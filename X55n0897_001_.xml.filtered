0441b01: 
0441b02: 
0441b03: 
0441b04: 
0441b05: 
0441b06: No. 897
0441b07: 八識規矩頌注
0441b08: 
0441b09: ○五識頌
0441b10: 性境現量通三性只為真性不明。便生許多妄性。眼耳身三二地居
0441b11: 誰能少得這個五識。行別境善十一果然許多妄想。中二大八貪嗔
0441b13: 爭奈被他所擾。合三離二觀塵世除非就向五根中看破他根的用處。愚者
0441b14: 難分識與根誰曉得這個。變相觀空唯後得若能使識不著緣擾。還只
0441b15: 救得一半。果中猶自不詮真佛果位中不說他到極處。圓明初發成無
0441b16: 漏這個纔是轉識成智。三類分身息苦輪將五識還他妙用度生矣。
0441b17: 奘師五識之頌。其大意言。五識落于六根門頭。而
0441b18: 照境處。此時比非二量猶未行。不過現量分別。偶
0441b19: 爾現起。然非悟人境界。便隨緣惑。所以纔動念。便
0441b20: 要走入八萬塵勞網裏。行別境及二十煩惱等。
0441b21: 不俟六七八識比非橫行而已巳。知其現量時。無數
0441b22: 心頭起滅。阿誰能免。先佛云。汝暫舉心塵勞先現
0441b23: 是也。此時藥以針病。如何下手。亦就五識中。觀他
0441b24: 三何以合。二何以離。且識在根中。根在識中。識畢
0441c01: 竟向甚處起。向這裏著得一眼。分得清楚。這便是
0441c02: 悟的消息也。若只變想觀空。猶被觀門縛定。縱有
0441c03: 見識。亦止是後得智。不是根本智。到不得妙覺田
0441c04: 地。只是悟一悟。使五識初發時。便悟得圓明初發。
0441c05: 豈但起過二地。吾知三類分身的道理。即今直下
0441c06: 承當而有餘矣。
0441c07: 性境現量通三性
0441c08: 這個三性。政是不覺境界。善性著落在白業。惡性
0441c09: 著落在黑業。即被因果所束。不得自在。即非善非
0441c10: 惡。似乎凝寂然。政墮在無知迷悶中。無記之病。第
0441c11: 一可悲者。頑空斷見無想三報。每每無記者受之。
0441c12: 故淨智妙圓。體自空寂。方為究竟。若單單空寂。便
0441c13: 是無記也。這三性雖通于現量。而現量實因于性
0441c14: 境。何以說境是性境。良以欲觀法界性。一切唯心
0441c15: 造故。淨明移界地。于指端月光現。清水于室內。烏
0441c16: 芻瑟摩之。身是火。琉璃光之滿體皆風。豈非境
0441c17: 是性境乎。但未曾向境中徹底悟破。則對境而忽
0441c18: 生善生惡。皆被境轉。即嘿嘿對境。不知境之落處。
0441c19: 人在三界中。不知三界是甚物。未思出離。似鱉在
0441c20: 甕中竟不知甕是何物。縱能癡癡較量。總無智慧。
0441c21: 墮在無記性而已巳。若能如靈雲之覷破桃華。洞山
0441c22: 之悟影于流水。何至被現量作主。而通三性乎。
0441c23: 眼耳身三二地居
0441c24: 這五識與五塵合。誰人能免。此欲界內。有五趣雜
0442a01: 居地。即第一地也。其中人有睡眠。有飲食。有婬欲。
0442a02: 五識俱全也。惟色界初禪。曰離生喜樂地。即二地
0442a03: 也。其中天人常多在定中。厭此段食故。雖有鼻實
0442a04: 不著香。雖有舌實不著味是五識減臭舌二識也。
0442a05: 然鼻舌二識實在。進之而色界中。還有三地。所謂
0442a06: 三禪也。進之而無色界中。還有四地。所謂四空也。
0442a07: 以上共九地。而初地天人五識猶濁。自二地以至
0442a08: 九地。五識漸清。終未至識性無漏也。然天人作佛。
0442a09: 如菜作虀。切勿以我輩下劣之凡愚。而反輕遊戲
0442a10: 天宮之菩薩。
0442a11: 行別境善十一
0442a12: 行有五。以無量劫來迷成業識種子。譬如潛淵
0442a13: 魚。鼓波自涌。是為作意。引心趣境。是名為觸。含受
0442a14: 不捨。是名為受。能令前塵影子恍然面前。是名為
0442a15: 想。微細不斷苦心搜索。是名為思。此乃造善造惡
0442a16: 的。這一念最為微細處也。總從著一境處。動念作
0442a17: 意。便觸境受境想境思境。無不至也。此個著境。
0442a18: 于八識九地一切時。故云行也。別境有五。謂於
0442a19: 所樂境。希望欲作。名曰欲。於境決定知其可作。不
0442a20: 能已巳也。名曰勝解。於可作境。令心分明記取。名曰
0442a21: 念。於所觀境。專注一心。名曰定。與禪定之定不同
0442a22: 也。於所作境。了然不疑。名曰慧。與般若之慧不同
0442a23: 也。總從著一念處。這一個念。斷然放不過。便為欲。
0442a24: 為勝解。為念。為定。為慧。成識性之窠。此與境所緣
0442b01: 者不同。故云別境。善十一者。上言行別境。此乃
0442b02: 起業之心。猶未造作。至于善十一。則竟成業矣。一
0442b03: 曰信。二曰慚。三曰愧。四曰無貪。五曰無嗔。六曰無
0442b04: 癡。七曰勤。八曰安。九曰不放逸。十曰行捨。十一曰
0442b05: 不害也。五識現量。似未造作。然業性純熟。即偶爾
0442b06: 動一念處。不動在善邊。定動在惡邊。動在善則十
0442b07: 一之善業。凡具五識者。必不能免故。併及此令悟
0442b08: 唯識性者。知得善業分數。方不離善。不著善。則
0442b09: 行一善業。非行梵天之功積。直是轉普賢之悲願
0442b10: 耳。
0442b11: 中二大八貪嗔癡
0442b12: 此政是作惡之業也。惡業共有二十六。根本煩惱
0442b13: 有六。謂貪。嗔。癡。慢。疑。不正見。從根生枝者。隨煩惱
0442b14: 有小隨十。謂忿。恨。惱。覆。誑。。驕。害。嫉。慳。無慚。無愧。
0442b15: 此二為中隨。不信。懈怠。放逸。昏沉。掉舉。失正念。不
0442b16: 正知。散亂。此八為大隨。言小中大者。以其作一業。
0442b17: 止成一業。名小。如慚必近于愧。是一業而兼引二
0442b18: 業也。名中。作一業而能諸染心。名大。是以小隨
0442b19: 之業重。而反以為小。大隨之業小。而反以為大。蓋
0442b20: 因根本。纔生枝葉。茲惟識所重。在念慮上看耳。今
0442b21: 五識略小隨。而止言中二大八者。以五識相應。獨
0442b22: 此親也。是對二十六種煩惱中。有中二大八。併貪
0442b23: 嗔癡。共一十三種。若能悟明識性。婆須之善婬。無
0442b24: 厭足之善嗔。調達之善。以至三車之善貪。南泉
0442c01: 之善殺。佛耶魔耶。善耶惡耶。其為不思議之境界
0442c02: 耶。
0442c03: 五識同依淨色根
0442c04: 根有浮塵根。四大色也。勝義根潛于四大之中。而
0442c05: 愚者難見也。如眼盲矣。而見性在。耳塞矣。而聞性
0442c06: 在。名為勝義根。故論本來圓明身元空寂。所謂究
0442c07: 竟涅槃也。智變為識。識滯為根。所以被無明拘。
0442c08: 結色成根。而無明識體還栖托。其中下凡。固不能
0442c09: 離浮塵根。即中陰身。亦有形狀。無想天終有壽命。
0442c10: 推之無色界天人。直至四空地者。仍有色質。蓋能
0442c11: 空識業。不能空識性。即形根有粗重者。有輕安者。
0442c12: 有非有非無能變動者。然終不能出九地之界。以
0442c13: 其帶無明之識。而以識蘊根也。唯大悟大士。其報
0442c14: 化二身。亦是淨色根。三身一體。面目難尋。故普
0442c15: 眼不見普賢之身。文殊不覿迦文之面。以至普化
0442c16: 之搖鈴。騰驤何地。達磨之攜履。棲泊何天。其月穿
0442c17: 潭底水無垠乎。是謂五識同依淨色根也。乃愚者
0442c18: 僅認眼如葡萄朵。耳如新卷葉。為可笑耳。
0442c19: 九緣七八好相
0442c20: 五識同依淨根。而緣以染之。遂覺八識次第。各有
0442c21: 所緣。故頌云。眼識九緣生。耳識唯從八。鼻舌身三
0442c22: 七。後三五三四。若加等無間。從頭各增一。如眼識
0442c23: 具九緣。一空。喜空隙之空也。二明。乃日月燈也。三
0442c24: 根。即本根也。四境。即所見者也。五作意。即行五
0443a01: 中之作意也。六分別依。乃第六識也。七染淨依。乃
0443a02: 第七識也。八根本依。即第八識也。九種子緣。謂眼
0443a03: 識親生種子也。人祇知眼能見耳。不知所以見者
0443a04: 由諸緣所引。而實由六七八識妄見分別之所生。
0443a05: 故一識迷。而識識盡迷。一根悟而根根齊悟。即此
0443a06: 義也。迦葉之覷著蓮華。雪欽之刺破古。其緣起
0443a07: 無生乎。耳識唯從八。除去明緣也。鼻舌身三七。俱
0443a08: 除空明二緣也。後三五三四。言後六七八識。有五
0443a09: 緣三緣四緣也。第六識具五緣。一根緣。即末那七
0443a10: 識。二曰境緣。即十八界也。三曰作意緣。即行中
0443a11: 之作意也。四曰根本緣。即第八藏識也。五曰種子
0443a12: 緣。即本識親生種子也。七識具三緣。一曰種子緣。
0443a13: 即本識親生種子也。二曰作意緣。行中之作意
0443a15: 緣于五塵之境也。八識具四緣。一曰根緣。即末那
0443a16: 識也。二曰境緣。即種子根身器界也。三曰作意緣。
0443a17: 即行中之一也。四曰種子緣。乃第八親生種子
0443a18: 也。若加等無間從頭各增一者。言前念已巳滅。後念
0443a19: 復生。是謂無間緣。九緣加這一緣。是九緣者。為十
0443a20: 緣。餘緣例此。大意此識性似人之血脈。周流于肢
0443a21: 體。呼吸而諸脈皆轉。所以道。現俱該沙界。收攝
0443a22: 在一微塵。何忍使至寶汩沒緣性間也。
0443a23: 合三離二觀塵世
0443a24: 塵世境也。三二根也。以根照境說離合。如鼻舌身。
0443b01: 合中取境。以合方知。眼耳二根。離根取境。以合壞
0443b02: 根故也。一喜合。一喜離。根之應用不同耶。識之應
0443b03: 用不同耶。畢竟以合而觀世之塵耶。畢竟以離而
0443b04: 觀世之塵耶。合離之間。可以會取自家屋裏事。豈
0443b05: 可日用而不知。且那律無目而見。賢喜無耳而聽。
0443b06: 殑伽非鼻聞香。驕梵無舌知味。空神無身覺觸。還
0443b07: 離耶合耶。根耶識耶。吾深有望于智者。
0443b08: 愚者難分識與根
0443b09: 根乃色法。即第八之相分。識乃心法。即第八之見
0443b10: 分。此色心不同也。又根能照境。識能緣境。此根識
0443b11: 之用不同也。外五塵為八識之相分。內五根為
0443b12: 八識之親相分。故第八與五根。同是無記性。所以
0443b13: 五識有隨念分別。而無計度分別。故常混淆而難
0443b14: 辨。此根識之性不同也。小乘愚法聲聞。祇知根識
0443b15: 互生。不知根之與識。各有種子現行。謂根為生識
0443b16: 之緣。則可謂生識。則不可以識。自有能生之種子
0443b17: 故也。余謂。離根則無以顯識。離識則無以托根。根
0443b18: 識如交蘆。各無自性。則又似分不得。因根有相。因
0443b19: 相有見。此識起于根也。因識有根。因根有見。此根
0443b20: 起于識也。又似不分不得。故楞嚴辨識性。非他生。
0443b21: 非自生。非因緣生。非無因生。畢竟向此生處。悟徹
0443b22: 根底。是謂能分識與根也。
0443b23: 變相觀空唯後得
0443b24: 上明五識之有漏。至此轉識成智。則能變八識親
0443c01: 分之相。而使之空。亦一分後得智也。蓋以頑空則
0443c02: 全無智。偏空則少有慧。所以昔人道。二十空門都
0443c03: 不。一性如來體自同。茲能變相。則眼不于色。
0443c04: 便將二十煩惱等粗惑已巳無。故非根本智。而有後
0443c05: 得智。後對根本而言也。後得智中。即有辨才定力。
0443c06: 而實有修證門頭。法見未盡也。
0443c07: 果中猶自不詮真
0443c08: 根本智依心根能親緣真如。後得智依色根有分
0443c09: 別。佛果位中。猶隔一塵也。人祇知泰師註。以安慧
0443c10: 師言後得智。在前五識。因中既成無漏。變相緣如
0443c11: 矣。護法師破之言。見相二分。猶自計性。至佛果
0443c12: 位。自證分方能親緣真如。豈能變相緣如乎。人即
0443c13: 死執因果之分。以為見道。不能證道也。殊不知果
0443c14: 熟蒂懸。原以究竟處言也。悟不徹底。豈為究竟。亦
0443c15: 豈為悟。悟者即將唯識性。看破十分五識現量。至
0443c16: 于行別境粗細惑業俱由不覺所染能一覺。而
0443c17: 使千年暗室一燈能破。則因即該果海。果即徹因
0443c18: 源。是即果中證真也。豈真將心待悟。豈真舍悟覓
0443c19: 證。豈真俟化佛來迎。後報易形。打坐入定。方能入
0443c20: 果位。得神力耶。故證即攝于悟。真悟即真證。不必
0443c21: 執他證位。余祇恐世無悟人也。
0443c22: 圓明初發成無漏
0443c23: 六七因中轉。五八果上圓。今五識起于第八識含
0443c24: 藏種子。元無世累。所謂宿根厚也。由是寄於五根
0444a01: 門頭。能令眼識見相時。如迦葉之看破拈華。耳根
0444a02: 聞聲時。如觀音之悟破亡所俱不。修證研摩。第
0444a03: 向初發處。忽爾圓明。則即為成所作智。同大圓鏡。
0444a04: 一了百了。更無有漏處也。
0444a05: 三類分身息苦輪
0444a06: 化身三類。大根者現大身。中根者現中身。小根者
0444a07: 現小身。化身攝于報身。報身攝于法身。但能自見
0444a08: 己巳性。即具足一切身。試問。五識見處。其為三量三
0444a09: 性。其為行別境。具眾煩惱者。畢竟是個什麼。非
0444a10: 可認為相宗法數之所定也。非可認為八識見分
0444a11: 之所起也。不可認為累劫無明之所現也。豈不聞。
0444a12: 眾生種種幻心。皆生如來圓覺妙心中。向此直下
0444a13: 悟破。則是貪嗔起而涅槃現。妄想生而佛道成。不
0444a14: 離漏。現無量身。度生息輪矣。
0444a15: ○六識頌
0444a16: 三性三量通三境若人能了心大地無寸土。三界輪時易可知畢竟
0444a17: 境從心造。相應心所五十一都在裏許。善惡臨時別配之各從其類。
0444a18: 性界受三恒轉易念念不停。根隨信等總相連一機所轉。動身
0444a19: 發語獨為最這是魁首。引滿能招業力牽便受感報。發起初心
0444a20: 歡喜地能破煩惱。俱生猶自現纏眠法執猶在。遠行地後純無
0444a21: 漏心花粲發。觀察圓明照大千無法不悟。
0444a22: 奘師言。六識大意不過一念。明了心似無力量。不
0444a23: 能如五識之與相實耦也。然第六識具五識。一定
0444a24: 中獨頭意識。二散位獨頭意識。三夢中獨頭意識
0444b01: 四明了意識五亂意識。識又具五緣。一根緣。二境
0444b02: 緣。三作意緣。四根本緣。五種子緣。以五識五緣。本
0444b03: 于三量三性三境。而無業不受。將五十一心所。收
0444b04: 括殆盡。是外五根之所見者。俱到六之意頭上。其
0444b05: 所見者。分別未止。而七之所執。八之所藏者。又向
0444b06: 六之意頭上。分別復來也。則胸中似軸轆一般。轉
0444b07: 轉不停。況相續不斷。則豈能剎那清淨乎。故由三
0444b08: 性造三受。善受善果之報。惡受惡果之報。非善非
0444b09: 惡平平受無記之報。是造引業滿業。俱六為之根
0444b10: 也。除非無想與滅盡。睡眠與悶絕。意識偶不行。然
0444b11: 而根終在也。必須初獲聖性。具證二空。到初極喜
0444b12: 地。而由此具淨戒至離垢地。具勝定至發光地。生
0444b13: 妙慧至焰慧地。俗難奪至難勝地。住緣起智。至現
0444b14: 前地。離功用越二乘。至遠行地。則初地俱生我執。
0444b15: 到此盡破。是舉三量分別者。反成妙觀察智。而覓
0444b16: 三受業報。了不可得。豈非行人大受用境界也。要
0444b17: 之如何是觀察圓明。莫非觀門對治乎。是仍法執
0444b18: 也。莫非使一念不起乎。是仍意根卜度也。作種種
0444b19: 見解。搜索意根。是謂船橫野渡含秋碧。棹入蘆花
0444b20: 照雪明。
0444b21: 三性三量通三境
0444b22: 三性三量易解。而三境細推之。境以性者。如功德
0444b23: 之淨水。隨身之宮殿非性所造乎。性境有二。一根
0444b24: 塵實定果色。由八識同分妄業所造。二智由根本
0444c01: 能緣如。亦是此境。所謂凡聖同居土也。帶質境有
0444c02: 二。質主也。外境質中。如茶是水。為主之類也。帶者
0444c03: 言此非有。從彼帶過來見。是外染者也。帶到身上。
0444c04: 渾身造作。如為一個青蚨。百千奔馳。凡身所之
0444c05: 境。俱名帶質。故帶質通情本。以為有情之所粘滯
0444c06: 者也。一似帶質。即此六識能將前塵境。一一明了
0444c07: 在方寸。是假相在前。由第六見分所起。是謂似帶
0444c08: 質見非真也。故云以心緣色似帶質。中間相分一
0444c09: 頭生。一頭生者。言六識體本來清淨無物。今以妄
0444c10: 見所起相分論之。似有一個帶質境。在裏頭生也。
0444c11: 二真帶質。指七識而言也。因七識執八識之見分
0444c12: 為我。便向五根門頭。一一運為出來。如貪色運出
0444c13: 貪色境質來對六。則非似矣。故云以心緣心真帶
0444c14: 質。中間相分兩頭生。兩頭生者。非單單兩念生也。
0444c15: 亦非七識八識兩頭現也。言念念在色上。自然
0444c16: 誠於中形於外。一頭生者。猶是有頭無尾。今則有
0444c17: 頭有尾。經傳送識。無不作用殆盡矣。所以云兩頭
0444c18: 生也。獨影境有二。一無質獨影。第六緣空花兔角。
0444c19: 及過未等所變相分。二有質獨影。即第六緣五根
0444c20: 種現。是皆托質起其相分。然不能親。不過興見
0444c21: 分同種生。亦名獨影。此言六通三境者。五識所見
0444c22: 者。六意識不作解時。得境自相。是為性境。緣心心
0444c23: 所。乃帶質境。緣無體法。是獨影境。境為所緣。識為
0444c24: 能緣。各有其體。性境以不假名言。造作為體。能緣
0445a01: 者。除末那識。餘六皆用自心心所為體。獨影境。以
0445a02: 第六見分所變假相分為體。能緣即自心心所為
0445a03: 體。帶質境。即變起中間假相分為體。能緣者。惟六
0445a04: 七二識心心所為體。故頌云。性境不隨心。獨影唯
0445a05: 從見。帶質通情本。明此三境。庶幾塵消覺淨。不但
0445a06: 不境。併不質。併不影。方是微塵剎海唯心
0445a07: 鏡。遍界花開白玉蓮也。
0445a08: 三界輪時易可知
0445a09: 見分既不清。染成善惡二性所感。將來定受苦樂
0445a10: 二報。縱迷昧無知。政出不得這三界的甕子也。定
0445a11: 三界之因。迷妄有空。依空立世界。妄想凝而成
0445a12: 國土。知覺出而生眾生。若現量既空。比非不生。則
0445a13: 三界心盡。是名涅槃。故知三界非能拘我也。我自
0445a14: 造三界。其奈之何。善被善業所束。不得自在。惡被
0445a15: 惡業所制。不得自在。縱至非非想處。壽盡時仍被
0445a16: 劫瞞。何不拶碎空。令前後際斷。作出頭天外哉。
0445a17: 相應心所五十一
0445a18: 心本空寂。元無處所。無如覺性不澄。從三量三性
0445a19: 中。現出行五法。別境五法。善有十一法。根本煩
0445a20: 惱六法。隨煩惱二十法。不定四法。是五十一心所
0445a21: 也。餘識不能全具。獨大識意。根分別時。即生許多
0445a22: 分別之念。是謂別境。其分別者。必生于九地一切
0445a23: 境。一切時中之所念。是謂行。分別而善也。出不
0445a24: 得十一種之善法。分別而惡也。亦出不得二十六
0445b01: 種之惡法。縱善而惡也。惡而善也。或愚迷而無知
0445b02: 也。或惺惺而有覺也。亦出不得不定之四法。是總
0445b03: 在三性三量中發起。亦總在一念不覺時具涵。故
0445b04: 見宮女之捧足。便知其失通。聞釧聲之觸耳。便知
0445b05: 其破戒。因便知其該果。本便知其攝末。所以意根
0445b06: 未悟。豈可輕易動念。先佛云。切莫信汝意。汝意不
0445b07: 可信。謂此故也。根本煩惱六者。謂貪嗔癡慢疑不
0445b08: 正見。此六乃二種我法之根本。斷慧命者。唯此為
0445b09: 甚。不定四者。謂悔眠尋伺悔。不定者。如作惡之人
0445b10: 改悔為善。眠則心極暗昧。此非善惡。名不定也。尋
0445b11: 者必作善之心。意言籌量。粗轉為尋。入細為伺。如
0445b12: 讚菩薩。初尋後伺。方得妙辭也。如刁訟之人。亦由
0445b13: 尋入伺。方得成算。此二法或善或惡。蓋不定也。
0445b14: 善惡臨時別配之
0445b15: 既具業種。於心所自然逢緣便發。每見吉人心善。
0445b16: 則語亦善。視亦善。種種俱善。惡人三種俱不善。是
0445b17: 善惡諸法。各隨人自己巳配合也。若是有智主人。功
0445b18: 德天黑暗女。二俱不受。
0445b19: 性界受三恒轉易
0445b20: 受雖有三。其實有五也。謂苦受。樂受。憂受。喜受。捨
0445b21: 受是也。逼悅身曰苦樂。逼悅心曰憂喜。憂喜苦樂
0445b22: 不行時名為捨受。今第六識中。或由黑業而恒轉
0445b23: 於欲界招苦受。由白業恒轉于色無色界招樂受。
0445b24: 蓋有身苦固為苦。即娛樂之天人。終歸五衰相現。
0445c01: 豈真為樂也。有心憂固為憂。即福盡之梵輔。自然
0445c02: 煩惱頓起。豈真為喜也。況升沉速轉。芥子空。皆
0445c03: 我捨命處。是脫骨過須彌山猶未盡。其恒轉之數
0445c04: 也。必念起念滅。不離圓寂。世出世間。總是涅槃。其
0445c05: 庶幾不為舟行岸移也。
0445c06: 根隨信等總相連
0445c07: 根謂根本煩惱也。隨謂隨煩惱也。信謂十一中之
0445c08: 信也。等謂行別境不定等也。總相連者。謂身雖
0445c09: 受報之不同。未免改形易相。而此業識在五十一
0445c10: 心所者。至今不換。或善而善法仍現。或惡而惡法
0445c11: 仍現。所謂習慣成自然。不覺不知。墮入魔網中也。
0445c12: 動身發語獨為最
0445c13: 論云。由外發身語。表內心所思。譬如潛淵魚。鼓波
0445c14: 而自湧。此識有三思。一審慮思。二決定思。三動發
0445c15: 勝思。餘識所無。故最勝也。然此發語離舌不發。舌
0445c16: 又不能自發聲性。究竟向甚處生也。故因識可以
0445c17: 識性。因聲可以悟道。如空潭之月。撈摭方知也。
0445c18: 引滿能招業力牽
0445c19: 引者能牽引業也。滿者能完滿業也。有以一業招
0445c20: 一果者。有以一業引多果者。報有總別二果。總者
0445c21: 如此界總得人身。別者如人身貴賤不同也。夫以
0445c22: 六識三量。而現五十一心所。無論下劣凡夫被緣
0445c23: 埋沒。學人猶墮結業。菩薩尚隔蘊界。真所謂定業
0445c24: 難逃也。除非大悟者。向境緣逆順中。以般若消之。
0446a01: 則煩惱菩提。結業解脫。無二般也。
0446a02: 發起初心歡喜地俱生猶自現纏眠
0446a03: 纏目現行。眠目種子。以六識見分與煩惱。打作一
0446a04: 團。雖到得初心歡喜地。而俱生我執。俱生法執。猶
0446a05: 伏在第六意根中。如眼珠之未離眶也。到得所知
0446a06: 障空。俱生猶在。今人通身習氣。自稱悟道。豈非狂
0446a07: 禪乎。
0446a08: 遠行地後純無漏觀察圓明照大千
0446a09: 俱生我法二執。乃七識所執者。七識無力斷惑。亦
0446a10: 仗六識。以雙空觀。破諸執也。茲以悟明見分。歷離
0446a11: 垢發光焰慧難勝現前。至此遠行。使所證不淺。則
0446a12: 俱生有漏。永伏不起。相應心所。轉為妙觀察智。能
0446a13: 說法利生。具大辨才。頭頭上顯。物物上明。其在此
0446a14: 乎。今人墮在無記中。得塵勞暫息。自云意根清淨。
0446a15: 豈知偷心未死。繫駒伏鼠死水呆禪。何足云也。
0446a16: ○七識頌
0446a17: 帶質有覆通情本捏多般。隨緣執我量為非聽人穿鼻。八大
0446a18: 行別境慧諸業俱生。貪癡我見慢相隨四惑尤固。恒審思量
0446a19: 我相隨果自俱生我執。有情日夜鎮昏迷安得不墮生死。四惑八大
0446a20: 相應起業性不停。六轉呼為染淨依牽連六根。極喜初心平等
0446a21: 性不是帶質有覆。無功用行我恒摧不是恒審思量。如來現起他受
0446a22: 用傳送俱妙。十地菩薩所被業法雲普覆。
0446a23: 奘師大意言。此七識名為末那。以其思量為性相。
0446a24: 又名為傳送。以其運動為作用。又名為執持。以其
0446b01: 著我為堅固。又名染淨依。以其六識為依仗。所以
0446b02: 境非性影。但帶質有覆。所作所用。每為情本之癡。
0446b03: 量非比現。第隨緣無記。通根通識。俱為非量之計
0446b04: 也。故煩惱有二十六法。而此識惟以現運染穢為
0446b05: 性。故與八大相應。不信懈怠放逸。與有覆相合也。
0446b06: 無堪任性昏沉也。多囂動掉舉也。多流蕩散亂也。
0446b07: 能起煩惱。現前失念不正知也。又與行之作意
0446b08: 觸愛想思五法相應也。又與別境中之慧相應。以
0446b09: 慧即我見也。以此識任運合境。無所希望。故揀欲。
0446b10: 此識緣所定事。故揀勝解。此識恒緣現所受境。無
0446b11: 所記憶。故揀念。此識任運剎那別緣。既不專一。故
0446b12: 揀定。我癡我見我慢我愛。名為四惑。與此相應。忿
0446b13: 等十隨行相粗動。此識審細。故非彼俱。中隨二者。
0446b14: 唯是不善。此無記故。非彼相應。善十一是淨故。此
0446b15: 識染污。非此識俱。此識具三緣。具種子緣作意緣
0446b16: 根境緣故。以帶質為境。思量為性。我執為本。則有
0446b17: 情日夜不墮昏迷乎。且以有藏識得有末那。有末
0446b18: 那故。為六之轉識所依。有六之轉識故。五之現識
0446b19: 得依之行也。是七之通根境緣。依彼轉緣彼也。所
0446b20: 以六轉呼為染淨依。見七雖有我執。實無我性。可
0446b21: 以通六通五。可以隨染隨淨。惟悟之者。善用之也。
0446b22: 苟六識能悟入。我法俱除之雙空觀。是於初地初
0446b23: 心。轉成無漏者也。此時證得平等智。所作所為。無
0446b24: 一法墮于世諦。是帶質有覆。隨緣執我者。俱消釋
0446c01: 于平等智矣。則豈不能說大法利機哉。
0446c02: 帶質有覆通情本
0446c03: 帶質何以通情本也。試觀身之色境者。念念在
0446c04: 茲。不是心為覆。而通情本乎。故無論此界凡夫
0446c05: 身為色牽。地居二天則形交。摩則勾抱。兜率則
0446c06: 執手。變化則對笑。他化則相視。皆是帶質通情本
0446c07: 也。然此七識之著情本者。直是帶八識愛根之本
0446c08: 質。而生起者也。故覆真性實已巳彌甚。一說因謂
0446c09: 以心緣心真帶質。中間相分兩頭生。一是七識所
0446c10: 轉。一是八識所蘊。故云兩頭生也。
0446c11: 隨緣執我量為非
0446c12: 現比二量。恒審中亦所起者也。然五根識之所引
0446c13: 者。七識為之任運。內六與八識之造者。七識又為
0446c14: 之傳送。則隨緣執我者。非量為多矣。如人我本
0446c15: 名。我即應之。即應之時。口耳身俱動。非傳送識乎。
0446c16: 呼我我應。非我執乎。因呼即應。非依彼轉緣彼乎。
0446c17: 然此時不著比量計較。非非量乎。由呼而應。非我
0446c18: 作主。豈現量乎。
0446c19: 八大行別境慧貪癡我見慢相隨
0446c20: 慧屬別境中之慧。貪癡為根本煩惱之二法。我癡
0446c21: 我見我慢我愛名四惑。又名四煩惱。據此識祇管
0446c22: 執持傳送。屬非量無記所攝。因何具足諸惑。以
0446c23: 此識具恒審思量。能為作意故。亦能著境緣。而為
0446c24: 行別境。淨法與惡法。無不俱造。不比五識各屬
0447a01: 一根。而不能俱轉。不比六識止能空空分別。而不
0447a02: 能親境界也。是思惟甚細。力量甚大矣。
0447a03: 恒審思量我相隨有情日夜鎮昏迷
0447a04: 前五識由現量緣境不常故非恒。由不執我故非
0447a05: 審。六識審恒。亦有間斷。唯七識恒常審察。第八識
0447a06: 之見分為我。而相應隨從也。如靜坐時。五識現境
0447a07: 不打起而無故。靜中忽動一境緣者。此由八識所
0447a08: 藏所現之影子也。乃第七識執之而常想。非恒審
0447a09: 乎。即以其想者。為散亂為掉舉。不連累六根乎。故
0447a10: 六反依此。為主人也。凡此皆以其我相堅固故。恒
0447a11: 常審察。即其思量。思量即其我執。我執即七識妄
0447a12: 見之識性也。乃迷者不悟。認執我之識神。以為自
0447a13: 性。真日用沉迷。無剎那之慧根矣。
0447a14: 四惑八大相應起六轉呼為染淨依
0447a15: 夫此七識。具足四惑八大。是真染污識也。然而迷
0447a16: 悟由人。苟一念妙悟。使藏識澄清。則七識之思量
0447a17: 執持者。俱淨而不染。併六識依此淨而不染也。是
0447a18: 七識終無自性。任悟者一轉之矣。
0447a19: 極喜初心平等性無功用行我恒摧
0447a20: 每每七識。與我執俱生。執有我。而與無我差別。執
0447a21: 有法。而與忘法各殊。是不平等也。今從初地發心
0447a22: 時。不假思惟。不覺觀。祇將末那之意根一悟破
0447a23: 我。直忘功用。盡透法執。是以空合空。以水灌水。覓
0447a24: 行別境一切心所。了不可得。豈非平等智哉。
0447b01: 如來現起他受用十地菩薩所被機
0447b02: 我七識之所運轉。既通身是平等智。則不惟利己巳。
0447b03: 還能利他。能令見者聞者。俱得受用十地菩薩根
0447b04: 性。上品者。亦受我所被之機矣。如佛現百丈身。坐
0447b05: 百葉蓮華。為初地說施度。現千丈身。坐千葉蓮華。
0447b06: 為二地說戒度是也。然縮大為小。化多為一。則即
0447b07: 今一微塵。皆為寶王。轉大法輪矣。是時時處處。俱
0447b08: 為十地所被之機也。
0447b09: ○八識頌
0447b10: 性唯無覆五行好個記性。界地隨他業力生又無記。二乘
0447b11: 不了因迷執不悟八識。由此能興論主諍具眼方知。浩浩三藏
0447b12: 不可窮流注生滅。淵深七浪境為風無盡因緣。受薰持種根身
0447b13: 器身世由他。去後來先作主翁這是生死。不動地前纔捨藏一悟
0447b14: 方了。金剛道後異熟空悟後境界。大圓無垢同時發還他無垢。普
0447b15: 照十方塵剎中纔了唯識。
0447b16: 奘師大意言。八識之性。能含藏過去未來緣謝影
0447b17: 子。豈是覆遮掩得底。且本無善惡性。又屬無記。
0447b18: 無奈具四緣。能為行作意。遂以一念之妄見者。
0447b19: 蘊而為本識之種子。故三界九地性本非有。茲以
0447b20: 識造境。還以境眩識。識境相因。牢不可破。皆此識
0447b21: 業力成之耳。乃二乘不信有八識。因致大乘論主
0447b22: 之諍。豈知論八識之體用。一為能藏之識。以其能
0447b23: 含藏善惡種子。二為所藏之識。以其受現行習氣
0447b24: 所薰。三為執藏之識。能執七識為我。能執四大不
0447c01: 壞。具此三藏。以御根境之緣。是八識為淵。七識為
0447c02: 浪。而境風吹浪。則五六七成風浪者。淵豈得清靜
0447c03: 乎。境風者眾生之妄見也。若妄見不生。則浪息淵
0447c04: 平。八識有何過也。唯境風吹浪。則淵即為波。波波
0447c05: 無盡。然則八識受薰。持種而致受根器之界。生死
0447c06: 去來之報。非八識誰為之乎。大悟之人。從初地至
0447c07: 不動地。其有漏之習氣。看破已巳透。從作意時。便消
0447c08: 釋俱盡。則念念入金剛之定。藏識之捨。異熟之空。
0447c09: 由此眼中無色識。識中無色眼。眼識俱清淨。是名
0447c10: 無生義。由此耳鼻身意。一一俱轉。打作一個。照前
0447c11: 照後。大圓無垢之鏡。則眼政可以見。耳政可以聞。
0447c12: 鼻政可以嗅。舌政可以。身政可以觸。意政可以
0447c13: 分別。末那政可以任用。賴耶政可以攝受。以其為
0447c14: 成所作智也。見何曾是眼。聞何曾是耳。嗅何曾是
0447c15: 鼻。嘗何曾是舌。觸何曾是身。分別何曾是意。任用
0447c16: 何曾是末那。攝受何曾是賴耶。以其為妙觀察智
0447c17: 也。即見非見非不見。即聞非聞非不聞。即嗅非嗅
0447c18: 非不嗅。即嘗非嘗非不嘗。即觸非觸非不觸。即分
0447c19: 別非分別非不分別。即任用非任用非不任用。即
0447c20: 攝受非攝受非不攝受。兩頭坐斷。是平等智也。即
0447c21: 三智渾淪脫化。絕無心。收來總一無垢圓鏡而
0447c22: 已巳。是悟四智于一心。了萬法于八識者之第一義
0447c23: 也。
0447c24: 性唯無覆五行界地隨他業力生
0448a01: 原此識性。實無善惡。不過無記無覆者而已巳。所以
0448a02: 緣非帶質獨影。而染淨諸法。俱不相應也。無奈能
0448a03: 作意。引心趨境。則五行之中。無垢不藏。所以此
0448a04: 識為總報主趣生體。而三界九地。俱由他業力生
0448a05: 耳。如乾土不能相握。自成一聚。由水膠等。和彼乾
0448a06: 土。方成無記之法。不能成器聚。由善惡業力。方成
0448a07: 界地也。
0448a08: 二乘不了因迷執由此能興論主諍
0448a09: 解深密經云。阿陀那識甚深細。一切種子如瀑流。
0448a10: 我與凡愚不開演。恐彼分別執為我。阿陀那唐言
0448a11: 執持。以第八能持種子不壞。亦名執持也。小乘堅
0448a12: 執六識。不信八識為因緣用。又不信八識為流轉
0448a13: 還滅。作依持用耳。由此大乘論主。以十證頌辨之。
0448a14: 十證頌曰。持種異熟心。趣生有受識。生死緣依食。
0448a15: 滅定心染淨。無始時來。以此識與一切法為依止
0448a16: 故。與現行法又為依止。此證持種心也。又云。有善
0448a17: 惡心。累劫薰習。名為異熟心。招善惡業感。若無此
0448a18: 識。彼異熱心不應有故。此釋異熟心也。有情流轉
0448a19: 五趣四生。若無此識。彼趣生體不應有故。以前五
0448a20: 識業所感者。不趣生。以無色界中。全無此故。意
0448a21: 識業感。雖趣生。而不恒有。唯異熟心。及彼心所。
0448a22: 是政趣生也。又契經云。有色根身。是有執受。若無
0448a23: 此識。彼能執受不應有故。此能受心唯異熟心。轉
0448a24: 識無如是義。此釋受也。契經云。壽煖識三。更互依
0448b01: 持。得相續住。以轉識如聲風等。無恒持用。惟異熟
0448b02: 有恒持用故。立為持壽煖識。此釋識也。契經云。諸
0448b03: 有情類。命終必住散心。非無心定。且生死時。身心
0448b04: 惛昧。如睡無夢。極悶絕時。明了意識。必不現前。六
0448b05: 種轉識。行相所緣。必不可知。是散去有心。名生死
0448b06: 心。別有一類微細意識。行相所緣。俱不可斷。應知
0448b07: 即是第八識。又將死時。由善惡業。下上身分。冷觸
0448b08: 漸起。若無此識。彼事不成。轉識不能執受身故。此
0448b09: 證第八識心為生死也。又說識緣名色。名色緣識。
0448b10: 如是二法。展轉相依。譬如束蘆。俱時而轉。彼諸轉
0448b11: 識。無力恒時執持名色。恒與名色為緣。緣者此第
0448b12: 八識。此釋緣也。契經云。一切有情。皆依食住。轉識
0448b13: 不能執持身命。唯其熟識。是勝食性。此釋依食也。
0448b14: 契經說住滅定者。身語心行。無不皆滅。而壽煖猶
0448b15: 在。根不變壞。識不離身。由斯理趣。住滅定者。決定
0448b16: 有此流注八識。無想等位。類此可知。此釋滅定心
0448b17: 也。契經說。心雜染故有情雜染。心清淨故有情清
0448b18: 淨。若無此識。染淨心不應有故。謂染淨法。因心而
0448b19: 生。依心而住也。此識心淨染也。大意這一念不悟。
0448b20: 便為染淨種子。種子或染或淨。差別不同。而念念
0448b21: 常不斷。即名異熟。異熟必定趣生。落于界地所攝。
0448b22: 即便有執受。不能離身相也。而所以致受必定。以
0448b23: 地水火風。搏成息氣之呼吸。名持壽煖因。所以有
0448b24: 生相死相也。當其投胎定緣名色。如日光而生
0448c01: 天。見婬火而生人。名色緣識。識緣名色。兩不離也。
0448c02: 及其受根。決不能離食。是始終成就根緣者。俱八
0448c03: 識為之首尾也。所以念念不能離此藏識。即住滅
0448c04: 定。而心之在染淨者。根何能空。識何以除也。小乘
0448c05: 悟不及此。豈能全證涅槃乎。
0448c06: 浩浩三藏不可窮
0448c07: 執種義為執藏。受薰義為所藏。持種義為能藏。頌
0448c08: 云。諸法於識藏。識與法亦爾。更互為果性。亦常為
0448c09: 因性。此因緣法之無窮者也。然佛法無多子。久遠
0448c10: 難得。人直下會取。直下具足。萬古碧潭摸新月。回
0448c11: 頭。還在舊樓間。
0448c12: 淵深七浪境為風
0448c13: 浪波元相依。境風所擊。則多波生。五六七皆依八
0448c14: 識。為見分所迷。則染淨法。從此無盡。則一識迷。而
0448c15: 識識之種子俱不淨矣。何異七浪為境風所擊也。
0448c16: 一說八識現種如波。境等四緣如風。若四緣之風。
0448c17: 恒擊第八現水。則常起八識現種之波矣。如第七
0448c18: 識緣于藏識。即第七識為境緣之風。觸動八識現
0448c19: 行之波浪也。若以前七識之現行。熏此藏識。即此
0448c20: 現行為境界風。觸動藏識種子。生起現行之波浪
0448c21: 也。波浪無盡。故云不可窮。若悟此八識之性。則為
0448c22: 華藏界帝網珠矣。
0448c23: 受薰持種根身器
0448c24: 第八識為總報主。能持諸法漏無漏種。所以持種
0449a01: 能受前七識所薰。以其具四性故。一堅住性。二無
0449a02: 記性。三可熏性。四與能熏和合。根身器界。原為八
0449a03: 識所變相分之境故。以心緣心。即此根界。是其所
0449a04: 熏所持者也。若以淨眼視之。則此根不啻如唾餘。
0449a05: 所以道。見聞如夢幻。三界若空華。
0449a06: 去後來先作主公
0449a07: 人將入胎時。此第八識先來。然後前七種識次第
0449a08: 生來。前七種識所造善惡業因。總于八識受其果
0449a10: 地獄板。出此八識後去之象。從染淨而分也。昔
0449a11: 人云纔出。胞胎又入胎。聖人觀此動悲哀。幻身究
0449a12: 竟無香潔。打破畫瓶歸去來。旨哉言乎。
0449a13: 不動地前纔捨藏
0449a14: 藏即阿賴耶。茲八識以清淨等覺。歷煖地。頂地。忍
0449a15: 地。世第一地。歡喜地。離垢地。燄慧地。難勝地。遠行
0449a16: 地。歷諸地。悟真如心。名不動地。則諸漏俱盡。破諸
0449a17: 結使。現量比量。帶質獨影俱空。則內生之我執不
0449a18: 行。即證第九白淨識。而藏纔捨也。然必執此階級。
0449a19: 方破藏乎。奘師言。前五識曰圓明。初發成無漏。六
0449a20: 云發起初心歡喜地。七云極喜初心平等性。八云
0449a21: 大圓無垢同時發。曰初心曰同時。是大乘人一念
0449a22: 悟入。超過等覺位之階級也。豈真許多淘汰所致
0449a23: 乎。
0449a24: 金剛道後異熟空
0449b01: 異熟者。是善惡所引果故。或變異而熟。或異時而
0449b02: 熟。異類而熟。名異熟性也。如本來共是佛。我與
0449b03: 佛不同。是業識純熟也。業至熟甘作眾生。不甘作
0449b04: 佛。所以八種子一段貪痴。千佛難救耳。惟自肯承
0449b05: 當。能信本分事。純以金剛智。破我破法。則煩惱一
0449b06: 除。併忘鑽火。將淨法執者。亦與之空矣。
0449b07: 大圓無垢同時發普照十方塵剎中
0449b08: 捨藏空異熟。則五識與八識。剎那成清淨覺。更不
0449b09: 待第二時矣。良以現識轉識藏識。即一而三。即三
0449b10: 而一故。為如意珠。即念宛然。似神通藏。絕無隔礙。
0449b11: 所以有時以現而引起藏。有時以藏引起轉。有時
0449b12: 以轉引起現與藏者。是識識各有種子。而能俱現。
0449b13: 是識識各共一種子。而能互現也。余故謂體同用
0449b14: 別。即此義也。然根即屬相分。識即屬見分。由見分
0449b15: 而相生。由相分而見生。見相無根。同于妄想。妄想
0449b16: 本空。原是淨覺。所以明不離暗。識不離性。古
0449b17: 今。人人具足無垢鏡也。唯識頌云。現前立少物。謂
0449b18: 是唯識性。以有所得故。非實住唯識。不透頂說破
0449b19: 乎。唯識不明。反認是相宗為自性設障。豈不可深
0449b20: 悲耶。
0449b21: 據識論。眼前立不得一物。則以多知漢說心說性。
0449b23: 引我合筍。如所謂行別境。併善十一。煩惱二十
0449b24: 六者。放眼看來。畢竟是個什麼。不得以法塵影子。
0449c01: 便認作自己巳茶飯也。如以為胸中似有一物相似。
0449c02: 畢竟捨不得。亦須放開眼。看他體段。畢竟存躲在
0449c03: 甚處。一一看破。真不值我一笑矣。故余謂。百億塵
0449c04: 勞及微細命根。何殊網中吹氣。匣裏藏聲。乃愚者
0449c05: 執等妙二覺。以修汰死法。束制行人。縱令有悟。不
0449c06: 縛縳手縛縳耶。雖空心不空境。破執不破法。終為醍
0449c07: 醐毒藥。只是秉金剛劍打頭。在千佛頂上。截取其
0449c08: 頭。是與慶喜尊。出冤氣矣。不然多打葛藤。定為奘
0449c09: 大師所唾棄耳。
0449c10: 
0449c11: 八識規矩頌註終
