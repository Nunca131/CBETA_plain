0083b01: 御錄宗鏡大綱卷六　　　　　　　兩六
0083b02: 夫如上所說祖教同詮凡曰有心皆得成佛
0083b03: 如今現見眾生何不成佛答若以眾生眼觀
0083b04: 只見眾生界有餘若以佛眼觀乃知諸佛界
0083b05: 無外故知無明妄風鼓心海而易動本覺真
0083b06: 性睡長夢而難惺是以首楞嚴經云汝之心
0083b07: 靈一切明了未曾暫昧而迷者目擊而不知。
0083b08: 如法華經云於某年月日以無價寶珠繫
0083b09: 汝衣裏今故現在而汝不知勤苦憂惱以求
0083b10: 自活甚為癡也。是知十方諸佛中無有一
0083b11: 佛不信此心成佛二十八祖內無有一祖不
0083b12: 見此性成祖如今聞而不成祖佛者皆為信
0083b13: 不及見不諦故但學其語不照其心但執其
0083b14: 解不深其法經云信是道原功德母見即無
0083b15: 疑故但入宗鏡方悟前非心光透時餘瑕自
0084a01: 盡。涅槃經云二十五有有我者自實名我
0084a02: 所謂一切諸法體實一切眾生有如來藏能
0084a03: 為佛因名有佛性如一切色中皆有空性然
0084a04: 非獨有情具如來之正性一切諸法中皆有
0084a05: 安樂性所以云若以肉眼觀無真不俗若以
0084a06: 法眼觀無俗不真又云法身流轉五道名曰
0084a07: 眾生但法身即是真如流轉五道即是隨緣
0084a08: 名曰眾生是差別義又由隨緣即不變故奪
0084a09: 差別令體空則末寂也由體空差別故奪不
0084a10: 變令隨緣故本寂也以全本為末故本便隱
0084a11: 全末為本故末便亡也是則真如隨緣成眾
0084a12: 生時未曾失於真體故令眾生非眾生也眾
0084a13: 生體空即法身時未曾無眾生故令法身非
0084a14: 法身也故二雙絕二既互絕則真妄平等無
0084a15: 可異也故云隨緣非有之法身恒不異事而
0084b01: 成立寂滅非無之眾生常不異真而顯現故
0084b02: 知煩惱即菩提菩提即煩惱。入法界體性
0084b03: 經云佛問文殊汝知法界耶如是世尊我知
0084b04: 法界即是我界又問汝豈不樂法界耶文殊
0084b05: 曰世尊我不見一法非法界者更何所樂持
0084b06: 世經云若世間法與出世間法異者諸佛不
0084b07: 出於世也何者以覺一切法平等故名為佛
0084b08: 大集經云諸眾生界及法界若能平等觀無
0084b09: 異不生分別一二數是名菩薩不退印又云
0084b10: 若有菩薩不離凡夫能知聖法以凡夫心觀
0084b11: 察聖法。無生義云眾生身中有佛三十二
0084b12: 相八十種好坐寶蓮華與佛無異但為煩惱
0084b13: 所覆故未能得用此是具有佛知見根性未
0084b14: 有知見用即時猶故愚乃至譬如小兒具有
0084b15: 大人六根與大人不異在其身中而未能有
0085a01: 大人用至漸長大復須學問乃有大人知見
0085a02: 力用也若根性是有作用豈無如種子本甘
0085a03: 結果非苦只恐不知有自認作凡夫真性常
0085a04: 了然未曾暫隱覆如佛言如來實無祕藏何
0085a05: 以故如秋滿月處空顯露清淨無翳人皆
0085a06: 見故知但是眾生不了自稱為祕然雖無祕
0085a07: 藏而有密語密語難解唯智能知。如經云
0085a08: 凡真實法不捨自相取於餘相若捨非正覺
0085a09: 成等正覺則非真實正覺者曾無有時不成
0085a10: 正覺故知一切眾生皆住覺地非是捨不覺
0085a11: 而取正覺則一覺一切覺常成正覺無有不
0085a12: 覺時如虛空湛然無有成壞若執有成不成
0085a13: 斯屬情見若以智照何往不真念念而常見
0085a14: 法身塵塵而盡成佛國但以自眼有醫妙見
0085a15: 不通違背己巳靈沉溺家寶雖同一性要以智
0085b01: 明得失在人精麤任己巳故知眾生之識相續
0085b02: 不斷但由精麤分其昇降耳。如華嚴疏云
0085b03: 一切法有二一是所迷謂緣起不實故如幻
0085b04: 緣成故無性二是能迷計無物故如空妄
0085b05: 計故無相又以不覺故不知有以不信故不
0085b06: 承當但起無明空成倒想如夜繩不動疑之
0085b07: 為蛇闇室本空怖之有鬼故知本無迷悟妄
0085b08: 有昇沉昔迷悟而似迷今悟迷而非悟但以
0085b09: 內見自隔客塵所遮於體上分遠近之情向
0085b10: 性中立凡聖之量如勝思惟梵天所問經云
0085b11: 梵天問文殊師利比丘云何親近於佛答言
0085b12: 梵天若比丘於諸法中不見有法若近若遠
0085b13: 是則名為親近於佛大集經云不覺一法微
0085b14: 相者乃能了知如來出世無出之出即是佛
0085b15: 出是以若不見一法常見諸佛則千里同風
0086a01: 若見一法不見諸佛則對面胡越故知背心
0086a02: 合境頓起塵勞背境合心圓照法界何者心
0086a03: 是所依法是能依能依從所依起如水是所
0086a04: 依波是能依離水無波離心無法又心是能
0086a05: 生法是所生如木能生火木是能生火是所
0086a06: 生離木無火離心無法故知不即心為道者
0086a07: 如千人排門無一得入若了心頓入者猶一
0086a08: 人拔關能通萬得宗鏡之要者其斯謂乎。
0086a09: 是知雖有佛性久翳塵勞須以止觀熏修
0086a10: 乃得明淨如貧女得藏中之寶猶力士見鏡
0086a11: 裏之珠方親悟自心妙覺圓滿又如何行於
0086a12: 止觀得契真修但了能觀之心所觀之境各
0086a13: 各性離即妄心自息此名為止常作此觀不
0086a14: 失其照故名為觀斯則即止即觀即觀即止
0086a15: 無能所觀是名止觀如先德云法性寂然名
0086b01: 止寂而常照名觀非能所觀有其二事所以
0086b02: 華嚴經頌云若有欲知佛境界當淨其意如
0086b03: 虛空遠離妄想及諸取令心所向皆無礙疏
0086b04: 釋云一離妄取如彼淨空無雲翳故斯即真
0086b05: 止二觸境無滯如彼淨空無障礙故斯即真
0086b06: 觀此觀不作意以照境則所照無涯此止體
0086b07: 性離而息妄故諸取皆寂若斯則不拂不瑩
0086b08: 而自淨矣無淨之淨乃冥契法原不修之修
0086b09: 則闇蹈佛境矣故知唯一心真智是我本身
0086b10: 湛然常存現前明淨自然以智慧觜啄破無
0086b11: 明飛出三界自在無礙此時方得見性了
0086b12: 然更有何法而堪比對問諸佛心一切眾
0086b13: 生心能現凡心眾生身一切諸佛身能作
0086b14: 聖體為復轉動互而成為當一體答若言
0086b15: 轉動即成造作若言互則有二心是以常
0087a01: 住一心猶若虛空之體凡聖二號還同空裏
0087a02: 之華青黃起滅雖殊匪越太虛之性迷悟昇
0087a03: 沉有異未離真覺之原又如一室千燈光光
0087a04: 涉入一鏡萬像影影交羅非異非同不來不
0087a05: 去達斯旨者唯佛洞知是以萬有即真無轉
0087a06: 變相。大智度論問云若五陰空無佛即是
0087a07: 邪見云何菩薩發心求作佛答曰此中言無
0087a08: 佛破著佛想不言取無佛相若有佛尚不令
0087a09: 取何取無佛邪見又佛常寂滅無戲論相
0087a10: 若人分別戲論常寂滅事是人亦墮邪見離
0087a11: 是有無二邊處中道即是諸法實相諸法實
0087a12: 相即是佛何以故得是諸法實相名為得佛
0087a13: 大般若經云諸菩薩眾尚不得法何非法
0087a14: 尚不得道何非道又云於生死法不起不
0087a15: 墮於諸聖道不離不修釋云於生死法不起
0087b01: 者自性常空故不落離邊不墮者不隨流轉
0087b02: 故不落即邊於諸聖道不離者性常相應故
0087b03: 不落斷邊不修者天真具足故不落常邊如
0087b04: 清涼疏云不著一多能立一切者不著於有
0087b05: 能安立故即真俗鎔融謂世俗幻有之相相
0087b06: 本自空勝義真空之理理常自有有是空有
0087b07: 非常有斯有未曾不空空是有空非斷空此
0087b08: 空何嘗不有有空空有體一名殊名殊故真
0087b09: 俗互乖迢然不雜體一故空有相順冥然不
0087b10: 二一與不一不即不離鎔融無礙菩薩智契
0087b11: 其原所以絕無寄而善修安立又云良以
0087b12: 事虛攬理無不理之事理實應緣無礙事之
0087b13: 理所以寂而常照照而常寂故終日知見而
0087b14: 無知見也乃至菩薩悲智相成出沒無礙悲
0087b15: 故常行世間智故不染世法。問一切真俗
0088a01: 等法各有理事通別行相果報歷然云何未
0088a02: 入斯宗恐成空見答得本方了末執末則違
0088a03: 宗若不觀心法無來處若但修有為事行不
0088a04: 達自心無為則迷事失宗果歸生滅若體理
0088a05: 行事雙照無違只恐一向偏修理事俱失如
0088a06: 大寶積經云假使造寶塔其數如恒沙不如
0088a07: 剎那頃思惟於此經又只為一心是萬行之
0088a08: 原因茲能起同體之悲無緣之化如起信鈔
0088a09: 云若信一味空理則欣厭都絕若信一向法
0088a10: 相則聖凡懸隔斯皆不能起行修進今令信
0088a11: 一心是凡聖之原但由迷悟使之有異是則
0088a12: 必能起行修進望佛果故是知真心不守自
0088a13: 性隨緣升降果報歷然又隨緣不失自性緣
0088a14: 假無實境智冥寂所以起信論云所謂雖念
0088a15: 諸法自性不生而復即念因緣和合善惡之
0088b01: 業苦樂等報不失不壞雖念因緣善惡業報
0088b02: 而亦即念性不可得若云果報不失即須具
0088b03: 修萬行若云性不可得當知唯是一心且萬
0088b04: 行之初無先五戒若依事相報在人天藏教
0088b05: 但證無常通教空無自性別教歷別因果不
0088b06: 融唯圓教觀心即具法界所以大涅槃經云
0088b07: 雖信別相不信一體無差別相名信不具信
0088b08: 不具故所有禁戒亦不具足故所有多聞亦
0088b09: 不具足何謂信不具未了一法即一切法信
0088b10: 豈圓耶何謂戒不具未知戒性如虛空戒豈
0088b11: 具耶何謂聞不具未聞如來常不說法是謂
0088b12: 具足多聞聞豈具耶若入宗鏡寧唯戒善乃
0088b13: 至諸佛果德菩薩萬行靡有一法而非所被
0088b14: 則念念了知法法圓滿且如五戒者戒從心
0088b15: 生心因戒立若心不起為四德萬行之基若
0089a01: 心妄生作六趣三塗之本則無善而不攝無
0089a02: 惡而不收故台教云此五戒亦是大乘法門
0089a03: 束此五戒為三乘即對三無失身無失口無失意無失
0089a04: 三不護意不護身不護口不護三輪不思議化身業輪口業輪
0089a05: 意業輪三密身放光口說法意入定三軌資成軌觀照軌真性軌三
0089a06: 身法身報身化身三佛性住自佛性引出佛性至得佛性三般若文字
0089a07: 般若觀照般若實相般若三涅槃性淨涅槃方便淨涅槃圓淨涅槃三智
0089a08: 一切智道種智一切種智三德等法身德般若德解脫德無量三法
0089a09: 門橫豎無邊際與虛空法界等亦是無盡藏
0089a10: 法門亦是無量義三昧舉要言之即是一切
0089a11: 佛法也。問法身無像真土如空皆是一心
0089a12: 無別依正云何教中廣談身土答只於自心
0089a13: 性相分身土之名以自心相義名身自心性
0089a14: 義名土如裕公云心則諸佛證之以為法身
0089a15: 境則諸佛證之以為淨土則二皆所證智為
0089b01: 能證慈恩疏云問淨土以何為體答准攝論
0089b02: 云以唯識智為體為佛及菩薩唯識智為體
0089b03: 即金剛般若論云智習唯識通如是取淨土
0089b04: 若佛地論以佛自在無漏心為體非離佛淨
0089b05: 心外別有實等淨心色也又云色等即是佛
0089b06: 淨心所感離佛自心之外別無能感如是假
0089b07: 實之色皆不離佛淨心即此淨心能顯假實
0089b08: 之色如無量壽疏云夫樂邦之與苦域金寶
0089b09: 之與泥沙誠由心分垢淨見兩土之升沉行
0089b10: 開善惡二方之麤妙。問一切身土八微
0089b11: 所成八微者即地水火風色香味觸八法云何唯心而無質礙
0089b12: 答執色極微有質礙性是小乘宗非通大旨
0089b13: 人水鬼火豈在異方毛海芥山誰論巨細一
0089b14: 塵一識萬境萬心矣若迷心而觀色則通塞
0089b15: 宛然若了色而明心乃是非絕矣所以古德
0090a01: 云若知色即空觀色非耶若迷色不空觀色
0090a02: 是耶若知空即色觀空非耶若觀空異色觀
0090a03: 空是耶此乃解惑異途自分妍醜何關色空
0090a04: 二境以辯邪正耶若曉此宗途常色觀而恒
0090a05: 正若迷斯旨趣雖空觀以恒邪且夫眾生不
0090a06: 了二空皆為執心色實有觀心不妙照境無
0090a07: 功既不解即色明空又不能微細剖析罔知
0090a08: 麤細色聚焉窮真妄心原。又經明一切世
0090a09: 間淨穢國土皆是菩薩行所成眾生業共感
0090a10: 若娑婆緣熟即華藏是娑婆若華藏緣熟即
0090a11: 娑婆是華藏若無行無感世界不成則離心
0090a12: 之外更無一法。又夫一切諸法隨緣幻生
0090a13: 體用俱無隱顯互起或多中現一一中現多
0090a14: 若不知起盡之根由則任運但隨境轉或隨
0090a15: 好境而忻集或逐惡緣而怖生若能明了一
0090b01: 切凡聖等法悉是自心境界以此一印眾怖
0090b02: 潛消若論大旨尚不得一淨何多門此乃
0090b03: 一心真如不守自性隨緣對處有淺有深或
0090b04: 垢或淨不可滯理妨事守一疑諸迷卷舒之
0090b05: 門起通局之見雖同一旨約相差別不無雖
0090b06: 云有異順體一如不動何者若言其一安養
0090b07: 寶方娑婆邱隴若言其異十方佛國一道清
0090b08: 虛若言其有無邊淨剎猶若虛空若言其無
0090b09: 妙土交羅如天帝網所以精超四句妙出百
0090b10: 非道不可以一言詮理不可以一義宣故。
0090b11: 問真心無形妙體絕相云何有報化莊嚴等
0090b12: 事答諸佛法身如真金相好似金莊嚴具以
0090b13: 金作具體用全同從心現色性相無二如起
0090b14: 信論問云若佛法身無有種種差別色相云
0090b15: 何能現種種諸色答以法身是色實體故能
0091a01: 現種種色謂從本已巳來色心無二以色本性
0091a02: 即心自性說名智身以心本性即色自性說
0091a03: 名法身依於法身一切如來所現色身一
0091a04: 切處無有間斷十方菩薩隨所堪任隨所願
0091a05: 樂見無量受用身無量莊嚴土各各差別不
0091a06: 相障礙無有斷絕此所現色身一切眾生心
0091a07: 意識不能思量以是真如自在甚深用故故
0091a08: 知所現一切依正二報供具莊嚴等無邊佛
0091a09: 事皆從一心而起如華嚴經云以從波羅密
0091a10: 所生一切寶蓋於一切佛境界清淨解所生
0091a11: 一切華帳無生法忍所生一切衣入金剛法
0091a12: 無礙心所生一切鈴網解一切法如幻心所
0091a13: 生一切堅固香周一切佛境界如來座心
0091a14: 所生一切佛眾寶妙座供養佛不懈心所生
0091a15: 一切寶幢解諸法如夢歡喜心所生佛所住
0091b01: 一切寶宮殿無著善根無生善根所生一切
0091b02: 寶蓮華雲一切堅固香雲一切無邊色華雲
0091b03: 一切種種色妙衣雲一切無邊清淨栴檀香
0091b04: 雲一切妙莊嚴寶蓋雲一切燒香雲一切妙
0091b05: 鬘雲一切清淨莊嚴具雲皆法界出過諸
0091b06: 天供養之具供養於佛其諸菩薩一一身各
0091b07: 出不可說百千億那由他菩薩皆充滿法界
0091b08: 虛空界其心等於三世諸佛以從無顛倒法
0091b09: 所起解深密經云爾時曼殊室利白佛言世
0091b10: 尊如來成等正覺轉正法輪入大涅槃如是
0091b11: 三種當知何相佛告曼殊室利善男子當知
0091b12: 此三皆無二相謂非成等正覺非不成等正
0091b13: 覺非轉正法輪非不轉正法輪非入大涅槃
0091b14: 非不入大涅槃何以故如來法身究竟淨故
0091b15: 如來化身常示現故釋曰非成等正覺者以
0092a01: 法身究竟淨故離常現故入第一義諦故非
0092a02: 眾生見聞故非不成等正覺者以化身常示
0092a03: 現故離斷見故約世俗諦故隨機熟有情心
0092a04: 見故然法報雖分真化一際又法身普有
0092a05: 二一隨相各別以法身在一切大小相
0092a06: 中不壞相故二圓融總攝以法身無相能
0092a07: 融一切有相總攝歸一體故色身即體之用
0092a08: 智身修成如體之遂則十身布影散分
0092a09: 十剎之中一體分光不動一塵之內色身如
0092a10: 日之影隨現世間智身似日之光照臨法界
0092a11: 又佛身諸根一一相好皆法界以諸根體
0092a12: 同故若眼為門諸根相好及佛剎土莫不皆
0092a13: 是一眼中現如經云眾生身中有如來眼如
0092a14: 來耳等以佛法身共眾生性無別體故皆從
0092a15: 無性而起起不違真因法界而生生不礙事
0092b01: 所以一切諸佛於一切世界皆是得菩提處
0092b02: 若以真身則稱性周若以應身則隨機普
0092b03: 現所以天親云廣略相入者諸佛有二種身
0092b04: 一法性法身二方便法身由法性法身故生
0092b05: 方便法身由方便法身故顯法性法身此二
0092b06: 種身異而不可分一而不可同是故廣略相
0092b07: 入法身無相故則能無不相是故相好莊嚴
0092b08: 即是法身也法身無知故則能無不知是故
0092b09: 一切種智即是真實智慧也。肇論云用即
0092b10: 寂寂即用用寂體一同出而異名更無無用
0092b11: 之寂主於用也寂用元是一體同從理出而
0092b12: 有異名也非謂離用之外別有一寂為用之
0092b13: 主也故云般若之體非有非無虛不失照照
0092b14: 不失虛故曰不動等覺而建立諸法如鏡鑒
0092b15: 像虛不失照似日遊空照不失虛又不動等
0093a01: 覺建立諸法則寂而常用不壞緣生而觀實
0093a02: 相則用而常寂斯乃千差萬用別相異名俱
0093a03: 同出一真心體矣所以又云經稱聖人無為
0093a04: 而無所不為無為故雖動而寂無所不為故
0093a05: 雖寂而動雖寂而動故物莫能一雖動而寂
0093a06: 故物莫能二物莫能二故逾動逾寂物莫能
0093a07: 一故逾寂逾動法性如是動寂難量焉能一
0093a08: 其寂而二其動哉故名不能名相不能相矣。
0093a09: 華嚴經頌云清淨慈門剎塵數共生如來
0093a10: 一妙相一一諸相莫不然是故見者無厭足
0093a11: 法華經偈云深達罪福相照於十方微妙
0093a12: 淨法身具相三十二則法身為一切法之印
0093a13: 無有一法出此印文。如大寶積經云化樂
0093a14: 天王白佛言世尊彼實際者一切處無有
0093a15: 一法而非實際世尊謂菩提者亦是實際世
0093b01: 尊何者是菩提一切法是菩提離自性故乃
0093b02: 至五無間業亦是菩提何以故菩提無自性
0093b03: 五無間業亦無自性是故無間業亦是菩提
0093b04: 是以了心本性自體無生從無生中建立諸
0093b05: 法觀無性之心說無性之教隨淨緣而無性
0093b06: 成佛隨染緣而無性為凡不見纖塵暫出性
0093b07: 空之理未有一念能違平等之門所以大般
0093b08: 若經偈云有法不成有法無法不成無法有
0093b09: 法不成無法無法不成有法釋曰有不成有
0093b10: 無不成無者以一體故無能成所成有不成
0093b11: 無無不成有者自既不成焉能成他故知各
0093b12: 無自體互不成就大集經云一切諸法究竟
0093b13: 無生一切諸法無性無生無起無出是以緣
0093b14: 不生因因不生緣自性不生自性他性不生
0093b15: 他性自性不生他性他性不生自性是故說
0094a01: 一切諸法自性無生勝思惟梵天所問經云
0094a02: 爾時普華菩薩語舍利弗汝入滅盡定能聽
0094a03: 法耶答言善男子入滅盡定無有二行而能
0094a04: 聽法也大德舍利弗汝信諸法皆是自性滅
0094a05: 盡否答言如是諸法皆是自性滅盡之相我
0094a06: 信是說普華曰若如是者則舍利弗常一切
0094a07: 時不能聽法何以故以一切諸法常是自性
0094a08: 滅盡相是以諸法本空但是緣起緣會則似
0094a09: 有緣散則似無有無唯是因緣萬法本無生
0094a10: 滅如真金隨工匠而器成即金體不變似虛
0094a11: 谷任因緣而響發與法性無違如有頌云如
0094a12: 人掘路土私人造為像愚人謂像生智者言
0094a13: 路土後時官欲行還將像填路像本無生滅
0094a14: 路亦非新故是知但是一土生滅唯是因緣
0094a15: 例如一心萬法更無前後何者掘路成像時
0094b01: 土亦不壞像填路時土亦不增以不失本
0094b02: 土故如成佛時心亦不增為凡時心亦不減
0094b03: 以心隨緣時不失自性故又像生但是緣生
0094b04: 像滅唯從緣滅像無自體故如成佛但是淨
0094b05: 緣生為凡亦是染緣起凡聖本無生故是知
0094b06: 萬法從緣皆無自性本未曾生今亦無滅如
0094b07: 文殊師利觀幻頌云此會眾善事從本未曾
0094b08: 為一切法亦然悉等於前際所以正作時無
0094b09: 作以無作者故當為時不為以無自性故任
0094b10: 從萬法縱橫常等未生之際假使生出沒
0094b11: 不離無性之宗。莊嚴菩提心經云佛言菩
0094b12: 提心者非有非造離於文字菩提即是心心
0094b13: 即是眾生若能如是解是名菩薩修菩提心
0094b14: 是則心外無菩提何所求耶菩提外無心何
0094b15: 所得耶如華嚴經云知一切法無相是相相
0095a01: 是無相無分別是分別分別是無分別非有
0095a02: 是有有是非有無作是作作是無作非說是
0095a03: 說說是非說不可思議知心與菩提等知菩
0095a04: 提與心等心及菩提與眾生等又頌云雖盡
0095a05: 未來際遊諸佛剎不求此妙法終不成菩
0095a06: 提故知心法妙故當體即是若向外遠求則
0095a07: 失真道所以善財巡諸友不出娑羅之林
0095a08: 慈氏受一生成佛之功不離一念無生性海。
0095a09: 問菩提之道不可圖度約一期方便寧無
0095a10: 指示如何是菩提之相答若約究竟菩提體
0095a11: 常冥寂如淨名經云寂滅是菩提離諸相故
0095a12: 若以無相之相於方便門中不無顯示令初
0095a13: 發菩提心人分明無惑故如先德云謂寂照
0095a14: 無二為菩提相猶如明鏡無心為體鑒照為
0095a15: 用合為其相亦即禪宗即體之用自知即用
0095b01: 之體恒寂知寂不二為心之相又云理智相
0095b02: 攝以離理無智離智無理如珠之明故以珠
0095b03: 是體明是用用不離體體不離用明不離珠
0095b04: 珠不離明故。問即心成佛之宗曹谿正意
0095b05: 見性達道之旨靈鷲本懷如今信不及人謂
0095b06: 不現證古今悟者請垂指南答若親見無一
0095b07: 人而非佛若不信無一佛而非人迷則常作
0095b08: 佛之眾生悟則現證眾生之佛人佛不異妄
0095b09: 見成差迷悟雖殊本性恒一。故云了了識
0095b10: 心惺惺見佛是佛是心是心是佛念念佛心
0095b11: 心心念佛欲得早成戒心自律淨戒律心淨
0095b12: 心即佛除此心王更無別佛欲求萬法莫染
0095b13: 一物心性雖空含真體實入此法門端坐成
0095b14: 佛如是則十方諸佛同一法身若欲念外施
0095b15: 功心外求佛便落他境無有得時遂即前後
0096a01: 情生凡聖緣起徒經時劫枉用功夫所以華
0096a02: 嚴論云不如一念緣起無生超彼三乘權學
0096a03: 等見。華手經云一切法如即是如來如來
0096a04: 即是一切法如心淨佛現則云佛來佛亦不
0096a05: 來心垢不現即云佛去佛亦不去斯即來而
0096a06: 非來去而非去佛既無來去心亦不生滅如
0096a07: 是解者可見真佛矣故金剛經云若人言如
0096a08: 來若來若去若坐若臥是人不解我所說義
0096a09: 如來者無所從來亦無所去故名如來則知
0096a10: 若人若法俱不出一如之道如是通達六根
0096a11: 所對無非見自性如如佛矣此以不見為真
0096a12: 見見實為真佛肇法師云佛者何也蓋窮理
0096a13: 盡性大覺之稱也生法師云以見實為佛如
0096a14: 是則亦名真見道亦名真供養問如何是真
0096a15: 供養答契如理之心無見佛之想了自法身
0096b01: 是真供養寶積經云真供養者無佛想無能
0096b02: 見佛何供養若供養佛當供養自身問自
0096b03: 身如何供養答若捨己巳徇塵是名違背能
0096b04: 光返照隨順真如境智冥合是真供養故維
0096b05: 摩經云無前無後一時供養此是運無捨無
0096b06: 得之意起一際平等之心則十方供養一
0096b07: 切如來盡法界含靈一時受潤如是之供施
0096b08: 莫大焉所以寶雨經云如理思惟即是供養
0096b09: 一切如來問云何如理思惟答但一切不思
0096b10: 惟是真思惟以頓悟一心無法可思量故是
0096b11: 以十方諸佛證心成道故稱如理若了自心
0096b12: 能順佛旨即是供養一切如來若不依此如
0096b13: 理悟心能隨事施為心外見佛設經多劫皆
0096b14: 不成真實供養為背諸佛指授故如華嚴經
0096b15: 頌云設於念念中供養無量佛未知真實法
0097a01: 不名為供養云何真實法所謂了心真如無
0097a02: 生之旨故是以思益經問云誰能供養佛佛
0097a03: 言能通達無生際者文殊般若經云佛問文
0097a04: 殊汝云何供養佛答言世尊若幻人心數滅
0097a05: 我則供養佛台教云供養佛者只是隨順佛
0097a06: 語今順佛教修三觀心空觀假觀中觀即是供養佛
0097a07: 為破五住得解脫故欲愛住地色愛住地無色愛住地見一切住地
0097a08: 無明住地即供養法三諦理和真諦俗諦第一義諦即供養
0097a09: 僧又眾行心資觀智心即供養佛觀智心開
0097a10: 發境界即供養法境智心和即供養僧此是
0097a11: 真實供養亦名法供養。問豈無他助之力
0097a12: 發自智照之心答無正無助非自非他若以
0097a13: 智求智則成解解背圖宗若起照心照則立
0097a14: 境隨照失旨皆是影事不契斯宗若了真心
0097a15: 自然無心合道合道則言語道斷無心則境
0097b01: 智俱閒。所以祖師西來只為直示眾生令
0097b02: 自知有頓入凡聖平等真原如勝天王般若
0097b03: 經云菩薩摩訶薩行般若波羅密得心微細
0097b04: 作是思惟世間熾然大火之聚所謂貪欲火
0097b05: 瞋恚煙愚癡闇云何當令一切眾生皆得出
0097b06: 離若能通達諸法平等名為出離如實知法
0097b07: 猶如幻相善觀因緣而不分別是以若欲捨
0097b08: 劣就勝厭異忻同欲令凡聖一倫垢淨平等
0097b09: 者無有是處但明宗鏡萬法自齊即究竟出
0097b10: 離三界火宅義亦是與諸子同住祕密藏義
0097b11: 如云若夫以齊而齊不齊者未齊矣以齊而
0097b12: 齊於齊者未齊焉余聞善齊天下者以不齊
0097b13: 而齊天下者也何須夷嶽實淵然後方平續
0097b14: 鳧截鶴於焉始等故知但了法法皆如自然
0097b15: 平等則青松綠蕙不見短長鵬翥蜎飛自忘
0098a01: 大小如肇論云是以經云諸法不異者豈曰
0098a02: 續鳧截鶴夷嶽盈壑然後無異哉誠以不異
0098a03: 於異故雖異而不異耳乃至經云般若與諸
0098a04: 法亦不一相亦不異相信矣莊子南華經云
0098a05: 長者不為有餘短者不為不足故鳧脛雖短
0098a06: 續之則憂鶴脛雖長斷之則悲故性長非所
0098a07: 斷性短非所續以明境智雖異而同不待同
0098a08: 而後同也若能如上了達同異二門或諸佛
0098a09: 出世不出世眾生可度不可度乃至有無高
0098a10: 下皆絕疑矣若執同則滯寂若執異則兩分
0098a11: 迷此同異二門皆智不自在金剛辯宗云以
0098a12: 有鏡故男女之像於中現以有法身故而能
0098a13: 處處應現往只緣鏡中本無像所以能現男
0098a14: 女像佛身本無身所以能現一切身眾生機
0098a15: 感無緣之慈任運能應若定有身即為所礙
0098b01: 肇論云佛非天非人而能天能人耳故一切
0098b02: 菩薩皆以無所得為方便能入無量無邊塵
0098b03: 勞幻網以心外無法故方成無所得慧若心
0098b04: 外有一毫所得云何成無緣之慈同體之化
0098b05: 以宗鏡明故能廣照世間觀生也如石女之
0098b06: 懷兒觀住也若陽燄之浪觀異也同浮雲
0098b07: 之萬變觀死也猶狂華之謝空是以深達無
0098b08: 生知皆無我空生空滅幻墜幻昇愍彼愚迷
0098b09: 盲無慧目遂乃發無能作之智照開無所捨
0098b10: 之檀門秉自性空之戒心具無所起之精進
0098b11: 圓無所傷之法忍修無所住之禪門了無身
0098b12: 而相好莊嚴達無說而縱橫辯說遊戲性空
0098b13: 之世界建立水月之道場陳列如幻之供門
0098b14: 供養影響之善逝習空華之萬行施為谷
0098b15: 響之度門降伏鏡像之魔軍大作夢中之佛
0099a01: 事廣度如化之含識同證寂滅之菩提問絕
0099a02: 待真心本無名相云何成佛又作異生若云
0099a03: 隨順世法立此假名又因何法而得成立答
0099a04: 實際理中本無凡聖可得以一切眾生迷無
0099a05: 性理以無性故不覺起妄於真空中妄立名
0099a06: 相故名為凡了名相空復稱為聖凡聖之號
0099a07: 因五法成猶如幻化名相非真且如幻以術
0099a08: 成形因業有術業俱假形幻同空但有迷悟
0099a09: 之名本無凡聖之體五法者瑜伽論云一名
0099a10: 二相三妄想四正智五真如古釋云名相妄
0099a11: 想三法成凡正智真如成聖凡夫心惑不達
0099a12: 名相空故妄計為有迷有不空名之為妄從
0099a13: 妄起心名之為想正智者覺知名相本來空
0099a14: 寂以知空故妄想自息息妄歸真顯理分明
0099a15: 正智現前不立名相故名正智即此正智心
0099b01: 性真故即名真如故知但是一法無中執有
0099b02: 成凡達有本空成聖不唯五法乃至恒沙義
0099b03: 出無邊理恒一道此唯心之道即是如來行
0099b04: 處步步履法空故亦是摩訶衍處念念無所
0099b05: 得故如持世經云一切法是如來行處如來
0099b06: 行處是無行處故知若了人法二空見真唯
0099b07: 識性即常在三昧住真法界矣。
0099b08: 
0099b09: 
0099b10: 御錄宗鏡大綱卷六
0099b11: 音釋
0099b12: 鳧音符水鳥。蕙胡桂切香草。鵬音彭大鵬。翥陟盧切飛舉也。蜎烏員
0099b13: 切。脛形去聲脛。
