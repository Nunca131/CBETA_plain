0988c01: 幻住明禪師語錄卷二
0988c02: 嗣法門人清尚等編
0988c03: 小參
0988c04: 住仙人山小參。天圓拽杖到鄰陽，及第開張選佛場，
0988c05: 幸遇眾檀誠弼護，方能如是廣宣揚，情與無情一軀，
0988c06: 佛並眾生不二，當體全現，逢緣立宗，有時拈一莖艸
0988c07: 作丈六金身用，有時將丈六金身作一莖艸用，諸人
0988c08: 欲識佛性麼？流泉是命湛寂為身，千波競起是文殊
0988c09: 境界，一片晴空是普賢境界，所謂欲識佛性義，當觀
0988c10: 時節因緣，時節若至，可以舉一明三，目擊知歸，須知
0988c11: 個中有格外機，行格外用，明格外道，證格外心，淨裸
0988c12: 裸絕承當，赤灑灑無回互，壁立萬仞坐斷千差，正所
0988c13: 謂垂鉤四海秪釣獰龍，格外玄機為尋知己已，於中有
0988c14: 個漢便恁麼承當，得格外趣向，待向伊道個什麼即
0988c15: 得，說理說事得麼？說玄說妙得麼？說佛說祖得麼？說
0988c16: 心說性得麼？論棒論喝得麼？論權論實得麼？論照論
0988c17: 用得麼？這事且置且不犯鋒鋩，纖塵不立作麼生是？
0988c18: 獨脫之句還委悉麼？大道體寬無向背，金毛返擲大
0988c19: 家看。下座。
0988c20: 小參，有作思惟亦能生滅，行無間道修無漏業，一拈
0988c21: 一放，半開半合，則未免在窩窟裏，殊不知往復無間
0988c22: 動靜一如，融大千沙界於一塵，會十世古今於一念，
0988c23: 去來起滅向什處安排，春夏秋冬於何時理論，到者
0988c24: 裏淨裸裸赤灑灑沒可把，東西不辨，南北不分底則
0988c25: 故是未知落處，久參先德，腳踏實地，且道正當恁麼
0988c26: 時，如何委悉：群陰消剝盡，獨露一精明。
0988c27: 小參，明眼漢沒窩臼，逐物為下，卻物為上，不若但自
0988c28: 無心於萬物，何妨萬物常圍繞，金風凜凜射玄英，體
0988c29: 露迥然光潔皎，截斷群機於未兆，坐卻天下人舌頭，
0988c30: 到這裏且道是一是二，若道是一，因甚世諦義中有
0989a01: 聖諦義？若道是二，何故聖諦義中無世俗諦？於斯若
0989a02: 無透關眼，未免迷瞞矓侗，還知個中如明鏡當臺，明
0989a03: 珠在掌，舉無遺照，萬象歷然，雖四序推遷，其中有不
0989a04: 移易一絲毫之體，雖萬機齊赴，其中有湛然不動之
0989a05: 源，於斯撥轉關頭，圓機應感，諸人於此還見麼？設使
0989a06: 千聖出頭來，也說他不著，有眼也覷他不著，縱若有
0989a07: 個讎冤，衲子眼似流星，口如懸河，一鑑辨他不得，山
0989a08: 僧今夜與諸人打葛藤，策進身心，用盡伎倆，亦難舉
0989a09: 措，且道因什如此，意氣不從天地得，文彩不是刻雕
0989a10: 成。下座。
0989a11: 小參，德山小參不答話，解黏去縛；趙州小參要答話，
0989a12: 以楔出楔；山僧今夜不管答話不答話，偶於衣單下
0989a13: 拾得個千年桃核，也有靈妙舉似大眾，以杖橫肩云：
0989a14: 若恁麼見得，坐斷天下人舌頭去也。復卓杖云：若恁
0989a15: 麼見得，入地獄如箭射。以杖擲地云：不得明星出，幾
0989a16: 乎枉費工。下座。
0989a17: 小參：大道體寬無向背，當陽直截任施為，張牙露爪
0989a18: 能哮吼，便是金毛獅子兒，撥轉天關海底，紅塵起拽
0989a19: 回地軸法界雪漫漫電捲星馳，超今邁古，去來無間，
0989a20: 動靜如然，融大千國土於一塵，會古今十世於當念，
0989a21: 其或東西不辨，南北不分，後學初機自是未知落處，
0989a22: 久參先德著實評論，若是具眼衲僧，必不如是，且道
0989a23: 如何群陰消剝盡，自然春到來。
0989a24: 小參：初撾塗毒鼓三撲，景陽鐘敲勝超群子飛騰始
0989a25: 化龍，個中有變化者麼？僧問：如何是恁麼也不得？師
0989a26: 云：蚊子上鐵牛。進云：如何是恁麼不恁麼總不得？師
0989a27: 云：蝸牛角上三千界。進云：如何是恁麼也得？師云：拄
0989a28: 杖跳吞卻虛空。進云：如何是恁麼不恁麼總得？師
0989a29: 云：缽底現曇華。進云：謝師答話。師云：任汝卜度。乃云：
0989a30: 鄰陽卓杖結三冬，惟有今年事事同，雲水欽風歸座
0989b01: 下，眾檀恪護盡丹裒，一塵不立干戈息，野老謳歌展
0989b02: 化容，眾中若能親薦得，大千沙界播吾宗。
0989b03: 小參：上元白月十五，處處搞鑼擂鼓，驚起太虛空神，
0989b04: 倒騎崑崙作舞；豎拂子云：且道正恁麼時，如何心生
0989b05: 大懽喜，自知當作佛。下座。
0989b06: 小參：師卓杖云：會麼？山僧歷年以來全憑這條白棒
0989b07: 打爛葛藤，掃除荊棘，與一切人解粘去縛，拔楔抽釘，
0989b08: 不作窠臼語，不作計較語，不作相似語，不作合頭語，
0989b09: 與三世諸佛歷代祖師，天下老和尚及諸開堂說法
0989b10: 諸大宗師同行同證，全體獨露，尋常於寶華王座上
0989b11: 不說真諦語，不說俗諦語，不論宗乘，不說禪機，不論
0989b12: 生滅，豈作地獄業，惟只憑此者一片真實處，淨裸裸，
0989b13: 赤灑灑如龍得水，似虎靠山，隨處作主，逢場作戲，當
0989b14: 面直切，不作回互。以杖擲地云：不欲更塗汙。
0989b15: 小參：瑞氣中和萬彙均，百花芳艷應時新，就中者點
0989b16: 超靈物，不受陰陽孰減增。下座。
0989b17: 小參：板齒生毛也甚奇，人王一見尚難知，不因趙老
0989b18: 酬相問，話遍天涯好決疑，所謂大疑大悟，小疑小悟，
0989b19: 不疑則不悟，敢問大眾，決疑一句作麼生道？靜坐決
0989b20: 斯疑，勝造七寶塔。下座。
0989b21: 小參：當陽一著箭鋒機，鶖子英靈罔測知，一竅頂門
0989b22: 常獨露，龍晴天眼莫能窺，空王玉殿無人到，佛智聖
0989b23: 心罕見微，吐霧鐵牛噓紫氣，陽春白象震雄威。恁麼
0989b24: 不恁麼拈向一邊，把斷要津，杳絕凡聖，有眼者如盲，
0989b25: 有口者如啞，方知無說說，始信不聞聞，縱若通身是
0989b26: 眼，盡乾坤、法界、艸木、昆蟲、人畜、鬼仙一一交羅運，許
0989b27: 多神通妙用到這裏不消一捏，且道具甚麼眼有如
0989b28: 是奇特，如是顯煥，如是直截，便能坐斷佛祖，全體獨
0989b29: 露，然雖如是，即今是我金湯駱檀越命山埜於興隆
0989b30: 禪院祝國開堂，未免放開一線。道：還委悉麼？四海浪
0989c01: 平龍睡穩，九天雲靜鶴飛高。下座。
0989c02: 小參：參禪一著子，切莫顧危亡，妄念若起時，只用當
0989c03: 頭截，如斬一綟絲，莫分前後際，一斬一切斷，一斷一
0989c04: 切斬，直於自己巳腳跟底下逼拶一條活路出去，此條
0989c05: 活路有三件事：一、每日經行時不得踏著地上一點
0989c06: 塵，若踏著一點塵，即犯波羅夷罪；二、時粥飯不得咬
0989c07: 著一粒米，若咬著一粒米，即犯波羅夷罪；三、早晚穿衣
0989c08: 不得掛著一縷絲，若掛著一縷絲，即犯波羅夷罪。大
0989c09: 眾於日用中有不觸犯者，到方丈裏通個消息。
0989c10: 小參：古人云：學道須先有悟由，猶如爭鬥快龍舟，雖
0989c11: 然舊閣閒田地，一度贏來方始休，箇中有贏得者麼，
0989c12: 眾若藏鋒，不免山埜重掀露布，者點靈機萬象先，無
0989c13: 位真人面目全，灰飛律管一陽復，幾能鼻孔解遼天。
0989c14: 且道如何是鼻孔遼天句？紅爐水種火，梅花夜讀書。
0989c15: 元宵小參：羽衣清夜奏霓裳，金吾不禁夜偏長，怎似
0989c16: 無油燈不滅，耀天鑑地照無疆。若或能知三千里外
0989c17: 野死頭爛發心花恢弘瑞彩，冷灰堆裏剔出火種，
0989c18: 燦灼十方煥若兩輪明，如蛇珠耀古騰今，威光赫奕。
0989c19: 試問大眾此燈與市燈是同是別？後堂云：同則總同，
0989c20: 別則總別。師云：還委悉麼？子量米升恢別，鴨鼎烹
0989c21: 茗銚不同。下座。
0989c22: 對靈小參：頻歌薤露垂，動勞副石碑，簪纓傳世德，功
0989c23: 業使人思。敢問大眾，即今新吾何鎮臺在什麼處安
0989c24: 身立命？塵寰留不住，端拱碧蓮池。
0989c25: 對靈小參：脫卻臭皮袋，不為世所羈，逍遙歸極樂，面
0989c26: 禮彌陀師，試問大眾，即今亡故吉宇劉檀越在什麼
0989c27: 處安身立命？只知事逐眼前過，不覺老從頭上來。
0989c28: 對靈小參：婺女夜初落，孝眷痛悲傷，靈前虛列器，愛
0989c29: 盡苦源亡，試問諸人，即今史門陳孺人在甚麼處安
0989c30: 身立命？以拄杖敲棺云：回光爍破愛緣機，面禮彌陀
0990a01: 聞授記。下座。
0990a02: 對靈小參：卓拄杖云：有愛則生，愛盡則滅，和合因緣，
0990a03: 生死各別，大限到來，誰能替得，金玉滿堂，兒孫玩悅，
0990a04: 儀容眷想，臥苫枕碣，靈前列餼，滴淚成血，痛徹肝腸，
0990a05: 誰不痛切？豎杖云：諸公還見麼？今我周居士亡室孺
0990a06: 人同拄杖頭上道：只知事逐眼前過，不覺老從頭上
0990a07: 來，雖然如是，會得本地西方，孰用彌陀伸手。
0990a08: 對靈小參：生來死去苦奔馳，幻形拋擲任東西，四大
0990a09: 分張誰似我，一靈頓悟最初機，敢問諸仁者，即今新
0990a10: 故樂門本福黃善人在甚麼處安身立命？復喝云：九
0990a11: 地之中留不住，面禮彌陀親授記。
0990a12: 待誥堯門馮夫人對靈小參：自性天真佛，無黨亦無
0990a13: 偏，遭得誰穿鑿，九竅各分權，喉中氣忽絕，棺內永長
0990a14: 眠，今朝初覺悟，徹底見根源；卓杖召眾云：既見根源，
0990a15: 即今待贈夫人在什麼處安身立命？復喝一喝云：菩
0990a16: 薩悲願力，苦海造法船，彌陀垂接引，頭面禮金仙。
0990a17: 為楊門胡氏對靈小參，師卓杖云：來時本不生，去則
0990a18: 不曾死，南部洲憂，北俱盧洲喜，福業愛為基，幻妄
0990a19: 假緣駛，從今悟無生，欽承彌陀旨，敢問大眾，既不生
0990a20: 死，即今亡靈楊門胡氏向甚麼處安身立命？復卓杖
0990a21: 云：三界九地留不住，彌陀接引寶蓮池。
0990a22: 為塗門鍾氏對靈小參，脫卻鶻臭衫，卸下炙脂帽，喝
0990a23: 一喝云：栗棘蓬快吞，金剛圈猛跳。敢問大眾，即今塗
0990a24: 門鍾氏向甚麼處安身立命？彌陀伸願手，接引赴蓮
0990a25: 池。下座。
0990a26: 茶話
0990a27: 結制茶話，應川居士結茅廬，聚集兩堂雲水徒，真我
0990a28: 大檀添艸料，人人喫了谷跏趺；執拂子顧大眾云：且
0990a29: 道跏趺作什麼？飯僧功德大，粒米過須彌。
0990a30: 茶話。須菩提宴坐，天帝釋雨花，海眾共修禪，施主設
0990b01: 齋茶，就中有個無思算，喫著通身露爪牙。敢問大眾，
0990b02: 還有解吞吐者麼？拈拂子云：山僧自吞吐去也，趙州
0990b03: 道底句，卻是老龍芽。
0990b04: 茶話。雲門餅趙州茶，二物曾拈驗作家，若是超群敵
0990b05: 勝子，方能解喫不粘牙，顧視左右云：還有道得麼？若
0990b06: 無，山僧自道去也，粗餐易飽，細嚼難饑。
0990b07: 茶話。今朝值逢臘月八，黑豆解說無生話，居士設茶
0990b08: 因慶讚，釋迦原是小悉達，驀豎拂子顧眾云：滿盤羅
0990b09: 列俱餐盡，歸單仍作舊生涯。
0990b10: 戒子設茶，海眾沙彌稟戒持，丈夫出世立根基，但從
0990b11: 實際明真理，莫弄虛頭反自欺，利鎖名韁齊掣斷，超
0990b12: 然頓入不思議，不思議，各作英雄師子兒。
0990b13: 茶話。昆玉精勤設普茶，重重錦上更添花，滿盤羅列
0990b14: 從餐盡，三條椽下綻心花，且道綻後如何？依舊眼橫
0990b15: 鼻直，參。
0990b16: 茶話。三才品彙孰稱尊，貴在無心達道人，即此眾中
0990b17: 何所委，年從此際賀無生，且道如何是無生句？良久
0990b18: 云：聊將偈讚無生意，一炷清香滿石樓。
0990b19: 茶話。三祗果滿供三尊，飯眾禪那並應真，到口不須
0990b20: 重擬議，飽餐覿面認真人。
0990b21: 諷經茶話。祖印高提任所緣，隨宜設化諷華嚴，沙彌
0990b22: 只用一隻眼，看破微塵遍大千。
0990b23: 茶話。一二三四五六七，七六五四三二一，明星當午
0990b24: 照子夜，日頭出光射老瞿，曇三嘆無倫匹。舉拂子召
0990b25: 眾云：如何是無倫匹底句？持戒參禪超生死，摩訶般
0990b26: 若波羅蜜。
0990b27: 示眾
0990b28: 示眾。話頭追究莫遲留，日月光中確志求，待客迎賓
0990b29: 承甚力，著衣喫飯仗何修，雞如抱卵氣相接，貓捕鼠
0990b30: 時無別謀，珍重高流須猛利，花發現始方休。眾中
0990c01: 若有自肯者，不妨到方丈裏通個消息。
0990c02: 示眾。臘月今宵廿四，己巳功何所甄備，切須努力精勤，
0990c03: 不可因循懈廢，若作超群衲子，必然堅確其志，從茲
0990c04: 頓悟歸根，莫待他生異世。
0990c05: 示眾。靈山有願同懽聚，應須曉徹本來路，從茲若悟
0990c06: 了無生，不枉同甘澹泊住。
0990c07: 佛誕示眾。纔出娘胎似著忙，指天指地露真常，四圍
0990c08: 顧盻空諸有，七步周行語若狂，歷劫難忘舊習氣，虛
0990c09: 名今古信流芳，無端惹得雲門怒，一棒逢人換眼光。
0990c10: 敢問大眾，若有具眼者，不妨到方丈中通個消息。
0990c11: 示眾。霧繞田衣翠滴嵐，由旬百億善財參，優曇敷燦
0990c12: 氣殊絕，徹播人天作指南。
0990c13: 機緣
0990c14: 一日師舉：你有拄杖子，我與你拄杖子，你無拄杖子
0990c15: 我奪卻你拄杖子，諸人作麼生會？一僧云：學人者裏
0990c16: 有無俱不用。師云：如是則著空去也。進云：任運施為。
0990c17: 師喝云：若任運施為，亦有拄杖子也。僧猛勢作禮。師
0990c18: 劈頭一踏，云：如是如是善自護持。
0990c19: 一僧暫到，師云：作甚麼？僧云：朝峨山。師云：曾到不到
0990c20: 寺麼？僧云：弟子即今便到。師喝云：切莫錯認。僧無語。
0990c21: 師云；上座不曾遊山。
0990c22: 頌古
0990c23: 晦堂與黃山谷論吾無隱乎爾話
0990c24: 花氣飄然覿面生，開敷林野醒其人，掀翻逐臭尋香
0990c25: 客，鼻孔撩天此日聞。
0990c26: 四威儀
0990c27: 山中行。任運優游翫白雲，白雲有時去為雨，歸來依
0990c28: 舊伴孤僧。
0990c29: 山中住。豈肯浮生虛日度，看罷南華一卷經，荒田耕
0990c30: 轉種蘿蔔。
0991a01: 山中坐。豎起脊梁作日課，打開般若大寶藏，萬象森
0991a02: 羅俱照破。
0991a03: 山中臥。懶漢從來不打坐，衲被幪頭萬事休，惺時日
0991a04: 上三竿過。
0991a05: 聯方偈
0991a06: 付天然禪人
0991a07: 天馬駒兒決志堅，超然一踏越三千，金剛寶劍親分
0991a08: 付，踞向峰頭作俊賢。
0991a09: 付水映禪人
0991a10: 彷彿追尋末後句，幾回鼻孔落依稀，忽然觸碎歸山
0991a11: 去，喚雨呼風任所施。
0991a12: 示大福禪人
0991a13: 復聚興隆十月餘，何因一旦忽分岐，俊英抱道韜居
0991a14: 遯，必有龍天推出時。
0991a15: 示常恆大德
0991a16: 學道先須確志堅，出家亦不枉徒然，從茲頓覺無為
0991a17: 理，始可全明法律禪。
0991a18: 示離心大德
0991a19: 離心意識參，貴在絕閒談，超倫英俊子，轉眼剎那間。
0991a20: 示正覺耆宿
0991a21: 不除妄想不參禪，恰好銜杯樂世賢，悲志利生行苦
0991a22: 行，大千攝化結人緣。
0991a23: 示李居士
0991a24: 居家修道火中蓮，貴識尋常溉灌堅，若或花殘蓮子
0991a25: 露，馨香馥郁播先天。
0991a26: 示含容大德
0991a27: 平常心是道，不用強憂煎，識得平常旨，超然悟妙玄。
0991a28: 送別天然禪人
0991a29: 偶然別去播三玄，慷慨當陽顯正傳，列派流芳法海
0991a30: 震，波翻浪湧任施權。
0991b01: 送別水映禪人
0991b02: 夏末秋初返故丘，此回不作舊時遊，青蛇匣裏雷音
0991b03: 吼，震駭群狐膽戰愁。
0991b04: 贈覺海上人新創
0991b05: 初創築廬闢古基，興隆顯煥正斯時，輝華梵苑動名
0991b06: 播，子貴聯芳荷祖機。
0991b07: 山居
0991b08: 毿鶴髮臥雲層，樂道清貧愧我能，紅日窗前移竹
0991b09: 影，清風嶺畔倚山藤，草色逢春添野趣，樹猿摘果供
0991b10: 孤僧，鄰友到來無管待，烹茗延坐採鮮菱。
0991b11: 隔澗遙觀見客來，霜封野徑馬蹄開，層巒嶮巘車難
0991b12: 度，峭壁嵯峨詩自裁，蔓衍藤蘿枝結縷，抽條柳幹秀
0991b13: 垂階，指君且看猿懸樹，漫煮山茗待上才。
0991b14: 灰心泯志住興隆，榮辱雙忘愛憎空，一任鴉啼號嶺
0991b15: 虎，隨他犬吠起泉龍，客來尟問君何地，僧往罕知適
0991b16: 所逢，非是妄為成強勉，生平篤效古人風。
0991b17: 元宵
0991b18: 千門萬戶綺筵開，火樹銀花獻寶臺，鐵鎖星橋開不
0991b19: 禁，金吾夜月任徘徊，造蛾令節添新錦，探蘭佳辰聽
0991b20: 落梅，菡萏紛紛空裏吐，無人不道曙光回。
0991b21: 元旦
0991b22: 履端雲水慶興隆，法鼓聲聲徹曉空，鐵印無文驚石
0991b23: 虎，金鐘有扣吼獰龍，祥呈遍界欣歌集，瑞靄殊方喜
0991b24: 氣同，猿嶺懽呼歌舜日，皇圖永固樂堯封。
0991b25: 詠雪
0991b26: 落落長空撒玉沙，江千平地涌琪花，剛才展步茅簷
0991b27: 看，瑞氣年華覺太奢。
0991b28: 憶師
0991b29: 辭別師顏念歲周，遙空禮拜憶層樓，若還緣就重相
0991b30: 聚，得侍巾瓶了念頭。
0991c01: 楚中遇益茂法師歸蜀送別
0991c02: 話別金蘭契，躊躕難釋袂，聚首雖月餘，猶若幾經歲，
0991c03: 楚楫帆初掛，歸心舒客意，無能為折柳，復書臨行句。
0991c04: 弔無翳禪人
0991c05: 幾聚同儔廿二秋，何期別去化仙遊，單存墨蹟悲風
0991c06: 遠，冷露傷心墜柳頭。
0991c07: 酉陽司大有洞
0991c08: 細雨燒苔滑，行人踐步斜，巖松清韻速，澗水湛流霞，
0991c09: 飛鳥和煙度，啼猿叫落花，與朋相翫罷，攜手過鄰家。
0991c10: 舉筆有感
0991c11: 誰言管子吐英華，大有才能顯作家，箇裏本無元字
0991c12: 腳，因人方得走龍蛇。
0991c13: 客至
0991c14: 山夫卓錫少人來，兩徑莓苔久未裁，今日忽逢君一
0991c15: 往，掬泉煮茗活幽巖。
0991c16: 賀駱鎮臺壽
0991c17: 華誕期臨紫氣旋，長庚星正映中天，三多永固重增
0991c18: 算，王帶錦衣樂世賢。
0991c19: 賀黃居士壽
0991c20: 趨寂棄榮出世纏，先生馮楫亦如然，當年輸那雲門
0991c21: 老，喧闠叢中總不言。
0991c22: 張居士號本圓
0991c23: 良沃一片田，分付幾多年，萬物隨耕種，結實固本圓。
0991c24: 譚居士號心悟
0991c25: 列派分枝萬物回，大千沙界悉塵埃，而今指出當陽
0991c26: 令，頓悟心宗化佛臺。
0991c27: 譚居士名來翱
0991c28: 獨步高高峰頂立，須從海底湥湥行，百花叢裏任君
0991c29: 走，只要一葉不沾身。
0991c30: 載居士號徹矣
0992a01: 澄寂無涯際，超然見得真，觀花不逐妄，徹矣現全身。
0992a02: 葉居士號空明
0992a03: 浩蕩非霞色，飄然皎潔清，無文拋鐵印，沙界悉空明。
0992a04: 趙居士號祖意
0992a05: 寬洪殊闊湛幽玄，包納含融攝萬川，月現當空何所
0992a06: 似，相傳祖意印心堅。
0992a07: 傅居士更名來聞
0992a08: 無門為法門，日用光中尋，識得真如性，自性返聞親。
0992a09: 甘居士更名來高
0992a10: 生死塵勞一念超，光中日用莫他饒，等閒識得寰中
0992a11: 旨，始識超然見識高。
0992a12: 汪居士法名來崇
0992a13: 欲超生死莫他求，只在浮生日用周，運動縱橫非外
0992a14: 得，從胸湧出自風流。
0992a15: 題溫湯寺
0992a16: 九峰巍勢插虛玄，秀發森然別洞天，華石風生雄虎
0992a17: 嘯，晉雲露起驪龍漩，軒轅遺蹟古今古，迦葉名山傳
0992a18: 亙傳，漣岸層巒浮水國，溫泉潺韻達綿蠻。
0992a19: 中秋月華有感
0992a20: 金飆肅露掃嵐煙，寶鏡高懸滿嶽川，兔望光明胎納
0992a21: 腹，蚌吞霞影產珠鮮，三秋端正水輪皎，五色精華轉
0992a22: 潔綿，告報登樓玩賞者，須當取薦見根源。
0992a23: 九日雨中
0992a24: 重陽風雨裏，此際憶陶淵，籬菊采盈把，白衣酒自添，
0992a25: 孟嘉曾落帽，桓景佩萸鮮，時節無空過，烹茗勝綺筵。
0992a26: 題梅
0992a27: 幹老枝蒼暖獨回，森嚴艷麗果奇哉，根深蒂固真藏
0992a28: 蓄，雪壓霜凝豈折才，粉質芳鮮無蝶舞，金英蔌蕊惹
0992a29: 蜂裁，陽和煥卉魁先放，嶺畔江邊碧燦開。
0992a30: 弔周屺瞻居士
0992b01: 話會濂溪後，懷君興未忘，才能稱經國，筆力壯諸方，
0992b02: 不應金天促，宜其祚運長，誰知月色裏，令我動凄涼。
0992b03: 
0992b04: 　　　　　信官柴　進　信士周　珍　周憲文　鍾振聲
0992b05: 　　　　　　　文化成　趙　　　　掛資助刻
0992b06: 　　　　　幻住和尚語錄二卷更祈祿位榮增吉祥如意
0992b07: 　　　　　　　　　　　　　　　　　嘉興書刻
0992b08: 　　　　　　　　　　　　　　　　　板存楞嚴經坊流通
0992b09: 
0992b10: 幻住明禪師語錄卷第二終
