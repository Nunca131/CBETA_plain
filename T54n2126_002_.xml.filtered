0241a08: 
0241a09: 大宋僧史略卷中咸平二年重更修＝條【原】修條理
0241a10: 
0241a11: 右街僧錄通慧大師贊寧奉　撰
0241a12: 二十四道俗立制二十五行香唱導
0241a13: 二十六讚唄之由二十七僧寺綱紏
0241a14: 二十八立僧正立尼正附二十九僧統
0241a15: 三十沙門都統三十一左右街僧錄
0241a16: 三十二僧主副員三十三講經論首座
0241a17: 三十四國師三十五雜任職員
0241a18: 三十六僧主秩俸尼附三十七管屬僧尼祠部牒附
0241a19: 三十八僧道班立三十九內道場生日道場附
0241a20: 四十僧籍弛張
0241a21: 道俗立制
0241a22: 佛法流行。隨時制斷合毘尼之繩紏。則案毘
0241a23: 尼。堪別法之處量須循別法。故佛訶比丘云。
0241a24: 巧避我制造種種過故。許同時立方毘尼。涅
0241a25: 槃後立未來教。以為律範所不圍。篇科所不
0241a26: 載。則比附而求之也。以是篇聚之外別有僧
0241a27: 制焉。今時比丘或住一林居一院。皆和眾立
0241a28: 條。約束行止。俾不罹於愆失也。晉道安法
0241a29: 師傷戒律之未全。痛威儀之多缺。故彌縫其
0241b01: 闕。埭堰其流。立三例以命章。使一時而生信。
0241b02: 一行香定座上講。二六時禮懺。三布薩等法。
0241b03: 過踰此法者。則別立遮防。安弟子法遇講化
0241b04: 於荊州。時有學徒飲酒。遇罰而不遣。安在
0241b05: 襄陽聞之。封小箠以寄遇。遇詳師意。集眾諭
0241b06: 之。令直日打遇二十撲。封箠還。故習鑿齒
0241b07: 與謝安書云。安能肅眾。上之三例天下翕然
0241b08: 奉行也。又支遁立眾僧集儀度。慧遠立法社
0241b09: 節度。至于宣律師。立鳴鐘軌度。分五眾物儀。
0241b10: 章服儀歸敬儀。此並附時傍教相次而出。鑿
0241b11: 空開荒。則道安為僧制之始也。後魏世宗宣
0241b12: 武帝即位下詔曰。緇素既分。法律亦異。道教
0241b13: 彰於互顯。禁勸各有所宜。其僧犯殺人。以上
0241b14: 罪依俗格斷。餘犯悉付昭玄。以內律僧制判
0241b15: 之景明年中帝新撰之時魏與梁通和。要貴多遣人。隨使
0241b16: 交易。唯崔暹字季倫寄求佛經。梁祖繕寫并幡花
0241b17: 讚唄送至。暹命沙門明藏著佛論而已
0241b18: 署名。其好佛法為若此也。先是僧尼猥濫暹
0241b19: 奏設科條篇沙門法上為昭玄都。以撿約之。
0241b20: 又南齊文宣王著僧制一卷。又梁祖造光宅
0241b21: 寺。詔法雲為寺主。創立僧制用為後範。觀其
0241b22: 北魏南朝。俗施僧制。而皆婉約且不淫傷。由
0241b23: 輕法之網羅。有惡人之穿穴。脫漏而墮。不至
0241b24: 誅刑之上。其可得乎。為僧者苟未修行。但能
0241b25: 避刑憲。亦逍遙之上士也。
0241b26: 行香唱導
0241b27: 香也者解穢流芬。令人樂聞也。原其周人尚
0241b28: 臭。冥合西域重香。佛出姬朝。遠同符契矣。經
0241b29: 中長者請佛。宿夜登樓。手秉香罏。以達信心。
0241c01: 明日食時。佛即來至。故知香為信心之使也。
0241c02: 大遺教經曰。比丘欲食。先燒香唄讚之。又經
0241c03: 中。蛇呼比丘自說宿緣。令為懺悔。并將仙
0241c04: 提來取我行香。此方教法既行。經律散漫故。
0241c05: 安法師三例中。第一是行香定座上講。斯乃
0241c06: 中夏行香之始也。後魏及江表皆重散香且
0241c07: 無沿革。至唐高宗朝。薛元起李義府奉為
0241c08: 太子齋行香。因禮奘三藏。又中宗設無遮齋。
0241c09: 詔五品以上行香。或用然香薰手。或將香粖
0241c10: 遍行。謂之行香。後不空三藏奏為高祖太宗
0241c11: 七聖忌辰設齋行香。旨宜依。尋因多故不
0241c12: 齋但行香而已。文宗朝中書崔上疏云。國
0241c13: 忌設齋。百官行香。事無經據。伏請停廢。
0241c14: 曰。崔所奏遂遣討尋本末。禮文令式曾不
0241c15: 該明。其兩京天下州府國忌於寺觀行香。今
0241c16: 後並宜停罷試論之。崔言無經據者。蛇
0241c17: 之行香豈無經也。安公引教設儀。豈無據也。
0241c18: 云討尋本末禮文令式曾不該明者。三代
0241c19: 之禮何言飯釋子而行香耶。且令式唯是
0241c20: 歷代沿革之法律。如代宗後之條格。豈標在
0241c21: 隋末唐初之令式乎。矧以禮出儒家。詎可將
0241c22: 釋書為據。事因釋氏。無宜用儒典為憑。就
0241c23: 體證之。方云合理。儒流不許。還引儒書。何異
0241c24: 獄訟之人召親黨而作證。若欲除廢。其無辭
0241c25: 乎。夫孝子事祖考。唯善是從徇葬不益於生
0241c26: 生。固宜寢也。行香是薦於冥漠。知無不為
0241c27: 觀。文宗薄於祖宗。宜其寄坐矣。或曰何必行
0241c28: 香為通。曰如周之尚臭燔柴血膋薌蕭。言天
0241c29: 歆其臭也。天豈食血膋薌蕭之氣邪。由人尚
0242a01: 其臭故。以臭而事天也。若然者。佛教重香。寧
0242a02: 可奪乎。況百官行香代君也。百官事祖宗。亦
0242a03: 臣子也。苟欲廢之。如忠孝何。宣宗即位再興
0242a04: 斯道。大中五年。京城及外州府。國忌行香
0242a05: 並須清潔。不得酒肉入寺烹炮。既失嚴恪
0242a06: 之心。頗乖追薦之道云。自此至于哀帝。行香
0242a07: 如舊。朱梁廢唐。七廟方止。開平三年。大明節
0242a08: 百官入寺。行香祝壽。後還薦祖宗。行香于今
0242a09: 不絕。晉天福五年。竇貞固奏國忌宰臣跪爐
0242a10: 百官列座。今欲宰臣跪爐百官立班。行香後
0242a11: 飯僧百人。永為常式。宋大宗淳化三年。虞
0242a12: 部員外郎李宗訥奏國忌行香請宰臣已下行
0242a13: 香。後禁酒食表其精潔。
0242a14: 下御史臺依行。
0242a15: 唱導者始則西域上座凡赴請。願曰。二足
0242a16: 常安。四足亦安。一切時中皆吉祥等。以悅可
0242a17: 檀越之心也。舍利弗多辯才。曾作上座。讚導
0242a18: 頗佳。白衣大歡喜。此為表白之椎輪也。梁
0242a19: 高僧傳論云。夫唱導所貴。其事四焉。一聲也。
0242a20: 二辯也。三才也。四博也。非聲則無以警眾。非
0242a21: 辯則無以適時。非才則言無可采釆。非博則語
0242a22: 無依據。此其大體也。據寄歸傳中云。焚香胡
0242a23: 跪。歎佛相好。合是導師胡跪爾。或直聲告或
0242a24: 詰曲聲也。又西域凡覲國王。必有讚德之儀。
0242a25: 法流東夏。其任尤重。如見大官謁王者。須一
0242a26: 明練者通暄涼序情意讚風化。此亦唱導之
0242a27: 事也。齊竟陵王有導文。梁僧祐著齊＝齋【原】齊齋主讚歎
0242a28: 緣記及諸色願文。陳隋世高僧真觀深善
0242a29: 斯道。有道＝導【原】道導文集焉。從唐至今。此法盛行于
0242b01: 代也。
0242b02: 讚唄之由
0242b03: 讚唄原始。案十誦律中。俱胝耳即億耳也作三契聲
0242b04: 以讚佛。其人善唄易了解。阿含中。善和羅
0242b05: 作善諷誦。令影勝大王象馬不行。此土則康
0242b06: 僧會傳泥洹讚唄。支謙製連句梵唄。又開士
0242b07: 法勝善阿毘曇心。別撰二百五偈以為要解。
0242b08: 號曰心。其頌聲也撰象天樂。若靈籥自發儀
0242b09: 刑群品。觸物有寄。一吟一詠狀鳥步獸行也。
0242b10: 一弄一引類乎物情也。情與類遷。則聲隨九
0242b11: 變而成歌。氣與數合。則五音協律而俱作。附
0242b12: 之金石。則百獸率舞。奏之管絃。則人神同感。
0242b13: 斯乃窮音聲之妙會也。魏子建嘗游魚山而
0242b14: 感音。翻其曲折同合沙門之唄焉。南齊竟
0242b15: 陵王子良將經中偈契消息。調音曲盡其妙。
0242b16: 著讚梵唄偈文一卷。又帛法橋者尤善梵唄。
0242b17: 高僧傳中其人頗多。此不具錄。後趙石勒建
0242b18: 平年中。有神降于安邑廳事。諷詠經音。七日
0242b19: 方絕。僧有摹寫為梵唄焉。或曰。梵唄之聲此
0242b20: 何益也。通曰。一者佛道法樂也。此音韻雖哀
0242b21: 不傷。雖樂不淫。折中中和故為法樂也。二者
0242b22: 諸天鬼神聞皆歡喜故。三者諸佛常法。十方
0242b23: 剎土何莫由斯樂也。
0242b24: 僧寺綱紏
0242b25: 夫言寺者嗣也。治事者相嗣續於其內也。既
0242b26: 用官司之名。無虧佛事之業。故子續其父。資
0242b27: 踰＝踵【原】，跆【原】踰於師。此相嗣而接蹤。當克勤而成事也。
0242b28: 案西域知事僧總曰羯磨陀那。譯為知事。亦
0242b29: 曰悅眾。謂知其事悅其眾也。稽其佛世。飲光
0242c01: 統眾於靈鷲。身子事於竹林。及沓婆摩羅
0242c02: 年甫十六已證應真。其後念身不牢固。請為
0242c03: 僧知事。指夜出光分僧臥具。故佛讚言。我
0242c04: 弟子為僧知房舍差。次請食沓婆摩羅子為
0242c05: 第一。如其赴請群集。誰合受第一水果飲食
0242c06: 等。佛言。以其年臘最高者為之。謂之上座。及
0242c07: 佛教東漸。漢魏之間。如網未設其綱。如舟未
0242c08: 下其。殆姚秦之世。出家者十室而半。羅什
0242c09: 入關。贏糧裹足。而至者三千。秦主選道
0242c10: 法師為僧正。慧遠為悅眾。法欽慧斌掌僧錄。
0242c11: 給車輿吏力。僧正秩同侍中。餘則差降。此土
0242c12: 立僧官。秦為始也。
0242c13: 立僧正
0242c14: 僧曹創立淨眾曰。齊所樹官方終循佛教。所
0242c15: 言僧正者何。正政也。自正正人。克敷政令故
0242c16: 云也。蓋以比丘無法。如馬無轡勒。牛無貫繩。
0242c17: 漸染俗風。將乖雅則。故設有德望者。以法而
0242c18: 繩之。令歸于正。故曰僧正也。此偽秦僧為
0242c19: 始也或曰道東晉遷都。蔑聞此。至宋世乃立
0242c20: 沙門都。又以尼寶賢為僧正。文帝孝武皆崇
0242c21: 重之。次有號法主者。如釋道猷。生公之弟子
0242c22: 也。文帝問慧觀曰。頓悟義誰習之。答曰。道
0242c23: 猷。遂召入。至孝武即位。住新安寺。為鎮寺
0242c24: 法主。又法瑗。為湘宮寺法主。詳其各寺同
0242c25: 名。疑非統正之任。又昇明中。以法持為僧正。
0242c26: 大明中。以道溫為都邑僧正。永明中。長干
0242c27: 寺玄暢同法獻為僧主。分任南北兩岸。暢後
0242c28: 被往三吳。使紏繩二眾。齊末以法悅為僧
0242c29: 主。住正覺寺。梁祖歸心佛教深入玄樞。慎選
0243a01: 德人。以充僧首。則法超為都邑僧正。普通六
0243a02: 年。法雲為大僧正。吏力備足。又慧令亦充
0243a03: 此職焉大字異耳所云僧主者。猶僧官也。蓋偏地
0243a04: 小正小統之名也。如闍那崛多。此言志德。北
0243a05: 印度人周朝譙王宇文儉鎮蜀。請以同行。至
0243a06: 彼任益州僧主。住龍淵寺焉。南朝慧基姓偶
0243a07: 錢塘人。依求那三藏於蔡州受戒。後化行越
0243a08: 土。尋為僧主。掌任十城。東土僧主之始也
0243a09: 東土即吳會之間也歷觀諸朝。多是諸侯立僧正也。梁雖
0243a10: 大國。亦用此名。但加大字以別之。今天下
0243a11: 每州置一員。擇德行才能者充之。不然則闕
0243a12: 矣。
0243a13: 尼正附
0243a14: 北朝立制多是附僧。南土新規別行尼正。宋
0243a15: 太始二年。尼寶賢為尼僧正。又以法淨為
0243a16: 京邑尼都維那。此則承乏之漸。梁陳隋唐少
0243a17: 聞其事。偏之國往往聞有尼統尼正之名
0243a18: 焉。
0243a19: 僧統
0243a20: 帝王奄宅寰區。必革人視聽。或更其禮樂。或
0243a21: 變以官司。互納言作尚書。以太蔚代司馬。何
0243a22: 常之有。以此為初。秦制關中。立僧正為宗首。
0243a23: 魏尊北土。改僧統領緇徒。雖發新題。亦提
0243a24: 舊職後魏皇始中。趙郡沙門法果戒行精至。
0243a25: 開演法籍。太祖徵為沙門統。言多允愜供施
0243a26: 甚厚。太宗崇信彌加於前。永興中。前後授輔
0243a27: 國宜城子忠信侯又安城公。皆固讓之。俗官
0243a28: 加僧。初聞於此。帝幸其居。嫌其門狹不容輿
0243a29: 輦。更廣大之。年八十餘卒。帝三臨其喪。追贈
0243b01: 老壽將軍趙郡胡靈公今贈老壽將軍。皆出此時之。知前輔國必是將軍。
0243b02: 胡靈二字諡謚也初法果年十四始出家。有子曰猛。詔令
0243b03: 襲果所加爵。沙門統之官自法果始也。復有
0243b04: 罽賓沙門師賢。本是王種。東游涼土。又來京
0243b05: 下。值罷佛法。權假醫術。而守道不改。於重
0243b06: 興日即為沙門。同輩五人。魏帝親為下髮。詔
0243b07: 賢為僧統。僧統之官自師賢始也。隋興佛道。
0243b08: 變革周風。召僧猛住大興善寺。為隋國大統。
0243b09: 猛姓涇陽人也。講般若十地等隋以大字為珠異也又
0243b10: 號聖沙彌者。初在洛任國僧都都即沙門都也。後召入
0243b11: 鄴。綏緝有功。轉為國統一國之僧統也宋沿唐制。廢
0243b12: 統立錄惟宮人出家補尼錄尼統。有至十字師名。比兩國邑號者甚眾。
0243b13: 沙門都統
0243b14: 魏主移都。仍從元姓虜家所服悉變華章。又
0243b15: 於竺梵之門多事改遷之作。孝文帝一日下
0243b16: 詔曰。門下近得錄公等表。知早定沙門都統。
0243b17: 比考德選賢。寤寐勤心。繼佛之任。莫知誰寄。
0243b18: 或有道高年尊。理無縈紆。或有器識邈高
0243b19: 揖塵務。今以思遠寺主法師僧顯。可為沙
0243b20: 門都統。詳究魏文帝曇曜為沙門都統。乃
0243b21: 自曜公始也。曜即帝禮為師。號昭玄沙門都
0243b22: 統。欣佛法重興。彫石造像。譯淨土三昧經
0243b23: 并付法藏傳等。是此師也。齊則以法上為昭
0243b24: 玄統。法順為沙門都。然都者雖總轄之名
0243b25: 九官曹多以都字為其總攝也而降統一等也。又烏萇國僧那提
0243b26: 黎耶舍隋言尊稱。先於齊國亦為昭玄統也。
0243b27: 高齊之世何統與都多耶。答曰。時置十員。一
0243b28: 統一都為正為副故多也。大隋受命亦用統
0243b29: 名。始以曇延為沙門大昭玄統別加大字次則靈藏
0243c01: 法師為大興善寺主。尋署昭玄都。唐穆宗元
0243c02: 和元年閏正月。以龍興寺僧惟英充翰林待
0243c03: 詔兼兩街僧統。英通結中外。假卜筮惑人故
0243c04: 有是命。尋以非宜罷之。自爾朱梁後唐晉漢
0243c05: 周洎今大宋。皆用錄而無統矣。偏諸道或
0243c06: 有私署。如吳越以令因為僧統。後則繼有避
0243c07: 僭僣差也。尋降稱僧正。其僭僣偽諸國皆自號僧
0243c08: 錄焉。
0243c09: 左右街僧錄左右街自起置功德使所屬。及置僧錄。還用左右街也僧置錄以錄
0243c10: 之。功德又各轄焉
0243c11: 自唐有天下。初則佛法萎遲。蓋李教勃興。物
0243c12: 無兩大故也。傳奕上疏條釋氏之愆。神堯不
0243c13: 無其惑。次巡幸東洛。太宗詔令僧尼班于道
0243c14: 後。高宗御極議欲令拜君親。則天歸心釋門。
0243c15: 還令僧班道上。中叡之世微更發揮。玄宗之
0243c16: 朝一往崇道。僧寺止立三綱而已。昭玄統正
0243c17: 革而不沿。僧務官方沈而弗舉。道宣律師被
0243c18: 為西明寺上座。即其例也。至文宗開成中。
0243c19: 始立左右街僧錄。尋其人即端甫法師也。俗
0243c20: 姓趙。德宗召入禁中。與儒道論議。賜紫方袍。
0243c21: 令侍太子於東朝。順宗重之。若兄弟相與臥
0243c22: 起。恩禮特深。憲宗數辛其院。待之若賓友。掌
0243c23: 內殿法儀。錄左街僧事。標表淨眾一十年。即
0243c24: 元和中也。由此觀之。僧錄之起自端甫也。甫
0243c25: 公文宗開成中卒。開成後則雲端為僧錄也。
0243c26: 端公奉旨。欲芟夷釋氏。先下詔曰。有佛
0243c27: 教來。自古迄今。興廢有何徵。應仰兩街僧錄
0243c28: 與諸三學僧。錄其事目＝自【原】目進上成＝咸【原】成咸推法寶大
0243c29: 師玄暢。序述編次。暢遂撰三寶五運圖。明佛
0244a01: 法傳行年代。若費長房開皇三寶錄同也。次
0244a02: 則宣宗朝。靈晏辯章為僧錄。同奏請千大
0244a03: 教王經入藏章晏二公受僧錄見五運圖大中八年。詔修廢總
0244a04: 持寺。三教首座辯章。專勾當修寺。護軍中
0244a05: 尉驃騎王元宥。宣章公由首座充左街僧錄。
0244a06: 次淨光大師僧徹充右街僧錄。懿宗咸通十
0244a07: 二年十一月十四日。延慶節兩街僧道赴麟
0244a08: 德殿講論。右街僧錄彥楚賜明徹大師。左街
0244a09: 僧錄清蘭賜慧照大師。僖宗朝則有覺暉為
0244a10: 僧錄焉。中和巢犯闕時。僧錄雲皓與道門
0244a11: 威儀杜光庭執香罏案等。隨駕蒼黃穿襪行。
0244a12: 至武功皆創疼。及收復京師。隨迴方署錄
0244a13: 職。莫知于時。僧道引駕儀式持香案何耶。所
0244a14: 言錄者。有晉宋錄。錄其經法傍教傳翻譯人
0244a15: 物等事。故魏詔曰。近得錄公等表。錄公乃是
0244a16: 僧曹總錄。猶言錄事也。偽秦始立僧正。則以
0244a17: 法欽慧斌二人掌僧錄也。有唐變態正乃錯
0244a18: 諸錄則用矣。蓋禮樂自天子出也。時既所高
0244a19: 物無我競。任使魏統如草。秦正若林。皆歸唐
0244a20: 錄區宇中矣。譬若尚賢尚齒。屬尚賢之代。齒
0244a21: 何用乎。尚白尚青。當尚白之君。青勿先也。
0244a22: 僧主副員
0244a23: 姚秦立正也。雖無副正之名。而有貳車之意。
0244a24: 故用慧遠為悅眾。欽斌二公掌錄。斯乃階級
0244a25: 分曹同成僧務。而不顯言副正二字。及魏世
0244a26: 更名僧統。以為正員。署沙門都。以分副翼。則
0244a27: 都維那是也。故孝文帝詔云。副儀貳事緇素
0244a28: 攸同。頃因曜統獨濟。遂廢斯任知曇曜前曾立副職今欲
0244a29: 毘德贊善。固須其人。皇舅寺法師僧義。行恭
0244b01: 神暢。溫聰謹正。業懋道優。用膺副翼。可充都
0244b02: 維那以光賢徒。乃知魏以悅眾為副。例知姚
0244b03: 秦世慧遠為副也。若爾者。後魏亦用秦制。而
0244b04: 僧傳不指。蓋不明練辭義耳。又于時各寺別
0244b05: 立三官。寺之都維那莫有相濫乎。答此有二
0244b06: 不濫。一署令於昭玄僧統不為副。二自帶
0244b07: 昭玄下都維那。豈同寺之悅眾耶。南朝宋孝
0244b08: 武帝重慧璩。璩曾對帝唱導於齋會中嚫璩
0244b09: 一萬為京邑都維那。此以京邑二字簡異
0244b10: 也。江左立正。而有立副者。有不立者。及隋一
0244b11: 統。還準北朝用統為正。以都為副。至唐元和
0244b12: 長慶間。始立僧錄。錄左右街僧。亦無貳職。次
0244b13: 有三教首座。昭宗乾寧中。改首座為副僧錄。
0244b14: 得覺暉焉。副錄自暉公始也。朱梁後唐晉漢
0244b15: 周或置或省。出沒不定。今大宋太平興國六
0244b16: 年。立右街副僧錄。知右街教門事焉。
0244b17: 講經論首座
0244b18: 首座之名即上座也。居席之端。處僧之上。故
0244b19: 曰也。尋唐世辯章檢校修寺。宣宗賞其功
0244b20: 署三教首座。元和中端甫止稱三教談論。蓋
0244b21: 以帝王誕節。偶屬徵呼。登內殿而讚揚。對異
0244b22: 宗而商搉。故標三教之字。未必該通六籍博
0244b23: 綜二篇。通本教之諸科。控群賢而傑出而脫。
0244b24: 或遍善他宗。原精我教對王臣而無畏。挫執
0244b25: 滯而有功。膺于此名則無愧色矣。次後經論
0244b26: 之學或置首座。三教首座則辯章為始也。朱
0244b27: 梁洎周。或除或立。悉謂隨時。今大宋有講經
0244b28: 講論首座。乃僧錄之外別立耳。
0244b29: 國師
0244c01: 西域之法推重其人。內外攸同。正邪俱有。昔
0244c02: 尼犍子信婆羅門法。國王封為國師。內則學
0244c03: 通三藏。兼達五明。舉國歸依。乃彰斯號。聲
0244c04: 教東漸。唯北齊有高僧法常。初演毘尼。有聲
0244c05: 鄴下。後講涅槃。并受禪數。齊王崇為國師。國
0244c06: 師之號自常公始也。殆陳隋之代。有天台知
0244c07: 顗禪師。為陳宣隋煬菩薩戒師。故時號國師
0244c08: 即無封署至則天朝。神秀領徒荊州。召入京師。中
0244c09: 睿玄四朝皆號為國師。後有禪門慧忠。肅代
0244c10: 之時。入宮禁中。說禪觀法。亦號國師。元和
0244c11: 中。署知玄。曰悟達國師。若偏之國。則蜀
0244c12: 後主賜右街僧錄光業。為祐聖國師。吳越稱
0244c13: 德韶為國師。江南唐國署文遂為國大導師
0244c14: 也導師之名而含二義。若法華經中。商人白導師。言此即引路指述＝迷【原】述迷也。若唱導之師。此即表白也。故宋
0244c15: 衡陽王鎮江陵。因齋會無有導師。請曇光為導。及明帝設會。見光唱導稱善。賜三衣瓶焉。
0244c16: 雜任職員
0244c17: 寺之設也三綱立焉。若網罟之巨綱提之則
0244c18: 正。故云也。梵語摩摩帝悉替那羯磨那陀。華
0244c19: 言言寺主上座悅眾也。詳其寺主起乎東漢
0244c20: 白馬也。寺既爰處人必主之。于時雖無寺主
0244c21: 之名。而有知事之者。至東晉以來。此職方盛。
0244c22: 故侯景言。以蕭衍老翁作太平寺主也。後周
0244c23: 則有陟岵寺主。自封署。隋有大興善寺主。
0244c24: 唐太平公主奏胡僧慧範為聖善寺主。仍加
0244c25: 三品封公爵。則天以薛懷義為白馬寺主。盡
0244c26: 由補。自餘諸道三年一代耳。夫上座者有
0244c27: 三種焉。集異＋（門）【原】異足毘曇云。一生＝初【原】生初年為耆年。二
0244c28: 世俗財名與貴族如節度使劉。出家物賜夏臘三先受戒及先
0244c29: 證果此名最勝古今立此位。皆取其年德。幹局者
0245a01: 充之。高僧傳多云。被為某寺上座是也。道
0245a02: 宣為西明寺上座。列寺主維那之上。五運
0245a03: 圖中補者繼有之。都維那者。寄歸傳云。華
0245a04: 梵兼舉也。維是綱。維華言也。那是略梵語。刪
0245a05: 去羯磨陀三字也。魏孝文以皇舅寺僧義法
0245a06: 師為京邑都維那。則補也。是乃昭玄都維
0245a07: 那耳。今寺中立者。如玄暢為總持寺維那
0245a08: 是地。次典座者。謂典主床座。凡事舉座。一色
0245a09: 以攝之。乃通典雜事也。或立直歲則直一年。
0245a10: 或直月直半月。直日皆悅眾也。隨方立之。都
0245a11: 謂之三綱。雜任其僧綱也。唐初數葉不立僧
0245a12: 主。各寺設此三官而已。至元和長慶間。立
0245a13: 左右街僧錄。總錄僧尼。或有事則先白錄
0245a14: 司。後報官方也。朱梁後唐晉漢周今大宋皆
0245a15: 循曩制矣。又宋齊之世曾立法主一員。故道
0245a16: 猷為新安寺鎮寺法主。法瑗為湘宮寺法
0245a17: 主。至唐末多立。受依止闍梨一員。亦稱法主。
0245a18: 今朝秉律員。位最高者號宗主亦同也。依止
0245a19: 闍梨或當補者。蓋道俗之間。有爭不分曲
0245a20: 直。告其剖斷令人息爭。故號之也。周隋之際。
0245a21: 有法導專精律範。北齊主既敬法門。五眾斯
0245a22: 盛。有犯律者。令遵理之。為斷事沙門。時有
0245a23: 青齊僧訟。令斷之。繁爭自弭。至隋詔住大
0245a24: 興善寺。斷事之名遵統為始後升為統隋日嚴寺釋
0245a25: 彥琮著僧官論。必廣明僧職。求本未獲耳。
0245a26: 僧主秩俸
0245a27: 僧之少欲本合辭榮。佛之軌儀止令分衛。其
0245a28: 如若無尊大禦下誠難。或契宿因冥招檀信。
0245a29: 此又別時之意也。故那爛陀寺有學通諸部
0245b01: 者。出入象乘齋食官供。此方道寵日受黃金
0245b02: 等。自姚秦命僧為僧正。秩同侍中。此則
0245b03: 公給食俸之始也。洎魏孝文下。歲施道人應
0245b04: 統帛。詔云。應統仰紹前哲。繼軌道門。徵佇玄
0245b05: 範。猷是託。今既讓俗名。理宜別供。可取八
0245b06: 解之義。歲施帛八百匹。準四輩之貺。隨四時
0245b07: 而給。又修善之本實依力命。施食之因內典
0245b08: 所美。可依朝官上秩當月而施。至於身後猶
0245b09: 齋僧。資薦僧官得時。在孝文之世也。唐代宗
0245b10: 令度支具廩給內道場僧。又唐祠部格道士
0245b11: 通二篇。給田三十畝。僧通經業。準上給田
0245b12: 也。
0245b13: 論曰。西域飲光糞衣紏眾。北齊上統布服臨
0245b14: 官。或尚道情則凡愚者不畏。或多豪富則忌
0245b15: 剋者所謀。吏力豈得不無俸財。可宜多畜。盜
0245b16: 憎民惡。負乘懷璧。立加害己。又損法門。子
0245b17: 曰。與其奢也寧儉。宜以道德悅服於人可矣。
0245b18: 尼附
0245b19: 東晉何充始捨宅為寺。安尼其間。不無神異
0245b20: 義解道明之者雄飛傑出矣。宋寶賢為京邑
0245b21: 尼僧正。文帝四事供養。孝武月給錢一萬。尼
0245b22: 正之俸寶賢始也。
0245b23: 管屬僧尼
0245b24: 教傳東漢時。歷魏朝信向未臻。伽藍全少。僧
0245b25: 既有數。事亦無多。乃＝及【原】乃反前言。則須關白。關
0245b26: 白何所還。在鴻臚寺焉。故知沙門始鴻臚
0245b27: 也。西晉無說。後魏有云。初立監福曹以統攝
0245b28: 僧伍。尋更為昭玄寺也。故隋百官志曰。昭
0245b29: 玄寺掌佛教。署大統一人統一人都維那三
0245c01: 人。置功曹主簿員。以管諸州郡縣沙門矣。後
0245c02: 復改崇玄署焉。梁僧祐云。如今同文寺也。因
0245c03: 疑齊梁之世曾立同文寺以主僧務。未見其
0245c04: 文。于時帶司呼官故曰昭玄大統。至唐初窈
0245c05: 無此謂。僧尼皆司賓。案會要云。則天延載
0245c06: 元年五月十五日。天下僧尼祠部。不須
0245c07: 屬司賓。知天后前係司賓也。此乃祠部之
0245c08: 始也。義取其善攘惡福解災之謂也。玄宗開
0245c09: 元十四年。中書門下奏僧尼。割屬鴻臚寺。從
0245c10: 之一十五年正月。僧尼令祠部撿挍。道士
0245c11: 女冠宗正寺。蓋以李宗入皇籍也。憲宗元
0245c12: 和二年二月。詔僧尼道士。全左右街功德
0245c13: 使。自是司封祠部不復關奏。會要曰。大曆十
0245c14: 四年。內外功德使。並宜停罷。若然者。代宗
0245c15: 朝早置功德使。但內外與左右街異耳。元和
0245c16: 中併司封祠部。而置左右街功德使。由吐突
0245c17: 承璀累立軍功故有此授。僧道屬焉。寶曆中。
0245c18: 護軍中尉劉規亦充此使。至會昌五年。廢寺
0245c19: 像。僧尼不宜祠部。于時中書門下奏云。
0245c20: 奉宣僧尼不祠部。合屬主客為仗。令鴻臚
0245c21: 寺收管。宜分折奏來者。天下僧尼國朝以來
0245c22: 並鴻臚寺。至天寶二年。祠部與延載時不同臣
0245c23: 等據大唐六典。祠部掌天地宗廟大祀。與僧
0245c24: 事殊不相當。又可務根本。合歸尚書省。鴻
0245c25: 臚寺。未為允當。又六典主客掌朝貢之國七
0245c26: 十餘蕃。五天笠國並在數內。釋氏出自天笠。
0245c27: 今陛下以其非中國之數。已有釐革僧尼名
0245c28: 籍。便令係主客不祠部及鴻臚寺。從之六
0245c29: 年五月。制僧尼依前令兩街功德使收管。不
0246a01: 要係主客。其所度僧仍令祠部給牒。宣宗重
0246a02: 闡佛宗。所度僧尼還屬左右街功德使。故楊
0246a03: 欽義充左街功德使。宣使之捕道士趙歸真。
0246a04: 昭宗朝宰臣崔某奏誅宦官。內諸司使一切
0246a05: 停罷皆歸省寺。功德使宰執帶之。梁革唐命。
0246a06: 道士不入宗正。僧尼還係祠部。梁末帝龍德
0246a07: 元年。禁天下私度僧尼。有願出家。勒入京比
0246a08: 試後祠部上請焉。後唐無聞。晉以揚光遠為
0246a09: 天下功德使。自維青不軌之後。不置此使矣。
0246a10: 至今大宋。僧道並功德使。出家乞度。策試
0246a11: 經業。則功德使關祠部出牒。係于二曹矣。
0246a12: 論曰。鴻臚寺之任禮四夷遠人也。教法初來。
0246a13: 須就斯寺。雖興白馬。終此司。古云僧尼
0246a14: 係鴻臚寺者是也。及乎蒟醬以言美。服皮
0246a15: 靴而稍佳。則曰四海一家。王者無外。故後魏
0246a16: 置監福曹焉昭玄寺焉崇玄署焉。設官布局
0246a17: 以攝僧尼。蒟醬而以生我土。皮靴而認作華
0246a18: 裝。故唐朝勒歸祠部。既而因事釐革逐朝廢
0246a19: 興故。立功德使以總之。中宗時以沙門廓清
0246a20: 為修功德使。官至殿中監。土＝吐【原】土吐突軍容軍功莫
0246a21: 賞。朝廷議以功德使榮之。非謂專其僧道也。
0246a22: 于時尚書省司封先屬其中。由是不出中官。
0246a23: 洎唐末行袁紹之誅。職歸宰執。皇朝盛重此
0246a24: 職。亦僧道之幸事也。
0246a25: 祠部牒附
0246a26: 聞僧視其官則五品。然未見令式史傳明
0246a27: 載。且信相傳又曾見僧五品非官品也據其誦經合格。就試
0246a28: 得通。此僧選也。剃髮被袈裟。此釋褐也。授
0246a29: 形俱無作戒法。此官位也。講三藏教。充如來
0246b01: 使也。化導內外眾。使背惡向善。理民也。為國
0246b02: 行道。保民無災。為之課最也。苟弗比其階品
0246b03: 視其職官。其可得乎將來法門君子對。帝
0246b04: 王請降明。許比某官某品。像末之時為美
0246b05: 事之端。自我之力不其善乎。若夫稽其鄉貫。
0246b06: 則南朝有之見高僧傳唯為搜揚便生名籍。係之限
0246b07: 局。必有憑由。憑由之來即祠部牒也。案續會
0246b08: 要。天寶六年五月。制僧尼。依前兩街功德
0246b09: 使收管。不要更主客。其所度僧尼仍令祠
0246b10: 部給牒唐祠部牒皆綾素錦素鈿軸綸誥也。非官何謂給牒自玄宗朝始
0246b11: 也。及德宗建中中。天下僧尼。身死還俗者。
0246b12: 當日仰三綱。於本縣陳牒。每月申州附朝。集
0246b13: 使申省。并符誥同送者。注毀其京城即於祠
0246b14: 部陳牒納告告身即戒牒也。
0246b15: 僧道班位
0246b16: 佛法通行。朝代更歷。未全鼎成。則置而勿論。
0246b17: 及動時君。則入宮見。加以僧乘時而炫曜。
0246b18: 法因事而仳離。乃與玄門抗衡角力。因有諍
0246b19: 故遂結朋黨。由朋黨故遂生愛憎焉。經中不
0246b20: 許親近國王大臣王子等。又云。我法付囑王
0246b21: 臣者何。若以倚傍力輪。苟不親近。而可得乎。
0246b22: 若以招致殃咎。苟欲榮身。其可免乎。觀其末
0246b23: 代。垢重情移。奉身而已。罕聞為教而觀近國
0246b24: 王大臣也。脫或唯居蘭若。不履朝門。誰強
0246b25: 召呼。誰分著定。則何班位之有。然以但思獨
0246b26: 善。專事杜多。則王侯何以委知。大力曷能扶
0246b27: 翼。故須分其表位廁其班行。去取二情各有
0246b28: 意致。昔者教之東演也。漢魏之世或曰渺茫。
0246b29: 晉宋以來頗聞烜赫。若其玄玄之道老氏之
0246c01: 風。於漢魏時。存亡而已。何其知邪。如馬遷
0246c02: 作史。將老子與韓非共傳。可非漢代未崇重
0246c03: 之乎。夫立傳同科。權其趣類相齊。則史官
0246c04: 列而偶出也。是知伯陽之道前漢未光。東漢
0246c05: 桓帝方遣中官＝宮【原】官宮。醮祀祈福。魏黃初三年。下
0246c06: 曰。告豫州刺剌史。老聃賢人未宜先孔子。不
0246c07: 知魯郡為孔子立廟成未。漢桓帝不師聖法。
0246c08: 正以嬖臣而事老子。欲以求福。良足笑也。此
0246c09: 祠之興由桓帝也。武皇帝以老子賢人不毀
0246c10: 其道。朕亦以此亭當路。往來者輒往瞻視。而
0246c11: 樓屋傾頓儻能壓人。故令修整。昨過視之。殊
0246c12: 整頓矣。恐小人謂此為神。妄往禱祀犯乎常
0246c13: 禁。宜宣告吏民咸使聞知。由是觀之。漢魏之
0246c14: 間。未露鋒穎至唐有羊角之現。厥道攸興。認
0246c15: 作祖宗。冊為帝號。此君謂為雄。誰敢不雄。若
0246c16: 史遷在唐作傳。必改為帝紀也。以仲尼同傳
0246c17: 猶謂鴻毛不敵鈞石也。豈得韓非妄參廁邪。
0246c18: 漢魏之人覽馬史者。豈驚駭乎。驚駭不倫者。
0246c19: 近世之情也。然則物隨黨別。事逐時移。預
0246c20: 三恪者。不免舊訛。有萬邦者。豈無新意。朱梁
0246c21: 革命。改毫＝亳【原】毫＝亳【原】，毫＝亳【CB】亳毫亳州太清宮。為老子廟。蓋由帝
0246c22: 代無定愛憎不同。釋氏雖西來客教。自晉宋
0246c23: 齊梁陳後魏北齊後周大隋。僧班皆在黃冠
0246c24: 之上。梁武捨道不齒玄門。黃冠之徒固難爭
0246c25: 長。唐貞觀十一年。駕幸洛陽。道士先有與僧
0246c26: 論者。聞之於太宗。乃下詔曰。今鼎祚克昌。既
0246c27: 憑上德之慶。天下大定。亦賴無為之功。宜有
0246c28: 解張闡茲玄化。自今以後齋供行立。至於稱
0246c29: 謂。道士女冠可在僧尼之上。庶敦反本之俗。
0247a01: 暢於九有。貽諸萬葉。時京邑智寶＝實【原】寶上表陳諫
0247a02: 不聽。自此僧班在下矣。至十五年。帝幸弘福
0247a03: 寺。賜大德五人座曰。朕宗李在先。大德大應
0247a04: 恨恨。以宗先故。朕見修功德。不曾別造道觀。
0247a05: 皆崇寺宇也。如此宣慰。諸僧心皆喜躍。及高
0247a06: 宗朝。有直東臺舍人憑神德上表。請仍舊僧
0247a07: 尼在道士前。并依前不拜父母。辭繁不錄。則
0247a08: 天天授二年四月。詔令釋教在道門之上。僧
0247a09: 尼處道士女冠之前。睿宗景雲元年二月。詔
0247a10: 以釋典玄宗理均異。拯人救俗。教別功齊。
0247a11: 自今每緣法事集會。僧尼道士女冠宜行並
0247a12: 集此不分前後齊行東西也。
0247a13: 論曰。周武輕棄我教。若錙銖爾。御正殿。量
0247a14: 述三教。以儒居先。佛教居後。道教最上。由出
0247a15: 於無名之前也。近見沈公著聱書云。唯聞二
0247a16: 教。不聞釋氏。此皆侮聖人一＝之【原】一之言為阿鼻之種
0247a17: 也。故拓跋虎入冥。具見周武受對。并寄言隋
0247a18: 天子。為我拔苦。文帝乃募天下出錢。營福以
0247a19: 救薦之。且如佛無我。所遭傷毀而無報復。蓋
0247a20: 以將欲殘害於彼。必先燒熱於心。心為苦因。
0247a21: 身嬰惡報。自作自受。可不畏乎。昔阬孝緒著
0247a22: 七錄中。以佛教為外篇。一戒律。二禪定。三智
0247a23: 慧。四疑似。五論記。因目佛理為方外之篇。號
0247a24: 方外教。自孝緒始也。所言方外者。同莊老也。
0247a25: 域中之教拘縶所不及也。請以智眼照其淺
0247a26: 深。則內外上下自區別矣。如無智眼。以玉石
0247a27: 俱焚。薰蕕共器。知復奈何。緬思後周摧滅遇
0247a28: 隋復興。方謂熾然。尋又微矣。唐宗老氏。釋教
0247a29: 逶遲。或抑拜君親。或分班上下。良以有為之
0247b01: 法何免四相遷移。譬如火焉。火中寒暑乃退。
0247b02: 興久必替。替極還興。興替相尋。未始有極。景
0247b03: 雲中。令僧班在西。道班在東。齊行並進。朱梁
0247b04: 之世。又移厥位。今大宋每當朝集。僧先道後。
0247b05: 並立殿廷。僧東道西。間雜副職。若遇郊天。則
0247b06: 道左僧右。未知始起也。
0247b07: 內道場
0247b08: 內道場起於後魏。而得名在乎隋朝何邪。煬
0247b09: 帝以我為古。變革事多。改僧寺為道場。改道
0247b10: 觀為方壇。若內中僧事。則謂之內道場也。今
0247b11: 朝茲福等殿安佛像經藏。立剎聲鐘。呼為內寺
0247b12: 是也。魏大武皇帝始光二年。立至神道場。神
0247b13: 四年。州鎮悉立道場。蓋帝王生此日也
0247b14: 尋文。是生日權建法會耳後天元大成元年春正月。詔曰。隆
0247b15: 建玄風。三寶尊重。宜修闡法化。廣理可歸崇。
0247b16: 其舊沙門中德行清高者七人。在政武殿西。
0247b17: 安置行道。此內道場之始也。南朝或以尼在
0247b18: 內中持課。又壽光殿中群僧法集。或充學士。
0247b19: 或號講員。或注解經文。或敷揚禪要。凡存＝在【原】存在
0247b20: 禁中並內道場也。唐則天令大德僧法處一
0247b21: 慧儼行感宣政等在內道場念誦。以薜懷義
0247b22: 參雜其間。則天又於洛京大內置內道場。中
0247b23: 宗睿宗此制無改。代宗初喜祠祀。未重釋氏。
0247b24: 而宰臣元載杜鴻漸王縉皆歸向佛僧王縉造寶應寺
0247b25: 代宗問福業報應事。元載因而啟奏。由是
0247b26: 信之過甚。常令僧百餘人於宮中陳佛像經
0247b27: 教念誦。謂之內道場。供養甚貴。出入乘馬。
0247b28: 度支具廩給。每西蕃入。必令群僧講誦仁
0247b29: 王經。以攘虜。幸其退則加其錫賚。不空三
0247c01: 藏官至卿監封國公。通籍禁中。又詔天下官
0247c02: 吏。不得箠拽僧尼。又七月望日。於內道場造
0247c03: 于蘭盆。飾以金翠。設高祖七廟神座。各書神
0247c04: 號識之迎。出內陳於寺觀。引道繁盛。歲以為
0247c05: 常。至建中中。德宗廣德永泰以來。聚僧於
0247c06: 禁中。嚴設道場。並令徹去。遣出僧眾云。順宗
0247c07: 朝以端甫掌內殿法儀。亦是此任。憲宗穆宗
0247c08: 文宗並端甫掌內殿法事也。文宗大和九年
0247c09: 四月二十六日。停內長生殿道場。武宗初
0247c10: 年。以生日德陽節。置內長生殿道場。及設
0247c11: 內齋。僧道獻壽。後與道士趙歸真惑亂。切齒
0247c12: 求僧之過。至會昌四年。詔停內齋及內道場。
0247c13: 惡意萌于此矣。
0247c14: 生日道場附
0247c15: 生日為節名。自唐玄宗始也。魏太武帝始光
0247c16: 二年立道場。至神四年。州鎮悉立道場。
0247c17: 慶帝生日。始光中是帝自崇福之始也。神
0247c18: 中是臣下奉祝帝壽之始也。自爾以來。臣下
0247c19: 吉祝必營齋轉經。謂之生辰節道場。于今盛
0247c20: 行焉。
0247c21: 僧籍弛張
0247c22: 夫得果之人且無限劑。出家之士豈有司存。
0247c23: 既來文物之朝。須設紏繩之任。其有見優閑
0247c24: 而競入懼徭役以奔來。輒爾名實非高士。
0247c25: 僧之內律豈能御其風牛佚馬邪。故設僧局
0247c26: 以綰之。立名籍以紀之。周隋之世。無得而知。
0247c27: 唐來主張方聞附麗。文宗大和四年正月。祠
0247c28: 部請天下僧尼名非正度者。具名申省。各
0247c29: 給省牒。以憑入籍時入申名者。計七十萬。
0248a01: 造帳入籍。自大和五年始也。若然者。前豈無
0248a02: 籍帳邪。監福曹昭玄寺崇玄署。將何統斷僧
0248a03: 務乎。對曰。勘造僧帳。體度不同。或逐寺總
0248a04: 知。或隨州別錄。或單名轉數。或納牒改添。故
0248a05: 不同也。然則出時君之好惡。乃入籍之解張。
0248a06: 今大宋用周顯德條貫。三年一造。著于律令
0248a07: 也。
0248a08: 大宋僧史略卷中
