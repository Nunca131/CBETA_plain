0613a01: 
0613a02: No. 404 [No. 397(8)]
0613a03: 大集大虛空藏菩薩所問經卷第
0613a04: 一
0613a05: 
0613a06: 開府儀同三司特進試鴻臚卿肅國
0613a07: 公食邑三千戶賜紫贈司空謚大鑑
0613a08: 正號大廣智大興善寺三藏沙門
0613a09: 不空奉　詔譯
0613a10: 如是我聞。一時薄伽梵。在如來境界寶莊嚴
0613a11: 道場。而此道場皆是如來之所加持。積集廣
0613a12: 大福德資糧。大行等流之所成就。是諸菩薩
0613a13: 所住宮殿。演說無邊甚深法處。亦是如來遊
0613a14: 戲神通無礙智境。能生廣大善巧念慧。入無
0613a15: 所有智所行處。盡未來世稱讚無量殊勝功
0613a16: 德。世尊現證一切諸法。平等自在善轉無上
0613a17: 清淨法輪善能調伏諸弟子眾。善達一切有
0613a18: 情意樂。善知一切諸根彼岸。善斷一切煩惱
0613a19: 結習。於諸佛事任運施作無有休息與大苾
0613a20: 芻眾六百萬人俱。此諸苾芻皆是如來法王
0613a21: 之子。心善解脫慧善解脫。已斷一切煩惱結
0613a22: 縛。善說一切甚深佛法。復能通達於無相法。
0613a23: 端嚴殊特具足威儀。為大福田增長之處。善
0613a24: 住如來之所教令。
0613a25: 復有菩薩摩訶薩眾。從諸佛剎而來集會。其
0613a26: 數無量不可思議不可譬喻不可言說。此諸
0613a27: 菩薩於剎那頃。遊戲無邊諸佛世界。供養奉
0613a28: 事一切如來。勸請說法聞法不厭。常恒成熟
0613a29: 一切有情。善巧方便能到第一清淨彼岸。住
0613b01: 無礙解超越種種分別戲論。位皆近一切
0613b02: 智智。其名曰電天菩薩戰勝菩薩。遍照菩薩
0613b03: 勇健菩薩。摧疑菩薩奮迅菩薩。觀察眼菩
0613b04: 薩常舒手菩薩。與如是等上首菩薩摩訶薩
0613b05: 俱。
0613b06: 爾時世尊為諸菩薩摩訶薩。說大集會甚深
0613b07: 法時。一切大眾處在虛空住寶樓閣。而此樓
0613b08: 閣莊嚴殊勝。猶如大莊嚴世界中一寶莊嚴
0613b09: 佛土。諸菩薩眾所住樓閣無有異也。是諸大
0613b10: 眾各各相見皆坐其中。時此三千大千世界
0613b11: 一切色像。蘇迷盧山輪圍山。大輪圍山贍部
0613b12: 洲等。聚落城邑江河泉流。陂池大海叢林草
0613b13: 木。一切地居所有宮殿。悉皆隱蔽而不復現。
0613b14: 欲色空居乃至有頂。諸天宮殿及諸有情。形
0613b15: 色之類亦悉不現。猶如劫燒火災之後。大地
0613b16: 焚爇唯有虛空。中無一色為眼所見。此亦如
0613b17: 是三千大千世界之中。無一色相為諸有情
0613b18: 眼所見。唯除此寶莊嚴道場聲聞菩薩。諸
0613b19: 天龍藥叉乾闥婆等。一切眾會所有色像了
0613b20: 然顯現。又此道場有師子座自然涌出。其量
0613b21: 高廣萬踰繕那。此師子座出淨光明。普照三
0613b22: 千大千世界。蔽日月釋梵護世。所有諸光
0613b23: 皆不復現。佛坐其上時諸大眾。見此奇特勝
0613b24: 妙相已。踊躍歡喜歎未曾有。互相謂言如是
0613b25: 殊勝莊嚴樓閣善巧差別。假使我等住一劫
0613b26: 壽說莫能盡。
0613b27: 爾時舍利子承佛威神。從寶樓閣起住虛空。
0613b28: 整理衣服偏袒右肩。合掌而白佛言。世
0613b29: 尊是何因緣先現此瑞。於此三千大千世界所
0613c01: 有色像。悉皆隱蔽如大虛空。唯有如是所居
0613c02: 眾寶莊嚴樓閣自然顯現。佛告舍利子汝今見
0613c03: 此寶樓閣不。答言已見。佛言舍利子汝能讚
0613c04: 歎此寶樓閣功德盡不。舍利子言盡我壽量
0613c05: 不能稱讚真實功德。如是舍利子有世界名
0613c06: 大莊嚴。彼中所有妙寶樓閣一切眾會皆住
0613c07: 虛空。今此樓閣如彼所現。舍利子白佛言。
0613c08: 世尊彼大莊嚴世界今在何許。佛告舍利子。
0613c09: 東方過此八佛世界微塵數佛土。有世界名
0613c10: 大莊嚴。佛號一寶莊嚴如來應供正遍知明
0613c11: 行足善逝世間解無上士調御丈夫天人師佛
0613c12: 世尊。今現在說法。舍利子以何因緣名大莊
0613c13: 嚴。彼世界中所有莊嚴殊勝之事。若我住世
0613c14: 以一劫壽說不能盡。是故名之為大莊嚴。復
0613c15: 以何緣名為一寶莊嚴。彼佛常說唯以大菩
0613c16: 提心而為其寶。是故名為一寶莊嚴。彼佛說
0613c17: 法與諸菩薩昇師子座及寶樓閣。踊在虛空
0613c18: 高八十俱胝多羅樹。為諸菩薩說虛空清淨
0613c19: 法印。善男子云何名為虛空清淨法印。所謂
0613c20: 一切法離性無性故。云何離性無性。謂一切
0613c21: 法無所表示故。云何無表示。謂一切法無光
0613c22: 顯故。云何無光顯。謂一切法遠離緣慮故。
0613c23: 云何無緣慮。謂一切法寂靜相故。云何寂靜
0613c24: 相。謂一切法無二相故。云何無二相。謂一
0613c25: 切法遠離別異故。云何無別異。謂一切法入
0613c26: 一道相故。云何入一道相。謂一切法自性相
0613c27: 清淨故。云何自性相清淨。謂一切法超過三
0613c28: 世故。云何超過三世。謂一切法無依處故。
0613c29: 云何無依處。謂一切法無影像故。云何無影
0614a01: 像。謂一切法超過境界故。云何過諸境界。
0614a02: 謂一切法內外清淨故。云何內外清淨。謂一
0614a03: 切法性無雜染故。云何無雜染。謂一切法性
0614a04: 寂靜故。云何性寂靜。謂一切法遠離心意識
0614a05: 故。云何離心意識。謂一切法出離相本不生
0614a06: 故。云何出離相本不生。謂一切法無我攝受
0614a07: 故。云何無我攝受。謂一切法無主宰故。云何
0614a08: 無主宰。謂一切法性無我故。云何性無我。謂
0614a09: 一切法本來清淨故。云何本來清淨。謂一切
0614a10: 法本無涅槃故。云何無涅槃。謂一切法性如
0614a11: 幻故。云何性如幻。謂一切法無實事故。云何
0614a12: 無實事。謂一切法無造作相故。云何無造作
0614a13: 相。謂一切法遠離身心相故。云何遠離身心
0614a14: 相。謂一切法離相無相故。云何離相無相。
0614a15: 謂一切法自相不動故。云何自相不動。謂一
0614a16: 切法無所依止故。云何無所依止。謂一切法
0614a17: 無所緣故。云何無所緣。謂一切法遠離阿賴
0614a18: 耶故。舍利子彼一寶莊嚴如來。為諸菩薩說
0614a19: 如是三十二虛空清淨法印。時無量菩薩知
0614a20: 諸法性與虛空等。得法自在清淨智忍。舍利
0614a21: 子彼大莊嚴世界所有菩薩。以布施莊嚴。於
0614a22: 無量劫隨順捨故。以淨戒莊嚴身心清淨無
0614a23: 諸垢故。以忍辱莊嚴於諸有情無害心故。以
0614a24: 精進莊嚴積集一切法資糧故。以靜慮莊嚴
0614a25: 遊戲一切解脫等持等至故。以智慧莊嚴遠
0614a26: 離一切煩惱習故。以大慈莊嚴拔濟一切有
0614a27: 情故。以大悲莊嚴不捨一切有情故。以大喜
0614a28: 莊嚴於一切有情常喜悅故。以大捨莊嚴於
0614a29: 一切有情無憎愛故。
0614b01: 復次舍利子。彼一寶莊嚴如來世界中。有菩
0614b02: 薩摩訶薩名大虛空藏。以大福德及大威力。
0614b03: 而自莊嚴獲無礙智。以相好莊嚴於身。以辯
0614b04: 才莊嚴於語。以勝定莊嚴於心。以多聞總持
0614b05: 莊嚴於念。以平等捨莊嚴於實。以慧莊嚴於
0614b06: 諸趣意樂。以勝進加行莊嚴於增上意樂。到
0614b07: 於一切法無疑惑故。以神足莊嚴遊戲自在
0614b08: 諸神通故。以福德莊嚴獲寶手功德常施捨
0614b09: 故。以智莊嚴分別有情種種意樂故。以覺莊
0614b10: 嚴令諸有情悟勝法故。以眼莊嚴能於五眼
0614b11: 得清淨故。以耳莊嚴聞諸法義如響應故。以
0614b12: 無礙解莊嚴法義詞辯無盡說故。以力莊嚴
0614b13: 得佛十力壞魔怨故。以無畏莊嚴摧諸外論
0614b14: 無所屈故。以功德莊嚴獲佛無邊諸功德故。
0614b15: 以法莊嚴於眾毛孔演法如響故。以明莊嚴
0614b16: 能見一切佛法藏故。以光莊嚴照耀一切諸
0614b17: 佛剎故。以記心莊嚴無錯謬故。以教誡莊嚴
0614b18: 令如說行故。以神境莊嚴變現一切種種相
0614b19: 故。以一切佛讚歎莊嚴住無繫屬得自在故。
0614b20: 以一切善法莊嚴入一切佛法境故。舍利子。
0614b21: 彼虛空藏菩薩摩訶薩。成就如是無量功德。
0614b22: 與諸菩薩發意欲。來詣此娑訶世界。瞻仰於
0614b23: 我恭敬禮拜奉事供養。亦為分別此大集會
0614b24: 微妙沙法門。令斯十方諸來菩薩。生大喜悅清
0614b25: 淨信樂。又令菩薩攝受大攝受道法故。
0614b26: 爾時大虛空藏菩薩摩訶薩。與十二俱胝菩
0614b27: 薩前後圍遶。一心瞻仰一寶莊嚴如來。白言。
0614b28: 世尊。我今欲詣娑訶世界禮拜供養釋迦牟尼
0614b29: 佛。願見聽許。彼佛告言今正是時。隨汝意
0614c01: 往。即時頂禮一寶莊嚴如來足已住對面念。
0614c02: 承佛遊戲無行神通。從彼國沒忽然不現。一
0614c03: 念之頃與眾菩薩。至此娑訶世界寶莊嚴道
0614c04: 場。住於虛空散彼世界眾妙花香如雨而下。
0614c05: 所謂末香塗香幢幡繒蓋。月花大月花妙殊
0614c06: 勝花。日月光花日燈花日精花。愛花大愛花
0614c07: 照曜花娑闥羅花。勝妙娑闥羅華遍無垢花。
0614c08: 清淨無垢花金光照曜花。虛空照曜花大白
0614c09: 香照觸花。百葉千花除憂花。作喜花天所
0614c10: 讚花。龍花安樂生喜花。禪枝花令身快樂花。
0614c11: 令心歡喜花香遍三千世界花。息除眾病華
0614c12: 妙威德莊嚴花。流出無邊福德花照觸十方
0614c13: 菩薩華。雨如是等種種妙華積高至膝。周遍
0614c14: 三千大千世界。時諸大眾見此花已。白言世
0614c15: 尊如是種種勝妙諸華。眾妙妓樂。昔所未見
0614c16: 昔所未聞。從何所來願見開示。佛言是彼大
0614c17: 虛空藏菩薩摩訶薩。從大莊嚴世界而來此
0614c18: 會住在虛空。先雨如是勝妙諸花。供養於我
0614c19: 及此經法。
0614c20: 爾時大虛空藏菩薩摩訶薩。與俱來菩薩從
0614c21: 空而下。頭面禮足遶佛三匝。住一面立而白
0614c22: 佛言。世尊彼一寶莊嚴如來。問訊世尊少病
0614c23: 少惱起居輕利安樂行不。此有十二俱胝菩
0614c24: 薩。昔以曾受世尊化導。與我俱來詣此娑訶
0614c25: 世界。為欲聽聞大集經故。彼世尊為欲令諸
0614c26: 菩薩。於一切法得自在故。成就大法故。唯
0614c27: 願世尊哀愍攝受。為說如是甚深法要。
0614c28: 爾時大虛空藏菩薩。即於空中變大寶蓋。眾
0614c29: 寶莊嚴覆如來頂。光明照耀遍徹十方。昇於
0614c30: 如來師子之座。其座高廣萬踰繕那。於是大
0615a01: 虛空藏菩薩。合掌讚佛說伽他曰。
0615a02: 上法功德妙智尊清淨無垢無限量
0615a03: 如空平等寂無動敬禮甚深無與等
0615a04: 能示身相微妙色不離法身現是身
0615a05: 悲隨有情身亦然普現百福莊嚴相
0615a06: 已離音聲無聞見斷諸言詞無說示
0615a07: 雖知語性如空響以大悲心而演說
0615a08: 於諸有情心平等知心如幻無自性
0615a09: 悉知心行無思慮平等究竟心為心
0615a10: 示現種種度世間善逝身形無所得
0615a11: 以妙所依功德體隨其所樂為現身
0615a12: 法無所得佛亦然不著於法離分別
0615a13: 知法能度有情故隨宜為說常無間
0615a14: 大眾普共觀佛身所現色相皆差別
0615a15: 世尊已離身心相隨現皆令眾歡喜
0615a16: 因緣和合諸法生虛妄分別非真實
0615a17: 以知諸法悉如是得成正覺證涅槃
0615a18: 既斷分別離中邊知其空寂無自性
0615a19: 雖知諸法性清淨善脫業果無差違
0615a20: 法無有情壽及人寂然如空離名字
0615a21: 了彼有情實非有悉令證入甘露門
0615a22: 已修百億行難思精進求於無上道
0615a23: 由此因緣已成辦到無行處覺涅槃
0615a24: 妙覺諸法性無殊於上中下皆平等
0615a25: 住平等智無分別故佛常無不定心
0615a26: 知蘊處界皆如幻三界猶如水中月
0615a27: 有情如夢性非真為說如此非真法
0615a28: 世諦說成無上覺不可說得無得相
0615a29: 菩提無得輪亦然轉無轉相無所轉
0615b01: 自度度他於彼岸自解解他諸繫惑
0615b02: 自安安他置大乘自他俱證涅槃樂
0615b03: 有情無生亦無滅有情本來常清淨
0615b04: 有情自性如幻相有情既悟證菩提
0615b05: 色如虛空無有生一切世間亦如是
0615b06: 是法無色離色相由知是義色寂靜
0615b07: 以喻稱讚如來德有請聞讚皆深著
0615b08: 佛德如空不可量如是無二真讚佛
0615b09: 敬禮能覺諸有情無觀無心至無得
0615b10: 唯有諸佛能讚佛我禮如如真德尊
0615b11: 了諸有情無我人諸佛法界同一相
0615b12: 已知諸法離欲相故我供養平等尊
0615b13: 爾時大虛空藏菩薩摩訶薩。說是伽他已。即
0615b14: 時寶莊嚴道場妙寶樓閣六種震動。空中出
0615b15: 聲而作是言。釋迦牟尼世尊。於無數俱胝那
0615b16: 庾多百千劫中。所有積集阿耨多羅三藐三
0615b17: 菩提法。此大虛空藏菩薩。以妙伽他悉能稱
0615b18: 揚。善男子若於夢中。尚未曾聞何況得見。
0615b19: 若有善男子善女人聞此伽他。能生信解解
0615b20: 已修行。當知此人漸次不久。能師子吼如虛
0615b21: 空藏菩薩。
0615b22: 爾時大虛空藏菩薩摩訶薩白佛言。世尊我
0615b23: 為欲聞大集經典。故來至此娑訶世界。瞻
0615b24: 仰世尊禮拜供養聽聞斯法今此眾中諸來正
0615b25: 士。各各於法而有疑心。唯願世尊。令於諸法
0615b26: 得法光明生決定慧。善哉世尊。我今欲問決
0615b27: 定之義。唯願如來少賜方便。何以故世尊是
0615b28: 無礙智者。善知一切有情諸根前後熟故。世
0615b29: 尊得光明者。離諸闇瞑故。世尊知義者。善能
0615c01: 分別諸句義故。世尊知時者。不越時授記故。
0615c02: 世尊智宜者。於諸有情隨宜說法故。世尊遊
0615c03: 戲者。於諸神通得自在故。世尊淨觀察者。
0615c04: 了有情心行如掌中故。世尊高大者無能見
0615c05: 頂故。世尊勇健者。三千界中無能陵屈故。
0615c06: 世尊自然者。無師證悟一切法故。世尊導師
0615c07: 者。於諸道中示正路故。世尊大醫王者。以
0615c08: 甘露藥能永除斷有情惑障纏蓋病故。世尊
0615c09: 持大力者。得於是處非處乃至三明故。世尊
0615c10: 大無畏者。於一切世間沙門婆羅門諸天魔
0615c11: 梵之中。大師子吼無所畏故。世尊成就不共
0615c12: 法者。獲得三世無礙智身口意清淨。三摩
0615c13: 底解脫知見等不共法故。世尊住大慈者。以
0615c14: 無礙慧於諸有情。平等觀察如虛空故。世尊
0615c15: 住大悲者。以平等慧於諸有情。善行惡行若
0615c16: 苦若樂無所動故。世尊住大喜者。行於禪定
0615c17: 解脫到彼岸故。世尊住大捨者。心無憎愛如
0615c18: 虛空故。世尊住平等者。入一切如來平等智
0615c19: 故。世尊無希望者。智慧滿足遠名利故。世
0615c20: 尊一切智者。五眼清淨見一切法悉究竟故。
0615c21: 我知世尊成就如是無量無邊功德。我等今
0615c22: 者愛樂法故。於此法中欲小諮問。令諸有情
0615c23: 於平等法。方便出生一切智智。
0615c24: 爾時佛告虛空藏菩薩摩訶薩言。善哉善哉
0615c25: 正士汝於殑伽河沙佛所。已得授記。我今聽
0615c26: 汝隨有所問。當為分別令得歡喜。於是眾中
0615c27: 有菩薩摩訶薩。名功德王光明。問虛空藏菩
0615c28: 薩言。汝為何故問於如來。時大虛空藏菩薩
0615c29: 即以伽他而答之曰。
0616a01: 普心等於諸有情妙心等住於彼岸
0616a02: 悟心無心入妙理是故我問於世尊
0616a03: 得光無暗清淨者無疑能斷彼疑惑
0616a04: 為令決定得解脫是故我問於世尊
0616a05: 知我無我悉清淨常利有情住無我
0616a06: 解脫有情我見縛為此等故問世尊
0616a07: 威儀善住於淨戒意樂清淨虛空等
0616a08: 堅固不動若迷盧是故我問功德者
0616a09: 精進無邊勇無退能摧我慢眾魔怨
0616a10: 自淨淨彼煩惱纏故我請問端嚴者
0616a11: 樂聞施戒忍精進禪定解脫發諸通
0616a12: 清淨無垢勝慧明故我問於清淨義
0616a13: 住空無相無願者示現生死或涅槃
0616a14: 無生無住無去來故我問於清淨智
0616a15: 甚深知見無涯際聲聞緣覺及餘眾
0616a16: 無能難問不可測我為如是問世尊
0616a17: 樂於正法能通達法與非法俱無取
0616a18: 常於善法心不亂是故我問如來法
0616a19: 不斷佛種諸賢士能護正法及僧伽
0616a20: 名聞三世諸佛稱故我問於功德海
0616a21: 爾時大虛空藏菩薩。以伽他答功德王光明
0616a22: 菩薩已。白佛言世尊。云何菩薩修行布施波
0616a23: 羅蜜多猶若虛空。云何修行淨戒忍辱精進
0616a24: 禪定般若波羅蜜多猶若虛空。云何修行福
0616a25: 德智慧二種莊嚴猶若虛空。云何不捨離佛隨
0616a26: 念不捨離法隨念僧隨念捨隨念戒隨念天隨
0616a27: 念。云何菩薩修行諸行等於涅槃。云何菩薩
0616a28: 善知一切有情行相。云何能持佛法寶藏。如
0616a29: 來等覺彼法性相如實而知。云何菩薩善知
0616b01: 有情本來清淨而成熟之。云何菩薩如理相
0616b02: 應。修習佛法至於究竟。云何菩薩不壞神通。
0616b03: 於一切法而得自在。云何菩薩得住甚深佛
0616b04: 法理趣。一切聲聞及辟支佛所不能測。云何
0616b05: 菩薩入緣起善巧智。遠離一切邊見。云何菩
0616b06: 薩以如來印印於真如。不間斷善巧智。云何
0616b07: 菩薩入於法界甚深理趣。見一切法互相周
0616b08: 遍平等一性。云何菩薩意樂堅固猶若金剛。
0616b09: 於此大乘無有傾動。云何菩薩於自境界清
0616b10: 淨如佛境界。云何菩薩得陀羅尼無忘法行。
0616b11: 云何菩薩獲得如來加持無礙辯才。云何菩
0616b12: 薩於生死中而得自在。云何菩薩摧伏怨敵
0616b13: 超越四魔。云何菩薩積集無量福德資糧。為
0616b14: 諸有情作所依止。云何菩薩出無佛世。為諸
0616b15: 有情而作佛事。云何菩薩獲得海印三摩地。
0616b16: 不染一切有情心行。云何菩薩得無染著。心
0616b17: 如虛空風無有障礙。云何菩薩善知軌儀。修
0616b18: 行離暗獲得光明。不隨他緣得自然智。速到
0616b19: 大乘一切智智。
0616b20: 爾時佛告大虛空藏菩薩摩訶薩言。善哉善
0616b21: 哉正士。復言善哉善哉正士。汝今善能問於
0616b22: 如來如是深義。能為有情發如是問。汝能明
0616b23: 了一切佛法。已曾供養奉事過去無量諸佛。
0616b24: 於諸佛所種諸善根。被精進甲求法無厭。以
0616b25: 智慧器杖出諸魔境。常樂利益一切有情。超
0616b26: 越世間毀譽八法。心行平等猶若虛空。久已
0616b27: 積集一切智智。如汝功德邊際叵量。已於恒
0616b28: 沙過去佛所曾問斯義。是故正士諦聽諦聽
0616b29: 善思念之。吾當為汝分別解說菩薩摩訶薩
0616c01: 所獲功德。到於大乘一切智智。虛空藏菩
0616c02: 薩言。唯然世尊願樂欲聞。
0616c03: 佛告大虛空藏菩薩言。善男子菩薩成就四
0616c04: 法。修行布施波羅蜜多猶若虛空。云何為四。
0616c05: 所謂以我清淨故有情清淨。以有情清淨故
0616c06: 施即清淨。以施清淨故迴向清淨。以迴向清
0616c07: 淨故菩提清淨。善男子是為菩薩成就四法。
0616c08: 修行布施波羅蜜多猶若虛空。復次若菩薩
0616c09: 成就八法。能淨修行布施波羅蜜多。云何為
0616c10: 八。所謂我清淨施。我所清淨施。因清淨施。
0616c11: 見清淨施。相清淨施。異相清淨施。不望果
0616c12: 報清淨施。心平等如虛空清淨施。是為菩薩
0616c13: 成就八法。能淨修行布施波羅蜜多。善男子。
0616c14: 譬如虛空無有邊際。菩薩無限行施亦復如
0616c15: 是。譬如虛空寬廣無礙。菩薩迴向行施亦復
0616c16: 如是。譬誓如虛空無色。菩薩離色行施亦復如
0616c17: 是。譬如虛空無有受者。菩薩離受行施亦復
0616c18: 如是。譬如虛空無所染著。菩薩遠離染著行
0616c19: 施亦復如是。譬如虛空無所為作。菩薩遠離
0616c20: 有為行施亦復如是。譬如虛空無有識想。菩
0616c21: 薩離於識想行施亦復如是。譬如虛空遍諸
0616c22: 佛剎。菩薩大慈行施遍緣恒沙諸佛國土一
0616c23: 切有情亦復如是。譬如虛空無有窮盡。菩薩
0616c24: 不斷三寶種迴向行施亦復如是。譬如虛空
0616c25: 無有暗瞑。菩薩行施離煩惱暗亦復如是。譬
0616c26: 如虛空無相顯現。菩薩行施心體清淨亦復
0616c27: 如是。譬如虛空含容一切。菩薩行施普攝有
0616c28: 情亦復如是。又如變化人施變化者。無心分
0616c29: 別不希其報。菩薩行施亦復如是。皆如幻化
0617a01: 遠離能所不希果報。善男子菩薩行施以勝
0617a02: 智慧捨諸煩惱。以方便智不捨有情。是為菩
0617a03: 薩修行布施波羅蜜多猶若虛空。
0617a04: 爾時燈手菩薩摩訶薩。在於會中即從座起
0617a05: 白佛言。世尊菩薩摩訶薩。以何等相修行如
0617a06: 是布施波羅蜜多。佛言善男子菩薩摩訶薩。
0617a07: 應以無相修行如是布施波羅蜜多。何以故
0617a08: 以一切法無身相身相清淨故。無有情相有
0617a09: 情相清淨故。無法相法相清淨故。無智相智
0617a10: 相清淨故。無慧相慧相清淨故。無心相心相
0617a11: 清淨故。無世間相世間相清淨故。無色相色
0617a12: 相清淨故。無見相見相清淨故。如是乃至
0617a13: 無暗無明離一切相。無相究竟邊際獲無盡
0617a14: 忍。得於如來決定記。住於菩薩尼夜摩位。
0617a15: 以不退印印之。得佛灌頂成就一切平等佛
0617a16: 法。善知一切有情行相。菩薩以如是行修行
0617a17: 布施波羅蜜多。說是法時萬六千菩薩。於諸
0617a18: 法中見諸法性。猶若虛空獲無生法忍。爾時
0617a19: 世尊說伽他曰。
0617a20: 心常清淨恒行施為求菩提不望報
0617a21: 施已歡喜無追悔是為妙施得解脫
0617a22: 智者知法皆如幻不顧身命及以財
0617a23: 於餘資具皆不貪志佛菩提心決定
0617a24: 悉皆等施無憎愛不生退沒恒進修
0617a25: 由觀諸法如虛空是故無喜亦無厭
0617a26: 知法性相本清淨菩提與施亦復然
0617a27: 由於所施不生貪故常能捨無戲論
0617a28: 平等普施離思慮於上中下無分別
0617a29: 意樂清淨常無垢所有慧施離悕望
0617b01: 知身幻化皆無常財亦不堅如夢電
0617b02: 即生悲愍世間故而能常施不染世
0617b03: 無我行施煩惱淨即能建立於佛教
0617b04: 不為魔羅所得便如是施心難校量
0617b05: 十力所說此施心應住清淨尸羅行
0617b06: 由此善修獲靜慮智慧便能速圓滿
0617b07: 施戒與心俱清淨燒諸結使不復生
0617b08: 自他皆獲於利益能得無為涅槃樂
0617b09: 為除貪結行於施是故不染亦不著
0617b10: 惠彼令無於苦惱自成清淨菩提因
0617b11: 所施心無於退沒由斯得見菩薩性
0617b12: 已見菩提清淨德則能度於無量眾
0617b13: 大集大虛空藏菩薩所問經卷第一
