0407a05: 
0407a06: 
0407a07: 佛法金湯編卷第九
0407a08: 
0407a09: 會稽沙門　心泰　編
0407a10: 天台沙門　真清　閱
0407a11: 韓愈
0407a12: 愈。字退之。鄧州南陽人。父仲卿。愈三歲而孤。鞠於嫂
0407a13: 鄭氏。自知讀書。日記數千百言。元和十四年詔迎鳳
0407a14: 翔法門寺塔佛指骨至京師。留禁中三日。五色光現。
0407a15: 百僚稱賀。歷送諸寺。王公士民瞻奉捨施惟恐不及。
0407a16: 時愈為刑部侍郎。上表極諫。帝大怒。將抵以死。裴度．
0407a17: 崔群曰。愈言訐捂。罪之誠宜。然非內懷至忠。安能及
0407a18: 此。願少寬假。乃貶潮州刺剌史。既至潮。聞大顛禪師之
0407a19: 名。致書請入郡問道。書曰。愈啟。孟夏漸熱。惟道體安
0407a20: 和。愈弊劣。無謂坐事。貶官到此。久聞道德。竊思見顏。
0407a21: 緣昨到來。未獲參謁。已巳帖縣令。具人船奉迎。日久
0407a22: 瞻。愈白。又書曰。愈啟。海上窮處。無與話言。側承道高。
0407a23: 思獲披接。專有此咨屈。此旬晴明不甚熱。倘能乘
0407a24: 閑一訪。實謂幸也。不宣。又書曰。愈啟。慧勻至。辱答問。
0407b01: 珍悚無已巳。所示廣大深迥。非造次可量。傳曰。書不盡
0407b02: 言。言不盡意。然則聖人之意其終不可得而見耶。如
0407b03: 此而論。讀來一百遍。不如親面對之。愈曰。道無凝滯。
0407b04: 行無繫縛。苟非所戀著。則山林閒寂與城隍無異。大
0407b05: 顛師論甚宏。而必守山林不至州郭。自激修行。立
0407b06: 空曠無累之地者。非通道也。勞于一來。安於所識。道
0407b08: 因祀神海上。登靈山。造其居問道曰。如何是道。師良
0407b09: 久。愈罔措云云。顛問愈曰。子之貌然。似有不懌。何
0407b10: 耶。愈曰。愈用於朝。享祿厚矣。一旦以忠言不用。竄逐
0407b11: 播越嶺海。毒霧瘴氣日少發作。其生詎可保。安能有
0407b12: 懌乎。顛曰。子直言於朝也。忠於君而不顧其身耶。抑
0407b13: 尚顧其身強言之以名耶。且子之遭黜所言何事。
0407b14: 愈曰主上迎佛骨入大內。愈以佛者夷狄之法耳。三
0407b15: 代無佛而年祚永久。晉宋梁魏事佛。不夭則亂。恐主
0407b16: 上惑於此。是以不顧其身而斥之。顛曰。若是則子言
0407b17: 謬矣。佛也者蔭天人之大器。其道則妙萬物而為言。
0407b18: 其言盡性命之理。其教則捨惡而趨善去偽而歸真。
0407b19: 其視天下猶父之於子也。而子毀之。是猶子而刃父
0407b20: 也。吾聞善觀人者。觀其道之所存而不較其所居之
0407b21: 地。桀紂之居跖蹻之徒皆中國人也。然不可法者。以
0407b22: 其無道也。舜生東夷。文王生西夷。由余生于戎。季札
0407b23: 出於蠻。彼二聖二賢豈可謂之夷狄而不法乎。以五
0407b24: 帝三王之代未有佛而長壽。外丙二年仲壬四年何
0407c01: 其夭耶。以事佛之人主夭且亂。則漢明為一代之英
0407c02: 主。梁武壽至八十六。豈必皆夭且亂耶。且子誦佛書。
0407c03: 其疑與先王異者可道之乎。愈曰何暇讀彼之書。顛
0407c04: 曰子以佛不道先王之法言。未讀彼之書。安知不
0407c05: 談先王之法言耶。佛與人臣言必依於忠。與人子言
0407c06: 必依於孝。及其言之至無方者也。無體者也。玅之又
0407c07: 玅者也。愈曰師之言盡於此乎。顛曰。吾之所以告子
0407c08: 者。就子之所能而為之言。非至乎至者也。愈曰幸
0407c09: 聞其至者可乎。顛曰。誠爾心。盡爾性。窮物之理。極天
0407c11: 請別曰。愈也將去師矣。幸聞一言。顛曰。吾聞易信人
0407c12: 者必其守易改。易譽人者必其謗易發。子聞吾言而
0407c13: 易信之矣。庸知復聞他說不復以我為非哉備稽古略。
0407c14: 權德輿
0407c15: 德輿。字載之。秦州略陽人。元和初拜禮部尚書同平
0407c17: 之地。而禪師在焉。師居三十年。州人以草衣號焉。足
0407c18: 不蹈地。口不味。時無寒暑。一繩床而已巳。身及智慧
0407c19: 二俱清淨。微言軟語有時而聞。涉其境之遠近。隨其
0407c20: 根之上下。如雨潤萬物風行空中。履其門閾皆獲趣
0407c21: 入。若非斡玄機於無際。窮實相之源底。則四時攻於
0407c22: 外。百疾生於內矣。古所謂遺物離人而立於獨者。禪
0407c23: 師得之。嗚呼。世人感物以游心。心遷於物則利害生
0407c24: 焉。吉凶形焉。牽縻羈蕩而不復。而至人則返靜於
0408a01: 動。復性於情。夭壽仁鄙之殊由此作也。斯世諦之
0408a02: 一說耳。於禪師之道其猶稊稗耶統紀。
0408a03: 李渤
0408a04: 渤。字濬之。初隱廬山。久之更徙少室。元和初。李巽．韋
0408a05: 況交章薦之。以右拾遺召。不拜。穆宗召為考功員外
0408a06: 郎。進諫議大夫。為江州刺剌史日問歸宗常禪師曰。
0408a07: 須彌納芥子即不問。如何是芥子納須彌。師曰。人傳
0408a08: 使君讀萬卷書是否。渤曰然。師曰。摩頂至踵如椰子
0408a09: 大。萬卷書何處著。渤有省唐史并傳燈。
0408a10: 李泌
0408a11: 泌。字長源。初無妻。不食肉。代宗強詔食肉娶妻。德宗
0408a12: 朝進禮部尚書同平章事。封鄴侯。聞瓚禪師居南嶽。
0408a14: 為隱者。候之良久。瓚撥火出芋食之曰。領取十年宰
0408a16: 宣麻。瓚寒涕垂凝然而坐不以介意。使回以聞。德
0408a17: 宗益嗟敬之唐史并傳燈。
0408a18: 孟簡
0408a19: 簡。字幾道。元和中為尚書。素好佛。韓愈與書有云。積
0408a20: 善積惡殃慶自以類至。何有去聖人之道從夷狄之
0408a22: 若是則釋氏辨之精詳。盡欲人積善耳。故迦文為大
0408a23: 士言六度。為中根言十二因緣。為小根言四聖諦。又
0408a24: 云。依法不依人。假如飛廉惡來之所為者皆亡國滅
0408b01: 身之道。故雖華夏其可從乎。夏禹文王之所作皆萬
0408b02: 世受賜。故雖戎狄其可斥乎。閤下徒以夷狄之說辱
0408b03: 聖賢之身。聖賢之身必能忍辱。聖賢之法其可辱乎。
0408b04: 深所不取也。但閤下不奉即已巳。區區毀黷。豈積善之
0408b05: 云乎。彼楊墨老氏之書。其所述。作於理偏。非中道
0408b06: 要切。釋氏之教則不然。大明積惡之根源。覈天下神
0408b07: 道報應之微細。皎然言善惡之異路。為廣其道。奈何
0408b08: 韓君以愚人下俚翁嫗之情見待之耶。然其法行於
0408b09: 世。使人人自畏惡修善。豈不大助教化之防與附見韓文
0408b10: 公集。
0408b11: 梁肅
0408b12: 肅。字敬之。安定人。以補闕修史侍皇太子。卒贈禮部
0408b14: 弘。覽者費日。乃刪定為六卷。行於世。有天台禪林
0408b15: 寺．天台止觀統例．智者大師傳論統紀。
0408b16: 于
0408b18: 州刺剌史日。進沙門皎然杼山詩集藏於御書殿。
0408b19: 問紫玉禪師。如何是黑風吹其船舫漂墮羅剎鬼國。
0408b20: 師曰。于這客作漢。問恁麼事作麼。當時失色。師
0408b21: 指云。祇這箇便是漂墮羅剎鬼國也。聞已巳信受傳。
0408b22: 李吉甫　武元衡　高崇文　薛華　鄭餘慶
0408b23: 　陸長源
0408b24: 吉甫。字弘憲。元和二年擢中書侍郎同平章事。請
0408c01: 清涼觀師為述華嚴正要一卷。武元衡。字伯蒼。元和
0408c02: 中拜相。請清涼著法界觀玄鏡一卷。高崇文。其先
0408c03: 自渤海徙幽州。七世不異居。開元中再表其閭。累官
0408c04: 金吾將軍。擒劉闢有功。封南平郡王。請清涼著鏡燈
0408c05: 說文一卷。薛華。為滑州節度使。與孟簡．錢徽．白居易．
0408c06: 杜羔等請清涼製七處九會華藏界圖心鏡說文十
0408c07: 卷。鄭餘慶。字居業。鄭州滎陽人。擢進士第。貞元中拜
0408c08: 同平章事。請清造華嚴綱要三卷。陸長源。吳中人。
0408c09: 為汝州刺剌史。撰華嚴經清疏序。略曰。大方廣佛
0408c10: 華嚴經者。西方謂之圓滿修多羅也。大者如宇之覆。
0408c11: 方者如地之載。廣者籠萬有而為義。佛者總十號而
0408c12: 稱首。華者行業之繁繪。嚴者莊敬之成飾。其功大。其
0408c13: 德圓。法教之宗系。經論之泉藪。江河之歸東海。星象
0408c14: 之拱北辰。微妙甚深不可得而稱也。又請清撰
0408c15: 三聖圓融觀一卷清涼國師刻。
0408c16: 張仲素
0408c18: 佛骨。略曰。岐陽法雲寺鳴鸑阜有阿育王所造之
0408c19: 塔。藏佛指節。太宗特建寺宇加之重塔。高宗遷之洛
0408c20: 邑。天后薦以寶函。中宗記之國史。肅宗奉之內殿。德
0408c21: 宗禮之法宮。據本傳必三十年一開。則玉燭調。金鏡
0408c22: 朗。氛祲滅。稼穡豐唐史。
0408c23: 白居易
0408c24: 居易。字樂天。其先太原人。後徙居下邽。居易敏悟絕
0409a01: 人。工文章。年十七登進士第。元和中對乙等。仕至
0409a02: 刑部尚書。居易於東都所居。疏沼種樹。搆石樓於香
0409a03: 山。自號香山居士。又曰醉吟先生。問心要於凝禪
0409a04: 師。得八言廣為八偈。八言謂覺觀定慧明通濟捨。其
0409a05: 觀偈曰。以心中眼。觀心外相。從何而有。從何而喪。觀
0409a06: 之又觀。則辨真妄八偈見長慶集。元和四年詔惟寬禪師入
0409a07: 見問禪要。居易問師曰。既云禪師。何以說法。師曰。
0409a08: 無上菩提者。被於身為律。說於口為法。行於心為禪。
0409a09: 律即是法。法不離禪。長慶二年居易知杭州。往問道
0409a10: 於鳥窠禪師。師曰。諸惡莫作。眾善奉行。居易曰三歲
0409a11: 孩兒也恁麼道。師曰。三歲孩兒雖道得。八十老翁行
0409a12: 不得。居易服其言。作禮而去。後至廬山謁歸宗常禪
0409a13: 師。值師泥壁。師問曰。君子儒。小人儒。居易曰君子儒。
0409a14: 師打泥杇一下。居易遂過泥。師接得便用。良久云。莫
0409a15: 便是快俊底白侍郎麼。居易云不敢。師云祇有過泥
0409a17: 慈氏容。願當來世必生兜率。晚歲風痺。遂專志西方
0409a18: 祈生安養。西方變相一軸。為之願曰。極樂世界清
0409a19: 淨土。無諸惡道及眾苦。願如我身病苦者。同生無量
0409a20: 壽佛所。一夕念佛坐榻上。然而逝。居易於塔
0409a21: 寺依如大師受八關齋戒者九度舊唐史并傳。太和三年
0409a22: 蘇州重玄寺刊石壁經成。居易撰。略曰。夫開示悟
0409a23: 入諸佛知見。以了義度無邊。以圓教垂無窮。莫尊於
0409a24: 法華經。證無生忍。造不二門。住不思議解脫。莫極於
0409b01: 維摩經。攝四生九類入無餘涅槃。實無得度者。莫先
0409b02: 於金剛經。壞罪集福。淨一切惡。莫急於尊勝陀羅尼
0409b03: 經。應念隨願往生。莫切於彌陀經。用正見觀真相。莫
0409b04: 出於普賢行法經。詮自性。認本覺。莫深於實相法密
0409b05: 經。空法塵。依佛智。莫過於般若心經。是八種經。具十
0409b06: 二部三乘之要旨。萬佛之秘藏盡矣長慶集。
0409b07: 龐蘊
0409b08: 蘊。字道玄。衡陽人。世本業儒。志求真諦。初謁石頭遷
0409b09: 禪師問。不與萬法為侶者是甚麼人。遷以手掩其口。
0409b10: 豁然有省。一日遷問曰。日用作麼生。蘊曰。若問日用
0409b11: 事。即無開口處。乃以偈呈遷。遷然之。後參馬祖。問曰
0409b12: 不與萬法為侶者是什麼人。祖云。待汝一口吸盡西
0409b14: 西小舍。一女靈照常製竹漉籬賣以供朝夕。將逝令
0409b15: 靈照出視早晚。及午以報。女遽曰。日已巳中矣。而有蝕
0409b16: 也。蘊出戶視之。女即登父座合掌坐亡。蘊笑曰。吾女
0409b17: 鋒捷。於是更留七日。州牧于問疾。蘊謂曰。但願空
0409b18: 諸所有。慎勿實諸所無。言訖枕膝而化傳。
0409b19: 柳宗元
0409b20: 宗元。字子厚。河東人。少精敏絕倫。為文章卓偉精緻。
0409b21: 第進士博學宏辭科。貞元中拜監察御史。元和中為
0409b22: 柳州刺剌史。後貶永州司馬。因自放山澤間。其湮厄感
0409b23: 一寓諸文。送濬上人歸省序略曰。金仙氏之道本
0409b24: 於孝敬。而後積以眾德歸於空無。其教曰禪曰法曰
0409c01: 律。上人專於律行。恒久彌固。其儀刑後學者歟。誨於
0409c02: 生靈。觸類蒙福。其積眾德者歟。覲於高堂。視遠如邇。
0409c04: 行密。體卑道尊。以為由定發慧必用毗尼。師即崇嶺
0409c05: 作精室曰般舟臺焉。嗚呼。無得而修。故念為實相。不
0409c06: 取於法。故律為大乘。萬行方厲。一性恒如。寂用之涯
0409c07: 不可得也。送浩初上人序略曰。儒者韓退之病予嗜
0409c08: 浮圖言。訾予與浮圖遊。且曰見送元生序不斥浮圖。
0409c09: 浮圖誠有不可斥者。往往與易．論語合。誠樂之。其與
0409c10: 性情然。不與孔子異道。退之好儒。未能過揚子。揚
0409c11: 子之書於莊墨申韓皆有取焉。浮圖者反不及莊墨
0409c12: 申韓之怪僻險賊耶。曰以其夷也。果不信道而斥焉
0409c13: 以夷。則將友惡來盜跖而賤季札由余乎。非所謂去
0409c14: 名求實者矣。吾之所取者。與易．論語合。雖聖人復生。
0409c16: 曰。中州之西數萬里。有國曰身毒。釋迦如來示現之
0409c17: 地。彼佛言曰。西方過十萬億佛土。有世界曰極樂。佛
0409c18: 號無量壽如來。其國無三惡八難。眾寶以為飾。其人
0409c19: 無十纏九惱。群聖以為友。有能誠心大願歸心是土
0409c20: 者。苟念力具足則生彼國。永出三界得不退轉。其言
0409c21: 無所欺也。晉時廬山遠法師作念佛三昧詠。大勸於
0409c22: 時。其後天台顗大師著釋淨土十疑論。宏宣其教。迷
0409c23: 者賴焉。其留異而去者甚眾。撰南岳大明律師
0409c24: 。略曰。儒以禮立。仁義無之則壞。佛以律持。定慧去
0410a01: 之則喪。是故離禮於仁義者。不可與言儒。異律於定
0410a02: 慧者。不可與言佛。撰六祖能大師。略曰。自有生物
0410a03: 則好奪喪其本實。誖乖淫流莫返於初。而浮圖說
0410a04: 後出推離還源合所。謂生而靜者梁氏。好作有為。達
0410a05: 磨譏之。空術益顯。六傳大鑒。其道以無為為有。以空
0410a06: 洞為實。以廣大不蕩為歸。其教人始以性善。終以性
0410a07: 善。不假耘鋤。本其靜矣全文並見本集。
0410a08: 李翱
0410a09: 翱。字習之。後魏尚普左僕射十世孫。中進士第。元
0410a10: 和初為國子士史修撰。為朗州刺剌史。仰慕藥
0410a11: 山惟儼禪師道風。屢請不赴。乃特入山致敬。藥山端
0410a12: 然看經殊不顧視。翱乃云見面不如聞名。拂袖便行。
0410a13: 藥山召翱。翱回首。何得貴耳賤目。遂頂拜。起問如
0410a14: 何是道。藥山以手指天。復指淨瓶。翱曰不會。藥山云。
0410a15: 雲在青天水在瓶。翱拜謝。乃呈偈云。鍊得身形似
0410a16: 形。千株松下兩函經。我來問道無餘事。雲在青天水
0410a18: 八九十里。翱聞之。復寄偈曰。選得幽居愜野情。終年
0410a19: 無送亦無迎。有時直上孤峰頂。月下披雲嘯一聲。翱
0410a20: 著復性三篇。其一謂情昏則性匿忘情則復性。其
0410a21: 二謂無思則寂照。其三謂昏而不思終不明道傳燈并本
0410a22: 集。
0410a23: 裴度
0410a24: 度。字中立。河東聞喜人。歷四朝。文宗詔節度河東。二
0410b01: 年拜中書令封晉國公。諡謚文忠。與三十餘人問道
0410b02: 於國一欽禪師。行門人禮。在河東時奏五臺佛光寺
0410b03: 慶雲現。見文殊乘獅子於空中。從者萬眾。帝遣使供
0410b04: 萬菩薩。是日復有慶雲見鐔津集。
0410b05: 庾承宣
0410b06: 承宣。登貞元八年第。與韓愈．歐陽詹等同榜。號龍虎
0410b07: 榜。撰福州淨光塔銘。其序略曰。觀察使柳公．監軍
0410b08: 使魚公相與言曰。報君莫大於崇福。崇福莫大於樹
0410b09: 善。樹善莫大於佛教。教之本其在浮圖歟。夫浮圖者。
0410b10: 上參諸天。下鎮三界。影之所蔭如日月之照。破昏為
0410b11: 明。鈴之所響如金石之奏。聞聲生善。如是之福盡歸
0410b12: 人主。謀之既臧。相顧踊躍。食王祿者樂於檀施。荷帝
0410b13: 力者悅而獻工。役無告勞。功用斯畢。皇帝嘉焉。賜額
0410b14: 曰貞元無垢淨光之塔舊唐史。
0410b15: 劉禹錫
0410b16: 禹錫字夢得。系出中山。擢進士第。登學宏詞科。終
0410b18: 十年某月日。詔書追褒曹溪第六祖能公。諡謚曰大鑒。
0410b19: 實廣州牧馬總以疏聞。由是可其奏。後三年有僧道
0410b20: 琳。率其徒由曹溪來。且曰願立第二。學者志也。維
0410b21: 如來滅後中五百歲。而摩騰．竺法蘭以經來華。人始
0410b22: 聞其言。猶夫重昏之見曶爽。後五百歲而達磨以法
0410b23: 來華。人始傳其心。猶夫昧旦之白日。自達磨六傳
0410b24: 至大鑒。如貫意珠。有先後而無同異。世之言真宗者
0410c01: 所謂頓門。初達磨與佛衣俱來。得道傳付以為真印。
0410c02: 至大鑒置而不傳。豈以是為筌蹄耶。芻狗耶。將人人
0410c03: 之莫己已若。而不若置之耶。吾不得而知也。按大鑒生
0410c04: 新州。三十出家。四十七年而歿。百有六年而諡謚。始自
0410c05: 蘄之東山。從第五師得授記以歸。高宗使中貴人再
0410c06: 徵。不奉詔。第以言為貴。上敬行之。銘曰。至人之生無
0410c07: 有種類。同人者形。出人者智。蠢蠢南裔降生傑異。父
0410c08: 乾母坤獨肖元氣。一言頓悟不踐初地。五葉相承授
0410c09: 以寶器。宴坐曹溪世號南宗。學徒畟來如水之東。飲
0410c10: 以妙藥差其瘖聾。詔不能致許為法雄。去佛日遠群
0410c11: 言積億。著空執有各走其域。我立真筌揚起南國。無
0410c12: 修而修無得而得。能使學者還其天職。如黑而迷仰
0410c13: 見斗極。得之自然竟不可傳。口傳手付則礙於有。留
0410c15: 爭。忽近貴遠。古今常情。尼父之生。土無一里。夢奠之
0410c16: 後。履存千祀。惟昔有梁。如象之狂。達磨救世。來為醫
0410c17: 王。以言不痊。因物乃遷。如執符節。行乎復關。民不知
0410c18: 官。望車而畏。俗不知佛。得衣為貴。壞色之衣。道不在
0410c19: 茲。由之信道。所以為寶。六祖未彰。其出也微。既還狼
0410c20: 荒。憬俗。不有信器。眾生曷歸。是開便門。非止傳
0410c21: 衣。初必有終。傳豈無已巳。物必歸盡。衣胡久恃。先終知
0410c22: 終。用乃不窮。我道無朽。衣於何有。其用已巳陳。孰非芻
0410c23: 狗。
0410c24: 李德裕
0411a01: 德裕。字文饒。吉甫子也。其先贊皇人。穆宗即位擢翰
0411a02: 林學士。官至司徒同平章事。終崖州司戶參軍。懿宗
0411a03: 追贈衛國公。寶曆中。公以淮海書院及所居宅建甘
0411a04: 露寺。以資穆宗冥福。時甘露降故名本傳并潤州圖經。
0411a05: 萬敬儒
0411a06: 敬儒。廬州人。三世同居。喪親廬墓刺剌血寫佛經。斷手
0411a07: 二指復生。宣宗表其家唐書本傳。
0411a08: 吳道子
0411a09: 道子。陽翟人。初名道子。玄宗改名道玄。工。下筆有
0411a10: 神。玄宗定召入供奉。於景公寺地獄變相。都人咸觀。
0411a11: 皆懼罪修善。兩市屠沽不售名記并統紀。
0411a12: 杜荀
0411a13: 荀。字彥之。早有詩名。大中中登科料。後遷主客員外
0411a14: 郎。天祐初卒。自號九華山人。有詩集行世。其送僧詩
0411a15: 曰。利門名路兩無憑。百歲風前短焰燈。只恐為僧心
0411a16: 不了。為僧心了總輸僧。
0411a17: 李舟
0411a18: 舟。字公度。隴西人。岑之子也。有文章。高志氣。杜甫有
0411a19: 詩二十六韻送之。首云。代北有豪鷹。生子毛盡赤云
0411a20: 云。舟云。釋迦生中國。設教如周孔。周孔生西方。設
0411a21: 教如釋迦。天堂無則已巳。有則君子登。地獄無則已巳。有
0411a22: 則小人入李肇國史補。
0411a23: 陸
0411a24: 觀察池州時。普願禪師居南泉三十年。請入郡
0411b01: 伸弟子禮。曰。弟子亦薄會佛法。師曰大夫十二時
0411b02: 中作麼生。曰寸絲不掛。師曰下漢。見人雙陸。
0411b03: 拈起骰子。云恁麼不恁麼。祇恁麼信彩去時如何。師
0411b04: 拈起云。臭骨頭。花十八傳。
0411b05: 李節
0411b07: 言往太原求大藏經。河東節度使司空盧鈞．副使韋
0411b08: 宙以經施之。節餞之以序曰。業儒之人喜排釋氏。其
0411b09: 論必曰禹湯文武之代皆無有釋。釋氏之興。源於漢。
0411b10: 流於晉。瀰漫於宋魏齊梁陳隋。此衰世之所奉也。宜
0411b11: 一掃絕草之。使不得滋。論者之言粗矣。抑能知其
0411b12: 然未知其所以然也。吾請精而言之。昔有一夫膚腯
0411b13: 而色凝。氣烈而神清。怡然保順。醫與禱無用也。復一
0411b14: 夫而有風濕之。背癃而足躄。耳聵而目瞑。於是用
0411b15: 攻熨焉。事禳禬焉。是二夫者胡相反耶。病與不病異
0411b16: 耳。嗚呼。三代之前世康人良。禹湯文武德義播之。周
0411b17: 公孔子典教持之。道風雖微。漸漬猶存。詐不勝信。惡
0411b18: 知避善。暨三代之季。世病矣。風俗大敗。詐力相乘。善
0411b19: 以柔退。惡以強用。上下相仇激為怨俗也。釋氏之教
0411b20: 以清淨恬為禪定。以柔謙退讓為忍辱。故怨爭可
0411b21: 得而息也。以菲薄勤苦為修行。以窮達壽夭為因果。
0411b22: 故貴賤可得而安也。怨爭息則干戈盜賊之不興。貴
0411b23: 賤安則君臣民庶之有別。此佛聖人所以救衰世之
0411b24: 道也。不有釋氏尚安救之哉。今論者不責衰世之俗
0411c01: 為難移。而尤釋氏之徒為無用。是不憐抱病之夫而
0411c02: 詬醫禱之為何人也。不思釋氏救世行化之為大益。
0411c03: 而且病其宮墻之麗。徒眾之蕃。雕鎪彩繪之費。吾故
0411c04: 曰能知其然不知其所以然也。會昌季年。武宗大剪
0411c05: 釋氏。巾其徒。撤其居。容貌於土木者沉諸水。言論於
0411c06: 紙素者投諸火。分命御史乘駟走天下察。敢隱匿者
0411c07: 罪之。於是天下名藍真宇毀去若掃。天子建號之初。
0411c08: 雪釋氏。不當廢也。亟下詔復之。而自湖以南。遠人畏
0411c09: 法。體朝廷之嚴旨。焚撤經象殆無遺餘故。今明命雖
0411c10: 頒。莫能得其經籍。道林寺湘西之勝遊也。有釋疏言。
0411c11: 獨曰。太原府國家舊都佛祠最多。大帥司空盧公天
0411c12: 下仁人。我第往求遺書。或可得。既上謁軍門。公果諾
0411c13: 之。四馳以求逸文。月未幾得經律論五千四十八卷
0411c14: 輦而歸。嘻釋氏救世之道既言之矣。向非我明君洞
0411c15: 鑒理源。何能復行其道。非司空公克崇大法。何能復
0411c16: 全其書。非沙門疏言深識法運。何能不憚遠求以遂
0411c17: 茲盛典。奉聖上之命興釋氏之宗。惠及後人。其功用
0411c18: 有不可勝言者通論。
0411c19: 裴肅
0411c21: 龍興寺大佛殿今寶林寺。初殿隳壞。眾請曇彥法師修之。
0411c22: 彥曰非貧道緣力也。後三百年有緋衣功德主來興
0411c23: 此殿。寺眾刻石記之。及肅赴任。施俸修殿。果應彥記
0411c24: 釋鑑。
0412a01: 裴休
0412a02: 休。字公美。肅子也。操守嚴正。晝講經。夜著書。終年不
0412a03: 出戶。有饋鹿者。休不食。曰。蔬食猶不足。今一啖肉。後
0412a04: 何以繼。擢進士為監察御史同中書門下平章事。宣
0412a05: 宗曰。休真儒者。然嗜浮圖法。講求其說。當世嘲之
0412a06: 而所好不衰。休刺剌洪州。入龍興寺。觀壁曰。容儀可
0412a07: 觀。高僧何在。眾無對。休曰此間有禪僧否。或曰。有運
0412a08: 禪師混洒掃。可問之。休延至。以前語問之。運朗聲
0412a09: 曰裴休。休曰諾。運曰在甚麼處。休豁然契會。遂延入
0412a10: 府朝夕問道。因師黃蘗。休又與圭峰密禪師遊。入
0412a11: 其閫域。受其顯訣。議者以圭峰為禪耶律耶經論耶。
0412a12: 休論之曰。嘻。議者焉知大道之所趣哉。夫一心者萬
0412a13: 法之總也。分而為戒定慧。開而為六度。散而為萬行。
0412a14: 未非一心。一心未違萬行。禪者六度之一耳。何
0412a15: 能總諸法哉。且諸祖或廣行法教。或專心禪寂。或蟬
0412a16: 蛻而去。或火化而滅。而法必同。行不必同也。故密師
0412a17: 之道以知見為玅門。以寂靜為正味。慈忍為甲盾。慧
0412a18: 斷為劍矛。破內魔之高壘。陷外賊之堅陣。二乘不興。
0412a19: 四分不振。吾師之。忠孝不並化。荷擔不勝往。吾師
0412a20: 之。故皇皇於濟拔。汲汲於開誘。其四依之人乎。其
0412a21: 十地之人乎。議者又焉知大道之所趣哉高僧傳。左街
0412a22: 僧錄內供奉三教談論賜紫大達法師端甫卒。休製
0412a23: 。略曰。為丈夫者。在家則張仁義禮樂。輔天子以扶
0412a24: 世導尋俗。出家則運慈悲定慧。佐如來以闡教利生。捨
0412b01: 此無以為丈夫。師年十七為比丘。自是經律論無敵
0412b02: 於天下。德宗聞其名徵之。一見大悅。順宗仰其風。親
0412b03: 之若昆弟。憲宗幸其寺。待之若賓友。由是天子益知
0412b04: 佛為大聖人也。當是時。朝廷方削平區夏。天子端拱
0412b05: 無事。詔和尚。率緇屬。迎真骨於靈山。開法場於秘殿。
0412b06: 既而刑不殘。兵不黷。赤子無愁聲。江海無驚浪。參
0412b07: 用真乘以毗大政之明也。休平居不御酒肉。作勸
0412b08: 發菩提心文。撰圓覺經序．法界觀序．禪源詮序。世服
0412b09: 其精要舊唐史并傳。
0412b10: 李商隱
0412b11: 商隱。字義山。懷州人。詩文邁奇古。號西崑體。其讚
0412b12: 佛偈曰。吾儒之師。曰魯仲尼。仲尼師聃。龍吾不知。聃
0412b13: 師竺乾。善入無為。稽首大覺。吾師師師。商隱慕悟達
0412b14: 國師知玄之道。以弟子禮事之。苦眼疾。乞玄冥禱。
0412b15: 玄寄天眼偈三章。讀訖疾愈僧傳統紀。
0412b16: 呂巖
0412b17: 呂巖真人。字洞賓。京兆人也。唐末三舉不第。偶於長
0412b18: 安酒肆遇鍾離權授以延命術。自爾人莫之究。遊
0412b19: 廬山歸宗書鍾樓壁曰。一日清閒自在身。六神和合
0412b20: 報平安。丹田有寶休尋道。對境無心莫問禪。未幾道
0412b21: 經黃龍山。紫雲成。疑有異人。乃入謁。值龍擊
0412b22: 陞堂。龍見意必呂公也。欲誘而進。厲聲曰。座傍有竊
0412b23: 法者。呂毅然出問。一粒粟中藏世界。半升鐺內山
0412b24: 川。且道此意如何。龍指曰這守屍鬼。呂曰爭奈囊有
0412c01: 長生不死藥。龍曰。饒經八萬劫。終是落空亡。呂薄訝
0412c02: 飛劍脅之。劍不能入。遂再拜求指歸。龍詰曰。半升鐺
0412c03: 內山川即不問。如何是一粒粟中藏世界。呂於言
0412c04: 下有契。作偈曰。棄瓢囊摵碎琴。如今不戀汞中金。
0412c05: 自從一見黃龍後。始覺從前錯用心。龍囑令加護。後
0412c06: 謁潭州智度覺禪師有曰。余遊韶郴。東下湘江。今見
0412c07: 覺公。觀其禪學精明。性源淳潔。促膝靜坐收光內照。
0412c08: 一衲之外無餘衣。一之外無餘食。遠生死岸。破煩
0412c09: 惱。方今佛衣寂寂兮無傳。禪理懸懸兮幾絕。扶而
0412c10: 興者其在吾師乎。聊作一絕奉記。達者推心方濟物。
0412c11: 聖賢傳法不離真。請師開說西來意。七祖如今未有
0412c12: 人五燈會元。
0412c13: 
0412c14: 佛法金湯編卷第九天台釋如惺重校
