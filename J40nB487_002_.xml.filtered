0296b01: 翠崖必禪師語錄卷之二
0296b02: 侍者道通記錄
0296b03: 小參
0296b04: 除夕小參晷運不相饒歲序相催逼寒梅鬥雪開香
0296b05: 風初破玉王老夜燒錢杯盤多狼藉爆竹聲中一歲
0296b06: 除溪山處處開新綠煙霞夢入故園春高喚天涯未
0296b07: 歸客遂高聲召眾云大眾莫教空過好時光明朝又
0296b08: 是正月一。
0296b09: 小參古人道從門入者不是家珍但有一言半句須
0296b10: 自胸中流出自然蓋天蓋地山僧則不然到者裏直
0296b11: 須入門入得門了無上至寶百千妙義一任流出大
0296b12: 闡吾宗乃張口云諸人還見麼山僧舌尖上吐出血
0296b13: 滴滴喝一喝云休瞌睡好。
0296b14: 留同參寒谷上座小參纔過新年頭鶯啼拖弱柳風
0296b15: 林淑氣新風光仍似舊世情澹處道情濃鐵壁銀山
0296b16: 齊踢倒鼇山成道舊芳規白頭如新直到老窮玄既
0296b17: 透向上關何用他方更尋討夜來一陣風雨聲庭前
0296b18: 花落知多少大眾秪如投機一句又作麼生展演拈
0296b19: 拄杖云一條拄杖兩人扶只要話行窮浩渺卓拄杖
0296b20: 一下。
0296b21: 居士法滿年七十求剃度小參趙州八十猶行腳七
0296b22: 十披緇未是遲早晚修持無間斷歸家有路到蓮池
0296b23: 舉起數珠云還會麼士無語師云百八摩尼真妙執
0296b24: 不怕老從頭上來。
0296b25: 和碩親王對靈小參勤勞為國萬民歡海晏河清宇
0296b26: 宙寬千載江山宜永鎮如何擺手出長安恭惟
0296b27: 親王殿下玉葉長春匡佐
0296b28: 熙朝社稷赤心捧日把定　清室乾坤山河一統
0296b29: 天子萬年正堪共享昇平同垂化育豈意俄爾碧殿風
0296b30: 生玉階塵動正當今日轉功就位一句作麼生道昨
0296c01: 夜星河轉南斗無生國裏湧金蓮。
0296c02: 瑞金龍山生生禪院分座解七小參師云一二三四
0296c03: 五六七七六五四三二一從頭數目甚分明怎奈無
0296c04: 人領會得諸仁者莫放逸喝一喝云驀然打破上頭
0296c05: 關甕裏何曾走卻郤鱉。
0296c06: 機緣
0296c07: 到長壽謁石蓮和尚蓮問船來陸來即不問即今落
0296c08: 在甚麼處師云向腳下薦取蓮云除了腳下又作麼
0296c09: 生師云覿面更分明蓮云未見落處在師云話頭也
0296c10: 不識蓮云大師話頭在麼師云有水皆含月無山不
0296c11: 撈雲復問至廣幾次了師云未動腳跟早已巳到過蓮
0296c12: 云問正經話師云那一句不正經蓮云普陀和尚大
0296c13: 慧一枝是否師云是蓮云大師出其門下果與諸方
0296c14: 不同師云即今不著便。
0296c15: 到聖感謁霽崙和尚問聞兄曾進廣中是否師云是
0296c16: 霽云到曹溪麼師云到霽云見六祖麼師云何處不
0296c17: 見霽云未見六祖在師云和尚且喫茶霽云喫茶與
0296c18: 曹溪何干師云到口方知霽微笑師云卻郤遇著箇迦
0296c19: 葉。
0296c20: 居士參禮拜起問某誦金剛經五眼處不明請問和
0296c21: 尚如何是肉眼師云你看著我如何是慧眼師云我
0296c22: 看著你如何是天眼師打云照顧頂門如何是法眼
0296c23: 師卓拄杖一下如何是佛眼師云當面覷不見進云
0296c24: 不會師云通身是眼因甚麼不會士禮拜師打云一
0296c25: 棒一條痕進云和尚婆心太切師云知痛癢始得士
0296c26: 有省。
0296c27: 智祥禪人詣方丈云某甲看破了也師云看破箇甚
0296c28: 麼進云謾我一點不得師云速道速道進云踏著秤
0296c29: 鎚硬似鐵仙橋原是紗帽石師打云未許草草承當
0296c30: 祥禮拜云果然恩大難酬師乃以偈印之。
0297a01: 僧問如何是奪人不奪境師云滿園春色阿誰賞如
0297a02: 何是奪境不奪人師云偏你來時不遇春如何是人
0297a03: 境兩俱奪師云夜盡水寒漁罷釣如何是人境俱不
0297a04: 奪師云出門俱是看花郎。
0297a05: 僧問如何是第一句師云暮夜波斯偷過海如何是
0297a06: 第二句師云天明石女渡黃河如何是第三句師云
0297a07: 你是因語生解漢僧喝師打出。
0297a08: 居士問十智同真請師垂示師云逐一問來如何是
0297a09: 一同一質師云團圞秪一箇如何是二同大事師云
0297a10: 一箭定山河如何是三總同參師云燈籠和露柱如
0297a11: 何是四同真智師云參透目前機如何是五同遍普
0297a12: 師云杲日當空照如何是六同具足師云春來滿眼
0297a13: 新如何是七同得失師云枝頭花狼藉如何是八同
0297a14: 生殺師云寶劍露鋒鋩如何是九同音吼師云一聲
0297a15: 驚宇宙如何是十同得入師云吹入我門來進云是
0297a16: 何物兮同一質師云兩箇五百是一貫那箇與君同
0297a17: 大事師云巖前石虎孰能與我總同參師云胡張三
0297a18: 黑李四何人同此一真智師云認著依然還不是是
0297a19: 甚麼兮同遍普師云一月普現一切水阿那箇同具
0297a20: 足師云一切水月一月攝甚麼物兮同得失師云大
0297a21: 虫被虎咬作麼生同生殺師云如箇居士堪喫棒與
0297a22: 誰說法同音吼師云兩箇黃鸝鳴翠柳與甚麼人同
0297a23: 得入師云一行白鷺上青天士禮拜師云會麼士云
0297a24: 不會師云徒然說夢。
0297a25: 佛事
0297a26: 懸鐘板
0297a27: 叢林號令佛祖權衡高高懸向堂前擊著心空及第
0297a28: 指鐘板云見麼擊鐘板云聞麼雖然如是切忌觸著
0297a29: 磕著嶺擊鐘板一下。
0297a30: 徑山掃慧祖塔
0297b01: 拈香云遠孫海上來覿而無別說寶光塔點首全機
0297b02: 俱漏洩一派源流雙徑長大海潮聲吼不絕大展三
0297b03: 拜。
0297b04: 曹溪禮六祖真
0297b05: 拈香云亙古曹溪遍大千人間無水不歸源花開五
0297b06: 葉本同蒂月印千江影共圓西蜀派連雙徑脈高峰
0297b07: 枝發普陀巔祖師面目分明在殃及兒孫無了年便
0297b08: 禮拜。
0297b09: 為法華山德修禪師對靈
0297b10: 師卓拄杖云德修何以修須得大徹悟山僧到此間
0297b11: 指出菩提路且道菩提路在甚麼處良久云朵朵蓮
0297b12: 花開沼上紛紛梅雪落巖前復卓一卓。
0297b13: 傳黑子請為母韓孺人起棺
0297b14: 拈拄杖擊棺云生死關頭休錯踏長安大道甚分明
0297b15: 乃畫○相云若向者裏會得不妨撩起便行且道韓
0297b16: 老孺人轉身一句又作麼生喝一喝拽拄杖引出。
0297b17: 掩棺
0297b18: 七十五年無休歇生緣已了萬事畢即今四大已分
0297b19: 離淨裸裸地有何說無可說拋土云不妨土上再加
0297b20: 泥平地蓮花今湧出卓拄杖三下。
0297b21: 為陳氏孺人法名界明起棺
0297b22: 久居塵勞未離眾苦纔得回頭即歸淨土歸淨土日
0297b23: 卓午目前大道是西方九品蓮花為父母若還擬議
0297b24: 不能前腳下白雲千萬朵以拄杖擊棺引出。
0297b25: 為威翁帥公護法對靈
0297b26: 揮拂子云調羹補袞擎天手武緯文經社稷安擺手
0297b27: 便行歸去也山河大地雪漫漫恭惟威翁大護法朝
0297b28: 中梁棟佛國金湯正思熙朝永固孰期踢倒玉樓今
0297b29: 日山僧到此以何報薦喝一喝云當陽指出西方路
0297b30: 爐透起白蓮花。
0297c01: 為師氏太夫人對靈
0297c02: 靈山記
0297c03: 皇眷恩厚時節一至便乃撒手葉落歸根烏飛兔走
0297c04: 不戀長安藏身北斗莫是帥府太夫人底落處麼良
0297c05: 久云九盡遍看冰雪化春來樹樹盡開花。
0297c06: 為齊氏太夫人對靈
0297c07: 本無來燈籠跳上天台亦無去夜半鐵牛吞露柱
0297c08: 既無來去寧有死生既無死生即今齊太夫人畢竟
0297c09: 在何處安身立命喝一喝。
0297c10: 為葉氏孺人對靈
0297c11: 揮拂子云纔見春光今又過風來片片落花多滿園
0297c12: 春色皆狼藉可歎光陰有幾何雖然如是即今葉氏
0297c13: 孺人一口氣不來向什麼處去以拂子打○云會得
0297c14: 箇中真消息一輪明月落清波。
0297c15: 為祥翁厲護法對靈
0297c16: 春風蕩蕩春日遲遲山青水綠花落鳥啼悠然回首
0297c17: 識取歸期歸期已至且祥翁老護法臨行一句作麼
0297c18: 生道雖有雲山千萬里目前大道更分明卓拄杖一
0297c19: 下。
0297c20: 為尤太夫人對靈
0297c21: 居諸邁往速遷變八十年來如夢幻不戀長安歸故
0297c22: 鄉一心頓入空王殿以拂子打○相云尤太君若向
0297c23: 箇裏薦得生本無生滅亦無滅一念萬年諸緣頓息
0297c24: 山僧到此只得無法可說無可說有可說覿面分明
0297c25: 春風習習。
0297c26: 像讚
0297c27: 愍忠寺觀音像讚
0297c28: 朝到西天暮歸南海長安市上相逢處處得大自在
0297c29: 驢鳴犬吠現圓通一任燒香勤禮拜
0297c30: 鐵壁祖像讚
0298a01: 天生吾祖器骨不群十坐道場大振聚雲雙徑一枝
0298a02: 佛法從茲延蔓牽藤至今誰人不識大慧十五世孫
0298a03: 三山祖像讚
0298a04: 者老漢婆心切拈起拂子當面擲南方祖道賴重興
0298a05: 衲僧命根遭斷絕據曲彔於高峰頂上電閃雷轟流
0298a06: 滴水於南海波中東涌西沒咄殃及後代兒孫到處
0298a07: 呵佛罵祖搖唇鼓舌
0298a08: 盤山轉常老宿像讚
0298a09: 六十春秋一生誠實本地風光孤明歷歷盤山兀坐
0298a10: 兮非佛非心輪珠常轉兮即心即佛咄哉面目甚分
0298a11: 明拄杖頭邊應漏洩
0298a12: 鄂陽大師小像讚
0298a13: 非道非仙不僧不俗一緉芒鞋周遊列國有時在西
0298a14: 域于闐遊戲有時在天台華頂獨宿一任時人錯認
0298a15: 湘子真容喚他祖師面目咄
0298a16: 足雨和尚索題達磨小像讚
0298a17: 折蘆過江滿目慚惶見性成佛毒藥砒霜西天東土
0298a18: 無處收藏引得後代兒孫到處家醜外揚
0298a19: 題曇獻禪人小影
0298a20: 不解參禪偏能解脫愛住深山一心念佛持律甚精
0298a21: 嚴皎如霜與雪平生伎倆少人知一朵曇花先現出
0298a22: 自題小像詳上座請
0298a23: 優游石上兀坐松間手拈如意若風若顛佛法不會
0298a24: 祖道無傳一條拄杖遊遍大千面目分明交付汝任
0298a25: 把香薰鼻孔尖
0298a26: 頌古
0298a27: 世尊初生
0298a28: 氣宇如王輸一籌琵琶遮面半風流雲門總有知恩
0298a29: 處一句當陽未足酬
0298a30: 產難因緣
0298b01: 忽見枝頭黃鳥啼一聲高叫一聲低東君暗裏傳消
0298b02: 息一夜林間花放齊
0298b03: 女子出定
0298b04: 夜半金烏海底生飛鳧驚起弄黃昏西風昨夜園林
0298b05: 過吹落黃花滿地金
0298b06: 六祖風旛
0298b07: 當于起處究源根不是風旛不是心莫認老盧口頭
0298b08: 話黃鸝空叫百般音
0298b09: 佛性有無
0298b10: 狗子佛性無瞿曇老子嘴都盧狗子佛性有海底泥
0298b11: 牛啣月走佛性有無甚分明摸著鼻孔失卻郤口
0298b12: 大道透長安
0298b13: 終日騎牛更覓牛一番風雨一番愁分明腳下長安
0298b14: 道何必茫茫在外求
0298b15: 訪二菴主
0298b16: 南山花發北山紅黃鳥枝頭調不同只為東君心太
0298b17: 切花開花落在春風
0298b18: 溈山水牯牛
0298b19: 不是溈山不是牛腰纏騎鶴上揚州驢胎纔出馬腹
0298b20: 更向人前出一頭
0298b21: 婆子燒菴
0298b22: 正恁麼時難覆藏當陽露出好風光箇中不遇攀花
0298b23: 手空使落花流水香
0298b24: 南泉斬貓
0298b25: 寶劍光鋩出匣時趙州恁麼卻郤來遲南泉正令行將
0298b26: 去血濺梵天遍界知
0298b27: 南泉賣身
0298b28: 千方思賣向人前鬼面神頭真可憐且道何人肯酬
0298b29: 價看來不直半文錢
0298b30: 倩女離魂
0298c01: 懷抱琵琶往帝邦一回清夢轉家鄉惺來淚落三更
0298c02: 月依舊連身臥客房
0298c03: 乾矢橛
0298c04: 是佛何勞安矢橛分明註破向誰說白鷺飛來雪上
0298c05: 行梅花影落天邊月
0298c06: 洞山麻三觔
0298c07: 人來問佛麻三觔數目分明說與君點破當人端的
0298c08: 事也須識得定盤星
0298c09: 雪覆千山
0298c10: 一色平鋪世界新山河隨處露全身古今賢哲多如
0298c11: 評不識何人豁眼睛
0298c12: 香嚴擊竹
0298c13: 一聲霹靂頂門轟潭底驚翻起臥龍雲雨卻郤隨風勢
0298c14: 轉須彌跳九霄峰
0298c15: 靈雲見桃花
0298c16: 三春處處桃花放偏向靈雲眼裏栽盡在玄沙言裏
0298c17: 薦時流眼底著塵埃
0298c18: 新婦騎驢阿家牽
0298c19: 新婦騎驢阿家牽同行不必痛加鞭許多風月移情
0298c20: 趣總在佳人笑臉邊
0298c21: 無位真人
0298c22: 梨花蛺蝶鬧芳菲花雨巖前陣陣飛一夜東風俱漏
0298c23: 洩殘紅飄落釣魚磯
0298c24: 須彌山
0298c25: 劍刃上行冰上走拈來信手道由口金剛寶劍輕拋
0298c26: 卻郤八面清風過牛斗
0298c27: 洗缽盂話
0298c28: 巖前枯木遇春風苑內黃鶯怨落紅箇裏機關輕撥
0298c29: 轉禹門一跳便成龍
0298c30: 庭前柏樹子
0299a01: 黃鳥枝頭報好音庭前指示太分明攀枝摘葉人無
0299a02: 數幾箇能知當處尋
0299a03: 青州布衫重七觔
0299a04: 趙州做領青州衫蓋卻郤南山并北山識得其中較些
0299a05: 子翻身跳出鐵蛇關
0299a06: 一口吸盡西江水
0299a07: 龐公卻郤被馬師謾吸盡西江口不沾海底紅塵飛不
0299a08: 盡至今大雪滿長安
0299a09: 首山竹篦子
0299a10: 已離觸背太分明掘地討天腳下尋具眼衲僧能掃
0299a11: 卻郤一毫頭上定乾坤
0299a12: 仰山作女人拜
0299a13: 好箇佳人不識羞階前賣俏逞風流渾然不顧旁觀
0299a14: 誚笑臉微紅踢戲毬
0299a15: 世尊有六通
0299a16: 你來問我那一通大洋海裏火燒空忽然觸著些些
0299a17: 子失卻郤眉毛滿臉紅
0299a18: 白馬清淨法身
0299a19: 井底蝦蟆吞卻郤月豁開正眼明歷歷紅爐燄裏結成
0299a20: 冰萬里山河一片白
0299a21: 長慶坐破七箇蒲團
0299a22: 寒寒暑暑幾多秋受盡風霜未出頭若不捲簾見天
0299a23: 下蒲團坐破幾時休
0299a24: 爆竹二首
0299a25: 百匝千重心自空硝黃滿腹不通風火星觸著紛紛
0299a26: 碎雨打梨花遍地紅
0299a27: 截斷兩頭一線通心藏玅藥毒無窮當陽漏洩真消
0299a28: 息入耳應須三日聾
0299a29: 牧牛十二首
0299a30: 尋牛
0299b01: 四野雲迷曲徑封山遙水遠意何窮關河一片煙霞
0299b02: 裏鳥語溪聲過谷東
0299b03: 見跡
0299b04: 絕頂煙收雲漸開風吹陣陣帶香來青山露出真消
0299b05: 息狂走無煩滿面灰
0299b06: 見牛
0299b07: 白雲吹去露青天草有餘餐飲有泉毛色依稀頭角
0299b08: 在穿雲渡水樂長年
0299b09: 得牛
0299b10: 緊把麻繩驀鼻穿收來樹下自安然臨風嘯落峰頭
0299b11: 
