0041c14: 
0041c15: 
0041c16: 高峰龍泉院因師集賢語錄卷之十一
0041c17: 
0041c18: 總願碎語門
0041c19: 總願全段
0041c20: 上祝　當今皇帝道踰堯舜之君。在位大臣德邁
0041c21: 夔之列。霧掃胡塵而干戈盡偃。月沉邊燧而文軌皆
0041c22: 同。有民皆樂於春臺。無俗不躋於壽域。次異鄉閭寧。
0041c23: 謐家室康安。免逢山水之蒙。常遇地天之泰。鑿井耕
0041c24: 田而各安生業。含哺鼓腹而咸樂天真。商歌廛而物
0042a01: 阜財豐。士修學而功成名遂。蠶桑春富家家繅白雪
0042a02: 之絲。禾稼秋成處處刈黃雲之穗。夜絕覆梁之輩。時
0042a03: 聞擊壤之童。牛羊茁壯滿千山。雞犬相聞達四境。獄
0042a04: 囚永息。疫癘潛消。圓滿一切願心。成就無邊福利。
0042a05: 為官者
0042a06: 居官無恙。理事如神。人思召伯之甘棠。世競郭公之
0042a07: 竹馬。早錫千鍾之祿。榮膺一尺之書。享台筭以綿長。
0042a08: 履仕途而遷擢。
0042a09: 修文者
0042a10: 舒卷韓之編簡。富饒鄴架之詩書。禹門三級願先
0042a11: 登。桂一枝祈早折。茂延百福。永殄千災。
0042a12: 習武者
0042a13: 六篇明豹路。三尺撫龍泉。孫吳之事業益精。衛霍之
0042a14: 勳名早遂。彎弓馳射功百步之穿楊。衣錦榮歸堂
0042a15: 慶親之戲綵。
0042a16: 治家者
0042a17: 理家有道。妙筭無遺。產業山崇還如王愷。貨財泉溢
0042a18: 有若陶朱椿老。桂芳益顯竇家之陰德。蘭森玉立茂
0042a19: 揚謝砌之休聲。
0042a20: 事公者
0042a21: 為吏事官多享祿。招財遇貴得安身。結案疑而無錯
0042a22: 無差。覆官員而允順允聽。常願保全之美。永無過失
0042a23: 之虞。家道榮華。公庭清吉。
0042a24: 務農者
0042b01: 水耨敢辭頻。火耕當作苦。春帶一江上雨。秋千
0042b02: 隴頭雲。大田常獲豐登。高廩益充委積。犬無吠夜。
0042b03: 吏不登門。
0042b04: 養蚕者
0042b05: 帝釋密扶。馬鳴默佑。採空五無餘葉。繰就千機有
0042b06: 細絲。縑帛豐盈。貨財富衍。
0042b07: 工匠者
0042b08: 性天曉了。心匠玲瓏。胸中自有規摹。手內多施巧妙。
0042b09: 動止常居吉地。工夫每遇貴人。倍日至之財。行見
0042b10: 天書之詔。
0042b11: 商賈者
0042b12: 貿遷如意。出塗鉅萬之財。斡運隨心。藏市獲倍蓰
0042b13: 之利。錢流地上。貨衍日中。世業增崇。家聲赫奕。
0042b14: 攻醫者
0042b15: 傳不傳之秘方。治難治之篤疾。活人之功為甚。濟
0042b16: 世之道願益行。福德藏王常密扶於動履。安樂菩薩
0042b17: 更茂介於禎祥。
0042b18: 擇者
0042b19: 水法深明宗妙。山形洞曉玄機。包造化之工。數衍
0042b20: 星辰之妙。常遇貴人持掣。頻蒙富室招延。錢財衣食
0042b21: 如願如心。富貴榮華從謀從望。
0042b22: 漁釣者
0042b23: 數尺絲綸長在手。一簑煙雨任平生。江魚美可求。湘
0042b24: 水清堪汲。壽比岡陵之久。福如江海之深。
0042c01: 開酒肆者
0042c02: 馬相如之滌器。卓文君之當壚。挑錢之客常來。盜飲
0042c03: 之人已巳去。息萬倍。願應千般。
0042c04: 開店肆者
0042c05: 百神擁護。萬聖維持。店舍興隆長似孟門下。資財
0042c06: 進入常如王愷藏中。官非口舌逐時消。福祿吉祥隨
0042c07: 日至。
0042c08: 為屠戶者
0042c09: 割肉固殊於方朔。操刀濫學於庖丁。殺生之罪業冰
0042c10: 消。潤屋之貨財山積。
0042c11: 為弈者
0042c12: 妙筭隨心。取財遂意。但要見機喝采釆。終須得手盈錢。
0042c13: 從教一擲之時。自獲百萬之利。官非不惹。盜賊無侵。
0042c14: 行藏消不測之災。動止納新來之福。
0042c15: 為蒿工者
0042c16: 運篙持漿永無波浪之憂。遇險臨灘常有龍神之護。
0042c17: 凡來往滄波之上。如安行平陸之中。事事亨通。頭頭
0042c18: 利濟。
0042c19: 為僧行者
0042c20: 天龍外護。梵行內清。行住坐臥而百福資扶。春夏秋
0042c21: 冬而千災殄滅。
0042c22: 為道士者
0042c23: 星冠离洞府。霞帔下煙霄。六匣風雷藏寶。一壺天
0042c24: 地養靈丹。茨福駢臻。椿齡有永。
0043a01: 為尼姑者
0043a02: 眉攢柳綠栖身眾妙之門。臉映桃紅勵志自然之教。
0043a03: 無為洞達。大道勤行。弘持清淨之規。延續神仙之壽。
0043a04: 為師巫者
0043a05: 救四百四病之苦。有百發百中之功。靈符斷鬼門
0043a06: 關。巾斗開人世界。三元尊聖時時大降吉祥。諸部
0043a07: 吏兵日日勤加護衛。
0043a08: 相士論命者
0043a09: 術妙高古。藝精動人。論吉則究五星五行之奧旨。
0043a10: 觀貴賤則有百發百中之奇功。何須西蜀問君平。不
0043a12: 牙儈者
0043a13: 持心正直。秤物公平。會四遠之經商。合兩家之交易。
0043a14: 居多財貨只憑辯口之懸河。輻湊舟車常見滿門而
0043a15: 成市。
0043a16: 娼妓者
0043a17: 雲水之生涯日進。煙花之活計風流。朝陪四海豪奢。
0043a18: 暮伴五陵年少。綺羅叢裏潛消口舌官非。絃管聲中
0043a19: 常獲金珠璧玉。
0043a20: 
0043a21: 高峰龍泉院因師集賢語錄卷之十一
