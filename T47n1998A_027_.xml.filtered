0925a02: 大慧普覺禪師書卷第二十七
0925a03: 
0925a04: 宋徑山能仁禪院住持嗣法
0925a05: 慧日禪師臣蘊聞　上進
0925a06: 前頁[02]不分卷【甲】前頁[02]不分卷【甲】答劉寶學彥脩
0925a07: 即日烝溽。不審燕處悠然。放曠自如。無諸魔
0925a08: 撓否。日用四威儀內。與狗子無佛性話一如
0925a09: 否。於動靜二邊能不分別否。夢與覺合否。理
0925a10: 與事會否。心與境皆如否。老龐云。心如境亦
0925a11: 如。無實亦無虛。有亦不管。無亦不拘。不是聖
0925a12: 賢。了事凡夫。若真箇作得箇了事凡夫。釋迦
0925a13: 達磨是甚麼泥團土塊。三乘十二分教是甚
0925a14: 麼熱鳴聲。公既於此箇門中。自信不疑。不
0925a15: 是小事。要須生處放教熟。熟處放教生。始與
0925a16: 此事少分相應耳。往往士大夫。多於不意中。
0925a17: 得箇瞥地處。於如意中打失了。不可不使
0925a18: 公知。在如意中。須時時以不如意中時節在
0925a19: 念。切不可暫忘也。但得本莫愁末。但知作
0925a20: 佛。莫愁佛不解語。這＝遮【宮】【甲】下同這遮一著子。得易守難。切
0925a21: 不可忽。須教頭正尾正。擴而充之。然後推己
0925a22: 之餘以及物。左右所得。既不滯在一隅。想於
0925a23: 日用中。不著起心管話帶。枯心忘懷也。近年已
0925a24: 來禪道佛法衰弊之甚。有般杜撰長老。根本
0925a25: 自無所悟。業識茫茫無本可據。無實頭伎倆。
0925a26: 收攝學者。教一切人如渠相似。黑漆漆地緊
0925a27: 閉眼。喚作默而常照。彥沖被此輩教壞了。
0925a28: 苦哉苦哉。這箇話。若不是左右悟得狗子無
0925a29: 佛性。徑山亦無說處千萬捋下面皮。痛與手
0925b01: 段救取這箇人。至禱懇至禱。然有一事。亦不可
0925b02: 不知。此公清淨自居。世味澹薄。積有年矣。
0925b03: 定執此為奇特。若欲救之。當與之同事令其
0925b04: 歡喜心不生疑。庶幾信得及。肯轉頭來。淨名
0925b05: 所謂先以欲鉤牽。後令入佛智。是也。黃面老
0925b06: 子云。觀法先後以智分別。是非審定不違法
0925b07: 印。次第建立無邊行門。令諸眾生斷一切疑。
0925b08: 此乃為物作則。萬世楷模也。況此公根性與
0925b09: 左右不同。生天定在靈運前。成佛定在靈
0925b10: 運後者也。此公決定不可以智慧攝。當隨所
0925b11: 好攝。以日月磨之。恐自知非。忽然肯捨。亦
0925b12: 不可定。若肯轉頭來。是箇有力量底漢。左
0925b13: 右亦須退步讓渠出一頭始得。比暐禪歸。錄
0925b14: 得渠答紫巖老子一書。山僧隨喜讀一遍。讚
0925b15: 歎歡喜累日。直是好一段文章。又似一篇大
0925b16: 義。末後與之下箇謹對。不識左右以謂如何。
0925b17: 昔達磨謂二祖曰。汝但外息諸緣。內心無喘。
0925b18: 心如牆壁。可以入道。二祖種種說心。說性俱
0925b19: 不契。一日忽然省得達磨所示要門。遽白達
0925b20: 磨曰。弟子此回始息諸緣也。達磨知其已悟。
0925b21: 更不窮詰。只曰。莫成斷滅去否。曰無。達磨
0925b22: 曰。子作麼生。曰了了常知故。言之不可及。
0925b23: 達磨曰。此乃從上諸佛諸祖所傳心體。汝今
0925b24: 既得。更勿疑也。彥云。夜夢晝思十年之間。
0925b25: 未能全克。或端坐靜默一空其心。使慮無所
0925b26: 緣。事無所託。頗覺輕安。讀至此不覺失笑。何
0925b27: 故。既慮無所緣。豈非達磨所謂內心無喘乎。
0925b28: 事無所託。豈非達磨所謂外息諸緣乎。二祖
0925b29: 初不識達磨所示方便。將謂外息諸緣內心
0925c01: 無喘。可以說心說性說道說理。引文字證據。
0925c02: 欲求印可。所以達磨一一列下。無處用心。方
0925c03: 始退步思量。心如牆壁之語。非達磨實法。忽
0925c04: 然於牆壁上。頓息諸緣。即時見月亡指。便
0925c05: 道。了了常知故。言之不可及。此語亦是臨
0925c06: 時被達磨拶出底消息。亦非二祖實法也。杜
0925c07: 撰長老輩。既自無所證。便逐旋合。雖教
0925c08: 他人歇。渠自心火熠熠。晝夜不停。如缺二
0925c09: 稅百姓相似。彥無許多勞攘。只是中得
0925c10: 毒深。只管外邊亂走。說動說靜。說語說默。
0925c11: 說得說失。更引周易內典。硬差排和會。真是
0925c12: 為他閑事長無明。殊不思量一段生死公案。
0925c13: 未曾結絕。臘月三十日。作麼生折合去。不可
0925c14: 眼光欲落未落時。且向閻家老子道。待我澄
0925c15: 神定慮少時。去相見得麼。當此之時。縱橫
0925c16: 無礙之說。亦使不著。心如木石亦使不著。須
0925c17: 是當人生死心破始得。若得生死心破。更說
0925c18: 甚麼澄神定慮。更說甚麼縱橫放蕩。更說甚
0925c19: 麼內典外典。一了一切了。一悟一切悟。一
0925c20: 證一切證。如斬一結絲。一斬一時斷。證無
0925c21: 邊法門亦然。更無次第。左右既悟狗子無佛
0925c22: 性話。還得如此也未。若未得如此。直須到恁
0925c23: 麼田地始得。若已到恁麼田地。當以此法門
0925c24: 興起大悲心。於逆順境中和泥合水。不惜身
0925c25: 命不怕口業。拯拔一切以報佛恩。方是大丈
0925c26: 夫所為。若不如是。無有是處。彥引孔子
0925c27: 稱易之為道也屢遷。和會佛書中應無所住
0925c28: 而生其心為一貫。又引寂然不動。與土木無
0925c29: 殊。此尤可笑也。向渠道。欲得不招無間業。
0926a01: 莫謗如來正法輪。故經云。不應住色生心不
0926a02: 應住聲香味觸法生心。謂此廣大寂滅妙心。
0926a03: 不可以色見聲求。應無所住。謂此心無實體
0926a04: 也。而生其心。謂此心非離真而立處。立處
0926a05: 即真也。孔子稱易之為道也屢遷。非謂此也。
0926a06: 屢者荐也。遷者革也。吉凶悔吝生乎動。屢遷
0926a07: 之旨。返常合道也。如何與應無所住而生其
0926a08: 心。合得成一塊。彥非但不識佛意。亦不識
0926a09: 孔子意。左右於孔子之教出沒如遊園觀。又
0926a10: 於吾教深入閫域。山野如此杜撰。還是也無。
0926a11: 故圭云。元亨利貞乾之德也。始於一氣。常
0926a12: 樂我淨佛之德也。本乎一心。專一氣而致柔。
0926a13: 修一心而成道。此老如此和會。始於儒釋二
0926a14: 教。無偏枯無遺恨。彥以應無所住而生其
0926a15: 心。與易之屢遷。大旨同貫未敢相許。若依
0926a16: 彥差排。則孔夫子與釋迦老子。殺著買草
0926a17: 鞋始得。何故。一人屢遷。一人無所住。想讀至
0926a18: 此。必絕倒也。
0926a19: 答劉通判彥
0926a20: 令兄寶學公。初未嘗知管帶忘懷之事。信手
0926a21: 摸著鼻孔。雖未盡識得諸方邪正。而基本堅
0926a22: 實。邪毒不能侵。忘懷管帶在其中矣。若一向
0926a23: 忘懷管帶。生死心不破。陰魔得其便。未免
0926a24: 把虛空隔截作兩處。處靜時受無量樂。處鬧
0926a25: 時受無量苦。要得苦樂均平。但莫起心管帶。
0926a26: 將心忘懷。十二時中放教蕩蕩地。忽爾舊習
0926a27: 瞥起。亦不著用心按捺。只就瞥起處。看箇
0926a28: 話頭。狗子還有佛性也無。無。正恁麼時。如
0926a29: 紅鑪＝驢【宮】，爐【甲】鑪＝驢【宮】，＝爐【甲】鑪驢爐上一點雪。相似。眼辦手親者。一逴逴
0926b01: 得。方知懶融道。恰恰用心時。恰恰無心用。曲
0926b02: 談名相勞。直說無猶繁重。無心恰恰用。常用
0926b03: 恰恰無。今說無心處。不與有心殊。不是誑
0926b04: 人語。昔婆修盤頭。常一食不臥。六時禮佛。
0926b05: 清淨無欲。為眾所歸。二十祖闍夜多。將欲
0926b06: 度之。問其徒曰。此遍行頭陀。能修梵行。可
0926b07: 得佛道乎。其徒曰。我師精進如此。何故不
0926b08: 可。闍夜多曰。汝師與道遠矣。設苦行歷於塵
0926b09: 劫。皆虛妄之本也。其徒不勝憤。皆作色厲聲。
0926b10: 謂闍夜多曰。尊者蘊何德行。而譏我師。闍闇
0926b11: 夜多曰。我不求道。亦不顛倒。我不禮佛。亦
0926b12: 不輕慢。我不長坐。亦不懈怠。我不一食。亦不
0926b13: 雜食。我不知足。亦不貪欲。心無所希。名之
0926b14: 曰道。婆修聞已發無漏智。所謂先以定動。後
0926b15: 以智拔也。杜撰長老輩。教左右靜坐等作佛。
0926b16: 豈非虛妄之本乎。又言。靜處無失。鬧處有失。
0926b17: 豈非壞世間相而求實相乎。若如此修行。如
0926b18: 何契得懶融所謂今說無心處不與有心殊。
0926b19: 請公於此諦當思量看。婆修初亦將謂。長坐
0926b20: 不臥可以成佛。纔被闍夜多點破。便於言下
0926b21: 知歸。發無漏智。真是良馬見鞭影而行也。眾
0926b22: 生狂亂是病。佛以寂靜波羅蜜藥治之。病去
0926b23: 藥存。其病愈甚。拈一放一。何時是了。生死
0926b24: 到來。靜鬧兩邊都用一點不得。莫道鬧處失
0926b25: 者多。靜處失者少。不如少與多得與失。靜與
0926b26: 鬧。縛作一束。送放他方世界。好就日用非
0926b27: 多非少。非靜非鬧。非得非失處。略提撕看。
0926b28: 是箇甚麼。無常迅速。百歲光陰。一彈指頃便
0926b29: 過也。更有甚麼閑工夫。理會得理會失。理會
0926c01: 靜理會鬧。理會多理會少。理會忘懷理會管
0926c02: 帶。石頭和尚云。謹白參玄人。光陰莫虛度。
0926c03: 這一句子。開眼也著。合眼也著。忘懷也著。
0926c04: 管帶也著。狂亂也著。寂靜也著。此是徑山
0926c05: 如此差排。想杜撰長老輩。別有差排處也。咄
0926c06: 且置是事。
0926c07: 又。
0926c08: 左右做靜勝工夫。積有年矣。不識於開眼應
0926c09: 物處。得心地安閑否。若未得安閑。是靜勝
0926c10: 工夫未得力也。若許久猶未得力。當求箇徑
0926c11: 截得力處。方始不辜負平昔許多工夫也。平
0926c12: 昔做靜勝工夫。只為要支遣箇鬧底。正鬧時
0926c13: 被鬧底聒擾自家方寸。似平昔不曾做
0926c14: 靜勝工夫一般耳。這箇道理。只為太近。遠不
0926c15: 出自家眼睛裏。開眼便刺著。合眼處亦不缺
0926c16: 少。開口便道著。合口處亦自現成。擬欲起心
0926c17: 動念承當。渠早已蹉過十萬八千了也。直是
0926c18: 無爾用心處。這箇最是省力。而今學此道者。
0926c19: 多是要用力求。求之轉失。向之愈背。那堪
0926c20: 墮在得失解路上。謂鬧處失者多。靜處失者
0926c21: 少。左右在靜勝處。住了二十餘年。試將些子
0926c22: 得力底來看則箇。若將樁樁地底。做靜中得
0926c23: 力處。何故向鬧處失。而今要得省力靜
0926c24: 鬧一如。但只透取趙州無字。忽然透得。方知
0926c25: 靜鬧兩不相妨。亦不著用力支撐。亦不作無
0926c26: 支撐解矣。
0926c27: 答泰＝秦【甲】泰秦國太夫人
0926c28: 謙禪歸。領所賜教。并親書數頌。初亦甚疑
0926c29: 之。及詢謙子細。方知不自欺。曠劫未明之
0927a01: 事。豁爾現前不從人得。始知法喜禪悅之
0927a02: 樂。非世間之樂可比。山野為國太歡喜。累
0927a03: 日寢食俱忘。兒子作宰相。身作國夫人。未
0927a04: 足為貴。糞掃堆頭收得無價之寶。百劫千生
0927a05: 受用不盡方始為真貴耳。然切不得執著此
0927a06: 貴。若執著則墮在尊貴中。不復興悲起智憐
0927a07: 愍有情耳。記取記取。
0927a08: 答張丞相德遠
0927a09: 恭惟。燕居阿練若。與彼上人同會一處。娛戲
0927a10: 毘盧藏海。隨宜作佛事。少病少惱。鈞候動
0927a11: 止萬福。從上諸聖莫不皆然。所以＝謂【甲】以謂於念念
0927a12: 中。入一切法滅盡三昧。不退菩薩道。不捨菩
0927a13: 薩事。不捨大慈悲心。修習波羅蜜。未休息。
0927a14: 觀察一切佛國土。無有厭倦。不捨度眾生願。
0927a15: 不斷轉法輪事。不廢教化眾生業。乃至所有
0927a16: 勝願。皆得圓滿。了知一切國土差別。入佛種
0927a17: 性到於彼岸。此大丈夫四威儀中受用家事
0927a18: 耳。大居士於此力行無倦。而妙喜於此亦作
0927a19: 普州人。又不識。還許外人插手否。聞到長沙
0927a20: 即杜口毘耶深入不二。此亦非分外。法如是
0927a21: 故。願居士如是受用。則諸魔外道。定來作護
0927a22: 法善神也。其餘種種差別異旨。皆自心現量
0927a23: 境界。亦非他物也。不識居士以為何如＝如何【甲】何如如何。
0927a24: 答張提刑暘叔
0927a25: 老居士所作所為。冥與道合。但未能得地
0927a26: 一下耳。若日用應緣。不失故步。雖未得地
0927a27: 一下。臘月三十日。閻家老子亦須拱手歸降。
0927a28: 況一念相應耶。妙喜老漢。雖未目擊觀其行
0927a29: 事。小大折中無過不及。只此便是道所合處。
0927b01: 到這裏不用作塵勞想。亦不用作佛法想。佛
0927b02: 法塵勞都是外事。然亦不得作外事想。但回
0927b03: 光返照。作如是想者從甚麼處得來。所作所
0927b04: 為時。有何形段。所作既辦。隨我心意無不周
0927b05: 旋。無有少剩。正＋（當）【甲】正正當恁麼時。承誰恩力。如此做
0927b06: 工夫。日久月深。如人學射自然中的矣。眾生
0927b07: 顛倒。迷己逐物。耽少欲味。甘心受無量苦。
0927b08: 逐日未開眼時。未下床時。半惺惶半覺時心識
0927b09: 已紛飛。隨妄想流蕩矣。作善作惡。雖未發露。
0927b10: 未下床時。天堂地獄在方寸中。已一時成就
0927b11: 矣。及待發時。已落在第八。佛不云乎。一切諸
0927b12: 根自心現器。身等藏自妄想相施設顯示。如
0927b13: 河流如種子。如燈如風如雲。剎那展轉壞。躁
0927b14: 動如猿猴。樂不淨處如飛蠅。無厭足如風火。
0927b15: 無始虛偽習氣因。如汲水輪等事。於此識得
0927b16: 破。便喚作無人無我知。天堂地獄不在別
0927b17: 處。只在當人半惺半覺未下床時方寸中。並
0927b18: 不從外來。發未發覺未覺時。切須照顧照顧
0927b19: 時亦不得與之用力爭。爭著則費力矣。祖不
0927b20: 云乎。止動歸止。止更彌動。纔覺日用塵勞
0927b21: 中漸漸省力時。便是當人得力之處。便是當
0927b22: 人成佛作祖之處。便是當人變地獄作天堂
0927b23: 之處。便是當人穩坐之處。便是當人出生死
0927b24: 之處。便是當人致君於堯舜之上之處。便是
0927b25: 當人起疲氓於凋瘵之際之處。便是當人覆
0927b26: 蔭子孫之處。到這裏說佛說祖。說心說性。說
0927b27: 玄說妙。說理說事。說好說惡。亦是外邊事。
0927b28: 如是＝此【甲】是此等事。尚屬外矣。況更作塵勞中先聖所
0927b29: 訶之事耶。作好事尚不肯。豈肯作不好事耶。
0927c01: 若信得此說及永嘉所謂行亦禪坐亦禪。語
0927c02: 默動靜體安然。不是虛語。請依此行履。始
0927c03: 終不變易。則雖未徹證自己本地風光。雖未
0927c04: 明見自己本來面目。生處已熟。熟處已生矣。
0927c05: 切切記取。纔覺省力處。便是得力處也。妙喜
0927c06: 老漢。每與箇中人說此話。往往見說得頻了
0927c07: 多忽之。不肯將為事。居士試如此做工夫看。
0927c08: 只十餘日便自見得。省力不省力。得力不得
0927c09: 力矣。如人飲水冷煖自知。說與人不得。呈似
0927c10: 人不得。先德云。語證則不可示人。說理則非
0927c11: 證不了。自證自得自信自悟處。除曾證曾得
0927c12: 已信已悟者。方默默相契。未證未得未信未
0927c13: 悟者。不唯自不信。亦不信他人有如此境界。
0927c14: 老居士天資近道。現定所作所為。不著更易。
0927c15: 以他人較之。萬分中已省得九千九百九十
0927c16: 九分。只欠噴地一發便了。士大夫學道。多不
0927c17: 著實理會。除口議心思。便茫然無所措手
0927c18: 足。不信無措手足處正是好處。只管心裏要
0927c19: 思量得到。口裏要說得分曉。殊不知。錯了
0927c20: 也。佛言。如來以一切譬喻。說種種事。無有
0927c21: 譬喻能說此法。何以故。心智路絕不思議故。
0927c22: 信知思量分別障道必矣。若得前後際斷。心
0927c23: 智路自絕矣。若得心智路絕。說種種事。皆此
0927c24: 法也。此法既明。即此明處便是不思議大解
0927c25: 脫境界。只此境界亦不可思議。境界既不可
0927c26: 思議。一切譬喻亦不可思議。種種事亦不可
0927c27: 思議。只這不可思議底。亦不可思議。此語
0927c28: 亦無著處。只這無著處底。亦不可思議。如是
0927c29: 展轉窮詰。若事若法。若譬喻若境界。如環
0928a01: 之無端。無起處無盡處。皆不可思議之法也。
0928a02: 所以云。菩薩住是不思議。於中思議不可
0928a03: 盡。入此不可思議處。思與非思皆寂滅。然
0928a04: 亦不得住在寂滅處。若住在寂滅處。則被法
0928a05: 界量之所管攝。教中謂之法塵煩惱。滅法
0928a06: 界量。種種殊勝一時蕩盡了。方始好看庭前
0928a07: 柏樹子。麻三斤。乾屎橛。狗子無佛性。一口
0928a08: 吸盡西江水。東山水上行之類。忽然一句下
0928a09: 透得。方始謂之法界無量回向。如實而見。如
0928a10: 實而行。如實而用。便能於一毛端現寶王剎。
0928a11: 坐微塵裏轉大法輪。成就種種法。破壞種種
0928a12: 法。一切由我。如壯士展臂。不借他力。師子
0928a13: 遊行。不求伴侶。種種勝妙境界現前。心不驚
0928a14: 異。種種惡業境界現前。心不怕怖。日用四威
0928a15: 儀中。隨緣放曠。任性逍遙到得這箇田地。方
0928a16: 可說無天堂無地獄等事。永嘉云。亦無人亦
0928a17: 無佛。大千沙界海中漚。一切聖賢如電拂。此
0928a18: 老若不到這箇田地。如何說得出來。此語錯
0928a19: 會者甚多。苟未徹根源。不免依語生解。便
0928a20: 道一切皆無撥無因果。將諸佛諸祖所說言
0928a21: 教。盡以為虛。謂之誑惑人。此病不除。乃莽
0928a22: 莽蕩蕩招殃禍者也。佛言。虛妄浮心多諸巧
0928a23: 見。若不著有便著無。若不著此二種。種於有
0928a24: 無之間摶搏量卜度。縱識得此病。定在非有非
0928a25: 無處著到。故先聖苦口叮嚀。令離四句絕百
0928a26: 非。直下一刀兩段。更不念後思前。坐斷千聖
0928a27: 頂。四句者。乃有無。非有非無。亦有亦無是
0928a28: 也。若透得此四句了。見說一切諸法實有。
0928a29: 我亦隨順與之說有。且不被此實有所礙。見
0928b01: 說一切諸法實無。我亦隨順與之說無。且非
0928b02: 世間虛豁之無。見說一切諸法亦有亦無。我
0928b03: 亦隨順與之說亦有亦無。且非戲論。見說一
0928b04: 切諸法非有非無。我亦隨順與之說非有非
0928b05: 無。且非相違。淨名云。外道六師所墮。汝亦
0928b06: 隨墮。是也。士大夫學道。多不肯虛心聽善
0928b07: 知識指示。善知識纔開口。渠已在言前一時
0928b08: 領會了也。及至教渠吐露盡。一時錯會。正
0928b09: 好在言前領略底。又滯在言語上。又有一
0928b10: 種。一向作聰明說道理。世間種種事藝。我無
0928b11: 不會者。只有禪一般我未會。在當官處。呼幾
0928b12: 枚杜撰長老來。與一頓飯喫了。教渠恣意
0928b13: 亂說。便將心意識。記取這杜撰說底。去勘
0928b14: 人。一句來一句去。謂之廝禪。末後我多一句。
0928b15: 爾無語時。便是我得便宜了也。及至撞著箇
0928b16: 真實明眼漢。又不識。縱然識得。又無決
0928b17: 定信。不肯四楞塌地放下。就師家理會。依
0928b18: 舊要求印可。及至師家於逆順境中示以本
0928b19: 分鉗鎚。又怕懼不敢親近。此等名為可憐
0928b20: 愍者。老居士妙年登高第起家。所在之處隨
0928b21: 時作利益事。文章事業皆過人而未自矜。
0928b22: 一心一意。只要退步著實理會此段大事因
0928b23: 緣。見其至誠。不覺忉怛如許。非獨要居士識
0928b24: 得這般病痛。亦作勸發初心菩薩。入道之資
0928b25: 糧也。
0928b26: 答汪內翰彥章
0928b27: 承。杜門壁觀。此息心良藥也。若更鑽故紙。定
0928b28: 引起藏識中無始時來生死根苗。作善根難。
0928b29: 作障道難無疑。得息心且息心已。過去底事。
0928c01: 或善或惡。或逆或順。都莫思量。現在事得省
0928c02: 便省。一刀兩段不要遲疑。未來事自然不相
0928c03: 續矣。釋迦老子云。心不妄取過去法。亦不
0928c04: 貪著未來事。不於現在有所住。了達三世悉
0928c05: 空寂。但看。僧問趙州。狗子還有佛性也無。
0928c06: 州云無。請只把閑思量底心。回在無字上。試
0928c07: 思量看。忽然向思量不及處。得這一念破。便
0928c08: 是了達三世處也。了達時安排不得。計較不
0928c09: 得。引證不得。何以故。了達處不容安排。不
0928c10: 容計較。不容引證。縱然引證得。計較得。安排
0928c11: 得。與了達底。了沒交涉。但放教蕩蕩地。善惡
0928c12: 都莫思量。亦莫著意。亦莫忘懷。著意則流蕩。
0928c13: 忘懷則昏沈。不著意不忘懷。善不是善。惡
0928c14: 不是惡。若如此了達。生死魔何處摸。一箇
0928c15: 汪彥章。聲名滿天下。平生安排得。計較得。
0928c16: 引證得底。是文章。是名譽。是官職。晚年收
0928c17: 因結果處。那箇是實。做了無限之乎者也。那
0928c18: 一句得力。名譽既彰。與匿德藏光者。相去幾
0928c19: 何。官職已做到大兩制。與作秀才時。相去
0928c20: 多少。而今已近七十歲。儘公伎倆。待要如
0928c21: 何。臘月三十日。作麼生折合去。無常殺鬼
0928c22: 念念不停。雪真覺云光陰倏忽暫須臾。浮
0928c23: 世那能得久居。出嶺年登三十二。入閩早是
0928c24: 四旬餘。他非不用頻頻舉。己過還須旋旋除。
0928c25: 為報滿城朱紫道。閻王不怕佩金魚。古人苦
0928c26: 口叮嚀為甚麼事。世間愚庸之人。飢寒所迫。
0928c27: 日用無他念。只得身上稍煖肚裏不飢。便了。
0928c28: 只是這兩事。生死魔不能為惱。以受富貴
0928c29: 者較之。輕重大不等。受富貴底。身上既常煖。
0929a01: 肚裏又常飽。既不被這兩事所迫。又多一
0929a02: 件不可說底無狀。以故常在生死魔網中。無
0929a03: 由出離。除宿有靈骨方見得徹識得破。先聖
0929a04: 云。瞥起是病。不續是藥。不怕念起。唯恐覺
0929a05: 遲。佛者覺也。為其常覺故。謂之大覺。亦謂
0929a06: 之覺王。然皆從凡夫中做得出來。彼既丈夫。
0929a07: 我寧不爾。百年光景能得幾時。念念如救頭
0929a08: 然。做好事尚恐做不辦。況念念在塵勞中而
0929a09: 不覺也。可畏可畏。近收呂居仁四月初書。
0929a10: 報曾叔夏劉彥禮死。居仁云。交遊中。時復抽
0929a11: 了一兩人。直是可畏。渠邇來為此事甚切。亦
0929a12: 以瞥地回頭稍遲為恨。比已作書答之云。只
0929a13: 以末後知非底一念為正。不問遲速也。知非
0929a14: 底一念。便是成佛作祖底基本。破魔網底利
0929a15: 器。出生死底路頭也。願公亦只如此做工
0929a16: 夫。做得工夫漸熟。則日用二六時中便覺省
0929a17: 力矣。覺得省力時。不要放緩。只就省力處崖
0929a18: 將去。崖來崖去和這省力處。亦不知有時不
0929a19: 爭多也。但只看箇無宇。莫管得不得。至禱至
0929a20: 禱。
0929a21: 又。
0929a22: 伏承。杜門息交。世事一切闊略。唯朝夕以某
0929a23: 向所舉話頭提撕。甚善甚善。既辦此心。當以
0929a24: 悟為則。若自生退屈。謂根性陋劣。更求入頭
0929a25: 處。正是含元殿裏問長安。在甚處爾。正提撕
0929a26: 時是阿誰。能知根性陋劣底又是阿誰。求入
0929a27: 頭處底又是阿誰。妙喜不避口業。分明為居
0929a28: 士說破。只是箇汪彥章。更無兩箇。只有一箇
0929a29: 汪彥章。更那裏得箇提撕底知根性陋劣底
0929b01: 求入頭處底來。當知皆是汪彥章影子。並不
0929b02: 干他汪彥章事。若是真箇汪彥章。根性必不
0929b03: 陋劣。必不求入頭處。但只信得自家主人公
0929b04: 及。並不消得許多勞攘。昔有僧問仰山。禪宗
0929b05: 頓悟畢竟入門的意如何。山曰。此意極難。若
0929b06: 是祖宗門下上根上智。一聞千悟。得大總持。
0929b07: 此根人難得。其有根微智劣。所以古德道。若
0929b08: 不安禪靜慮。到這裏總須茫然。僧曰。除此格
0929b09: 外。還別有方便令學人得入也無。山曰。別有
0929b10: 別無。令汝心不安。我今問汝。汝是甚處人。曰
0929b11: 幽州人。山曰。汝還思彼處否。曰常思。山曰。
0929b12: 彼處樓臺林苑人馬駢闐。汝返思思底。還有
0929b13: 許多般也無。曰某甲到這裏一切不見有。山
0929b14: 曰。汝解猶在境。信位即是。人位即不是。妙喜
0929b15: 已是老婆心切。須著更下箇注。人位即是
0929b16: 汪彥章。信位即是知根性陋劣。求入頭處底。
0929b17: 若於正提撕話頭時。返思能提撕底。還是汪
0929b18: 彥章否。到這裏間不容髮。若佇思停機。則被
0929b19: 影子惑矣。請快著精彩。不可忽不可忽。記得
0929b20: 前書中嘗寫去。得息心。且息心已。過去底事。
0929b21: 或善或惡。或逆或順。都莫理會。現在事得
0929b22: 省便省。一刀兩段不要遲疑。未來事自然不
0929b23: 相續矣。不識曾如此覷捕否。這箇便是第一
0929b24: 省力做工夫處也。至禱至禱。
0929b25: 又。
0929b26: 伏承。第五令嗣。以疾不起。父子之情。千生百
0929b27: 劫恩愛習氣之所流注。想當此境界。無有是
0929b28: 處。五濁世中種種虛幻。無一真實。請行住坐
0929b29: 臥常作是觀。則日久月深。漸漸消磨矣。然正
0929c01: 煩惱時。子細揣摩窮詰。從甚麼處起。若窮起
0929c02: 處不得。現今煩惱底。從甚麼處得來。正煩
0929c03: 惱時。是有是無。是虛是實。窮來窮去。心無
0929c04: 所之。要思量但思量。要哭但哭。哭來哭去。思
0929c05: 量來思量去。抖擻得藏識中許多恩愛習氣
0929c06: 盡時。自然如水歸水。還我箇本來無煩惱無
0929c07: 思量無憂無喜底去耳。入得世間。出世無餘。
0929c08: 世間法則佛法。佛法則世間法也。父子天性
0929c09: 一而已。若子喪而父不煩惱不思量。如父喪
0929c10: 而子不煩惱不思量。還得也無。若硬止遏哭
0929c11: 時又不敢哭。思量時又不敢思量。是特欲逆
0929c12: 天理滅天性揚聲止響潑油救火耳。正當煩
0929c13: 惱時。總不是外事。且不得作外邊想。永嘉
0929c14: 云。無明實性即佛性。幻化空身即法身。是真
0929c15: 語實語不誑不妄等語。恁麼見得了。要思量
0929c16: 要煩惱。亦不可得。作是觀者名為正觀。若他
0929c17: 觀者名為邪觀。邪正未分。正好著力。此是妙
0929c18: 喜決定義無智人前莫說。大慧普覺禪師書上終【甲】大慧普覺禪師書上終【甲】
0929c19: 大慧普覺禪師書下首，參學惠然錄【甲】大慧普覺禪師書下首，參學惠然錄【甲】答夏運使
0929c20: 示諭。道契則霄壤共處。趣異則覿面楚越。誠
0929c21: 哉是言。即此乃不傳之妙。左右發意。欲作妙
0929c22: 喜書。未操觚拂紙。已兩手分付了也。又何待
0929c23: 堅忍究竟。以俟他日耶。此箇道理。唯證者方
0929c24: 默默相契。難與俗子言。延平乃閩嶺佳處。左
0929c25: 右能自調伏不為逆順關＝捩【宮】【甲】＊捩子所轉。便是大
0929c26: 解脫人。此人能轉一切關捩子。日用活鱍鱍
0929c27: 地。拘牽惹絆他不得。苟若直下便恁麼承當。
0929c28: 自然無一毫毛於我作障。古德有言。佛說一
0929c29: 切法。為度一切心。我無一切心。何用一切法。
0930a01: 又懶融云。恰恰用心時。恰恰無心用。曲談名
0930a02: 相勞。直說無繁重。無心恰恰用。常用恰恰
0930a03: 無。今說無心處。不與有心殊。非特懶融如是。
0930a04: 妙喜與左右亦在其中。其中事難拈出似人
0930a05: 前。所謂默默相契是也。不分卷【甲】不分卷【甲】
0930a06: 大慧普覺禪師書卷第二十七
