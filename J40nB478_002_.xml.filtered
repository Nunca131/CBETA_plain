0086b01: 雲山燕居申禪師語錄卷第二
0086b02: 嗣法門人合哲等編
0086b03: 相繼雲巖二禪人請益法要
0086b04: 相繼云近日師家每對學人言做工夫底人畢竟要
0086b05: 離了萬緣世法去做方纔悟得學人剛纔離了萬緣
0086b06: 世法去做少頃工夫覺得果然輕安寂靜似有許多
0086b07: 得力處但只是遇境逢緣又一總不得力了請問和
0086b08: 尚如何用心始到動靜兩得不致學人用心有所偏
0086b09: 頗師云學人之用心善不善者在為師者之善教與
0086b10: 不善教今師家教人離了萬緣世法去做者總歸他
0086b11: 在萬緣世法上勘他不破信不過來未免與萬緣世
0086b12: 法相矛盾凡教參禪作工夫者畢竟要離了萬緣世
0086b13: 法方纔做得殊不知萬緣世法轉離轉多愈斷愈有
0086b14: 怎麼得離去直饒離得去又有何究竟不過秪作得
0086b15: 一箇默照邪禪終非正因種草所以道大唐國內非
0086b16: 是無禪只是無師得一明眼宗師向萬緣世法中分
0086b17: 明點破使人人直下信得始契無師之旨趣則一切
0086b18: 現成觸處無礙不致斬頭覓活賺過一生也繼云只
0086b19: 是業識太重師云汝喚甚麼作業識曾不知無明識
0086b20: 性即佛性耶汝即今業識在甚麼處繼云既不是業
0086b21: 識如何夜間又要做夢師云夜間作夢底是箇甚麼
0086b22: 及至惺起時又是個甚麼于此信得及勘得破又何
0086b23: 妨喜怒哀樂遇境逢緣也繼云若此者亦不區區專
0086b24: 在坐上師云坐處又未嘗不是但恐在黑山下鬼窟
0086b25: 裏作活計將目前真機喪了故曰當時摩羯令幾喪
0086b26: 目前機如定要離了萬緣世法去做不唯不教人徹
0086b27: 去反教人向輕安寂靜處作窠窟使學者戀著驢年
0086b28: 不捨故曰機不離位墮在毒海故將目前真機架之
0086b29: 高閣安得謂師家善教人也繼云如不必離萬緣世
0086b30: 法去做工夫如何世尊又要教人斷妄證真師云世
0086c01: 尊之教人斷妄證真者是世尊會中另有一夥背真
0086c02: 向妄將妄作真之徒教彼斷除妄想取證真如誠世
0086c03: 尊不得已之屈談令彼權得一個聲聞小果間或有
0086c04: 之至于華嚴會上痛斥偏小深贊圓融二乘小果方
0086c05: 慚愧無地然後舍小向大得領稱性之教者不勝枚
0086c06: 舉且世尊于權乘中尚不肯以一法杻械于人故剛
0086c07: 纔說空疾又說有剛纔說有疾又說空剛纔說即空
0086c08: 即有疾又說不空不有剛纔說不空不有疾又說即
0086c09: 空即有剛纔說離一切相疾又說即一切法剛纔說
0086c10: 即一切法疾又說離一切相又離即離非是即非即
0086c11: 種種千說萬說橫說豎說總不欲人人妄生計度坐
0086c12: 在一偏違背菩提成野干種雖四十年間有偏有圓
0086c13: 有大有小皆被機逗教之權終非世尊本意末後拈
0086c14: 華示眾始是世尊披肝瀝膽為人處唯有迦葉一人
0086c15: 傳持此道至今不替固四十年中所談雖不無較之
0086c16: 拈花契旨又總用不得今續祖拈花一著來者又豈
0086c17: 肯將世尊四十年中不得已巳之屈談污瀆祖庭耶其
0086c18: 如復有一等不明個事承虛接響之徒胡拈亂扯以
0086c19: 塞來機難顢識者汝今既要作這家人非是容易草
0086c20: 草得底亦不可不依著明眼人住又必要擇個有劈
0086c21: 破華山手段掂轉乾坤經綸方纔振起這家事不然
0086c22: 終是盲與盲同東西不分南北亂跳則何益也繼云
0086c23: 既不是這等人如何又行得去師云試問這等行得
0086c24: 去底人在那箇明眼作家前說得去又在那箇證悟
0086c25: 識者前做得去總之他對世法萬緣所苦者說箇離
0086c26: 了萬緣世法底工夫教渠去做自然到那輕安寂靜
0086c27: 田地彼一聽之寧無出塵之想故以離萬緣世法之
0086c28: 言為極則彼此以為究竟始終必以離萬緣世法教
0086c29: 人竟不知不可以小乘法乃至于一人繼云請問和
0086c30: 尚又是如何教人師云我所教人者無他全憑我之
0087a01: 見處并將三教聖人語句淆訛處一一驗同無惑然
0087a02: 後拈以示人與之點得分明說得痛快自然教渠信
0087a03: 去所以對儒言儒使儒者不逆孔孟之意對玄言玄
0087a04: 使玄者不逆老莊之意對釋言釋使釋不逆佛祖之
0087a05: 意故曰唯證乃知不然盡是節外生枝轉見潦草焉
0087a06: 能于尋常事物中教人徹去我雖驗此三教之言所
0087a07: 供實詣斷不以三教之言一定纏繞不過間或拈來
0087a08: 證據提惺人耳繼云請問和尚見處師云欲要更見
0087a09: 則不堪矣于言談日用動靜之間放過不少舉世都
0087a10: 是要會佛法底人故將現前本有一段風光昧卻反
0087a11: 謂障礙真可憐憫繼云如何方纔識得師云適纔說
0087a12: 了許多汝尚不知我今打死汝燒了汝汝還有這箇
0087a13: 麼繼云有師云既有何必瑣瑣故當時有一禪師了
0087a14: 悟之後去殺豬賣日殺數豬及禪師臨終群豬都來
0087a15: 索命云禪師還我命來禪師云汝等既是無命即今
0087a16: 索命者又是誰群豬一齊猛省云蒙禪師指示我等
0087a17: 已悟無生法忍今若有如此索命者造我雲天我則
0087a18: 與他一箇現成底命去繼云既是如此容易佛又何
0087a19: 用修三大阿僧祗劫師云只要信得及又何必修如
0087a20: 信不及再修幾箇阿僧祗劫亦是徒然究竟是要從
0087a21: 師打正所以道明白心超曠劫英雄力破重圍繼云
0087a22: 學人疑終不破必竟如何師云若言聖凡有兩樣則
0087a23: 錯矣此箇道理在聖不添一毫在凡不減一毫一性
0087a24: 圓明獲大自在故我有時將百千萬億世界拈向蚊
0087a25: 虻跳蚤身中有時將蚊蠓跳蚤身中拈出百千萬億
0087a26: 世界倘為形器所隔則冤枉諸趣不少故禪門中惟
0087a27: 要信得及則不難若少有擬議商量必謂如何若何
0087a28: 便不是了汝宛不知此事一見不容更見一聞不容
0087a29: 更聞直教疏不得親不得取不得舍不得聖不得凡
0087a30: 不得巧不得拙不得大不得小不得有不得無不得
0087b01: 長不得短不得多不得少不得因不得果不得前後
0087b02: 左右內外中間一總不得于不得中一切總得方是
0087b03: 赤條條光爍爍任運騰騰騰騰任運豈不聞古云毘
0087b04: 婆尸佛早留心只至而今不得妙既具此大手眼又
0087b05: 怕什麼墮地獄作畜生雖靈山授記不過如此這些
0087b06: 執著勘他不破放不下故要參明眼宗師或一槌下
0087b07: 頓斷疑情如赫日消冰順風揚塵不致終身桎梏萬
0087b08: 劫枷鎖如遇著一箇瞎眼阿師愈增罪結把好人都
0087b09: 教壞了繼云和尚固是說得現成說得恰好終恐不
0087b10: 如世尊初生時便指天指地云天上天下唯吾獨尊
0087b11: 師云汝猶執此尊卑之見迷惑本心且如十二類眾
0087b12: 生那箇不尊但不能隨時處中多無忌憚故不覺自
0087b13: 尊也所以教人率性處思之便是自尊底主腦故云
0087b14: 處處綠楊堪繫馬家家有路透長安那個男兒不丈
0087b15: 夫故我教人但要識得自己巳即今那箇無有自己巳故
0087b16: 曰穿衣喫飯是自己巳行住坐臥是自己巳送往迎來是
0087b17: 自己巳屈伸俯仰是自己巳動靜營為是自己巳屙屎放尿
0087b18: 是自己巳以及揚眉吐氣于宗廟朝廷之上亦是自己巳
0087b19: 雖折腰曲膝于車塵馬足之下亦是自己巳回天關轉
0087b20: 地軸騰今躍古總不出自己巳甚有說不盡舉不到何
0087b21: 適而非自己巳又何適而非自尊也亦何必以世尊一
0087b22: 人獨尊為異也雖世尊之尊未免墮在一切眾生手
0087b23: 中大家搶旗奪鼓雖一切眾生之卑亦未免跳向世
0087b24: 尊頂上大家橫眠倒臥則世尊可以不必尊于一
0087b25: 切眾生一切眾生亦可以不必卑于世尊則兩相渾
0087b26: 也明矣繼云如一切眾生與世尊一般如何又不如
0087b27: 世尊之千百億化身師云汝但知世尊千百億化身
0087b28: 曾不知一切眾生皆世尊千百億化身也繼云一個
0087b29: 眾生秪有一身怎如世尊隨類現形如月映千江也
0087b30: 師云汝又惑矣豈不知仲尼所謂君子不器汝今器
0087c01: 定故不能遍知萬物一體泛應無方即汝今見牛便
0087c02: 是化牛見馬便是化馬見狗便是化狗見羊便是化
0087c03: 羊見山川草木便是化山川草木見樓臺殿閣便是
0087c04: 化樓臺殿閣見男女僧俗便是化男女僧俗見飛禽
0087c05: 走獸便是化飛禽走獸見日月星辰便是化日月星
0087c06: 辰見雲霞煙霧便是化雲霞煙霧見金剛泥佛便是
0087c07: 化金剛泥佛見鬼面神頭便是化鬼面神頭見綺紈
0087c08: 繒綵便是化綺紈繒綵見錦繡羅紋便是化錦繡羅
0087c09: 紋見青黃紫綠便是化青黃紫綠見精麤厚薄便是
0087c10: 化精麤厚薄見明暗通塞便是化明暗通塞見長短
0087c11: 方圓便是化長短方圓至于種種珍玩異瑞奇祥百
0087c12: 怪千妖頻頻畢集悉皆化境得非千百億化身而何
0087c13: 以眼家一門化之如此則耳處鼻處舌處身處意處
0087c14: 所化之清濁高下伊檀香臭甜辣酸苦煖冷滑澀帶
0087c15: 質影緣無端差別不盡繁舉者獨不是一尊之化現
0087c16: 耶汝何認定一箇凡小而不自覺也我亦不過先汝
0087c17: 一箇覺字覺得先佛先祖總一眼見一耳聞一意想
0087c18: 心思然佛祖果有奇特與眾生異歟亦不過先覺而
0087c19: 已故我教人只要覺得自己巳中本有現成底便是佛
0087c20: 祖直指明心見性之簡易切當處但凡我之開口即
0087c21: 要人直下信去未有迷者不惺狂者不信跛鱉盲龜
0087c22: 之不飛躍龍門癩狗泥豬之不居然上位何也以各
0087c23: 人有底各人為底指點各人更不左說右說以起人
0087c24: 知見塞人悟門故在至尊者即篤恭端冕處承當在
0087c25: 官屬者即垂紳執笏處承當在大任者即託孤寄命
0087c26: 處承當在小任者即委吏乘田處承當在戎衣大帽
0087c27: 者即拋刀舞戟處承當在地方當事者即指揮奴隸
0087c28: 處承當在行商坐賈者即出內貨財處承當在工讀
0087c29: 者即緩急咿唔處承當在農圃者即耒耜橫肩處承
0087c30: 當在為樵者即飛柯斫木處承當在為漁者即蘆花
0088a01: 淺水處承當在畋臘者即逐兔飛鷹處承當在水居
0088a02: 者即舉棹別波瀾處承當在遊覽者即高下斜平處
0088a03: 承當在居富者即呼使奴僕處承當在居貧者即傭
0088a04: 賃隨人處承當在鰥寡孤獨者即求人乞憐處承當
0088a05: 在持齋念佛者即看經禮拜處承當在屠劊者即手
0088a06: 捺膝按處承當在相扠相撲者即攘臂潑水處承當
0088a07: 在叫呼指罵者即大家接觜處承當在閨閫者即女
0088a08: 工貞靜處承當在兒童牧子者即竹馬交加處承當
0088a09: 在幽人者即山間閒曠處承當在雲水者即優游江
0088a10: 湖處承當在飲酒者即彈唱謳歌處承當在食肉者
0088a11: 即芻豢悅口處承當在寐者即栩栩處承當在寤者
0088a12: 即蘧蘧處承當在處順者即氣宇軒昂處承當在處
0088a13: 逆者即蹙額顰眉處承當在拙者即百無所能處承
0088a14: 當在巧者即諸藝皆通處承當在針醫者即用藥下
0088a15: 手處承當在巫者即神歌社舞處承當在盲于目者
0088a16: 即黑暗不明處承當在聾于耳者即音響不聞處承
0088a17: 當在明於目者即明白四達處承當在聰于耳者即
0088a18: 五音能辨處承當在玄門者即吐故納新處承當在
0088a19: 僧尼者即寂寞苦空處承當在囹圄縲絏者即拘圞
0088a20: 身心處承當在刑法所加者即連聲叫苦處承當在
0088a21: 癃殘百病者即痛癢相關處承當在至賤至微者即
0088a22: 猥不堪處承當在運奔不息者即各有所使處承
0088a23: 當舉不盡說不盡處俱可承當人不承當非指點者
0088a24: 咎終不肯別擬一法惑亂于人或有不信其本有這
0088a25: 段光明向明明歷歷中露出而自昧卻豈不哀哉繼
0088a26: 云和尚教人如是體認固善世間上根者少中下者
0088a27: 多終恐時人更要如何若何轉生顛倒乞和尚慈悲
0088a28: 引些教乘與學人破疑令學人有所實據有所持循
0088a29: 不使懸想無益空過一生也師云汝在教乘中久矣
0088a30: 汝猶不知教乘中所謂是法住法位世間相常住又
0088b01: 曰佛子住此地則是佛受用又曰色心諸緣及心所
0088b02: 使諸所緣法唯心所現汝心汝身皆是妙明真精妙
0088b03: 心中所現物又曰三界唯心萬法唯識又曰妄想無
0088b04: 性全體即真又曰資生業等皆順正法此教乘之直
0088b05: 指語即宗門亦曰六塵不惡還同正覺又曰境上悟
0088b06: 得永劫不迷靜處得來自救不了又曰斷除妄想重
0088b07: 增病趣向真如亦是邪又曰舉不顧即差互又曰是
0088b08: 處是彌勒無門無善財又曰萬象之中獨露身為人
0088b09: 自肯乃方親又曰湘之南潭之北中有黃金充一國
0088b10: 又曰古佛心秪如今又曰吾有一寶密在形山又曰
0088b11: 大千世界是沙門一隻眼又曰溪聲盡是廣長舌山
0088b12: 色無非淨清身又曰草木瓦礫如來境不礙金剛正
0088b13: 眼睛又曰厭喧求靜者憎枷愛杻也又曰百年三萬
0088b14: 六千日返覆看來是這漢又曰隨順世緣無罣礙涅
0088b15: 槃生死等空花又曰取不得捨不得不可得中只麼
0088b16: 得又曰捨妄心取真理取捨之心成巧偽又曰敲床
0088b17: 豎拂打地搖鈴吹毛擊竹進前退後趁去喚回擎杈
0088b18: 舞笏詬罵面壁熱喝痛棒要人直下信去若此者豈
0088b19: 非宗教二門之直指語耶繼云和尚引來取証固說
0088b20: 得極是但初機不能信入師云我所言者正要初機
0088b21: 之人能信能入但就路還家當下解脫又何問趙州
0088b22: 長慶之久參廣額石鞏之初學第勘破信去無兩樣
0088b23: 也且佛法世法及宗門語可為入道捷徑非是實法
0088b24: 繫綴于人若是了當底人一切冰消瓦解如何硬要
0088b25: 離去倘教人離了萬緣世法去做除非是更有箇無
0088b26: 萬緣世法底世界塞卻兩耳不聞膠著兩眼不見然
0088b27: 又不免見黑聞靜如何離得設使離得盡淨亦只得
0088b28: 箇二乘小果終非向上一路所以宗門中無論四聖
0088b29: 六凡都來一一按定不容絲毫擬議倘存絲毫凡聖
0088b30: 之見一並貶向鐵圍山去那有萬緣世法可捨佛法
0088c01: 可取更說箇離底道理雲岩出云某甲曾聞長老示
0088c02: 人做工夫如儒門所謂克己巳復理一般師云如此教
0088c03: 人亦是離境用心則將孔聖之克字亦錯會了何則
0088c04: 把克字當作除字不知孔聖之克字即勝字也理能
0088c05: 勝欲理為我用然亦不識何者是理何者是欲且克
0088c06: 伐怨欲之不行為難終非是仁理之渾全處既造到
0088c07: 禪家一步和仁理俱了不可得尚容克去復理離境
0088c08: 覓心以當祖師禪也如教人離境覓心又何異于異
0088c09: 端邪說離心認境巖云異端者即今之號白蓮無為
0088c10: 清淨等教否師云然巖云此等亦教人明心見性與
0088c11: 正教何以異師云聽其言當觀其行我曾驗過他來
0088c12: 開口雖教人明心見性其實是取相凡夫終不能識
0088c13: 自己巳家珍畢竟要認箇境界相狀膠柱鼓瑟以致終
0088c14: 身不捨亦何嘗明底是心見底是性而背真逐妄認
0088c15: 個邪境幻相喚作佛法誹謗正法惑亂世人若是正
0088c16: 人自不為彼所惑巖云而今尚有聰明有見識亦誤
0088c17: 入此中者師云還是他未有聰明未有見識如有聰
0088c18: 明有見識者自知反身循理豈入他索隱見怪中巖
0088c19: 云如言離境之心未嘗不是和尚所言之心如言心
0088c20: 外之境未嘗不是和尚所言之境其邪正何以區分
0088c21: 師云離境之外更有心麼離心之外更有境麼我所
0088c22: 謂即境即心之真心即心即境之真境非同邪說也
0088c23: 巖云六祖當時亦教人屏息諸緣一念不生契本來
0088c24: 面目師云息字與離字不同息者如波之息於水即
0088c25: 水即波即波即水離者如波之離於水水之離於波
0088c26: 今波外更有水乎一念不生波與水合則全體現前
0088c27: 全體透脫非波水一如而何今言離之則全體之玅
0088c28: 何處有也如六祖果要離去諸緣方纔悟得祖亦不
0088c29: 當教人云佛法在世間不離世間覺離世覓菩提恰
0088c30: 如求兔角又不當云對境心數起菩提作麼長真正
0089a01: 是個宗門中兒孫絕不別引前人舊唾使人釘樁搖
0089a02: 櫓故曰男兒自有沖霄翅不向他人行處行總之未
0089a03: 徹目前境界便不知自己巳通身是遍身是取之左右
0089a04: 無不是所以不能當軒舉起令人直下信得岩云又
0089a05: 有教人參話頭者何也師云大慧禪師亦教人參話
0089a06: 頭唯證者乃知方不逆前人為人心事然不知者便
0089a07: 謂大慧果然要人參話頭又焉知大慧之纔開口處
0089a08: 便是大慧之披肝露膽處秪要人討箇下落安肯使
0089a09: 人坐在窠臼裏豈大慧之心哉明眼者自知更擬參
0089a10: 之是愚者見之之謂愚也自愚愚人何日而了故曰
0089a11: 盡信書不如無書也必是明徹首尾底人方纔不逆
0089a12: 前人為人立言之本意彼此迭相為用以杜互相力
0089a13: 詆之非不執己巳見牴牾前人彼此矛盾也今人豈不
0089a14: 欲做個辯才無礙七通八達底好人總為他箇事未
0089a15: 明識見暗短古人道語不驚群誓不開口作者般種
0089a16: 草又要波瀾浩渺作略洪深行履必須效法古人豈
0089a17: 容絲毫詐偽于其間哉岩云又有道參禪人不可學
0089a18: 文字此說何如師云雖有教人莫學然亦有由有等
0089a19: 己巳事未明惟以多聞博覽舌鎗筆劍取勝於人故教
0089a20: 彼莫學不然終似一個紙上蠹魚將世間好語嚼盡
0089a21: 則何益矣古人勵人為學又必有由故曰學以聚之
0089a22: 問以辯之斯言學非辯問無由發明所以前代聖人
0089a23: 莫不諄諄以學字望人今教人莫學又是何心行遂
0089a24: 使裝模作樣之徒有所藏身懶惰懈怠之人有所藉
0089a25: 口則戕害學者不淺如其不學又焉知古聖先賢之
0089a26: 用心耶叮嚀告誡之為人耶又焉知三教之軌轍難
0089a27: 越我之範圍耶引而不發處盡屬我之肝膈耶又焉
0089a28: 知言滿天下無口過耶言辯不及處搥胸踝足耶又
0089a29: 焉知一切淆訛公案不錯會遇境逢綠呈舊面耶又
0089a30: 焉知平地上有陷坑耶談笑中有鋒鋩耶至微至賤
0089b01: 中有精義在耶無明窟裏有真人逢人不得錯舉耶
0089b02: 又焉知界內界外有情無情盡歸我之化機耶世法
0089b03: 佛法打成一片耶大小相融一多無礙耶又焉知物
0089b04: 我同根是非一體耶夭壽不二生物不測耶挺然獨
0089b05: 立周行而不撓耶萬物並作而不相害耶又焉知尋
0089b06: 常語裏善教人耶異說邪言咸同正論耶鼓三寸舌
0089b07: 翻難作易耶舒一隻手打死教活耶又焉知糞堆裏
0089b08: 識真如耶淨光中昧佛性耶塗毒鼓邊解側耳耶吹
0089b09: 毛利上橫身耶焉知在動用中動用中留不住耶
0089b10: 常墮諸數諸數所不能收耶又焉知一動一靜一語
0089b11: 一默一喜一怒一出一入皆為人耶料揀兼帶賓主
0089b12: 照用圓相三要三關之驗人耶又焉知三千里外接
0089b13: 人耶相逢面壁之啟人耶去後教回之惺人耶斥退
0089b14: 不靈之鞭策耶又焉知四生六道皆令人於涅槃耶
0089b15: 不被前人之舌頭瞞耶不以前人不了之話頭繫累
0089b16: 於人耶又焉知不疑言句辜負前人之心行耶得念
0089b17: 失念無非解脫耶又焉知披毛戴角是毘盧遮那耶
0089b18: 劍樹刀山是菩提場耶又焉知死去生來如晝夜耶
0089b19: 得失兩忘如虛空耶又焉知四兩遊魚吞扁艇耶半
0089b20: 斤鴻鴈挾嶙峋耶又焉知總不開口盡大地是一舌
0089b21: 頭耶眾生度盡不見眾生可度耶又焉知通身打爛
0089b22: 血淋淋地是為人耶和顏悅色從容議論之賊人耶
0089b23: 又焉知九轉丹救不活活鷂耶鉅靈手捏不死死蛇
0089b24: 耶更有許多說不盡舉不到之圓轉處皆由學而至
0089b25: 故為學之益大矣哉今教人莫學者然法門無量究
0089b26: 竟是要學底教人離了萬緣世法去作工夫然萬緣
0089b27: 世法究竟是離不得底教人參個話頭然話頭究竟
0089b28: 是要打失底故今不明箇事者出言行事不無相反
0089b29: 所以行處似是說處大非然說處既非則攘座陞堂
0089b30: 行喝行棒又成畫餅矣岩云和尚直切為人如此亦
0089c01: 有不相信者何也師點首云且同于同者好之異於
0089c02: 異者惡之理合然也故我今日但知隱病身於茅茨
0089c03: 寄性命於鋤頭那復知有人問事倘有來相依者我
0089c04: 亦未敢拒絕但願他做一箇出格脫略人去故我教
0089c05: 人處多嚴峻有心事紛飛者畢竟要他死下來有機
0089c06: 思遲鈍者畢竟要他活鱍去有偏於學者畢竟要他
0089c07: 樸實頭有偏於思者畢竟要他觸機薦如有不從我
0089c08: 教定是痛打詬罵決不饒他能不教人不憎惡耶我
0089c09: 寧冒個不好之名斷不肯做裝模作樣底假禪師令
0089c10: 諸方識者瞋目怒齒也況祖師門下人天表表為一
0089c11: 代宗乘豈肯柔情取合阿比相安以辱祖庭耶故我
0089c12: 之取人亦必須要見地明白證處精確行處諦當辯
0089c13: 處圓轉問答機緣不使明眼譏刺剌或拈或頌自然恰
0089c14: 好小參普說與人解黏去縛上堂入室如明鏡當軒
0089c15: 然後龍天推出自合收捨天下衲僧折衷群賢之口
0089c16: 凜凜如鶴立雞群豈淺根下劣不學不悟之徒能充
0089c17: 其類哉汝等當要本色為人莫秪圖有箇人樣粉飾
0089c18: 得去便胡說亂做非法門之所望也勉之勉之繼巖
0089c19: 二禪人默默作禮而退。
0089c20: 介夫郭居士請益法要
0089c21: 夫云請問和尚貴教中多言空者何也師云爾道我
0089c22: 是那一教耶還是儒耶釋耶道耶若謂我是釋釋未
0089c23: 免非道若謂我是道道未免非儒若謂我是儒儒未
0089c24: 免非釋若謂我不在三教我亦不妨泛在三教若謂
0089c25: 我即在三教三教又不能收我若一定以跡相見我
0089c26: 爾又非道中人既非道中人空之一問意有相非吾
0089c27: 怪乎三教之不當非者久矣其奈後之不容不非者
0089c28: 何也觀其跡則釋未免非道之癖於身道未免非儒
0089c29: 之癖于仕儒未免非釋之癖于空也皆是盲人抹象
0089c30: 各執一端未見頭尾四蹄之大全故有此三教之分
0090a01: 何以知其釋之不當非其道之未免癖于身身者相
0090a02: 也相即心也心即相也故老子之用心處不在即身
0090a03: 上做亦非離身上做若謂老子在即身上做即不當
0090a04: 云餘食贅行物或惡之若謂老子在離身做又不當
0090a05: 云載營魄抱一能無離老子于不即不離之間做到
0090a06: 綿綿若存處何等圓合恰好但後之學老子者不肖
0090a07: 老子用心故不能獨立而不改周行而不殆所以迎
0090a08: 之有首隨之有後拘拘束束于幻化浮軀上用心畢
0090a09: 竟要拖起他上天下地則惑矣故道之又不容不非
0090a10: 也何道之不當非儒之未免癖于仕仕者治也治即
0090a11: 學也學即治也故孔子之用心處不專在仕上做亦
0090a12: 不離于仕上做若謂孔子專在仕上做即不當悅吾
0090a13: 斯之未能信若謂孔子專離仕上做又不當云明明
0090a14: 德于天下孔子于不即不離之間做到不舍晝夜處
0090a15: 何等泛應恰好但後之學孔子者不肖孔子用心故
0090a16: 不能反身循理保燮太和所以未免留情于粉白黛
0090a17: 綠之間不及造端乎日用尋常之際忙忙急急于蝸
0090a18: 名蠅利上用心畢竟要擔到死而後已巳則惑矣故儒
0090a19: 之又不容不非也何儒之不當非釋之未免癖於空
0090a20: 空者心也心即色也色即心也故佛氏之用心處不
0090a21: 在即空上做亦非離空上做若謂佛氏在即空上做
0090a22: 即不當云是法住法位世間相常住若謂佛氏在離
0090a23: 空上做又不當云凡所有相皆是虛妄佛氏于不即
0090a24: 不離之間做到圓覺遍通處何等任運恰好但後之
0090a25: 學佛氏者不肖佛氏用心故不能行解相應理事無
0090a26: 礙所以長年坐在文字理學之鄉或寂寞空閒之處
0090a27: 悠悠忽忽于動靜取舍上用心畢竟要倚墻靠壁則
0090a28: 惑矣故釋之又不容不非也夫云和尚持論固是但
0090a29: 釋教言空者終恐不可師云釋教所謂空者非謂頑
0090a30: 蠢不靈之空乃含吐十虛包羅萬有之真空也心若
0090b01: 不空則不虛不虛則不靈故老子所謂虛而不屬孔
0090b02: 子所謂空空如也亦何常離得空字且如世間之空
0090b03: 空若非空自不容其雲騰鳥飛風動塵起草木山川
0090b04: 樓臺殿閣四聖六凡種種物象大小纖洪一切音響
0090b05: 一上一下一左一右一橫一直震作發揮安成一箇
0090b06: 世界故曰心空及第者良有以也但釋凡開口輒以
0090b07: 空言心者非無據也要知心之應物如空之不拒諸
0090b08: 像發揮耳如其心若不空則是物與物交今乾坤世
0090b09: 界之大成凡民眾甫之大利若不空何以容受故有
0090b10: 情無情具此真空之理錯盪為用大以成大小以成
0090b11: 小隨其形器盡其分量果可有大小乎哉果可無大
0090b12: 小乎哉是隱顯莫測之教非所以對庸鄙道也今復
0090b13: 以虛空譬而曉之且如在室則有一室虛空在堂則
0090b14: 有一堂虛空在谷則有一谷虛空在山巔則有廣大
0090b15: 虛空倘臨於日月則有無盡虛空此皆形器分量之
0090b16: 別非虛空有大小之不同也虛空既無大小之不同
0090b17: 然則心也復有大小之不同歟故曰蟭螟蜉蝣之心
0090b18: 心所同也藕絲針眼之空空所同也三教聖人立言
0090b19: 設化豈復有不同耶故釋之所謂於一毛端遍能含
0090b20: 受十方國土含此也坐微塵裏轉大法輪轉此也自
0090b21: 心現量現此也萬法惟識惟此也因所作壞不壞相
0090b22: 展轉因因此也一切事究竟堅固究此也圓覺妙心
0090b23: 覺此也略舉釋之言空如此而儒之所謂吾無隱乎
0090b24: 爾非露此耶左右逢源非逢此耶明於庶物非明此
0090b25: 耶察於人倫非察此耶高堅前後非恍此耶欲罷不
0090b26: 能非本此耶萬物皆備於我非備此耶儒之既違越
0090b27: 不得空字然則道之又越得空歟故玄之又玄玄此
0090b28: 也三十輻共一轂運此也鑿戶以為室埏埴以為器
0090b29: 用此也貴以身為天下寄此也愛以身為天下託此
0090b30: 也曰彝曰希曰微體此也致虛守靜復此也芸芸歸
0090c01: 根反此也泛兮其可左右恃此也視之不足見聽之
0090c02: 不足聞用之不可既廓此也不出戶知此也不窺牖
0090c03: 見此也牒牒而不分別渾此也形無其形物無其物
0090c04: 驗此也萬竅怒嚎散此也大小逍遙樂此也今道之
0090c05: 既離不得空字何獨怪其釋氏之不當言空也故在
0090c06: 儒曰君子之於天下在道曰道在天下在釋曰佛法
0090c07: 在世間果可離於天下世間而談教也故當時之列
0090c08: 為三教者深有謂也設使當時只有一儒教而後之
0090c09: 習儒者幾能彷彿孔氏之用心而不漸流入於人欲
0090c10: 之私者耶只有一道教而後之習道者幾能彷彿老
0090c11: 氏之用心而不漸流入於搬弄之末者耶只有一釋
0090c12: 教而後之習釋者幾能彷彿佛氏之用心而不漸流
0090c13: 入於矯現之偽者耶故必由此三教列而鼎立始有
0090c14: 交相教養之助然後進步有階持守便當不致溺於
0090c15: 一偏互相詆訿所以儒士之結道者談保身之方結
0090c16: 釋者談治心之要道者結儒士談人事之節結釋者
0090c17: 談實相之真釋者結儒者談日用之常結道者談形
0090c18: 神之玅則雍容和睦一家彼此來往三教他日相逢
0090c19: 見而悅之乃故知也得非納交美好於一時扇淳風
0090c20: 於萬古歟然雖如是猶有三教話會處到這裏更須
0090c21: 超脫一步不涉縑纖雖有理莫能伸言辯莫能及文
0090c22: 字莫能載因果罪福事業功勳一齊放下前後際斷
0090c23: 中亦不安只教淨裸裸絕承當赤灑灑無回互在儒
0090c24: 不知在釋不知在道不知然亦不妨在儒也在釋也
0090c25: 在道也故曰乘委射御之迂造次顛沛之急皆禪也
0090c26: 吐故納新之俗燒丹點汞之愚皆禪也著衣持缽之
0090c27: 拘按本宣科之瀆皆禪也故我之所謂禪者泛在三
0090c28: 教而不為三教所留難亦何妨道冠儒履佛袈裟亦
0090c29: 何妨全道全儒全釋乎亦何妨一總不著赤條條故
0090c30: 禪者誠去執之虛名即禪亦不可得而名矣夫云弟
0091a01: 子一向不信有禪但知有儒有釋有道而已巳今聆和
0091a02: 尚大教始知真有禪也遂拜辭而去。
0091a03: 燕居禪師語錄二卷終
