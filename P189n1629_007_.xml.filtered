0191a01: 天台四教儀集註卷第八　　　　　稼八
0191a02: 南天竺沙門　　蒙潤　　集
0191a03: 次明通教者。
0191a04: 四教義一二云此教明因緣即空無生四
0191a05: 真諦理是摩訶衍之初門也遠通常住故正為
0191a06: 菩薩傍通二乘通機故諸大乘方等及諸般
0191a07: 若有二乘得道者為同稟此教也通部問何
0191a08: 故不名共教荅共名但得二乘近邊不得
0191a09: 遠邊若立通名近遠俱便言遠便者通別
0191a10: 通圓也。
0191b01: 通前藏教通後別圓故名通教。
0191b02: 此望前望後獨就菩薩釋通教名釋籤九
0191b03: 二十云通近同三藏通遠如別教四念處二
0191b04: 初有三通義一因果俱通通當教是二因
0191b05: 通而果非通即被接者是三通別通圓即
0191b06: 藉通開導人是謂別圓用通而為方便但
0191b07: 成別圓因果人也此三通義唯在菩薩今
0191b08: 文通後別圓者下文釋出雖但被接意亦
0191b09: 該於藉通開導也。
0191b10: 又從當教得名謂三人同以無言說道體色
0192a01: 入空故名通教。
0192a02: 此通就三乘釋通教名若三藏諦緣度三
0192a03: 法分三乘今通教三乘同觀無生四諦同
0192a04: 體假入空觀十二因緣同觀六波羅密見
0192a05: 第一義而分三乘之別者但總相別相等
0192a06: 智斷結侵習自行化他根性不同耳言說是
0192a07: 是事即空故無輔行六上十六云通人既觀諸法
0192a08: 如幻幻本不生今無所滅名之為體文謂體六凡
0192a09: 依正之色如幻如化當體即空而入真理也。
0192a10: 依大品經乾慧等十地即是此教位次也。
0192b01: 
0192b02: 
0192b03: 
0192b04: 
0192b05: 
0192b06: 
0192b07: 
0192b08: 
0192b09: 
0192b10: 
0193a01: 此是三乘共位若明三借等義者一三乘
0193a02: 共借別教始終位次二單借別教十地亦
0193a03: 三乘共三別為菩薩借別一教又別為菩
0193a04: 薩立忍名別明菩薩燋炷十地大品更說
0193a05: 十地菩薩為如佛併圖于后。
0193a06: 
0193a07: 
0193a08: 
0193a09: 
0193a10: 
0193b01: 
0193b02: 
0193b03: 
0193b04: 
0193b05: 
0193b06: 
0193b07: 
0193b08: 
0193b09: 
0193b10: 
0194a01: 
0194a02: 
0194a03: 
0194a04: 
0194a05: 
0194a06: 別明菩薩燋炷十地妙玄四三十三云別圓
0194a07: 各逗一種根性故用發真為初燄別初地圓初住
0194a08: 通教為逗多種根性所謂別圓入通故含
0194a09: 容取乾慧耳大品明初地燋炷大論明三處初燄燄約能燋譬智炷約
0194a10: 所燋喻惑三處者通別圓也三教含容通說故曰別圓入通非被接義若鈍
0194b01: 根者八人見地是初燄利者於乾慧即能
0194b02: 斷結即是初燄文且乾慧初燄三通言之
0194b03: 是何根性須知論釋燋炷雖通三教乾慧
0194b04: 初燄自是一途不必三通也以通教機
0194b05: 雜故又乾慧初燄何位伏惑倒如單借十
0194b06: 地如輔行或云利根即伏即斷大品更說
0194b07: 十地菩薩為如佛輔行明通二種如佛以
0194b08: 釋大品一別為菩薩立忍名第十亦名菩
0194b09: 薩地對共佛地故云如也又被接人至十
0194b10: 地破無明能八相作佛似通佛教故云如
0195a01: 也釋籤亦明圓教觀行如佛相似如佛但
0195a02: 非今通教所論。
0195a03: 一乾慧地未有理水故得其名即外凡位與
0195a04: 藏教五停心摠別等三位齊三乘之。
0195a05: 初同名乾慧用體法念處等觀雖未得
0195a06: 法相理水而摠相智慧深利故稱乾慧
0195a07: 也。
0195a08: 二性地相似得法性水伏見思惑即內凡位
0195a09: 與藏教四善根齊。
0195a10: 性地中無生方便解慧善巧轉勝於前得
0195b01: 相似無漏性水故言性地也。
0195b02: 三八人地四見地此二位入無間三昧斷三
0195b03: 界八十八使見盡發真無漏見真諦理與藏
0195b04: 教初果齊。
0195b05: 三乘信法二行體見假以發真斷惑在無
0195b06: 間三昧中八忍具足智少一分故名八人
0195b07: 即八忍也位也三乘同見第一義無生四諦之
0195b08: 理同斷見惑八十八使盡也無間三昧等
0195b09: 者止觀六六云若言三地者據斷見初言
0195b10: 四地者據斷見後皆不出觀文輔行六上
0196a01: 七云通雖二地斷時仍促二乘共故雖促
0196a02: 復長是故須分三地四地。
0196a03: 五薄地斷欲界九品思前六品與藏教二果
0196a04: 齊。
0196a05: 體愛假即真發六品無斷欲界六品證
0196a06: 第六解脫欲界煩惱輕薄也。
0196a07: 六離欲地斷欲界九品思盡與藏教三果齊。
0196a08: 體愛假即真斷欲界五下分結盡離欲界
0196a09: 煩惱也。
0196a10: 七已辦地斷三界見思惑盡但斷正使不能
0196b01: 侵習如燒木成炭與藏教四果齊聲聞位齊
0196b02: 此。
0196b03: 三乘之人體色無色愛即真斷五上分結
0196b04: 七十二品盡也斷三界事惑究竟故言已
0196b05: 辦地文燒木成炭四教義三十二引智論云
0196b06: 聲聞智慧力弱如小火燒木雖然猶有炭
0196b07: 在聲聞位齊此者輔行六上七云通教二
0196b08: 乘七地已巳前與菩薩共名共聲聞若爾八
0196b09: 地已巳上過二乘地何故亦名共菩薩耶荅
0196b10: 以初名後從本立名不同別圓始終別故。
0197a01: 八辟支佛地更侵習氣如燒炭成。
0197a02: 緣覺發真無漏功德力大故能侵除習氣
0197a03: 也燒炭成者四教義三十二引大論云緣
0197a04: 覺智慧力勝如大火燒木木然炭盡餘有
0197a05: 在。
0197a06: 九菩薩地正使斷盡與二乘同扶習潤生道
0197a07: 觀雙流游戲神通淨佛國土。
0197a08: 從空入假道觀雙流深觀二諦進斷習氣
0197a09: 色心無知得法眼道種智遊戲神通淨佛
0197a10: 國土成就眾生學佛十力四無所畏斷習
0197b01: 氣將盡也扶習潤生者輔行五下廿四云大
0197b02: 品云留餘殘習以誓願力及扶餘習而生
0197b03: 三界利樂有情文此教亦無中道應本以
0197b04: 誓扶習而生三界道觀雙流者道謂化道
0197b05: 觀謂空觀帶空出假故曰雙流遊戲神通
0197b06: 者遊諸世間譬如兒戲亦如幻師種種變
0197b07: 現神名天心通名慧性天然之慧徹照無
0197b08: 淨佛國土者一切諸行無非菩薩淨土
0197b09: 之行如以布施攝眾生菩薩成佛時布施
0197b10: 眾生來生其國等是也。
0198a01: 十佛地機緣若熟以一念相應慧頓斷殘習
0198a02: 坐七寶菩提樹下以天衣為座現帶劣勝應
0198a03: 身成佛為三乘根性轉無生四諦法輪緣盡
0198a04: 入滅正習俱除如炭俱盡。
0198a05: 上釋諸位具如妙玄四廿八過菩薩地則入
0198a06: 佛地用誓扶餘習生閻浮提八相成道五
0198a07: 相同三藏唯六成道樹下得一念相應慧
0198a08: 與無生四諦理相應斷一切煩惱習盡具
0198a09: 足力無畏等名之為佛頓斷殘習者觀音
0198a10: 玄記下五云前斷正使今侵二習至于佛
0198b01: 地見思習盡真諦究竟塵沙習盡俗諦究
0198b02: 竟七寶天衣者表殊勝自然也現帶劣勝
0198b03: 應者通佛亦是丈六之身或十里百億神
0198b04: 通變現耳住空故劣住中故勝以通教有
0198b05: 合身義故云帶劣勝應舊問別圓成道在
0198b06: 初寂鹿苑唯明三藏成佛今通教佛為
0198b07: 何處成如法師云只一金剛土臺成道四
0198b08: 機所見不同若寂鹿苑自論大小兩始
0198b09: 轉法輪處不可以難成道也然通教佛合
0198b10: 明八相今但明成道等者以由此三稍異
0199a01: 三藏前五不異故不論緣盡入滅者第
0199a02: 八涅槃相妙玄四三十云雙樹入無餘涅槃
0199a03: 薪盡火滅留舍利為一切人天福田也正
0199a04: 習俱除兼前摠舉炭俱盡四教義三十二
0199a05: 云大論云諸佛智慧力大如燒火炭
0199a06: 俱盡。
0199a07: 經云三獸度河謂象馬兔也論斷惑不同故
0199a08: 又經云諸法實相三乘皆得亦不名佛即此
0199a09: 教也。
0199a10: 河喻空理菩薩正習俱盡如象得底支佛
0199b01: 侵習如馬次深聲聞斷正使如兔最淺如涅
0199b02: 槃經又經云者文出華嚴彼云諸法實性相
0199b03: 三乘亦皆得而不名為佛幻有之俗名為
0199b04: 諸法即空之理名為實相乃真空實相也
0199b05: 菩薩至果名佛言不名佛者以中奪偏耳
0199b06: 彼經不共二乘那作此說如拾遺記云彼
0199b07: 部雖無小機稟教何妨說於三乘觕淺顯
0199b08: 圓佛乘文彼後分經明四乘品故斥三乘
0199b09: 非佛乘也。
0199b10: 此教三乘因同果異證果雖異同斷見思同
0200a01: 出分同證偏真。
0200a02: 三因大同三果小異異則習盡不等同乃
0200a03: 共觀即空不同三藏諦緣度別分者支
0200a04: 分形三界生死也。
0200a05: 然於菩薩中有二種謂利鈍。
0200a06: 此約接不接而分利鈍。
0200a07: 鈍則但見偏空不見不空止成當教果頭佛
0200a08: 行因雖殊果與藏教齊故言通前。
0200a09: 修因克果果在於上故曰果頭通教菩薩
0200a10: 扶習潤生雖異藏教伏惑行因斷惑證理
0200b01: 不別故言通前結釋前文通前藏教也。
0200b02: 若利根菩薩非但見空兼見不空不空即中
0200b03: 道分二種謂但不但若見但中別教來接若
0200b04: 見不但中圓教來接故言通後。
0200b05: 利根被接被字去聲如來被下之義此約
0200b06: 應說如云說圓中道被而覆之也若上聲
0200b07: 呼此就機論如云通教利根被別圓接接
0200b08: 即點示接入也然被接義散出諸經大品
0200b09: 八地聞中大經空不空一切法趣非漏非
0200b10: 無漏楞伽三種意生身大經三十六文末
0201a01: 一生二生等若具明者謂大經十二明四
0201a02: 諦後列八二諦章安作七二諦消之初一
0201a03: 是總餘七是別此於四正復論三接故名
0201a04: 七種二諦古來二十三家明乎二諦唯莊
0201a05: 嚴開善擅風流之名莊嚴謂佛果出二諦
0201a06: 外即今被接開善謂佛果不出二諦通當教佛吾祖
0201a07: 曲盡如來逗機設化之相故明被接則於
0201a08: 諸經無所壅矣古明被接不出三義以含
0201a09: 中為發源點示為機要發習為根性以通
0201a10: 教巧故一真含二中利根菩薩纔證真空
0201b01: 即為點示如妙玄明別接通中寄三法以
0201b02: 示三根解源謂非漏非無漏空不空一切
0201b03: 法趣如釋籤三十九具釋然由利根發昔所
0201b04: 習方可點示若鈍根菩薩同二乘人直至
0201b05: 法華方乃被會非但見空等者止觀三十六
0201b06: 引大經云二乘之人但見於空不見不空
0201b07: 智者非但見空能見不空不空即大涅槃
0201b08: 文離邊名但即邊名不但。
0201b09: 問何位受接進入何位荅受接人三根不同
0201b10: 若上根三地四地被接中根之人五地六地
0202a01: 下根之人七地八地所接之教真似不同若
0202a02: 似位被接別十向圓十信位若真位受接
0202a03: 別初地圓。
0202a04: 初住初問所接次問能接荅中就被接機
0202a05: 發習速以論三根輔行以四地為上六
0202a06: 七為中八九為下今進一位者教位從容
0202a07: 文或進退故此荅初問所接之教等者荅
0202a08: 次問也所即語辭別向圓信按位接也別
0202a09: 地圓住勝進接也據上似位被接真位受
0202a10: 接應作被字以能從所也輔行三下八
0202b01: 云若接入教道在回向中若接入證道即
0202b02: 在初地若接入圓亦分教證比說可知文
0202b03: 又別圓接通接聖不接賢接真不接俗若
0202b04: 圓接別接俗不接真接賢不接聖又妙玄
0202b05: 順能詮教約教道邊具明三接止觀為成
0202b06: 觀故從所詮理約證道邊唯明一接然圓
0202b07: 頓止觀亦明被接者為知通塞復以思議
0202b08: 顯不思議也如釋籤三十七。
0202b09: 問此藏通二教同是三乘同斷四住止出三
0202b10: 界同證偏真同行三百由旬同入化城何故
0203a01: 分二荅誠如所問然同而不同所證雖同大
0203a02: 小巧拙永異此之二教是界內教藏是界內
0203a03: 小拙不通於大故小色入空故拙此教三
0203a04: 人雖當教內有上中下異望通三人則一
0203a05: 鈍根故須破也通教則界內大巧大謂大
0203a06: 乘初門故巧謂體色入空故雖當教中三人
0203a07: 上中下異若望藏教則一為利。
0203a08: 然藏通三乘斷惑出界證理雖同教行有
0203a09: 異大小約小衍巧拙論體對界外方便
0203a10: 等土名界內教以此二教化界內也不通
0203b01: 於大故小不能遠通常住故色入空者
0203b02: 外計鄰虛不出斷常今總觀色心生滅非
0203b03: 斷非常對破外道汝非正如止觀三廿六
0203b04: 輔行三下廿四通後別圓故是初門了知諸
0203b05: 法如幻如化當體即空。
0203b06: 問教既大乘何故有二乘之人荅朱雀門中
0203b07: 何妨庶民出入故人雖有小教定是大大乘
0203b08: 兼小漸引入實豈不巧哉般若方等部內共
0203b09: 般若等即此教也明通教竟。
0203b10: 天子南門謂之朱雀漸引入實明佛意也
0204a01: 釋籤四十九云不同三藏四阿含等別有部
0204a02: 帙今以諸部方等諸般若中但是三乘共
0204a03: 行即判通文今文通指般若方等下但
0204a04: 云共般若等方等彈斥共義稍故。
0204a05: 次明別教者此教明界外獨菩薩法教理智
0204a06: 斷行位因果別前二教別後圓教故名別也
0204a07: 涅槃云四諦因緣有無量相非聲聞緣覺所
0204a08: 知諸大乘經廣明菩薩歷劫修行行位次第
0204a09: 互不相攝此並別教之相也。
0204a10: 四教義一三云別者不共之名也若名不
0204b01: 共但異藏通未異圓教故但名別此教明
0204b02: 因緣假名無量四聖諦理的化菩薩不涉
0204b03: 二乘別義明有八謂教理智斷等也教
0204b04: 則獨被菩薩理則隔歷三諦智則三智次
0204b05: 第斷則三惑前後行則五行差別位則位
0204b06: 不相收因則一因出果則一果不融釋籤
0204b07: 一十五在因說理不在二邊故云出復說果理諸位差別故云不融獨被
0204b08: 菩薩故別前隔歷次第故別後涅槃云等
0204b09: 乃聖行品明四種四諦中無量四諦即別
0204b10: 教義謂苦集滅道各各因緣皆有無量相
0205a01: 是菩薩法豈二乘所知乃以涅槃對鹿苑
0205a02: 說故云非聲聞等也此證別前藏通諸大
0205a03: 乘經等者釋籤四二十指華嚴方等般若中
0205a04: 歷別行法即是其相然方等中多以別行
0205a05: 斥於小行般若中多以別法展轉融通華
0205a06: 嚴正當歷別之行文如別行玄下四別行
0205a07: 記下六既時長行遠次第隔歷此證別後
0205a08: 圓教。
0205a09: 華嚴明十住十行十向為賢十地為聖妙
0205a10: 覺為佛纓絡明五十二位金光明但出十地
0205b01: 佛果勝天王明十地涅槃明五行如是諸經
0205b02: 增減不同者界外菩薩隨機利益豈得定說。
0205b03: 此出諸大乘經行位次第之義華嚴前無
0205b04: 十信後無等覺於十住品前明十梵行自
0205b05: 古講者指為十信四念處三初於十住中
0205b06: 多明圓義於登地中多明別義文故華嚴
0205b07: 位義通圓別今且示別故云住行向為賢
0205b08: 十地妙覺為聖本業瓔珞亦明六輪如法數對
0205b09: 金光明指真諦所譯者勝天王即般若也
0205b10: 五行者聖梵天病嬰兒也又仁王般若明
0206a01: 五十一位但無等覺然上諸經隨機明位
0206a02: 雖增滅不同莫非次第故屬別也。
0206a03: 然位次周足莫過纓絡經故今依彼明菩
0206a04: 薩歷位斷證之相以五十二位束為七科謂
0206a05: 信住行向地等妙又合七為二初凡二聖就
0206a06: 凡又二信為外凡住行向為內凡亦名為賢
0206a07: 約聖亦二十地等覺為因妙覺為果大分如
0206a08: 此自下細釋。
0206a09: 瓔珞凡聖位足故今依彼以明別義然凡
0206a10: 聖位中有教證二道此本出乎地論今家
0206b01: 借用有二義焉一者玄文借證權實部二
0206b02: 者輔行借消別門良由地論兩種教道皆
0206b03: 為方便兩種證道皆為真實義同部味昔
0206b04: 權今實是故借用若輔行借消別教教證
0206b05: 者由今別教教權證實既與三教一向不
0206b06: 同其義難曉而地論師教道方便證道真
0206b07: 實名義宛同故借用之如輔行云是故今
0206b08: 家借用地論教證二道以消別門於中先
0206b09: 須知於二意一者約行地前為教登地為
0206b10: 證二者約說為地前說始終屬教乃至結
0207a01: 云若讀玄文善須曉此教證二道則別門
0207a02: 可消應知地論雖有四種玄文借用證權
0207a03: 實部但成二意輔行借用但成三義何者
0207a04: 以由此教行分教證說唯教道是則能詮
0207a05: 之教始終是權所被之機地前屬權初地
0207a06: 證實舊於借消別門亦立四種者且約說
0207a07: 證道為權為實若權則違教權證實借證
0207a08: 權實之義若實則背有教無人之文地
0207a09: 論正申華嚴十地論師不分圓別之異但
0207a10: 約教證明方便真實如云若說十地已巳證
0207b01: 之法彼為實證安可約彼立別說證既云
0207b02: 借證可全同耶又別位中復有入橫學
0207b03: 兩種四教釋籤十廿七云別教十住修生無
0207b04: 生十行修於無量十向修於無作登地證
0207b05: 於無作故云有四又十行中習諸佛法具
0207b06: 足入於一十六門亦名為四問住已習八
0207b07: 何故行中更習十六荅前是自行隨用一
0207b08: 門後為化他是故行中更習前八是故十
0207b09: 六俱須廣習文更有三根出假十信上根
0207b10: 十住中根十行下根四教俱論三根出假如止觀六廿三
0208a01: 又對五忍十信伏忍十住信忍十行去柔
0208a02: 順忍十地無生忍妙覺寂滅忍妙宗中十八亦對圓
0208a03: 位若論真緣二修則地前為緣修登地為
0208a04: 真修緣謂作意緣念真謂任運相應元是
0208a05: 地師之義今家復加觀義空假為緣中道
0208a06: 為真通圓亦有此之二義三云六種性習如
0208a07: 下對初言十信者四教義四三云此十通
0208a08: 名信心者信以順從為義若聞說別教因
0208a09: 緣假名無量四諦佛性之理常住三寶隨
0208a10: 順不疑名信心也文。
0208b01: 一信二念三精進四慧五定六不退七向
0208b02: 八護法九戒十願信。
0208b03: 常住理名曰信心憶念無忘名曰念心真
0208b04: 精進趣名精進心心精智慧名曰慧心周
0208b05: 湛寂名曰定心定光無退名不退心保
0208b06: 持不失名護法心回向佛地名向心今文
0208b07: 回向在護法前此依舊譯瓔珞經說安住無失名為戒心十
0208b08: 方隨願名曰願心文此依楞嚴釋十信名但彼在圓。
0208b09: 此十位伏三界見思煩惱故名伏忍位外凡與
0208b10: 藏教七賢位通教乾慧性地齊。
0209a01: 妙玄四卅三二此十信習從假入空觀伏愛
0209a02: 見論文觀音玄下四云十信通伏諸惑正
0209a03: 伏四住文伏忍位輔行九下十五云仁王用
0209a04: 五忍以判別位文妙宗中十八云若依別教
0209a05: 十信伏忍仁王經中十一云未得無漏未
0209a06: 能證但能伏不能斷故為伏忍智也與藏
0209a07: 通齊者格量伏惑義齊也下去格量集此此位出
0209a08: 假即名上根淨名七二十云菩薩化物心
0209a09: 重自行則輕故慈悲重者不務斷結從相
0209a10: 似空解即便出假見思未斷故言有疾文。
0209b01: 次明十住者。
0209b02: 四教義四五云此十通名住者會理之心
0209b03: 名之為住。
0209b04: 一發心住斷三界見惑盡與藏教初果通教八人見地齊二治地三
0209b05: 修行四生貴五具足方便六正心七不退已巳上
0209b06: 六住斷三界思惑盡得位不退與藏通二佛齊。
0209b07: 於諸劫中行十信心不作邪見廣求智慧
0209b08: 名發心住常隨空心淨諸法門名治地住
0209b09: 長養眾行名修行住生在佛家種性清淨
0209b10: 名生貴住多習無量善根名具足方便住
0210a01: 成就第六般若法門名正心住入於無生
0210a02: 畢竟空界名不退住得位不退者初住至
0210a03: 七住位不退八住至十向行不退初地已
0210a04: 上念不退妙玄四十一見思破故得位不退
0210a05: 真諦三昧成惡業塵沙破故得行不退俗
0210a06: 諦三昧成無明破故得念不退中道三昧
0210a07: 成文。
0210a08: 八童真九法王子十灌頂已巳上三住斷界內塵沙伏界外塵沙
0210a09: 前二不知名目。
0210a10: 不生邪倒破菩提心名童真住從佛王教
0210b01: 而生於解當紹佛位名法王子住觀空無
0210b02: 相得無生心法水灌頂名灌頂住斷界內
0210b03: 塵沙等者正修假觀為伏觀成俗顯為斷
0210b04: 輔行一下九云塵沙者譬無知數多文然
0210b05: 塵沙惑只是通別見思就所化眾生得名
0210b06: 妙宗上廿六云眾生見思重數如塵若沙究
0210b07: 論其體即劣慧也如妙樂云不染污無知
0210b08: 劣慧為體以其不能分別藥病等也若知
0210b09: 病識藥應病授藥令得服行即斷塵沙相
0210b10: 也於化導為塵沙習且三品塵沙與三
0211a01: 根出假何異三品塵沙約一人豎論三
0211a02: 根出假約三人橫辨又三根出假通乎四
0211a03: 教三品塵沙局在別論。
0211a04: 亦名習種性用從假入空觀見真諦理開慧
0211a05: 眼成一切智行三百由旬。
0211a06: 習種性者纓絡經上卷賢字函明六種性以
0211a07: 對別位淨名第九亦借別名以顯圓今家玄籤四教義
0211a08: 戒等並依經列四念處中少有不次又
0211a09: 地持論略明二種亦名經勒造賢字函如戒列
0211a10: 六種後復用二種及對教證前後生報佛
0211b01: 法佛併圖示。
0211b02: 
0211b03: 
0211b04: 
0211b05: 
0211b06: 
0211b07: 
0211b08: 
0211b09: 
0211b10: 六種性者種別性分也地持第一云種性
0212a01: 者名為種子名為界名為性文種子不同有六界分
0212a02: 又性通六位種局在因故前四名種等覺
0212a03: 雖因望前稱覺二種者地持經云略說二
0212a04: 種性種性者是菩薩六入殊勝展轉相續
0212a05: 無始法是名性種性習種性者若從先
0212a06: 來修善所得是名習種性文戒以六種
0212a07: 對位後復用二種者以六位不出地前修
0212a08: 習登地證性故用地持結攝六種雖不顯
0212a09: 標意必如是梵網是華嚴結經地持正
0212a10: 宗華嚴故宜用彼地持二種結攝瓔珞六
0212b01: 種又與約行教證其義宛齊故復例之自
0212b02: 古以戒文難今舊註戒云性習二
0212b03: 種若據位分習種在前性種在後若據行
0212b04: 論性習同時前後不定標約行中義依體起用
0212b05: 緣中道理起觀行用先明性種後明習種尋用取體
0212b06: 從自行用取中道體先習後性自依體下釋同時不定義與教證
0212b07: 二道相似就位以論教道在前證道在後
0212b08: 約行教證據行論之教證同時前後不定此標依
0212b09: 體起用先證後教望證道理起教道用尋用取體先
0212b10: 教後證尋教道用證中道體習種能生報佛性種能
0213a01: 生法佛文地前既論自行修習至果合生報佛登地證性合生法佛智與體
0213a02: 任運起用故不論應佛也異解備諸章藻梵網經中更有六
0213a03: 種一習種性二長養性只是研習增長與習種性通對十住
0213a04: 三性種性四不可壞性俗諦建立故不可壞與性種通對十
0213a05: 行五道種性十向六正法性通聖種等妙三種。
0213a06: 
0213a07: 
0213a08: 
0213a09: 
0213a10: 
0213b01: 從假入空觀者次第三觀出纓絡經觀經
0213b02: 三云假是虛妄俗諦也空是審實真諦
0213b03: 也今欲去俗歸真故言從假入空觀妙宗
0213b04: 上卄六云見思取境無而謂有虛假凡俗知
0213b05: 虛名諦二空之理是審實法知實名諦不
0213b06: 究俗虛莫知真實要須照假方得入空是
0213b07: 故名曰從假入空觀妙玄三十一云十住正
0213b08: 修空傍修假中十行正修假旁修中淨名
0213b09: 略記下之上十五若約別教為語正觀中道
0213b10: 為慧眼者於十住中遠所期耳慧眼者古
0214a01: 德頌云天眼通非礙肉眼礙非通法眼唯
0214a02: 觀俗慧眼了知空佛眼如千日照異體還
0214a03: 同一切智者觀音玄義下初云知一切內
0214a04: 法內名一切能知能解一切外法外名能
0214a05: 知能解但不能用一切道起一切種故名
0214a06: 一切智玄記下具釋初住斷見即離四趣
0214a07: 身子昔生至六住有退者此見思俱斷思
0214a08: 既未盡見亦餘殘故有退墮如四明荅曰
0214a09: 本難教行錄。
0214a10: 次明十行者。
0214b01: 四教義四六云此十通名行者行以進趣
0214b02: 為義前既發真悟理從此加修從空入假
0214b03: 觀無量四諦。
0214b04: 一歡喜二饒益三無違逆四無屈撓五無癡
0214b05: 亂六善現七無八難得九善法十真實斷界
0214b06: 外塵沙惑。
0214b07: 始入法空不為邪動名歡喜行常化眾生
0214b08: 使得法利名饒益行常修忍法謙下恭敬
0214b09: 名無違逆行行大精進令一切至究竟涅
0214b10: 槃名無屈撓行不為無明之所失亂名無
0215a01: 癡亂行生生常在佛國中生名善現行於
0215a02: 我我所一切皆空名無行菩薩成就難
0215a03: 得善根名難得行說法授人成物軌則名
0215a04: 善法行二諦非如亦非非相名真實行。
0215a05: 亦云性種性用從空入假觀見俗諦開法眼
0215a06: 成道種智。
0215a07: 性種性者假觀分別十界差別種性也從
0215a08: 空入假觀者觀經三云若住於空與二
0215a09: 乘何異不成佛法不益眾生是故觀空不
0215a10: 住於空而入於假知病識藥應病授藥令
0215b01: 得服行故名從空入假觀文道種智者觀
0215b02: 音玄下初云能知一切道種差別則分別
0215b03: 假名無謬故名道種智文諸文云十住修
0215b04: 空斷見思十行修假破塵沙十向修中伏
0215b05: 無明此以觀對位也若云初住斷見二住
0215b06: 至七住斷思八九十住斷界內塵沙十行
0215b07: 斷界外塵沙此斷惑分齊也四念處四云
0215b08: 十住斷界外上品塵沙十行斷中品塵沙
0215b09: 十向斷下品塵沙文言三品若生無生八門漏上品無量四門為
0215b10: 中品無作四門為下品此以惑從教也以別是界外
0216a01: 教或純用假觀攝故又此十行明橫學四
0216a02: 且無作四門為圓為但若圓無作十行位
0216a03: 淺尚未修中如何能說以此化他耶若謂
0216a04: 但中釋籤五初云各附彼教而為相狀文
0216a05: 既附彼圓豈應是但雜編五十四云十向圓
0216a06: 修可由實道智轉行融乃修圓中十行無作且順權
0216a07: 方只是但中無作良以修中之位已深出假之位
0216a08: 尚淺位深故知昔日化他無非妙行位淺
0216a09: 故知將來自行亦是但中不可以實難權
0216a10: 以他妨自文其說切當學者知之附彼圓
0216b01: 教但為明於無作相狀能附豈可全同深
0216b02: 位然此出假若果但中圓機起時何以赴
0216b03: 之當知圓機自感圓應十行出假乃教道
0216b04: 說無稽之問不足評矣。
0216b05: 次明十回向者。
0216b06: 四教義四七云此十通名回向者回事向
0216b07: 理回因向果回己巳功德普施眾生事理和
0216b08: 融順入法界故名回向四念處三十一云別
0216b09: 向圓修文霅川云可由實道雜編但不合云只緣被接
0216b10: 方曰圓修此據得意者智轉行融及證道說也
0217a01: 若三觀次第惟修但中據不得意者及教
0217a02: 道說也。
0217a03: 一救護眾生離眾生相二不壞三等一切諸
0217a04: 佛四至一切處五無盡功德藏六入一切平
0217a05: 等善根七等隨順一切眾生八真如相九無
0217a06: 縛無著解脫十入法界無量伏無明習中觀。
0217a07: 以無想心常行六道而入果報不受而受
0217a08: 名救護眾生離眾生相觀一切法有受有
0217a09: 用念念不住名為不壞三世佛法一切時
0217a10: 行名等一切諸佛以大願力入一切佛土
0217b01: 供養一切佛名至一切處以常住法授與
0217b02: 前人名無盡功德藏行無漏善善而不二
0217b03: 名入一切平等善根以觀善惡無二一相
0217b04: 名等隨順一切眾生心得自在等三世佛
0217b05: 常照有無名真如相以般若照三世諸法
0217b06: 是一合相名無縛無著解脫覺一切法中
0217b07: 道無相名入法界無量伏無明習中觀者
0217b08: 集解云空假之心既已巳滿足正修中道第
0217b09: 一義觀無明不起悉伏故也文。
0217b10: 亦名道種性行四百由旬居方便有餘土已巳上
0218a01: 三十位為三賢亦名內凡從入住至此為行不退位。
0218a02: 道種性者始正修中故名道能生佛果故
0218a03: 名種行四百由旬必約生死處加方便土
0218a04: 約煩惱加塵沙約觀智加假觀以此增前
0218a05: 為四百也方便有餘土者觀經五云修
0218a06: 方便道斷四住惑故曰方便無明未盡故
0218a07: 曰有餘行不退者化他行滿無退轉也前
0218a08: 七住還斷惑證空名位不退後初地去名
0218a09: 念不退中道正念二邊莫動。
0218a10: 次明十地者。
0218b01: 四教義四八云此十通言地者一能生成
0218b02: 佛智住持不動二能與無緣大悲荷負一
0218b03: 切故名為地也文。
0218b04: 一歡喜從此用中道觀破一分無明顯一分三德乃至等覺俱名聖種性此
0218b05: 是見道位又無功用位百界作佛八相成道
0218b06: 利益眾生行五百由旬初入實報無障閡土
0218b07: 初入寶所。
0218b08: 捨凡入聖四魔不動到有無邊平等雙照
0218b09: 名歡喜地從此用中道觀者四教義四七
0218b10: 云從此見佛性發中道第一義諦觀雙照
0219a01: 二諦心心寂滅自然流入薩婆若海證無
0219a02: 作四諦一實平等法界圓融文破一分無
0219a03: 明顯一分三德者無明乃是障中道之別
0219a04: 惑無明分破中道分顯法身般若解脫是
0219a05: 為三常樂我淨故稱德應知初地所破無
0219a06: 明細分三品中上雖破猶在回向後心至
0219a07: 三品盡方入初地俱名聖種性者據同證
0219a08: 論經必須開等覺性見道位者四教義
0219a09: 四七云從初地至佛地皆斷無明但以約
0219a10: 位分為三道初地名見諦道二地至六地
0219b01: 名修道從七地已己去名無學道文初地斷
0219b02: 無明別見發真中道故云見道大經云自
0219b03: 此已前皆名邪見人也故知兩教三乘別
0219b04: 教地前未見中道未斷別見皆名邪見人
0219b05: 也此約證道同圓初地即同初住故也又
0219b06: 無功用者既至初地不加功力任運流入
0219b07: 薩婆若海百界作佛者四教義四八云初
0219b08: 發真中道見佛性理斷無明見惑顯真應
0219b09: 二身緣感即應百佛世界現十法界身入
0219b10: 三世佛智地能自利利他真實大慶故名
0220a01: 歡喜地也文輔行七下卄四引瓔珞云如初
0220a02: 地百界二地千界乃至萬億等界現身亦
0220a03: 爾文行五百由旬者約生死處加實報土
0220a04: 約煩惱加無明約觀智加中觀實報無障
0220a05: 礙土者觀經六云行真實法感得勝報
0220a06: 色心不相妨故言無障礙文寶所者喻分
0220a07: 證寂光也。
0220a08: 
0220a09: 
0220a10: 天台四教儀集註卷第八
