0283a01: 丹霞澹歸釋禪師語錄卷一
0283a02: 同門弟樂說今辯重編
0283a03: 上堂
0283a04: 康熙甲寅春大眾請上堂拈香云此一瓣香恭為
0283a05: 今上皇帝惟願一人有慶萬壽無疆又拈云此一瓣
0283a06: 香奉為　護法檀越惟願文臣不愛錢武臣不惜死
0283a07: 萬民樂業天下太平又拈云此一瓣香焚於一株不
0283a08: 但大地眾生命根俱斷亦令天下老古錐鼻孔纔熏
0283a09: 掃蹤滅跡今日操入室之戈供養
0283a10: 現住廬山歸宗堂上本師天然是和尚用酬法乳第
0283a11: 一座白槌云法筵龍象眾當觀第一義師云纔說第
0283a12: 一義卻須更與一槌僧出問無邊剎土者一指端畢
0283a13: 竟是同是別師云者裏討什麼同別僧一喝師云未
0283a14: 有主在進云和尚前言不顧後語師云恰被闍黎道
0283a15: 著僧又一喝師云且去別時來進云還有一著在師
0283a16: 云一向留與闍黎進云移過螺峰挂北斗分付胡孫
0283a17: 莫畜狗師不荅僧問和尚多時住此山今日深居丈
0283a18: 室還有法與人麼師張口云闍黎且道病僧有舌頭
0283a19: 也未進云重翻貝葉開還合暗裏點頭事不疑師云
0283a20: 舌頭生也良久云還說箇什麼即得舉僧問法眼如
0283a21: 何是沙門所重法眼云若有所重不名沙門師云即
0283a22: 今人人有箇問頭未免各有所重病僧纔見你有所
0283a23: 重便與拈卻且道病僧還有所輕也無到者裏稍有
0283a24: 顧盼便成大病說箇不顧盼又是大病了得底人千
0283a25: 念萬念決定不流入第二念不是無念祇是不相續
0283a26: 於相續中而無相續不相續想者不是你一時湊泊
0283a27: 多年踐履得來須是悟始得悟須是一蹋到底始得
0283a28: 不見俱胝和尚得天龍一指頭禪隨問但豎一指別
0283a29: 無提唱玄沙云我當時若見拗折指頭人知玄沙老
0283a30: 婆心切救得一指頭不知玄沙也祇替俱胝下得箇
0283b01: 注腳大眾者祗是箇注腳俱胝一指頭又是阿誰注
0283b02: 腳大梅會得即心即佛不管他非心非佛非心非佛
0283b03: 祇是即心即佛注腳便不是心不是佛不是物也祇
0283b04: 是即心即佛注腳即心即佛又是阿誰注腳直饒你
0283b05: 過了轉句過了半提到得向上全提時節也祇是箇
0283b06: 注腳且是阿誰注腳大眾我者裏要注腳即有要本
0283b07: 文即無你待向者裏討本文便是禍事你討得本文
0283b08: 了須拋向腦背後別作生涯若更向本文上左顧右
0283b09: 盼一發是禍事也大眾直須與麼委悉好復舉雪竇
0283b10: 化主省宗問興教坦和尚諸佛未出世人人鼻孔撩
0283b11: 天出世後為什麼杳無消息師云者是全部底注腳
0283b12: 他卻有陷虎之機也須還他箇屠龍之手與教云雞
0283b13: 足峰前風悄然師云胡蜂猶記舊時窩省宗云未在
0283b14: 更道興教云大雪滿長安師云猛將卻返家中死
0283b15: 以省宗便云誰能知此意令我憶南泉拂袖歸眾興
0283b16: 教下座請省宗重理前話至未在更道處出語云我
0283b17: 有三十棒寄你打雪竇省宗纔拜大眾若不會興教
0283b18: 後語玄沙便拗折指頭也祇做得俱胝一半注腳你
0283b19: 不會得玄沙只一半你會得俱胝卻完全作麼生是
0283b20: 玄沙一半杜鵑枝上月三更作麼生是俱胝完全蝴
0283b21: 蝶夢中家萬里大丈夫兒寧可向俱胝句下生不可
0283b22: 向玄沙句下死若更徘徊自是你根性遲鈍不干病
0283b23: 僧事遂合掌云去年九月承　老人有命今日略赴
0283b24: 箇時節用申迴向大眾客聽主裁自多陳謝子傳父
0283b25: 業不用承當且作麼生是不用承當底句喝一喝云
0283b26: 話墮也結槌云諦觀法王法法王法如是下座。
0283b27: 浴佛上堂世尊生下一手指天一手指地被後代兒
0283b28: 孫喚作傳語人即今坐立儼然不用指天指地更無
0283b29: 一人免得傳語之過你便免得做傳語人免不得做
0283b30: 寫畫人總做了寫畫底人依舊是傳語底人大眾世
0283c01: 尊生下一手指天一手指地此是第一幅古畫後來
0283c02: 在摩竭陀國掩室令阿難門外傳語此是第二幅古
0283c03: 畫最後來在娑羅雙樹下示涅槃相此是第三幅古
0283c04: 畫者三幅畫描盡古今人人都道千金難買到我者
0283c05: 裏一文錢不值近來卻收得一幅文殊三處過夏大
0283c06: 迦葉欲白槌擯之纔舉起槌忽見百千萬億文殊盡
0283c07: 其神力槌不能舉大眾此乃點睛之龍破壁而去你
0283c08: 若眼目定動卻是未得點睛鱗角爪牙雖然具足猶
0283c09: 靠著一堵壁在便下座。
0283c10: 南雄還山上堂舉百丈有僧哭入法堂云父母俱喪
0283c11: 請師選日丈云明日來一時埋卻師云病僧往南
0283c12: 奉慰陸孝山大夫且作麼生說箇一時埋卻底道理
0283c13: 隙中塵影日紛紛叫殺蒼天總不聞舉手槌胸云若
0283c14: 我嚴尊在日不致得如此無依無怙良久顧大眾云
0283c15: 汝等從來不曾有一點眼淚都是些鐵打心肝卓拄
0283c16: 杖下座。
0283c17: 端午上堂當日屈靈均抱石自投於汨羅江江邊之
0283c18: 人並流往救遂留下箇競渡底故事今日若有人抱
0283c19: 石投江山僧不但不理他更與一推何以故者鈍漢
0283c20: 抱著一團滯貨不送向深水裏更待何時後因蛟龍
0283c21: 奪其祭食又留下箇楝葉五絲粽子今日若有蛟龍
0283c22: 奪食山僧不但不理他更點與三碗茶何以故他
0283c23: 到有徹底為人手段爭奈靈均以德為怨人人有一
0283c24: 塊石頭不肯放下人人有一段口食生怕奪卻三千
0283c25: 年前三千年後爭免得山僧檢點驀豎拄杖云會麼
0283c26: 雪浪堆中齊喝采奪標須是弄湖兒卓一下。
0283c27: 上堂舉菩薩戒經我今盧舍那方坐蓮華臺師云大
0283c28: 尊貴生周匝千華上復現千釋迦師云猶有次第在
0283c29: 一華百億國一國一釋迦師云沒卻頂各坐菩提樹
0283c30: 一時成佛道師云且莫眼花如是千百億盧舍那本
0284a01: 身師一喝云當時若有人下得者一喝也免卻後代
0284a02: 兒孫許多之遶千百億釋迦各接微塵眾師云向什
0284a03: 麼處下手俱來至我所聽我誦佛戒師云草鞋錢且
0284a04: 寘漿水錢是阿誰出驀豎拂子云甘露門開也千百
0284a05: 億釋迦總在拂子頭上誦盧舍那常所誦一戒光明
0284a06: 金剛寶戒千百億文殊各各白槌道因地而倒依地
0284a07: 而起離地求起必無此理千百億普賢各各偏袒右
0284a08: 肩右膝著地而作誓言世界無盡眾生無盡而我行
0284a09: 願一切無盡四門天王飛熱鐵輪追集天下獰惡鬼
0284a10: 神遵受佛敕護持正法惟有一魔王道瞿曇我直待
0284a11: 眾生界空乃至無有眾生名字爾時我方發菩提心
0284a12: 盧舍那佛在赫赫天光師子座上聞此語已巳合十指
0284a13: 爪唱言善哉千百億釋迦千百億文殊千百億普賢
0284a14: 一時不見魔王也不見盧舍那佛也不見大眾見麼
0284a15: 擲拂子云一片白雲橫谷口幾多歸鳥盡迷巢。
0284a16: 上堂大修行人還落因果也無前百丈云不落因果
0284a17: 便墮了野狐身大修行人還落因果也無後百丈云
0284a18: 不昧因果便脫了野狐身五百生前後兩箇老古錐
0284a19: 都只道得一半若有道得完全句底我讓院子與他
0284a20: 住眾無對師云若無山僧自道去也便下座。
0284a21: 上堂今朝月食食成一箇兼中到纔說兼中到不得
0284a22: 向黑圈圈上作道理全瞎全開半開半瞎全瞎也是
0284a23: 者箇道理全開也是者箇道理半開半瞎也是者箇
0284a24: 道理到得無可瞎處大地一時火發摩竭陀國正令
0284a25: 雖提格外相詶不堪鈍置明日佛舍利塔豎起剎鋒
0284a26: 山僧有病不能上山借重樂說大師出一隻手。
0284a27: 上堂舉大目犍連以神足通追佛音聲過東方無量
0284a28: 世界了不得其邊際師云佛音聲既無邊際色香味
0284a29: 觸法不可有邊際六塵既無邊際六根不可有邊際
0284a30: 六根既無邊際六識不可有邊際六識既無邊際世
0284b01: 出世間一切法不可有邊際一切法既無邊際觀世
0284b02: 音菩薩一雙眼睛向什麼處著卓拄杖云還見麼諸
0284b03: 人髑髏在者一聲裏者一聲在諸人髑髏裏各各總
0284b04: 各各別各各異各各同各各成各各壞各各相知各
0284b05: 各不相知各各相到各各不相到各各來無從去無
0284b06: 至各各無依各各無住各各無性各各如夢各各如
0284b07: 幻如化各各如燄如影各各如空各各普遍各各清
0284b08: 淨各各解脫觀世音菩薩有如是著眼分三十二匠
0284b09: 人上忉利天雕佛三十二相到梵音相為什麼無著
0284b10: 手分卓拄杖云還見麼拄杖子是梵音相遍行堂是
0284b11: 梵音相堂中說法聽法坐立儼然是梵音相山河大
0284b12: 地草木藂林是梵音相三十二匠人是梵音相一斧
0284b13: 一刀一鎚一鑿是梵音相雕不出底梵音相是梵音
0284b14: 相雕得出底三十一相是梵音相卓拄杖云還見麼
0284b15: 若向者裏有箇入處全身脫落卻來痛罵山僧拖泥
0284b16: 帶水正好抓著癢處如或未然各與一張白紙將驢
0284b17: 鳴犬吠鵲噪鴉啼與我一一畫來看。
0284b18: 謝劉中丞上堂僧問因果分明丹霞榜樣撫臺為和
0284b19: 尚填債和尚作何法施為眾商量師云你莫謗撫臺
0284b20: 進云草鞋未解腳跟帶線草鞋高挂時如何師云你
0284b21: 又謗山僧僧問泰山非高日月非明是箇什麼師云
0284b22: 就是你進云泰山高日月明是箇什麼師云就是你
0284b23: 進云和尚昨到西天今歸東土師云也就是你進云
0284b24: 吽吽師默然僧佇立師云釘定了也僧禮拜歸眾師
0284b25: 乃云眾生欠佛債佛還眾生債眾生為什麼欠佛債
0284b26: 渠與三世諸佛同一鼻孔多劫背馳不還本有佛為
0284b27: 什麼還眾生債渠與一切眾生同一鼻孔一朝先得
0284b28: 起大慈愍作大方便令其各還本有眾生既欠佛債
0284b29: 為什麼卻不還佛不欠眾生債為什麼卻還召大眾
0284b30: 云欠者不還還者不欠識得此義無自無他無得無
0284c01: 失無憂無喜無能欠者無所欠者無能還者無所還
0284c02: 者一道清淨平等解脫山僧向充此山監院欠了若
0284c03: 干債連年奔走填補不完近來老病支離不能下山
0284c04: 承劉大中丞於羽書旁午之時遠相軫念特為結絕
0284c05: 此案令得一心調理今日舉似大眾此乃當厄之德
0284c06: 施於不報之地中丞於不報之地而行此施理同太
0284c07: 虛山僧於不報之地而受此施事周法界便是中丞
0284c08: 一道清淨平等解脫本有自性更無造作不但與山
0284c09: 僧同一鼻孔亦與三世諸佛同一鼻孔亦與一切眾
0284c10: 生同一鼻孔一切眾生不知少處不減三世諸佛知
0284c11: 了多處不增且道多處增少處減又作麼生話會良
0284c12: 久云待一切眾生將三世諸佛鼻孔拽脫總與中丞
0284c13: 迴向卓拄杖下座。
0284c14: 上堂一夏來並無一箇祖師出現解夏以後還有麼
0284c15: 召大眾云有三種過祖師不得出現知有人不知有
0284c16: 己行得住不得知有己不知有人住得行不得知有
0284c17: 入知有己也行得也住得只要時時在眼前稍稍參
0284c18: 差便不自在過得者三種過祖師便出現還有麼自
0284c19: 云若有也是怪事復云諸方匡徒領眾祇要祖師出
0284c20: 現為什麼卻成怪事自云若無也是怪事召大眾云
0284c21: 有祖師出現便無祖師出現無祖師出現便有祖師
0284c22: 出現道得見怪不怪底句分付拄杖子眾無對師便
0284c23: 起立合掌云且喜無人證據下座。
0284c24: 上堂今日中秋佳節舉兩則看戲因緣少伸供養有
0284c25: 一官人赴宴看了一本紅梅記喚正生正旦來贊歎
0284c26: 道今日卻苦了你二人便將席面賞他又喚小丑來
0284c27: 罵道人家有了你者樣奴材致使骨肉生離便拿下
0284c28: 去打那主人著忙了便勸道者是做戲如何便好認
0284c29: 真官人道如今教我向那裏討出箇真底來大眾者
0284c30: 官人到有三分伶利只是拈了眼裏一重花又添了
0285a01: 腦後三斤鐵有一村漢進城看戲看了一本琵琶記
0285a02: 一齣關雲長斬貂蟬他便逢人歎惜道可憐趙五孃
0285a03: 一生行孝到頭來被箇紅臉蠻子殺了大眾者村漢
0285a04: 便是十分糊塗卻也拈了腦後三斤鐵只添了眼裏
0285a05: 一重花我如今要將者兩箇人選一箇做善知識且
0285a06: 道合選那一箇自云他兩箇只是看戲底不如徑選
0285a07: 了者紅臉蠻子且道紅臉蠻子有什麼長處只有一
0285a08: 枚鬼見怕彈丸八面刀無靶。
0285a09: 上堂以少方便疾證菩提無量三千大千世界抹為
0285a10: 微塵一一塵有無量三千大千世界一一世界有無
0285a11: 量眾生一一眾生身中有無量諸佛出興一一佛出
0285a12: 興有無量菩薩圍繞現無量不可思議神變說無量
0285a13: 差別法門作無量廣大佛事經無量不可說劫卓拄
0285a14: 杖一下云若出得者一下我為汝諸人入拔舌獄還
0285a15: 信麼自笑云著甚死急。
0285a16: 上堂舉趙州語金佛不度爐木佛不度火泥佛不度
0285a17: 水真佛內裏坐師豎拂子云拂子也不度爐也不度
0285a18: 火也不度水真佛在什麼處汝等二六時中如天普
0285a19: 蓋如地普擎如四河入海滔滔汩汩不舍晝夜求斷
0285a20: 相不可得求續相不可得因什麼特地艱難古人見
0285a21: 汝不會從旁著急熱忙裏說上幾句又怕你錯會了
0285a22: 冷地裏添上幾句都叫做事不獲已巳祇如風颺剎旛
0285a23: 二僧辯論六祖道不是風動不是旛動仁者心動者
0285a24: 是熱忙裏說上幾句底雪峰讀到此處便道大小祖
0285a25: 師龍頭蛇尾好與二十棒太原孚上座侍立次咬齒
0285a26: 雪峰又道老僧與麼道也好與二十棒者是冷地裏
0285a27: 添上幾句底雖則忍俊不禁在得底人分上是什麼
0285a28: 殘羹餿飯若論老婆心切理合如然所以雲巖在南
0285a29: 泉不會異類中行話道吾與他同回藥山請益依舊
0285a30: 不會直得咬指頭出血船子見夾山頻頻回顧豎起
0285b01: 橈云汝將謂別有便覆舟入水而逝汝等特地艱難
0285b02: 病僧也合向萬仞懸崖騰身直下只是汝等不曾到
0285b03: 夾山底田地病僧不甘便做船子何不自家向萬仞
0285b04: 懸崖騰身直下看若能向萬仞懸崖騰身直下方信
0285b05: 道二六時中如天普蓋如地普擎如四河入海底消
0285b06: 息大似日中逃影便是船子一條性命直不得一碗
0285b07: 殘羹餿飯也博不得夾山一聲可惜何況趙州恁麼
0285b08: 告報郎當不少汝等還肯省力也未復舉玄沙語諸
0285b09: 方老宿盡道接物利生祇如三種病人來作麼生接
0285b10: 患盲底拈槌豎拂他又不見患聾底語言三昧他又
0285b11: 不聞患啞底教他說又說不得若接不得佛法無靈
0285b12: 驗地藏便出眾道現今桂琛有眼有耳有口和尚作
0285b13: 麼生接玄沙叫聲慚愧便歸方丈師召大眾云地藏
0285b14: 蓋卻玄沙玄沙蓋卻地藏者便是汝等二六時中如
0285b15: 天普蓋如地普擎如四河入海底消息因什麼特地
0285b16: 艱難有僧持此語請益雲門雲門云禮拜著僧禮拜
0285b17: 雲門以拄杖桎其僧退後云汝豈不是患盲復喚其
0285b18: 僧近前來僧近前雲門云汝豈不是患聾又問會麼
0285b19: 僧云不會雲門云汝豈不是患啞其僧於此悟去大
0285b20: 慧道者僧悟去祇悟得雲門禪若是玄沙禪更買草
0285b21: 鞋行腳師召大眾云雲門放出玄沙大慧放出雲門
0285b22: 者便是汝等二六時中如天普蓋如地普擎如四河
0285b23: 入海底消息因什麼特地艱難會麼以拂子左拂一
0285b24: 下云撞倒釋迦以拂子右拂一下云磕翻彌勒盲人
0285b25: 聾人啞人金佛木佛泥佛拋在緣玉潭中便見西方
0285b26: 日出擊禪床下座。
0285b27: 上堂樂令以麈尾柄确几云至否客云至樂舉起麈
0285b28: 尾云若至那得去伊也弄得精魂一出管公明語鄧
0285b29: 颺老生者見不生常譚者見不譚要向者裏喚主人
0285b30: 公且莫受人瞞張思光陸處無屋舟居非水互換機
0285c01: 鋒即且寘當明不顧暗當暗不遇明又作麼生晉元
0285c02: 帝生得箇好太子解道舉頭見日不見長安可惜不
0285c03: 肯出家若出得家到是箇宗門種草如今禪和子於
0285c04: 者一句下得些灑脫便要籠罩一世若到丹霞門下
0285c05: 打折你腰莫言不道。
0285c06: 南雄送別陸大夫還山上堂舉六祖大師云吾滅後
0285c07: 有二菩薩從東方來一在家一出家建立吾宗師云
0285c08: 大小祖師作座主見解山僧建立丹霞十三年有一
0285c09: 箇南雄陸大夫他如今奉尊人之諱還鄉去也忽有
0285c10: 人問地頭已巳離途中有阻又作麼生但向道沈融谷
0285c11: 底外父就是陸孝山底家爺汝等衲僧到者箇時候
0285c12: 踢翻虎穴直入龍潭更有什麼事卓拄杖下座。
0285c13: 上堂悟石問我還要資治通鑑麼我說是書便要有
0285c14: 人說者箇是點鬼簿要他作甚我說過去現在未來
0285c15: 鬼時時在我者裏過堂我有時要點他不敢不到及
0285c16: 至到了我也不曾點他世界是箇鬼窟古今文字乃
0285c17: 至三藏十二分教俱是箇點鬼簿還識得鬼麼連卓
0285c18: 拄杖云出跳出跳。
0285c19: 臘八上堂一人成佛一切世界有情無情同時成佛
0285c20: 為什麼還有如許眾生即如釋迦牟尼佛自道我從
0285c21: 無如劫來久已巳成佛為什麼到此日此時方纔悟道
0285c22: 大眾此時悟道久已巳成佛正覺山前並無此事大洋
0285c23: 海裏一任翻騰直得摩竭掩室毘耶杜口正是拖泥
0285c24: 帶水汝等向什麼處摸索驀卓拄杖一下云鶴有九
0285c25: 皋難翥翼馬無千里漫追風擲拄杖下座。
0285c26: 迎歸宗老和尚出江口還山上堂天然老漢本入山
0285c27: 中相看不謂山僧先出江上奉迎山中相看者不露
0285c28: 一些消息要顯從天而下底機謀江上奉迎者點出
0285c29: 千里來龍要顯絕流而漁底手段絕流而漁者遮攔
0285c30: 不住從天而下者奇特不成彼此勘破一場今
0286a01: 日舉似大眾還有知得落處者麼相逢盡道休官去
0286a02: 老漢勘破山僧林下何曾見一人山僧勘破老漢然
0286a03: 雖如此總被大眾勘破。
0286a04: 劉中丞資薦道場滿散上堂僧問今日為劉大中丞
0286a05: 指出報國之忠即為大眾剖出拼命之義百萬軍中
0286a06: 作麼生是砲聲捉敗師云明日來與汝道進云利刃
0286a07: 相對生死誰分師豎一指云總在者裏進云紅旗掩
0286a08: 日禮拜歸眾僧問十方世界尚無餘剩未知撫臺即
0286a09: 今還有餘剩也無師云汝還有餘剩麼僧一喝師云
0286a10: 大石洞前金菡萏進云和尚忘前失後師云亂雲堆
0286a11: 裏鐵浮圖進云一回相見一回老一度相看一度寒
0286a12: 師云他時後日大哭有分在舉永嘉云日可冷月可
0286a13: 熱眾魔不能壞真說假使鐵輪頂上旋定慧圓明終
0286a14: 不失驀豎拂子云者箇是眾魔是真說若有眾魔爭
0286a15: 得不壞真說若有真說爭得不為眾魔所壞大眾眾
0286a16: 魔即是真說一箇不壞一箇真說不是眾魔兩箇不
0286a17: 壞一雙眾魔不壞真說真說亦不壞眾魔落霞孤鶩
0286a18: 秋水長天眾魔即壞眾魔真說亦即壞真說兔麥燕
0286a19: 葵南箕北斗到者裏直饒千手千眼只好站著看爭
0286a20: 奈當人不能自信翻成特地大眾心是自己已底心性
0286a21: 是自己底性如今人從生至老起居不疑起居食息
0286a22: 不疑食息為什麼說到心性翻成特地只為嗜慾日
0286a23: 深道理日錮邪說日熾通塗日塞若在富貴場中大
0286a24: 似順風揚帆猝難收港學士大夫讀得些經史積趲
0286a25: 得些世間知見倚才趁勢毀謗先聖埋沒已靈要得
0286a26: 迴心嚮道真不易事山僧自聞劉中丞之訃傷感不
0286a27: 已巳特遣大眾禮懺今日道場滿散更為舉揚陞於此
0286a28: 座不獨為他於丹霞有護念之德蓋為山僧有知己
0286a29: 之感於法門有同道之悲祇如中丞在此山建毘盧
0286a30: 寶閣免常住糧差為大眾造巡廊使步步皆得安隱
0286b01: 為大眾造普同塔使人人皆得歸藏又為山僧代運
0286b02: 三寶互用底因果者些功德汝等無有不曉卻如何
0286b03: 是山僧知己之感記得中丞初見山僧便將出處大
0286b04: 義儒佛異同盡情擊難山僧亦盡情剖晰中丞便信
0286b05: 得山僧是箇真實出家為道底人大眾真實出家乃
0286b06: 是本等為什麼卻成知己之感只為世間人看得佛
0286b07: 法荒唐看得出家人微賤便把山僧當做人家簷下
0286b08: 躲雨底漢子中丞語山僧云經濟二字便讓儒流性
0286b09: 命之學須還佛法他信得佛法至微至妙便信得出
0286b10: 家至尊至重即信得山僧出家至真至實決不肯落
0286b11: 在功名富貴中決不坐在文章節義上所以一見山
0286b12: 僧之後常常相見只談佛法不及一些世事者便是
0286b13: 山僧第一知己之感中丞既信得佛法信得山僧又
0286b14: 信得教外別傳之道肯向者裏用心山僧見他出言
0286b15: 吐氣時有脫穎之處但未免耽著靜定境界愛得有
0286b16: 些把捉山僧向他說此事固須細心亦要膽大因舉
0286b17: 玅喜道士大夫參禪生怕落空譬如船不曾翻便要
0286b18: 跳水中丞沈吟未荅間山僧便說不如憑他跳水撲
0286b19: 通一聲響不見一滴方纔可笑中丞當下便覺痛快
0286b20: 後來在海幢方丈與阿字法兄劇談玄妙山僧舉古
0286b21: 人道即心即佛又道非心非佛又道不是心不是佛
0286b22: 不是物還有優劣也無中丞道他作幾層纔說得完
0286b23: 也非得已巳山僧道於公如何中丞道若待說完堪作
0286b24: 什麼山僧又道如何是不待說完便見中丞一笑而
0286b25: 起大眾者不是曲彔木邊長連床上鬥得口熟來底
0286b26: 是他自己胸襟流出祇是他有些不曾倒斷處終不
0286b27: 自瞞山僧一發見他志誠便道此事切莫放慢但時
0286b28: 時逼拶逼拶到水窮山盡自有箇倒斷時節者是壬
0286b29: 子年九月山僧與中丞相別到次年夏間山僧大病
0286b30: 一場冬間奉老和尚呼喚前往歸宗今年春回至南
0286c01: 昌路上又是一場大病病中念及時事倥傯羽書旁
0286c02: 午恐怕中丞忙中忘卻者一著子力疾寓書云公是
0286c03: 朝廷大臣挑著地方擔子干係不小眾人皆憂豈能
0286c04: 無憂眾人皆疑豈能無疑正當一切紛紜時此箇無
0286c05: 動如來不曾動著卻不可云無動如來不曾紛紜也
0286c06: 中丞荅書深領此意山僧見他後語未全脫然隨後
0286c07: 有些閒言長語差侍僧持去中丞已巳往潮州及冬再
0286c08: 差監寺往候中丞已巳不相待傷哉傷哉大眾不信佛
0286c09: 法者如沙信佛法者如寶信佛法者如毛信教外別
0286c10: 傳之道者如角如今出一叢林入一保社說是祖師
0286c11: 門下客提箇話頭做些工夫操三歇五半青不黃者
0286c12: 何限且無論一聞千悟得大總持便向者箇門頭勤
0286c13: 學好問也不多見何況尊居八座數千里內文武吏
0286c14: 民錢糧兵馬許多機務又有許多人奔走趨承他卻
0286c15: 似深山道流不貪酒色不耽著名利時時有箇不徹
0286c16: 證不休底志氣便是山僧見他在海幢請了一部五
0286c17: 燈會元相見時便將五燈裏機緣來問請了一部華
0286c18: 嚴經相見時便將經裏疑義來問如此精勤宰官中
0286c19: 實是希有可惜他已巳見大意未即到家纔得四十三
0286c20: 歲便乃長謝人間若是天假之年真做得法門大器
0286c21: 山僧者箇同道之悲豈是小小大眾者一著子事不
0286c22: 論麤細人不論僧俗時節不論閒忙沒有一刻不活
0286c23: 脫現前會底掉得便用不會底永劫背馳祇如中丞
0286c24: 鎮撫省城不往潮州也沒人說他不是只因忠孝激
0286c25: 發不顧利鈍鞠躬盡瘁死而後已巳者便是鐵輪頂上
0286c26: 旋圓明終不失底境界若論一介之士黃金不渝白
0286c27: 刃可蹈與中丞一般境界還得一般受用也無山僧
0286c28: 道箇知即得一切人分上須得恁麼中丞分上又作
0286c29: 麼生山僧道箇知即不得大眾總是一般境界為什
0286c30: 麼一邊知即得一邊知即不得豎拂子云山僧向者
0287a01: 裏見中丞中丞向者裏見山僧若別有相見辜負了
0287a02: 中丞不待說完便見底消息會麼復豎拂子云山僧
0287a03: 向者裏不見中丞中丞向者裏不見山僧若再有相
0287a04: 見也辜負了中丞不待說完便見底消息還會麼擲
0287a05: 下拂子喝一喝乃合掌云上來舉揚耑為護法中丞
0287a06: 持平劉公莊嚴報地伏願天上人間隨所生處不昧
0287a07: 正因乘一佛乘直至道場自利利他無不圓滿且道
0287a08: 山僧還在裏許也無斂手哭云可悲可痛下座。
0287a09: 除夕上堂大年三十人家做箇小船子設些酒果叫
0287a10: 做送窮鬼山僧便是箇窮鬼汝等作麼生送眾無對
0287a11: 師乃云山僧便是窮鬼並無一物與人忽地七珍八
0287a12: 寶賺他不肖兒孫珍寶止啼黃葉兒孫過眼浮雲者
0287a13: 邊忽起忽滅那邊隨壞隨成到處撞頭磕腦從來不
0287a14: 出房門汝等作麼生送大眾總不開聲留也留伊不
0287a15: 住送也送伊不行曉得難施伎倆不如做箇人情高
0287a16: 聲喚云窮鬼你領情不領情自云不領不領復云為
0287a17: 什麼不領自云箇是各人家裏祖宗三代先靈喝一
0287a18: 喝下座。
0287a19: 元旦上堂以拄杖右卓一下云者是舊年三十左卓
0287a20: 一下云者是新年初一旦道在什麼處過界中卓一
0287a21: 下云亥子之交祇如南閻浮提夜半是北俱盧洲日
0287a22: 中東勝神洲日中是西瞿耶尼夜半作麼說箇剋的
0287a23: 底時節短即論時長即論歲祇如娑婆世界八十小
0287a24: 劫極樂世界一晝一夜乃至一念中過去未來現在
0287a25: 沒一剎那停留作麼說箇交代底主賓驀豎拄杖云
0287a26: 者是無量劫中第一年第一月第一日第一時底第
0287a27: 一剎那者是一剎那中無量時無量日無量月無量
0287a28: 年底無量劫沒有剋的底時節沒有交代底主賓亥
0287a29: 子之交向什麼處著山僧不可教汝等隨例顛倒去
0287a30: 也擲拄杖下座。
0287b01: 石吼監院為父母請上堂石吼震監院為在家二眾
0287b02: 造箇普同塔躬負父母骨石請樂說大師為授三皈
0287b03: 五戒方纔入塔既入塔了復請山僧舉揚般若以報
0287b04: 親恩大眾者是震監院行孝底事在家人與出家人
0287b05: 行孝各別在家人說父母全而生之子全而歸之也
0287b06: 不沾沾承歡膝下他又道事君不忠便是不孝蒞官
0287b07: 不敬交友不信戰陣無勇乃至斷一樹殺一獸不以
0287b08: 其時都是不孝他也說得儘寬闊我出家人寬闊又
0287b09: 別梵網經云孝名為戒亦名制止無一惡不斷無一
0287b10: 善不修無一眾生不度方名為孝在家人與出家人
0287b11: 雖則不同若論行孝三牲五鼎啜菽飲水孝則俱孝
0287b12: 不孝則俱不孝識得自己即孝識不得自己即不孝
0287b13: 識得自己便識得父母要識父麼擊禪床左角一下
0287b14: 云者裏是要識母麼擊禪床右角一下云者裏是是
0287b15: 則不無爭奈在震監院分上喚作父母在山僧分上
0287b16: 喚作兒女在一切人分上鄉下夫妻步步不離三即
0287b17: 一皆空名而非實有若於者裏著得一隻眼舉手下
0287b18: 足無非報恩若於者裏業識茫茫拖累他散入七趣
0287b19: 伶俜辛苦無非負恩佛說若人以父寘左肩母置右
0287b20: 肩行四天下經無量劫便利涕唾不離其身猶未足
0287b21: 以報恩他從不要你安頓從不教你休廢從不與你
0287b22: 捨離現成公案直是報他不得山僧則不然以父蹋
0287b23: 在左腳下以母蹋在右腳下行四天下逕無量劫便
0287b24: 利涕唾不離其身猶未足以負恩他也不要你安頓
0287b25: 也不教你休廢也不與你捨離現成公案直是負他
0287b26: 不得既報恩負恩二俱不得山僧說底佛說底相去
0287b27: 多少大眾識得佛意正好供養識得山僧意正好修
0287b28: 行總不識得鄉下夫妻步步不離正好自在遂合掌
0287b29: 云上來舉揚不但震監院父母盡大地所有父母之
0287b30: 恩一時報卻了也卻有一人呵呵大笑在且道是那
0287c01: 一箇人起立云要頭斫取去。
0287c02: 燈夕上堂正月初一起箇早病到如今猶未了正是
0287c03: 連旬風雨寒跛鱉盲龜都凍倒今日是十五卻纔伸
0287c04: 出頭來寒山子便道吾心似秋月碧潭清皎潔無物
0287c05: 堪比倫教我如何說漳州權禪師又道吾心似燈籠
0287c06: 點火內外紅有物堪比倫來朝日出東二大老同到
0287c07: 者裏點綴元宵熱鬧不少仔細看來未免有些俗氣
0287c08: 大眾釅茶三碗幸可同傾解事人前不勞重舉卓拄
0287c09: 杖下座。
0287c10: 雷峰候老和尚還山上堂高亭初見德山隔江招手
0287c11: 忽然大悟橫趨而去更不回顧後來開法嗣德山大
0287c12: 慧道高亭橫趨而去許他是箇伶俐衲僧若要法嗣
0287c13: 德山即未可何以故猶隔江在山僧則不然高亭橫
0287c14: 趨而去許他是箇伶俐衲僧後來法嗣德山納了一
0287c15: 場敗闕何以故猶有回顧在便下座。
0287c16: 浴佛上堂人人有者一日釋迦老子偏會捏怪卻是
0287c17: 者些不會捏怪底從孃肚皮裏出來哇哇地哭了
0287c18: 聲雲門聽得頫首快心把條哭喪棒悄悄放下釋迦
0287c19: 老子那裏落節者裏拔本召大眾云好一場打鼓
0287c20: 琵琶總被浴頭一串穿卻雙龍吐水一溫一涼以手
0287c21: 作掩口勢云我兒我兒不要聲張便下座。
0287c22: 結夏上堂橫按拄杖云今日開爐聖凡俱鍛眾中莫
0287c23: 有聖人麼眾無對師云恁麼總是凡人也若待轉凡
0287c24: 成聖從新鍛起不是好手驀卓拄杖一下云一齊鍛
0287c25: 了也還有躍冶之金麼良久云沒有了也者箇爐子
0287c26: 今日開了今日便收教汝等一箇箇眼橫鼻直坐享
0287c27: 太平好麼良久云有什麼不好復云說什麼好便下
0287c28: 座。
0287c29: 南雄還山上堂兩次嶺頭送別大好還鄉曲調陸孝
0287c30: 山父親死在家裏恰得還鄉劉子安父親死在軍中
0288a01: 亦得還鄉便是山僧有箇父親死了多年直至如今
0288a02: 連還鄉二字也不提起卓拄杖下座。
0288a03: 閏五月初一上堂僧問長老峰作麼生師云放在玉
0288a04: 淵潭裏進云不在內不在外不在中間即今在什麼
0288a05: 處師豎拂子進云亦無立處師一喝僧禮拜師云若
0288a06: 得一回落處何消舉起方知乃云三年一閏五年再
0288a07: 閏者裏但有時節一切皆閏所以心心是閏更無本
0288a08: 心法法是閏更無本法直饒成道利生佛佛是閏更
0288a09: 無本佛恁麼前月已巳閏今月再閏作麼生銷繳大眾
0288a10: 既一切皆閏不得本月本日本時即一切皆閏重箇
0288a11: 閏月閏日閏時更喫一頓粽子不妨錦上添花汝等
0288a12: 但得一飽不須更討便是落下飯碗也只在閏邊閏
0288a13: 表以拂子擊禪床下座。
0288a14: 上堂舉五祖演云佛祖生冤家悟道染泥土無為無
0288a15: 事人聲色如聾瞽且道如何即是恁麼也不得不恁
0288a16: 麼也不得恁麼不恁麼總不得忽有箇出來道恁麼
0288a17: 也得不恁麼也得恁麼不恁麼總得但向道我也知
0288a18: 你向鬼窟裏作活計師云出格道流纔一拈弄敲骨
0288a19: 打髓不可思議古人所有言句大似插草標兒賣頭
0288a20: 有一種人見了插草標底便道我認得伊面目若是
0288a21: 跳盪兒郎疋馬單刀向百萬軍中將者插草標兒底
0288a22: 一刀兩段我者裏擂鼓三通不枉平生志氣然雖如
0288a23: 此不是說到者裏便休且道如何即是忽有箇出來
0288a24: 道恁麼也不得不恁麼也不得恁麼不恁麼總不得
0288a25: 卻向道你也說到者裏便休下座。
0288a26: 上堂一喝分賓主照用一時行要識箇中意日午打
0288a27: 三更若只懸羊頭賣狗肉達磨一宗掃地而盡且作
0288a28: 麼生委悉蟻子慣從腥處走蒼蠅偏向奧邊飛不妨
0288a29: 昧卻水老鶴何苦明他諸佛機喝一喝下座。
0288a30: 上堂舉趙州訪一菴主主豎起拳頭州云水淺不是
0288b01: 泊船處便出又訪一菴主主亦豎起拳頭州云能縱
0288b02: 能奪能殺能活便禮拜師云有底道趙州古佛眼空
0288b03: 四海把者箇拳頭要抬便抬要搦便搦不知他八十
0288b04: 歲行腳總站在拳頭邊傳語如今還有不甘心者麼
0288b05: 直饒道箇放下著依舊落在拳頭窩裏山僧見趙州
0288b06: 恁麼告報覓休心了不可得說什麼甘心不甘心驀
0288b07: 豎拂子云還見麼向道莫行山下路果聞猿叫斷腸
0288b08: 聲下座。
0288b09: 上堂有兩兄弟極肯做詩一箇指鴉為題云門前有
0288b10: 一鴉終日鬧喳喳去了頭和尾好像一塊炭一箇指
0288b11: 狗為題云門前有一狗終日鬧吼吼去了頭和尾好
0288b12: 像一條凳兩人便要訪歐陽修求印證做名公正開
0288b13: 船時歐陽修也來搭船修便問二公何往荅云去訪
0288b14: 歐陽修獻詩修云我也頗好吟詠可便請教麼二人
0288b15: 欣然朗誦前作修云好詩好詩我三人難得此會大
0288b16: 家聯句一首何如一箇便起句云三人共一舟一人
0288b17: 便接云同去訪陽修修云修到識得你你到不識修
0288b18: 大眾者兩箇漢納了一場敗闕要作座主使下也不
0288b19: 能勾歐陽修雖則氣宇如王爭奈錯下名言何以故
0288b20: 他兩人害底是識得修底病卻擔了不識修底
0288b21: 者裏要識得修底名直須害了不識修底痾還委
0288b22: 麼躍馬過檀溪堂裏一群魚慌忙跳下驢摸得一
0288b23: 藕作一圓相云不得動著下座。
0288b24: 解夏上堂僧問綠玉潭裏落日吞天長老峰前磨牙
0288b25: 弄舌更於拂子頭上豎一翻筋斗和尚還放出一頭
0288b26: 地麼師云不許進云作麼生是空劫以前自己師云
0288b27: 你還喫拄杖也未進云如何是和尚眼師豎起拳進
0288b28: 云如何是學人心師豎二指僧禮拜師乃云結夏以
0288b29: 來趙州東壁挂胡盧解夏以往洞山萬里無寸草喝
0288b30: 一喝云猶有者箇在來亦不須尋去亦不須討丹霞
0288c01: 打碎醋胡盧全身入荒草喝一喝云猶有者箇在召
0288c02: 大眾云三段不同為什麼都有者箇在明明向你道
0288c03: 尚自不會何況蓋覆將來睦州老漢誑嚇閭閻驀豎
0288c04: 拂子云見麼明明向你道擲拂子云還見麼明明向
0288c05: 你道顧侍者云還我拂子來侍者度與師師便打云
0288c06: 明明向你道尚自不會頭長三尺頸長二寸有什麼
0288c07: 蓋覆盞子撲落地碟子成七片有什麼蓋覆扇子
0288c08: 跳上三十三天築著帝釋鼻孔東海鯉魚打一棒雨
0288c09: 似盤傾有什麼蓋覆初三十一中九下七麻三觔乾
0288c10: 屎橛有什麼蓋覆既總蓋覆不得明明向你道已巳是
0288c11: 誑嚇閭閻你若不會猶較些子山僧不可更鼓兩片
0288c12: 皮無風起浪去也喝一喝云猶有者箇在下座。
0288c13: 上堂僧問趙州作了三十年孝子丹霞座下還有作
0288c14: 孝子者麼師云若有孝子不成丹霞僧一喝云來說
0288c15: 是非者便是是非人師云你是忤逆種僧禮拜云已巳
0288c16: 知渡江即是主再向何處問酒家師云可不多了也
0288c17: 乃左右顧云祇恁麼去還有會處也無若也會去不
0288c18: 妨找絕若也不會盡是葛藤樁子復舉三平陞座有
0288c19: 道士出眾從東過西一僧從西過東三平云適來道
0288c20: 士卻有見處師僧未在師云是一賞一罰不是一賞
0288c21: 一罰試辨看道士出作禮云謝師接引三平便打師
0288c22: 云唬殺土地僧出作禮云乞師指示三平亦打師云
0288c23: 錦上鋪花三五重三平召大眾云者兩件公案作麼
0288c24: 生斷還有人斷得麼如是三問眾皆無對師云卻是
0288c25: 大眾會三平云若無人斷得老僧為斷去擲下拄杖
0288c26: 歸方丈師云囫圇吞箇棗復召大眾云道士從東過
0288c27: 西師僧從西過東三平便歸方丈豈不找絕因甚打
0288c28: 者些葛藤人知葛藤處找絕不知找絕處葛藤葛藤
0288c29: 底落得葛藤找絕底枉了找絕要見三平麼青山碾
0288c30: 為塵敢保沒閒人擲拄杖下座。
0289a01: 陸孝山護法五十初度上堂僧問諸佛眾生尚無增
0289a02: 減大眾今日為孝山太守祝壽和尚如何舉揚師云
0289a03: 板齒生毛進云只道得一半師云也須闍黎舌頭拖
0289a04: 地進云恁麼則大家祝壽去也師云不消一句進云
0289a05: 霜雪無有盡喬松依然青師便喝乃云今日是本山
0289a06: 檀越陸孝山大守生日山僧自康熙元年營建此山
0289a07: 便以護法囑累承孝山一諾之後在南雄做了十三
0289a08: 年官就做了丹霞十三年檀越家長裏短無不商量
0289a09: 此地他方無不勸導現在莊嚴當來供養無不周匝
0289a10: 山僧常說禪和子不做文章只出題目卻語孝山連
0289a11: 我者一篇文字不得你代筆早做了張曳白也其實
0289a12: 士大夫信道似者般久遠純一不道全無果然少有
0289a13: 山中每年逢他生日集僧禮懺蓋是不忘檀越德意
0289a14: 今年是他五旬大壽恰值守制在家人子之情不忍
0289a15: 稱賀山僧亦不忍以區區世諦傷其孝思特於道場
0289a16: 滿散登座舉揚少申迴向且將什麼物舉揚向什麼
0289a17: 處迴向祇如唐太宗道哀哀父母生我劬勞奈何以
0289a18: 劬勞之日更為燕樂即凡為人子直當終身不復受
0289a19: 賀豈況守制之時卻是我無生國裏倒有箇慶生之
0289a20: 說召大眾云既是無生國裏為什麼慶生舉拄杖云
0289a21: 看看沒量大人出興於世向前祖父向後子孫無量
0289a22: 無邊一肩擔荷且道向前祖父在什麼處向後子孫
0289a23: 在什麼處現前一肩擔荷底又在什麼處以拄杖畫
0289a24: 一畫云在者裏若識得者裏擔荷得起盡大地含靈
0289a25: 向者一箇人慶生者一箇人向盡大地含靈同慶其
0289a26: 生盡大地含靈各慶其生者一箇人獨慶其生總不
0289a27: 為分外山僧恁麼舉揚便做箇無大得大底生辰綱
0289a28: 迴向孝山雖則慶子孫之生卻是賀祖父之壽復召
0289a29: 大眾云子孫之生祖父之壽各各不同作麼生說箇
0289a30: 即慶即賀底道理舉僧問曹山云子歸就父為什麼
0289b01: 父全不顧曹山云理合如是僧云父子之恩何在曹
0289b02: 山云始成父子之恩僧云如何是父子之恩曹山云
0289b03: 刀斧斫不開如今孝山太守歸家就父未菴太翁全
0289b04: 然不顧免不得終天抱恨欲見無從山僧也道一句
0289b05: 刀斧斫不開畢竟孝山父子還得相見也無自云不
0289b06: 得既不得相見如何說箇刀斧斫不開自云若見即
0289b07: 開也莫非斫不開便是見麼自云作麼生下手復舉
0289b08: 拄杖云地水火風行住坐臥子孫底面目祖父底心
0289b09: 肝子孫底心肝祖父底面目從不出去說甚歸來說
0289b10: 不得歸爭說得就既無就者豈有顧者不但父不消
0289b11: 顧子子也不消尋父山僧者裏只是一箇生連無生
0289b12: 也沒卻只是箇肉團子連心也沒卻只是箇世諦連
0289b13: 第一義諦也沒卻只是箇子孫之生連祖父之壽也
0289b14: 沒卻無生國裏慶生大唐國裏不賀壽一串穿卻做
0289b15: 箇無大得大底生辰綱迴向孝山孝山即將此生辰
0289b16: 綱迴向盡大地含靈家長裏短商量不盡此地他方
0289b17: 勸導不盡現在莊嚴當來供養周匝不盡直得孝山
0289b18: 與盡大地含靈一氣相生同堂相慶交光相羅如寶
0289b19: 絲網方稱得丹霞不忘檀越之意且道者箇舉揚到
0289b20: 什麼劫中方了自云到得孝山成道了正好不了在
0289b21: 山僧口門窄祇說得到者裏以拄杖畫一畫下座。
0289b22: 中秋上堂今夕中秋苦無佳月當日有箇道士直上
0289b23: 華山絕頂賞了一夜萬里無雲及至下山依然風雨
0289b24: 又有箇山人取下月來從袖中出似一寸周圓明鏡
0289b25: 冷光透骨滿庭如晝仰看天際煙霧晦冥者兩人向
0289b26: 外馳求失卻自己已汝等識得自己麼開眼見明白月
0289b27: 即現閉眼見暗黑月即隱還識得自己麼開眼見暗
0289b28: 白月即隱閉眼見明黑月即現識得自己已了切忌向
0289b29: 開閉明暗黑白隱現上著到若向無開閉明暗無黑
0289b30: 白隱現上著到還成眼病不睹全輪直饒得得親拈
0289c01: 得出與自己已全無交涉汝等又作麼生良久云喫茶
0289c02: 去下座。
0289c03: 上堂貓病喫烏藥狗病喫白藥衲僧病喫什麼藥喫
0289c04: 沒藥如何免得此病覓起處不可得既覓起處不得
0289c05: 喚作什麼病也祇是些貓病狗病也祇喫些烏藥白
0289c06: 藥還識病麼病不離身還識藥麼藥不離口死不得
0289c07: 臥活不得走通身是眼無處下手為什麼如此良久
0289c08: 云盧醫不自醫便下座。
0289c09: 上堂舉藥山與雲巖遊山腰間刀響雲巖問什麼物
0289c10: 作聲藥山抽刀驀口作斫勢洞山舉了道看他藥山
0289c11: 橫身為者箇事今時人欲明向上事須體此意始得
0289c12: 師云作麼生是此意此意又作麼生體不知背手抽
0289c13: 金鏃忽見翻身扣角弓一箭雙鵰雲裏落千群鐵騎
0289c14: 湧銀龍。
0289c15: 上堂舉僧問法眼云如何是佛法眼云汝是慧超雪
0289c16: 竇顯頌云江國春風吹不起鷓鴣啼在深花裏三級
0289c17: 浪高魚化龍癡人猶戽夜塘水白雲端頌云三文大
0289c18: 光錢買得箇油粢喫向肚裏了當下便不饑玅喜拈
0289c19: 云者兩尊宿一箇會聽鷓鴣啼一箇會買油粢喫若
0289c20: 是慧超佛話未會在師召大眾云且道玅喜意作麼
0289c21: 生山僧不惜口業為諸人說破若是會聽鷓鴣啼左
0289c22: 耳進右耳出若是會買油粢喫入口也須抉出便是
0289c23: 會得慧超佛話正好一頓熱棒趁出便下座。
0289c24: 上堂僧問大慧菩薩問如來應供等正覺為是常為
0289c25: 無常乞師為眾剖示為是常為無常義師云逢人但
0289c26: 恁麼舉進云恁麼得究竟真常也師云逢人莫恁麼
0289c27: 舉進云石女抱琴尋清唱啞子謳歌上酒樓師云撒
0289c28: 手好開交僧問亭亭日午篩皓月大千界內普光輝
0289c29: 時如何師云老僧耳聾進云我手何似佛手意作麼
0289c30: 生師指耳云聾聾進云我腳何似驢腳師云問取
0290a01: 你手進云人人盡有生緣某甲生緣在何處師云問
0290a02: 取你腳僧榰頤歸眾師云撒手好開交舉法昌遇和
0290a03: 尚云法昌今日開爐行腳僧無一箇惟有十八高人
0290a04: 緘口圍爐打坐不是規矩嚴難免見諸人話墮直饒
0290a05: 口似秤錘未免燈籠勘破不知道絕功勳妄自修因
0290a06: 證果喝一喝云但能一念回光定脫二乘羈鎖師召
0290a07: 大眾云法昌老古錐沒得蛇弄尋者些泥羅漢深錐
0290a08: 痛劄爭奈皮下無血老僧又別丹霞雖有堂頭佛法
0290a09: 並無些箇惟有一把無明遍地火星飛墮幾多伶俐
0290a10: 禪和總把面門燒破饒伊起滅不停由我閉門高臥
0290a11: 赶他十八高人都去街坊打坐驀拈拄杖卓一下云
0290a12: 猶少打在直須摟盡根株方免披枷帶鎖。
0290a13: 上堂僧問大通智勝佛十劫坐道場佛法不現前不
0290a14: 得成佛道伏乞慈悲指示師云木雞啼子夜鐵鳳叫
0290a15: 天明進云天邊之鳥無相無聲非色非空即空即色
0290a16: 師云者裏無許多閒家具進云人人得悟只有某甲
0290a17: 不悟師云卻不到此乃云不聰不明不能為王卓拄
0290a18: 杖云木雞啼子夜不啞不聾不能為公卓拄杖云鐵
0290a19: 鳳叫天明兩桶一擔穿心挑了向四天下出賣一回
0290a20: 並無一箇售主你若會得三世諸佛不煩忉怛若也
0290a21: 不會來朝更獻楚王看卓拄杖下座。
0290a22: 長至上堂僧問取葛追藤取水追源衲僧無根向什
0290a23: 麼處下手師云清涼山裏萬菩薩進云元是水上尋
0290a24: 腳跡火裏覓源頭師云不勞如此舉洞山與泰首座
0290a25: 冬節喫果子問有一物上拄天下拄地黑似漆常在
0290a26: 動用中動用中收不得且道過在什麼處泰云過在
0290a27: 動用中洞山令侍者掇退果桌師云泰首座一轉語
0290a28: 即且置祇如洞山面前盤滿碟滿首座面前連桌子
0290a29: 也不見是箇什麼良久云即今休去便休去若覓了
0290a30: 時無了時。
0290b01: 上堂有一偷兒挖了人家壁洞探頭進去聽得有些
0290b02: 聲息忙忙退了出來停一會又探頭進去元來床上
0290b03: 有箇婆子天寒腳冷在被窩裏唱道伸伸縮縮又伸
0290b04: 伸阿彌陀佛偷兒喫了一驚忙忙退出停一會又探
0290b05: 頭進去婆子又唱道伸伸縮縮又伸伸阿彌陀佛偷
0290b06: 兒自忖道不好不好被他勘破了不如走罷大眾婆
0290b07: 子者一句不但卻賊保家亦能抽釘拔楔老僧昨夜
0290b08: 天寒腳冷也唱了兩回今日舉似大眾盡大地人被
0290b09: 老僧勘破老僧又被大眾勘破大眾卻被露柱勘破
0290b10: 便下座。
0290b11: 上堂黑黑黑道道道明明明得得得畢竟得箇什麼
0290b12: 道道良久召大眾云不可向山門前罵禿驢去也便
0290b13: 下座。
0290b14: 臘八上堂僧問泥塑木雕金粧墨畫鼻孔無煙如何
0290b15: 是佛師云拈卻髑髏前妄想著僧進前一蹋云雲臺
0290b16: 聲似佛祖師面目無師云阿難生也召大眾云會麼
0290b17: 釋迦如來今日成道阿難尊者今日示生如來成道
0290b18: 成箇尊者示生底尊者示生示箇如來成道底人人
0290b19: 慶如來成道老僧只慶尊者示生何以故尊者留得
0290b20: 如來一著若不留得者一著老胡種族掃土而盡如
0290b21: 來卻讓尊者一籌直饒拔得者一籌早已巳落第二頭
0290b22: 在下座。
0290b23: 上堂舉僧問夾山承聞和尚有言老僧三十年不曾
0290b24: 舉著宗門中事是否夾山云是僧便掀倒禪床夾山
0290b25: 便休師召大眾云者僧單遮夾山雙遮單遮處雙表
0290b26: 雙遮處卻單表次日夾山普請掘一坑召其僧至云
0290b27: 老僧三十年說無義語卻請上座打殺老僧埋向坑
0290b28: 裏便請便請若不打殺老僧上座須自打殺埋向坑
0290b29: 裏其僧歸堂束裝潛去復召大眾云夾山雙表者僧
0290b30: 單表雙表處卻單遮單表處又雙遮若識得者兩箇
0290c01: 漢十字縱橫真箇快活不徹驀豎左手云見麼見麼
0290c02: 若也見得西山白虎正猖狂豎右手云見麼見麼若
0290c03: 也不見東海青龍不可當作交紐勢云兩手捉來令
0290c04: 死鬥放下云化成一片紫金霜下座。
0290c05: 除夕上堂僧問三十日到來何處安身立命師云向
0290c06: 下文長進云安後如何師云伏惟尚饗進云還有末
0290c07: 後句麼師便喝僧禮拜云途窮方見無藏地識取元
0290c08: 來不露身師又喝僧問一年來和尚終日浩浩與大
0290c09: 眾商量成得箇什麼師云鬼爭漆桶無人見進云不
0290c10: 是某甲被和尚惑亂了多少師云鼠拽胡盧有底忙
0290c11: 僧一喝師卓拄杖一下僧禮拜起云還欠一著在師
0290c12: 云試道看僧便歸眾師拊掌乃云世人喚作守歲你
0290c13: 作麼生守得住又喚作度歲你作麼生度得去度不
0290c14: 去便恁麼去守不住便恁麼住衲僧家不動著一毛
0290c15: 頭許為什麼也隨人顛倒良久云來年更有新條在
0290c16: 惱亂春風卒未休。
0290c17: 元旦上堂僧問早也一百單八晚也一百單八還在
0290c18: 那一下著師云總不著進云為何末後又三下師云
0290c19: 也則不著進云桃紅柳綠夾一春懷中抱月照乾坤
0290c20: 師云者裏不放花筒爆竹僧問如何是新年第一義
0290c21: 師云斷雲漏影山千疊進云新舊未改事如何師云
0290c22: 殘月迷痕水一溪進云法堂中往往來來作麼生師
0290c23: 云一隊無孔鐵鎚速退速退僧問昨日與今朝畢竟
0290c24: 是同是別師云是同是別進云不得指東話西請和
0290c25: 尚直指師云適來曲多少進云滿面春風人不識是
0290c26: 誰並足與低頭師云從來沒有者箇話進云甚端的
0290c27: 師拈拄杖卓一下云且莫道端的老僧卻有者箇話
0290c28: 在乃云有年三十便將年三十作年初一開了門拜
0290c29: 年沒年三十便將年初一作年三十閉了門守歲自
0290c30: 有者等劣調漢子招人怪笑道是伊一人爭拗得眾
0291a01: 人老僧也許他具一隻眼何以故一人底眾人也有
0291a02: 眾人底一人也有隨東隨西一任擔板且道今日從
0291a03: 一人即是從眾人即是若從一人回而更相涉若從
0291a04: 眾人不爾依位住總不恁麼劈脊便棒老僧恁麼道
0291a05: 也是平地起風雷卓拄杖云不得禮拜便下座。
0291a06: 上堂僧舉右手云後點圓覺前點羅漢和尚還曉麼
0291a07: 師云不曉進云廣韶賣柴獠色身如龍虎和尚還見
0291a08: 麼師云不見進云窮鬼拋毬喝一喝云誰敢提起千
0291a09: 刀萬咼便禮拜師云囫圇埋卻僧問無頭無尾一真
0291a10: 如覿面逢渠不是渠師便喝進云和尚鼻孔裏有箇
0291a11: 須彌師云你因甚卻無鼻孔進云某甲者裏一點也
0291a12: 無師云你須彌裏又有箇鼻孔進云眼睛裏著不得
0291a13: 砂師云耳朵裏安得四大海水進云龜毛兔角非
0291a14: 奇異炎月冰霜疑殺人便禮拜師展兩手云與我放
0291a15: 下著進云無一粒米養卻許多大眾又說箇什麼師
0291a16: 云兩座倉房四箇米頭進云牛也死了人也亡了還
0291a17: 與庄頭商量甚底師云轉批去進云者老漢拋妻撇
0291a18: 子來此惑人師卓拄杖三下僧問大死底人還活得
0291a19: 也無師云明日與你道進云何不即今道取師云要
0291a20: 道亦何難進云古人問物不遷義便道落花隨水是
0291a21: 否師云你識得不遷底麼進云策馬車隨去行船水
0291a22: 也流師便打僧把拄杖云和尚亂打作麼師云蹉過
0291a23: 也不知僧禮拜云漫道時人須具眼滿堂鼻孔總撩
0291a24: 天師云瞎乃舉阿難問迦葉世尊傳金襴袈裟外別
0291a25: 傳箇什麼迦葉召阿難阿難應諾迦葉云倒卻門前
0291a26: 剎竿著師云此是祖師最後爪牙若不到恁麼田地
0291a27: 盡是墜身死漢如今仔細簡點將來迦葉大似日中
0291a28: 逃影驀豎拂子云看看拂子現無邊法界身也三世
0291a29: 諸佛各於其中坐菩提樹成等正覺十方菩薩各於
0291a30: 其中乘一佛乘直至道場聲聞緣覺各於其中具六
0291b01: 神通獲八解脫人天七趣各於其中不捨輪迴而證
0291b02: 圓覺山河大地草木叢林各於其中深談般若顯示
0291b03: 涅槃且還有放倒分也無既無放倒分還有豎起分
0291b04: 也無放倒豎起總沒汝分三世諸佛還他三世諸佛
0291b05: 十方菩薩還他十方菩薩聲聞緣覺還他聲聞緣覺
0291b06: 人天七趣還他人天七趣山河大地草木叢林還他
0291b07: 山河大地草木叢林無邊法界身是一枝拂子一枝
0291b08: 拂子是無邊法界身放倒則橫亙虛空豎起則了無
0291b09: 眹跡豎起則人天瞻仰放倒則山海晏清放倒豎起
0291b10: 相去多少忽被阿難呵呵大笑道長老費許多氣力
0291b11: 作麼又如何支遣擲下拂子便歸方丈。
0291b12: 上堂僧問如何是學人著力處師云旋風千匝進云
0291b13: 如何是學人轉身處師云被窩裏進云如何是學人
0291b14: 無心處師云絕進云火燒枯木向什麼處安身立命
0291b15: 師指面前地僧禮拜云石壁泉流歸大海一輪明月
0291b16: 照虛空師以袖便拂乃卓拄杖一下云杜鵑叫道歸
0291b17: 去好又卓拄杖兩下云鷓鴣叫道行不得也哥哥既
0291b18: 行不得作麼生歸去騎牛去坐船去拖箇死屍千山
0291b19: 萬水去行不得也便恁麼去者兩箇扁毛畜生縱饒
0291b20: 喚得回頭說得刻骨也是無繩自縛要會麼擲拄杖
0291b21: 云丈夫自有衝天志不向如來行處行。
0291b22: 上堂舉教中道一切眾生皆證圓覺師云報信者一
0291b23: 錢又道未出輪迴而辨圓覺彼圓覺性即同流轉欲
0291b24: 出輪迴無有是處師云親言出親口常不輕菩薩逢
0291b25: 人授記不打更待何時而今天下老和尚橫說豎說
0291b26: 盡道提持者一著子丹霞連者一著子也沒有要喫
0291b27: 便喫要痾便痾煩惱時一團烈火歡喜時滿面春風
0291b28: 是輪迴不是輪迴是圓覺不是圓覺試辨看若辨不
0291b29: 得且向十字街頭張三哥李四嫂東看西看忽然看
0291b30: 見拽脫鼻孔卓拄杖一下下座。
0291c01: 上堂二僧並出一僧便問如何是父母未生前本來
0291c02: 面目師云你還見燈籠麼進云官不容針師指旁僧
0291c03: 云他已巳為你荅了也僧擬進師便打旁僧擬問師亦
0291c04: 打乃舉赤眼歸宗道會則途中授與不會則世諦流
0291c05: 布長慶先師翁道不會則世諦流布坐斷聖凡情若
0291c06: 向者裏透得也做箇脫灑衲僧便能驅耕夫之牛奪
0291c07: 饑人之食若也未然盡是弄泥團漢卓拄杖一下云
0291c08: 會則途中授與且救得一半師召大眾云要識先師
0291c09: 翁麼天蠻不下雪樹蠻不落葉人蠻口流血老僧是
0291c10: 箇杭鐵頭做了他家兒孫直得七花八裂便下座。
