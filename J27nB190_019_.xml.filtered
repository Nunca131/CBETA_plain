0148a01: 石雨禪師法檀卷第十九
0148a02: 嗣法小師淨柱編
0148a03: 佛事
0148a04: 雪峰掛鐘板。擊板一下曰。八百年中祇是者個。千五
0148a05: 百人向甚麼處去也。若論兵隨將印。馬聽鑼聲。也須
0148a06: 各各有出身之路始得。出不得。山僧為你出去也。乃
0148a07: 擊鐘一下。
0148a08: 寶壽挂鐘板。舊日規模。一任梅花連夜發。斬新條令。
0148a09: 豈容客子帶春回。銅頭鐵額的到此也須重鍜。龍馳
0148a10: 虎驟的不妨依教奉行。今有密言。有誰唱和。良久曰。
0148a11: 無則仰勞二上座去也。遂擊鐘板。
0148a12: 為沖天開開。三載黃金應失色。一朝瓦礫自生光。禪
0148a13: 和特地來相接。一句明明為舉揚。乃舉鑰曰。個個頂
0148a14: 天立地。為什麼被者個轉卻。沖一喝。師曰。恁麼則更
0148a15: 勞彌勒重彈指去也。
0148a16: 為瑞峰開關。從門而入。不涉程途。從門而出。豈離當
0148a17: 處。何用山僧重添註腳。師以鑰畫此⊕相曰。三年暗
0148a18: 裏添秋色。一日清香菊滿林。
0148a19: 為來雲封關。我手何似佛手。露柱忽然開口。我腳何
0148a20: 似驢腳。卻被燈籠道著。上座生緣在甚處。碓觜開花
0148a21: 春又去。大眾。昔日黃龍禪師以此三關語勘人。自古
0148a22: 至今。聞者各各藏蹤斂歛蹟。今日山僧舉出。莫是要封
0148a23: 上加封。鎖上加鎖麼。良久曰。欲知華藏莊嚴界。且入
0148a24: 微塵一點看。
0148a25: 為妙天蘊空封關。化金牛飯。不齋羅漢僧。煮趙州茶。
0148a26: 懶作人天福。腰包頂笠渡錢塘。安心欲寄雲門足。雲
0148a27: 門因我不留情。移筇更向清涼宿。清涼山。甚奇特。不
0148a28: 離紅塵高突兀。忽憶騎獅看母人。依稀尚有苔封跡。
0148a29: 就崖茅屋起三間。隔斷紅塵喚作關。有人問及關中
0148a30: 主。指出飛花共鳥語。知見何須妙入天。諸蘊空來不
0148b01: 是汝。不是汝。倒跨文殊銕獅子。銕獅子且置。畢竟如
0148b02: 何是封關一句。乃舉銕鎖曰。銕上座與諸人道了也。
0148b03: 喝一喝。遂封。
0148b04: 為來雲遷關。天華關不住。雲門住不關。聖凡無限意。
0148b05: 截斷在其間。大眾。且道如何是其間的意。噫。只尺不
0148b06: 見他家事。遍界無藏汝不干。
0148b07: 推來雲為監院。開關。入門不是藏蹤。出門亦非顯跡。
0148b08: 若道不變隨緣。猶是當年氣息。饒你隨緣不變。不妨
0148b09: 等待他日。且道如何是今日事。良久曰。腰纏莫惜衝
0148b10: 寒去。背負休辭冒暑回。
0148b11: 為隱明開關。銀山銕壁。黃金失色。淵海空天。光生瓦
0148b12: 礫。若是密移一步看飛龍。個裏依然無出入。有出入。
0148b13: 畢竟以何為準的。乃舉鎖匙曰。看。看。且要勞他一臂
0148b14: 力。
0148b15: 為屍行芥城封關。海闊天空。智者不居。鐵壁銀山。愚
0148b16: 人不識。然則如鏡照鏡。不妨者邊那邊。死限之心既
0148b17: 固。活埋之念須堅。雖然。欲知此話行。須看三年後。
0148b18: 為正衡開關。若論盡大地是個關房。本無出入。只因
0148b19: 迷故。關上重關。亦是迷上重迷之意。今人只思尋悟。
0148b20: 全不知迷。既不知迷。悟從何得。所以老僧常向人道。
0148b21: 迷有十分。悟有十分。今日開關。豈屬迷悟。大眾聽取
0148b22: 一偈。有出入。無門戶。無開掩。有封固。若是香象截流
0148b23: 機。終不從他覓頭路。乃舉鎖匙曰。且道者個是甚麼。
0148b24: 試開關看。
0148b25: 蒼龍峰新建山門。祝語。蒼龍飲碧潭。千古飲難乾。放
0148b26: 行兼把住。來往客心寒。宗乘中道。無門為解脫之門。
0148b27: 教乘中道。開廣大之慈門。且道畢究從那一邊即是。
0148b28: 乃卓拄杖曰。且從者裏入。
0148b29: 掃散木老和尚塔。爛煮石牛頭。活烹木虎尾。供養不
0148b30: 將來。將來不供養。大眾。先師有伴也。先師來也。且道
0148c01: 那個是伴。舉數珠曰。莫者便是麼。噫。無縫塔前無影
0148c02: 樹。果熟香飄劫外春。遂展具曰。仰勞大眾同聲回向。
0148c03: 掃靈雲祖師塔。人見我亦見。飛花如血濺。昔日鷓鴣
0148c04: 啼。春風為吹斷。斷不斷。古月峰高事可疑。從今掃破
0148c05: 春風面。喝一喝曰。禮拜看。
0148c06: 掃九峰慈慧禪師塔。溈山一脈。天涯不隔。會得此意。
0148c07: 峰峰秀出。不止於八。終不至十。但能千里外逢師。鳥
0148c08: 語花香看今日。咄。
0148c09: 掃升山道希禪師塔。春鳥自語。春花自紅。古今有異。
0148c10: 仙佛同宗。雪峰道。絕玄沙路通。咦。平高就下承渠力。
0148c11: 山化為龍若個逢。
0148c12: 掃長慶安禪師塔。讀無字碑。知音罕遇。禮無縫塔。作
0148c13: 者難逢。不如撮黃土香。作女人拜也。圖個開山可報。
0148c14: 祖道重隆。且道如何是重隆的意。良久曰。不須今夜
0148c15: 明星現。踏著源頭水自通。
0148c16: 掃玄沙備禪師塔。我亦當年腳指破。塔樣分明呈者
0148c17: 個。師不出嶺我不入。世人擬說兩何故。偶然踏斷偃
0148c18: 水聲。百萬人天俱見過。昨夜黃犬吠大蟲。侍者從今
0148c19: 不回互。亦回互。解道原來不是你。咄。自此兒孫更莫
0148c20: 疑。個個疏通石頭路。
0148c21: 掃長慶稜禪師塔。家家逗到清明節。處處骨堆都迸
0148c22: 裂。獨有西禪長慶寺。低灰化作白蝴蝶。顧問大眾曰。
0148c23: 又向甚麼處去也。各禮三拜看。
0148c24: 掃古靈贊禪師塔。境寂山空。百丈家風唯師證得。歸
0148c25: 報師翁。無聲三昧末後路通。大眾。且道如何是無聲
0148c26: 三昧。噫。青草凄凄沒不得。鳥解啼春花解紅。
0148c27: 掃雪峰真覺大師塔。竹森森。檉枝曳曳。掃出全身。
0148c28: 見聞即別。望州亭相見了。茶傾三奠不為多。烏石嶺
0148c29: 相見了。香爇三枝不為少。僧堂前相見事如何。還讓
0148c30: 再來藍長者。且道以何為證。不見余中丞道。輥得毬
0149a01: 兒是雪峰。
0149a02: 掃鼓山晏國師塔。有來由。無縫罅。不堅久。難敗壞。分
0149a03: 明寫出秋山容。祖師靈骨難遮蓋。卓拄杖曰。好遮蓋。
0149a04: 他家有路通霄外。諸大德。還有把臂共行者麼。良久
0149a05: 曰。且回向看。
0149a06: 掃雲門先師塔。煙雲冬夏。花鳥春秋。有恩難報。有怨
0149a07: 難酬。若道石傘峰依然突兀。若耶水仍舊東流。且喜
0149a08: 未見先師靈骨在。還要見先師靈骨麼。良久曰。不見
0149a09: 道。祖不了。殃及兒孫。喝一喝曰。回向。
0149a10: 掃天衣懷禪師塔。往昔曾挑水。一擔兩頭脫。傳得雲
0149a11: 門宗。我來為掃塔。一掃葛藤窠。一掃秋風葉。噫。祇因
0149a12: 埋沒本空蹤。至使吾師今受屈。良久曰。屈。
0149a13: 掃皎律師塔。不舉宗乘。不拈經教。昭慶登壇。暫時顛
0149a14: 倒。歸來擬欲露全身。塔頭無縫埋荒草。荒草枯。蛇足
0149a15: 多。掃除一句問如何。大家齊念薩婆訶。薩婆訶且置。
0149a16: 不知塔還受掃也無。師以坐具打一圓相。喝一喝。回
0149a17: 向。
0149a18: 掃具足禪師塔克聖淨賢請。欲攬青風以為帚。朝雲掃卻
0149a19: 暮還有。欲撮黃土以為香。山自高兮水自長。汝欲克
0149a20: 念以作聖。以德報德非究竟。汝欲淨意以為賢。知恩
0149a21: 報恩恐未然。汝欲我為作方便。遂以如意畫一○相
0149a22: 曰。一切存亡此中見。若是具兄嫡骨兒。定應著眼急
0149a23: 須薦。若不薦。作麼生成得個掃塔事。良久曰。不見道。
0149a24: 寶印當空錦縫開。即以如意打聖一下曰。後句也須
0149a25: 你自道始得。
0149a26: 奠瑞白法兄塔。挽青雲而作拱。撮黃土以為香。法門
0149a27: 之理如斯。兄弟之情何在。不得已巳倒拈帚柄。一掃寒
0149a28: 空。若掃塵不掃塔。恭而無禮。掃塔不掃塵。同條生不
0149a29: 同條死。塵塔俱不掃。爭奈白浪滔天。塵塔一時掃。且
0149a30: 道我師兄靈骨在甚麼處。欲知他日龍華會。且續開
0149b01: 山一代。
0149b02: 封爾密法兄龕。巍巍堂堂。輝輝煌煌。出不全露。入不
0149b03: 覆藏。打開玄路。掣開金鎖。欲助慇勤。實傷我股。賴有
0149b04: 後昆。交參鐘鼓。鐘鼓聲。何凄楚。休凄楚。雲門門外更
0149b05: 封雲。且看回互不回互。
0149b06: 為久默禪師起龕。獅子出。獅子入。全在獅兒奮迅力。
0149b07: 雖然有手大家扶。不勞動著纖毫忽。大眾且道。既不
0149b08: 許動。如何說個出入的道理。咦。海神不貴夜明珠。信
0149b09: 手撮來當面擲。封塔。日中月。夜半日。會得者萬里神
0149b10: 光。不會者惆悵何極。太湖南。方山北。莫道此中無縫
0149b11: 隙。彷彿栽松當道青。依稀字刻碑文白。舟藏壑。山藏
0149b12: 澤。天下情知不可藏。祇貴瞞人雙眼黑。眾中還有不
0149b13: 受瞞者麼。良久曰。莫怪早秋涼。都緣風雨急。
0149b14: 供佛日。中興十二代。覺靈齋呵呵。者一隊老漢。開山
0149b15: 也是你。中興也是你。今朝鼻孔頭。卻在我手裏。顧眾
0149b16: 曰。還有與祖師出氣者麼。賓則始終賓。主則始終主。
0149b17: 祭金臺掄法師塔。佛日既重興。不能逃定業。今日累
0149b18: 我來。一一為公說。且道說個什麼。乃顧彼眷屬曰。孝
0149b19: 子與賢孫。大家在者裏。
0149b20: 行知山封龕。善行知山。汝聽我言。我來汝去。六門緊。
0149b21: 關更須封固。矢上加尖。噫。若要光輝前後際。無過末
0149b22: 後一堆柴。
0149b23: 澄源耆舊火曾以賣墨為行腳。澄源老。澄源老。天下名山幾
0149b24: 遍了。不尋朋友不尋師。不為參禪不問道。隱向天華
0149b25: 十有年。晨昏惟數自家寶。且道如何是他自家寶。良
0149b26: 久曰。妙品極品大國香寥天。一金不換。莫遮便是他
0149b27: 自家寶麼。昨夜一時分散了。直須貶向無生鄉。也要
0149b28: 天華重煆好。
0149b29: 幻虛禪人火時當雷雨乍歇。虛空幻出無本性。本性幻出無
0149b30: 虛空。霹靂一聲雲散後。乾坤依舊月明中。更有截斷
0149c01: 聯纖一句。仰勞大眾共送雲程。
0149c02: 安心禪人火。盡道虛空突兀。誰知大地平沉。雖則名
0149c03: 曰淨息。未可號作安心。乃舉火炬召大眾曰。山僧欲
0149c04: 煩者個上座送彼一程。得麼。擲火炬曰。切忌攢頭入
0149c05: 此中。
0149c06: 海火頭火。一向你燒火。今日火燒你。但得火性空。你
0149c07: 性亦復爾。海火頭。會也未。一陣無風波浪生。智海雖
0149c08: 深終見底。
0149c09: 尼僧火。八苦交煎一老尼。業緣了卻是歸期。聯纖唯
0149c10: 有髑髏在。百煉精金略較些。從此去。莫狐疑。欲識路
0149c11: 頭真實處。夜半烏雞焰裏飛。
0149c12: 俞宗明火。臨終剃度。沙彌身。居士相。三年已巳前絕較
0149c13: 量。忽然今日春雲生。青天何必重遮障。妻淚泣。母淚
0149c14: 泣。一一為伊俱剖析。且道剖析後一句作麼生。從教
0149c15: 爍盡無明火。切忌西方祇者是。遂擿火炬曰。失。
0149c16: 玉函禪人火。昨夜白牛臥深雪。曉來有眼難尋覓。迷
0149c17: 時從此迷。悟亦從此徹。迷悟不相關。撒手便言別。大
0149c18: 眾。且道他路頭在甚麼處。看取火聚婆羅門。分明煉
0149c19: 出黃金骨。咄。
0149c20: 嗣南容公火。白雲坐斷已巳三年。頂後神光此日圓。歷
0149c21: 代祖師無巴鼻。黧奴拈起一毫端。恭惟嗣南容公一
0149c22: 生操守精嚴。末後孤峰獨宿。若是今日靈龕自舉。性
0149c23: 火自焚。無以慰彼高足孝思。故特邀我山野。聊借勝
0149c24: 熱婆羅門火光三昧。為津送之資。且道津送一句如
0149c25: 何舉揚。擲火炬曰。會得龍門無宿客。誰分東土與西
0149c26: 天。
0149c27: 勝蓮禪人火。秋風清。秋雨頻。大地從今絕點塵。臨行
0149c28: 切莫輕移步。乃舉火炬曰。此個西方路最親。且道路
0149c29: 頭在甚麼處遂擲曰也勝蓮花足下生。
0149c30: 完修禪人火。完修既以修完。大眾作何話會。若作末
0150a01: 後商量。莫惜山中柴貴。咦。一堆烈焰亙天紅。道火須
0150a02: 防燒著諱。
0150a03: 達之禪人火。達之達之。人謂你死。我謂你生。人謂你
0150a04: 生。我謂你死。不是我不順人情。只為你本來如此。不
0150a05: 如此。青山雨後青。達之在何處。若道者個是。松聲慼
0150a06: 慼。若道者個不是。澗響凄凄。噫。總不如個丙丁童。炤
0150a07: 破神光千萬里。
0150a08: 敬泉居士火。草凄凄。煙沒沒。春復秋。夏復臘。分明指
0150a09: 出。是俗是僧。又誰管你。非生非滅。擲火炬曰。咄。一生
0150a10: 疑慮從今徹。
0150a11: 無說禪德火。一念萬年。萬年一念。放過石火。遺下閃
0150a12: 電。恭惟無說禪師。一生竭力叢林。頭目髓腦俱捨。既
0150a13: 植無漏正因。必登無漏正果。唯是兒孫孝思。特請山
0150a14: 僧舉揚末後一句。聽取偈曰。不假靈犀一點光。情知
0150a15: 瞥見我清涼。今朝攪動無明火。東土西方總道場。乃
0150a16: 擿火炬曰。咄。
0150a17: 智憫火葬考妣。雲棲一胍。西方路通。生前歸命。死後
0150a18: 遺蹤。有子出家。世孝匪同。晨昏參叩。父儀母容。再三
0150a19: 哀懇。寶壽石翁。無明一舉。燒破太空。眉毛猶在。付與
0150a20: 丙童。喝一喝曰。回向。
0150a21: 鷲林勤舊火。白雲漠漠。流水淙淙。雲程迢遞。木落林
0150a22: 空。鷲林公。鷲林公。破家蕩產安寧後。捨命忘軀始見
0150a23: 功。雖然。若非末後光生。未免終成滯貨。且道如何是
0150a24: 末後光。勝熱婆羅門惡發。撩取眉毛過別峰。
0150a25: 靜虛耆舊火。秋風蕭蕭。白雲瑟瑟。生名靜虛。死稱其
0150a26: 實。向上一關。恐汝未識。大眾送汝。莫留朕跡。擲火炬
0150a27: 曰。咄。
0150a28: 心量庵主火。青山寂爾。綠水悠然。生滅既滅。寂滅現
0150a29: 前。路頭入手。便擬爭先。莫爭先。烈焰亙天燒不盡。一
0150a30: 任人來看九蓮。咄。
0150b01: 權厝嵌石兄佛事。浮生如寄。人所共知。死亦非歸。阿
0150b02: 誰委悉。且道今日將我嵌兄權厝於此。畢竟圖個什
0150b03: 麼。婆心最在流連處。水盡山窮卒未休。
0150b04: 具足禪師入塔。生於越。長於越。股為療親刀見骨。清
0150b05: 道橋邊露夙根。若耶溪上連枝脫。遊剡溪。住香雪。拖
0150b06: 泥帶水藏真說。惹得兒孫逐隊疑。今日分明都漏洩。
0150b07: 不漏洩。無底缽盂誰動得。噫。若是師兄滴血兒。會取
0150b08: 當陽遮一掇。
0150b09: 清池兄入塔。分明一派清涼池。幾度曾經劫火炊。此
0150b10: 物至今終不壞。耀地輝天也大奇。乃舉骨曰。且道是
0150b11: 什麼物與麼奇特。遂擲曰。大眾普送看。
0150b12: 靈鑒法師入塔。舌頭有路不難尋。轉入臨平路始深。
0150b13: 恐或賺人思自覆。層層無縫復森森。
0150b14: 為宗明入塔時雷雨方息。死不盡。燒不盡。霹靂一聲天地
0150b15: 震。天地震。塔門開。眷屬何須復舉哀。咦。青松依舊青
0150b16: 如洗。翠竹重重翠莫猜。
0150b17: 為淨坐送母明悲入塔。母以大悲心生子。子已巳出家。
0150b18: 子以大悲心送母。母已巳苦拔。雖然直待子母情忘。方
0150b19: 可入此無縫寶塔。且道無縫塔作麼生入。坐曰。無縫
0150b20: 塔且置。某甲母親畢竟在什麼處。師擲骨曰。行到水
0150b21: 窮處。坐看雲起時。
0150b22: 靜安入塔。有妻已巳為尼。有子作沙彌。故鄉情已巳盡。何
0150b23: 得更言歸。風凄凄。雨凄凄。江北江南事可疑。山僧特
0150b24: 特與伊決。日出三更未是奇。乃擲骨曰。咦。
0150b25: 定生禪者入塔。無縫無影。撐天拄地。生決定生。住實
0150b26: 不住。即此非此。好個入處。咄。煙鎖雲門幾萬重。不須
0150b27: 回首頻頻去。
0150b28: 尼淨輪入塔。若道是一堆枯骨。又是淨輪尼。若道是
0150b29: 淨輪尼。卻又是一堆枯骨。他既赤體為人。人宜全心
0150b30: 委悉。更要彼此利益。莫待平空一擲。為甚麼如是。不
0150c01: 見道。迢迢與汝疏。切忌從他覓。
0150c02: 為界如入塔。死不盡。燒不了。去不得。住不好。無縫塔。
0150c03: 一時倒。末後句。莫尋討。五番服毒達磨心。爭如者個
0150c04: 無煩惱。乃舉骨曰。且道者個是甚麼。昨夜月明雲散
0150c05: 了。
0150c06: 達禪人入塔。出得者個。入得者個。不出不入。當面蹉
0150c07: 過。欲不蹉過。須是　者個。師指山曰。為甚麼虎山缺
0150c08: 了一塊。眾回顧。師擲骨曰。達之向甚麼處去也。良久
0150c09: 曰。六月炎風吹不到。解轉身來能幾人。
0150c10: 為盤銘弟入塔。盤銘弟。盤銘弟。爾謂我生忙。我為爾
0150c11: 死計。我生既有所。爾死亦有地。畢竟問盤銘。即今在
0150c12: 何處。若道此即是。此內無盤銘。若道此不是。此外無
0150c13: 盤銘。好山不自秀。好水不自清。一曲兩曲無人會。囀
0150c14: 作迦陵頻鳥鳴。於今不是苦吟聲。咦。依棲尚有石田
0150c15: 熏。千古為君作證明。
0150c16: 為法雷送母淨緣入塔。白雲無跡。綠水有源。二俱不
0150c17: 住。誰是淨緣。會得者。男相女相悉歸安養。不會者。無
0150c18: 縫塔裏暫爾偷安。且道無縫塔又如何偷安。昨夜花
0150c19: 枝零落盡。曉來依舊北風寒。
0150c20: 為有道夢期入塔。桃紅柳綠。盡是髑髏眼睛。不勞左
0150c21: 顧右盻。日暖風和。盡是亡靈神識。何須說出說入。到
0150c22: 者裏直下會得。無縫塔豁然大開。如或未然。春風昨
0150c23: 日通消息。鳥語枝頭指向西咄。
0150c24: 法平座主入塔。是法平等。無有高下。此是法平座主
0150c25: 一生講不了的公案。今日要山僧與他了卻。聽我偈
0150c26: 曰。生同大眾。死同大眾。塔頭無縫。大家相送。大眾。既
0150c27: 是無縫。如何說個送的道理。良久曰。試回向看。
0150c28: 顧養心居士入塔。雪滿乾坤。江山一色。色即是空。唯
0150c29: 君委悉。生前奉素養心。末後全歸子德。大眾。既是子
0150c30: 歸就父。為甚父全不顧。良久曰。但解早翻身。何非極
0151a01: 樂國。咄。
0151a02: 為太常葛屺瞻居士點主。山高為筆。水長為墨。先生
0151a03: 之風。描寫不及。其天道也。天何言哉。其文章也。文不
0151a04: 加點。雖然。湖南夫子成千古。風月依稀任主張。
0151a05: 嵌石兄入塔。天無私不蓋。地無私不載。獨有者著子。
0151a06: 至公而無外。恭惟嵌石明普師兄。生緣在楚。出家於
0151a07: 當陽之青溪。參訪適越。受學於雲門之顯聖。行道入
0151a08: 吳。駐錫於金澤之雲關。總不出者著子的威德。其間
0151a09: 風霜雲水。冰雪叢林。潔身也畏五色糞之染污。嚴心
0151a10: 也學三無漏之精備。譬諸美玉不過無瑕。譬諸青天
0151a11: 但能絕翳。如我嵌兄帶水拖泥。和光混俗。末後又有
0151a12: 酬還夙債之風流。不食周粟之標致。可謂世出世間。
0151a13: 道誼朋情無所不被者矣。大眾。我嵌兄既有如是作
0151a14: 略。山僧何故與他燒作一團。煉作一塊。只有東村王
0151a15: 大老挑柴過唐公嶺。忽然一擔兩頭脫。卻向寶龍橋
0151a16: 上高叫曰。悔。悔。雖然如是。我嵌兄一世清高。又豈肯
0151a17: 向俗人口中取氣。且道如何是他清高處。大家聽我
0151a18: 一偈。鑿石束虛空。虛空入方器。同條生不同條死。喚
0151a19: 作巖頭末後句。送骨曰。咦。
0151a20: 栖煙。盤銘。山鳴同入塔。常寂光土。凡聖同居土。一手
0151a21: 遮攔。一手揭露。棲煙盤銘山鳴三位覺靈。既已巳共命
0151a22: 同船。從此不須回牙。要回牙。同氣相求。同聲相和。擿
0151a23: 骨曰。陊。
0151a24: 迻寶壽舊普同靈骨入新普同塔。如來禪。祖師禪。盡
0151a25: 付春風二月天。東雲水。西雲水。鷓鴣啼落花飛去。眾
0151a26: 覺靈。且莫動。雖然不食空王俸。也要大家知奉重。擿
0151a27: 骨曰送。
0151a28: 九蓮庵主入塔。朝九蓮。莫九蓮。今日晴明色更鮮。雖
0151a29: 是春初行夏令。臘月曾經火裏看。百尺竿頭開別徑。
0151a30: 密迻一步絕聯纖。爾等徒眾還知路頭麼。良久曰。蒼
0151b01: 天。蒼天。
0151b02: 鷲林勤舊入塔。昨夜雨聲滴瀝。今朝紅日西沒。送者
0151b03: 玅用無窮。亡者神通叵測。山僧有語叮嚀。野鳥枝頭
0151b04: 唧唧。凡聖同居。撩起便行。常寂光土。不勞駐錫。只有
0151b05: 一尊無縫塔。動著依然入不得。且問不動又如何。不
0151b06: 見道。海為龍世界。天是鶴家鄉。遂擿骨曰。咄。
0151b07: 為大和長老。魯菴居士同入塔。臘盡春回。青山雪布。
0151b08: 虎咬大蟲。一個兩個。緇素同途。有過無過。噫。看他直
0151b09: 入無生土。乃以拄杖擊三下曰。露。
0151b10: 石雨禪師法檀卷第十九終
