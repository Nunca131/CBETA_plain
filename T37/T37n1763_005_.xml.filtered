0394b16: 
0394b17: 
0394b18: 大般涅槃經集解卷第五純陀品第二卷之第二
0394b19: 
0394b20: 　文殊與純陀論義
0394b21: 　釋妙本見丈六以金翅鳥為喻
0394b22: 純陀品之第二
0394b23: 佛告純陀如是如是此下甲本聖本具出經文下同至成就具足檀波羅蜜。
0394b24: 案。智秀曰。佛印其喜慶也。
0394b25: 不應請佛久住於世至諸行性相亦復如是。
0394b26: 案。道生曰。應感之事。是佛境界。示同於外。
0394b27: 理不可請。內實常存。又何所請＝謂【甲】請謂耶。僧亮曰。
0394b28: 應是諸佛境界也。應物而滅。滅不在我。猶
0394b29: 形遷而影謝。豈可請耶。實處不滅。復何所請。
0394c01: 諸行性相者。性生性滅。性不可請。應如所宜。
0394c02: 何可請哉。法瑤曰。應由物感。感息則謝。豈可
0394c03: 請耶。僧宗曰。丈六是法身之。還是神極所
0394c04: 知。故言境界也。應於所應。豈得留耶。諸行性
0394c05: 相者。上舉境界。明應同所應。今舉性相明所
0394c06: 應同應也。性語其內。即以遷流潛謝為質。相
0394c07: 語其外。取其百年終滅為義也。
0394c08: 即為純陀而說偈言至上至諸天身皆亦復如
0394c09: 是。案。僧亮曰。證諸行不可請也。僧宗曰。此
0394c10: 偈中亦可亂明無常苦等諸過也。今隨義關＝開【甲】關開
0394c11: 者。初三偈半。無常門。次眾苦輪一偈。苦門
0394c12: 也。次有道者。謂二十五有。此半偈空門也。次
0394c13: 可壞法兩偈半。無我門也。已有如斯之過。故
0394c14: 云。如蠶處繭。不自在也。此身苦所集一偈半。
0394c15: 不淨門也。
0394c16: 諸欲皆無常故我不貪著至今日當涅槃。案。
0394c17: 道生曰。以理驗知。非實涅槃也。夫從惑有身。
0394c18: 身必起惑。何由能反。要從師乃悟。而受悟有
0394c19: 解。惑則冥伏。冥伏不起。亦名為滅。而未永
0394c20: 滅。若至於無師。然後都盡。謂究竟斷矣。然則
0394c21: 久已無有。今日捨身。明非實滅。滅既非實。示
0394c22: 同奚請耶。
0394c23: 我度有彼岸出過一切苦是故於今者唯受上
0394c24: 妙樂。案。道生曰。夫有有則有滅。有滅則有
0394c25: 苦。既已度有。何有滅苦耶。無苦之極。假名妙
0394c26: 樂。假名為受。故無所應請也。僧亮曰。而證於
0394c27: 真實者。具欲道已。真實不復滅也究竟斷有
0394c28: 者。斷有即涅槃。言當涅槃是應物。不可請也。
0394c29: 我度有彼岸者。此證法身湛然常樂。又不須
0395a01: 請也。
0395a02: 爾時純陀白佛言世尊至常住於世不入涅槃。
0395a03: 案。道生曰。純陀深得不滅之旨。說其所解。
0395a04: 以自陳也。僧亮曰。純陀當為請主。助佛弘化。
0395a05: 上云。諸佛境界無常。如似應身性同諸行。與
0395a06: 真身碩異。今欲明此義故。先歎涅槃。非淺識
0395a07: 所知也。然純陀深解即本矣。但此丈六。於
0395a08: 己有恩。是故願得常應不捨也。法瑤曰。純陀
0395a09: 既聞應身必滅。法身常住。始悟無請之理。但
0395a10: 念智淺。雖復得在大菩薩中。猶不能知法身
0395a11: 應身常無常義。以其道未成。猶須佛教。是故
0395a12: 因此復致請也。僧宗曰。此下請門之第三也。
0395a13: 佛向述其所歎。止其所請。本二理。具如前
0395a14: 釋。今純陀所領。已知妙本不可請也。而猶悕
0395a15: 〔住者…參差〕十六字－【甲】住者。謂丈六之現。事在化物。而為化參
0395a16: 差。深淺不一。是則化功未遂也。又佛之虛心。
0395a17: 如彼飢人。豈令化功未足。而當見捨。所以復
0395a18: 得請也。寶亮曰。純陀今請凡有二義。一則明
0395a19: 己是可教之人。二則自述有所未知。佛應住
0395a20: 世。教令成就。指饑＝飢【甲】饑飢人為喻。以顯至誠也。
0395a21: 爾時文殊師利法王子至欲求正法應如是學。
0395a22: 案。道生曰。純陀言。似如無滅。故據滅為
0395a23: 難也。僧亮曰。文殊欲令純陀。顯釋涅槃不滅
0395a24: 之義。乃晦居未達。執興難。謂不應請也。敬
0395a25: 遺記僧宗曰。請門第四。論義明常也。慧朗述
0395a26: 僧宗曰。常住妙有。是則不空。無常斷絕。所以
0395a27: 而言具空三昧也。寶亮曰。文殊居負地。以
0395a28: 顯純陀之德。將使時眾。捨昔所解。而從今信
0395a29: 也。文殊執。有二失也。若言丈六是實生滅
0395b01: 者。則應道便癈。其失一也。丈六以法身為本。
0395b02: 本雖殊＝異【甲】殊異。更無別體。若丈六生滅是實者。
0395b03: 則法身之本。豈得獨常。是為兩失矣。
0395b04: 純陀問言文殊師利至若是行者為生滅法。
0395b05: 案。僧亮曰。真知如來。應知如等。如來者。乘
0395b06: 如實來。所乘既實。果亦應真。故非行也。法瑤
0395b07: 曰。此下二人。更共廣說無請之理。文殊所據。
0395b08: 應身生滅。同諸行相。非請所能住也。純陀所
0395b09: 論。法身無為。不待請而住也。二者各據一邊。
0395b10: 共相抑揚。以申佛意無請之旨也。曇濟曰。純
0395b11: 陀以五事。明如來不同諸行。第一明若同諸
0395b12: 行。如彼車輪。第二不得名為天中之天。第三
0395b13: 如聚落主。第四明以不同諸行故。如彼力士
0395b14: 也。第五明若同諸行。則應如彼長者子也。僧
0395b15: 宗曰。此明上不得同下。如來是天中之天。云
0395b16: 何乃與諸行同耶。下有五譬。申佛是常。不同
0395b17: 有為也。智秀曰。此下有六譬。一況始舉四譬。
0395b18: 一況正顯如來久是無為。後舉兩譬。戒文殊
0395b19: 也。慧朗別述曰。此下舉四事以為法說。各有
0395b20: 一譬。離之為八也。此第一事法說也。謂佛既
0395b21: 是天中之天。豈得與凡人同也。
0395b22: 譬如水泡速起速滅至一切諸行亦復如是。
0395b23: 案。僧亮曰。車輪者。一高一下也。上云眾果最
0395b24: 勝。豈得復如車輪者耶。智秀曰。此第一譬。謂
0395b25: 佛豈同水泡之生滅。車輪之無窮邪。慧朗別
0395b26: 述曰。第一譬也。若謂上可以類下。與此二譬
0395b27: 同也。
0395b28: 我聞諸天壽命極長至壽命更促不滿百年。
0395b29: 案。僧宗曰。以下況上也。如非想之壽。尚八萬
0395c01: 劫。況如來耶。慧朗別述曰。第二法說也。謂
0395c02: 若同諸行。便是昔延而今促。何者。佛昔從天
0395c03: 而降。豈得暫在人間。便失天壽耶。
0395c04: 如聚落主勢得自在至勿觀如來同於諸行。
0395c05: 案。僧宗曰。第三譬初勝後不如也。佛昔道樹
0395c06: 之下。威神魏魏。如何今遂失勢力耶。慧朗別
0395c07: 述曰。第二譬也。不容如彼之失勢力也。
0395c08: 復次文殊為知而說至為天中天自在法王。
0395c09: 案。慧朗別述曰。第三法說者。若同諸行。則非
0395c10: 法王。佛以萬行圓滿。為三界尊。豈可得言諸
0395c11: 行相耶。
0395c12: 譬如人王有大力士至故稱如來應正遍知。
0395c13: 案。僧亮曰。王譬前佛。力士譬今佛也。伎能譬
0395c14: 十方無畏。佛降四魔。豈是行耶。僧宗曰。第四
0395c15: 譬也。如來道超魔境。豈是死法耶。慧朗別述
0395c16: 曰。第三譬說也。力士以種種伎能。所以當千
0395c17: 佛以萬行滿故。為三界尊。
0395c18: 文殊師利汝今不應憶想分別以如來法同於
0395c19: 諸行。案。慧朗別述曰。第四法說。勿空生妄
0395c20: 想以常為無常。
0395c21: 譬如巨富長者生子至如來同於一切諸行。
0395c22: 案。道生曰。以佛所說。為證真實之理。本不變
0395c23: 也。唯從說者。得悟乃知之耳。所說之理。既不
0395c24: 可變。明知其悟亦湛然常存也。僧亮曰。諸佛
0395c25: 所師。涅槃法也。若佛無常。法亦無常。故云所
0395c26: 說真法亦無信者。慧朗別述曰。第四譬也。彼
0395c27: 之家人。所以不復愛是子者。緣有可信相師
0395c28: 妄想說也。若人聞汝謂佛無常。汝是可信之
0395c29: 人。亦可緣汝而不信也。
0396a01: 復次文殊譬如貧女。案。道生曰。上云不應
0396a02: 說佛同於諸行。斯則解佛是無為矣。既解而
0396a03: 能說。真護法也。引此為譬。以顯其旨也。貧者
0396a04: 乏法財也。女者以本微善。能生今解也。僧亮
0396a05: 曰。上說佛是無為。此旨為長。應物方便。是義
0396a06: 為短。護法者。應顯其長覆其短也。女譬無常
0396a07: 慧。慧有三種。以聞慧入理不深。譬貧也。法瑤
0396a08: 曰。向云不應說佛同諸行相。是則內有真解。
0396a09: 故能常信此理。可謂護法者也。今真解常住
0396a10: 者。必由曩劫微悟之信也。是以目行者為女
0396a11: 人。未豐善法為貧也。曇濟曰。女譬聞慧能生
0396a12: 思慧也。敬遺記僧宗曰。此第五也。前以五譬。
0396a13: 抗折文殊。斥引未悟。今此兩譬。明能作此修。
0396a14: 必得常果也。女以生育為義。明始行菩薩能
0396a15: 生常解懷＝懷解【甲】解。懷懷解解轉明。義同育也。未有無漏法
0396a16: 財。故言貧也。寶亮曰。此下二譬。初借女人能
0396a17: 宣常為譬。後說丈夫隱有為之譬也。法蓮記
0396a18: 僧宗曰。此下二譬。舉內外為異耳。女人以護
0396a19: 子為譬。顯其內解堅正也。丈夫以能剛幹為
0396a20: 譬。顯其外說不可壞也。
0396a21: 無有居家救護之者。案。道生曰。行未濃故。
0396a22: 不免為惡所壞。本所安者不立。故云無有也。
0396a23: 僧亮曰。功德智慧。迭相扶助。譬居家眷屬。以
0396a24: 無此故。譬之無護也。法瑤曰。昔善未強。不能
0396a25: 永固其信。還為五欲眾惡所牽。失本所居。微
0396a26: 信之家也。內無家善。外無友護也。僧宗曰。既
0396a27: 從聞生慧。此解則遠感常果。常解在我。有出
0396a28: 世之像。是則三界非復其家。而復未獲常果。
0396a29: 在己兩盈之間。故云無居家也。救護者。解力
0396b01: 既微。未能仰感善友相獎接也。寶亮曰。佛法
0396b02: 正以信首五根為家。始行之人。樹德未深。是
0396b03: 則佛家未立也。道慧記曰。心離生死。則三界
0396b04: 非家也。若卅心滿上初地無漏。可稱生在佛
0396b05: 家。始行去此尚遠。故曰無有也。
0396b06: 加復病苦。案。一本云窮困。僧亮曰。謂障聞
0396b07: 慧之煩惱也。智秀曰。為八苦所病也。
0396b08: 飢渴所逼。案。道生曰。眾結為病苦。生死為
0396b09: 飢渴也。法瑤曰。內無家善。外無友護。是以為
0396b10: 惡友眾病所加。飢渴所逼也。僧宗曰。無禪定
0396b11: 之漿。又闕涅槃法食。故云飢渴。
0396b12: 遊行乞。案。道生曰。善是三界外法。而為
0396b13: 惡所壞。來在生死。去家展轉。是遊行之義。既
0396b14: 厭苦求樂。而非本善。應得不得。是乞義也。
0396b15: 僧亮曰。經離五道。譬遊行。生死非所樂之處。
0396b16: 譬之乞。法瑤曰。為苦所迫。思善以代之。譬
0396b17: 如乞也。敬遺記僧宗曰。乏定慧之食。修相
0396b18: 善以自資。此善不多。兼非己分。義同乞也。
0396b19: 遊行是遲迴履歷。非速去之像。明相善不能
0396b20: 直之出要也。法蓮記僧宗曰。去佛果遼遠。而
0396b21: 常解冥津。有向果之義。故曰遊行也。
0396b22: 止他客舍。案。道生曰。三界之身。為邪見之
0396b23: 宅。為惡所止。於其本善。為他舍也。僧亮曰。
0396b24: 人天之果。為逆旅也。法瑤曰。人天之身。惑之
0396b25: 所得。出自理外。終卒應無。譬客舍也。曇濟
0396b26: 曰。生死之中。非其久處。譬之他舍也。智秀
0396b27: 曰。常解習因。非生死眷屬。為客。五陰有權＝擔【甲】權擔
0396b28: 栖之義。曰舍。
0396b29: 寄生一子。案。道生曰。既以如來無為為解。
0396c01: 理無偏惑。譬之一子。生在所寄。謂之寄生也。
0396c02: 僧亮曰。思慧之明。從闇而生。曰寄。明闇雖
0396c03: 殊。所解不異。曰一。必紹佛家。曰子也。法瑤
0396c04: 曰。解託陰生。曰寄。真而無二。曰一也。曇濟
0396c05: 曰。譬思慧也。僧宗曰。菩薩居此陰身。乃懷常
0396c06: 解。解是我生。義稱子也。寶亮曰。從聞生思。
0396c07: 稱之為子。智秀曰。常解是一。無生滅之二。曰
0396c08: 一子也。
0396c09: 是客舍主驅逐令去其產未久。案。道生曰。
0396c10: 邪見是受身之本。為舍主也。非撥其解。謂如
0396c11: 驅逐也。僧亮曰。無明是受生之本。譬主也。思
0396c12: 慧去之漸遠。譬驅逐也。法瑤曰。身為其舍。邪
0396c13: 識所造。謂之舍主。邪見誹謗。不信常住。為逐
0396c14: 義也。寶亮曰。解惑相違。義若驅也。是知一豪
0396c15: 之善。必不感生死明矣。慧朗曰。斷見與常解
0396c16: 相違。而斷見是生死之主。故言主人驅客
0396c17: 抱是兒欲至他國。案。一本云其產未久。
0396c18: 僧亮曰。思慧始生。喻之未久。堅執不捨。況之
0396c19: 抱。遠之常樂。取譬他國也。曇濟曰聞思二
0396c20: 慧。相與一解。喻之抱也。修慧應得而未生。
0396c21: 譬之欲向他國也。
0396c22: 於其中路遇惡風雨至蜂螫毒虫之所唼食。
0396c23: 案。道生曰。五欲如風雨。諸結如寒苦。惡友如
0396c24: 蚊虻也。僧亮曰。障思慧煩惱。譬之寒苦。煩惱
0396c25: 之果。譬之唼食也。法瑤曰。佛道長遠。修難行
0396c26: 苦行。譬之寒苦。不免魔之所惱。譬之唼食。僧
0396c27: 宗曰。為邪學所抗折。譬風雨。未免煩惱吞噬
0396c28: 善根。譬毒虫也。道慧記曰。生死苦果。譬寒
0396c29: 雨。六塵惡賊。譬毒虫也。
0397a01: 經由恒河抱兒而度。案。道生曰。懷耶嫉正。
0397a02: 必以害加人。譬之河也。執真解而不顧險者。
0397a03: 喻抱兒而度也。僧亮曰。已得有為修慧。而無
0397a04: 為修慧未得。而無常難度。譬之恒河也。曇濟
0397a05: 曰。河譬非常師教也。抱兒者。譬執思慧解也。
0397a06: 僧宗曰。河譬小乘國也。外國法。若有異執。
0397a07: 乃至不共一河飲水。今譬趣他國者。事須經
0397a08: 河。而通法大士。懷常解而求佛。亦宜權化異
0397a09: 執也。
0397a10: 其水漂疾而不放捨。案。僧亮曰。生滅事切。
0397a11: 急於暴流。執解不捨。乃為奇特。
0397a12: 於是母子遂共俱沒。案。僧亮曰。雖在無常
0397a13: 之中。而能不生異見。若有誹謗法者。則沒命
0397a14: 救之。法瑤曰。夫護法者。必居惡世多難之處。
0397a15: 必為所嫉。而能雖被流漂。執解不捨。爰致喪
0397a16: 命。遂使常住之解。不行於世。人法俱墜。義言
0397a17: 母子俱沒也。僧宗曰。耶鋒盛遏於正說。遂使
0397a18: 言屈當時。解不申顯。義如子沒。人被折辱。義
0397a19: 如母沒也。
0397a20: 如是女人慈念功德命終之後生於梵天。
0397a21: 案。僧宗曰。善護常解之果報也。梵者言淨。即
0397a22: 涅槃也。天者。第一義天。
0397a23: 文殊師利若有善男子至定是有為定是無為。
0397a24: 案。僧亮曰。若未見常理。但爾無言。則不長
0397a25: 外惡。何用分別有為無為耶。此下出護法也。
0397a26: 寶亮曰。若謂如來定是生滅有為。亦得言是
0397a27: 斷滅無為也。又曰。不應云佛一向恒同有為。
0397a28: 然佛定是無為也。曇愛曰。直案句云。勿說如
0397a29: 來定是有為。應說定是無為也。僧宗曰。若但
0397b01: 體常而迷。非所以為解也。若能說本不乖
0397b02: 。解不背本。乃契中道也。故言不應定
0397b03: 說。同於諸行。亦不得云一向不同。若一向不
0397b04: 同。則傷也。如今未達。但自責而已也。
0397b05: 若正見者應說如來至生善法故生憐愍心故。
0397b06: 案。僧亮曰。說定是無為者。說常以化人所
0397b07: 謂如上護法也。生善法者。以善化人。人得善
0397b08: 命。是故如來。致有長壽之報。如八河之歸海
0397b09: 矣。生憐愍者。慈護物命。是長壽之因。
0397b10: 如彼貧女在於恒河至不求梵天梵天自至。
0397b11: 案。慧朗述僧宗曰。不委悉合譬。但撮取要旨。
0397b12: 舉以為誡勸也。
0397b13: 文殊師利如人遠行。案。道生曰。此譬不說
0397b14: 佛是有為。必以成無為義也。僧亮曰。秉常解
0397b15: 以求佛。譬遠行也。法瑤曰。前譬護法者。顯揚
0397b16: 無為。此譬隱覆有為也。始解未深。去佛懸遠。
0397b17: 譬遠行也。僧宗曰。請門第五段也。
0397b18: 中路疲極。案。道生曰。正見未濃。而邪心中
0397b19: 起也。僧亮曰。經離生死。常解轉微也。寶亮
0397b20: 曰。謂帶相修行者也。
0397b21: 寄止他舍臥寐之中。案。道生曰。邪心內昏。
0397b22: 譬臥寐也。僧亮曰。乘惑受報。非本所期。曰寄
0397b23: 止。流遁既久。遂失常解。說佛為無常。譬眠寐
0397b24: 也。曇濟曰。生死不可久處。為寄也。智秀曰。
0397b25: 雖有微解。惑障慧眼。暫忘所懷。如昏寐也。
0397b26: 其室忽然大火卒起。案。道生曰。害逼身命。
0397b27: 喻火燒室也。僧亮曰。既生此謗謗＝衍【原】謗。殃及身
0397b28: 也。法瑤曰。猶譬耶辨也。曇濟曰。始覺故言卒
0397b29: 起。
0397c01: 即時驚寤。案。道生曰。知非己招。如從眠寤
0397c02: 也。僧亮曰。知禍由己招也。寶亮曰。怪耶辨之
0397c03: 非。曰驚。尋理不然。曰寤也。道慧記曰。向以
0397c04: 暫不緣。今還得解。
0397c05: 尋自思惟我於今者定死不疑。案。僧亮曰。
0397c06: 謂謗佛之罪。重不可滅。法瑤曰。執正解不從
0397c07: 耶言。知必見害也。寶亮曰。謂若從耶道。必入
0397c08: 地獄也。
0397c09: 具慚愧故以衣纏身。案。道生曰。即以慚愧
0397c10: 為衣也。若言佛是有為。無慚愧也。曰誓不重
0397c11: 造。譬慚愧。還說佛常。昔所短。喻纏身也。
0397c12: 曇濟曰。以護常之言纏解常之也。
0397c13: 即便命終生忉利天至展轉常生安樂之處。
0397c14: 案。曇濟曰。慚愧故生天。護常故解脫。僧宗
0397c15: 曰。結果報也。忉利天有卅二臣。譬表卅二相
0397c16: 也。八十反者。八十種好也。大梵王者。梵名涅
0397c17: 槃。王即佛。
0397c18: 以是緣故文殊師利至疾成阿耨多羅三藐三
0397c19: 菩提。案。僧宗曰。舉譬誡勸也。
0397c20: 爾時文殊師利法王子至具亦當如來有為。
0397c21: 案。僧亮曰。佛開常宗。而純陀廣之。說得其
0397c22: 致。故歎也。僧宗曰。請門第六也。以火人譬。
0397c23: 結與純陀也。法瑤曰。非直善其能言。亦美其
0397c24: 深解也。物謂亡身為法。未有其人。故結指純
0397c25: 陀顯不遠。
0397c26: 有為無為且共置之至如是施者諸施中最。
0397c27: 案。僧亮曰。欲令廣上不食之義。故因催供。以
0397c28: 顯之也。法瑤曰。上明如來無為。今因催供。
0397c29: 以顯丈六非是無為。不同行相也。僧宗曰。此
0398a01: 請門第七。催供也。寶亮曰。此下催供。第四
0398a02: 段也。
0398a03: 若比丘比丘尼至應當清淨隨時給與。案。僧
0398a04: 亮曰。明時物淨物施。必成檀也。
0398a05: 如是速施即是具足至如來正爾當般涅槃。
0398a06: 案。僧亮曰。檀是法身種子。時物是檀種子也。
0398a07: 多少者。上已說物。未明心地。今次說施有八
0398a08: 種。如論文所釋。今明佛僧定清淨心。多是持
0398a09: 戒人。但物多少不定耳。
0398a10: 純陀言文殊師利汝今何故至即是法身非為
0398a11: 食身。案。法瑤曰。文殊既催。恐物謂丈六全
0398a12: 同凡人。故純陀復明但示同耳。豈實須哉。僧
0398a13: 宗曰。純陀顯法身不食。乃引昔況今也。
0398a14: 爾時佛告文殊師利至善入甚深大乘經典。
0398a15: 案。寶亮曰。純陀言可佛意。故述成也。
0398a16: 文殊師利語純陀言至亦復悅可一切眾生。
0398a17: 案。僧亮曰。愛念生於偏著。今明如來理合則
0398a18: 可。情無偏也。皆悉悅可者。言理未顯。故復詳
0398a19: 之也。慧朗曰。此中遣念有三翻。此即第一遣
0398a20: 偏念也。
0398a21: 文殊師利言如來於汝至我與仁者俱行顛倒。
0398a22: 案。慧朗曰。此第二遣一切念也。
0398a23: 文殊師利如來無有愛念至即是諸佛智慧境
0398a24: 界。案。慧朗曰。此第三舉譬明無有相之念
0398a25: 也。明駿案。自二人傍論以來至此。有三源。前
0398a26: 辨常無常義。總拂有為之。以顯常住妙本。
0398a27: 可請不可請義也。第二拂應身之。夫食以
0398a28: 資身。若雖食而不食。豈身而是實耶。第三拂
0398a29: 應心之。寄悅可之＋（論）【甲】之之論。以表無念之念。故因
0398b01: 此述成。以遣心。
0398b02: 文殊師利譬如國王至直欲試汝諸菩薩事。
0398b03: 案。僧亮曰。鳥譬佛也。無量由旬譬觀空也。海
0398b04: 譬生死也。龜魚譬六道。己影譬應身。明空有
0398b05: 兩息也。凡夫者。謂具縛者也。少智者。指二乘
0398b06: 也。敬遺記。僧宗曰。此請門第八。拂二大士
0398b07: 也。慧朗述僧宗曰。此中有兩譬。前明下不及
0398b08: 上。以鳥譬明上能知下也。後文殊自拂也。
0398b09: 爾時世尊從其面門至純陀聞已悲塞默然。
0398b10: 案。僧亮曰。純陀昔願最後設供。申述常住。言
0398b11: 理已顯。不滅現滅。不食現食。其粗周矣。今文
0398b12: 殊先發。然後口告也。法瑤曰。前文殊催純陀
0398b13: 設供。為純陀所訶。似若文殊前言為虛。是則
0398b14: 丈六之身。復都不受人施也。時會之供。便為
0398b15: 空設。不遂素心。是故放光照文殊身。以證文
0398b16: 殊向言不虛。故宜催也。僧宗曰。請門第九。催
0398b17: 供也。上來顯常拂既畢。物情不復滯也。
0398b18: （雖滅而知常）＋雖【甲】雖雖滅而知常雖食而知不食。故重放光。表必去也。道
0398b19: 慧記曰。純陀向請住。而文殊傍論。事既已竟。
0398b20: 今放此光。以詶其意也。既不許其請住。所以
0398b21: 因光而催供也。慧朗述僧宗曰。從此下。訖
0398b22: 璃珠譬。為下根開常住因果宗也。
0398b23: 佛告純陀汝所奉施至第二第三亦復如是。
0398b24: 案。法瑤曰。欲令速設。使時會各遂素心。故三
0398b25: 告之。
0398b26: 爾時純陀聞佛語已至同聲勸佛莫般涅槃。
0398b27: 案。僧亮曰。恐一人之誠。不能仰感。故憑大眾
0398b28: 令共請。
0398b29: 爾時世尊復告純陀莫大啼至有為之法多諸
0398c01: 過患。案。僧亮曰。非無所益。亂心迷道。非行
0398c02: 者所宜。當觀其身。釋無益之旨也。汝身是所
0398c03: 應。〔所應〕－【甲】所應既不得。住應豈得住耶。寶亮曰。雜
0398c04: 毒者。昔教生解。因果未分。亦言雜毒。就今經
0398c05: 而談。金剛以下。雖明解非毒。而其體與苦＝共【甲】苦共
0398c06: 未相分。故亦言雜毒。
0398c07: 於是純陀復白佛言至是故汝今不應啼泣。
0398c08: 案。僧亮曰。純陀重請之意。謂佛慈悲。以應苦
0398c09: 眾生。今我現苦。所以願佛留慈應也。佛答意。
0398c10: 以去必有益。住則無益也。諸佛法爾者。以生
0398c11: 滅為苦。無生滅為樂。故我滅此生滅之苦也。
0398c12: 爾時純陀復白佛言至思自惟復生慶悅。
0398c13: 案。僧亮曰。如來現同有為也。人知有身為苦。
0398c14: 厭苦求滅。所益弘多。所以慶悅也。
0398c15: 佛讚純陀善哉善哉至速辦所施不宜久停。
0398c16: 案。僧亮曰。皆至是處者。現同起〔滅〕－【甲】滅處也。皆
0398c17: 如幻相者。令其觀空。以止悲戀之亂也。以方
0398c18: 便力者。若諸法不空涉有。不名方便。佛心不
0398c19: 應無著也。以佛心無著。證諸法空也。諸佛法
0398c20: 爾者。證無著是佛果也。我今受汝食者。證方
0398c21: 便。不食而受。蓋方便之益。僧宗曰。此下訖
0398c22: 品。第十段領解也。
0398c23: 爾時純陀為諸眾生至從坐而去供辦食具。
0398c24: 案。僧亮曰。善已今施。必成佛福田也。涅槃難
0398c25: 了。若檀行成就。自當了也。道慧記曰。純陀
0398c26: 未善解設供之法。故文殊去也。
0398c27: （大般涅槃經集解）＋卷【甲】卷大般涅槃經集解卷第五純陀品下
