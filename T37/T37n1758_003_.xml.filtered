0343b09: 
0343b10: 阿彌陀經通贊疏卷下
0343b11: 
0343b12: 大慈恩寺沙門窺基撰
0343b13: 經曰舍利弗若有善男子善女人聞說阿彌陀
0343b14: 佛執持名號若一日若二日若三日若四日若
0343b15: 五日若六日若七日一心不亂。贊曰。第二
0343b16: 說多因也。善男子者。梵云烏波索迦。此云近
0343b17: 事男。索者男聲也。堅持五戒堪可親近承事
0343b18: 比丘僧故。善女人者。烏波斯迦。斯者是女聲
0343b19: 也。亦持五戒堪可承事比丘尼故。西天分男
0343b20: 女二聲故。聞說阿彌陀佛者。謂於善友處聞
0343b21: 此阿彌陀教中往生之事。或自尋覽執持佛
0343b22: 名號。一日乃至七日一心者。更無間隔故名
0343b23: 曰一心。不亂者。專注無散也。問淨土論云。女
0343b24: 人及根缺二乘種不生。云何相違。答只如女
0343b25: 子念佛。至意專精命盡欲生轉成男子便生
0343b26: 淨土。有何不可。根缺亦爾。文殊般若經云。若
0343b27: 人欲生他方現在淨妙國土者。應當隨彼國
0343b28: 土佛名。一心誦念願往生者。必得往生。觀佛
0343b29: 三昧經云。此念佛三昧欲使成就有五因緣。
0343c01: 一持戒不犯。二不起邪見。三不生諂慢。四不
0343c02: 恚不嫉。五勇健精進。鼓音聲經云。令念彼佛
0343c03: 名號七日七夜六時禮拜。賢愚經云。持戒專
0343c04: 念七日亦得往生。平等覺經及大阿彌陀經
0343c05: 並說三輩得生。如彼中說。
0343c06: 經曰其人臨命終時阿彌陀佛與諸聖眾現在
0343c07: 其前。贊曰。第三聖眾來迎也。其人者。既七
0343c08: 日念佛行人也。臨命終時者。此一報壽命臨
0343c09: 欲終時。即彼佛與諸聖眾即彼國菩薩聲聞
0343c10: 等現身於念佛修行人前。如梁朝珍禪師見
0343c11: 白銀臺或見化佛來迎也。
0343c12: 經云是人終時心不顛倒即得往生阿彌陀佛
0343c13: 極樂國土。贊曰。第四眾生往生。不顛倒者
0343c14: 不移正念也。即得往彼國也。蓮華化生顏貌
0343c15: 端正如諸菩薩。心無顛倒意想正修。便別穢
0343c16: 方頓生淨土。故云即得往生。問眾生惡業無
0343c17: 量。如何念佛滅除業障便得往生淨土。答十
0343c18: 疑論說有三義故能敵惡業。一者在心。為造
0343c19: 罪是虛妄心。念佛是真實心。以實除虛有何
0343c20: 不可。如千年之闇不能拒朝日之光。二者在
0343c21: 境。謂造罪緣於顛倒境界。念佛緣於勝妙功
0343c22: 德。以真遣偽有何不可。三者在淨謂造罪是
0343c23: 染意。念佛是淨心。淨勝染劣詎可相比。如童
0343c24: 子刀能斷千丈之索。一星之火能燒萬束
0343c25: 之薪。又觀經云。於念念中滅除八十億劫生
0343c26: 死之罪。罪業既除得生何惑。西域之人臨命
0343c27: 終時皆以幡像前引。親友知識助念彌陀令
0343c28: 發往生之意。是此教也。又華嚴云。將欲沒者
0343c29: 令其憶念想見如來。命終得生淨土。見有臨
0344a01: 命欲終。勸念佛名。又示尊像。令其瞻敬。令生
0344a02: 善念即得往生。問臨終作善便得往生。何假
0344a03: 預前修諸勝業。答人生壽夭難測短長。或即
0344a04: 病因昏迷。或即非時奄逝。既闕生前之善。難
0344a05: 逃後世之殃。預作善緣恐防斯咎。問往生之
0344a06: 人有中有身否。答群疑論中有二師義。一師
0344a07: 云極善極惡無中有。二不揀善惡但有捨報
0344a08: 受生者皆有中有。為傳識故。除現世變身即
0344a09: 無中有。淨土既是極善中有定有。有者為
0344a10: 正。
0344a11: 經曰舍利弗我見是利故說此言若有眾生聞
0344a12: 是說者應當發願生彼國土。贊曰。第五結
0344a13: 勸往生。我見是利者。我者世尊稱我也。見是
0344a14: 利者見是殊常勝利益。故勸生彼國也。
0344a15: 經曰舍利弗如我今者讚嘆阿彌陀佛不可思
0344a16: 議功德。贊曰。第三諸佛證明。文分為三。初
0344a17: 陳自讚言。二引他佛證。三釋經名字。此即初
0344a18: 也。如我今者自指也。彼佛功德不可以心思
0344a19: 言議故也。
0344a20: 經曰東方亦有阿鞞佛須彌相佛大須彌佛
0344a21: 須彌光佛妙音佛。贊曰。第二引他佛證。稱
0344a22: 讚淨土經云十方諸佛。此略舉六方便為六
0344a23: 段。且舉東方。每一方各有五段。一指國土。二
0344a24: 舉佛名。三辨多少。四明證相。五引證言。今初
0344a25: 兩段合一唱也。東方者指國土。亦有阿下
0344a26: 舉佛名。先引東方者。西域以東為上。所以先
0344a27: 舉。阿梵語此云無動。不被煩惱四魔違順
0344a28: 等動故。須彌相者。謂金容尊狀若須彌。大須
0344a29: 彌者。謂諸相甚大如大山王。須彌光者。大如
0344b01: 山王身光故。妙音者。其聲微妙清徹遠聞。
0344b02: 經曰如是等恒河沙數諸佛各於其國出廣長
0344b03: 舌相遍覆三千大千世界。贊曰。第三辨多
0344b04: 少。四明證相。如是等恒河沙數諸佛是辨多
0344b05: 少。各於其國辨明證相也。如是等佛數比河
0344b06: 沙而不具列故言等也。恒河數者梵云殑伽。
0344b07: 訛略云恒河。是河神之名。河從彼稱。殑音其
0344b08: 反去聲也。經中說河沙為喻。無熱惱池出
0344b09: 四大河。此河即一也。由具五義。一由沙多。二
0344b10: 由世人共為福水入洗罪滅投死生天。三雖
0344b11: 經劫壞名字常在。四佛多近此宣說妙法。五
0344b12: 眾人共委。故多為喻仍取。初出池口方四十
0344b13: 里河以為喻。明證相。諸佛各於其國出廣長
0344b14: 舌相者。即各在本國舒舌相也。三千大千世
0344b15: 界者。准大論云。千須彌山千日月千四天下
0344b16: 及千梵王是謂小千。以小千為一數至千名
0344b17: 大千。故名三千。非小中故為大千。俱舍論云。
0344b18: 小千至初禪。中千至二禪。大千至三禪。俱同
0344b19: 一成壞遍此故云遍。故云遍覆三千大千世
0344b20: 界也。表無量劫來口離四過感此舌相也。證
0344b21: 小事即覆面門以至髮際。今證大事故至三
0344b22: 千。今說因微果勝恐眾生疑。此乃拋苦惱之
0344b23: 要門。證常樂之疾路。事既廣大。現瑞非輕。舒
0344b24: 舌相而遍覆大千。證西方而真快樂。
0344b25: 經曰說誠實言汝等眾生當信是稱讚不可思
0344b26: 議功德一切諸佛所護念經。贊曰。第五引
0344b27: 證詞。經文易見。誠者實也。問汝等者。為是六
0344b28: 方諸佛告語自國聽徒。為當釋迦勸試祇園
0344b29: 之眾。答觀此經勢而有二意。一他方諸佛告
0344c01: 自國聽眾。二釋迦轉引彼佛意言證彼西方。
0344c02: 令一會眾生信敬也。一切諸佛所護念經者。
0344c03: 即是此經也。准此具足應名稱讚阿彌陀佛
0344c04: 不可思議功德。其文略也。一切諸佛所護念
0344c05: 經者。諸佛護持明記憶念也。即眾行雖廣難
0344c06: 方念佛之功德。福然多。爭並持經之力。故使
0344c07: 六方諸佛以神力而護持。沙界聖人乃一念
0344c08: 而憶念。故云一切諸佛所護念經。問若釋迦
0344c09: 談於淨土。可言佛所護念。諸佛不說此經。何
0344c10: 說佛所護念。答王言是。佛語成經。既稱讚
0344c11: 於淨方。此說便成經也。或可佛所護念者即
0344c12: 指釋迦所說阿彌陀經也。問靈山開塔要假
0344c13: 召集分身。舍衛啟筵何故不邀諸佛。答召佛
0344c14: 開其寶塔。赴彼佛之願心。證土啟相信誠顯
0344c15: 此尊之悲意。但各居自國不至此方也。
0344c16: 經曰舍利弗南方世界有日月燈佛名聞光佛
0344c17: 大焰肩佛須彌燈佛無量精進佛。贊曰。第二
0344c18: 南方也。分五如前。此前二段也一指國土二舉佛名。可知。
0344c19: 日月燈佛者。身光智光內外俱照故。名聞光
0344c20: 者。有大名聞光照內外。或聞名見光生覺悟
0344c21: 故。大焰肩者。身光發焰出於肩故。或肩者齊
0344c22: 也。即身光智光皆發焰齊也。須彌燈者。身光
0344c23: 如燈焰有破暗故。無量精進者。利樂有情也。
0344c24: 經曰如是等恒河沙數諸佛各於其國出廣長
0344c25: 舌相遍覆三千大千世界。贊曰。第三辨多
0344c26: 少。第四明證相。行相如何＝前？何。
0344c27: 經曰說誠實言汝等眾生當信是稱讚不可思
0344c28: 議功德一切諸佛所護念經。贊曰。第五引
0344c29: 證詞。亦同前釋。
0345a01: 經曰舍利弗西方世界有無量壽佛無量相佛
0345a02: 無量幢佛大光佛大明佛寶相佛淨光佛。贊
0345a03: 曰。第三西方。同前五段。此二文也。無量壽
0345a04: 者。即西方本尊。依二義得名。如前已解。問儒
0345a05: 宗尚無自伐其善。何故彌陀自讚難思。答據
0345a06: 其文勢即是諸佛稱讚。又設若彌陀自讚。於
0345a07: 理何違。引轉眾生令生勝意。無量相者。相好
0345a08: 無量故。無量幢者。身量功德高而復峻由如
0345a09: 幢也。大光者。身智二光無不照故。大明者。得
0345a10: 佛三明無不知故。即正遍知也。寶相者。內外
0345a11: 二相皆可寶重故。淨光者。淨者無漏。光者身
0345a12: 智二光。故言淨光也。
0345a13: 經曰如是等恒河沙數諸佛各於其國出廣長
0345a14: 舌相遍覆三千大千世界。贊曰。第三第四
0345a15: 文也。如上說也。
0345a16: 經曰說誠實言汝等眾生當信是稱讚不可思
0345a17: 議功德一切諸佛所護念經。贊曰。第五文
0345a18: 也。引證詞可知。
0345a19: 經曰舍利弗北方世界有焰肩佛最勝音佛難
0345a20: 阻佛日生佛網明佛。贊曰。第四北方證也。
0345a21: 文五同前。焰肩佛義同於前。最勝音。音聲美
0345a22: 妙勝過餘故。難阻佛者。諸魔不能阻礙故。日
0345a23: 生者。依智慧日流聲教故。或依智慧日令眾
0345a24: 生生諸善法故。網明者。施此教網令眾生生
0345a25: 於明解故。
0345a26: 經曰如是等恒河沙數諸佛各於其國出廣長
0345a27: 舌相遍覆三千大千世界。贊曰。第三第四
0345a28: 文如前可知。
0345a29: 經曰說誠實言汝等眾生當信是稱讚不可思
0345b01: 議功德一切諸佛所護念經。贊曰。第五段
0345b02: 文意可知也。
0345b03: 經曰舍利弗下方世界有師子佛名聞佛名光
0345b04: 佛達磨佛法幢佛持法佛。贊曰。第五下方
0345b05: 證也。文五同前。此二文也。師子佛者。如於
0345b06: 師子獸中自在。佛於法中自在故得此名。又
0345b07: 世師子伏諸猛獸。佛即伏四魔也。名聞者。名
0345b08: 振十方故。名光者。聞名見光生覺悟故。達磨
0345b09: 者梵語。此云法也。以法為身。即有為無為諸
0345b10: 法所依止故。法幢佛者。廣開大法高峻如幢
0345b11: 故也。持法佛者。持過去佛法付未來故。
0345b12: 經曰如是等恒河沙數諸佛各於其國出廣長
0345b13: 舌相遍覆三千大千世界。贊曰。第三第四
0345b14: 文相可知。
0345b15: 經曰說誠實言汝等眾生當信是稱讚不可思
0345b16: 議功德一切諸佛所護念經。贊曰。第五文
0345b17: 也。行相同前。
0345b18: 經曰舍利弗上方世界有梵音佛宿王佛香上
0345b19: 佛香光佛大焰肩佛雜色寶華嚴身佛娑羅樹
0345b20: 王佛寶華德佛見一切義佛如須彌山佛。贊
0345b21: 曰。第六上方佛。文五同前。此初二文也。梵音
0345b22: 者。聲相美妙聞者悅心故。宿王佛者。宿者星
0345b23: 也。月是星中之王。佛者是十地菩薩二乘凡
0345b24: 夫之王也。得自在故。香上佛者。戒德馨香更
0345b25: 無過上故。香光佛者馨香自遠光彩教門故。
0345b26: 大焰肩佛者。身肩發焰故。雜色寶華嚴身佛
0345b27: 者。心華發明自嚴飾故。或可雜色眾寶以嚴
0345b28: 其身飾形可以美价故。娑羅樹王佛者。如大
0345b29: 樹王能覆故。佛能覆諸眾生故。寶華德
0345c01: 佛者。身智功德如寶可重故。見一切義佛者。
0345c02: 義者境也。佛具五眼見一切境故。如須彌山
0345c03: 佛者。福智如山巍巍高峻故。
0345c04: 經曰如是等恒河沙數諸佛各於其國出廣長
0345c05: 舌相遍覆三千大千世界。贊曰。第三第四
0345c06: 文可知也。
0345c07: 經云說誠實言汝等眾生當信是稱讚不可思
0345c08: 議功德一切諸佛所護念經。贊曰。第五文
0345c09: 也。同前可知。
0345c10: 經云舍利弗於汝意云何何故名為一切諸佛
0345c11: 所護念經。贊曰。第三釋經名字。文分為三。
0345c12: 初徵問。次通釋。後結勸。此初也。世尊云汝舍
0345c13: 利弗還知此經如何得名一切諸佛所護念經
0345c14: 否。
0345c15: 經曰舍利弗若有善男子善女人聞是諸佛所
0345c16: 說名及經名者是諸善男子善女人皆為一切
0345c17: 諸佛共所護念皆得不退轉於阿耨多羅三藐
0345c18: 三菩提。贊曰。此是第二通釋也。善男子善
0345c19: 女人等是所護人也。聞是阿彌陀佛及聞六
0345c20: 方恒沙佛名者能護念人也。是諸善男子善
0345c21: 女人皆為一切諸佛所護念者。得正護念也。
0345c22: 即受持經及佛名男子女兒因聞諸佛及釋迦
0345c23: 佛說修淨土經方始得生淨土。即此經是諸
0345c24: 佛所匡護明記憶念故。阿耨多羅三藐三菩
0345c25: 提者。阿之言無。耨多羅云上。三云正。藐云
0345c26: 等。三云正。菩提云覺。即是無上正等正覺。問
0345c27: 為但念阿彌陀佛即得不退。為更有餘方便。
0345c28: 答非但稱念禮敬。又應至心於諸佛前懺悔
0345c29: 勸請隨喜迴向發願。由懺悔故轉諸定業。如
0346a01: 如意珠隨願即得不退轉。為由諸佛護念故
0346a02: 於無上正等覺心得不退也。
0346a03: 經云是故舍利弗汝等皆當信受我語及諸佛
0346a04: 所說。贊曰。此第三結勸也。是故者結上之
0346a05: 詞。皆當等者勸勵之語。汝等信我上來所說
0346a06: 及六方諸佛之言。
0346a07: 經云舍利弗若有人已發願今發願當發願欲
0346a08: 生阿彌陀佛國者。贊曰。自下第四三生發
0346a09: 願。文分為四。第一發心往生。第二彰其勝益。
0346a10: 第三位居三世。第四勸生彼國。此即初也。已
0346a11: 發願者過去。今發願者現在。當發願者是未
0346a12: 來。欲者希望也。生者即五蘊假者也。
0346a13: 經云是諸人等皆得不退轉於阿耨多羅三藐
0346a14: 三菩提。贊曰。第二彰其勝益。念佛發願故。
0346a15: 一即彼佛冥加。二即此佛潛衛。遂令求道之
0346a16: 心不退願生之志不轉。故言不退轉。若已發
0346a17: 願已得不退。今發願者即現在今得不退。當
0346a18: 發願者當得不退轉也。
0346a19: 經曰於彼國土若已生若今生若當生。贊曰。
0346a20: 第三位居三世。已發願者為過去發願者已
0346a21: 生。今發願者為現在者即生。未來發願者為
0346a22: 未來未來發願當生。
0346a23: 經曰是故舍利弗諸善男子善女人若有信者
0346a24: 應當發願生彼國土。贊曰。第四勸生彼國。
0346a25: 若有信心深重煩惱輕微。知大覺以誠言獲
0346a26: 良願而當往也。
0346a27: 經曰舍利弗如我今者稱讚諸佛不可思議功
0346a28: 德彼諸佛等亦稱說我不可思議功德。贊曰。
0346a29: 第五彼尊讚歎咸曰希奇。文有四段。初讚功
0346b01: 德難思。二歎化行濁世。三嗟訝成佛。四說法
0346b02: 幽玄。此文是初。我讚六方諸佛能為眾生作
0346b03: 真實語。眾生因此心無疑惑。又彌陀如來慈
0346b04: 悲接引。我等偏讚彼佛。彼佛復讚於我。
0346b05: 經曰而作是言釋迦牟尼佛能為甚難希有之
0346b06: 事能於娑婆國土五濁惡世劫濁見濁煩惱濁
0346b07: 眾生濁命濁中。贊曰。第二歎化行濁世。而
0346b08: 作是言結集家敘也。釋迦梵語。此云能仁。牟
0346b09: 尼此云寂默。得姓之緣如別處說。言甚難希
0346b10: 有之事者。即是忍苦教化眾生之事也。能於
0346b11: 娑婆國土者。梵云娑婆此云堪忍。堪可忍受
0346b12: 苦惱之事故也。五濁惡世者。略以五門。一釋
0346b13: 名。二出體。三對治。四癈立。五相攝。初釋名
0346b14: 者。濁是滓穢義。如食滓穢。下惡可污名之為
0346b15: 濁。此言意說劫增之時。三災漸輕煩惱轉薄。
0346b16: 眾生向好惡見漸微。命根轉長漸漸向勝。已
0346b17: 上好可忻名之為清。眾生無苦化佛不出世。
0346b18: 諸化佛出世必向劫減。小三災漸起煩惱轉
0346b19: 厚。眾生向惡染見漸增。命根轉短漸漸向劣。
0346b20: 下惡可厭故立濁名。五者是數。帶數釋也。次
0346b21: 望別名皆持業釋也。或以別揀總。亦依主釋。
0346b22: 二出體者。地持論云。謂今世人多皆短壽。極
0346b23: 長百歲。是名命濁。此以本識名言種子。由業
0346b24: 所引功能差別命根為體。善業力弱命根漸
0346b25: 短。由殺生業之所感故。若諸眾生不識父母
0346b26: 不識沙門及宗族尊長。不修義理不怖不畏今
0346b27: 世後世惡業果報。不修惠施不作功德。不修
0346b28: 齊法不持禁戒。是名有情濁。雖第八識名為
0346b29: 有情。今說由近惡外緣故。五蘊假者作惡無
0346c01: 善名有情濁。合以第八識及五為性。若此眾
0346c02: 生增非法貪。或惠刀劍或施器仗。諍訟亂
0346c03: 諂曲妄語。攝受邪法及餘惡不善法。是名煩
0346c04: 惱濁。除五見外所餘一切煩惱隨煩惱皆煩惱
0346c05: 濁體。此非法貪惠刀劍等令行殺害。或慳好
0346c06: 財但捨刀劍。因非法貪諍等竟起。乃至諸餘
0346c07: 惡不善法通攝一切煩惱隨煩惱盡。由性數
0346c08: 習逢惡境牽煩惱尤重。若於今世法壞法沒。
0346c09: 像法漸起邪法轉生。是名見濁。此以五見而
0346c10: 為體性。多近外道惡見數生。若飢饉劫起疾
0346c11: 病劫起刀兵劫起。是名劫濁。此以色蘊四塵
0346c12: 為體。或通五蘊。仍是不相應時為其體。依四
0346c13: 五蘊而建立故。煩惱增多惡業尤重。便招惡
0346c14: 果三災遂生。三對治者。智度論中立四悉檀。
0346c15: 悉檀宗也。一世界悉檀。二為人悉檀。三對治
0346c16: 悉檀。四第一義諦悉檀。劫濁眾生濁世界悉
0346c17: 檀治之。識器世間眾生世間悉皆虛幻。厭怖
0346c18: 修道即永離故。命濁以各各為人悉檀治之。
0346c19: 識知人由善業所得。修持淨戒行不殺等。命
0346c20: 自長故。或為三乘之人各說自乘涅槃之果。
0346c21: 便除生死所有命濁。煩惱濁見濁對治悉檀
0346c22: 治之。修習隨應對治之道令不起故。由三悉
0346c23: 檀破五濁故。入第一義證會真宗。四癈立
0346c24: 者。何故唯立五濁不增減耶。答眾生有二。
0346c25: 一惡行。謂在家白衣。二邪行。謂出家外
0346c26: 道。白衣無慧煩惱增時名煩惱濁。外道邪解
0346c27: 浪推求時立為見濁。又諸鈍惑名煩惱濁。諸
0346c28: 餘利惑名為見濁。由此二因得當果時離合
0346c29: 不同。復分二濁。合二內果名眾生濁。惡眾生
0347a01: 故。合二外果總名劫濁。惡器具故。劫謂時分。
0347a02: 時無別時。依法辨故劫濁故以惡器為體。此
0347a03: 惡眾生及與外果。雖復總陳是二濁果未辨。
0347a04: 何者。正惡果體今顯根本故立命濁。或內惡
0347a05: 果名為命濁。外惡果者名為劫濁。此惡因果
0347a06: 由誰而有。謂惡眾生故名眾生濁。由此五濁
0347a07: 據增行相。欲令生厭故偏說五。五相攝者。薩
0347a08: 遮尼乾子經云立十二濁。一示現劫濁。二示
0347a09: 現時濁。三示現眾生濁。四示現煩惱濁。五示
0347a10: 現命濁。六示現三乘差別濁。七示現不淨國
0347a11: 土濁。八示現難化眾生濁。九示現說種種煩
0347a12: 惱濁。十示現外道亂濁。十一示現魔濁。十二
0347a13: 示現魔業濁。劫濁及時即劫濁。眾生及難化
0347a14: 眾生即眾生濁。煩惱及說種種煩惱即煩惱
0347a15: 濁。命即命濁。外道亂即是見濁。此八即五濁。
0347a16: 餘之四種謂三乘差別不淨國土。魔及魔業
0347a17: 非五濁攝。五濁據勝唯實雜染。十二濁通能
0347a18: 化能障佛示現故。問何故釋迦百歲時生。彌
0347a19: 勒八萬歲出。答各據本願出時不同故。
0347a20: 經曰得阿耨多羅三藐三菩提。贊曰。第三
0347a21: 嗟訝成佛。緣此界境唯穢惡人不足是非證
0347a22: 菩提。如火內生蓮。得解脫似中出燭故
0347a23: 也。
0347a24: 經曰為諸眾生說是一切世間難信之法。讚
0347a25: 曰。第四說法幽玄。難信之法者。只如此典一
0347a26: 朝誦佛十念精進誠超五濁之穢方登初地之
0347a27: 淨域。豈非難信哉。上來第五彼尊讚嘆咸曰
0347a28: 希奇訖。
0347a29: 經曰舍利弗當知我於五濁惡世行此難事。
0347b01: 贊曰。下第六段我佛敘陳獨稱難事。文分為
0347b02: 四。初敘行難修。二敘果難證。三敘法難信。四
0347b03: 總結甚難。此即初也。行此難事者。即三僧祇
0347b04: 劫萬行備修。捐身命以殉菩提。捨國城而為
0347b05: 郡眾方成正覺。豈非難事也。
0347b06: 經曰得阿耨多羅三藐三菩提。贊曰。此第
0347b07: 二敘果難證。如上已解。其文可知。
0347b08: 經曰為一切世間說此難信之法。贊曰。此
0347b09: 第三敘法難信也。
0347b10: 經曰是為甚難。贊曰。此第四段總結甚難。
0347b11: 結上三事。上來已解正宗分訖。
0347b12: 經曰佛說此經已舍利弗及諸比丘一切世間
0347b13: 天人阿修羅等聞佛所說歡喜信受作禮而去。
0347b14: 贊曰。第三流通分文有四段。初說經事畢。
0347b15: 二聽法緣終。三聞法歡忻。四退辭佛去。四段
0347b16: 合一唱也。佛說此經已者。是第一說經事畢。
0347b17: 及諸下文皆結集之語也。舍利弗及諸比丘
0347b18: 一切世間天人阿修羅等聞佛所說者。是第
0347b19: 二聽法緣終。言世間者即有情世間也。可破
0347b20: 壞故。天人者。天即欲界六天。天者即光潔自
0347b21: 在名天。人即人趣。謂多忍義名人。阿修羅此
0347b22: 云非天。如人不仁名曰非人。修羅亦爾。歡喜
0347b23: 信受者。是第三聞法歡忻。顏舒曰歡。神悅曰
0347b24: 喜。故云歡喜。即意識相應喜受也。此經乃三
0347b25: 乘妙旨。眾聖要樞。出生死之鴻源。證真常之
0347b26: 疾路。得路得聞圓備。豈不樂哉。故云歡喜。問
0347b27: 先標聽徒之處兼明菩薩聲聞。經終作禮歡
0347b28: 忻何故不明菩薩。答迓影略說。不必俱陳。作
0347b29: 禮而去者。是第四退辭佛去。五輪俱屈。三業
0347c01: 歸誠。咸別世尊各還本土故云作禮而去。
0347c02: 佛說阿彌陀經通贊疏卷下終
0347c03: 
0347c04: 此慈恩所撰阿彌陀經通贊一卷者。祐世僧
0347c05: 統於元豐元祐之間。入于中華求得將到
0347c06: 流通之本也。予助洪願。付於廣教院。命工
0347c07: 重。自戊辰十月十九日起首。至十二月
0347c08: 十日畢乎矣。所有功德。自利利他。此世來
0347c09: 生福慧圓滿。普與含識同會樂方。時大安
0347c10: 五年已已二月晦日記。
0347c11: 海東大慈恩玄化寺住持廣祐僧統釋韶
0347c12: 顯題
0347c13: 
0347c14: 件書等予以嘉保二年孟冬下旬。西府郎會
0347c15: 宋人柳裕傳語高麗王子義天。誂求極樂
0347c16: 要書彌陀行願相應經典章疏等。其後折＝柳【原】折
0347c17: 裕守約。以永長二年丁丑三月二十三日丁
0347c18: 丑送自義天所傳得彌陀極樂書等十三部
0347c19: 二十卷。則以同五月二十三日家時興福
0347c20: 寺淨名院到來。懇誠相臻。清素自。仍以
0347c21: 彼本。已重新寫。善種不朽。宿心爰成。欲為
0347c22: 自他法界往生極樂之因緣矣。
0347c23: 康和四年壬午四月二十二日未剋藥師
0347c24: 寺西室大房書寫畢
0347c25: 願以此書寫善根。先二親消滅罪障。次桓
0347c26: 賢終往生極樂矣。生年三十一。但此書者。
0347c27: 桓賢沒後門弟之中常住僧房修學為宗之
0347c28: 輩可傳領也。
0347c29: 嘉曆元年丙寅六月十七日依眾議誂有
0348a01: 小生分書寫所奉奇符春日社西新談議
0348a02: 屋也。
0348a03: 　　　　　　　　　　大法師源覺
