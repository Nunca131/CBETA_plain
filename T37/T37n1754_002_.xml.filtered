0285c06: 
0285c07: 
0285c08: 觀無量壽佛經義疏卷之中
0285c09: 
0285c10: 劉宋西域三藏良耶舍譯
0285c11: 西湖靈芝崇福寺釋元照述
0285c12: 第二別釋經文二。初釋經題二釋經文。初釋
0285c13: 經題　據經下文阿難請問佛立二名。初云此
0285c14: 經名觀極樂國土無量壽佛觀世音菩薩大勢
0285c15: 至菩薩。加一經字共二十字。此就心境為名
0285c16: 也。又云亦名淨除業障生諸佛前。更加經字
0285c17: 共有九字。此從破障感報為名也。就初名中
0285c18: 觀之一字能觀智也。下十八字所觀境也。極
0285c19: 樂國土即是依報攝前六觀。無量壽下即是
0285c20: 正報攝後十觀。觀佛總前三觀。下二菩薩總
0285c21: 攝七觀。故此一題十六皆足。次名中淨除業
0285c22: 障總前十六觀行力用。觀成破障即見因也。
0285c23: 生諸佛前即來果也。不指彌陀而言諸佛者
0285c24: 即下經云見無量壽佛者即見十方無量諸佛
0285c25: 等。今翻譯家止用初名仍從省約。但據諸佛
0285c26: 深合經旨。天台疏云舉正報以收依報述化
0285c27: 主以包徒眾。觀雖十六言佛便周。此約舉要
0285c28: 包攝前後釋也。遠師疏云此經以觀佛為主
0285c29: 故偏舉之。此據經宗諸觀相從釋也。今詳兩
0286a01: 釋後義最長。以正為觀佛須先國土以為由
0286a02: 漸後因觀佛旁及徒眾以顯周遍。是以佛觀
0286a03: 文中獨名念佛三昧也。題中上七字為別題
0286a04: 別在今文。下一字為通題通及眾典。上二字
0286a05: 標能說教主。下五字示所說行法。初能說中
0286a06: 佛是十號之一。說謂悅可眾心。此方化主定
0286a07: 是釋迦故但舉通號。下所觀境恐濫餘尊則
0286a08: 通別齊舉。準智度論云經通五人說。一佛二
0286a09: 聖弟子三諸仙四諸天鬼神五變化人。欲顯
0286a10: 此經是佛自說簡非餘人令生信受。然一代
0286a11: 時教律唯佛說特彰祕勝。經通餘人但須印
0286a12: 可。然就經中淨土一法定是佛說明非小聖
0286a13: 餘凡所知。是以他經或容不著。諸淨土經並
0286a14: 須標簡。二所說法中上一字即能觀心。下四
0286a15: 字即所觀境。初中大小觀法並指第六意識
0286a16: 為能觀體。五陰之中善行陰攝。行前三心體
0286a17: 唯無記。必取行心成業方能感報招生。準下
0286a18: 經文或名想念或號思惟。名異體同莫不皆
0286a19: 指意思為能觀耳。次所觀中梵云阿彌陀。此
0286a20: 翻無量壽亦云無量光。即四十八願中二願
0286a21: 光明壽命有能限量不取正覺。壽即表福是
0286a22: 解脫德。光即表智是般若德。般若解脫共嚴
0286a23: 法身。即同居淨土攝生教主。觀音補處實有
0286a24: 壽限且據凡小莫數故言無量。佛者具云佛
0286a25: 陀此翻覺者。覺有二義。一覺察義。四住如賊
0286a26: 唯聖覺知不能為害。二覺悟義。無明如睡聖
0286a27: 慧一起如眠得悟。對彼二乘故名大覺。超彼
0286a28: 等覺故名妙覺。且據一相餘如別說。身相光明
0286a29: 具如佛觀。經者梵云修多羅此翻為線。貫穿
0286b01: 理義攝持眾生。能貫能攝有如線焉。即能詮
0286b02: 教聲名句文。由教知理依理起行因行感果。
0286b03: 理行果三出生於教。故知像末唯教有功。得
0286b04: 道因緣出道基本。古人訶呰為遣滯情。末學
0286b05: 妄癡妄生輕蔑斷佛種子壞佛法身永墜邪坑
0286b06: 長遭難地。縱使執指為月認筏為堤亦為解
0286b07: 脫遠緣不失人天福報。況超拔為利叵窮。古
0286b08: 疏又云訓法訓常。由聖人金口故云經也。二
0286b09: 釋經文　經文為三。即序正流通三分。從初
0286b10: 至清淨業處為序分。爾時世尊放眉間光至
0286b11: 無量諸天發無上道心為正宗分。爾時阿難
0286b12: 白佛當何名此經下盡末文為流通分。三分
0286b13: 判經彌天為始。或多或缺隨經不同不必一
0286b14: 。初序分二。從初至而為上首名證信序。
0286b15: 六事同證使無疑故。爾時王舍下名發起序。
0286b16: 法不孤起假緣發故。亦名通別二序。證信通
0286b17: 於眾典發起別在今經。又證信文通而義別。
0286b18: 如是等法局指當經。發起文別而義通。眾經
0286b19: 之首皆有因緣。又證信結集方安名經後序。
0286b20: 初證信序六　一如是者即指正宗所說之
0286b21: 法。二我聞者阿難親從佛聞明非自說。三一時
0286b22: 者始從眾集終至畢席一期之時簡非餘時也。
0286b23: 四佛者說教之主顯非餘人。五王舍城下說
0286b24: 經之處。六大比丘等同聞之眾。初指正宗所
0286b25: 說法。
0286b26: 如是　稱理云如離非曰是。決定可信故云
0286b27: 如是　二明非自說。
0286b28: 我聞　諸法無我無我則無聞。隨俗假名故
0286b29: 說為我　三簡非餘時。
0286c01: 一時　如來說經時有無量不可定指故云一
0286c02: 時。又西土此方年月日時曆數不同。流布他
0286c03: 方人難曉故。又復諸經或有一席未能終畢。
0286c04: 至後結集方綴成文。前後不一。難為標指即
0286c05: 如今經闍王造逆如來說經阿難重述豈是同
0286c06: 時。故以一言包羅斯盡　四說教主。
0286c07: 佛　佛翻為覺自覺異凡夫覺他異二乘覺滿
0286c08: 異諸菩薩故名大覺。即指開示淨土釋迦大
0286c09: 師也　五說經處二。初遊化境二依止處。初
0286c10: 遊化境。
0286c11: 在王舍城　梵云羅閱祇伽羅此云王舍。智
0286c12: 論所解。古王置從本為名。即王所居之處
0286c13: 　二依止處。
0286c14: 耆闍崛山中　耆闍崛此翻靈鷲。諸靈依此而
0286c15: 住。又形似鷲或眾鷲所棲因以為名　六
0286c16: 同聞眾二。初聲聞眾二菩薩眾。初聲聞眾。
0286c17: 與大比丘眾千二百五十人俱　若論志願則
0286c18: 菩薩為先。今取威儀故聲聞居首。聲聞又二。
0286c19: 大比丘即上首弟子迦葉阿難目連身子等。
0286c20: 大之一字即是歎德。梵云摩訶此翻為大多
0286c21: 勝。人天所尊故言大。遍解經書故云多。超出
0286c22: 異道故言勝。因名比丘有三義。乞士怖魔破
0286c23: 惡也。果號阿羅漢亦三義。應供殺賊無生也。
0286c24: 梵語僧伽此翻為眾。四人已上和合無諍。羯
0286c25: 磨說戒能辨一切滅惡生善之事故名為眾。
0286c26: 千二百五十人即眷屬弟子。三迦葉共有弟
0286c27: 子千人。目連身子共二百五十。其先是事
0286c28: 火外道。久受勒苦都無所證。一見如來便登
0286c29: 聖果。感佛恩深故常隨侍。二菩薩眾三。初
0287a01: 示位二列數三略標上首　初示位。
0287a02: 菩薩　梵云摩訶菩提質帝薩埵此云大道心
0287a03: 成眾生。雖名含大小行有淺深今此同聞莫
0287a04: 非補處　二列數。
0287a05: 三萬二千　總舉上首眷屬之眾　三略標上
0287a06: 首。
0287a07: 文殊師利法王子而為上首　文殊師利此翻
0287a08: 妙德。從法化生紹隆佛種名法王子。大本小
0287a09: 本彌陀經列眾甚廣。今經最略。翻傳適時各
0287a10: 其志也。計應更列人天雜眾。下流通云無量
0287a11: 諸天龍夜叉等。即知序中亦略之耳。二發起
0287a12: 序　諸經緣起隨事不同。今經乃以殺逆為
0287a13: 發起者略有二意。一欲彰此界眾生極可厭
0287a14: 惡。親生膝下尚敢危害況於餘人。意令末世
0287a15: 忻樂淨土故。二為表此方機緣非遭極苦。不
0287a16: 念脫離求往生故。故下韋提希云為我廣說
0287a17: 無憂惱處我當往生。不樂閻浮提濁惡世等。
0287a18: 就中分二。初至和悅正明囚父時阿闍世問
0287a19: 守門者下次明欲害母　初正明囚父四。一
0287a20: 頻婆為子幽禁二國大夫人密奉漿三祈請
0287a21: 戒法以濟心神四法食兼資日久不殞。初頻
0287a22: 婆為子幽禁。
0287a23: 爾時王舍大城有一太子名阿闍世隨順調達
0287a24: 惡友之教收執父王頻婆娑羅幽閉置於七重
0287a25: 室內制諸群臣一不得往　阿闍世此云未生
0287a26: 怨。涅槃云由未生時相師皆言此兒生已定
0287a27: 當害父。又云阿闍名不生世者名怨。以不生
0287a28: 佛性故則煩惱怨生等。調達具云提婆達多
0287a29: 此云天熱。生時諸天心皆熱惱。知彼出世必
0287b01: 破三寶故。是斛飯王子佛之堂弟阿難親兄。
0287b02: 有三十相出家誦六萬法聚十二韋陀。因見
0287b03: 如來王臣歸仰利養充溢心生嫉忌。即往白
0287b04: 佛求欲攝眾。為佛所訶遂謀害佛。阿難不知
0287b05: 授與通法。入山修習獲得五通。乃自思推＝惟【甲】推惟誰
0287b06: 作檀越。闍世太子有大王相。種種變現惑令
0287b07: 信受。語太子言我作新佛。汝作新王豈不快
0287b08: 哉。於是推山壓佛。密金剛以杵擬之。碎石
0287b09: 迸來傷佛足指出佛身血。自號為佛五法化
0287b10: 人。三聞達等五百新學受彼邪化別眾乞食。
0287b11: 別自布薩即破法輪僧。蓮花色尼路逢訶之。
0287b12: 拳打眼出即殺阿羅漢。犯三逆罪生入地獄。
0287b13: 闍王殺父害母共造五逆。此皆大權化事或
0287b14: 逆或順無非益物。為絕後世起逆業故。經云
0287b15: 示現有三毒又現邪見相。我弟子如是方便
0287b16: 度眾生。又涅槃云提婆達不曾墮獄造逆等。
0287b17: 實非聲聞緣覺境界。唯是諸佛之所知見是
0287b18: 也。頻婆娑羅此云模實亦名影堅。皆為形體
0287b19: 充實從身立名。亦有翻為顏貌端正。七重之
0287b20: 室不慮往來。復加制約欲令餓死。二夫人奉
0287b21: 食。
0287b22: 國大夫人名韋提希恭敬大王澡浴清淨以酥
0287b23: 蜜和用塗其身諸瓔珞中盛蒲桃漿密以上
0287b24: 王　韋提希此翻思惟。先受此名即為今日
0287b25: 請觀之讖。浴身令淨密＝蜜【甲】＊密蜜塗身瓔珞中空可
0287b26: 盛果漿潛入深室故云密也三王請戒法又
0287b27: 三初王陳目連二目連應機三佛遣富那說法
0287b28: 　初王請目連。
0287b29: 爾時大王食飲漿求水漱口畢已合掌恭敬
0287c01: 向耆闍崛山遙禮世尊而作是言大目犍連是
0287c02: 吾親友願興慈悲授我八戒　目犍連此翻採
0287c03: 菽氏。上古仙人。採菽豆而食。因以命族是王
0287c04: 門師故稱親友　二目連應機。
0287c05: 時目犍連如鷹隼飛疾至王所日日如是授王
0287c06: 八戒　目連知已應機往赴如鷹隼飛喻神足
0287c07: 之疾。隼音荀。字書云鷙鳥謂猛鳥也。八關
0287c08: 齊戒唯局一日一夜故逐日別受。即多宗所
0287c09: 計。若準成論延促不拘　三佛遣富那說法。
0287c10: 世尊亦遣尊者富樓那為王說法　富樓那此
0287c11: 翻滿慈子。從父母得名。說法人中最為第一。
0287c12: 善巧開誘故特遣之　四法食兼資。
0287c13: 如是時間經三七日王食密蜜得聞法故顏
0287c14: 色和悅　食以資身法以沃心。本圖餓死反
0287c15: 更充盛。因慈＝茲【甲】慈茲忿怒推究元由。若準涅槃與此
0287c16: 少異。故須委引方盡始終。經云羅閱闍王頻
0287c17: 婆娑羅其王太子名曰善見。業因緣故生惡
0287c18: 逆心欲害其父而不得便。爾時惡人提婆達
0287c19: 多亦因過去業因緣故復於我所生不善心欲
0287c20: 害於我。即修五通不久獲得。遂與太子共為
0287c21: 親友現作種種神通之事。太子見已生敬信
0287c22: 心嚴設供養。太子告言我今欲見曼陀羅花。
0287c23: 提婆即往三十三天求之。其福盡故都無與
0287c24: 者。既不得華即欲自取。便失神通還見己身
0287c25: 在王舍城。心生慚愧不能復見太子。遂至佛
0287c26: 所求索大眾白言唯願如來以此大眾付囑於
0287c27: 我。佛言癡人。舍利弗等聰明大智。我猶不以
0287c28: 大眾付囑。況汝癡人食唾者乎謂現通時現作嬰兒食闍世唾
0287c29: 於是提婆倍生惡心乃言瞿曇汝雖調伏大眾
0288a01: 勢亦不久當見磨滅。即時大地六反震動。提
0288a02: 婆尋即躄地。身邊出大暴風吹諸塵土而污
0288a03: 坌之。提婆復言若我此身必入阿鼻我要當
0288a04: 報如是大怨。尋起至太子所。太子即問何故
0288a05: 顏容憔悴有憂色耶。提婆言我今與汝極成
0288a06: 親愛。外人罵汝我豈不憂。太子言云何罵我。
0288a07: 提婆言國人罵汝為未生怨。太子問何故。提
0288a08: 婆言汝未生時一切相師皆言此兒生已當殺
0288a09: 其父。一切內人獲汝心故謂為善見。毘提夫
0288a10: 人聞是語已既生汝身於高樓上棄之於地壞
0288a11: 汝一指。復號汝為婆羅留枝。我聞是已心生
0288a12: 憂憒而復不能向汝說之。提婆以如是等惡
0288a13: 事教令殺父。若汝父死我亦能殺瞿曇沙門。
0288a14: 於是太子收其父王閉之城外。以四種兵而
0288a15: 守衛之。毘提夫人即至王所。時守王人遮不
0288a16: 聽入。夫人訶罵守人即告太子。大王夫人欲
0288a17: 見父王不審聽否。太子嗔嫌。即往母所前牽
0288a18: 母髮拔刀欲研＝斫【甲】研斫。耆婆白言有國已來罪雖極
0288a19: 重不及女人況所生母。太子聞已即便放捨。
0288a20: 遮斷父王衣服臥具飲食湯藥。過七日已王
0288a21: 便命終。引彼校此或異或同。方便隨機不足
0288a22: 怪矣。二明欲害母四。初至不令復出幽閉
0288a23: 深宮。二韋提下翹誠請佛。三未舉下佛知往
0288a24: 赴。四時韋提下見佛求法。初幽閉深宮三。初
0288a25: 執＝劍【甲】下同劍欲害。二二臣諫止。三令幽閉。初執
0288a26: 欲害四。初王問門者。二守門實答。三王聞
0288a27: 瞋罵。四執欲害。初王問門者審其在否。
0288a28: 時阿闍世問守門者父王今者猶存在耶　二
0288a29: 守門實答。
0288b01: 時守門人白言大王國大夫人身塗蜜瓔珞
0288b02: 盛漿持用上王沙門目連及富樓那從空而來
0288b03: 為王說法不可禁制　王制群臣不言國后。
0288b04: 沙門空入非門能禁故設此詞。意圖免過
0288b05: 　三王聞嗔罵。
0288b06: 時阿闍世聞此語已怒其母曰我母是賊與賊
0288b07: 為伴沙門惡人幻惑術令此惡王多日不死
0288b08: 　名父為賊母即賊伴。沙門幻術明非賢哲
0288b09: 　四執欲害。
0288b10: 即執利欲害其母　即如上引涅槃經所說
0288b11: 　二二臣諫止三。初修諫禮二設諫詞三諫
0288b12: 已欲去　初修諫禮。
0288b13: 時有一臣名曰月光聰明多智及與耆婆為王
0288b14: 作禮　月光華言耆婆梵語此翻固活。生時
0288b15: 一手持藥囊一手把針筒。昔誓為醫治疾存
0288b16: 活。從德立號。菴羅女之子。二皆多智顯是賢
0288b17: 臣　二設諫詞。
0288b18: 白言大王臣聞毘陀〔羅〕－【甲】羅論經說劫初已來有
0288b19: 諸惡王貪國位故殺害其父一萬八千未曾聞
0288b20: 有無道害母王今為此殺逆之事污剎利種臣
0288b21: 不忍聞是栴陀羅不宜住此　毘陀經即俗典
0288b22: 或作韋陀梵言少異。如此間史書紀其國事。
0288b23: 貪位殺父此猶有理。非辜害母誠為無道。西
0288b24: 竺四姓攝一切姓。剎帝利婆羅門二為尊貴
0288b25: 毘舍首陀二為下賤。剎帝即王者姓。栴陀羅
0288b26: 此云殺者。即此間魁劊之類。君既無道賢臣
0288b27: 不輔故不宜住　三諫已欲去。
0288b28: 時二大臣說此語竟以手按行而退　按
0288b29: 行示威令懼　三令幽閉。
0288c01: 時阿闍世驚怖惶懼告耆婆言汝不為我耶耆
0288c02: 婆白言大王慎莫害母王聞此語懺悔求救即
0288c03: 便捨止不害母語內官閉置深宮不令復
0288c04: 出　闍王驚懼賢臣去國社稷必危。不為我
0288c05: 者求救之詞。為猶佐也。耆婆重諫王悔乃從。
0288c06: 閉深宮發起之本　二翹誠請佛三。初遭
0288c07: 苦思法二陳詞致請三悲哀禮請　初遭苦思
0288c08: 法遙禮伸敬。
0288c09: 時韋提希被幽閉已愁憂憔悴遙向耆闍崛山
0288c10: 為佛作禮　二陳詞致請。
0288c11: 而作是言如來世尊在昔之時恒遣阿難來慰
0288c12: 問我我今愁憂世尊威重無由得見願遣目連
0288c13: 尊者阿難與我相見　阿難是佛侍者常往慰
0288c14: 問。傳法利人必假王力。雖佛上聖曲順常情
0288c15: 以為後範。韋提敬佛不敢輒請。願見二師欲
0288c16: 聞法要。阿難此云慶喜亦云無染或云忻樂
0288c17: 　三悲哀禮請。
0288c18: 作是語已悲泣雨淚遙向佛禮　三佛知往赴
0288c19: 二。初感佛垂應二禮起見佛　初感佛垂應。
0288c20: 未舉頭頃爾時世尊在耆闍崛山知韋提希心
0288c21: 之所念即大目犍連及以阿難從空而來佛
0288c22: 從耆闍崛山沒於王宮出　知其心念即他心
0288c23: 智。乘空出沒即如意通　二禮起見佛。
0288c24: 時韋提希禮已舉頭見世尊釋迦牟尼佛身紫
0288c25: 金色坐百寶蓮華目連侍左阿難在右釋梵護
0288c26: 世諸天在虛空中普雨天華持用供養　見佛
0288c27: 有四殊勝。一身色二蓮座三左右侍從四諸
0288c28: 天供養。釋迦翻能仁即應身。牟尼翻寂點即
0288c29: 法身。上冥下應報在其中。釋即帝釋具云釋
0289a01: 提桓因。此翻能天。即三十三天主也。梵即大
0289a02: 梵天王色界天主。護世即四王等。古疏問曰
0289a03: 頻婆韋提俱請弟子。何故前遣弟子後乃自
0289a04: 往。其意何耶。解有二義。一闍王殺父。佛若親
0289a05: 往則起怨嫌護彼心故。二欲行佛法須委國
0289a06: 王。頻婆定死闍王登位。佛若自往則障礙不
0289a07: 行。為護法故韋提無此自往無妨　四見佛
0289a08: 求法二。初作禮申敬二請法　初作禮申敬。
0289a09: 時韋提希見佛世尊自絕瓔珞舉身投地號泣
0289a10: 向佛　被囚日久不期遇佛。悲喜盈懷無暇容
0289a11: 緩。挽斷項纓持用獻佛。投身于地以竭其誠
0289a12: 二請法有二。初通問往生處二正請往生因
0289a13: 　初通問往生處二。初汎問宿因二正問生
0289a14: 處　初汎問宿因。
0289a15: 白言世尊我宿何罪生此惡子世尊復有何等
0289a16: 因緣與提婆達多共為眷屬　我之母子愛出
0289a17: 天性。佛之兄弟情同天倫。反生逆害必有往
0289a18: 因。本唯自責兼問如來。但是傷歎往業以為
0289a19: 陳請之由。經律多說。佛與提婆從因至果常
0289a20: 相惱害。蓋是大權影響而非實事。即法華云
0289a21: 由提婆達多善知識故令我具足六波羅蜜。
0289a22: 乃至後過無量劫當得成佛。號曰天王如
0289a23: 來等　二正問生處為三。初標忻厭二敘可
0289a24: 厭三立誓遠離　此之三節即示末世修行要
0289a25: 術。若不爾者則徒修淨業定不往生　初標
0289a26: 忻厭。
0289a27: 唯願世尊為我廣說無憂惱處我當往生不樂
0289a28: 閻浮提濁惡世也　無憂惱處者韋提所問。
0289a29: 言相通含據下佛答即指淨土。娑婆五濁人
0289b01: 間天上皆有憂惱。唯佛淨土依正俱勝但受
0289b02: 諸樂寧有憂乎。閻浮提或云剡浮贍部此翻
0289b03: 勝金。從樹為名。以樹半臨海水水底有金光
0289b04: 色映樹故以為名。提或云檀此翻為洲。即別
0289b05: 指南洲也。據令通指娑婆大千。且從近論令
0289b06: 易解耳。或可閻浮於四洲中濁惡最甚故特
0289b07: 標之　二敘可厭。
0289b08: 此濁惡處地獄餓鬼畜生盈滿多不善聚　濁
0289b09: 謂五濁。即見煩惱等五皆不淨故總名濁亦
0289b10: 名五滓。惡即十惡。即殺盜等。五濁則具該依
0289b11: 正。十惡則別指行業。若據濁惡實該六道。特
0289b12: 舉三途苦果以彰可厭。遍於大千故云盈滿。
0289b13: 多不善聚者即上惡趣共聚此處。或可別指
0289b14: 人中。少有良善如下所願不見惡人怨親逆
0289b15: 順無非不善。闍王調達豈善聚乎。上隨文解
0289b16: 次約義論。此濁惡處即指世間郡邑民居親
0289b17: 族會處。其間心行萬差三惡盈滿皆不善聚。
0289b18: 又濁惡處即指我等眾生現前識心。無始至
0289b19: 今三業所造無邊業種日用所起三惡道行不
0289b20: 可窮數故云盈滿多不善也　三立誓遠離。
0289b21: 願我未來不聞惡聲不見惡人　五濁三界五
0289b22: 逆十惡皆是惡聲。其中眾生造如是業盡號
0289b23: 惡人。極樂世界尚無惡道名即無惡聲也。諸
0289b24: 上善人俱會一處。即無惡人也　二正請往
0289b25: 生因。
0289b26: 今向世尊五體投地求哀懺悔唯願佛日教我
0289b27: 觀於清淨業處　頭及四肢為五體五處皆圓
0289b28: 亦名五輪。著地禮之重也。由有宿罪故受此
0289b29: 苦。今欲厭離故須求悔。梵云懺摩此翻悔往。
0289c01: 今言懺悔華梵並舉。有云懺即斷後悔是恥
0289c02: 前。如來說法破障除疑如日照世故云佛日。
0289c03: 極樂依正莫非主伴淨業共成故名清淨業處。
0289c04: 據此韋提正求觀法故云教我觀也　第二正
0289c05: 宗分三。初至那含放光現土審定機宜。爾時
0289c06: 世尊下二正明觀法淨業正因。說是語時下
0289c07: 三顯示利益結勸修習　初放光現土審定機
0289c08: 宜三。初如來放光普現諸土。二韋提白佛選
0289c09: 定一方。三頻婆蒙光護證道果。佛恐末世
0289c10: 以為十方淨土隨願可生何獨定指彌陀一國
0289c11: 特現此瑞以決後疑。今多此見正達佛意
0289c12: 　初如來放光普現諸土。
0289c13: 爾時世尊放眉間光其光金色遍照十方無量
0289c14: 世界還住佛頂化為金臺如須彌山十方諸佛
0289c15: 淨妙國土皆於中現或有國土七寶合成復有
0289c16: 國土純是蓮華復有國土如自在天宮復有國
0289c17: 土如玻鏡十方國土皆於中現有如是等無
0289c18: 量諸佛國土嚴顯可觀令韋提希見　如來眉
0289c19: 間有白毫相。長一丈寸五周圓五寸外有八稜中
0289c20: 空如筒白如珂雪右旋宛轉。表從中道流出
0289c21: 諸法。初散後聚亦表攝多歸一。即顯此經圓
0289c22: 純究竟一佛乘法。故現此相異於常時。光臺
0289c23: 高聳喻若須彌。現土無量不可具舉。略示四
0289c24: 種以示可觀。七寶成者言其尊貴。純蓮華者
0289c25: 言其潔淨。如天宮者言其快樂。頗梨鏡者言
0289c26: 其明瑩。若論諸土莊嚴極眾。經文從簡各舉
0289c27: 一相。欲彰極樂具兼諸美令韋提見。即示放
0289c28: 光現土之意　二選定一方三。初通敘諸土非
0289c29: 是所類。二別指極樂正合機緣。三求請往生
0290a01: 所修觀法　初通敘諸土非是所願。
0290a02: 時韋提希白佛言世尊是諸佛土雖復清淨皆
0290a03: 有光明　二別指極樂正合機緣。
0290a04: 我今樂生極樂世界阿彌陀佛所　良以此界
0290a05: 下凡心多馳散。若不的指一方專觀一佛則觀
0290a06: 行難成往生多障。況彌陀光明常照誓願弘
0290a07: 深。是以生一土則諸土皆通。想一佛則諸佛
0290a08: 齊見。十疑論佛答普廣其理照然。善導專修
0290a09: 義亦同此　三求請往生所修觀法。
0290a10: 唯願世尊教我思惟教我正受　初修方便作
0290a11: 意觀緣名思惟。觀想既成任運妙契名正受。
0290a12: 如地觀云如此想者名為粗見極樂國地即思
0290a13: 惟也。若得三昧見彼國地了了分明不可具
0290a14: 說即正受也。善導玄義據華嚴經思惟正受
0290a15: 並是三昧。與此地觀文證大同。又觀佛三昧
0290a16: 經云佛告阿難。佛滅度後佛諸弟子聞是法
0290a17: 者思是法者觀是法者此人常於夢中見佛。
0290a18: 又云聞是語思是法者有正念者有正受者。
0290a19: 準知思惟正受皆屬觀法淺深有異。又復前
0290a20: 云教我觀於清淨業處。即知韋提唯請觀耳
0290a21: 　三頻婆蒙光獲證道果。
0290a22: 爾時世尊即便微笑有五色光從佛口出一一
0290a23: 光照頻婆娑羅頂爾時大王雖在幽閉心眼無
0290a24: 障遙見世尊頭面作禮自然增進成阿那含
0290a25: 　初如來現土正意在茲。機感相投潛通密應。
0290a26: 故佛微笑。觀佛相海經云諸佛常法凡笑必
0290a27: 有五色光。從口而出光照王頂。佛力加被令
0290a28: 增道果。蒙光見佛深悟無常。發智斷惑遂證
0290a29: 三果。阿那含此云不還。結惑將盡不還下界。
0290b01: 據此頻婆見佛得果。應與夫人同聞觀法。後
0290b02: 結益中但敘韋提五百侍女。乃知頻婆證果
0290b03: 即歸滅矣　第二正明觀法淨業正因二。初
0290b04: 如來許可二正示所說　初如來許可。
0290b05: 爾時世尊告韋提希汝今知不阿彌陀佛去此
0290b06: 不遠汝當繫念諦觀彼國淨業成者我今為汝
0290b07: 廣說眾譬亦令未來世一切凡夫欲修淨業者
0290b08: 得生西方極樂國土　先審知否者欲明淨土
0290b09: 非佛自說他無知者。彌陀經云從此西方過
0290b10: 十萬億佛土。而云不遠者此有三釋。一佛眼
0290b11: 觀故如楞嚴說。天眼觀大千界如觀掌果。況
0290b12: 佛眼乎。譬如登高視下一目萬里。所謂登大
0290b13: 山而小天下也。二心念速故。心神無礙遐方
0290b14: 異域舉念即至。所謂心念疾於風也。三佛力
0290b15: 攝故。雖未得通乘佛神力。如十疑論說。劣夫
0290b16: 從輪王一晝夜行四天下。所謂青蠅附於騏
0290b17: 尾也。淨業成者總目彼土依正二報。極樂境
0290b18: 界眾生未識以物比擬故云眾譬。如下云如
0290b19: 億千日其光如華等。或可所有言諭通名為
0290b20: 譬。亦令未來者正彰本意非止當機。所謂千
0290b21: 鉤之弩豈特為鼷鼠而發機乎　二正示所說
0290b22: 復二。初先示福業二明正觀初先示福業
0290b23: 　所以先明三福者即是修觀行人合行事業。
0290b24: 非觀無以導其福非福無以成其觀。有觀無
0290b25: 福則闕於莊嚴。有福無觀則牽於異趣。闕莊
0290b26: 嚴則護報非勝。牽異趣則往生莫由。二法相
0290b27: 資無往不利。寄言學者剋意研求。無惑兩岐
0290b28: 自迷發足　今釋三福三。初通標二別釋三
0290b29: 結告。初通標。
0290c01: 欲生彼國者當修三福　欲生者言其志願。當
0290c02: 修者教令必為　二別釋。
0290c03: 一者孝養父母奉事師長慈心不殺修十善業
0290c04: 　既是三世佛因。明知菩薩大行。第一共凡
0290c05: 夫業第二共二乘業第三大乘不共業。就中
0290c06: 四句。上二句報恩行。父母生育恩師長教導
0290c07: 恩。下二句離惡行。不殺為十善之首故特標
0290c08: 之。身除三邪口離四過意斷三惡也。
0290c09: 二者受持三歸具足眾戒不犯威儀　就中三
0290c10: 句。上句即翻邪三歸。凡夫無始繫屬於魔。作
0290c11: 法歸投希求救護。若但受歸有善無戒。若受
0290c12: 眾戒必兼三歸。下二句即受戒法。在家五八
0290c13: 出家十具故云眾戒。受持無缺故云具足。威
0290c14: 儀亦戒。輕細難持人多陵犯。故特標簡。
0290c15: 三者發菩提心深信因果讀誦大乘勸進行者
0290c16: 　就＝三【甲】就三中四句。初即發大心。菩提翻道即無上
0290c17: 道心。二即起大心。善惡因果皆我自心了知
0290c18: 畏慎故云深信。三即生大解。教詮本智因誦
0290c19: 發生。四即修大行。勸誘修行不令退墮。上三
0290c20: 自行後一化他　三結告。
0290c21: 如此三事名為淨業佛告韋提希汝今知不此
0290c22: 三種業過去未來現在三世諸佛淨業正因
0290c23: 三世果德籍此而成故曰正因　二明正觀
0290c24: 四。初聽示說二讚請三勸囑四示法初
0290c25: 聽示說。
0290c26: 佛告阿難及韋提希諦聽諦聽善思念之如來
0290c27: 今者為未來世一切眾生為煩惱賊之所害者
0290c28: 說清淨業　諦聽善思即聞思兩慧。為未來
0290c29: 者正指像末也。煩惱賊害即具縛凡夫也。清
0291a01: 淨業即十六觀也　二讚請。
0291a02: 善哉韋提希快問此事　悅可聖心故云快問
0291a03: 　三勸囑三。初明是佛所教二依教修成三
0291a04: 因修獲證　初明是佛所教。
0291a05: 阿難汝當受持廣為多眾宣說佛語如來今者
0291a06: 教韋提希及未來世一切眾生觀於西方極樂
0291a07: 世界　阿難多聞勸令持說。由在幽宮同聞
0291a08: 尚少。後還耆山意令重述故預囑之。如來今
0291a09: 者等並是付囑阿難所說之詞　二依教修成。
0291a10: 以佛力故當得見彼清淨國土如報＝執【甲】報執明鏡自
0291a11: 見面像
0291a12: 　教由佛說即是佛力。所謂如來異方便也　三
0291a13: 因修獲證。
0291a14: 見彼國土極妙樂事心歡喜故應時即得無生
0291a15: 法忍　得無生忍位當初住。若據觀法功德力
0291a16: 強見生可證。準下佛觀即指生彼獲證之相。
0291a17: 下云捨身他世生諸佛前得無生忍是也　四
0291a18: 示法有三。初敘韋提見土由二為未來請其
0291a19: 方便三如來答其所請　初敘韋提見土由。
0291a20: 佛告韋提希汝是凡夫心想羸劣未得天眼不
0291a21: 能遠觀諸佛如來有異方便令汝得見　大權
0291a22: 引實故示同凡。天眼六通之一。障內障外無
0291a23: 不徹見。凡仙小聖雖得天眼遐方淨剎亦不
0291a24: 能觀。異方便者若對當機即前光臺現土令
0291a25: 韋提見。據論垂教即下十六觀法專被未來。
0291a26: 欲彰權智道同故言諸佛　二為未來請其方
0291a27: 法三。初敘己得見二傷他不見三正為陳請
0291a28: 　初敘己得見。
0291a29: 時韋提希白佛言世尊如我今者以佛力故見
0291b01: 彼國土　二傷他不見。
0291b02: 若佛滅後諸眾生等濁惡不善五苦所逼　此
0291b03: 即大悲權巧利物方見。韋提位非凡小。濁惡
0291b04: 不善義同前釋。五苦者疏云五道皆非樂故。
0291b05: 修羅一道開則為六合但有五。或取大本五
0291b06: 惡五痛五燒以為五苦。即五戒所禁五種之
0291b07: 過為五惡。犯此五事遭難犯法為五痛。後墮
0291b08: 三途名為五燒　三正為陳請。
0291b09: 云何當見阿彌陀佛極樂世界　未來眾生一
0291b10: 生不值佛二濁惡轉盛三苦逼益深。業障如
0291b11: 此。疑無見土之理。有何方便令得見乎　三
0291b12: 如來答其所請又二。初標示繫想處二別列
0291b13: 十六觀法　初標示繫想處。
0291b14: 佛告韋提希汝及眾生應當專心繫念一處想
0291b15: 於西方　淨土觀門要在專一故。須指定一
0291b16: 方以為投心之處。故放光現土厥意在茲。故
0291b17: 十疑論中名為一相三昧。文殊般若亦名一
0291b18: 行三昧。比諸觀法有三不同。餘觀不定方隅。
0291b19: 今此定須西向。餘觀收神歸念今此送想彼
0291b20: 方。餘觀遍歷自他今此定緣聖境。義門備揀
0291b21: 心境歷然。乖此別修終名邪觀　二別列十
0291b22: 六觀法　自古章疏多廣懸談。及至觀文例多
0291b23: 簡略。今謂觀文正當心要義須委細科釋文
0291b24: 言。聽習之徒切宜留心。今先總分後方別解。
0291b25: 就十六觀大分為二。初一種先觀此方落日
0291b26: 指定向方。後十五種正觀彼土依正二報。初
0291b27: 觀是總該下十五。下皆為別各不相收。就後
0291b28: 十五復分為二。前五先觀彼土依報莊嚴。後
0291b29: 十觀彼正報殊勝。就前五中又分為二。前二
0291c01: 觀彼所依境界。觀水成見為地。後三觀
0291c02: 彼莊嚴之相。國土莊嚴不出三種。樹即觀彼
0291c03: 林蔭池即觀彼流泉樓即觀臺閣。地觀為總
0291c04: 攝餘三故。樹等為別皆依地故。就後十中復
0291c05: 分為四。前三觀佛。第七觀佛坐處。第八觀像
0291c06: 表真。第九正觀佛相。十與十一觀佛侍者左
0291c07: 右分殊。十二十三總觀三聖普雜不同。十四
0291c08: 五六觀佛徒眾三輩差降。若此分對一經大
0291c09: 要如指掌。逐觀別分廣更如後　第一日
0291c10: 觀三。初所觀境二能觀想三結示　初所觀
0291c11: 境。
0291c12: 云何作想凡作想者一切眾生自非生盲有目
0291c13: 之徒皆見日沒　方隅渺無物表彰。此間
0291c14: 落日有目皆見顯了易觀。是可標準。疏云落
0291c15: 日懸鼓。用標送想之方。即此意也。言作想者
0291c16: 想即是觀。胎中失目謂之生盲　二能觀想
0291c17: 四。初示修儀二示觀相三顯成相四勸常觀
0291c18: 　初示修儀。
0291c19: 當起想念正坐西向　起想即發觀也。正坐
0291c20: 則身儀也。全趺半趺直身累手如坐禪法。故
0291c21: 僧傳中古晉高僧坐不背西蓋遵此耳　二示
0291c22: 觀相。
0291c23: 諦觀於日欲沒之處令心堅住專想不移　心
0291c24: 境相應凝然不動即定體也　三顯成相。
0291c25: 見日欲沒狀如懸鼓　日沒近地雲散光收瑩
0291c26: 如鼓面。懸住空中　四勸常觀。
0291c27: 既見日已閉目開目皆令明了　想成相起念
0291c28: 念相續任運不忘　三結示。
0291c29: 是為日想名為初觀　結示可解　就後十五
0292a01: 觀前五依報中第二水想欲成此土凝。第
0292a02: 五想水正觀彼方池沼。名同體別學者宜知
0292a03: 　第二水觀二。初所觀境二結示　水想正為
0292a04: 觀地。璃寶地舉世所無。水面結是人皆
0292a05: 識。因此見彼用似比真。故先舉水後成寶
0292a06: 地。疏云大水結實表璃之地是也　初所
0292a07: 觀境二。初觀水二觀地　初觀水三。初正想
0292a08: 水二變水成三變為璃　初正想水。
0292a09: 次作水想見水澄清亦令明了無分散意　顯
0292a10: 上澄清湛然不動故云無分散意　二變水成
0292a11: 。
0292a12: 既見水已當起想　三變為璃。
0292a13: 見映徹作璃想　齊此已來當觀文畢。
0292a14: 此想已下屬後地觀　二觀地三。初地體明
0292a15: 徹二地下幢擎三地上莊嚴　初地體明徹。
0292a16: 此想成已見璃地內外映徹　二地上幢擎
0292a17: 二。初示幢體二珠光上映　初示幢體。
0292a18: 下有金剛七寶金幢擎璃地其幢八方八楞
0292a19: 具足一一方面百寶所成　八面八楞其狀如
0292a20: 塔　二殊光上映。
0292a21: 一一寶珠有千光明一一光明八萬四千色映
0292a22: 璃地如億千日不可具見　三地上莊嚴四。
0292a23: 初地面華級二眾寶色光三合此寶光以成臺
0292a24: 閣四華幢樂器　初地面華級。
0292a25: 璃地上以黃金繩雜廁間錯以七寶界分齊
0292a26: 分明　金繩七寶互相間錯如世花塼　二眾
0292a27: 寶色光。
0292a28: 一一寶中有五百色光其光如華又似星月懸
0292a29: 處虛空　眾寶色光其光從地昇空故如華。
0292b01: 從上照下故如星月　三合此寶光以成臺
0292b02: 閣。
0292b03: 成光明臺樓閣千萬百寶合成　四華幢樂器。
0292b04: 於臺兩邊各有百億華幢無量樂器以為莊嚴
0292b05: 八種清風從光明出鼓此樂器演說苦空無常
0292b06: 無我之音　華幢樂器四面圍繞。風動出聲
0292b07: 說法警眾。風生八方故云八種。彼無時節。且
0292b08: 對此方故云八耳。苦空等法即四念處。觀身
0292b09: 不淨觀受是苦觀心無常觀法無我。以此四
0292b10: 法對破四倒。文中空字且對觀身。知倒計亡
0292b11: 非空何謂　二結示。
0292b12: 是為水想名第二觀　結文可知　第三地觀
0292b13: 　所觀之境備在前文故。第三但有躡前結
0292b14: 勸而已　文有四節。初思惟二正受三彰益
0292b15: 四辨邪正　初思惟。
0292b16: 此想成時一一觀之極令了了閉目開目不令
0292b17: 散失唯除食時恒憶此事如此想者名為粗見
0292b18: 極樂國土　一一觀者指前總別相也。除食
0292b19: 時者開暫間也。有依別本改為睡時。尋諸古
0292b20: 本並作食時。且凡人睡時任運自息豈待除
0292b21: 耶。或云大小兩乘各有食觀故此除之。此局
0292b22: 道眾亦非通論。今謂餘諸觀法不擇時處。此
0292b23: 觀聖境理合虔恭。對食起想義乖尊敬故。觀
0292b24: 佛三昧經觀像法云想念成已唯除食時除便
0292b25: 轉時一切時中恒見佛像等。斯為明據不須
0292b26: 改作。初心漸想未成定相故云粗見言其未
0292b27: 明也　二正受。
0292b28: 若得三昧見彼國地了了分明不可具說是為
0292b29: 地想名第三觀　三昧正音三摩地此翻正定
0292c01: 或云等持。想成見地不待作意任運契合見
0292c02: 境分明。如人學射初生後熟發無不中。言思
0292c03: 叵及唯證方知故云不可具說　三彰益二。
0292c04: 初重囑轉教二正彰利益　初重囑轉教。
0292c05: 佛告阿難汝持佛語為未來世一切大眾欲脫。
0292c06: 苦者說是觀地法　阿難者以前二觀止是
0292c07: 此方之物以為發觀之端。及觀寶地心達彼
0292c08: 方定能脫苦破障除疑。重囑轉教意見于此。
0292c09: 二正彰利益二初破障二除疑　初破障。
0292c10: 若觀是地者除八十億劫生死之罪　八十億
0292c11: 劫或云無量劫或云五萬或云五十億劫隨宜
0292c12: 不定非凡所測　二除疑。
0292c13: 捨身他世必生淨國心得無疑　此觀若成往
0292c14: 生已決。如唐高僧大行於泰山結菴修淨業。
0292c15: 未三七日見璃地心眼洞明。至後得疾其
0292c16: 地復現。乃曰吾無觀想寶地復現。豈於安養
0292c17: 無緣哉。即日終于所居　四辨邪正二。初顯
0292c18: 正二簡邪　初顯正。
0292c19: 作是觀者名為正觀　言作是者指前觀相。
0292c20: 心境相稱教行無違故　二簡邪。
0292c21: 若他觀者名為邪觀　乖前境量名為他觀。不
0292c22: 正曰邪。雖是佛教大小觀法若非往生淨土
0292c23: 之觀。並是偏邪非同外道邪見之邪。餘皆例
0292c24: 此　第四樹觀三。初結前生後二。正明觀行
0292c25: 三結示　初結前生後。
0292c26: 佛告阿難及韋提希地想成已次觀寶樹　告
0292c27: 之語或標不標譯人之變　二正明中二初
0292c28: 舉所觀二示能觀　初所觀二。初示體量二明
0292c29: 莊嚴　初示體量三初教遍觀二示行數三明
0293a01: 高量　初教遍觀。
0293a02: 觀寶樹者一一觀之
0293a03: 　樹相多種故云一一　二示行數。
0293a04: 作七重行樹想　周迴七重匝繞彼國。或云
0293a05: 處處皆有七重　三明高量。
0293a06: 一一樹高八千由旬　由旬亦云由延亦云踰
0293a07: 善那。西竺驛亭之量。經律所出遠近不定。諸
0293a08: 家多取四十里為準　二明莊嚴二。初光明
0293a09: 莊嚴二花果莊嚴。初光明莊嚴又三。初示葉
0293a10: 具二明色光三明珠網　初葉具。
0293a11: 其諸寶樹七寶華葉無不具足　葉具足者無
0293a12: 凋落故　二光明莊嚴。
0293a13: 一一華葉作異寶色璃色中出金色光玻
0293a14: 色中出紅色光碼色中出硨磲光硨磲色中
0293a15: 出綠真珠光珊瑚琥珀一切眾寶以為映飾
0293a16: 　寶色與光五色相間。璃碧色出黃光。頗梨
0293a17: 青色出紅光。碼赤色出白色＝光【甲】色光。車渠白色出
0293a18: 綠光。若準大本。琥珀七寶諸樹周滿世界。金
0293a19: 銀璃頗梨珊瑚瑪瑙車渠等樹。或有二寶
0293a20: 三寶乃至七寶轉共合成。廣如彼說。即是眾
0293a21: 寶為映飾　三珠網四　初示重數二網間宮
0293a22: 殿三殿中童子四珠纓光明　初示重數。
0293a23: 妙真珠網彌覆樹上一一樹上有七重網　每
0293a24: 樹七層每層一重其形如塔　二網間宮殿。
0293a25: 一一網間有五百億妙華宮殿如梵王宮　網
0293a26: 間宮殿如色界天梵王居處　三殿中童子。
0293a27: 諸天童子自然在中一一童子五百億釋迦毘
0293a28: 楞伽摩尼以為瓔珞　一一下天童嚴飾。釋
0293a29: 迦毘楞伽此云能聖。摩尼亦云離垢亦云如
0293b01: 意　四珠纓光明。
0293b02: 其摩尼光照百由旬猶如和合百億日月不可
0293b03: 具名眾寶間錯色中上者　眾寶間者不獨珠
0293b04: 也。色中上者異於常也　二華果莊嚴又二。
0293b05: 初總舉二別示　初總舉。
0293b06: 此諸寶樹行行相當葉葉相次於眾葉間生諸
0293b07: 妙華華上自然有七寶果　行相當者當猶對
0293b08: 也。葉相次者如鱗接也。花果如下釋　二別
0293b09: 示三。初明樹葉二明樹花。三明樹果　初明
0293b10: 樹葉。
0293b11: 一一樹華縱廣正當二十五由旬　三句示量。
0293b12: 二十五由旬計一千里。
0293b13: 其葉千色有百種畫如天瓔珞　三句明色。
0293b14: 百種畫即葉上痕脈。如天瓔者狀其文也
0293b15: 　二明樹花。
0293b16: 有眾妙華作閻浮檀金色如旋火輪婉轉葉間
0293b17: 　閻浮檀如上已釋。洲邊有樹海底出金光
0293b18: 色無比。置於暗中其暗即滅。華色同焉。其花
0293b19: 旋轉猶世風車　三明樹果又二。初體相二
0293b20: 光變幢蓋　初體相。
0293b21: 涌生諸果如帝釋瓶　帝釋瓶謂帝釋殿前有
0293b22: 瓶莫測其量。以葉度果其大可知　二光變
0293b23: 幢蓋。
0293b24: 有大光明化成幢幡無量寶蓋是寶蓋中映現
0293b25: 三千世界一切佛事十方佛國亦於中現　映
0293b26: 現有二。大千佛事一也。十方佛國二也。示生
0293b27: 唱滅說法度生皆名佛事　第二示能觀。
0293b28: 見此樹已亦當次第一一觀之觀見樹莖枝莖
0293b29: 華果皆令分明　恐其參亂故令次觀。莖等
0293c01: 五種即是次第。莖謂根幹必兼枝條　三結
0293c02: 示。
0293c03: 是為樹想名第四觀　結文可解　第五池觀
0293c04: 四。初示體相二明池蓮三明池光四結示
0293c05: 　初示體相四。初舉數二明水色三明流渠四
0293c06: 明渠底　初舉數。
0293c07: 次當想水欲想水者極樂國土有八池水　一
0293c08: 國八池渠道相通　二明水色。
0293c09: 一一池水七寶所成其寶柔軟從如意珠玉＝王【甲】＊玉王
0293c10: 生　上二句明色相。池塘階岸眾寶合成。池
0293c11: 中泉水色亦如然故云七寶成也。下二句示
0293c12: 出處。每一池心各有珠玉。泉從玉出流落池
0293c13: 中常時盈滿　三明流渠。
0293c14: 分為十四支一一支作七寶妙色黃金為
0293c15: 　十四支即是渠道　四明渠底。
0293c16: 渠下皆以雜色金剛以為底沙　雜色金剛金
0293c17: 有五色又精剛者　二池蓮三。初示數二明
0293c18: 量三明水流花間　初示數。
0293c19: 一一水中有六十億七寶蓮華　一一水中即
0293c20: 上八池各六十億。小本經中四色四光。今言
0293c21: 七寶故知多別　二明量。
0293c22: 一一蓮華團圓正等十二由旬　十二由旬計
0293c23: 四百八十里。小本經但云大如車輪。舉其極
0293c24: 小者耳　三明水流花間。
0293c25: 其摩尼水流注華間尋樹上下其聲微妙演說
0293c26: 苦空無常無我諸波羅蜜復有讚歎諸佛相好
0293c27: 者　從如意珠出故云摩尼水。華梵互舉也。
0293c28: 尋樹上下尋猶循也。樹即莖也。言水循華莖
0293c29: 上入花中旋轉發聲從莖下。演說有三。四
0294a01: 念處一也六度二也讚佛相好三也　三池光
0294a02: 二。初從珠涌光二光化靈禽　初從珠涌光。
0294a03: 如意珠玉王涌出金色微妙光明　二光化靈
0294a04: 禽。
0294a05: 其光化為百寶色鳥和鳴哀雅常讚念佛念法
0294a06: 念僧　即小本中白鵠孔雀。今經下文鳧雁
0294a07: 鴛鴦等。即知珍禽非止一類。今此但舉毛色
0294a08: 以通收耳。讚歎三寶令歸向故　四結示。
0294a09: 是為八功德水想名第五觀　八功德一輕二
0294a10: 清三冷四軟五美六不臭七飲時調適八飲已
0294a11: 無患。不出色香味觸四塵而已。
0294a12: 觀無量壽佛經義疏卷之中終
