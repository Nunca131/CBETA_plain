0363c14: 
0363c15: 
0363c16: No. 1762 [cf. No. 366]
0363c17: 【原】延寶六年刊宗教大學藏本，【甲】清乾隆十八年刊大谷大學藏本佛說阿彌陀經要解
0363c18: 
0363c19: 三藏法師鳩摩羅什譯
0363c20: 西有沙門蕅益智旭解
0363c21: 原夫諸佛憫念群迷隨機施化。雖歸元無二
0363c22: 而方便多門。然於一切方便中求其至直捷
0363c23: 至圓頓者。莫若念佛求生淨土。又於一切念
0363c24: 佛法門之中求其至簡易至穩當者。莫若信
0363c25: 願專持名號。是故淨土三經並行於世。而古
0363c26: 人獨以阿彌陀經別為日課。豈非有見於持
0363c27: 名一法普被三根。攝事理以無遺統宗教而
0363c28: 無外尤不可思議也哉。古來註疏代不乏人。
0363c29: 世遠就湮所存無幾。雲棲和尚著為疏鈔。廣
0364a01: 大精微。幽谿師伯述圓中鈔。高深洪博。蓋如
0364a02: 日月中天有目皆。特以文富義繁邊涯莫
0364a03: 測。或致初機淺識信願難階。故復弗揣庸愚
0364a04: 再述要解。不敢與二翁競異。亦不敢與二翁
0364a05: 強同譬如側看成橫看成嶺。縱皆不盡廬
0364a06: 山真境。要不失為各各親見廬山而已。將釋
0364a07: 經文五重玄義。
0364a08: 第一釋名者。此經以能說所說人為名。佛者
0364a09: 此土能說之教主。即釋迦牟尼如來。乘大悲
0364a10: 願力生五濁惡世。以先覺而覺後覺。無法不
0364a11: 知無法不見故名佛也。說者悅所懷也。佛以
0364a12: 度生為懷。眾生機熟。佛為應時說法令得度。
0364a13: 脫故悅也。阿彌陀者。即所說彼土之導師。以
0364a14: 四十八願接信願念佛眾生。令生極樂世界
0364a15: 永階不退者也。梵語阿彌陀此云無量壽亦
0364a16: 云無量光。以要言之。功德智慧．神通道力．依
0364a17: 正莊嚴．說法化度．一一無量．聊舉壽命光明
0364a18: 二事以為言端耳。經者訓法訓常。一切金口
0364a19: 所宣通名為經。今對佛說阿彌陀五字即是
0364a20: 通別合為題也。教行理三各論通別。廣如台
0364a21: 藏所明。自應尋之。茲不繁述。
0364a22: 第二辨體者。諸大乘經皆以實相為正體。何
0364a23: 謂實相。即現前一念心之自性是也。吾人現
0364a24: 前一念心性不在內．不在外．不在中間．非過
0364a25: 去．非現在．非未來．非青黃赤白．非長短方
0364a26: 圓．非香．非味．非觸．非法。覓之了不可得而
0364a27: 不可言其無。具造百界千如而不可言其有。
0364a28: 離一切緣慮分別相而緣慮分別。亦非離此
0364a29: 實相別有自性。離一切語言文字相而語言
0364b01: 文字。亦非離此實相別有自性。以要言之。離
0364b02: 一切相即一切法。唯其離一切相故無相。惟
0364b03: 其即一切法故無不相無相無不相故不得已
0364b04: 強名實相。實相之體非寂非照。而復寂而恒
0364b05: 照。照而恒寂。照而恒寂強名為常寂光土。寂
0364b06: 而恒照強名清淨法身。又照而恒寂強名法
0364b07: 身。寂而恒照強名報身。又性德寂照強名法
0364b08: 身。修德寂照名報身。又修德照而恒寂名為
0364b09: 受用身。修德寂而恒照強名應化身。當知寂
0364b10: 照不二．性修不二．身土不二．無非實相。實相
0364b11: 無二亦無不二。是故舉體作依．作正．作法．作
0364b12: 報．作自．作他。乃至能說所說．能度所度．能
0364b13: 信所信．能願所願．能持所持．能生所生．能讚
0364b14: 所讚．二無非實相正印之所印也。
0364b15: 第三明宗者。宗是修行之要徑會體之樞機
0364b16: 而萬行之綱領也。提其綱則眾目皆張。挈其
0364b17: 領則襟袖隨至。故次體之後應須辨宗。此經
0364b18: 以信願持名為修行之宗要。非信不足以啟
0364b19: 願。非願不足以導行。非持名妙行不足以滿
0364b20: 其所願而證所信。是故經中先演極樂依正
0364b21: 以生信。次勸應當發願以導行。次示七日持
0364b22: 名以徑登不退。信則信自．信他．信因．信果．
0364b23: 信事．信理。願則厭離娑婆欣求極樂。行則執
0364b24: 持名號一心不亂。信自者。信我現前一念之
0364b25: 心本非肉團．亦非緣影。無初後．橫絕邊涯．
0364b26: 終日隨緣．終日不變。十方虛空微塵國土元
0364b27: 我一念心中所現之物。我今雖復昏迷倒惑。
0364b28: 苟能一念回心決定得生自己心中本具極
0364b29: 樂。更無疑慮。是名信自。信他者。信彼釋迦如
0364c01: 來決無誑語。彌陀世尊決無虛願。六方諸佛
0364c02: 廣長舌決無二言。隨順諸佛真實教誨。決志
0364c03: 求生更無疑惑。是名信他。信因者。深信散亂
0364c04: 稱名猶為成佛種子。何況一心不亂安得不
0364c05: 非生淨土因。是名信因。信果者。深信淨土上
0364c06: 善聚會皆從念佛三昧得生。譬如種瓜得瓜．
0364c07: 種豆得豆。亦如影必隨形．響必應聲。決無虛
0364c08: 棄。是名信果。信事者。深信只今現前一念不
0364c09: 可盡故。所以依心所現一切十方世界亦不可
0364c10: 盡。實有極樂國土。在十萬億土之外。最極清
0364c11: 淨莊嚴不同莊生寓言。是名信事。信理者。深
0364c12: 信極樂國土雖在十萬億土之遠。而實不出
0364c13: 我只今現前介爾一念心外。以吾現前一念心
0364c14: 性實無外故。又復。深信西方若依依若正若主伴
0364c15: 皆吾現前一念妙明真心中所現影。全事即
0364c16: 理．全妄即真．全修即性．全他即自。我心遍故
0364c17: 佛心亦遍。佛心遍故一切眾生心性亦遍。譬
0364c18: 一室千燈光光互遍。重重交攝不相妨礙。是
0364c19: 名信理。如此信已則娑婆即自心所感之穢。
0364c20: 而自心穢理應厭離。極樂即自心所感之淨
0364c21: 而自心之淨理應欣求。厭穢須捨至究竟方
0364c22: 無可捨。欣淨須取至究竟方無可取。故妙宗
0364c23: 鈔云。取捨若極與不取捨亦非異轍。今設不
0364c24: 從事於取捨。但尚不取不捨。即是執理廢事。
0364c25: 既廢於事理亦非圓。若達全事即理。則取
0364c26: 亦即理捨亦即理。一取一捨無非法界。故次
0364c27: 信之後而明願也。言執持名號一心不亂者。
0364c28: 名以召德。德既不可思議故名號亦功德亦
0364c29: 復不可思議。名號功德不可思議故使散亂
0365a01: 稱名為佛種。況執持至一心不亂安有不徑
0365a02: 登不退者乎。然諸經所示淨土要行萬別千
0365a03: 差。如觀像觀想禮拜供養五悔六念等。一一
0365a04: 行成皆生淨土。而惟此持名一法收機最廣下
0365a05: 手最易。故釋迦慈尊於此經中無問自說。特
0365a06: 向大智舍利弗拈出。可謂方便中之第一方
0365a07: 便．了義中無上了義．圓頓中最極圓頓。故古
0365a08: 人云。明珠投於濁水濁水不得不清。佛號投
0365a09: 於亂心亂心不得不佛也。信願持名以為一
0365a10: 乘真因。四種淨土以為一乘妙果。舉因則果
0365a11: 必隨之。故以信願持名為經正宗。至於四種
0365a12: 淨土之相。詳在妙宗鈔及梵網玄義。茲不具
0365a13: 述。俟後消釋依正文中。當略點示耳。
0365a14: 第四明力用者。往生不退為力用。往生有四
0365a15: 土各得論九品。今且略明得生四土之相。若
0365a16: 執持名號未斷見思者。隨其或散或定自於
0365a17: 同居土中分三輩九品。若執持名號至於事
0365a18: 一心不亂見思任運先落者。則生方便有餘
0365a19: 淨土。若執持名號至於理一心不亂。豁破無
0365a20: 明一品乃至四十一品。則生實報莊嚴淨土。
0365a21: 亦名分證常寂光土。若無明斷盡則是上上
0365a22: 實報亦是究竟寂光也。不退有四義。一念不
0365a23: 退。二行不退。三位不退。四畢竟不退。一念不
0365a24: 退者。破無明顯佛性。徑生實報分證寂光。二
0365a25: 行不退者。見思既落塵沙亦破。生方便土進
0365a26: 趨極果。三位不退者。帶業往生在同居土。蓮
0365a27: 華托質永離退緣。四畢竟不退者。不論至心
0365a28: 散心．有心無心．或解或不解。但令彌陀名號
0365a29: 一歷耳根或六方佛名或此經名字一經於
0365b01: 耳。假使千萬劫後畢竟因斯度脫。如聞塗毒
0365b02: 鼓遠近皆喪。又如食少金剛決定不消也。
0365b03: 第五教相者。此是大乘菩薩藏攝。又是無問
0365b04: 自說。徹底大慈之所加持。能令末法多障有
0365b05: 情依斯徑登不退。故雖經法滅。盡之後。仍以
0365b06: 悲心弘願特留此經。住世百年廣度含識譬
0365b07: 如。阿伽陀藥萬病持治。絕待圓融不可思議。
0365b08: 華嚴之奧藏法華之祕髓。一切諸佛之心要
0365b09: 菩薩萬行之司南。皆不出於此矣。設欲廣為
0365b10: 歎述窮劫莫盡。有智者自當知之。
0365b11: 入文為三。初序分二正宗分三流通分。此三
0365b12: 分者名為初善中善後善。闕一不可序分如人
0365b13: 之首五官具存。正宗如人之身臟腑無闕。流
0365b14: 通分如人之手足運行不滯。故智者大師釋
0365b15: 法華經。初品作序。中十五品半為正。後十一
0365b16: 品半皆為流通。又一時本二門各分三段。
0365b17: 則法師訖安樂行五品皆為門流通。蓋序
0365b18: 必總提一經之綱領。而流通則法施方不壅於
0365b19: 來世。其關繫殊非淺小。後人不達才見經文
0365b20: 稍涉義理。便一概判入正宗。致使序及流通
0365b21: 不過如八寸三帽子一頂草鞋一雙而已。安
0365b22: 所稱初語亦善中語亦善後語亦善也哉。
0365b23: 　初序分二。初通序二別序。初中二。初標法
0365b24: 會時處。二引大眾同聞。今初。
0365b25: 如是我聞一時佛在舍衛國祇樹給孤獨園
0365b26: 　如是標信順。我聞標師承。一時標機感。佛標
0365b27: 教主。舍衛國祇樹給孤獨園標說經處也。如
0365b28: 是者實相妙理古今不變名如。依實相理念
0365b29: 佛求生淨土決定無非曰是我聞者阿難了知
0365c01: 實相之理非我非無我不壞假名故仍稱我。
0365c02: 耳根發耳識親聆圓音。如空印空故名為聞。
0365c03: 一時者時無實法。特以師資道合終竟一會。
0365c04: 說聽周足故名一時。佛者自覺覺他覺行圓
0365c05: 滿。人天大師故名為佛。舍衛此云聞物。中印
0365c06: 度大國之名。波斯匿王所都也。祇樹給孤獨
0365c07: 園者。匿王太子名為祇陀此云戰勝。匿王大
0365c08: 臣名須達多長者。此翻給孤獨。給孤長者布
0365c09: 金買園。供佛及僧。餘有少地未布。祇陀感歎
0365c10: 不復取價施此少地。故並存二名也。
0365c11: 　二列大眾同聞三。初聲聞眾二菩薩眾三
0365c12: 天人眾。聲聞最居初者。一是出世相故。二是
0365c13: 常隨從故。三佛法賴僧傳故。菩薩眾居中者。
0365c14: 一以相不定故。二以不常隨故。三表中道義
0365c15: 故。天人眾列後者一是世間相故。二凡聖品
0365c16: 雜故。三明外護侍從法應爾故。初聲聞眾又
0365c17: 三。初明類標數。二表位歎德。三列上首名。
0365c18: 今初。
0365c19: 與大比丘僧千二百五十人俱　與者共義。大
0365c20: 比丘者受具足戒出家人也。比丘是梵語。含
0365c21: 三義故不翻。一乞士義。謂一資身無所蓄
0365c22: 藏專求出要。二破惡義。謂正慧觀察破煩惱
0365c23: 惡不墮愛見。三怖魔義。謂發心受戒羯磨成
0365c24: 就魔即怖也。僧者具云僧伽。此翻和合眾。理
0365c25: 和則同證無為解脫。事和則有六種。所謂身
0365c26: 和同住。口和無諍。意和同悅。見和同解。戒和
0365c27: 同修。利和同均也。千二百五十人者。三迦葉
0365c28: 波兄弟師資共千人。舍利弗目犍連師資二
0365c29: 百人。耶舍長者子等五十人。皆佛成道未久
0366a01: 先得度脫感佛深恩故為常隨眾也。
0366a02: 　二表位歎德
0366a03: 皆是大阿羅漢眾所知識　大阿羅漢是表位。
0366a04: 眾所知識是歎德。阿羅漢含三義。一應供義
0366a05: 即乞士果。二殺賊義即破惡果。三無生義即
0366a06: 怖魔果。復有慧解脫俱解脫無疑解脫三種
0366a07: 不同。今是無疑解脫故名大也。又實是法身
0366a08: 大士。示作聲聞證此淨土不思議法故名大
0366a09: 也。從佛轉輪廣利人天故為眾所知識。
0366a10: 　三列上首名
0366a11: 長老舍利弗摩訶目犍連摩訶迦葉摩訶迦旃
0366a12: 延摩訶拘絺羅離婆多周利槃陀伽難陀阿難
0366a13: 陀羅羅憍梵波提賓頭盧頗羅墮迦留陀夷
0366a14: 摩訶劫賓那薄拘羅阿樓馱如是等諸大弟
0366a15: 子　德臘俱尊故名長老。舍利弗此云鶖鷺
0366a16: 子亦云身子。母身端正眼如鶖鷺。從母得名
0366a17: 也。聲聞眾中智慧第一摩訶目犍連此云大
0366a18: 采菽氏。神通第一。摩訶迦葉此云大飲光。身
0366a19: 有金色光明。頭陀勝行第一。傳佛心印為西
0366a20: 土初祖。摩訶迦旃延此云大文飾。南天竺婆
0366a21: 羅門種。論議第一。摩訶拘絺羅此云大膝。即
0366a22: 舍利弗之母舅。答問第一。離婆多此云星宿。
0366a23: 無倒亂第一。周利槃陀伽此云繼道。因根鈍
0366a24: 故調息悟道。僅持一偈入定演說。辯才無盡。
0366a25: 義持第一。難陀此云喜。佛之親弟。儀容第一。
0366a26: 阿難陀此云慶喜。佛之堂弟。復為侍者。多聞
0366a27: 第一。羅羅此云覆障。佛之太子。密行第一。
0366a28: 憍梵波提此云牛。宿世惡口感此餘報。受
0366a29: 天供養第一。賓頭盧此云不動。尊者之名。頗
0366b01: 羅墮此云利根。尊者之姓。久住世間應末世
0366b02: 供。福田第一。迦留陀夷此云黑光。為佛使者。
0366b03: 教化第一。摩訶劫賓那此云房宿。知星宿第
0366b04: 一。薄拘羅此云善容。壽命第一。阿樓馱或
0366b05: 云阿那律陀。此翻無貧又翻無滅又翻如意。
0366b06: 亦佛堂弟。天眼第一。如是等諸大弟子者。結
0366b07: 略指餘也。此等諸大弟子本是法身大士。亦
0366b08: 作聲聞為影響眾。今於此會同聞淨土攝受
0366b09: 功德。則能得第一義悉檀之益。任運增道損
0366b10: 生自淨佛土。復名當機眾矣。
0366b11: 　二菩薩眾
0366b12: 并諸菩薩摩訶薩文殊師利法王子阿逸多菩
0366b13: 薩乾陀訶提菩薩常精進菩薩與如是等諸大
0366b14: 菩薩　并者承前聲聞眾而言之。菩薩摩訶
0366b15: 薩此云大道心成就有情。乃悲智雙運自他
0366b16: 兼利之稱。文殊師利此云妙吉祥亦云妙德。
0366b17: 佛為法王。菩薩紹佛家業名法王子。菩薩眾
0366b18: 中智慧第一。自非勇猛實智。不能證解淨土
0366b19: 法門。故最居初。阿逸多此云無能勝。即彌
0366b20: 勒菩薩之名。當來下生成佛。現在居等覺位。
0366b21: 正以究竟嚴淨佛國為其要務。故次列之。乾
0366b22: 陀訶提此云不休息。曠劫修行不暫停故。常
0366b23: 精進者自利利他無疲倦故。與如是等諸大
0366b24: 菩薩亦結上例餘也。此等深位菩薩亦必求
0366b25: 生淨土。以不離見佛不離聞法不離親近供
0366b26: 養眾僧。乃能速疾圓滿菩提故。
0366b27: 　三天人眾
0366b28: 及釋提桓因等無量諸天大眾俱　及者亦上
0366b29: 文聲聞菩薩言之。釋提桓因此云能為主。即
0366c01: 忉利天王。主四天下者也。等者下等四王。上
0366c02: 等夜摩兜率化樂他化乃至色無色界。故云
0366c03: 無量諸天。又云大眾俱者。謂八部修羅人非
0366c04: 人等無不與會。無非淨土法門所攝之機也。
0366c05: 通序竟。
0366c06: 　二別序發起序也。淨土妙門甚深不可思
0366c07: 議。無人能問。故佛自唱彼土依正名字而
0366c08: 為發起。又佛智鑒機無有錯謬。見此大眾
0366c09: 應聞淨土妙門而獲四益。故不俟人問便自
0366c10: 發起。如梵網下卷自唱位號云我今盧舍那
0366c11: 等。智者大師亦判作發起序。例可知也。
0366c12: 爾時佛告長老舍利弗從是西方過十萬億佛
0366c13: 土有世界名曰極樂其土有佛號阿彌陀今現
0366c14: 在說法　淨土法門三根普攝。絕待圓融不
0366c15: 可思議。甚深難信故特呼大智慧者而與之
0366c16: 言。以非第一智慧不能直下無疑故也。從是
0366c17: 者從此娑婆世界也。西方者橫亙直西。標所
0366c18: 示現之處也。過者超越也。十萬億者千萬曰
0366c19: 億。今又積億至十萬也。佛土者三千大千世
0366c20: 界通為一佛所化名一佛土。且以此土言之。
0366c21: 一須彌山東西南北各一洲。同一日月所照。
0366c22: 同一小鐵圍山所遶名一四天下。千四天下
0366c23: 名小千世界。千小千名中千世界。則有百萬
0366c24: 須彌四洲日月及小鐵圍。千中千界名為大
0366c25: 千世界。則有十萬須彌等故名三千大千世
0366c26: 界。過如此等佛土共十萬億之西方是極樂
0366c27: 世界也。問何故極樂定在西方。答此非善問。
0366c28: 假使極樂在東。汝又須問。何故在東。豈非
0366c29: 戲論。況自娑婆視之則極樂在西。倘自十一
0367a01: 萬億佛土視之則極樂又在東矣。何足致疑。
0367a02: 有世界名曰極樂者。序依報國土之名也。過
0367a03: 去現在未來遷流名世東西南北四維上下方
0367a04: 隅為界。既示依報則必約三世以辨時劫。
0367a05: 橫約十方以定疆隅。故稱世界。言極樂者梵
0367a06: 語須摩提此翻極樂。亦翻安養亦翻安樂亦
0367a07: 翻清泰。乃永離眾苦第一安隱之謂。具如下
0367a08: 文廣釋。然佛土有四。各分淨穢。所謂凡聖同
0367a09: 居土。五濁重者則穢。五濁輕者則淨。方便有
0367a10: 餘土。析空拙度證入者穢。體空巧度證入者
0367a11: 淨。實報無障礙土。次第三觀證入者穢一心三
0367a12: 觀證入者淨。常寂光土分證者穢究竟滿證
0367a13: 者淨。今正指同居淨土。亦即橫具上三淨土
0367a14: 也。其土有佛號阿彌陀者。序正報教主之名
0367a15: 也佛是通名。阿彌陀是別名。梵語阿彌陀此
0367a16: 云無量壽無量光等。亦如下廣釋。佛有三身
0367a17: 名＝各【甲】名各論單複。法身單者指所證理性。報身單者
0367a18: 指能證功德智慧。化身單者指所現相好色
0367a19: 像。法身複者一自性清淨法身。二離垢妙極法
0367a20: 身。報身複者一自受用報身。二他受用報身。
0367a21: 化身複者一示生化身。二應現化身。又一佛
0367a22: 界化身。二隨類化身。雖辨單複三身。實則非
0367a23: 一非三而三而一。不縱橫不並別。離過絕非
0367a24: 不可思議。今云阿彌陀佛正指同居土中示
0367a25: 生化身。仍復即報即法。故令聞名必得不退
0367a26: 也。今現在說法者。簡非過去已滅。亦非未來
0367a27: 未成。正爾說法度生。故應發願往生親覲說
0367a28: 法速成正覺也。復次有世界有佛現在即勸
0367a29: 信序也。世界名極樂即勸願序也。佛號阿彌
0367b01: 陀即勸持名妙行序也。復次阿彌陀序佛也。
0367b02: 說法序法也。說法必有聽眾。序僧也。佛法僧
0367b03: 同一實相。序體也。從此起信願行。序宗也。信
0367b04: 願行成必得往生見佛聞法。序用也。唯一佛
0367b05: 界為所緣境不雜餘事。序教相也。文略意周
0367b06: 矣。初序分竟。
0367b07: 　二正宗分二。初廣陳彼土依正妙果以啟
0367b08: 信。二正勸眾生發願持名以成因。信願持名
0367b09: 一經要旨。信願為慧行。持名為行行。得生不
0367b10: 得生全由信願之有無。品位高下全由持名
0367b11: 之深淺。故慧行為前導。行行為正修。如目足
0367b12: 並運也。初文為二。初陳依報國土妙。二陳正
0367b13: 報主伴妙。初又二。初總標名義。二別釋莊
0367b14: 嚴。今初。
0367b15: 舍利弗彼土何故名為極樂其國眾生無有眾
0367b16: 苦但受諸樂故名極樂　娑婆苦樂相雜。苦
0367b17: 是苦苦。逼身心故。樂是壞苦。不久住故。不苦
0367b18: 不樂是行苦。性遷流故。彼土永離三苦。不同
0367b19: 此土對苦之樂。乃名極樂。蓋凡聖同居淨土
0367b20: 五濁輕。故無分段八苦。但受不病不死自在
0367b21: 遊行天食天衣上善聚會等樂。方便有餘淨
0367b22: 土體觀既巧。故無沈空滯寂之苦。但受遊戲
0367b23: 神通等樂。實報莊嚴淨土一心圓證。故無隔
0367b24: 別不融之苦。但受無礙不思議樂。寂光淨土
0367b25: 究竟平等。故無法身滲漏真常流注之苦。但
0367b26: 受稱性圓滿究竟樂也。
0367b27: 　二別釋莊嚴四。初明地樹莊嚴。二明池樓
0367b28: 華色莊嚴。三明天樂華雨莊嚴。四明法音莊
0367b29: 嚴。今初。
0367c01: 又舍利弗極樂國土七重欄楯七重羅網七重
0367c02: 行樹皆是四寶周匝圍繞是故彼國名為極樂
0367c03: 　欄楯以嚴際畔。羅網以嚴空界。行樹以嚴
0367c04: 露地。各言七重者。表七科道品。皆是四寶者。
0367c05: 表常樂我淨四德。周匝圍繞者。彼土佛及菩
0367c06: 薩并諸聲聞其數無量則有無量住處亦有無
0367c07: 量七重欄楯羅網行樹遍滿彼國。處處莊嚴不
0367c08: 可窮盡。故云周匝圍繞也。同居淨土此等莊
0367c09: 嚴。則是增上善業所感。亦是圓五品觀所感。
0367c10: 以緣生微妙五塵為體。方便淨土此等莊嚴。
0367c11: 則是即空觀智所感。亦相似三觀所感。以妙
0367c12: 真諦無漏五塵為體。實報淨土此等莊嚴。則
0367c13: 是妙假觀智所感。亦分證三觀所感。以妙俗
0367c14: 諦無盡五塵為體。常寂光土此等莊嚴。則是
0367c15: 即中觀智所感。亦是究竟三觀所感。以妙中
0367c16: 諦稱性五塵為體。欲令易解作此分別。得意
0367c17: 為言。四土莊嚴一一無非因緣生法。一一無
0367c18: 不即空假中。下皆倣此。不復繁述。問同居方
0367c19: 便實報三土得言欄楯行樹池樓華雨等一切
0367c20: 莊嚴。常寂光土既惟理性。何得亦有此等莊
0367c21: 嚴。答一一莊嚴無非全體理性。一一理性具
0367c22: 足無量莊嚴。方是諸佛究竟依果。若謂寂光
0367c23: 不具勝妙五塵。何異小乘所證偏真法性。
0367c24: 　二明池樓華色莊嚴。
0367c25: 又舍利弗極樂國土有七寶池八功德水充滿
0367c26: 其中池底純以金沙布地四邊階道金銀璃
0367c27: 玻合成上有樓閣亦以金銀璃玻硨磲
0367c28: 赤珠瑪瑙而嚴飾之池中蓮華大如車輪青色
0367c29: 青光黃色黃光赤色赤光白色白光微妙香潔
0368a01: 舍利弗極樂國土成就如是功德莊嚴　七寶
0368a02: 池者。金銀等七寶所成之池。不同此方土
0368a03: 石所成也。八功德者。一澄淨二清冷三甘美
0368a04: 四輕軟五潤澤六安和七除饑渴八長養諸根
0368a05: 也。充滿其中者。不同此方或時枯竭或時汎
0368a06: 濫也。池底純布金沙者。不同此方惟是污泥
0368a07: 也。池邊階道四寶合成者。不同此方惟是磚
0368a08: 石也。陛級名階。坦途名道。重屋名樓。岑樓
0368a09: 名閣。亦以七寶嚴飾。不同此方惟是土木丹
0368a10: 青也。蓮華大如車輪者。輪王金輪大四十里。
0368a11: 且舉華之最小者言。若據觀經及寶積無量
0368a12: 壽會。則大小品類實不可量。青色名優羅。
0368a13: 黃色名拘勿頭。赤色名頭摩。白色名芬陀
0368a14: 利。色必有光。蓋由淨業所感。不同此方之華
0368a15: 有色無光也。又極樂蓮華光色無量。此經亦
0368a16: 略言耳。微妙香潔是略歎蓮華四德。結云成
0368a17: 就如是功德莊嚴者。明上來所說種種莊嚴
0368a18: 皆是阿彌陀佛大願大行稱性功德之所成
0368a19: 就。故能普遍莊嚴四種淨土。普攝十方三世
0368a20: 一切凡聖令往生也。
0368a21: 　三明天樂華雨莊嚴。
0368a22: 又舍利弗彼佛國土常作天樂黃金為地晝夜
0368a23: 六時雨天曼陀羅華其土眾生常以清旦各以
0368a24: 衣盛眾妙華供養他方十萬億佛即以食時
0368a25: 還到本國飯食經行舍利弗極樂國土成就如
0368a26: 是功德莊嚴　諸天所作微妙樂音恒無間斷。
0368a27: 故云常作天樂。七寶所嚴清淨地界體是黃
0368a28: 金故云黃金為地。初日分後日分名晝三時。
0368a29: 初夜分中夜分後夜分名夜三時。故云晝夜
0368b01: 六時。然彼土佛及菩薩各有身光眾生生者
0368b02: 亦有身光。常明不闇。不假日月光明。安分晝
0368b03: 夜。或以華開鳥鳴為晝。華合鳥棲為夜。或雖
0368b04: 實無晝夜。且順此方常習假說晝夜耳。曼陀
0368b05: 羅者天華之名。此云適意亦云白華。從空而
0368b06: 下故名為雨。眾生者上自等覺下至凡夫。衣
0368b07: 者盛華之器。眾妙華者即所雨天華。明其
0368b08: 非止曼陀羅一種而已。應如法華經所明四
0368b09: 華以表住行向地四因位也。供養他方佛者。
0368b10: 即表真因會趨極果果德無所不遍也。僅言
0368b11: 十萬億者。且據極樂。去此娑婆十萬億土。意
0368b12: 顯得生極樂國已欲還供釋迦彌勒皆不難
0368b13: 耳。若據彌陀神力所加。則何遠不到哉。即以
0368b14: 食時還到本國者。明其神足自在不假逾時
0368b15: 也。飯食經行者既云食時故云飯食。念食則
0368b16: 食自至。不俟造作安排。食畢則自去。不勞
0368b17: 洗拭收舉。故但經行寶地任運進修而已。凡
0368b18: 聖同居淨土其樂已自如此。況即於彼土又
0368b19: 可橫超方便實報寂光。其樂又當何如。
0368b20: 　四明法音莊嚴又二。初別明二種法音。二
0368b21: 結歎功德成就。初中二。初化鳥音。二風樹音。
0368b22: 初又二。初正明法利。二徵釋伏疑。今初。
0368b23: 復次舍利弗彼國常有種種奇妙雜色之鳥白
0368b24: 鶴孔雀鸚鵡舍利迦陵頻伽共命之鳥是諸眾
0368b25: 鳥晝夜六時出和雅音其音演暢五根五力七
0368b26: 菩提分八聖道分如是等法其土眾生聞是音
0368b27: 已皆悉念佛念法念僧　種種奇妙雜色之鳥
0368b28: 言其多且美也。且寄此間所愛賞者。以言其
0368b29: 似。舍利即鶖鷺。及白鶴孔雀鸚鵡四種皆此
0368c01: 地所有。人所共珍。迦陵頻伽此云妙音。未出
0368c02: 時已有音聲超眾鳥故。此地所無。共命鳥
0368c03: 一身兩頭識別報同。亦此地所無。西土雪山
0368c04: 等處有此二種。然皆不可比於極樂奇妙眾
0368c05: 鳥。特言其似而已。言晝夜六時出和雅音。則
0368c06: 知淨土亦不以鳥棲為夜。當知實無晝夜假
0368c07: 說晝夜。良以蓮華化生之身本無昏睡不假
0368c08: 夜臥故也。五根五力等者。三十七道品也。不
0368c09: 言四念處四正勤四如意足者。文省略耳。三
0368c10: 十七品通於四教。四念處者。一身念處。二受
0368c11: 念處。三心念處。四法念處。四正勤者。一已生
0368c12: 惡法令斷。二未生惡法不令生。三未生善法
0368c13: 令生。四已生善法令增長。四如意足者。一欲
0368c14: 如意足。二進如意足。三心如意足。四思惟如
0368c15: 意足。五根者信進念定慧也。信正道及助道
0368c16: 法名信根。行正道及諸助道善法勤求不息
0368c17: 名精進根。念正道及諸助道善法更無他念
0368c18: 名念根。攝心在正道及諸助道善法中相應
0368c19: 不散是名定根。為正道及諸助道善法觀於
0368c20: 苦等四諦名慧根。五力者。信根增長能破疑
0368c21: 惑破諸邪信及破煩惱名信力。精進根增長
0368c22: 破種種身心懈怠成辦出世大事名精進力。
0368c23: 念根增長破諸邪念成就一切出世正念功德
0368c24: 是為念力。定根增長能破亂想發諸事理禪
0368c25: 定是為定力。慧根增長能遮通別諸惑發真
0368c26: 無漏是為慧力。七菩提分者亦名七覺分。一
0368c27: 智慧觀諸法時。善能簡別真偽不謬取諸虛
0368c28: 偽法。名擇法覺分。二精進修諸道法時。善能
0368c29: 覺了不謬行於無益苦行常勤心在真法中
0369a01: 行。名精進覺分。三若心得法喜善能覺了此
0369a02: 喜。不依顛倒之法而生歡喜住真法喜。名喜
0369a03: 覺分。四若斷除諸見煩惱之時。善能覺了除
0369a04: 諸虛偽不損真正善根。名除覺分。五若捨所
0369a05: 見念著境時。善能覺了所捨之境虛偽不實
0369a06: 永不追憶。名捨覺分。六若發諸禪定之時。善
0369a07: 能覺了諸禪虛假不生愛見妄想。名定覺分。
0369a08: 七若修出世道時。善能覺了常使定慧均平。
0369a09: 或心沈沒當念用擇法精進喜三覺分以察起
0369a10: 之。或心浮動當念用除捨定三覺分以攝持
0369a11: 之。調和適中。名念覺分。八聖道分者亦名八
0369a12: 正道分。一修無漏行觀見四諦分明名正見。
0369a13: 二以無漏心相應思惟動發覺知籌量。為令增
0369a14: 長入大涅槃。名正思惟。三以無漏慧除四邪
0369a15: 命。攝諸口業住一切正語中。名正語。四以無
0369a16: 漏慧除身一切邪業住清淨正身業中。名正
0369a17: 業。五以無漏慧通除三業中五種邪命住清
0369a18: 淨正命中。是為正命五邪命者。一為利養故詐現異相奇特。二為利養故自說功德。
0369a19: 三為利養故占相吉凶為人說法。四為利養故高聲現
0369a20: 威令人敬畏。五為利養故說所得供養以動人心六
0369a21: 以無漏慧相應勤精進修涅槃道。名正精進。
0369a22: 七以無漏慧相應念正道及助道法。名正念。
0369a23: 八以無漏慧相應入定。名正定。此等道品若
0369a24: 依生滅四諦而修即藏教道品。若依無生四
0369a25: 諦而修即通教道品。若依無量四諦而修即
0369a26: 別教道品。若依無作四諦而修即圓教道品。
0369a27: 藏道品名為半字法門。淨土濁輕似不必用。
0369a28: 為小種先熟者或暫用之。通教道品名大乘
0369a29: 初門。三乘共稟同居淨土多應說之。別教道
0369a30: 品名為獨菩薩法。同居方便二種淨土亦多說
0369b01: 之。圓教道品名為無上佛法。有利根者於四
0369b02: 淨土應皆得聞也。結云如是等法者。等前念
0369b03: 處正勤如意足。等餘一切四攝六度十力無
0369b04: 畏無量法門也。雖諸佛法三十七品收無不
0369b05: 盡。而為機緣不等或作種種開合名義不同。
0369b06: 以要言之。隨所欲聞無不演暢。故能令聞
0369b07: 者皆生。念佛念法念僧之心。所念三寶亦有
0369b08: 別相一體乃至四教義意之不同。如餘經論
0369b09: 廣明。
0369b10: 　二徵釋伏疑
0369b11: 舍利弗汝勿謂此鳥實是罪報所生所以者何
0369b12: 彼佛國土無三惡道舍利弗其佛國土尚無惡
0369b13: 道之名何況有實是諸眾鳥皆是阿彌陀佛欲
0369b14: 令法音宣流變化所作　恐有疑曰。既是淨
0369b15: 土。何有眾鳥。故今釋曰。非罪報所生。乃彌陀
0369b16: 欲令法音宣流故變化作此諸鳥耳。問既云
0369b17: 無惡道名。則白鶴孔雀等獨非畜生道名耶。
0369b18: 答既非罪報所生。則一一名字皆詮如來究
0369b19: 竟功德。所謂究竟白鶴究竟孔雀等。無非性
0369b20: 德美稱。豈更名惡道哉。問佛欲法音宣流。隨
0369b21: 所化現皆可。何必化作眾鳥。答有四悉檀因
0369b22: 緣。一者凡情喜此諸鳥。順情而化之。令歡喜
0369b23: 故。二者鳥尚說法。令聞之生善故三者鳥能
0369b24: 說法。不於眾鳥起下劣想。對治分別心故。四
0369b25: 者鳥即彌陀化作。不異彌陀法身。令悟法身
0369b26: 平等無所不具亦無所不造故。
0369b27: 　二風樹音
0369b28: 舍利弗彼佛國土微風吹動諸寶行樹及寶羅
0369b29: 網出微妙音譬如百千種樂同時俱作聞是音
0369c01: 者自然皆生念佛念法念僧之心　眾鳥法音
0369c02: 是化作有情聲。風樹法音是化作無情聲。情
0369c03: 與無情同宣妙法。皆是阿彌陀佛願力所成
0369c04: 種智所現。皆是吾人淨業所感唯識所變。佛
0369c05: 心生心互為質影。如眾燈明各遍似一。全理
0369c06: 成事。全事即理。全性起修。全修在性。讀者亦
0369c07: 可深長思矣。奈何舍此淨土而別談唯心淨
0369c08: 土甘墮鼠即鳥空之誚也哉。初別明二種法
0369c09: 音竟。
0369c10: 　二結歎功德成就
0369c11: 舍利弗其佛國土成就如是功德莊嚴　重重
0369c12: 結歎欲令聞者深信而不疑也。初陳依報國
0369c13: 土妙竟。
0369c14: 　二陳正報主伴妙二。初明教主妙。二明眷
0369c15: 屬妙。初中二。初總徵二別釋。今初。
0369c16: 舍利弗於汝意云何彼佛何故號阿彌陀　二
0369c17: 別釋二。初約光明釋。二約壽命釋。今初。
0369c18: 舍利弗彼佛光明無量照十方國無所障礙是
0369c19: 故號為阿彌陀　心性寂而常照故為光明。今
0369c20: 徹證心性無量之體。故光明無量也。十方三
0369c21: 世諸佛皆悉徹證心性全體。皆悉照十方國
0369c22: 無所障礙。皆可名無量光。而由因中願力不
0369c23: 同。各隨因緣以立別名。今佛昔為法藏比丘
0369c24: 所發四十八願曾有光明恒照十方之願。故
0369c25: 今果成如先所願也。法身光明窮橫遍故
0369c26: 無量。報身光明稱真法性故無量。此則佛佛
0369c27: 道同。若夫應身光明則有或照一由旬者。或
0369c28: 照十旬百旬千旬者。或照一世界者。或照十
0369c29: 百千世界者。惟彌陀普照十方無量世界故
0370a01: 別名無量光。然三身不一不異。為令眾生得
0370a02: 四益故強作此分別耳。
0370a03: 　二約壽命釋又二。初正明主伴壽皆無量。
0370a04: 二兼示成道已經十劫。今初。
0370a05: 又舍利弗彼佛壽命及其人民無量無邊阿僧
0370a06: 祇劫故名阿彌陀　猶云彼佛及其人民壽命
0370a07: 皆無量無邊阿僧祇劫。蓋西域每用倒文故
0370a08: 也。心性照而常寂故為壽命。今徹證心性無
0370a09: 量之體故壽命無量也。法身壽命無始無終
0370a10: 故無量。報身壽命有始無終故無量。此亦佛
0370a11: 佛道同。皆可名無量壽。應身則隨願隨機延
0370a12: 促不等。今以法藏比丘四十八願曾有佛壽
0370a13: 無量及人民壽命亦無量之願故。今果成亦
0370a14: 如先願別名無量壽也。此則實有限量。特
0370a15: 以人天莫數名無量耳。然三身既不一異。則
0370a16: 應身亦可即是無量之無量矣。問佛壽無量
0370a17: 可也。人民壽命胡得亦無量耶。答佛本願力
0370a18: 不思議故。信願持名功德不思議故。信願持
0370a19: 名是正因緣。佛本願力是增上緣。
0370a20: 　二兼示成道已經十劫
0370a21: 舍利弗阿彌陀佛成佛已來於今十劫　前文
0370a22: 既明彌陀現在說法。此文又明未來壽命無
0370a23: 量。故今更明過去成佛已經十劫也。然法身
0370a24: 本無成與不成。不應論劫。報身因圓果滿名
0370a25: 成。應身為物示生名成。皆可論劫。又法身因
0370a26: 修德顯亦可論成論劫。報身別無新得。應身
0370a27: 如月印川。亦無成與不成亦復不應論劫。然
0370a28: 諸佛成道各有本。本地並不可測。且約西
0370a29: 方極樂示成之則成佛十劫即是三身一成
0370b01: 一切成。亦是非成非不成而論成也。問唯識
0370b02: 論云。過去未來皆非實有。今胡得云過去十
0370b03: 劫未來無量耶。答過去未來非現非常。所以
0370b04: 不可執為實有。亦復豈可執為定無。且現在
0370b05: 一剎那法唯識論中縱許有實體用。豈不言
0370b06: 其無間即滅不容稍停又何執為定實定常。
0370b07: 須知對今現在故說過去成十劫。而過去已
0370b08: 滅。寧別有十劫堆積何地猶未化耶。又復對
0370b09: 今現在故說未來壽命無量。而未來未至。寧
0370b10: 別有無量劫預貯何地漸次來耶。須知時劫
0370b11: 無性。故三世當體全空。而無性原非斷滅。故
0370b12: 時劫差別宛爾。雖復差別宛爾。並是現前一
0370b13: 剎那中所現影子。故曰十世古今始終不離
0370b14: 於當念也。思之。初明教主妙竟。
0370b15: 　二明眷屬妙又二。初聲聞菩薩妙。二生者
0370b16: 不退妙。今初。
0370b17: 又舍利弗彼佛有無量無邊聲聞弟子皆阿羅
0370b18: 漢非是算數之所能知諸菩薩眾亦復如是舍
0370b19: 利弗彼佛國土成就如是功德莊嚴　問往生
0370b20: 論云。二乘種不生。何故彼佛仍有聲聞弟子。
0370b21: 答定性二乘不迴向菩提不發大願則不得
0370b22: 生。若先習小行臨終迴向發願則便得生。雖
0370b23: 得生已小習先熟。佛順其機為說小法彼尋
0370b24: 證果。旋即向大不終滯於小也。是故不同此
0370b25: 土藏教聲聞直俟法華開會方得入圓。應是通
0370b26: 教聲聞或是別教七住先斷見思故名阿羅漢
0370b27: 耳。蓋藏通二教不聞他方佛名。今既得聞彌
0370b28: 陀名號信願往生。總屬別圓二教之所攝矣。
0370b29: 聲聞菩薩不可算數。並是彌陀因中大願大
0370c01: 行所致。故云成就如是功德莊嚴。
0370c02: 　二生者不退妙
0370c03: 又舍利弗極樂國土眾生生者皆是阿鞞跋致
0370c04: 其中多有一生補處其數甚多非是算數所能
0370c05: 知之但可以無量無邊阿僧祇說　阿鞞跋致
0370c06: 此云不退。而有三義。一位不退。證入聖流不
0370c07: 墮凡地故。二行不退。恒欲度生不墮二乘地
0370c08: 故。三念不退。心心流入薩婆若故。若約此土
0370c09: 則藏初果通見地別七信＝住【甲】信住圓初信名位不退。
0370c10: 通菩薩別十行圓十信名行不退。別初地圓
0370c11: 初住名念不退。今淨土中則雖五逆十惡十
0370c12: 念成就帶業往生居下下品者例皆得三不退。
0370c13: 以淨土無退緣故。又一生淨土則皆壽命無
0370c14: 量。任運進修直至一生補處。觀彼十方世界
0370c15: 何處無佛何處機熟。便往示現成佛。故一生
0370c16: 補處甚多。非是算數所能知也。初廣陳彼土
0370c17: 依正妙果以啟信竟。
0370c18: 　二正勸眾生發願持名以成因三。初勸發
0370c19: 願。二勸立行。三總結勸。今初。
0370c20: 舍利弗眾生聞者應當發願願生彼國所以者
0370c21: 何得與如是諸上善人俱會一處　前既舉彼土
0370c22: 依正妙果以勸深信。今更勸聞而信者隨應
0370c23: 發願以求往生。信願二種即是往生淨土之
0370c24: 要領也。何者。若不聞有極樂依正之名。或復
0370c25: 為說而不肯信。則不得名為聞。今既得聞。便
0370c26: 屬別圓二教初機。故教之以發菩提願。蓋彼
0370c27: 國雖通四土。然既在此娑婆三界之外。又非
0370c28: 二乘所證偏空涅槃境界。故但肯發願求生。
0370c29: 即屬別圓二教弘誓所攝。以既不求人天福
0371a01: 報又不求聲聞緣覺。非是菩提大願而何。設
0371a02: 使或求人天或求趨寂。則非生彼國之願矣。
0371a03: 故此願生彼國之願從深信生。合此信願的
0371a04: 為淨土指南。而下文執持名號乃為正行。若
0371a05: 信願堅固。縱使臨終十念一念亦決得生。若
0371a06: 無信願。縱使將此名號作語頭。持至風吹
0371a07: 不入雨打不濕如銀牆鐵壁一般。亦萬無〔一〕－【甲】一
0371a08: 得生淨土之理。修淨業者不可不知也。所以
0371a09: 者何下。徵釋應當發願往生之故。得與如是
0371a10: 諸上善人俱會一處。指前文所說無數阿羅
0371a11: 漢無數諸菩薩乃至無數一生補處人也。苟
0371a12: 無大信大願。何得與此諸上善人會一處哉。
0371a13: 大本阿彌陀經亦以發菩提願為要。正與此
0371a14: 同。
0371a15: 　二勸立行
0371a16: 舍利弗不可以少善根福德因緣得生彼國舍
0371a17: 利弗若有善男子善女人聞說阿彌陀佛執持
0371a18: 名號若一日若二日若三日若四日若五日若
0371a19: 六日若七日一心不亂其人臨命終時阿彌陀
0371a20: 佛與諸聖眾現在其前是人終時心不顛倒即
0371a21: 得往生阿彌陀佛極樂國土　生淨土者即得
0371a22: 不退。又與諸上善人俱會一處。如此不可思
0371a23: 議橫超法門。故非善根福德少者所能生
0371a24: 也。菩提正道名為善根。即是親因種種助道
0371a25: 施戒禪等名為福德。即是助緣。聲聞獨覺菩
0371a26: 提名少善根。人天有漏福業名少功德。皆不
0371a27: 可生淨土。唯以信願執持名號。則一一聲中
0371a28: 皆悉具多善根福德。縱令散心稱名善根福
0371a29: 德亦不可量。況一心不亂哉。故使感應道交
0371b01: 文成印壞。彌陀聖眾不來而來親承接引。行
0371b02: 人心識不往而往托質寶蓮也。善男子善女
0371b03: 人者。不揀在家出家。不論貴賤老少。亦復不
0371b04: 拘六趣四生。但得聞佛名者即是多劫善根
0371b05: 成熟。即五逆十惡亦皆名善男女也。聞說阿
0371b06: 彌陀佛即聞慧。執持名號即思慧。一心不亂
0371b07: 即修慧。阿彌陀佛是萬德洪名。以名可德。罄
0371b08: 無不盡。故即以執持名號而為正行。不必更
0371b09: 涉觀想參究等行。至簡易至直捷也。聞而信
0371b10: 信而願乃肯執持。不信不願與不聞等。雖亦
0371b11: 得為遠因。不名聞慧。執持則念念憶佛名號
0371b12: 故是思慧。然有事持理持。事持者信有西方
0371b13: 阿彌陀佛。而猶未達是心作佛是心是佛。但
0371b14: 以決志願求生故。如子憶母無時暫忘名為事
0371b15: 持。理持者信彼。西方阿彌陀佛是我心具是
0371b16: 我心造。即以自心所具所造洪名。而為繫心
0371b17: 之境令不暫忘名為理持。一日乃至七日者。剋
0371b18: 期辨事也。利根一日即得不亂。鈍根七日方
0371b19: 得不亂。中根或二三四五六日不定。又利根
0371b20: 即能七日不亂。鈍根僅能一日不亂。中根或
0371b21: 六五四三二日不定。持至一心不亂便成修慧
0371b22: 也。一心亦有二種。謂不論事持理持。持至伏
0371b23: 除煩惱乃至見思先盡。皆名為事一心。又不
0371b24: 論事持理持。持至心開見本性佛。皆名為理
0371b25: 一心。事一心則。不為見思所亂。理一心則不
0371b26: 為二邊所亂。不為見思所亂故感變化身佛
0371b27: 及諸聖眾現在其前。心不復起娑婆界中三
0371b28: 有顛倒。即得往生同居方便二種極樂世界。
0371b29: 不為二邊所亂故感受用身佛及諸聖眾現在
0371c01: 其前。心不復起生死涅槃二見顛倒。即得往
0371c02: 生實報寂光二種極樂世界。當知執持名號
0371c03: 雖復簡易直捷。仍復至頓至圓。以一念相應
0371c04: 即一念佛念念相應即念念佛。不勞觀想不
0371c05: 必參究。當下圓明無餘無缺。上上根人終不
0371c06: 能踰其閫。下下根人亦可臻其閾。可謂橫該
0371c07: 八教豎徹五時。所以徹底悲心無問自說。且
0371c08: 深歎其難信也。問臨終佛現寧保非魔。答修
0371c09: 心之人不作佛觀而佛忽現。非本所期故名
0371c10: 魔事。念佛見佛已是相應。況在臨終非致魔
0371c11: 時。何須疑慮。問七日不亂約平時耶約臨終
0371c12: 耶。答約平時也。問若約平時則假如有人。七
0371c13: 日不亂之後更復起惑造業亦得生耶。答若
0371c14: 果得一心不亂之人決無更復起惑造業之事。
0371c15: 問大本十念寶王一念約平時耶約臨終耶。答
0371c16: 十念通於二時。若晨朝十念則屬平時。若十
0371c17: 念得生則與觀經十聲稱名是同但約臨命終
0371c18: 時。一念則但約臨終時。問既十念一念並皆
0371c19: 得生。何故此經要須七日。答若無平時七日
0371c20: 工夫。安有臨終十念一念。縱令觀經所明下
0371c21: 品下生五逆十惡之人現世不曾修行。是
0371c22: 夙因成熟。故感臨終得遇善友聞便信願。如
0371c23: 此等事萬中無一。豈可不預辨資糧乃僥倖
0371c24: 於萬一哉。問西方去此十萬億土何得即生。
0371c25: 答十萬億土並不出我現前一念心性之外。
0371c26: 以心性本無外故。又仗佛力接引。何難即生。
0371c27: 問既判信願屬慧行持名屬行行。則執持名
0371c28: 號應是助行。何名正行。何得一一聲中皆悉
0371c29: 具多善根福德。答依一心說信願行。非有先
0372a01: 後亦非定三。蓋無願無行不名真信。無行無
0372a02: 信不名真願。無信無願不名真行。今全由信
0372a03: 願而持名號。故一一聲中信願行三皆悉圓
0372a04: 具。所以名多善根福德因緣。觀經所謂稱佛
0372a05: 名故於念念中除八十億劫生死之罪。此之
0372a06: 謂也。若使善根福德不多。安能除罪如此之
0372a07: 大。問臨終念力猛切故能除多劫罪。平日至
0372a08: 心稱名亦除罪否。答譬如日出群闇自消。稱
0372a09: 佛洪名萬罪自滅。問散心稱名亦能除罪并
0372a10: 往生否。答亦必除罪不定往生。必除罪者名
0372a11: 號功德真實不可思議故。不定往生悠悠散
0372a12: 善難敵無始積罪故。良由吾人無始劫來所造
0372a13: 生死重罪。假使重罪有體相者。盡虛空界不
0372a14: 能容受。故雖從生至死百年之中一一晝夜
0372a15: 彌陀十萬一一聲中盡滅八十億劫生死重罪。
0372a16: 然所滅罪猶如爪土。所未滅罪如大地土。惟
0372a17: 能念至一心不亂。則如健人突圍而出非復
0372a18: 三軍所能制耳。問既不定生稱名何益。答一
0372a19: 稱佛名便為成佛種子。猶如金剛終不可壞。
0372a20: 故佛世有一老人欲求出家。五百聖眾以道
0372a21: 眼觀。皆謂從無善根不肯剃度。後至佛所佛
0372a22: 即度之。弟子問佛因緣。佛言此人於無量劫
0372a23: 前。入山採薪為虎所逼。上樹避之。虎復繞樹
0372a24: 跑哮。以怖急故失聲稱南無佛。今此善根成
0372a25: 熟值我得道。非諸二乘道眼所能知也。由此
0372a26: 觀之。法華方便品中所明若於過去佛所散
0372a27: 亂稱名皆已成佛。豈不信哉。伏願若緇若素
0372a28: 若智若愚。於此簡易直捷無上圓頓法門。勿
0372a29: 視為難而輒生退諉。勿視為易而漫不策勤。
0372b01: 勿視為淺而妄致藐輕。勿視為深而弗敢承
0372b02: 任。蓋所持之名號真實不可思議。能持之心
0372b03: 性亦真實不可思議。持一聲則一聲不可思
0372b04: 議。持十聲百聲乃至無量無數等聲。則聲聲
0372b05: 皆悉不可思議故也。
0372b06: 　二總結勸
0372b07: 舍利弗我見是利故說此言若有眾生聞是說
0372b08: 者應當發願生彼國土　佛眼所見究盡明了。
0372b09: 以信願而執持名號。的確是多善根福德。以
0372b10: 此善根福德因緣。的確能感佛及聖眾來迎。
0372b11: 的確能生四種極樂世界。是為不可思議功
0372b12: 德之利。故殷勤再勸發願往生。以願能導行
0372b13: 故也。二正宗分竟。
0372b14: 三流通分信願行三。一經之要旨備矣。此無
0372b15: 上法門甚深難信。故既無問自說以為發起。
0372b16: 復引六方諸佛廣長舌相同為證明。以廣流
0372b17: 通。若非流通之力。何能使妙法筌蹄不壅於
0372b18: 來世。圓頓心要永傳於未聞也哉。文分為五。
0372b19: 初引六方諸佛稱讚勸信流通。二重徵名解
0372b20: 釋勸信流通。三約已今當生勸願流通。四引
0372b21: 諸佛稱讚難事敦信流通。五大眾歡喜信受
0372b22: 流通。
0372b23: 初中六。初東方至六上方。唐譯十方當知文
0372b24: 有詳略義無增減也。今初。
0372b25: 舍利弗如我今者讚歎阿彌陀佛不可思議功
0372b26: 德之利東方亦有阿鞞佛須彌相佛大須彌
0372b27: 佛須彌光佛妙音佛如是等恒河沙數諸佛各
0372b28: 於其國出廣長舌相遍覆三千大千世界說誠
0372b29: 實言汝等眾生當信是稱讚不可思議功德一
0372c01: 切諸佛所護念經　承上正宗分中廣讚阿彌
0372c02: 陀佛依正莊嚴勸人信願持名徑登不退。此
0372c03: 於出世大功德利之中。尤為不可思議。故不
0372c04: 惟我釋迦如來讚歎。舉凡六方諸佛無不異
0372c05: 口同音讚歎也。言不可思議者略有五意。一
0372c06: 橫超三界不俟斷惑故。二即於西方橫具四
0372c07: 土非由漸證故。三但持名號不假禪觀諸方
0372c08: 便故。四一七為期不藉多劫多生多年月故。
0372c09: 五持一佛名即為諸佛護念不異持一切佛名
0372c10: 故。阿鞞此云無動。餘皆可知。佛有無量德。
0372c11: 應有無量名。隨機立名。或取因或取果或性
0372c12: 或相或行願等。雖偏舉一隅。仍各具四悉。隨
0372c13: 一一名顯所詮德。劫壽說之亦不可盡。但可
0372c14: 意解而已。東方虛空不可盡故世界亦不可
0372c15: 盡。世界不可盡故現住世間諸佛亦不可盡。
0372c16: 略舉五名以等恒河沙數諸佛。如此諸佛各
0372c17: 出廣長舌相說誠實言勸信此經。而眾生猶
0372c18: 不生信。頑冥極矣。言廣長舌相者。尋常之人
0372c19: 三世不妄語則舌能至鼻。藏頭果佛三大阿
0372c20: 僧祇劫久不妄語。故舌薄而廣長出可覆面。
0372c21: 今證大乘淨土妙門。所以遍覆三千大千世
0372c22: 界。用表言必誠實決非虛謬也。此經正名稱
0372c23: 讚不可思議功德一切諸佛所護念經。羅什
0372c24: 法師順此方好略之機故。但譯云佛說阿彌
0372c25: 陀經。玄奘法師取捨兩楹。故又譯云稱讚淨
0372c26: 土佛攝受經。當知亦是文有詳略義無增減。
0372c27: 　二南方
0372c28: 舍利弗南方世界有日月燈佛名聞光佛大焰
0372c29: 肩佛須彌燈佛無量精進佛如是等恒河沙數
0373a01: 諸佛各於其國出廣長舌相遍覆三千大千世
0373a02: 界說誠實言汝等眾生當信是稱讚不可思議
0373a03: 功德一切諸佛所護念經。
0373a04: 　三西方
0373a05: 舍利弗西方世界有無量壽佛無量相佛無量
0373a06: 幢佛大光佛大明佛寶相佛淨光佛如是等恒
0373a07: 河沙數諸佛各於其國出廣長舌相遍覆三千
0373a08: 大千世界說誠實言汝等眾生當信是稱讚不
0373a09: 可思議功德一切諸佛所護念經　問無量壽
0373a10: 佛即是極樂世界阿彌陀佛否。答即是亦可。
0373a11: 不是亦可。即是亦可者。佛無我相。為度眾生
0373a12: 不妨自讚。如釋迦亦自讚故。不是亦可者。十
0373a13: 方同名諸佛無量。非止一佛名為無量壽故。
0373a14: 　四北方
0373a15: 舍利弗北方世界有焰肩佛最勝音佛難沮佛
0373a16: 日生佛網明佛如是等恒河沙數諸佛各於其
0373a17: 國出廣長舌相遍覆三千大千世界說誠實言
0373a18: 汝等眾生當信是稱讚不可思議功德一切諸
0373a19: 佛所護念經。
0373a20: 　五下方
0373a21: 舍利弗下方世界有師子佛名聞佛名光佛達
0373a22: 磨佛法幢佛持法佛如是等恒河沙數諸佛各
0373a23: 於其國出廣長舌相遍覆三千大三千世界說誠
0373a24: 實言汝等眾生當信是稱讚不可思議功德一
0373a25: 切諸佛所護念經　下方者。此界水輪金輪
0373a26: 風輪之下復有下界非非想天等。乃至重重
0373a27: 無盡不可說不可說也。達磨此云法。餘可知。
0373a28: 　六上方
0373a29: 舍利弗上方世界有梵音佛宿王佛香上佛香
0373b01: 光佛大焰肩佛雜色寶華嚴身佛娑羅樹王佛
0373b02: 寶華德佛見一切義佛如須彌山佛如是等恒
0373b03: 河沙數諸佛各於其國出廣長舌相遍覆三千
0373b04: 大千世界說誠實言汝等眾生當信是稱讚不
0373b05: 可思議功德一切諸佛所護念經。上方者。此
0373b06: 界非非想天之上復有上界風輪銀＝金【甲】銀金輪及三
0373b07: 界等。重重無盡不可說不可說也。問既六方
0373b08: 各有諸佛。亦必各有淨土。何故偏讚西方。答
0373b09: 令初機易標心故。又彌陀本願勝故。又與此
0373b10: 土眾生偏有緣故。又念彌陀一佛即為念無
0373b11: 量佛。生西方一淨土即為遍生無量淨土故。
0373b12: 若淺位人知西方勝於餘方。便可決志專求。
0373b13: 若深位人知西方即攝十方即具四土。亦不
0373b14: 必捨西方而別求華藏。蓋若謂西方是權華
0373b15: 藏是實西方則小華藏則大者。全墮眾生遍
0373b16: 計執情。以不達權實一體大小無性故也。初
0373b17: 引六方諸佛稱讚勸信流通竟。
0373b18: 　二重牒名解釋勸信流通
0373b19: 舍利弗於汝意云何何故名為一切諸佛所護
0373b20: 念經耶舍利弗若有善男子善女人聞是經受
0373b21: 持者及聞諸佛名者是諸善男子善女人皆為
0373b22: 一切諸佛之所護念皆得不退轉於阿耨多羅
0373b23: 三藐三菩提是故舍利弗汝等皆當信受我語
0373b24: 及諸佛所說　阿耨多羅此云無上。三藐三
0373b25: 菩提此云正等正覺。即大乘果覺也。此大乘
0373b26: 經獨詮簡易直捷圓頓心要。又諸佛名字
0373b27: 詮無上圓滿究竟萬德。故聞經受持及聞諸
0373b28: 佛名者皆為諸佛所護念皆得不退大菩提
0373b29: 也。問聞經受持護念不退可矣。但聞佛名豈
0373c01: 亦得護念不退耶。答此義有局有通。所言局
0373c02: 者。如占察經云。若雜亂垢心雖復稱誦我之
0373c03: 名字。而不名為聞。以不能生決定信解。但獲
0373c04: 世間善報。不得廣大深妙利益。若到一行三
0373c05: 昧則成廣大微妙行心。名得相似無生法忍。
0373c06: 乃為得聞十方佛名。此亦應爾。故須聞是經
0373c07: 已受持此經所示執持名號之法。持至一心
0373c08: 不亂方得聞諸佛名。方為一切諸佛所護念
0373c09: 也。所言通者。諸佛慈悲不可思議。名號功德
0373c10: 亦不思議。故一聞佛名不論有心無心若信
0373c11: 若謗皆成緣種。譬如入栴檀林若拜若打皆
0373c12: 染香氣。況佛度眾生不簡怨親恒無疲倦。苟
0373c13: 聞佛名佛必護念又何疑焉。然據金剛般若
0373c14: 三論皆云根熟菩薩方為佛所護念。准位須
0373c15: 在別地圓住。蓋是惟約自力故必入同生性
0373c16: 乃可護念。今仗他力故相似位即蒙護念。即
0373c17: 能圓得三種不退。下至一聞佛名。亦於同體
0373c18: 法性有資發力。亦得遠因終不退也。聞名功
0373c19: 德如此之大。釋迦及六方佛同所宣說可不
0373c20: 信乎。
0373c21: 　三約已今當生勸願流通
0373c22: 舍利弗若有人已發願今發願當發願欲生阿
0373c23: 彌陀佛國者是諸人等皆得不退轉於阿耨多
0373c24: 羅三藐三菩提於彼國土若已生若今生若當
0373c25: 生是故舍利弗諸善男子善女人若有信者應
0373c26: 當發願生彼國土　已發願者即已生。今發
0373c27: 願者即今生。當發願者即當生。正顯依信所
0373c28: 發之願願無虛發必剋果也。非信則不能發
0373c29: 願雖信而不發願亦不能生。故殷勤再勸發
0374a01: 願。願者信之券而行之樞尤為要務。舉願則
0374a02: 信行在其中矣。問今發願者但可當生。何得
0374a03: 云若今生。答此亦二義。一通約一期名今。則
0374a04: 現生發願持名臨終決定得生淨土是今發願
0374a05: 即今生也。二局約剎那名今。則一念相應一
0374a06: 念生。念念相應念念生。妙因妙果不離一心。
0374a07: 如秤兩頭低昂時等。何俟娑婆報盡方育寶
0374a08: 池。只今信願持名使非娑婆界內人矣。極圓
0374a09: 極頓難議難思。惟有大智方能諦信。
0374a10: 　四引諸佛稱讚難事敦信流通又二。初引諸
0374a11: 佛同讚。二自結歎難信。今初。
0374a12: 舍利弗如我今者稱讚諸佛不可思議功德彼
0374a13: 諸佛等亦稱讚我不可思議功德而作是言釋
0374a14: 迦牟尼佛能為甚難希有之事能於娑婆國土
0374a15: 五濁惡世劫濁見濁煩惱濁眾生濁命濁中得
0374a16: 阿耨多羅三藐三菩提為諸眾生說是一切世
0374a17: 間難信之法　諸佛功德智慧雖皆平等。而
0374a18: 施化則有難易。於淨土成菩提易。於濁世成
0374a19: 菩提難。為淨土眾生說法易。為濁世眾生說
0374a20: 法難。為濁世眾生說漸法猶易。說頓法尤難。
0374a21: 為濁世眾生說餘頓法猶易。說此淨土橫超
0374a22: 頓法尤難。為濁世眾生說淨土橫超頓修頓
0374a23: 證妙觀已自不易。說此無藉劬勞修證。但持
0374a24: 名號徑登不退。奇特勝妙超出思議第一方
0374a25: 便。更為難中之難。以是一切九法界世間所
0374a26: 難信故。所以名為甚難希有之事。而十方一
0374a27: 切諸佛無一不稱揚讚歎推我釋迦偏為勇猛
0374a28: 也。劫濁者濁法聚會之時。見濁者五利使邪
0374a29: 見增盛。所謂身見邊見見取戒取及諸邪見。
0374b01: 昏昧汩汨沒故名為濁。煩惱濁者五鈍使煩惑
0374b02: 增盛。所謂貪瞋癡慢疑。煩動惱亂故名為濁。
0374b03: 眾生濁者見煩惱所感弊五陰和合假名眾
0374b04: 生。色心皆陋劣故名濁。命濁者因果劣
0374b05: 壽命短促。乃至不滿百歲故名濁。
0374b06: 　二自結歎難信
0374b07: 舍利弗當知我於五濁惡世行此難事得阿耨
0374b08: 多羅三藐三菩提為一切世間說此難信之法
0374b09: 是為甚難　信願持名萬修萬去。永離五濁
0374b10: 圓淨四土。如此妙法真實難信。故不惟諸佛
0374b11: 稱讚即自亦歎其甚難。設非大悲弘誓塵劫
0374b12: 熏心。何能行此難事也哉。此而不信辜負慈
0374b13: 尊甚矣。四敦信流通竟。
0374b14: 　五大眾歡喜信受流通
0374b15: 佛說此經已舍利弗及諸比丘一切世間天人
0374b16: 阿修羅等聞佛所說歡喜信受作禮而去　法
0374b17: 門不可思議難信難知。故無一人能發問者。
0374b18: 佛智鑒機知機已熟。故無問自說令得四益。
0374b19: 既得聞已如時雨化故歡喜信受也。身心怡
0374b20: 悅名為歡喜。毫無疑惑名之為信。領持不忘
0374b21: 名之為受。感大恩德投身歸命名為作禮。依
0374b22: 教修一往不退名為而去。
0374b23: 佛說阿彌陀經要解
0374b24: 跋語
0374b25: 經云。末法之中億億人修行。罕有一得道者。
0374b26: 惟依念佛得度。嗚呼今正是其時矣。捨此不
0374b27: 可思議法門。其何能淑旭於初出家時。亦以
0374b28: 宗乘自負藐視教典。妄謂持名法門不過曲
0374b29: 為中下。後因大病發意西歸。嗣復研求妙宗
0374c01: 圓中二鈔及雲棲疏鈔等書。始知念佛三昧
0374c02: 實稱無上寶王。方肯死心執持名號。萬牛莫
0374c03: 能挽也。適吾友去病大士久事淨業。欲令此
0374c04: 經大旨辭不繁而即炳著。命余述此要解。余
0374c05: 正欲普與法界有情同生極樂。理不可。舉
0374c06: 筆於丁亥年九月二十有七。脫於十月初
0374c07: 五。凡九日而告成。所願一句一字咸作資糧。
0374c08: 一見一聞同階不退。或信或疑皆植道種。或
0374c09: 讚或謗等歸解脫。仰惟諸佛菩薩攝受證明。
0374c10: 同學友人隨喜加被。西有道人蕅益智旭閣
0374c11: 筆故跋。時年四十有九。
0374c12: 刻彌陀要解後序
0374c13: 經云。三界唯心萬法唯識。古人云。念自性彌
0374c14: 陀生唯心淨土。合而觀之。則是心作佛是心
0374c15: 是佛心外無佛佛外無心之義明矣。後人不
0374c16: 達。捨西方極樂而別言唯心淨土。捨萬德慈
0374c17: 尊而別言自性彌陀。不幾心外有佛佛外有
0374c18: 心耶。吾蕅益師深悟心性無外之體。故若宗
0374c19: 若教若性若相一以貫之。既著梵網合註佛
0374c20: 頂玄文唯識心要大乘止觀釋要等書。闡明
0374c21: 權實妙理。復為正知拈此彌陀要解。一展讀
0374c22: 時便覺信願持名人可自操其券。誠所謂直
0374c23: 捷痛快言簡意周者也。蓋末世弘法大士各
0374c24: 有專門。鮮克兼通性相。惟蕅師先從心源薦
0374c25: 徹。所以性相宗教無不游刃而解。了知心佛
0374c26: 眾生三無差別百界千如心具心造舉凡淨土
0374c27: 依正無非自心所變相分。故於四土橫之
0374c28: 致如指諸掌。然此特法海一滴耳。若欲盡蕅
0374c29: 師涯底。當遍覽合註玄文心要等大部著述。
0375a01: 又進求於未舉筆前。庶不認指而迷月矣。古
0375a02: 吳淨業弟子正知識。
0375a03: 弟子沈純社願以此刊施功德上薦先考恰所
0375a04: 府君諱自郇先妣孺人潘氏先室孺人陳氏亡
0375a05: 妾彭氏亡女祺官同生淨土永不退轉并祈保
0375a06: 孫男孚尹念溫曾孫式棠肇嘉端賜等歸依三
0375a07: 寶世修福慧伏惟我佛慈悲護念。
