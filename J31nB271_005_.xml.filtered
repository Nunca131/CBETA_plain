0815c01: 閱藏知津卷第五
0815c02: 北天目沙門釋智旭彙輯
0815c03: 大乘經藏　方等部第二之四
0815c04: 虛空藏菩薩經一卷　弔
0815c05: 姚秦罽賓國沙門佛陀耶舍譯
0815c06: 佛住佉羅底翅山，說破惡業障陀羅尼。西方勝蓮
0815c07: 敷藏佛所，虛空藏菩薩，欲來供養。先現如意寶珠，
0815c08: 照空大會，唯存佛光。除大菩薩，餘皆迷惑。梵頂菩
0815c09: 薩問佛，佛說無斷常法，大眾復見如故。佛指西方，
0815c10: 廣歎虛空藏功德，大眾渴仰。虛空藏復以神力，淨
0815c11: 此世界。令眾手中各有寶珠，雨諸供具，現大寶蓋，
0815c12: 供養如來。現寶蓮華，而坐其上。彌勒致疑，藥王答
0815c13: 釋。佛讚藥王，重歎虛空藏神力。說求請咒，彌勒問
0815c14: 頂上妙珠之因。佛具答之。明其能除國王五根本
0815c15: 罪，亦除大臣五根本罪，亦除聲聞五根本罪，亦除
0815c16: 初心菩薩八根本罪，亦滿眾生一切所求。虛空藏
0815c17: 次從座起，跪問何以能於五濁施作佛事？佛以虛
0815c18: 空自性清淨之義答之。虛空藏即說無盡降伏師
0815c19: 子奮迅陀羅尼。佛讚印其能滅重罪。令生佛國。
0815c20: 虛空孕菩薩經二卷　弔
0815c21: 隋北天竺沙門闍那崛多譯
0815c22: 即前經異出。而小不同。
0815c23: 虛空藏菩薩神咒經十五紙　弔
0815c24: 劉宋罽賓國沙門曇摩密多譯
0815c25: 亦即前經同本。而有缺略。
0815c26: 觀虛空藏菩薩經二紙　弔譯人同上
0815c27: 佛住佉陀羅山，優波離問，欲治罪者，云何作觀？佛
0816a01: 言，先依決定毘尼，敬禮三十五佛。次想此菩薩頂，
0816a02: 有如意珠，若見此珠，即見天冠中現三十五佛。珠
0816a03: 中現十方佛，或得除罪字印臂，或聞空中唱罪滅，
0816a04: 便堪入僧。或使知毘尼者得夢，須更懺悔。乃至八
0816a05: 百日治廁，再三七懺，重與授戒。
0816a06: 無盡意菩薩經四卷　罪
0816a07: 劉宋枳園寺沙門釋智嚴共寶雲譯
0816a08: 佛遊寶莊嚴堂，說大集經。東方大金色光，照此世
0816a09: 界，出大蓮華。無盡意菩薩，與六十億眷屬俱，讚禮
0816a10: 於佛。舍利弗問所從來，菩薩答以不來不去。次復
0816a11: 問佛，佛答從不眴國普賢佛所來。兼明彼諸淨土
0816a12: 菩薩，唯修念佛三昧，悟無生忍。無盡意以三昧力，
0816a13: 令此眾會得見彼土，遙申禮供普賢如來，亦令彼
0816a14: 眾得見此土遙申禮供。舍利弗問，誰字仁者為無
0816a15: 盡意？答言，一切諸法不可盡故。即廣說八十無盡
0816a16: 法門，所謂發心無盡，淨心無盡，六種四行無盡，心
0816a17: 畢竟無盡，六波羅密無盡，大慈、大悲、大喜、大捨、無
0816a18: 盡，五通無盡，四攝無盡，四無礙智無盡，四種依法
0816a19: 無盡，修習助道無盡懺悔、隨喜、勸請等，三十七品無盡，定
0816a20: 慧無盡，總持辯才無盡，撰集四法無盡無常、苦、無我、寂滅，
0816a21: 一道無盡，方便無盡。
0816a22: 阿差末菩薩經七卷　罪
0816a23: 西晉月支國沙門竺法護譯
0816a24: 與上經同本。梵語阿差末。此翻無盡意也。
0816a25: 佛說菩薩念佛三昧經六卷　弔
0816a26: 劉宋天竺沙門功德直共玄暢譯
0816a27: 序品第一。佛住耆闍崛山，淨居天子於夜後分供
0816b01: 佛，請說念佛三昧。佛默許之。天子去後，微笑謦欬，
0816b02: 聲遍十方，天人畢集。佛出僧坊，遙見寶地，復更微
0816b03: 笑。不空見菩薩問知其故。即入三昧，於彼寶地，化
0816b04: 作法座，請佛往坐。佛更動地，出廣長舌，述彼淨居
0816b05: 天子請說念佛三昧。不空見本事品第二。過去
0816b06: 寶肩佛時，無量力王，與二王子，一名師子，二名師
0816b07: 子意，同供養佛。佛入涅槃，師子投火說誓。佛於火
0816b08: 中復起，作大利益，然後滅度。師子尋生梵天，歷侍
0816b09: 普密王等諸佛。無量力王，即今世尊。師子意，即今
0816b10: 彌勒。師子，即不空見。佛說此已，還入僧坊靜室。右
0816b11: 脅而臥。神通品第三。不空見以神通力，莊嚴此
0816b12: 界。阿難遍問目連，舍利，迦葉，滿慈，羅，及須菩提。
0816b13: 各師子吼，述己巳平日神通。各言今非己巳作，眾會各
0816b14: 獲大益。彌勒神通品第四。彌勒入城乞食，以一
0816b15: 食供恒沙諸佛。化彼長者發菩提心，大地震動。彌
0816b16: 勒亦師子吼，自說往因。讚佛音聲辯才品第五。
0816b17: 不空見從三昧起，為眾說佛音聲辯才，眾會獲益。
0816b18: 讚如來功德品第六。不空見說佛德已巳，心念如
0816b19: 來降臨眾會。佛以神力，動地放光，來至大會。不空
0816b20: 見復告阿難，廣歎佛德。如來神力證正說品第
0816b21: 七。佛摩不空見頂，印其所說。不空見復說偈，述其
0816b22: 所見三世佛事。不空見勸請品第八。問法興供，
0816b23: 述意請答。讚三昧相品第九。顯示念佛三昧功
0816b24: 能。正觀品第十。先觀五陰不實，深生怖畏，具足
0816b25: 慚愧，修行止觀。三空，四念，及以四等，乃至十二頭
0816b26: 陀，三十七品，十善，十力，等法。次復相續念佛十號，
0816b27: 相好，六通，五分，等法。又當續觀即蘊異蘊是如來
0816c01: 耶。六根四大，亦復如是。又觀無上菩提，不以身得，
0816c02: 不以心得，不離身心，得無上道。次明離我見法，放
0816c03: 光授記。微密王品第十一。不空見問捨無慚愧
0816c04: 得三昧法，佛述過去明相佛時，勝微密王聞法出
0816c05: 家秉二二法。修此念佛三昧已巳，成蓮華上佛。三
0816c06: 法品第十二。不貪，不瞋，不癡。觀一切法無常，苦，無
0816c07: 我。供佛，勸人供。發願，讚佛德，讚相好。發願隨喜，三
0816c08: 世佛所，求念佛三昧。勸持品第十三。說過去寶
0816c09: 勝光佛滅後，樹王比丘流通此三昧寶王，有帝幢
0816c10: 天轉輪王，夢中聞此三昧，出家修學，成高行佛。是
0816c11: 故得聞此三昧者，決定成佛。諸菩薩本行品第
0816c12: 十四。九萬百千億那由他菩薩發心持說修行，佛
0816c13: 笑印之。正念品第十五。佛說正念諸法實相，是
0816c14: 名念佛。菩薩聞已巳，得無生忍，安住三昧。皆見十方
0816c15: 恒沙諸佛。大眾奉持品第十六。菩薩天人興供，
0816c16: 佛重現瑞讚持。
0816c17: 佛說大方等大集菩薩念佛三昧經十卷　民
0816c18: 隋南天竺沙門達磨笈多譯
0816c19: 與上經同，而文周足。正觀品分為三，於十號
0816c20: 相好下，名思惟三昧品第十一。於放光授記，名
0816c21: 示現微笑品第十二。神通品第十三，即微密
0816c22: 王品。修習三昧品第十四，即三法、勸持兩品。
0816c23: 但缺正念、奉持兩品。
0816c24: 大方等大集賢護經五卷　南伐北罪　開元錄云亦名拔陀經
0816c25: 隋北天竺沙門闍那崛多共笈多等譯
0816c26: 思惟品第一，佛在王城竹園，放光集眾。賢護問法，
0816c27: 佛讚其德，為說思惟諸佛現前三昧即般舟三昧也，先說
0817a01: 具諸方便功德，次說如聞阿彌陀佛在西方。便依
0817a02: 所聞，繫念思惟，觀察不已巳，了了分明，終獲見之。如
0817a03: 夢所見，無物能障。未得天眼，能見彼佛。亦無天耳，
0817a04: 聞彼法音。如有三人，各念婬女，夢與從事，寤已巳，來
0817a05: 詣賢護，賢護為彼方便說法，住不退轉，得菩提記。
0817a06: 念佛三昧，亦復如是。又昔須波日佛時，有飢人夢
0817a07: 得飽食，寤已巳還飢。因思諸法皆空如夢，悟無生忍。
0817a08: 如是隨佛方所，即向彼方至心頂禮，渴仰欲見，專
0817a09: 精思惟色相，亦即作彼虛空之想。住正思惟，得見
0817a10: 彼佛光明清徹，如淨琉璃。其形端正，如真金柱。
0817a11: 三昧行品第二，具四四法，得成三昧。見佛品第
0817a12: 三，敬師如佛，精勤修學，則見十方各多多佛，不假
0817a13: 作意，自然現前。正信品第四，當應勇猛發勤精
0817a14: 進莫如海船，未到先破。莫如愚人，嫌赤栴檀。莫如
0817a15: 癡人，毀摩尼寶。因即較量持經功德。受持品第
0817a16: 五，能受持者，已巳於無邊佛所，種諸善根。一切功德，
0817a17: 不能格量。觀察品第六，一心思惟佛坐說法，相
0817a18: 好殊特，樂觀無厭。見如來已巳，當先諮問不見頂相，
0817a19: 次第遍觀諸相，皆令明了，願我未來得具妙相，得
0817a20: 清淨戒，具足威儀，定慧解脫等亦爾。復更思惟，菩
0817a21: 提為身得耶？為心得耶？身如草石，心不可見，菩提
0817a22: 無色，亦不可見。無漏無為，無有以色證色。以心證
0817a23: 心。無有證知，亦非無證。以如來身心，皆無漏故。五
0817a24: 陰五分，及所說法。亦無漏故，如是觀一切法，則入
0817a25: 寂定。無有分別，非無分別。何以故？定有分別，即是
0817a26: 一邊。定無分別，復為一邊。如是觀察知如來時，不
0817a27: 可執著。戒行具足品第七，出家應護十支戒行
0817b01: 一清淨，二不缺，三不染，四不汙，五不濁，六不著，七不動，八不被訶，九智所讚，十聖愛敬是也，在
0817b02: 家應修布施、三歸、五戒、八齋，乃堪行此三昧。次記
0817b03: 此經行世時節，多人發願。末世弘持，佛為授記。
0817b04: 稱讚功德品第八，具四法，得三昧現前，獲五功德。
0817b05: 饒益品第九，過去無畏王佛時，須達多長者子
0817b06: 持此三昧，成然燈佛。欲成此三昧王，當勤觀察彼
0817b07: 四念處。具足五法品第十，賢護請佛設供，隨佛
0817b08: 入園。復問幾法能證三昧？佛答六種五法。授記
0817b09: 品第十一，然燈佛時，聞此三昧，即證三昧。得菩提
0817b10: 記。甚深品第十二，觀五陰不取著，觀念處不分
0817b11: 別。一切法中無障礙，成就三昧。即得睹見阿僧祇
0817b12: 佛，聞法受持。十法八法品第十三，具十法為他
0817b13: 解斯三昧，當得八事。不共功德品第十四，當成
0817b14: 十八不共法，當受如來十力。隨喜功德品第十
0817b15: 五，四種隨喜隨過去，隨當來，隨現在，隨三世功德。不可格量。昔師
0817b16: 子意佛時，梵德輪王隨喜功德已巳，成堅固精進佛。
0817b17: 是故十由旬內，應往聽受，盡壽應隨法師不離。
0817b18: 覺寤品第十六，昔薩遮那摩佛後，和輪比丘說是
0817b19: 三昧，佛為國王。夢中聞告，寤遂出家。承事法師三
0817b20: 萬六千歲，魔障竟不得聞。汝等當應急疾聽受，事
0817b21: 師不懈。囑累品第十七。
0817b22: 般舟三昧經三卷　伐　一名十方現在佛悉現在前立經
0817b23: 後漢月支國沙門支婁迦讖譯
0817b24: 即前經先出。而文古澀。
0817b25: 拔陂菩薩經一卷　南伐北罪
0817b26: 後漢錄失譯人名
0817b27: 亦即前經。文來未全。梵語拔陂。此翻賢護。
0817c01: 自在王菩薩經二卷　發
0817c02: 姚秦天竺沙門鳩摩羅什譯
0817c03: 佛在給孤獨園，與二萬比丘，一萬菩薩俱。自在王
0817c04: 問自在法。佛答戒自在，五神通自在，陰智，性智，入
0817c05: 智，因緣智，諦智，自在，無礙慧自在。及說菩薩十力，
0817c06: 四無所畏，十八不共法。
0817c07: 奮迅王問經二卷　發
0817c08: 元魏中天竺婆羅門瞿曇般若流支等譯
0817c09: 與上同本。
0817c10: 大集譬喻王經二卷　周
0817c11: 隋北天竺沙門闍那崛多等譯
0817c12: 為奢利弗，以諸譬喻。說菩薩二乘智慧功德差別，
0817c13: 勸人發心，迴向菩提，親近善友。
0817c14: 佛說大集會正法經五卷北作四卷　南淵北凊
0817c15: 宋北印土沙門施護譯
0817c16: 佛在鷲峰山中。普勇菩薩請問，佛為說聞大集會
0817c17: 正法者，功德甚大。次有折伏尼犍事。普勇隱身往
0817c18: 十方剎諸事。又為藥王軍菩薩，分別久生初生二
0817c19: 義。
0817c20: 僧伽吒經四卷北作三卷　南可北羊
0817c21: 元魏優禪尼國王子月婆首那譯
0817c22: 與上同本先出。舊人不察。收入密部。
0817c23: 月燈三昧經十一卷北作十卷　女　一名大方等大集月燈經
0817c24: 高齊烏萇國沙門那連提黎耶舍譯
0817c25: 佛在靈山。月光童子問法，佛答一法速得菩提。謂
0817c26: 於眾生起平等心，救護心，無礙心，無毒心，證得諸
0817c27: 法體性平等無戲論三昧。從彼三昧，成就二十一
0818a01: 種十法，得種種美名。說已巳，大眾獲益。次說三昧四
0818a02: 十義，次說古聲德佛事，次明於此三昧最初所行，
0818a03: 以大悲心為首。次明應知入三忍法，次說古無所
0818a04: 有起佛事。於是月光請佛及僧，佛詣其家受供養
0818a05: 已巳。月光默念，作偈問法。佛告以一法相應，速成菩
0818a06: 提。謂如實了知一切法體性離相無相。次明應修
0818a07: 習顯示三昧智。月光偈讚佛德，佛亦偈答授記。乃
0818a08: 還靈山，童子隨來，更問法要。佛言，成就四法，能速
0818a09: 得此三昧。若如說行，得四功德。應善巧知於不思
0818a10: 議佛法。應諮請，應深信，應求，應聞，而不怖。次加持
0818a11: 乾闥樂音，宣此不思議法。次明應知色身，及以法
0818a12: 身。次明七十四種四不可思議。次明應成善巧方
0818a13: 便，所謂隨喜他善。次明應住不放逸行。次明六度，
0818a14: 多聞，法施，住空，宴坐，空閑，乞食，各得十利。亦得見
0818a15: 佛藏，得聞法藏，得智藏。得三世智慧藏。謂得五通。
0818a16: 次明應修神通本業，謂攝一切善法，而不取著。次
0818a17: 又明古聲德佛時事。次明欲求三昧，應修法施財
0818a18: 施。四種迴向而迴向之。應奉事持戒持三昧人，乃
0818a19: 至以身分血肉除其病患。因說往昔血肉供法師
0818a20: 事，次有阿難問苦行事。佛說古善華月法師因緣。
0818a21: 已巳上皆屬初品，元無初品之名。懺悔品第二，明古勇健得王，瞋
0818a22: 心殺善華月法師，後極悔過，猶墮三塗，從三塗出，
0818a23: 今成世尊。校量功德品第三。讚歎品第四，彌
0818a24: 勒說偈。本因品第五，先偈說古眾自在佛事，次
0818a25: 勸修身戒，清淨身業，清淨身行，口戒，意戒，各具一
0818a26: 切佛功德法。次釋初品中美名，凡三百句，是為大
0818a27: 方等大集一切諸佛說月燈正行，一切諸法體性
0818b01: 平等無戲論三昧。
0818b02: 月燈三昧經半卷　慕
0818b03: 劉宋沙門釋先公譯
0818b04: 即上經中六度等各十功德。
0818b05: 占察善惡業報經二卷　南詩北景　出六根聚經中
0818b06: 隋外國沙門菩提登譯
0818b07: 婆伽婆住耆闍崛山，示廣博嚴淨無礙道場，說甚
0818b08: 深根聚法門。堅淨信菩薩，為末世眾生請問方便，
0818b09: 佛令轉問地藏菩薩。地藏為示三種輪相，占察三
0818b10: 世善惡業報，兼示懺悔之法，次示一實境界。二種
0818b11: 觀道，及示善巧說法，安慰怯弱，離相違過，此誠末
0818b12: 世救病神丹，不可不急流通。僭述玄疏。及行法，以
0818b13: 公同志。
0818b14: 佛說佛名經十二卷　己巳長
0818b15: 元魏北天竺沙門菩提留支譯
0818b16: 佛在祇園，無問自說。共計佛菩薩及辟支佛名，一
0818b17: 萬一千九十三尊。
0818b18: 佛說五千五百佛名神咒除障滅罪經八卷北作五卷　南信北長
0818b19: 隋北天竺沙門闍那崛多共笈多譯
0818b20: 共四千七百零四佛。及多神咒。
0818b21: 三劫三千諸佛名經三卷　亦名集諸佛大功德山　長
0818b22: 開元拾遺附梁錄
0818b23: 先五十三佛。次莊嚴劫。賢劫。星宿劫。各千佛。
0818b24: 千佛因緣經一卷　維
0818b25: 姚秦天竺沙門鳩摩羅什譯
0818b26: 佛在耆闍崛山，與五千比丘，八萬四千菩薩俱。是
0818b27: 諸菩薩，各各自說過去因緣，聲遍大千，天龍八部
0818c01: 皆悉集會。世尊從石室出，入大眾中。跋陀波羅菩
0818c02: 薩敷座，諸菩薩等瓔珞供佛，請問千佛過去因緣。
0818c03: 佛為說種種往因，經來未盡。
0818c04: 賢劫經十卷　恃　亦名陀劫三昧經，晉曰賢劫定意。
0818c05: 西晉月支國沙門竺法護譯
0818c06: 問三昧品第一，喜王菩薩請問。佛答以了諸法本
0818c07: 三昧，成就二千一百諸度無極事，致八萬四千諸
0818c08: 三昧門，諸總持門。行品第二，四事品第三，明
0818c09: 行四種四事，得此三昧。法師品第四，法供養
0818c10: 品第五，諸度無極品第六，喜王與佛從三昧起，
0818c11: 更請問法。佛乃唱二千一百度無極名。習行品
0818c12: 第七，無際品第八，聞持品第九，神通品第
0818c13: 十，三十二相品第十一，順時品第十二，三
0818c14: 十七品第十三，寂度品第十四，十種力品第
0818c15: 十五，四無所畏品第十六，十八不共法品第
0818c16: 十七，方便品第十八，八等品第十九，已巳上共
0818c17: 十三品，皆細釋諸度無極，各有六事。千佛名號
0818c18: 品第二十，千佛興立品第二十一，明國土，光明，
0818c19: 父母，子，侍，弟子，壽命，法住，各各不同。千佛發意
0818c20: 品第二十二，明最初發心因緣。歎古品第二十
0818c21: 三，囑累品第二十四。
0818c22: 稱揚諸佛功德經三卷　南罔北靡　亦名集諸佛華
0818c23: 元魏西域沙門吉迦夜共曇曜譯
0818c24: 佛在靈山，為舍利弗，及彌勒，迦葉，說諸佛名號功
0818c25: 德。東五十三，南三十八，西三，北六，上二十七，與百
0818c26: 七十佛名略同。
0818c27: 百佛名經六紙欠　南忘北信
0819a01: 隋烏萇國沙門那連提黎耶舍譯
0819a02: 舍利弗問，佛唱百名，敕令夜三，晝三，各誦一遍。
0819a03: 佛說大乘大方廣佛冠經上下合卷　南松北清
0819a04: 宋中印土沙門法護等譯
0819a05: 佛在鷲峰，告大迦葉，東方定手最上吉祥如來，
0819a06: 離塵步菩薩。蓮華最上吉祥如來，蓮華手菩薩。
0819a07: 日輪光明最勝吉祥如來，日光明菩薩。一寶
0819a08: 蓋最上如來。定最上吉祥如來。寶輪光明高
0819a09: 勝吉祥王如來。南方無邊步跡如來。無邊香
0819a10: 最上王如來。寶上如來。西方大光明照如來。
0819a11: 北方寶開花普耀吉祥如來。東方寶藏如來。
0819a12: 寶勝如來。
0819a13: 佛說十吉祥經一紙餘　南賢北信
0819a14: 開元附秦錄
0819a15: 佛為離垢蓋大士，說東方十佛名號功德。
0819a16: 佛說八佛名號經三紙半　南才北知
0819a17: 隋北天竺沙門闍那崛多譯
0819a18: 因舍利弗問，為說東方八佛名號，聞者得不退菩
0819a19: 提善說稱功德如來。因陀羅相幢星王如來。普光
0819a20: 明功德莊嚴如來。善鬥戰難降伏超越如來。普功
0819a21: 德明莊嚴如來。無礙藥樹功德稱如來。步寶蓮華
0819a22: 如來。寶華善住娑羅王如來。
0819a23: 佛說八吉祥神咒經二紙半　南效北知
0819a24: 吳月支國優婆塞支謙譯
0819a25: 佛說八陽神咒經二紙半　南才北知
0819a26: 西晉月支國沙門竺法護譯
0819a27: 佛說八吉祥經二紙　仝上
0819b01: 蕭梁扶南國沙門僧伽婆羅譯
0819b02: 三經並與前同本。梁譯缺舍利弗問。
0819b03: 佛說八部佛名經二紙半　南賢北信
0819b04: 元魏中天竺婆羅門瞿曇般若流支譯
0819b05: 佛為善作長者，說東方八佛名功德。
0819b06: 佛說滅十方冥經六紙　維
0819b07: 西晉月支國沙門竺法護譯
0819b08: 佛教面善悅童子，念十方佛名，以除恐懼。
0819b09: 受持七佛名號所生功德經四紙半　維
0819b10: 唐大慈恩寺沙門釋玄奘譯
0819b11: 為舍利弗說東方五佛，南方二佛名號。
0819b12: 大乘寶月童子問法經四紙　南盡北則
0819b13: 宋北印土沙門施護譯
0819b14: 佛在鷲峰，頻婆娑羅王子請問佛號功德。佛以十
0819b15: 方各一佛名答之，并出夙願功德。
0819b16: 佛說寶網經一卷　南忘北彼
0819b17: 西晉月支國沙門竺法護譯
0819b18: 佛遊獼猴江邊，與六萬比丘，三十億菩薩，九十億
0819b19: 諸天，九十九億龍王，及阿須倫王民眾俱。維耶離
0819b20: 城寶網童子，年始八歲，夢兜率天人頌歎佛德，啟
0819b21: 白父母，見佛設供，請問法要。佛為稱說六佛功德，
0819b22: 東方寶光月殿妙尊音王佛。南方樹根華王佛。西
0819b23: 方造王神通燄華佛。北方月殿清淨佛。下方善寂
0819b24: 月音王佛。上方無數精進願首佛。
0819b25: 佛說不思議功德諸佛所護念經二卷　南長北信　出眾經
0819b26: 南云闍那崛多譯　北云曹魏錄失譯人名
0819b27: 共有千一百二十佛名。
0819c01: 藥師琉璃光七佛本願功德經二卷　惟
0819c02: 唐大薦福寺沙門釋義淨譯
0819c03: 善名稱吉祥王佛八願。寶月智嚴光音自在王
0819c04: 佛八願。金色寶光妙行成就佛四願。無憂最
0819c05: 勝吉祥佛四願。法海雷音佛四願。法海勝慧
0819c06: 遊戲神通佛四願。藥師琉璃光佛十二願，金
0819c07: 色寶光妙行成就佛，有大力神咒。藥師琉璃光佛，
0819c08: 有大陀羅尼咒。又因少智諸天，心生疑念，七佛同
0819c09: 來此土，說大神咒。復有執金剛菩薩，說二神咒。餘
0819c10: 與流通本大同，理應流通此本。然亦不列八菩薩
0819c11: 名。
0819c12: 佛說藥師如來本願經一卷　前有序文　惟
0819c13: 隋南天竺沙門達摩笈多譯
0819c14: 與灌頂第十二經同。而無神咒，及八菩薩名。
0819c15: 藥師琉璃光如來本願功德經一卷　惟
0819c16: 唐大慈恩寺沙門釋玄奘譯
0819c17: 此即流通本也。然亦無神咒，及八菩薩名。今之
0819c18: 八菩薩名，乃後人依灌頂第十二經添入。今之
0819c19: 神咒，乃後人依七佛本願經添入。
0819c20: 觀佛三昧海經十卷　量
0819c21: 東晉迦維羅衛國沙門佛陀跋陀羅譯
0819c22: 六譬品第一，佛住尼拘樓陀精舍。僧自恣竟，父王
0819c23: 閱頭檀，姨母憍曇彌，欲來見佛。佛令遍集比丘菩
0819c24: 薩，及天龍八部等眾，父王為後世眾生，請問云何
0819c25: 觀佛身色相好光明？佛入遍淨色身三昧，微笑放
0819c26: 光。說師子在胎喻，栴檀生伊蘭林中喻，金翅鳥王
0819c27: 心喻，多勒果喻，波利質多羅樹喻，阿修羅幻力喻，
0820a01: 皆喻念佛三昧。序觀地品第二，言眾生樂觀佛
0820a02: 相，各有不同。或順或逆等。觀相品第三，一明觀
0820a03: 如來頂。二明觀如來髮。三明觀髮際。四明觀白毫
0820a04: 相。從初生乃至成佛，敘事最詳。五明觀額廣平正，
0820a05: 六明觀眉。七明觀眼睫。八明觀耳。九明觀方頰車。
0820a06: 十明觀師子欠。十一觀鼻。十二觀髭。十三觀脣。十
0820a07: 四觀廣長舌。十五觀頸相。缺盆骨滿相，胸臆卍字
0820a08: 印相。十六悉現具足身相。大眾所見，各各不同，其
0820a09: 見如炭如墨等者，由昔惡業。各各殷重懺悔，乃見
0820a10: 好相。十七明觀放常光相。十八明觀眉間光明。十
0820a11: 九復明額廣平正。面上三輪，髮際等相。二十復觀
0820a12: 鼻出光明。二十一復觀面門光明。二十二復觀耳
0820a13: 出五光。二十三復觀頸出二光。二十四復觀缺骨
0820a14: 滿相光明。二十五復觀胸卍字相。腋下摩尼珠，皆
0820a15: 放光明。二十六觀寶臂。指縵，掌輪，各放光明。二十
0820a16: 七觀臍相，光照十方。二十八因父王請，現心內境。
0820a17: 觀佛心品第四，具明大慈悲心，專緣地獄等罪
0820a18: 苦眾生，并廣敘地獄苦事。觀四無量品第五，使
0820a19: 大眾見佛心中，有無數佛，乘大寶船，往來五道，救
0820a20: 苦眾生。大慈，大悲，大喜，大捨。觀四威儀品第六，
0820a21: 行佛，住佛，坐佛，臥佛也。於中具明度老婢事，上忉
0820a22: 利天為母說法事，伏曠野鬼將事，降毒龍事，降力
0820a23: 士事。觀馬王藏品第七，明宮中為諸女所現相，
0820a24: 舍衛國度婬女所現相，波羅奈國度婬女所現相，
0820a25: 伽耶城為尼犍所現相。本行品第八，先明念佛
0820a26: 三昧，能滅大罪。次文殊菩薩，十方十佛，四方四佛，
0820a27: 財首菩薩，釋迦如來，阿難尊者，各言本修念佛三
0820b01: 昧。觀像品第九，彌勒為末世眾生請問，佛為廣
0820b02: 說觀像除罪方法。念七佛品第十，念十方佛
0820b03: 品第十一，密行品第十二，言得三昧者，當密身
0820b04: 口意，莫起邪命，莫生貢高。次復說種種喻，以喻念
0820b05: 佛三昧，結名受持。阿難復問無見頂相。佛入頂三
0820b06: 昧海，現大勝相，眾倍獲益。
0820b07: 佛說彌勒成佛經一卷　貞
0820b08: 姚秦天竺沙門鳩摩羅什譯
0820b09: 佛經行波沙山頂。說偈集眾。舍利弗請問彌勒菩
0820b10: 薩成佛時事。佛為說其國土，時節，種族，出家，成道，
0820b11: 轉法輪，度人，見迦葉，乃至法住等事。
0820b12: 佛說觀彌勒菩薩下生經六紙半　貞
0820b13: 西晉月支國沙門竺法護譯
0820b14: 佛在祇園，因阿難請，為說彌勒下生成佛之事。
0820b15: 與前經大同小異。
0820b16: 佛說彌勒來時經二紙餘　貞
0820b17: 附東晉第四譯
0820b18: 佛說彌勒下生經六紙餘　一名彌勒當來成佛　貞
0820b19: 姚秦天竺沙門鳩摩羅什第三譯
0820b20: 佛說彌勒下生成佛經五紙　貞
0820b21: 唐大薦福寺沙門釋義淨第六譯
0820b22: 舍利子以偈問，佛以偈答。三經皆與前同。
0820b23: 佛說觀彌勒菩薩上生兜率陀天經一卷　貞
0820b24: 劉宋居士沮渠京聲譯
0820b25: 佛在祇園，放金色身光，并現化佛。唱千佛始末名，
0820b26: 大眾雲集。佛出舌相，放千光明，現無量化佛。說諸
0820b27: 陀羅尼法，彌勒菩薩聞已巳，得百萬億陀羅尼門，起
0820c01: 住佛前。優波離請問，此人命終，生於何處？佛為說
0820c02: 兜率天中莊嚴之事，作此觀者，皆得往生彼天。隨
0820c03: 侍下生，得菩提記。
0820c04: 佛說一切智光明仙人慈心因緣不食肉經四紙　南賢北信
0820c05: 大乘單本失譯人名
0820c06: 佛住寂滅道場，彌勒來見。梵志問其往因。佛言，過
0820c07: 去有彌勒佛，說慈三昧光大悲海雲經，一切智光
0820c08: 明婆羅門聞經發心，入山修行，絕糧七日，白兔母
0820c09: 子捨身供之，仙人不食。仙，即今之彌勒。白兔母子，
0820c10: 即今釋迦及羅羅。
0820c11: 佛說師子月佛本生經六紙半　仝上
0820c12: 新附三秦錄
0820c13: 佛住竹園，有婆須蜜多比丘，緣樹上下，與八萬四
0820c14: 千金色獼猴跳戲，大眾譏嫌。頻婆娑羅大王詣佛
0820c15: 問之。佛言，比丘即是師子月佛，補彌勒處，并說獼
0820c16: 猴往因，授菩提記。
0820c17: 文殊師利般涅槃經四紙欠　維
0820c18: 西晉清信士聶道真譯
0820c19: 佛在祇園，於後夜分，入定放光，照文殊房，作諸化
0820c20: 現。阿難集眾，跋陀婆羅問其始末。佛為略說觀文
0820c21: 殊法，及說示滅起塔種種佛事。
0820c22: 佛說觀藥王藥上二菩薩經一卷　南得北知
0820c23: 劉宋西域沙門良耶舍譯
0820c24: 佛在青蓮華池精舍，與千二百五十比丘，一萬菩
0820c25: 薩，及十億十方菩薩，五百離車子俱。佛入普光三
0820c26: 昧，身毛放光，化七寶蓋，現十方事。又放眼光，照藥
0820c27: 王藥上二菩薩頂，住其頂上，如金剛山。十方諸佛，
0821a01: 皆悉映現。長者子寶積請問觀法。佛言，具五因緣，
0821a02: 方得聞此二菩薩名。二菩薩遂各說咒，復以瓔珞
0821a03: 供佛，住佛肩上，如須彌山。山有梵宮，十方十佛，坐
0821a04: 宮中華。讚二菩薩所說神咒，佛即授二菩薩記。次
0821a05: 說觀法，說五十三佛名。次為阿難說二菩薩往昔
0821a06: 因緣。
0821a07: 地藏菩薩本願經二卷流通本作三卷　南思北斯
0821a08: 唐于闐國沙門實叉難陀譯
0821a09: 忉利天宮神通品第一。佛在忉利天，為母說法，十
0821a10: 方諸佛菩薩集會讚歎，如來含笑，放光明雲，出微
0821a11: 妙音，十方天龍鬼神，亦皆集會。佛為文殊菩薩說
0821a12: 地藏菩薩往因。分身集會品第二，十方地獄處
0821a13: 分身地藏菩薩，與諸受化眾生，來見世尊。世尊摩
0821a14: 頂付囑。觀眾生業緣品第三，摩耶夫人問業報
0821a15: 所感惡趣，地藏略答五無間事。閻浮眾生業感
0821a16: 品第四，定自在王菩薩更問往因，佛又略說二事。
0821a17: 四天王請問菩薩大願方便，佛述其所說報應之
0821a18: 法。地獄名號品第五，普賢菩薩問，地藏菩薩答。
0821a19: 如來讚歎品第六，佛放身光，出大音聲，讚歎地
0821a20: 藏菩薩。普廣菩薩請問利益，佛為廣說。利益存
0821a21: 亡品第七，地藏菩薩白佛，普勸眾生斷惡修善。大
0821a22: 辨長者請問薦亡功德，地藏為說七分獲一。閻
0821a23: 羅王眾讚歎品第八，鬼王與閻羅天子，承佛菩薩
0821a24: 神力，俱詣忉利，請問眾生不依善道之故，佛以如
0821a25: 迷路人喻之。次有惡毒鬼王，主命鬼王，各發善願，
0821a26: 佛讚印之。并授主命道記。稱佛名號品第九，地
0821a27: 藏菩薩為利眾生，演說過去諸佛名號功德。校
0821b01: 量布施功德緣品第十，地藏請問，佛分別答。地
0821b02: 神護法品第十一，堅牢地神明供像十利。見聞
0821b03: 利益品第十二，佛放頂光，妙音稱讚地藏菩薩，觀
0821b04: 世音菩薩請問不思議事，佛分別答。囑累人天
0821b05: 品第十三，佛又摩地藏頂，以諸眾生付囑令度。次
0821b06: 為虛空藏菩薩，說見像聞經二十八益，又說七益。
0821b07: 佛說師子莊嚴王菩薩請問經三紙餘　有宣律師序　南賢北景
0821b08: 唐中印土沙門那提譯
0821b09: 佛在耆闍崛山，有師子莊嚴王菩薩，請問大會莊
0821b10: 嚴之因。佛言，昔作方曼荼羅供八菩薩所致。謂觀
0821b11: 世音菩薩，彌勒菩薩，虛空藏菩薩，普賢菩薩，執金
0821b12: 剛主菩薩，文殊師利菩薩，止諸障菩薩，地藏菩薩。
0821b13: 佛說八大菩薩經一紙半　南思北斯
0821b14: 宋中印土沙門法賢譯
0821b15: 佛在祇園，與千二百五十苾芻，及八大菩薩俱。謂
0821b16: 妙吉祥菩薩，聖觀自在菩薩，慈氏菩薩，虛空藏菩
0821b17: 薩，普賢菩薩，金剛手菩薩，除蓋障菩薩，地藏菩薩，
0821b18: 又有無能勝等諸大菩薩，皆來會坐。佛為舍利弗
0821b19: 說東方五佛名，善精進吉祥如來。普照如來。
0821b20: 吉祥如來。印捺囉計都特惹王如來。喜
0821b21: 功德光自在王如來。
0821b22: 六菩薩名亦當誦持經一紙　南籍北既
0821b23: 後漢失譯人名見費長房錄
0821b24: 師子戲菩薩。師子奮迅菩薩。師子幡菩薩。師子作
0821b25: 菩薩。堅勇精進菩薩。擊金剛慧菩薩。又四菩薩，棄
0821b26: 陰蓋菩薩。寂根菩薩。慧威菩薩。不離菩薩。
0821b27: 離垢慧菩薩所問禮佛法經四紙半　前有宣律師序　維
0821c01: 唐中印土沙門那提譯
0821c02: 佛在給孤獨園，與五百比丘，無央數菩薩，及人天
0821c03: 八部俱。離垢慧請問，於如來所。云何恭敬禮拜供
0821c04: 養？佛先示五輪著地，應發五願。次示十方佛名，次
0821c05: 示皈依、懺悔、勸請、隨喜、迴向、發願之法。
0821c06: 閱藏知津卷第五
0821c07: 　　比丘海華助銀十二兩
0821c08: 　　比丘法朗助銀四兩　共刻
0821c09: 　閱藏知津壹冊計四卷
0821c10: 　　普願見聞頓開佛慧成就菩提者
