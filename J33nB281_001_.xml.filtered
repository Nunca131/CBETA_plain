0337a01: 梓舟船禪師語錄序
0337a02: 余癸卯之四月督運鄖襄以備秦豫之師舟次鹿門
0337a03: 灘遙望山間隱隱有紫氣知其中有至人月夜杖履
0337a04: 往覓焉屢跨懸澗迷道而歸季夏旋舟於酷暑炎日
0337a05: 之下再一往覓雖揮汗成雨足力既窮而勇往不懈
0337a06: 以胸中懷至人若赤肉團上一無位真人來來往往
0337a07: 故艱涉而心怡也馮虛御風何足云喻披荊蓁拔藤
0337a08: 蘿羊腸鳥道數息而至其境未見禪師已入彌勒樓
0337a09: 閣矣既見禪師將謂別峰見德雲矣促膝晤對方丈
0337a10: 一語入維摩不二法門矣把手相將巖頂共遊踏佛
0337a11: 頂行矣厥後或在署簿書倉忙或入峽貔貅震驚
0337a12: 或渡險風濤湍漩千危萬艱際無不印合水乳時時
0337a13: 與禪師若覿面也蓋邇來獅吼遍地法幢如林即余
0337a14: 之遍踏名山歷參知識亦眾矣未見梓舟大禪師南
0337a15: 宗北宗合一也一葉五花匯源也未承曹洞之脈而
0337a16: 兼擅其綿密無連纖之偏現接臨濟之傳而獨得其
0337a17: 直捷無魯莽之失龍象中又出類拔萃者佛稱聖中
0337a18: 聖天中天禪師乃悟中悟禪上禪也何可易得而易
0337a19: 遇哉丙午孟夏乘寶筏過鄂渚訪余於署余謁於靈
0337a20: 山蘭若酬答瞬焉耳然對無心道人彈指共座開我
0337a21: 心花即三千大千七寶以用布施所獲福利恒沙難
0337a22: 量況示眾普說機緣頌偈成帙成錄大彰正令顯發
0337a23: 無上將大地眾生齊攜般若船中一渡永渡則禪師
0337a24: 人天眼目也法王宗子也何可無一言以讚之且承
0337a25: 法乳者二隱大和尚也余壬午登蓮華峰參
0337a26: 二隱於蓮心精舍話心達旦誠世代法親也又何可
0337a27: 無一言以贈之柰公務猥集無搦管時而禪師已登
0337a28: 舟矣乘風破浪之間故不及宣揚道妙而略述一再
0337a29: 晤言一段因緣爾余曰禪師之語錄可以序可以讚
0337a30: 則是妄量虛空乘芥舟觀香水海也蠓蠛之聲安能
0337b01: 助空谷之音一拳之石安能益須彌之高哉唯曰觀
0337b02: 梓舟禪師語錄勝持金剛四句偈也止止不須說師
0337b03: 法妙難思因擲筆焉是為贈序。
0337b04: 髮衲武張聯法名通陞沐手拜題
0337b05: 
0337b06: 
0337b07: 
0337b08: 
0337b09: 
0337b10: 
0337b11: 古檀溪寺梓舟船禪師語錄目
0337b12: 第一卷
0337b13: 上堂
0337b14: 陞座
0337b15: 小參
0337b16: 示眾
0337b17: 機緣
0337b18: 垂問
0337b19: 像讚
0337b20: 第二卷
0337b21: 拈頌
0337b22: 第三卷
0337b23: 行實
0337b24: 聯芳
0337b25: 法語
0337b26: 雜著
0337b27: 佛事
0337b28: 
0337b29: 
0337b30: 
0337c01: 梓舟船禪師襄陽檀溪語錄卷之一
0337c02: 明法等編
0337c03: 上堂
0337c04: 為湖州郡侯
0337c05: 彭公鹿門法兄山主柯公監院常德修完大雄寶殿
0337c06: 圓滿眾請上堂拈香祝聖師云此一瓣香萬卉叢中
0337c07: 端為祝延
0337c08: 今上皇帝聖躬萬歲萬萬歲伏願皇風永扇慧日常明
0337c09: 次拈香云此瓣香奉為滿朝文武天下宰官本郡各
0337c10: 衙勛貴及護法鄉紳文學檀越居士耆舊等福同東
0337c11: 海壽湧南山心懷般若金剛種智又拈香云此瓣香
0337c12: 蜀地生來二十年前參見十餘眾尊宿皮穿骨髓末
0337c13: 後船子一棒淹殺屺山方出把茅度歲又十餘載恩
0337c14: 毒難忘今對人天眾前奉為荊溪保安堂上傳臨濟
0337c15: 正宗第三十二代先師二隱大和尚用酬法乳之恩
0337c16: 斂衣就座谷隱無大師白椎云法筵龍象眾當觀第
0337c17: 一義師云銅頭鐵額不思善惡者請出相見維那問
0337c18: 二三眉未展今日喜重重新殿即不問請問和尚如
0337c19: 何是舊基底事師云上頂天下立地僧禮拜師云上
0337c20: 座作麼生進云和尚道過師便打云是賞是罰進云
0337c21: 賞罰分明師云未是唧溜漢監院問生死涅盤即不
0337c22: 問請問昔日世尊在靈山說法通天徹地和尚今日
0337c23: 遮天蓋地事如何師云頭上安頭僧禮退師便打僧
0337c24: 問古林重現師子吼且道今日法王事如何師便打
0337c25: 僧禮退僧問如何是父母未生底事師左卓拄杖進
0337c26: 云如何是生後底事師右卓拄杖進云如何是不生
0337c27: 不滅底事師復卓拄杖僧作禮師便打乃云若道一
0337c28: 椎節上生枝何故般若流通妙指微笑超群覓心
0337c29: 了不可得始可安心染污不得肋下還拳這邊那邊
0337c30: 不通凡聖乃能遊戲三昧所為片瓦為天金沙佈地
0338a01: 碧懸慧日竿木剎竟空王殿中沒量大人坐微塵裏
0338a02: 轉大法輪如是一念現王侯公子宰官輔相修種種
0338a03: 殿堂樓閣粧嚴佛土無量功德殊勝妙好如是一念
0338a04: 當道湖州郡侯彭公昔同靈山行不二法門興大佛
0338a05: 事古今不墜常不輕菩薩出來恁麼道有念無念實
0338a06: 際地中但行禮拜恭敬供養若有四眾罵詈毀辱杖
0338a07: 木瓦石而打擲之猶高聲唱言不敢輕與汝等汝等
0338a08: 皆當作佛既然如是且道現何祥瑞天上有星皆拱
0338a09: 北萬民齊沽壯帝都便下座白椎云諦觀法王法法
0338a10: 王法如是。
0338a11: 康熙壬寅菊月非指監院領眾居士并諸耆舊請進
0338a12: 院。
0338a13: 師至山門云鹿門山勢最威雄瓦礫生輝見本宗面
0338a14: 目雖然無不是百草頭上起雲龍。
0338a15: 佛殿云威音一別刻刻不昧步步相隨大展三拜。
0338a16: 據室云登此室行此令棒頭有眼明如鏡全提直下
0338a17: 便翻身擬議衲僧喪本性。
0338a18: 眾請陞座偶據萬壽方丈出入毗盧頂上須要真參
0338a19: 實悟向前入室乞棒是凡是聖齊來免受閻羅算帳
0338a20: 父母生來非小未生一念全彰便下座。
0338a21: 鹿門掛雲板
0338a22: 這雲板擊動無邊每日三時凡聖同餐雖是金牛興
0338a23: 供養大家滿缽盛如山鳴板三下云請。
0338a24: 眾請陞座師云鹿門祖地元來養道之處任從塵境
0338a25: 相對本有自性自在復舉六祖云汝等諸人自心是
0338a26: 佛更莫狐疑外無一法而能建立皆是本心生萬種
0338a27: 法故經云心生種種法生心滅種種法滅若欲成就
0338a28: 種智須達一相一行三昧師云六祖恁麼傾心山僧
0338a29: 恁麼舉揚遂卓拄杖云會麼然雖如是吐露乾坤今
0338a30: 日失利且道諸兄弟畢竟是何三昧良久云五雲影
0338b01: 裏神仙現手把紅羅扇遮面急須著眼看仙人莫看
0338b02: 仙人手中扇便下座。
0338b03: 甲辰秋護法席之柯元甫宋并眾居士諸山耆舊請
0338b04: 師住襄陽府檀溪禪寺鏟棘語錄。
0338b05: 至山門師云荒郊路徑明珠在掌八面玲瓏無所不
0338b06: 照。
0338b07: 佛殿云檀溪一片先天地白馬古今選佛場覿面全
0338b08: 提親得入闢開荒地動雲香。
0338b09: 陞座師云襄陽寶地檀溪勝景不待釋迦遺教不顧
0338b10: 祖師西來然雖今日秋至百味具足皆從性地發生
0338b11: 此性地在儒放之則彌六合卷之則退藏於密在釋
0338b12: 充滿於法界普現一切群生前在道清虛恬淡盡知
0338b13: 無為仍有大文武宰官鄉紳文學諸上善人耆德同
0338b14: 歸性地性地且置舉昔日世尊同諸上善人遊一荒
0338b15: 村世尊指地曰若有賢愚長者此處宜建一梵剎隨
0338b16: 有長者拈一莖草於指處插世尊曰建梵剎竟雖然
0338b17: 世尊婆心太切船上座不然今日同諸上善人開荒
0338b18: 鏟草何故喝開雲面失卻鼻孔卓拄杖擊香几三
0338b19: 下便下座。
0338b20: 建祖師堂潘珍居士請陞座師云祖師法窟列聖風
0338b21: 規初建祖堂預先一著檀溪久廢聚在當然且四眾
0338b22: 興從無邊佛果給孤祗園皆因性地如何是性地
0338b23: 豎起扇子云大家著力復喝一喝下座。
0338b24: 豎禪堂王曹二居士請陞座師云天晴罕遇今乃黃
0338b25: 道之期創開檀溪舊制弘揚佛祖叢席人人豎起脊
0338b26: 梁個個腳跟點地王曹二居士捐金領眾所建馬祖
0338b27: 儀容選佛場中受記不負襄府眾檀護持是凡是聖
0338b28: 同在者裏然雖如是今日豎梁一句作麼生道架木
0338b29: 同巢鳥喜事鑿斧痕雖是劫灰後枯樹又龍吟。
0338b30: 懸鐘眾居士設齋請陞座師云者箇鐵漢威振乾坤
0338c01: 高懸妙界報達四恩靈山感應大轉法輪音聲清雅
0338c02: 明暗超生遠近檀那增益光輝增益光輝且置音聲
0338c03: 一句又作麼生道便擊鐘三下。
0338c04: 檀溪掛雲板
0338c05: 師云曲曲彎彎俊俊板板鐵面無情音聲有感二時
0338c06: 粥飯聞者充滿擊板三下。
0338c07: 建韋馱殿元甫宋國傑吳領眾請陞座地是舊基木
0338c08: 是松柱韋馱聖殿佛法興隆仍有文學宋公吳居士
0338c09: 等領眾捐資所建不朽今日山僧登座舉唱北斗恭
0338c10: 惟眾檀越微星當照雖然如是萬卉叢中插高標大
0338c11: 家扶起棟梁柱喝一喝下座。
0338c12: 打三小參
0338c13: 今夜打三落堂晚參父母未生面目眉橫鼻直無容
0338c14: 擬議思量未生全現紅爐飛雪片通身自紅爛紅爛
0338c15: 未生面業識自消散無生無死漢出眾便相見良久
0338c16: 云若有紅爛漢請出相見僧問無天無有地請和尚
0338c17: 道一句師云立在甚麼處僧便喝師便打云喝即不
0338c18: 無僧禮拜師又打云一一問過方可不往打三。
0338c19: 解七小參
0338c20: 師云玄峰掛劍檀溪重開壁立千仞特地翻身若有
0338c21: 特地翻身請出相見僧問擒縱殺活即不問如何是
0338c22: 一堂風冷淡師云即有闍黎證盟進云證盟個甚麼
0338c23: 師便打僧一喝師復打僧又喝師又打云落七落八
0338c24: 僧禮拜退問如何是七中七師豎拄杖進云萬峰頻
0338c25: 撒手師便打僧禮拜師云未是汝放身處問如何是
0338c26: 檀溪師便打僧一喝師又打進云青龍皎皎遶檀溪
0338c27: 正是獅子哮吼時師打云哮吼個甚麼進云曾記那
0338c28: 時推半語看看落在臼窠裏師云如何是你臼窠裏
0338c29: 僧擬議師復打問如何是檀溪賓中主主中賓師云
0338c30: 截斷葛藤進云檀溪一曲安天下南北東西一口吞
0339a01: 師打云你作麼生吞進云有人作得塵中主大家齊
0339a02: 唱太平歌師又打云閒言語僧禮拜問和尚上堂有
0339a03: 蹺蹊手拏一棒便問機各人若知生死路降龍伏虎
0339a04: 誰個知師打云切莫亂道問和尚千山萬水到此何
0339a05: 事師云為你不唧溜進云和尚途路辛苦師打云切
0339a06: 莫亂跳僧禮拜問如何是最上一乘師云不少鹽醬
0339a07: 僧禮拜師云是甚麼味僧擬議師打云好箇典座問
0339a08: 如何是佛師便打進云如何是法師復打進云如何
0339a09: 是僧師又打云是甚麼僧向前一推師打云未在問
0339a10: 十年瞻仰千里追風且道這裏是甚麼人境界師云
0339a11: 你在那裏藏身進云要會其中些子意地嘶聲劫
0339a12: 外春師云未是你藏身處乃云屺嶺峰頭橫出一枝
0339a13: 蔭覆大千且道是何人境界是我法弟牧翁和尚踏
0339a14: 遍祖師法窟忽至檀溪草舍說戒打七婆心片片如
0339a15: 是綱領雪上加霜徹骨徹髓特為諸人打七皮膚脫
0339a16: 落杲日麗天毫髮無私一點無曾無曾且止復舉古
0339a17: 人云如何是祖師西來意明明百草頭明明祖師意
0339a18: 祖師意覿面相承百草頭上展手摸不著及至摸不
0339a19: 著又道意在何處絕後再甦再甦一句作麼生道身
0339a20: 在海中休覓水日行嶺上莫尋山卓拄杖云參。
0339a21: 浙江嘉興府秀水縣王仲美請藏經回山上堂拈香
0339a22: 云此一瓣香不從天降不從地湧這裏無礙爇向罏
0339a23: 中供養龍藏法寶摩訶般若波羅密經并諸佛菩薩
0339a24: 垂慈祐民之種復拈香云不忘信念焚向罏中供養
0339a25: 居士合家眷等天恩賜福壽子孫永遠極樂指經云
0339a26: 三藏經文出自西乾流傳震旦洪波浩渺白浪滔天
0339a27: 恁麼普潤乾坤來也三世諸佛歷代祖師從此出從
0339a28: 此入四生九有從此得從此證雖然如是萬古碧潭
0339a29: 空界月再三撈摝始應知且道知箇甚麼止止不須
0339a30: 說我法妙難思喝一喝下座。
0339b01: 上元日轉藏經樊城登選劉居士設齋請上堂維那
0339b02: 問世尊昔日在鹿野苑與諸大弟子常言分別心性
0339b03: 一不在內一不在外不在中間請問和尚即今在甚
0339b04: 麼處師云腦後看取僧一喝師云這一喝從甚麼處
0339b05: 來進云紅爐一點分清白拄杖頭上取分明師云非
0339b06: 汝境界僧禮拜問向上一路即不問轉經以後作麼
0339b07: 生師云你從那裏問來僧一喝師打云落在甚麼處
0339b08: 進云棒頭點出金剛眼檀溪寺裏選佛場師云烈虛
0339b09: 漢僧禮拜知眾問向上宗乘即不問牛頭未見四祖
0339b10: 是如何師云片雪紛紛進云見後如何師云冰消瓦
0339b11: 解。
0339b12: 宋蓂菴居士問未有身心世界以前如何是本來面
0339b13: 目師云句句分明士云水窮山盡看師打云看的甚
0339b14: 麼乃云本來全體離聲離色物外風光非僧非俗婁
0339b15: 至曠劫智辯難測天地覆載之恩日月覆載之照臨
0339b16: 五嶽八寶覆載崔嵬千溪萬渤覆載流注風雲覆載
0339b17: 飄搖樹草覆載榮暢君王覆載萬邦庶民覆載耕樵
0339b18: 聖賢覆載明星天下宗師覆載弘開爐韝四生九有
0339b19: 承此恩力豎拂云若向這裏識得柳巷花街無非彌
0339b20: 勒肉案酒樓盡是釋迦所謂劉居士眾居士等躬請
0339b21: 無量諸佛祕蜜三藏摩訶般若尊經三大阿僧祇不
0339b22: 離於當念如何是當念的密跡之君不可見猛燄爐
0339b23: 中飛雪片喝一喝云鐵船未泛湘江上先輝寶月照
0339b24: 鞮舉昔日龐居士問馬祖不與萬法為侶者是甚
0339b25: 麼人祖云待汝一口吸盡西江水即向汝道龐居士
0339b26: 言下大悟馬祖別曲玄音龐居士葉落歸根今日若
0339b27: 有人問檀溪不與萬法為侶者甚麼人向他道待汝
0339b28: 推倒真武玄峰即向道野水連天現白浪送新春下
0339b29: 座。
0339b30: 師誕辰靈照寺電樞法兄設齋請陞座白椎畢全機
0339c01: 法姪問爐煙裊白燭影搖紅寶座高登人天爭祝世
0339c02: 尊昔日初生便指天指地和尚今朝出世有何利物
0339c03: 利人師卓拄杖云只者個進云未生前事是如何師
0339c04: 云左南右北進云世尊未離兜率已降王宮未出母
0339c05: 胎度生事畢和尚今朝是同是別師云亦任上座揲
0339c06: 掇進云恁麼雲邊木馬嘶風去海底泥牛吼月來師
0339c07: 云吼甚麼僧便喝師打云放過即不可僧禮拜歸位
0339c08: 問雲散天邊月春來樹上花善財參遍處黑豆未生
0339c09: 芽如何未生芽的事師云珊瑚枝枝撐著月僧便喝
0339c10: 師云喝個甚麼僧無語問和尚大開禪社萬色新龜
0339c11: 毛縛住玉麒麟青州一領舊布衫而今提起又重新
0339c12: 即不問父母未生已前事如何師云蓋覆不得乃云
0339c13: 今乃母難之期若道不生今已生若道不死即今父
0339c14: 母在甚麼處在我拂子頭上放大光明來也拂子道
0339c15: 船上座你坐曲彔床亂做亂說我本在淨白地莫塗
0339c16: 污好船上座向爾道是我電樞法兄從滇雲六千餘
0339c17: 里到來特為你興揚般若恁麼轉見不堪自知塗污
0339c18: 拂子道然雖如是惹得我入泥入水船上座云不因
0339c19: 漁父引怎得見波濤復舉世尊未離兜率已降王宮
0339c20: 未出母胎度人已畢世尊既未離兜率將甚麼出身
0339c21: 未出母胎將甚麼說話然雖世尊說得乾乾淨淨船
0339c22: 上座不然何故不動揚古路容得悄然機卓拄杖下
0339c23: 座。
0339c24: 山主柯公與大眾等請師上堂為
0339c25: 襄戎府彭公副戎府呂公上梁拈香師云此一瓣香
0339c26: 根透威音劫外風光焚向爐中供養釋迦牟尼如來
0339c27: 諸大菩薩皇圖永固地潔興寧復拈香云此一瓣香
0339c28: 溝澗溪涸靈枝獨秀焚向爐中供養襄郡文武諸大
0339c29: 護法宰官各衙勛貴高登祿位挺柱石於朝中復拈
0339c30: 香云此一瓣香千莖草上萬卉叢中拾來爇向爐中
0340a01: 供養本府鄉紳文學居士遠近列剎耆舊等岸上座
0340a02: 白椎云法筵龍象眾當觀第一義監院問初年荒地
0340a03: 難支持三載於今未展眉因緣至日纔相趁時來大
0340a04: 雄占舊基上梁重新即不問如何是無陰陽基師云
0340a05: 立在甚麼處僧無語師便打知客問向上宗乘即不
0340a06: 問中興檀溪事若何師云溪澗水長流進云如何是
0340a07: 檀溪境師云溝壑崎嶮進云如何是境中人師云地
0340a08: 上得力進云有水皆含月無山不帶雲師便打僧一
0340a09: 喝師云別道一句僧無語師云有頭無尾于居士問
0340a10: 如何是檀溪白雲起師云高著眼進云溪水長流因
0340a11: 甚不斷師云虧爾打濕腳跟進云雲淨水乾向何處
0340a12: 安身立命師云向眉毛上看取進云且道如何安排
0340a13: 師便打進云除卻這個又作麼生師復打進云和尚
0340a14: 止有這一掌師云汝又如何進云請和尚別道一句
0340a15: 師云雲散青天現春至百草香進云謝和尚慈悲謝詞
0340a16: 不錄乃云乾坤正氣闊樂太虛超聲越色露出佳隹珍佳隹
0340a17: 珍且止今為諸大護法宰官襄戎府副戎府捐金又
0340a18: 山主文學眾居士等現座共報佛祖深恩雖然如是
0340a19: 上梁一句作麼生道飛拂云棒頭湧出瀟湘月四海
0340a20: 清平及第歸白椎云諦觀法王法法王法如是下座
0340a21: 向梁云金梁玉柱寶殿生輝眾姓檀越著力高昇。
0340a22: 屺山先和尚三週以并降生小參
0340a23: 維那問雪地選佛徹骨寒徹骨寒即不問如何是選
0340a24: 佛場中事師打云向這裏看進云蒙師指示師云指
0340a25: 箇甚麼進云丙丁童子來求火師復打僧便喝師云
0340a26: 者箇孟八郎堂主問冬至一陽生大地透金鈴金鈴
0340a27: 即不問如何階級上事師云如何階級下事進云不
0340a28: 落階級師便打僧頓腳師復打悅眾問世尊於靈山
0340a29: 會上云吾有清淨法眼涅槃妙心清淨法眼即不問
0340a30: 如何是涅槃妙心師云汝還知否進云這個人人本
0340b01: 有個個不無因何不悟師便打僧便喝師云又是第
0340b02: 二個進云杖頭有眼明如日袈裟籠裏袖乾坤師云
0340b03: 那裏學來的進云對面不識師云正是不識僧一喝
0340b04: 師復打知客問昔日馬躍檀溪今朝和尚重建鐘鼓
0340b05: 齊鳴龍象交參請問空王殿上誰人作主師云你在
0340b06: 甚麼處進云龍飛海外虎沃庭前即今是甚麼人竟
0340b07: 界師便打知殿問如何是萬法歸一一歸何處師便
0340b08: 卓拄杖進云這一卓在何處師便喝僧隨喝師打云
0340b09: 者個相隨漢直歲問今日小參爐煙方燦朦朧相伴
0340b10: 皆空請問和尚向甚處住師云在汝頭上知浴問天
0340b11: 上天下無如佛因甚麼有生有死師云十字街頭看
0340b12: 余居士問佛在靈山會上說四十九年法因甚麼不
0340b13: 曾道著一字師云太分明進云但有言說都無實意
0340b14: 和尚今日又說個甚麼師云重下註腳進云有眼不
0340b15: 觀華藏界有耳不聞舍利聲又在甚處作活計師云
0340b16: 舉頭天外看進云降龍不出全體現師云切莫眼花
0340b17: 乃云昔日高峰妙祖師云海底泥牛銜月走崖前石
0340b18: 虎抱兒眠鐵蛇鑽入金剛眼崑崙騎象鷺鷥牽謂中
0340b19: 有一句能殺能活能縱能奪若人檢點得出參學事
0340b20: 畢雖然高峰老漢說得乾乾淨淨白浪滔天不免鼻
0340b21: 孔落在船上座手裏何故氣息猶在船上座即不
0340b22: 然亦有四句腳跟下放大光明眉毛上入泥入水南
0340b23: 贍部洲打鼓北俱盧洲唱和謂中有一句能殺能活
0340b24: 能縱能奪若人檢點得出參學事畢且道是那一句
0340b25: 豎拂云珍重便下座。
0340b26: 師誕日林泉寺梅和尚同當家師請陞座明法問昨
0340b27: 宵連夜雨今朝日放光年年遇此日母恩卻難忘今
0340b28: 日現在即不問如何是父母未生前的事師打云這
0340b29: 裏看取進云除卻這一棒是生是死師又打云者孟
0340b30: 八郎漢僧禮拜知客問如何是第一玄師云拄杖頭
0340c01: 上看進云如何是第二玄師云兩耳對兩肩進云如
0340c02: 何是第三玄師云鼻孔不離口皮邊進云如何第一
0340c03: 要師云眉毛眼上照進云如何第二要師云撩空飛
0340c04: 木鷂進云如何第三要師云日輪當午照進云三玄
0340c05: 三要蒙師指示師云若無指示作麼生道僧便喝師
0340c06: 打云喝即不無速道速道乃云天地同根萬物一體
0340c07: 古今佛祖不易靈明聲色無遺現前眾兄弟皆與不
0340c08: 皆不得且置梅和尚居林泉當家師同諸大德詣荒
0340c09: 山賤辰敦請無生之生是生一句作何行履梅和尚
0340c10: 當家師赤足不惜拖泥帶水豈不為無生耶然須如
0340c11: 是船上座也入泥入水若無意耶從何處得來言無
0340c12: 展事語亦非機絕後承當不為我母難之期同諸兄
0340c13: 弟母難亦能透脫透脫且止昨日風雨來相聚泥裏
0340c14: 足踏野石青下座。
0340c15: 槐樹舖奇居士領眾設齋請小參
0340c16: 師云僻荒三載眾請結冬不避寒暑直下承當請出
0340c17: 相見堂主問從上佛祖以來無一法與人今日眾居
0340c18: 士設齋和尚將何法示與大眾師云一缾一箸進云
0340c19: 香煙散處向甚麼去師云知落處麼僧一喝師云這
0340c20: 一喝從甚麼處來僧又喝師云喝驢喝馬僧禮拜師
0340c21: 便打悅眾問古人道舉心則錯動念則乖不舉心不
0340c22: 動念又坐在無事甲裏且道作麼生得相應去師云
0340c23: 錯進云如何是不錯處師便打僧一喝師云喝即不
0340c24: 無師又打乃云父母未生前一著眼不見耳不聞鼻
0340c25: 不臭舌不味身不知意不入赤條條光灼灼無人無
0340c26: 我無外無內這裏轉身便是面目如是眼見如是耳
0340c27: 聞如是鼻臭如是舌味如是身用如是意思絲毫無
0340c28: 礙萬象森羅頭頭顯露法法全彰觸目皆真隨處作
0340c29: 主剎剎塵塵盡在這裏還會麼雲聚天邊月水向長
0340c30: 江流下座。
0341a01: 打七滿小參
0341a02: 佛基問紅爐點雪片雪壓又生芽師打云是雪片是
0341a03: 生芽基一喝師又打乃云七日已滿亦當放憨若是
0341a04: 惺的無處不是轉身若未惺的不離方寸中有一無
0341a05: 位真人在汝等面目出入亦如虛空放箭似地擎山
0341a06: 步步踏著孤峰頂上敲風弄雨日輪當照豈有遮蓋
0341a07: 耶然雖如是機下無覓處未聞原在閃電間震威一
0341a08: 喝卓拄杖歸方丈眾隨禮拜師又云打開布袋口放
0341a09: 出一群牛眾又禮拜。
0341a10: 山主元夫宋公為先君請小參
0341a11: 師對靈揮拂指棺云這個是生耶是死耶若是生耶
0341a12: 深固幽遠無人能到若是死耶華堂露柱笑嘻嘻若
0341a13: 然如是生亦不生死亦不死作麼是生亦不生死亦
0341a14: 不死底春風鼓舞乾坤闊指出山河大地青大地青
0341a15: 且致舉世尊昔日示寂入金棺敕阿那律尊者升忉
0341a16: 利天告摩耶夫人自天而下世尊已入滅矣摩耶遂
0341a17: 到金棺撫掌三下世尊是吾之子子是吾之佛因甚
0341a18: 麼不與我說一句佛法而入滅已世尊復于金棺趺
0341a19: 坐為母曰生滅滅已寂滅為樂雖然世尊如此婆心
0341a20: 太切不免死中得活何故日月輪轉微星當照便一
0341a21: 喝下座。
0341a22: 居士何有功宋節芝為母請小參
0341a23: 師對靈云生死事大無常迅速若識一念能了迅速
0341a24: 如是不識生死事大即今宋善人作福修因還有念
0341a25: 無念拄杖子振威云說甚有念無念突出苦海無邊
0341a26: 界風從花裏過來香振拄杖下座。
0341a27: 眾請結制小參
0341a28: 悅眾問古剎重興開爐結制龍象交參聚會眾師覿
0341a29: 面請師指示師云棒頭有眼明如日進云請師畢竟
0341a30: 如何指示師便打云是賞是罰進云賞罰俱濟蒙師
0341b01: 指示師復打堂主問烈烈寒風鎖重重玉露封大冶
0341b02: 添金炭紅爐紫氣生和尚今日煆煉甚麼師便打云
0341b03: 為你不唧溜進云一棒開天眼山空迸日紅師復打
0341b04: 知客問刮地包天因甚本無真儀師云問底甚麼進
0341b05: 云輝古騰今不漏毫毛師云落七落八進云恁麼則
0341b06: 心地不栽閑草木滿途荊棘繞蓮花師云落索不少
0341b07: 便打乃云止靜開靜本來清淨覿面當軒如是明鏡
0341b08: 打破鏡時月映千江宛然頭頭如是本來面目在天
0341b09: 如天在地如地在山如山在沃如沃在生如生在高
0341b10: 如高在底如底在聖如聖在凡如凡道這裏有甚麼
0341b11: 憑據所以天堂如是地獄地獄如是天堂船上座與
0341b12: 諸兄弟特此尋個長安樂底法門長安雖要本分清
0341b13: 白本分清白萬象之中無處不是本來面目船上座
0341b14: 開兩片皮打鳳羅龍透出生死關生死關如何透飛
0341b15: 拂云舉頭天外看誰是個中人下座。
0341b16: 禮千佛懺會徐劉郭戎王養貴居士等請小參
0341b17: 師云妙法蓮華經者統諸佛降靈之本若有知本者
0341b18: 請出重序良久徐居士出問三千七百則公案即不
0341b19: 問如何是弟子行住坐臥無礙底消息師云來者是
0341b20: 誰意士云石不離山師云還推得倒麼士云和尚道
0341b21: 破了也師便打乃云題目現在至理言全無處不是
0341b22: 妙典所以道釋迦老子出世四十九年說塵說剎說
0341b23: 如是三藏十二分教總是說心說性若是大丈夫漢
0341b24: 向佛未出祖未來不可以眼見耳聞意思處直下承
0341b25: 當全機透脫更有轉身可以祝無疆聖壽可以報答
0341b26: 四恩懺滅冤愆以此積福延齡所謂道心外無法法
0341b27: 外無心一瞻一禮心地法門不假他力豎拂子云釋
0341b28: 迦老子轉大法輪度生了也且道見麼即今在汝諸
0341b29: 人鼻孔裏出氣。
0341b30: 復舉乾峰和尚僧問十方婆伽梵一路涅槃門未審
0341c01: 路頭在甚麼處峰拈拄杖畫云在這裏僧又問云曰
0341c02: 門拈扇子云扇子跳上三十三天觸著帝釋鼻孔
0341c03: 東海鯉魚打一棒雨似盆傾師云乾峰畫處水底含
0341c04: 月雲門道處滿口冰霜然雖如是船上座則不然何
0341c05: 故百拶碎且道路頭在甚麼處拽拄杖下座。
0341c06: 解制九女堔張太和居士請小參
0341c07: 師云不受結解縛者請出相見嚮谷禪師問正月去
0341c08: 二月來眨眼九盡百花開結制即不問今日解制事
0341c09: 如何師云打開布袋口上座出頭來進云解後如何
0341c10: 師云收拾布袋你又作麼進云弄花香滿衣師云舉
0341c11: 頭天外看誰道出頭人問和尚說進說出說是說非
0341c12: 眼光落地向何處去師云向客房裏安僧無語乃云
0341c13: 去歲結非結今歲解非解新舊不同圖寒暑侵不壞
0341c14: 大家團圞頭滿口嚼生鐵眾中若有飢虛者觀世音
0341c15: 菩薩將錢買糊餅放下手來卻是饅頭須是觀世音
0341c16: 菩薩百味具足船上座不然本無一文和盤托出放
0341c17: 下手來充滿虛空既然如是大眾解在甚麼處喝一
0341c18: 喝下座。
0341c19: 封板小參
0341c20: 師云久旬已解春風浩浩青光騰騰萬象森羅頭頭
0341c21: 發生百草頭上佛祖全身本地分明步步踏著且道
0341c22: 百草頭上話箇甚麼兔角撐雲露洪爐點片雪直下
0341c23: 承當處生死不相關震威一喝下座。
0341c24: 示眾法語
0341c25: 師云塵世國中鬧鬧烘烘惟我林下烘烘道道雖是
0341c26: 清淡家常個個本有一燈久被塵牢關鎖眾中若有
0341c27: 不被關鎖者麼良久云諸上座無不是燈燄燄騰騰
0341c28: 下座。
0341c29: 貼單法語
0341c30: 眾執事乃叢林綱紀修行柱石所謂名號貼單弘揚
0342a01: 佛祖慧命各自根本智量不息勤勞所謂智者智能
0342a02: 天地智能法幢智能脫苦智能度生智能生福既是
0342a03: 個個本有底智何須船上座開兩片皮也何故過河
0342a04: 雖用渡到岸不須舟撫掌下座。
0342a05: 機緣
0342a06: 　武昌府護法闇齋武張聯過訪鹿門至方丈待齋
0342a07: 師奉點心公曰者個是維摩缽師云請下口公良久
0342a08: 師云黑麵點心公曰正好師云山僧罪過又同遊三
0342a09: 高祠公問此間有何景師指云霸王獅子香爐靈溢
0342a10: 泉四景公曰既是荊棘叢中我也插腳師云恁麼跳
0342a11: 公便挽手而已師云慢過。
0342a12: 二府彭公訪至便揖笑師云曾在那裏會護法公曰
0342a13: 靈山一會師云者裏不是靈山公曰諸佛所集師云
0342a14: 亦非諸佛公便揖師云貧衲罪過。
0342a15: 侍者問明明百草頭明明祖師意如何看取師云百
0342a16: 草頭上看取進云不會師云既不會我舉箇古人夜
0342a17: 座問是誰時有三人答云某甲古云各下一語去一
0342a18: 云彩鳳舞丹霄一云鐵蛇橫古路一云看腳下上座
0342a19: 看三語那一語是進云落後一語是師便一掌進云
0342a20: 謝和尚慈悲師云慈悲甚麼進云只是道不出師云
0342a21: 出也者向前禮拜師云拜甚麼進云明明百草頭明
0342a22: 明祖師意師便打云錯。
0342a23: 師住嘉禾古心菴掩關機緣
0342a24: 雲峰雪廠兄有家像一軸師云請出看廠便開軸師
0342a25: 云像在者裏真在甚麼處廠云又要多說師云若不
0342a26: 說怎得見廠良久師云圓滿好像。
0342a27: 月溪參禮云弟子淡泊無有一點供養和尚師云者
0342a28: 一見真供養進云若某甲不見是有是無師云好與
0342a29: 三十棒進云某甲罪過師云好生懺悔僧便禮拜師
0342a30: 云果然。
0342b01: 俞公相訪送至橋頭公曰這個妙用誰人知師云相
0342b02: 公公便應諾師云者個公曰這一點過不得師云
0342b03: 請過橋公便過橋師云相公公便回顧師云過不得
0342b04: 去。
0342b05: 李公至佛前曰先拜和尚先拜佛師云一任顛倒公
0342b06: 曰問過好拜師云好與三十棒。
0342b07: 居士參師曰居士何處士云特來禮拜和尚師云拜
0342b08: 個甚麼士云長齋看楞嚴法華經師云諸法常無性
0342b09: 信心甚麼士云實樂及樂想師云莫妄想。
0342b10: 趙長源居士問和尚出身何不快活師云知音者少
0342b11: 士云大家在者裏師云者裏甚麼士云說箇知是不
0342b12: 知底師云莫打作兩橛士便禮拜。
0342b13: 有僧呈十三問請師就答
0342b14: 有時明歷歷有時黑漆漆明歷歷即不問黑漆漆事
0342b15: 如何師云不許夜行投明須到。大通智勝佛十劫
0342b16: 坐道場因甚佛法不現前不得成佛道師云阿誰謾
0342b17: 他。金剛經云一切賢聖皆以無為法因甚卻有差
0342b18: 別師云家醜不可外揚。大徹底人本脫生死為甚
0342b19: 命根不斷既未斷叫做大徹底師云樹大招風。盡
0342b20: 大地是個火坑得何三昧因甚不被燒卻師云一雨
0342b21: 普潤。胡來現胡漢來現漢道是鏡體是鏡甲師云
0342b22: 無水不朝天。摩尼寶珠久埋沒塵土中如何急切
0342b23: 覓得師云照破老面皮。日用尋常且道作麼生受
0342b24: 用師云明月引清風。盡大地一隻水牯牛且道他
0342b25: 向甚麼處收師云換卻繩索。天地與我同根萬物
0342b26: 與我一體因甚卻有分別師云千江有水千江月。
0342b27: 盡大地死人無數且道如何救得師云善哉善哉。
0342b28: 人人本有個個不無為甚不薦取師云和盤托出。
0342b29: 六隻骰子滿盤紅道如何一賽師云缽盂口向天。
0342b30: 師垂五問請客師下語
0342c01: 臨濟是忤逆之子聞者盡皆愕然因甚道入正法眼
0342c02: 藏答云賞罰分明。雲門出口便答一字理事俱全
0342c03: 且道文彩未張時是有是無答云入水不動波。溈
0342c04: 仰父慈子孝既是父慈子孝因甚作水牯牛去答云
0342c05: 知恩有分。曹洞能金針玉線且道盡大地人有多
0342c06: 少摸著鼻孔答云鬍張三黑李四。法眼道三界惟
0342c07: 心萬法惟識離卻心意識道將一句來答云雪土加
0342c08: 霜。
0342c09: 世尊像讚
0342c10: 明星大覺仙聲震遍三千不思善惡法前三與後三
0342c11: 達摩像讚
0342c12: 鐵壁銀山誰謂者漢者漢真常無罣無礙須無面目
0342c13: 隻履便見
