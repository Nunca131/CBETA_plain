0357a01: 重刻趙州祖師語錄序
0357a02: 聞夫破家散宅於十八上而善
0357a03: 舞太阿縱賓奪主於賢聖前而
0357a04: 逢場作戲一物不將來便教放
0357a05: 下著不起一念時向道須彌山
0357a06: 每拈一莖草而喚作丈六金身
0357a07: 口惟一個齒而盡知世間滋味
0357a08: 鎮州蘿蔔諸方謾云即是師承
0357a09: 青州布衫學者休向言中取的
0357a10: 一個老實頭殺活臨機頓超他
0357a11: 動棒用喝三寸綿軟舌縱橫自
0357a12: 在何嘗用怪語奇言其猶水上
0357a13: 按葫蘆垂手東捺西捺室中懸
0357a14: 寶鏡任教丘來聖來拈提向上
0357a15: 宗乘念佛則漱口三日善解拖
0357a16: 泥帶水隨而問隨答有無南泉真子
0357a17: 馬祖的孫其惟此老一人而已
0357a18: 矣其垂跡也滕蚐入口而糠食
0357b01: 自安轉現報也明珠出海而二
0357b02: 王供養如此則寧非先佛示現
0357b03: 利生者哉惜其語錄不能盡傳
0357b04: 學者僅獲一帙真如嘗鼎一臠
0357b05: 飲海一滴者矣柰舊刻歲久字
0357b06: 跡糢糊吾徒明聲叢心重刻詔
0357b07: 示後來真報祖師之恩深愜老
0357b08: 朽杇之意因佳其志聊綴數言其
0357b09: 全機大用非予劣智能解造淵
0357b10: 洞微自有通方作者。
0357b11: 傳曹洞正宗第二十七代雲門
0357b12: 顯聖寺住持散木圓澄撰
0357b13: 
0357b14: 
0357b15: 
0357b16: 
0357b17: 
0357b18: 
0357c01: 趙王與師作真讚
0357c02: 碧溪之月清鏡中頭我師我化天下趙州
0357c03: 哭趙州和尚二首
0357c04: 師離水動王侯心印光潛麈尾收碧落霧霾松領
0357c05: 月滄溟浪覆濟人舟一燈乍滅波旬喜雙眼重昏道
0357c06: 侶愁縱是了然雲外客每瞻瓶杌淚還流
0357c07: 佛日西傾祖印隳珠沉丹沼月沉輝影敷丈室爐煙
0357c08: 慘風起禪堂松韻微隻履乍來留化跡五天何處又
0357c09: 逢歸解空弟子絕悲喜猶自潸然對雪幃
0357c10: 
0357c11: 助刻姓氏
0357c12: 比丘靈昊大用悟微智行
0357c13: 優婆塞沈琦張星耀明亨吳獻璋
0357c14: 吳獻琦戈永泰海福明誓
0357c15: 姜助周明炤明皎
0357c16: 優婆夷大善黃氏氏明憶
0357c17: 張氏明利戈氏柳氏
0357c18: 廣明吳氏沈氏張氏
0357c19: 李氏徐氏范氏明普
0357c20: 
0357c21: 
0357c22: 
0357c23: 
0357c24: 
0357c25: 
0357c26: 
0357c27: 
0357c28: 
0357c29: 
0357c30: 
0358a01: 趙州和尚語錄卷上
0358a02: 參學門人文遠記錄
0358a03: 轢道人大參重校
0358a04: 雲門弟子明聲重刻
0358a05: 師問南泉如何是道泉云平常心是師云還可趣向
0358a06: 不泉云擬即乖師云不擬爭知是道泉云道不屬知
0358a07: 不知知是妄覺不知是無記若真達不疑之道猶如
0358a08: 太虛廓然蕩豁豈可強是非也師於言下頓悟玄旨
0358a09: 心如朗月。
0358a10: 南泉上堂師問明頭合暗頭合泉便歸方丈師便下
0358a11: 堂云這老和尚被我一問直得無言可對首座云莫
0358a12: 道和尚無語自是上座不會師便打又云這棒合是
0358a13: 堂頭老漢喫。
0358a14: 師問南泉知有底人向什麼處去泉云山前檀越家
0358a15: 作一頭水牯牛去師云謝和尚指示泉云昨夜三更
0358a16: 月到窗。
0358a17: 師在南泉作爐頭大眾普請擇菜師在堂內叫救火
0358a18: 救火大眾一時到僧堂前師乃關卻僧堂門大眾無
0358a19: 對泉乃拋鎖匙從窗內入堂中師便開門。
0358a20: 師在南泉井樓上打水次見南泉過便抱柱懸卻腳
0358a21: 云相救相救南泉上楜梯云一二三四五師少時間
0358a22: 卻去禮謝云適來謝和尚相救。
0358a23: 南泉東西兩堂爭貓兒泉來堂內提起貓兒云道得
0358a24: 即不斬道不得即斬卻大眾下語皆不契泉意當時
0358a25: 即斬卻貓兒子至晚間師從外歸來問訊次泉乃舉
0358a26: 前語子云你作麼生救得貓兒師遂將一隻鞋戴在
0358a27: 頭上出去泉云子若在救得貓兒。
0358a28: 師問南泉異即不問如何是類泉以兩手托地師便
0358a29: 蹋倒卻歸涅槃堂內叫悔悔泉聞乃令人去問悔箇
0358a30: 什麼師云悔不剩與兩蹋。
0358b01: 南泉從浴室裏過見浴頭燒火問云作什麼云燒浴
0358b02: 泉云記取來喚水牯牛浴浴頭應喏至晚間浴頭入
0358b03: 方丈泉問作什麼云請水牯牛去浴泉云將得繩索
0358b04: 來不浴頭無對師來問訊泉泉舉似師師云某甲有
0358b05: 語泉便云還將得繩索來麼師便近前驀鼻便拽泉
0358b06: 云是即是太麤生。
0358b07: 師問南泉離四句絕百非外請師道泉便歸方丈師
0358b08: 云這老和尚每常口爬爬地及其問著一言不措侍
0358b09: 者云莫道和尚無語好師便打一掌南泉便掩卻方
0358b10: 丈門便把灰圍卻問僧云道得即開門多有人下語
0358b11: 並不契泉意師云蒼天蒼天泉便開門。
0358b12: 師問南泉云心不是佛智不是道還有過也無泉云
0358b13: 有師云過在什麼處請師道泉遂舉師便出去。
0358b14: 師上堂謂眾曰此事的的沒量大人出這裏不得老
0358b15: 僧到溈山僧問如何是祖師西來意溈山云與我將
0358b16: 床子來若是宗師須以本分事接人始得時有僧問
0358b17: 如何是祖師西來意師云庭前柏樹子學云和尚莫
0358b18: 將境示人師云我不將境示人云如何是祖師西來
0358b19: 意師云庭前柏樹子師又云老僧九十年前見馬祖
0358b20: 大師下八十餘員善知識箇箇俱是作家不似如今
0358b21: 知識枝蔓上生枝蔓都大是去聖遙遠一代不如一
0358b22: 代只如南泉尋常道須向異類中行且作麼生會如
0358b23: 今黃口小兒向十字街頭說葛藤博飯覓禮拜聚
0358b24: 三五百眾云我是善知識你是學人。
0358b25: 僧問如何是清淨伽籃師云丫角女子如何是伽籃
0358b26: 中人師云丫角女子有孕。
0358b27: 問承聞和尚親見南泉是否師云鎮州出大蘿蔔頭。
0358b28: 問和尚生緣什麼處師以手指云西邊更向西。
0358b29: 問法無別法如何是法師云外空內空內外空。
0358b30: 問如何是佛真法身師云更嫌什麼。
0358c01: 問如何是心地法門師云古今牓樣。
0358c02: 問如何是賓中主師云山僧不問婦如何是主中賓
0358c03: 師云老僧無丈人。
0358c04: 問如何是一切法常住師云老僧不諱祖其僧再問
0358c05: 師云今日不答話。
0358c06: 師上堂云兄弟莫久立有事商量無事向衣缽下坐
0358c07: 窮理好老僧行腳時除二時齋粥是雜用心力處餘
0358c08: 外更無別用心處也若不如此出家大遠在。
0358c09: 問萬物中何物最堅師云相罵饒汝接觜相唾饒汝
0358c10: 潑水。
0358c11: 問曉夜不停時如何師云僧中無與麼兩稅百姓。
0358c12: 問如何是一句師云若守著一句老卻你師又云若
0358c13: 一生不離叢林不語十年五載無人喚你作啞漢已巳
0358c14: 後佛也不奈你何你若不信截取老僧頭去。
0358c15: 師上堂云兄弟你正在第三冤裏所以道但改舊時
0358c16: 行履處莫改舊時人共你各自家出家比來無事更
0358c17: 問禪問道三十二十人聚頭來問恰似欠伊禪道相
0358c18: 似你喚作善知識我是同受栲老僧不是戲好恐帶
0358c19: 累佗古人所以東道西說。
0358c20: 問十二時中如何用心師云你被十二時使老僧使
0358c21: 得十二時你問那箇時。
0358c22: 問如何是趙州主人公師咄云這箍桶漢學人應喏
0358c23: 師云如法箍桶著。
0358c24: 問如何是學人本分事師云樹搖鳥散魚驚水渾。
0358c25: 問如何是少神底人師云老僧不如你學云不占勝
0358c26: 云你因什麼少神。
0358c27: 問至道無難唯嫌揀擇是時人窠窟師云曾有問我
0358c28: 直得五年分疏不得。
0358c29: 有官人問丹霞燒木佛院主為什麼眉鬚墮落師云
0358c30: 官人宅中變生作熟是什麼人云所使師云卻是佗
0359a01: 好手。
0359a02: 問毗目僊人執善財手見微塵佛時如何師遂執僧
0359a03: 手云你見箇什麼。
0359a04: 有尼問如何是沙門行師云莫生兒尼云和尚勿交
0359a05: 涉師云我若共你打交涉堪作什麼。
0359a06: 問如何是趙州主人公師云田厙奴。
0359a07: 問如何是王索仙陀婆師云你道老僧要箇什麼。
0359a08: 問如何玄中玄師云說什麼玄中玄七中七八中八。
0359a09: 問如何是仙陀婆師云靜處薩婆訶。
0359a10: 問如何是法非法師云東西南北學云如何會去師
0359a11: 云上下四維。
0359a12: 問如何是玄中玄師云這僧若在合年七十四五。
0359a13: 問王索仙陀婆時如何師驀起打躬乂手。
0359a14: 問如何是道師云不敢不敢。
0359a15: 問如何是法師云敕敕攝攝。
0359a16: 問趙州去鎮府多少師云三百學云鎮府來趙州多
0359a17: 少師云不隔。
0359a18: 問如何玄中玄師云玄來多少時也學云玄來久矣
0359a19: 師云賴遇老僧洎合玄殺這屢生。
0359a20: 問如何是學人自己巳師云還見庭前柏樹子麼。
0359a21: 師上堂云若是久參底人莫非真實莫非亙古亙今
0359a22: 若是新入眾底人也須究理始得莫趁者邊三百五
0359a23: 百一千傍邊二眾叢林稱道好箇住持洎乎問著佛
0359a24: 法恰似炒砂作飯相似無可施為無可下口卻言佗
0359a25: 非我是面赫赤地良由世間出非法語真實欲明者
0359a26: 意莫辜負老僧。
0359a27: 問在塵為諸聖說法總屬披搭未審和尚如何示人
0359a28: 師云什麼處見老僧學云請和尚說師云一堂師僧
0359a29: 總不會這僧語話別有一僧問請和尚說師云你說
0359a30: 我聽。
0359b01: 問真化無跡無師弟子時如何師云誰教你來問學
0359b02: 云更不是別人師便打之。
0359b03: 問此事如何辨師云我怪你學云如何辨得師云我
0359b04: 怪你不辨學云還保任否師云保任不保任自看。
0359b05: 問如何是無知解底人師云說什麼事。
0359b06: 問如何是西來意師下禪床學云莫便是否師云老
0359b07: 僧未有語在。
0359b08: 問佛法久遠如何用心師云你見前漢後漢把攬天
0359b09: 下臨終時半錢也無分。
0359b10: 問時人以珍寶為貴沙門以何為貴師云急合取口
0359b11: 學云合口還得也無師云口若不合爭能辨得。
0359b12: 問如何是趙州一句師云半句也無學云豈無和尚
0359b13: 在師云老僧不是一句。
0359b14: 問如何得不被諸境惑師垂一足僧便出鞋師收起
0359b15: 足僧無語。
0359b16: 有俗官問佛在日一切眾生皈依佛佛滅度後一切
0359b17: 眾生歸依什麼處師云未有眾生學云現問次師云
0359b18: 更覓什麼佛。
0359b19: 問還有不報四恩三有者也無師云有學云如何是
0359b20: 師云這殺父漢算你只少此一問。
0359b21: 問如何是和尚意師云無施設處。
0359b22: 師上堂云兄弟但改往修來若不改大有著你處在
0359b23: 老僧在此間三十餘年未曾有一箇禪師到此間設
0359b24: 有來一宿一食急走過且趁軟煖處去也。
0359b25: 問忽遇禪師到來向伊道什麼師云千鈞之弩不為
0359b26: 鼷鼠而發機師云兄弟若從南方來者即與下載若
0359b27: 從北方來即與裝載所以道近上人問道即失道近
0359b28: 下人問道者即得道兄弟正人說邪法邪法亦隨正
0359b29: 邪人說正法正法亦隨邪諸方難見易識我者裏易
0359b30: 見難識。
0359c01: 問善惡或不得底人還獨脫也無師云不獨脫學云
0359c02: 為什麼不獨脫師云正在善惡裏。
0359c03: 尼問離卻上來說處請和尚指示師咄云煨破鐵瓶
0359c04: 尼將鐵瓶添水來請和尚答話師笑之。
0359c05: 問世界變為黑穴未審此箇落在何路師云不占學
0359c06: 云不占是什麼人師云田厙奴。
0359c07: 問無言無意始稱得句既是無言喚什麼作句師云
0359c08: 高而不危滿而不溢學云即今和尚是滿是溢師云
0359c09: 爭奈你問我。
0359c10: 問如何是靈者師云淨地上痾一堆屎學云請和尚
0359c11: 的旨師云莫惱亂老僧。
0359c12: 問法身無為不墮諸數還許道也無師云作麼生道
0359c13: 學云與麼即不道也師笑之。
0359c14: 問如何是佛如何是眾生師云眾生即是佛佛即是
0359c15: 眾生學云未審兩箇那箇是眾生師云問問。
0359c16: 問大道無根如何接唱師云你便接唱云無根又作
0359c17: 麼生師云既是無根什麼處繫縛你。
0359c18: 問正修行底人莫被鬼神測得也無師云測得云過
0359c19: 在什麼處師云過在覓處云與麼即不修行也師云
0359c20: 修行。
0359c21: 問孤月當空光從何生師云月從何生。
0359c22: 問承和尚有言道不屬修俱莫染污如何是不染污
0359c23: 師云檢校內外云還自檢校也無師云檢校云自己巳
0359c24: 有什麼過自檢校師云你有什麼事。
0359c25: 師上堂云此事如明珠在掌胡來胡現漢來漢現老
0359c26: 僧把一枝草作丈六金身用把丈六金身作一枝草
0359c27: 用佛即是煩惱煩惱即是佛問佛與誰人為煩惱師
0359c28: 云與一切人為煩惱云如何免得師云用免作麼。
0359c29: 師示眾云老僧此問即以本分事接人若教老僧隨
0359c30: 伊根機接人自有三乘十二分教接佗了也若是不
0360a01: 會是誰過歟已巳後遇著作家漢也道老僧不辜佗但
0360a02: 有人問以本分事接人。
0360a03: 問從上至今即心是佛不即心還許學人商量也無
0360a04: 師云即心且置商量箇什麼。
0360a05: 問古鏡不磨還照也無師云前生是因今生是果。
0360a06: 問三刀未落時如何師云森森地云落後如何師云
0360a07: 迥迥地。
0360a08: 問如何是出三界底人師云籠罩不得。
0360a09: 問牛頭未見四祖百鳥銜花供養見後為什麼百鳥
0360a10: 不銜花供養師云應世不應世。
0360a11: 問白雲自在時如何師云爭似春風處處閑。
0360a12: 問如何是露地白牛師云月下不用色云食噉何物
0360a13: 師云古今嚼不著云請師答話師云老僧答與麼。
0360a14: 師示眾云擬心即差僧便問不擬心時如何師打二
0360a15: 下云莫是老僧辜負闍梨麼。
0360a16: 問凡有問答落在意根不落意根師如何對師云問
0360a17: 學云便請師道師云莫向這裏是非。
0360a18: 問龍女親獻佛未審將什麼獻師以兩手作獻勢。
0360a19: 師示眾云此間佛法道難即易道易即難別處難見
0360a20: 易識老僧者裏即易見難識若能會得天下橫行忽
0360a21: 有人問什麼處來若向伊道從趙州來又謗趙州若
0360a22: 道不從趙州來又埋沒自己巳諸人且作麼生對他僧
0360a23: 問觸目是謗和尚如何得不謗去師云若道不謗早
0360a24: 是謗了也。
0360a25: 問如何是正修行路師云解修行即得若不解修行
0360a26: 即參差落佗因果裏又云我教你道若有問時但向
0360a27: 伊道趙州來忽問趙州說什麼法但向伊道寒即言
0360a28: 寒熱即言熱若更問道不問者箇事但云問什麼事
0360a29: 若再問趙州說什麼法便向伊道和尚來時不教傳
0360a30: 語上座若要知趙州事但自去問取。
0360b01: 問不顧前後時如何師云不顧前後且置你問阿誰。
0360b02: 師示眾云迦葉傳與阿難且道達磨傳與什麼人。
0360b03: 問且如二祖得髓又作麼生師云莫謗二祖師又云
0360b04: 達磨也有語在外者得皮在裏者得骨且道更在裏
0360b05: 者得什麼。
0360b06: 問如何是得髓底道理師云但識取皮老僧者裏髓
0360b07: 也不立云如何是髓師云與麼皮也摸未著。
0360b08: 問與麼堂堂豈不是和尚正位師云還知有不肯者
0360b09: 麼學云與麼即別有位師云誰是別者學云誰是不
0360b10: 別者師云一任叫。
0360b11: 問上上人一撥便轉下下人來時如何師云汝是上
0360b12: 上下下云請和尚答話師云話未有主在云某甲七
0360b13: 千里來莫作心行師云據你者一問心行莫不得麼
0360b14: 此僧一宿便去。
0360b15: 問不紹傍來者如何師云誰學云惠延師云問什麼
0360b16: 學云不紹傍來者師以手撫之。
0360b17: 問如何是衲衣下事師云莫自瞞。
0360b18: 問真如凡聖皆是夢言如何是真言師云更不道者
0360b19: 兩箇學云兩箇且置如何是真言師云唵。
0360b20: 問如何是趙州師云東門西門南門北門。
0360b21: 問如何是定師云不定學云為什麼不定師云活物
0360b22: 活物。
0360b23: 問不隨諸有時如何師云合與麼學云莫便是學人
0360b24: 本分事師云隨也隨也。
0360b25: 問古人三十年一張弓兩下箭只射得半箇聖人今
0360b26: 日請師全射師便起去。
0360b27: 師示眾云至道無難唯嫌揀擇才有言語是揀擇老
0360b28: 僧卻不在明白裏是你向什麼處見祖師問和尚既
0360b29: 不在明白裏護惜什麼處師云我亦不知學云和尚
0360b30: 既自不知為什麼道不在明白裏師云問事即得禮
0360c01: 拜退。
0360c02: 師示眾云法本不生今則無滅更不要道才語是生
0360c03: 不語是默諸人且作麼生是不生不滅底道理問草
0360c04: 是不生不滅麼師云者漢只認得箇死語。
0360c05: 問至道無難唯嫌揀擇才有言語是揀擇和尚如何
0360c06: 示人師云何不盡引古人語學云某甲只道得到者
0360c07: 裏師云只這至道無難唯嫌揀擇。
0360c08: 上堂示眾云看經也在生死裏不看經也在生死裏
0360c09: 諸人且作麼生出得去僧便問只如俱不留時如何
0360c10: 師云實即得若不實爭能出得生死。
0360c11: 問利劍鋒頭快時如何師云老僧是利劍快在什麼
0360c12: 處。
0360c13: 問大難到來如何迴避師云恰好。
0360c14: 上堂良久大眾總來也未對云總來也師云更待一
0360c15: 人來即說話僧云候無人來即說似和尚師云大難
0360c16: 得人。
0360c17: 師示眾云心生即種種法生心滅即種種法滅你諸
0360c18: 人作麼生僧乃問只如不生不滅時如何師云我許
0360c19: 你者一問。
0360c20: 師因參次云明又未明道昏欲曉你在阿那頭僧云
0360c21: 不在兩頭師云與麼即在中間也云若在中間即在
0360c22: 兩頭師云這僧多少時在老僧這裏作與麼語話不
0360c23: 出得三句裏然直饒出得也在三句裏你作麼生僧
0360c24: 云某甲使得三句師云何不早與麼道。
0360c25: 問如何是通方師云離卻金剛禪。
0360c26: 師示眾云衲僧家直須坐斷報化佛頭始得問坐斷
0360c27: 報化佛頭是什麼人師云非你境界。
0360c28: 師示眾云大道只在目前要且難睹僧乃問目前有
0360c29: 何形段令學人睹師云任你江南江北學云和尚豈
0360c30: 無方便為人師云適來問什麼。
0361a01: 問入法界來還知有也無師云誰入法界學云與麼
0361a02: 即入法界不知去也師云不是寒灰死木花錦成現
0361a03: 百種有學云莫是入法界處用也無師云有什麼交
0361a04: 涉。
0361a05: 問若是實際理地什麼處得來師云更請闍梨宣一　
0361a06: 遍。
0361a07: 問萬境俱起還有惑不得者也無師云有學云如何
0361a08: 是惑不得者師云你還信有佛法否學云信有佛法
0361a09: 古人道了如何是惑不得者師云為什麼不問老僧
0361a10: 學云問了也師云惑也。
0361a11: 問未審古人與今人還相近也無師云相近即相近
0361a12: 不同一體學云為什麼不同師云法身不說法學云
0361a13: 法身不說法和尚為人也無師云我向惠裏答話學
0361a14: 云爭道法身不說法師云我向惠裏救你阿爺佗終
0361a15: 不出頭。
0361a16: 問學人道不相見時還回牙也無師云測得回牙學
0361a17: 云測佗不得回互箇什麼師云不與麼是你自己巳學
0361a18: 云和尚還受測也無師云人轉近道即轉遠也學云
0361a19: 和尚為什麼自隱去師云我今見共你語話學云爭
0361a20: 道不轉師云合與麼著。
0361a21: 師示眾云教化得底人是今生事教化不得底人是
0361a22: 第三生冤若不教化恐墮卻一切眾生教化亦是冤
0361a23: 是你還教化也無僧云教化師云一切眾生還見你
0361a24: 也無學云不見師云為什麼不見學云無相師云即
0361a25: 今還見老僧否學云和尚不是眾生師云自知罪過
0361a26: 即得。
0361a27: 師示眾云龍女心親獻盡是自然事問既是自然獻
0361a28: 時為什麼師云若不獻爭知自然。
0361a29: 師示眾云八百箇作佛漢覓一箇道人難得。
0361a30: 問只如無佛無人處還有修行也無師云除卻者兩
0361b01: 箇有百千萬億學云道人來時在什麼處師云你與
0361b02: 麼即不修行也其僧禮拜師云大有處著你在。
0361b03: 問白雲不落時如何師云老僧不會上象學云豈無
0361b04: 賓主師云老僧是主闍梨是賓白雲在什麼處。
0361b05: 問大巧若拙時如何師云喪卻郤棟梁材。
0361b06: 師示眾云佛之一字吾不喜聞問和尚還為人也無
0361b07: 師云為人學云如何為人師云不識玄旨徒勞念靜
0361b08: 學云既是玄作麼生是旨師云我不把本學云者箇
0361b09: 是玄如何是旨師云答你是旨。
0361b10: 師示眾云各自有禪各自有道忽有人問你作麼生
0361b11: 是禪是道作麼生秪對佗僧乃問既各有禪道從上
0361b12: 至今語話為什麼師云為你遊魂學云未審如何為
0361b13: 人師乃退身不語。
0361b14: 師示眾云不得閑過念佛念法僧乃問如何是學人
0361b15: 自己巳念師云念者是誰學云無伴師叱者驢。
0361b16: 上堂示眾云若是第一句與祖佛為師第二句與人
0361b17: 天為師第三句自救無療有僧問如何是第一句師
0361b18: 云與祖佛為師師又云大好從頭起學人再問師云
0361b19: 又卻人天去也。
0361b20: 師示眾云是佗不是不將來老僧不是不秖對僧云
0361b21: 和尚將什麼秪對師長吁一聲云和尚將者箇秪對
0361b22: 莫辜負學人也無師云你適來肯我我即辜負你若
0361b23: 不肯我我即不辜負你。
0361b24: 師示眾云老僧今夜答話去也解問者出來有曾才
0361b25: 出禮拜師云比來拋塼引玉只得箇墼子。
0361b26: 問狗子還有佛性也無師云無學云上至諸佛下至
0361b27: 螘子皆有佛性狗子為什麼無師云為伊有業識性
0361b28: 在。
0361b29: 問如何是法身師云應身云學人不問應身師云你
0361b30: 但管應身。
0361c01: 問朗月當空時如何師云闍梨名什麼學云專甲師
0361c02: 云朗月當空在什麼處。
0361c03: 問正當二八時如何師云東東西西學云如何是東
0361c04: 東西西師云覓不著。
0361c05: 問學人全不會時如何師云我更不會云和尚還知
0361c06: 有也無師云我不是木頭作麼不知云大好不會師
0361c07: 拍掌笑之。
0361c08: 問如何是道人師云我向道是佛人。
0361c09: 問凡有言句舉手動足盡落在學人網中離此外請
0361c10: 師道師云老僧齋了未喫茶。
0361c11: 馬大夫問和尚還修行也無師云老僧若修行即禍
0361c12: 事云和尚既不修行教什麼人修行師云大夫是修
0361c13: 行底人云某甲何名修行師云若不修行爭得撲在
0361c14: 人王位中餧得來赤凍紅地無有解出期大夫乃下
0361c15: 淚拜謝。
0361c16: 師示眾云闍梨不是不將來老僧不是不秪對又云
0361c17: 闍梨莫擎拳合掌老僧不將禪床拂子對。
0361c18: 問思憶不及處如何師云過者邊來云過者邊來即
0361c19: 是及處如何是思不及處師豎起手云你喚作什麼
0361c20: 云喚作手和尚喚作什麼師云百種名字我亦道云
0361c21: 不及和尚百種名字且喚什麼師云與麼即你思憶
0361c22: 不及處僧禮拜師云教你思憶得及者云如何是師
0361c23: 云釋迦教祖師教是你師云祖與佛古人道了也如
0361c24: 何是思憶不及處師再舉指云喚作什麼僧良久師
0361c25: 云何不當頭道著更疑什麼。
0361c26: 問如何是和尚家風師云老僧耳背高聲問僧再問
0361c27: 師云你問我家風我卻識你家風。
0361c28: 問萬境俱起時如何師云萬境俱起云一問一答是
0361c29: 起如何是不起師云禪床是不起底僧才禮拜次師
0361c30: 云記得問答云記得師云試舉看僧擬舉。
0362a01: 問如何是目前佛師云殿裏底云者箇是相貌佛如
0362a02: 何是佛師云即心是云即心猶是限量如何是佛師
0362a03: 云無心是學云有心無心還許學人揀也無師云有
0362a04: 心無心總被你揀了也更教老僧道什麼即得。
0362a05: 問遠遠投師未審家風如何師云不說似人學云為
0362a06: 什麼不說似人師云是我家風學云和尚既不說似
0362a07: 人爭奈四海來投師云你是道我不是海學云未審
0362a08: 海內事如何師云老僧釣得一箇。
0362a09: 問祖佛近不得底是什麼人師云不是祖佛學云爭
0362a10: 奈近不得何師云向你道不是祖佛不是眾生不是
0362a11: 物得麼學云是什麼師云若有名字即是祖佛眾生
0362a12: 也學云不可只與麼去也師云卒未與你去在。
0362a13: 問如何是平常心師云狐狼野干是。
0362a14: 問作何方便即得聞於未聞師云未聞且置你曾聞
0362a15: 箇什麼來。
0362a16: 問承教有言隨色摩尼珠如何是本色師召僧名僧
0362a17: 應喏師云過者邊來僧便過又問如何是本色師云
0362a18: 且隨色走。
0362a19: 問平常心底人還受教化也無師云我不歷佗門戶
0362a20: 學云與麼則莫沉卻那邊人麼師云大好平常心。
0362a21: 問如何是學保任底物師云盡未來際揀不出。
0362a22: 問如何是大修行底人師云寺裏綱維是。
0362a23: 問學人才到總不知門戶頭事如何師云上座名什
0362a24: 麼學云惠南師云大好不知。
0362a25: 問學人欲學又謗於和尚如何得不謗去師云你名
0362a26: 什麼學云道皎師云靜處去者米囤子。
0362a27: 問如何是和尚大意師云無大無小學云莫便是和
0362a28: 尚大意麼師云若有纖毫萬劫不如。
0362a29: 問萬法本閑而人自鬧是什麼人語師云出來便死。
0362a30: 問不是佛不是物不是眾生這箇是斷語如何是不
0362b01: 斷語師云天上天下唯我獨尊。
0362b02: 問如何是毘盧圓相師云老僧自小出家不曾眼花
0362b03: 學云和尚還為人也無師云願你長見毘盧圓相。
0362b04: 問佛祖在日佛祖相傳佛祖滅後什麼人傳師云古
0362b05: 今總是老僧分上學云未審傳箇什麼師云箇箇總
0362b06: 屬生死云不可埋沒卻祖師也師云傳箇什麼。
0362b07: 問凡聖俱盡時如何師云願你作大德老僧是障佛
0362b08: 祖漢。
0362b09: 問遠聞趙州到來為什麼不見師云老僧罪過。
0362b10: 問朗月當空未審室中事如何師云老僧自出家不
0362b11: 曾作活計學云與麼即和尚不為今時也師云自疾
0362b12: 不能救焉能救諸疾學云爭奈學人無依何師云依
0362b13: 即蹋著地不依即一任東西。
0362b14: 問在心心不測時如何師云測阿誰學云測自己巳師
0362b15: 云無兩箇。
0362b16: 問不見邊表時如何師指淨瓶云是什麼學云淨瓶
0362b17: 師云大好不見邊表。
0362b18: 問如何是歸根師云擬即差。
0362b19: 問不離言句如何得獨脫師云離言句是獨脫學云
0362b20: 適來無人教某甲來師云因什麼到此學云和尚何
0362b21: 不揀出師云我早箇揀了也。
0362b22: 問非心不即智請和尚一句師云老僧落你後。
0362b23: 問如何是畢竟師云畢竟學云那箇畢竟是師云老
0362b24: 僧是畢竟你不解問者話學云不是不問師云畢竟
0362b25: 在什麼處。
0362b26: 問不挂寸絲時如何師云不挂什麼學云不挂寸絲
0362b27: 師云大好不挂寸絲。
0362b28: 問如救頭然底人如何師云便學學云什麼處師云
0362b29: 莫占佗位次。
0362b30: 問空劫中阿誰為主師云老僧在裏許坐學云說甚
0362c01: 麼法師云說你問底。
0362c02: 問承古有言虛明自照如何是自照師云不稱佗照
0362c03: 學云照不著處如何師云你話墮也。
0362c04: 問如何是的師云一念未起時。
0362c05: 問如何是法王師云州裏大王是云和尚不是師云
0362c06: 你擬造反去都來一箇王不認。
0362c07: 問如何是佛心師云你是心我是佛奉不奉自看學
0362c08: 云師即不無還奉得也無師云你教化我看。
0362c09: 問三身中那箇是本來身師云闕一不可。
0362c10: 問未審此土誰為祖師師云達磨來這邊總是學云
0362c11: 和尚是第幾祖師云我不落位次學云在什麼處師
0362c12: 云在你耳裏。
0362c13: 問不棄本不逐末如何是正道師云大好出家兒學
0362c14: 云學人從來不曾出家師云歸依佛歸依法學云未
0362c15: 審有家可出也無師云直須出家學云向什麼處安
0362c16: 排佗師云且向家裏坐。
0362c17: 問明眼人見一切還見色也無師打卻著學云如何
0362c18: 打得師云莫用力學云不用力如何打得師云若用
0362c19: 力即乖。
0362c20: 問祖佛大意合為什麼人師云只為今時學云爭奈
0362c21: 不得何師云誰之過學云如何承當師云如今無人
0362c22: 承當得云與麼即無依倚也師云又不可無卻老僧。
0362c23: 問了事底人如何師云正大修行學云未審和尚還
0362c24: 修行也無師云著衣喫飯學云著衣喫飯尋常事未
0362c25: 審修行也無師云你且道我每日作什麼。
0362c26: 崔郎中問大善知識還入地獄也無師云老僧末上
0362c27: 入崔云既是大善知識為什麼入地獄師云老僧若
0362c28: 不入爭得見郎中。
0362c29: 問毫釐有差時如何師云天地懸隔云毫釐無差時
0362c30: 如何師云天地懸隔。
0363a01: 問如何是不睡底眼師云凡眼肉眼又云雖未得天
0363a02: 眼肉眼力如是學云如何是睡底眼師云佛眼法眼
0363a03: 是睡底眼。
0363a04: 問大庾嶺頭趁得及為什麼提不起師拈起衲衣云
0363a05: 你甚處得者箇來云不問者箇師云與麼即提不起。
0363a06: 問不合不散如何辨師云你有一箇我有一箇云者
0363a07: 箇是合如何是散師云你便合。
0363a08: 問如何是不錯路師云識心見性是不錯路。
0363a09: 問明珠在掌還照也無師云照即不無喚什麼作珠。
0363a10: 問靈苗無根時如何師云你從什麼處來云太原來
0363a11: 師大好無根。
0363a12: 問學人擬作佛時如何師云大煞費力生云不費力
0363a13: 時如何師云與麼即作佛去也。
0363a14: 問學人昏鈍在一浮沉如何得出師只據坐云某甲
0363a15: 實問和尚師云你甚處作一浮一沉。
0363a16: 問不在凡不在聖如何免得兩頭路師云去卻郤兩頭
0363a17: 來答你僧不審師云不審從什麼處起在者裏從老
0363a18: 僧起在市裏時從什麼處起云和尚為什麼不定師
0363a19: 云我教你何不道今日好風。
0363a20: 問如何是大闡提底人師云老僧答你還信否云和
0363a21: 尚重言那敢不信師云覓箇闡提人難得。
0363a22: 問大無慚愧底人什麼處著得師云此間著不得云
0363a23: 忽然出頭爭向師云將取去。
0363a24: 問用處不現時如何師云用即不無現是誰。
0363a25: 問空劫中還有人修行也無師云喚什麼作空劫云
0363a26: 無一物是師云者箇始稱修行喚什麼作空劫。
0363a27: 問如何是出家師云不履高名不求垢壞。
0363a28: 問不指一法如何是和尚法師云老僧不說茆山法
0363a29: 云既不說茆山法如何是和尚法師云向你道不說
0363a30: 茆山法云莫者箇便是也無師云老僧未曾將者箇
0363b01: 示人。
0363b02: 問如何是目前獨脫一路師云無二亦無三云目前
0363b03: 有路還許學人進前也無師云與麼即千里萬里。
0363b04: 問如何是毘盧向上事師云老僧在你腳底云和尚
0363b05: 為什麼在學人腳底師云你元來不知有向上事。
0363b06: 問如何是合頭師云是你不合頭云如何是不合頭
0363b07: 師云前句弁取。
0363b08: 問如何和尚的的意師云止止不須說我法妙難思。
0363b09: 問澄澄絕點時如何師云墮坑落塹云有什麼過師
0363b10: 云你屈著與麼人。
0363b11: 問未審出家誓求無上菩提時如何師云未出家被
0363b12: 菩提使既出家使得菩提。
0363b13: 有秀才見師手中拄杖乃云佛不奪眾生願是否師
0363b14: 云是秀才云某甲就和尚乞取手中拄杖得否師云
0363b15: 君子不奪人所好秀才云專甲不是君子師云老僧
0363b16: 亦不是佛。
0363b17: 師因出外見婆子插田云忽遇猛虎作麼生婆云無
0363b18: 一法可當情師云除婆子云唋師云難有者箇在。
0363b19: 有秀才辭去云專甲在此括撓和尚多時無可報答
0363b20: 和尚待佗日作一頭驢來報答和尚師云教老僧爭
0363b21: 得鞍。
0363b22: 師到道吾處纔入僧堂吾云南泉一隻箭來師云看
0363b23: 箭吾云過也師云中也。
0363b24: 
0363b25: 
0363b26: 
0363b27: 
0363b28: 
0363b29: 
0363b30: 趙州和尚語錄卷上終
