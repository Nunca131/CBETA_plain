1031a03: 
1031a04: 
1031a05: 根本說一切有部毘奈耶出家事
1031a06: 卷第三
1031a07: 
1031a08: 大唐三藏義淨奉　制譯
1031a09: 佛在室羅筏城。逝多林。給孤獨園。時具壽近
1031a10: 軍苾芻。遊行人間。三月坐雨安居已。度一弟
1031a11: 子。與彼漸行。至室羅筏城。爾時具壽近軍洗
1031a12: 足已。往詣佛所。頂禮佛足。退坐一面。諸佛常
1031a13: 法。若有客苾芻來。先唱善來。從何處來。復於
1031a14: 何方。三月坐雨安居。爾時佛告近軍苾芻。汝
1031a15: 從何方來。何處三月坐雨安居。近軍苾芻白
1031a16: 言。世尊。我從餘國來。於彼三月坐雨安居佛
1031a17: 問言。此善男子。是誰弟子。近軍答曰。是我
1031a18: 弟子。佛言。汝出家幾時。答曰。經今二年。其
1031a19: 弟子度經一年爾時佛告諸苾芻曰。此近軍
1031a20: 已起過為首。我今制諸苾芻。不應出家經年。
1031a21: 度餘弟子。及授近圓。不與同住。應自依止。若
1031a22: 出家未滿十夏。不度求寂。及授近圓。有客僧
1031a23: 來。先不相識。不與依止。若滿十夏。於別解脫
1031a24: 戒經。善知通塞。應度求寂。依止等事。皆悉應
1031a25: 作。自未調伏。調伏於他。無有是處。如是愚小
1031a26: 亦不應度。自未證悟解脫寂定。及以涅槃。為
1031a27: 他說者。亦無是處。自墮淤泥。猶未得出。擬欲
1031a28: 度他。此亦非理。時有年老無知苾芻。不閑戒
1031a29: 律。度一外道。及授近圓。既近圓已。白鄔波馱
1031b01: 耶曰。今教授我。其師不解。默然無對。遂生譏
1031b02: 嫌。諸苾芻知。以緣白佛。佛言。我今許十夏苾
1031b03: 芻。許度弟子。近圓如前。不於他依止。而成就
1031b04: 五法。何等為五。一者近圓經十夏已上。二者
1031b05: 弟子患。能為看養。三者有惡作疑犯。隨事舉
1031b06: 勗。四者若有邪見。教令正見。五者若不樂法。
1031b07: 勤攝受令樂住。是名五法。復有五種。何等為
1031b08: 五。一者具戒。二者多聞。三者持經。四者持
1031b09: 律。五者善持母論。是名為五。復有五種。何等
1031b10: 為五。一者具戒無缺。二者多聞。三者善明經
1031b11: 義。四者於毘奈耶。善知通塞。五者磨窒哩迦
1031b12: 藏。善明義趣。是名為五。復有五種。何等為
1031b13: 五。一者具戒。二者多聞。三者持經知義。四者
1031b14: 善通毘奈耶。五者善明摩窒哩迦藏。是名為
1031b15: 五。廣如前說。復有五種。云何為五。此五同
1031b16: 前。於一一上。唯加極言。廣說如上。復有五
1031b17: 種。此五亦同。於一一上。更加勝字。復有五
1031b18: 種。亦同上說。於上加能。廣說如前。復有五
1031b19: 種。云何為五。一者戒成就。二者多聞成就。
1031b20: 三者勝解脫成就。四者證智勝解脫成就。五
1031b21: 者智慧成就。是名為五。復有五種。一者信成
1031b22: 就。二者戒成就。三者多聞成就。四者捨成就。
1031b23: 五者智成就。廣說如前。復有五種。云何為五。
1031b24: 一者具戒。二者多聞。三者精進。四者念。五者
1031b25: 慧。是名為五。廣說同前。復有五種。何等為
1031b26: 五。一者具戒。二者多聞。三者精進。四者定。
1031b27: 五者般若。是為五。復有五種。四者同上。第五
1031b28: 為是樂寂靜坐。復有五種。一者有學戒蘊成
1031b29: 就二者有學定蘊成就。三者有學慧蘊成就。
1031c01: 四者有學解脫蘊成就。五者有學解脫知見
1031c02: 蘊成就。廣說如餘。復有五種無學成就同有
1031c03: 學說。復有五種。一者知有過。二者表示。三者
1031c04: 意表示。四者捨棄。五者隨解。復有五種。何者
1031c05: 為五。一者知有留難。二者知無留難。三者隨
1031c06: 說教示。四者與依止弟子。五者攝受。廣說如
1031c07: 前。復有五種。云何為五。一者知有犯。二者知
1031c08: 無犯。三者知輕。四者知重。五者知波羅底木
1031c09: 叉。廣解演說。成就五法。滿十夏者。得與人出
1031c10: 家近圓。與依止及教示。如自不具上五法成
1031c11: 就者。應依止他。爾時具壽鄔波離白佛言。世
1031c12: 尊。如佛所說。已五法成就。滿十夏。應度弟
1031c13: 子。自不應依止他。若苾芻近圓。經六十夏。不
1031c14: 解別解脫。若不成就五法者。應依止他住不。
1031c15: 佛言。應依止他住。白言。云何依止。佛言。依
1031c16: 止老者。白言。若無老者。云何當住。佛言。當
1031c17: 依止少者。唯除禮拜。餘皆取教示。
1031c18: 佛在室羅筏城。逝多林。給孤獨園。有一苾芻。
1031c19: 愚癡無智。不閑善惡。遂度外道。令受近圓。乃
1031c20: 共諸苾芻。常為諍論。遂便歸俗。種種謗毀。遂
1031c21: 生譏嫌。時諸苾芻以緣白佛。佛言。何有斯事。
1031c22: 愚癡無智。棄善法律。而就邪見。譬如有人。飢
1031c23: 火所逼。棄好飲食。噉諸穢惡。如是之人。亦復
1031c24: 如是。由彼愚癡。棄善法律。愛樂外道邪見。是
1031c25: 故苾芻。不應輒度外道。以為弟子。唯度釋子。
1031c26: 若有釋子。持外道服。來求出家。及近圓者。如
1031c27: 此應度。成苾芻性。除斯釋種。自餘外道。皆應
1031c28: 四月共住。佛已許度外道。四月共住。承事供
1031c29: 養不捨本衣。時諸苾芻不知共住。及以度法。
1032a01: 以緣白佛。佛言。若有外道。來求出家。先可應
1032a02: 問身無障難。若無障難已與受三歸。及五學
1032a03: 處。將向眾中。於僧伽前。蹲踞合掌。教彼作如
1032a04: 是言。大德僧伽聽。我是外道。名字某甲。今求
1032a05: 出家。於四月中。以我本服。供養僧伽。願眾許
1032a06: 我。已著眼見耳不聞處。應可差一苾芻。忍澂師校刻本曰謂疑為謂
1032a07: 作羯磨。作如是說。大德僧伽聽。此外道某甲。
1032a08: 今求出家。以本服於四月中。供養鄔波馱耶。
1032a09: 及以僧伽。若僧伽時至聽者。僧伽應許。若不
1032a10: 許者說。如是三說。僧伽已聽許。由其默然故。
1032a11: 我今如是持。於四月中所有事業。一同求寂。
1032a12: 著親教師衣。食僧伽食。於四月中。若舊見改。
1032a13: 應與出家。若心樂外道者。應驅令出。爾時具
1032a14: 壽鄔波離問佛。世尊。如佛所說。改舊見者。云
1032a15: 何得知改於舊見。佛言。應於彼前。讚歎三寶。
1032a16: 說佛功德。應毀外道。種種毀訾。若聞讚歎佛
1032a17: 法與僧。聞毀本族。心生歡喜。應與出家。若讚
1032a18: 三寶。心則不喜。聞毀訾外道。心生憂慼。即不
1032a19: 應度。應驅擯出。若聞毀訾外道之種。心不瞋
1032a20: 恨。便生歡喜。是改舊見。佛言。若有事火外
1032a21: 道。來求出家。應與彼度。及授近圓。何以故。
1032a22: 此事火種類。信三種業。何等為三。所謂有業。
1032a23: 及所作業。與作因業。是故應度。汝等苾芻。應
1032a24: 如是學。此等有業。與有所作業。及所作因業。
1032a25: 汝等當學。
1032a26: 佛在王舍城。羯蘭鐸迦池。竹林園。三月坐
1032a27: 雨安居已。時王舍城。耆宿苾芻數少。年少者
1032a28: 多。爾時世尊欲往南山。遊行人間。告阿難陀
1032a29: 曰。汝應告諸苾芻。欲隨世尊者。應修營支伐
1032b01: 羅。時阿難陀受教已。即詣諸處。告諸苾芻
1032b02: 曰。世尊欲往人間遊行。若欲隨世尊者。應修
1032b03: 營支伐羅。時耆宿苾芻告具壽阿難陀。我不
1032b04: 能隨世尊遊行。阿難陀告言。何故不能。答曰。
1032b05: 我等年老。時少年者。我等不去。問曰。何故。
1032b06: 答言。我之師主。既不隨去。我今須為看侍鄔
1032b07: 波馱耶。爾時世尊與少弟子。具持衣。即往
1032b08: 人間。在路遊行。左右顧望。如大象王。恐諸苾
1032b09: 芻執持瓶。有不如法。世尊迴顧。乃見苾芻
1032b10: 其數不多。世尊知而故問。告阿難陀曰。何故
1032b11: 苾芻。徒眾減少。時阿難陀以如上事。具答世
1032b12: 尊。佛告諸苾芻。我今應許五夏已上苾芻。成
1032b13: 就五法。得隨處學。遊行人間。不依止住。何等
1032b14: 五法。一者知有犯。二者知無犯。三者知重罪。
1032b15: 四者知輕罪。五者善持唎底木叉。廣能宣
1032b16: 說。是名五法。遊行人間。隨處受學。得往勿
1032b17: 疑。具壽鄔波離問佛。世尊。六年已去。成就五
1032b18: 法。遊行人間。受學得不。佛言得。又白世尊。
1032b19: 三夏成就五法。得往以不。佛言。不得。佛言。
1032b20: 我今當制。五夏已上。成就五法。得隨意去。若
1032b21: 未滿者。縱閑三藏。亦不應往遊行受學。
1032b22: 佛在室羅筏城。逝多林。給孤獨園。時具壽大
1032b23: 目乾連。與十七眾出家。并受近圓。此皆幼年。
1032b24: 以鄔波離為首。夜中忍飢。徹曉啼泣。時佛世
1032b25: 尊知而故問。告阿難陀曰。何故夜中小兒啼
1032b26: 聲。阿難陀以緣具答。佛告諸苾芻。我今當制。
1032b27: 若年未滿二十。不應與受近圓。成苾芻性。所
1032b28: 以者何。未滿二十。不能忍飢寒熱渴乏。蚊蟲
1032b29: 所唼。及病等。又師呵嘖。不能忍受。及諸苦
1032c01: 惱。由是幼小。不能忍斯如上等苦。佛告阿難
1032c02: 陀。若滿二十。即有志烈。能忍如上呵嘖等苦。
1032c03: 由年未滿。與受近圓。有如是過。是故苾芻。若
1032c04: 未滿二十。不應與授近圓。若有求寂。來求近
1032c05: 圓。苾芻應問。年二十不。若不問者。得越法
1032c06: 罪。
1032c07: 佛在室羅筏城。逝多林。給孤獨園。於此城中。
1032c08: 有一長者。娶妻未久便誕一息。長養漸大。長
1032c09: 者家業漸漸散盡。便作是念。我今貧困。應求
1032c10: 出家。便命子曰。我今年老。不能與汝紹其家
1032c11: 業。我今欲於善法律中。於彼出家。於汝意云
1032c12: 何。子白父言。父若出家。我今亦應隨父出家。
1032c13: 父報言善。于時父子相隨。往詣逝多林。於苾
1032c14: 芻處。白言。聖者。願與我等。而為出家。苾芻
1032c15: 報言善。又告曰。賢首。此小童子。是汝何親。
1032c16: 答言。是子亦欲出家。時彼苾芻俱與出家。教
1032c17: 四威儀。及以喫食。經數日已。告言。汝去。鹿
1032c18: 不養鹿。室羅筏城。是我境界。極以廣大。多諸
1032c19: 人民。敬信三寶。汝應往彼。自求衣食。養活軀
1032c20: 命。聞是語已。嚴持衣。相隨往。詣室羅筏
1032c21: 城。次第乞食。遂於衢路。見一婦人。作其煎
1032c22: 餅。時小求寂即從乞求。女人報曰。與我價直。
1032c23: 求寂報言。我是沙門不畜財物。既不與直。乞
1032c24: 餅不得。時小求寂高聲啼泣。宛轉于地。時諸
1032c25: 人等遂生譏嫌。何故苾芻度此血團。時諸苾
1032c26: 芻以緣白佛。佛言。所有過失。悉由度彼幼小
1032c27: 出家。從今以去未滿十五。不與出家。若有童
1032c28: 子。來求出家苾芻應問。年十五不若不問者
1032c29: 得越法罪。
1033a01: 佛在室羅筏城。逝多林。給孤獨園。具壽鄔波
1033a02: 難陀有二求寂。更相調戲。猶如女人與丈夫
1033a03: 戲。亦如男子共女人戲。時諸苾芻以緣白佛。
1033a04: 佛言。所有過失。斯由畜二求寂。若畜者。得越
1033a05: 法罪。佛既制已。時有兄弟二人。年幾相似。來
1033a06: 求出家。時諸苾芻不敢度彼。不知云何。以緣
1033a07: 白佛。佛言。若有兄弟。一時求出家者。應度無
1033a08: 犯。彼二求寂。並未年滿。應自留一。教受事
1033a09: 業。將一付與親知識處。或大德處。若至年滿。
1033a10: 應與近圓。其未滿者。自養無犯。若年二十。不
1033a11: 與彼等。而受近圓。得越法罪。
1033a12: 佛在室羅筏城。逝多林。給孤獨園。於此城中。
1033a13: 有一居士。家有一奴。勤求作務。無有懈怠。所
1033a14: 有作務。先首為了。後於異時。曹主生瞋。便作
1033a15: 是念。曹主甚難承事。我當逃走。復作是念。生
1033a16: 處難捨。是諸聲聞釋子。於王得恩。無能損者。
1033a17: 我投彼處出家。其奴即往逝多園林。於苾芻
1033a18: 處。白言。聖者。我欲求出家。時諸苾芻即與出
1033a19: 家。及近圓已。種種教示。依教修行研求。能除
1033a20: 諸煩惱。而證阿羅漢果。如餘廣說。于時長者
1033a21: 乃生悔心。便作是念。我奴所作之事。一切無
1033a22: 有懈怠。我不應瞋。令彼捨我。我若見彼。應從
1033a23: 懺摩。即於室羅筏城。城門邊立。然彼苾芻。食
1033a24: 時執持衣。入城乞食。彼見告言。賢首。汝得
1033a25: 出家耶。答言爾。報曰。現今無人可給事我。相
1033a26: 隨歸舍。爾時苾芻即昇虛空。乃現種種神變。
1033a27: 是時居士而生悔心。速便歸信。心疾迴轉。猶
1033a28: 如大樹摧倒。頂禮其足白言。聖者。得證如此
1033a29: 功忍澂師校刻本曰能疑德能。願從今已後。受我衣服臥具。飲食湯
1033b01: 藥。名稱普聞。某甲奴出家。證阿羅漢果。有如
1033b02: 是勝妙功德。時勝光王聞此語已。某甲長者
1033b03: 有奴出家。殊勝證悟。能獲四果。作是語已。即
1033b04: 命群臣。而告之曰。汝等應知。我是灌頂剎利
1033b05: 王種。從今已往。一切官寮長者等家。有奴求
1033b06: 出俗者。便放出家。勿令障礙。室羅筏城。時有
1033b07: 長者。家有一奴勤求作務。常不懈怠。廣說如
1033b08: 前。便即出家。并受圓具。令學法式。告言。
1033b09: 賢首。鹿不養鹿。其室羅筏城。土地寬廣。父母
1033b10: 居處。汝今可去乞食而活。時彼長者心生追
1033b11: 悔。便作是念。彼奴勤求作務。常不懈怠我若
1033b12: 見時。應求懺悔。時彼長者。遂於室羅筏城門
1033b13: 側而立時彼苾芻。食時著衣持。入城乞食。
1033b14: 長者見已。告言賢首。汝得出家。誰當事我。可
1033b15: 共歸家。即便執臂。苾芻告曰。若觸我者。當
1033b16: 截汝腕。勝光王。恩垂苾芻。由如太子。是長
1033b17: 者毀呰苾芻曰。沙門釋子。壞我城隍。及壞梵
1033b18: 志。豈合與奴出家。時諸苾芻聞此事已。以緣
1033b19: 白佛。爾時世尊便作是念。既有斯過。從今已
1033b20: 往。汝等苾芻不應與奴出家。若有求者。當可
1033b21: 問之。汝是奴不。若與奴出家者。得越法罪。
1033b22: 爾時世尊在室羅筏城。逝多林。給孤獨園。於
1033b23: 此城中。有一長者。每放課錢。或時收利。或時
1033b24: 本利俱收。復於後時。見負債人。本利俱索。牽
1033b25: 掣久捉不放。即共立限。方始放還。彼人便作
1033b26: 是念。然此長者。甚是惡性。我復不能本利俱
1033b27: 還。我當逃走。復作是念。鄉土難捨。沙門釋子
1033b28: 而於王所。由如太子。我今於彼。求出家耶。即
1033b29: 往逝多林。詣苾芻處。白言。聖者我求出家。彼
1033c01: 與出家。及受近圓。并教法式。既近圓已。勇厲
1033c02: 精勤。於中無間。不經多時。乃證阿羅漢果。時
1033c03: 彼長者便生追悔。作如是念。彼負我債。於時
1033c04: 時間。常還本利。以何因緣。輒見輕棄。如若今
1033c05: 時。重得見者。我當懺謝。即於城門。佇立而
1033c06: 住。時彼苾芻。於日初分。執持衣。入城乞
1033c07: 食。長者便見。問言。賢首。汝已出家。雖復時
1033c08: 時常還本利。今可共歸。便執其手。欲引而行。
1033c09: 爾時苾芻便即昇空乃現種種十八神變。廣
1033c10: 說如上。時彼長者速便歸信。心疾迴轉。猶如
1033c11: 大樹崩倒于地。白言。聖者。獲得如是殊勝功
1033c12: 德。上妙果證。從今以去。聖者所須資具衣食。
1033c13: 我當給與。願尊納受。爾時四遠。皆悉聞知某
1033c14: 甲長者所負財主。獲如是果。時勝軍王既聞
1033c15: 斯事。大臣曰。從今以去。所有負債。未得還
1033c16: 者。此等欲於佛所出家。若有如是。不應與彼
1033c17: 生其留難。時室羅筏城。有一長者。放債與人。
1033c18: 時有一人。舉物生利。乃至出家。不養鹿等。廣
1033c19: 如上說。復於異時。持乞食。長者遇見。告
1033c20: 言。苾芻。汝已出家。誰復時時償我本利。今可
1033c21: 共歸。欲執其手。苾芻告曰。汝莫觸我。若觸我
1033c22: 者。當截汝手。報言。何故。苾芻曰。汝可不聞。
1033c23: 王有教令。若欲出家。一切負債。皆悉放免。彼
1033c24: 共譏嫌。作如是語。出家釋子多懷慢。現負
1033c25: 他債。度令出家。苾芻以緣白佛。佛作是念。由
1033c26: 度負債者。有如是過。告諸苾芻。從今已後。負
1033c27: 債之人。不應輒度。若有度者。得越法罪。
1033c28: 爾時佛在室羅筏城。給孤獨園。有一長者。娶
1033c29: 妻未久。便生一息。乃至年漸長大。因父瞋責。
1034a01: 遂即私逃。後作是念。鄉國難離。然諸釋子。皆
1034a02: 如王子。得免眾事。我今宜可於彼出家。即往
1034a03: 給園。至苾芻所。報言。聖者。我願出家。時有
1034a04: 苾芻。即與出家。及授近圓。復於異時。其父
1034a05: 覓子。往苾芻所。白言。聖者。見有如是童子來
1034a06: 不。報言。今已度訖。長者告言。此等苾芻常執
1034a07: 刀耶。所有來者。即與剃髮。又言。豈不待於七
1034a08: 八日間。何故即度。苾芻以緣白佛。佛言。不應
1034a09: 即度。若有童子。去來不遠。來求出家應七八
1034a10: 日。然後方度出家。若有遠方來欲出家者。不
1034a11: 七八日與度無犯。
1034a12: 佛在室羅筏城。逝多林。給孤獨園。有一長者。
1034a13: 娶妻不久。便生一息于時長者告其妻曰。賢
1034a14: 首。我子長養。雖復損我。我今欲往外國興易。
1034a15: 我所負債。令子代還。作是語已便即出去。遂
1034a16: 乃不還其妻養育。兒漸長大。送於學內。令教
1034a17: 外典。其同學者。所有論典。悉皆明解。唯此童
1034a18: 子。全無所獲。復於異時。其母詣學。告博士
1034a19: 曰。一種與直。何故諸人學問俱備。唯我童兒
1034a20: 都無所解博士報曰。夫所學者。有二種事。學
1034a21: 業成就。何等為二。一者具羞。二者有怖。然此
1034a22: 童子。都無此二。其母告言。博士何不與杖。復
1034a23: 於異時。博士纔打。種種呵責乃即啼泣。歸向
1034a24: 母邊。具陳上事。其母還打。時彼童子便作是
1034a25: 念。我遭苦事。前於一處被打。今遭兩處。不能
1034a26: 受苦。宜可逃去入逝多林。至彼見一求寂採
1034a27: 花。便即歎言。甚大快樂。問言。何故。答言。出
1034a28: 家。求寂報言。汝今何不出家報言。聖者。誰能
1034a29: 與我出家。報言。汝來。共汝往問鄔波馱耶。既
1034b01: 見師已。白言。鄔波馱耶。此善男子欲求出家。
1034b02: 時彼師主即與出家。其母後時往詣學堂。問
1034b03: 博士曰。我子何在。博士答言。我打走歸。母即
1034b04: 報言我見歸來遂即還打。棄我逃走于時慈
1034b05: 母遂往諸處。尋求訪覓不得。乃於王舍城門
1034b06: 首立。東西顧望佇立不久。乃見童子剃除鬢
1034b07: 髮。與彼求寂。俱忍澂師校刻本曰時疑持時瓶。相隨而來。母時見
1034b08: 識。以手搥胸悲號啼泣。告言癡子。我比無處
1034b09: 不覓。遍歷諸方。尋求不得。音信不通。汝今何
1034b10: 故賤沙門中。而為出家。執手將歸。脫其衣。
1034b11: 抑令還俗。時諸苾芻以緣白佛。佛作是念。不
1034b12: 白父母。與出家者。多生過失。佛告諸苾芻。我
1034b13: 今當制所有出家。不告父母。輒與出家者。得
1034b14: 越法罪。
1034b15: 佛在王舍城。竹林園。羯蘭鐸迦池。於此城中。
1034b16: 有一婆羅門。娶妻不久。誕生一息。年漸長大。
1034b17: 忽嬰疾病。遍問醫人療治不可。母告子言。可
1034b18: 於侍縛迦長者所。療治其病。既至其所。白言。
1034b19: 長者。為我治病。長者告曰。汝身病重難可療
1034b20: 治。然我所醫。治二種人。何等為二。一者佛及
1034b21: 僧伽。二者王宮內人。汝等之病。無暇可治。汝
1034b22: 今歸去。其子即歸。母問子曰。其病療耶。答
1034b23: 曰。我病無人可治。具如上說。母告子言。汝應
1034b24: 出家。子答母曰。我是婆羅門種。云何於雜種
1034b25: 沙門釋子中。而為出家。又告子曰。汝且出家。
1034b26: 病可還俗不難。子曰。若出家者。必剃我頭。
1034b27: 此事云何母曰。剃髮莫生。是為不可。後還生
1034b28: 髮。何所懼耶。即往竹園。詣苾芻所。頂禮足
1034b29: 已。白言。聖者。與我出家。既出家已。於此夜
1034c01: 中。遂住門外。不入房中。師便告曰。何不入
1034c02: 來。答曰。我身有病。不得入來。師便告曰。汝
1034c03: 今出家。何得有病。白言。鄔波馱耶。我身在
1034c04: 俗。先患其病。師曰。汝何不告我。答曰。師不
1034c05: 見問。其師便怒。既至明已。其舊弟子皆來請
1034c06: 白。問鄔波馱耶。何故不喜。師即告曰。我之住
1034c07: 處。乃是病坊。諸有病者。皆投來此。求寂白
1034c08: 曰。如世尊說有二種事。一者不應擎重擔二
1034c09: 者已度不應棄師今已度。知欲如何。說此語
1034c10: 時。侍縛醫王即便來至。師告醫曰。此苾芻病。
1034c11: 可治以不。醫王答曰。此病極重然勝光王與
1034c12: 藥若足。我當治之。既治可已。白鄔波馱耶曰。
1034c13: 我為求事。今來出家。求事既了。今欲歸去。師
1034c14: 曰。汝得阿羅漢果耶。答曰未得。又問。汝得不
1034c15: 還一來。及須陀洹果耶。皆云未得。汝何故歸。
1034c16: 答曰。我為病故投此出家。我病既差。何能住
1034c17: 此。師曰。出家法中。有四勝果。汝都未獲。汝
1034c18: 宜且住還他藥債。若不爾者。後更得病。必死
1034c19: 無疑。不取師言即便歸去。彼報恩故。於侍縛
1034c20: 迦。供給花嚼齒木等。時侍縛迦告言。賢首。
1034c21: 汝於我處。求何事耶。彼婆羅門白言。我無所
1034c22: 求。報恩故長者報曰我於汝更作何益事答
1034c23: 曰。我緣患病。療我得差時侍縛迦報言我不
1034c24: 曾省。答曰。我作憶念。得省令解。時侍縛迦
1034c25: 言。汝於善說法律中出家於四沙門果中。應
1034c26: 證得果汝已受他信心之物今乃墮惡事
1034c27: 作是語已便作是念我應以此事詣世尊所。
1034c28: 頭面禮足。退坐一面白言。世尊。然諸苾芻。
1034c29: 令病者出家受近圓。因此令王倉庫。漸漸損
1035a01: 減。我亦身勞。復於聖者。闕修善法。願世尊
1035a02: 制。勿令更度病者。佛即默然而許。時侍縛迦
1035a03: 知佛默然許已。頂禮而去。佛作是念。諸有過
1035a04: 失。悉由度彼病者。佛告諸苾芻曰。從今以去。
1035a05: 不應度有患者。若為出家來者。應先問有患
1035a06: 不。若不問者。得越法罪。
1035a07: 佛在劫比羅城尼瞿陀林中住。時淨飯王而
1035a08: 宣教令。劫比羅城釋種。家別一子出家。彼等
1035a09: 諸親眷屬來看。時出家者為彼眷屬說法。聞
1035a10: 法喜已。皆發信心。便即出家。其中或是父。或
1035a11: 是兄。或是夫主。或是親叔。或是其子。彼皆憂
1035a12: 惱。晝夜二時高聲啼泣。爾時淨飯王聞彼釋
1035a13: 種啼泣聲已。告言。何故晝夜二時。諸釋種等
1035a14: 悲聲啼泣時諸釋種白王言曰。我等眷屬。若
1035a15: 在林中。彼諸聖者。即令出家。為此憂惱。而為
1035a16: 悲泣。王聞是語。而作是念。我應往詣佛所。到
1035a17: 已。頂禮佛足。退坐一面。白佛言。世尊。唯願
1035a18: 世尊與我一願。世尊問曰。大王。求何願耶。
1035a19: 王曰。有少許願然諸釋種為言。世尊。當作轉
1035a20: 輪聖王。乘空往四天下。我等亦隨世尊。既出
1035a21: 家已。我等所望。悉皆不得。復次難陀當作力
1035a22: 轉輪王。彼亦世尊度令出家亦絕希望羅怙
1035a23: 羅有大威德。當作大王。世尊今亦令其出家。
1035a24: 我等釋種亦絕希望。大德。父母於子。恩愛深
1035a25: 極。願世尊制。若父母未許。勿使出家爾時世
1035a26: 尊。默然受父王所請。王見許已頂禮佛足。辭
1035a27: 佛而去。佛作是念諸有過失。皆由不問父母。
1035a28: 而與出家。及受近圓。若有來求出家者。應先
1035a29: 問父母許已方與出家。若不先問與出家者。
1035b01: 得越法罪。世尊既制。不問父母。不許出家。時
1035b02: 有他方遠來。父母已許出家。諸苾芻不敢輒
1035b03: 度出家。便有廢闕。時諸苾芻以緣白佛。佛言。
1035b04: 若遠來者。父母先許出家。應聽出家。不問無
1035b05: 犯。
1035b06: 根本說一切有部毘奈耶出家事卷第三
