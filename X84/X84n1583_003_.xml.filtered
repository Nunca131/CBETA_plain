0418c11: 
0418c12: 
0418c13: 續燈正統卷三
0418c14: 
0418c15: 南海普陀嗣祖沙門西蜀　性統　編集
0418c16: 臨濟宗
0418c17: 大鑑下第十六世
0418c18: 昭覺勤禪師法嗣
0418c19: 岳州府君山佛照覺禪師上堂。古者道。仰之彌高。鑽
0418c20: 之彌堅。瞻之在前。忽焉在後。諸人還識得麼。若也不
0418c21: 識。為你註破。仰之彌高。不隔絲毫。要津把斷。佛祖難
0418c22: 逃。鑽之彌堅。真體自然。鳥啼華笑。在碧巖前。瞻之在
0418c23: 前。非正非偏。十方坐斷。威鎮大千。忽焉在後。一場漏
0418c24: 逗。堪笑雲門藏身北斗。咄。
0419a01: 蘇州府寶華顯禪師本郡人。上堂。喫粥了也。頭上安
0419a02: 頭。洗盂去。為足。更問如何。自納敗闕。良久。高
0419a03: 聲召大眾。眾舉首。師曰。歸堂喫茶。上堂。禪莫參。道
0419a04: 休學。歇意忘機常廓落。現成公案早周遮。祇箇無心
0419a05: 已巳穿鑿。直饒坐斷未生前。良久曰。錯錯錯。
0419a06: 紹興府東山覺禪師後住因聖。上堂。三通鼓罷。諸人
0419a07: 各各上來。擬待理會祖師西來意。還知劍去久矣麼。
0419a08: 設使直下悟去。也是斬頭覓活。東山事不獲已巳。且向
0419a09: 第二頭鞠拶看。拍禪。下座。上堂。花爛熳景暄妍。
0419a10: 休說壺中別有天。百草頭邊如薦得。東高三丈。西
0419a11: 八寸。上堂。廣額屠兒。一日至佛所。颺下屠刀曰。我
0419a12: 是千佛一數。世尊曰。如是如是。今時叢林。將謂廣額
0419a13: 過去是一佛。權現屠兒。如此見廣額。且喜沒交涉。又
0419a14: 曰。廣額正是箇殺人不眨眼底漢。颺下屠刀。立地成
0419a15: 佛。且喜沒交涉。又道。廣額颺下屠刀曰。我是千佛一
0419a16: 數。者一佛多少分明。且喜沒交涉。要識廣額麼。夾路
0419a17: 桃祖風雨後。馬蹄何處避殘紅。
0419a18: 台州府鴻福子文禪師上堂。舉百丈野狐話。頌曰。不
0419a19: 昧不落作麼會。會得依前墮野狐。一夜風生角。
0419a20: 滿船明月汎江湖。
0419a21: 台州府天封覺禪師上堂。無生國裡。未是安居。萬仞
0419a22: 崖頭。豈容駐足。且望空撒手直下翻身一句。作麼生
0419a23: 道。人逢好事精神爽。入火真金色轉鮮。
0419a24: 成都府昭覺道祖首座初見圓悟。於即心是佛語下
0419b01: 發明。久之。悟命分座。一日。為眾入室。餘二十許人。師
0419b02: 忽問曰。生死到來如何回避。僧無對。師擲下拂子。奄
0419b03: 然而逝。眾皆愕然。亟以聞悟。悟至召曰。祖首座。師張
0419b04: 目之。悟曰。抖擻精神透關去。師點頭。竟爾趨寂。
0419b05: 南康府雲居宗振首座丹丘人。依圓悟於雲居。一日
0419b06: 仰瞻鐘閣。然契證。有詰之者。座以三偈。其後曰。
0419b07: 我有一機。直下示伊。青天霹。電卷星馳。德山臨濟。
0419b08: 棒喝徒施。不傳之妙。於汝何虧。悟見大悅。書壁
0419b09: 曰。住在千峰最上層。年將耳順任騰騰。免教名字挂
0419b10: 人齒。甘作今朝百僧。
0419b11: 樞密徐俯字師川。號東湖居士。每侍先龍圖。謁法昌
0419b12: 及靈源。語論終日。公聞之。藐如也。及法昌歸寂在笑
0419b13: 談間。公異之。始篤信此道。後丁父憂。念無以報罔極。
0419b14: 命靈源歸孝址說法。源登座。問答已巳。乃曰。諸仁者。祇
0419b15: 如龍圖。平日讀萬卷書。如水傳器。涓滴不遺。且道。尋
0419b16: 常著在甚麼處。而今捨識之後。者著萬卷書底。又
0419b17: 向甚麼處著。公聞灑然有得。遂曰。吾無憾矣。源下座。
0419b18: 問曰。學士適來見箇甚麼。便恁麼道。公曰。若有所見。
0419b19: 則鈍置和尚去也。源曰。恁麼則老僧不如。公曰。和尚
0419b20: 是何心行。源大笑。欽宗靖康年。為尚書外郎。與朝
0419b21: 士同志者。挂天寧擇木堂。力參圓悟。悟亦喜其見
0419b22: 地超邁。一日至書記寮。指悟頂相曰。者老漢。跟猶
0419b23: 未點地在。悟面曰。甕裡何曾走。公曰。且喜老
0419b24: 漢跟點地。悟曰。莫謗他好。公休去。
0419c01: 郡王趙令矜字表之。號超然居士。任南康。政平事簡。
0419c02: 多與禪衲遊。公堂間。為摩詰丈室。適圓悟居甌阜。公
0419c03: 就其鉗錘。悟不少假。公固請。悟曰。此事要得相應。直
0419c04: 須是大死一回始得。公默契。自疏之。其略曰。家貧
0419c05: 遭劫。誰知盡底不存。空屋無人。幾度賊來亦打。悟見。
0419c06: 囑令加護。紹興庚申冬。公與汪內翰藻。李參政邴。
0419c07: 曾侍郎開。諧徑山謁大慧。慧聞至。乃令擊鼓入室。公
0419c08: 欣然袖香趨之。慧曰。趙州洗盂話。居士作麼生會。
0419c09: 公曰。討甚麼碗。拂袖便出。慧起搊住曰。古人向者裡
0419c10: 悟去。你因甚麼不悟。公擬對。慧之曰。討甚麼碗。
0419c11: 公曰。還者老漢始得。
0419c12: 侍郎李彌遜號普現居士。少時讀書。五行俱下。年十
0419c13: 八。中鄉舉。登第京師。旋歷華要。二十八。為中書舍人。
0419c14: 入圓悟室。一日早朝回。至天津橋馬躍。忽有省。通身
0419c15: 汗流。直造天寧。適悟出門。遙見便喚曰。中書。且喜大
0419c16: 事了畢。公厲聲曰。和尚眼華作麼。悟喝。公亦喝。於是
0419c17: 機鋒迅捷。凡與悟問答。當機不讓。後遷吏部。乞祠祿
0419c18: 歸閩連江。築菴自娛。忽一日示微恙。遽索浴。浴畢趺
0419c19: 坐。書偈曰。謾說從來牧護。今日分明呈露。空拶倒
0419c20: 須彌。說甚向上一路。擲筆而逝。
0419c21: 覺菴道人祖氏建寧游察院姪女也。幼志不出適。留
0419c22: 心祖道。於圓悟示眾語下。了然明白。悟曰。更須颺
0419c23: 所見。始得自由。祖答偈曰。露柱抽橫骨。空弄爪牙。
0419c24: 直饒玄會得。猶是眼中沙。
0420a01: 令人本明號明室。自機契圓悟。參名宿。皆蒙印可。
0420a02: 紹興庚申二月望。親書三偈。寄草堂清。微露謝世之
0420a03: 意。至旬末。別親里而終。草堂為其偈。刊行於世。大
0420a04: 慧垂語發揚之。其偈曰。不識煩惱是菩提。若隨煩
0420a05: 惱是愚癡。起滅之時須要會。過新羅人不知。不識
0420a06: 煩惱是菩提。淨華生淤泥。人來問我若何為。喫粥喫
0420a07: 飯了洗盂。莫管他。莫管他。終日癡憨算海沙。要識
0420a08: 本來真面目。便是祖師一木叉。道不得底叉下死。道
0420a09: 得底也叉下死。畢竟如何。不許夜行。投明須到。
0420a10: 成都府范縣君者嫠居常坐不臥。聞圓悟住昭覺。往
0420a11: 禮拜。請示入道因緣。悟令看不是心不是佛不是物
0420a12: 是箇甚麼。久無所契。范泣告悟曰。和尚有何方便。令
0420a13: 某易會。悟曰。有箇方万便。遂令祇看是箇甚麼。後有
0420a14: 省曰。元來恁麼地近那。
0420a15: 太平懃禪師法嗣
0420a16: 常德府文殊正導禪師眉州丹稜徐氏子。年三十得
0420a17: 度。詣成都習唯識。自以為至。同舍詰之曰。三界唯心。
0420a18: 萬法唯識。今目前萬象摐然。心識安在。師茫然不知
0420a19: 對。遂出關。周流江淮。既抵舒之太平。聞佛鑑夜參。舉
0420a20: 樹子話。至覺鐵云。先師無此語。莫謗先師好。因
0420a21: 大疑。提撕既久。一旦豁然。趨丈室敘所悟。鑑見來。便
0420a22: 閉門。師曰。和尚莫謾某甲。鑑曰。十方無壁落。何不
0420a23: 入門來。師以拳擉破紙。鑑即開門。搊住曰。道道。師
0420a24: 以兩手捧鑑頭。作口啐而出。遂呈偈多。趙州有箇
0420b01: 樹話。禪客相傳天下。多是摘葉與尋枝。不能直向
0420b02: 根源。覺公說道無此語。正是惡言當面罵。禪人若
0420b03: 具通方眼。好向此中辨真假。鑑然之。後命分座。襄守
0420b04: 請開法天寧。未幾。擢大別之文殊。上堂。師子嚬呻。
0420b05: 象王哮吼。雲門北斗裡藏身。白雲因何喚作手。三世
0420b06: 諸佛不能知。狸奴白牯知有。且道。作麼生是他知
0420b07: 有底事。雨打梨花蛺蝶飛。風吹柳絮毛毬走。上堂。
0420b08: 拈拄杖。直上指曰。刺剌破憍尸迦跟。卓一下曰。卓碎
0420b09: 閻羅王頂骨。乃指東畔曰。穿過東海鯉魚眼睛。指西
0420b10: 畔曰。塞西王母鼻孔。且道。總不恁麼時如何。今年
0420b11: 雨水多。各宜頻曬。宣和改元己亥。下詔改僧為
0420b12: 德士。師上堂曰。祖意西來事。今朝特地新。昔為比丘
0420b13: 相。今作老君形。氅披銀褐。頭包蕉葉巾。林泉無事
0420b14: 客。兩度受君恩。所以道。欲識佛性義。當觀時節因緣。
0420b15: 且道。即今是甚麼時節。毗盧遮邢。頂戴寶冠。為顯真
0420b16: 中有俗。文殊老叟。身披氅。且要俯順時宜。一人既
0420b17: 爾。眾人亦然。大家成立叢林。喜得僊聚會。共酌迷
0420b18: 仙酎。同唱步詞。或看靈寶度人經。或說長生不死
0420b19: 藥。琴彈月下。指端發太古之音。布軒前。妙著出神
0420b20: 機之外。進一步。便到大羅天上。退一步。入九幽城
0420b21: 中。祇如不進不退一句。又作麼生道。直饒羽化三清
0420b22: 路。終是輪迴一幻身。庚子九月復僧。上堂。不挂田
0420b23: 衣著羽衣。老君形相頗相宜。一年半內閒思想。大底
0420b24: 興衰各有時。我佛知法有難。教中明載。無不委知。魔
0420c01: 得伺便。惑亂正宗。鐃鈸停音。盂添足。多般矯詐。欺
0420c02: 罔聖君。所賴我皇聖德聖明。不忘付囑。特賜宸章。仍
0420c03: 還僧像。重新披削。實謂寒再焰。枯木重榮。迷仙酎。
0420c04: 變為甘露瓊漿。步詞。翻作還鄉曲子。放下銀木簡。
0420c05: 拈起尼師壇。昨朝稽首擎拳。今日和南不審。祇改舊
0420c06: 時相。不改舊時人。敢問大眾。作麼生是舊時人。良久
0420c07: 曰。秋風也解嫌狼藉。吹盡當年道教。建炎己酉
0420c08: 春。示眾。舉臨濟入滅囑三聖因緣曰。正法眼藏瞎驢
0420c09: 滅。臨濟何曾有是說。今古時人皆妄傳。不信但看後
0420c10: 三月。至閏三月。鍾相叛。其徒欲舉師南奔者。師曰。學
0420c11: 道所以了生死。何避之有。賊至。師竟被害。血皆白乳。
0420c12: 賊駭驚。悔而去師之視生死。可謂如夢幻矣。
0420c13: 韶州府南華知昺禪師蜀之永康人。初行。離鄉未
0420c14: 久。聞受業一夕遺火成燼。師得書。擲之於地曰。徒
0420c15: 亂人意耳。其為人嚴冷。諸方謂之昺鐵面。上堂。此事
0420c16: 最希奇。不礙當頭說。東鄰田舍翁。隨例得一橛。非唯
0420c17: 貫聲色。亦乃應時節。若問是何宗。八字不著人。擊禪
0420c18: 。下座。上堂。日日說時時舉。似地擎山爭幾許。隴
0420c19: 西鸚鵡得人憐。大都祇為能言語。休思惟帶伴侶。智
0420c20: 者聊聞猛提取。更有一般事大奇。兒偏解捉老鼠。
0420c21: 下座。上堂。以拄杖向空中攪曰。攪長河為酥酪。
0420c22: 蟹猶自眼搭眵。卓一下曰。變大地作黃金。窮漢依前
0420c23: 赤骨力。為復自家無分。為復不承當。可中有箇漢。
0420c24: 荷負得行。多少人失錢遭罪。再卓一下曰。還會麼。寶
0421a01: 山到也須開眼。勿使忙忙空手回。上堂。春光爛熳
0421a02: 華爭發。子規啼落西山月。憍梵波提長吐舌。底事分
0421a03: 明向誰說。嗄。上堂。迷不自迷。對悟立迷。悟不自悟。
0421a04: 因迷說悟。所以悟為迷之體。迷為悟之用。迷悟兩無
0421a05: 從。箇中無別共。無別共撥不動。祖師不將來。鼻孔千
0421a06: 斤重。
0421a07: 長沙府龍牙智才禪師舒州施氏子。服勤佛鑑。局務
0421a08: 不辭難。晚至黃龍。適死心在三門。問所從來。稱名知
0421a09: 為太平才莊主。翌日入室。死心問。會得最初句。便會
0421a10: 末後句。會得末後句。便會最初句。最初末後。拈放一
0421a11: 邊。百丈野狐話。作麼生會。師曰。入戶已巳知來見解。何
0421a12: 須更舉轢中泥。心曰。新長老死在上座手裡也。師曰。
0421a13: 語言雖有異。至理且無差。心曰。如何是無差底事。師
0421a14: 曰。不扣黃龍角。焉知頷下珠。心便打。初住嶽麓。上
0421a15: 堂。僧問。德山棒臨濟喝。今日請師為拈掇。師曰。蘇嚕
0421a16: 蘇嚕。曰蘇嚕蘇嚕。還有西來意也無。師曰。蘇嚕蘇嚕。
0421a17: 叢林因呼為才蘇嚕。後遷龍牙。欽宗登位。眾官請
0421a18: 上堂。祝香罷。就座拈拄杖。卓一下曰。朝奉中道。本
0421a19: 來奧境。諸佛妙場。適來拄杖子。已巳為諸人說了也。於
0421a20: 斯悟去。理無不顯。事無不周。如或未然。不免別通消
0421a21: 息。舜日重明四海清。滿天和氣樂昇平。延祥拄杖生
0421a22: 歡喜。擲地山呼萬歲聲。擲拄杖。下座。上堂。永嘉道。
0421a23: 彈指圓成八萬門。剎那滅三祇劫。若也見得行得。
0421a24: 健即經行困即歇。其或未然。兩箇鸕扛箇。上
0421b01: 堂。舉死心道。若論此事。如人家有三子。第一子。聰明
0421b02: 智慧。孝養父母。接待往來。主掌家業。第二子。頑狡
0421b03: 猾。貪婬嗜酒。倒街臥巷。破壞家業。第三子。盲聾瘖。
0421b04: 菽麥不分。是事不能。祇會喫飯。三人中。黃龍要選一
0421b05: 人用。更有四句。死中有活。活中有死。死中常死。活中
0421b06: 常活。將此四句。天下衲僧。師曰。喚甚麼作四句。三
0421b07: 人姓甚名誰。若也識得。與黃龍把手行。更無纖毫
0421b08: 間隔。如或未然。不免借水獻華去也。三人共體用非
0421b09: 用。四句同音空不空。欲識三人并四句。金烏初出一
0421b10: 團紅。師居龍牙十三載。以清苦蒞眾。衲子敬畏。太
0421b11: 師席公震。遷住雲溪。經四稔。紹興戊午八月望。俄集
0421b12: 眾付寺事。仍書偈曰。戊午中秋之日。出家住持事畢。
0421b13: 臨行自己尚無。有甚空可覓。其垂訓如常。二十三
0421b14: 日。再集眾。垂問曰。涅槃生死。盡是空華。佛及眾生。
0421b15: 為增語。汝等諸人合作麼生。眾皆下語不契。師喝曰。
0421b16: 苦苦。復曰。白雲湧地。明月當天。言訖奄然而逝。火浴
0421b17: 獲設利五色。併靈骨。塔於寺之西北隅。
0421b18: 寧波府蓬萊卿禪師上堂。有句無句。如藤倚樹。且任
0421b19: 諸方點頭。及乎樹倒藤枯。上無衝天之計。下無入地
0421b20: 之謀。靈利漢。者裡著得一隻眼。便見七縱八橫。舉拂
0421b21: 子曰。看看。一曲兩曲無人會。雨過夜塘秋水深。上
0421b22: 堂。舉法眼道。識得凳子。周匝有餘。雲門道。識得凳子。
0421b23: 天地懸殊。師曰。此二老人。一人向高高山頂立。一人
0421b24: 向深深海底行。然雖如是。一不是二不成。落花流水
0421c01: 裡啼。閒亭雨歇夜將半。片月還從海底生。上堂。
0421c02: 杜聲裡春光暮。滿地落花留不住。琉璃殿上絕行
0421c03: 蹤。誰人解插無根樹。舉拄杖曰。者箇是無根底。且道。
0421c04: 還解開華也無。良久曰。祇因連夜雨。又過一年春。
0421c05: 湖州府安吉州何山佛燈守珣禪師郡之施氏子。參
0421c06: 廣鑑瑛不契。遂造太平。久無所入。乃封其衾曰。此生
0421c07: 若不徹去。誓不開展。於是。晝坐宵立。如喪考妣。逾七
0421c08: 七日。聞佛鑑上堂曰。森羅及萬象。一法之所印。師忽
0421c09: 頓悟。往見鑑。鑑曰。可惜一顆明珠。被者風顛漢拾得。
0421c10: 乃詰之曰。靈雲道。自從一見桃華後。直至如今更不
0421c11: 疑。如何是他不疑處。師曰。莫道靈雲只今覓箇疑處。
0421c12: 了不可得。鑑曰。玄沙道。諦當甚諦當。敢保老兄未徹
0421c13: 在。那裡是他未徹處。師曰。深知和尚老婆心切。鑑然
0421c14: 之。師拜起。呈偈曰。終日看天不舉頭。桃花爛熳始
0421c15: 眸。饒君更有遮天網。透得牢關即便休。遂入眾。厲聲
0421c16: 曰。者回珣上座。穩睡去也。圓悟聞。疑其未然。令人召
0421c17: 至。拉與遊山。偶到一水潭。悟推師入水。遽問曰。牛頭
0421c18: 未見四祖時如何。師曰。潭深魚聚。曰見後如何。師曰。
0421c19: 樹高招風。曰見與未見時如何。師曰。伸在縮裡。
0421c20: 悟大稱之。鑑移蔣山。命分座說法。出住吉州禾山。退
0421c21: 藏故里。道俗迎居天聖。後徙何山及天寧。上堂。
0421c22: 轢鑽住山斧。佛祖出頭未輕與。縱使醍醐滿世間。你
0421c23: 無寶器如何取。阿呵呵。神山打鑼。道吾作舞。甜瓜徹
0421c24: 蔕甜。苦瓠連根苦。上堂。如來禪祖師道。切忌將心
0422a01: 外邊討。從門所得非家珍。特地埋藏衣裡寶。禪家流。
0422a02: 須及早撥動祖師關。抖擻多年布襖。是非毀譽付
0422a03: 之空。橫長渾恰好。君不見。寒山老。終日嬉嬉。長
0422a04: 年把掃。人問其中事若何。入荒田不揀。信手拈來草。
0422a05: 參。僧問。如何是賓中賓。師曰。客路如天遠。侯門似
0422a06: 海深。曰如何是賓中主。師曰。長因送客處。憶得別家
0422a07: 時。曰如何是主中賓。師曰。相逢不必問前程。曰如何
0422a08: 是主中主。師曰。一朝權祖令。誰是出頭人。曰賓主已巳
0422a09: 蒙師指示。向上宗乘事若何。師曰。大海若知足。百川
0422a10: 應倒流。謂眾曰。兄弟。如有省悟處。不拘時節。請
0422a11: 來露箇消息。雪夜有僧扣方丈門。師起秉燭。震威喝
0422a12: 曰。雪深夜半。求決疑情。因甚麼威儀不具。僧顧衣
0422a13: 。師遂堅逐出院。紹興甲寅。解制退天寧之席。謂
0422a14: 鄭績曰。十月八日。是佛鑑忌辰。吾時至矣。乞還鄣南。
0422a15: 十月四日。鄭遣弟僧道如訊之。師曰。汝來正其時也。
0422a16: 先一日不著。便後一日蹉過了。吾雖與佛鑑同條生。
0422a17: 終不同條死。明早。可為我尋一隻小船子來。高五尺
0422a18: 足矣。越三日鳴。端坐如平時。侍者請偈。師曰。不曾
0422a19: 作得。言訖而逝。闍維。舌根不壞。郡人陳師顏。以寶函
0422a20: 藏其家。門弟子奉靈骨。塔於普應院之側。
0422a21: 南昌府泐潭擇明禪師舉趙州訪茱萸探水因緣。頌
0422a22: 曰。趙老雲收山嶽露。茱萸雨過竹風清。誰家別池
0422a23: 塘裡。一對鴛鴦不成。舉德山托話。頌曰。從來
0422a24: 家富小兒嬌。偏向江頭弄橈。引得老爺把不住。又
0422b01: 來船上助歌謠。上堂。永嘉道。一月普現一切水。一
0422b02: 切水月一月攝。起拂子曰。看看。千江競注。萬派爭
0422b03: 流。若也素善行舟。便諳水。可以優游性海。笑傲煙
0422b04: 波。其或未然。且歸林下坐。更待月明時。
0422b05: 台州府寶藏本禪師上堂。清明已巳過十餘日。花雨闌
0422b06: 珊方寸深。春色惱人眠不得。黃鸝飛過綠楊陰。遂大
0422b07: 笑下座。
0422b08: 吉安府祥符大中清海禪師初見佛鑑。鑑問。三世諸
0422b09: 佛。一口吞盡。何處更有眾生可教化。此理如何。師擬
0422b10: 進語。鑑喝之。師忽領旨。述偈曰。實際從來不受塵。箇
0422b11: 中無舊亦無新。青山況是吾家物。不用尋家別問津。
0422b12: 鑑曰。放下著。師禮拜而出。
0422b13: 漳州府淨眾佛真了燦禪師泉南羅氏子。初住淨眾。
0422b14: 遷太平興國。上堂。重陽九日菊花新。一句明明該古
0422b15: 今。楊廣橐馳無覓處。夜來足跡在松陰。
0422b16: 南昌府谷山海禪師上堂。一舉不再說。已巳落二三。相
0422b17: 見不揚眉。翻成造作。設使動絃別曲。告往知來。見鞭
0422b18: 影便行。望剎竿回去。跟下好與三十棒。那堪更向
0422b19: 者裡。撮摩石火。收捉雷光。工夫枉用渾閒事。笑倒西
0422b20: 來碧眼胡。卓拄杖下座。
0422b21: 龍門遠禪師法嗣
0422b22: 溫州府龍翔竹菴士珪禪師成都史氏子。初依大慈
0422b23: 雅。醉心楞嚴。逾五秋南游。挂龍門。以所得白佛眼。
0422b24: 眼曰。汝解心已巳極。但欠開眼耳。遂俾職堂司。一日侍
0422c01: 立次。問絕對待時如何。眼曰。如汝僧堂中白椎相似。
0422c02: 師罔措。至晚。眼抵堂司寮。師理前話。眼曰。閒言語。師
0422c03: 於言下大悟。政和末。出世和之天寧。屢遷名剎。紹興
0422c04: 間。奉詔開山鴈蕩能仁。時。真歇居江心。聞師至。恐緣
0422c05: 未熟。特過江迎歸方丈。大展九拜。以誘溫人。溫人由
0422c06: 是翕然歸敬。未視篆。舊住僧。懼行規法。深夜放火。鞠
0422c07: 為瓦礫之墟。師毫不介意。乃就樹縛屋。陞座示眾曰。
0422c08: 愛閒不打鼓山鼓。投老來看鴈蕩山。傑閣危樓渾不
0422c09: 見。谿邊茆屋兩三間。還有共相出手者麼。喝一喝。下
0422c10: 座。聽法檀施。併力營建。未幾。復成寶坊。次補江心。
0422c11: 上堂。萬年一念。一念萬年。和衣泥裡輥。洗上眠。
0422c12: 歷劫來事。祇在如今。大海波濤湧。小人方寸深。拈起
0422c13: 拄杖曰。汝等諸人。未得箇入頭。須得箇入頭。既得箇
0422c14: 入頭。須有出身一路始得。大眾。且作麼生。是出身一
0422c15: 路。良久曰。雪壓難摧底松。風吹不動天邊月。卓拄
0422c16: 杖。下座。上堂。萬機不到。眼見色耳聞聲。一句當空。
0422c17: 頭戴天踏地。你諸人。祇知今日是五月初一。殊不
0422c18: 知金烏半夜忙忙去。玉兔天明上海東。以拂子擊禪
0422c19: 。下座。上堂。明明無悟。有法即迷。諸人向者裡立
0422c20: 不得。諸人向者裡住不得。若立則危。若住則瞎。直須
0422c21: 意不停玄。句不停意。用不停機。此三者既明。一切處
0422c22: 不須管帶。自然現前。不須照顧。自然明白。雖然如是。
0422c23: 更須知有向上事。久雨不晴。咄。上堂。一葉落天下
0422c24: 秋。欲窮千里目。更上一層樓。一塵起。大地收。嘉州打
0423a01: 大像。陝陜府灌鐵牛。明眼漢。合作麼生。良久曰。久旱簷
0423a02: 頭句。橋流水不流。卓拄杖。下座。上堂。見見之時。見
0423a03: 非是見。見猶離見。見不能及。落華有意隨流水。流水
0423a04: 無心戀落華。諸可還者。自然非汝。不汝還者。非汝而
0423a05: 誰。長恨春歸無覓處。不知轉入此中來。喝一喝曰。三
0423a06: 十年後。莫道能仁教壞人家男女。上堂。僧問。如何
0423a07: 是祖師西來意。師曰。東家點燈。西家暗坐。曰未審。意
0423a08: 旨如何。師曰。馬便搭鞍。驢便推磨。僧禮拜。師曰。靈利
0423a09: 衲僧。祇消一箇。遂曰。馬搭鞍驢推磨。靈利衲僧。祇消
0423a10: 一箇。縱使東家明點燈。未必西家暗中坐。西家意旨
0423a11: 問如何。多口阿師自招禍。僧問。如何是第一義。師
0423a12: 曰。你問底是第二義。問。狗子還有佛性也無。趙州
0423a13: 道無。意旨如何。師曰。一度著蛇咬。怕見斷井索。問。
0423a14: 鷰子深談實相。善說法要。此理如何。師曰。不及鴈銜
0423a15: 蘆。問。如何是佛。師曰。華陽洞口石烏龜。問。有句
0423a16: 無句。如藤倚樹時如何。師曰。作賊人心。曰國師三
0423a17: 喚侍者。又作麼生。師曰。打鼓弄猢猻。鼓破猢猻走。
0423a18: 問。魯祖面壁意旨如何。師曰。金木水火土。羅計都
0423a19: 星。高宗紹興丙寅七月十八日。召法屬長老宗範。
0423a20: 付後事。次日沐浴。聲鐘集眾。就座泊然而逝。茶毗日。
0423a21: 送者均獲設利。奉靈骨塔於鼓山。
0423a22: 南康府雲居高菴善悟禪師洋州李氏子。年十一。去
0423a23: 家業經得度。有夙慧。聞僧沖舉武帝問達磨因緣。如
0423a24: 獲舊物。遽曰。我既廓然。何聖之有。沖異其語勉之。南
0423b01: 詢獲記于龍門。一日。有僧被蛇傷足。佛眼問曰。既
0423b02: 是龍門。為甚麼被蛇咬。師應聲曰。果然現大人相。
0423b03: 眼益器之。有傳此語到昭覺。覺曰。龍門有此僧耶。東
0423b04: 山法道。未至寂寥。住後。上堂。少林面壁。懷藏東土
0423b05: 西天。歐阜陞堂。充塞四維上下。致使山巍巍而砥掌
0423b06: 平。水昏昏而常自清。華非而結空果。風不搖而片
0423b07: 葉零。人無法而得咨問。佛無心而更可成。野澹飯
0423b08: 延時日。任運隨緣道自靈。畢竟如何。日午打三更。
0423b09: 遂寧府西禪文璉禪師郡之張氏子。上堂。一向恁麼
0423b10: 去。直得凡聖路絕。水泄不通。鐵蛇鑽不入。鐵鎚打不
0423b11: 破。至於千里萬里。鳥飛不度。一向恁麼來。未免頭
0423b12: 上面。帶水拖泥。唱九作十。指鹿為馬。非唯孤負先聖。
0423b13: 亦乃埋沒己已靈。敢問大眾。且道。恁麼去底是。恁麼來
0423b14: 底是。芍藥華開菩薩面。櫚葉散夜叉頭。上堂。諸
0423b15: 方浩浩談玄。每日撞鐘打鼓。西禪無法可說。勘破燈
0423b16: 籠露柱。門前不置下馬臺。免被旁人來借路。若借路。
0423b17: 須照顧下。若參差。邯鄲學唐步。上堂。心生種種
0423b18: 法生。森羅萬象縱橫。信手拈來便用。日輪午後三更。
0423b19: 心滅種種法滅。四句百非路絕。直饒達磨出頭。也是
0423b20: 眼中著屑。心生心滅是誰。木人手同歸。歸到故鄉
0423b21: 田地。猶遭頂上一鎚。上堂。正月孟春猶寒。直下言
0423b22: 端語端。拈起衲僧鼻孔。穿過祖佛心肝。知有者。達磨
0423b23: 不來東土。二祖不往西天。不知有者。誰知當面蹉過。
0423b24: 迢迢十萬八千。山僧。為你重說偈言。大眾。莫教孤負。
0423c01: 孟春猶寒。僧問。師子未出窟時如何。師曰。爪牙已巳
0423c02: 露。曰出窟後如何。師曰。龍頭蛇尾。曰出與未出時如
0423c03: 何。師曰。正好喫棒。問。以一重去一重。即不問。不以
0423c04: 一重去一重時如何。師曰。闍黎。有許多工夫。
0423c05: 南昌府黃龍牧菴法忠禪師四明姚氏子。十九試經
0423c06: 得度。悟一心三觀旨。以未能泯跡。參名宿。至龍門
0423c07: 觀水磨旋轉。發明心要。述偈曰。轉大法輪。目前包裹。
0423c08: 更問如何。水推石磨。呈佛眼。眼曰。其中事作麼生。師
0423c09: 曰。下水長流。眼曰。我有末後一句。待分付汝。師即
0423c10: 掩耳而去。後至廬山。於同安枯樹。中絕食清。坐宣和
0423c11: 間。湘潭大旱。禱而不應。師躍入龍淵。呼曰。業畜當雨
0423c12: 一尺。雨隨至。居南嶽。每跨虎出游。儒釋望塵而拜。
0423c13: 住後。上堂。張公喫酒李公醉。子細思量不思議。李公
0423c14: 醉醒問張公。恰使張公無好氣。無好氣。不如歸家且
0423c15: 打睡。上堂。今朝正月半。有事為君斷。切忌兩眼睛。
0423c16: 被他燈火換。上堂。我有一句子。不借諸聖口。不動
0423c17: 自己舌。非聲氣呼吸。非情識分別。假使淨名杜口於
0423c18: 毗耶。釋迦掩室於摩竭。大似掩耳偷鈴。未免天機漏
0423c19: 泄。直饒德山入門便棒。臨濟入門便喝。若向牧菴門
0423c20: 下。祇得一橛。千種言。萬般說。祇要教君自家歇。一任
0423c21: 大地空。七凹八凸。僧問。如何是佛。師曰。莫向外
0423c22: 邊覓。曰如何是心。師曰。莫向外邊尋。曰如何是道。師
0423c23: 曰。莫向外邊討。曰如何是禪。師曰。莫向外邊傳。曰畢
0423c24: 竟如何。師曰。靜處薩婆訶。問。大眾臨筵。請師舉唱。
0424a01: 師起拂子。僧曰。乞師再垂方便。師擊禪下座。後
0424a02: 示寂。塔于香原洞。
0424a03: 
0424a04: 續燈正統卷之三
