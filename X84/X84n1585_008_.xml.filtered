0744a01: 
0744a02: 
0744a03: 續燈存卷第八
0744a04: 
0744a05: 明　嗣祖沙門東吳　通問　編定
0744a06: 笠澤居士華亭　施沛　集
0744a07: 臨濟宗
0744a08: 大鑑下第二十四世
0744a09: 天目本禪師法嗣
0744a10: 婺州烏傷伏龍無明千巖元長禪師越之蕭山人。族
0744a11: 姓董。年七歲從諸父比丘曇芳于富陽法門院。十九
0744a12: 薙髮受具戒學律于靈芝。會行丞相府飯僧。師隨眾
0744a13: 入。中和尚適在座。遙見師呼而問曰汝日用如何。
0744a14: 師曰念佛。曰佛今何在。師擬議。厲聲叱之。師作
0744a15: 禮求示法要。以狗子無佛性話授之。縛茅靈隱脅
0744a16: 不沾席者三年。一日往望亭聞聲有省。亟往見
0744a17: 具陳悟由。復叱之。師憤然歸。夜寂忽鼠翻食貓器
0744a18: 墮地作聲。恍然開悟。復往質峰。峰曰趙州何故云無。
0744a19: 師曰鼠餐貓飯。峰曰未也。師曰飯器破矣。峰曰破後
0744a20: 如何。師曰築碎方甓。峰乃微笑囑曰。善自護持。時節
0744a21: 若至其理自彰。師受囑隱天龍之東菴。笑隱主中竺
0744a22: 力薦起之。江浙行省丞相脫歡公領宣政院事。亦遣
0744a23: 使迫師出世。師皆不諾。居亡何。諸山爭相勸請。師度
0744a24: 不為時所容。遂杖錫踰濤江而東至。烏傷之伏龍山
0744b01: 如青蓮華乃卓錫巖際誓曰。山有水吾將止焉。俄山
0744b02: 泉溢出作白乳色。師遂依大樹以居。時泰定丁卯十
0744b03: 月也。初山有禪寺名聖壽。荒廢已巳久。當師入山鄉民
0744b04: 咸夢異僧來遂相率披茸以訪。見師晏坐不動各
0744b05: 持食飲之物獻之。大姓樓君如浚樓君一得共為伐
0744b06: 木構精廬。尋因舊號成大伽藍。朝廷三遣重臣降香
0744b07: 錫號佛慧圓鑒普濟大禪師并賜金襴法衣。僧問如
0744b08: 何是祖師西來意。師曰野馬入牛欄。問達磨未來時
0744b09: 如何。師曰在西天。曰來後如何。師曰在東土。問如何
0744b10: 是佛。師曰今日好雨。曰如何是道。師曰此去義烏不
0744b11: 遠。問如何是賓中賓。師曰當叉手問他人。曰如何
0744b12: 是賓中主。師曰堂上坐來日正午。曰如何是主中賓。
0744b13: 師曰有時歡喜有時瞋。曰如何是主中主。師曰橫按
0744b14: 鏌無佛祖。問如何是露地白牛。師曰艸裏臥。曰甚
0744b15: 麼人騎得。師曰無髭鬚胡子。曰三身中那身說法。師
0744b16: 曰賣油婆子水梳頭。曰德山棒臨濟喝意旨如何。師
0744b17: 曰惡人先做大。問如何是和尚家風。師曰無力豎拳
0744b18: 頭。問達磨面壁意旨如何。師曰有口開不得。曰。人天
0744b19: 交接兩得相見。如何是相見底事。師曰熏黑漆桶。
0744b20: 問浩浩塵中如何辨主。師舉拳示之。曰辨後如何。師
0744b21: 曰你主在甚麼處。師因官人見貓兒。問貓兒喫肉否。
0744b22: 師曰不喫肉只喫老鼠。曰善知識如何容得他。師曰
0744b23: 教官人莫來不得。僧問釋迦彌勒猶是他奴未審他
0744b24: 是阿誰。師曰糞掃堆頭生苕帚。曰學人不會。師曰問
0744c01: 取淨頭。上堂。僧問如何是第一句。師曰有口如啞。曰
0744c02: 如何是第二句。師曰有眼如盲。曰如何是第三句。師
0744c03: 曰棒折也。未放你在。乃擲下拂子曰。此是老僧第二
0744c04: 句如何是第一句。便下座。上堂。僧問如何是奪人不
0744c05: 奪境。師曰日照山河影動搖。曰如何是奪境不奪人。
0744c06: 師曰背水陣圓增勇健。曰如何是人境俱奪。師曰。任
0744c07: 是鋒刀常坦坦。假饒毒藥也閒閒。曰如何是人境俱
0744c08: 不奪。師曰。野老不知堯舜力。鼕鼕打鼓祭江神。僧禮
0744c09: 拜。師曰有麝自然香何用當風立。上堂。轉山河國土
0744c10: 歸自己已則易。轉自己已歸山河國土則難。拈了也。父母
0744c11: 未生前道將一句來。示眾。今朝初一上殿已巳畢。喝囉
0744c12: 怛那。西方日出。示眾。舉德山拓因緣拈曰。末後句
0744c13: 子德山巖頭雪總跳不出。乃喝一喝。大丈夫當為
0744c14: 真王。何以假為示眾。良久曰。大眾會麼。會則事同一
0744c15: 家。不會則萬別千差。臨濟和尚道我在黃檗喫六十
0744c16: 痛棒如蒿枝拂相似。如今更思量一頓喫。不知誰為
0744c17: 下手。時有僧出曰某甲下手。濟度杖與僧。僧擬接。濟
0744c18: 便打。看他的的顯示者些子。無你諸人近傍處。豈常
0744c19: 情之所能測。老僧尋常痛口罵你痛棒打你。你不作
0744c20: 無明會便作佛法會。又何曾夢見我先祖門風。所以
0744c21: 古人云臨濟之道將墜于地。痛哉。正與麼時。合作麼
0744c22: 生。超須是英靈漢。敵勝還他師子兒。示眾。舉傅大
0744c23: 士曰。夜夜抱佛眠。朝朝還共起。起坐鎮相隨。語默同
0744c24: 居止。分毫不相離。如形影相似。欲識佛去處。只者語
0745a01: 聲是。玄沙曰。大小傅大士祇認得箇昭昭靈靈。洞山
0745a02: 聰曰。且道衲僧家日裏還曾睡也無。保寧勇曰。要眠
0745a03: 時即眠。要起時即起。水洗面皮光。啜茶溼。大海
0745a04: 紅塵生。平地波濤起。呵呵阿呵呵。哩哩哩囉哩。師曰。
0745a05: 三尊宿大似徐六擔板。傅大士又俗氣不除。若論向
0745a06: 上宗乘總欠悟在。且道無明具甚麼眼目。不見道直
0745a07: 須揮劍。若不揮劍。漁父棲巢。示眾。今朝臘月二十五。
0745a08: 雲門一曲曾無譜。爭似無明調轉高。等閒唱出千山
0745a09: 舞。大地為琴空為鼓。拍拍相隨聲聲相助。汝諸人
0745a10: 須聽取。白雪陽春何足數。箇中端的孰知音。寥寥永
0745a11: 夜松風度。示眾。舉瑯琊覺禪師曰。有句無句如藤倚
0745a12: 樹。樹倒藤枯好一堆爛柴。大慧和尚拈曰。作賊人心
0745a13: 。雖然如是恩太難酬。師曰。一人作佛法商量。一人
0745a14: 作世諦流布。簡點將來總欠悟在。無明見處也要諸
0745a15: 人共知。有句無句如藤倚樹。樹倒藤枯響。示眾。舉文
0745a16: 殊普賢起佛見法見。世尊威神貶向二銕圍山。師曰。
0745a17: 大眾不起佛見法見。還免得貶向二銕圍山麼。世尊
0745a18: 也是憐兒不覺醜。示眾。江月照。松風吹。面面青山展
0745a19: 笑眉。經有經師論有論師。莫怪老僧無法說。勞汝諸
0745a20: 人立片時。示眾。一喝分賓主。照用一時行。要會箇中
0745a21: 意。日午打三更。諸禪德。臨濟大師四稜塌地了也。乃
0745a22: 喝一喝。且道那箇是賓那箇是主。那箇是照那箇是
0745a23: 用。又喝。只者是賓只者是主。只者是照只者是用。又
0745a24: 喝。且不是賓且不是主。且不是照且不是用。是箇甚
0745b01: 麼。又喝。進前求解會。特地斬精靈。示眾。龍門水急。一
0745b02: 句截流。茅屋風高。千山起浪。三世諸佛望風結舌。六
0745b03: 代祖師斫有分。天下老和尚仰羨仰羨。是汝諸人
0745b04: 既到者裏。作麼生與無明相見。驀拈拄杖。與麼與麼
0745b05: 人境俱奪。不與麼不與麼照用同時。卓一下。龍生金
0745b06: 鳳子。衝破碧璃。喝一喝。示眾。舉調達謗佛生身陷
0745b07: 入地獄。佛令阿難傳旨。汝在獄中安否。達曰我雖在
0745b08: 獄中如受三禪天樂。阿難曰汝還求出否。達曰我待
0745b09: 世尊來便出。阿難曰世尊是三界大師豈有入地獄
0745b10: 分。達曰我豈有出地獄分。師曰。臨危不悚真大丈夫。
0745b11: 示眾。世尊拈華眼裏撒沙。迦葉微笑全身落艸。達磨
0745b12: 面壁皇天苦屈。二祖安心老鼠居金。德山行棒莽莽
0745b13: 蕩蕩。臨濟下喝喫鹽止渴。溈山水牯泥裏洗土。仰山
0745b14: 插鍬性命難逃。俱胝豎指是何道理。雪輥毬老不
0745b15: 知羞。石鞏張弓誑謼盲聾。趙州勘婆大有。玄沙
0745b16: 未徹話作兩橛。者一隊不唧老凍儂。生前鹵莽死
0745b17: 後顢頇。罪犯彌天髑髏野。無明忍俊不禁與渠一
0745b18: 坑埋。拈拄杖卓一下。直得十方世界風凜凜地。法
0745b19: 堂前何止艸深一丈。汝諸人且道向甚麼處出氣。良
0745b20: 久曰。擬心湊泊二銕圍山。放之自然七穿八穴。復卓
0745b21: 一下。客至上堂。披衣登法座。道者是高僧。將謂多奇
0745b22: 特。元來百不能。西風吹細雨。落葉滿空庭。有客來相
0745b23: 訪。青山自送迎。日本國請法衣上堂。舉石門聰曰。西
0745b24: 天二十八祖盡得傳衣付法。東土六祖之後得道者
0745c01: 多。只傳其法不傳其衣。無明則不然。衣以表法故謂
0745c02: 之法衣。人能弘道故謂之法身。無處不無處不明
0745c03: 故謂之法眼。高老祖法衣一頂。今春對眾請與高
0745c04: 麗國金剛山供養去也。幻住先師法衣一頂我得來
0745c05: 三十年矣。如今大拙首座又要請歸供養。雖然如是。
0745c06: 從上諸祖各各有三十棒分。無明亦有三十棒分。眾
0745c07: 中莫有下得者般毒手者麼。有則出來下手看。如無。
0745c08: 他時後日不得向背地裏叫苦叫屈。擊拂子下座。至
0745c09: 正丁酉六月十四日示微疾。沐浴更衣集眾說偈曰。
0745c10: 平生饒舌今日敗闕。一句轟天正法眼滅。投筆而逝。
0745c11: 世壽七十四僧臘五十六。弟子用陶龕奉全身瘞于
0745c12: 青松菴。
0745c13: 蘇州師子林天如惟則禪師吉安府廬陵人。族譚氏。
0745c14: 受業禾山。得法中。僧問佛佛授手祖祖相傳畢竟
0745c15: 傳箇甚麼。師曰未跨門與你三十棒了也。問達磨
0745c16: 不來東土二祖不往西天還有為人處也無。師曰有。
0745c17: 曰如何是和尚為人處。師曰浴院裏燈籠笑破半邊
0745c18: 口。曰莫便是學人轉身處麼。師曰上天無路入地無
0745c19: 門。曰今日多幸得聞師子吼也。師便喝。僧禮拜。師曰。
0745c20: 拜則任你拜。者一喝不曾倒地在。問。如來一音說法
0745c21: 眾生隨類各解。未審和尚如何為人。師曰。蝦蟆跳
0745c22: 上天。蚯蚓驀過東海。曰。恁麼則超佛越祖去也。師曰
0745c23: 你向那裏見得。曰今古應無墜分明在目前。師曰杜
0745c24: 撰禪和。華嚴會僧問。無邊剎境自他不隔于毫端。既
0746a01: 有自他如何不隔。師曰懷州牛喫禾益州馬腹脹。曰。
0746a02: 十世古今始終不離于當念。既有始終如何不離。師
0746a03: 曰天下覓醫人灸豬左膊上。曰。此會翻宣教典毋勞
0746a04: 說禪。且望和尚直譚教文。師曰山僧無兩箇舌頭。曰
0746a05: 一真法界十種玄門還有自他終始也無。師喝曰那
0746a06: 得許多骨董來。曰。既無許多骨董。畢竟華嚴所說何
0746a07: 義。師曰說華嚴。曰離法界玄門華嚴經在甚處。師
0746a08: 曰在你諸人手裏。曰與麼則信受奉行去也。師曰贈
0746a09: 你三文買艸鞋。問。德山小參不答話。問話者三十棒。
0746a10: 意作麼生。師曰。我者裏不打。有問即答。曰無法可說
0746a11: 是名說法又作麼生。師拈棒。僧便走。師曰作賊人心
0746a12: 。問禪門一派分為五宗其間還有優劣也無。師曰
0746a13: 五五二十五。曰。臨濟一宗兒孫地。他有何長處。師
0746a14: 曰。細魚斷鸕。白鷺驚飛上樹梢。曰。涅槃心易
0746a15: 曉差別智難明。五宗異同請師開示。師曰退身三步。
0746a16: 示眾。趙州道箇無字。開口見心肝。因甚諸人自生障
0746a17: 礙。有僧請益曰。蠢動含靈皆有佛性。為甚狗子獨無。
0746a18: 師曰。莫說狗子。直饒你問他釋迦彌勒還有佛性也
0746a19: 無。他也道無。僧曰。趙州禪在口唇邊。因甚只會道箇
0746a20: 無字。師曰趙州見處只到者裏。僧曰和尚不肯趙州
0746a21: 那。師曰是。僧曰趙州古佛和尚因甚不肯他。師曰趙
0746a22: 州在那裏。隨後便喝。示眾。諸方有海蠡禪海蚌禪銕
0746a23: 禪。老僧者裏是水上葫蘆禪。觸著便動。捺著便
0746a24: 轉。活鱍鱍地。無你柰何處。昨日一陽來復。見說生根
0746b01: 了也。諸人為我提起看。示眾。有時伸出佛手。有時放
0746b02: 出驢。錯。有時拍禪。有時擊香桌。錯。有時舌生毛
0746b03: 唇生醭。拄杖長年靠壁角。臨濟德山鼻孔一時穿。
0746b04: 錯。諸禪德。向者三箇錯處認得。老僧請你喫無
0746b05: 飥。示眾。佛祖行不到處行取一步。佛祖說不到處說
0746b06: 取一句。召眾曰。一舖是九里。三舖廿七里。者箇是佛
0746b07: 祖行不到處。老僧行到。今日初三明日初四後日初
0746b08: 五。者箇是佛祖說不到處。老僧說到。喝一喝。寧與有
0746b09: 智人廝罵。莫與無智人說話。示眾。臨濟大師道我者
0746b10: 裏是活。祖師西來意一切臨時要用便用。師拈拂子
0746b11: 搖曳曰。我者裏也是活底。要用便用一切臨時。且道
0746b12: 與臨濟底是同是別。擊一擊擲下曰。臨濟大師猶欠
0746b13: 者一著在。示眾。舉譬如牛過櫺頭角四蹄都過了
0746b14: 惟有尾巴過不得。師曰者箇是東山演祖不了事處。
0746b15: 老漢參方三十年也有兩件不了底事。是甚麼兩件
0746b16: 事。饑來要喫飯。困來要打眠。示眾。跛者命在杖。濟者
0746b17: 命在舟。有來由沒來由。一身還有一身愁。衲僧門下
0746b18: 奪食驅牛。擬著眼看便與閉戶牖。擬開口道便與
0746b19: 塞咽喉。夜廊無月不點火。露柱從教撞破頭。示眾。
0746b20: 慈悲不是佛。忿怒不是魔。明州布袋橫豎。人人
0746b21: 自屎不覺臭。淨潔地上正好放屙。金窠艸窠相去幾
0746b22: 何。歲寒落葉無人掃。一任門前堆積多。示眾。天如老
0746b23: 漢一箇獃僧。爭柰諸人認他不著。道他卓卓巍巍。他
0746b24: 藞藞。道他藞藞。他又卓卓巍巍。或時做
0746c01: 善知識模樣談玄說玅。或時現三頭六臂發瞋發惡。
0746c02: 如是等處一一認他不著。殊不知老漢不在諸人眼
0746c03: 睛裏在諸人鼻孔裏。諸人不信伸手摸看。總饒摸
0746c04: 他不著也摸著自家鼻孔。示眾。舉臨濟大師道我在
0746c05: 黃檗先師處喫六十痛棒如蒿枝拂相似。師曰。好箇
0746c06: 頑皮癩骨不知痛癢底麤漢。何似近代兒孫箇箇皮
0746c07: 下有血動著。他絲毫不得也。奇哉。示眾。舉百丈野狐
0746c08: 因緣。師曰。前云不落。後云不昧。引得野狐隨逐隊。
0746c09: 喝。當時若下得者一喝。前後五百生一時粉碎。示眾。
0746c10: 釋迦老子推不開。達磨大師趕不出。引得一之田
0746c11: 三蛇九鼠。盡道呼蛇易遣蛇難。拍膝曰。有甚麼難。家
0746c12: 有白之圖。必無如是妖怪。示眾。女子臨出嫁時。治
0746c13: 家作活之法一一請教父母。惟有生子養子不待教
0746c14: 而自能。所以俗書曰未有學養子而後嫁者也。誠哉。
0746c15: 近代宗門衲子則不然。先學說法然後學做佛。寧可
0746c16: 不做得佛。不可不會說法。怪哉。師不住山居恒隨機
0746c17: 開導。行省平章咸稽顙執弟子禮。屢起江浙諸名山。
0746c18: 堅不赴。遁跡吳淞間。弟子就吳中構地結屋如叢
0746c19: 林規制名師子林。居十有三年。道價日振。至正十四
0746c20: 年帝師錫以佛心普濟文慧大辯禪師號兼賜金襴
0746c21: 法衣。示寂後塔于水西原。
0746c22: 日本國建長古先印原禪師本國相州人。姓藤氏。藤
0746c23: 為國中貴族。師生有異徵。年十三父母頓捨出家剃
0746c24: 染受具戒。慨然航海南詢。初謁無見于天台。見指往
0747a01: 天目參中。命給侍。師屢呈見解。呵之曰根塵
0747a02: 不斷如纏縛何。師退而悲泣食寢俱廢。憐其誠因
0747a03: 語之曰。此心包羅萬象。迷則生死悟則涅槃。生死之
0747a04: 迷固是未易驅斥。涅槃之悟猶是入眼金塵。當知般
0747a05: 若如大火聚。近之則焦首爛。惟存不退轉一念。生
0747a06: 與同生死與同死。自然與道相符。脫使未悟之際。千
0747a07: 釋迦萬慈氏傾出。四大海水入汝耳根。總是妄塵
0747a08: 勞。皆非究竟。師聞不覺悚然汗下。一日有省趨告
0747a09: 曰。印原撞入銀山銕壁去也。曰。既入銀山銕壁。來
0747a10: 此何為。師釋然領解。因囑曰善自護持。復參谷
0747a11: 陵古林茂東嶼海月江印諸老。咸以師子兒稱之。會
0747a12: 清拙澄公歸國。載師同返。遐邇欽敬。初出主甲州之
0747a13: 慧林。歷遷八剎。後住相州之建長。一日示疾謂侍者
0747a14: 曰。時至矣可持觚翰來。乃曰吾塔已巳成未書耳。大
0747a15: 書心印二字端坐而逝。初門人欲畫師像預索讚語。
0747a16: 師作一圓相題其上曰。玅相圓明。如如不動。觸處相
0747a17: 逢。是何面孔。世壽八十僧臘六十七。
0747a18: 般若誠禪師法嗣
0747a19: 建寧府高仰山古梅正友禪師貴溪丁氏子。依末山
0747a20: 本公受業。後參絕學發明宗旨。流寓江淮垂三十年。
0747a21: 思得佳山水結茅歸隱。慕武夷幽勝遂入閩。初主南
0747a22: 浦之天心。泰定元年建陽簿蔣德懋洎長者陳益宗
0747a23: 捨園作菴迎師開山。大覺玅智。室中每舉狗子
0747a24: 無佛性話。鉗錘勘驗。不少假借。結制上堂。仰山結制
0747b01: 尋常活計。眼裏放光鼻孔斢氣。遇饑而餐遇困即睡。
0747b02: 諸方撒土揚沙。高仰心空及第。上堂。九旬禁足又過
0747b03: 一半。心地未明如牽火鑽。光陰莫度。了閒公案。
0747b04: 平地無端捉得賊。老僧出來為汝斷。解夏上堂。九旬
0747b05: 禁足特地成錯。三月安居無繩自縛。布袋解開乾坤
0747b06: 寥廓。放去若龜毛。收來懸兔角。試將兩眼挂空。一
0747b07: 陣風生殿角。小參。月落山頭慘。雲橫谷口陰。欲明
0747b08: 生死事。直見本來人。還有會得本來人底麼。良久曰。
0747b09: 夜靜不勞重借月。玉蟾常挂太中。師生于至元乙
0747b10: 酉。寂于至正壬辰。說法二十九夏。住世六十八秋。全
0747b11: 身塔于本山。
0747b12: 智者義禪師法嗣
0747b13: 杭州淨慈德隱普仁禪師婺之蘭谿趙氏子。年十歲
0747b14: 依寶石演法院秋潭受業。十四祝髮。二十參方。時了
0747b15: 然義禪師弘大辨之道于智者寺。師往叩。機鋒觸發。
0747b16: 旋命侍香。東陽主道場招師掌記。復見南楚於雙徑。
0747b17: 分座說法。至正乙未出世西淨土。戊戌高帝親帥
0747b18: 六師至婺州幸智者寺。詔師主之。甲寅遷淨慈。一日
0747b19: 示微疾。屈指計曰。今夏五月矣。左右曰然。師曰八月
0747b20: 八日最良。吾將逝矣。至期整衣端坐而逝。世壽六十
0747b21: 有四僧臘五十。有三會語錄。
0747b22: 淨慈林禪師法嗣
0747b23: 杭州止菴德祥禪師本郡人。與同菴俱為平山嗣。德
0747b24: 業風雅為時賢所重。一日將涅槃。眾請說偈。師忽倚
0747c01: 座曰。者一隊酒糟漢。我爭如你何。竟趨寂。徑山莊公有師
0747c02: 半身像贊曰。一提斧。六坐道場。道傳正續。名動諸方。駕慈航暫遊笠澤。懸慧日久駐錢塘。龍淵之龍奮迅。鳳
0747c03: 臺之鳳翱翔。既攄誠而闡大教。益手以整頹綱。全身雖不露。界莫能藏。百千三昧毫端現。四海叢林話轉
0747c04: 長
0747c05: 金陵天界同菴易道夷簡禪師洪武十一年主南屏
0747c06: 淨慈。兵燹之餘殿堂鐘鼓為之一新。父子繼席傳為
0747c07: 盛事。二十五年奉旨陞主大天界寺。
0747c08: 海門則禪師法嗣
0747c09: 湖州弁山白蓮南極懶雲智安禪師嘉興沈氏子。住
0747c10: 海昌淨玅寺。謁天真發明別傳之旨。韜光晦交聘
0747c11: 不赴。居弁山之白蓮。示眾。萬法歸一。無孔銕鎚當
0747c12: 面擲。一歸何處。抹過西天并此土。青州布衫重七斤。
0747c13: 寒巖古木璚華春。仁者殷勤問端的。孃生鼻孔從來
0747c14: 直。倘然言下解知歸。九九方明八十一。後退歸淨玅。
0747c15: 示寂塔于弁山之南阡。所著有南極語要。
0747c16: 華頂睹禪師法嗣
0747c17: 處州福林白雲智度禪師郡之麗水人。族吳氏。年十
0747c18: 五從禪智寺空中假薙髮。越數夏出遊七閩。歷諸
0747c19: 方無可其意者。旋還里之白雲。因澄禪師故基築室
0747c20: 以居名曰福林。後詣浙西參靈石芝于淨慈。復謁斷
0747c21: 崖義於西。俱不契。聞無見說法華頂往叩之曰。西
0747c22: 來密意未審何如。見曰待娑羅點頭與汝道。師
0747c23: 擬進語。見便喝。師曰娑羅頂白浪滔天。華開芒種
0747c24: 後。葉落立秋前。見曰我者裏無殘羹餿飯。師曰此非
0748a01: 殘羹餿飯而何。見頷之。遂服勤數載辭去。見囑曰。昔
0748a02: 南嶽受大鑑記後。得馬祖授以心法。鍼芥相契不
0748a03: 在多言。勿掉三寸舌誑人。須真正見解著于行履方
0748a04: 為報佛深恩耳。師佩服。久之復往長沙見無方普。雲
0748a05: 居謁小隱大。至正甲午還福林。尋主龍泉普慈。遷武
0748a06: 。國朝洪武己已酉詔徵天下高僧建法會于蔣山。師
0748a07: 應詔會事。戒嚴還至杭。杭人奉居虎跑。秋趨華頂。明
0748a08: 年春示微疾仍回福林。沐浴更衣索筆書偈曰。無世
0748a09: 可辭。有眾可別。大空中何必釘橛。擲筆而逝。壽六
0748a10: 十七臘五十三。闍維舍利五色。齒牙數珠皆不壞。建
0748a11: 塔瘞于院西。
0748a12: 天童一禪師法嗣
0748a13: 杭州徑山呆菴敬中普莊禪師台之仙居袁氏子。依
0748a14: 天童左菴芟染。久之不契。出遊參了堂于天寧。堂問
0748a15: 何來。師曰天童。堂曰冒雨衝寒著甚死急。師曰正為
0748a16: 生死事急。堂曰如何是生死事。師以坐具作摵勢。堂
0748a17: 曰敢來者裏捋虎鬚。參堂去。一日室中舉庭前柏樹
0748a18: 子話。師擬開口。堂劈口便掌。從此悟入。初出世撫州
0748a19: 北禪。後遷雲居。洪武二十六年詔徵天下高行沙門。
0748a20: 師應詔。對揚稱旨。是年秋銜命祀廬山。禮成詔主徑
0748a21: 山。僧問如何是雲居境。師曰路轉溪迴空院靜。曰如
0748a22: 何是境中人。師曰太平時代自由身。曰。人境已巳蒙師
0748a23: 指示。願聞一句接初機。師曰無毛子貼天飛。問路
0748a24: 逢達道人不將語默對時如何。師曰達道者方知。僧
0748b01: 曰和尚何得干戈相待。師曰捉賊不如嚇賊。僧曰明
0748b02: 眼人瞞他一點不得。師曰情知你不是好心。師嘗勘
0748b03: 僧曰。近奉公文務要打點。上座。僧曰某甲不是奸細。
0748b04: 師曰也須勘過始得。僧曰和尚莫倚勢欺人。師展手
0748b05: 曰把將公驗來。僧擬議。師便掌。一僧曰久聞和尚有
0748b06: 此機要。師曰山僧失利。一僧問承聞和尚有打點之
0748b07: 機是否。師熟視曰汝來自首那。僧曰學人掀倒禪
0748b08: 去也。師曰汝是甚處人。僧曰高著眼。師曰者依草附
0748b09: 木底精靈。師一日問新到曰。我者裏虎狼塞路荊棘
0748b10: 參天。上人到來有何忙事。僧曰特來禮拜和尚。師曰
0748b11: 入門一句則不問。跟下艸鞋甚處得來。僧擬議。師
0748b12: 便喝。又問昨離何處。僧曰廬山。師曰不勞再勘。師鏟
0748b13: 艸次。僧問者片田地幾時得乾淨。師舉起鋤頭曰
0748b14: 未審上座喚作甚麼。僧無語。師拋下鋤頭曰者片田
0748b15: 地幾時得乾淨。問騎虎頭收虎尾中間事作麼生。
0748b16: 師曰渠儂得自由。僧曰只如古人道我也弄不出意
0748b17: 旨如何。師曰入水見長人。問。九重天上承恩澤。五髻
0748b18: 頭據祖關。四海禪流齊側耳。願聞一曲萬年歡。學
0748b19: 人上來請師舉唱。師曰須彌頂上擊金鐘。曰。與麼則
0748b20: 過量人明過量事。太平時唱太平歌。師曰毫有差
0748b21: 天地懸隔。曰。和尚遠辭京國近到徑山。如何是不動
0748b22: 尊。師曰待盂跳即向汝道。曰。適聞疏中道千
0748b23: 年枯木逢春。一代曇華現瑞。可謂誠實之言。師曰汝
0748b24: 用許多心識計較作麼。曰龍象筵開當此日等閒掣
0748c01: 取錦標歸。師曰不是龍門客切忌遭點。僧請益。師
0748c02: 曰汝自己分上少箇甚麼。來請益。僧擬對。師曰只
0748c03: 知貪程不覺蹉路。問如何是祖師西來意。師曰盂
0748c04: 口向天。曰此是古人底。師曰老僧用得恰好。曰如何
0748c05: 是奇特事。師曰千年田八百主。曰學人不會。師曰至
0748c06: 今將不去留與老農耕。問如何是道。師曰木落崖石
0748c07: 出。曰。只如先德云。山上有鯉魚井底有蓬塵。意作麼
0748c08: 生。師曰見之不取思之千里。上堂。舉雲門大師曰。平
0748c09: 地上死人無數。出得荊棘林是好手。時有僧曰。恁麼
0748c10: 則堂中上座有長處。門曰蘇嚧蘇嚧。師曰。雲門與麼
0748c11: 道。雲居則不然。平地上活人無數。入得荊棘林是好
0748c12: 手。忽有人出來說長說短。拈拄杖劈脊便打。何故。水
0748c13: 流溼。火就燥。禍福無門惟人自召。示眾。夫為宗師者
0748c14: 不得已巳垂示一言半句。無非為學者抽釘拔楔解粘
0748c15: 去縛。譬如善舞太阿自然不傷其手。近代據師位訓
0748c16: 學徒。記持文字崇飾語言。誇耀後來增長惡習。不知
0748c17: 有自己已出身之路。如衣壞絮。行棘林中不能自由。少
0748c18: 林直指之宗於此墜地。良可痛傷。汝輩行各須帶
0748c19: 眼。莫教墮他網中出頭不得。只如古人道入此門來
0748c20: 莫存知解。若約山僧見處。直饒知解頓忘猶是門外
0748c21: 漢。到者裏須辨緇素始得。珍重。上堂。觸目不會道。運
0748c22: 足安知路。古人與麼道。大似勞而無功。山僧見處也
0748c23: 要諸人共知。驀拈拄杖卓一下。但得雪消去。自然春
0748c24: 到來。下座。浴佛上堂。真佛無形浴箇甚麼。毗藍園裏
0749a01: 妄見空華。雲門令行不到今日。驀拈拄杖召大眾曰。
0749a02: 今日事作麼生。昆明池裏失劍。曲江江上撈得鋸。
0749a03: 卓拄杖。上堂。老僧開荒時於法堂基上掘得一箇
0749a04: 斧子。久聚兄弟若有用得著者兩手分付。若是荷負
0749a05: 不去。老僧收得來。著甚死急。不如颺向擸堆頭。從
0749a06: 他日炙風吹去也。驀拈拄杖卓一下。鞭起銕牛耕大
0749a07: 地。誰能井底種林檎。上堂。舉盤山和尚曰。心月孤圓
0749a08: 光吞萬象。光非照境境亦非存。光境俱忘復是何物。
0749a09: 洞山曰。光境未忘復是何物。師曰。二尊宿弄物不知
0749a10: 名。各與二十拄杖。不見道。見義不為何勇之有。冬至
0749a11: 上堂。舉洞山冬夜與泰首座喫果子次問曰。有一物
0749a12: 明如日。黑如漆。常在動用中。動用中收不得。過在甚
0749a13: 麼處。座曰過在動用中。洞山令侍者掇退果桌。師曰。
0749a14: 當斷不斷反招其亂。若是徑山見他道過在甚麼處。
0749a15: 便與掀翻果卓。亦使洞山知有宗門向上爪牙。今日
0749a16: 兒孫不致寂寥。雖然。也須踏實地始得。拈拄杖。不
0749a17: 向藍田射石虎。何人知是李將軍。卓拄杖下座。上堂。
0749a18: 一迷一切迷。一悟一切悟。一暗一切暗。一明一切明。
0749a19: 所以道具足凡夫法凡夫不知。具足聖人法聖人不
0749a20: 會。聖人若會即同凡夫。凡夫若知即同聖人。到者裏
0749a21: 塵勞煩惱菩提解脫縛作一塊。且道非非想天即今
0749a22: 有幾人修因證果。拈拄杖。一年三百六十日。一日日
0749a23: 從今日始。拄杖子亦從今日始。卓拄杖。擊碎三玄三
0749a24: 要門。普天匝地清風起。上堂。舉玄沙因鼓山至畫一
0749b01: 圓相。山曰人人出者箇不得。沙曰情知你向驢胎馬
0749b02: 腹裏作活計。山曰和尚又作麼生。沙曰人人出者箇
0749b03: 不得。山曰和尚為甚恁麼道得。某甲恁麼道不得。沙
0749b04: 曰我得你不得。師曰。玄沙與鼓山。難兄亦難弟。若要
0749b05: 出得者箇。總欠悟在。雪竇曰。只知貪觀白浪。不知失
0749b06: 手橈。緇素眼何在。驀拈拄杖畫一畫。一把柳絲收
0749b07: 不得。和煙搭在玉闌干。浴佛上堂。舉藥山因遵布衲
0749b08: 作殿主。浴佛次乃問曰。汝只浴得者箇。還浴得那箇
0749b09: 麼。遵曰把將那箇來。山休去。師曰。藥山能縱不能奪。
0749b10: 布衲能奪不能縱。總未具超宗眼在。黃龍南禪師曰。
0749b11: 二尊宿一出一入未見輸贏。三十年後不得錯舉。早
0749b12: 是錯下名言。徑山見處也要諸人共知。今日殿中普
0749b13: 請浴佛。者箇那箇不得動著。杓柄到手更莫顢頇。擊
0749b14: 拂子。將此深心奉塵剎。是則名為報佛恩。永樂元年
0749b15: 十月二十三日示寂于不動軒。世壽五十八僧臘四
0749b16: 十五。闍維煙焰所至舍利如貫珠。塔于凌霄之陽。
0749b17: 壽昌源禪師法嗣
0749b18: 明州天童元明原良禪師寧海周氏子。初住瑞巖。後
0749b19: 遷天童。有侑宏聖禪師辭曰。嗚呼。山不讓塵故能成
0749b20: 其高。海不讓流故能成其深。師非宿備六度萬行之
0749b21: 願輪。則曷由樹斯大法之功于古今。聖人出興作百
0749b22: 世師。千載一時惟師得之。巍巍窣堵鎮茲東谷。洞上
0749b23: 一宗真規復復。昭告菲訶深勒崖谷。願師再來為法
0749b24: 作則。
0749c01: 天界信禪師法嗣
0749c02: 溫州江心覺初慧恩禪師久依孚中信。中居護龍河
0749c03: 上。師分座說法。後中示寂。師出世建業之聖泉。次
0749c04: 遷永嘉雅山。未幾江心席。牧守疏請師主之。所著
0749c05: 有三會語錄。
0749c06: 徑山悅禪師法嗣
0749c07: 越州悲谿定水見心來復禪師南昌豐城人。姓王氏。
0749c08: 生而穎異。自幼有脫塵志。至正二年于邑之西方寺
0749c09: 祝髮。走雙徑謁南楚。久之乃得證入。命掌內記。無何
0749c10: 避兵會稽。遂主慈谿定水。煥然起廢。以干戈間阻不
0749c11: 能省母。作室于東名蒲菴。取陳尊宿義。遷鄞之天
0749c12: 寧杭之靈隱。示眾。舉城東老姥不欲見佛因緣。頌曰。
0749c13: 佛身光現紫磨金。大地靈悉共欽。兩眼生來不願
0749c14: 見。老婆真有丈夫心。舉文殊維摩各說不二法門。頌
0749c15: 曰。妙喜天中問疾過。機先勘破老維摩。剎塵常說
0749c16: 空聽。一默相酬早是多。舉文殊令善財採藥。頌曰。是
0749c17: 藥拈來會得麼。神方不必問耆婆。若言殺活全工巧。
0749c18: 大地生病轉多。舉馬祖遣人送圓相上徑山。頌曰。
0749c19: 緘回特地謝殷勤。海月山雲見處親。莫怪南陽太饒
0749c20: 舌。乾坤誰是不疑人。舉僧問馬祖離四句絕百非。頌
0749c21: 曰。一幅冰綃五色新。玉梭巧織鳳池春。鴛鴦繡出從
0749c22: 君看。不把金鍼度與人。舉百丈侍馬祖遊山野鴨子
0749c23: 飛過。頌曰。野鴨飛過去忙。馬師見處只尋常。直饒
0749c24: 扭得鼻頭破。也是喪車後藥囊。舉石鞏張弓接三平。
0750a01: 頌曰。石鞏何曾解挽弓。還他有力獲全功。蒿枝不用
0750a02: 施金鏃。射透須彌百萬重。一弓兩箭了平生。未發機
0750a03: 先毒已巳萌。殺活要須親破的。扣弦三下是聲。舉靈
0750a04: 雲見桃華玄沙未徹。頌曰。盡向長安踏早春。紫騮隨
0750a05: 處逐芳塵。年年歌管東風裏。解識桃華有幾人。洪武
0750a06: 元年以高僧徵召至京。賜食內庭慰勞優渥。適建鍾
0750a07: 山大會。師陞座說法。復命蜀王椿從師問道。師答
0750a08: 蜀王問參禪法要。曰禪宗正脈以心傳心。單提徑示
0750a09: 直接上根。不涉言詮不存知解。如擊石火似閃電光。
0750a10: 見即便見。了即便了。得即永得。一聞千悟獲大總持。
0750a11: 用而無盡體不可窮。若乃展轉思量取捨分別。悉屬
0750a12: 邪禪邪道。非菩提智。生死到來總用不著。是則參須
0750a13: 實參悟須實悟。良由自證匪假他求。所以達磨西來
0750a14: 不立文字直指人心見性成佛。謂之教外別傳。其接
0750a15: 二祖可大師祇是點示心體使之自悟。及徵所得乃
0750a16: 曰了了常知言不可及。達磨方與印證曰。即此是自
0750a17: 性清淨心。更勿疑也。當時二祖所言知字。正是親證
0750a18: 心體。蓋心是名。以知為體。此知乃靈知之知。具含眾
0750a19: 妙。性自神解。不藉緣生不因境起。不是作意運想思
0750a20: 慮而知。直是真淨明妙徹靈通應無窮了然常
0750a21: 知。眾生由迷此知即起我相。若了此知剎那成佛。大
0750a22: 抵亙古亙今通凡徹聖別無異法。惟是一心。此心即
0750a23: 法法外無心。此法即心心外無法。豈不見文殊師利
0750a24: 告妙德菩薩言。三界之中以心為主。能觀心者究竟
0750b01: 解脫。不能觀者究竟沉淪。首楞嚴經亦曰。眾生迷悶
0750b02: 背覺合塵。故發塵勞有世間相。我以玅明不生不滅
0750b03: 合如來藏。而如來藏惟玅覺明圓照法界。是故於中
0750b04: 一為無量無量為一。小中現大大中現小。不動道場
0750b05: 十方界。身含十方無盡空。於一毫端現寶王。剎
0750b06: 坐微塵裏轉大法輪。是知欲證菩提即心而已巳。離心
0750b07: 無佛離佛無心。了了識心惺惺見佛。此實玅明真覺
0750b08: 圓照無礙。非智可測惟證乃知。大凡參學日用心體
0750b09: 不明為境所轉。妄生顛倒。心體若明如晝見色。分明
0750b10: 無惑。故先德曰若心馳散即當攝來令住正念。其正
0750b11: 念者當知。惟心無外境界。即復此心亦無自相。念念
0750b12: 不可得故。又曰迷時人逐法。悟了法由人。蓋迷時是
0750b13: 執心為境。被境所奪。法有千差。悟時是了境即心。塵
0750b14: 塵合道。法法全真。出沒卷舒一切由我。為是從上已巳
0750b15: 來禪門相傳單提直指。總無許多言解。但了即心是
0750b16: 佛。頓紹祖位。便坐覺場。如迦陵鳥在而聲壓禽。
0750b17: 似好堅樹出地而高升眾木。且如大乘頓教頓修之
0750b18: 人。一念不生即名為佛。豈論積功累德劫號次第而
0750b19: 後為證果哉。蓋一切眾生心本是佛。以妄念起故乃
0750b20: 為眾生。若一念妄心不生。何為不得佛。又如華嚴經
0750b21: 云。佛子。無一眾生不具如來智慧。但以妄想執著而
0750b22: 不證得。若離妄想則一切智．自然智．無礙智即得現
0750b23: 前。此吾祖所謂圓解圓修一超直入而功高累劫者。
0750b24: 豈誑語耶。但今時人多信不及見不親行不到。若信
0750c01: 得及見得親行得到。晝夜心無間斷寤寐一如。返照
0750c02: 靈源真性顯現。無法不達無理不融。自然應用普周
0750c03: 縱橫任運。到者田地不愁佛不解語。雖在生死常入
0750c04: 涅槃。雖處塵勞常居淨剎。念念釋迦出世。步步彌勒
0750c05: 下生。菩提不修而自成。煩惱不斷而自除。境智雙泯
0750c06: 情謂俱忘。當體即真一心不動。今殿下宿具正信佛
0750c07: 法緣熟。識詣見超心體已巳明。有大力量。不用堆堆兀
0750c08: 兀竟日窮年。但只圓解圓修。於出入起居語默動靜
0750c09: 乃至應事接物發號施令。一切處一切時。念起即覺
0750c10: 常覺不昧。澄慮忘情。久而自契。此三祖所謂明自
0750c11: 照不勞心力。又曰。不離當處常湛然。覓即知君不可
0750c12: 見。於此直下薦得徹去。則是無為而為無修而修。無
0750c13: 得之得無功之功無證之證。最為切當最為省要。昔
0750c14: 閩王請羅山閑禪師開堂演法。山陞座。方收斂僧伽
0750c15: 黎乃曰珍重便下座。閩王近前執山手曰靈山一會
0750c16: 何異今日。看他羅山作家不假言說。而閩王天鑒自
0750c17: 出常情。後來洞山聰曰。羅山忍俊不能禁。大展家風
0750c18: 吼一音。紙墨如山書莫盡。衲僧休向義中尋。此古人
0750c19: 直捷指示處。宗眼明白與眾不同。正所謂相逢不拈
0750c20: 出。舉意便知有。豈在揚眉瞬目鼓唇動舌耶。貧僧恁
0750c21: 麼忉怛。早是畫蛇添足冒睿聽。然蒙賜問不容緘
0750c22: 默。冀國政之暇大圓照中少加垂覽。亦見靈山宿願
0750c23: 不忘祖道。不勝至幸也。復答晉王問禪要曰。二月二
0750c24: 十日敬奉令旨示諭佛法自心所得者。敢不披露愚
0751a01: 衷僭陳萬一。殿下以菩薩應身乘願再來。弘護佛法
0751a02: 善世利生。於統理國務之暇常切究竟佛祖一大事
0751a03: 因緣。此實不忘本願故也。但於日用放捨諸緣休息
0751a04: 萬念。念起即覺常覺不昧。行住坐臥飲食起居應事
0751a05: 接物看得力不得力。勿隨事物轉涉他機境。世間
0751a06: 萬事萬理皆出於心。心若了時無法不了。所以曰心
0751a07: 生則種種法生。心滅則種種法滅。故知心無自性緣
0751a08: 起即空。不用多工最為省要。法華經曰治世語言資
0751a09: 生業等皆與實相不相違背。華嚴經曰不壞世間相
0751a10: 而成出世間法。先德曰一切善惡都莫思量自然得
0751a11: 入清淨心體。此乃佛祖直指示人處。若日用工夫目
0751a12: 前事物。莫管他是善是惡是逆是順是淨是穢。譬如
0751a13: 寶鑑當臺洞照妍醜。物來即應物去不留。不要起一
0751a14: 念分別揀擇心。亦不要問他靜時鬧時苦時樂時。儘
0751a15: 與盡力真實做去。若到無理會處是好消息。便與
0751a16: 一時放下。忽然知解兩忘人法雙泯。即是大休歇大
0751a17: 自在大安樂時節也。昔有國王問波羅提尊者曰何
0751a18: 者是佛。尊者曰見性是佛。王曰師見性否。尊者曰我
0751a19: 見佛性。王曰性在何所。尊者曰性在作用。王曰若當
0751a20: 用時幾處出現。尊者曰若出現時當有其八。王曰其
0751a21: 八出現當為我說。尊者即曰。在胎曰身。處世名人。在
0751a22: 眼曰見。在耳曰聞。在鼻香。在舌談論。在手執捉。在
0751a23: 足運奔。現俱該沙界。收攝在一微塵。識者知是佛
0751a24: 性。不識喚作精魂。此便是究明自性底榜樣。殿下宿
0751b01: 具般若種智。必能照了奚俟鄙言。惟大圓鏡中以心
0751b02: 印心。生幸甚佛法幸甚。後坐胡黨被逮。受極刑時
0751b03: 年七十餘矣。物論哀其無辜。嗚呼。其定業若是耶。所
0751b04: 著有蒲菴集及蒲菴外集。
0751b05: 靈隱明禪師法嗣
0751b06: 杭州淨慈休菴無旨可授禪師台之臨海李氏子。年
0751b07: 十二從季父沙門仲智于石門寺。十九得度為大僧。
0751b08: 參普覺于靈隱。問答之頃疑情頓釋。至元六年出世
0751b09: 台州安聖。閱五年遷隆恩。又二年補真如。明年行宣
0751b10: 政院選主龍華。一坐十三夏。洪武六年杭之中竺以
0751b11: 府侯之命請師主之。至則淨慈諸勤舊相與力爭。屢
0751b12: 不聽。不得已強居二載撾鼓告退。一日示疾。召左
0751b13: 右曰吾逝矣。左右進觚翰。師麾去曰吾宗本無言說。
0751b14: 泊然而寂。世壽六十九僧臘五十。火浴齒牙貫珠不
0751b15: 壞。設利光瑩色如金晶。其徒斂諸不壞并遺骼歸龍
0751b16: 華塔而藏焉。
0751b17: 祖芳聯禪師法嗣
0751b18: 杭州普明立中成禪師郡之錢塘人。姓孫氏。年十三
0751b19: 投慈光若山出家。首謁祖芳。一日室中舉臘月火燒
0751b20: 山話。師呈頌曰。白雲迷舊行蹤。臘月燒山火正紅。
0751b21: 忽地慈風來扇發。冷冰冰處煖烘烘。聯器之。後於北
0751b22: 郭建普明寺以接方來。未幾請歸慈光。正統辛未六
0751b23: 月十三日上堂說偈曰。今年八十一。老病隨緣且遣
0751b24: 日。今年記著後年事。後年記著今朝日。至癸酉如期
0751c01: 坐化。壽八十三。茶毗舍剎無算。建塔于普明。
0751c02: 杭州淨慈照菴宗靜禪師號恬軒叟。郡之高氏子。自
0751c03: 幼薙落本山。適祖芳聯領院事。師依之。久乃得旨。旋
0751c04: 典藏鑰。永樂辛卯應選出主護國。尋遷雪竇無何。僧
0751c05: 錄以淨慈席舉師補之。丁卯朝廷頒賜大藏。師詣
0751c06: 闕謝恩。止于彌陀寺。示微疾謂左右曰。吾緣止矣。沐
0751c07: 浴更衣危坐而寂。世壽七十六僧臘六十。塔于藕華
0751c08: 之祖丘。有三會語錄。
0751c09: 烏石愚禪師法嗣
0751c10: 溫州瑞安護龍太初啟原禪師日本國人。姓源氏。父
0751c11: 官方宰。九歲送入建長寺出家。十八請旨南詢。歷三
0751c12: 年抵福州。時吳元之丙午二月進京貢上表物。受齋
0751c13: 畢。見季潭泐公指令參。後謁烏石傑。一日
0751c14: 上堂曰雪覆千山因甚麼孤不白。師出眾曰雷
0751c15: 聲隱隱雨點全無。曰。艸菴上璃瓦。石室中藏
0751c16: 瑪瑙瓶。師曰大蟲騎南山虎。曰虎生七子阿那
0751c17: 箇無尾巴。師曰第七箇。曰且放汝三十棒。由是許
0751c18: 師入室。後辭出山結茅廬阜。復移石龍。出世廣度。遷
0751c19: 羅陽三。再遷護龍。垂三關語。舜若多神因甚麼
0751c20: 向平地上泥帶水。金翅鳥王劈海取龍吞因甚麼
0751c21: 被泥鰍吞。三世諸佛說不得因甚麼狸奴白牯念
0751c22: 摩訶。一日集眾說偈曰。生也銕面皮。死也銕面皮。一
0751c23: 擊百碎。白日繞銕圍。擲筆坐逝。
0751c24: 金陵靈谷非幻無涯永禪師衢之西安人。年十二投
0752a01: 烏石山傑和尚出家。問何處來。師應聲曰空
0752a02: 無向背。指鐘示師。師信口成頌曰。百鍊爐中滾出
0752a03: 來。空元不惹塵埃。如今挂在人頭上。觸著洪音
0752a04: 九垓。大奇之旋為祝髮。居下版服勤積久疑滯盡
0752a05: 釋得無礙辯。為印可。永樂間擢為僧錄右闡教敕
0752a06: 住靈谷。會朝廷建大齋會。禮官董事甚嚴。師若不經
0752a07: 意者。左右怪問之。師曰自家有一大事甚緊。無暇他
0752a08: 及。沐浴更衣趺坐書偈曰。生死悠悠絕世緣。蒙恩永
0752a09: 樂太平年。者回撒手歸空去。雪霽雲消月正圓。投筆
0752a10: 而逝。上聞遣中官致祭。茶毗舍利布。
0752a11: 
0752a12: 續燈存卷第八
