0318a06: 
0318a07: 
0318a08: 教外別傳卷十四
0318a09: 
0318a10: 六祖大鑒禪師法嗣
0318a11: 青原行思禪師
0318a12: 吉州青原山靜居寺行思禪師。本州安城劉氏子。幼
0318a13: 歲出家。每居論道。師唯默然。聞曹谿法席。乃往參
0318a14: 禮。問曰。當何所務。即不落階級。祖曰。汝曾作甚麼來。
0318a15: 師曰。聖諦亦不為。祖曰。落何階級。師曰。聖諦尚不為。
0318a16: 何階級之有。祖深器之。徑山杲云。莫將閒話為閒話。事從閒話生　楚石琦
0318a17: 云。弄泥團漢。有什麼限會下學徒雖眾。師居首焉。亦猶二祖不
0318a18: 言。少林謂之得髓矣。一日祖謂師曰。從上衣法雙行。
0318a19: 師資遞授。衣以表信。法乃印心。吾今得人。何患不信。
0318a20: 吾受衣以來。遭此多難。況乎後代爭競必多。衣即留
0318a21: 鎮山門。汝當分化一方。無令斷絕。師既得法。歸住青
0318a22: 原○六祖將示滅。有沙彌希遷。即石頭和尚問曰。和尚百
0318a23: 年後。希遷未審當依附何人祖曰。尋思去。及祖順世。
0318a24: 遷每於靜處端坐。寂若忘生。第一座問曰。汝師已巳逝。
0318b01: 空坐奚為。遷曰。我稟遺誡。故尋思爾。座曰。汝有師兄
0318b02: 思和尚。今住吉州。汝因緣在彼。師言甚直。汝自迷耳。
0318b03: 遷聞語。便禮辭祖龕。直詣靜居參禮。師曰。子何方來。
0318b04: 遷曰曹谿。師曰。將得甚麼來。曰未到曹谿。亦不失。師
0318b05: 曰。若恁麼。用去曹谿作甚麼。曰若不到曹谿。爭知不
0318b06: 失。遷又曰。曹谿大師。還識和尚否。師曰。汝今識吾否。
0318b07: 曰識又爭能識得。師曰。眾角雖多。一麟足矣。遷又問。
0318b08: 和尚自離曹谿。甚麼時至此間。師曰。我知汝早晚
0318b09: 離曹谿。曰希遷不從曹谿來。師曰。我亦知汝去處也。
0318b10: 曰和尚幸是大人。莫造次。他日師復問遷。汝甚麼處
0318b11: 來。曰曹谿。師乃舉拂子曰。曹谿還有這箇麼。曰非但
0318b12: 曹谿。西天亦無。師曰。子莫曾到西天否。曰若到即有
0318b13: 也。師曰。未在更道。曰和尚也須道取一半。莫全靠學
0318b14: 人。師曰。不辭向汝道。恐已巳後無人承當○師令遷持
0318b15: 書與南嶽讓和尚曰。汝達書了速回。吾有箇斧子。
0318b16: 與汝住山。遷至彼。未呈書便問。不慕諸聖。不重己已靈
0318b17: 時如何。南嶽曰。子問太高生。何不向下問。遷曰。寧可
0318b18: 永劫受沉淪。不從諸聖求解脫。南嶽便休。玄沙備云。大小石頭。
0318b19: 被南嶽推倒。直至如今起不得　雪竇顯云。石頭洎擔板過。又云。大小大慧。不解據令　天奇瑞云。前村後
0318b20: 塢。東店西街。酒館花樓。星岩月窟。遇歌時。水仙子。鴈兒落。一任婆和。遇儒時。傳以文。約以禮。豈有差殊。大眾。我
0318b21: 恁麼拈提。且道。與他合否。豈不見道。野老門前別有條章遷便回。師問。子返何速。
0318b22: 書信達否。遷曰。書亦不通。信亦不達。去日蒙和尚許
0318b23: 箇斧子。祇今便請。師垂一足。遷便禮拜。尋辭往南
0318b24: 嶽翠巖芝云。思和尚垂足。石頭禮拜。要且不得斧子。且道。後來使箇什麼　黃龍南云。石頭雖然善能馳達。
0318c01: 不辱宗風。其奈逞俊太忙。不知落節。既是落節。回來因什麼得斧子○荷澤神會來參。
0318c02: 師問。甚處來。曰曹谿。師曰。曹谿意旨如何。會振身而
0318c03: 立。師曰。猶帶瓦礫在。曰和尚此間莫有真金與人麼。
0318c04: 師曰。設有。汝向甚麼處著玄沙備云。果然　雲居錫云。祇如玄沙道果然。是真
0318c05: 金是瓦礫　金粟悟云。諸禪德。神會恁麼。也不無見處。因甚思和尚道。猶帶瓦礫在。當時合下什麼語。免為點
0318c06: 罰。何不待伊道曹溪意旨如何。但向道合取狗口。伊若擬議。驀面一唾便行。豈不俊哉。乃振身而立。可謂隨邪
0318c07: 逐惡。更云和尚此間莫有真金與人。益見不唧。然則即今莫有振身而立者麼。廣慧要與伊三十棒。且道。賞
0318c08: 伊罰伊○僧問。如何是佛法大意。師曰。廬陵米作麼價。
0318c09: 青原下一世
0318c10: 石頭希遷禪師青原思法嗣
0318c11: 南嶽石頭希遷禪師。端州高要陳氏子。造曹谿得度。
0318c12: 未具戒。屬祖圓寂。稟遺命。謁青原。青原問曰。有人道。
0318c13: 嶺南有消息。師曰。有人不道嶺南有消息。曰若恁麼。
0318c14: 大藏小藏。從何而來。師曰。盡從這裏去。青原然之○
0318c15: 師於唐天寶初。荐之衡山南寺。寺之東。有石狀如臺。
0318c16: 乃結庵其上。時號石頭和尚○師因看肇論。至會萬
0318c17: 物為己已者其唯聖人乎。師乃拊几曰。聖人無己已。靡所
0318c18: 不己已。法身無象。誰云自他。圓鑑靈照於其間。萬象體
0318c19: 玄而自現。境智非一。孰云去來。至哉斯語也。遂掩卷
0318c20: 不覺寢夢。自身與六祖。同乘一龜。游泳深池之內。覺
0318c21: 而詳之。靈龜者智也。池者性海也。吾與祖師同乘靈
0318c22: 智。遊性海矣。遂著參同契曰。竺土大仙心。東西密相
0318c23: 付。人根有利鈍。道無南北祖。靈源明皎潔。枝派暗流
0318c24: 注。執事元是迷。契理亦非悟。門門一切境。回互不回
0319a01: 互。回而更相涉。不爾依位住。色本殊質象。聲元異樂
0319a02: 苦。暗合上中言。明明清濁句。四大性自復。如子得其
0319a04: 醋。然依一一法。依根葉分布。本末須歸宗。尊卑用其
0319a05: 語。當明中有暗。勿以暗相遇。當暗中有明。勿以明相
0319a06: 。明暗各相對。比如前後步。萬物自有功。當言用及
0319a07: 處。事存函蓋合。理應箭鋒拄。承言須會宗。勿自立規
0319a08: 矩。觸目不會道。運足焉知路。進步非近遠。迷隔山河
0319a09: 固。謹白參玄人。光陰莫度○門人道悟問。曹谿意
0319a10: 旨誰人得。師曰。會佛法人得。曰師還得否。師曰不得。
0319a11: 曰為甚麼不得。師曰。我不會佛法○僧問。如何是解
0319a12: 脫。師曰。誰縛汝。問如何是淨土。師曰。誰垢汝。問如何
0319a13: 是涅槃。師曰。誰將生死與汝○師問新到。從甚麼處
0319a14: 來。曰江西來。師曰。見馬大師否。曰見。師乃指一橛柴
0319a15: 曰。馬師何似這箇。僧無對回舉似馬祖。祖云。汝見橛柴大小。云沒量大。祖云。
0319a16: 汝甚有力。僧云何也。祖云。汝從南嶽。負一橛柴來。豈不是有力○大顛問。古人云。道
0319a17: 有道無。俱是謗。請師除。師曰。一物亦無。除箇甚麼。師
0319a18: 問。併咽脣吻道將來。大顛曰。無這箇。師曰。若
0319a19: 恁麼。汝即得入門○道悟問。如何是佛法大意。師曰。
0319a20: 不得不知。悟曰。向上更有轉處也無。師曰。長空不礙
0319a21: 白雲飛○問如何是禪。師曰碌○問如何是道。師
0319a22: 曰木頭。
0319a23: 青原下二世
0319a24: 藥山惟儼禪師石頭遷法嗣
0319b01: 澧州藥山惟儼禪師。絳州韓氏子。年十七。依朝陽西
0319b02: 山慧照禪師出家。納戒于衡嶽希操律師。博通經論。
0319b03: 嚴持戒律。一日自歎曰。大丈夫。當離法自淨。誰能屑
0319b04: 屑。事細行於布巾邪。首造石頭之室。便問。三乘十二
0319b05: 分教。某甲粗知。嘗聞南方直指人心見性成佛。實未
0319b06: 明了。伏望和尚慈悲指示。石頭曰。恁麼也不得。不恁
0319b07: 麼也不得。恁麼不恁麼總不得。子作麼生。師罔措。石
0319b08: 頭曰。子因緣不在此。且往馬大師處去。師稟命恭禮
0319b09: 馬祖。仍伸前問。祖曰。我有時教伊揚眉瞬目。有時不
0319b10: 教伊揚眉瞬目。有時揚眉瞬目者是。有時揚眉瞬目
0319b11: 者不是。子作麼生。師於言下契悟。便禮拜。祖曰。你見
0319b12: 甚麼道理。便禮拜。師曰。某甲在石頭處。如蚊子上鐵
0319b13: 牛。祖曰。汝既如是。善自護持。侍奉三年法雲秀云。石頭好箇無孔
0319b14: 鐵鎚。大似分付不。藥山雖然過江西悟去。爭奈平地上喫交。有什麼扶策處。具眼者試辨看　五祖演云。老
0319b15: 僧在眾日。聞兄弟商量道。即心即佛也不得。不即心即佛也不得。若恁磨說話。敢稱禪客。殊不知。古人文武兼
0319b16: 備。韜略雙全。山僧見處。也要諸人共知。只見波濤湧。不見海龍宮　大溈智云。說什麼在石頭時。如蚊子上鐵
0319b17: 牛。只今又何曾吐露得出　溈山果云。前箭猶自可。後箭射人深。藥山直饒恁麼悟去。也落第二月　徑山杲
0319b18: 云。好箇話端。阿誰會舉。舉得十分。未敢相許　楚石琦云。藥山只知蚊子上鐵牛。不知鐵牛叮蚊子。露柱親遭
0319b19: 一口。燈籠無地藏身。嚇得馬大師。變作老妙喜。我且問你。話端從甚麼處說起。相罵饒你插觜。相唾饒你潑水
0319b20: 一日祖問。子近日見處作麼生。師曰。皮膚脫落盡。唯
0319b21: 有一真實。祖曰。子之所得。可謂協於心體。布於四肢。
0319b22: 既然如是。將三條篾。束取肚皮。隨處住山去。師曰。某
0319b23: 甲又是何人。敢言住山。祖曰。不然。未有常行而不住。
0319b24: 未有常住而不行。欲益無所益。欲為無所為。宜作舟
0319c01: 航。無久住此。師乃辭祖返石頭。一日在石上坐次。石
0319c02: 頭問曰。汝在這裏作麼。曰一物不為。石頭曰。恁麼即
0319c03: 閑坐也。曰若閑坐即為也。石頭曰。汝道不為。不為箇
0319c04: 甚麼。曰千聖亦不識。石頭以偈讚曰。從來共住不知
0319c05: 名。任運相將祇麼行。自占上賢猶不識。造次凡流豈
0319c06: 可明徑山杲云。物是實價。錢是足陌○石頭垂語曰。言語動用沒交
0319c07: 涉。師曰。非言語動用。亦沒交涉。石頭曰。我這裏。針劄
0319c08: 不入。師曰。我這裏。如石上栽華。石頭然之○後居澧
0319c09: 州藥山。海眾雲會。師與道吾。說茗谿上世。為節察來。
0319c10: 道吾曰。和尚上世。曾為甚麼。師曰。我痿痿羸羸。且恁
0319c11: 麼過時。道吾曰。憑何如此。師曰。我不曾展他書卷石霜
0319c12: 諸別云。書卷不曾展○謂雲巖曰。與我喚沙彌來。雲巖曰。喚他
0319c13: 來作甚麼。師曰。我有箇折鐺子。要他提上挈下。雲
0319c14: 巖曰。恁麼則與和尚。出一隻手去也。師便休溈山云。藥山
0319c15: 若不得雲巖折鐺子。幾成廢器。大溈折鐺子。也與諸人。共出一隻手。何故。且圖古風不墜　昭覺勤云。舉
0319c16: 一明三。是衲僧尋常行履。雲巖既告知來。藥山亦不謬分付。崇寧雖百醜千拙。有箇沒底籃子。更望諸人兩
0319c17: 手提挈。何故。有條攀條　天童華云。藥山道頭。雲巖知尾。雖然頭尾相稱。要且不識羞○道吾
0319c18: 雲巖侍立次。師指按山上枯榮二樹。問道吾曰。枯者
0319c19: 是。榮者是。道吾曰。榮者是。師曰。灼然一切處光明燦
0319c20: 爛去。又問雲巖。枯者是。榮者是。雲巖曰。枯者是。師曰。
0319c21: 灼然一切處放教枯淡去。高沙彌忽至。師曰。枯者是。
0319c22: 榮者是。高曰。枯者從他枯。榮者從他榮。師顧道吾雲
0319c23: 巖曰。不是不是○師久不陞堂。院主白曰。大眾久思
0319c24: 和尚示誨。師曰。打鐘著。眾纔集。師便下座歸方丈。院
0320a01: 主隨後問曰。和尚既許為大眾說話。為甚麼一言不
0320a02: 措。師曰。經有經師。論有論師。爭怪得老僧雪竇顯云。可惜藥山
0320a03: 老漢。平地上喫撲。盡大地人扶不起　瑯琊覺云。藥山下座。不妨疑。及乎院主拶。失一隻眼　翠巖芝
0320a04: 云。藥山下座。院主當初不為說法。可謂誤他三軍　薦福懷云。藥山還見院主麼。院主還見藥山麼。三十年
0320a05: 後。遇作家。不得錯舉　五祖演云。雖然以己已妨人。爭奈賊身已巳露。諸人要識藥山麼。閑持經卷倚松立。笑問
0320a06: 客從何處來　開福寧云。藥山慎初護末。佛眼難窺。院主狹路相逢。等閑蹉過　雪竇宗云。威音劫外手。誰
0320a07: 肯同歸。十字街頭擲金。幾人踏。敢問大眾。且道。藥山曾說不曾說。若道曾說。是謗藥山。若道不曾說。是孤負
0320a08: 藥山。且道畢竟為人在甚麼處。良久云。須知雲外千上。別有靈松帶雨寒　天童傑。舉翠巖拈了云。翠巖只
0320a09: 具一隻眼。殊不知。藥山歸方丈。正是勞他三軍　資福先云。藥山竟歸方丈。似箇好人。只被他輕輕一捏。便
0320a10: 見忘前失後○師問雲巖。作甚麼。雲巖曰。擔屎。師曰。那箇
0320a11: 。雲巖曰在。師曰。汝來去為誰。曰替他東西。師曰。何
0320a12: 不教並行。曰和尚莫謗他。師曰。不合恁麼道。曰如何
0320a13: 道。師曰。還曾擔麼○問僧。甚處來。曰湖南來。師曰。洞
0320a14: 庭湖水滿也未。曰未。師曰。許多時雨水。為甚麼未滿。
0320a15: 僧無語道吾智云。滿也　雲巖晟云。湛湛地　洞山价云。甚麼劫中。曾增減來　雲門偃云。祇在
0320a16: 這裏○問龐居士。一乘中還著得這箇事麼。居士曰。某
0320a17: 甲祇管日求升合。不知還著得麼。師曰。道居士不見
0320a18: 石頭得麼。居士曰。拈一放一。未為好手。師曰。老僧住
0320a19: 持事繁居士珍重便出。師曰。拈一放一。的是好手。居
0320a20: 士曰。好箇一乘問宗。今日失也。師曰是是○師與
0320a21: 雲巖遊山。腰間刀響。雲巖問。甚麼物作聲。師抽刀驀
0320a22: 口作斫勢洞山价。舉示眾云。看他藥山橫身為這箇事。今時人欲明向上事。須體此意始得
0320a23: ○遵布衲浴佛。師曰。這箇從汝浴。還浴得那箇麼。遵
0320a24: 曰。把將那箇來。師乃休長慶稜云。邪法難扶　報慈遂云。且道。長慶恁麼道。在賓
0320b01: 在主。眾中喚作浴佛語。亦云兼帶語。且道。盡善不盡善○問學人有疑。請師決。
0320b02: 師曰。待上堂時來。與闍黎決疑。至晚上堂。眾集。師曰。
0320b03: 今日請決疑上座。在甚麼處。其僧出眾而立。師下禪
0320b04: 把住曰。大眾。這僧有疑。便與一推。歸方丈報慈遂云。
0320b05: 且道。與伊決疑。否。若決疑。甚麼處是決疑。若不與決疑。又道。待上堂時。與汝決疑　翠巖芝云。藥山與麼決疑。
0320b06: 土上更加泥。雖然如是。這僧也不得孤負藥山　雲居元云。大小藥山。被這僧勘破○師令供
0320b07: 養主抄化。甘行者問。甚處來。曰藥山來。甘曰。來作麼。
0320b08: 曰教化。甘曰。將得藥來麼。曰行者有甚麼病。甘便捨
0320b09: 銀兩鋌。意山中有人。此物回。無人即休。化主便歸
0320b10: 納疏。師問曰。子歸何速。化主曰。問佛法相當。得銀兩
0320b11: 鋌。師令舉其語。化主舉已巳。師曰。速送還他。子著賊了
0320b12: 也。化主便送還。甘曰。由來有人。遂添銀施之同安顯云。早知
0320b13: 行者恁麼問。終不道藥山來　雪空云。藥山老漢。亦自小膽。若是東山。即便收下。何故。且教甘贄老漢。疑三
0320b14: 十年○問僧。見說汝解算。是否。曰不敢。師曰。汝試算老
0320b15: 僧看。僧無對雲巖晟舉問洞山。汝作麼生。洞山云。請和尚生月○師書佛字。
0320b16: 問道吾。是甚麼字。道吾曰佛字。師曰。多口阿師○夜
0320b17: 參不點燈。師垂語曰。我有一句子。待特牛生兒。即向
0320b18: 你道。有僧曰。特牛生兒也。祇是和尚不道。師曰。侍者
0320b19: 把燈來。其僧抽身入眾洞山价云。這僧會。只是不肯禮拜　清欽云。特牛兒。牸
0320b20: 牛兒。又代云。雙生　翠巖芝云。我即不然。特牛生兒也。不向你道。何故如此。若向你道。何處更有王老師　投
0320b21: 子青云。且道。甚處是這僧會底道理。若道得。可為這僧雪屈。若道不得。被藥山瞞　浮山遠云。我有一句子。
0320b22: 待無舌人問即道　昭覺勤云。藥山垂釣。意在鯤鯨。這僧吞鉤。三千激浪。洞山眼正。千里同風。法燈重整槍旗。
0320b23: 再裝甲冑。夾山即不然。有一句子。威音已巳前。道與諸人了。或有問。明頭合。暗頭合。只向他道。龍得水時添意氣。
0320b24: 虎逢山色長威獰　黃龍震云。會麼。如人暗中書字。字雖不成。文彩已巳彰。文彩既彰。點燈為甚不見。不見道。賊
0320c01: 是小人。智過君子　天奇瑞云。藥山當時滿口道出。又言特牛生兒。正是揚聲止響。欲隱彌露。這僧全身獨露。
0320c02: 又歸眾而藏。亦是靈龜拽尾。拂成痕。洞山就事傳聲。未有師資之禮。山僧不然。當時只道。低聲。免得這些
0320c03: 絡○看經次。僧問。和尚尋常不許人看經。為甚麼
0320c04: 自看。師曰。我祇圖遮眼。曰某甲學和尚。還得也無。師
0320c05: 曰。汝若看。牛皮也須穿長慶稜云。眼有何過　報慈遂云。且道。長慶會藥山意。不
0320c06: 會藥山意　雪竇宗云。真心不動。教海澄明。得用如如。義天炳煥。正恁麼時。且道。是經是眼。若向這裏見得徹。
0320c07: 更不用循行數墨。逐妄迷真。其或未然。牛皮穿透猶自可。髑髏野幾人知　金粟悟云。藥山豈只遮眼。直得
0320c08: 通身。這僧若看。豈只牛皮須穿。直得撞破乾坤。始得不被瞞○問平田淺草。麈
0320c09: 鹿成群。如何射得麈中主。師曰看箭。僧放身便倒。師
0320c10: 曰。侍者拖出這死漢。僧便走。師曰。弄泥團漢。有甚麼
0320c11: 限雪竇顯云。三步雖活。五步須死。頌云。麈中主。君看取。下一箭。走三步。五步若活。成趁虎。正眼從來付獵
0320c12: 人。復高聲云。看箭　雲居元云。藥山千鈞之弩。不為鼷鼠發機。這僧帶箭出門。一死更不再活　淨慈昌云。這
0320c13: 僧得猢孫。入他市。藥山騎箇猛虎。直上高山。若作一處商量。終是遭人檢點○院主報。
0320c14: 打鐘也。請和尚上堂。師曰。汝與我擎盂去。曰和尚
0320c15: 無手來多少時。師曰。汝祇是枉披袈裟。曰某甲祇恁
0320c16: 麼。和尚如何。師曰。我無這箇眷屬○園頭栽菜次。師
0320c17: 曰。栽即不障汝栽。莫教根生。曰既不教根生。大眾喫
0320c18: 甚麼。師曰。汝還有口麼。園頭無對○師坐次。僧問。兀
0320c19: 兀地思量甚麼。師曰。思量箇不思量底。曰不思量底。
0320c20: 如何思量。師曰。非思量無準範頌云。兀兀地思量。無可得思量。無可思量處。真箇
0320c21: 好思量。大庾嶺頭逢六祖。鰲山店上見曾郎○問學人擬歸鄉時如何。師
0320c22: 曰。汝父母身紅爛。臥在荊棘林中。汝歸何所。曰恁
0320c23: 麼則不歸去也。師曰。汝須歸去。汝若歸鄉。示汝箇
0320c24: 休糧方子。曰便請。師曰。二時上堂。不得破一粒米
0321a01: ○朗州刺剌史李翱問。師何姓。師曰。正是時。李不委。
0321a02: 問院主。某甲適來問和尚姓。和尚曰正是時。未審姓
0321a03: 甚麼。院主曰。恁麼則姓韓也。師聞乃曰。得恁麼不識
0321a04: 好惡。若是夏時對他。便是姓熱○李初嚮師玄化。屢
0321a05: 請不赴。乃躬謁之。師執經卷不顧。侍者曰。太守在此。
0321a06: 李性褊急。乃曰。見面不如聞名。拂袖便出。師曰。太守。
0321a07: 何得貴耳賤目。李回拱謝。問曰。如何是道。師以手指
0321a08: 上下曰。會麼。李曰不會。師曰。雲在青天水在瓶。李忻
0321a09: 愜作禮。而述偈曰。鍊得身形似形。千株松下兩函
0321a10: 經。我來問道無餘說。雲在青天水在瓶。報慈遂云。且道。李太守。是
0321a11: 讚他語明他語。須是行眼始得李又問。如何是戒定慧。師曰。貧道
0321a12: 這裏。無此閑家具。李莫測玄旨。師曰。太守。欲得保任
0321a13: 此事。直須向高高山頂立。深深海底行。閨閣中物捨
0321a14: 不得。便為滲漏張無盡頌云。雲在青天水在瓶。眼光隨指落深坑。溪花不耐風霜苦。說甚
0321a15: 深深海底行○師一夜登山經行。忽雲開見月。大嘯一聲。
0321a16: 應澧陽東九十里許。居民盡謂東家。明晨迭相推問。
0321a17: 直至藥山。徒眾曰。昨夜和尚。山頂大嘯。
0321a18: 丹霞天然禪師石頭遷法嗣
0321a19: 鄧州丹霞天然禪師。本習儒業。將入長安應舉。方宿
0321a20: 於逆旅。偶禪者問曰。仁者何往。曰選官去。禪者曰。選
0321a21: 官何如選佛。曰選佛當往何所。禪者曰。今江西馬大
0321a22: 師出世。是選佛之場。仁者可往。遂直造江西。纔見祖。
0321a23: 師以手拓頭額。祖顧視。良久曰。南嶽石頭是汝師
0321a24: 也。據抵石頭。還以前意投之。石頭曰。著槽廠去。師禮
0321b01: 謝。入行者房。隨次執爨役。凡三年。忽一日。石頭告眾
0321b02: 曰。來日佛殿前草。至來日。大眾諸童行。各備鍬钁
0321b03: 草。獨師以盆盛水沐頭。於石頭前胡跪。石頭見而
0321b04: 笑之。便與剃髮。又為說戒。師乃掩耳而出。再往江西。
0321b05: 謁馬祖。未參禮。便入僧堂內。騎聖僧頸而坐。時大眾
0321b06: 驚愕。遽報馬祖。祖躬入堂。視之曰。我子天然。師即下
0321b07: 地禮拜曰。謝師賜法號。因名天然。祖問。從甚處來。師
0321b08: 曰石頭。祖曰。石頭路滑。還躂倒汝麼。師曰。若躂倒。即
0321b09: 不來也。乃杖錫觀方○遇慧林寺。遇天大寒。取木佛
0321b10: 燒火向。院主訶曰。何得燒我木佛。師以杖子撥曰。
0321b11: 吾燒取舍利。院主曰。木佛何有舍利。師曰。既無舍利。
0321b12: 更取兩尊燒。院主自後眉鬚墮落大寧寬。因僧問。丹霞燒木佛。為甚院
0321b13: 主眉鬚墮落。寬云。賊不打貧兒家　投子青云。不會作客。勞煩主人　保寧勇云。院主眉鬚墮落即且置。且道。
0321b14: 丹霞眉毛在也無。若也見得。與古佛同參。若也不見。切忌撥無因果　寶文云。丹霞燒木佛。院主眉鬚落。驀
0321b15: 拈拄杖云。不是木佛。擲下拄杖云。誰敢燒你。擬即眉鬚落。不擬又且如何。高聲云。行者拈起拄杖　東禪嶽云。
0321b16: 古人做處。今人合知。如展一面皂纛旗。殺一有罪。而天下咸服。如其無罪。法亦難施。直饒千聖出頭來。安排一
0321b17: 字也不得　天童華云。諸方商量道。院主忽起疑心。而致斯禍。又云。院主天寒。不與丹霞火向。致令燒木佛。
0321b18: 遂乃眉鬚墮落。殊不知。院主買鐵得金。一場富貴　靈隱嶽云。諸人要知麼。大小丹霞。向深村裏。失一隻眼。
0321b19: 院主也是如蟲禦木。偶爾成文。光孝門下。也無木佛得燒。只有一星無火。直是難近傍。擬之則燎面門。諸
0321b20: 人須是退步看。驀地冷裏豆爆。驚天動地。直教佛祖救不得。喝一喝○謁忠國師。問
0321b21: 侍者。國師在否。曰在即在。不見客。師曰。太深遠生。曰
0321b22: 佛眼亦不見。師曰。龍生龍子。鳳生鳳兒。國師睡起。
0321b23: 侍者以告。國師乃打侍者二十棒遣出。師聞曰。不謬
0321b24: 為南陽國師○明日再往禮拜。見國師。便展坐具。國
0321c01: 師曰。不用不用。師退後。國師曰。如是如是。師進前。
0321c02: 國師曰。不是不是。師遶國師一便出。國師曰。去聖
0321c03: 時遙。人多懈怠。三十年後。覓此漢也難得保福展云。丹霞貪程。
0321c04: 不覺行困　溈山云。丹霞可謂懷藏至寶。遇智者乃增輝。國師鴻門大啟。陟者須是奇人。如今還有為丹霞
0321c05: 作主者麼。出來與大溈相見。有麼。不是龍門客。切忌遭點額　泐潭準云。客路如天遠。侯門似海深。登彌天釋
0321c06: 之門者。須是奇人。接待高賓。應有孟君之度量。苟不如是。便見主賓道異。雲泥不合　大溈果云。丹霞一進
0321c07: 一退。暗中嬴得一。國師倒東擂西。未免傍觀者哂　蔣山懃云。賓主相見。欲展不展。退後進前。禮過成諂。猶
0321c08: 幸南陽老而不耄　東禪觀云。明鏡當臺。胡來胡現。漢來漢現。霜鐘在架。大扣大鳴。小扣小鳴。一卷一舒。一擒
0321c09: 一縱。可謂照用兩全。行說俱到。且如國師道。去聖時遙。人多懈怠。三十年後。討箇師僧也難得。畢竟是褒是貶
0321c10: 　天奇瑞云。三而骨髓親見。三答而命全彰。不犯風。自然契合。乾坤之內。寬行大步。海嶽之中。惸尊獨
0321c11: 貴○訪龐居士。見女子靈照洗菜次。師曰。居士在否。
0321c12: 女子放下菜籃。斂手而立。師又問。居士在否。女子提
0321c13: 籃便行。師遂回。須臾居士歸。女子乃舉前話。居士曰。
0321c14: 丹霞在麼。女曰去也。居士曰。赤土塗牛妳溈山云。大小丹霞。
0321c15: 被居士女子勘破。山僧當時若作丹霞。但與呵呵大笑。待他問長老笑箇甚麼。向道。不是冤家不聚頭　蔣
0321c16: 山勤云。丹霞從苗辨地。靈照因語識人。放下菜籃。當處發生。提起菜籃。隨處滅盡。居士云。赤土塗牛嬭。屋裏販
0321c17: 揚州。且道。畢竟如何。各自散去。免增話會○又一日訪龐居士。至門首相
0321c18: 見。師乃問。居士在否。居士曰。饑不擇食。師曰。龐老在
0321c19: 否。居士曰。蒼天蒼天。便入宅去。師曰。蒼天蒼天。便回
0321c20: ○師因去馬祖處。路逢一老人與一童子。師問。公住
0321c21: 何處。老人曰。上是天。下是地。師曰。忽遇天崩地陷。又
0321c22: 作麼生。老人曰。蒼天蒼天。童子噓一聲。師曰。非父不
0321c23: 生其子。老人便與童子入山去正覺顯云。上天下地。不妨聰明。蒼天蒼天。
0321c24: 隨語生解。是父是子。褒貶分明。一聲。較些子○師問龐居士。昨日相見。
0322a01: 何似今日。居士曰。如法舉昨日事來。作箇宗眼。師曰。
0322a02: 祇如宗眼。還著得龐公麼。居士曰。我在你眼裏。師曰。
0322a03: 某甲眼窄。何處安身。居士曰。是眼何窄。是身何安。師
0322a04: 休去。居士曰。更道取一句。便得此話圓。師亦不對。居
0322a05: 士曰。就中這一句。無人道得蔣山勤云。是眼何窄。是身何安。昨日今日。事無
0322a06: 兩般。淮南兩浙。秋熱春寒。恁麼會得。也大無端。三十年後。莫受人瞞○師與龐居士行
0322a07: 次。見一泓水。居士以手指曰。便與麼也還辨不出。師
0322a08: 曰。灼然是辨不出。居士乃戽水潑師二掬。師曰。莫與
0322a09: 麼莫與麼。居士曰。須與麼須與麼。師戽水潑居士
0322a10: 三掬。師曰。正與麼時。堪作甚麼。居士曰。無外物。師曰。
0322a11: 得便宜者少。居士曰。誰是落便宜者○元和三年。於
0322a12: 天津橋橫臥。會留守鄭公出。呵之不起。吏問其故。師
0322a13: 徐曰。無事僧。留守異之○問僧。甚麼處宿。曰山下宿。
0322a14: 師曰。甚麼處喫飯。曰山下喫飯。師曰。將飯與闍黎喫
0322a15: 底人。還具眼也無。僧無對長慶稜問保福。將飯與人喫。感恩有分。為甚麼不具眼。保
0322a16: 福云。施者受者。二俱瞎漢。長慶云。盡其機來。還成瞎不。保福云。道某甲瞎得麼　報慈遂徵云。且道。長慶明丹
0322a17: 霞意。為復自用家財　芭蕉徹云。各具一得一失。又代僧云。爭不足。讓有餘。又代丹霞云。施受俱無利益　汾
0322a18: 陽昭代云。若不上山。爭識丹霞　保寧勇代云。今日被和尚勘破　天童華云。丹霞既已巳龍頭蛇尾。長慶保福
0322a19: 只得將錯就錯。雖然二三老宿。要且不知老僧落處。具擇法眼者。試請辨看。
0322a20: 潭州大川禪師石頭遷法嗣
0322a21: 潭州大川禪師。亦曰大湖江陵僧參。師問。幾時發足江陵。
0322a22: 僧提起坐具。師曰。謝子遠來。下去。僧繞禪一便。
0322a23: 出。師曰。若不恁麼。爭知眼目端的。僧拊掌曰。苦殺人。
0322a24: 洎合錯判諸方。師曰。甚得禪宗道理僧舉似丹霞。丹霞云。於大川法
0322b01: 道即得。我這裏不然。云未審此間作麼生。丹霞云。猶較大川三步在。僧禮拜。丹霞云。錯判諸方者多　洞山价
0322b02: 云。不是丹霞。難分玉石　金粟悟云。洞山老漢。失一隻眼。須知這僧禮拜。不是好心。只是後來少一轉語。前
0322b03: 話不圓。所以遭人簡點。當時待丹霞云。錯判諸方底甚多。但拊掌笑云。這老漢。大似不打自招。如此。則任是老
0322b04: 丹霞。也未免疑。
0322b05: 大顛寶通禪師石頭遷法嗣
0322b06: 潮州靈山大顛寶通禪師。初參石頭。石頭問。那箇是
0322b07: 汝心。師曰。見言語者是。石頭便喝出。經旬日。師問
0322b08: 前者既不是。除此外。何者是心。石頭曰。除揚眉瞬
0322b09: 目。將心來。師曰。無心可將來。石頭曰。元來有心。何言
0322b10: 無心。無心盡同謗。師於言下大悟。徑山杲云。且道大顛悟得箇甚麼
0322b11: 異日侍立次。石頭問。汝是參禪僧。是州縣白蹋僧。師
0322b12: 曰。是參禪僧。石頭曰。何者是禪。師曰。揚眉瞬目。石頭
0322b13: 曰。除揚眉瞬目外。將你本來面目呈看。師曰。請和
0322b14: 尚除揚眉瞬目外鑒。石頭曰。我除竟。師曰。將呈了
0322b15: 也。石頭曰。汝既將呈我心如何。師曰。不異和尚。石頭
0322b16: 曰。不關汝事。師曰。本無物。石頭曰。汝亦無物。師曰。既
0322b17: 無物即真物。石頭曰。真物不可得。汝心見量意旨如
0322b18: 此。也大須護持○韓文公。一日相訪。問師春秋多少。
0322b19: 師提起數珠曰。會麼。公曰不會。師曰。晝夜一百八。公
0322b20: 不曉。遂回。次日再來。至門前。見首座舉前話。問意旨
0322b21: 如何。首座扣齒三下。及見師理前問。師亦扣齒三下。
0322b22: 公曰。原來佛法無兩般。師曰。是何道理。公曰。適來問
0322b23: 首座亦如是。師乃召首座。是汝如此對否。首座曰是。
0322b24: 師便打出院保福展云。首座知前不知後。大顛令不單行　徑山信云。大顛和尚。賊過
0322c01: 後張弓。活埋他俗人。雖然如是。祇救得一半。頌云。夜深賊被狗子咬。墻洞慌忙補得好。補不好。長安幾箇知天
0322c02: 曉○文公。又一日白師曰。弟子軍州事繁。佛法省要
0322c03: 處。乞師一語。師良久。公罔措。時三平為侍者。乃敲禪
0322c04: 三下。師曰作麼。三平曰。先以定動。後以智拔。公乃
0322c05: 曰。和尚門風高峻。弟子於侍者邊。得箇入處五祖戒代大顛。
0322c06: 拈拄杖打侍者　笑巖寶云。侍者雖善輔弼。也是因邪打正。文公得箇入處。終為臣子。戒代顛打侍者。總不如
0322c07: 放過好。乃良久云。還知麼。赤心片片知人少。覿面堆堆昧者多。
0322c08: 長髭曠禪師石頭遷法嗣
0322c09: 潭州長髭曠禪師。曹谿禮祖塔。回參石頭。石頭問。甚
0322c10: 麼處來。曰嶺南來。石頭曰。大庾嶺頭一鋪功德成就
0322c11: 也未。師曰。成就久矣。祇欠點眼在。石頭曰。莫要點眼
0322c12: 麼。師曰便請。石頭乃垂下一足。師禮拜。石頭曰。汝見
0322c13: 箇甚麼道理。便禮拜。師曰。據某甲所見。如紅爐上一
0322c14: 點雪報慈遂云。且道。長髭具眼祗對。不具眼祗對。若具眼。為甚麼請道點眼。若不具眼。又道成就久矣。且
0322c15: 作麼生商量　清涼欽代云。和尚可謂眼昏　雪竇顯云。無眼功德。有什麼點處　雲居元云。可惜勞而無功
0322c16: 　徑山杲云。眾中商量甚多。或云。無眼功德。有甚點處。或云。莫要點眼麼。待他道便請。好劈脊便打。若恁麼。未
0322c17: 免穢污這功德。雲門即不然。待這老漢垂下一足。但道起動和尚　楚石琦云。長髭親從大庾嶺來。平白被石
0322c18: 頭熱謾一上。見箇什麼。便問。一鋪功德成就也未。空裏釘橛。又有長髭把不定。便道。成就久矣。只欠點眼在。
0322c19: 一盲引眾盲。石頭垂下一足。還當得點眼也無。一箇既不惺惺。兩箇更是。如紅爐一點雪。果然。諸人切忌
0322c20: 接響承。脫空妄語○龐居士到。師陞座。眾集定。居士出曰。各
0322c21: 請自檢好。於禪右立。時有僧問。不觸主人翁。請
0322c22: 師答話。師曰。識龐公麼。曰不識。居士便搊住曰。苦哉
0322c23: 苦哉。僧無對。居士便拓開。師少間問。適來這僧。還
0322c24: 喫棒否。居士曰。待伊甘始得。師曰。居士祇見錐頭利。
0323a01: 不見鑿頭方。居士曰。恁麼說話。某甲即得。外人聞之。
0323a02: 要且不好。師曰。不好箇甚麼。居士曰。阿師祇見錐頭
0323a03: 尖。不見鑿頭利○李行婆來。師乃問。憶得在絳州時
0323a04: 事麼。婆曰。非師不委。師曰。多少實在。婆曰。有甚諱
0323a05: 處。師曰。念你是女人。放你拄杖。婆曰。某甲終不見尊
0323a06: 宿過。師曰。老僧過在甚麼處。婆曰。和尚無過。婆豈有
0323a07: 過。師曰。無過的人作麼生。婆乃拳曰。與麼總成顛
0323a08: 倒。師曰。實無諱處。
0323a09: 京兆尸利禪師石頭遷法嗣
0323a10: 京兆府尸利禪師。問石頭。如何是學人本分事。石頭
0323a11: 曰。汝何從吾覓。曰不從師覓。如何即得。石頭曰。汝還
0323a12: 曾失麼。師乃契會厥旨。
0323a13: 招提慧朗禪師石頭遷法嗣
0323a14: 潭州招提寺慧朗禪師。始興曲江人也。初參馬祖。祖
0323a15: 問。汝來何求。曰求佛知見。祖曰。佛無知見。知見乃魔
0323a16: 耳。汝自何來。曰南嶽來。祖曰。汝從南嶽來。未識曹谿
0323a17: 心要。汝速歸彼。不宜他往。師歸石頭。便問。如何是佛。
0323a18: 石頭曰。汝無佛性。師曰。蠢動含靈。又作麼生。石頭曰。
0323a19: 蠢動含靈。有佛性。曰慧朗為甚麼無。石頭曰。為
0323a20: 汝不肯承當。師於言下信入。住後。凡學者至。皆曰去
0323a21: 去。汝無佛性時謂大朗。
0323a22: 興國振朗禪師石頭遷法嗣
0323a23: 長沙興國寺振朗禪師。初參石頭。便問。如何是祖師
0323a24: 西來意。石頭曰。問取露柱。曰振朗不會。石頭曰。我更
0323b01: 不會。師俄省悟。
0323b02: 法門佛陀禪師石頭遷法嗣
0323b03: 鳳翔府法門寺佛陀禪師。尋常持一串數珠。念三種
0323b04: 名號曰。一釋迦。二元和。三佛陀。自餘是甚麼躂丘。
0323b05: 乃過一珠。終而復始。事異常。時人莫測。
0323b06: 大同濟禪師石頭遷法嗣
0323b07: 澧州大同濟禪師。米胡領眾來。纔欲相見。師便拽轉
0323b08: 禪。面壁而坐。米胡於背後立少時。回客位。師曰。
0323b09: 是即是。若不驗破。已巳後遭人貶剝。令侍者請。米胡來。
0323b10: 拽轉禪便坐。師乃遶禪一匝。便歸方丈。米胡
0323b11: 拽倒禪。領眾便出○師訪龐居士。居士曰。憶在
0323b12: 母胎時。有一則語。舉似阿師。切不得作道理主持。師
0323b13: 曰。猶是隔生也。居士曰。向道不得作道理。師曰。驚人
0323b14: 之句。爭得不怕。居士曰。如師見解。可謂驚人。師曰。不
0323b15: 作道理。成作道理。居士曰。不但隔一生兩生。師曰。
0323b16: 粥飯底僧。一任檢責。居士鳴指三下○師一日。見龐
0323b17: 居士來。便掩門曰。多知老翁。莫與相見。居士曰。獨
0323b18: 坐獨語。過在阿誰。師便開門。纔出。被居士把住曰。師
0323b19: 多知。我多知。師曰。多知且置。閉門開門。卷之與舒。相
0323b20: 較幾許。居士曰。祇此一問。氣急殺人。師默然。居士曰。
0323b21: 弄巧成拙。
0323b22: 青原下三世
0323b23: 道吾宗智禪師藥山儼法嗣
0323b24: 潭州道吾山宗智禪師。豫章海昏張氏子。預藥山法
0323c01: 會。密契心印。一日藥山問。子去何處來。師曰。遊山來。
0323c02: 藥山曰。不離此室。速道將來。師曰。山上烏兒頭似雪。
0323c03: 底遊魚忙不徹○師離藥山。見南泉。南泉問。闍黎
0323c04: 名甚麼。師曰宗智。南泉曰。智不到處。作麼生宗。師曰。
0323c05: 切忌道著。南泉曰。灼然道著即頭角生。三日後。師與
0323c06: 雲巖。在後架把針。南泉見乃問。智頭陀前日道。智不
0323c07: 到處。切忌道著。道著即頭角生。合作麼生行履。師便
0323c08: 抽身入僧堂。南泉便歸方丈。師又來把針。雲巖曰。師
0323c09: 弟適來。為甚不祗對和尚。師曰。你不妨靈利。雲巖不
0323c10: 薦。問南泉。適來智頭陀。為甚不祗對和尚。某甲不
0323c11: 會。乞師垂示。南泉曰。他是異類中行。雲巖曰。如何
0323c12: 是異類中行。南泉曰。不見道。智不到處。切忌道著。道
0323c13: 著即頭角生。直須向異類中行。雲巖亦不會。師知雲
0323c14: 巖不薦。乃曰。此人因緣不在此。同回藥山。藥山問。
0323c15: 汝回何速。雲巖曰。祇為因緣不契。藥山曰。有何因緣。
0323c16: 雲巖舉前話。藥山曰。子作麼生會他這箇時節便回。
0323c17: 雲巖無對。藥山乃大笑。雲巖便問。如何是異類中行。
0323c18: 藥山曰。吾今日困倦。且待別時來。雲巖曰。某甲特為
0323c19: 此事歸來。藥山曰。且去。雲巖便出。師在方丈外。聞雲
0323c20: 巖不薦。不覺得指頭血出。師下來。問雲巖。師兄
0323c21: 去問和尚那因緣。作麼生。雲巖曰。和尚不與某甲說。
0323c22: 師便低頭僧問雲居。切忌道著。意作麼生。雲居云。此語最毒。云如何是最毒底語。雲居云。一棒
0323c23: 打殺龍蛇○雲巖臨遷化。遺書辭師。師覽書了。謂洞山密
0323c24: 師伯曰。雲巖不知有。我悔當時不向伊道。雖然如是。
0324a01: 要且不違藥山之子報慈遂云。古人恁麼道。還知有也未。又云。雲巖當時不會。且道。
0324a02: 甚麼處是伊不會處　翠巖芝云。道吾道。雲巖不知有。悔當時不向伊說。只如與麼道。道吾還知有也無○
0324a03: 藥山上堂曰。我有一句子。未曾說向人。師出曰。相隨
0324a04: 來也。僧問藥山。一句子如何說。藥山曰。非言說。師曰。
0324a05: 早言說了也○師一日提笠出。雲巖指笠曰。用這箇
0324a06: 作甚麼。師曰。有用處。雲巖曰。忽遇黑風猛雨來時如
0324a07: 何。師曰。覆著。雲巖曰。他還受覆麼。師曰。然雖如
0324a08: 是。且無滲漏○溈山問雲巖。菩提以何為座。雲巖曰。
0324a09: 以無為為座。雲巖問溈山。溈山曰。以諸法空為座。
0324a10: 又問師。作麼生。師曰。坐也聽伊坐。臥也聽伊臥。有一
0324a11: 人不坐不臥。速道速道。溈山休去○溈山問師。甚處
0324a12: 去來。師曰。看病來。溈山曰。有幾人病。師曰。有病底。有
0324a13: 不病底。溈山曰。不病底。莫是智頭陀麼。師曰。病與不
0324a14: 病。總不干他事。速道速道。溈山曰。道得也與他沒交
0324a15: 涉○雲巖問。師弟家風。近日如何。師曰。教師兄指點。
0324a16: 堪作甚麼。雲巖曰。無這箇來。多少時也。師曰。牙根猶
0324a17: 帶生在○有施主施。藥山提起示眾曰。法身還
0324a18: 具四大也無。有人道得。與他一腰。師曰。性地非空。
0324a19: 空非性地。此是地大。三大亦然。藥山曰。與汝一腰
0324a20: ○雲巖不安。師乃謂曰。離此漏子。向甚麼處相見。
0324a21: 雲巖曰。不生不滅處相見。師曰。何不道非不生不滅
0324a22: 處。亦不求相見雪竇顯云。侍者與我記取這一問　昭覺勤云。何處不逢渠○雲
0324a23: 巖補鞋次。師問。作甚麼。雲巖曰。將敗壞補敗壞。師曰。
0324a24: 何不道即敗壞非敗壞○師聞僧念維摩經云。八千
0324b01: 菩薩。五百聲聞。皆欲隨從文殊師利。師問曰。甚麼處
0324b02: 去。其僧無對。師便打後僧問禾山殷。禾山云。給侍者方諧○師到五峰。
0324b03: 五峰問。還識藥山老宿否。師曰不識。五峰曰。為甚麼
0324b04: 不識。師曰不識○石霜問。和尚一片骨。敲著似銅鳴。
0324b05: 向甚麼處去也。師喚侍者。侍者應諾。師曰。驢年去。
0324b06: 雲巖曇晟禪師藥山儼法嗣
0324b07: 潭州雲巖曇晟禪師。鍾陵建昌王氏子。參百丈海禪
0324b08: 師。二十年。因緣不契。後造藥山。藥山問。甚處來。曰百
0324b09: 丈來。藥山曰。百丈有何言句示徒。師曰。尋常道。我有
0324b10: 一句子。百味具足。藥山曰。鹹則鹹味。淡則淡味。不鹹
0324b11: 不淡。是常味。作麼生是百味具足底句。師無對。藥山
0324b12: 曰。爭柰目前生死何。師曰。目前無生死。藥山曰。在百
0324b13: 丈多少時。師曰。二十年。藥山曰。二十年在百丈。俗氣
0324b14: 也不除。他日侍立次。藥山又問。百丈更說甚麼法。師
0324b15: 曰。有時道。三句外省去。六句內會取。藥山曰。三千里
0324b16: 外。且喜沒交涉。藥山又問。更說甚麼法。師曰。有時上
0324b17: 堂。大眾立定。以拄杖一時散。復召大眾。眾回首。百
0324b18: 丈曰。是甚麼。藥山曰。何不早恁麼道。今日因子得見
0324b19: 海兄。師於言下頓省。便禮拜徑山杲云。省去即不無。爭奈未出葛藤窠　笑
0324b20: 巖寶云。雲巖在百丈二十年。懵然無箇入處。剛被藥山隨手提起云。何不早恁麼道。雲巖便悟旨。諸禪者。還知
0324b21: 雲巖悟處麼。十年花下路。遊洞中春○一日藥山問。汝除在百丈。更
0324b22: 到甚麼處來。師曰。曾到廣南來。曰見說廣州城東門
0324b23: 外。有一片石。被州主移去。是否。師曰。非但州主。闔國
0324b24: 人移亦不動○藥山又問。聞汝解弄師子。是否。師曰
0324c01: 是。曰弄得幾出。師曰。弄得六出。曰我亦弄得。師曰。和
0324c02: 尚弄得幾出。曰我弄得一出。師曰。一即六。六即一。後
0324c03: 到溈山。溈山問。承聞長老在藥山弄師子。是否。師曰
0324c04: 是。曰長弄有置時。師曰。要弄即弄。要置即置。曰置時
0324c05: 師子在甚麼處。師曰。置也置也法昌遇云。好一場師子。只是有頭無尾。我
0324c06: 當時若見。溈山道。置時師子在甚麼處。便與放出。踞地金毛。直教溈山藏身無路　泐潭準云。藥山雲巖。鈍置
0324c07: 殺人。兩父子弄一箇師子。也弄不出。若是準上座。只消自弄拽得來。拈頭作尾。拈尾作頭。轉兩箇金睛。攫幾鉤
0324c08: 鐵爪。吼一聲。直教百里內猛獸潛蹤。滿空裏飛禽亂墜。準上座未弄師子。請大眾高眼。先做一箇定場。擲下
0324c09: 拄杖云。箇中消息子。能有幾人知　笑巖寶云。這夥老漢。只解弄假師子。不解弄真師子。我若是雲巖。待藥山
0324c10: 問。聞汝會弄師子是否。震威與一喝。非只截斷藥山頭。直教影響之流。聞之腦裂以致。溈山云。正值睡時。師
0324c11: 子在什麼處。劈面便掌。的使他不知量者。便見弄真師子。全威不欺之力也○師煎茶次。
0324c12: 道吾問。煎與阿誰。師曰。有一人要。曰何不教伊自煎。
0324c13: 師曰。幸有某甲在○問石霜。甚麼處來。曰溈山來。師
0324c14: 曰。在彼中得多少時。曰粗經冬夏。師曰。恁麼即成山
0324c15: 長也。曰雖在彼中不知。師曰。他家亦非知非識。石
0324c16: 霜無對道吾智聞云。得恁麼無佛法身心○住後上堂。示眾曰。有箇
0324c17: 人家兒子。問著無有道不得底。洞山出問曰。他屋裏
0324c18: 有多少典籍。師曰。一字也無。曰爭得恁麼多知。師曰。
0324c19: 日夜不曾眠。洞山曰。問一段事還得否。師曰。道得
0324c20: 不道○道吾問。大悲千手眼。那箇是正眼。師曰。如人
0324c21: 夜間背手摸枕子。道吾曰。我會也。師曰。作麼生會。道
0324c22: 吾曰。遍身是手眼。師曰。道也太煞道。祇道得八成。道
0324c23: 吾曰。師兄作麼生。師曰。通身是手眼○掃地次。道吾
0324c24: 曰。太區區生。師曰。須知有不區區者。道吾曰。恁麼則
0325a01: 有第二月也。師起掃帚曰。是第幾月。道吾便行玄沙
0325a02: 備云。正是第二月　長慶稜問玄沙云。被他倒轉掃帚攔面摵。又作麼生。玄沙休去　羅山閑云。噫兩箇漢。不
0325a03: 識好惡。雲巖箇漢。縛手死來多少時也　雲門偃云。奴見婢慇懃　保福展云。雲巖大似泥裏推車。步步區
0325a04: 區　雪竇顯。向有第二月也。處別云。洎合放過　溈山行云。道吾平地生堆。雲巖因行掉臂。玄沙道正是第二
0325a05: 月。面皮厚多少。且道。雲巖豎起掃帚。意作麼生。十成好箇金剛鑽。攤向門前賣與誰○師作草
0325a06: 鞋次。洞山近前曰。乞師眼睛得麼。師曰。汝底與阿誰
0325a07: 去也。曰良价無。師曰。設有。汝向甚麼處著。洞山無語。
0325a08: 師曰。乞眼睛底是眼否。洞山曰非眼。師便喝出○尼
0325a09: 僧禮拜。師問。汝爺在否。曰在。師曰。年多少。曰年八十。
0325a10: 師曰。汝有箇爺。不年八十。還知否。曰莫是恁麼來者。
0325a11: 師曰。恁麼來者。猶是兒孫洞山价代云。直是不恁麼來者。亦是兒孫　溈山果
0325a12: 云。恁麼也不得。不恁麼也不得。畢竟作麼生。良久云。從來無位次。不用強安排○院主遊石
0325a13: 室回。師問。汝去入到石室裏。許為祇恁麼便回。院主
0325a14: 無對。洞山代曰。彼中已巳有人占了也。師曰。汝更去作
0325a15: 甚麼。洞山曰。不可人情斷絕去也。
0325a16: 船子德誠禪師藥山儼法嗣
0325a17: 秀州華亭船子德誠禪師。節操高邈。度量不。自印
0325a18: 心於藥山。與道吾雲巖。為同道交。洎離藥山。乃謂二
0325a19: 同志曰。公等應各據一方。建立藥山宗旨。予率性
0325a20: 野。唯好山水。樂情自遣。無所能也。他後知我所止之
0325a21: 處。若遇靈利座主。指一人來。或堪雕琢。將授生平所
0325a22: 得。以報先師之恩。遂分至秀州華亭。泛一小舟。隨
0325a23: 緣度日。以接四方往來之者。時人莫知其高。因號
0325a24: 船子和尚。一日泊船岸邊閑坐。有官人問。如何是和
0325b01: 尚日用事。師橈子曰。會麼。官人曰不會。師曰。棹撥
0325b02: 清波。金鱗罕遇。道吾後到京口。遇夾山上堂。僧問。如
0325b03: 何是法身。夾山曰。法身無相。曰如何是法眼。夾山曰。
0325b04: 法眼無瑕。道吾不覺失笑。夾山便下座。請問道吾。某
0325b05: 甲適來祇對這僧話。必有不是。致令上座失笑。望上
0325b06: 座不吝慈悲。道吾曰。和尚一等是出世。未有師在。夾
0325b07: 山曰。某甲甚處不是。望為說破。道吾曰。某甲終不說。
0325b08: 請和尚往華亭船子處去。夾山曰。此人如何。道吾
0325b09: 曰。此人上無片瓦。下無卓錐。和尚若去。須易服而往。
0325b10: 夾山乃散眾。束裝直造華亭。船子纔見。便問。大德住
0325b11: 甚麼寺。夾山曰。寺即不住。住即不似。師曰。不似似箇
0325b12: 甚麼。夾山曰。不是目前法。師曰。甚處學得來。夾山曰。
0325b13: 非耳目之所到。師曰。一句合頭語。萬劫繫驢橛。師又
0325b14: 問。垂絲千尺。意在深潭。離鉤三寸。子何不道。夾山擬
0325b15: 開口。被師一橈打落水中。夾山纔上船。師又曰。道道。
0325b16: 夾山擬開口。師又打。夾山豁然大悟。乃點頭三下。師
0325b17: 曰。竿頭絲線從君弄。不犯清波意自殊。天奇瑞云。句下精通。只是
0325b18: 事上明白。更存此念。千生萬劫。豈不是繫驢橛。所以華亭當堂直截。免成魍魎。不惜眉毛。果然脫落。方見從前
0325b19: 不是。古云。不因樵子逕。爭到葛洪家夾山遂問。拋綸擲釣。師意如何。師
0325b20: 曰。懸淥水浮。定有無之意。夾山曰。語帶玄而無路。
0325b21: 舌頭談而不談。師曰。釣盡江波。金鱗始遇。夾山乃掩
0325b22: 耳。師曰。如是如是。遂囑曰。汝向去。直須藏身處沒蹤
0325b23: 。沒蹤處莫藏身。吾三十年在藥山。祇明斯事。汝
0325b24: 今已巳得。他後莫住城隍聚落。但向深山裏钁頭邊。覓
0325c01: 取一箇半箇。接續無令斷絕。夾山乃辭行。頻頻回顧。
0325c02: 師遂喚闍黎。夾山乃回首。師起橈子曰。汝將謂別
0325c03: 有。乃覆船入水而逝長蘆了云。棹頭撥轉。河漢星輝。船子踏翻。天地黯黑。豎起拂子
0325c04: 云。這箇是钁頭邊乾白露淨底。還知沒蹤跡處隱身不得底麼。
0325c05: 樹慧省禪師藥山儼法嗣
0325c06: 宣州樹慧省禪師。洞山參。師問。來作甚麼。洞山曰。
0325c07: 來親近和尚。師曰。若是親近。用動這兩片皮作麼。洞
0325c08: 山無對曹山寂云。一子親得　昭覺勤云。椑樹臥起。道吾蓋覆。一喝當頭。掀翻露布　溈山智云。
0325c09: 相逢不相避。箇裏聊遊戲。喝一喝。翻天覆地。
0325c10: 百巖明哲禪師藥山儼法嗣
0325c11: 鄂州百巖明哲禪師。藥山看經次。師曰。和尚休猱人
0325c12: 好。藥山置經曰。日頭早晚也。師曰。正當午。藥山曰。猶
0325c13: 有文彩在。師曰。某甲無亦無。藥山曰。汝太煞聰明。師
0325c14: 曰。某甲祇恁麼。和尚作麼生。藥山曰。跛跛挈挈。百醜
0325c15: 千拙。且恁麼過○洞山與密師伯到參。師問。二上座
0325c16: 甚處來。洞山曰湖南。師曰。觀察使姓甚麼。曰不得姓。
0325c17: 師曰。名甚麼。曰不得名。師曰。還治事也無。曰自有郎
0325c18: 幕在。師曰。還出入也無。曰不出入。師曰。豈不出入。洞
0325c19: 山拂袖便出。師次早入堂。召二上座曰。昨日老僧。對
0325c20: 闍黎一轉語。不相契。一夜不安。今請闍黎。別下一轉
0325c21: 語。若愜老僧意。便開粥相伴過夏。洞山曰。請和尚問。
0325c22: 師曰。豈不出入。洞山曰。太尊貴生。師乃開粥。同共過
0325c23: 夏昭覺勤云。正偏回互。只要圓融。直截當機。惟崇尊貴。洞山觀機而作。百巖理長則就。雖然如是。曹洞門下
0325c24: 即得。若於臨濟宗中。須別作箇眼目始得。當時待伊道不委名。便向伊道。他不委你。你不委他。敢問。合道得什
0326a01: 麼語。還有人道得麼。若有。山僧也不開粥。只分付箇龜毛拂子。若道不得。且參三十年　天童傑云。明投暗合。
0326a02: 八面玲瓏。不犯當頭。轉身有路。曹洞門下。足可觀光。若是臨濟兒孫。棒折也未放在。當時若見他道不委姓。劈
0326a03: 脊。便與一拳。這裏拶得身轉。非但開粥相延。亦可明下安排。有麼有麼。喝云。漆桶參堂去。
0326a04: 澧州高沙彌藥山儼法嗣
0326a05: 澧州高沙彌。初參藥山。藥山問。甚處來。師曰。南嶽來。
0326a06: 藥山曰。何處去。師曰。江陵受戒去。藥山曰。受戒圖甚
0326a07: 麼。師曰。圖免生死。藥山曰。有一人不受戒。亦無生死
0326a08: 可免。汝還知否。師曰。恁麼則佛戒何用。藥山曰。這沙
0326a09: 彌猶挂唇齒在。師禮拜而退。道吾來侍立。藥山曰。適
0326a10: 來有箇跛沙彌。有些子氣息。道吾曰。未可全信。
0326a11: 更須勘過始得。至晚藥山上堂。召曰。早來沙彌。在甚
0326a12: 麼處。師出眾立。藥山問。我聞長安甚鬧。你還知否。師
0326a13: 曰。我國晏然。法眼益別云。見誰說藥山曰。汝從看經得。請益得。
0326a14: 師曰。不從看經得。亦不從請益得。藥山曰。大有人不
0326a15: 看經。不請益。為甚麼不得。師曰。不道他不得。祇是不
0326a16: 肯承當。藥山顧道吾雲巖曰。不信道○一日辭藥山。
0326a17: 藥山問。甚麼處去。師曰。某甲在眾有妨。且往路邊卓
0326a18: 箇草庵。接待往來茶湯去。藥山曰。生死事大。何不受
0326a19: 戒去。師曰。知是般事便休。更喚甚麼作戒。藥山曰。汝
0326a20: 既如是。不得離吾左右。時復要與子相見○師住菴
0326a21: 後。一日歸來值雨。藥山曰。你來也。師曰是。藥山曰。可
0326a22: 煞濕。師曰。不打這箇鼓笛。雲巖曰。皮也無。打甚麼鼓。
0326a23: 道吾曰。鼓也無。打甚麼皮。藥山曰。今日大好一場曲
0326a24: 調天奇瑞云。藥山為子情深。恐有隨緣不備。雖乃密密提持。不防壓良為賤。三子人中之傑。匪肯淈淈。
0326b01: 不犯鋒鋩。善能宛轉。所以撥轉船頭。飽載風月○藥山齋時自打鼓。師捧
0326b02: 作舞入堂。藥山便擲下鼓槌曰。是第幾和。師曰。是第
0326b03: 二和。藥山曰。如何是第一和。師就桶舀一杓飯便出。
0326b04: 翠微無學禪師丹霞然法嗣
0326b05: 京兆府翠微無學禪師。初問丹霞。如何是諸佛師。丹
0326b06: 霞咄曰。幸自可憐生。須要執巾帚作麼。師退身三步。
0326b07: 丹霞曰錯。師進前。丹霞曰。錯錯。師翹一足。旋身一轉
0326b08: 而出。丹霞曰。得即得。孤他諸佛。師由是領旨○住後
0326b09: 投子問。未審二祖初見達磨。有何所得。師曰。汝今見
0326b10: 吾。復何所得。投子頓悟玄旨○一日師在法堂內行。
0326b11: 投子進前接禮。問曰。西來密旨。和尚如何示人。師駐
0326b12: 步少時。投子曰。乞師垂示。師曰。更要第二杓惡水那。
0326b13: 投子便禮謝。師曰。莫垛根。投子曰。時至根苗自生○
0326b14: 師因供養羅漢。僧問。丹霞燒木佛。和尚為甚麼供養
0326b15: 羅漢。師曰。燒也不燒著。供養亦一任供養。曰供養羅
0326b16: 漢。羅漢還來也無。師曰。汝每日還喫飯麼。僧無語。師
0326b17: 曰。少有靈利底。
0326b18: 仙天禪師潭州川法嗣
0326b19: 仙天禪師。披雲和尚來。纔入方丈。師便問。未見東越
0326b20: 老人時。作麼生為物。披雲曰。祇見雲生碧嶂。焉知月
0326b21: 落寒潭。師曰。祇與麼也難得。曰莫是未見時麼。師便
0326b22: 喝。披雲展兩手。師曰。錯怪人者。有甚麼限。披雲掩耳
0326b23: 而出。師曰。死這漢平生也○洛瓶和尚參。師問。甚
0326b24: 處來。洛瓶曰南溪。師曰。還將南溪消息來麼。曰消即
0326c01: 消已巳。息即未息。師曰。最苦是未息。洛瓶曰。且道未息
0326c02: 箇甚麼。師曰。一回見面。千載忘名。洛瓶拂袖便出。師
0326c03: 曰。弄死手。有甚麼限。
0326c04: 三平義忠禪師大顛通法嗣
0326c05: 漳州三平義忠禪師。福州楊氏子。初參石鞏。石鞏常
0326c06: 張弓架箭接機。師詣法席。石鞏曰。看箭。師乃撥開
0326c07: 曰。此是殺人箭。活人箭又作麼生。石鞏彈弓弦三下。
0326c08: 師乃禮拜。石鞏曰。三十年張弓架箭。祇射得半箇聖
0326c09: 人。遂拗折弓箭。後參大顛。舉前話。大顛曰。既是活人
0326c10: 箭。為甚麼向弓弦上辨。師無對。大顛曰。三十年後。要
0326c11: 人舉此話也難得雲門偃問長慶。作麼生道。免得他道半箇聖人。長慶云。若不還價。爭
0326c12: 辨真偽。雲門云。入水見長人　雪竇顯云。要先拗折不難。爭奈三平中的了也。然則老宿。要活三平。且未免張
0326c13: 弓架箭　首山念云。人人盡道。三平中的。莫屈佗也無。良久云。機關不是韓光作。莫把襟當等閑　支提愛
0326c14: 云。射虎不真。徒勞沒羽　高妙云。石鞏張弓。傍若無人。三平承箭。弄巧成拙。然雖如是。半箇聖人。又作麼生。
0326c15: 落花片片隨流水。流水無心戀落花○師問大顛。不用指東劃西。便請
0326c16: 直指。大顛曰。幽州江口石人蹲。師曰。猶是指東劃西。
0326c17: 大顛曰。若是鳳凰兒。不向那邊討。師作禮。大顛曰。若
0326c18: 不得後句。前話也難圓昭覺勤云。徹底老婆心。不向那邊討。父子要投機。無端入
0326c19: 荒草○師有偈曰。即此見聞非見聞。無餘聲色可呈君。
0326c20: 箇中若了全無事。體用何妨分不分。
0326c21: 石室善道禪師長髭曠法嗣
0326c22: 潭州石室善道禪師。作沙彌時。長髭遣令受戒。謂曰。
0326c23: 汝回日。須到石頭和尚處禮拜。師受戒後。乃參石頭。
0326c24: 一日隨石頭遊山次。石頭曰。汝與我斫面前樹子。
0327a01: 免礙我。師曰。不將刀來。石頭乃抽刀倒與。師曰。何不
0327a02: 過那頭來。石頭曰。你用那頭作甚麼。師即大悟。便歸
0327a03: 長髭。長髭問。汝到石頭否。師曰。到即到。祇是不通號。
0327a04: 長髭曰。從誰受戒。師曰。不依他。長髭曰。在彼即恁麼。
0327a05: 來我這裏作麼生。師曰。不違背。長髭曰。太忉忉生。師
0327a06: 曰。舌頭未曾點著在。長髭喝曰。沙彌出去。師便出。長
0327a07: 髭曰。爭得不遇於人○師尋值沙汰。乃作行者。居于
0327a08: 石室。每見僧。便起杖子曰。三世諸佛。盡由這箇。對
0327a09: 者少得冥契。長沙聞乃曰。我若見。即令放下拄杖。別
0327a10: 通箇消息。三聖將此語祇對。被師認破是長沙語。杏
0327a11: 山聞三聖失機。乃親到石室。師見杏山。僧眾相隨。潛
0327a12: 入碓坊碓米。杏山曰。行者接待不易。貧道難消。師曰。
0327a13: 開心子盛將來。無盤子合取去。說甚麼難消。杏
0327a14: 山便休○仰山問。佛之與道。相去幾何。師曰。道如展
0327a15: 手。佛似握拳。曰畢竟如何的當可信可依。師以手撥
0327a16: 空三下曰。無恁麼事。無恁麼事。曰還假看教否。師曰。
0327a17: 三乘十二分教。是分外事。若與他作對。即是心境兩
0327a18: 法。能所雙行。便有種種見解。亦是狂慧。未足為道。若
0327a19: 不與他作對。一事也無。所以祖師道。本來無一物。汝
0327a20: 不見小兒出胎時。可道我解看教。不解看教。當恁麼
0327a21: 時。亦不知有佛性義。無佛性義。及至長大。便學種種
0327a22: 知解。出來便道。我能我解。不知總是客塵煩惱。十六
0327a23: 行中。嬰兒行為最。哆哆和和時。喻學道之。人離分別
0327a24: 取捨心。故讚歎嬰兒。可況喻取之。若謂嬰兒是道。今
0327b01: 時人錯會○師一夕與仰山翫月。仰山問。這箇月尖
0327b02: 時。圓相甚麼處去。圓時。尖相又甚麼處去。師曰。尖時
0327b03: 圓相隱。圓時尖相在雲巖晟云。尖時圓相在。圓時無尖相　道吾智云。尖時亦不尖。
0327b04: 圓時亦不圓。
0327b05: 青原下四世
0327b06: 石霜慶諸禪師道吾智法嗣
0327b07: 潭州石霜山慶諸禪師。廬陵新淦陳氏子。抵溈山為
0327b08: 米頭。一日篩米次。溈山曰。施主物。莫拋撒。師曰。不拋
0327b09: 撒。溈山於地上拾得一粒曰。汝道不拋撒。這箇是甚
0327b10: 麼。師無對。溈山又曰。莫輕這一粒。百千粒盡從這一
0327b11: 粒生。師曰。百千粒從這一粒生。未審這一粒。從甚麼
0327b12: 處生。溈山呵呵大笑。歸方丈。溈山至晚上堂曰。大眾
0327b13: 米裡有蟲。諸人好看。後參道吾問。如何是觸目菩提。
0327b14: 道吾喚沙彌。沙彌應諾。道吾曰。添淨瓶水著。良久
0327b15: 問師。汝適來問甚麼。師擬舉。道吾便起去。師於此有
0327b16: 省。道吾將順世。垂語曰。我心中有一物。久而為患。誰
0327b17: 能為我除之。師曰。心物俱非。除之益患。道吾曰。賢哉
0327b18: 賢哉○因僧自洞山來。師問。和尚有何言句示徒。曰
0327b19: 解夏上堂云。秋初夏末。兄弟或東去西去。直須向萬
0327b20: 里無寸草處去。良久曰。祇如萬里無寸草處。作麼生
0327b21: 去。師曰。有人下語否。曰無。師曰。何不道出門便是草。
0327b22: 僧回舉似洞山。洞山曰。此是一千五百人善知識語。
0327b23: 因茲囊錐始露果熟香飄大陽玄云。如今直道不出門亦草漫漫地。且道。合向
0327b24: 甚麼處行履。良久云。莫守寒巖異草青。坐白雲宗不妙　白雲端云。若見得庵主。便見得洞山。若見得洞山。
0327c01: 便見得庵主。見洞山即易。見庵主即難。為他不為住持之絆。不見道。雲在嶺頭閑不輟。水流底太忙生　溈
0327c02: 山果云。斬釘截鐵。豁開向上玄關。語諦言誠。且指當人要路。且道。你作麼生會出門便是草。石霜恁麼道。上封
0327c03: 恁麼舉。你諸人不得動。動三十棒　徑山杲云。師子一滴乳。迸散十斛驢乳。頌云。萬里無寸草。但請恁麼
0327c04: 去。出門便是草。各自有公據。有公據。何拘束。清風月下守株人。兔漸遙春草綠　楚石琦云。賊是小人。智過
0327c05: 君子○師在方丈內。僧在外問。咫尺之間。為甚麼不
0327c06: 師顏。師曰。界不曾藏。僧舉問雪峰。界不曾藏。
0327c07: 意旨如何。雪峰曰。甚麼處不是石霜。師聞曰。這老漢。
0327c08: 著甚麼死急。雪峰聞曰。老僧罪過東禪齊云。秖秪如雪。是會石霜意。不
0327c09: 會石霜意。若會。他為甚麼道死急。若不會。雪峰作麼不會。然法且無異。奈以師承不同。解之差別。他云。界不
0327c10: 曾藏。也須曾學來始得。會亂說即不可　玄沙備云。山頭老漢蹉過也　洞山价云。笑殺土地　五祖戒云。
0327c11: 甚來由　瑯琊覺云。雪雖有利人之心。且無出人之眼。石霜雖有出人之眼。且未知向上。一竅　法雲秀云。
0327c12: 要見石霜麼。富嫌千口少。貧恨一身多　大陽玄云。今時人要明此事。大須仔細。只如石霜恁麼道。落在甚處。
0327c13: 若不仔細。非但累及石霜。和他雪累及　淨因成云。諸人要識石霜雪麼。天共白雲曉。水和明月流　天
0327c14: 童覺云。雪石霜相去多少。直是千里萬里。若有人　問長蘆。界不曾藏。意旨如何。向道。什麼處是石霜
0327c15: ○裴相公來。師拈起裴笏問。在天子手中為珪。在官
0327c16: 人手中為笏。在老僧手中。且道喚作甚麼。裴無對。師
0327c17: 乃留下笏雪竇顯云。弄巧成拙　保寧勇云。只恐和尚使不○示眾。初機未
0327c18: 覯大事。先須識取頭。其尾自至○山仁參問。如何
0327c19: 是頭。師曰。直須知有。曰如何是尾。師曰。盡今時。曰
0327c20: 有頭無尾時如何。師曰。吐得黃金。堪作甚麼。曰有尾
0327c21: 無頭時如何。師曰。猶有依倚在。曰直得頭尾相稱時
0327c22: 如何。師曰。渠不作箇解會。亦未許渠在○問如何是
0327c23: 祖師西來意。師乃齒示之。僧不會。後問九曰。先
0327c24: 師齒。意旨如何。九曰。我寧可截舌。不犯國諱。又
0328a01: 問雲。雲曰。我與先師。有甚麼冤○洞山問。向
0328a02: 前一箇童子甚了事。如今向甚處去也。師曰。火焰上
0328a03: 泊不得。歸清涼世界去也○僧辭。師問。船去陸去。
0328a04: 曰遇船即船。遇陸即陸。師曰。我道半途稍難。僧無對
0328a05: 雲門偃代云。三十年後。此話大行。又云。臨行一句。永劫不忘○師居石霜山。二十
0328a06: 年間。學眾有長坐不臥。屹若株杌。天下謂之枯木眾。
0328a07: 漸源仲興禪師道吾智法嗣
0328a08: 潭州漸源仲興禪師。在道吾為侍者。因過茶與道吾。
0328a09: 道吾提起盞曰。是邪是正。師叉手近前。目視道吾。道
0328a10: 吾曰。邪則總邪。正則總正。師曰。某甲不恁麼道。道吾
0328a12: 不為吾侍者。師便禮拜○一日侍道吾。往檀越家
0328a13: 弔慰。師撫棺曰。生邪死邪。道吾曰。生也不道。死也不
0328a14: 道。師曰。為甚麼不道。道吾曰。不道不道。歸至中路。師
0328a15: 曰。和尚今日。須與某甲道。若不道。打和尚去也。道吾
0328a16: 曰。打即任打。道即不道。師便打。道吾歸院曰。汝宜離
0328a17: 此去。恐知事得知不便。師乃禮辭。隱于村院。經三年
0328a18: 後。忽聞童子念觀音經。至應以比丘身得度者。即現
0328a19: 比丘身。忽然大省。遂焚香遙禮曰。信知先師遺言。終
0328a20: 不發。自是我不會。怨先師。先師既沒。唯石霜是
0328a21: 嫡嗣。必為證明。乃造石霜。石霜見便問。離道吾後。到
0328a22: 甚處來。師曰。祇在村院寄足。石霜曰。前來打先師因
0328a23: 緣會也未。師起身進前曰。請和尚道一轉語。石霜
0328a24: 曰。不見道。生也不道。死也不道。師乃述在村院得底
0328b01: 因緣。遂禮拜。石霜設齋懺悔。大溈秀云。大凡言論。須有轉身之謀。道吾既無。
0328b03: 打出。非唯作天下宗師。亦乃為道吾雪屈。固知當斷不斷。返招其亂　五祖演云。白雲今日。憤氣不平。須要斷
0328b04: 這公案。道吾第一不解為身作主。第二不能隨機入俗。當時待伊問生耶死耶。但向伊道。等歸院裏。向你道。若
0328b05: 得此語。伶俐漢一踏踏。大小道吾和尚。也免一頓拳頭。有眼者辨取　昭覺勤云。道吾橫身為物。指出生
0328b06: 死根源。漸源親到寶山。當面蹉過。若不是金剛正性。夙植根深。爭得向平田淺草。驀地回光。見得道吾力相
0328b07: 為處。且作麼生是道吾相為處。試請道看　徑山杲云。生也不道。死也不道。公案兩重。一狀領到。露刃吹毛。截
0328b08: 斷綱要。脫鶻臭衫。拈炙脂。大坐當軒氣浩浩。喝一喝　楚石琦云。生耶死耶。動念即乖。不道不道。何處
0328b09: 尋討。拽脫鼻孔。打破髑髏。腰纏十萬貫。騎上揚州。有意氣時添意氣。不風流處也風流他日持
0328b10: 鍬。復到石霜。於法堂上。從東過西。從西過東。石霜曰
0328b11: 作麼。師曰。覓先師靈骨。石霜曰。浩波浩渺。白浪滔天。
0328b12: 覓甚先師靈骨。師曰。正好著力。石霜曰。這裏針劄不
0328b13: 入。著甚麼力。師持鍬肩上便出太原孚云。先師靈骨猶在　明招謙云。莫
0328b14: 道作什麼。別下得什麼語。代云。鸕語。又代漸源。便擲鍬子云。淺水無魚○師後住漸
0328b15: 源。一日在紙帳內坐。有僧來。撥開帳曰不審。師以目
0328b16: 視之。良久曰會麼。曰不會。師曰。七佛已巳前事。為甚麼
0328b17: 不會。僧舉似石霜。石霜曰。如人解射。箭不發東林總云。
0328b18: 漸源云七佛已巳前事且從。石霜。喚什麼作詞。良久云。漸源頭白。石霜頭黑。七佛已巳前曾漏泄。既漏泄。掩不得。南
0328b19: 海波斯生白澤　大溈智云。要知麼。空劫超無向背。展開春色共依依。這僧正是執持千里鈔。林下道人悲。
0328b20: 良久云。赤人兔。靴人喫肉　鼓山永云。漸源夢中說夢。石霜接響承。要且二俱不了○一
0328b21: 日寶和尚來訪。師便捲起簾子。在方丈內坐。寶蓋
0328b22: 一見。乃下簾。便歸客位。師令侍者傳語。長老遠來
0328b23: 不易。猶隔津在。寶蓋擒住侍者與一掌。侍者曰。不用
0328b24: 打某甲。有堂頭和尚在。寶蓋曰。為有堂頭老漢。所以
0328c01: 打你。侍者回舉似師師曰。猶隔津在蔣山勤云。老漢一舒一卷。賓主
0328c02: 歷然。隔津通津。彼此相照。侍者親賜掌。恩大難酬。寶到處垂慈。費盡腕頭氣力。
0328c03: 杏山鑒洪禪師雲巖晟法嗣
0328c04: 州杏山鑒洪禪師。臨濟問。如何是露地白牛。師曰
0328c05: 吽吽。臨濟曰。杏山口。師曰。老兄作麼生。臨濟曰。
0328c06: 這畜生。師便休。
0328c07: 神山僧密禪師雲巖晟法嗣
0328c08: 潭州神山僧密禪師。師在南泉打羅次。南泉問。作甚
0328c09: 麼。師曰打羅。曰手打打。師曰。請和尚道。南泉曰。
0328c10: 分明記取。向後遇明眼作家。但恁麼舉似雲巖晟代云。無手
0328c11: 者始解打○師與洞山渡水。洞山曰。莫錯下。師曰。錯即
0328c12: 過不得也。洞山曰。不錯底事作麼生。師曰。共長老過
0328c13: 水○一日與洞山鉏茶園。洞山擲下攫頭曰。我今日
0328c14: 一點氣力也無。師曰。若無氣力。爭解恁麼道。洞山曰。
0328c15: 汝將謂有氣力底是○裴大夫問僧。供養佛。佛還喫
0328c16: 否。僧曰。如大夫祭家神。大夫舉似雲巖。雲巖曰。這僧
0328c17: 未出家在。曰和尚又如何。雲巖曰。有幾般飯食。但一
0328c18: 時下來。雲巖問師。一時下來。又作麼生。師曰。合取
0328c19: 盂。雲巖肯之○師與洞山行次。忽見白兔走過。師
0328c20: 曰俊哉。洞山曰。作麼生。師曰。大似白衣拜相。洞山曰。
0328c21: 老老大大。作這箇說話。師曰。你作麼生。洞山曰。積代
0328c22: 簪纓。暫時落魄○師把針次。洞山問曰。作甚麼。師曰
0328c23: 把針。洞山曰。把針事作麼生。師曰。針針相似。洞山曰。
0328c24: 二十年同行。作這箇語話。豈有與麼工夫。師曰。長老
0329a01: 又作麼生。洞山曰。如大地火發底道理○師問洞山。
0329a02: 智識所通。莫不遊踐。徑截處。乞師一言。洞山曰。師伯
0329a03: 意何得取功。師因斯頓覺。下語非常○後與洞山過
0329a04: 獨木橋。洞山先過了。拈起木橋曰。過來。師喚价闍黎。
0329a05: 洞山乃放下橋木。
0329a06: 夾山善會禪師船子誠法嗣
0329a07: 澧州夾山善會禪師。廣州廖氏子。因道吾勸發。往見
0329a08: 船子。由是師資道契。微眹不留語見船子章○西川座主。
0329a09: 罷講參。到襄州華嚴和尚處。問曰。祖意教意。是同
0329a10: 是別。華嚴曰。如車二輪。如鳥二翼。座主曰。將為禪門
0329a11: 別有長處。元來無。遂歸蜀。後聞師道播諸方。令小師
0329a12: 持此語。問師曰。雕砂無鏤玉之談。結草乖道人之意。
0329a13: 座主聞舉。遙禮曰。元來禪門中。別有長處○問撥塵
0329a14: 見佛時如何。師曰。直須揮。若不揮。漁父棲巢。僧
0329a15: 後問石霜。撥塵見佛時如何。石霜曰。渠無國土。甚處
0329a16: 逢渠。僧回舉似師。師上堂。舉了乃曰。門庭施設。不如
0329a17: 老僧。入理深談。猶較石霜百步護國元云。參須實參。見須實見。毫端許言
0329a18: 之本末。皆為自欺。今夜忽有人問三。撥塵見佛時如何。和聲便打。還會麼。真金自有真金價。終不和沙賣與
0329a19: 人○師在溈山作典座。溈山問。今日喫甚菜。師曰。二
0329a20: 年同一春。溈山曰。好好修事著。師曰。龍宿鳳巢○上
0329a21: 堂。百草頭薦取老僧。市裏識取天子雲門偃云。蝦鑽你鼻孔。
0329a22: 毒蛇穿你眼睛。且向葛藤裏會取　雲悅云。雲門與麼道。大似和泥脫墼。若無後語。疑殺天下人。山僧今日。
0329a23: 因行不妨掉臂。乃豎起拄杖云。還見雲門麼　保寧勇云。百草頭上。分明顯露。為甚不薦。市裏終日相逢。為
0329a24: 甚不識。未開眼者。且莫錯夾山。雖然如是。干保寧什麼事　雲居舜云。古人與麼。實為慈悲。大眾。且作麼生
0329b01: 是市門頭天子。會麼。愁人莫向愁人說。說向愁人愁殺人。又舉了云。我則不然。婦搖機軋軋。兒弄口喎喎
0329b02: 徑山杲云。夾山垛生招箭。雲門認賊為子。雖然如是。知恩者少。負恩者多　楚石琦云。百草頭薦阿誰。市裏
0329b03: 識什麼○虎頭上座參。師問。甚處來。曰湖南來。師曰。曾
0329b04: 到石霜麼。曰要路經過。爭得不到。師曰。聞石霜有毬
0329b05: 子話。是否。曰和尚也須急著眼始得。師曰。作麼生是
0329b06: 毬子。曰跳不出。師曰。作麼生是毬杖。曰沒手足。師曰。
0329b07: 且去。老僧未與闍黎相見。雪竇顯云。親見這僧從石霜來。夾山因什麼道不相
0329b08: 識　智海逸云。夾山恁麼道。肯這僧不肯這僧。若辨得出。許你具擇法眼　徑山策云。入虎穴者不畏死。登危
0329b09: 竿者不怕險。這僧要路經過。夾山因茲落草。檢點將來。未免如弄鼠。塗毒若作夾山。待他道和尚也須急
0329b10: 眼。即和聲打出。便向道。淨地上不要放屙。還知麼。傷恕龜。殺活由我明日陞座。師曰。
0329b11: 昨日新到在麼。虎頭出應諾。師曰。目前無法。意在目
0329b12: 前。不是目前法。非耳目之所到。虎頭曰。今日雖問。要
0329b13: 且不是。師曰。片月難明。非關天地。虎頭曰。莫沸。便
0329b14: 作掀禪勢。師曰。且緩緩。虧著上座甚麼處。虎頭
0329b15: 起拳曰。目前還著得這箇麼。師曰。作家作家。虎頭又
0329b16: 作掀禪勢。師曰。大眾看這一員戰將。若是門庭布
0329b17: 列。山僧不如他。若據入理之談。也較山僧一級地東禪
0329b18: 嶽云。夾山口吹無孔笛。手提拍板。大家唱云。去年梅。今歲柳。顏色馨依舊。且道。是何曲調。還會麼。曲終人不
0329b19: 見。江上數青○問如何是夾山境。師曰。猿抱子歸青嶂裏。
0329b20: 鳥銜華落碧巖前法眼益云。我二十年。秖秪作境話會　浮山遠云。直饒不作境話會。亦
0329b21: 未會在。何故。犀因翫月紋生角。象被雷驚華入牙　黃龍心。拈拂子云。看看。拂子變作夾山老子出來。見麼。有
0329b22: 僧云。謝和尚指示。心云。見你不顧。而今入露柱中去也　黃龍新云。這僧分明問境。法眼因甚不作境會。既
0329b23: 不作境會。作麼生會。長憶江南三月裏。鷓鴣啼處百花香　黃龍震云。直饒法眼盡力跳。也出夾山綣繢不
0329b24: 得。法眼既出不得。且道。是什麼人出得。乃豎起拂子云。須是這老漢始得　高妙云。大眾還會麼。直饒向這
0329c01: 裏會得。見法眼則易。見夾山則難○師問僧。甚麼處來。曰洞山來。師
0329c02: 曰。洞山有何言句示徒。曰尋常教學人三路學。師曰。
0329c03: 何者三路。曰玄路鳥道展手。師曰。實有此語否。曰實
0329c04: 有。師曰。軌持千里鈔。林下道人悲。
0329c05: 清平令遵禪師翠微學法嗣
0329c06: 鄂州清平山安樂院令遵禪師。東平人也。初參翠微。
0329c07: 便問。如何是西來的的意。翠微曰。待無人。即向汝說。
0329c08: 師良久曰。無人也。請和尚說。翠微下禪。引師入竹
0329c09: 園。師又曰。無人也。請和尚說。翠微指竹曰。這竿得恁
0329c10: 麼長。那竿得恁麼短。師雖領其微言。猶未徹其玄旨
0329c11: ○出住大通。上堂。舉初見翠微機緣。謂眾曰。先師入
0329c12: 泥入水為我。自是我不識好惡○僧問。如何是大乘。
0329c13: 師曰井索。曰如何是小乘。師曰錢貫。曰如何是有漏。
0329c14: 師曰笊籬。曰如何是無漏。師曰木杓法雲秀云。大乘小乘。井索錢索。
0329c15: 有漏無漏。笊籬木杓　徑山杲云。且道。是醍醐句。毒藥句○問如何是清平家風。
0329c16: 師曰。一斗作三箇蒸餅○問如何是禪。師曰。猢猻
0329c17: 上樹尾連顛。
0329c18: 投子大同禪師翠微學法嗣
0329c19: 舒州投子山大同禪師。本州懷寧劉氏子。初習安般
0329c20: 觀。次閱華嚴教。發明性海。復謁翠微。頓悟宗旨。語見翠微
0329c21: 章後旋故土。隱投子山。結茅而居○一日趙州和尚。
0329c22: 至桐城。師亦出山。途中相遇。乃逆而問曰。莫是投子
0329c23: 山主麼。師曰。茶鹽錢布施我。趙州先歸庵中坐。師後
0329c24: 一缾油歸。趙州曰。久嚮投子。及乎到來。祇見箇賣
0330a01: 油翁。師曰。汝祇識賣油翁。且不識投子。趙州曰。如何
0330a02: 是投子。師提起油缾曰。油油。南堂靜云。趙州作家罏。要百煉精金。投子
0330a03: 本分鉗鎚。不免途中受用。諸人還見二老落處麼。十年辛苦無人問。一旦成名天下知趙州問。
0330a04: 大死底人。活時如何。師曰。不許夜行。投明須到。趙
0330a05: 州曰。我早候白。伊更候黑○師指庵前一片石。謂雪
0330a06: 峰曰。三世諸佛。總在裏許。雪峰曰。須知有不在裏許
0330a07: 者。師曰。不快漆桶。師與雪峰。遊龍眠。有兩路。雪峰問。
0330a08: 那箇是龍眠路。師以杖指之。雪峰曰。東去西去。師曰。
0330a09: 不快漆桶。問一槌便就時如何。師曰。不是性燥漢。曰
0330a10: 不假一槌時如何。師曰。不快漆桶。雪峰問。此間還有
0330a11: 人參也無。師將钁頭。拋向雪峰面前。雪曰。恁麼則
0330a12: 當處掘去也。師曰。不快漆桶。雪辭。師送出門。召曰
0330a13: 道者。雪回首應諾。師曰。途中善為雪竇顯云。然則一期折挫雪。
0330a14: 且投子是作家罏。我當時若作雪。待投子道不是性漢。只向伊道。鉗鎚在我手裏。諸上座。合與投子。
0330a15: 得箇甚麼語。若能道得。便乃性平生。光揚宗眼。若也瞞頇。頂上一椎。莫言不道　溈山云。雪雖是本分
0330a16: 鉗鎚。爭奈投子是作家罏。山僧今日。亦為諸人。開箇罏。眾中還有本分鉗鎚者麼。如無。山僧為你諸人下
0330a17: 一鎚。直是火星迸散。乃卓拄杖云。看看。諸人護取眉毛好　東禪觀云。與麼酬對。喚作作家罏。正是認狸為
0330a18: 虎。自取疑怖。若據性空見處。投子心肝五臟。被雪盡情摟出○巨榮禪客參次。師
0330a19: 曰。老僧未曾有一言半句。挂諸方唇齒。何用要見老
0330a20: 僧。巨榮曰。到這裏不施三拜。要且不甘。師曰。出家兒
0330a21: 得恁麼沒記。巨榮乃遶禪一匝而去。師曰。有眼
0330a22: 無耳朵。六月火邊坐雪竇顯云。也不得放過。纔轉便擒住。是誰不甘若跳得出。不妨
0330a23: 是一員衲僧　溈山云。這僧雖是慣戰沙場。爭奈投子善能折挫。何故。真金若不經罏冶。爭得光華徹底鮮
0330a24: ○問如何是十身調御。師下禪立。又有問。凡聖相
0330b01: 去多少。師下禪立雪竇顯云。此公案。諸人無不委知。若與麼舉。天下衲僧。盡為念
0330b02: 話社家。雪竇還有長處也無。試為大眾舉看。凡聖相去多少。投子下禪立。如何是十身調御。投子下禪立。
0330b03: 且道。與前來舉底。是同是別。若道一般。許上座具一隻眼。若道別有奇特。也許上座具一隻眼。復更開一線道。
0330b04: 凡聖相去多少。請上座下一轉語。如何是十身調御。請上座答一轉語。非但參見投子。亦乃知雪竇長處。或若
0330b05: 總道下禪立。惜取眉毛好　五祖演云。或有人問山僧。亦下禪立。為什麼。依樣兒。待我計較得成。
0330b06: 向你道○問一等是水。為甚麼海鹹河淡。師曰。天上星。
0330b07: 地下木法眼益別云。大似相違○問僧。甚麼處來。曰東西山禮
0330b08: 祖師來。師曰。祖師不在東西山。僧無語法眼益代云。和尚識祖師。
0330b09: 白雲山約禪師翠微學法嗣
0330b10: 建州白雲約禪師。韶國師參。師問。甚麼處來。韶曰。江
0330b11: 北來。師曰。船來陸來。曰船來。師曰。還逢見魚麼。曰
0330b12: 往往遇之。師曰。遇時作麼生。韶曰。咄。縮頭去。師大笑。
0330b13: 歙州茂源禪師孝義空法嗣
0330b14: 歙州茂源禪師。因平田參。師欲起身。平田乃把住曰。
0330b15: 開口即失。閉口即喪。去此二途。請師速道。師以手掩
0330b16: 耳。平田放手曰。一步易。兩步難。師曰。有甚麼死急。平
0330b17: 田曰。若非此箇師。不免諸方點檢。師不對。
0330b18: 青原下五世
0330b19: 大光居誨禪師石霜諸法嗣
0330b20: 潭州大光山居誨禪師。京兆人也。初造石霜。長坐不
0330b21: 臥。麻衣草履。亡身為法。石霜遂令主性空塔院。一日
0330b22: 石霜知緣熟。試其所得。問曰。國家每年放舉人及第。
0330b23: 朝門還得拜也無。師曰。有一人不求進。石霜曰。憑何。
0330b24: 師曰。他且不為名。石霜曰。除今日。別更有時也無。
0330c01: 師曰。他亦不道今日是。如是酬問往復無滯。盤桓二
0330c02: 十餘祀。眾請出世。
0330c03: 九道虔禪師石霜諸法嗣
0330c04: 瑞州九道虔禪師。福州人也。為石霜侍者。洎石
0330c05: 霜歸寂。眾請首座繼住持。師白眾曰。須明得先師意
0330c06: 始可。首座曰。先師有甚麼意。師曰。先師道。休去歇去。
0330c07: 冷湫湫地去。一念萬年去。寒枯木去。古廟香爐去。
0330c08: 一條白練去。其餘則不問。如何是一條白練去。首座
0330c09: 曰。這箇祇是明一色邊事。師曰。元來未會先師意在。
0330c10: 首座曰。你不肯我那。但裝香來。香煙斷處。若去不得。
0330c11: 即不會先師意。遂焚香。香煙未斷。首座已巳脫去。師拊
0330c12: 首座背曰。坐脫立亡即不無。先師意未夢見在開福寧云。
0330c13: 大眾且道。首座是會先師意。不會先師意。若道會。爭奈侍者撫背云。坐脫立亡即不無首座。先師意未夢見
0330c14: 在。若道不會。其奈首座。良哉快便撒手便行。且道。利害在什麼處。會麼。路遠夜長休把火。大家吹滅暗中行
0330c15: 南華昺云。透生死關。高超物表。秉殺活。獨據寰中。若非智眼洞明。未免扶籬摸壁。要會麼。春蘭與秋菊。各自
0330c16: 一時榮　薦福行云。大凡本分法席。肘臂欲其重。非重不能權衡佛祖。爪牙欲其利。非利無以開托人天。看他
0330c17: 石霜遷化。首座侍者。各出一隻手。扶持石霜宗旨。直是光前絕後。今古罕聞。諸人要辨來端。各請拗折弓箭。踏
0330c18: 翻射垛來。與老僧相見　徑山杲云。兩箇無孔鐵鎚。就中一箇最重　楚石琦云。首座坐脫立亡。侍者說黃道
0330c19: 黑。先師意在頭。須信曲中有直。若在臨濟門下。三十棒教誰喫。纔說是非者。便是是非人　天奇瑞云。當時
0330c20: 待九道盡。答他一箇。甚死急。使他左右侍候。不敢不依。不向活處行機。恰似箇趕山獵犬。自己尚不能
0330c21: 了。如何與人為師。因二六時中趣寂。惟求速生速死。不知情沉有作返認為奇。所以古云。兔棲月殿。鷺倚雪
0330c22: 巢。被此換眼睛。墮在大功。雖要轉身。方見剎塵受用。免滯孤。大眾如何即是。鑊湯爐炭。馬面牛頭。
0330c23: 涌泉景欣禪師石霜諸法嗣
0330c24: 台州涌泉景欣禪師。泉州人也。自石霜開示。而止涌
0331a01: 泉○彊德二禪客。於路次見師騎牛。不識師。忽曰。蹄
0331a02: 角甚分明。爭柰騎者不鑒。師驟牛而去。彊德憩於樹
0331a03: 下煎茶。師回。下牛問曰。二禪客近離甚麼處。彊曰
0331a04: 那邊。師曰。那邊事作麼生。彊提起茶盞。師曰。此猶是
0331a05: 這邊事。那邊事作麼生。彊無對。師曰。莫道騎者不鑒
0331a06: 好保寧勇代師。指參隨人云。歸到山中。分明舉似。
0331a07: 雲志元禪師石霜諸法嗣
0331a08: 潭州雲山志元圓淨禪師。遊方時。問雲居曰。志元
0331a09: 不奈何時如何。雲居曰。祇為闍黎功力不到。師不禮
0331a10: 拜。直造石霜。亦如前問。石霜曰。非但闍黎。老僧亦不
0331a11: 奈何。師曰。和尚為甚麼不奈何。石霜曰。老僧若奈何。
0331a12: 拈過汝不奈何。師便禮拜。僧問石霜。萬戶俱閉即不
0331a13: 問。萬戶俱開時如何。石霜曰。堂中事作麼生。僧無對。
0331a14: 經半年。方始下一轉語曰。無人接得渠。石霜曰。道即
0331a15: 太煞道。祇道得八成。曰和尚又且如何。石霜曰。無人
0331a16: 識得渠。師知乃禮拜乞為舉。石霜不肯。師乃抱石霜。
0331a17: 上方丈曰。和尚若不道。打和尚去在。石霜曰。得在。師
0331a18: 頻禮拜。石霜曰。無人識得渠。師於言下頓省翠巖芝云。先行
0331a19: 不到。末後太過　天童覺云。穩密田地。忌墮功勳。貼肉衣裳。會須脫去。寰中辨的。量外之機。須仔細始得。同中
0331a20: 之異。灼然尚帶依俙。異中之同。直是難臻妙極。還知石霜父子轉側處麼。燭曉玉人初夢破。夜寒青女未登機
0331a21: ○潭州道正。表聞馬王。乞師論義。王請師上殿相見。
0331a22: 茶罷。師就王乞。師握問道正曰。你本教中道。恍
0331a23: 恍惚惚。其中有物。是何物。杳杳冥冥。其中有精。是何
0331a24: 精。道得不斬。道不得即斬。道正茫然。便禮拜懺悔。師
0331b01: 謂王曰。還識此人否。王曰識。師曰是誰。王曰道正。師
0331b02: 曰不是。其道若正。合對得臣僧。此祇是箇無主孤魂。
0331b03: 因茲道士。更不紛紜。
0331b04: 覆船洪薦禪師石霜諸法嗣
0331b05: 福州覆船山洪薦禪師。道吾問。久嚮和尚會禪。是否。
0331b06: 師曰。蒼天蒼天。道吾近前掩師口曰。低聲低聲。師與
0331b07: 一掌。道吾曰。蒼天蒼天。師把住曰。得恁麼無禮。道吾
0331b08: 與一掌。師曰。老僧罪過。道吾拂袖便行。師呵呵大
0331b09: 笑曰。早知如是。不見如是○僧參。師便作起勢。僧便
0331b10: 出。師曰。闍黎且來人事。僧回作抽坐具勢。師歸方
0331b11: 丈。僧曰。蒼天蒼天。師曰。龍頭蛇尾。僧近前叉手立。師
0331b12: 曰。敗將投王。不存性命。
0331b13: 鳳翔石柱禪師石霜諸法嗣
0331b14: 鳳翔府石柱禪師。遊方時。到洞山。時虔和尚垂語曰。
0331b15: 有四種人。一人說過佛祖。一步行不得。一人行過佛
0331b16: 祖。一句說不得。一人說得行得。一人說不得行不得。
0331b17: 阿那箇是其人。師出眾曰。一人說過佛祖行不得者。
0331b18: 祇是無舌不許行。一人行過佛祖。一句說不得者。祇
0331b19: 是無足不許說。一人說得行得者。祇是函相稱。一
0331b20: 人說不得行不得者。如斷命求活。此是石女兒。披枷
0331b21: 帶。洞山曰。闍黎分上作麼生。師曰。該通分上。卓卓
0331b22: 寧彰。洞山曰。祇如海上明公秀。又作麼生。師曰。幻人
0331b23: 相逢。拊掌呵呵。
0331b24: 龍湖普聞禪師石霜諸法嗣
0331c01: 邵武軍龍湖普聞禪師。唐僖宗太子也。幼不茹葷。長
0331c02: 無經世意。僖宗鍾愛之。然百計陶寫。終不能回。中和
0331c03: 初。僖宗幸蜀。師斷髮逸遊。人無知者。造石霜問曰。祖
0331c04: 師別傳事。肯以相付乎。石霜曰。莫謗祖師。師曰。天下
0331c05: 宗旨盛大。豈妄為之邪。石霜曰。是實事那。師曰。師意
0331c06: 如何。石霜曰。待案山點頭。即向汝道。師於言下頓省。
0331c07: 張拙秀才石霜諸法嗣
0331c08: 張拙秀才因禪月大師。指參石霜。石霜問。秀才何姓。
0331c09: 曰姓張名拙。石霜曰。覓巧尚不可得。拙自何來。公忽
0331c10: 有省。乃呈偈曰。光明寂照河沙。凡聖含靈共我家。
0331c11: 一念不生全體現。六根纔動被雲遮。斷除煩惱重增
0331c12: 病。趣向真如亦是邪。隨順世緣無礙。涅槃生死等
0331c13: 空花。
0331c14: 洛浦元安禪師夾山會法嗣
0331c15: 澧州洛浦山元安禪師。鳳翔麟遊人也。問道臨濟。後
0331c16: 為侍者。臨濟對眾美之曰。臨濟門下一隻箭。誰敢
0331c17: 當鋒。師蒙印可。自謂已巳足。一日侍立次。有座主參臨
0331c18: 濟。臨濟問。有一人。於三乘十二分教明得。有一人。不
0331c19: 於三乘十二分教明得。且道。此二人是同是別。座主
0331c20: 曰。明得即同。明不得即別。師曰。這裏是甚麼所在。說
0331c21: 同說別。臨濟顧師曰。汝又作麼生。師便喝。臨濟送座
0331c22: 主回。問師。汝豈不是適來喝老僧者。師曰是。臨濟便
0331c23: 打。師後辭臨濟。臨濟問。甚麼處去。師曰。南方去。臨濟
0331c24: 以拄杖畫一畫曰。過得這箇便去。師乃喝。臨濟便打。
0332a01: 師作禮而去。臨濟明日陞堂曰。臨濟門下。有箇赤梢
0332a02: 鯉魚。搖頭擺尾。向南方去。不知向誰家虀甕裏淹殺。
0332a03: 師遊歷罷。直往夾山卓庵。經年不訪夾山。夾山乃修
0332a04: 書。令僧馳往。師接得便坐。再展手索。僧無對。師便
0332a05: 打曰。歸去舉似和尚。僧回舉似。夾山曰。這僧若開書。
0332a06: 三日內必來。若不開書。斯人救不得也。師果三日後
0332a07: 至。見夾山不禮拜。乃當面叉手而立。夾山曰。棲鳳
0332a08: 巢。非其同類。出去。師曰。自遠趨風。請師一接。夾山曰。
0332a09: 目前無闍黎。此間無老僧。師便喝。夾山曰。住住。且莫
0332a10: 草草。雲月是同。谿山各異。截斷天下人舌頭。即
0332a11: 不無闍黎。爭教無舌人解語。師佇思。夾山便打。因茲
0332a12: 服膺興化獎云。但知作佛。愁什麼眾生　雪竇顯云。這漢可悲可痛。鈍置他。臨濟。他既雲月是同。我
0332a13: 亦溪山各異。說什麼無舌人不解語。以坐具劈口便摵。夾山若是箇知方漢。必然明下安排　五祖戒。出洛
0332a14: 浦語云。更說道理看。便出去　大陽玄代云。也要和尚證明　昭覺勤云。雪竇雖是賊過後張弓。不妨與臨濟
0332a15: 雪屈。若仔細檢點將來。令行一半。儻若擔荷正法眼藏。待伊道爭教無舌人解語。便與掀倒禪。喝散大眾。更
0332a16: 待什麼明下安排。剔起便行。直饒機如掣電。眼似流星。辯瀉懸河。也卒手不得。且道。譊訛在甚麼處。乃
0332a17: 云險○師問夾山。佛魔不到處。如何體會。夾山曰。燭明
0332a18: 千里像。闇室老僧迷。又問。朝陽已巳昇。夜月不現時如
0332a19: 何。夾山曰。龍銜海珠。游魚不顧○夾山將示滅。垂語
0332a20: 曰。石頭一枝。看看即滅矣。師曰不然。夾山曰。何也。師
0332a21: 曰。他家自有青山在。夾山曰。苟如是。即吾宗不墜矣
0332a22: ○問僧。近離甚處。曰荊南。師曰。有一人與麼去。還逢
0332a23: 麼。曰不逢。師曰。為甚不逢。曰若逢即頭粉碎。師曰。闍
0332a24: 黎三寸甚密。雲門於江西見其僧。乃問。還有此語否。
0332b01: 曰是。雲門曰。洛浦倒退三千里○上堂。孫臏收鋪去
0332b02: 也。有卜者出來。僧曰。請和尚卜。師曰。汝家爺死。僧無
0332b03: 對法眼益。代拊掌三下　徑山杲云。這僧沒興。死爺。又被他人拊掌。信知禍不單行。福無雙至。然洛
0332b04: 浦善卜。法眼善斷。若仔細思量爻象吉凶。二老一時漏逗。既占得火風鼎卦。何故斷作地火明夷。雲門不然。
0332b05: 驀拈拄杖云。孫臏門下。死即罷。連卓三下云。會麼。內屬艮宮。再求外象。又卓三下云。千靈萬聖。萬聖千靈。莫
0332b06: 順人情。復卓一下云。吉凶上卦　楚石琦云。洛浦道。汝家爺死。拄舌頭。妙喜牙上生牙。角上生角。妄譚休咎。
0332b07: 強說是非。一時抖亂六十四卦了也○問一毫吞盡巨海。於中更復何
0332b08: 言。師曰。家有白澤之圖。必無如是妖怪保福展別云。家無白澤之
0332b09: 圖。亦無如是妖怪○侍者謂師曰。肇法師。制得四論。甚奇怪。
0332b10: 師曰。肇公甚奇怪。要且不見祖師。侍者無對清涼欽代云。和
0332b11: 尚甚麼處是　雲居錫云。甚麼處是肇公不見祖師處。莫是有許多言語麼。又云。肇公有多少言語○
0332b12: 十二月一日。告眾曰。吾非明即後也。今有一事問汝
0332b13: 等。若道這箇是。即頭上安頭。若道不是。即斬頭求活。
0332b14: 第一座對曰。青山不舉足。日下不挑燈。師曰。是甚麼
0332b15: 時節。作這箇語話。時有彥從上座。對曰。離此二途。請
0332b16: 和尚不問。師曰。未在更道。曰彥從道不盡。師曰。我不
0332b17: 管汝盡不盡。曰彥從無侍者祇對和尚。師便休。至夜
0332b18: 令侍者喚從。問曰。闍黎今日祇對。甚有道理。汝合體
0332b19: 得先師意。先師道。目前無法。意在目前。不是目前法。
0332b20: 非耳目之所到。且道。那句是賓。那句是主。若擇得出。
0332b21: 分付袋子。曰彥從不會。師曰。汝合會。曰彥從實不
0332b22: 會。師喝出。乃曰苦苦。報慈遂云。且道。從上座實不會。是怕見袋子拈著伊二
0332b23: 日午時。別僧舉前話問師。師曰。慈舟不棹清波上。
0332b24: 峽徒勞放木鵝。便告寂。
0332c01: 黃山月輪禪師夾山會法嗣
0332c02: 撫州黃山月輪禪師。福唐許氏子。初謁三。機緣靡
0332c03: 契。尋聞夾山盛化。乃往叩之。夾山問。名甚麼。師曰月
0332c04: 輪。夾山作一圓相曰。何似這箇。師曰。和尚恁麼語話。
0332c05: 諸方大有人不肯在。夾山曰。闍黎作麼生。師曰。還見
0332c06: 月輪麼。夾山曰。闍黎恁麼道。此間大有人不肯諸方。
0332c07: 師乃服膺參訊。一日夾山抗聲問曰。子是甚麼處人。
0332c08: 師曰。閩中人。夾山曰。還識老僧麼。師曰。和尚還識學
0332c09: 人麼。夾山曰不然。子且還老僧草鞋錢。然後老僧還
0332c10: 子廬陵米價。師曰。恁麼則不識和尚也。未委廬陵米
0332c11: 作麼價。夾山曰。真師子兒。善能哮吼。乃入室受印。依
0332c12: 附七年天奇瑞云。神之通也。虎穴魔宮。無不自在。用之妙也。海角天涯。有何障蔽。縱之星布高穹。
0332c13: 奪之風捲殘雲。自古明鎗易躲。至今暗箭難防。哉。鼷口鼠。食。人不覺疼。若人會得。八表橫行。
0332c14: 韶山寰普禪師夾山會法嗣
0332c15: 洛京韶山寰普禪師。僧參。師問。莫是多口白頭因麼。
0332c16: 因曰不敢。師曰。有多少口。曰通身是。師曰。尋常向甚
0332c17: 麼處屙。曰向韶山口裏屙。師曰。有韶山口即得。無韶
0332c18: 山口。向甚麼處屙。因無語。師便打雲門偃代云。這話墮阿師。放你三十
0332c19: 棒。又云。韶山今日瓦解冰消○遵布衲訪師。在山下相見。遵問。韶
0332c20: 山路向甚麼處去。師以手指曰。嗚那青青黯黯處去。
0332c21: 遵近前把住曰。久嚮韶山。莫便是否。師曰。是即是。闍
0332c22: 黎有甚麼事。遵曰。擬伸一問。師還答否。師曰。看君不
0332c23: 是金牙作。爭解彎弓射尉遲。遵曰。鳳凰直入煙霄去。
0332c24: 誰怕林間野兒。師曰。當軒鼓從君擊。試展家風
0333a01: 似老僧。遵曰。一句迥超千聖外。松蘿不與月輪齊。師
0333a02: 曰。饒君直出威音外。猶較韶山半月程。遵曰。過在甚
0333a03: 處。師曰。倜儻之辭。時人知有。遵曰。恁麼則真玉泥中
0333a04: 異。不撥萬機塵。師曰。魯般門下。徒施巧妙。遵曰。學人
0333a05: 即恁麼。未審師意如何。師曰。玉女夜拋梭。織錦於西
0333a06: 舍。遵曰。莫便是和尚家風也無。師曰。耕夫製玉漏。不
0333a07: 是行家作。遵曰。此猶是文言。如何是和尚家風。師曰。
0333a08: 橫身當宇宙。誰是出頭人。遵無語。師遂同歸山。纔人
0333a09: 事了。師召近前曰。闍黎有衝天之氣。老僧有入地之
0333a10: 謀。闍黎橫吞巨海。老僧背負須彌。闍黎按上來。老
0333a11: 僧掗鎗相待。向上一路。速道速道。遵曰。明鏡當臺。請
0333a12: 師一鑒。師曰不鑒。遵曰。為甚不鑒。師曰。水淺無魚。徒
0333a13: 勞下釣。遵無對。師便打黃龍新云。好打。這般漢。打百千萬箇。有什麼過。當時若在
0333a14: 黃龍手裏。棒折也未放過在　何山珣云。縵天布網。打鳳羅龍。主則琢玉鏤冰。賓則攢花簇錦。當機不讓。覿面
0333a15: 爭先。結角羅紋。互存互奪諸方咸謂。好手手中呈好手。還端的。也無。若約慧日見處。遵布衲。若能慎初護末。待
0333a16: 韶山指出路頭。驟步便陞堂奧。管取明下安排。非唯截斷葛藤。亦免上他線。何也。一不到處。滿盤空用
0333a17: 心　徑山杲云。笑殺睦州陳尊宿　天童華。舉黃龍語了云。死心和尚。一期大驚小。殊不知。韶山自遭遵布
0333a18: 衲毒手之後。至今無人檢得出。且道。訛在甚麼處。
0333a19: 太原海湖禪師夾山會法嗣
0333a20: 太原海湖禪師。因有人請灌頂三藏供養。敷坐訖。師
0333a21: 乃就彼位坐。時有雲涉座主。問曰。和尚甚麼年行道。
0333a22: 師曰。座主近前來。涉近前。師曰。祇如憍陳如。是甚麼
0333a23: 年行道。涉茫然。師喝曰。這尿鬼。
0333a24: 三角令珪禪師清平遵法嗣
0333b01: 蘄州三角山令珪禪師。初參清平。清平問。來作麼。師
0333b02: 曰。來禮拜。清平曰。禮拜阿誰。師曰。特來禮拜和尚。清
0333b03: 平咄曰。這鈍根阿師。師乃禮拜。清平以手斫師頸一
0333b04: 下。從此領旨。
0333b05: 投子感溫禪師投子同法嗣
0333b06: 投子感溫禪師遊山見蟬蛻。侍者問曰。在這裏。蟬
0333b07: 向甚麼處去也。師拈。就耳畔搖三五下。作蟬聲。侍
0333b08: 者於是開悟。
0333b09: 觀音巖俊禪師投子同法嗣
0333b10: 東京觀音院巖俊禪師者。邢臺廉氏子。謁投子。投子
0333b11: 問。昨夜宿何處。師曰。不動道場。投子曰。既言不動。曷
0333b12: 由至此。師曰。至此豈是動邪。投子曰。元來宿不著處。
0333b13: 投子默許之。尋住觀音。眾常數百。周高祖世宗二帝
0333b14: 潛隱時。每登方丈。必施禮。及即位。特賜紫衣。署淨戒
0333b15: 大師。
0333b16: 青原下六世
0333b17: 禾山無殷禪師九虔法嗣
0333b18: 吉州禾山無殷禪師。福州吳氏子。七歲從雪峰出家。
0333b19: 依年受具。謁九峰。九峰問。汝遠遠而來。音袞隨眾。
0333b20: 是何境界而可修行。由何徑路而能出離。師曰。重昏
0333b21: 廓闢。盲者自盲。九峰乃許入室○後住禾山。江南李
0333b22: 氏。召而問曰。和尚何處來。師曰。禾山來。曰山在甚麼
0333b23: 處。師曰。人來朝鳳闕。山嶽不曾移。國主重之。
0333b24: 六通院紹禪師湧泉欣法嗣
0333c01: 台州六通院紹禪師。一日涌泉問。甚麼處去來。師曰。
0333c02: 燒畬來。涌泉曰。火後事作麼生。師曰。鐵蛇鑽不入。
0333c03: 青傳楚禪師洛浦安法嗣
0333c04: 鳳翔府青傳楚禪師。涇州人也。一日洛浦問曰。院
0333c05: 主去甚麼處來。師曰。掃雪來。洛浦曰。雪深多少。師曰。
0333c06: 樹上總是。洛浦曰。得即得。汝向後住箇雪窟定矣○
0333c07: 訪白水。白水曰。見說洛浦有生機一路。是否。師曰是。
0333c08: 白水曰。止生路。向熟路上來。師曰。生路上死人無
0333c09: 數。熟路上不著活漢。白水曰。此是洛浦底。你底作麼
0333c10: 生。師曰。非但洛浦。夾山亦不奈何。白水曰。夾山為甚
0333c11: 麼不奈何。師曰。不見道生機一路。
0333c12: 永安善靜禪師洛浦安法嗣
0333c13: 京兆府永安院善靜禪師。郡之王氏子。唐天復中。南
0333c14: 謁洛浦。洛浦器之。容其入室。乃典園務。力營眾事。一
0333c15: 日有僧。辭洛浦。洛浦曰。四面是山。闍黎向甚麼處去。
0333c16: 僧無對。洛浦曰。限汝十日。下語得中。即從汝去。其僧
0333c17: 經行冥搜。偶入園中。師問曰。上座既是辭去。今何在
0333c18: 此。僧具陳所以。堅請代語。師曰。竹密豈妨流水過。山
0333c19: 高那阻野雲飛。其僧喜踊。師囑之曰。不得道是某甲
0333c20: 語。僧遂白洛浦。曰誰語。曰某甲語。洛浦曰。非汝語。僧
0333c21: 具言園頭見教。洛浦至晚上堂。謂眾曰。莫輕園頭。他
0333c22: 日座下有五百人在。後住永安。眾餘五百。果符洛浦
0333c23: 之記。
0333c24: 洞谿戒定禪師洛浦安法嗣
0334a01: 嘉州洞谿戒定禪師。初問洛浦。月樹無枝長覆蔭。請
0334a02: 師直指妙玄微。洛浦曰。森羅秀處。事不相依。淥水千
0334a03: 波。孤自異。師於是領旨。
0334a04: 木平善道禪師蟠龍文法嗣
0334a05: 袁州木平山善道禪師。初謁洛浦。問一漚未發已巳前。
0334a06: 如何辨其水。洛浦曰。移舟諳水。舉棹別波瀾。師
0334a07: 不契。乃參蟠龍。語同前問。蟠龍曰。移舟不別水。舉棹
0334a08: 即迷源。師從此悟入雲悅云。木平若於洛浦言下會去。猶較些子。可惜許向蟠龍
0334a09: 死水裏淹殺。後有問。如何是木平。對云。不勞斤斧。果然只在這裏。諸禪德。大凡發言超方。也須甄別邪正。識辯
0334a10: 真偽。帶些子眼筋始得。雖然如是。也是賊過後張弓　徑山杲云。雲此語。亦能瞎人眼。亦能開人眼
0334a11: ○凡有新到。未許參禮。先令運土三擔。而示偈曰。南
0334a12: 山路側東山低。新到莫辭三轉泥。嗟汝在途經日久。
0334a13: 明明不曉成迷○金陵李氏。嚮其道譽。迎請供養。
0334a14: 待以師禮。問。如何是木平。師曰。不勞斤斧。曰為甚
0334a15: 麼不勞斤斧。師曰木平。
0334a16: 郢州桐泉禪師黃山輪法嗣
0334a17: 郢州桐或作潼泉山禪師。參黃山。黃山問。天門一合。十
0334a18: 方無路。有人道得。擺手出漳江。師曰。蟄戶不開。龍無
0334a19: 龍句。黃山曰。是你恁麼道。師曰。是即直言是。不是直
0334a20: 言不是。黃山曰。擺手出漳江。黃山復問。卞和到處荊
0334a21: 山秀。玉印從他天子傳時如何。師曰。靈不於林下
0334a22: 憩。野老不重太平年。黃山深肯之。
0334a23: 
0334a24: 教外別傳卷十四
