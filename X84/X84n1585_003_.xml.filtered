0681b05: 
0681b06: 
0681b07: 續燈存卷第三
0681b08: 
0681b09: 明　嗣祖沙門東吳　通問　編定
0681b10: 笠澤居士華亭　施沛　集
0681b11: 臨濟宗
0681b12: 大鑑下第二十世
0681b13: 臥龍先禪師法嗣
0681b14: 杭州徑山無準師範禪師生於蜀之梓潼。雍氏。九歲
0681b15: 依陰平山道欽出家。經書過目成誦。紹五年冬登
0681b16: 具戒。明年次成都坐夏正法。遇瞎堂高弟堯首座。師
0681b17: 請益坐禪之法。堯曰禪是何物坐底是誰。師蒙示誨
0681b18: 晝夜體究。一日如廁有省。明年往謁佛照于育王。照
0681b19: 問何處人。師曰劍州。照曰帶得劍來麼。師隨聲便喝。
0681b20: 照笑曰者烏頭子也亂做。久之復至靈隱。時破菴居
0681b21: 第一座。同游石筍菴。菴之道者請益。胡孫子捉不住
0681b22: 願開示。菴曰。用捉他作麼。如風吹水自然成紋。師
0681b23: 侍傍有省。未幾破菴過天童掃塔。師偕往。復拉月石
0681b24: 溪同遊台鴈。至瑞巖雲巢留師分座。夜夢偉衣冠者
0681c01: 持把茅見授。翌日明州清涼專使至。師受請入院。見
0681c02: 所謂伽藍神。茅其姓。衣冠與疇昔所夢無異。陞堂開
0681c03: 法。一香供破菴。三年遷焦山。期年遷雪竇。又三年被
0681c04: 移育王。又三年嵩少林散席徑山。朝命以師補處。
0681c05: 明年寺。師逆知其數。不動容經意。是年冬十月有
0681c06: 旨召入內廷。上御修政殿引見。師奏對詳明。上為色
0681c07: 動。賜金襴僧伽黎。復宣詣慈明殿陞座說法。上簾
0681c08: 而聽。賜佛鑑禪師號。三年寺成。閱六年復。而多助
0681c09: 雲至。不數年復還舊觀。去寺四十里築室百楹。接待
0681c10: 雲水。曰萬年正續。正續西數百步結菴一區為歸
0681c11: 藏所。上建重閣。祕藏後先所賜御翰。敞室東西偏奉
0681c12: 祖師與先世香火。遇始生日為飯僧佛事以贊冥福。
0681c13: 蜀亂。師之先祀遂絕。祠奉以旌孝慕。上聞嘉歎。僧
0681c14: 問。趙州和尚道。三十年前在南方行火爐頭有箇
0681c15: 無賓主話。直至如今無人舉著。此意如何。師曰舌頭
0681c16: 拖地。僧曰畢竟如何是無賓主話。師曰言滿天下。僧
0681c17: 曰。祇如玄沙聞得乃曰。者老漢跟未點地在。又作
0681c18: 麼生。師曰一坑埋。僧曰。可謂焦磚打著連底凍。赤
0681c19: 眼撞著火柴頭。師以拄杖劃一劃。上堂。五門下百
0681c20: 種全無。禪迫窄堂供蕭。下踏著底破磚頭碎
0681c21: 瓦片。面前撞見底王獦獠李麻胡。恁麼薄福住山。真
0681c22: 箇孤負老胡良久。雖然如是。更點分明。上堂。一夏已巳
0681c23: 滿無事不辦。遂府盂。州磁碗。上堂。靈山指月。曹
0681c24: 溪話月。代相傳。證龜成。範上座尋常一張口挂
0682a01: 在壁上。今日無端入者行戶。未免拈出多年曆日說
0682a02: 似諸人。且要郭大李二鄧四張三知得。江南兩浙春
0682a03: 寒秋熱。示眾。若論箇事直是省要。柰何諸人自作艱
0682a04: 難自作障礙。所以尋常東廊西廊見諸人和南問訊。
0682a05: 山僧便乃低頭相接。其實無他。只要諸人識得長老
0682a06: 是西川隆慶府人氏。若也識得。便與諸人打些鄉談
0682a07: 說些鄉談。如今且未說你識得長老。且各自知得自
0682a08: 家鄉貫也得。淳祐戊申秋師築室明月池上。榜曰退
0682a09: 耕。乞老于朝而舊疾適作。三月旦陞堂示眾曰。山僧
0682a10: 既老且病。無力得與諸人東語西話。今日勉強出來
0682a11: 將從前所說不到底。盡情向諸人面前抖擻去也。遂
0682a12: 起身抖衣曰。是多少。十五日集兩序區畫後事。親書
0682a13: 遺表及遺書十數。言笑如平時。其徒以遺偈為請。乃
0682a14: 執筆疾書曰。來時空索索。去也赤條條。更要問端的。
0682a15: 天台有石橋。移頃而逝。停龕二七日。上遣中使降香
0682a16: 賜幣。奉全身于正續之側。曰圓照。
0682a17: 江州雲居即菴慈覺禪師上堂。舉雪峰因閩王問擬
0682a18: 欲一所佛殿去時如何。峰曰大王何不取一所
0682a19: 空王殿。王曰請師樣子。峰展兩手。雲門曰。一舉四十
0682a20: 九。師頌曰。空王殿樣子。雪峰展兩手。添得老韶陽。一
0682a21: 舉四十九。總是面南看北斗。讚船子和尚偈曰。三十
0682a22: 餘年在藥山。鬼家活計豈能傳。當時不得夾山老。你
0682a23: 且柰煩撐破船。舉葉縣省禪師因僧問如何是密用
0682a24: 心處。縣曰市裏輥毬子。曰意旨如何。縣曰普請大
0682b01: 家看。頌曰。輥毬市大家看。一陣清風吹面寒。定亂
0682b02: 不須雙刃劍。活人何必九還丹。師遊雲居。夜宿瑤
0682b03: 田莊。夢安樂神告曰。師於此山只有一粥之緣。明日
0682b04: 午後到山參罷。會旦過。有二僧相毆。新到例遭擯
0682b05: 逐。師竊訝之。後數年雲居席。州符起師補處。師忻
0682b06: 然承命。且徵前夢。至瑤田莊而寂。
0682b07: 明州大慈獨菴道儔禪師贈製鞋匠偈曰。透底工夫
0682b08: 做已巳圓。須知密處自心傳。跟著地隨他轉。踏到驢
0682b09: 年也未穿。
0682b10: 杭州靈隱石田法薰禪師眉山彭氏子。生而慧敏。三
0682b11: 四歲時見佛僧即知禮敬。年十六往從丹稜石龍山
0682b12: 法寶院智明出家。二十二薙髮受具戒。遂游方至石
0682b13: 霜禮雷遷塔。述偈曰。一念慈容元不隔。何須特地肆
0682b14: 乖張。平高就下婆心切。惱得雷公一夜忙。師名由是
0682b15: 大著。聞穹窿破菴先禪師道望。遂往叩。菴一見知為
0682b16: 法器。室中舉世尊拈華迦葉微笑話。師曰。焦磚打著
0682b17: 連底凍。赤眼撞著火柴頭。菴異之。每於日用語默不
0682b18: 少假借。師於是決志依棲。與無準範日相激礪。久乃
0682b19: 辭去。復遍遊諸老門庭。靈隱松源嶽淨慈肯堂充華
0682b20: 藏遯菴演咸稱賞之。後出世蘇之高。次遷寒山。鍾
0682b21: 山席廟堂奏師補處。寶慶初遷淨慈。端平二年復
0682b22: 遷靈隱。上堂。一徑直。二周遮。衲僧會得萬別千差。庭
0682b23: 前閒縱目。春盡尚餘華。老胡不合過流沙。拍膝一下
0682b24: 便下座。上堂。大道體寬無易無難。相頭買帽此土西
0682c01: 天。上堂。識得心。山嶽沉。握金成土握土成金。前
0682c02: 後現成行貨。少室前交點不過。上堂。石中有玉。沙
0682c03: 裏無油。德山臨濟未出常流。憶寒山子。時臨古渡
0682c04: 頭。上堂。見聞覺知行住坐臥。眨上眉毛早已巳蹉過。赤
0682c05: 唱山歌。路上無人和。上堂。把定重關。諸人性命在
0682c06: 山僧手裏。放開一。山僧性命在諸人手裏。而今也
0682c07: 不把定也不放開。山僧即是諸人諸人即是山僧。三
0682c08: 十年後莫道蔣山和泥合水。示眾。劍刃翻身猶是鈍。
0682c09: 屋頭問路太無端。楚雞不是丹山鳳。何必臨風刷羽
0682c10: 翰。淳祐甲辰三月望示徒曰。但得本莫愁末。喚什麼
0682c11: 作本。喚什麼作末。松柏千年青。不入時人意。牡丹一
0682c12: 日紅。滿城公子醉。山僧恁麼道。若有不肯底。是我同
0682c13: 參。弟子師俊繪師像求贊。有曰末後一句分付廚山。
0682c14: 眾訝之。先是師建接待院於西溪。曰寶壽。明日忽
0682c15: 示疾。又明日退歸寶壽趣辦終焉計。訣眾而逝。窆全
0682c16: 身于院後。壽七十五臘五十三。師五遷望剎。閱三十
0682c17: 有二年。撙節而足用。審量而計功。雖有大興建。一毫
0682c18: 不以干人。而土木金碧在處成就云。
0682c19: 靈隱嶽禪師法嗣
0682c20: 明州天童滅翁天目文禮禪師杭之臨安人。姓阮氏。
0682c21: 家天目山之麓。又號天目云。師生六歲籃隨母採
0682c22: 桑。俄念之者誰邪。遂有出家志。年十六依真相寺
0682c23: 智月剃落。往淨慈參混源。源舉現成公案放汝三十
0682c24: 棒話不契。復謁育王。佛照問恁麼來者那箇是汝主
0683a01: 人公。師豁然領旨。一日照問是風動是幡動者僧如
0683a02: 何。師曰物見主眼卓豎。照曰不是風動不是幡動甚
0683a03: 處見祖師。師曰揭腦。照喜其俊邁命典書記。久
0683a04: 之返浙西聽一心三觀于上天竺。時松源嶽唱道饒
0683a05: 之薦福。室中問僧不是風動不是幡動。擬議即棒出。
0683a06: 師聞之頓忘知解。遂往見之。蒙印可。得盡其旨。辭去
0683a07: 巡禮江淮間祖塔。時浙翁琰主蔣山挽師充立僧首
0683a08: 座。嘉定五年約齋張公鎡請師開法臨安慧雲。一香
0683a09: 為松源嗣。次遷溫之能仁。未幾退歸西丘。節齋趙公
0683a10: 慕師高行微服過訪。師亦不問其姓名與語終日而
0683a11: 去。翌日奏請師住持淨慈。室中每舉南山筀筍東海
0683a12: 烏話。學者擬議師便打。莫有湊泊之者。後遷福泉。
0683a13: 陞住天童。上堂。法不孤起仗境方生。境既不生法從
0683a14: 何立。龍湫瀉千尺瀑布且不是。境鴈聳萬丈高寒
0683a15: 且不是法。明眼衲僧到者裏合作麼生。直饒倜儻分
0683a16: 明。山僧棒折。也未放在。何故。殺人刀活人劍。上堂。事
0683a17: 事無礙。青山掩映斜陽外。法法無差。前古木
0683a18: 鴉。君不見。太原孚上座走天涯。揚州五更聞畫角。吹
0683a19: 斷落梅華。直至如今未到家。上堂。舉楞嚴經諸可還
0683a20: 者自然非汝不汝還者非汝而誰。頌曰。不汝還兮復
0683a21: 是誰。殘紅流在釣魚磯。日斜風定無人掃。燕子銜將
0683a22: 水際飛。冬至上堂。黃鍾纔起時。九數從頭數。相將幽
0683a23: 谷鶯啼。次第雕梁燕語。田父祭勾芒。叢祠敲社鼓。農
0683a24: 父狎牛郎。村姑教蠶婦。光陰老盡世間人。冬至寒食
0683b01: 一百五。宏智禪師忌上堂。夜明簾外。寶鑑堂前。元無
0683b02: 兼帶。豈有偏圓。正恁麼時。畢竟誰居正位。古渡無人
0683b03: 霜月冷。蘆華風靜鷺鷥眠。上堂。長頸鳥。喬林不棲橫
0683b04: 飛天外。穴鼻牛。山田耕了直上頭。天下衲僧仰望
0683b05: 不及。何故。嘉州打大象。上堂。投子和尚道。迎之不見
0683b06: 其首。隨之罔眺其後。大似徐六擔板。天童則不然。仰
0683b07: 之彌高。俯察非遙。橫塘宿鷺斜飛起。幾隻銀瓶挂樹
0683b08: 腰。上堂。眾生本不曾迷。夜闌向五更啼。諸佛本不
0683b09: 曾悟。秋清鴈度長空去。拍膝一下。西昨夜月華明。
0683b10: 淳已巳到梧桐樹。元宵上堂。昨夜摩騰法師點蓮
0683b11: 燈助佛光明。直得善信真人失光彩。太白龍王出
0683b12: 來道。我從龍種上尊王佛時住此山。未聞有者箇消
0683b13: 息。於是空中打箇閃電。變作滿天黑風暴雨。還委悉
0683b14: 麼。我見燈明佛本光瑞如此。僧問牛頭未見四祖時
0683b15: 如何。師曰牛頭。曰見後如何。師曰牛頭牛頭。僧問和
0683b16: 尚見佛照時如何。師曰石中有玉。曰見松源後如何。
0683b17: 師曰沙裏無油。有來上座入方丈曰某甲有狀告投
0683b18: 和尚。師曰對頭在那裏。來曰和尚便是。師曰老僧與
0683b19: 汝有甚麼冤。來無語。師捉住曰冤家冤家。新到相
0683b20: 看師問汝名甚麼。僧曰智虎。師退身作怕勢。僧擬議。
0683b21: 師便歸方丈。僧問。觀方知彼去去者不至方。意旨如
0683b22: 何。師曰前不搆村後不迭店。佛光法照首依師於梁
0683b23: 渚。師令往下竺參北印公示偈曰。送子參尋有鷲
0683b24: 山。諸方多是落前三。自從開異歸同後。圓旨於今亦
0683c01: 倦譚。揀境分明妙藥方。餘之分別更須忘。風吹落
0683c02: 殘紅片。休向枝頭覓舊香。叢林至今傳誦。師尤邃于
0683c03: 易。乾淳諸儒大闡道學。師與之遊。直示心法。朱晦庵
0683c04: 問毋不敬。師叉手示之。楊慈湖問不欺之力。師答以
0683c05: 偈曰。此力分明在不欺。不欺能有幾人知。要明象兔
0683c06: 全提句。看取升階正笏時。其曉人類如此。師所閱五
0683c07: 剎。通不過八九年。而得閒之歲月多逍遙於梁渚之
0683c08: 西丘。衲參叩無異領眾時也。將入寂謂侍者曰。誰
0683c09: 與我造箇無縫塔。者曰請師塔樣。師良久曰盡力畫
0683c10: 不出。遂怡然脫去。闍維弟子收舍利并遺骨祔葬于
0683c11: 應菴塔左。壽八十四臘六十八。
0683c12: 溫州江心石巖希璉禪師潮陽馬氏子。上堂。舉廣慧
0683c13: 璉禪師與祕監楊公大年夜話次。慧曰祕監曾與甚
0683c14: 人道話來。公曰某曾問雲巖諒監寺。兩箇大蟲相
0683c15: 時如何。諒曰一合相。某曰我祇管看未審恁麼道。還
0683c16: 得麼。慧曰者裏則不然。公曰請和尚別一轉語。慧以
0683c17: 手作拽鼻勢曰者畜生更跳在。公於言下脫然無
0683c18: 疑。述偈曰。八角磨盤空裏走。金毛師子變作狗。擬欲
0683c19: 將身北斗藏。應須合掌南辰後。師曰。內翰攀南辰倚
0683c20: 北斗。廣慧轉天關翻地軸。寥寥千古許誰知。斷絃須
0683c21: 是鸞膠續。僧問。昔日佛照光禪師因宋孝宗宣問。釋
0683c22: 迦佛入山六年所成何事。光曰將謂陛下忘。此意
0683c23: 如何。師答以頌曰。大根大器大熏修。瞥轉機輪向上
0683c24: 頭。萬億斯年惟一佛。雪山元不隔龍樓。
0684a01: 台州瑞嵒雲巢岩禪師作經題字偈曰。以字不成
0684a02: 八字非。當陽拈起大家知。釋迦老子舌無骨。黃葉將
0684a03: 來嚇小兒。頌靈雲見桃華話曰。三月桃華爛熳紅。靈
0684a04: 雲打失主人翁。隨邪逐惡玄沙老。半是真情半脫空。
0684a05: 華藏無礙覺通禪師青苗會上堂。破一微塵出大經。
0684a06: 鳶飛魚躍更分明。不將眼看將心看。已巳是重敲火裏
0684a07: 冰。淹黑豆。昧平生。直須劫外話豐登。繰成白雪桑重
0684a08: 綠。割盡黃雲稻正青。
0684a09: 杭州淨慈谷源道禪師舉丹霞然初參石頭佛殿
0684a10: 前艸公案。頌曰。石頭艸驗英豪。懵懂丹霞眼不高。
0684a11: 若解轉身行活路。至今應不累兒曹。
0684a12: 湖州道場北海悟心禪師舉黃檗在鹽官殿上禮佛
0684a13: 次。時唐宣宗為沙彌問曰。不著佛求不著法求不著
0684a14: 僧求。長老禮拜當何所求。檗曰。不著佛求不著法求
0684a15: 不著僧求。常禮如是事。彌曰用禮何為。檗便掌。彌曰
0684a16: 太麤生。檗曰者裏是什麼所在說麤說細。隨後又掌。
0684a17: 頌曰。曾施三掌觸君王。佛法何曾有寸長。麤行沙門
0684a18: 封斷際。至今無地著慚惶。舉唐文宗蛤蜊因緣。頌曰。
0684a19: 合水和泥底事忙。被渠點破大乖張。雖然契得君王
0684a20: 意。爭奈全身入鑊湯。
0684a21: 明州雪竇大歇仲謙禪師義烏應氏子。幼見傅大士
0684a22: 心王銘矢志出家。初參息菴。菴器而抑之曰。汝儒者
0684a23: 習氣不除。焉能學道。要到大休大歇田地如木偶人
0684a24: 去。師蒙激發益自奮勵。朝夕孳孳不懈。一日忽然有
0684b01: 省。遂以大歇自名。後依松源嶽。一日室中舉祕魔擎
0684b02: 叉話。師豁然大悟。上堂。舉應菴和尚問密菴如何是
0684b03: 正法眼。密曰破沙盆。頌曰。白玉琢成泥彈子。黃金鑄
0684b04: 就銕崑崙。千年滯貨無人買。未免如今累子孫。送維
0684b05: 那偈曰。興化當年打克賓。叢林千載話猶存。雲黃有
0684b06: 棒且高閣。只麼煎茶送出門。
0684b07: 諾菴肇禪師舉松源示眾曰。明眼衲僧因甚打失鼻
0684b08: 孔。有賊無贓。頌曰。殺人一萬損三千。獨弄單提機
0684b09: 不全。萬頃滄波明月夜。一聲短笛釣魚船。題二祖贊
0684b10: 曰。覓心無處自欺謾。甘受齊腰深雪寒。三拜起來依
0684b11: 位立。誰知界是波瀾。華亭懷古偈曰。活計都盧一
0684b12: 釣舟。錦鱗入手便抽頭。我來不師親訓。柳岸依依
0684b13: 蘸碧流。
0684b14: 湖州道場運菴普岩禪師題趙州像贊曰。無端提起
0684b15: 七斤衫。多少禪人著意參。盡向青州做窠窟。不知春
0684b16: 色在江南。舉洞山冬夜喫果子公案。頌曰。洞山玷辱
0684b17: 家風。首座埋沒自己已。雙雙繡出鴛鴦。千古扶持不起。
0684b18: 蘇州虎丘蒺藜曇禪師初住四明延慶。遷蘇之穹窿
0684b19: 震澤普濟鎮江甘露真州長蘆。後至虎丘。上堂。舉僧
0684b20: 問香林如何是衲衣下事。林曰臘月火燒山。師曰。兔
0684b21: 子何曾離得窟。若有人問延慶如何是衲衣下事。只
0684b22: 對他道。就船買得魚偏美。踏雪沽來酒倍香。上堂。念
0684b23: 念釋迦出世。時時彌勒下生。頓超天地未分之前。不
0684b24: 歷階梯掀翻寶所。便恁麼去。可以開無量法門。可以
0684c01: 演百千妙義。驀拈拄杖卓一下。無量法門百千妙義
0684c02: 盡向者裏百雜碎了也。還知虎丘落處麼。靠拄杖。祖
0684c03: 禰不了。殃及兒孫。頌靈雲見桃華話曰。三月桃華是
0684c04: 處開。靈雲雙眼盡塵埃。謝郎重整釣鼇手。未免將身
0684c05: 一處埋。
0684c06: 台州瑞岩少室光睦禪師上堂。舉曹山霞禪師因僧
0684c07: 侍立次。山曰道者可煞熱。曰是。山曰祇如熱向甚麼
0684c08: 處回避。曰向鑊湯爐炭裏回避。山曰祇如鑊湯爐炭
0684c09: 裏又作麼生回避。曰眾苦不能到。師頌曰。瞎頂門
0684c10: 三隻眼。鑊湯爐炭裏優遊。若言眾苦不能到。端的何
0684c11: 曾有地頭。題四祖像贊曰。破頭峰頂紫雲飛。三天
0684c12: 書老翠微。滯貨雖然無用處。不應分付小孩兒。
0684c13: 鎮江府金山掩室善開禪師上堂。舉密菴破沙盆話。
0684c14: 頌曰。法眼拈來早自謾。無端錯對破沙盆。而今界
0684c15: 難遮掩。殃害叢林及子孫。
0684c16: 明州雪竇無相範禪師上堂。舉趙州和尚曰。纔有是
0684c17: 非紛然失心。還有答話分也無。僧舉似洛浦。浦扣齒。
0684c18: 又舉似雲居。居曰何必。僧回舉似趙州。州曰南方大
0684c19: 有人喪身失命。僧曰請和尚舉。趙州方舉前話。僧指
0684c20: 旁僧曰者箇師僧喫飯了作恁麼語話。師頌曰。坐
0684c21: 底見立底。立底見坐底。咄哉老趙州。白日眼見鬼。
0684c22: 祕監陸游居士字務觀。號放翁。山陰人。謁松源和
0684c23: 尚於靈隱。從容問曰心傳之學可得聞乎。源曰既是
0684c24: 心傳豈從聞得。士點首默契。呈偈曰。幾度驅車入帝
0685a01: 京。逢僧一例眼雙青。今朝始見宗門別。說有言無要
0685a02: 眼聽。
0685a03: 薦福生禪師法嗣
0685a04: 杭州徑山癡絕道沖禪師武信長江荀氏子。母郭。生
0685a05: 而豐上短下。資性絕人。稍長以進士業應詔不利。遂
0685a06: 於梓州妙音院從修證受業。遊成都講肆習經論。紹
0685a07: 壬子出峽回翔荊楚間。時松源嶽唱道于饒之薦
0685a08: 福。師往謁。以歲饑不受。會曹源生出世妙果。師造見。
0685a09: 聆入門語有省。參堂俾侍香。朝夕老拳痛棒不少貸。
0685a10: 平生知見至是多無影響。曹源徙龜師侍行。又三
0685a11: 年以偈辭游浙。其言曰。尚餘窮相一雙手。要向諸方
0685a12: 痒處爬。至京值松源主靈隱。師復依之。嘉定己卯由
0685a13: 徑山第一座應嘉禾光孝請。法嗣曹源。是時此菴元
0685a14: 覺菴即逢菴原無相範石谿月等皆在會中。道聞于
0685a15: 朝。忠獻衛王以堂帖除蔣山。蔣山諸莊皆瀕江易澇。
0685a16: 下田多無秋。師忍饑鳴道行乞養士。居十有三載無
0685a17: 倦色。嘉己亥侍郎東畎曹公豳帥閩。聞師道望以
0685a18: 山來聘。未行。雪牒至。領事半年而天童詔下。眾
0685a19: 集如海。育王席。攝住持事。往來兩山。上堂。天童用
0685a20: 底來育王用不著。育王用底歸天童用不著。雖然如
0685a21: 是。用不著處用有餘。一箭雙鵰隨手落。結夏上堂。圓
0685a22: 覺伽藍塵塵有路。坐斷去來頓空今古。那裏十三者
0685a23: 邊十五。後先不差毫髮許。堪笑黃面瞿曇。至今不知
0685a24: 落處。上堂。有一人一念頓證墮在佛數。有一人累劫
0685b01: 闡提不願成佛。且道那箇合受人天供養。良久曰。蝶
0685b02: 穿芳徑雙眉溼。蜂掠殘華兩股肥。上堂。盡乾坤大地。
0685b03: 無絲毫許大。是汝諸人橫擔拄杖繞四天下行。道
0685b04: 我無處不到無事不知。且道西天那爛陀寺戒賢論
0685b05: 師今日說甚麼法。便下座。上堂。僧問。心佛及眾生。是
0685b06: 三無差別。如何是過去心。師曰放待冷來看。曰如何
0685b07: 是現在心。師曰你問我答。曰如何是未來心。師曰後
0685b08: 次上堂向你道。曰如何是過去佛。師曰去年梅。曰如
0685b09: 何是現在佛。師曰今歲柳。曰如何是未來佛。師曰顏
0685b10: 色馨香依舊。曰如何是過去差別智。師以拂子擊禪
0685b11: 左邊。曰如何是現在差別智。師以拂子擊禪右
0685b12: 邊。曰如何是未來差別智。師以拂子中間點一點。僧
0685b13: 曰。心佛眾生無向背。十方剎海一毫收。便禮拜。師曰。
0685b14: 過去心不可得。現在心不可得。未來心不可得。三世
0685b15: 既不可得。喚甚麼作差別智。若人見得徹去。三世諸
0685b16: 佛無一時不在諸人頂上轉大法輪。更來者裏挨
0685b17: 肩足討什麼。下座。以拄杖一時打散。未幾被旨
0685b18: 遷徑山。一日忽陞座辭眾。舉世尊臨入涅槃告眾曰。
0685b19: 汝等善觀吾紫磨金色之身。瞻仰取足毋令後悔。今
0685b20: 日即有明日即無。師曰。世尊四十九年作盡伎倆。及
0685b21: 至臨行之際。求生不得求死不得。山僧今日要行便
0685b22: 行要去便去。八臂那吒攔不住。至夜分起坐。移頃而
0685b23: 逝。壽八十二臘六十一。茶毗舍利五色者無數。遵遺
0685b24: 命奉骨歸葬金陵玉山菴。學者分其半塔於菖蒲田。
0685c01: 天童鏡禪師法嗣
0685c02: 杭州淨慈清溪沅禪師上堂。達磨西來一坐具地。被
0685c03: 他神光禮了三拜一時占了。致令後代兒孫各自分
0685c04: 疆列界。衲僧家撥艸瞻風朝吳暮越。南天台北五臺。
0685c05: 拄杖頭艸鞋底。還曾踏著也未。良久曰。切忌踏著。
0685c06: 荊州公安虎溪錫禪師上堂。心心淺處實甚深。道道
0685c07: 幽遠無人到。急行踏不著。緩行成錯過。少林幾坐華
0685c08: 木春。憶西來胡達磨。
0685c09: 福州西禪月潭圓禪師開爐上堂。人人盡守甕中天。
0685c10: 地覆天翻我不然。直下一槌星火迸。螺江燒謝郎
0685c11: 船。讚豬頭和尚曰。血淋淋。古佛心。幾回提起。誰是知
0685c12: 音。
0685c13: 明州育王寂有照禪師福之閩縣鄧氏子。從九
0685c14: 榕菴慧公得度。時枯禪唱道怡山。師往見之。一日禪
0685c15: 問曰。自從一見桃華後。直至如今更不疑。那裏是他
0685c16: 不疑處。師大笑趨出。禪深肯之。禪遷靈隱師掌內記。
0685c17: 已巳而復見大梅石嵒虎丘蒺藜鄮無準徑山大歇。
0685c18: 諸老皆深器重。以母老歸省。雪癡絕留掌記室。閩
0685c19: 帥趙公汝愚飫師名。請開法東山大乘。移福之黃檗。
0685c20: 時左史竹溪林公希逸從師論心法。拳拳服膺。有詩
0685c21: 曰。老來得友如師。少別去伊。誰伴我閒。朝命補江心。
0685c22: 後遷玉几。適災變。竭力興建。謁平章賈魏公。聞奏朝
0685c23: 廷。降金帛鼎。建舍利寶塔。僧問如何是佛。師曰八吉
0685c24: 祥。曰如何是法。師曰六殊勝。曰如何是僧。師曰面目
0686a01: 現在。上堂。六塵不惡還同正覺。鳴鵲噪鵲鵲。
0686a02: 江北江南潮生潮落。春風三月華艸香。善財何處尋
0686a03: 樓閣。喝。上堂。如何是道。木頭。如何是禪。碌磚。古德與
0686a04: 麼垂示。十箇五雙恬不為事。殊不知正抓著鄮痒
0686a05: 處。何故。建造殿宇。恰用得著。
0686a06: 泉州法石愚谷智禪師山居偈曰。栗色伽黎千百結。
0686a07: 倚松捫腹看雲飛。有人問我居山趣。向道春深筍蕨
0686a08: 肥。
0686a09: 報恩太古先禪師上堂。若論此事。不涉心思意想。非
0686a10: 干默照忘懷。要得洞然明白。須是汗下一回。且道汗
0686a11: 下後如何。驀喚侍者將扇子來。上堂。夜冷清霜重。風
0686a12: 來寒更多。因循時節過。自己已事如何。拍禪。不是知
0686a13: 音者。如何舉向他。上堂。衲僧家游方行撥艸瞻風。
0686a14: 第一須識路徑始得。路徑不錯。東西南北到處為家。
0686a15: 稍涉迂回。五里單牌十里雙堠。那裏更在那裏。擲下
0686a16: 拄杖。看下。
0686a17: 岊翁淳禪師佛誕偈曰。毗嵐毒種毒華開。添得雲門
0686a18: 醉後盃。今日柯橋風色惡。淡雨洗黃梅。雜毒海載此偈
0686a19: 是西嵒作。誤也
0686a20: 隱靜柔禪師法嗣
0686a21: 蘇州虎丘雙杉元禪師舉宋太宗夢神人勸發菩提
0686a22: 心。次日問廷臣。菩提心作麼生發。臣無對。雪竇代
0686a23: 曰實為今古罕聞。別印代曰王言如絲其出如綸。
0686a24: 師頌曰。萬里謳歌聖化成。條風塊雨樂樵耕。不因嵩
0686b01: 嶽三呼後。無象誰知真太平。冷泉兩廊畫壁頌曰。一
0686b02: 一塵中堅密身。改頭換面轉精神。誰知東壁打西壁。
0686b03: 總是靈山會上人。
0686b04: 徑山珍禪師法嗣
0686b05: 杭州徑山元叟行端禪師族臨海何氏。世業儒。母陳
0686b06: 氏。師生而秀拔。幼不茹葷。年十二從族叔父茂上人
0686b07: 得度于餘杭化城院。十八受具戒。一切文字不由師
0686b08: 授。初參藏叟於徑山。叟問甚處人。師曰台州。叟便喝。
0686b09: 師展坐具。叟又喝。師收坐具。叟曰放汝三十棒參堂
0686b10: 去。師於言下豁然頓悟。一日侍立次。叟曰吾泉南無
0686b11: 僧。師曰和尚。叟便棒。師接住曰莫道無僧好。叟頷
0686b12: 之。命入侍司。洎叟告寂。師至淨慈依石林。鞏處以記
0686b13: 室師。嘗自稱寒拾里人。橫川珙居育王。以偈招曰。寥
0686b14: 寥天地間。獨有寒山子。師竟不渡江。謁覺菴真於承
0686b15: 天。後參雪巖欽於仰山。巖問何處來。師曰兩浙。巖曰
0686b16: 因甚語音不同。師曰合取臭口。巖曰。獺徑橋高。集雲
0686b17: 峻。未識書記在。師拍手曰鴨吞螺螄眼睛突出。巖
0686b18: 笑。顧侍者點好茶來。師曰也不消得。居三歲而巖逝。
0686b19: 乃還浙右。徑山請居第一座。大德庚子出世湖之資
0686b20: 福。特旨賜號慧文正辨禪師。中書平章事張閭公任
0686b21: 行宣政院使。首舉師主中天竺。開堂日公率僚屬
0686b22: 詣座下。皇慶壬子遷靈隱。有旨設水陸大會于金山。
0686b23: 命師陞座說法。事竣入覲。加賜佛日普照。陛辭南歸
0686b24: 養高于梁渚之西丘。至治壬戌徑山席請師補處。
0686c01: 師三被金襴之賜。二十年間足不越閫。而慕其道者
0686c02: 鱗萃。至無所容。僧問如何是正法眼。師曰十字街頭
0686c03: 石敢當。曰只者便是麼。師曰月似彎弓少雨多風。上
0686c04: 堂。舉僧問趙州狗子還有佛性也無。州曰無。又僧問
0686c05: 狗子還有佛性也無。州曰有。師曰。若以無為究竟。後
0686c06: 來因甚道有。若以有為諦當。前面因甚道無。者裏捉
0686c07: 敗趙州。許你天上天下。上堂。心不是佛。兔馬有角。智
0686c08: 不是道。牛羊無角。驀拈拄杖畫一畫。一夜落華雨。滿
0686c09: 溪流水香。上堂。秋風涼。秋夜長。未歸客。思故鄉。拍禪
0686c10: 。自是不歸歸便得。五湖煙景有誰爭。上堂。邊戍朝
0686c11: 鳴角。空山夜答鐘。人人皆共聽。何處不圓通。元宵上
0686c12: 堂并謝監收浴主維那。千粒萬粒從一粒生。只者一
0686c13: 粒從甚麼處生。千燈萬燈從一燈起。只者一燈從甚
0686c14: 麼處起。識得一燈千燈萬燈燈燈不疑。識得一粒千
0686c15: 粒萬粒粒粒無礙。三驢子弄蹄行。踏破無邊香水
0686c16: 海。拈拄杖卓一下。頂門也少者一下不得。師嘗勘一
0686c17: 新到曰何方聖者甚處靈祗。僧曰臨朕碪。師曰杜撰
0686c18: 禪和如麻似粟。參堂去。又勘一僧曰。棋盤石斫破你
0686c19: 腦門。盂池浸爛你板。僧擬答。師便喝。又勘一僧
0686c20: 曰。擘開華嶽連天秀。放出黃河徹底清。即且置。平實
0686c21: 地上道將一句來。僧擬開口。師便打。師以呵叱怒罵
0686c22: 為慈誘之誨。以不近人情行大公之道。師之利他皆
0686c23: 陰為之。沒齒不言。師生於宋寶祐乙卯。以至正辛巳
0686c24: 八月四日示微疾。沐浴更衣書偈訣眾曰。本無生滅
0687a01: 焉有去來。冰河發焰。鐵樹華開。投筆垂一足而化。留
0687a02: 龕七日顏色如生。世壽八十八僧臘七十六。以是月
0687a03: 十一日奉全身葬于寂照塔院。
0687a04: 淨慈穎禪師法嗣
0687a05: 溫州江心一山了萬禪師族臨川金氏。貌瘠而弱。年
0687a06: 十五業程文有聲。然素志出家。弱冠從金谿常樂院
0687a07: 思仁者祝髮。俄有靈芝產戶樞。及游方。謁偃溪聞荊
0687a08: 叟簡翁敬。諸老皆相合。東叟領南屏命師掌記。
0687a09: 偶經神祠見紙旋起。脫然忘所證。亟以白叟。叟詰
0687a10: 之。遂蒙印可。遊天台。眾請開法寒岩。瓣香嗣東叟。踰
0687a11: 三年遷仙居紫籜。又十年遷山。當道議不合即撾
0687a12: 退。未幾江淮總統會諸山以開先迎師。師事。叢林
0687a13: 鼎新。又十年陞住江心。少不適意又輒棄去。寺眾數
0687a14: 百懇留。隨至馮公嶺。各涕泣而去。會廬山月明公
0687a15: 遣舟迎師歸東溪。明公示寂。開先之眾復以請。師方
0687a16: 之。眾哀懇不以寺事累師。惟乞訓徒。上堂。靜悄悄。
0687a17: 浩浩。渾不涉階梯。已巳踏向上道。萬里無寸艸。出門
0687a18: 便是艸。撞著賣柴翁。便是栽松老。琉璃殿上月團團。
0687a19: 珊瑚枝頭日杲杲。上堂。逢堯舜則陳典謨。要立生涯。
0687a20: 遇桀紂則用殺伐。盡掃窠臼。吾輩人乾嚗嚗硬糾糾
0687a21: 淨赤灑灑。何曾有許多事。可怪睦州老漢見僧
0687a22: 入門便道現成公案放汝三十棒。子細看來也是窮
0687a23: 急計生。上堂。拈拄杖。此拄杖子。西天四七東土二三。
0687a24: 天下老和尚拈弄不出。今日落在開先手裏。無頭無
0687b01: 尾能放能收。離相離名能縱能奪。雖然如是。也只為
0687b02: 中下之機。忽遇上上人來時如何。以拄杖畫一畫。放
0687b03: 過一著。皇慶元年十一月二十六日遘疾。危坐不近
0687b04: 藥。閱七日命具浴。更衣書訣眾語。泊然而逝。闍維收
0687b05: 五色舍利如菽不可數計。目睛不燼。鎔以烈焰益晶
0687b06: 瑩。齒牙頂骨錚然有聲。時改作豫章烏遮塔。江西行
0687b07: 省丞相幹赤命以舊藏世尊舍利奉于中。而遣使分
0687b08: 師之目睛舍利貯之銀盒陪葬焉。餘骼舍利分葬東
0687b09: 溪。
0687b10: 明州奉化岳林栯堂益禪師溫州人。開法婺之天寧。
0687b11: 遷薦福。後主明之太平。復陞彰聖。住岳林。上堂。古
0687b12: 者道我者裏無法與人只是據款結案。彰聖者裏亦
0687b13: 無法與人亦不據款結案。拈拄杖。如何是佛。赤踏
0687b14: 蓮華。如何是佛向上事。雕梁畫棟。擲下拄杖便歸方
0687b15: 丈。二月十五日上堂。擊拂子一下。彰聖今日將三十
0687b16: 年前冷裏出底烏豆換老胡眼睛去也。喝一喝。
0687b17: 設有一法過於涅槃。我此一喝不作一喝用。上堂。魯
0687b18: 祖面壁。麻谷閉門。二大老雖與天寧相去數百年。今
0687b19: 日不免各與二十拄杖。何故。譬如油蠟作燈燭。不以
0687b20: 火點終不明。示眾。諸上座出息不保入息。二六時中
0687b21: 切莫將身心別處雜用。饒你掉臂也是祖師西來意。
0687b22: 尖頭也踢出一尊古佛來。不如無事好。上堂。舉黃
0687b23: 龍三關話。師曰。黃龍老漢頭匾。所以說漳泉福建話
0687b24: 逼真。謾得天下人過。謾漳泉福建人不過。上堂。以手
0687c01: 指左邊。者是香爐。指右邊。者是華瓶。能以一義作無
0687c02: 量義。以無量義為一義。陳尊宿織蒲鞋。鄧師伯打瓦
0687c03: 鼓。上堂。步步是諸人證明處。須是自肯方可歸家穩
0687c04: 坐。若不然者。蛣腹蟹。水母目蝦。上堂。五千四十八
0687c05: 卷只作一句道。遂起身曰。立地待諸人搆取。便下
0687c06: 座。臨終偈曰。八十三年什麼巴鼻。拍樹成佛。空落
0687c07: 地。茶毗舍利瑩然。齒牙數珠不壞。
0687c08: 婺州雙林雲屋自閒禪師括蒼葉氏子。烏巨行禪師
0687c09: 之九世孫也。初參荊叟於靈隱。次謁東叟穎於淨
0687c10: 慈掌記室。一日因撰佛成道疏曰。發見精於午夜。叟
0687c11: 曰何不道泯見精於午夜。師不覺股栗汗下如發蒙
0687c12: 蔀。徹見叟垂手為人處。後出世雙林。遷智者。皇慶壬
0687c13: 子十月二十五日與客語笑次。忽命侍僧取筆書偈
0687c14: 而逝。
0687c15: 無方安禪師法嗣
0687c16: 枯木榮禪師讚三祖偈曰。風恙纏身世莫醫。家貧遭
0687c17: 劫更堪悲。誰知覓罪了無處。正是賊歸空屋時。
0687c18: 育王觀禪師法嗣
0687c19: 杭州徑山佛智晦機元禪師族豫章唐氏。師與兄
0687c20: 元齡俱習進士業。元齡既登第。師從西山明公祝髮。
0687c21: 將遊方。其母具白金為裝師。謂財足喪志。即善言辭
0687c22: 之。聞物初闡化玉几。往依之。初與語驚異。留侍左右。
0687c23: 後謁東叟穎於南屏命掌記。至元間總統楊璉真加
0687c24: 奉旨取育王舍利。躬詣師求記述舍利始末。因招與
0688a01: 俱。師曰。我有老母。兵後存亡不可知。遂辭歸江西。元
0688a02: 齡先以臨江通判從文丞相起兵死難。獨母在堂。師
0688a03: 奉之以孝聞。元貞二年出世百丈。居十有二載。至大
0688a04: 初應淨慈請入院。日行中書省行宣政院官屬悉迎
0688a05: 請發揚宗旨。四方英衲一時輻輳。上堂。雲門道箇普
0688a06: 字。盡大地人不柰何。殊不知雲門四稜蹋地。當時若
0688a07: 與振威一喝。待他惡發。徐徐打箇問訊道。莫怪觸忤
0688a08: 好。非但扶起此老。管取話行天下。上堂。舉太原孚上
0688a09: 座聞角聲悟道話。頌曰。琴生入滄海。太史遊名山。從
0688a10: 此揚州城外路。令嚴不許早開關。上堂。三界無法何
0688a11: 處求心。白雲為蓋流水作琴。古今無間誰是知音。擊
0688a12: 拂子。一曲兩曲無人會。雨過夜塘秋水深。上堂。獨坐
0688a13: 大雄。寒撥不紅。一星螢火出。孤過遼東。結制
0688a14: 上堂。以手作結布袋勢曰。南山今日結布袋口了
0688a15: 也。汝等諸人各各于其中身心安居平等性智。忽有
0688a16: 箇衝開碧落撞倒須彌底。莫道結子不堅密。良久曰。
0688a17: 漫天網子百千重。居七載復遷徑山。已巳而杖歸南
0688a18: 屏山下。百丈大仰之徒聞師退閒爭來迎請。師不獲
0688a19: 已巳遂返仰山居三年。將示寂。手書辭所與遊者。復書
0688a20: 偈訣眾。擲筆而化。時延祐六年閏八月十有七日也。
0688a21: 世壽八十二。奉全身瘞於金石下。弟子在杭者分
0688a22: 爪髮塔於淨慈西隱。
0688a23: 淨慈聞禪師法嗣
0688a24: 杭州徑山雲妙高禪師福之長溪人。世業儒。母阮。
0688b01: 夢池上嬰兒合爪坐蓮華心。手捧得之。覺而生師。因
0688b02: 名夢池。神彩秀徹。嗜書力學。尤耽釋典。固請學出世
0688b03: 法。依雲夢澤公薙染受具戒。首參癡絕。次見無準。準
0688b04: 尤器愛。復之育王見偃溪命掌藏鑰。一日溪舉譬如
0688b05: 牛過櫺頭角四蹄都過了因甚尾巴過不得。師劃
0688b06: 然有省。乃曰鯨吞海水盡露出珊瑚枝。溪許可之。會
0688b07: 溪遷南屏師與俱。後出世住宜興大蘆。繼遷江陰勸
0688b08: 忠霅川何山。蔣山席奉朝命居。歷十有三載。眾踰
0688b09: 五千指。德祐乙亥寺被兵軍。士以刃擬師。師延頸曰
0688b10: 欲殺即殺吾頭非汝礪刃石。辭色了無怖畏。軍士感
0688b11: 化棄刀而去。至元庚辰遷徑山。寺罹回祿。艸纔什
0688b12: 一。不數年遂還舊觀。示眾。前念是凡。後念是聖。一刀
0688b13: 兩段。更莫遲疑。是以涅槃會上廣屠兒放下屠刀
0688b14: 便言我是千佛一數。然雖如是。若無舉鼎拔山力。千
0688b15: 里烏騅不易騎。示眾。言前辨旨。句下明宗。東計山熾
0688b16: 然說法。湛瀆水專為流通。者裏搆得未免相鈍置。
0688b17: 若或尚存觀聽。擾擾。晨暮鐘。上堂。聲色為無
0688b18: 生之鴆毒。受想乃至人之坑。者般說話何誰不知。
0688b19: 然麤易飽細嚼難饑。上堂。世界未形。乾坤泰定。生
0688b20: 佛未具。覿體全真。無端鏡容大士。向鷹巢躍出。擘破
0688b21: 面皮。早是遭人描邈。那更缺齒老胡不依本分。遙望
0688b22: 東震旦國有大乘根器。迢迢十萬里來意在攙行奪
0688b23: 市。直得鳳樓鼓響。阿閣鐘鳴。轉喉觸諱。插足無門。合
0688b24: 國難追。重遭揭露。新蔣山迫不得已巳。跨他船舷入他
0688c01: 界分。新官不理舊事。畢竟如何。拍禪一下。戍樓靜
0688c02: 貯千月。塞艸閒鋪萬里秋。上堂。五峭峙。到者須
0688c03: 是其人。一鏡當空。無物不蒙其照。祖師基業依然。猶
0688c04: 在衲僧活計。何曾變遷。著手不得處正好提撕。措足
0688c05: 無門時方堪履踐。直得山雲澹泞水潺湲。一曲無
0688c06: 私萬樂業。正恁麼時功歸何所。車書自古同文軌。
0688c07: 四海如今共一家。戊子春魔事忽作。有毀禪宗者。
0688c08: 師曰此法門大事吾當忍死爭之。遂趨京。有旨集諸
0688c09: 宗徒廷辯。上問。禪以何為宗。師奏。淨智妙圓。體本空
0688c10: 寂。非見聞覺知思慮分別所能到。宣問再三。師歷舉
0688c11: 西天東土諸祖以至德山臨濟棒喝因緣餘二千言。
0688c12: 又宣進榻前與者反復論難。者辭屈。上大悅。賜
0688c13: 食而退。師陛辭南歸。示眾曰。我本深藏巖竇。隱遯過
0688c15: 此時山僧都不會。徑山復災。師謂眾曰吾宿負此山
0688c16: 債耳。復竭力營建匯殿坡為池他屋以次落成。癸巳
0688c17: 六月十七日書偈而逝。師生於嘉定己已卯二月十七
0688c18: 日。世壽七十五僧臘五十九。塔于寺之西麓。
0688c19: 湖州何山鐵鏡至明禪師福唐長溪王氏子。首謁堯
0688c20: 叟蓂于嘉禾天寧。雖蒙勵未有省發。復見偃溪于
0688c21: 淨慈。朝參暮叩久之始獲印證。又謁清溪沅藏叟珍。
0688c22: 至元辛巳出世何山。移大梅。大德庚子復請歸何山。
0688c23: 上堂。著意馳求驢年見面。盡情放下瞥爾現前。香嚴
0688c24: 聞擊竹聲徹見本來面目即不問。且道恁麼熱向甚
0689a01: 麼處回避。歸堂喫茶去。上堂。原野秋陰寒螿悉吟。楓
0689a02: 林落葉片片赤心。達磨頂門。無骨兒孫。海底摸鍼。忽
0689a03: 然摸著時如何。誰道龍王宮殿深。上堂。達磨不來東
0689a04: 土。官路少人行。二祖不住西天。私酒多人喫。何山門
0689a05: 前一條大路。南來北往知是幾多。只是中間一塊石
0689a06: 頭未曾有人踏著。眾中莫有踏著者麼。擲下拄杖曰。
0689a07: 看下。上堂。今朝八月二十五。記得洞山離查渡。落
0689a08: 在雲門網子中。有屈至今無處訴。豎起拂子。雲門大
0689a09: 師來也。合喫何山手中棒。且道過在什麼處。不合鼓
0689a10: 弄人家男女。延祐乙卯十一月初五日呼其徒囑後
0689a11: 事。索紙大書曰。絕羅籠。沒回互。大海波澄。空獨露。
0689a12: 擲筆翛然而逝。壽八十六。
0689a13: 明州天童止泓鑒禪師初住信州真如。移天童。上堂。
0689a14: 諸佛不真實。說法度生。菩薩有智慧。見性不分明。
0689a15: 白雲無心意。灑為世間雨。大地不含情。能長諸艸木。
0689a16: 古德與麼提唱。於四諦法中開鑿人天不妨善巧。若
0689a17: 據衲僧分上。何啻白雲萬里。上堂。拈拄杖。一有多種。
0689a18: 二無兩般。枯桑知天風。海水知天寒。拄杖子聞與麼
0689a19: 道。不覺忻忻笑曰。出身猶可易。脫體道應難。擲下拄
0689a20: 杖下座。上堂。舉大陽玄禪師問梁山如何是無相道
0689a21: 場。山指大士子曰者是吳處士畫底。玄擬進語。山
0689a22: 急索曰者是有相底那箇是無相底。玄遂有省。便作
0689a23: 禮。山曰何不道取一句。玄曰道即不辭恐上紙筆。山
0689a24: 笑曰此語上去在。頌曰。真空無相絕名模。空底精
0689b01: 兮畫底麤。道即不辭難上紙。西天胡子沒髭鬚。
0689b02: 靈隱濟禪師法嗣
0689b03: 明州天童石門來禪師嘗作剪刀頌曰。渾鋼打就冷
0689b04: 光浮。兩刃交鋒未肯休。直截當機為人處。何曾動著
0689b05: 一絲頭。
0689b06: 明州雪竇野翁炳同禪師新昌張氏子。參大川。一日
0689b07: 入室次。川舉臘月火燒山話。師擬開口。川遽拈竹篦
0689b08: 拄之。師豁然悟旨。後縛茅仗錫。日扃戶書法華。嘗
0689b09: 有老來非厭客靜裏欲書經之句。值雪竇席。輿議
0689b10: 請師。師遜辭。堅請乃赴。送僧之華頂見溪西和尚偈
0689b11: 曰。高高頂屹雲中。八十溪翁也眼空。相見莫言行
0689b12: 事。累他雙耳又添聾。壬寅中秋日陞座辭眾而逝。
0689b13: 雙林朋禪師法嗣
0689b14: 杭州靈隱悅堂祖誾禪師南康周氏子。端平元年八
0689b15: 月一日生。年十三告辭父母依郡之嘉瑞寺偃上人
0689b16: 為師薙髮受具。一日閱華嚴經至惟一堅密身一切
0689b17: 塵中現。忽有省。即往見別山智於蔣山。問近離何處。
0689b18: 師曰江西。山曰馬大師安樂否。師叉手進前曰起居
0689b19: 和尚。山俾入侍司。未幾至杭見斷橋倫於淨慈。問臨
0689b20: 濟三遭黃檗痛棒是否。師曰是。橋曰因甚大愚肋下
0689b21: 築三拳。師曰得人一牛還人一馬。橋頷之。橋逝而柏
0689b22: 山介石補其處。一日室中舉庭前柏樹子話。師擬議。
0689b23: 石抗聲曰何不道黃樓前鸚鵡洲。師言下頓悟。即
0689b24: 命侍香。久之歸廬山東岩。日住圓通延師分座。九江
0689c01: 守錢真孫聘師出世西林。至元二十五年遷開先。又
0689c02: 遷東林。元貞初奉詔赴闕。入對稱旨。賜璽書。通慧禪
0689c03: 師號。并金襴法衣。大德九年陞住靈隱。嘗勘一僧曰。
0689c04: 微塵諸佛在你舌頭上。三藏聖教在你跟底。何不
0689c05: 瞥地。僧罔措。師便喝。又勘一僧曰。釋迦彌勒是他奴。
0689c06: 他是阿誰。僧擬對。師便打。一僧新到。師問何處來。僧
0689c07: 曰閩中。師曰彼處如何住持。僧曰饑即喫飯困即打
0689c08: 眠。師曰錯。僧曰未審和尚此間如何住持。師拂袖歸
0689c09: 方丈。居四載而逝。訣眾偈曰。緣會而來。緣散而去。撞
0689c10: 倒須彌。空獨露。世壽七十五僧臘五十二。
0689c11: 弁山阡禪師法嗣
0689c12: 盧山圓通雪溪逸禪師讚興化和尚偈曰。中原一寶
0689c13: 有來由。拶得君王引頭。到此若無青白眼。當機誰
0689c14: 敢謾輕酬。
0689c15: 無鏡徹禪師法嗣
0689c16: 岳州灌溪昌禪師山居偈曰。閒來石上翫長松。百衲
0689c17: 禪衣破又縫。今日不憂明日事。生涯只在盂中。
0689c18: 薦福燦禪師法嗣
0689c19: 支提愚叟澄鑒禪師寧德張氏子。參無文於薦福遂
0689c20: 許入室。出世白雲。至元二十年世祖住支提。賜號
0689c21: 通悟明印大師。後將示寂。沐浴更衣書偈曰。八十二
0689c22: 年落賺世緣。躍翻筋斗應跡西乾。擲筆危坐而逝。
0689c23: 雪信禪師法嗣
0689c24: 紹興府大慶尼了菴智悟禪師生於福州王氏。幼孤。
0690a01: 年十一白母願出家。禮祥山寺普升得度。誦維摩經
0690a02: 至諸佛國土亦復皆空。豁然頓悟。每自歎曰。不求明
0690a03: 師決擇。恐成差別棄光陰。時北山退漳之南院閒
0690a04: 居鼓山西菴。師往參叩。山問曰上座什麼處住。師曰
0690a05: 不住南臺江邊。山曰畢竟住在什麼處。師不審便行。
0690a06: 山叱曰走作什麼合喫山僧手中棒。師面熱汗下。次
0690a07: 日復往請益曰某甲昨日祇對和尚有什麼過。山厲
0690a08: 聲曰更來者裏覓過在。師釋然曰。月明照見夜行人。
0690a09: 山顧旁僧曰看渠根器不凡。遂印以偈。有相逢若問
0690a10: 其中事。風攪螺江浪拍天之句。後出世蘇之西竺。一
0690a11: 日癡絕來訪。問曰。子悟處如末山見大愚。忽然撞著
0690a12: 灌溪來時如何。師曰大海不讓細流。癡絕一笑而已巳。
0690a13: 寶祐六年住大慶。僧問。灌溪道我在臨濟爺爺處得
0690a14: 半杓。末山孃孃處得半杓。畢竟是有是無。師曰百華
0690a15: 毬子上何用繡紅旗。上堂。拈拄杖。天垂十二闌干角。
0690a16: 風滿三千世界中。熱惱變成清淨境。禪心頓覺悟真
0690a17: 空。靠拄杖。有甚共語處。上堂。大陽門下日日三秋。明
0690a18: 月堂前時時九夏。古人恁麼道。未免坐在者裏。大慶
0690a19: 即不然。山轉疑無路。溪回別有村。上堂。柳絮飄風杏
0690a20: 華沐雨。好箇生機。快須薦取。以拂子擊禪曰。咄。三
0690a21: 十年後不得錯舉。
0690a22: 華藏淨禪師法嗣
0690a23: 明州天童西江謀禪師被住天童歷四十年。貌枯
0690a24: 瘁。眾孤峻。機語峭拔。音如洪鐘。理宗朝三被寵錫。
0690b01: 其示眾曰。春日晴。黃鸝鳴。最親切。誰解聽。癡絕主玉
0690b02: 几寄偈曰。千丈飛流氣象新。岩前一吼淨無塵。將
0690b03: 入滅。顧侍僧曰。一笑翻身。日面月面。閣筆而逝。
0690b04: 福州雪石翁玉禪師禮雪塔偈曰。入閩早是四
0690b05: 旬餘。象骨崖前縛屋居。誰道開平年代後。春疇煙雨
0690b06: 幾鋤犁。
0690b07: 徑山禪師法嗣
0690b08: 杭州中竺空巖有禪師室中嘗垂語曰。黃金鑄就鐵
0690b09: 真人。東海湧頌曰。錦衣公子醉田家。熟睡柴日未斜。熱渴呼漿無所得。便將玉帶換甌茶
0690b10: 杭州淨慈千瀨善慶禪師嚴陵彭氏子。丱歲而孤萍
0690b11: 蹤無寄。就舅氏業儒。往見懷楚。楚知為法器。問能出
0690b12: 家否。師曰固本願耳。楚遂度之爰具戒品。律身甚嚴。
0690b13: 歷諸方咸無所證。後聞佛心主淨慈。遂往親依。
0690b14: 一日聞舉洞山麻三斤話悟旨。出世宜興之保安。遷
0690b15: 嘉禾之天寧。後陞淨慈。嘗著扶宗顯正論進。仁宗覽
0690b16: 而嘉之。賜金襴袈裟。徽號慧光普照文明通辯。及謝
0690b17: 事。築室曰歸休。宴息其間泊如也。至元戊寅八月三
0690b18: 日化去。壽七十九。
0690b19: 靈隱泉禪師法嗣
0690b20: 婺州寶林無機和尚上堂。舉教中道。居一切時不起
0690b21: 妄念。於諸妄心亦不息滅。住妄想境不加了知。於無
0690b22: 了知不辨真實。大慧頌曰。荷葉團團團似鏡。菱角尖
0690b23: 尖尖似錐。風吹柳絮毛毬走。雨打梨華蛺蝶飛。師曰。
0690b24: 大慧和尚可謂桃華李華總成一家。雙林則不然。客
0690c01: 舍并州已巳十霜。歸心日夜憶咸陽。無端更度桑乾水。
0690c02: 望并州是故鄉。上堂。蘆華對蓼紅。木落山露骨。彷
0690c03: 彿揚州。依希越國。拈拄杖卓一下。為君卓破精靈窟。
0690c04: 無位真人赤骨律。
0690c05: 黃龍開禪師法嗣
0690c06: 華藏瞎驢無見和尚上堂。舉興化打克賓話。頌曰。興
0690c07: 化打克賓。言親語不親。棒頭如雨點。敲出玉麒麟。
0690c08: 杭州慧雲無傳祖禪師上堂。佛佛廣說。大智莫能知。
0690c09: 祖祖相傳。凡情詎能測。先天後地成壞長存。入死出
0690c10: 生去來不變。於斯薦得已巳涉支離。其或未然。山僧更
0690c11: 為下箇註。以拂子擊禪曰。啼得血流無用處。不
0690c12: 如緘口過殘春。
0690c13: 杭州護國臭菴宗禪師上堂。舉豐干謂寒山拾得曰。
0690c14: 你與我去遊五臺便是我同流。寒山曰你去遊五臺
0690c15: 作麼。干曰禮拜文殊。山曰你不是我同流。師曰。豐干
0690c16: 開口不在舌頭上。寒山同坑無異土。檢點將來。兩箇
0690c17: 駝子廝撞著。世上應無直底人。上堂。舉岳林振禪師
0690c18: 示眾曰。布袋口開還有買底麼。僧曰有。林曰不作賤
0690c19: 不作貴作麼生買。僧無語。林曰老僧失利。師曰。岳林
0690c20: 設箇問端也甚奇特。及至被人道箇有字。直得東遮
0690c21: 西掩囊藏不迭。護國今日布袋開口還有買底麼。良
0690c22: 久曰。闌干雖共倚。山色不同觀。
0690c23: 孤秀禪師法嗣
0690c24: 福州鼓山皖山正凝禪師龍舒太湖人。年十七二親
0691a01: 俱喪。投黃州雙泉道瑛剃落。鄂渚開元受具。即游方
0691a02: 參三祖環菴璉鍾山癡絕沖長蘆南山哲皆不契。
0691a03: 後參雙塔無明性。明問達磨九年面壁時如何。師曰
0691a04: 有理難伸。被明劈一拳。師忽然有省。歎曰。我生平
0691a05: 用底遭者老漢一拳瓦解冰消了也。復入閩禮孤
0691a06: 和尚。舉狗子無佛性話。師不能答。踰半載得臻閫
0691a07: 奧。乃頌曰。趙州道無。箭不發。築著磕著。全活全殺。
0691a08: 曰你也得只是未在。一日舉德山見龍潭話問
0691a09: 那裏是德山親到處。師以手掩口。即說頌曰。潭不
0691a10: 見。龍不現。全身已巳在空王殿。夢回忽聽曉鶯啼。春風
0691a11: 落盡桃華片。曰。汝今日方知泗洲大聖不在揚州
0691a12: 出現。善自護持。遂俾侍香。洎遷西禪囊山師皆隨
0691a13: 侍。歸寂。往依雪。霜林果請居板首。寶祐丁巳出
0691a14: 世福州釣臺。遷萬歲。久之太傅賈平章魏國公劄請
0691a15: 住鼓山。槌拂之下眾盈四千指。士大夫摳衣問道恨
0691a16: 識師之。上堂。入院方三日。追陪人事忙。燈籠與露
0691a17: 柱。密密細商量。且道商量箇什麼。拍禪。昨夜碧天
0691a18: 風浪靜。一輪明月映螺江。上堂。六月旦。夏巳中。荷華
0691a19: 開水面。子映山紅。無位真人處處相逢。擬議雲山
0691a20: 千萬重。鼓山入院上堂。拈拄杖。颺下住山斧。拈起
0691a21: 國師聖箭。卓拄杖。一鏃破三關。機鋒如掣電。左右逢
0691a22: 原。全機殺活。直得大頂小頂望空斫。白雲亭
0691a23: 湧泉亭笑裏點頭。正與麼時。且道功歸何所。靠拄杖。
0691a24: 雕弓已巳挂狼煙息。萬國來朝賀太平。示眾。萬機不到
0691b01: 千聖攢眉。正令當行阿誰敢擬。便恁麼會已巳落第二
0691b02: 義諦。大似望梅林止渴。有甚快活處。衲僧家將黑豆
0691b03: 子換人眼睛。把斷貫索穿人鼻孔。未為分外。且道衲
0691b04: 僧見箇甚麼道理。卓拄杖一下。選佛若無如是眼。宗
0691b05: 風那得到于今。舉雪示眾曰。此事不從唇吻得。不
0691b06: 從黃卷上得。不從諸方老宿得。合從什麼處得。也須
0691b07: 子細。頌曰。一滴真珠紅潑醅。殷勤相勸兩三回。到頭
0691b08: 欲盡東君意。吞臨行上馬盃。將終集兩序示遺誡。
0691b09: 索筆書偈曰。八十四年一夢相似。夢破還空也無些
0691b10: 事。端坐而逝。
0691b11: 婺州雙林一衲介禪師讚傅大士偈曰。非儒非道亦
0691b12: 非禪。杜撰修行忒可憐。擔閣一身三不了。至今八百
0691b13: 有餘年。
0691b14: 容菴海禪師法嗣
0691b15: 葛廬覃禪師舉僧問石溪和尚如何是佛。溪曰矮子
0691b16: 看戲。頌曰。巍巍丈六紫金容。百戲場中有變通。矮子
0691b17: 看來眉卓豎。銕鎚無孔舞春風。
0691b18: 
0691b19: 續燈存卷第三
