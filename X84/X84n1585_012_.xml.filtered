0788c01: 
0788c02: 
0788c03: 續燈存卷第十二
0788c04: 
0788c05: 明　嗣祖沙門東吳　通問　編定
0788c06: 笠澤居士華亭　施沛　集
0788c07: 未詳法嗣
0788c08: 青州佛覺禪師系雲門宗頌仰山師子曰。一色無過指示
0788c09: 人。白銀世界裏嚬呻。超然推倒還扶起。爭似東風照
0788c10: 日新。
0788c11: 圓通善國師系雲門宗嗣佛覺佛日自江右至燕寓大聖。安
0788c12: 一夕與佛覺晦堂夜話次。時師方十二。座右侍立。
0788c13: 日曰山僧自南方來。拄杖頭不曾撥著一箇會佛法
0788c14: 者。師叉手進前曰自是和尚拄杖短。日大驚曰可乞
0788c15: 此子續吾臨濟一宗。師曰雲門臨濟豈有二邪。日稱
0788c16: 賞不已巳。金世宗幸聖安瑞像殿。問師曰禮即是不禮
0788c17: 即是。師曰。禮則相敬相重。不禮則各自稱尊。帝大悅。
0788c18: 後住延聖。示眾。舉洞山曰。秋初夏末兄弟或東去西
0788c19: 去。直須向萬里無寸艸處去。又曰。只如萬里無寸艸
0788c20: 作麼生去。石霜曰。出門便是艸。大陽曰。直饒不出門
0788c21: 亦是艸漫漫地。師曰。且道諸人即今跟下一句作
0788c22: 麼生道。若道萬里無寸艸。許你參見洞山。若道出門
0788c23: 便是艸。許你參見石霜。若道不出門亦是艸漫漫地。
0788c24: 許你參見大陽。若總道不得。許你參見延聖。何故。唯
0789a01: 有好風來席上。更無閒話落人間。示眾。舉雲門大師
0789a02: 觀音餬餅話。師曰。韶陽老人可謂唱彌高和彌寡。如
0789a03: 今向延聖拂子頭上入方網三昧。東方入定西方
0789a04: 起。乃至男身入定女身起。還會麼。野色更無山隔斷。
0789a05: 月光直與水相連。
0789a06: 燕京慶壽玄悟玉禪師系雲門宗嗣圓通金顯宗遣中使持
0789a07: 紙一張。書心佛二字。問師者是甚麼字。師曰不是心
0789a08: 不是佛。稱旨。次日賜長短句曰。但能了淨。萬法因緣
0789a09: 何足問。日用無為。十二時中更勿疑。常須自在。識取
0789a10: 從來無罣礙。佛佛心心。心若依佛也是塵。師答曰。無
0789a11: 為無作。認作無為還是縛。照用同時。電卷星流已巳是
0789a12: 遲。非心非佛。喚作非心猶是物。人境俱空。萬象森羅
0789a13: 一鏡中。
0789a14: 黃山趙文孺居士系雲門宗嗣圓通嘗有偈曰。妄想元來本
0789a15: 自真。除時又起一重塵。言思動靜承誰力。仔細看來
0789a16: 無二人。
0789a17: 高郵州定禪師系雲門宗嗣玄悟初參玄悟。室中舉僧問玄
0789a18: 沙如何是清淨法身。沙曰膿滴滴地。師于是有省。僧
0789a19: 問透網金鱗以何為食。師曰乾屎橛。
0789a20: 杭州徑山雲菴慶禪師建陽人。舉僧問楊岐如何是
0789a21: 佛。岐曰三驢子弄蹄行。曰莫只者便是麼。岐曰湖
0789a22: 南長老。頌曰。楊岐一頭驢。眼光如電爍。踏殺天下人。
0789a23: 說甚三隻。
0789a24: 竹林巨川海禪師頌風鈴曰。銅唇銕舌太尖新。樓角
0789b01: 懸來不記春。言外百千三昧法。因風說與箇中人。
0789b02: 燕京大慶壽寺明教亨禪師濟州任城王氏子。先
0789b03: 有汴京慈濟寺僧福安山居有。一日于芒山村倚
0789b04: 樹而化。是夕母夢此僧求宿。覺而生師。七歲出家。十
0789b05: 五遊方。聞鄭州普照寶公法席之盛遂往謁。朝夕參
0789b06: 叩未有所入。他日以事往睢陽。忽於馬上憶擊板因
0789b07: 緣。當下動相不生。將抵河津同行者警曰。師兄此河
0789b08: 津也。師下馬。悲喜交集至于隕涕。歸以語寶。寶曰此
0789b09: 僵仆人似欲轉動。示以日面佛月面佛公案。後聞板
0789b10: 聲豁然親證。呈頌曰。日面月面。星流掣電。若更遲疑。
0789b11: 面門著箭。咄。寶曰今而後吾瞞汝不得也。後住濟州
0789b12: 普照。復奉章廟旨遷慶壽。興定己已卯秋七月十日索
0789b13: 筆書偈。其末句曰。咦。一二三四五六七。危坐而逝。
0789b14: 鎮州嘉山來禪師僧問銕牛和尚塔何在。師以手指
0789b15: 之。忽然省發。乃示頌曰。銕牛銕牛。更莫別求。有人問
0789b16: 我。豎起指頭。
0789b17: 玉溪通玄菴圓通禪師嘗著百問激勵學徒。一曰沒
0789b18: 底船子為甚麼無漏堅固。豎起拂子曰。為你說禪了
0789b19: 也。作麼生會。又拈起拄杖曰。還有向拄杖頭上下得
0789b20: 一轉語底麼。又畫一圓相曰。三世諸佛六代祖師總
0789b21: 在裏許。作麼生會。復以手空中點一點曰。且道者一
0789b22: 點明甚麼邊事。又豎起一指曰。俱胝和尚向者裏放
0789b23: 大光明轉大法輪。諸人還見麼。又曰。折鐺兒為活
0789b24: 計。穿心子作生涯。通玄菴內安然坐。不管山前事
0789c01: 似麻。且道安然坐底是甚麼人。
0789c02: 五臺銕勒院子範慧洪大師因閱楞嚴。至一人發真
0789c03: 歸元十方空悉皆消殞。忽大悟。遂造河朔見汶禪
0789c04: 師陳所見。汶印可之。臨終說偈曰。六十春光又八年。
0789c05: 浮雲收盡露青天。臨行踢倒須彌去。後夜山頭月正
0789c06: 圓。更衣坐脫。
0789c07: 建寧府蔣山慧空元模禪師古田蘇氏子。大德庚子
0789c08: 定中遊蔣山玄獎禪師道場。有老人迎謁曰。吾為師
0789c09: 守此山五百矣。言畢化黑龍而去。既寤乃曰吾當
0789c10: 還此山也。遂往卓菴。一日謂眾曰。吾昔於佛所。號慧
0789c11: 空菩薩。今化緣既畢。即當入滅。因為眾說四諦法。復
0789c12: 說偈曰。四十餘寄俗塵。如今顯箇中尊。巖頭一
0789c13: 夜東風起。吹得華開滿樹春。銕船無柁亦無蓬。撐入
0789c14: 金蓮性海中。末後一機今說破。白雲元不離長空。大
0789c15: 地山河覓無跡。空撞破見端的。縱使銕輪頂上旋。
0789c16: 本性圓明常不失。復曰。西天第三代商那和修尊者
0789c17: 隱象白山。現龍奮迅三昧。說法調伏諸外道。然後化
0789c18: 火自焚。吾今象鼻巖前亦當如是。言畢雲霧四起。雷
0789c19: 雨大作。化火自焚。塔于菴之西。
0789c20: 鄭州普照寺佛先道悟禪師臨洮蘭州冠氏子。偶宿
0789c21: 灣子店。聞馬嘶豁然大悟。歸告母曰某於途中拾得
0789c22: 一物。母曰何物。師曰無始來不見了底。母掌曰何喜
0789c23: 之有。遂辭母參方。母曰將何之。師曰水流須到海。
0789c24: 出白雲頭。遂往參白雲海禪師。乃承印記。泰定二十
0790a01: 四出主普照。身著白衫跨黃犢吹短笛遊於洛中。
0790a02: 嘗曰道我凡耶曾向聖位中來。道我聖耶又向凡位
0790a03: 中去。道我非凡非聖耶向毗盧頂上別有行處。泰
0790a04: 和五入滅。
0790a05: 杭州靈隱普覺淳朋禪師嘉祐五奉旨斷還九里
0790a06: 松集慶占路。上堂。山前一片閒田地。曠嚝大劫來無界
0790a07: 至。今朝恢復又歸來。坐斷頭并尾。東也是。西也
0790a08: 是。南北縱橫無不是。畢竟酬恩作麼生。十里荷華九
0790a09: 里松。直指堂前香一炷。
0790a10: 明州雪竇常藏主橫山之高弟也。不諳文字。專習禪
0790a11: 定。儕輩呼為常達磨云。所作偈頌。事理圓融。音律調
0790a12: 暢。其頌銕牛曰。百煉爐中輥出來。頭角崢嶸體絕埃。
0790a13: 打又不行牽不動。者回端不入胞胎。海門偈曰。業風
0790a14: 吹起浪如山。多少漁翁著難。拌命捨身挨得入。方
0790a15: 知玉戶不曾關。苦筍偈曰。紫衣脫盡白如銀。百沸鍋
0790a16: 中轉得身。自是苦心人不信。等閒嚼著味全真。息菴
0790a17: 偈曰。百尺竿頭罷問津。孤絕頂養閒身。雖然破屋
0790a18: 無遮。難把家私說向人。
0790a19: 台州黃岩濠頭丁安人諱覺真。號竺心。初見絕田耕
0790a20: 於委羽山有省入。遂棄家築室自居。復參湧泉古愚。
0790a21: 泉曰良家子女東奔西走作麼。安曰特來禮拜和尚。
0790a22: 泉曰者裏容你不得。安乃拍手一下曰。三十用底
0790a23: 今朝捉敗。泉便休去。又往鴈山春雨菴謁無際。纔入
0790a24: 門便曰春雨如膏行人惡其泥濘。際曰不是不是。安
0790b01: 擬進語。被際喝出。就邑中明因寺側開接待。一
0790b02: 僧提包笠直入臥內。安問是什麼僧。曰行僧。安遽
0790b03: 指其足曰艸鞋斷為甚不知。僧無語。安便將包笠
0790b04: 擲出曰者裏無汝措足處。一日明因奎禪師相看。安
0790b05: 曰聞說長老夜來生得兒子是否。明曰且道是男是
0790b06: 女。安曰銜燈盞走。釣魚竿。
0790b07: 明州育王勉侍者空室之族姪也。少有志。不幸短
0790b08: 命而死。有送同事僧遊台鴈偈曰。鳥窠吹布毛。侍
0790b09: 者便悟去。雖不涉言詮。早已巳成露布。天台嶺上雲。鴈
0790b10: 宕山中樹。此去好商量。莫觸當頭諱。臨終偈曰。生本
0790b11: 不生。死亦非死。祕魔擎杈。俱胝豎指。
0790b12: 鑷工張生諱德。鄞之下水人。世為大慈供堂。隨眾聽
0790b13: 法有省。一日大雪。沙彌團雪作佛像。眾皆述偈詠之。
0790b14: 生亦隨後占偈曰。一華擎出一如來。六出團團笑臉
0790b15: 開。識得髑髏元是水。摩耶宮裏不投胎。
0790b16: 永福靈江浩首座依古林於饒州永福居第一座。結
0790b17: 夏秉拂。僧問進一步時如何。座曰撞牆撞壁。曰退一
0790b18: 步時如何。座曰墮坑落。曰不進不退時如何。座曰
0790b19: 立地死漢。按師嗣保寧茂
0790b20: 老素首座生平一關深隱。罕有識之者。天曆間有僧
0790b21: 得其山居述懷三偈手蹟。詣紫籜求竺元和尚著語。
0790b22: 竺元曰。諸方皆以其不出世不說法為恨。今讀此三
0790b23: 偈如金鐘大鏞一擊。眾響俱廢。謂之不說法可乎。偈
0790b24: 曰。傳燈讀罷先華。功業猶爭幾洛叉。午睡起來塵
0790c01: 滿案。半簷斜日落庭華。尖頭屋子不教低。上有長林
0790c02: 下有池。夜久驚猋掠黃葉。如蓬底雨來時。浮世光
0790c03: 陰自不多。題詩聊復答華。今朝我在長松下。背立
0790c04: 西風數亂鴉。
0790c05: 鴈山羅漢寺證首座目瞽。見道明白。晨朝自汛掃。
0790c06: 或問者片田地掃得乾淨也未。座豎起苕帚示之。又
0790c07: 問真淨界中本無一塵掃箇甚麼。座亦豎起苕帚示
0790c08: 之。題九牛山偈曰。四五成知幾。春來秋去飽
0790c09: 風煙。清溪有水何曾飲。綠野不耕長自眠。箇箇跟
0790c10: 皆點地。頭頭鼻孔盡撩天。尋常只在千頂。大地人
0790c11: 來作麼牽。
0790c12: 淨慈元菴會藏主臨安人。參晦機於淨慈。居蒙堂。因
0790c13: 修涅槃堂有偈曰。涅槃一路盡掀翻。觸處工夫見不
0790c14: 難。洗面驀然摸著鼻。繡鍼眼裏好藏山。晦機稱賞之。
0790c15: 杭州天目一山魁菴主蘇州人也。天資敏捷。通內外
0790c16: 典。與平石砥友善。棲遲岩谷不與世接。僅有山麓洪
0790c17: 氏子弟往來送供。一夕洪氏婦夢主乘肩輿至其舍。
0790c18: 覺而產一子。翌旦登山候之。果化去矣。因名應魁。字
0790c19: 士元。幼讀書。補邑庠。娶妻生子。三十。一旦忽自猛
0790c20: 省。遂棄家縛茅於東絕頂。晝夜精勤行道。一日空
0790c21: 室和尚因避自徑山過其廬。見其舉止閒雅。應對
0790c22: 從容。叩其所以。乃知其為一山後身也。因謂之曰。公
0790c23: 前身與平石翁為莫逆交。翁今九十。尚耳目聰
0790c24: 明。何不通箇信息。亦見一夢兩覺而夢覺一如乎。主
0791a01: 欣然揮毫作偈寄之曰。寄語天童老平石。一念非今
0791a02: 亦非昔。欲聽寒山夜半鐘。吳江依舊連天碧。
0791a03: 溫州壽昌絕照輝禪師嘗坐夏於淨慈。東圊寮壁間
0791a04: 有水墨大士像。師朝夕禮拜懇禱甚切。一日忽見淨
0791a05: 瓶水從壁湧出。通身慶快。從此智鑑日明。有偈曰。
0791a06: 工夫未到方圓地。幾度闌獨自愁。今日是三明日
0791a07: 四。雪霜容易上人頭。有志者聞之莫不興起。其致
0791a08: 誠感人如此。
0791a09: 溫州靈雲省菴思禪師性方介。台之寧海人。兄弟四
0791a10: 人師居長。同時發心出家。祖父遺業悉散與宗親。
0791a11: 叩諸方。後出世靈雲。次遷靈岩。結夏上堂。以大圓覺
0791a12: 牛角馬角為我伽藍瓜籃菜籃。上堂。舉趙州狗子無
0791a13: 佛性話。頌曰。狗子佛性無。狗子佛性有。猴愁摟搜頭。
0791a14: 狗走抖擻口。退居靈雲之前山。至正甲申空室
0791a15: 偕數衲往謁。時師踰九十矣。龐眉皓髮。頎然清聳
0791a16: 拽履而出。且行且問曰何處來。空室曰江心。師曰深
0791a17: 幾百丈。室曰謾老和尚不得。師曰且坐喫茶。徐觀其
0791a18: 壁間題有詈僧詩。格調頗肖寒山。其辭曰。五瘟不打
0791a19: 頭自。黃布遮身便是僧。佛法世法都不會。豬
0791a20: 狗十分能。空室須臾拜辭。不敢再犯其鋒。
0791a21: 文獻黃溍居士字晉卿。婺之義烏人。天曆初詔天下
0791a22: 僧儒善書者會集杭州淨慈。泥金書大藏尊經。士亦
0791a23: 預焉。每食必與眾僧共處。若別為治具則不樂。甚至
0791a24: 詬罵不食而去。題懸崖墨蘭曰。嫋嫋春風一樣吹。
0791b01: 託身高處擬何為。從他自作顛倒想。要見懸崖撒手
0791b02: 時。又題東坡像贊曰。五祖禪師世外人。娑婆久已巳斷
0791b03: 生因。誰將描邈空手。去覓他身外身。題山谷像
0791b04: 曰。笑殺當老晦堂。相逢剛道桂華香。披圖面目渾
0791b05: 依舊。鼻孔何曾有短長。士以文章名世。蔚為一代儒
0791b06: 宗。以其造詣入微。不覺冥符聖意。況與吾輩雜處不
0791b07: 肯自異。亦可尚矣。
0791b08: 明州育王菴實首座寄臥雲菴主偈曰。黃金園裏
0791b09: 馬交馳。徑寸多成按劍疑。月曬梅華千樹雪。臥雲一
0791b10: 枕夢回時。
0791b11: 明州天童幻菴住首座禮應菴祖塔偈曰。耽耽睡虎
0791b12: 管窺斑。便把中作靠山。不得破沙盆一箇。兒孫乞
0791b13: 活也應難。
0791b14: 明州天童默中唯西堂詠蠶偈曰。桑空拓盡始心休。
0791b15: 綿密工夫一繭收。爐炭鑊湯拌得入。為人只在一絲
0791b16: 頭。
0791b17: 佛隴宜興□□可上座聽雨偈曰。簷頭滴瀝甚分明。
0791b18: 迷己眾生喚作聲。我亦來多逐物。春宵一枕夢難
0791b19: 成。
0791b20: 瑞州九壽首座臨終偈曰。七十二者邊那邊。喫
0791b21: 十方飯。參達磨禪。今朝一擲翻身去。笑破傍觀半
0791b22: 邊。
0791b23: 天台山上雲無盡祖燈禪師四明王氏子。初見日
0791b24: 溪詠於天寧。復參方山洎諸大老。尋卓錫上雲。影
0791c01: 不出山者五十載。洪武二二月八日示微疾。夜將
0791c02: 半顧左右曰天向明乎。曰未也。或曰和尚正當此際
0791c03: 何如。師破顏笑曰。昔德山坐疾。僧問還有不病者麼。
0791c04: 德曰有。僧曰如何是不病者。德曰阿阿恁麼喚
0791c05: 作病得麼。眾無語。師曰。色身無常早求證悟。時至吾
0791c06: 去矣。侍者執紙乞偈。師曰。終不無偈。便未可死耶。侍
0791c07: 者請益堅。乃書曰。生滅與去來。本是如來藏。拶倒五
0791c08: 須彌。廓然無背向。投筆端坐而逝。
0791c09: 杭州僊林寺雪庭禪師仁和桂氏子。毀齒喪父。患痘
0791c10: 風雙目短視。數求出家。謁休休于僊林。一見契合。因
0791c11: 閱楞嚴。至於一毫端現寶王剎有疑。後詣江陰乾明
0791c12: 寺萬佛閣金碧崢嶸。于眉宇間忽有省。弘治改元
0791c13: 除夕聞鐘聲。數行履不覺瓦解。述偈曰。圓響心非
0791c14: 聞。大千同一炤。抹過上頭關。更不存玄玅。乙卯休休
0791c15: 應淨慈請。師復依侍。乃蒙印可。師自號幻寄。曰。夫
0791c16: 幻即寄之。寄乃幻之跡。幻起寄亡。全寄是幻。幻逐
0791c18: 實際。幻之寄之。誠哉兒戲。休休嗣雪。嗣無際
0791c19: 金陵永寧古淵清禪師聞鳴有省。占偈曰。喔喔金
0791c20: 報曉時。不因渠響詎能知。三千世界渾如雪。井底
0791c21: 泥蛇舞柘枝。
0791c22: 伏牛無礙明理禪師汾州和氏子。參松竹大方和尚。
0791c23: 隨眾打七。有一聲空碎獨露法中王之句。後同月
0791c24: 菴大圓入終南。一日菴舉高銀山銕壁話。師頓悟
0792a01: 述偈。一覺心空疑便消。拈來放去自逍遙。過方求證。
0792a02: 方曰。伏牛打七即不問。終南靜室意如何。師曰。伏牛
0792a03: 打七泥團土塊。終南靜室放大光明。方喝曰即今光
0792a04: 明何在。師向前一掌。方大笑曰如是如是。方臨濟二十六代孫
0792a05: 嘉興聖壽宜翁可觀禪師出家於南屏。從車溪得省。
0792a06: 建炎初主聖壽。遷當湖德藏。退隱竹菴。每自怡曰。松
0792a07: 風山月我無盡衣也。乾道七年丞相魏請主吳
0792a08: 之北禪。入院適重九。指座曰。胸中一寸已巳冷。頭上
0792a09: 千莖雪未消。老步只宜平步去。不知何事又登高。
0792a10: 吉州武功山白雲明星禪師閩之長汀張氏子。投龍
0792a11: 歸通公落髮受具。專修止觀。忽歎曰。大丈夫道業未
0792a12: 就如生死何。遂叩名宿。機緣或契。師不自少肯。見
0792a13: 盤龍陽禪師頓釋凝滯。陽以衣拂付之。隱瀟二十
0792a14: 餘年。太守汪公勉師出世。師復移茅深入。學侶嚮至
0792a15: 漸成精藍。一日辭眾曰吾去矣。眾問何往。師示偈曰。
0792a16: 明月落波心。白雲橫嶺上。欲識本來機。鐵牛吞大象。
0792a17: 語畢端坐而逝。全身塔於本山。世壽八十有四。
0792a18: 佛妙禪師昆明人也。出家於天華寺。洪武十六年赴
0792a19: 京。賜衣錫杖。遊兩浙。宣德四年十二月沐浴更衣
0792a20: 書偈曰。去年七十九。今年滿八十。萬里為參尋。世緣
0792a21: 今已巳畢。擲筆端坐而化。
0792a22: 嘉興府資聖克新仲銘禪師番易盧里人。族姓余。宋
0792a23: 始興襄公九世孫也。久依笑隱於大龍翔掌內記。至
0792a24: 正間住嘉禾資聖。時了菴和尚退居南堂。與師雅相
0792b01: 契合。洎菴示寂。師為文祭之。略曰。哲人云亡。宗教陵
0792b02: 替。予來醉李惟師宿契。或往或來于今五歲。論覈道
0792b03: 真窮根極底。又曰。矧彼妄庸傲然高位利粥豪爭。善
0792b04: 類喪氣。老成復萎。弛焉何恃。師宣讓王之命。有
0792b05: 偈曰。數椽茅屋萬株松。蒲榻高眠海日紅。不是賢王
0792b06: 招不起。山人只合住山中。所著有雪廬稿。
0792b07: 待詔沈士榮居士建安人。洪武中為翰林院待詔。
0792b08: 著續原教論辯解一十四篇。其論略曰。人之為類不
0792b09: 同。故聖人之教不一。此教之所以異也。然為善不
0792b10: 同。同歸於治。窮其至妙。不出一心。此教之理所以同
0792b11: 也。此心也此理也。天下未有異也。之雖異。若推
0792b12: 而面極之。必當致其同也。又曰。若得本忘末。不為之
0792b13: 所惑。研窮心性之原。直趨至善之地。則殊途同歸。無
0792b14: 有彼此之間矣。又曰。是心也。變而不動。死而不滅。斯
0792b15: 理之明昭如皎日。且安得而自蔽歟。若人識此心。悟
0792b16: 此理。在儒為真儒。在僧為聖僧矣。心昏理迷莫知所
0792b17: 往。本之既失。諍論復何益哉。又曰。儒者志在排佛。故
0792b18: 作人死斷滅之說。以破生死輪迴之論。不知反違周
0792b19: 孔聖人之意。甚則撥無因果。廢滅天理。以造物歸於
0792b20: 無知。善惡皆無果報。至仁夭暴壽。敬慎蒙禍。淫佚獲
0792b21: 福。小人儌倖。君子無辜。不明前因曲為之說。理則不
0792b22: 通。障正知見惑亦甚焉。又曰。自漢以來。經書迭至。究
0792b23: 其指歸。誠所謂窮心性之原。入至善之地者也。又非
0792b24: 但文字而已巳。至如日月雲霞飛潛動植色聲香味而
0792c01: 咸臻妙理。此教之體也。得失違順生死苦樂事物遷
0792c02: 流而常住真性。此教之相也。文音語默食作動息威
0792c03: 儀典章而隨機普應。此教之用也。具是三者其道大
0792c04: 行矣。孰能排而毀之拒而絕之乎。智者體吾佛之理。
0792c05: 觀孔聖之道。性理之學益加詳焉。而勸善戒惡之文
0792c06: 尤為緊切。大有功於名教。豈可自生違背。蔽吾心之
0792c07: 良知也哉。其觀心解略曰。心該萬法。法徹心源。至理
0792c08: 難知。觀心斯得。故世尊初成正覺嘆曰。奇哉。我今普
0792c09: 見一切眾生具有如來智慧德相。但以妄想執著而
0792c10: 不能證得。人由迷此心體不知反求。外為六塵所
0792c11: 惑。內生沉掉二病。是以局促無知偏僻異見。唯佛如
0792c12: 來返觀此心。頓悟本性成等正覺。故於世間無量百
0792c13: 千法門出世間無量百千法門莫不洞明無礙。廓徹
0792c14: 無違。故號三界大師。十方慈父。今儒者尚不自識本
0792c15: 心。豈能以心觀物哉。又曰。不識自心。則其本已巳失。
0792c16: 安能觀物明理哉。又曰。虞書曰人心惟危道心惟微
0792c17: 惟精惟一允執厥中者。此心學之源也。人心妄想也。
0792c18: 由執著顛倒故危。道心天理也。非思議之所能及。故
0792c19: 微精者不昧。一者不雜由無思故。不昧無為故不雜。
0792c20: 乃能盡其至誠。固守此中道也。中者即中庸之中。在
0792c21: 心而不在物。在內而不在外。子思所謂喜怒哀樂未
0792c22: 發者是也。子思但以情識未動即是中義。與吾佛一
0792c23: 念無生之理相近。止欠悟耳。儒者釋中曰不偏不倚
0792c24: 無過不及。乃已巳發中節之和也。便違子思之意矣。
0793a01: 喜怒哀樂未發之時。無有形相可見。豈有偏倚過與
0793a02: 不及之事乎。又曰。彼既不知觀心之妙。徒欲以偏計
0793a03: 之妄心觀物以窮理。譬如塵鏡未磨水漩未止。擬求
0793a04: 鑒物未之有也。自不知此理在內惟務外求。故學解
0793a05: 益多去道愈遠矣。又曰。一日觀心證理。則天下萬物
0793a06: 萬事之理皆貫通焉。夫子亦曰。一日克己已復禮天下
0793a07: 歸仁焉。則亦求其在內者矣。其內教外教辯略曰。教
0793a08: 有內外不同。故造理有淺深之異。求之於內。心性是
0793a09: 也。求之於外。學解是也。故心通則萬法俱融。著相則
0793a10: 目前自昧。嗚呼。外求之失斯為甚矣。今儒學之獘。浮
0793a11: 華者固以辭章為事。純實者亦不過以文義為宗。其
0793a12: 視心學則皆罔然也。宋之大儒深知其病。又知吾心
0793a13: 上工夫為有本。是當敦本抑末以斥其言語文字之
0793a14: 非可也。何自為矛盾歟。又曰。昔者聖人皆以內學為
0793a15: 本。而推其用於外。後世文儒務外。遂不知有心學之
0793a16: 源。乃以學解為事。惟宋河南之學始言性理。而有實
0793a17: 踐之跡。然但知心之用而不究心之體。遂不知養未
0793a18: 發之中。又昧太極之理在兩儀未判之先。或以物理
0793a19: 為性理。故本末體用於是乎不明。而堯舜周孔之道
0793a20: 微矣。又曰。悟則謂之內。解則謂之外。此內教外教所
0793a21: 以不同也。儒者專用力於外。凡知解所不能及者不
0793a22: 復窮究。故不知執厥中之道。天理流行之處。皆在
0793a23: 思慮不起物欲淨盡之時。履踐雖專。終不入聖人之
0793a24: 域矣。其作用是性解略曰。人覺無思乃知於法界。
0793b01: 識情有著徒妄起於塵勞。佛與眾生本同一體。但因
0793b02: 迷悟見有殊途。佛性只在眼耳鼻舌之間。妙用不離
0793b03: 見聞覺知之際。直是一塵不受一法不舍。名為直至
0793b04: 道場頓見本來面目。又曰。經云如我按指海印發光。
0793b05: 汝暫舉心塵勞先起。若無心體會。則森羅萬象一鑑
0793b06: 昭。然此按指發光。所謂一念不生全體現也。若說是
0793b07: 性。即是認著影子。使毫釐繫念瞥爾情生。業相宛然
0793b08: 仍前迷倒。此舉心塵起。所謂六根纔動被雲遮也。到
0793b09: 此著力不得。又曰。三代而上未有佛可名。惟聖帝繼
0793b10: 天立極。推本於天。言人得此明覺之理於天。故曰天
0793b11: 命之謂性。性者言人皆以此明覺為體也。率依此覺
0793b12: 性而常不昧。謂之道修者。即養其喜怒哀樂未發之
0793b13: 中也。中者私欲未起之時。純乎天理者也。私欲未起
0793b14: 則無思無為寂然不動。寂者誠也。至誠無息。故曰道
0793b15: 不可須臾離也。繼之以戒謹恐懼。不不聞之際不
0793b16: 使隱微之。或動皆是養此。未發之中常覺不昧。故發
0793b17: 為中節之和。則仁義禮智不待思而中矣。斯所以為
0793b18: 教。後章言誠者寂也。明者覺也。寂而覺曰天之道。覺
0793b19: 而寂曰人之道。皆修道之義也。又曰。聖人得此理乃
0793b20: 立世間治教之法。吾佛得此理乃立世間出世間解
0793b21: 脫之法。儒門但明天人之道。吾佛則明四聖六凡之
0793b22: 道。若盡天人之道。則可以趨佛道矣。其於性理不明。
0793b23: 則天人之理有所不明。又安能究佛氏之理乎。士識
0793b24: 遠材全。深達法相。議論縱橫放肆。剖發幽。直明心
0793c01: 宗而辭旨猶善巧精玅。其曰續原教。亦可謂克纘鐔
0793c02: 津之緒者哉。
0793c03: 杭州雲棲蓮池袾宏大師郡之仁和沈氏子。十七
0793c04: 補邑庠。每書生死事大四字於案頭。一日失手碎茶
0793c05: 甌有省。作七筆勾見志。投西山性天祝髮。北遊參
0793c06: 融。復謁笑巖於柳巷求開示。巖曰。阿你三千里外求
0793c07: 開示我。我有甚麼開示你。師恍然辭歸。過東昌道中
0793c08: 聞樵樓鼓聲忽大悟。述偈曰。三十前事可疑。三千
0793c09: 里外遇何奇。焚香擲戟渾閒事。魔佛空爭是與非。後
0793c10: 住雲棲。侍郎王公宗沐問。夜來老鼠唧唧。說盡一部
0793c11: 華嚴經。師曰貓兒突出時如何。王無語。師自代曰走
0793c12: 法師留下講案。遂頌曰。老鼠唧唧。華嚴歷歷。奇哉
0793c13: 王侍郎。被畜生惑。貓兒突出畫堂前。頭說法無
0793c14: 消息。無消息。大方廣佛華嚴經。世主妙嚴品第一。時
0793c15: 因饑荒疫癘盛行。餓莩載道。當道發儲賑濟。命醫救
0793c16: 療。舉師董其事。銓部虞公淳問慧日點五百病僧
0793c17: 因緣。師曰。慧日自甘窮子。捨己已從人。西院屈陷。平民
0793c18: 將生就死。可惜五百僧只解點著便行。曾無一箇高
0793c19: 臥不起。致令慧日顯異惑眾禍及兒孫。郡主深切民
0793c20: 瘼。我山僧急趨時難。倉卒中失帶了竹杖子。不免奮
0793c21: 空拳向居士癰腫上劈地一下。敢保沉潰散毒血
0793c22: 淋漓。萬脈流通百骸舒暢。雖然如是。云何一人能令
0793c23: 眾起。不見道。陽回片葉。春滿千林。者事且止。只如終
0793c24: 日把竹杖子東指西揮。不如一直在木頭上朝持暮
0794a01: 守。守來守去忽然枯木重華。便是死人再活。說甚麼
0794a02: 竹木管取。盡大地艸木叢林悉皆成佛去也。何以故。
0794a03: 青青物外空體。即是如來堅實心。問參禪念佛可
0794a04: 融通否。師曰若然是兩物用得融通著。問。世尊默然
0794a05: 良久。外道謂開我迷雲。空生宴坐不言。帝釋曰善說
0794a06: 般若。意旨如何。師曰。良久處欲望開迷。陰霾萬里。宴
0794a07: 坐邊擬聞般若。說竟多時。雖然如是。鞭頭得旨空裏
0794a08: 飛華。者畢竟見箇甚麼。示採蕨者曰。心訣教我如何
0794a09: 譚。蹉過山前好時節。蕨蕨豎起拳頭向君說。新春日
0794a10: 示眾。今日賀新春。歲時重換。昨日作麼生。十二月
0794a11: 廿八。自贊曰。十畫九不像。惱殺丹青匠。庶幾此近
0794a12: 之。權留作供養。若道者便是。依然成兩樣。不兩樣。三
0794a13: 十棒。臨終時預於半月前別眾曰。吾將他往矣。人皆
0794a14: 莫測。至期示微疾。面西端坐而逝。
0794a15: 紫柏達觀真可大師句曲沈氏子。性慨激烈。弱不
0794a16: 好弄。不喜見婦人。十七剃髮遊方。聞誦張拙偈。斷
0794a17: 除妄想重增病。趨向真如亦是邪。大疑之。一日齋次
0794a18: 忽大悟。乃曰。使我在臨濟德山座下。一掌便醒。安用
0794a19: 如何若何。北遊京師。參融。萬曆癸卯秋忽妖書發。
0794a20: 師罹難。先是神宗手書般若經。偶汗下漬紙。疑當易
0794a21: 函。遣近侍質于師。師以偈進曰。御汗一滴萬世津梁。
0794a22: 無窮法藏從此放光。上大悅。由是注意焉。適見章奏。
0794a23: 意甚憐之。在法不能免。因逮及。旨下著審而已巳。拷訊
0794a24: 時師神色自若。持議甚正。以衰老殘軀備笞楚。抵
0794b01: 死不屈。十二月五日入獄。法司定罪欲死師。師說偈
0794b02: 曰。一笑繇來別有因。那知大塊不容塵。從茲收拾孃
0794b03: 生足。銕橛華開不待春。又曰。世法若此久住何為。乃
0794b04: 索浴罷。囑侍者曰吾去矣。幸謝江南諸護法。復說偈
0794b05: 曰。事來方見英雄骨。達老吳生豈宿緣。我自西歸君
0794b06: 自北。多生晤語更泠然。語畢端坐而逝。所著有紫柏集
0794b07: 瑞州黃檗無念深有禪師黃州麻城熊氏子。偶遊蕩
0794b08: 山。有宿衲謂師曰。十方一粒米。重如須彌山。若還不
0794b09: 了道。披毛戴角還。師悚然。又聞僧舉僧問大休。如何
0794b10: 是西來意。休曰黃瓜茄子。師大疑。遂往五臺伏牛遍
0794b11: 叩知識。一夕聞哭笑二聲相觸有省。又一日失手。櫃
0794b12: 打頭。渾身汗流。撫掌笑曰。遍大地是箇無念。何疑
0794b13: 之有。往龍湖同卓吾居士到駟馬山。會有講主至。士
0794b14: 問主曰。清淨本然云何忽生山河大地。主依文講罷。
0794b15: 士顧謂師曰你試說看。師擬開口。士將師膝上一推
0794b16: 曰者箇。師忽大悟。有偈曰。四十餘不住功。窮來
0794b17: 窮去轉無。而今窮到無依倚。始悔從前錯用功。住
0794b18: 後僧問道果有耶果無耶。師曰說有說無二俱成謗。
0794b19: 曰如何即得。師曰無求即得。曰如何是道之體。師曰
0794b20: 滿口道不著。曰四大離散時如何。師豎起拳曰者箇
0794b21: 不屬四大。問。古人迸咽喉唇吻道將一句來。者一
0794b22: 句如何道。師曰。我不迸咽喉唇吻。你且道一句看。
0794b23: 僧無對。師曰你被音聲塞口。問見性成佛是否。師
0794b24: 曰是。曰性是無形底如何得見。師曰。性是有形底。只
0794c01: 你不見。曰請和尚指出我看。師曰我說汝不見。問如
0794c02: 何出離生死。師召僧。僧應諾。師曰從者裏出。曰和尚
0794c03: 說底話某甲不曉得。師曰等你曉得堪作甚麼。復友
0794c04: 人書曰。山中兀坐不聞動息。學道要初心猛利。就
0794c05: 要討箇分曉。日用對境逢緣纔得出脫。不然日久月
0794c06: 深漸忘精進。依舊流於世情耳。近時學道人只圖口
0794c07: 舌利便見識聰明。忘本命元辰。直待病臨身手
0794c08: 忙亂時。一些也用不著。又不恨自己念頭不切立志
0794c09: 差錯。反說先聖佛祖也只如此。便是毀謗如來正法
0794c10: 輪。自夢未醒且莫錯會。古聖一言半句。如吹毛劍。銕
0794c11: 釘飯。木札羹。塗毒鼓。無你側耳處。無你下口處。無你
0794c12: 著意處。無你近傍處。狹路相逢眨眼蹉過。到者裏。情
0794c13: 枯想絕。思盡神窮。寒暑兩忘寢食俱廢。于無可捉摸
0794c14: 處驀地猛省。馳求心一時頓息。慶快平生。更不隨逐
0794c15: 聲色。知見全消。是非泯跡。到此田地。但是聰明解會
0794c16: 能所神通脫手讓與他人。終日如癡似訥。腹間心。
0794c17: 世人莫能識。鬼神不見。閻老子何處著眼。纔是真
0794c18: 自在也。信而不修狂增我見。說時似悟對境還迷。苦
0794c19: 修不信轉增癡福。悟修兼備狂消言息。陋巷簞瓢有
0794c20: 何得失。
0794c21: 夔州白馬寺儀方彖禪師達州羅氏子。參金佛山
0794c22: 雲菴和尚令看如何是鬼神不破之機。三有省。
0794c23: 出峽謁知識。結茅雙溪。一日午炊。聞甑中作聲忽
0794c24: 大悟。作頌有白雲青齊點頭之句。浙中菴居。
0795a01: 杭之清平真寂印公蚤依之。一日師舉青丙
0795a02: 丁童子來求火話詰之曰。青恁麼道。法眼亦恁麼
0795a03: 道。為甚麼有悟不悟。印曰。初以識心湊泊所以不悟。
0795a04: 後乃直下承當故能大悟。師遽舉拳揮案一下厲聲
0795a05: 曰恁麼則汝今大悟耶。印擬議。師便痛罵出。印直
0795a06: 得汗流浹背。繇茲憤志力參。萬曆壬辰師歸白馬。僧
0795a07: 問如何是西來意。師曰兩頭燒火一頭。師手中常
0795a08: 執一。一面書矗字。一面書字。凡應機多舉而
0795a09: 搖之。示寂塔于龍神山。
0795a10: 廣信府湖養菴心禪師郡之上饒朱氏子。偶過戚
0795a11: 屬會道者談四生之義。師於言下洞了物我平等大
0795a12: 意。往洛之太平落髮。南還焦山度臘。聞江中推船聲
0795a13: 有省。述偈曰。夜靜江空闊。推船聲。不知何所往。
0795a14: 擔子半邊輕。謁華山。聞山拈一段生涯六不收話有
0795a15: 疑。猛提七日身心脫然。尋歸里。住靈山。畫大圓相
0795a16: 於壁間曰。內寫莫教塗黑。外寫勿使傷白。有人向圈
0795a17: 裏圈外下得註者。許汝學道無疑。不然總是。
0795a18: 後遷湖。十不立座。元無異來參。以趙州無字話
0795a19: 相契。請居厥職。贈以偈曰。湖十載元位。一旦緣
0795a20: 何立少。兩道眉毛八箇繓。須知佛祖不容前。又
0795a21: 置無門鎖室中以驗方來。偈曰。上古留傳鎖。憑君智
0795a22: 鑰開。若無開鎖法。相見不須來。萬曆丁卯二月晦日
0795a23: 上堂說法。置齋作別。復示偈曰。八十餘幻夢中。銕
0795a24: 牛耕破太空。臨行一句相分付。半夜金烏帶日紅。
0795b01: 端坐而逝。
0795b02: 韶州曹溪憨山德清大師全椒蔡氏子。幼習儒業。
0795b03: 十二禮報恩林公為師。十九芟染。受具與妙為友。
0795b04: 偶閱肇論。至梵志出家白首而歸。鄰人見之曰昔人
0795b05: 猶在耶。梵志曰吾猶昔人非昔人也。忽有省曰。今日
0795b06: 始知鼻孔向下。妙曰何所得耶。師曰夜來兩箇泥
0795b07: 牛入水中去。至今絕消息。笑曰且喜有住山本
0795b08: 錢。尋往燕都參笑巖和尚。巖問何處來。師曰南方。巖
0795b09: 曰記得來時路麼。師曰一過便休。巖曰子來處分
0795b10: 明。師便禮拜。後為黃冠所誣。坐以私創寺院。遣戌雷
0795b11: 州。至韶陽禮祖。偈曰。曹溪滴水自靈源。流入滄溟浪
0795b12: 拍天。多少魚龍爭變化。源頭一脈尚泠然。越十有一
0795b13: 免戌留曹溪。又九始還僧服。乃歸匡廬。結菴五
0795b14: 乳作逸老計。數載復請還曹溪。未幾忽告眾曰。緣
0795b15: 與時違。化將焉託。一期事畢。吾將歸矣。索浴更衣端
0795b16: 坐而化。壽七十有八。臘五十有九。塔全身于天子岡。
0795b17: 師過德山。禮祖塔偈曰。堂前閒拓。獅子漫調兒。
0795b18: 覿面難回處。低頭不語時。未明末後句。翻使至今疑。
0795b19: 為問三事。因何得早知。山居。生平蹤蹟任東西。投
0795b20: 老那能擇木栖。縱使脊梁剛似銕。柰何脛骨軟如泥。
0795b21: 閒從絕壑看雲起。坐對孤聽鳥啼。不必更拈言外
0795b22: 句。現前聲色是全提。
0795b23: 
0795b24: 續燈存卷第十二終
