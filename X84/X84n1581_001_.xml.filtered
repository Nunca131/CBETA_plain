0358b01: 
0358b02: 
0358b03: 
0358b04: 皇明名僧輯略凡例
0358b05: 一生於元。示寂於本朝者錄。示寂於元者不錄。
0358b06: 一楚石以下十家。各有語錄。不能悉具全書。其上
0358b07: 堂示眾普說拈頌題諸雜著等。皆錄少分。
0358b08: 一附錄者。宋景濂學士集中所載諸善知識序文
0358b09: 誌銘。亦以曾與本朝者錄其少分。
0358b10: 一又附者。以失記普濟師朝代故。
0358b11: 目錄
0358b12: 楚石琦禪師毒善禪師空谷隆禪師
0358b13: 天琦瑞禪師傑英禪師楚山琦禪師
0358b14: 性原明禪師雪庭　禪師笑巖寶禪師
0358b15: 古音琴禪師
0358b16: 附錄
0358b17: 古鼎銘禪師雪窗光禪師南堂欲禪師
0358b18: 徑山悅空禪師佛光普照禪師璧金禪師
0358b19: 東溟日禪師孤德禪師
0358b20: 又附
0358b21: 高麗普濟禪師
0358b22: 
0358b23: 
0358b24: 
0358c01: 
0358c02: 
0358c03: 
0358c04: 
0358c05: No. 1581
0358c06: 皇明名僧輯略
0358c07: 
0358c08: 明雲棲寺比丘　袾祩宏輯
0358c09: 楚石琦禪師
0358c10: 行實
0358c11: 師諱梵琦。楚石其字也。寧波府象山縣人。姓朱氏。年
0358c12: 九歲。授經於訥翁謨公。十六剃染。閱楞嚴經有省。隨
0358c13: 元叟端公入京。聞西樓鼓聲。汗如雨下。因偈曰。捉得
0358c14: 紅爐一點雪。是黃河六月冰。見元叟。元叟許可。會
0358c15: 報恩席以待。師勉赴。而築室西齋。為終焉之計。師
0358c16: 形軀短小。而神觀精朗。舉揚正法。無愧妙喜。世壽七
0358c17: 十五。僧臘六十三。有六會語錄行世。
0358c18: 上堂
0358c19: 除夜小參。善哉三下板。知識盡來參。既善知時節。吾
0358c20: 今不再三。諸仁者。一舉更不再舉。今已巳再舉。一聞更
0358c21: 不再聞。今已巳再聞。頭頭上明。物物上了。如理如事。
0358c22: 古今。不是涅槃心。亦非正法眼。恁麼恁麼。三世諸
0358c23: 佛祇言自知。不恁麼不恁麼。六代祖師無啟口處。設
0358c24: 使言前薦得。猶為滯迷封。假饒句下精通。未免觸
0359a01: 迷狂見。今紅爐上拾得一點雪。枯木上糝些子花。與
0359a02: 你諸人赴箇時節。殘燈隨臘盡。竹送春來。復舉盤
0359a03: 山云。向上一路。千聖不傳。慈明云。向上一路。千聖不
0359a04: 然。妙喜云。向上一路。熱鳴聲。師云。三大老盡力道。
0359a05: 只發明得向下一路。若是向上一路。驢年未夢見在。
0359a06: 普說
0359a07: 上堂。舉僧問乾。十方薄伽梵一路涅槃門。未審路
0359a08: 頭在什麼處。以拄杖畫一畫。云在這裏。師云。白雲
0359a09: 萬里。僧舉前話問雲門。門云。扇子跳上三十三天。
0359a10: 築著帝釋鼻孔。東海鯉魚打一棒。雨似盆傾。師云。白
0359a11: 雲萬里。忽有人出來。問天寧與麼批判。還愜得二大
0359a12: 老意麼。向他道白雲萬里。呵呵呵。囉囉哩。囉囉哩。囉
0359a13: 囉哩。剎剎塵塵知幾幾。十字街頭石敢當。忽然吸竭
0359a14: 滄溟水。你輩茄子瓠子那裏知得。拍禪便起。
0359a15: 當晚小參。僧問諸佛不出世。祖師不西來。佛法天
0359a16: 下。談玄口不開。既是佛法天下。為什麼談玄口不
0359a17: 開。師云。南斗七。北斗八。進云。未審此理如何。師云。去
0359a18: 去西天路。迢迢十萬餘。乃云。人天眾前激揚此事。也
0359a19: 須是本分衲僧始得。若非本分衲僧。未免遭人怪笑。
0359a20: 只如適來禪客立箇問頭。恁麼答他。理會不得。再
0359a21: 舉一。既是佛法天下。為什麼談玄口不開。簷聲
0359a22: 未斷前宵雨。電影還連後夜雷。
0359a23: 結夏小參。僧問如何是山裏禪。師云。胡孫上樹尾連
0359a24: 顛。進云。如何是城裏禪。師云。十字街頭一片。進云。
0359b01: 如何是村裏禪。師云。扶桑人種陝陜西田。進云。謝師答
0359b02: 話。師云。蒼天蒼天。乃云。衣食養壽命。一日不可無。糞
0359b03: 埽敵寒暑。麤糲療形枯。昨日三春。今朝九夏。何不趁
0359b04: 色身強健時。撥教生死路頭明白。要去便去。要住便
0359b05: 住。誰障得你。誰礙得你。豈不俊哉。豈不快哉。且道生
0359b06: 死路頭作麼生撥。空手把鋤頭。步行騎水牛。人從橋
0359b07: 上過。橋流水不流。若不會。與你下箇註。空手把鋤
0359b08: 頭。驟馬上高樓。步行騎水牛。鬧處冷湫湫。人從橋上
0359b09: 過。飯蘿頭受餓。橋流水不流。撥火覓浮漚。時不待人。
0359b10: 參。復舉圓覺經云。居一切時。不起妄念。於諸妄心。亦
0359b11: 不息滅。住妄想境。不加了知。於無了知。不辨真實。師
0359b12: 云。若然。道有也得。道無也得。向上也得。向下也得。得
0359b13: 也得。不得也得。數片白雲籠古寺。一條綠水遶青山。
0359b14: 示眾
0359b15: 師云。一朝村院主。萬劫出頭難。大難大難。若是箇漢。
0359b16: 佛語祖語不教蘊在胸襟。掉向他方世界。何況世間
0359b17: 淺近之學。便誦得四韋陀典。但增妄想。堪作甚麼。食
0359b18: 人涎吐。未有了日。不如無事好。見我道無事。便作無
0359b19: 事會又爭得。若要真箇無事。須下死工夫。大死一回。
0359b20: 死中得活。便能超毗盧。越釋迦。百千重。七通八達。
0359b21: 祖師巴鼻。向上宗乘。盡與埽除。不勞拈出。雲門云。我
0359b22: 今日共你說葛藤。屎屎火。泥豬疥狗。不識好惡。屎
0359b23: 坑裏作活計。汝若跳出屎坑。來山僧手裏喫棒。
0359b24: 示眾。看這般時節。有志學道兄弟那裏放包。從上來
0359c01: 建立門庭為什麼事。可但為你幾鄉親法眷。圖口腹。
0359c02: 恣無明。成作隊。造地獄業。佛法禪道推向一邊。爭
0359c03: 知業報卒嚲避不得。刀山劍樹。鑊湯爐炭。無人替代
0359c04: 渠。如今大方叢林。兵變以來。南北東西。萬中無一。因
0359c05: 什麼如此。蓋是惡貫滿。業果熟。自作自受。更教誰承
0359c06: 當。祖師勸你出家。終不但為衣食名利拋鄉別井也。
0359c07: 只為生死事大。無常迅速。尋師訪友。切切究明。噴地
0359c08: 一發。成佛作祖去。報父母深恩去。度脫天下人去。既
0359c09: 不如此。因何出家。冷地思量。古風大好。饑則乞食。寒
0359c10: 則補衣。日中一餐。樹下一宿。旅泊三界。示一往還。永
0359c11: 斷無明。方成佛道。豈不見無業國師示眾云。古人得
0359c12: 意之後。茅茨石室。折鐺裏飯喫過三二十年。名
0359c13: 利不干懷。財寶不為念。大忘人世。隱跡巖叢。君王命
0359c14: 而不來。諸侯請而不赴。豈同吾輩貪名愛利。汩沒世
0359c15: 塗。如短販人。有少希求。而忘大果。與麼指示。可煞分
0359c16: 明。作福不如避罪。多不如少實。在此衣線下一道
0359c17: 圓光。阿誰無分。莫教失人身。只要你直下搆取。便
0359c18: 與佛祖齊肩。若道山僧妄語。甘入拔舌地獄。
0359c19: 示眾。教中有六念。念佛。念法。念僧。念戒。念天。念施。衲
0359c20: 僧門下念箇什麼。若道念佛。念著佛字。漱口三日。不
0359c21: 可是念佛也。若道念法。法尚應捨。何況非法。不可是
0359c22: 念法也。清淨行者。不入涅槃。破戒比丘。不入地獄。不
0359c23: 可是念僧也。持犯但束身。非身無所束。不可是念戒
0359c24: 也。三界無安。猶如火宅。不可是念天也。施者受者。併
0360a01: 所施物。三輪空寂。俱不可得。不可是念施也。莫是無
0360a02: 念麼。纔無念便是有念。避溺投火。轉見病深。直饒獨
0360a03: 脫無依。要作山僧奴子未可在。欲得會麼。千年無影
0360a04: 樹。今時沒底靴。
0360a05: 舉雲門一日拈拄杖云。凡夫實謂之有。二乘析謂之
0360a06: 無。緣覺謂之幻有。菩薩當體即空。衲僧見拄杖但喚
0360a07: 作拄杖。行但行。坐但坐。總不得動著。妙喜云。我不似
0360a08: 雲門老人。將空剜窟籠。驀拈拄杖云。拄杖子不屬
0360a09: 有。不屬無。不屬幻有。不屬即空。卓一下云。凡夫二乘
0360a10: 緣覺菩薩盡向這裏各隨根性悉受用。惟於衲僧分
0360a11: 上為害為冤。要行不得行。要坐不得坐。進一步則被
0360a12: 拄杖子迷路頭。退一步則被拄杖子穿鼻孔。只
0360a13: 今莫有不甘底麼。試出來與拄杖子相見。如無。來年
0360a14: 更有新條在。惱亂春風卒未休。凡夫不合起有見。二
0360a15: 乘不合起無見。緣覺不合起幻有見。菩薩不合起當
0360a16: 體即空見。不可放過。雲門老漢貪觀白浪。失手橈
0360a17: 累天下衲僧總落拄杖圈。放過不可。好與一坑埋
0360a18: 。
0360a19: 舉昔有一婆子施財。請趙州和尚轉大藏經。趙州下
0360a20: 禪遶一云。轉藏已巳畢。人回似婆子。婆子云。比來
0360a21: 請轉一藏。如何和尚只轉半藏。妙喜云。眾中商量道。
0360a22: 如何是那半藏。或云再遶一。或彈指一下。或咳嗽
0360a23: 一聲。或喝一喝。或拍一拍。恁麼見解。只是不識羞。若
0360a24: 是那半藏。莫道趙州更遶一。直饒百千萬億。於
0360b01: 婆子分上只得半藏。設使更遶須彌山百千萬億。
0360b02: 於婆子分上亦只得半藏。假饒天下老和尚亦如是
0360b03: 遶百千萬億。於婆子分上也只得半藏。設使山河
0360b04: 大地。森羅萬象。若草若木。各具廣長舌相。異口同音。
0360b05: 從今日轉到盡未來際。於婆子分上亦只得半藏。諸
0360b06: 人要識婆子麼。良久云。鴛鴦繡出從君看。不把金鍼
0360b07: 度與人。師云。這婆子謂趙州只轉半藏。弄假像真。當
0360b08: 時只消道何不向未遶禪時會取。
0360b09: 舉德山小參示眾云。老僧今夜不答話。問話者三十
0360b10: 棒。時有僧出禮拜。德山便打。僧云。某甲話也未問。為
0360b11: 什麼打某甲。山云。你是甚處人。僧云。新羅人。山云。未
0360b12: 跨船舷。好與三十棒。法眼云。大小德山話作兩橛。圓
0360b13: 明云。大小德山龍頭蛇尾。雪竇云。德山握閫外之威
0360b14: 權。有當斷不斷不招其亂底劍。要識新羅僧。只是撞
0360b15: 著露柱底瞎漢。
0360b16: 塗毒鼓未擊。早是鴨聞雷。漫天網未收。躍鱗衝浪
0360b17: 來。德山老。德山老。正令當行非草草。法眼重加矢
0360b18: 上尖。圓明更向聲前掃。千古流芳雪竇師。長劍在
0360b19: 手親提持。
0360b20: 舉德山挾複子到溈山。上法堂。從東過西。從西過東。
0360b22: 草。遂具威儀見溈山。提起坐具云。和尚。溈山擬取拂
0360b23: 子。德山便喝。當時背法堂著草鞋便去。溈山至晚問
0360b24: 首座。適來新到在什麼處。首座云。當時背法堂著草
0360c02: 草庵呵佛罵祖去在。
0360c03: 作家相見。無背無面。眼似流星。機如閃電。提起坐
0360c04: 具。略露鋒鋩。擬取拂子。聊乘快便。已巳後孤結草
0360c05: 庵。牛頭向北馬頭南。
0360c06: 開示
0360c07: 既稱長老。出世為人。喻如金錍刮眼膜。非是小事。若
0360c08: 傷鋒犯手。未免破睛。危乎險哉。間不容髮。豈可恣
0360c10: 有發明。到垂手處。不無滲漏。後往華亭見船子。及船
0360c11: 子向他道。離鉤三寸。子何不道。道不得。劈口一橈。竿
0360c12: 頭絲線從君弄。不犯清波意自殊。始大徹。所以道參
0360c13: 禪須是悟始得。悟了須是見人始得。若不見人。只成
0360c14: 杜撰禪和。說拍盲禪。到處教壞人家兒女去也。第一
0360c15: 本領要端正。履踐須明白。院子大小正當置之度外。
0360c16: 臨濟下風穴首山何嘗聚三百五百眾來。至今道行
0360c17: 天下。所謂山不在高。有仙則名也。
0360c18: 又云兄弟開口便道我是禪和。及問他如何是禪。便
0360c19: 東西。口如扁相似。苦哉屈哉。喫著佛祖飯。不
0360c20: 去理會本分事。爭持文言俗句。高聲大語。略無忌憚。
0360c21: 全不識羞。有般底不去蒲團上究明父母未生前本
0360c22: 來面目。冷地裏學客舂。指望求福。懺除業障。與道太
0360c23: 遠在○凝心斂歛念。攝事歸空。念想纔生。即便遏捺。如
0361a01: 認能瞋能喜能見能聞。認得明白了。便是一生參學
0361a02: 事畢。我且問你。無常到時。燒作一堆。這能瞋能喜
0361a03: 能見能聞的什麼處去也。恁麼參的。是藥汞銀禪。此
0361a04: 銀非真。一便流。因問你尋常參箇什麼。答道有教
0361a05: 參萬法歸一。一歸何處。又教我只如此會。今日方知
0361a06: 不是。就和尚請箇話頭。我道古人公案有什麼不是。
0361a07: 汝眼本正。因師故邪。累請不已巳。
0361a08: 淨土詩略舉十首
0361a09: 有箇彌陀在自心。纔生一念隔千岑。於中豈待回光
0361a10: 照直下翻為向外尋。綠水青山皆妙體。黃鶯紫燕總
0361a11: 玄音。凡夫只為貪瞋重。不覺身棲寶樹林。
0361a12: 遙指家鄉落日邊。一條歸路直如弦。空中韻奏般般
0361a13: 樂。水上花開朵朵蓮。雜樹枝莖成百寶。居服食勝
0361a14: 諸天。吾師有願當垂接。不枉翹勤五十年。
0361a15: 一朵蓮含一聖胎。一生功就一花開。稱身瓔珞隨心
0361a16: 現。盈器酥酡逐念來。金殿有光吞日月。玉樓無地著
0361a17: 塵埃。法王為我談真諦。直得空笑滿。
0361a18: 將參法會禮金仙。漸逐香風出寶蓮。紅肉髻光流不
0361a19: 盡。紫金身相照無邊。重重樹網垂平地。一一華臺接
0361a20: 遠天。諸佛界中希有事。了如明鏡現吾前。
0361a21: 一寸光陰一寸金。勸君念佛早回心。直饒鳳閣龍棲
0361a22: 貴。難免雞皮髮侵。鼎內香煙初未散。空中法駕已巳
0361a23: 遙臨。塵塵剎剎雖清淨。獨有彌陀願力深。
0361a24: 金作層樓玉作臺。璃田地絕纖埃。惟心淨土無高
0361b01: 下。自性彌陀不去來。紅日初非天外沒。白蓮只在意
0361b02: 根栽。眾生障重須存想。想極情亡眼豁開。
0361b03: 莫將胎獄比華池。早向池中占一枝。坐寶華成佛
0361b04: 子。何煩慈母浴嬰兒。口餐法喜真餚饌。心得明門妙
0361b06: 多言極樂向西尋。究竟不離清淨心。空影入池皆碧
0361b07: 玉。日光穿樹盡黃金。事如夢幻雖非實。理到圓常
0361b08: 甚深。八萬四千真相好。請君危坐扣靈襟。
0361b09: 須摩提國讚何窮。不與他方佛境同。百味酸甜長滿
0361b10: 。一身輕健任游空。初心便獲無生忍。具縛能教宿
0361b11: 命通。今古往生留傳記。盡塵沙界扇慈風。
0361b12: 念極心開見佛時。自然身到碧蓮池。火輪罪淨千千
0361b13: 劫。琪樹光分萬萬枝。善友深談終不厭。靈禽妙語實
0361b14: 難思。功成果滿須臾事。尚謂奔流閃電遲。
0361b15: 袾祩宏曰。本朝第一流宗師。無尚於楚石矣。築石室。
0361b16: 扁曰西齋。有西齋淨土詩一卷行世。今止錄十首
0361b17: 以見大意。彼自號禪人而淺視淨土者。可以深長
0361b18: 思矣。
0361b19: 毒善禪師
0361b20: 上堂
0361b21: 諸大德。既來這裏相從貧道參禪。究明生死。須依貧
0361b22: 道家風行持。他後決不相賺。各各俱要屏息身心諸
0361b23: 緣。一心向道。追復百丈以前釋迦老子所行頭陀之
0361b24: 行。是謂家風。此之苦行頭陀。經中具載。請自檢看。然
0361c01: 雖今人難比古人。且請於中行得一半。庶亦得瞻頭
0361c02: 陀苦行之少分矣。不可似今時學者。全不問著。甘作
0361c03: 無慚愧人。佛法驢年會得。只如世尊當時。饑則領眾
0361c04: 持入城乞食。歸則各處岩穴之間。後來趙州諗和
0361c05: 尚三十年不開口。告人不雜用心。匾山和尚唯餐
0361c06: 象栗過日。丹霞然和尚一生只箇布裘。更看芙蓉楷
0361c07: 和尚。不發簿。不請化主。一生唯事淡泊。此諸尊宿。
0361c08: 俱是行頭陀苦行家風。所以一箇箇魁壘秀出於當
0361c09: 時。而千古之下為世所尊上。諸大德。若依此苦行。而
0361c10: 行持久之。不移不易。則僧問如何是佛。雲門道乾屎
0361c11: 橛。管取呵呵大笑。嘗有僧問。如何是和尚家風。答曰。
0361c12: 前江潮急魚行澀。後嶺松高鳥泊難。下座。
0361c13: 上堂。僧問昔高和尚示眾云。海底泥牛銜月走。巖
0361c14: 前石虎抱兒眠。鐵蛇鑽入金剛眼。崑崙騎象鷺絲牽。
0361c15: 此四句內。有一句能殺能活。能縱能奪。若人點檢得
0361c16: 出。許你一生參學事畢。不知是那一句。師云。待你悟
0361c17: 即向你道。會麼。僧云不會。師云。不見道你有主杖子。
0361c18: 我與你主杖子。你無主杖子。我奪你主杖子。下座。
0361c19: 開示五羊深禪人
0361c20: 若了自心本來是佛者。一切惟假名。況復諸三有。儻
0361c21: 爾於斯直下不能領略。別無方便。但將吾所付之念
0361c22: 佛公案。用心提撕。單單參究。以期徹悟。精進不懈。勇
0361c23: 猛無怯。務要討箇明白而後已巳。欲上參時。先須拌捨
0361c24: 世間恩愛利名等事。使身心灑落。融淡泊。切切以
0362a01: 了生死大事為己已重任。抖擻精神。看這念佛底是誰。
0362a02: 要在這誰字上著到。深下疑情。疑這念佛底是誰。故
0362a03: 謂大疑大悟。小疑小悟。不疑不悟。良哉言也。你若纔
0362a04: 有切切之心。疑情重也。話頭自然現前。密密。淨
0362a05: 念相繼。凝定身心。回光返照。執而持之。勿令間斷。一
0362a06: 念不生。前後際斷。目前空牢牢地。胸中碧碧地。澄
0362a07: 澄湛湛。卓卓巍巍。到此喚作生滅滅已巳。寂滅為樂。正
0362a08: 好再見真善知識。掃除悟跡。別立生涯。不受天下老
0362a09: 和尚舌頭顢。然後水邊林下。保養聖胎。待時龍天推
0362a10: 出。方可為人也。
0362a11: 囑大川關主
0362a12: 欲作吾家真種草。要須直下坐斷聖凡情量。不守靈
0362a13: 鑑明。廓亡自他。當體不顧。亦不作無己已知解。自然
0362a14: 本體露現。如大日輪昇於空。無處不照。正恁麼時。
0362a15: 若有箇承當底人。則不能於那事相應。此是佛祖自
0362a16: 證三昧。比比不相知。各各不相到。喚作大事因緣。空
0362a17: 生身子睥睨不著。三賢十聖。只為聖心未忘。見性如
0362a18: 隔羅縠。饒你才並馬鳴。解齊龍樹。亦只得一生兩生
0362a19: 不失人身。此是根思夙淨。聞之即解。去道逾遠。況小
0362a20: 智薄德浮淺之學者乎。又如慧可大師。無書不解。無
0362a21: 經不通。到初祖面前一詞不措。方覓安心。從斯一切
0362a22: 放下。心如牆壁。至於立雪斷臂猶不肯可。及乎瞥地
0362a23: 一下。則禮三拜依位而立。始曰汝得吾髓。此豈造次。
0362a24: 近世學者心麤。認指為月。天地懸殊。自既錯解。將此
0362b01: 印證後昆。一盲引眾盲。為害非細。或者謂我已巳坐禪。
0362b02: 得箇安樂處。身心輕安。更無異念。直是靈靈不昧。了
0362b03: 了常知。於生死岸頭已巳得不疑。只未會古今差別公
0362b04: 案。是何言歟。蓋因邪師法眼未明。妄據師位。以方便
0362b05: 為真實。是非不辨。認箇湛不搖處作空劫那邊事。豈
0362b06: 非認奴作郎。殊不知湛入合湛。是識邊際。永嘉云。損
0362b07: 法財。滅功德。莫不由斯心意識。古德云。諸佛說心。為
0362b08: 破心相。令知心相元是妄。今人認心是道。深違佛
0362b09: 意。又增戲論。殊乖大體。或者云。一切皆空。有甚正悟
0362b10: 處。此是斷見外道。或者云。一切無著。自然無礙。此是
0362b11: 掩耳偷鈴。自屎不覺臭。或者云。齋戒明白。清淨無染。
0362b12: 自然不墮惡趣。此是住相布施。三途業因。或者云。大
0362b13: 悟不拘於小節。任意浮沈。隨處騰騰。便是快活道人。
0362b14: 此是常見外道。闡提癡漢。或者云。但一切人如死人
0362b15: 去。更有甚事。此是白日寐語。誇談馬角。豈不見道那
0362b16: 伽常嘗在定。無有不定時。或者云。某人雖不會道。奈何
0362b17: 死得好。有堅固子。此是夢中說夢。僧問古德云。大死
0362b18: 底人活時如何。答云。不許夜行。投明須到。且無你
0362b19: 用心處。你若古今見盡。迷悟情消。則常轉法輪。一切
0362b20: 時出生。一切時滅度。貧道痛以慧命危甚。若一絲九
0362b21: 鼎之懸。觀今玄紹之徒。似兒戲之所為耳。但要誑
0362b22: 得入手則已巳。豈知吾祖有行解相應。名之曰祖之誡
0362b23: 乎。亦是為師者不審學者之才器堪否。而苟圖收拾
0362b24: 門人之私。致招法門之辱累也。如子順大川禪人。自
0362c01: 捨緣入道。於真定金臺二處掩關。下得定力之功。而
0362c02: 本地光明未發。故南詢師匠決擇。懷香禮余。呈似工
0362c03: 夫次第。余知做到湛不搖處。猶未出他識陰區宇。此
0362c04: 是靜想不脫。所以己已見不明。殊知勞慮永斷。得法界
0362c05: 靜。即彼靜解為自障礙。要知得在神靜。失在物。錯
0362c06: 認定盤星。且喜沒交涉。此是大解脫門自在三昧。須
0362c07: 是塵勞不染。靜妙不收。步步活鱍鱍地。宛轉無窮。鬧
0362c08: 浩浩處識得。方始八面玲瓏。七穿八穴。子更下那一
0362c09: 步工夫。一日如桶底脫。則知如上葛藤盡是為蛇畫
0362c10: 足。雖然。要作大法器。建立門庭。直須久依吾住。再向
0362c11: 那邊更那邊打數百箇懸空觔斗歸來。始得智過於
0362c12: 師。方堪傳受。豈不見道雪後始知松柏操。事難方見
0362c13: 丈夫心。
0362c14: 行實撮略
0362c15: 季善。祖貫鳳陽人。隨任生於廣東之雷陽。父吳姓。母
0362c16: 鍾氏。十七歲出家。初遇源明和尚請益。蒙受無字公
0362c17: 案。囑云須發大願以自護持。我便發願。若生死不了。
0362c18: 大事未明。遺棄修行。貪著名利。死墮阿鼻地獄。受苦
0362c19: 無量。云云蒙念長老送入關。關中不設臥。安一凳。
0362c20: 誓不倒身。以悟為則。睡魔沈重。垂頭眠著。不覺半夜。
0362c21: 因去坐凳。立誓不坐。晝夜行立。忽靠屋柱睡著。又立
0362c22: 願不近牆壁。遼空經行。云云一朝聞鐘聲。忽說偈云。
0362c23: 沈沈寂寂絕施為。觸著無端吼似雷。動地一聲消息
0362c24: 盡。髑髏粉碎夢初回。云云汝等果能依我修行。須要
0363a01: 具我如是誠信決烈。如是守戒行持。如是勇猛精進。
0363a02: 如是打七煉磨。如是剋期取證。如是禪定解脫。如是
0363a03: 次第覺觸。如是信解悟入。如是尋師印可。如是涵養
0363a04: 淘汰。如是待時為人。還有一重如是。直待案山點頭。
0363a05: 即向汝道。
0363a06: 示徒悟玄
0363a07: 誠哉此事。見則便見。擬思則白雲萬里。況如之若何。
0363a08: 汝欲決要明此一件大事。須著做直捷工夫。能向一
0363a09: 毫頭上安身立命。做教久久。則便得一念不生前後
0363a10: 際斷矣。若得真到此地。則曠劫不明之事當下分明。
0363a11: 猶如啞子夢見親娘。與人說不得。亦復如人飲水。冷
0363a12: 暖緩自知。方可水邊林下保養聖胎。待時龍天推出。扶
0363a13: 持末運。接續祖燈。廣化眾生。同成正覺。其或未然。只
0363a14: 須將我所付念佛公案貼在鼻端上。不許執在一邊。
0363a15: 須向一切處常目在之。勿使須臾失其照顧。疑箇念
0363a16: 佛底是誰。於這一句密密。直教首尾一貫逼拶
0363a17: 將去。如不得力。再加箇畢竟念佛底是誰。儻被散亂
0363a18: 昏沈之魔攪擾。或有間斷。莫容滯久。如雞抱卵。若冷
0363a19: 。其窠子無出頭期矣。工夫密之喻無如此也。儻
0363a20: 宿有靈骨。得箇覺觸處。切不可自許。須見本色宗匠。
0363a21: 入他爐受他煉出來。真偽淺深一一得知。更不
0363a22: 存其悟跡。做箇無事無為底自在道人。所以道金屑
0363a23: 眼中翳。衣珠法上塵。己已靈猶不重。佛祖是何人。到這
0363a24: 裏但有纖毫悟理未忘。佛法玄微去之未盡。皆墮法
0363b01: 塵見刺剌之圈。誠哉此事。乃無大極大底大事。真能
0363b02: 欺賢壓聖。豈可作容易想而不慎乎。至囑。
0363b03: 袾祩宏曰。關內行持。可謂大強勇猛精進矣。樂閒逸
0363b04: 而坐關者惕諸。
0363b05: 空谷隆禪師
0363b06: 示真性源
0363b07: 參禪須要信得徹。有主宰。提撕話頭。默默參究。於一
0363b08: 切處無著無依。逆順境界到手。便為驀直行去。不起
0363b09: 分別。不見有逆順。不見有境界。蓋為大解脫中不存
0363b10: 一法也。洞然了悟。直下承當。更進一步。了向上一
0363b11: 著。徹靈明。如金剛王寶劍。萬物曷敢嬰其鋒。更說
0363b12: 甚麼世法佛法。煩惱菩提。透頂透底。舉體全真。是為
0363b13: 逸格之人也。
0363b14: 示圓鑑堂
0363b15: 念佛一門。捷徑修行之要也。識破此身不實。世間
0363b16: 妄。是生死根。惟淨土可歸。念佛可恃。緊念慢念。高聲
0363b17: 低聲。總無拘礙。但令身心閑淡。默念不忘。靜鬧閑忙。
0363b18: 一而無二。忽然觸境遇緣。打著轉身一句。始知寂光
0363b19: 淨土不離此處。阿彌陀佛不越自心。雖然如是。若乃
0363b20: 將心求悟。反成障礙。佛性是自然之物。不屬心思意
0363b21: 解。若見恁麼說。你便執箇無心。又成大病。但以信心
0363b22: 為本。一切雜念都不隨之。如是行去。總然不悟。沒後
0363b23: 亦生淨土。階級進修。無有退轉。優曇和尚令提云念
0363b24: 佛者是誰。或云那箇是我本性阿彌陀。謂是攝心念
0363c01: 佛。參究念佛。汝今不必用此等法。只用平常念去。
0363c02: 示肄南宗
0363c03: 趙州無字。未悟之時。如銀山鐵壁。今日也無無。明日
0363c04: 也無無。一朝水到渠成。始知鐵壁銀山元非別物。只
0363c05: 貴退步休心。切切要明生死大事。不可呆蠢蠢念箇
0363c06: 無字延歲月。亦不可推詳計較義理曲會。但於時
0363c07: 中憤憤然要明這箇無字。忽爾一朝懸崖撒手。打箇
0363c08: 翻身。方見孤明歷歷。如是現成。到此不可耽著味著。
0363c09: 還有腦後一槌極是難透。你但恁麼參去。
0363c10: 舉世尊初生
0363c11: 朕兆纔彰成露布。復指乾坤行七步。只要生正眼
0363c12: 開。落盡眉毛渾不顧。
0363c13: 舉如人上樹
0363c14: 百醜千拙齊露出。明眼衲僧見不得。斷人命脈只斯
0363c15: 須。香嚴老子賊賊賊。
0363c16: 答誠敬堂
0363c17: 向上一著者。悟徹之後。結角羅紋。殺著一鎚。所謂末
0363c18: 後一句也。言語說不到。只用活機手段調治而至。百
0363c19: 丈再參馬祖。馬祖正用此機。臨濟再參黃檗。黃檗亦
0363c20: 用此機。臨濟打洛浦亦此機也。後於夾山棒下方始
0363c21: 瞥地。興化打克賓亦此機也。真淨和尚頌曰。丈夫當
0363c22: 斷不自斷。興化為人徹底漢。日後從他眼自開。棒了
0363c23: 罰錢趕出院。此頌甚對機。汝今公案未明。如何明得
0363c24: 此一著子。夙有靈根者。公案亦甚易明。不見臨濟凡
0364a01: 問佛法。便被黃檗毆打。十分切當。後得大愚一句打
0364a02: 發。洞明黃檗機用。假如今日汝問我向上一著。我亦
0364a03: 不用搖脣動舌。只用毆打。再問再打。汝被我打得荒
0364a04: 了。無計可施。無理可說。不得意中。忽然猛省。亦未可
0364a05: 知。我雖不施棒喝。汝但恁麼承當去看。
0364a06: 示道禪人
0364a07: 參禪一著。是超生死脫輪迴之關子。豈可小識小
0364a08: 見而能擬議耶。此是三世諸佛捷徑度人之大法。所
0364a09: 謂一超直入如來地也。自從世尊於靈山會上拈花
0364a10: 示眾。迦葉尊者獨悟深旨。次第傳來。度人無限。非語
0364a11: 言文字而能教誨。惟在具大手段。大善知識。生機活
0364a12: 法點悟而已巳。昔因風吹旛動。一僧言風動。一僧言旛
0364a13: 動。六祖云。非風旛動。是汝心動。二僧皆得省悟。嗚呼。
0364a14: 二僧言是風動。是旛動。皆是凡心。六祖言非風動。非
0364a15: 旛動。便悟佛心。汝今且去窮究非風旛動。是汝心動。
0364a16: 如是參去。忽然省悟。自知果然非風旛動。是我心動
0364a17: 也。那時來回報。然後為汝敲磕末後一句。
0364a18: 自製塔銘
0364a19: 生事死葬。祭之以禮。孔子之教也。死而火化。安葬骨
0364a20: 塔。釋迦之教也。古今依教。莫不皆然。余生姑蘇洞庭
0364a21: 黿山陳氏。父字顯宗。號月潭處士。母金氏。余諱景隆。
0364a22: 字祖庭。號空谷。生於洪武癸酉七月十二日。永樂壬
0364a23: 辰。從弁山白蓮懶雲和尚受學參禪。湖海禪伯古拙
0364a24: 和尚輩莫不參扣。雖以家居。參究不替。庚子歲。許令
0364b01: 出家。從虎丘先師石菴和尚收為行童。洪熙乙巳。給
0364b02: 牒為僧。宣德二年。從杭昭慶守宗師得具戒。六年。先
0364b03: 師膺薦住持杭之靈隱。遂同至矣。七年。往天目山禮
0364b04: 高塔。憩錫一載。剋苦參究。忽有省會。懶雲和尚時
0364b05: 在海昌淨妙。遂造之。剖露心法。懶雲大喜。九年。靈隱
0364b06: 先師圓寂矣。闍維雜。斂歛骨於本山。造骨塔。并塔院。奉
0364b07: 祀有年。今老且病。死日在邇。思無餘地以葬遺骨。遂
0364b08: 承佃錢塘縣尉司上扇第二圖修吉山下沈敬元佃
0364b09: 官地一段為墳地。葬骨塔。墳屋居之。待盡餘年。名
0364b10: 其屋曰正傳塔院。嗚呼。生死一夢。骨塔奚為。蓋表佛
0364b11: 法流芳。靈不斷。即幻明真。以致佛祖命脈源遠流
0364b12: 長矣。幻身雖滅。佛性不遷。後之來者。見窣堵崚嶒。
0364b13: 巒蒼翠。鳥鳴喬木。泉潟幽巖。不馳外境。不執內心。盡
0364b14: 忘愛惡。陶然泰和。始知法界為身。空為口。萬象為
0364b15: 舌。晝夜說禪。未常間歇。於此見得明。透得徹。如醉復
0364b16: 醒。廓然領悟。便見佛祖不曾涅槃。老僧不曾圓寂。大
0364b17: 圓鏡中覿面相見。西來祖意兩手分付。如古師嗣雲
0364b18: 門。青師嗣太陽。無前後。無去來。大千沙界。自他不隔
0364b19: 於毫端。十世古今。始終不離於當念。懶雲和尚。是景
0364b20: 隆受業師之受業師。景隆心法受印可於懶雲。即南
0364b21: 極安禪師也。得臨濟正傳二十世。師上泝天真。則無
0364b22: 極源雪巖欽。前後嗣法亦無定規。前嗣後者。阿難嗣
0364b23: 迦葉。後嗣前者。興化嗣臨濟。理貫古今。詣實為至。銘
0364b24: 曰。
0364c01: 廓周法界。空蕩無涯。靈昇墜。恒無已巳時。佛祖垂應。
0364c02: 為導為師。夙膺微幸。直斯化儀。不善弘道。隨力所宜。
0364c03: 卒於武林。骨窆山崖。窣堵奠安。山同壽期。以幻歸幻。
0364c04: 有為無為。成住壞空。斯道恒夷。正統九年春。景隆五
0364c05: 十二歲著。
0364c06: 示徒參禪
0364c07: 禪宗厥旨。是轉迷成悟之要道也。是明心見性之妙
0364c08: 訣也。是超凡入聖之關也。自宋末至於今日。師法
0364c09: 不逮。參徒根器亦為下劣。變壞妙訣。死法傳流。無繩
0364c10: 自縛。本是活人。縛作死漢。做作規矩。提死話頭。執倚
0364c11: 偏邪。無由開悟。嗟夫。靈山會上別傳心法。超出功用。
0364c12: 大解脫法門也。要在妙悟。豈局規模。老僧今日不用
0364c13: 提話頭。不用參公案。先要識破此身。空花幻影。不越
0364c14: 百年。安可溺於世情。埋沒靈明覺性。隨逐妄緣。汩沒
0364c15: 生死。六道循環。不能超出。既知此患。盡情放下。更不
0364c16: 留心。惟令默自思惟。我今思善思惡怕熱怕寒知饑
0364c17: 知渴者心也。因有幻身。此心存活。死了燒了。何處安
0364c18: 身。只思此二句。其餘言語。知得便了。不須記憶。但於
0364c19: 行住坐臥靜鬧閒忙苦樂逆順一切時中。唯自思惟
0364c20: 死了燒了何處安身。忽然識得。自會做人。自知入道。
0364c21: 至於此時。方參公案。切須穩重窮究末後一句。方到
0364c22: 牢關。始為了事人也。涵養此道。如百煉精金更無變
0364c23: 色。還垂方便接引後人。是為報佛恩德。
0364c24: 答問
0365a01: 明本源曰。永明大師道。有禪有淨土。猶如帶角虎。是
0365a02: 則二法兼行耶。兼行。則古人謂之踏兩邊船。必陷
0365a03: 中間也。湖海弟兄浩浩商量。是非蜂起。乞師指決。去
0365a04: 我礙膺。答曰。永明大師出此言時。無人反覆扣問。歷
0365a05: 代祖師在世。亦無人反覆扣問。故無辨明也。學人疑
0365a06: 似之心蘊之於懷。未常發問。含糊。迨今五百年
0365a07: 矣。子發此問。大哉問也。惜乎景隆度光陰七十四
0365a08: 年。道德智眼皆所不逮。安能答此言乎。強答之。恐不
0365a09: 契佛祖之心。反罹罪咎。然有問無答。亦非道也。勉赴
0365a10: 來意。隨力言之。子當裁擇。執守參禪。提箇話頭。自謂
0365a11: 守靜工夫。更無別事。念佛往生。寅夕禮誦。皆所不行。
0365a12: 此謂有禪無淨土也。此等參禪亦非正氣。是為守死
0365a13: 話頭。不異土木瓦石。坐此病者十有八九。莫之能救。
0365a14: 禪是活意。如水上葫蘆。捺著便轉。活鱍鱍地。故云參
0365a15: 祖師活意。不參死句。如此參禪。不輕念佛往生之道。
0365a16: 寅夕禮誦亦所遵行。左之右之無不是道。雪作典
0365a17: 座。楊岐作監寺。籍身勞動。內力參禪。永明參韶國師
0365a18: 之禪。大弘念佛之道。所謂內圓而外方。內祕菩薩行。
0365a19: 外現是聲聞。此謂有禪有淨土也。輒以俚言免塞子
0365a20: 問。別訪高明以求的意。
0365a21: 示坐關安清二上人
0365a22: 大藏經中。傳燈錄裏。教人修行者。皆言親近明師。時
0365a23: 時聞法。或念佛。或數息。或屍觀。或居阿闌若。閑淡性
0365a24: 情。剋求妙悟。自從拈花示眾。迦葉妙悟教外別傳禪
0365b01: 學厥旨。二祖覓心不得而得安心。南嶽禪師參六祖。
0365b02: 祖曰。什麼物。與麼來。嶽大悟。乃曰。說似一物即不中。
0365b03: 疏山聞溈山曰。有句無句。如藤倚樹。疏山賣布單作
0365b04: 路費。三千里外直造溈山。扣問樹倒藤枯。句歸何處。
0365b05: 溈山大笑而已巳。疏山不契。發憤而去。行到明招。言及
0365b06: 於此。明招曰。使溈山笑轉新。疏山大悟。大慧亦問
0365b07: 樹倒藤枯。句歸何處。圓悟答云。相隨來也。大慧亦悟。
0365b08: 有僧問一老宿。百尺竿頭如何進步。宿云。噁。其僧大
0365b09: 悟。雪三登投子。九到洞山。古人坐立不安。切切求
0365b10: 悟。豈肯死坐關房。守株度日。唐有大梅。宋有和菴主。
0365b11: 閑靜餘情。養道而已巳。唐宋之時。皆無坐關之說。元時
0365b12: 生出計較。設箇關房。安坐待悟。至今倣傚也。汝既如
0365b13: 是精進用心。切切求悟。聊為庶幾。豈可安坐關房。現
0365b14: 成衣食。自在過時。而況張道伴。李道伴。張施主。李施
0365b15: 主。常來相望。各入關房。閑話半日。豈是真正修行純
0365b16: 淨工夫剋時求悟也。靈源居昭默堂。高坐死關。皆
0365b17: 悟道之後養道者也。不似今人茫然而坐。古人不捨
0365b18: 分寸光陰。不廢翦爪之工。捨身命而求妙悟也。今恐
0365b19: 消信施。空喪光陰。帶果招因。難以逃避。由是老僧
0365b20: 如是苦口。若契汝心。留為警覺。或不契心。付之水火。
0365b21: 又
0365b22: 來書說許多言語。皆欲辨明。且夫義學中人。讀書經。
0365b23: 教文義。玄義豈不過汝百倍。尚不能一一辨明。不能
0365b24: 窺測禪宗公案。汝欲辯明。何異入海算沙。禪宗厥旨。
0365c01: 非思量分別之所能解。昔有僧問石頭和尚曰。如何
0365c02: 是禪。答云碌。如何是道。答云木頭。禪是如是之處
0365c03: 悟將出來。思惟之心安在何處。一悟之後。萬法皆明。
0365c04: 何待辨論。大慧和尚頌十智同真公案云。兔角龜毛
0365c05: 眼裏栽。鐵山當面勢崔嵬。東西南北無門入。曠劫無
0365c06: 明當下。禪宗悟境界如是而已巳。通此消息。令汝會
0365c07: 意。前者見汝多於人事。故寫書來。令汝自省。又恐汝
0365c08: 獨執於坐。困在昏鈍。故寫幾段古人用心切近悟處。
0365c09: 令汝學他用心。昔晦堂和尚參雲悅禪師。日日挨
0365c10: 拶。日日不悟。曰。你且去參黃龍南禪師。到彼挨拶
0365c11: 數日亦不悟。復回雲。已巳遷化。復回黃龍。途中遇
0365c12: 雪。阻於一寺。無師參扣。便看傳燈錄。偶然揭開。看見
0365c13: 僧問多福。如何是多福一叢竹。福云。一莖兩莖斜。僧
0365c14: 云不會。福云。三莖四莖曲。晦堂大悟。覺華嚴參圓悟。
0365c15: 日日挨拶。日日不悟。圓悟令看羅山語錄亦不悟。發
0365c16: 憤出門。行到一寺。忽然大悟。古人如是坐立不安。磨
0365c17: 心擦腹。挨拶出來。豈是安然自在。守待自悟。觀汝來
0365c18: 書。知汝不會參禪。不聞真正開發。只是江湖中碌碌
0365c19: 然之開發也。良可惜哉。老僧寄書。令汝師於古人。莫
0365c20: 師今人。老僧於永樂年間十九歲時。遇見信心銘證
0365c21: 道歌。一看之後。超然省會。從此發心。力求出家。參見
0365c22: 南極老和尚。古拙老和尚。金陵湖廣兩淅之間做知
0365c23: 識者。一一往見。所有開發。皆不中意。我自主張。只用
0365c24: 傳燈中上古祖師機用開發。用心參究。所以今日得
0366a01: 這些小見識兒也。忝與上古相合。不與今時雷同。我
0366a02: 期望汝成箇法器。不可平常過了。汝今抖擻精神。自
0366a03: 著精彩。參箇萬法歸一。一歸何處。返究自己已。力要省
0366a04: 會是歸何處。拌捨此身。默做遲鈍工夫。一生用心去。
0366a05: 終有悟日。此是沒奈何處用此痛切之心也。古人則
0366a06: 不然。有云我坐在這裏等你悟去。我立在這裏等你
0366a07: 悟去。如是容易。豈不快哉。古人用心苦切。一團精彩
0366a08: 悟將出來。不是拘縛身體。呆呆兀坐。昏茫過日。此上
0366a09: 所言多說禪病。脫得禪病。庶可悟道。古云。千魔萬難
0366a10: 轉惺惺。直須精進切心。庶有悟日。
0366a11: 袾祩宏曰。諸師多教人參念佛是誰。惟師云不必用
0366a12: 此等法。隨病製方。逗機施教。二各有旨。不可是此
0366a13: 非彼。
0366a14: 天琦瑞禪師
0366a15: 普說
0366a16: 汝等諸人既知生死事大無常迅速。何得依稀過日。
0366a17: 浪蕩度時。三箇攢攢。四箇簇簇。只圖熱。那有直前
0366a18: 做去底人。縱有悔懊。又不肯行。更道今年這裏不好。
0366a19: 等待明年別尋去處。及到明年。依舊如此。似此之流。
0366a20: 盡空盡界。誰肯發丈夫之志。立決定之心。直至老死。
0366a21: 永無那移。又有無知之輩。纔然行持。便去訪問諸尊
0366a22: 宿悟門。面前聽得。隨後便講誰深誰淺。誰悟誰學。一
0366a23: 向誹謗他人德行。不知轉增自己已貢高。苦哉苦哉。有
0366a24: 何利益。今此大眾。莫學斯等之流。除去心中諂曲。截
0366b01: 斷人我貪瞋。直教一念不生。萬緣頓息。然後向此乾
0366b02: 乾淨淨處提箇話頭。萬法歸一。一歸何處。一歸何處。
0366b03: 畢竟一歸何處。或前後考究。或上下通參。或單追何
0366b04: 處。舉定。不令浮沈。字字明白。句句皆參。其目如。其
0366b05: 耳如聽。審定詳參。念念相續。心心無間。綿綿不絕。密
0366b06: 密常然。若有一句不參。只這一句便是妄念。惟其不
0366b07: 參。所以為妄。亦名狂念。今時學者一味去念。齊聲囉
0366b08: 喊。只圖其熟。故不肯參。若然不參。直饒念到彌勒下
0366b09: 生。也只討得一場口滑。又不識羞。更道我不提自提。
0366b10: 不舉自舉。如何不得開悟。大眾。決不是教你念話頭。
0366b11: 決不是教你煉昏沈。縱然不睡。又中何用。也只是箇
0366b12: 精魂。這段生涯。決不是這箇道理。你莫錯用其心。吾
0366b13: 今告汝。莫生疑謗。我終不以狂言詐語圖名愛利誤
0366b14: 賺諸人。不是教你不念話頭。不是教你不煉昏沈。你
0366b15: 若不參話頭。煉到盡未來際。又且如何。終是蒸砂作
0366b16: 飯。縱從經塵劫。只名熱砂。決不成就。欲求開悟。須是大
0366b17: 起參情。參究一歸何處。念中起參。參中起念。一挨一
0366b18: 拶。一拶一挨。無縫無罅。無空無缺。因其參情綿密。日
0366b19: 用之中。自然行不知行。住不知住。坐不知坐。臥不知
0366b20: 臥。東西不辨。南北不分。不知有六根六塵。大忘人世。
0366b21: 晝夜一如。若不參情結秀。憑何得箇廢寢忘餐。至此
0366b22: 境界。儻到這地面。不可便為工夫。猛著精彩。更加一
0366b23: 拶。直得空粉碎。萬象平沈。又如雲消日出。世間出
0366b24: 世間獨露無私。信手拈來無有不是。千聖萬賢籠
0366c01: 不住。復看生死涅槃果如昨夢。到這裏方信從前說
0366c02: 話苦口相窮元來的實不。大眾。但辦肯心。必不相
0366c03: 賺。
0366c04: 又
0366c05: 大道普乎天下。無一人而不具。蓋因迷不自覺。所以
0366c06: 沈埋。縱顧其念。念不著實。亦不返顧。汪汪洋洋。終日
0366c07: 竟夜。雖不放逸。亦不成就。更不知過在於何。皆為不
0366c08: 參。只去狂念。儻有參者。又不實參。有時而緊。有時而
0366c09: 慢。依稀。空延歲月。如此行持。寧能得悟。汝等諸
0366c10: 人。從今以往。更莫蹉跎。發箇決定信心。晝三夜三。永
0366c11: 無恣縱。直盡今生。以悟為則。舉定本參。看他是箇什
0366c12: 麼境界。是箇什麼道理。務要討箇分曉。以句挨句。以
0366c13: 意拶意。意句相連。參情自然綿密。左之右之無間無
0366c14: 斷。若依山僧之語。世情自然生疏。道念自然濃厚。日
0366c15: 久歲深。自然廢寢忘餐。不煉昏沈。昏沈自退。不除散
0366c16: 亂。散亂自絕。行住坐臥。自然不知有身。自然不知有
0366c17: 世間境界。何故。純一無雜。心念不二。放之不去。收之
0366c18: 不來。無彼無此。無是無非。物我混然。晝夜一如。忽然
0366c19: 會得。如夢而醒。復看從前。皆是幻。了知當體本來
0366c20: 現成。萬象森羅。全機獨露。天上人間。悉無別法。蕩蕩
0366c21: 然無拘無束。坦坦地自由自在。於這大明國裏也不
0366c22: 枉為人。向此法門也不枉為僧。然後來隨緣度日。
0366c23: 豈不暢哉。古云。隨緣消舊業。更莫造新殃。
0366c24: 開示
0367a01: 都是年尊老宿。何以返近於吾。吾將何法開示於汝。
0367a02: 擎拳云。會麼。眾曰不會。示曰。諸佛諸祖皆無言說。言
0367a03: 說轉遠。故我直示。汝又不識。只這不會底是諸法王。
0367a04: 是諸佛母。三世十方一切聖凡盡從這不會底生出。
0367a05: 所以喚作摩耶夫人。如來號正知海。汝等返為無
0367a06: 明。復擎拳云。會麼。眾曰不會。追曰。是誰不會。今言不
0367a07: 會。必有一箇不會底。若識得這箇不會底。便見世尊
0367a09: 一一盡通。更無隔越。故云參須實參。悟須實悟。
0367a10: 示眾
0367a11: 大眾。切莫分別。若不分別。更無異路。南北縱橫。東西
0367a12: 自在。只為分別。所以不如。各生異見。妄立階級。故有
0367a13: 三賢十地等妙二覺。成分段修。而分段證。所以有諍
0367a14: 說生死。於一性中分為五性。於一乘中分為三乘。不
0367a15: 知聖凡假立。誤認成實。良由取捨。有此不如。於妄功
0367a16: 用便顯差別。似此等流。入海算沙。何時休歇。盡是背
0367a17: 父逃逝。縱得迴心。不免從邑至邑。從國至國。傭備賃展
0367a18: 轉。次第而進。庠序而昇。歷盡階級。又未盡善。儻到本
0367a19: 國。不識本國。偶遇本父。不識本父。喚作當面蹉過。當
0367a20: 機不識。將謂別有。不肯承認。屈作方便。始能附近。不
0367a21: 免脫珍御之服。著弊垢之衣。與他同途。方使心安。日
0367a22: 久月深。故令出內。以內外。名之曰出。以外歸內。名
0367a23: 之曰內。內外無疑。方堪付業。吾觀此輩。不識常住妙
0367a24: 心。妄生功用。沈淪多劫。不悟玄源。縱經塵劫。只名造
0367b01: 作。於理轉喪。有何益哉。若肯直下承當。似臨濟受三
0367b02: 頓痛棒。便解肋下還拳。俱胝見豎一指。當時冰消瓦
0367b03: 解。阿難能記三藏。又滯補特伽羅。外道纔見默然。便
0367b04: 道開我迷雲。師良久云。東方衲子。不如西方外道。復
0367b05: 噓一聲。
0367b06: 示無畏居士
0367b07: 學道之法。誠無善巧。只要辨其肯心。更無別說。舉起
0367b08: 話頭。字字著力。莫管純孰不純孰。只故參將去。參來
0367b09: 參去。參得疑擬情頓發。直教應用無虧。周旋無隔。盡古
0367b10: 盡今。盡空盡界。無斷無續。通然只是一箇參情。收之
0367b11: 不來。放之不去。行住坐臥悉無有別。忽然地一聲。
0367b12: 空粉碎。大地平沈。獨露一箇本來面目。偶爾迴途。
0367b13: 頓同大千沙界。到此之地。正好諸方決擇。更書一偈
0367b14: 以為資助。偈曰。
0367b15: 晝夜身心莫放閒。務教參透這重關。忽然撲落乾
0367b16: 坤境。露出真常佛祖顏。明月掌中隨應用。清風袖
0367b17: 裏絕追攀。那時寶劍當堂坐。方見山僧句外玄。
0367b18: 拈古
0367b19: 四祖問三祖云。願和尚慈悲。乞求解脫法門。祖曰誰
0367b20: 縛汝。四祖云。無人縛。祖曰何更求解脫法門。四祖大
0367b21: 悟。拈曰。
0367b22: 只知請問解脫。不知刺剌頭入膠盆。當時不遇作家。
0367b23: 焉得以楔出楔。忽然夢醒。方見無端。劈面云。貓。
0367b24: 僧參馬祖。地上畫四畫。上一長。下三短。云不得道一
0367c01: 長三短。離此四字外請和尚答。師畫一畫曰。不得道
0367c02: 長短。答汝了也。忠國師別云。何不問老僧。拈曰。
0367c03: 這僧是夢裏渡河。不知渾身泥水。馬祖就樹採
0367c04: 花。未覺還飛他圃。山僧待忠國師道何不問老僧。
0367c05: 當時只對他道自屎不覺臭。大眾。三人且止。即今
0367c06: 不道長。不道短。又作麼生會。
0367c07: 惟政禪師問南泉。諸方善知識。還有不說似人底法
0367c08: 也無。泉云有。師曰。作麼生是不說似人底法。泉云。不
0367c09: 是心。不是佛。不是物。師曰。恁麼則說似人也。泉云。某
0367c10: 只恁麼。和尚又作麼生。師曰。我又不是大善知識。爭
0367c11: 知有說不說底法。泉云。某不會。請和尚說。師曰。我
0367c12: 太煞與汝說了也。拈曰。
0367c13: 天下衲子。負挑囊。入一叢林。出一保社。還知有
0367c14: 不說底法麼。若知得。何必去江南海北。鼓扇是非。
0367c15: 你看這兩箇老漢。拈頭失尾。拈尾失頭。若惹諸方
0367c16: 笑怪。既有不說底法。且道還許賓主問答否。點檢
0367c17: 得出。進退無門。更誇精細。轉見不堪。大眾。到此如
0367c18: 何即是。各請歸。珍重。
0367c19: 有講僧參馬祖。師曰。莫是獅子兒否。僧云。不敢。師噓
0367c20: 兩聲。僧云。此是法。師曰。此是什麼法。僧云。獅子出窟
0367c21: 法。師乃默然。僧云。此亦是法。師曰。是什麼法。僧云。獅
0367c22: 子在窟法。師曰。不出不入。是什麼法。僧無對。百丈云。
0367c23: 見麼。拈曰。
0367c24: 在窟出窟。空擔獅子之名。噓噓默然。枉費兩頭奔
0368a01: 競。若是山僧。待馬祖道莫是獅子兒否。便道這畜
0368a02: 生。非但把住百丈。亦使馬祖有口無言。何故。殺斬
0368a03: 不由獻帝。存留盡在曹公。
0368a04: 歸宗智常禪師問新到僧什麼處來。僧云鳳翔來。師
0368a05: 曰。還將得那箇來否。僧云將來。師曰。在什麼處。僧以
0368a06: 手從頂擎棒呈之。師作接勢。拋向背後。僧無對。師曰。
0368a07: 這野狐精。拈曰。
0368a08: 平常無生之句。與世間語言杳無蹤跡。這僧也
0368a09: 善辨。爭奈只是箇知解之徒。師言不是壓良為賤。
0368a10: 本乃據款結案。若是箇漢。道箇賀喜。何事而不了
0368a11: 畢。
0368a12: 鄧隱推車。馬祖路上展坐。云。請師收足。祖曰。
0368a13: 已巳展不收。云。已巳進不退。推車碾足便行。祖歸法堂
0368a14: 上。執斧曰。適來碾損老僧足者出來。引頸近前。祖
0368a15: 乃置斧。拈曰。
0368a16: 師勝資強。人間少有。切不可流俗見解。雖然。世
0368a17: 禪和。能有幾箇作家。何故。未到盡驚山嶮峻。曾來
0368a18: 方識路高低。
0368a19: 陸大夫問南泉云。弟子家中一片石。有時坐。有時
0368a20: 臥。於今作佛得否。師曰。得。陸云。莫不得否。師曰。不
0368a21: 得。雲巖云。坐則佛。不坐非佛。洞山云。不坐即佛。坐則
0368a22: 非佛。拈曰。
0368a23: 陸大夫向這石頭上坐臥不安。仔細檢點將來。
0368a24: 皆是自不守分。不是南泉。爭得風光界。恁麼便
0368b01: 恁麼。不恁麼便不恁麼。若不具眼。總是泥裏洗土
0368b02: 塊。雲巖證據。洞山交互。方見打鼓弄琵琶。相逢兩
0368b03: 會家。
0368b04: 行實
0368b05: 師自云。吾江西南昌府鍾陵人也。父江臺。母徐氏。幼
0368b06: 隨父商。年將二十。至荊門。聞無說能和尚乃有道之
0368b07: 士。拜為師。剃落。教看一歸何處。後得昱首座苦口提
0368b08: 。晝夜逼拶。不許說話。不許眨眼。一日聽廊下有人
0368b09: 說話。昱便打。曰又不瞌睡。如何也打。昱云。你不瞌睡。
0368b10: 聽那裏。又二僧裁裙。度量不已巳。我不覺眼看。昱兄又
0368b11: 打云。你眼也不曾停住。話頭豈能著實。我因此驚覺。
0368b12: 平日只說有念便罷。那曉得如此用心。自此其目如
0368b13: 。其耳如聽。字字明白。句句歷然。後因看古語。沈吟
0368b14: 是阿誰。舉處是何人。只管疑是誰。晝夜如一。忽不見
0368b15: 山河大地及與自身。後患痢疾甚重。有山東靜東暉
0368b16: 示我大慧杲患背疽因緣。我即豁然。又見寶。云云
0368b17: 乃得印證。
0368b18: 袾祩宏曰。不枉為人不枉為僧數語。直是警百倍。
0368b19: 讀之。踴躍歡喜。增長志氣。
0368b20: 傑英禪師
0368b21: 送黃龍明知客
0368b22: 拈起玻璃。一輪明月。撲碎玻璃。紅爐片雪。因思呂洞
0368b23: 賓。黃龍納敗闕。半升鐺裏山川。不識斧頭元是鐵。
0368b24: 莫若龐公見馬師。心空及第真英傑。一口西江吸盡
0368c01: 時。化現三千廣長舌。
0368c02: 送歸德演禪師
0368c03: 萬法歸一。一歸何處。青州布衫。當陽顯露。因甚持往
0368c04: 南方。覓取長篇偈句。山僧無法可傳。畢竟有何分付。
0368c05: 一碗淡醋齋湯。一香油荳腐。喫得一飽齁齁。世事
0368c06: 總皆不顧。演禪人。悟不悟。於斯直下便承當。何待更
0368c07: 回歸德府。
0368c08: 送天台洪禪人
0368c09: 天台石橋五百牛。趙州石橋度驢馬。越聖超凡古至
0368c10: 今。赫赫聲名洞天下。一當頭踏斷來。寬洪志氣真
0368c11: 瀟灑。勘破諸方老古錐。瀾翻辯舌如泉瀉。切莫騎牛
0368c12: 更覓牛。笑殺賓頭盧尊者。
0368c13: 送伏龍溢南海維那
0368c14: 九月秋高暮山紫。道人何事來於此。黃花白露染單
0368c15: 衣。擇友尋師問生死。生死由來即自心。一心起滅任
0368c16: 漂沈。塵勞袞袞如山積。業識茫茫似海深。拈起金鎚
0368c17: 俱擊碎。雙溪落落無人會。驚動千年老古錐。三十烏
0368c18: 藤雨霈。
0368c19: 示道信侍者
0368c20: 大信大疑。大疑大悟。提起話頭。一切不顧。行參坐究。
0368c21: 口念心思。密密推窮。時時捕。忽然拶破疑團。覿面
0368c22: 更無回互。布毛吹起塞空。剎剎塵塵皆顯露。果能
0368c23: 直下便承當。何異靈山親囑付。
0368c24: 頌古
0369a01: 世尊初降王宮
0369a02: 瞿曇生下便驚。爭似雲門一棒親。盡道五更侵早
0369a03: 起。誰知更有夜行人。
0369a04: 勘辯
0369a05: 大都安講主來參。師問講主講甚麼經。答云。金剛經。
0369a06: 曾於無所從來亦無所去處得箇省處。師曰。既是無
0369a07: 來無去。因甚得到這裏。答云。便是無來無去底。師云。
0369a08: 即今在甚麼處。答一喝。師云。下喝行拳都且止。四大
0369a09: 分散時向何處安身立命。答云。盡大地那裏不是自
0369a10: 己已。師云。忽遇劫火洞然。大千俱壞時如何。答云。我到
0369a11: 這裏不會。師云。六祖不會破柴踏碓。達摩不識九
0369a12: 年面壁。你不會。見箇甚麼。答云。我只是不會。師云。瞎
0369a13: 漢。請坐喫茶。
0369a14: 跋谷和尚法語
0369a15: 徑山谷和尚示慶禪人法語。舉趙州訪一庵主。入
0369a16: 門便問有麼有麼。庵主豎起拳。州云。水淺。不是泊船
0369a17: 處。又訪一庵主。問有麼有麼。庵主亦豎起拳。州云。能
0369a18: 縱能奪。能殺能活。便禮拜。庵主既然一般豎拳。因甚
0369a19: 麼肯一不肯一。若從這裏分辯得出。許你具衲僧正
0369a20: 眼。師云。山僧有六十棒。前庵主豎起拳。有殺人刀。無
0369a21: 活人。好與二十棒。後庵主豎起拳。有活人。無殺
0369a22: 人刀。也好與二十棒。趙州因甚不肯前庵主肯後庵
0369a23: 主。也好與二十棒。谷和尚教他自領出去。
0369a24: 楚山琦禪師
0369b01: 解期
0369b02: 選佛場開定祖機。辨明邪正在鉗鎚。禹門浪暖風雷
0369b03: 動。正是魚龍變化時。即今眾中莫有衝波激浪者麼。
0369b04: 問答不錄。師以拂子打一圓相云。機前一著。覿面全
0369b05: 提。復擊禪一下云。句外一言。和聲揭露。箇裏不許
0369b06: 停思顧慮。豈容開口分疏。只饒眨得眼來。去久矣。
0369b07: 縱是佛祖到此。也只得攢眉有分。何也。蓋非言路所
0369b08: 通。亦非心識所測。若是箇英俊衲僧。向未舉以前自
0369b09: 當點首一笑。是故祖師門下法應如是。嗟觀近世以
0369b10: 來。人心不古。禪學之者。不務真參實悟。惟是接響承
0369b11: 。以覺識依通為悟明。穿鑿機緣為參究。破壞律儀
0369b12: 為解脫。夤緣據位為出世。以致祖風彫弊。魔說熾然。
0369b13: 塞佛法之坦途。瞽人天之正眼。使吾祖教外別傳之
0369b14: 道於斯而委地矣。故我大覺釋尊。於二千年外。已巳識
0369b15: 盡眾生心病。預設多種奇方。於無漸次法中曲垂修
0369b16: 證規則。不過只要誘引當人一箇入路。故經云。末世
0369b17: 眾生。希望成道。無令求悟。惟益多聞。增長我見。又云
0369b18: 眾生未悟。作何方便。普令開悟。佛令結制安居。剋期
0369b19: 取證。過三期日。隨往無礙。故知結解之有時也。且如
0369b20: 即今諸大德。於九十日中還曾證悟也無。已巳悟之者
0369b21: 置之勿論。如其未悟之者。則此一冬不免又是喪
0369b22: 了也。若是箇本色道流。以十方法界為箇圓覺期堂。
0369b23: 也莫論長期短期。百日千日。結制解制。但以舉起話
0369b24: 頭為始。若一年不悟參一年。十年不悟參十年。二十
0369c01: 年不悟參二十年。盡平生不悟。決定不移此志。直須
0369c02: 要見箇真實究竟處方是放參之日也。故先哲所謂
0369c03: 一念萬年豈語哉。遂舉起拂子召眾云。還知這九
0369c04: 十日內參究的消息落處麼。不見世尊道。居一切時
0369c05: 不起妄念。於諸妄心亦不息滅。住妄想境不加了知。
0369c06: 於無了知不辨真實。箇裏明辨得老瞿曇得失訛
0369c07: 處。要證圓覺不為難矣。設或未能見徹。切忌依語生
0369c08: 解。幻叟今日不辭饒舌。試為諸人頌出。猛火鑄成金
0369c09: 彈子。當機捏碎又渾圇。等閒失得俱拈過。風送潮音
0369c10: 出海門。
0369c11: 示秀居士
0369c12: 夫念佛者。當知佛即是心。未審心是何物。須要看這
0369c13: 一念佛心。從何處念起。復又要看破這看的人畢竟
0369c14: 是誰。這裏有箇入處。便知圓悟禪師道不是心不是
0369c15: 佛不是物是箇甚麼。故祖師云。心同空界。示等
0369c16: 空法。證得空時。無是無非法。所言心者。非妄想緣
0369c17: 慮之心。乃明圓湛廣大無相之心也。三世諸佛之
0369c18: 所證。證此心也。六道眾生之所昧。昧此心也。諸佛由
0369c19: 悟而證。號曰菩提。眾生因迷而昧。故曰煩惱。在聖不
0369c20: 增。在凡不減。得之不有。失之不無。迷則業緣。悟名佛
0369c21: 性。蓋知迷悟在己已。得失非他。當知此心曠劫至今。本
0369c22: 無生滅。原非染淨。孤光皎皎。脫體無依。妙用真常。廓
0369c23: 周沙界。無形狀可見。無聲響可聞。雖然無相。無相不
0369c24: 宗。雖曰無聲。無聲不應。是一切色相之根。乃一切聲
0370a01: 響之谷。色空不二。動靜一如。法法融。塵塵解脫。是
0370a02: 知心有則法有。心空則法空。心邪則一切邪。心正則
0370a03: 一切正。若了此心。法亦不有。心法既無。則一切是非
0370a04: 名相皆空。是非名相既空。則山河大地。色空明暗。直
0370a05: 下與當人自性心佛覿體混融。了無隔礙。居士於此
0370a06: 果能信入。則與從上佛祖所證所得更無差別。復何
0370a07: 凡聖迷悟得失之可論哉。設或未然。亦不用別求玄
0370a08: 妙。厭喧取寂。但將平日所蘊一切智見掃蕩乾淨。單
0370a09: 單提起一句阿彌陀佛。置之懷抱。默然體究。常時鞭
0370a10: 起疑情。這箇念佛的畢竟是誰。返復參究。不可作有
0370a11: 無卜度。又不得將心待悟。但有微塵許妄念存心。皆
0370a12: 為障礙。直須打併教中空蕩蕩無一物。而於行住
0370a13: 坐臥之中。乃至靜閒忙之處。都不用分別計較。但
0370a14: 要念念相續。心心無間。久久工夫純一。自然寂靜輕
0370a15: 安。便有禪定現前。儻正念不得純一。昏散起時。亦不
0370a16: 用將心排遣。但將話頭輕輕放下。迴光返照。看這妄
0370a17: 想昏沈從甚麼處起。只此一照。則妄想昏沈當下自
0370a18: 然頓息。日久堅持此念。果無退失。驀忽工夫入妙。不
0370a19: 覺不知一拶疑團粉碎。歷劫塵勞當下冰消瓦解。只
0370a20: 箇身心二字亦不可得矣。於這不可得處豁開頂門
0370a21: 正眼。洞徹性空源底。自當點首一笑。始知涅槃生死
0370a22: 穢土淨俱為賸語。到此始信山僧未嘗有所說也。
0370a23: 更須向真正鉗鎚下摟空悟。掀翻窠臼。然後證入
0370a24: 廣大甚深無礙自在不思議解脫三昧境中。同佛受
0370b01: 用。以斯治國澤民。則可以垂拱無為而坐致太平者
0370b02: 矣。以此超脫死生。則應用施為而無可無不可也。居
0370b03: 士其尚勉之。
0370b04: 示月庭居士
0370b05: 夫格外真機。難容湊泊。初參之士。必假筌蹄。所謂梵
0370b06: 語阿彌陀佛。此云無量壽。佛者覺也覺即當人之自
0370b07: 心。心即本來之佛性。是故念佛者。乃念自心之佛。不
0370b08: 假外面馳求。馬大師所云即心即佛是也。或謂即心
0370b09: 是佛。何勞更念佛乎。只為當人不了自心是佛。是以
0370b10: 執相循名。妄生倒惑。橫見生死。枉入迷流。故勞先聖
0370b11: 曲垂方便。教令注想觀心。要信自心是佛。則知念佛
0370b12: 念心。念心念佛。念念不忘。心心無間。忽爾念到心思
0370b13: 路絕處。當下根塵穎脫。當體空寂。始知無念無心。無
0370b14: 心無念。心念既無。佛亦不可得矣。故云從有念而至
0370b15: 無念。因無念而證無心。無心之心始是真心。無念之
0370b16: 念方名正念。無佛之佛可謂無量壽佛者矣。到此覓
0370b17: 一毫自他之相了不可得。何聖凡迷悟之有哉。只這
0370b18: 不可得處。即識心達本之要門。乃超生脫死之捷徑。
0370b19: 居士果能於此洞徹自心源底。始信火宅凡居即為
0370b20: 西方安養。舉足動足無非古佛道場。溪光山色頭頭
0370b21: 章紫磨金容。谷韻風聲歷歷展紅蓮舌相。塵塵契妙。
0370b22: 法法該宗。不即不離。心心解脫。於斯領旨。管取一笑
0370b23: 而無疑矣。居士其尚勉乎哉。
0370b24: 機緣法語
0370c01: 次日性空首座入室參扣曰。昨蒙和尚開示濟川首
0370c02: 座蒙山三關話。弟子雖獲與聞。心猶未了。幸望和尚
0370c03: 別垂方便。師云。照前問將來。空云。蟭螟蟲吸乾滄海。
0370c04: 魚龍蝦蟹向何處安身立命。師曰。長安路上金毛臥。
0370c05: 曰。水母飛上色究竟天。入摩醯眼裏作舞。因甚不見。
0370c06: 師云。五鳳樓前鐵馬嘶。曰蓮湖橋為一切人直指。明
0370c07: 眼人因甚落井。師云。明月照見夜行人。曰請師一頌
0370c08: 以為究竟。師云。好與痛棒。曰棒則弟子甘領領。則望
0370c09: 和尚垂慈。師乃呵呵一笑而為頌曰。當機把斷聖凡
0370c10: 津。擬議知伊屈未伸。欲識蒙山端的旨。垂鉤意在釣
0370c11: 金鱗。師云。會麼。空遂作禮而退。
0370c12: 僧寶金山者。入室參禮次。師乃問云。面南觀北斗。低
0370c13: 首看青天。此語明甚麼邊事。曰和尚合口好。師云。
0370c14: 未在。曰瞞別人即得。師云。差別用處。非智眼不能無
0370c15: 惑。子欲洞明佛祖真宗。須具透關正眼。未審如何是
0370c16: 透關正眼。山振聲一喝。師云。具得正眼。當明向上一
0370c17: 機。如何是向上一機。曰青天日當午。師云。猶未夢見
0370c18: 在。曰木人拈玉線。石女度金鍼。師云。從上佛祖不傳
0370c19: 之妙。子作麼生領會。山近前禮一拜。師云。轉身一句
0370c20: 速道將來。曰雨添山色秀。風來竹影移。師擬拈拄杖。
0370c21: 山乃一喝。拂袖而去。師云。放子二十棒。山復回身近
0370c22: 前合掌曰。謝和尚垂慈。深錐痛劄。師云。子雖有滔天
0370c23: 之浪。且無湛水之波。山又叉手默然。師云。如是如是。
0370c24: 山遂作禮。
0371a01: 僧問有佛處不得住時如何。師舉起手中拂子。僧云。
0371a02: 無佛處急走過又作麼生。師放下手中拂子。云。會麼。
0371a03: 僧云不會。師云。兩頭不著。千聖難窺。這箇且置。只如
0371a04: 古人道藏身處沒蹤跡。沒蹤跡處莫藏身。意旨如何。
0371a05: 僧云不即不離。師云。不即。不即箇甚麼。不離。不離箇
0371a06: 甚麼。僧擬對。師打一拂子云。這頭漢。僧無語。
0371a07: 師宴坐室中。有勝上座者從外入來。師云。是誰。勝云。
0371a08: 某甲。師云。作麼。勝云。佛殿裏拜佛來。師云。佛向你道
0371a09: 甚麼。勝云。不曾道。師云。你頭不曾點地那。勝云。下下
0371a10: 點地。師云。又謂不曾道。勝云。某甲會也。師云。你會箇
0371a11: 甚麼。勝云。吐露太分明。師便喝。勝擬對。師云。拄杖不
0371a12: 在手。放汝二十棒。出去。
0371a13: 天溪凝上座來參。師云。不用之乎也者。父母未生前
0371a14: 親切道一句看。凝云。千聖不著。師云。不著的是
0371a15: 甚麼。凝云。父母未生前。師云。為甚麼不著。凝云。為
0371a16: 無蹤跡。師云。既謂無蹤跡。說甚麼不著。你在無蹤
0371a17: 跡處窠臼。這箇且置。只如燒了撒了。你向甚麼處安
0371a18: 身立命。凝云。青山重疊疊。水響潺潺。師云。我不問
0371a19: 你青山疊疊。水潺潺。畢竟燒了撒了向甚麼處安
0371a20: 身立命。凝云。日用分明常顯露。師云。這頭漢。跟
0371a21: 尚未點地在。說甚麼顯露不顯露。凝乃觸禮一拜。師
0371a22: 云亦未在。凝又擬開口。師咄云。你再亂道。闢破你口
0371a23: 門。凝禮謝而退。
0371a24: 有僧扣師云。不是心。不是佛。不是物。畢竟是箇甚麼。
0371b01: 師與僧一掌云。你道是箇甚麼。僧擬開口。師以手掩
0371b02: 其口。僧於言下悟旨。
0371b03: 師因消遣。至韶古音關房。以拄杖扣門三下曰。關主
0371b04: 在麼。韶曰。他不曾有出入。誰云在不在。即開門見師。
0371b05: 乃觸禮一拜。師曰。此猶是奴兒婢子之事。請關中主
0371b06: 相見。韶乃叉手默然。師曰。此則沈寂默去也。韶曰。師
0371b07: 適來問甚麼。師曰。問汝關中主。韶曰。喚作寂默得麼。
0371b08: 韶遂呈偈曰。只此寂默非寂默。非寂默中非亦絕。渠
0371b09: 儂目面已巳呈師。動靜何曾有區別。師曰。恁麼則子不
0371b10: 在關內耶。韶曰。弟子見師亦不在關外。師以手拍關
0371b11: 門一下曰。怎奈這箇何。韶擬對。師叱曰。汝但於心不
0371b12: 生分別。只箇門戶亦無所有。門戶既非。則誰在關內
0371b13: 誰在關外耶。雖然理則如是。亦不可越他世諦規矩。
0371b14: 尤不可違其自己已志願。正好向這無分別無內外處。
0371b15: 豎立脊梁。全機坐斷。徹底掀翻。囫圇嚼破。一一從自
0371b16: 己已襟流出可也。曰言曰行。可以模範後學。抑不負
0371b17: 其己已靈也。子其勉而進之。三載出關之日。拄杖子再
0371b18: 為汝勘過。韶遂作禮。
0371b19: 行實
0371b20: 師諱紹琦。楚山其字也。姓雷。唐安人。九歲出家。初從
0371b21: 玄極和尚。最後謁東普無際和尚得法。正統六年。再
0371b22: 見東普。普問子數年來住在何處。曰我所住廓然無
0371b23: 定在。普曰。汝有何所得。曰本自無失。何得之有。普曰。
0371b24: 莫不是學得來者。曰一法不有。學自何來。普曰。汝落。
0371c01: 空耶。曰我尚非我。誰落誰空。普曰。畢竟事若何。曰水。
0371c02: 淺石出。雨霽雲收。普曰。莫亂道。只如佛祖來也不許。
0371c03: 縱爾橫吞藏教。現百千神通。到這裏更是不許。曰和
0371c04: 尚雖是把斷要津。其奈勞神不易。普曰。克家須是破
0371c05: 家兒。恁麼幹蠱也省力。既退。至晚。復召入詰之曰。汝
0371c06: 將平昔次第發明處告我。楚山悉具以對。普曰。還我
0371c07: 無字意來。曰這僧問處偏多事。趙老何曾涉所思。信
0371c08: 口一言都吐露。翻成特地使人疑。普曰。如何是汝不
0371c09: 疑處。曰青山綠水。燕語鶯啼。歷歷分明。更疑何事。普
0371c10: 曰。未在。更道。曰頭頂空。踏實地。普召弟子鳴鐘
0371c11: 集眾。取袈裟拂子以授楚山。
0371c12: 袾祩宏曰。所云以提起話頭之日為始事。一年不悟
0371c13: 參一年。乃至十年二十年三十年盡平生不移此
0371c14: 志。直至大悟方名罷參。至哉言也。
0371c15: 性原明禪師
0371c16: 小參
0371c17: 靈隱入院至晚小參。欲識佛性義。當觀時節因緣。時
0371c18: 節若至。其理自彰。是故達摩大師十萬里西來。不立
0371c19: 文字。直指人心。見性成佛。謂之教外別傳。於是二祖
0371c20: 求箇安心法門。師云將心來與汝安。祖云覓心了不
0371c21: 可得。師云與汝安心竟。冬瓜印子一印印定了也。然
0371c22: 師資契會。千載難逢。山僧今夜小參。禪客問話。現前
0371c23: 一眾。坐立儼然。豈不是時節因緣。時節因緣既爾。畢
0371c24: 竟佛性義在什麼處。莫是在覓心了不可得處麼。莫
0372a01: 是在與汝安心竟處麼。若道在覓心了不可得處。是
0372a02: 埋沒二祖。若道與汝安心竟處。是辜負大師。到這裏
0372a03: 不可容易。直須明自本心。見自本性。未明明取。未見
0372a04: 見取。若也明見不了。緇素不分。一生只成得箇顢頇
0372a05: 佛性。儱侗真如。這般漢。臘月三十日到來。手忙亂。
0372a06: 如箇落湯螃蟹相似。無人替汝。光陰迅速。各自勉旃。
0372a07: 復說偈曰。年登六十一春秋。只合投間待死休。不料
0372a08: 業風吹到此。又同衲子結冤讎。
0372a09: 浴佛上堂。舉藥山儼禪師因遵布衲作殿主。浴佛次。
0372a10: 山問汝祇浴得這箇。還浴得那箇麼。遵云把將那箇
0372a11: 來。山休去。師云。者一箇。那一箇。一一從頭都浴過。藥
0372a12: 山布衲謾商量。仔細看來成話墮。成話墮。轉訛。拍
0372a13: 禪云。武林春已巳老。臺榭綠陰多。
0372a14: 佛誕上堂。舉世尊纔生下。一手指天。一手指地。周行
0372a15: 七步。目顧四方云。天上天下。唯吾獨尊。真成大人相
0372a16: 不是小兒嬉。雲門云。我當時若見。一棒打死與狗子
0372a17: 喫。貴圖天下太平。要作老胡種族。直須恁麼始得。法
0372a18: 昌云。好一棒。太遲生。未離兜率。根下便與一錐。豈
0372a19: 到今日。雖然如是。大似賊過後張弓。將謂胡鬚赤。更
0372a20: 有赤鬚胡。黃面老子故是末上賣俏。似乎旁若無人。
0372a21: 雲門法昌雖則見義勇為。爭奈去久矣。爾方刻舟。
0372a22: 以主杖畫一畫召眾云。還會麼。一把柳絲收不得。和
0372a23: 煙搭在玉欄杆。
0372a24: 碧和尚闍維。奠茶。五臺山拾得來。誠非凡種。關西
0372b01: 子沒頭腦。是靈根。惟茲一味清茶。蕩滌眾生熱惱。
0372b02: 只如則　川拋下茶籃。仰山撼動茶樹。畢竟明甚麼邊
0372b03: 事。度盞云。踏翻生死海。靠倒涅槃城。
0372b04: 龍山次韻
0372b05: 龍山吾兄瘦無肉。度量汪汪幾千斛。看他小小現神
0372b06: 通。彈指遊諸佛國。枯禪久甘藜藿腸。節身不在餐
0372b07: 楓香。頂一著超言義。二三四七空摶搏量。從古風顛
0372b08: 稱普化。格外玄機未為蹉。等閒打出觔斗來。傳得師
0372b09: 真能幾箇。而今痛自韜其光。臥雲深處開巖房。是非
0372b10: 榮辱我何有。二時粥飯還如常。
0372b11: 乳虎已巳有食牛氣。況是親從道場至。入門未辨主與
0372b12: 賓。問西來祖師意。水之冰也藍之青。當陽哮吼人
0372b13: 皆驚。豁開自己已神通藏。剖破微塵出大經。永嘉作歌
0372b14: 唯證道。凡聖兩途俱淨掃。曹溪一宿歸去來。珊瑚枝
0372b15: 上日暠暠。
0372b16: 淨慈次韻
0372b17: 十里平湖一鏡開。六橋險峻滑如苔。直饒不滯程途
0372b18: 者。到此依然喫跌迴。
0372b19: 行實
0372b20: 師諱慧明。字性原。別號幻隱。生於元。父項。母陳氏。七
0372b21: 歲發疽。忽失所在。求得之。則曰四童子舁我至此。識
0372b22: 者知師為天神所祐矣。未幾出家。後謁竺元道公於
0372b23: 仙居紫籜山。又謁徑山元叟端公。端問東嶺來。西嶺
0372b24: 來。師指草鞋曰。此是三文錢買得。端曰。未在。更道。師
0372c01: 曰。某甲只如此。和尚作麼生。端云。念汝遠來。放汝三
0372c02: 十棒。師乃悟其旨。久之。遂罄底蘊。曰纔涉思惟。皆為
0372c03: 賸法。洪武十九年示寂。壽六十九。夏五十八。
0372c04: 雪庭　禪師
0372c05: 請益
0372c06: 僧問雲門。不起一念還有過也無。門云須彌山。幸遇
0372c07: 此僧。當機不薦。蹉過雲門。直至於今攔街塞巷無存
0372c08: 放處。此僧若也下得一語。道某甲這裏安放不得。且
0372c09: 請和尚掇過一邊。非唯自己已千古之下作箇自在快
0372c10: 活閒人。抑且拶得雲門忙手忙。撒了收不得。收了
0372c11: 撒不得。豈不丈夫。然雖幻寄與麼。也是勞神不少。且
0372c12: 道還有安放處也無。自代云。看取雲門道底。古潭清
0372c13: 典座等。各為曠大劫來一段真光。埋沒於業識茫茫。
0372c14: 念起念滅。黑闇深坑。欲求提挈。且此事如人淩萬仞
0372c15: 懸崖。須要親能撒手始得。又不見道。不是一番寒徹
0372c16: 骨。爭得梅花噴鼻香。其或不然。又勞幻寄將冰清玉
0372c17: 潤白藕池中。拖泥帶水。栽箇業種子去也。履今向去。
0372c18: 但只時中一貧如洗。赤灑灑看箇父母未生以前邢
0372c19: 箇是我本來面目。吽。及盡今時一念。從始至終。務要
0372c20: 歷然討箇分曉。不可向輕安省力處純熟現前以當
0372c21: 消遣時光。決定向這父母未生已巳前邢箇是我本來
0372c22: 面目話頭上。不管得力不得力。昏散不昏散。密密提
0372c23: 撕去。看他疑情頓發。如烈光中忽擲莖茅片雪。欲
0372c24: 覓來去之蹤了不可得。正當恁麼時。設起一念覺照
0373a01: 之心亦復如是。那時摸著娘生鼻孔。始信雲門道不
0373a02: 起一念須彌山。磕破空腦。築折混沌眉毛。爭怪
0373a03: 得幻寄道某甲這裏無安放處。珍重勉之。
0373a04: 拈古
0373a05: 溈山靈祐禪師侍立百丈次。丈問誰。師云某甲。丈云。
0373a06: 汝撥爐中有火否。師撥之曰無火。丈躬起深撥。得少
0373a07: 火。舉以示之曰。汝道無。這箇。師由是發悟禮謝。陳
0373a08: 其所解。
0373a09: 師拈云。家貧家富。父子方知。花落花開。春風不顧。
0373a10: 應時應節則是。未免傍觀者哂。呵呵。老不歇心。少
0373a11: 不努奴力。
0373a12: 行實
0373a13: 師自謂吾生幻寄浙省仁和。桂姓。父諱徵。母徐氏。兄
0373a14: 弟三人。吾最後。以景泰丙子年生。毀齒喪父。患痘風。
0373a15: 雙目短視羞明。抱疾弗瘳。夢中感金神教使出家。母
0373a16: 兄不允。姑隨善友逐邪師苟延歲月。至年十五。雖克
0373a17: 勤晝夜體究孜孜。唯益邪解。成化癸巳間。聞四川休
0373a18: 休翁寓郡城仙林寺。以禮參請。一見契合。始得出家。
0373a19: 受持無字公案。十七剃染。隨侍黃梅。心切太過滯沈
0373a20: 寂之境。座元勉以看教。因閱楞嚴。於一毛端現寶王
0373a21: 剎有疑。成化乙巳。寓常州江陰乾明寺。忽萬佛國
0373a22: 金碧崢嶸於眉宇間。會得毛端現剎之句。始知幻寄
0373a23: 兩間。如夢如旅。又明年。因詠黃鸝。忽逢作者云。此句
0373a24: 法未得意在言外之趣。由此茅塞泮然。信口道云。多
0373b01: 情自信惜春光。飛入園林錦繡鄉。記得小窗驚我夢。
0373b02: 滿庭紅杏帶斜陽。遂和永明山居律詩。弘治戊申除
0373b03: 夕。忽聞鐘聲。數年行履處於此活脫。信口道。圓響心
0373b04: 非聞。大千同一照。抹過上頭關。更不存玄妙。乙卯。休
0373b05: 休翁應湖南淨寺請。予復依附。日逐詢究。乃蒙印可。
0373b06: 夫幻即寄之蹤。寄乃幻之跡。幻起寄亡。全寄是幻。幻
0373b07: 逐寄生。全幻是寄。翳目生華。山河大地。華翳不生。空
0373b08: 真實際。幻之寄之。誠哉兒戲。
0373b09: 古音琴禪師
0373b10: 開示
0373b11: 縱遇開示。一時難悟。要假話頭。逼開心慧。工夫日久。
0373b12: 日磨千煉。如雞抱卵。煖氣久蒸。忽然一日時節到來。
0373b13: 或遇因緣觸發。心目方得開悟。古云。是花各有開時
0373b14: 節。春蘭秋菊不同途。凡作工夫。當離喧鬧。截斷眾緣。
0373b15: 屏息雜念。單提本參話頭。至於行住坐臥。苦樂逆順。
0373b16: 一切時中。不得忘失。念茲在茲。專心正意。切切思思。
0373b17: 念念自究。返觀自己已這箇能追能問底是箇什麼人。
0373b18: 若能如是下疑。疑來疑去。疑到水窮山盡處。樹倒藤
0373b19: 枯處擬議不到處。心忘境絕處。忽然疑團迸散。心花
0373b20: 朗發。大悟現前。頓見自己已本來佛性。一段風光非從
0373b21: 外得。若得真有此見處。更要求覓高見宗匠決擇邪
0373b22: 正。不可以此便休。如此纔名入門。纔名得地。
0373b23: 坐中所見善惡。皆由坐時不起觀察。不正思惟。但只
0373b24: 瞑目靜坐。心不精采釆。意順境流。半夢半醒。或貪著靜
0373c01: 境為樂。致見種種境界。夫正因做工夫者。當睡便睡。
0373c02: 一覺一醒。便起抖擻精神。挪眼目。住牙根。捏緊
0373c03: 拳頭。直看話頭落在何處。切莫隨昏隨沈。絲毫外境
0373c04: 不可采釆著。
0373c05: 念佛警
0373c06: 一句阿彌陀佛。宗門頭則公案。譬如騎馬拄杖。把穩
0373c07: 生涯一段。不拘四眾人等。持之悉有應驗。行住坐臥
0373c08: 之中。一句彌陀莫斷。須信因深果深。直教不念自念。
0373c09: 若能念念不空。管取念成一片。當念認得念人。彌陀
0373c10: 與我同現。便入念佛三昧。親證極樂內院。蓮胎標的
0373c11: 姓名。極功之者自見。親見彌陀授記。便同菩薩作伴。
0373c12: 自此出離娑婆。一路了無憂患。直至無上菩提。永劫
0373c13: 隨心散誕。依得此道歸來。決定成佛不欠。
0373c14: 開示
0373c15: 夫真參實悟者。非在念得一句佛熟而致。非在持一
0373c16: 萬法無字公案日久自然而致。非在長坐不臥苦礙
0373c17: 睡魔而致。何故。在人正念正氣而感致也。大抵要具
0373c18: 觀察慧力。念念自疑自攻。直至攻化日久。塵勞屏息。
0373c19: 淨體現前。忽然隨機激發。大悟本來。通身是佛。更不
0373c20: 許你分心分性。自然得箇安樂田地。如若一法不明。
0373c21: 亦用辯明。一理不通。亦用參通。無惡不去。無善不修。
0373c22: 無功不完。無理不辯。方成聖道。假使悟明本體之後。
0373c23: 便休歇去。不能通達化門文物者。古人謂之墮在百
0373c24: 尺竿頭。落於二乘小果。終不能至一切智海。故大覺
0374a01: 云。懸崖撒手。自肯承當。絕後再甦。欺君不得。豈言
0374a02: 哉。
0374a03: 又
0374a04: 未審作工夫從甚處起。甚處得半。甚處了畢。有此喻
0374a05: 者。我方信之。晃兄曰。正如此問。方可與汝說之。大抵
0374a06: 人之佛性各各皆有。只因無佛智慧破除煩惱。所以
0374a07: 不得機緣相合。見在情塵所縛。譬如世間造酒。雖有
0374a08: 米水。大用力多。若無力攻化。終不成酒。人之佛
0374a09: 性喻米。福緣喻水。然雖有性有福有緣。若無大智大
0374a10: 慧內攻內化。終不成佛。只名凡夫。大凡作工夫之人。
0374a11: 務將平生是與不是悉皆丟在一邊。只持一句本參
0374a12: 話頭自疑自問。自問自疑。自逼自追。自攻自究。不許
0374a13: 求人說破。不許依義解明。務要句下精通。命根頓斷。
0374a14: 如此晝三夜三逼將去。年久月深。忽日心不思量。口
0374a15: 中自然流出一句二句或四句八句應機合格語。此
0374a16: 名聰明境界。大凡悟道之人。皆從聰明境過。不可便
0374a17: 認。依前逼將去。忽日信口道出百千偈頌。如通身
0374a18: 是口。切莫放下。正好用工著力。如造酒相似。大沸後
0374a19: 直倒澄方止。人作工夫。直至聰明境過。大悟現前。頻
0374a20: 將古人一千七百則公案無一不勘明。無一不了當。
0374a21: 直至無禪可參。無佛可修。無法可疑。乃至頭頭上達。
0374a22: 物物上通。信口道來。皆合古格。那時不了自了。不休
0374a23: 自休。不待放下而自休歇。如人到家。不愁路也。方名
0374a24: 工夫到家之人也。
0374b01: 行實
0374b02: 師閩興賢人。父蔡姓。母黃氏。二十七出家。餘不載。
0374b03: 袾祩宏曰。勸念佛偈甚好。冗句裁出。
0374b04: 笑巖寶禪師
0374b05: 上堂
0374b06: 舉世尊陞座。文殊白槌話。師乃曰。不憶黃面老子當
0374b07: 時也知有這箇時節。爭柰未遇知音。往往義學云。世
0374b08: 尊陞座。文殊白槌。乃是作家相見。師資倡和。蓋不知
0374b09: 文殊多口相席。打令贓誣一上。大煞放過。山僧今日
0374b10: 也不伊做處。亦不獨為。貴欲求箇知音出來。與伊
0374b11: 把臂共行。寧不為之好事。遂拈拄杖云。有麼有麼。時
0374b12: 有僧出作禮。劈脊便打云。多口作麼。僧云。某甲一言
0374b13: 也未發。何為多口。師復打云。再犯不容。
0374b14: 翌日上堂云。昨舉世尊陞座公案未圓。未能解得諸
0374b15: 人惑。未能令諸人與世尊把臂共行。何謂。若是知音
0374b16: 作者。纔恁麼。便解不恁麼。然後沒交涉。直教兩頭撒
0374b17: 開。中間放下。自然活卓卓底隨處作主。如水投水。似
0374b18: 空合空。佛祖不能知。鬼神莫能測。設到此地。要與世
0374b19: 尊握腕。猶間一線道在。如欲豁通這一線道。須是更
0374b20: 聽山僧重宣一偈云。佛身等空座稱身。何曾陞也何
0374b21: 曾下。文殊影生狂華。引得兒孫成話下座。
0374b22: 拈古
0374b23: 舉佛果勤佛鑒懃佛眼遠同侍五祖至夜深。祖云各
0374b24: 下一轉語看。佛鑒云。彩鳳舞丹霄。佛眼云。鐵蛇橫古
0374c01: 路。佛果云。看下。祖云。滅吾宗者。克勤是也。徵三人
0374c02: 之語。還有優劣也無。若道無優劣。五祖何以恁麼道。
0374c03: 若道有優劣。什麼處是優劣處。
0374c04: 開示
0374c05: 諸佛與眾生唯是一心。更無別法。悟者心能轉物。物
0374c06: 物皆歸自心。即是諸佛。迷者背心向物。妄隨物轉。即
0374c07: 是眾生。是故諸佛與眾生唯是一心。更無別法。且我
0374c08: 釋迦文佛未成正覺時。於雪山六年苦行。靜慮功極。
0374c09: 至午夜舉頭見明星出。豁然大悟。彼當時悟箇甚麼。
0374c10: 悟者惺也。只是惺得自己已本有之心。不從人得。本來
0374c11: 現成。本來常住。隨即普觀大地一切眾生。箇箇具有
0374c12: 如來常住真心成佛種性。只因妄想執著不能證得。
0374c13: 遂運慈悲普度一切。便有四十九年所說言教。非真
0374c14: 實也。皆不得已巳。見諸眾生疑多信少。不能直下大信
0374c15: 自心。生起萬差。不免應病與藥。引眾權而歸一實。又
0374c16: 恐一切眾生隨語生解。認著言說墮於教網。後復陞
0374c17: 座不發一言。唯拈起青蓮花一枝。默顧四眾。欲人人
0374c18: 當下直明本心覿面親會。不意大眾依然蹉過。獨有
0374c19: 迦葉動容微笑會合本機。便付法立為第一祖。展轉
0374c20: 相傳。至於第二十八祖達磨尊者。觀見此土眾生有
0374c21: 大乘根器。遂航海西來。直指人心見性成佛。不立文
0374c22: 字不用能巧。唯一直心當下自契。大眾。即此便是從
0374c23: 上以來。佛佛祖祖。共一切眾生直悟一心見性成佛
0374c24: 底樣子也。
0375a01: 行實
0375a02: 師云。予金臺世族也。父吳門。母丁氏。弱冠出家。禮大
0375a03: 寂能和尚為師。後參知識。修進開悟行道因緣。備
0375a04: 載全集。恐繁不錄。
0375a05: 袾祩宏曰。予遊京師。參融笑巖二師。次年二師俱
0375a06: 示寂。融師一味實心實行。無著述傳世。巖師隱柳
0375a07: 巷。罕接見人。有笑巖集四卷。今撮其少分云。
0375a08: 附錄
0375a09: 宋景濂學士集中諸師銘。袾祩宏採其少分。以紀
0375a10: 聖朝盛事。不致淹沒故。
0375a11: 古鼎銘禪師
0375a12: 師諱銘。臨濟十五世孫。四坐道場。將示寂。謂其徒曰。
0375a13: 觀世音持蓮華至矣。安坐而逝。火化。舌根齒牙數珠
0375a14: 不壞。五色舍利無數。國史危先生為之。有四會語
0375a15: 錄行世。
0375a16: 雪窗光禪師
0375a17: 師名悟光。字公實。姓楊氏。號雪窗。成都之新都人。以
0375a18: 三昧力入智慧海。初說法於白馬寺。已巳而住育王天
0375a19: 童。四會說法。虞文清公贊。謂佛果一枝。鳳毛麟角。洪
0375a20: 武十四年記。
0375a21: 南堂欲禪師
0375a22: 師諱清欲。字了菴。南堂其號也。姓朱氏。台之臨海人。
0375a23: 住開福本覺靈巖三剎。有三會語錄也。
0375a24: 徑山悅空禪師
0375b01: 悅空顏公。以東嶼正嫡。住崑山東禪。轉吳門萬壽。升
0375b02: 虎林南屏。遂陟雙徑。有四會語錄。先師王文獻公現
0375b03: 宰官身敷宣般若。與禪師為方外交。松月印公稱師
0375b04: 之道高於圓照佛照云。
0375b05: 袾祩宏曰。四會語錄今無存。松月亦未知何許。而曰
0375b06: 道高於圓照佛照。夫二公豈易及哉。而曰過之。更
0375b07: 俟賢者考正。
0375b08: 佛光照禪師
0375b09: 師幼齡。中夜坐禪。母推使仆。達旦不寐。後出家。參
0375b10: 雲居泉公。晝夜繫念。一夕松月下。聞流泉聲有省。往
0375b11: 白泉公。泉公俾詣古林。古林問。子明知四大五蘊是
0375b12: 生死根本。為何入此革囊。師擬議。林以錫杖擊之。豁
0375b13: 然悟入。住清涼十五年。退隱東堂。影不出山。壽八十
0375b14: 五。僧臘七十。逝七日。顏貌明潤。頂猶暖。舍利如珠璣
0375b15: 云。
0375b16: 璧金禪師
0375b17: 師諱寶金。姓石氏。號碧。生杭之永壽縣。六歲出家。
0375b18: 參講肆。參如海真公。寢食為廢。隨公摘蔬。忽凝坐
0375b19: 不動。後入定。累日不起。嘗常坐樹下。溪水橫至。人意師
0375b20: 溺死。越七日。蒸坐如平時。一日聽伐木聲。汗如雨下。
0375b21: 求證於公。公印可之。洪武二年。召至京。極蒙恩賜。師
0375b22: 示疾。上親灑宸翰。賜詩十二韻。六月四日。沐浴更衣。
0375b23: 正襟危坐而逝。世壽六十五。僧臘五十。火化。五色舍
0375b24: 利汾然。齒舌數珠不壞。
0375c01: 東溟日禪師
0375c02: 師諱慧日。號東溟。天台赤城人。洪武初年。召入京。奏
0375c03: 對稱旨。後辭歸杭之天竺。修西方淨業。洪武十二年
0375c04: 七月朔日。謂弟子言。吾夢青蓮華池中清芬襲人。吾
0375c05: 殆將去乎。四日坐逝。世壽八十九。僧臘七十。師對王
0375c06: 公大臣。未嘗常出一軟媚語。至於誘進後學。溫然如春
0375c07: 陽云。
0375c08: 孤德禪師
0375c09: 師諱明德。號孤。十五為僧。謁竺西坦公。公問何來。
0375c10: 曰金鵝來。又問金鵝山高多少。師曰無見其頂。竺西
0375c11: 斥之。一日舉世尊拈花因緣。師聞之。忽有省。又謁淨
0375c12: 慈晦機公。公問什麼人恁麼來。師云胡張三黑李
0375c13: 四。又謁雙林明極俊公。竺田霖公。疑冰釋。洪武五
0375c14: 年二月二十七日坐逝。世壽七十九。僧臘六十二。火
0375c15: 之。頂骨不壞。舍利累累出燼中。有四會語錄行世。
0375c16: 又附
0375c17: 高麗普濟禪師答李相國書
0375c18: 既曾於無字話提撕。不必改參也。曾參無字。必於無
0375c19: 字有小因地。切莫移動。切莫改參。但於二六時中。四
0375c20: 威儀內。舉起話頭。莫待幾時悟不悟。亦莫管有滋味
0375c21: 無滋味。亦莫管得力不得力。拶到心思不及意慮不
0375c22: 行。即是諸佛諸祖放身命處。
0375c23: 袾祩宏曰。此語錄。萬歷丁酉福建許元真都閫東征
0375c24: 得之朝鮮者。中國未有也。元真原本還閩。僅錄
0376a01: 其一篇云。
0376a02: 
0376a03: 皇明名僧輯略終
