0156b02: 嗣法門人顯權等編
0156b03: 住台州府寧海縣廣潤禪寺語錄
0156b04: 長至小參舉慈明冬日牓僧堂作此字
0156b05: 其下註曰若人識得不離四威。
0156b06: 儀中首座見曰和尚今日放參明聞而笑師
0156b07: 曰首座中藏日月慈明掌上握乾坤則置
0156b08: 祇如拈卻下頭註作麼生知他字義分明
0156b09: 聽取山僧一頌符一道賽書雲瑞應堂
0156b10: 已絕氛四海文明風不動醉眠贏得日曛
0156b11: 吳江沈君謨薦母請上堂萊衣舞罷錦堂空
0156b12: 三載形儀想象中葉落風冷山骨露幾人於
0156b13: 此見秋容蓋為心塵固壅智日難開雲去雲
0156b14: 來誰識長空之自在漚生漚滅那知溼性之
0156b15: 恆如乎之誓靡他清霜嚴峻節口碑深
0157a01: 鐫道路之石何須寶煥天章蓮蒂早結上生
0157a02: 之緣豈慮雲薶玉大眾與麼話會喚作看
0157a03: 樓打樓莫望衲僧門下過打折有分在且
0157a04: 道衲僧門下又作麼生佛祖位中不住夜
0157a05: 深吹笛過蘆彎。
0157a06: 晚參有佛處不得住無佛處急走過趙州老
0157a07: 子非但八十猶行饒走到百二十歲也
0157a08: 未得歇在大眾還有為渠作主者麼出來
0157a09: 解嘲看良久云恁麼則山僧手行拳去也
0157a10: 自幼持齋身已老見人無力下禪。
0157a11: 晚參舉欽山因僧問如何是和尚家風山云
0157a12: 錦繡銀香囊風吹滿路香嵒頭聞得令僧去
0157a13: 云傳語十八子好好事潘郎師云邃老不昧
0157a14: 洞上之宗公無違德山之子簡點將來一
0157a15: 人尤挂本來衣一人尚行心處路未出山
0157b01: 四禁在若是山僧如何是和尚家風似玉珍
0157b02: 不御如簧語帶悲遂顧左右云即今莫有
0157b03: 傳語底麼眾默乃云血染杜鵑春又過為
0157b04: 君那損娥眉。
0157b05: 詣南禪人請上堂一則三三則七生兒石女
0157b06: 老黃梅無角鐵牛眠少室信不及切須疑照
0157b07: 膽蟾光沈碧漢拍天滄海浸須彌疑得大悟
0157b08: 方袢夏雲欺千嶂碧零秋風動萬家砧超
0157b09: 疑悟越玄關善財去後無消息樓閣門開竟
0157b10: 日閒以拂子畫一畫云正當詣南參請時又
0157b11: 作麼生但辦肯心決不相賺。
0157b12: 晚參星輝午夜髑髏穿透山燭滅昏宵智
0157b13: 眼宏開德嶠則風雨晦冥之夕不少而證
0157b14: 道為誰明星有爛之辰何多而真無一故
0157b15: 知因明啟悟而悟者非本諸明即暗開通而
0158a01: 通者詎關乎暗大眾祇如去卻明除卻暗又
0158a02: 作麼生是諸人開通的眼良久云歸堂喫茶
0158a03: 去。
0158a04: 除夜小參諸仁者臘月三十日到來也廣潤
0158a05: 寺裏且恁市果山蔬爐熏茗師友道話
0158a06: 故譚新若論閭閻編戶大有公賦勾追私租
0158a07: 敦逼命寄枯魚之肆身縣貸子之家天涯流
0158a08: 落而則父母望穿老眼獄戶長淪而淹
0158a09: 抑則妻孥痛斷柔腸蓋一之內悲情苦
0158a10: 畢輳今霄故也所以古人喻爾我眼光落地
0158a11: 時謂之臘月三十日到來者正以此陰未謝
0158a12: 彼陰方生從所作業緣苦境一時俱見則
0158a13: 其慞惶怕怖較之人間臘月三十日又何啻
0158a14: 或相十百或相千萬或相倍屣而無算哉呵
0158a15: 呵大笑云則豈無高門巨室卿宰侯王之
0158b01: 家仰事無所虧俯蓄無所憾綺羅筵上錦繡
0158b02: 闈中鶴燄高燒龍膏剔金縷煙嫋嫋玉漏
0158b03: 度遲遲促管絃緩版雕觴霞汎醉袂
0158b04: 雲飛者邪復呵呵大笑云好大哥何不與我
0158b05: 了辦在也得恁麼一回快樂去不見古有
0158b06: 老宿上堂眾集定乃起身作舞曰諸人會我
0158b07: 意不眾曰不會宿曰山僧不舍道法而見凡
0158b08: 夫事後來復有老宿亦上堂作舞顧眾曰諸
0158b09: 人會我意不諸人無對宿曰清貧常樂奇怪
0158b10: 諸禪德古人逴得些子爾神珠玩弄旁若
0158b11: 無人受用則是受用爭奈落在世諦中若是
0158b12: 山僧遂起身作舞曰諸人還會我意不良久
0158b13: 云龍袖拂開全體見象王行處絕狐蹤行者
0158b14: 出眾白云奉堂頭和尚命兩班勤舊即就
0158b15: 堂獻湯師卓拄杖歸方丈。
0159a01: 上堂晝金夜玉秋潦冬涸凍徹冰崖芳生杜
0159a02: 若風澹澹楊池塘雨輕輕梨華院落正紫
0159a03: 煙南陌麗日千門許你諸人七穿八穴築著
0159a04: 磕著又作麼生得一句截流萬機削瓊支
0159a05: 璧月嘗如昨免見杏靨夭邪榆錢輕薄飛絮
0159a06: 亂投簾幙喝一喝云推倒佉盧虱吒陰陽何
0159a07: 處拘約。
0159a08: 晚參紅滿支綠滿支宿雨懨懨睡起遲閒庭
0159a09: 華景移左右顧云洎被打破蔡州數歸期
0159a10: 憶歸期夢見雖多相見稀相逢知幾時驀下
0159a11: 座擒住一僧云你一向甚處去來僧擬議師
0159a12: 拓開歸方丈。
0159a13: 大悲生日印宗化士從峰過廣潤納疏小
0159a14: 參化門舒卷邈難同得妙須憑識自宗一印
0159a15: 千差無別共大悲月見碧潭中所以心有心
0159b01: 宗法有法印挈其印則寶鏡當軒達其宗則
0159b02: 化母在握化母在握則應不因心而應同八
0159b03: 萬四千母陀羅臂寶鏡當軒則明不待照而
0159b04: 明同八萬四千清淨寶目明同八萬四千清
0159b05: 淨寶目則辦魔直辦佛界之魔揀異直揀同
0159b06: 中之異應同八萬四千母陀羅臂則驅耕夫
0159b07: 之牛端令苗稼滋盛奪饑人之食必使永絕
0159b08: 饑虛驅耕奪食而苗稼滋盛永絕饑虛則何
0159b09: 難將山河大地堆作黃金該有情無情俾成
0159b10: 正覺辦魔揀異直辦佛界之魔揀同中之異
0159b11: 則豈如黃羅子經玄中記說夫自稱天地父
0159b12: 母神者必是貓貍野獸自稱將軍神者必是
0159b13: 熊熊虎豹而已巳哉海印彰時森羅畢印則置
0159b14: 且道即今印文落甚麼處舉拂子云好大
0159b15: 眾燕子呢喃景色乍長春晝睹園林萬華如
0160a01: 繡海棠經雨胭脂透展宮眉翠拂行人首
0160a02: 喝一喝復舉藥山令供養主抄化甘行者問
0160a03: 甚處來曰藥山來來作麼曰教化還將得藥
0160a04: 來麼曰行者有甚麼病甘遂舍銀兩鋌意山
0160a05: 中有人此物卻還無人即休主歸納疏山
0160a06: 問子歸何速曰問佛法相當得銀兩鋌山令
0160a07: 舉其語主舉已山曰速送還他子著賊了也
0160a08: 主送還甘曰原來有人遂忝銀施之師曰
0160a09: 甘贄將釣化主貪餌鉤藥山羊而
0160a10: 後補牢得失未免相半同安顯云早知行者
0160a11: 恁麼問終不道藥山來雖有入地之謀且無
0160a12: 天之計廣潤若作供養主當時與他一喝
0160a13: 行管取大小行者疑著半生去大眾廣潤
0160a14: 者一喝為是荅他語邪奪他機邪與他相見
0160a15: 邪為復別有道理邪請簡點看若簡點不出
0160b01: 向道莫行山下路果聞猿叫斷腸聲下座。
0160b02: 晚參舉石室善道禪師一夕同仰山玩月山
0160b03: 指月問者箇月尖時圓相向甚麼處去圓時
0160b04: 尖相又向甚麼處去石室云尖時圓相隱圓
0160b05: 時尖相雲門別云尖時圓相圓時無尖
0160b06: 相道吾云尖時亦不尖圓時亦不圓師云據
0160b07: 三尊宿語愜仰山即得愜山僧意未請諸
0160b08: 人別下一語看一僧云逢尖即尖遇圓即圓
0160b09: 師不肯又一僧出以袖轉身作圓相師直打
0160b10: 出法堂乃自別云尖時圓相尖圓時尖相圓。
0160b11: 晚參勝思惟梵天問不退轉天子云天子我
0160b12: 常於此佛國土不曾見汝天子云梵天我亦
0160b13: 不曾於此國土不曾見我有汝有我展轉難
0160b14: 見畢竟如何見得分明去新筍看成堂下竹
0160b15: 落華都上燕巢泥。
0161a01: 虞山梅里王紹林六十請上堂大盡三十日
0161a02: 小盡二十九月鏡通書四月是小萬吉通書
0161a03: 四月又大盡訝清曆無殊不知月之大小
0161a04: 歲之餘閏悉是名言想若約當人各各歷
0161a05: 歷孤明者著子何止包天括地籠古絡今正
0161a06: 不可言說諸佛剎皆悉碎末為微塵一塵
0161a07: 中剎不可說如一一切皆如是此不可說諸
0161a08: 佛剎一念碎塵不可說念念所碎悉皆盡
0161a09: 不可說劫恆爾此塵為剎不可說此剎為塵
0161a10: 說難以不可說算數法算諸剎塵數可知
0161a11: 以此諸塵數諸劫說彼壽命倍難何此
0161a12: 方一二三四五六七八九十百千萬億兆京
0161a13: 秭垓壤溝澗正載之法所能會稽者邪以無
0161a14: 性故得性自以無命故得命自以命自
0161a15: 故修短任物以性自故真俗隨緣且置
0161b01: 正當自艾而蓍自蓍而作麼生薦得者著
0161b02: 子親切免為大盡小盡之所推遷舉拂子云
0161b03: 還見麼去梅今歲顏色馨香仍舊擿拂
0161b04: 子下座。
0161b05: 晚參大通智勝佛十劫坐道場佛法不見
0161b06: 不能成佛道瓮裏何曾卻廣屠兒放
0161b07: 下屠刀云我是千佛一數不是性燥漢大集
0161b08: 會上有魔王語佛云瞿曇我待一切眾生成
0161b09: 佛盡眾生界空無有眾生名字我乃發菩提
0161b10: 心捏目生華作麼三箇漢既未足觀諸人
0161b11: 莫有過渠一頭地者麼出來試說行履看眾
0161b12: 默乃云恁麼則山僧不免放行洞山麻三
0161b13: 斤去也七寶畫牛頭黃金為點春晴二三
0161b14: 月農人皆取則寒食好新正鐵錢三四百何
0161b15: 故不見道鴻鵠一舉千里飛鑽雲鷂子與天
0162a01: 齊鳳凰不是凡間鳥為瑞為祥自有時珍重
0162a02: 耿兵憲請上堂分巡寧紹台兵副耿公
0162a03: 應以今朝六月六日乃其父九一徵君忌
0162a04: 辰特齎貲入寺修供仍命山僧陞於此座舉
0162a05: 揚般若用資先考覺山僧即也不土上
0162a06: 加泥若夫生當聖作物之朝親際風虎雲
0162a07: 龍之盛探釋以知儒達生而知命有如徵君
0162a08: 芳躅誠山僧所樂道者大眾還知楚黃有耿
0162a09: 氏三先生也未見諸人想也未知山僧打
0162a10: 初行腳時首造商麻則聞諸無念和尚者甚
0162a11: 詳乃知皇明隆萬間性學復明於荊楚者由
0162a12: 三先生為之唱也三先生者長曰天台大司
0162a13: 農也季曰叔臺少司馬也次即徵君父曰仲
0162a14: 臺則以布衣為名儒宿學者之宗蓋其得無
0162a15: 師智自智因是大司農少司馬所自遜未
0162b01: 達一間者徵君幼過先生之庭長入司農之
0162b02: 室孝友義讓急人樂施一本自性成於學
0162b03: 無所不窺因再躓春闈度不用即銳意林泉
0162b04: 多從方外老衲遊日誦金剛經自課山僧比
0162b05: 見秦內行狀及兵憲侍榻紀聞當徵君疾
0162b06: 革時僧俗有來省者與之問荅類機鋒踔厲
0162b07: 卓有楊李風諸仁者徵君是塵勞中人本渠
0162b08: 得力甚麼處一僧纔出禮拜起師打云
0162b09: 大眾見麼即此物非他物峭巍巍兮無空缺
0162b10: 活卓卓兮絕倚依佛祖因之出生真常資以
0162b11: 流注不如不異非色非心離自離他無不
0162b12: 若是夙有根底於此放卻身命見全
0162b13: 消即息全息即消全有即空全空即有遂能
0162b14: 不動真際體浮幢有時示真纖塵不立或
0162b15: 復見俗萬化斯張出而月印寒潭沒則星沈
0163a01: 曉漢乃至美流芳繼璧合珠聯皆玄感夫風
0163a02: 雲非夤緣以要約蓋彼方空得器一去來眇
0163a03: 沙界於纖漚類聖於電拂又何生榮枯
0163a04: 之足論哉大眾正當恁麼時且道九一徵君
0163a05: 畢竟居何位次還委悉麼卓拄杖一下云大
0163a06: 用塵塵見勝身剎剎彰有一偈掣開金鎖
0163a07: 玉麒麟超步玄淵自絕塵不作修文天上客
0163a08: 詎方獨醒汨羅人存君子知家學去輓生
0163a09: 民見至仁為問餘何耿耿桂輪千載景常
0163a10: 新。
0163a11: 耿兵憲馮總鎮唐郡侯洎合府尊官迎師至
0163a12: 郡就請天寧寺陞座問嵒谷遠離國門親踐
0163a13: 既爾入廛垂手必當祖印高提向上宗乘請
0163a14: 師直指師云萬人遐仰處紅日到天心進云
0163a15: 清風吹玉管幾箇是知音師云大唐天子只
0163b01: 三人進云寒山逢拾得把手上高峰師云黃
0163b02: 河三千一度清進云記得風穴郢州官
0163b03: 衙陞座云祖師心印狀似鐵牛之機去即印
0163b04: 住住即印破意旨如何師云不是知音者徒
0163b05: 勞話歲寒進云盧陂既有鐵牛之機因甚一
0163b06: 籌莫展師云根境未空玄路臨岐終自泣
0163b07: 羊進云忽被盧陂掀倒禪喝大眾
0163b08: 又作麼生師云你試施設看進云今日人天
0163b09: 集凡聖交參箇箇有鐵牛之機人人有祖
0163b10: 師之印即是印即是不印即是師打云且道
0163b11: 賞你你進云一種沒弦琴唯師彈得妙師
0163b12: 云五彩畫虛空僧禮拜師乃云握閫外威權
0163b13: 殺人須用活人之據寰中令敕活人貴得
0163b14: 殺人之刀若但能殺而不能生見髑髏滿
0163b15: 地縱能活而不能殺未免荊棘參天就中
0164a01: 須是頂門眼正掌上機圓句裏明人言定
0164a02: 旨方可鋤見山之屼鏟意地之根株直得
0164a03: 千差一照而等平萬化皆如而絕對干戈不
0164a04: 動躋聖世於黃虞象魏無縣返淳風於太素
0164a05: 正當恁麼時坐享太平則固是畢竟承誰恩
0164a06: 力祇奉一人天地貴從教諸道自分權復舉
0164a07: 風穴因兵亂避地郢州牧主李君設大
0164a08: 會請就官衙陞座云祖師心印狀似鐵牛之
0164a09: 機去即印住住即印破祇如不去不住底且
0164a10: 道印即是不印即是時有盧陂長老出問某
0164a11: 甲有鐵牛之機請師不搭印穴云慣釣鯨鯢
0164a12: 澄巨浸卻嗟步碾泥沙陂佇思穴喝云長
0164a13: 老何不進語陂擬議穴打一拂子云長老還
0164a14: 記得話頭麼試舉看陂復擬開口穴又打一
0164a15: 拂子牧主云信知佛法與王法一般穴云
0164b01: 君見箇甚麼道理牧主云當斷不斷反招其
0164b02: 亂穴下座師云風穴據令牧主知歸可謂
0164b03: 龍驤虎驟鳳翥鸞翔且暮一時千秋或遇祇
0164b04: 如盧陂落節且道過甚麼處諸人若未委
0164b05: 悉聽山僧頌出大人知見不尋常大用
0164b06: 興絕忖量經濟有權佛祖太平無象見陶
0164b07: 唐已將化育同天溥誰信耕漁別有鄉心境
0164b08: 尚存玄妙路臨岐終自泣羊久立尊官伏
0164b09: 惟珍重下座。
0164b10: 金剛會眾居士請上堂質逾金剛體空劫石
0164b11: 魚行肉肆巍巍堂堂搢笏陞階密密風
0164b12: 吹不入雨打不溼迅電非疾非急浮幢
0164b13: 手捏成太華只一劈福德越虛空乾坤無等
0164b14: 匹人天贊仰莫能三世諸佛有口只堪挂
0164b15: 壁顧左右云阿呵呵是甚麼卓拄杖喝一
0165a01: 喝下座。
0165a02: 上堂森羅及萬象一法之所印乃喝一喝云
0165a03: 一法山僧已揭示了也只如森羅萬象諸人
0165a04: 又作麼生印若也印得方顯一法之妙其
0165a05: 或未懷寶荊山徒自泣玉復喝一喝下座。
0165a06: 浩直歲化大鍋回上堂問音神竭躓袈
0165a07: 裟不隔纖豪萬里廣潤清圓指蹤
0165a08: 那待杖頭諸餘即不問如何是清照
0165a09: 一句師云天高地厚日月長明進云恁麼則
0165a10: 法令無私人天有賴師云烏龜水底趁遊魚
0165a11: 進云但得爪牙利清風地來師云祇恐不
0165a12: 是玉進云即今頑鐵鑄成釜人人獲飽餐且
0165a13: 道恩歸何地師畫進云竹補密梅瘦
0165a14: 雪肥師云未道僧喝師云一釣上
0165a15: 進云和尚過師云山僧邁乃以拂子畫
0165b01: 云圜陀陀爍爍周萬方○韻一致
0165b02: 所以真俗入而體本無生凡聖均資而神
0165b03: 非有作玩無邊變弄行平等大慈富不多渠
0165b04: 一瓢貧不虧伊半杓日用隨諸百姓冷煖職
0165b05: 唯自知雖浩質稟乾剛而爐親承智
0165b06: 者雖富矣鍾萬有而甄陶不廢先規故能
0165b07: 智機五熱身而恬若絕滲絕漏西江
0165b08: 一口以常吞大眾正當今日因圓果滿要且
0165b09: 如何但願東風齊著力一時吹入我門來。
0165b10: 赴越州大能仁寺過蜀阜訪三宜禪師眾請
0165b11: 上堂彩雲景裏神仙現手把紅羅扇遮面直
0165b12: 須著眼看仙人莫看仙人手中扇展袈裟角
0165b13: 云者是彩雲景舉拂子云者是紅羅扇作麼
0165b14: 生是仙人面青邪黃邪赤邪白邪諸仁者若
0165b15: 向者裏著得隻眼親見一回見人人壁立
0166a01: 萬仞各各常見非但山僧藏身無地要
0166a02: 且不被堂頭老子舌頭謾而今諸方見他尋
0166a03: 常東倒西隨處譚經演教道他少林
0166a04: 縣羊頭賣狗肉殊不知他好象箇南屏山下
0166a05: 西子湖相似有時水有時山色空濛
0166a06: 有時風皺紋漣有時金波乍涌有時霞帔半
0166a07: 抹有時翠黛全遮你向甚麼處看他你纔擬
0166a08: 看時他卻將黑豆子換卻你眼睛你不擬看
0166a09: 時他卻將斷貫索穿卻你鼻孔諸仁者不要
0166a10: 看他直須自看忽看透自己巳立地處方知
0166a11: 渠儂立地處知得渠儂立地處方知山僧立
0166a12: 地處知得山僧立地處方知拄杖子立地處
0166a13: 拈拄杖云知諸人立地處則易要知拄杖子
0166a14: 立地處則難且道拄杖子立地甚麼處卓
0166a15: 一下云盤根直透威音外佛祖還他步後塵
0166b01: 過寓山祁理孫為父忠敏公請對小參季
0166b02: 超居士問身騎箕尾氣壯山河正是生岸
0166b03: 邊事如何是出生一句師云橫身三界外
0166b04: 獨脫萬機進云莫是忠敏弟安身立
0166b05: 命處麼師拈拄杖云忠敏且置拄杖子安身
0166b06: 立命甚麼處進云恁麼則不但弟一人
0166b07: 蒙師點出本命元辰一切忠臣義士俱裂破
0166b08: 孃生鼻孔矣師卓一下云須重下鍼錐進
0166b09: 云劫外風吹君國恨寂照破首陽心師云
0166b10: 猶較些子乃云蜃氣吹江夜正昏挑燈抱義
0166b11: 赴蛟門九重車馬千入萬里河山一寓存
0166b12: 白手無繩牽日月赤衷有血灑乾坤投身直
0166b13: 欲長虹化俯首鯨波一吞唯我衲僧家要
0166b14: 且不奮迅來時海嶽昏一聲霹靂透千門
0166b15: 生夢破隨高下今古情任廢存兔角杖
0167a01: 頭挑日月龜毛拂子拄乾坤眼萬事流雲
0167a02: 過佛祖橫將一口吞雖如是癡人面說
0167a03: 不得夢話何故苟無殺身成仁之節豈能
0167a04: 脫以超生必有縣崖攃手之風標自不貪
0167a05: 生而害義大眾設有如是風標復有如是節
0167a06: 底人又教他作麼生履踐即得煩惱海中
0167a07: 為雨露無明山上起雲。
0167a08: 
0167a09: 
0167a10: 天童弘覺忞禪師語錄卷第六
0167a11: 音釋
0167a12: 靨益涉切音魘姿也。懨衣鹽切音通作厭懨懨安也。莫報切音與
0167a13: 耄同惛忘也九十曰耄。烏瓜切音哇與哇同蝦屬一作。盧對切音
0167a14: 纇與同研物也。
