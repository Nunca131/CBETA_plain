0484a03: 
0484a04: 
0484a05: 
0484a06: 
0484a07: 
0484a08: 大方廣佛新華嚴經合論卷第七十二
0484a09: 唐于闐國三藏沙門實叉難陀譯經
0484a10: 唐太原方山長者李通玄造論
0484a11: 唐福州開元寺沙門志寧釐經合論
0484a12: 十通品第二十八之餘
0484a13: 【經】佛子菩薩摩訶薩以出生無量阿僧祇色身莊嚴
0484a14: 智通知一切法遠離色相無差別相無種種相無無
0484a15: 量相無分別相無青黃赤白相菩薩如是入於法界
0484a16: 能現其身作種種色所謂無邊色無量色清淨色莊
0484a17: 嚴色普色無比色普照色增上色無違逆色具諸
0484a18: 相色離眾惡色大威力色可尊重色無窮盡色眾雜
0484a19: 妙色極端嚴色不可量色善守護色能成熟色隨化
0484a20: 者色無障礙色甚明徹色無垢濁色極澄淨色大勇
0484a21: 健色不思議方便色不可壞色離瑕翳色無障闇色
0484a22: 善安住色妙莊嚴色諸相端嚴色種種隨好色大尊
0484a23: 貴色妙境界色善磨瑩色清淨深心色熾然明盛色
0484a24: 最勝廣大色無間斷色無所依色無等比色充滿不
0484b02: 心樂色清淨解了色積集眾妙色善巧決定色無有
0484b03: 障礙色空明淨色清淨可樂色離諸塵垢色不可
0484b04: 稱量色妙見色普見色隨時示現色寂靜色離貪色
0484b06: 智慧勇猛色身相無礙色遊行普色心無所依色
0484b07: 大慈所起色大悲所現色平等出離色具足福德色
0484b08: 隨心憶念色無邊妙寶色寶藏光明色眾生信樂色
0484b09: 一切智現前色歡喜眼色眾寶莊嚴第一色無有處
0484b10: 所色自在示現色種種神通色生如來家色過諸譬
0484b11: 喻色周法界色眾皆往詣色種種色成就色出離
0484b12: 色隨所化者威儀色見無厭足色種種明淨色能放
0484b13: 無數光網色不可說光明種種差別色不可思香光
0484b14: 明超過三界色不可量日輪光明照曜色示現無比
0484b15: 月身色無量可愛樂華雲色出生種種蓮華鬘雲莊
0484b16: 嚴色超過一切世間香普熏色出生一切如來藏
0484b17: 色不可說音聲開示演暢一切法色具足一切普賢
0484b18: 行色佛子菩薩摩訶薩深入如是無色法界能現此
0484b19: 等種種色身令所化者見令所化者念為所化者轉
0484b20: 法輪隨所化者時隨所化者相令所化者親近令所
0484b21: 化者開悟為所化者起種種神通為所化者現種種
0484b22: 自在為所化者施種種能事是名菩薩摩訶薩為度
0484b23: 一切眾生故勤修成就第八無數色身智神通。
0484b24: 【論】第八一段有四十一行經明出生無量阿僧祇
0484c01: 色身莊嚴智通大用。
0484c02: 【經】佛子菩薩摩訶薩以一切法智通知一切法無有
0484c03: 名字無有種性無來無去非異非不異非種種非不
0484c04: 種種非二非不二無我無比不生不滅不動不壞無
0484c05: 實無一相無相非無非有非法非非法不隨於俗
0484c06: 非不隨俗非業非非業非報非非報非有為非無為
0484c07: 非第一義非不第一義非道非非道非出離非不出
0484c08: 離非量非無量非世間非出世間非從因生非不從
0484c09: 因生非決定非不決定非成就非不成就非出非不
0484c10: 出非分別非不分別非如理非不如理此菩薩不取
0484c11: 世俗諦不住第一義不分別諸法不建立文字隨順
0484c12: 寂滅性不捨一切願見義知法興布法雲降法雨
0484c13: 雖知實相不可言說而以方便無盡辯才隨法隨義
0484c14: 次第開演以於諸法言辭辯說皆得善巧大慈大悲
0484c15: 悉已巳清淨能於一切離文字法中出生文字與法與
0484c16: 義隨順無違為說諸法悉從緣起雖有言說而無所
0484c17: 著演一切法辯才無盡分別安立開發示導令諸法
0484c18: 性具足明顯斷眾疑網悉得清淨雖攝眾生不捨真
0484c19: 實於不二法而無退轉常能演說無礙法門以眾妙
0484c20: 音隨眾生心普雨法雨而不失時是名菩薩摩訶薩
0484c21: 第九一切法智神通。
0484c22: 【論】第九一段有二十二行半經明以一切法智通
0484c23: 大用此明於根本無作智起一切差別智故。
0484c24: 【經】佛子菩薩摩訶薩以一切法滅盡三昧智通於念
0485a01: 念中入一切法滅盡三昧亦不退菩薩道不捨菩薩
0485a02: 事不捨大慈大悲心修習波羅蜜未嘗休息觀察一
0485a03: 切佛國土無有厭倦不捨度眾生願不斷轉法輪事
0485a04: 不廢教化眾生業不捨供養諸佛行不捨一切法自
0485a05: 在門不捨常見一切佛不捨常聞一切法知一切法
0485a06: 平等無礙自在成就一切佛法所有勝願皆得圓滿
0485a07: 了知一切國土差別入佛種性到於彼岸能於彼彼
0485a08: 諸世界中學一切法了法無相知一切法皆從緣起
0485a09: 無有體性然隨世俗方便演說雖於諸法心無所住
0485a10: 然順眾生諸根欲樂方便為說種種諸法此菩薩住
0485a11: 三昧時隨其心樂或住一劫或住百劫或住千劫或
0485a12: 住億劫或住百億劫或住千億劫或住百千億劫或
0485a13: 住那由他億劫或住百那由他億劫或住千那由他
0485a14: 億劫或住百千那由他億劫或住無數劫或住無量
0485a15: 劫乃至或住不可說不可說劫菩薩入此一切法滅
0485a16: 盡三昧雖復經於爾所劫住而身不離散不羸瘦不
0485a17: 變異非見非不見不滅不壞不疲不懈不可盡竭雖
0485a18: 於有於無悉無所作而能成辦諸菩薩事所謂恒不
0485a19: 捨離一切眾生教化調伏未曾失時令其增長一切
0485a20: 佛法於菩薩行悉得圓滿為欲利益一切眾生神通
0485a21: 變化無有休息譬如光影普現一切而於三昧寂然
0485a22: 不動是為菩薩摩訶薩入一切法滅盡三昧智神通
0485a23: 佛子菩薩摩訶薩住於如是十種神通一切天人不
0485a24: 能思議一切眾生不能思議一切聲聞一切獨覺及
0485b01: 餘一切諸菩薩眾如是皆悉不能思議此菩薩身業
0485b02: 不可思議語業不可思議意業不可思議三昧自在
0485b03: 不可思議智慧境界不可思議唯除諸佛及有得此
0485b04: 神通菩薩餘無能說此人功德稱楊讚歎佛子是為
0485b05: 菩薩摩訶薩十種神通若菩薩摩訶薩住此神通悉
0485b06: 得一切三世無礙智神通。
0485b07: 【論】第十段三十五行半經明以一切法滅盡三昧
0485b08: 智通大用此一段明於法性寂滅理中常起大智
0485b09: 大悲大用利生性圓滿故此已巳上十通皆以不思
0485b10: 議無作無礙無限大自在智起無限寂用入因陀
0485b11: 羅網境界重重自在法門皆不可作三乘有限量
0485b12: 見故如阿那律我以天眼見三千大千世界如觀
0485b13: 掌中菴摩勒果等如權教菩薩見自他佛國往來
0485b14: 彼此皆有量故此約法身無限無表裏中間智身
0485b15: 亦爾總無限故處帝網重重大用故總約第一義
0485b16: 天一切智天非如世間上界諸天眼耳通及三乘
0485b17: 聲聞緣覺淨土菩薩通故以住無體性神通身恒
0485b18: 不離本處而十方一切諸佛國土一切眾生國土
0485b19: 皆悉現自在身及以毛孔而眼耳鼻舌身心無不
0485b20: 共同一體一性如因陀羅網眾像互容無往來自
0485b21: 他之性此十通體如是周如是通徹名為神通
0485b22: 以智通與物同性而知物故名為神通非是往
0485b23: 來自他見故如此十定十通十忍等是十地位終
0485b24: 入於生死利眾生之方便亦是十住十行十迴向
0485c01: 十地十一地五位通修餘義經文自具。
0485c02: 十忍品第二十九
0485c03: 【論】將釋此品約分三門一釋品名目二釋品來意
0485c04: 三隨文釋義一釋品名目者明此品通初發心之
0485c05: 始自位昇進行之門亦通佛果後利眾生成行之
0485c06: 方便以隨行之忍依行立名若以權教菩薩地前
0485c07: 為伏忍地上見道方入順無生忍若以一乘通十
0485c08: 住初心得憶念諸佛智慧光明門名生佛智慧家
0485c09: 名得音聲忍亦名順無生忍但為隨行名異故且
0485c10: 約十住初生佛智慧家約名順佛正智慧無生忍
0485c11: 以十行中名以佛智慧隨行無生忍以十迴向中
0485c12: 以約理智之中以無限大願起大慈悲門和融理
0485c13: 智大慈悲使令均調名和融大願大悲大智寂用
0485c14: 無生忍此是地前隨行順無生忍從初地至三地
0485c15: 總取地前三位總作一法修行名長養智悲使令
0485c16: 慣習成滿以初地依地前十住十行十迴向大願
0485c17: 圓滿發心起常處生死守護眾生之志是故亦名
0485c18: 順忍直至八地名得無生忍善財童子初地善知
0485c19: 識名婆珊演底此名主當春生苗稼亦名依止無
0485c20: 畏為明表主當眾生初發心之菩提苗稼亦名主
0485c21: 當眾生與作依止使令無畏此初地菩薩以前願
0485c22: 力處眾生界行故二地明修上上十善戒治欲界
0485c23: 惑習使令無著故三地修上界八禪及以九定令
0485c24: 於禪界不著此名順其理智利俗長養大悲順無
0486a01: 生忍四地方明三界不污又明生在佛家五地以
0486a02: 禪定門發善巧智慧修世間技藝六地修世間出
0486a03: 世間智慧已巳終滅定三空現前名寂滅忍七地常
0486a04: 處生死行圓八地現行菩薩行功用已巳終得無生
0486a05: 忍九地以法師位明說法得自在用十地佛用一
0486a06: 分方終十一地普賢行滿已巳去純是妙覺如來不
0486a07: 離菩薩方便以用濟生此十種忍若以十地昇進
0486a08: 論之一地得一忍十定十通亦然約以堪忍之位
0486a09: 至普賢行內以立品之名目又隨位進修之位調
0486a10: 治之功隨行立名名之十忍品二釋品來意者前
0486a11: 已巳有十通此乃約通有忍若無神智通達但成伏
0486a12: 忍法忍不生以此品須來此乃十地已巳前以忍成
0486a13: 通十一地內以通成忍亦是十定十通十忍是一
0486a14: 德之功用故三隨文釋義者已巳下有十段文明十
0486a15: 種忍。
0486a16: 【經】爾時普賢菩薩告諸菩薩言佛子菩薩摩訶薩有
0486a17: 十種忍若得此忍則得到於一切菩薩無礙忍地一
0486a18: 切佛法無礙無盡何者為十所謂音聲忍順忍無生
0486a19: 法忍如幻忍如忍如夢忍如響忍如影忍如化忍
0486a20: 如空忍此十種忍三世諸佛已巳說今說當說佛子云
0486a21: 何為菩薩摩訶薩音聲忍謂聞諸佛所說之法不驚
0486a22: 不怖不畏深信悟解愛樂趣向專心憶念修習安住
0486a23: 是名菩薩摩訶薩第一音聲忍佛子云何為菩薩摩
0486a24: 訶薩順忍謂於諸法思惟觀察平等無違隨順了知
0486b01: 令心清淨正住修習趣入成就是名菩薩摩訶薩第
0486b02: 二順忍佛子云何為菩薩摩訶薩無生法忍佛子此
0486b03: 菩薩摩訶薩不見有少法生亦不見有少法滅何以
0486b04: 故若無生則無滅若無滅則無盡若無盡則離垢若
0486b05: 離垢則無差別若無差別則無處所若無處所則寂
0486b06: 靜若寂靜則離欲若離欲則無作若無作則無願若
0486b07: 無願則無住若無住則無去無來是名菩薩摩訶薩
0486b08: 第三無生法忍佛子云何為菩薩摩訶薩如幻忍佛
0486b09: 子此菩薩摩訶薩知一切法皆悉如幻從因緣起於
0486b10: 一法中解多法於多法中解一法此菩薩知諸法如
0486b11: 幻已巳了達國土了達眾生了達法界了達世間平等
0486b12: 了達佛出現平等了達三世平等成就種種神通變
0486b13: 化譬如幻非象非馬非車非步非男非女非童男非
0486b14: 童女非樹非葉非華非果非地非水非火非風非晝
0486b15: 非夜非日非月非半月非一月非一年非百年非一
0486b16: 劫非多劫非定非亂非純非雜非一非異非廣非狹
0486b17: 非多非少非量非無量非麤非細非是一切種種眾
0486b18: 物種種非幻幻非種種然由幻故示現種種差別之
0486b19: 事菩薩摩訶薩亦復如是觀一切世間如幻所謂業
0486b20: 世間煩惱世間國土世間法世間時世間趣世間成
0486b21: 世間壞世間運動世間造作世間菩薩摩訶薩觀一
0486b22: 切世間如幻時不見眾生生不見眾生滅不見國土
0486b23: 生不見國土滅不見諸法生不見諸法滅不見過去
0486b24: 可分別不見未來有起作不見現在一念住不觀察
0486c01: 菩提不分別菩提不見佛出現不見佛涅槃不見住
0486c02: 大願不見入正位不出平等性是菩薩雖成就佛國
0486c03: 土知國土無差別雖成就眾生界知眾生無差別雖
0486c04: 普觀法界而安住法性寂然不動雖達三世平等而
0486c05: 不違分別三世法雖成就蘊處而永斷所依雖度脫
0486c06: 眾生而了知法界平等無種種差別雖知一切法遠
0486c07: 離文字不可言說而常說法辯才無盡雖不取著化
0486c08: 眾生事而不捨大悲為度一切轉於法輪雖為開示
0486c09: 過去因緣而知因緣性無有動轉是名菩薩摩訶薩
0486c10: 第四如幻忍佛子云何為菩薩摩訶薩如忍佛子
0486c11: 此菩薩摩訶薩知一切世間同於陽譬如陽無
0486c12: 有方所非內非外非有非無非斷非常非一色非種
0486c13: 種色亦非無色但隨世間言說顯示菩薩如是如實
0486c14: 觀察了知諸法現證一切令得圓滿是名菩薩摩訶
0486c15: 薩第五如忍佛子云何為菩薩摩訶薩如夢忍佛
0486c16: 子此菩薩摩訶薩知一切世間如夢譬如夢非世間
0486c17: 非離世間非欲界非色界非無色界非生非沒非染
0486c18: 非淨而有示現菩薩摩訶薩亦復如是知一切世間
0486c19: 悉同於夢無有變異故如夢自性故如夢執著故如
0486c20: 夢性離故如夢本性故如夢所現故如夢無差別故
0486c21: 如夢想分別故如夢覺時故是名菩薩摩訶薩第六
0486c22: 如夢忍佛子云何為菩薩摩訶薩如響忍佛子此菩
0486c23: 薩摩訶薩聞佛說法觀諸法性修學成就到於彼岸
0486c24: 知一切音聲悉同於響無來無去如是示現佛子此
0487a01: 菩薩摩訶薩觀如來聲不從內出不從外出亦不從
0487a02: 於內外而出雖了此聲非內非外非內外出而能示
0487a03: 現善巧名句成就演說譬如谷響從緣所起而與法
0487a04: 性無有相違令諸眾生隨類各解而得修學如帝釋
0487a05: 夫人阿脩羅女名曰舍支於一音中出千種音亦不
0487a06: 心念令如是出菩薩摩訶薩亦復如是入無分別界
0487a07: 成就善巧隨類之音於無邊世界中恒轉法輪此菩
0487a08: 薩善能觀察一切眾生以廣長舌相而為演說其聲
0487a09: 無礙十方土令隨所宜聞法各異雖知聲無起而
0487a10: 普現音聲雖知無所說而廣說諸法妙音平等隨類
0487a11: 各解悉以智慧而能了達是名菩薩摩訶薩第七如
0487a12: 響忍佛子云何為菩薩摩訶薩如影忍佛子此菩薩
0487a13: 摩訶薩非於世間生非於世間歿非在世間內非在
0487a15: 異於世間非往於世間非不往於世間非住於世間
0487a16: 非不住於世間非是世間非出世間非修菩薩行非
0487a17: 捨於大願非實非不實雖常行一切佛法而能辦一
0487a18: 切世間事不隨世間流亦不住法流譬如日月男子
0487a19: 女人舍宅山林河泉等物於油於水於身於寶於明
0487a20: 鏡等清淨物中而現其影影與油等非一非異非離
0487a21: 非合於川流中亦不漂度於池井內亦不沈沒雖現
0487a22: 其中無所染著然諸眾生知於此處有是影現亦知
0487a23: 彼處無如是影遠物近物雖皆影現影不隨物而有
0487a24: 近遠菩薩摩訶薩亦復如是能知自身及以他身一
0487b01: 切皆是智之境界不作二解謂自他別而於自國土
0487b02: 於他國土各各差別一時普現如種子中無有根芽
0487b03: 莖節枝葉而能生起如是等事菩薩摩訶薩亦復如
0487b04: 是於無二法中分別二相善巧方便通達無礙是名
0487b05: 菩薩摩訶薩第八如影忍菩薩摩訶薩成就此忍雖
0487b06: 不往詣十方國土而能普現一切佛剎亦不離此亦
0487b07: 不到彼如影普現所行無礙令諸眾生見差別身同
0487b08: 於世間堅實之相然此差別即非差別別與不別無
0487b09: 所障礙此菩薩從於如來種性而生身語及意清淨
0487b10: 無礙故能獲得無邊色相清淨之身佛子云何為菩
0487b11: 薩摩訶薩如化忍佛子此菩薩摩訶薩知一切世間
0487b12: 皆悉如化所謂一切眾生意業化覺想所起故一切
0487b13: 世間諸行化分別所起故一切苦樂顛倒化妄取所
0487b14: 起故一切世間不實法化言說所現故一切煩惱分
0487b15: 別化想念所起故復有清淨調伏化無分別所現故
0487b16: 於三世不轉化無生平等故菩薩願力化廣大修行
0487b17: 故如來大悲化方便示現故轉法輪方便化智慧無
0487b18: 畏辯才所說故菩薩如是了知世間出世間化現證
0487b19: 知廣大知無邊知如事知自在知真實知非妄見
0487b20: 所能傾動隨世所行亦不失壞譬如化不從心起不
0487b21: 從心法起不從業起不受果報非世間生非世間滅
0487b22: 不可隨逐不可攬觸非久住非須臾住非行世間非
0487b23: 離世間不專繫一方不普屬諸方非有量非無量不
0487b24: 厭不息非不厭息非凡非聖非染非淨非生非死非
0487c01: 智非愚非見非不見非依世間非入法界非黠慧非
0487c02: 遲鈍非取非不取非生死非涅槃非有非無有菩薩
0487c03: 如是善巧方便行於世間修菩薩道了知世法分身
0487c04: 化往不著世間不取自身於世於身無所分別不住
0487c05: 世間不離世間不住於法不離於法以本願故不棄
0487c06: 捨一眾生界不調伏少眾生界不分別法非不分別
0487c08: 如化非有非無佛子菩薩摩訶薩如是安住如化忍
0487c09: 時悉能滿足一切諸佛菩提之道利益眾生是名菩
0487c10: 薩摩訶薩第九如化忍菩薩摩訶薩成就此忍凡有
0487c11: 所作悉同於化譬如化士於一切佛剎無所依住於
0487c12: 一切世間無所取著於一切佛法不生分別而趣佛
0487c13: 菩提無有懈倦修菩薩行離諸顛倒雖無有身而現
0487c14: 一切身雖無所住而住眾國土雖無有色而普現眾
0487c15: 色雖不著實際而明照法性平等圓滿佛子此菩薩
0487c16: 摩訶薩於一切法無所依止名解脫者一切過失悉
0487c17: 皆捨離名調伏者不動不轉普入一切如來眾會名
0487c18: 神通者於無生法已巳得善巧名無退者具一切力須
0487c19: 彌鐵圍不能為障名無礙者佛子云何為菩薩摩訶
0487c20: 薩如空忍佛子此菩薩摩訶薩了一切法界猶如
0487c21: 空以無相故一切世界猶如空以無起故一切法
0487c22: 猶如空以無二故一切眾生行猶如空無所行
0487c23: 故一切佛猶如空無分別故一切佛力猶如空
0487c24: 無差別故一切禪定猶如空三際平等故所說一
0488a01: 切法猶如空不可言說故一切佛身猶如空無
0488a02: 著無礙故菩薩如是以如空方便了一切法皆無
0488a03: 所有佛子菩薩摩訶薩以如空忍智了一切法時
0488a04: 得如空身身業得如空語語業得如空意意
0488a05: 業譬如空一切法依不生不沒菩薩摩訶薩亦復
0488a06: 如是一切法身不生不沒譬如空不可破壞菩薩
0488a07: 摩訶薩亦復如是智慧諸力不可破壞譬如空一
0488a08: 切世間之所依止而無所依菩薩摩訶薩亦復如是
0488a09: 一切諸法之所依止而無所依譬如空無生無滅
0488a10: 能持一切世間生滅菩薩摩訶薩亦復如是無向無
0488a11: 得能示向得普使世間修行清淨譬如空無方無
0488a12: 隅而能顯現無邊方隅菩薩摩訶薩亦復如是無業
0488a13: 無報而能顯示種種業報譬如空非行非住而能
0488a14: 示現種種威儀菩薩摩訶薩亦復如是非行非住而
0488a15: 能分別一切諸行譬如空非色非非色而能示現
0488a16: 種種諸色菩薩摩訶薩亦復如是非世間色非出世
0488a17: 間色而能示現一切諸色譬如空非久非近而能
0488a18: 久住現一切物菩薩摩訶薩亦復如是非久非近而
0488a19: 能久住顯示菩薩所行諸行譬如空非淨非穢不
0488a20: 離淨穢菩薩摩訶薩亦復如是非障非無障不離障
0488a21: 無障譬如空一切世間皆現其前非現一切世間
0488a22: 之前菩薩摩訶薩亦復如是一切諸法皆現其前非
0488a23: 現一切諸法之前譬如空普入一切而無邊際菩
0488a24: 薩摩訶薩亦復如是普入諸法而菩薩心無有邊際
0488b01: 何以故菩薩所作如空故謂所有修習所有嚴淨
0488b02: 所有成就皆悉平等一體一味一種分量如空清
0488b03: 淨偏一切處如是證知一切諸法於一切法無有分
0488b04: 別嚴淨一切諸佛國土圓滿一切無所依身了一切
0488b05: 方無有迷惑具一切力不可摧壞滿足一切無邊功
0488b06: 德已巳到一切甚深法處通達一切波羅蜜道普坐一
0488b07: 切金剛之座普發一切隨類之音為一切世間轉於
0488b08: 法輪未曾失時是名菩薩摩訶薩第十如空忍菩薩
0488b09: 摩訶薩成就此忍得無來身以無去故得無生身以
0488b11: 一相身以無相故得無量身佛力無量故得平等身
0488b12: 同如相故得無差別身等觀三世故得至一切處身
0488b13: 淨眼等照無障礙故得離欲際身知一切法無合散
0488b14: 故得空無邊際身福德藏無盡如空故得無斷
0488b15: 無盡法性平等辯才身知一切法相唯是一相無性
0488b16: 為性如空故得無量無礙音聲身無所障礙如
0488b17: 空故得具足一切善巧清淨菩薩行身於一切處皆
0488b18: 無障礙如空故得一切佛法海次第相續身不可
0488b19: 斷絕如空故得一切佛剎中現無量佛剎身離諸
0488b20: 貪著如空無邊故得示現一切自在法無休息身
0488b21: 如空大海無邊際故得一切不可壞堅固勢力身
0488b22: 如空任持一切世間故得諸根明利如金剛堅固
0488b23: 不可壞身如空一切劫火不能燒故得持一切世
0488b24: 間力身智慧力如空故佛子是名菩薩摩訶薩十
0488c01: 種忍爾時普賢菩薩摩訶薩欲重宣其義而說頌言。
0488c02: 譬如世有人聞有寶藏處以其可得故
0488c03: 心生大歡喜如是大智慧菩薩真佛子
0488c04: 聽聞諸佛法甚深寂滅相聞此深法時
0488c05: 其心得安隱不驚亦不怖亦不生恐畏
0488c06: 大士求菩提聞斯廣大音心淨能堪忍
0488c07: 於此無疑惑自念以聞此甚深微妙法
0488c08: 當成一切智人天大導師菩薩聞此音
0488c09: 其心大歡喜發生堅固意願求諸佛法
0488c10: 以樂菩提故其心漸調伏令信益增長
0488c11: 於法無違謗是故聞此音其心得堪忍
0488c12: 安住而不動修行菩薩行為求菩提故
0488c13: 專行向彼道精進無退轉不捨眾善軛
0488c15: 供佛令歡喜如有大福人獲得真金藏
0488c16: 隨身所應服造作莊嚴具菩薩亦如是
0488c17: 聞此甚深義思惟增智海以修隨順法
0488c18: 法有亦順知法無亦順知隨彼法如是
0488c19: 如是知諸法成就清淨心明徹大歡喜
0488c20: 知法從緣起勇猛勤修習平等觀諸法
0488c21: 了知其自性不違佛法藏普覺一切法
0488c22: 志樂常堅固嚴淨佛菩提不動如須彌
0488c23: 一心求正覺以發精進意復修三昧道
0488c24: 無量劫勤行未曾有退失菩薩所入法
0489a01: 是佛所行處於此能了知其心無厭怠
0489a02: 如無等所說平等觀諸法非不平等忍
0489a03: 能成平等智隨順佛所說成就此忍門
0489a04: 如法而了知亦不分別法三十三天中
0489a05: 所有諸天子共同一器食所食各不同
0489a06: 所食種種食不從十方來如其所修業
0489a07: 自然咸在器菩薩亦如是觀察一切法
0489a08: 悉從因緣起無生故無滅無滅故無盡
0489a09: 無盡故無染於世變異法了知無變異
0489a10: 無異則無處無處即寂滅其心無染著
0489a13: 處世而不住無去亦無來方便善說法
0489a14: 此忍最為上了法無有盡入於真法界
0489a15: 實亦無所入菩薩住此忍普見諸如來
0489a16: 同時與授記斯名受佛職了達三世法
0489a17: 寂滅清淨相而能化眾生置於善道中
0489a18: 世間種種法一切皆如幻若能如是知
0489a19: 其心無所動諸業從心生故說心如幻
0489a20: 若離此分別普滅諸有趣譬如工幻師
0489a21: 普現諸色像徒令眾貪樂畢竟無所得
0489a22: 世間亦如是一切皆如幻無性亦無生
0489a23: 示現有種種度脫諸眾生令知法如幻
0489a24: 眾生不異幻了幻無眾生眾生及國土
0489b01: 三世所有法如是悉無餘一切皆如幻
0489b02: 幻作男女形及象馬牛羊屋宅池泉類
0489b03: 園林華果等幻物無知覺亦無有住處
0489b04: 畢竟寂滅相但隨分別現菩薩能如是
0489b05: 普見諸世間有無一切法了達悉如幻
0489b06: 眾生及國土種種業所造入於如幻際
0489b07: 於彼無依著如是得善巧寂滅無戲論
0489b08: 住於無礙地普現大威力勇猛諸佛子
0489b09: 隨順入妙法善觀一切想纏網於世間
0489b10: 眾想如陽令眾生倒解菩薩善知想
0489b11: 捨離一切倒眾生各別異形類非一種
0489b12: 了達皆是想一切無真實十方諸眾生
0489b13: 皆為想所覆若捨顛倒見則滅世間想
0489b14: 世間如陽以想有差別知世住於想
0489b16: 水實無所有智者不應求眾生亦復然
0489b17: 世趣皆無有如住於想無礙心境界
0489b18: 若離於諸想亦離諸戲論愚癡著想者
0489b19: 悉令得解脫遠離憍慢心除滅世間想
0489b20: 住盡無盡處是菩薩方便菩薩了世法
0489b21: 一切皆如夢非處非無處體性恒寂滅
0489b22: 諸法無分別如夢不異心三世諸世間
0489b23: 一切悉如是夢體無生滅亦無有方所
0489b24: 三界悉如是見者心解脫夢不在世間
0489c01: 不在非世間此二不分別得入於忍地
0489c02: 譬如夢中見種種諸異相世間亦如是
0489c03: 與夢無差別住於夢定者了世皆如夢
0489c04: 非同非是異非一非種種眾生諸剎業
0489c05: 雜染及清淨如是悉了知與夢皆平等
0489c06: 菩薩所行行及以諸大願明了皆如夢
0489c07: 與世亦無別了世皆空寂不壞於世法
0489c08: 譬如夢所見長短等諸色是名如夢忍
0489c09: 因此了世法疾成無礙智廣度諸生
0489c10: 修行如是行出生廣大解巧知諸法性
0489c11: 於法心無著一切諸世間種種諸音聲
0489c12: 非內亦非外了之悉如響如聞種種響
0489c13: 心不生分別菩薩聞音聲其心亦如是
0489c14: 瞻仰諸如來及聽說法音演契經無量
0489c15: 雖聞無所著如響無來處所聞聲亦然
0489c16: 而能分別法與法無乖謬善了諸音聲
0489c17: 於聲不分別知聲悉空寂普出清淨音
0489c18: 了法不在言善入無言際而能示言說
0489c19: 如響世間了知言語道具足音聲分
0489c20: 知聲性空寂以世言音說如世所有音
0489c22: 菩薩獲此忍淨音化世間善巧說三世
0489c23: 於世無所著為欲利世間專意求菩提
0489c24: 而常入法性於彼無分別普觀諸世間
0490a01: 寂滅無體性而恒為饒益修行意不動
0490a03: 依處不可得了知世間性於性無染著
0490a04: 雖不依世間化世令超度世間所有法
0490a05: 悉知其自性了法無有二無二亦無著
0490a06: 心不離世間亦不住世間非於世間外
0490a07: 修行一切智譬如水中影非內亦非外
0490a08: 菩薩求菩提了世非世間不於世住出
0490a09: 以世不可說亦不在內外如影現世間
0490a10: 入此甚深義離垢悉明徹不捨本誓心
0490a11: 普照智慧燈世間無邊際智入悉齊等
0490a12: 普化諸生令其捨眾著觀察甚深法
0490a13: 利益生眾從此入於智修行一切道
0490a14: 菩薩觀諸法諦了悉如化而行如化行
0490a15: 畢竟永不捨隨順化自在修習菩提道
0490a16: 一切法如化菩薩行亦然一切諸世間
0490a17: 及以無量業平等悉如化畢竟住寂滅
0490a18: 三世所有佛一切亦如化本願修諸行
0490a19: 變化成如來佛以大慈悲度脫化眾生
0490a20: 度脫亦如化化力為說法知世皆如化
0490a21: 不分別世間化事種種殊皆由業差別
0490a22: 修習菩提行莊嚴於化藏無量善莊嚴
0490a23: 如業作世間化法離分別亦不分別法
0490a24: 此二俱寂滅菩薩行如是化海了於智
0490b01: 化性印世間化非生滅法智慧亦如是
0490b02: 第十忍明觀眾生及諸法體性皆寂滅
0490b03: 如空無處所獲此如空智永離諸取著
0490b04: 如空無種種於世無所礙成就空忍力
0490b06: 空無體性亦復非斷滅亦無種種別
0490b07: 智力亦如是空無初際亦復無中後
0490b08: 其量不可得菩薩智亦然如是觀法性
0490b09: 一切如空無生亦無滅菩薩之所得
0490b10: 自住如空法復為眾生說降伏一切魔
0490b11: 皆斯忍方便世間相差別皆空無有相
0490b12: 入於無相處諸相悉平等唯以一方便
0490b14: 智慧與音聲及以菩薩身其性如空
0490b15: 一切皆寂滅如是十種忍佛子所修行
0490b16: 其心善安住廣為眾生說於此善修學
0490b17: 成就廣大力法力及智力為菩提方便
0490b18: 通達此忍門成就無礙智超過一切眾
0490b19: 轉於無上輪所修廣大行其量不可得
0490b20: 調御師智海乃能分別知捨我而修行
0490b21: 入於深法性心常住深法以是施生
0490b22: 眾生及剎塵尚可知其數菩薩諸功德
0490b23: 無能度其限菩薩能成就如是十種忍
0490b24: 智慧及所行眾生莫能測
0490c01: 【論】第十段已巳下有一段頌是重頌前十忍法故如
0490c02: 第一音聲忍總配五位中初位十住初十行初十
0490c03: 迴向初十地初十一地初如第二順忍者十住第
0490c04: 二住十行第二行十迴向第二迴向十地第二地
0490c05: 十一地第二位如是一一次第五位同配但以昇
0490c06: 進功用慣習生熟不同故如是無生法忍如幻忍
0490c07: 如忍如夢忍如響忍如影忍如化忍如空忍皆
0490c08: 如上一一隨五位同配同修又一位具十忍故餘
0490c09: 義如文自具已巳上十一地行滿。
0490c10: 
0490c11: 大方廣佛新華嚴經合論卷第七十二
0490c12: 
0490c13: 音切
0490c14: 瑕胡加切。瘦所祐切。攬郎淡切。觸尺玉切。黠胡八切。軛於革許熏
0490c15: 許云切。勗許玉切。
