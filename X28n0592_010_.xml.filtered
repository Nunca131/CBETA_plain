0627b01: 玄籤證釋卷第十
0627b02: 苕上沙門　智銓　述
0627b03: 籤中法華前云當文者。通指一部之文也。判謂以頓
0627b04: 等四教判。釋謂以藏等四教釋。云辯教者。當一部之
0627b05: 文。辯何時之教。則不須通辯五時也。法華中須辯五
0627b06: 時者。以此教相具分別前之四章也。說佛本意指釋
0627b07: 名。諸經實相之體有傍有正。而皆趣乎法華之正。明
0627b08: 宗等者。記云體非因果。依之辯因果。因果取體。方有
0627b09: 勝用。故知前經之宗。依前經之體。用復依宗。既開顯
0627b10: 已巳。無不依今經之體。是故下。證五章互相貫徹。次是
0627b11: 故下。示教相聰明前四。最不可闕。
0627b12: 初教法優劣等者。初科以最後法華為優。前四時經
0627b13: 義當於劣。於中復分二科。初明餘經止是當機獲益。
0627b14: 當部設教。不涉一期始終。故非大綱。即劣於今經也。
0627b15: 次論今經所化之緣。盡其元初究竟之益。不但當機
0627b16: 之益也。復論教旨。始終該攝。本地名遠。中間今日名
0627b17: 近。惟今經如此。即優於諸教也。前玄文云法華總括
0627b18: 眾經而事極於此。佛出世之本意。諸教法之指歸。此
0627b19: 之謂與。研四時之文。當以逗機成益為教意。○新譯
0627b20: 經中。謂唐譯華嚴。初會六品等。如後籤文明。○籤中
0627b21: 云於大化不獲等。正明逗機之意。準前後文說四含
0627b22: 亦有二意。一者逗小。二者為實。逗小是意。為實是旨。
0627b23: ○說方等意旨有二。一令二乘恥小慕大。二為逗四
0627b24: 教之機。玄文不明並對訶讚之意者。既得道已巳。宜訶
0627c01: 讚以逗其機。即籤云大小並席且對眾機意也。方
0627c02: 等四機不同。如來具說四教逗之。此用教之意也。○
0627c03: 等意者。如後籤云方等二意。一逗大逗小。二以大斥
0627c04: 小。應知彈斥之意。令人恥小慕大。回偏向圓也。○說
0627c05: 般若意旨亦二。一者設教所以別是不共。二者一部
0627c06: 有共不共意。如籤所云。然四時教法皆會法華。此是
0627c07: 總意。而須知當部各有二意。然設教所以別是不共。
0627c08: 亦即是總意。○亦不委說。籤云而亦少明。其意一也。
0627c09: 置教原始者。如後文云。門以大通為始。本門以本
0627c10: 因為始。今日以初成為始。結要之終者。如上久近之
0627c11: 益結歸法華。故法華為究竟終窮之說。涅槃雖示之
0627c12: 而不委明。○麤點五味。經云客醫和合眾藥。謂辛苦
0627c13: 鹹甜醋等味。以療眾病。無不得差。○不談佛意意趣
0627c14: 何之者。佛意所之。在一實事。經歷四時。意未嘗異而
0627c15: 未顯說。○自法華已巳前下。明四時所論三教。皆是圓
0627c16: 門網目。雖諸部下明諸部中圓。未論佛意。亦非大綱。
0627c17: 故說下。明今經唯談圓教中大綱。雖圓法未嘗委論。
0627c18: 何況三教網目。○今經所論教意有二。一論中間漸
0627c19: 頓設化。正為逗機。籤科云先敘始末。二者究竟終訖。
0627c20: 在一大事。籤科云方顯今玅。初為顯諸教意。後為顯
0627c21: 今教意。○如止觀記輔行二十二卷。○明物機不同
0627c22: 中。初華嚴是頓。餘三時是漸。其宿植等。正明說由。初
0627c23: 即頓與去是說意。華嚴本明法界。而云如來慧者。以
0627c24: 法界佛慧理同。今從法華佛慧說也。阿含中應以此
0628a01: 法指小教漸入佛慧。是法華明小教之旨。教中不應
0628a02: 自作此說。方等中苦切責之指彈訶。示所繫珠。即知
0628a03: 今教若將導等語。亦是今經說第四時意。一一文中
0628a04: 皆先明說由。次明說意。三結歸佛意。前教不說。至今
0628a05: 經方說之也。籤中初明今經敘前用教之意。所云意
0628a06: 者。華嚴為大。阿含為小。方等並為四機。般若圓融陶
0628a07: 汰。此四時之意。至今方說。次故前文下。明前經不說
0628a08: 逗機之意。故從此下。備舉今經及前教意。云騰今經
0628a09: 意者。前四時中云令入佛慧及示以衣珠。此皆舉今
0628a10: 經意也。而復用大用小以應機者。由宿植深厚。及
0628a11: 不堪聞大。乃至宜彈斥。宜付財。此用教之由也。故初
0628a12: 說下。明前四時皆有三意未週。良由機未純一。故令
0628a13: 所說如此。以前一意當教有缺。以後二意不及法華。
0628a14: ○說前教意顯今教意。謂前教三意未周。至法華備
0628a15: 明之。開權發是今經之意。與說前教意而為三也。
0628a16: 此即等者。發五時教意。乃法華之力。若撮要經題。則
0628a17: 今家之功。從宿植深厚至此共有數行之文。判頓漸。
0628a18: 論權實。已巳收一代教法。法華文心。莫過本。得數行
0628a19: 之文則本諸文泠然可見。辨諸教所以者。五時諸
0628a20: 經說由說意。皆於此中辨之已巳竟。○色聲益者。色謂
0628a21: 見佛色身。聲謂聞佛言教。況若種等者。中間種熟。今
0628a22: 日解脫。亦有今日始種善根。所謂三世益物。並脫並
0628a23: 熟。番番不息也。○摩訶袒持。止觀中大祕要遮惡
0628a24: 持善。祕要祗是實相。滅罪方法輔行及百錄中詳明。
0628b01: 廣論因疾等。問疾品文殊問菩薩應云何慰喻有疾
0628b02: 菩薩。維摩答。先明入空。後明入假慰喻云云。如來自
0628b03: 敷師子座等。初品文。大論第七卷釋。師子遊戲三昧。
0628b04: 大論第八卷釋。各各謂佛獨為我說。大論第九卷釋。
0628b05: ○說十住時等。經中法慧入菩薩無量方便三昧。說
0628b06: 初發心住等。初法慧一切慧勝慧功德慧精進慧善
0628b07: 慧智慧真實慧無上慧堅固慧也。十林。初功德林。次
0628b08: 慧林。乃至十智林。功德林入善思惟三昧。說歡喜行
0628b09: 等。十幢初金剛幢。次堅固幢。乃至十法幢。金剛幢入
0628b10: 智三昧。說救護一切眾生離眾生相迴向等。三十六
0628b11: 菩薩。連解脫月共三十七。此是晉經。唐經三十八菩
0628b12: 薩皆以藏為名。連解脫共三十九。初金剛藏菩薩。寶
0628b13: 藏菩薩。蓮華藏菩薩。乃至佛德藏菩薩。十地名。謂歡
0628b14: 喜地等。○解脫月說五行偈。晉經偈云。淨念智慧人。
0628b15: 何故說菩薩。諸地名號已巳。默然不解釋。今諸大菩薩。
0628b16: 乃至皆以恭敬心。瞻仰於仁者。願欲聽聞說。如渴思
0628b17: 甘露。○金剛藏六行偈。晉經偈云。諸菩薩所行。第一
0628b18: 難思議。分別是十地諸佛之根本。乃知第六偈云。我
0628b19: 念佛智慧。第一難思議。眾生少能信。是故我默然。○
0628b20: 解脫月復請中。又說兩行偈。故注云云。○解脫月復
0628b21: 請云。諸佛皆護念等。晉經有四行半偈。諸菩薩同聲
0628b22: 偈。晉經諸菩薩同請云。上妙智慧人。樂說無有量。德
0628b23: 重如山王。哀愍說十地。戒念慧清淨。乃至第十地。次
0628b24: 第為我說。○諸佛放光。爾時世尊。從眉間出清淨光
0628c01: 明云云。光中偈讚。經偈云佛無等等如空等。○彼
0628c02: 十方說法法同人同等。經云爾時法慧菩薩承佛神
0628c03: 力。入菩薩無量方便三昧。以三昧。力故。十方各千佛
0628c04: 剎微塵世界之外。有千佛剎微塵數諸佛。皆同一號
0628c05: 名曰法慧。普現其前。告言善男子。汝能入是三昧。十
0628c06: 方各千佛剎微塵數諸佛。悉以神力共加於汝。乃至
0628c07: 云又以佛神力故。十方各過一萬佛剎微塵數世界。
0628c08: 有十佛剎微塵數菩薩來詣於此。作是言。佛子善說
0628c09: 此法。我等諸人同名法慧。所從來國。同名法空。彼土
0628c10: 如來皆名玅法。我等佛所。亦說十住云云。乃至十地
0628c11: 皆爾。○廣以十義辨於同異。從地涌出品疏云。第一
0628c12: 始見今見。第二開合不開合。乃至第十利根初熟鈍
0628c13: 根後熟也。
0628c14: 二出異解。○莊嚴旻。謂莊嚴寺僧旻也。柔次二師。謂
0628c15: 齊土定林寺僧柔。齊京師謝寺慧次也。道場觀。謂宋
0628c16: 京師道場寺慧觀也。四宗判教。四教義第一卷廣明。
0628c17: ○三論。謂百論。中論。十二門論。○法相宗徒。徒。應
0628c18: 是途字。金錍云。一家宗途。謂大師若明法相。宗途多
0628c19: 分依大智度論法相也。故法相不同相宗家法相。若
0628c20: 謂法相宗徒指慈恩宗人。彼用是瑜伽論。何曾依大
0628c21: 論。況與下文若文若義。皆不相順。○正用瓔珞。謂我
0628c22: 一家明觀綱紀大體。正用瓔珞本業經三觀也。
0628c23: 三明難。○正難用涅槃五味。謂定林等師立五時用
0628c24: 涅槃五味。即開善光宅所用也。○以初二師立三四
0629a01: 時。謂初虎丘岌師漸中立三時。次宗愛師立四時也。
0629a02: ○次第難其五時謂定林等師立初時。有相教。第二
0629a04: 時常住教也。○止觀第六記輔行二十五卷。○處處
0629a05: 以三藏對衍而辨大小。大論一百卷末云。此解脫味
0629a06: 有二種。一者但自為身。二者兼為一切眾生。雖俱求
0629a07: 一解脫門。而有自利利人之異。是故有大小乘差別。
0629a08: 為是二種人故。佛口所說以文字語言分為二種。三
0629a09: 藏是聲聞法。摩訶衍是大乘法。○具如四教本。即四
0629a10: 教義第一卷中。○食檀耳。如前玄第七下明。○迦
0629a11: 留陀夷等。籤第十卷下教相第五料簡中云文在涅
0629a12: 槃云云。○止觀第三記輔行十一卷。○實相實際。大
0629a13: 品有實際品。無生法即是佛。大論九十九卷初。經云
0629a14: 無生法即是佛。○金剛般若論。前云第五卷上引。籤
0629a15: 中詳釋。○釋論生身法身。大品初品文。大論第十卷
0629a16: 釋云。佛身二種。一神通變化身。二父母生身云云。九
0629a17: 惱在大論第九卷。○均提沙彌緣。籤第十卷下明。止
0629a18: 觀第四記。無。○問住品。大論中大品經。不見此品。勸
0629a19: 發心文在天王品。○又。十三卷。大品魔事品文。在大
0629a20: 論六十八卷中。○見象觀跡。魔事品云。譬如有人欲
0629a21: 得見象。見已巳反觀其跡。須菩提於汝意云何。是人為
0629a22: 黠不。須菩提言為不黠云云。○乳光經。時維摩詰訶
0629a23: 辭具如淨名。爾時維摩詰來欲至佛所。因見阿難。即
0629a24: 謂言。何為晨朝住此。欲何求索。阿難言。如來身小中
0629b01: 風。當須牛乳。故使我至此。維摩詰言。莫作是語。如來
0629b02: 至真正覺身若金剛。眾惡悉斷。但有諸善功德。當有
0629b03: 何病云云。乃至阿難聞此。大自慚懼。聞空中有聲言
0629b04: 是阿難。如長者維摩詰所言。但為如來出於世間。在五
0629b05: 濁世。故以是緣示現度脫一切十方貪婬瞋恚愚癡
0629b06: 之行。故時住取乳。○更有五偈云。我作人已巳來。飲乳
0629b07: 甚大久。及在六畜中。亦爾不可數。乃至持我所飲乳。
0629b08: 盡與滿去。令我後智慧。得道願如佛。○大經三十
0629b09: 二。在三十一卷迦葉品中。○止觀第七記。輔行三十
0629b10: 卷。○殃掘之經。第一卷初。害母逐佛。乃至佛告殃掘
0629b11: 向母懺悔。歸佛出家。卷末。帝釋見殃掘歸依世尊。歡
0629b12: 喜讚佛。送天衣為殃掘法服。殃掘訶云。汝是何等蚊
0629b13: 蚋小蟲。我豈當受不信之施。當知汝是自性裸形。何
0629b14: 能施人無價之衣云云。第二卷初。大梵天王放光說
0629b15: 偈。殃掘訶云。汝是何人多言兩舌云云。次護世四天
0629b16: 王來供養說偈。殃掘訶云。汝是何等蚊蚋小蟲。而自
0629b17: 貢高唱言。我當施汝天而見毀辱云云。次魔王供
0629b18: 養說偈。殃掘亦訶。次摩醯首羅神。次樹神亦然。爾時
0629b19: 舍利弗目連神通乘而來。隨喜說偈。殃掘說偈訶
0629b21: 那律陀滿願子優波離等。亦如是訶。爾時文殊師利
0629b22: 來禮佛足。見殃掘隨喜說偈。善哉殃掘魔。已巳脩殊勝
0629b23: 業。今當脩大空。諸法無所有。殃掘以偈問言。文殊法
0629b24: 王子。汝見空第一云云。文殊偈答諸佛如空。乃至
0629c01: 汝殃掘魔羅。云何能了知。殃掘說偈訶云云。爾時世
0629c02: 尊向文殊偈歎言。如殃掘魔說。菩薩行如是。乃至雄
0629c03: 猛如汝等。乃至授殃掘皈戒。第三卷初。佛告殃掘云
0629c04: 何為一學。乃至云何名為十。所謂十種力。是則聲聞
0629c05: 乘。斯非摩訶衍。大乘無量力。故佛不思議云云。○如
0629c06: 彼殃掘偈。具足云何名為一。一切眾生命。皆由飲食
0629c07: 住。是則聲聞宗。斯非摩訶衍。所謂摩訶衍。離食常堅
0629c08: 固。云何名為一。謂一切眾生皆以云云。又云何名為
0629c09: 三。所謂三種受云云。又四諦文中。集滅道三諦。初句
0629c10: 第三句。全同苦諦。第二句。集云第一畢竟恒。滅云第
0629c11: 一不變易。道云第一畢竟靜。其第四句。苦字換集字
0629c12: 滅字道字。即三諦偈也。○無垢施女經。西晉太康年
0629c13: 竺法護譯。佛說離垢施女經。無垢施女年十二歲。○
0629c14: 八大聲聞。即目連迦葉須菩提富樓那離婆多阿泥
0629c15: 樓豆阿難也。八大菩薩。謂除惡。寶幢。不迷見。障一切
0629c16: 罪。觀自在。辨聚。不迷行。并文殊也。○當入如是定。大
0629c17: 八人小八人。各住如色三昧。欲使一切人民於四聖
0629c18: 諦中得無礙慧。次迦葉念與我飲食。皆得無盡福報。
0629c19: 乃至涅槃。須菩提念使一切人民得阿蘭若。富樓那
0629c20: 念使得三昧。離婆多念使得不惡見。阿泥樓豆念使
0629c21: 得不疾樂。阿難念使人民聞法即解。文殊念樹葉婆
0629c22: 娑等出空無相無願等聲。除惡念使重罪輕受。寶幢
0629c23: 念使寶藏悉開。不迷見念使皆得阿耨菩提。障一切
0629c24: 罪念使五不障。觀自在念使皆得解脫。無有怖畏。
0630a01: 辨聚念使皆得辨才。不迷行念使皆不退菩提。○種
0630a02: 種彈訶。初難舍利弗智慧第一。次難目連神通。富樓
0630a03: 那說法。迦葉受食施者福。須菩提阿蘭若行。離婆多
0630a04: 坐禪。阿泥樓豆天眼。阿難多聞。次難八大菩薩云云。
0630a05: ○佛記女等。辨聚菩薩問佛。此無垢女幾時當得菩
0630a06: 提。佛言過不可數百千阿僧祗劫。當作佛。號無垢笑
0630a07: 憶念幢王如來。世界名無量淨玅功德莊嚴。無垢得
0630a08: 記散華說偈云云。○三難用涅槃五味。前第十九葉
0630a09: 分科。正難用涅槃五味。五時有三。初難五時。次難共
0630a10: 用頓等。第三難用涅槃五味。○已巳如前難。謂前五難。
0630a11: 是第二時中初引諸經文也。
0630a12: 次難。北地師五時。取提謂波利為人天教。合淨名般
0630a13: 若為無相教。餘三時不異南方。○提謂經。大唐內典
0630a14: 錄。有提謂波利經二卷。今藏中無。○六衰。即六賊六
0630a15: 根也。○鹿苑不應純半。謂鹿苑顯露是半。約秘密不
0630a16: 妨有滿。○第三經長壽品文善哉此總讚也。汝今下
0630a17: 次別讚分三。初讚過去。善男子下。二讚問現在。如是
0630a18: 問下。三讚問未來也。○般若非秘密。大論一百卷中。
0630a19: ○次難四宗前敘云。六者佛三藏學士光統立四
0630a20: 宗云云。○阿毗曇六因。言六因者。謂所作因。共因。自
0630a21: 分因。因。相應因。報因也。自分因大論名自種。餘名
0630a22: 同。○止觀第八記輔行三十五卷。○俱舍中因緣五
0630a23: 因性。唐譯俱舍云於六因內除能作因所餘五因是
0630a24: 因緣性。○大品十喻。在初品中。大論。第六卷釋。止觀
0630b01: 第五記輔行二十三卷。○具足八術。後籤云。常樂等
0630b02: 四及無常非無常等四總成八術也。○引楞伽經。楞
0630b03: 伽第二卷兩處明二通。此中引用是下半卷文。○止
0630b04: 觀第二記輔行第八卷。
0630b05: 四去取。○止觀第八記。在第九記。輔行三十七卷。○
0630b06: 二鳥遊止共俱不相捨離。大經合法云。是苦無常無
0630b07: 我等法。亦復如是。不得相離。○文云鳥有二種。一名
0630b08: 鴛鴦。二名鄰堤。○餘三亦爾。謂苦樂我也。○今言雙
0630b09: 遊等。疏云。生死具常無常。涅槃亦爾。在下在高。雙飛
0630b10: 雙息。即事而理。即理而事。二諦即中。中即二諦。非二
0630b11: 中。而二中。是則雙遊義成。雌雄亦成。事理雙遊。其義
0630b12: 既成。名字觀行。乃至究竟雙遊皆成。此中備有。凡凡
0630b13: 共行。凡聖共行。非凡非聖共行。○淨名云無慧方便
0630b14: 縛等。維摩問疾品文。
0630b15: 五判教相。○具如釋論偈。大論第五卷末云。有慧無
0630b16: 多聞。是不知實相。多聞無智慧。亦不知實相。多聞利
0630b17: 智慧。是所說應受云云。○又云。我初成佛等。在大經
0630b18: 長壽品。如前籤引。○頓教相頓教部。謂頓有二義。一
0630b19: 約部。二約教。約部別其華嚴。約教通於餘時。○下文
0630b20: 不定。亦復如是。下文云是名不定教相。非不定部。○
0630b21: 且借祕密助入此中。謂鹿苑顯露。是小非頓。故借祕
0630b22: 密中頓助。入此中。則鹿苑亦有頓義也。○龍宮三本。
0630b23: 龍樹入龍宮閱經。以上中二本非世所堪。但誦下本
0630c01: 荊谿云。既異壽量久成。不同阿含菩提樹下。任運在
0630c02: 。別圓教也。○如來現相。佛幻高相。菩薩說偈云。佛
0630c03: 身充滿於法界云云。○普賢三昧。謂普賢入如來藏
0630c04: 塵三昧。現微塵佛剎。世界成就。謂普賢說世界成就。
0630c05: 華藏世界。謂普賢說世界海。如天網分布。安住空。
0630c06: 毗盧遮那。謂普賢說此世界佛。如來名號。謂文殊說
0630c07: 十方世界佛名。四諦謂文殊說四諦名義。光明覺。謂
0630c08: 文殊說偈讚佛光明。菩薩問明。謂文殊問覺首等破
0630c09: 無明義。淨行。謂文殊答智首一切行願。若飯食時云
0630c10: 云。賢首品。謂文殊問賢首菩提心功德等。升須彌頂。
0630c11: 謂佛坐菩提樹。不起此座升須彌山。荊谿云。不動而
0630c12: 升。赴機得處。須彌頂讚歎。謂佛坐帝釋殿。法慧等十
0630c13: 菩薩各說偈讚佛。勝慧云。十住。謂法慧說十住。梵行
0630c14: 品。謂法慧說脩習梵行十法。發心功德。謂法慧答帝
0630c15: 釋問發心功德云云。荊谿云。發心所緣。是所觀境。具
0630c16: 三諦無性空。一切假。平等中。六說法是明法品。荊谿
0630c17: 云。明謂所證。法謂方法。○升夜摩天。佛升此天。請佛
0630c18: 入殿。功德林等。各說偈讚佛。功德林說十行云云。無
0630c19: 盡藏。謂功德林。復說十無盡藏品也。○升兜率讚歎。
0630c20: 金剛幢等讚佛。金剛幢說十迴向。○他化天十地品。
0630c21: 謂金剛藏說。用十地對諸天王。十定品。謂普賢說入
0630c22: 十種三昧。十通。普賢說十種神通。又說十種忍。阿僧
0630c23: 祗品。佛為心王菩薩說阿僧祗無量至不可說不可
0630c24: 說劫。稱讚普賢功德無量。壽量品。謂心王說比較世
0631a01: 界劫數長短也。菩薩住處謂心王說東北方清涼山。
0631a02: 文殊與萬菩薩住處。不思議法品。謂蓮華藏菩薩說
0631a03: 不思議如來玅德。相海品。謂普賢說如來十身。一一
0631a04: 皆有十華藏世界微塵大人相。隨相光明。謂佛告寶
0631a05: 手說。隨好光明。照十佛剎塵世界。普賢行。謂普賢說
0631a06: 脩行十法等。佛放光明。名如來出現普賢說遮那本
0631a07: 願。第八會離世間品。謂普賢說廣列菩薩雜行。第九
0631a08: 會逝多林。即給孤獨園也。說入法界品。○初破三途。
0631a09: 後達常住。止觀第一卷上云。漸亦知實相。實相難解。
0631a10: 漸次易行。先脩歸戒。邪向正。止火血刀。達三善道。
0631a11: 次脩禪定。止欲散網。達色無色定道。次脩無漏止三
0631a12: 界獄。達涅槃道。次脩慈悲達菩薩道。後脩實相達常
0631a13: 住道。○若如提謂等。佛祖統紀云。佛說五戒。人天之
0631a14: 教。正是顯露。提謂得忍。聞小證大。乃是不定。是為顯
0631a15: 露不定教也。
0631a16: 二約觀門。皆須諳臆。諳。烏舍切。記也。憶也。悉也。曉也
0631a17: 練歷也。臆。胸臆也。謂皆諳練於胸臆中也。○語頓則
0631a18: 始終俱有。謂始自華嚴。終至法華涅槃。皆有頓也。語
0631a19: 漸又三種不同。謂初約始終。共名為漸。二約人在教
0631a20: 以判為漸。三從方等之初。至法華前皆名為漸。○前
0631a21: 之兩文互彰。謂方便文少末無量義文少始。故云互
0631a22: 彰也。後云該始末。謂信解文委領始終五味。故該始
0631a23: 末。○近代釋云。指清涼大師玄談明依時有十。故云
0631a24: 不云日數。○引地經云。玅樂引地論云。佛成道後。第
0631b01: 二七日說華嚴也。新疏賢首大師造。○五分律第七
0631b02: 日。玅樂云五分八七日。荊溪云。機見不同。不須和
0631b03: 會。今經三七。是終窮極教。故且依之。○今佛亦爾。文
0631b04: 句引雲疏云。當知今佛在菩提樹。亦說法華云云。玅
0631b05: 樂辨云。若以佛慧為法華。則始終俱有。若以會歸為
0631b06: 法華。則終有始無。故知彼佛在樹下。初說佛慧為法
0631b07: 華耳。而小雲未曉斯旨便以初成顯說會歸者。不然
0631b08: 云云。○因果經略同。謂因果經云。三七思惟。略同玄
0631b09: 文引今經三七思惟也。○表三周也。玅樂云。此與因
0631b10: 果經意大同。因果經第三卷云。爾時如來於七日中。
0631b11: 一心思惟。觀於樹上。而自念言。我所得法甚深難解。
0631b12: 唯佛與佛乃能知之。一切眾生云何能解。今我若為
0631b13: 轉法輪。彼必不信。誹謗墮苦。我寧入涅槃云云。○約
0631b14: 大機約小機。玅樂云。機見不一。大小分途。小見三七
0631b15: 停留。大始終無改。○初後兩味不同。佛祖統紀中
0631b16: 有嚴華二味四機論。○初約機具得二名。統紀云。若
0631b17: 當體圓頓得悟者。即破無明。入圓初住。此是醍醐。若
0631b18: 初心人。雖聞大教。始入十信。最是初味。名之為乳。圓
0631b19: 教內凡六根清淨。但斷見思塵沙。以未破無名。故但
0631b20: 名乳。○五味分別名乳教。統紀云。當知謂華嚴為乳
0631b21: 者。正約從頓開漸施設化之意。○如聾如。統紀三
0631b22: 七擬機云。今作二義。一者三七初分永無。此如來擬
0631b23: 宜之化意。二者後分則有狀如聾。此如來擬宜之
0631b24: 化事。法數中聾明三義。○即是次第相生。謂相生
0631c01: 有二。約教論相生。約機論相生。此中即約機也。○並
0631c02: 寄對小等。統紀云。此為身子等一類小機云云。○般
0631c03: 若中亦加此二人。輔行云。佛欲以大空並小空。大智
0631c04: 並小智。故令二人轉教。○並在十二年前。統紀云。以
0631c05: 鹿苑十二年。在方等前也。○以時長通至於後。文句
0631c06: 記云。自古共云華嚴時長。若爾乃是結集後教至般
0631c07: 若來。方可得云令諸比丘成十大心。此乃義當轉教
0631c08: 時也。故云時長。○出入無難。法數云。出入有約機約
0631c09: 教約喻。各論出入云云。故知古人。即開善也。○二經
0631c10: 起盡是同。謂法華以本二門為初後二分。涅槃正
0631c11: 說開為四段。初三斷奠聲聞。後但明於涅槃義用。是
0631c12: 故二經起盡是同。○先勝三脩。謂常樂我也。斷奠聲
0631c13: 聞開也。後三十六問等。顯本也。法數云。涅槃以勝
0631c14: 三脩斥劣三脩。斷奠聲聞入祕密藏。亦如法華斷奠
0631c16: 涅槃義。謂長壽品乃至菩薩大眾所問品。明涅槃行。
0631c17: 謂現病品乃至高貴德王品。明涅槃用。謂師子吼品
0631c18: 至憍陳如品。○且置前三。謂欲明半滿相成。且置前
0631c19: 頓漸不定三也。○五味則一道豎進等。此釋玄文破
0631c20: 南師但用五味。北師偏用半滿。今家以五味成半滿。
0631c21: 半滿成五味。故云味味皆有半滿。祕密不定。此相成
0631c22: 釋義。一往如此。非謂法華中有前四味祕密不定也。
0631c23: ○權實俱遊行藏得所。謂五味半滿俱用故云俱遊。
0631c24: 五味半滿相成謂之行。謂相成法華醍醐滿字也。唯
0632a01: 四味半滿謂之藏。謂不至法華醍醐滿字也。又俱
0632a02: 遊論相成行藏論用捨也。○不同古人。指但用五味
0632a03: 古人。即定林等至光宅。偏用半滿古人。即菩提流支
0632a04: 也。○華嚴頓滿。謂圓別也。方等半滿。謂圓別通為滿。
0632a05: 唯藏為半也。般若中滿。謂圓別也。通又為半。後籤云。
0632a06: 如般若部對二乘半以明滿。法華時滿唯一圓也。○
0632a07: 或單或帶。謂單是鹿苑。帶是方等般若。方等帶藏半。
0632a08: 般若帶通半也。法華廢半明滿。易知故略。○不同舊
0632a09: 人等。謂定林等用從牛出乳。譬三藏十二年前有相
0632a10: 教。乃至用從熟酥出醍醐。譬涅槃常住教。又菩提流
0632a11: 支十二年前皆半。十二年後皆滿。○準不思議境界
0632a12: 經。今大藏中大方廣佛華嚴不思議佛境界經。又有
0632a13: 大方廣如來不思議境界經。○法性論明中下二根
0632a14: 入法界。謂鈍菩薩三處入法界。上根在般若。中根在
0632a15: 法華。下根在涅槃。○般若三百比丘得記。大論第四
0632a16: 十卷。○敦逼文者。不論會中實有此人。實無此人。佛
0632a17: 欲其深信大法。故作此語。以為敦逼。所敦即是住果。
0632a18: 住果聖人自無不信。然必須如來敦逼。方肯入大。○
0632a19: 大瓔珞譬喻品。是菩薩瓔珞經。此出第九卷。譬喻品
0632a20: 即第三十一品。已巳發菩提心。玅樂云。此乃三藏菩提
0632a21: 之心。機未合時。若聞三身。理合生謗云云。○迦留陀
0632a22: 夷結戒緣起。增一阿含四十六卷。迦留陀夷顏色極
0632a23: 黑。雨天乞食。驚長者婦。佛制一坐而食。過日中不食。
0632a24: ○又如身子等。增一阿含十八卷。爾時舍利弗遊於
0632b01: 摩瘦本生之處。身遇疾病。極為苦痛。時唯均頭沙彌
0632b02: 供給云云。帝釋知舍利弗心中所念。來至精舍供養。
0632b03: 舍利弗止之。帝釋躬自除糞。弗即疾入涅槃。地震天
0632b04: 華云云。帝釋集香耶維尊者身。而收舍利。及衣。而
0632b05: 付均頭沙彌。沙彌捉衣舍利。往至阿難所。白言。我
0632b06: 師滅度。今持舍利衣奉上世尊。阿難將沙彌至佛
0632b07: 所云云。佛告曰。舍利弗用戒身般涅槃乎。阿難云非
0632b08: 也云云。但舍利弗。恒喜教化說法。我今憶此深恩。故
0632b09: 愁悒耳。佛止曰。有生有死。過去諸佛。盡非滅度乎。○
0632b10: 五分不滅等。前籤云。小乘云不滅者。以無作之業。至
0632b11: 未來世。名為不滅。非常住不滅也。增一第九在第十
0632b12: 八卷。○是方等陀羅尼下卷。今大藏中方等陀羅尼
0632b13: 經有四卷。此引在第二卷。
0632b14: 二就益不益中。於二緣如乳。謂即二味四機中後二
0632b15: 機名二緣也。○於小如乳。於大如醍醐。統紀華嚴二
0632b16: 味四機。一者純教法身。即是分證中道四十一位。此
0632b17: 名醍醐。二者凡夫大根。入圓初住證一分中道以去。
0632b18: 亦名醍醐。三者始入十信。雖但破四住。未破無明。但
0632b19: 名為乳。四者小根聾。全生如乳。○及別圓兩教俱
0632b20: 有五味次第等。如下文中。教教各判五味等。○此取
0632b21: 相生次第等。元草堂云。相生喻教。濃淡喻機。喻教則
0632b22: 有次第。從頓開漸漸入轉深。終會於圓。喻機則有優
0632b23: 劣。初自聾彈訶。淘汰而卒至得記。○如三百比丘。
0632b24: 即般若中三百比丘得記是也。具如止觀第三記輔
0632c01: 行第十四卷。○般若付財文句云。般若是委業。信解
0632c02: 品記云。付財在法華中。又云於佛即是付財。二乘自
0632c03: 謂加說。
0632c04: 玄籤證釋卷第十終
