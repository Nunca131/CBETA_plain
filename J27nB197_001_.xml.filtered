0391a01: 博山語錄集要序
0391a02: 佛祖之道如金剛王寶劍
0391a03: 得之不易用之不易付之
0391a04: 亦不易以其皆不易也故
0391a05: 傳持斯道者實鮮其人而
0391a06: 魚目混珠山雞冒鳳者嘗
0391a07: 半天下也我曹洞一宗盛
0391a08: 於唐哀於宋至元似復盛
0391a09: 而實衰其故蓋難言之也
0391a10: 自
0391a11: 元朝初雪庭裕公奉
0391a12: 詔住少林天下學者翕然
0391a13: 宗之歷傳至萬曆改元小
0391a14: 山書遷化
0391a15: 詔幻休潤補其席四方之
0391b01: 腰包而至者如鳥投林如
0391b02: 魚赴壑而潤公乃講習評
0391b03: 唱為事大失眾望時有蘊
0391b04: 空忠和尚先事小山老人
0391b05: 有年受其密印歸隱旴江
0391b06: 之廩山天下不得而物色
0391b07: 之壽昌先師從其薙落後
0391b08: 蒙記始為弘揚既得博
0391b09: 山來公繼之其道遂大行
0391b10: 於世師苦參日久備嘗險
0391b11: 阻故其言功夫為獨詳其
0391b12: 慧光渾圓辨才無礙波瀾
0391b13: 浩蕩莫窺涯際故學者多
0391b14: 望洋而退其門庭緊密金
0391b15: 鋀立辯高提祖印不妄許
0391c01: 可故假雞聲韻者不得冒
0391c02: 渡關津而惑亂群聽也余
0391c03: 因先師遷化後曾相依三
0391c04: 載雖無所得於師然三載
0391c05: 之中未見其一語滲入情
0391c06: 識但勉以向上事則師之
0391c07: 有造於余也大矣及余隱
0391c08: 荷山師自石鼓歸道經建
0391c09: 州晤於光孝寺師曰壽昌
0391c10: 塔掃也未余曰掃即不廢
0391c11: 秪是不許人知師曰恁麼
0391c12: 則偷掃去也余曰賢秪如
0391c13: 此和尚又作麼生師曰掃
0391c14: 即不廢秪是不曾動著余
0391c15: 曰和尚卻似不曾掃乃一
0392a01: 笑而別及師滅其語錄浩
0392a02: 繁連編累牘流通為難故
0392a03: 遐方僻壤聞師之名向師
0392a04: 之化而語錄實未嘗觸於
0392a05: 目者有之余自壬午秋歸
0392a06: 錫石鼓乃因渾朴上人之
0392a07: 請僭僣於全錄中擇其精要
0392a08: 類而合之視全錄僅十之
0392a09: 三然簡而易行約而易致
0392a10: 使天下學者即是窮之可
0392a11: 以見其大全使知博山之
0392a12: 道其廣大深密有如此非
0392a13: 癡守一橛者可恍惚其萬
0392a14: 一也嗚呼廣陵散不復作
0392a15: 矣今幸其譜猶存安得於
0392b01: 涼風白月中再聞斯曲乎。
0392b02: 時
0392b03: 崇禎癸未春正月燈節日
0392b04: 住福州鼓山湧泉禪寺
0392b05: 傳曹洞正宗沙門元賢
0392b06: 題於所居之嚬呻齋
0392b07: 
0392b08: 
0392b09: 
0392b10: 
0392b11: 語錄集要目錄
0392b12: 第一卷
0392b13: 博山語錄
0392b14: 第二卷
0392b15: 董巖語錄
0392b16: 第三卷
0392b17: 大仰語錄鼓山語錄
0392b18: 天界語錄答問
0392b19: 第四卷
0392c01: 拈古頌古
0392c02: 贊禪警語
0392c03: 第五卷
0392c04: 書文
0392c05: 序疏
0392c06: 第六卷
0392c07: 偈
0392c08: 
0392c09: 
0392c10: 
0392c11: 
0392c12: 
0392c13: 
0392c14: 
0392c15: 
0392c16: 
0392c17: 
0392c18: 
0392c19: 
0392c20: 
0392c21: 
0392c22: 
0392c23: 
0392c24: 
0392c25: 
0392c26: 
0392c27: 
0393a01: 博山無異大師語錄集要卷一
0393a02: 首座成正　錄
0393a03: 博山語錄
0393a04: 師住博山有年未嘗開法後因禪衲輳集四眾啟
0393a05: 請乃陞座拈香云此一瓣香金藏雲而嚴枝幹香
0393a06: 水海以潤根株龍樓迎瑞而紫氣飛騰寶殿籠煙
0393a07: 而祥雲遍布爇向爐中端為祝延
0393a08: 今上皇帝聖壽萬安
0393a09: 皇后齊年
0393a10: 太子千秋福基同華藏以莊嚴壽筭共毘盧而等量
0393a11: 更祈檀那衍慶海眾安和此一瓣香淨明日月曠
0393a12: 蕩乾坤空覺性而無佛無生薰萬彙而有因有果
0393a13: 爇向爐中專伸供養
0393a14: 壽昌堂上本師無明大和尚用酬法乳之恩斂歛衣就
0393a15: 座白椎竟師乃曰佛不求佛心不傳心如水與水
0393a16: 似金博金會得也目前包褁山闊猿長嘯會不得
0393a17: 也目前包褁林疏鳥不驚會不會總目前包褁空
0393a18: 宣無相偈即此包褁也須包褁水操沒弦琴諸昆
0393a19: 仲於此徹去以須彌山作四大海白浪滔天以四
0393a20: 大海作須彌山紅塵滿地烹虛空之髓而滋味恒
0393a21: 新挑水底之燈而光明亙大這裏無加芒索個中
0393a22: 何用金針所以道指南一路智者知疏向上一機
0393a23: 石人撫掌開彌勒之樓閣而行願重重踏毘盧之
0393a24: 頂門而毫光爍爍到此則步步通玄智不能知識
0393a25: 不能識諸昆仲此是故鄉景象若肯就路還家便
0393a26: 得轉身歸父還肯麼自是不歸歸便得五湖煙景
0393a27: 有誰爭。
0393b01: 上堂傾湫倒嶽大地全收土揚灰纖塵不立全收
0393b02: 則該羅廣博須知白晝雞鳴不立則澹泊虛明誰
0393b03: 解紅塵犬吠是佛亦打是魔亦打管甚船來陸來
0393b04: 饑也一餐飽也一餐且喜柴乾水便沒蹤跡莫藏
0393b05: 身一雙赤手逢人且乞一文藏身處沒蹤跡兩朵
0393b06: 攢眉遇佛堪消三拜吾在藥山二十餘年方明此
0393b07: 事親言出親口莫使外人聞諸人藏身處博山總
0393b08: 知博山藏身處諸人不知諸昆仲今日在此法筵
0393b09: 不免覿面相呈若到諸方逢人不得錯舉珍重。
0393b10: 上堂冬不寒臘後看老儂不愛雪稚子哭衣單惟有
0393b11: 東村一箇沒傝漢髼頭垢面赤手空拳寒不怕
0393b12: 寒熱不怕熱最冷唱個雪詞兒最饑做箇糶米漢
0393b13: 無一文錢要與天下人鬥富無一分色要與大地
0393b14: 人爭妍有時在十字街頭倒騎鐵馬有時在西洋
0393b15: 大海逆上須彌有時在烈火燄中嚼冰嚙雪有時
0393b16: 在紅塵堆裏掐搯草挑燈有時指東話西有時呼南
0393b17: 為北將三乘法塹以作門牆指十地菩薩而為眷
0393b18: 屬諸昆仲斯人還合伴不合伴復笑云已巳被博山
0393b19: 收下了也。
0393b20: 上堂至理不渝至功不宰至道不形至了不辦於此
0393b21: 四句相應便做箇洒落衲僧眼不染玄黃腳不沾
0393b22: 泥水意不緣諸法舌不親玄旨到此則圓機普應
0393b23: 玄度該通淨體無依靈明絕待所以玄沙大師云
0393b24: 羅籠不肯住呼喚不回頭古聖不安排至今無處
0393b25: 所諸昆仲今時禪者不信自心是佛向外求佛不
0393b26: 信自心具足諸法向外求法既昧自心縱有弘為
0393b27: 皆生死之業耳又當知求佛求法即有所依既有
0393c01: 所依於自心不得自在譬如窮子伶俜辛苦乞食
0393c02: 自濟昧卻衣裏無價寶珠豈智者乎夾山大師偈
0393c03: 云勞持生死法惟向佛邊求目前迷正理撥火覓
0393c04: 浮漚無事久立珍重。
0393c05: 誕日上堂本無今有笑看鏡裏狂花本有今無攪動
0393c06: 巖前湛水一片白雲瀰漫幾多花鳥迷蹤拶碎虛
0393c07: 空爐烹煎佛祖高揮寶劍草鞋救取貓兒還他
0393c08: 一個皮囊贏得五湖明月所以大覺世尊捨王官
0393c09: 入雪山睹明星開道眼於三七日中思惟是事然
0393c10: 後開權顯實說三乘法及至末後拈花示眾便云
0393c11: 有教外別傳簡點將來如夢境相似博山生居黎
0393c12: 庶無王官可捨遊化東土無雪山可入大地黑暗
0393c13: 無明星可睹奴郎不辨無道眼可開然則貴賤雖
0393c14: 殊要且頭腦相似自幼便可憐生二十以前成家
0393c15: 樂業二十以後花擘家財三十以前向北鬱單越
0393c16: 解三玄戈冑三十以後在南贍部洲碎五位鎗旗
0393c17: 四十以前你要去我鉤兒鉤你博山卻不鉤你任
0393c18: 你千里萬里四十以後你要住我有錐兒錐你博
0393c19: 山卻郤不錐你任你在蟭螟眼裏今日正當四十歲
0393c20: 鉤錐一齊息博山不在這裏博山有一塊古地基
0393c21: 自天台韶國師開創以來千有餘載雲峰信道者
0393c22: 克紹相繼亦數十餘年今日在此說法是本有今
0393c23: 無耶諸人面前不得說夢是本無今有耶諸人面
0393c24: 前不得說夢看破夢境時如何諸人面前不得說
0393c25: 夢何以故個中求其生無生不可得滅無滅不可
0393c26: 得有本有不可得無本無不可得又將何而為壽
0393c27: 也以諸佛身眾生身為壽聖凡不可增減以過去
0394a01: 劫未來劫為壽日月不可遷移以妙高峰娑竭海
0394a02: 為壽燥濕不可損壞以盡虛空遍法界為壽天地
0394a03: 不可覆藏然雖如是今日因甚麼喚作四十歲良
0394a04: 久云棲鳳巖前雲霧捲伏牛山下古今傳。
0394a05: 上堂神藏禪師云知而無知不是無知而說無知良
0394a06: 遂禪師云良遂知處諸人不知諸人知處良遂總
0394a07: 知荷澤禪師云知之一字眾妙之門高峰禪師云
0394a08: 知之一字眾禍之門諸大老敲唱傍提各具一隻
0394a09: 眼博山今日不惜唇吻從頭註解秪要告報諸人
0394a10: 知而無知頭腦相似不是無知而說無知火燒眉
0394a11: 毛救取一半良遂知處諸人不知大似壓良為賤
0394a12: 諸人知處良遂總知多知老翁莫與相見知之一
0394a13: 字眾妙之門把手牽不入知之一字眾禍之門腳
0394a14: 頭腳底知字亦不惡諸昆仲博山恁麼註解還會
0394a15: 博山意麼然雖如是博山決不恁麼道無知而知
0394a16: 為之知知知之為知不知為不知諸昆仲還有不
0394a17: 向知上作活計另有超群拔萃者麼當知水琴松
0394a18: 韻堪傳赤子之心赤尾金鱗不墮漁人之手且道
0394a19: 與古人同耶異耶復云東西南北十萬八千。
0394a20: 臘八日上堂維那白椎云法筵龍象眾當觀第一義
0394a21: 師云第一義作麼生觀覷著則眼瞎嗅著則腦裂
0394a22: 舉步絕行蹤動念非生滅眼色耳音聲心忘思路
0394a23: 絕古今諸聖賢同途而異轍中峰水底琴馬師天
0394a24: 上月投子手中油趙州庭前柏博山無可示梅花
0394a25: 枝上洩吐翠與含芳凝寒傲霜雪清香滿十方觸
0394a26: 著通身血捶手哭蒼天浮杯老結舌諸昆仲當時
0394a27: 釋迦文佛於臘月八日抖碎虛空七花八裂盡大
0394b01: 地無一人會得所以寶坊云不是凌行婆怎解同
0394b02: 心結。
0394b03: 上堂在迷迷悟在悟悟迷從來迷悟似迷今日悟迷
0394b04: 非悟迷悟兩頭拽斷聖凡更復何言剔起眉毛惜
0394b05: 取眼中瞳子綻開衣線露出鐵石心肝燈籠與露
0394b06: 柱相交佛殿共三門鬥額赤手團成泥彈子紅爐
0394b07: 煉就鐵饅頭一任東擲西拋畢竟埋光鏟彩從教
0394b08: 野狐精巖中脫殼轉轉不錯笑殺赤鬚老胡要知
0394b09: 水牯牛山下投胎卓卓全該須是溈山大士諸昆
0394b10: 仲溈山大士作水牯牛博山頭角生已巳久矣還有
0394b11: 人證盟也未良久云達磨大士來也放過一著。
0394b12: 元旦上堂春風纔動春花開春雨相催春水來惟有
0394b13: 通玄峰頂石依前白蘚與青苔大眾如何是新年
0394b14: 頭佛法復云東西林下鳥添得好音聲。
0394b15: 解制上堂誰云結制仍解制縱有成規俱不是當空
0394b16: 拋下雲門柴雪浪銀花匝地開簡得多年破木杓
0394b17: 鷂子飛過新羅國你既無心我也休後代兒孫笑
0394b18: 酒樓香巖粥飯長行者擊竹有聲聾兩耳翻思昔
0394b19: 日老靈雲一見桃花眼睛誰是迷兮誰是悟春
0394b20: 風觸著珊瑚樹誰是悟兮誰是迷具足從前自家
0394b21: 底心不心兮物不物連書幾個向空咄諸昆仲因
0394b22: 甚麼書幾個向空咄復合掌云我不敢輕於汝汝
0394b23: 等皆當作佛。
0394b24: 上堂諸昆仲凡心入覺須善用心不善用心魔得其
0394b25: 便所以一個計字出九十六種外道一箇著字出
0394b26: 五十蘊魔及魔王眷屬等具在教乘不可不知經
0394b27: 云譬如有孔隙處風則能入搖動於物而不自在
0394c01: 菩薩亦爾若心有間隙心即搖動而不自在乃至
0394c02: 成就皆魔業耳何謂魔也歡喜是魔也煩惱是魔
0394c03: 也昏沉是魔也掉舉是魔也懼動是魔也厭靜是
0394c04: 魔也喜談論是魔也愛遊行是魔也乃至斥像毀
0394c05: 經破律犯戒拈頌機緣擅開異解詩賦詞章文藝
0394c06: 雜學併貪求說法悉是魔也所以博山教諸昆仲
0394c07: 提一則無意味公案蘊在八識田中當下不知有
0394c08: 血肉身心前境不知有山河大地非內非外滾作
0394c09: 一個疑團行不知行坐不知坐如一人與萬人敵
0394c10: 又如心心常似過橋時直須發明此事到磕著撞
0394c11: 著打破疑團通身是眼縱遇釋迦大師摩頂授記
0394c12: 佛亦不做何況魔軍而能入耶諸昆仲如斯會去
0394c13: 誰不丈夫雖然如是事怕有心人直須當下一念
0394c14: 無生超彼三乘權學等見若將心令無心卻成有
0394c15: 直須覓心了不可得即證超魔法門。
0394c16: 上堂水流濕火就燥是水有魚是林有鳥喫飯咬著
0394c17: 舌頭解道青天不用掃諸昆仲須自了同個夜兮
0394c18: 同箇曉試將此語播諸方謾道荒田不揀草更看
0394c19: 雲門拄杖子化為龍吞卻山河大地了諸昆仲且
0394c20: 道博山即今在甚麼處良久云深固幽遠無人能
0394c21: 到下座。
0394c22: 開光解制上堂九十日期今已巳解百千三昧許誰知
0394c23: 畫龍未必乘雲去可惜人間十二時十二時辰彈
0394c24: 指過眨起眉毛還是錯衲衣撩起伴雲眠磐陀石
0394c25: 上松花墮聞見清兮清亦非法身無病不求醫頂
0394c26: 門突出摩醯眼夜半烏雞帶雪飛帶雪飛兮貴回
0394c27: 互金鳳不棲無影樹縱橫十字數將來佛祖位中
0395a01: 留不住留不住兮劈面來兔角龜毛眼裏栽今朝
0395a02: 拄杖橫挑出那個男兒肯活埋諸昆仲今乃解制
0395a03: 之辰遇無量壽如來為汝諸人普作佛事放大光
0395a04: 明炤十方國土無所障礙更以無礙神力將極樂
0395a05: 娑婆融成一界若說是淨土卻郤是娑婆若說是娑
0395a06: 婆即是淨土且道無量壽如來畢竟居何國土今
0395a07: 日博山親指出分明一點座中圓。
0395a08: 上堂僧問金鐘纔扣雲堂已巳露真風法鼓重鳴海眾
0395a09: 更申敗缺正當恁麼時和尚如何結案師卓拄杖
0395a10: 曰山水之間得渠儂力進曰某甲從此信入去也
0395a11: 師云信後如何進曰向後與和尚更道師云分作
0395a12: 兩橛作麼又僧問昔九座大師云我今日向孤峰
0395a13: 絕頂駕一隻鐵船截斷天下人要津秪如和尚今
0395a14: 日又作麼生師云銕船即且置闍黎要津呈似老
0395a15: 僧看進云爭奈學人不會何師云不會請人裁進
0395a16: 云恁麼則剛道是龍猶不信等閒奪得始驚人師
0395a17: 云閒言語復曰諸昆仲佛法不是容易博山三十
0395a18: 年來實際理地洞然無礙事法中較量與理矛盾
0395a19: 者尚多即今與諸昆仲陞堂入室結個粥飯因緣
0395a20: 於此座上問來荅去如鳥云空如鼠云唧雖有其
0395a21: 聲究竟將來都無實義豈但無益恐成賺誤若是
0395a22: 祖師門下客要知祖師行徑方有說話分單明自
0395a23: 己巳底不知有古佛家風此人有眼無身若明得古
0395a24: 佛家風不知自己巳用處此人有身無眼直饒坐斷
0395a25: 兩頭不通凡聖轉身氣急猶在半途更須知有全
0395a26: 提時節始得大丈夫兒步入重玄睜開隻眼解作
0395a27: 家活用不乖方斂歛沙界于毫端纖塵匪礙耀珠光
0395b01: 於域內洞鑒無遺如日月光遠近斯炤拈拄杖云
0395b02: 還有恁麼衲僧麼僧問透網金鱗因甚猶滯水師
0395b03: 云度盡無餘影還他越涅槃進云恁麼則縱橫滄
0395b04: 海闊騰躍萬波隨師云作麼生說箇騰躍底道理
0395b05: 進云分明頭角久春江雨露微師云念文章可惜
0395b06: 許師復拈拄杖云還有問話者麼眾無對復曰今
0395b07: 日老僧失利。
0395b08: 誕日上堂僧問莊子八千椿正眼觀來猶存數量大
0395b09: 通塵點劫衲僧門下尚在半途壽等虛空泯絕途
0395b10: 量一句請和尚指示師云玄沙元是謝家郎進云
0395b11: 和尚與玄沙同生去也師云年年桃李樹處處白
0395b12: 紅花進云這箇且置秪如當時韓文公問大顛和
0395b13: 尚尊壽多少顛提數珠云晝夜一百八今日座中
0395b14: 諸大檀越或問和尚法臘多少和尚如何應對師
0395b15: 曰漩復黃河水進云如是則和尚與大顛人有今
0395b16: 昔壽無兩般去也師曰乾三長坤六短進云冰桃
0395b17: 雪藕非為敬直奮空拳上法王時如何師曰坤在
0395b18: 上乾在下僧禮拜云謝和尚荅話師乃曰天地旋
0395b19: 山河走石女生兒世間希有白向本爺娘乾坤兩
0395b20: 眉皺今日無端舉似人灼然笑破虛空口諸昆仲
0395b21: 若道博山有生是不諳佛法若道博山無生是不
0395b22: 諳世法生與無生拈放一邊且道四大色身從甚
0395b23: 麼處得來良久云乾闥婆神無限樂宮商不與世
0395b24: 和同首座問石女生兒得幾個師曰五男二女進
0395b25: 云和尚生身父母在甚麼處師喝一喝下座。
0395b26: 佛成道日上堂僧問雪覆千山無點白雲空萬里絕
0395b27: 纖埃未審甚麼人到此境界師曰無縫襖子足風
0395c01: 涼進云向上更請和尚道師云秦望嶺頭雲楚人
0395c02: 那得見進云還許學人進語也無師云試說看進
0395c03: 云恁麼則禮拜去也師不顧復云法本法無法庭
0395c04: 前瑞草和根拔無法法亦法黃河九曲金沙混流
0395c05: 今付無法時釋迦鼻孔長多少法法何曾法瞞博
0395c06: 山一點也不得諸昆仲釋迦大師四十九年橫說
0395c07: 豎說逆說順說誰人奈得渠何及入涅槃時以虛
0395c08: 空為口滄海為舌日月星辰為莊嚴山河大地為
0395c09: 聽眾橫說豎說逆說順說要且無人得聞博山今
0395c10: 日在此座上橫說豎說逆說順說誰人奈得博山
0395c11: 何博山今日不待涅槃即此座筵以虛空為口滄
0395c12: 海為舌日月星辰為莊嚴山河大地為聽眾橫說
0395c13: 豎說逆說順說要且無人得聞這裡有些子淆訛
0395c14: 諸昆仲過去釋迦大師所說法要無人得聞即且
0395c15: 置現在博山所說法要因甚無人得聞這裏若緇
0395c16: 素得出許你親見博山既見博山即見釋迦大師
0395c17: 若緇素不出縱見釋迦大師要且不見博山何以
0395c18: 故有口非干舌無錢卦不靈下座。
0395c19: 上堂撲落非他物縱橫不是塵山河并大地全露法
0395c20: 王身古人恁麼悟去大似喫常住飯作自己巳事博
0395c21: 山則不然行年四十九皮骨若枯柳四大體自如
0395c22: 面南看北斗博山恁麼道大似喫自己巳飯作常住
0395c23: 事徐六擔板各見一邊更有一偈為之解嘲不免
0395c24: 總說向大眾去也祖父田園自家產業匪守珍御
0395c25: 不生下劣纔涉思惟平地遭醉酒臥街證龜成
0395c26: 鱉博山恁麼道早作死馬兒醫汝等諸人也不得
0395c27: 鑽龜打瓦珍重首座云某甲不似和尚師曰汝又
0396a01: 作麼生進云行年三十七通身赤骨律不喫常住
0396a02: 飯砵盂兩度濕師云卻郤是汝來得要且不會老僧
0396a03: 意在。
0396a04: 上堂僧問蟄戶將開海門雷震敢問和尚一池鱣鮪
0396a05: 何時際會風雲師云拄杖時常頭點空進云興波
0396a06: 作浪時如何師云闍黎腳跟下水深多少僧咦曰
0396a07: 透網金鱗雖振鬣沖霄丹鳳不遺苞師云更須按
0396a08: 下雲頭始得又僧問乍入叢林蒙師命往白下請
0396a09: 有字經敢問和尚無字經命向甚麼處請師云磕
0396a10: 破髑髏僧禮拜師曰便秪如此耶出去又僧問近
0396a11: 闡宗猷既非臨濟溈仰不是法眼雲門未審香火
0396a12: 因緣從誰結得師曰渡河落影子進云大好山頭
0396a13: 一針鋒地容盡大地衲僧因甚麼這坐具也容不
0396a14: 下師云闍黎曾到峰頭麼進云已巳拈玉線芒請露
0396a15: 金針穴師云急著眼覷進云更有話問請師垂慈
0396a16: 師云不妨舉著進云如何是功師云三人同一春
0396a17: 進云如何是共功師云力士舁杖鼓進云如何是
0396a18: 功功師云猢猻上露柱進云不得敲唱雙舉請示
0396a19: 正中妙挾師云高低雲遶樹進云謝師答話去也
0396a20: 師云遠近鳥啣花師復曰春日山多霧樵人路徑
0396a21: 迷縱然得入戶腳下有黃泥諸昆仲冰厚三尺非
0396a22: 一日之寒水漲千溪非一日之雨朝聞夕死非一
0396a23: 日之功立地成佛非一日之行所以釋迦大師曠
0396a24: 大劫來難行能行難忍能忍為我等故修諸苦行
0396a25: 成就無上正真之道正為我等今日事且道今日
0396a26: 事又作麼生若向今日會去與釋迦大師共一皮
0396a27: 袋子豈但釋迦大師與恒沙諸佛共一皮袋子一
0396b01: 心一智慧力無畏亦然于彈指頃成就無量無邊
0396b02: 妙行具足無量無邊莊嚴圓滿八萬四千諸波羅
0396b03: 蜜門其或未然而言凡聖齊同如持爝火擬比太
0396b04: 陽又如初生鳥鶵欲沖霄漢多不自諒也首座曰
0396b05: 和尚道冰厚三尺非一日之寒冰解後如何師曰
0396b06: 七花八裂進云水漲千溪非一日之雨天晴後如
0396b07: 何師云石頭露也進云朝聞夕死非一日之功如
0396b08: 何是無功之功師云闍黎向上覷著進云立地成
0396b09: 佛非一日之行如何是無行之行師曰著衣吃飯
0396b10: 未為分外進云和尚皮袋子與釋迦大師皮袋子
0396b11: 重多少師云半斤八兩。
0396b12: 上堂僧問今在人天眾前作麼生相見師云是水東
0396b13: 流進云和尚安住在甚麼處師云門前剎竿二丈
0396b14: 五進云花落月明時又作麼生進步師云憑闍黎
0396b15: 跳躑進云石泉一線水源從何處來師云喉嚨下
0396b16: 進云流向甚處去師云頂門上進云高低物象一
0396b17: 顧齊平遠近音聲眾響斯應是何人境界師云沒
0396b18: 來繇漢進云幽閒鬼如何殺得師云借闍黎刀看
0396b19: 僧擬議師振聲一喝師復云明暗交參正偏綺互
0396b20: 言中有響句下無私揭開雲霧見青天畢竟是誰
0396b21: 遭點額龍門萬丈笑看足下風雲金彈一丸播弄
0396b22: 手中戲具古人道一人所在亦到拄杖子不會諸
0396b23: 人卻郤會得半人所在亦到拄杖子會得諸人不會
0396b24: 所以道石人機似汝也解唱巴歌汝若似石人雪
0396b25: 曲也應和恁麼商量惟木上座卻郤較些子珍重。
0396b26: 上堂僧問如何是法身理師云伸手不見掌進云法
0396b27: 身向甚麼處安立師云暗地始驚人進云未審法
0396c01: 身是何境界師曰山河大地進云離了法身又且
0396c02: 如何師云爍破四天下僧禮拜師云是法非法是
0396c03: 心非心非法即法非心即心打翻漆桶大地平沉
0396c04: 雲門大師甚是奇怪盞子落地碟子成七片又云
0396c05: 扇子跳上三十三天築著帝釋鼻孔東海鯉魚
0396c06: 打一棒雨似盆傾諸昆仲博山今日亦如雲門大
0396c07: 師氣宇如王若渠來相見時又作麼生定奪眾無
0396c08: 對師云拄杖不在苕帚柄聊與三十何以故若不
0396c09: 挫其來鋒將來必成過患。
0396c10: 上堂道非明暗法離有無布袋頭邊逴得看來猶是
0396c11: 半途直饒坐斷毘盧不通凡聖旋風撲面氣急殺
0396c12: 人直下相逢不是渠轉位旋機沉毒海諸昆仲若
0396c13: 言即心即佛大似黃葉止啼又云非佛非心還如
0396c14: 夢中說夢不是心不是佛不是物是甚麼碗塌丘
0396c15: 江西老宿恁麼說法尚喚作口裏阿漉漉底諸人
0396c16: 分上又作麼生諸昆仲莫秪論他非是好門前更
0396c17: 有鳳凰山。
0396c18: 上堂甚麼物恁麼來重門關鎖一時開甚麼物恁麼
0396c19: 去佛機不隔時流意靈山會上有多端立雪庭前
0396c20: 無二致甚麼物幾多般見未分明莫浪傳嘗記寶
0396c21: 方言道好天非高大海非寬說似一物即不中多
0396c22: 情不用眉毛動修證即不無染污即不得丫角女
0396c23: 子髮如銀病中勘破維摩詰即此不染污是諸佛
0396c24: 之所護念粉碎虛空撲地來百匝千重成一片諸
0396c25: 昆仲既不似一物畢竟似個甚麼有眼無耳朵六
0396c26: 月火邊坐任是同胞生也須更問過更問過是甚
0396c27: 麼良久卓拄杖子云拄杖子卻郤辯得。
0397a01: 佛誕日上堂王宮未降佛事已巳週腳跟下好與三十
0397a02: 棒未出母胎度人已巳畢腳跟下好與三十棒四十
0397a03: 九年說夢取笑旁觀腳跟下好與三十棒三百餘
0397a04: 會週遮糢糊正眼腳跟下好與三十棒忽遇惡水
0397a05: 潑來即周行七步目顧四方自云天上天下唯吾
0397a06: 獨尊腳跟下好與三十棒獨有雲門大師云我當
0397a07: 時若見一棒打死與狗子喫卻郤貴圖天下太平雲
0397a08: 門用此惡辣手段始能豎立宗乘若是倚牆靠壁
0397a09: 漢又胡足道博山三十棒略與通信座中還有下
0397a10: 得惡辣手段者麼良久云黃金自有黃金價切莫
0397a11: 和沙賣與人首座問雲門一棒博山三十棒是同
0397a12: 是別師曰出門是路進云未離兜率已巳降王宮未
0397a13: 出母胎度人已巳畢因甚麼又喚作四月八日活佛
0397a14: 降生師曰爭怪得渠進云諸佛出世為一大事因
0397a15: 緣和尚出世所為何事師云笑看天花滿祴進云
0397a16: 佛祖來償口業債未審是何口業師云惡毒糾纏
0397a17: 進云設中道持戒但束身非身無所束因甚麼千
0397a18: 佛出世又與人授戒羯磨師云羅浮原在廣之南
0397a19: 進云前無重難後無輕遮方堪受戒或遇箇大闡
0397a20: 提漢殺佛殺祖底出來未審還與他受戒麼師云
0397a21: 堪為來學典刑留待別時供養進云恁麼則和尚
0397a22: 性命落在此人手裏也師云老僧甚得便宜進云
0397a23: 法施殷懃且酬三拜師云止莫礙第二座問。
0397a24: 上堂古德云日月未足以為明是甚麼物得恁麼明
0397a25: 乾坤未足以為大是甚麼物得恁麼大博山今日
0397a26: 不惜唇吻與汝諸人註破卓拄杖云拄杖子眼光
0397a27: 爍破恒河沙世界明耶非明耶恒河沙世界在拄
0397b01: 杖子裏許大耶非大耶諸昆仲秪是根拄杖子又
0397b02: 何得論明論暗論大論小大小明暗悉是對待之
0397b03: 法然雖如是也不得草草何以故要知幽徑趣須
0397b04: 辦半年糧珍重。
0397b05: 上堂師方陞座二僧問不稱理各賜棒復云毛吞巨
0397b06: 海海性無虧芥納須彌芥空宛爾若道是神通妙
0397b07: 用斯人未達其源若道法爾如然猶是拍肓狂解
0397b08: 是以二人各責三十棒趁出三門外去諸昆仲只
0397b09: 須析毫端而瀉海水碎芥子以露須彌旋嵐偃嶽
0397b10: 而絕纖塵競注江河性諸昆仲萬花叢裏
0397b11: 去住揣空出骨何難清涼地上謳歌白日挑燈有
0397b12: 據到此則正偏旋復雲樹絕依古木森然靈禽不
0397b13: 住菩提涅槃真如佛性喚作破草鞋且拈放一邊
0397b14: 各人衲衣下洗錢布施些子還肯麼毘目仙人
0397b15: 執手時善財眼底微塵佛珍重。
0397b16: 上堂三界無法何者是生三界無法何者無生生與
0397b17: 無生二俱增語若謂是生前村古路坦然平若謂
0397b18: 無生海門波浪萬千尋若道生即無生樓頭戌鼓
0397b19: 正三更若道無生即生彩筆將來畫不成諸昆仲
0397b20: 幻化門頭高著眼莫將陽燄亂紛紜生與無生姑
0397b21: 置勿論且道二六時中折旋俯仰必竟承誰恩力
0397b22: 良久云六窗虛淨無依將來用度恰好珍重。
0397b23: 上堂大道虛曠無有程途幾動之微自當審細若藕
0397b24: 絲而牽大象匪假神通如寶樹之宿蟭螟難窺異
0397b25: 色活中死句笑容含冰銕之姿死處活來寒谷動
0397b26: 陽春之燄更須知當機劈面毋待指陳互換相資
0397b27: 那容湊泊諸昆仲當此時也寒灰發燄雪覆紅爐
0397c01: 水玉相啣誰能料揀若有人料揀得出博山明窗
0397c02: 下安排著珍重。
0397c03: 在壽昌守先師七眾請上堂一二三四五六天地位
0397c04: 萬物育箇中有個無角泥牛東觸西觸至今無處
0397c05: 藏蹤秪得和塵混俗更須知平處險直處曲擊破
0397c06: 重關謾輕忽太平宇宙斬癡頑此是禪宗親付囑
0397c07: 親付囑破驢春上蒼蠅出達磨未識參禪孫臏不
0397c08: 解貨卜惟有壽昌老人一生向鋤頭上七縱八橫
0397c09: 至今也填坑塞窟諸昆仲還有為堂頭和尚出氣
0397c10: 者麼今日幸有博山不肖兒孫為伊雪屈。
0397c11: 結制上堂天地與我同根萬物與我一體時人見此
0397c12: 一株花如夢相似諸昆仲古人於黑漆桶底鑑貌
0397c13: 辯色無影樹下笑月吟風掣開金鎖玄關扯破漫
0397c14: 天網子博山則不然有人問天地與我同根萬物
0397c15: 與我一體意旨如何秪向他道昨日有人從燕京
0397c16: 來寄得廣南信豈不見溪山各異而雲月是同又
0397c17: 云時人見此一株花如夢境相似意旨如何秪向
0397c18: 他道不見人無遠
0397c19: 慮必有近憂珍重。
0397c20: 開光上堂佛身無為不墮諸有慈德聲名垂不朽今
0397c21: 朝覿面絕週遮眼上眉毛誰不有丹霞撥火而尋
0397c22: 舍利善現晏坐而睹法身雲門用棒以酬恩洞山
0397c23: 用麻而報德這一隊老漢雖則一期方便怎奈千
0397c24: 古顢頇何似博山將大冶紅爐一模傾出使天上
0397c25: 天下有情無情睹端嚴之妙相植菩提之正因度
0397c26: 普耀之通津趨妙嚴之果海紫磨金聚咸轉根本
0397c27: 法輪白玉毫光旋入普明三昧使大地眾生各各
0398a01: 相謂有佛出世各各自見己巳身作佛無有眾生無
0398a02: 一眾生相者如是則無施者無化者無造者無受
0398a03: 者亦無見者何以故施者乃至見者如夢幻故山
0398a04: 河大地草木叢林情與無情世出世間如夢如幻
0398a05: 故乃至諸佛出世諸佛涅槃影現其中如夢如幻
0398a06: 故還有不在夢幻者麼卓拄杖云今日為君親指
0398a07: 出普天匝地盡光明。
0398a08: 上堂一二二三子平目復仰視兩口一無舌此是吾
0398a09: 宗旨仰山大師生平家活徹底為人若以意識度
0398a10: 量正所謂平地上死人無數也然此偈無纖毫縫
0398a11: 罅博山今日向虛空裏釘橛子太清中加彩繪使
0398a12: 諸人有所趣向有所捫摸也一二二三子抖擻不
0398a13: 下平目復仰視北斗向南看兩口一無舌空谷傳
0398a14: 聲虛堂習聽此是吾宗旨披拂有餘恨諸昆仲當
0398a15: 知此偈暗機圓合金鐘同玉磬和鳴正按全提瑞
0398a16: 草與瓊枝並茂若向這裏會去平常心與道相宜
0398a17: 若向這裏不會正是業識茫茫無本可據更有一
0398a18: 事在佛殿東南缺了一角有人補湊得下博山遺
0398a19: 隻履以謝之珍重。
0398a20: 上堂諸佛秘密藏祖師遞相付既同本來心何迷復
0398a21: 何悟言語悉虛妄形色如朝露了形色語言究竟
0398a22: 絕依怙譬如洞庭水今古清如故虛空非動搖太
0398a23: 清絕點污有物終敗壞無形始清素諸昆仲迷鏡
0398a24: 裏之頭徒勞狂怖昧衣中之寶枉受伶俜卓拄杖
0398a25: 云若向這裏會去猶較些子更欲遲疑向下文長
0398a26: 留待來日擲拄杖下座。
0398a27: 上堂心同虛空界示等虛空法證得虛空時無是無
0398b01: 非法大小祖師雖則是和泥合水要且弄巧成拙
0398b02: 將心與虛空分作兩橛說同說等論是論非雖不
0398b03: 涉是非亦將是非弄影耳夫虛心獨運妙湛何依
0398b04: 至體彌綸空界何立大方莫比其量慧目罔眺其
0398b05: 蹤日月未足喻其明冰雪難以方其潔古澗之水
0398b06: 湛湛浸殺法身不萌之草茸茸能藏香象諸昆仲
0398b07: 且道徹底無依向甚處安身立命良久云眾既知
0398b08: 時節吾今不再三卓拄杖下座。
0398b09: 上堂靈光不昧萬古徽猷入此門來莫存知解諸昆
0398b10: 仲終日拈香擇火待客迎賓動轉施為折旋俯仰
0398b11: 還有知解也無既無知解得恁麼伶俐得恁麼活
0398b12: 潑古德云樵子負薪歸機婦連霄織看他家事忙
0398b13: 且道承誰力若向這裏會去飯是米做底湯是水
0398b14: 做底師姑是女人做底切莫當面錯過不錯過鷂
0398b15: 子過新羅依然辜負我卓拄杖下座。
0398b16: 解制上堂世界乾城眾生陽燄諸佛鏡像六道空花
0398b17: 不躋圓覺大伽藍終是癡狂門外走若帶些些泥
0398b18: 未免紙褁麻纏除是鐵膽銅心始解步空捉影
0398b19: 百尺竿頭穩坐終落那邊三家村裏安身仍停此
0398b20: 岸只須藏身處沒蹤跡金鍼繡出玉麒麟沒蹤跡
0398b21: 處莫藏身鐵掌挪成銀彈子諸昆仲今日解制之
0398b22: 辰三年果滿萬行週圓且道百步穿揚一箭作麼
0398b23: 生透得過良久卓拄杖云好手手中誇好手紅心
0398b24: 心裏紅心下座。
0398b25: 結制上堂世尊拈花芙蓉秋露冷迦葉微笑蘭蕙曉
0398b26: 風清又云我有正法眼藏涅槃妙心付囑於汝可
0398b27: 謂囊藏長者券腰沒半文錢至今後代兒孫望影
0398c01: 分波竟莫得其涯岸當此時也去聖時遙人心狂
0398c02: 悖妄庸邪見布滿寰宇稱悟道者紛紛求其真參
0398c03: 實究者蓋尟也諸昆仲若要會世尊拈花底道理
0398c04: 豎起拂子云向這裏會取若要會迦葉微笑底道
0398c05: 理擲下拂子云向這裏會取然須從冰山雪洞裏
0398c06: 穿下過來始堪共語不然則就窩子裏打將去盡
0398c07: 是掠虛漢與自己巳本分中有何交涉即今乃結制
0398c08: 之辰有吉安純初曾居士舟次一月而來為彼乃
0398c09: 郎廣修供養復請博山上堂敷演此事不免翻世
0398c10: 尊之陳案燃古佛之慧燈踵列祖之芳塵續金剛
0398c11: 之慧命然雖如是諸人分上也須向無陰陽地上
0398c12: 啣一莖草來始得卓拄杖下座。
0398c13: 上堂單明向上語絕週遮洞鑒機微要在句外若在
0398c14: 文言上理會正所謂埋沒先宗辜負自己巳德山大
0398c15: 師云毫釐繫念三途業因諸昆仲十二時中折旋
0398c16: 俯仰是繫念耶非繫念耶是正因耶是業因耶又
0398c17: 云瞥爾情生萬劫羈鎖開口動舌處是情生耶非
0398c18: 情生耶是解脫耶是羈鎖耶汝等諸人各向衲衣
0398c19: 下緇素看若以無念為無念無情為無情即坭塑
0398c20: 木雕若以有念為有念有情為有情正是業識茫
0398c21: 茫無本可據衲僧家須另行一路始得祖師云心
0398c22: 隨萬境轉轉處實能幽隨流認得性無喜亦無憂
0398c23: 于諸境緣未免隨流且道喚甚麼作性若認得性
0398c24: 正好喫博山痛棒若認不得性正好喫博山痛棒
0398c25: 何以故龍門無宿客雨打石人頭卓拄杖下座。
0398c26: 壽日上堂諸佛時常說法博山特地重宣是何言丫
0398c27: 角女子鬢皓然是何法明察秋毫雙眼瞎此情惟
0399a01: 有木人知六月炎天生凍殺若向這裏揭山頭之
0399a02: 宿霧破水面之印文古佛向汝諸人面前說壽量
0399a03: 品報恩品已巳竟所以云博山生大地眾生與博山
0399a04: 同生博山壽大地眾生與博山同壽然雖如是更
0399a05: 須知有出世事始是報恩者博山嘗有偈云欲報
0399a06: 深恩出世奇報恩深處少人知而今洞徹無違理
0399a07: 始信從前步不移古德云盡大地如粟米大拋向
0399a08: 汝諸人面前諸人要且不會打鼓普請看若會得
0399a09: 恁麼說話始知不移步底道理國恩佛恩親恩檀
0399a10: 越恩一時報足若乃煖衾涼枕菽水承歡欲報深
0399a11: 恩無有是處所以釋迦大師棄皇宮如脫敝屣乃
0399a12: 至忉利天為母說法此釋迦之孝也目犍連尊者
0399a13: 去鬚髮如除垢膩乃至餓鬼道中救脫母難此目
0399a14: 連之孝也現前大眾思地獄苦發菩提心長連床
0399a15: 上瞠眉努目究衲衣下一件大事此諸昆仲之孝
0399a16: 也作麼生是博山底孝拈拄杖云一條拄杖活如
0399a17: 龍縱橫全得渠儂力連卓拄杖下座。
0399a18: 除日上堂殘冬已巳去春風到來木雞報曉石女懷胎
0399a19: 庭前翠柏堪剪溪邊嫩柳重栽達磨不來東土寒
0399a20: 山元在天台惟有臨濟大師赤肉團上無位真人
0399a21: 分身無量散在汝諸人面門出入未證據者看看
0399a22: 饑同餐渴同飲寒同火睡同衾若向這裏儱侗瞌
0399a23: 睡未免受無位真人當面熱瞞豎起拂子云諸昆
0399a24: 仲會麼圓明了知不因心念珍重。
0399a25: 上堂佛法非非法非非非亦非非非俱絕跡始可話
0399a26: 離微諸昆仲若欲決擇是非除是向教乘中辯得
0399a27: 清濁然後始透得祖師關捩何謂清濁如教中說
0399b01: 貪嗔癡愛煩惱無明是障道法此是聲聞藏說是
0399b02: 濁流邊說無佛可成無生可度情與無情性相平
0399b03: 等此是菩薩藏說是清流邊說至體無名聖功獨
0399b04: 炤此是藥言無病人前不得說藥有修有證建立
0399b05: 因果此是聲聞藏說是濁流邊說無修無證不昧
0399b06: 因果此是菩薩藏說是清流邊說修與無修二俱
0399b07: 剩語此是藥言無病人前不得說藥若說有句無
0399b08: 句是外道說若說亦有亦無句非有非無句亦是
0399b09: 外道說離四句絕百非此是藥言無病人前不得
0399b10: 說藥若貪著塵勞侵損正法此是波旬說失于正
0399b11: 受樂著諸受此亦是波旬說山崩海竭不動其心
0399b12: 此是藥言無病人前不得說藥諸昆仲百非俱遣
0399b13: 宛然赤子之心一道齊平突出摩醯之眼珍重。
0399b14: 上堂壽昌先師云踏上雲頭第一峰眼中廣博小虛
0399b15: 空當初欲見無繇見今日相逢處處同諸昆仲此
0399b16: 是曹洞宗旨分明向汝諸人道無纖毫蓋覆若向
0399b17: 這裏會去洞山大師在諸人腳跟下放光動地入
0399b18: 寶鏡三昧也其或未然博山不免註解一遍踏上
0399b19: 雲頭第一峰坑坎嶮巇也須仔細眼中廣博小虛
0399b20: 空眼在虛空裏虛空在眼裏試定當看當初欲見
0399b21: 無繇見對面不相識千里卻郤同風今日相逢處處
0399b22: 同是何面目指東為西喚南作北得麼若向博山
0399b23: 註解處會去壽昌先師在汝諸人腳跟下放光動
0399b24: 地入寶鏡三昧也然雖如是博山不合將壽昌老
0399b25: 人受用底家私撒向諸人腳跟下豈不見父為子
0399b26: 隱子為父隱直在其中矣珍重。
0399b27: 桐城宰官居士請上堂拈香祝　聖竟復云諸昆仲
0399c01: 參學須具參學眼若具參學眼腳踏實地步步登
0399c02: 玄若不具參學眼與參學沒交涉譬如善射者立
0399c03: 定腳跟然後拈弓架箭始能中的也黃蘗希運禪
0399c04: 師云老僧行腳時見草裏有人攔頭一錐彼人若
0399c05: 知痛癢便布袋盛米供養他雪峰大師三登投子
0399c06: 九上洞山炊飯挪巾成辦箇專此宗門中參學樣
0399c07: 子不似而今口稱行腳觀山玩水較量是非三三
0399c08: 五五聚頭雜話有一等向冊子上研窮枯骨上討
0399c09: 汁有一等長連床上睜眉努目胡思亂想想久成
0399c10: 勞不是昏沉便是散亂如斯等類皆非法器諸昆
0399c11: 仲洞房春煖須知錦帳香銷庭際光生且喜寒巖
0399c12: 發燄事驚極致理喜從虛所以道直須揮劍若不
0399c13: 揮劍漁父棲巢閒時喜唱步虛詞泥雨須防苔蘚
0399c14: 滑路憑高處險獅巖絕狐狸之蹤影向暗中消靈
0399c15: 運結燈花之彩諸昆仲博山捨父逃走伶俜辛苦
0399c16: 三十餘年今日到舒州城唱箇還鄉曲子徹見故
0399c17: 鄉田地徹見故鄉人物徹見故鄉春色世間之樂
0399c18: 百千萬億倍不足為喻茲因桐城眾宰官居士及
0399c19: 諸山僧友請博山陞座說法博山果有何法可說
0399c20: 不免將生平所行底所見底所到底細詳一遍然
0399c21: 雖如是道曠無涯逢人不盡更須知有長處始得
0399c22: 卓拄杖云莫謂故鄉田地穩門前更有萬重山僧
0399c23: 問此土聖凡同聚會向上宗乘為舉揚師云此去
0399c24: 南舒一百餘又問不問有言不問無言請和尚如
0399c25: 何道師云巖前生石虎僧喝一聲師笑云聲響吼
0399c26: 如雷僧無語師便打。
0399c27: 生生社陞座拄杖子謂之有是增益謗謂之無是減
0400a01: 損謗謂之亦有亦無是相違謗謂之非有非無是
0400a02: 戲論謗只須向四句外會去始不被拄杖子瞞諸
0400a03: 昆仲緣生無性拄杖子徹底無依無性緣生拄杖
0400a04: 子建立世界拄杖子緣生一切法緣生拄杖子無
0400a05: 性一切法寂爾所以道心生種種法生心滅種種
0400a06: 法滅祖師云百千法門同歸方寸恒沙妙德總在
0400a07: 心源會此一心法說生無生亦得說無生生亦得
0400a08: 說生生無生亦得說無生生生亦得繇此運大悲
0400a09: 心興放生業飛者適虛空走者適林麓潛者適淵
0400a10: 溟豈可以世間生滅有無而較量其功德者哉博
0400a11: 山今日登此座筵不說有法不說無法不說亦有
0400a12: 亦無法不說非有非無法離四句絕百非石人點
0400a13: 額青山皺眉深寒博得三春暖破霧披雲入翠微
0400a14: 諸昆仲南山起雲北山下雨汝等諸人緊捎草鞋
0400a15: 牢把腳跟然雖如是爛泥田埂石頭路上也須防
0400a16: 卓拄杖下座。
0400a17: 生生社小參諸昆仲宗門中事難以措詞盡力道不
0400a18: 得句作麼生開口三乘十二分教有人說去了也
0400a19: 即心即佛有人說去了也非心非佛有人說去了
0400a20: 也不是心不是佛不是物亦有人說去了也且道
0400a21: 現前與諸昆仲分析底是箇甚麼若喚作業識茫
0400a22: 茫正所謂懷寶迷邦若喚作直下是佛因甚麼承
0400a23: 當不下昔世尊拈花示眾百萬人天悉皆罔措惟
0400a24: 迦葉一人破顏微笑且道迦葉笑個甚麼博山不
0400a25: 免為諸人註破若向世尊拈花處會去山濤海雲
0400a26: 為汝等助發機緣若向迦葉微笑處會去飛走鱗
0400a27: 毛普現色身三昧到恁麼田地不作箇解會亦非
0400b01: 無解會者雲門大師云古佛與露柱相交是第幾
0400b02: 機且道現前喚甚麼作古佛喚甚麼作露柱又自
0400b03: 代云南山起雲北山下雨且道雲門意在於何若
0400b04: 向雲門句下徹去會此分折底有甚麼難然雖如
0400b05: 是黃金自有黃金價切莫和沙賣與人珍重。
0400b06: 皖城宰官居士請上堂天地與我同根萬物與我一
0400b07: 體肇法師恁麼道秪知全身拶入要且不會轉位
0400b08: 旋機殊不知大圓覺中無我無人無眾生無壽者
0400b09: 說箇一體已巳成兩橛豈不見喚作如如早是變易
0400b10: 了也僧問大隨和尚劫火洞然大千俱壞未審這
0400b11: 箇還壞不壞隨云壞這僧倚牆靠壁冷地裏抱箇
0400b12: 石頭大隨兵權在手符到奉行又何曾放過道個
0400b13: 壞字正所謂殺人不眨眼僧云恁麼則隨他去隋
0400b14: 云隨他去大隋把定關鑰添枷著杻兩重公案這
0400b15: 僧徑往舒州見投子子云甚麼處來僧舉前話子
0400b16: 裝香望大隋拜云大隋古佛放光于此投子可謂
0400b17: 具金剛正眼緇素分明復令這僧向大隋懺悔僧
0400b18: 至大隋隋已巳遷化復往舒州見投子子亦遷化這
0400b19: 僧雖然皮下無血要且有始有終後人贊云一句
0400b20: 隨他去迢迢幾萬餘今時人坐參知識尚不肯真
0400b21: 參力究見這僧也須知慚愧始得茲因合郡宰官
0400b22: 居士於彌勒菴請博山登座說法諸昆仲當知古
0400b23: 佛堂前曾無異說夜明廉外別有家傳分明月炤
0400b24: 金沙喜見庭生瑞草家風笑展從他野渡無人寶
0400b25: 樹風清須信白雲有主諸昆仲若向這裏會去可
0400b26: 以與古人把手入理深譚其或未然生死分中快
0400b27: 須著力卓拄杖下座。
0400c01: 展墓歸山上堂離山九十日誰是能離者本無心外
0400c02: 境愚者妄分別諸昆仲會得此意雖經歷恒河沙
0400c03: 世界無彼此之分無自他之想良以世人秪知有
0400c04: 一生身及一生底父母一生身底處所殊不知曠
0400c05: 大劫來能生所生底父母及一一生身底處所盡
0400c06: 其智力不得其數量諸昆仲若以恩報恩大恩莫
0400c07: 能報不見報恩者始乃得常住是故諸菩薩借此
0400c08: 世間孝運無緣之慈興無礙之悲耳諸昆仲金棺
0400c09: 扶認父骨於亂屍之中義井薦親見天人于寶
0400c10: 塔之頂此等俱見超物表理出常情若以世間情
0400c11: 想擬報深恩雖肝膽塗地不能報也昔興化令他
0400c12: 人助哀山河揮淚迦葉藉琴聲起舞草木含悲博
0400c13: 山今日以現前血肉身心供養現前無面目底父
0400c14: 母汝等諸人向這裏還見得徹麼卓拄杖云他家
0400c15: 自有通人愛不以親疏較短長便下座。
0400c16: 為官諭吳觀我居士茶話真不掩偽曲不藏直大千
0400c17: 沙界黑如漆揭開雲霧見青天男兒肯向他尋覓
0400c18: 一語中具三玄新婦騎驢阿家牽一玄中具三要
0400c19: 跛腳猢猻多躑跳有炤有用沙盆打著連底凍立
0400c20: 主立賓相將攜手過西秦唯有東村王太乙一番
0400c21: 拈弄一番新今日為太史茶話要向博山言句下
0400c22: 一一討箇註解其或未然三十棒寄在別來相見
0400c23: 珍重。
0400c24: 二月朔旦上堂纔方結制又是半月了也諸昆仲分
0400c25: 上曾有個入處也無若無箇入處須要尋個入處
0400c26: 若得個入處須要尋個出處直須自看諸昆仲當
0400c27: 知古路無塵只須知有門庭絕待盡卻今時偏方
0401a01: 與正位攸同枝派共靈源皎潔到此則髑髏識盡
0401a02: 烈火流金始名出世更須知有野老家風始得且
0401a03: 道野老家風是何景象卓拄杖云遲日穿芳逕春
0401a04: 鋤帶雨歸下座。
0401a05: 上堂僧問古人道從緣薦得相應疾就體消停得力
0401a06: 遲請問如何是從緣薦得師云古鏡不重磨進云
0401a07: 如何是就體消停師云清光仍似舊進云從緣就
0401a08: 體蒙師指格外玄談有也無師云三歲孩兒頭似
0401a09: 雪進云恁麼則碧桃綻蕊綠柳萌芽也師云遠觀
0401a10: 山有色近聽水無聲僧禮拜師乃云切忌從他覓
0401a11: 迢迢與我疏洞山老人草鞋斷矣腳跟露矣諸人
0401a12: 若知痛癢阿誰皮下無血博山與諸人同途不同
0401a13: 轍諸人向正位中來博山不在正位諸人在博山
0401a14: 拂子裏許諸人向偏位中來博山不在偏位拂子
0401a15: 在諸人袈裟裏許所以道對面不相識千里卻郤同
0401a16: 風若向這裏徹去當下知歸不留朕兆其或未然
0401a17: 千百世修行未為晚也故我釋迦大師為勇猛眾
0401a18: 生成佛在一念頃為懈怠眾生得果滿僧祗劫諸
0401a19: 昆仲當知明中有暗毫端現華藏之奇妙挾協通
0401a20: 寶鏡瀉山河之影博山恁麼道猶是葛藤諸人也
0401a21: 須拼斷始得且道拼斷後作麼生行履卓拄杖云
0401a22: 不因樵子逕爭到葛洪家。
0401a23: 結制上堂僧問古人道塵中能作主化外自來賓請
0401a24: 問如何是塵中主師云江西原是豫章城進云如
0401a25: 何是化外賓師云青山自青山進云賓主相見時
0401a26: 如何師云綠水忻綠水進云恁麼則金繩界畔飄
0401a27: 黃葉般若堂前解垢衣一句作麼生道師云順數
0401b01: 一籌進云博山今日結制人人鼻孔撩天請問更
0401b02: 與諸人說箇甚麼師云空中施彩繪論劫不成顏
0401b03: 僧禮拜師乃云便恁麼進堂去猶較些子更欲遲
0401b04: 疑劍去久矣博山從來無佛法繫綴於人豈但博
0401b05: 山乃至諸佛諸祖亦復如是但有言說都無實義
0401b06: 所以道釋迦不達南方禪達磨不會西來意博山
0401b07: 與諸人秪知二時逐隊但恁麼過時臨濟三玄三
0401b08: 要誑嚇小兒曹洞兼帶協通顢頇無識溈仰暗機
0401b09: 圓合鬼面神頭雲門函蓋乾坤心麤膽大法眼雖
0401b10: 云平易機險殺人博山總不恁麼今日與諸昆仲
0401b11: 結制將九十日為一時以一時為九十日若向這
0401b12: 裏會去萬年一念一念萬年生死情枯真如體寂
0401b13: 二途俱泯觸處皆通茲有嘉興沈居士不辭數千
0401b14: 里來此供養大眾且道作麼生說個通底道理卓
0401b15: 拄杖云根塵蘊界原無性誰道虛空礙眼睛。
0401b16: 上堂摶聚四大緣生九竅識蘊奔馳何日了虛空無
0401b17: 限水雲分石女從綠步荒草荒草披離四部洲煙
0401b18: 雲旋合鎖重樓彈指豁開彌勒閣香水幡幢盡徹
0401b19: 頭諸昆仲當此時洞庭無蓋凍殺法身廬阜悲酸
0401b20: 清淚如雨欲償廬陵米價踏翻東兗橋梁從教雪
0401b21: 潔水清管取兒孫滿地到恁麼田地以何為驗卓
0401b22: 拄杖云深山乘瑞運處處紫雲飛。
