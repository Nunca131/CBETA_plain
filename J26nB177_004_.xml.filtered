0015a01: 破山禪師語錄卷第四
0015a02: 當陽玉泉嗣法門人印正等編
0015a03: 上堂四
0015a04: 住夔州府開縣大寧禪寺入院三門云十方無壁落
0015a05: 四面亦無門教山僧從何處入以拄杖畫此云從
0015a06: 者裏八字打開。
0015a07: 方丈云即此用離此用主賓互換胡來現漢來現妍
0015a08: 醜自分新長老忍俊不禁一任鑽龜打瓦。
0015a09: 檀越徐道臣請開堂至法座云就地登空易從空放
0015a10: 下難難易齊屏卻直透上頭關新大寧直透上頭關
0015a11: 去也大眾還見麼若有路可上更高人也行遂陞座
0015a12: 拈香云此瓣香聲傳社稷價重山河端為祝嚴
0015a13: 今上皇帝聖躬萬歲萬歲萬萬歲伏願堯風鼓鼓吹
0015a14: 內霧邊雲立散舜日輝輝照深幽遠暗長明復拈香
0015a15: 云此瓣香奉為乃文乃武闔國公卿伏願不忘囑累
0015a16: 恆為佛法之金湯直下承當永作人天之眼目末拈
0015a17: 香云此瓣香供養浙江寧波府天童山密雲和尚用
0015a18: 酬法乳之恩伏願一朝印可承慈蔭九處拈來始適
0015a19: 殷斂衣趺坐上首白椎竟師云森嚴爐惡辣鉗錘
0015a20: 鍛聖煉賢於剎那際超生越死於頃刻間固非神通
0015a21: 妙用本是法爾如然未審眾中有具銅頭鐵額者麼
0015a22: 試出來與山僧相見一僧出眾禮拜起以坐具拂一
0015a23: 拂展兩手師云官潭子向汝道破了也僧舞坐具繞
0015a24: 一匝歸位師云掠虛漢問學人寂寂請和尚歷歷師
0015a25: 卓拄杖一下僧喝一喝師云汝者一喝濟得甚麼邊
0015a26: 事進云露一絲是陷虎之機隱一跡則無聲無臭師
0015a27: 喝云閒言語僧禮拜師乃云山棒濟喝點開三要三
0015a28: 玄河馬洛龜印破無聲無臭斷臂而覓安心覆舟以
0015a29: 獲真子傳傳有據授授無私不惟祖道之重拈且補
0015a30: 皇圖之再振當恁麼時報國大寧一句作麼生道兩
0015b01: 江風浪交頭合一洗干戈瘴癘開。
0015b02: 上堂僧問寶劍拂開天地靜金刀纔舉斗牛寒師云
0015b03: 禍事禍事進云恁麼則磧裏征人三十萬一時回首
0015b04: 月中看師豎柱杖云遼天赫奕進云萬邦有道歸王
0015b05: 化一直無私賀大寧師便打復舉僧問巴陵祖意教
0015b06: 意是同是別陵云雞寒上樹鴨寒下水師云雖然如
0015b07: 是雞肚不知鴨肚事遂為禪教之分大寧則不然若
0015b08: 有人問祖意教意是同是別只向他道水向石邊流
0015b09: 出冷風從華裏過來香。
0015b10: 上堂師云盛山臨水年年在東土西方豈變遷即死
0015b11: 即生即解脫非男非女非因緣舉心蹉過娘生面動
0015b12: 念乖張空劫前圓具圓修登九品德池波湧綻金蓮
0015b13: 所以道無邊剎海自他不隔於毫端十世古今始終
0015b14: 不離於當念如鴈過長空影還沉水正恁麼時且傳
0015b15: 夫人獨脫一句作麼生道生則決定生去則實不去。
0015b16: 上堂師云十五日已前說法機不及十五日已後說
0015b17: 法機太過正當十五日說法機如掣電語似轟雷試
0015b18: 問春鰲李先生會也未若也會得便會孔子道天何
0015b19: 言哉四時行焉百物生焉天何言哉所以道大音希
0015b20: 聲大巧若拙無言為至言無說乃真說其或未然更
0015b21: 聽一偈跳出火坑順且疾臨終正念真端的西方即
0015b22: 在箇中圓不用徒勞向外覓。
0015b23: 住大竹縣佛恩禪寺豎大佛殿眾檀越請上堂僧問
0015b24: 如何是佛恩境師云長長短短千株樹進云如何是
0015b25: 境中人師云落落零零幾箇僧進云人境已蒙師指
0015b26: 示如何是臨濟當陽一句師豎拂子云會麼進云恁
0015b27: 麼則知恩有地去也師震威喝一喝問古人拈一莖
0015b28: 艸建梵剎竟新佛恩今日又作麼生師云八方有道
0015b29: 歸王化四海謳歌賀太平進云石華山畔金聲振驚
0015b30: 起丹林雙鳳兒師不理僧禮拜師乃云佛恩殿上雙
0015c01: 獅踞地大持堂前孤鴻唳天二水逢源一山挺翠高
0015c02: 也明也悠也久也廣不替之宗風奇哉俊哉善哉偉
0015c03: 哉多非遙之桂月因如是地產如是人因如是人行
0015c04: 如是事非但地勝人賢要且名成實就大眾且道新
0015c05: 佛恩眉毛還在麼卓拄杖云千千龍象從茲止萬萬
0015c06: 獅麟自此歸。
0015c07: 天童悟和尚忌日寶曇禪人設供請上堂師云七月
0015c08: 七巧雲集秋風秋露及秋雨乍寒乍熱透皮毛欲脫
0015c09: 欲穿徹骨髓所以道熱則普天匝地熱寒則普天匝
0015c10: 地寒熱則熱殺闍黎寒則寒殺闍黎若如此會得寒
0015c11: 暑不能遷生死不能易正當恁麼時且獨脫一句作
0015c12: 麼生道勞煩大眾同到先師真前露布者箇消息下
0015c13: 座詣真前拈香云戒香定香慧香解脫香解脫知見
0015c14: 香觸碎吾師肉鼻孔管教遍界不能藏。
0015c15: 住開縣龍城山紫雲禪寺解制上堂師云年年七月
0015c16: 十五處處追宗薦祖箇裏眾僧自恣都來足蹈手舞
0015c17: 為復是妙用現前為復是業風飄鼓今朝聖制告圓
0015c18: 試為老僧分析看若分析得出大蟲原來是老虎其
0015c19: 或未然將拄杖一時打散亦是蒼天中更添冤苦。
0015c20: 住開縣鴉城山栖鳳禪院結制上堂僧問世亂年久
0015c21: 群魔即恢即復如何是太平消息師豎拂云會麼進
0015c22: 云四海總歸王化裏全提正令亦奚為師云閒言語
0015c23: 僧喝一喝師云此喝落在什麼處僧擬開口師震威
0015c24: 喝一喝僧禮拜師乃云七月十五龍城解制罷座八
0015c25: 月十五鴉城結制陞座雖是兩彩一賽要且不離者
0015c26: 箇以拂打圓相云佛子住此地則是佛受用常在於
0015c27: 其中經行及坐臥復舉馬祖與百丈西堂南泉玩月
0015c28: 次祖曰正與麼時如何丈曰正好修行堂曰正好供
0015c29: 養泉拂袖便行祖曰經歸藏禪歸海惟有普願獨超
0015c30: 物外師高聲云馬大師板齒生毛分星撥兩恁麼判
0016a01: 斷總是第二月且道如何是第一月留待夜來江上
0016a02: 落照人無復冷秋秋。
0016a03: 解制上堂一僧出以手掩師口師打一拂僧遂走云
0016a04: 怪了師拽杖打出乃云本明徹闍黎前為老僧送別
0016a05: 偈云吾師拄杖欲翻雲老僧道拗折了也鳥道騰騰
0016a06: 盡伴行老僧道一有多種二無兩般閨閣縱然無一
0016a07: 物老僧道轉秘轉多阿誰擔荷破沙盆老僧道且喜
0016a08: 有箇徹闍黎老僧拈也拈了斷也斷了不惟我師從
0016a09: 互相唱和且是聖制告圓亦有兩句壓韻而已巳栖鳳
0016a10: 今朝散水雲縱橫逆順任教行破沙盆是正法眼莫
0016a11: 逐腥羶污卻盆震威喝一喝下座。
0016a12: 住夔州府萬縣太白巖萬福寺總戎譚任卿生日請
0016a13: 陞座僧問離相離名接上上根立機立境曲為中下
0016a14: 置此兩途還有為人處也無師云問得老僧口啞進
0016a15: 云燄地火光扶日出倚天長劍逼人寒師震威喝一
0016a16: 喝問收放不停時如何師云好與汝三十棒進云過
0016a17: 在甚麼處師云是甚麼所在許汝覓過問祖佛即不
0016a18: 問覿面相呈事如何師云兩眼對兩眼問無生一句
0016a19: 鬼神不知因甚被諸人覷破師云汝卻被拄杖子覷
0016a20: 破僧禮拜師乃云六月一毒熱極渾身上下汗如雨
0016a21: 各人返手試摸之看是如何箇道理今朝是我任卿
0016a22: 譚總戎高陞壽域老僧登曲彔木床讚揚不及欲讚
0016a23: 壽比南山南山尚有崩倒欲讚福如東海東海尚有
0016a24: 枯竭正恁麼時同於金剛不朽一句作麼生道萬福
0016a25: 堂齋萬壑僧千金石鼓千秋水喝一喝下座。
0016a26: 總戎譚虞卿生日請陞座師云初伏尾中伏頭熱得
0016a27: 通身冷汗流惟有中心箇樹子無分寒暑自悠悠如
0016a28: 是則知我譚公過去世六月二十五本不生未來世
0016a29: 六月二十五本不滅現在世六月二十五本不住淨
0016a30: 裸裸絕承當赤灑灑無回互所以道一念普觀無量
0016b01: 劫非去非來亦非住如是了知三世事超諸方便成
0016b02: 十力況華封有三多之祝老僧亦有三際之譚都盧
0016b03: 在者裏還委悉麼良久云八角磨盤空裏走無鬚
0016b04: 鎖子兩頭搖。
0016b05: 慕義侯士心譚護法起華嚴經請陞座師云奇哉奇
0016b06: 哉更奇哉一點明星是禍胎今日拈來光宇宙眾生
0016b07: 夢眼一齊開若未如是且聽葛藤說經意畢下座。
0016b08: 解制上堂僧問大地平如掌長空一色秋曾無佛子
0016b09: 跡只見水牯牛時如何師驀頭一棒進云翻身嫌地
0016b10: 窄舉步憾天低師云閒言語僧禮拜師乃云結制解
0016b11: 制千古常規長期短期一朝方便向舉起處承當猶
0016b12: 是不唧溜漢不向舉起處承當含元殿裏覓長安老
0016b13: 僧年邁要覓箇四稜著地者相繼住持令老僧偷安
0016b14: 兩日有麼有麼時數僧齊下一喝西堂云任從滄海
0016b15: 變終不與師通師云既無怒起木上座一時趕散。
0016b16: 住夔州府梁山縣金城禪寺順治九年十一月初一
0016b17: 日聖瑞姚總戎天錫姚明經暨闔郡眾檀越請開堂
0016b18: 指法座云此寶華王座二十年前也曾七上八下今
0016b19: 日復陞此座一任百匝千重大眾老僧撥轉今昔關
0016b20: 頭去也還見麼遂陞座拈香云此瓣香自治而亂自
0016b21: 亂而治非木石而不能全其體非水火而莫能發其
0016b22: 用爇向爐中祝嚴
0016b23: 今上皇帝聖躬萬歲萬歲萬萬歲此一瓣香非口所
0016b24: 宣非心所測從月明簾外得來荊棘林中拈出奉為
0016b25: 在位宰官當山請主伏願始作春秋之關鎖終為東
0016b26: 北之界墻末拈香云此瓣香三登九上七穴八穿觸
0016b27: 碎鼻孔歸來第十三回拈出供養天童山景德堂上
0016b28: 密雲先師用酬法乳維那白椎云法筵龍象眾當觀
0016b29: 第一義師云第一義作麼生觀若以眼觀觀處即瞎
0016b30: 若以心緣緣處即乖既不以眼見心緣試出來與老
0016c01: 僧話會看時二僧出眾跳一跳喝一喝師云還有麼
0016c02: 二僧無語師以拄杖卓一卓云木上座與諸人話會
0016c03: 去也委悉麼杖頭日月光天德照破山河煙霧開。
0016c04: 佛成道日上堂師云獨踞金城第一峰滿天星斗現
0016c05: 穹窿老僧高著青蓮眼看得眾生與佛同榮寰趙居
0016c06: 士追嚴飯僧欲與佛同一成道同一受用所以道火
0016c07: 不待日而熱風不待月而涼鶴脛自長鳧脛自短松
0016c08: 直棘曲鵠白烏玄本自現成何假修證大眾正恁麼
0016c09: 時修證即不無染污即不得一句作麼生道一點明
0016c10: 星當午現九蓮華果自芳妍。
0016c11: 上元日上堂僧問吾有一物無頭無尾常在動用中
0016c12: 乞師一接師云你眼瞎僧喝師便打問入門便棒相
0016c13: 見便喝不知有過無過師打云是甚麼所在還來覓
0016c14: 過問如何是行腳事師云面面相看口如木問正月
0016c15: 中旬是上元請問和尚如何是缺如何是圓師以拄
0016c16: 杖畫此○云且道是缺是圓問如何是學人生處師
0016c17: 卓杖一下進云如何是死處師亦卓杖一下進云如
0016c18: 何是不生不死處師復卓杖一下問如何是金城境
0016c19: 師云城小規模大進云如何是境中人師云僧貧世
0016c20: 界寬進云人境與和尚差多少師豎拄杖云拄杖頭
0016c21: 上薦取僧禮拜師乃云年年正月半處處燈光現箇
0016c22: 裏卻無明阿誰將眼見復以拄杖畫此○云委悉麼
0016c23: 我見燈明佛本光瑞如此。
0016c24: 師誕日明宇彭居士請上堂師拈拄杖卓一卓召大
0016c25: 眾云會麼者箇與老僧同壽從無始來正月二十一
0016c26: 日乃至盡未來際正月二十一日算數譬喻不可說
0016c27: 不可思議福德海壽命聚不獨老僧如是三世諸佛
0016c28: 亦如是歷代祖師亦如是天下老和尚亦如是一切
0016c29: 有情無情亦如是復卓拄杖下座。
0016c30: 解制上堂師云老僧閒坐困眠不覺過了三月爾等
0017a01: 朝參暮請恍惚又是一期釋迦老子尚有三七思惟
0017a02: 達磨初祖況乃九年面壁今日侯府西崑譚護法為
0017a03: 汝諸人設放參解制齋且道參作麼生放制作麼生
0017a04: 解還委悉麼試看春風吹野綠應教龍象任縱橫。
0017a05: 住夔州府梁山縣雙桂福國禪院順治十七年十月
0017a06: 十五日邑侯飛雲彭護法請開堂師接疏云大清定
0017a07: 鼎揚文耀武於斯時雙桂開爐鍛聖煉賢於此日雖
0017a08: 是公驗分明卻請維那宣過。
0017a09: 陞座師拈香云此一瓣香非木非香無聲無臭爇向
0017a10: 爐中端為祝嚴
0017a11: 今上皇帝聖躬萬歲萬歲萬萬歲伏願壽山福海彌
0017a12: 高彌深皇圖帝都至堅至固次拈香云奉為滿朝百
0017a13: 辟臨筵郡侯伏願長為王室股肱又拈香云六六代
0017a14: 相傳四四處經手供養天童山景德堂上密雲先師
0017a15: 用酬法乳斂衣敷座上首白椎竟僧問如何是十五
0017a16: 日已前事師云前不搆村進云如何是十五日已後
0017a17: 事師云後不抵店進云正當十五日時如何師云退
0017a18: 身三步禮拜著問天產靈芝為甚麼不抽枝發幹師
0017a19: 以拂子打圓相云生也生也問紅爐大就裏添炭
0017a20: 時如何師云焦頭爛額似粟如麻僧禮拜師乃云今
0017a21: 年雙桂開堂箇箇腳忙手忙山上工頭喊號堂前執
0017a22: 事敲梆芒鞋東穿西脫索扛論短爭長務要同心協
0017a23: 力都來直下承當未審眾中還有承當者麼時數僧
0017a24: 齊下一喝師笑云未在既無老僧因齋慶讚去也復
0017a25: 舉龐居士將百萬家財傾向湘江去參石頭遷禪師
0017a26: 問不與萬法為侶者是甚麼人頭以手掩居士口士
0017a27: 遂悟據山僧看來此老雖與彭公同里其實機用各
0017a28: 別與其傾向湘江不若我彭公將來飯僧請法寧不
0017a29: 出龐老一頭地也雖然如是刁刀相似魚魯參差若
0017a30: 向此中會得古今無二道聖賢無兩心如擲劍揮空
0017b01: 勿論及之不及貴承當而不貴推托也還委悉麼處
0017b02: 處綠楊堪繫馬家家有路透長安下座。
0017b03: 上堂僧問如杲日照空時如何師云若不同床睡焉
0017b04: 知蓆底穿進云幾回出世幾建叢林和尚分中成得
0017b05: 什麼邊事師云直教人腳跟下豎去橫來進云有一
0017b06: 人不落凡聖和尚如何接他師震威喝一喝僧禮拜
0017b07: 師乃云寒盡隴頭梅欲放穿人鼻孔令人忙看他無
0017b08: 限癡男女都把光陰喪北邙時宇黃居士到室中欲
0017b09: 老僧露布者箇消息然而者箇消息在胎為身處世
0017b10: 為人在眼曰見在耳曰聞在鼻辨香在口談論在手
0017b11: 執捉在足運奔老僧舉此告報諸人諸人還委悉麼
0017b12: 還鄉盡是兒孫事祖父從來不出門。
0017b13: 梁山縣令曾勝幢受菩薩戒師接疏云隔壁告狀遍
0017b14: 地葛藤覿面相呈漫天露布即此用離此用賣弄不
0017b15: 少蘇州有常州有短販太多雖是公驗分明不妨維
0017b16: 那宣過陞座云數十年來道不同而今慚愧起家風
0017b17: 相逢沒甚閒言語一棒當頭絕己已躬說戒下座。
0017b18: 梁山姚總戎謝夫人請陞座師云金城砦上牢籠不
0017b19: 住雙桂堂前呼喚不回本是箇無面目漢卻來箇裏
0017b20: 合水和泥今鎮府謝夫人得得來山飯僧請法更祈
0017b21: 福壽康寧勤王報國正與麼時且報國一句作麼生
0017b22: 道雕弓已挂狼煙息萬里謳歌賀太平下座。
0017b23: 檀越請上堂僧問獅子王談吐三千雙桂堂拈出一
0017b24: 句三千即不問一句意如何師云汝眼瞎進云曉月
0017b25: 暫飛千樹裏秋河隔在數峰西師云沒交涉問日間
0017b26: 浩浩裏作得主夢寐裏作得主無夢無想時主在何
0017b27: 處師云正好朝打三千暮打八百進云太湖三萬六
0017b28: 千頃月在波心說向誰師云痛癢也不識僧禮拜師
0017b29: 乃云天王賜與華屋要因門入仁者大破慳囊本為
0017b30: 誰將所以道實際理地不受一塵佛事門頭不捨一
0017c01: 法不捨一法千峰勢到嶽邊止不受一塵萬派聲歸
0017c02: 海上消人人悟證平常箇箇圓機活潑復舉東印土
0017c03: 國王飯僧一眾俱轉經惟二十七祖般若多羅尊者
0017c04: 默然晏坐王問尊者何不轉經祖曰貧道入息不居
0017c05: 陰界出息不涉眾緣常轉如是經百千萬億卷師云
0017c06: 大小尊者也只在葛藤裏輥今日若有人如是問老
0017c07: 僧惟痛與棒熱與喝不惟光揚祖道要且不致寂寥
0017c08: 大眾且道尊者與老僧是同是別良久云饒伊講得
0017c09: 千經論總落禪家第二機。
0017c10: 永熙禪人受戒上堂師云金城砦上塵埃不到雙桂
0017c11: 堂前泥水甚多且道老僧純清絕點底是拖泥帶水
0017c12: 底是若向此中薦得無戒不持無生不度其或未然
0017c13: 更聽葛藤說戒下座。
0017c14: 解制聖瑞姚護法請上堂僧問聖制告圓慶賞一句
0017c15: 作麼生道師云各與三十棒僧擬進語師震威喝一
0017c16: 喝僧禮拜師乃云千日禪期今日已如龍如象如獅
0017c17: 子忽然返擲奮全威大地烽煙從此止如是則我姚
0017c18: 將軍一片忠肝義膽老僧今日因齋慶讚所以道施
0017c19: 主一粒米重如須彌山若然不了道披毛帶角還已
0017c20: 如是者日食斗金非分外未如是者時餐粒米也難
0017c21: 消以拄杖卓一卓云知恩者少負恩者多。
0017c22: 涪侯劉夫人印貞請陞座僧問三乘教典已巳成糟粕
0017c23: 五家宗旨亦是筌蹄宗教即不問如何是法身向上
0017c24: 事師云腳跟下薦取進云還有奇特事麼師云不顧
0017c25: 腳跟三尺水只貪縱步上高岑進云若不桶底開兩
0017c26: 眼何能大地任縱橫師云閒言語問和尚陞座度盡
0017c27: 眾生即今侯府向甚處去也師云接饑枝上垂金果
0017c28: 消渴泉中湧碧流一僧向前作揖又作女人拜云恭
0017c29: 賀和尚萬福手呈白紙中畫一圓相云學人投書請
0017c30: 和尚目師云見怪不怪其怪自壞僧禮拜師乃云雙
0018a01: 桂三年今復爐重添柴炭費工夫鎔成冷脆熱焦鐵
0018a02: 打把虛空掘洞鋤今日鋤柄在手大破天荒重開基
0018a03: 業幸誥命劉夫人男譚天晟來山飯僧請法奉薦正
0018a04: 一品光祿大夫西崑譚侯府夙具扶正熱腸精忠血
0018a05: 性滿腔肝膽萬世聲名一旦狼藉四海五湖冤深莫
0018a06: 雪老僧忍俊不禁為伊雪卻所以道一切智智清淨
0018a07: 無二無二分無別無斷故如此則正心誠意治國齊
0018a08: 家捨生趣死捨死趣生無不從此法界流出究竟還
0018a09: 歸此法界恁麼告報也是路見不平以拄杖作鋤勢
0018a10: 云掘出中原乾淨土從新復整舊規模。
0018a11: 上元上堂師云正月十五日已前為人不遇春風華
0018a12: 不開十五日已後為人華開又被風吹落今日正當
0018a13: 十五日且道開底是落底是良久卓拄杖一下云謾
0018a14: 道春歸無覓處誰知轉入此中來。
0018a15: 薦嚴上堂師云法界網裂其維不張擊塗毒鼓灑甘
0018a16: 露漿飲之者醉耳之者狂都盧到老僧拄杖頭上脫
0018a17: 體全彰把住也黃金失色放行也瓦礫生光正恁麼
0018a18: 時且道把住是放行是良久云若是不經惡辣手除
0018a19: 非身帶返魂香。
0018a20: 湛源禪人為師除禫請上堂師云今朝冬月一乍雨
0018a21: 洗天地惟有者些兒不隨晴雨易如是則我湛源師
0018a22: 承一喝禪師三周來我山中營齋供眾強老僧登座
0018a23: 對眾舉揚老僧觀彼久遠猶若今日一生一死寧能
0018a24: 易哉所以道有物先天地無形本寂寥能為萬象主
0018a25: 不逐四時凋古德恁麼道老僧恁麼拈未審是中還
0018a26: 有優劣也無如無且道萬象主即今在甚麼處體取
0018a27: 蓮華不染心法身常住寂光土。
0018a28: 上堂師云今日是我松雲法孫自戊子年別去直至
0018a29: 而今庚子年歸來一去一來不覺十有三載特特來
0018a30: 山供老僧新成衣請老僧登新法堂說新佛法若語
0018b01: 若默俱是舊底教老僧如何啟口良久卓拄杖一下
0018b02: 云諦聽諦聽下座。
0018b03: 上堂僧問達磨西來所為何事師云為汝不薦進云
0018b04: 薦後如何師云好喫老僧三十棒問閉門打睡接上
0018b05: 上機顧鑑嚬呻屈為中下今日陞座有何施設師云
0018b06: 合取狗口問古德云六人成大器因甚只付五人師
0018b07: 云一有多種二無兩般僧禮拜師乃云遠公沽酒延
0018b08: 陶潛佛印燒豬待子瞻此是一賓一主作用只是太
0018b09: 費力生要且未徹向上關捩老僧不用造作安排隨
0018b10: 家豐儉聽其自然且道與先德還有同異麼良久云
0018b11: 若達本來非皂白不妨隨處徹根源。
0018b12: 解制上堂僧問前三日一場喧鬧向甚麼處去也師
0018b13: 云佛法大有只是咳嗽進云恁麼則偃息干戈擺手
0018b14: 歸朝去也師云腳跟下猶好喫棒在僧禮拜師乃云
0018b15: 從上先德解制有云出門不出門俱是艸漫漫地老
0018b16: 僧者裏則不然出門不出門俱是一場何以故
0018b17: 舉頭天外看誰是我般人。
0018b18: 語嵩法孫同徒嵩目省覲請陞座僧問學人已巳到者
0018b19: 裏請老和尚道道師豎拂云會麼進云仍舊道不出
0018b20: 師云刺剌瞎闍黎眼睛僧禮拜師乃云年經六十五作
0018b21: 事多莽鹵旋爇返魂香來撾塗毒鼓聲吞鱉鼻蛇氣
0018b22: 壓藍田虎以拂子打圓相云拈出箇胡餅能超佛與
0018b23: 祖雖然如是大小雙桂未諳時勢何以故甜瓜徹蒂
0018b24: 甜苦瓠連根苦種艸雖固然同坑無異土。
0018b25: 漢中府靜明寺嬾石法孫請陞座僧問真心無住住
0018b26: 則成妄如何是無住根本師云老老大大還說者箇
0018b27: 語話進云和尚又作麼生師震威喝一喝問穿衣喫
0018b28: 飯即不問屙屎放尿事如何師云大面原來是子
0018b29: 僧禮拜師乃云古有僧問先德如何是諸佛出身處
0018b30: 荅云東山水上行又有僧問如何是諸佛出身處荅
0018c01: 云西河火裏坐又有僧問如何是諸佛出身處荅云
0018c02: 熏風自南來殿閣生微涼此三大老荅話未審還有
0018c03: 優劣也無若有優劣試為老僧指出看如無老僧自
0018c04: 道去也咄也是三人證龜成鱉。
0018c05: 昭覺丈雪門人請陞座僧問未離兜率已降皇宮意
0018c06: 旨如何師云生也生也進云生箇甚麼師震威喝一
0018c07: 喝僧禮拜師乃云初出母胎得自由指天指地賣風
0018c08: 流是非只為多開口煩惱皆因強出頭冷逼丹霞燒
0018c09: 木佛饑逢王膳憶金牛老僧此日無他說冤報冤來
0018c10: 仇報仇下座。
0018c11: 密雲悟和尚忌日設供捧盒至影堂前陡然跌碎師
0018c12: 拈香云吾師忌日卻逢巧處處瞻風併撥艸殃及兒
0018c13: 孫直至今含冤負屈轉煩惱且道與阿誰煩惱良久
0018c14: 云惱恨春歸不再來忽然撲地驚華鳥。
0018c15: 薦嚴上堂僧問抱璞相投乞師一決師云向前來與
0018c16: 汝決僧遶一匝師笑云且道老僧笑箇甚麼僧罔措
0018c17: 師乃云年年七月十五處處追宗薦祖老僧又且不
0018c18: 然逢人只打口鼓以手拍口云會麼時有僧喝一喝
0018c19: 師云甜瓜徹蒂甜苦瓠連根苦。
0018c20: 上堂僧問虛空百雜碎廓徹意旨如何師云合取狗
0018c21: 口僧喝師正色叱之問正令全提即不問如何是雪
0018c22: 點紅爐底人師云汝不是者箇人進云隨緣放曠去
0018c23: 也師喝一喝僧亦喝一喝師云我也喝你也喝未審
0018c24: 那箇喝底是僧以坐具拂一拂歸位師云七棒對十
0018c25: 三僧問一百日畫地為牢今日被學人蹋破了也師
0018c26: 云墮坑落塹進云者箇是盡大地牢籠不著底師云
0018c27: 性命也不顧僧禮拜師乃云今辰老僧舉神光二祖
0018c28: 三拜初祖云得皮得髓大眾雲集三拜且道得箇甚
0018c29: 麼眾齊下一喝老僧謂合取狗口然而遠祖恁麼道
0018c30: 老僧恁麼拈未審還有勝負也無若有不妨對眾舉
0019a01: 似如無老僧自道去也以拄杖卓一卓云還委悉麼
0019a02: 遲機只為分皮髓賺我雲山千萬重。
0019a03: 明宇李居士為男發善拖白請上堂師云佛光主照
0019a04: 十餘秋轉重令輕得自繇今日空門留不住青雲得
0019a05: 路占鼇頭咄一聲云去。
0019a06: 現雲龍居士祈嗣請上堂師云適逢雙桂飄香必得
0019a07: 麒麟之子強欲老僧上堂上堂道箇讖語龍吟虎嘯
0019a08: 之年畢竟華開碓嘴咄一聲下座。
0019a09: 上堂師云老僧六十六尚欠人天福雖有兩菜園了
0019a10: 無箇蘆菔且道此意是如何大的扯住小的哭問你
0019a11: 哭甚麼人心多返復。
0019a12: 解制上堂僧問結制已久埋沒學人今日出頭作麼
0019a13: 勘驗師震威喝一喝進云龍得水時添意氣虎逢山
0019a14: 勢長威獰師云好與汝三十棒僧禮拜師乃云今朝
0019a15: 二十有五放出一群猛虎不會鷂子翻身只解氣吞
0019a16: 佛祖敢問大眾以何為據良久云子丑寅卯辰巳午
0019a17: 甲乙丙丁莫莽鹵擲拄杖下座。
0019a18: 破山禪師語錄卷第四
0019a19: 嗣法門人果州印豁　合州龍游山寂壽同刻
0019a20: 破山和尚語錄第四卷　堆藍弘禮禪人對
0019a21: 　秀水謝穎仙書　嘉興倪天章刊
0019a22: 康熙庚申歲孟春月嘉禾楞嚴寺般若坊識
