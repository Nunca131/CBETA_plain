0201a01: 隆興佛教編年通論卷第十九
0201a02: 隆興府石室沙門　祖琇　撰
0201a03: 唐
0201a04: 元興元年。荊溪湛然禪師臨終謂其徒曰。大道無方
0201a05: 無體。生歟死歟。其旨一貫。吾歸骨此山。報盡今夕。聊
0201a06: 與汝等談道而決。夫一念無相謂之空。無法不備謂
0201a07: 之假。不一不異為之中。在凡為三因。在聖為三德。爇
0201a08: 炷則初後同相。涉海則淺深異流。自利利人在斯而
0201a09: 已巳。爾其志之。言訖而化。翰林梁肅題其陰曰。聖人
0201a10: 不興。必有命世者出焉。自智者以法付灌頂。頂再世
0201a11: 而至左溪。明道若昧。待公而發。乘此寶乘。煥然中興。
0201a12: 其受業身通者三十九人。而搢紳先生高位崇名屈
0201a13: 體受教者數十。師嚴道尊。遐邇歸仁。自非命世亞聖。
0201a14: 曷以臻此。
0201a15: 貞元二年。翰林梁肅修天台止觀論成。著止觀統例
0201a16: 曰。夫止觀何為也。導萬化之理而復於實際者也。實
0201a17: 際者何也。性之本也。物之所以不能復者。昏與動使
0201a18: 之然也。照昏者謂之明。駐動者謂之靜。明與靜止觀
0201a19: 之體也。在因謂之止觀。在果謂之智定。因謂之行。果
0201a20: 謂之成。行者行此者也。成者證此者也。原夫聖人有
0201a21: 以見惑足以喪志。動足以失方。於是乎止而觀之。靜
0201a22: 而明之。使其動而能靜。靜而能明。因相待以成法。即
0201a23: 絕待以照本。御大車以禦正。乘大事而總權。消息乎
0201a24: 不二之場。鼓舞於說三之域。至微以盡性。至賾而體
0201b01: 神。語其近則一毫之善可通也。語其遠則重玄之門
0201b02: 可闚也。用至圓以圓之。物無偏也。用至實以實之。物
0201b03: 無妄也。聖人舉其言所以示也。廣其目所以告也。優
0201b04: 之柔之。使自求之。擬而議之。使自至之。此止觀所由
0201b05: 作也。夫三諦者何也。一之謂也。空假中者何也。一之
0201b06: 目也。空假也者。相對之義。中道也者。得一之名。此思
0201b07: 議之說。非至一之旨也。至一即三。至三即一。非相含
0201b08: 而然也。非相生而然也。非數義也。非強名也。自然之
0201b09: 理也。言而傳之者也。理謂之本。謂之末。本也者
0201b10: 聖人所至之地也。末也者聖人所示之教也。由本以
0201b11: 垂。則為小為大。為通為別。為頓為漸。為顯為秘。為
0201b12: 權為實。為定為不定。循以返本。則為一為大。為圓
0201b13: 為實。為無住。為中為妙。為第一義。是一三之蘊也。所
0201b14: 謂空也者。通萬法而為言者也。假也者立萬法而為
0201b15: 言者也。中也者妙萬法而為言者也。破一切惑莫盛
0201b16: 乎空。建一切法莫盛乎假。究竟一切性莫大乎中。舉
0201b17: 中則無法非中。自假則何法非假。舉空則無法不空。
0201b18: 成之謂之三德。修之謂之三觀。舉其要則聖人極深
0201b19: 研幾窮理盡性之說乎。昧者使明。塞者使通。通則悟。
0201b20: 悟則至。至則常。常則盡矣。明則照。照則化。化則成。成
0201b21: 則一矣。聖人有以彌綸萬法而不差。旁礡萬劫而不
0201b22: 違。燾載恒沙而不有。復歸無物而不無。寓名之曰佛。
0201b23: 強號之曰覺。究其旨。解脫自在莫大極妙之德乎。夫
0201b24: 三觀成功者如此。所謂圓頓者。非漸次。非不定。指論
0201c01: 十章之義也。十章者。演始末通道之關也。五略者。
0201c02: 舉其弘綱截流之津也。十境者。發動之機立觀之諦
0201c03: 也。十乘者。妙用所修發行之門也。始於正觀而終於
0201c04: 見境者。義備故也。闕其餘者。非修之要也。乘者何也。
0201c05: 載物而運者也。十者何也。成載之事也。知其境之妙
0201c06: 不行而至者。德之上也。乘一而已巳。豈籍夫九哉。九者
0201c07: 非他相生之說。未至者之所踐也。故發心者發無所
0201c08: 發。安心者安無所安。破者無所破。爰至餘乘。皆
0201c09: 不得已巳而說也。至於別其義例。判為章目。推而廣之
0201c10: 不為繁。統而簡之不為少。如連環不可解也。如貫珠
0201c11: 不可雜也。如懸鏡不可揜也。如通川不可遏也。議家
0201c12: 多門非諍論也。按經正義非說也。辯四教淺深事
0201c13: 有源也。成一事因緣理無遺也。噫。止觀其救世明道
0201c14: 之書乎。非夫聖智超絕卓爾獨立其孰能為乎。非夫
0201c15: 聰明深達得意忘象其孰能知乎。今之人乃專用章
0201c16: 句文字從而釋之。又何漏耶。或稱不思議境與不
0201c17: 思議事皆極聖之域。等覺至人猶所未盡。若凡夫生
0201c18: 滅心行。三惑浩然。於言說之中推上妙之理。是猶醯
0201c19: 而說大鵬。夏虫之議層。其不可見明矣。今止觀
0201c20: 之說文字萬數。廣尋果地無益初學。豈如暗然自修。
0201c21: 功至自至。何必以早計為事乎。是大不然。凡所謂上
0201c22: 聖之域。豈隔闊遼與凡境杳絕歟。是惟一性而已巳。
0201c23: 得之謂悟。失之謂迷。一理而已巳。迷而為凡。悟而為聖。
0201c24: 迷者自隔。理不隔也。失者自失。性不失也。止觀之作。
0202a01: 所以離異同而究聖神。使群生正性而順理者也。正
0202a02: 性順理所以行覺路而至妙境也。不知此教者則學
0202a03: 何所入。功何所施。智何所發。譬如無目。昧于日月之
0202a04: 光。行於重險之處顛踣墮落。可勝既乎。噫。去聖久遠。
0202a05: 賢人不出。庸昏之徒含識而已巳。致使魔邪詭惑。諸黨
0202a06: 並熾。空有云云。為坑為。有膠於文句不敢動者。有
0202a07: 流於浪不能住者。有太遠而甘心不至者。有太近
0202a08: 而我身即是者。有枯木而稱定者。有竅號而稱慧者。
0202a09: 有奔走非道而言權者。有假於鬼神而言通者。有放
0202a10: 心而言廣者。有罕言而為密者。有齒舌潛傳而為口
0202a11: 訣者。凡此之類。自立為祖。繼祖為家。反經非聖。昧者
0202a12: 不覺。仲尼有言。道之不明也。我知之矣。由物累也。悲
0202a13: 夫。隋開皇十八年智者去世。至皇朝建中垂二百載。
0202a14: 以斯文相傳凡五家師。其始曰灌頂。其次曰縉雲威。
0202a15: 又其次曰東陽小威。又其次曰左溪朗公。其五曰荊
0202a16: 溪然公。頂於同門中慧解第一。能奉師訓集成此書。
0202a17: 蓋不以文辭為本故也。或失則繁。或得則野。當二威
0202a18: 之際。緘授而已巳。其道不行。天寶中左溪始弘解說。而
0202a19: 知者蓋寡。荊溪廣以傳記數十萬言。網羅遺法勤矣
0202a20: 備矣。荊溪滅後。知其說者適三四人。古人云。生而知
0202a21: 之者上也。學而知之者次也。困而不學又其次也。夫
0202a22: 生而知之者蓋性德者也。學而知之者天機深者也。
0202a23: 若其嗜欲深。耳目塞。雖學而不知。斯為下矣。令夫學
0202a24: 者內病於蔽。外役於煩。沒世不能通其文。數年不能
0202b01: 得其益。是則業文為之屨校梏足也。棼句為之簸糠
0202b02: 眯目也。以不能之師。教不領之弟子。止觀所以未光
0202b04: 之所存。教之所急。或易置之。或引伸之。其義之。其
0202b05: 辭之鄙。或薙除之。或潤色之。大凡浮之患十愈其
0202b06: 九。廣略之宜三存其一。於是祛袪鄙滯。導蒙童。貽諸他
0202b07: 人。則吾豈敢。若同見同行。且不以止觀罪我。亦無隱
0202b08: 乎爾。建中上元甲子首事削三年歲在析木之津
0202b09: 功畢云爾。
0202b10: 論曰。梁肅文集二十卷。友人崔恭為之序。稱肅天
0202b11: 台大師元浩之門弟子也。累官太子侍講史修
0202b12: 撰翰林學士。卒年四十有三。凡釋氏之製作。粹美
0202b13: 深遠天下無以杭敵。今觀統例之作。信哉斯言也。
0202b14: 厥後五十餘年。李翱習之著復性書。窮淵源。
0202b15: 蓋從其規模而出。往往造端立意皆合。特引證與
0202b16: 開列名相差異耳。然則肅之文章得於台教而深
0202b17: 遠無敵。習之從而之。教有所謂四攝者。二公將
0202b18: 無同布施深妙愛語。攝化同類奇傑之士。復其性
0202b19: 而知有本地風光也歟。
0202b20: 元貞四年二月。江西馬祖大師道一示寂。師漢州十
0202b21: 邡人。容貌豐偉。牛行虎視。引舌過準。足下有二輪文。
0202b22: 遇懷讓禪師密契心法。始自建陽。遷臨川。次南康。所
0202b23: 至聚徒說法建禪林。大曆中始居豫章開元寺。
0202b24: 示眾曰。汝等諸人各信自心是佛。此心即佛。達磨大
0202c01: 師自南天竺國來此中華傳上乘一心之法。令汝等
0202c02: 開悟。又引楞伽經文以印眾生心地。恐汝顛倒不自
0202c03: 信此一心之法各各有之。故楞伽經云。佛語心為宗。
0202c04: 無門為法門。又云。夫求法者應無所求。心外無別佛。
0202c05: 佛外無別心。不取善不取惡。淨穢兩邊都不依怙。達
0202c06: 罪性空。念念不可得無自性故。故云三界唯心。森羅
0202c07: 及萬像。一法之所印。凡所見色即是見心。心不自心
0202c08: 因色故有。但隨時言說。即事即理都無所礙。菩提道
0202c09: 果亦復如是。於心所生即名為色。知色空故生即無
0202c10: 生。若了此意乃可隨時著衣喫食長養聖胎任運過
0202c11: 時。復有何事。汝受吾教聽吾偈曰。心地隨時說。菩提
0202c12: 亦只寧。事理俱無礙。當生即不生。師於開元示寂。先
0202c13: 是師經由豫章泐潭之石門。愛其山水奇勝洞壑
0202c14: 平坦。謂其徒曰。吾朽質之日歸骨于此。至是門弟
0202c15: 子奉靈骨舍利建道場于石門。相國權德輿為之。
0202c16: 宣宗賜諡謚大寂禪師。得法弟子凡百三十有九人。各
0202c17: 為一方宗主轉化無窮。禪宗至此大盛于世。
0202c18: 大珠慧海禪師者。建州人。初參馬祖。祖問從何處來。
0202c19: 曰越州大雲寺來。祖曰來此擬須何事。曰來求佛法。
0202c20: 祖曰。自家寶藏不。拋家散走作什麼。我這裏一物
0202c21: 也無。求什麼佛法。師遂禮拜問那箇是慧海自家寶
0202c22: 藏。祖曰。即今問我者是汝寶藏。一切具足更無欠少。
0202c23: 使用自在何假向外求。師於言下自識本心不由
0202c24: 知覺。禮謝畢。服勞久之。後以受業師年老歸奉養。乃
0203a01: 晦藏用。外現癡訥。撰頓悟入道要門一卷。為好事
0203a02: 竊出。及馬祖見之。即告眾曰。越州有大珠。圓明光透
0203a03: 自在無遮障處也。眾中有知師本姓性朱者。遂共尋訪。
0203a04: 師繇是道望顯著。說法波翻海湧浩然無礙。有頓悟
0203a05: 門及廣語行于世。
0203a06: 六年。石頭希遷禪師示寂。師得法於青原。天寶中居
0203a07: 衡山南寺。寺東有石其狀如臺。乃結庵其上。時號石
0203a08: 頭和尚。南嶽鬼神多見身聽法。師皆與之授戒。大曆
0203a09: 中江西主大寂．湖南主石頭。往來憧憧並湊二大士
0203a10: 之門。示眾曰。吾之法門先佛傳授。不論禪定精進。
0203a11: 唯達佛之知見。即心即佛。心．佛．眾生．菩提．煩惱名異
0203a12: 體一。汝等當知自己巳心靈。體離斷常性非垢淨。湛然
0203a13: 圓滿凡聖齊同。應用無方離心意識。三界六道唯自
0203a14: 心現。水月鏡像豈有生滅。汝等知之無所不備。師初
0203a15: 閱肇論云。會萬物為己巳者其唯聖人乎。遂豁然曰。聖
0203a16: 人無己巳。靡所不己巳。因著參同契。其辭曰。竺土大僊心。
0203a17: 東西密相付。人根有利鈍。道無南北祖。靈源明皎潔。
0203a18: 枝派暗流注。執事元是迷。契理亦非悟。門門一切境。
0203a19: 回互不回互。回而更相涉。不爾依位住。色本殊質像。
0203a21: 如子得其母。火熱風動搖。水濕地堅固。眼色耳音聲。
0203a22: 鼻香舌醋。然依一一法。依根葉分布。本末須歸宗。
0203a23: 尊卑用其語。當明中有暗。勿以暗相遇。當暗中有明。
0203a24: 勿以明相。明暗各相對。比如前後步。萬物自有功。
0203b01: 當言用及處。事存函蓋合。理應箭鋒拄。承言須會宗。
0203b02: 勿自立規矩。觸目不會道。運足焉知路。進步非遠近。
0203b03: 迷隔山河固。謹白參玄人。光陰莫度。
0203b04: 論曰。石頭參同契頌。清涼大法眼注之。其深禪妙
0203b05: 句使人讀之三歎不已巳。黃山谷曰。問衲子。牧護
0203b06: 歌是何等語而皆不能說。後見劉夢得作夔州刺剌
0203b07: 史時樂府有牧護歌。似是賽神曲。然亦不可曉。及
0203b08: 在黔中聞賽神者夜歌曰。聽說儂家牧護至。末後
0203b10: 巴人曲。猶石頭學魏伯陽作參同契也。予謂山谷
0203b11: 說牧護歌則已巳然矣。至參同契乃幽贊曹溪密旨
0203b12: 而建立石頭宗風。真萬世不刊之典也。奚暇學人
0203b13: 而為之哉。
0203b14: 十二年。宣河東節度使禮部尚書李詵備禮迎法師
0203b15: 澄觀入京。觀至。有旨命同罽賓三藏般若翻譯烏茶
0203b16: 國所進華嚴後分梵夾。帝親預譯場一日不至即差
0203b17: 僧寂光依僧欲云。皇帝國事因緣。如法僧事與欲清
0203b18: 淨。觀承睿旨。翻宣既就進之。帝命開示華嚴宗旨。群
0203b19: 臣大集。觀陞高座曰。我皇御宇。德合乾坤光宅萬方。
0203b20: 重譯來貢。東風入律西天輸越海之誠。南印御書北
0203b21: 闕獻朝宗之敬。特迴明詔再譯真詮。光闡大猷增輝
0203b22: 新理。澄觀顧多天幸欽屬盛明。奉詔譯場承旨幽贊。
0203b24: 華嶽無增萬仞之高。極空之可度。體無邊涯。大也。
0203c01: 竭滄溟而可飲。法門無盡。方也。碎塵剎而可數。用無
0203c02: 能測。廣也。離覺所覺。朗萬法之幽邃。佛也。芬敷萬行
0203c03: 榮耀眾德。華也。圓茲行德飾彼十身。嚴也。貫攝玄微
0203c04: 以成真光之彩。經也。總斯七字為一部之宏綱。將契
0203c05: 本性非行莫階。故說普賢無邊勝行。行起解絕。智證
0203c06: 圓明。無礙融通現前受用。帝大悅賜觀紫方袍。號教
0203c07: 授和尚。其後相國齊抗．鄭餘慶．高郢請撰華嚴綱要
0203c08: 三卷。相國李吉甫．侍郎歸登．駙馬杜琮請述正要一
0203c09: 卷。又為南康王玉韋．相國武元衡著法界觀玄鏡一
0203c10: 卷。僕射高崇文請著鏡燈說文一卷。司徒嚴綬．司空
0203c11: 鄭元．刺剌史陸長源請撰三聖圓融觀一卷。節度使薛
0203c12: 華．觀察使孟簡．中書錢徽．拾遺白居易．給事杜羔等
0203c13: 請製七處九會華藏界圖心鏡說文十卷。又與僧錄
0203c14: 靈大師十入首座十寺三學上流製華嚴．圓覺．四
0203c15: 分．中觀等經律論關三十餘部。皆古錦鈍金隨器
0203c16: 任用云。
0203c17: 釋皎然者。字晝。謝靈運十世之孫。有逸才。風度凝遠。
0203c18: 尤長於詩。為大師顏魯公．相國于。名士韋蘇州．吳
0203c19: 季德．李華．梁肅諸公所敬。結為林下交。時陸羽隱松
0203c20: 江。扁舟放浪。每至霅川。見晝必清談終日忘返。天下
0203c21: 士大夫服其標致。然以文章名世。歎曰。使有宣
0203c22: 尼之博識。胥臣之多聞。終日目前矜道侈義。適足以
0203c23: 擾真性。豈若松岩雲月禪坐相偶。無言而道合。至靜
0203c24: 而性同。吾將入杼山矣。於是裒所著詩文火之。後中
0204a01: 丞李洪刺剌湖州。枉駕訪晝請及詩文。曰貧道役筆硯
0204a02: 二十餘年。一無所得。冥搜物累。徒起我人。今之久
0204a03: 矣。洪搜之民間。僅得十卷。皎然沒。相國于序之進
0204a04: 于朝。德宗詔藏秘閣。
0204a05: 律師靈澈。居越州雲門寺。一時公卿負才望若劉長
0204a06: 卿．嚴維．皇甫曾皆投刺剌結友。澈詩句與皎然．僧標齊
0204a07: 名。有辭韋蘇州山邊水邊待月明之句。皎然稱賞
0204a08: 以為絕倫。中丞包公亦歎曰。見澈公山水之句。令人
0204a09: 閣。著律宗行源二十一卷。初澈游京師。名聞輦轂。
0204a10: 緇流嫉其盛。造飛語激動中貴人。浸誣得罪。徙汀州。
0204a11: 入會稽遂終老於吳越間。相國權德輿以序餞之曰。
0204a12: 昔廬山遠公．鍾山約公皆以文章廣心地。用贊後學。
0204a13: 俾學者乘理以詣。因言而悟。得非玄律之一派乎。吳
0204a14: 興長老晝公掇六藝之菁英。首冠方外。入其室者有
0204a15: 沃州澈上人。上人心冥空無而寄文字。故語甚夷
0204a16: 易。如不出常境。而諸生思慮終不可至。其變也如風
0204a17: 松迭玉相扣。層蜂千仞下有金碧。鄙夫之目
0204a18: 初不敢視。三復則淡然。天和晦於其中。故觀其容。鑒
0204a19: 其詞。知其心。不待境靜而靜。況會稽山水自古勝絕。
0204a20: 東晉逸民多遁世于此。夏五月。上人自鑪峰言旋復
0204a21: 于是。予知夫拂方袍坐輕舟。泝沿鏡中靜得佳句。
0204a22: 然後彌入空寂萬慮洗然。則向之境物又其稊稗也。
0204a23: 鄙人方景行企向之不暇。烏敢以離群為歎哉。德輿
0204a24: 又與玄禪師厚善。玄辭歸天竺寺。德輿以序餞之曰。
0204b01: 度門之教根於空寂。因修以取證。階有以及無。不踐
0204b02: 精深之習而悟無之理者。未之有也。未得謂得則
0204b03: 其病歟。僕久味斯法。思與言者。既而得玄禪師。禪師
0204b04: 早誦大乘經數萬言。晚得觀門之學。今則色空如一
0204b05: 哀樂不入矣。桑門之患為外見所雜。既得之患為內
0204b06: 見所縛。今玄公翛然二見之間不外不內冥夫至妙。
0204b07: 身戒心慧合於無倪。且以勾吳山水之絕境。天竺又
0204b08: 經行之淨界。振錫而往。其心浩然。蓋隨緣生興。觸物
0204b09: 成化。而不為外塵所引也。幅巾男子權德輿稽首。
0204b11: 見之。撫其頂曰。目秀如青蓮。真吾門之威鳳。苟能捨
0204b12: 家必有重名。不然乘雲霓薄天漢。不可得而知也。父
0204b13: 母聞而大喜即使出家。至德中肅宗有旨。白衣能誦
0204b14: 經七百紙者許度為僧。標首中此選。後習毗尼。有高
0204b15: 行。結庵杭之西嶺。吳中士大夫雅與之游。而相國李
0204b16: 吉甫．僕射韓．尚書孟簡與之結塵外交。吳人為之
0204b17: 語曰。杭之標。摩雲霄。越之澈。洞雪。霅川晝。能清秀。
0204b18: 右庶子李益得標所為樂府。持歸京師以為誇耀。
0204b19: 景陵陸羽見標。稱之曰。日月雲霞。吾知為天。標山川
0204b20: 草木。吾知為地。標推能歸美。吾知為德標。閑居趣寂。
0204b21: 得非名實在公乎。杭人尊之而不名。呼西嶺和尚。
0204b22: 十五年四月帝誕節。敕有司備儀輦迎教授和尚澄
0204b23: 觀入內殿闡揚華嚴宗旨。觀陞高座曰。大哉真界萬
0204b24: 法資始。包空有而絕相。入言象而無。妙有得之而
0204c01: 不有。真空得之而不空。生滅得之而真常。緣起得之
0204c02: 而交映。我佛得之妙踐真覺廓淨塵習。寂寥於萬化
0204c03: 之域。動用於一之中。融身剎以相含。流聲光而遐
0204c04: 燭。我皇得之靈鑒極保合大和。聖文掩於百生。淳
0204c05: 風扇於萬國。敷玄化以覺夢。垂天真以性情。是知不
0204c06: 有大曷展無涯之照。不有真界豈淨等空之心。華
0204c07: 嚴教者即窮斯旨趣盡其源流。故廓宏遠包納
0204c08: 。不可得而思議矣。指其源也。情塵有經。智海無外。
0204c09: 妄惑非取。重玄不空。四句之火莫焚。萬法之門皆入。
0204c10: 冥二際於不一。動千變而非多。事理交徹而兩忘。性
0204c11: 相融通而無盡。若秦鏡之照。猶帝珠之相含。重重
0204c12: 交光歷歷齊現。故得圓至功於頃刻。見佛境於塵毛。
0204c13: 諸佛心內眾生新新作佛。眾生心中諸佛念念證真。
0204c14: 一字法門海墨書而不盡。一毫之善空界盡而無窮。
0204c15: 語其定也。冥一心於無心。即萬動而常寂。海湛真智
0204c16: 光含性空。星羅法身影落心水。圓音非叩而長演。果
0204c17: 海離念而心傳。萬行忘照而齊修。漸頓無得而雙入。
0204c18: 雖四身廣被八難頓超。而一極唱高二乘絕聽。當其
0204c19: 器也。百城詢友一道棲神。明正為南。方盡南矣。益我
0204c20: 為友。人皆友焉。遇三毒而三德圓。入一塵而一心淨。
0204c21: 千化不變其慮。萬境順通于道。契文殊之妙智宛是
0204c22: 初心。入普賢之玄門曾無別體。失其旨也徒修因於
0204c23: 曠劫。得其門也等諸佛於一朝。諦觀一塵。法界在掌。
0204c24: 理深智遠。識昧辭單。塵黷聖。退座而已巳。帝時默湛
0205a01: 海印。朗然大覺。謂群臣曰。朕之師。言雅而簡。辭典
0205a02: 而富。扇真風於第一義天。能以聖法清涼朕心。仍以
0205a03: 清涼賜為國師之號。朕思從來。執身心我人及諸法
0205a04: 定相。斯為甚倒。群臣再拜稽首頂奉明命。繇是中外
0205a05: 台輔重臣咸以八戒禮而師之。
0205a06: 論曰。儒者韓退之有送澄觀詩。雖美其才能而禮
0205a07: 甚倨。凡吾徒先達皆以謂觀七帝門師。退之不應
0205a08: 凌篾君父之師。然非也。蓋觀以貞元十三年被召。
0205a09: 至是始稱國師。退之由宣武武寧二節度推官。入
0205a10: 為四門士。轉監察御史。以罪貶山陽令。行次洛
0205a11: 陽。贈觀詩蓋在洛陽時作也。是時觀未赴召。而退
0205a12: 之由御史罷而與之詩。禮倨固士大夫待吾人之
0205a13: 常態也。或謂退之嫉觀名盛。故其名與之詩而
0205a14: 厭之。或謂當時別有同名者。是皆不然。當以出處
0205a15: 顯晦考之。則輕重之情見矣。凡自觀位國師之後。
0205a16: 壽至一百有二歲而亡。雖當代賢宰相齊抗．高郢．
0205a17: 鄭餘慶．武元衡．裴度諸公皆稱門弟子。執經問大
0205a18: 義。豈退之獨倨見哉。
0205a19: 是歲廬山東林律大德熙怡卒。許堯佐製其曰。大
0205a20: 師熙怡。姓曹氏。桂陽人也。舊勳前烈。垂休積慶。史氏
0205a21: 詳之矣。夫真如不遠其要在乎無垢。妙理不深其要
0205a22: 在乎見性。本於真實。暢其無。俾聆芳咀潤孜孜請
0205a23: 益則大師之教也。大師體識深靜。風度端敏。受具戒
0205a24: 於南嶽。修律儀於東林。常趺坐一室而四方學者差
0205b01: 肩繼踵。發此柔軟納其歸依。堯言玉振微文釋。故
0205b02: 崇德雅美臨壇持法垂五十年。以至德初東林
0205b03: 寺。居耶舍塔院數逾二紀。而信心長者懷甘奉贄紛
0205b04: 然並進。監守藏不遑祇受。既而悉歸精舍頒于眾
0205b05: 僧。大師率同門人布衣糲食而已巳。故推己巳以見相。因
0205b06: 相而歸空。搜閱精微。鑽研旨要。苦背悶而針石不
0205b07: 能及也。故於中夜累歎。有神人撫背。殊形駭物。斯須
0205b08: 乃去。自茲窮討經論切磋心要。加以律儀端靜受持
0205b09: 勤至。感通之應故難盡書。至於山鹿歸仁。林鳥祉。
0205b10: 火師之室不足駭也。大曆五年躋五老峰。望彭蠡。臨
0205b11: 瀑布。乃凌雲精舍為經行之地。旁引泉竇以滌塵
0205b12: 迷。近躡松壑以求清涼。丹崖雲岫勢若屏牖。然趨風
0205b13: 望景攀危輦重翼如而至者難以數記。積十餘年乃
0205b14: 至大林精廬。淬法刃。燃慧炬。俾夫恂恂圍繞者割其
0205b15: 縛。導其迷。洗然而自得。貞元中歸東林戒壇院。以吾
0205b16: 道已巳成。吾教已巳行。十五年秋七月召門弟子曰。吾隨
0205b17: 化還。須臾寂滅。僧五十。報齡七十一。大師精貫六
0205b18: 藝。旁達百氏。與故太師魯國公顏真卿．故丞相趙
0205b19: 公憬故御史大夫盧公群．今吏部侍郎楊公於陵為
0205b20: 參禪之侶。幽鍵洞發。玄言兩得。門人法粲等十餘人
0205b21: 傳其教焉。高僧傳誌熙怡異尤多。而堯佐之文美
0205b22: 雅。故錄其文而不載其傳。
0205b23: 十六年逸士劉軻游廬山之黃石岩。遇高僧。異之。因
0205b24: 為記曰。古老有言。太極之氣積成山嶽。洩為小瀆。然
0205c01: 則匡阜之境其大者乎。庚辰歲。山客劉軻來拾怪異。
0205c02: 自麓至頂下半里餘。次于黃石岩。岩中有棲禪子。
0205c03: 不知其幾臘。乃蹟其輕重。頗見其宅心之地。及問其
0205c04: 住年。但以手指松桂曰。毫髮我植。今環人臂。烏飛兔
0205c05: 走。吾復何齒。矧卯戎之昏日。霜炎之凍。生落之榮
0205c06: 。去留之泝。雖云云自彼。而於我蔑如也。於戲。向
0205c07: 非岩房峭絕。僧行孤峙。則人境兩失其宜也。復何言
0205c08: 哉。觀夫雲煙雜乎履寫。嵐靄生於襟袖。群形浩擾。併
0205c09: 人眸子。每煙雨初霽。山光澄練。泠泠僊語如在耳右。
0205c10: 況又聳淩競上冥冥。焉知不能與洪崖接袂。浮丘連
0205c11: 駕。盈縮造化。吐納顥氣。絕慚顏於厚面。遠喧卑於臊
0205c12: 穢乎。不得而然者。蓋也餌也。名為利。利為名餌。
0205c13: 吞食餌。手足。彼焉得跳躍於此乎。夫禪子脫
0205c14: 去桎梏。四支宣展。動與雲無心。靜將石何機。物我一
0205c15: 致。端邪徑寒。僕所謂非斯人不能住斯境也。禪師生
0205c16: 宜春。姓黃氏。名常進。以師久住。遂以其姓易其岩名
0205c17: 焉。
0205c18: 
0205c19: 隆興佛教編年通論卷第十九
