0353b17: 
0353b18: 無異禪師廣錄卷第二十九
0353b19: 
0353b20: 住博山法孫　弘瀚　編
0353b21: 首座法孫　弘裕　同集
0353b22: 書二
0353b23: 與何芝岳相國
0353b24: 人生緣遇不易得。歸向三寶。倍復為難。惟居士深入
0353c01: 佛乘。靈苗智種。天性帶來。而究竟一念子。肯心自許。
0353c02: 其肯心二字。誠進道之基本也。昔人云。我得百丈一
0353c03: 句語。做宰相。此話一行。使天下人。皆知有佛法利益
0353c04: 甚大。非世間功德可比。希居士理之日。毋忘此一
0353c05: 句話頭。十二時中。幸以大法為念。直欲進陪上古。洞
0353c06: 鑒今時。日應萬機。不壞不雜。觸境遇緣。若臨大敵欲
0353c07: 勝。重門欲開。猛浪中欲登彼岸。大旱時欲得甘霖。思
0353c08: 到思不及處。忽然摸著鼻頭。原是舊時面孔。端不借
0353c09: 別人纖毫力。若以世智辯聰。揣度道理。定信不及。唯
0353c10: 有力大人。一擔荷。更不搖頭轉腦也。此事誠難。決
0353c11: 不可將經書上印證。不可遏捺妄念。不可使自心空
0353c12: 寂。凡諸動心。皆成藥忌。諒居士已巳深鑑此意。不待貧
0353c13: 衲贅語耳。
0353c14: 與蔣一文學
0353c15: 泥途雪境。勞往返三百里。而作衛護法喜之親。過于
0353c16: 骨肉。第此心難發。果能發起。即菩薩行利他行。非恒
0353c17: 常人也。然利人者。必當自利。藉塵勞業識中。提起一
0353c18: 句話頭。以期悟徹。居士當決定發此心。若不發此心。
0353c19: 是謂之脩福。非脫生死。此心一發。塵勞業累。自不能
0353c20: 繫。決不可避喧向寂。以塵勞為障道。此是小機。非有
0353c21: 力大人。昔趙清獻公。青衿時便參究。至做官始悟道。
0353c22: 張無盡就仕路參訪。做運使親見兜率。此二公。大可
0353c23: 為人眼目。居士又不可不學。以貧衲意謂。單提一句
0353c24: 話頭。只管盡情讀書。話頭在念。根塵不偶。境緣不入。
0354a01: 書亦當有深進。自然華文麗藻。不與世間讀書為比。
0354a02: 若曰參究妨讀書。讀書妨參究。此非上根利智。幸留
0354a03: 神勿忽。
0354a04: 復□□□侍御
0354a05: 華嚴疏云。一夕之夢。翱翔百年。居士肯信百年之夢
0354a06: 在一夕否。若能知此。則延促同時。遐邇一致。無邊剎
0354a07: 海。全在一塵。窮橫遍。則無間然。如此則與居士一
0354a08: 會。則一切時一切處悉會。又豈但語言相親。根塵相
0354a09: 偶。然後為會晤哉。于此倘未能瞥地。可將一口氣不
0354a10: 來。畢竟向甚麼處去。單提此一句話頭。行裏坐裏。著
0354a11: 衣喫飯裏。不可須臾間斷。忽日撞破疑團。以破此百
0354a12: 年夢境。則世間之寵辱。自不關心。世間之樂事。自不
0354a13: 能為礙也。貧衲遊浮渡時。得聞居士上荊楚。不知急
0354a14: 水灘頭曾吸盡否。百草頭邊曾會意否。若吸得盡。會
0354a15: 得意。不可以龐家兒女為軌則。不妨乘小艇跨鄱陽。
0354a16: 而上博山。與道人相見。烹活水聽松音。又是一番清
0354a17: 境也。他日宰執權衡。為護法金湯。不待貧衲多囑耳。
0354a18: 與何惺谷居士
0354a19: 居士生平操履。余甚愛之。但知見太博。恐悟門妨于
0354a20: 進益。世間因緣等事。似不必太勞攘。只須按下雲頭。
0354a21: 睜開隻眼。提金剛之利劍。懸肘後之靈符。發諸人未
0354a22: 發之心。到祖佛不到之地。不然。恐著解路。未免有
0354a23: 算沙數寶之譏。紅紫亂朱之誚。居士具大力量。但為
0354a24: 人太勁挺。初心者。難得親近。大凡與縉紳。及始發心
0354b01: 者。相見時。以法啟之。以慈撫之。以悲救之。以方便
0354b02: 導引。始得機感交孚。乃法門要徑耳。
0354b03: 與徐止觀居士
0354b04: 承諭。末法下衰。魔風熾盛。宗門冷落。主法無人。余
0354b05: 于此撫几長嘆。可謂襟期不隔千里同風。但不識于
0354b06: 此事中曾瞥地否。若此瞥地。不妨向祖師門下。拋磚
0354b07: 引玉。撮土成金。垂手將來。與物作則。盡大地是魔。直
0354b08: 從魔隊裏穿下過。盡大地是佛。直從佛頂上行。然
0354b09: 後向佛魔不到處。解三玄戈冑。碎五位鎗旗。黑漆桶
0354b10: 裏。鑑貌辯色。無影樹下。嘯月吟風。跟下動步。覿體
0354b11: 與博山相見。倘未得如是。禪警語不可不細嚼一遍。
0354b12: 提一箇無義味話頭。做一場沒巴鼻勾當。一朝迸出
0354b13: 頭來。渾身當宇宙。求其一眾生相。了不可得。何物在
0354b14: 迷。何人在悟。居士與博山長太息。悉賸語也。貧衲掃
0354b15: 一坐具地。與居士作不動軒。不識。居士以為何如也。
0354b16: 上樊山王
0354b17: 殿下天然貴胤。乘願力來遊此堪忍世界。導引群生。
0354b18: 然行海重重。須懷兼利。交互融徹。與法相應。又至理
0354b19: 深玄。非參莫透。靈心絕待。貴發親知。知與行符。名之
0354b20: 曰智。紹隆佛種。其利博哉。殿下是過量人。已巳入密印
0354b21: 三昧。不待貧衲贅語耳。小徒歸承瑤章寵賜。知殿下
0354b22: 有夙世之緣。倘春水浪高。不妨乘舟舞棹。向博山浴
0354b23: 龍池。逢場作戲。貧衲命侍者。別甑炊香。水鳥樹林。當
0354b24: 為殿下。談實相也。
0354c01: 與陳塘方伯
0354c02: 疑情不起。是生死心不切。似與前諭中。不相符合。果
0354c03: 生死心切。是誰二字不明。安得不疑。疑情頓發。心意
0354c04: 識尚不起。況解路乎。雖兼淨土。決不可生自足想。安
0354c05: 隱想。斯二種。是究心人大病。居士不可不知。識得是
0354c06: 病。終不蹈此二途。祖不云乎。不斬黧奴誓不休。彼既
0354c07: 丈夫。我胡不爾。是誰二字。是斷心意識底利斧。截解
0354c08: 路底垣墻。出生死底要津也。參此二字法門。如韓信
0354c09: 背水陣。不顧危亡。始得相應耳。只此一生。判百劫千
0354c10: 生不了底公案。有智者。當以日代歲。身可寒。肚可饑。
0354c11: 不可使話頭有間斷。只須迸破疑團。心意識及解路。
0354c12: 消瓦解。始得大安樂。是大得便宜人。百千萬倍。不
0354c13: 足為比也。何如。
0354c14: 復余集生居士附請書
0354c15: 大法之東流江左也。自康僧會始。於是趾其後者。
0354c16: 代有隆替。而佛會之廣薦。禪宗之編集。於以不負
0354c17: 付囑國王之慈旨。則自我　明皇帝二祖始。而一
0354c18: 時從龍之臣。如沈翰林黃侍郎一流人。皆毅然以
0354c19: 弘護為己已任。此建業故事之可尋者。是故毒鼓不
0354c20: 震。於　帝都多遺遠死。法輪不轉。自王臣半屬小
0354c21: 機。和尚一國之師。人天之眼。而三十年來。若將有
0354c22: 避焉。以偏處於江之右。抑亦興言及此乎。日者弟
0354c23: 子裕不甘作門外漢。自遠趨風。一往入室。分王
0354c24: 之賸乳。竊獅子之片毛。掉鞅而歸。便自稱尊。無佛
0355a01: 處。痾漉漉。如裨販然。冀以化此一方之五印。而都
0355a02: 人士之為雄者。自是而效拙秀才之所為。於慧
0355a03: 業中。知有丈夫事也。而王孫公族之號。最貴踞者。
0355a04: 自是而效邵陵之所為。知有七處九會。四諦五時
0355a05: 事也。而進賢輩之日支月支。不萬羊不屬猒者。自
0355a06: 是而效顏清臣裴公美之所為。稍稍不諱浮屠法。
0355a07: 知有四依十地。及流水寶勝事也。夫弟子裕而分
0355a08: 賸乳。竊片毛也者。以試之。同類之攝入。上求下化。
0355a09: 斯既然矣。況在和尚真獅子。真王。來此驢鴨
0355a10: 類之中。諸所攝入。又何似夫弟子裕而不忍同類
0355a11: 之愈躁愈沉。尚不靳小慈。思一引手。況在和尚普
0355a12: 觀大地。有一眾生不佛。若己已推而納之泥犁。此之
0355a13: 為興慈運悲又何似。而時至化起。機熟緣生意者。
0355a14: 今茲適遇其期乎。此自和尚意中事。又何假弟子
0355a15: 裕喋喋為哉。和尚其惠然肯來矣。鄉先進自儀臺
0355a16: 僕大夫以下。若而人。宦陪京者。六曹以下。若而人。
0355a17: 世守則元勳以下。若而人。實有問心。謹用臚列名
0355a18: 狀。瓣香遙禮拜。使而行。自是翹勤西望。日日以幾。
0355a19: 如歷饑渴。和尚其來矣。弟子裕一番拮据。頗費手
0355a20: 口。總之從佛法起見。何敢告勩。萬期憫我專愚。且
0355a21: 無使我不誠於初發意之俗漢。而因以阻若輩後
0355a22: 來之轉機。則幸甚幸甚。菩薩戒弟子道裕再稽首。
0355a23: 旻昭陳居士。為弟子裕無師社中善友之一。今為
0355a24: 南中四眾。捧刺剌涉。不辭勞勩。此亦其猛利之一
0355b01: 端矣。所期和尚。莫輕放過。先與三十痛棒遣歸。以
0355b02: 為和尚前茅可也。裕又白。
0355b03: 又。
0355b04: 自參和尚後。覺向來胸臆間雜毒。被少分醍醐。洗
0355b05: 發頓盡。歸來筆研付之祖龍。書籍付之犢。丈室
0355b06: 而外。一物不將。獨是坐斷十方。密移一步。粗知奉
0355b07: 教而行。而長安甚。我國晏然。且喜歸源有路。中
0355b08: 間自信得力處。是去冬解組而歸。於凍舟中。結八
0355b09: 十日不語之期。所謂佛也沒柰何。良然良然。若問
0355b10: 某甲見箇甚麼。纔開口便自肉麻了也。初春接慈
0355b11: 札。極承護念。不翅方外毛裏。擬致報書請益。迫於
0355b12: 王程。遽趣舍人裝北上職。此阻時失乳之思。
0355b13: 今茲啟請。肇自夙懷。寔從僉議。因念九到洞山。三
0355b14: 上投子。舍身求法。應非居士所饒為。而西遊三十
0355b15: 國。遠屆屇五天。為法求人。則有顯師之風在。況復懶
0355b16: 道人。宴坐石室。四祖自來。牛頭不往秣陵。往事大
0355b17: 底如斯。惟和尚念之。邇者鍾阜間。大有道人氣。亟
0355b18: 擊。勿失可也。不者。一枝橫出。別調風吹。徒使曹洞
0355b19: 印文久成刓敝。而假年五十。法嗣未弘。甚無謂也。
0355b20: 弟子裕方以詩偈為戒。聊取裴休語。為和尚誦之
0355b21: 曰。一千龍象隨高步。萬里香花結勝因。擬欲事師
0355b22: 為弟子。不知將法付何人。弟子道裕再白。
0355b23: 震旦法席之盛。無越於　帝都。雖代有隆替。悉係因
0355b24: 緣。非智力所能強也。惟我　明聖祖神宗。受靈山付
0355c01: 囑。建立三寶。弘通大乘。是以天雨寶華。呈奇瑞。宰
0355c02: 官開士。傾心法塹。實千載一遇。應斯嘉運也。二百年
0355c03: 餘。芳規未替。戴德愈新。林下山僧。朝暮祝誦。未能報
0355c04: 其萬一。豈敢效嬾瓚輩。不思弘法深益。且念正法將
0355c05: 沉。魔風熾盛。稱悟稱證者。已巳遍域中。付拂付券者。幾
0355c06: 盡大地。痛思古格為法重人。寧以身陷泥犁。不將佛
0355c07: 法作人情。是何心腸。今時急於法嗣。忘其遠憂。是何
0355c08: 意調。獨掌不浪鳴。隻輪無單運。擬欲遁逃深山。不忍
0355c09: 見此茶毒。而居士復以慈心三昧見召。將令不慧復
0355c10: 為馮婦乎。宗通說通。內護外護。居士似無愧公美。印
0355c11: 高敝刓。心孤嗣乏。某實忝晞運耳。旻昭橫逼。老人出
0355c12: 山。殊乏丈夫氣象。剛刀雖快。不斬無罪。三十棒遠寄
0355c13: 白門。擒賊必先渠魁。未知集生。果能赤體承當與否。
0355c14: 百年曠茲盛舉。何異慣劊快肥牲。兩載疲於津梁。
0355c15: 猶如羸夫睨彼巨鼎。且浮山雙徑。先聲已巳到。諸執事
0355c16: 人。攀轅恐後。今年決不出山。語已巳在前。意欲踐後。倘
0355c17: 違初心。以赴徵命。難辭眾口。進退維谷。居士其代我
0355c18: 商之。一芥翳天。毫端含剎。邊隅都會。孰劣孰優。今古
0355c19: 異局。彼此殊勢。易地未必相為睽合。同異未可一轍
0355c20: 而論。若必按圖索馬。恐去久矣。高明如居士。諒必
0355c21: 不爾。或是為法心深。意圓而語滯耶。
0355c22: 諸大檀護未及復。幸宣鄙懷。統希炤亮。不盡。
0355c23: 與余集生冏卿
0355c24: 舊冬。與居士熟疇昔之緣。雖爛翻舌根。痛加激勵。實
0356a01: 無他念。只教透徹向上一路。方稱貧衲本懷。別後甚
0356a02: 為悵然。及度嶺。閩地善信。歸心如雲。諸祖芳塵。清芬
0356a03: 如烈。似不減吾鄉也。頃聞恩擢法門。幸甚。正好藉此
0356a04: 時節廣益佛乘。大凡諸修行人。多被二風所觸。逆境
0356a05: 中。能發人道意。如見危思安。順境中。多打失正念。為
0356a06: 情想所溺。諒居士具大智慧。畢竟二途不涉。然不可
0356a07: 不知。禪警語不可不熟讀。功深力到。忽朝摸著鼻孔。
0356a08: 祇在面上。始信吾言不謬矣。應事接物之時來。則赴
0356a09: 去不留。以寬恕二字。作座右銘。亦可為助道光明幢
0356a10: 子。幸居士留神焉。
0356a11: 與陳若來使君二
0356a12: 瓶錫過貴郡。方登岸。即蒙台駕枉顧。談及宗乘中事。
0356a13: 大發肯心。歡忭無量。別後六日。登鼓山。讀旌孝善果
0356a14: 二錄。足見居士一片慈孝婆心。超出常情萬萬也。然
0356a15: 人生如芭蕉。無堅實相。又如作客寄住旅亭。雖有旨
0356a16: 酒嘉餚。安隱快樂。自非久長。惟智者必尋歸家計耳。
0356a17: 視此四大色身。如幻如化。一氣不來。作何究竟。此是
0356a18: 吾人一件最要緊事。於此不忙。溫飽之餘。悉為別人
0356a19: 忙。即溫飽亦是分外事。況其他乎。希居士慧發當機。
0356a20: 毋容暫息。將一口氣不來。畢竟向甚麼處去一句子。
0356a21: 孜孜切切。只教破者一著。始是大安樂處。切不可
0356a22: 從人言句上討分曉。不可將經書上印證。不可默照
0356a23: 澄思。以為得意。不可因因循循。度日子。二六時中。
0356a24: 祇是一口氣不來。畢竟向甚麼處去。忽朝迸破疑團。
0356b01: 如駕輕車而遊熟路。不亦樂乎。放生業悉能助發機
0356b02: 緣。若得其所。廣其悲願。是貧衲至望。
0356b03: 聞貴恙。心甚懸懸。恨不能縮地一晤。想居士。世間境
0356b04: 緣。不能動念。一出世時。悉是順境。惟此現前身心。珍
0356b05: 愛護惜。從護惜中。水火不能交濟。便成病苦。欲治斯
0356b06: 病者。先當看破此身。悉是假緣。無實主宰。如夢如幻。
0356b07: 病自可救。良以從業有故。業從妄起。妄從心生。心即
0356b08: 無生。病將安寄。十二時中。當此諦觀。則病不待藥而
0356b09: 自愈也。善養者不知有身。不見有世界。對境逢緣。如
0356b10: 木石相似。但看父母未生前。那箇是我本來面目。將
0356b11: 此一句話頭。切切看去。毋容起第二念。是名善調治
0356b12: 矣。居士具大智慧。似不待贅語。忝在方外之交。不得
0356b13: 不盡情說破也。
0356b14: 與徐澹初孝廉
0356b15: 董巖話別。忽一紀。頃與門下晤。對緣不易耳。參究
0356b16: 一事。幸深留意。不可忽。不可忽。想吾人。生此閻浮。如
0356b17: 漚如沫。聚散不常。一氣不來。身非己已有。就此不實境
0356b18: 界中。當尋箇大安樂處。一口氣不來。畢竟向甚麼處
0356b19: 去。此去處不明。則生死暗然。不可不著忙耳。如參究
0356b20: 一事。切不可先下註解。不可思惟卜度。若註解卜度。
0356b21: 是謂之藥忌。于參究分中。了無交涉。只將一句話頭。
0356b22: 著衣喫飯處。動轉施為處。畢竟向甚麼處去。一朝衣
0356b23: 線下迸開。自然七通八達。三千七百祖師言句。皆一
0356b24: 場笑具耳。
0356c01: 與陳四游中丞
0356c02: 貧衲行業無補。主持宗門。無甚長處。惟一肯心自許。
0356c03: 謬為先師印可。自謂藏身幽壑。以保餘年。不意往來
0356c04: 禪者。以情量推之。遂使水漲船高。名過于實。愧也何
0356c05: 如。貴境鼓山聖道場處。如以玄沙黃蘗長慶雪。每
0356c06: 欲登攀。無由克就。何幸檀越乘願力來。城塹法門。興
0356c07: 揚三寶。況以楨榦宏猷。廟堂遠略。為出世間。畫一籌
0356c08: 策。風復振于今日。氣象更新于此時。其功德熾然。
0356c09: 非毫楮能罄。然依正互融。真俗雙顯。外營佛剎。內護
0356c10: 心城。頓使無價寶珠。輝天鑑地。不知居士肯瞥然否。
0356c11: 古德云。我有明珠一顆。久被塵勞關。今朝塵盡光
0356c12: 生。照見山河萬朵。由此觀之。世界不在身外。道場毋
0356c13: 論他方。鼓山博山。似不勞動步也。承召敢不趨命。第
0356c14: 寒山色色有羈。殊不如願。諒摳衣有時。但不敢以年
0356c15: 月期限為約耳。
0356c16: 與葉童真居士
0356c17: 會徐澹老。知居士在恙中。千里之緣。一水之隔。悵恨
0356c18: 無已巳。丙辰別後。不識於生死分中。曾留意否。古德云。
0356c19: 病後始知身是苦。時多為別人忙。此語為頂門針。
0356c20: 破世念利刀。智者寧不覺乎。真欲究心。不須理會古
0356c21: 人別種公案。恐生出意路。更不穩便。只就己已躬下。看
0356c22: 一口氣不來。畢竟向甚麼處去。此去處不明。則生死
0356c23: 暗然。更不瞻前顧後。只恁麼逼拶將去。如勇士臨大
0356c24: 敵。直解重圍。居士肯諦信此語。病不問藥。壽不問命。
0357a01: 使得此地水火風轉。定不被五行之所拘束耳。
0357a02: 與泉州諸禪人
0357a03: 泉南佛地。列位上人。生于此。出家于此。皆夙世善根。
0357a04: 遭此緣遇。當發猛利心。徹己已躬下事。接續祖師慧命。
0357a05: 此博山之至望。承道愛論。山野無有不適者。奈鼓山
0357a06: 之羈。博山之逼。如著絮從荊棘中行。東扯西牽。不遑
0357a07: 安住。做箇沒傝忙漢子。大可發一笑耳。浴佛後。拄
0357a08: 杖頭已巳北向。速速回山。擲去瓢囊。喝散大眾。灑灑落
0357a09: 落。然後向佛國中。與列位上人。簡枯柴烹活水。唱箇
0357a10: 古今不二底還鄉曲子。
0357a11: 
0357a12: 無異禪師廣錄卷第二十九
