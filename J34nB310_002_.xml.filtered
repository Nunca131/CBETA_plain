0576c01: 雲叟住禪師語錄卷下
0576c02: 侍者元一　記錄
0576c03: 頌古
0576c04: 世尊未離兜率已巳降皇宮未出母胎度人已巳畢。
0576c05: 天高地迥意悠悠一片皇風四百州日日與君華下
0576c06: 醉更嫌何處不風流。
0576c07: 世尊因外道問不問有言不問無言世尊良久據
0576c08: 坐外道讚云世尊大慈大悲開我迷雲令我得入
0576c09: 歡喜作禮而去阿難尋問外道有何所證而言得
0576c10: 入世尊云如世良馬見鞭影而行。
0576c11: 老胡曾未揮鞭影良駟何從見影鞭瞥爾機先窺見
0576c12: 了追風千里去翩翩。
0576c13: 殃崛摩羅因持缽至一長者家其家婦人正值產
0576c14: 難長者曰瞿曇弟子汝為至聖當有何法能免產
0576c15: 難殃崛語長者曰我乍入道未知此法待我回問
0576c16: 世尊卻郤來相報及返具事白佛佛告殃崛汝速去
0576c17: 報言我從賢聖法來未曾殺生殃崛奉佛語疾往
0576c18: 告之其婦得聞當時分免。
0576c19: 蜂從華裏掠香飛香掠枝頭兩股肥無限馨香狼藉
0576c20: 盡路行人惹一身歸諸禪伯報君知香在枝頭不在
0576c21: 衣。
0576c22: 讓和尚居南嶽時馬祖住傳法院日常坐禪師知
0576c23: 是法器往問曰大德坐禪圖甚麼祖曰圖作佛師
0576c24: 一日乃取一磚於彼菴前磨祖曰磨此何為師曰
0576c25: 磨作鏡祖曰磨磚豈得成鏡師曰坐禪豈得成佛
0576c26: 祖曰如何即是師曰如牛駕車車若不行打車即
0576c27: 是打牛即是馬祖於是悟旨於言下遂印心傳法
0576c28: 符般若多羅識馬駒蹋殺天下人之語南宗大闡
0576c29: 於震旦。
0576c30: 車運何曾在打牛牛行端的打車休劫前常運無私
0577a01: 步迥地遮天者一頭。
0577a02: 百丈問黃檗甚麼處來檗曰山下採菌子來丈曰
0577a03: 山下有一大蟲汝還見麼檗便作虎聲丈於腰下
0577a04: 取斧作斫勢檗約住便掌丈至晚上堂曰大眾山
0577a05: 下有一大蟲汝等諸人出入好看老僧今日親遭
0577a06: 一口後溈山問仰山黃檗虎話子作麼生仰曰和
0577a07: 尚如何溈曰百丈當時便合一斧斫殺因甚麼到
0577a08: 如此仰曰不然溈曰子作麼生仰曰不唯騎虎頭
0577a09: 亦解把虎尾溈曰寂子甚有險嵒之句。
0577a10: 爪牙獰聲震吼擒虎與縱虎是誰羨好手一斧斫兮
0577a11: 一掌揮間不容髮絕窠臼窠臼絕括地腥風一陣來
0577a12: 深深陷阱狠忙掘。
0577a13: 臨濟上堂曰赤肉團上有一無位真人常在汝等
0577a14: 諸人面門出入未證據者看看時有僧出問如何
0577a15: 是無位真人師下繩床把住曰道道僧擬議師拓
0577a16: 開曰無位真人是甚麼乾屎橛便歸方丈。
0577a17: 肉團無位真人面門出入好看及乎證據將來依舊
0577a18: 毛髮滿面。
0577a19: 臨濟將示滅謂眾曰吾滅後不得滅卻吾正法眼
0577a20: 藏三聖出曰怎敢滅卻和尚正法眼藏師曰已巳後
0577a21: 有人問你向他道甚麼聖便喝師曰誰知吾正法
0577a22: 眼藏向者瞎驢邊滅卻郤。
0577a23: 正法眼正法眼彷彿烏梅黑兩點臨濟苦死要傳付
0577a24: 三聖瞎驢鳴熱碗鳴熱碗兩箇黑漆桶堪嗟共死款。
0577a25: 風穴沼禪師因僧問如何是清涼山中主師云一
0577a26: 句不遑無著問迄今猶作野盤僧。
0577a27: 野盤僧野盤僧襤襤毿毿得人憎者邊那邊躲跟過
0577a28: 日休夏自恣不守規繩賺均提捏鬼怪瞞無著打葛
0577a29: 藤咦典型師範無些子七佛之師尚可稱。
0577a30: 雲門因僧問和尚年多少師曰七九六十八僧曰
0577b01: 為甚麼七九六十八師曰我為你減卻郤五年。
0577b02: 七九六十八一語無縫罅不用險嵒句問東便西荅
0577b03: 老倒韶陽大無端是沙是土眼裏撒返覆數來百千
0577b04: 番依舊當年李八伯。
0577b05: 龍牙遁禪師因僧問古人得箇甚麼道理便休去
0577b06: 歇去師曰如賊入空室。
0577b07: 賊入空房何可得七珍八寶一時拏從茲直下便休
0577b08: 去歸到家山日未斜。
0577b09: 乾峰和尚上堂法身有三種病二種光須是一一
0577b10: 透得始解歸家穩坐須知更有向上一竅在雲門
0577b11: 出問菴內人為甚麼不知菴外事師呵呵大笑門
0577b12: 曰猶是學人疑處師曰子是甚麼心行門曰也要
0577b13: 和尚委悉師曰直須與麼始解穩坐門應諾諾。
0577b14: 人間天上數如麻弄鬼精魂事可嗟古墓鐵蛇頭戴
0577b15: 角嵒前石虎尾吒沙動絃別曲風雷合輥芥投針日
0577b16: 月拏打破韶陽菴外句木人夜半照菱華。
0577b17: 麻谷參忠國師繞禪床三匝振錫而立國師曰汝
0577b18: 既如是吾亦如是谷又振錫國師叱曰者野狐精
0577b19: 出去。
0577b20: 振錫繞床如是咄叱照用同時箭鋒相直平似砥中
0577b21: 險似嵒甜如黃檗苦如蜜下稍突出野狐精華嶽崩
0577b22: 騰海水立咄。
0577b23: 溈山祐禪師示眾曰如許多人秖得大機不得大
0577b24: 用仰山舉此語問山下菴主曰和尚恁麼道意旨
0577b25: 如何主曰更舉看仰擬再舉被菴主蹋倒仰歸舉
0577b26: 似師師呵呵大笑。
0577b27: 仰山解舉不解用菴主解用不解舉大用堂堂總蹉
0577b28: 過笑倒山前老水牯。
0577b29: 廬山永安禪師因僧問脫籠頭卸角馱來時如何
0577b30: 師曰換骨洗腸投紫塞鴈門切忌更銜蘆。
0577c01: 換骨洗腸投紫塞從空放下一身輕搏風好擊南溟
0577c02: 水據鼎休嘗染指羹白月無心來碧沼清光不語到
0577c03: 檐楹一回撲碎懸嵒後百尺竿頭撒手行。
0577c04: 長慶暹禪師因僧問離上生之寶剎登延聖之道
0577c05: 場如何是不動尊師曰孤舟載明月僧曰忽逢櫓
0577c06: 櫂俱停時又作麼生師曰漁人偏愛宿蘆華。
0577c07: 出門千里沒行車倒跨楊岐三腳驢月下忽逢張果
0577c08: 老風前攜手笑歸廬。
0577c09: 九峰乾禪師因僧問古人道直得不恁麼來者猶
0577c10: 是兒孫意旨如何師曰古人不謾語僧曰如何是
0577c11: 來底兒孫師曰猶守珍御在僧曰如何是父師曰
0577c12: 無家可坐無世可興。
0577c13: 珍御盡將揚糞掃寶几一一撒塵灰那邊不坐空王
0577c14: 殿聲色堆頭絕點埃。
0577c15: 洛浦安禪師因僧問諸聖恁麼來時將何供養師
0577c16: 曰土宿雖持錫不是婆羅門。
0577c17: 開心碗貯鐵釘飯無底盤盛木札羹不遇風生席上
0577c18: 客只成虛設對秋清。
0577c19: 雲峰悅禪師因僧問抱璞投師請師雕琢師曰不
0577c20: 雕琢僧曰為甚麼不雕琢師曰雲從龍風從虎。
0577c21: 雲從龍風從虎方圓一一就規矩斧斤不施器琢成
0577c22: 雲峰之技超今古君不見儵忽鑿開混沌竅竅成混
0577c23: 沌旋復死。
0577c24: 靈雲志勤禪師因見桃華悟道有偈曰三十年來
0577c25: 尋劍客幾回落葉又抽枝自從一見桃華後直至
0577c26: 而今更不疑玄沙聞曰諦當甚諦當敢保老兄未
0577c27: 徹在。
0577c28: 尋劍人尋劍人桃華一見喪家珍明明無悟卻郤言悟
0577c29: 惹得旁人簸觜唇觜唇簸了是非起三十年功付流
0577c30: 水從今再不悟桃華者場煩惱自討底。
0578a01: 洞山初禪師因僧問赤水求珠猶是人間之寶和
0578a02: 雲唱出固非格外之譚未審今日將何示人師曰
0578a03: 夜聞祭鬼鼓朝聽上灘歌。
0578a04: 灘歌祭鼓義越群言窮萬法本廓千聖源禪人到此
0578a05: 如不會一任紛紛格外論。
0578a06: 長沙岑和尚與仰山翫月次山曰人人盡有者箇
0578a07: 秖是用不得師曰恰是倩汝用山曰汝作麼生用
0578a08: 師劈胸與一蹋山曰直下似箇大蟲。
0578a09: 兩兩普州白拈客夜深天上竊蟾蜍而今犯出難輕
0578a10: 赦一併和贓捉敗渠。
0578a11: 黑眼和尚因僧問如何是不出世底師師曰善財
0578a12: 拄杖子。
0578a13: 條條七尺箇山藤斗笠腰包力荷承煙水百城攜遠
0578a14: 涉妙峰孤頂挈同登世雄徒把慈門啟勝熱空將智
0578a15: 焰騰五十三人承事遍歸來依舊倚門扃。
0578a16: 葉縣省禪師因僧問如何是世尊不說說師曰觀
0578a17: 音勢至引到西方僧曰如何是迦葉不聞聞師曰
0578a18: 涅槃山側畔香煙滿乾坤。
0578a19: 勢至觀音為引路萋萋芳艸送君去除非自解倒騎
0578a20: 驢一生不著隨人後。
0578a21: 玄沙侍雪峰遊山次峰指面前地曰者一片地好
0578a22: 造箇無縫塔師曰高多少峰乃顧視上下師曰人
0578a23: 天福報即不無和尚若是靈山授記未夢見在峰
0578a24: 曰你又作麼生師曰七尺八尺。
0578a25: 渾渾圇圇玲玲瓏瓏面面連輝接影層層霽月光風
0578a26: 雪峰起模畫樣玄沙合頂完封天地未興先已巳就徒
0578a27: 然忙殺兩禪翁。
0578a28: 趙州因僧問學人乍入叢林乞師指示師曰喫粥
0578a29: 了也未曰喫粥了也師曰洗缽盂去僧忽然大悟。
0578a30: 喫粥了也洗缽畢長連床上展腳睡若也於中更言
0578b01: 悟畫蛇添足我不會。
0578b02: 投子和尚因僧問能所俱忘時如何師曰無與麼
0578b03: 事莫作與麼知解。
0578b04: 飲徹雲根蝃蝀東金輪天子下瑤空安南塞北分諸
0578b05: 國盡在吾王化育中。
0578b06: 東寺如會禪師因仰山問借一路過那邊還得麼
0578b07: 師曰大凡沙門不可秖一路也別更有麼仰良久
0578b08: 師卻郤問借一路過那邊還得麼仰曰大凡沙門不
0578b09: 可秖一路也別更有麼師曰秖有此仰曰大唐天
0578b10: 子決定姓金。
0578b11: 半合半開雙暗雙明一毫端上往復縱橫東寺山頭
0578b12: 立仰山海底行迢迢空劫無人到天子姓金不可名。
0578b13: 笑嵒寶和尚因僧問一言道盡更不容其言時如
0578b14: 何師曰武陵溪畔杜鵑語十里桃華血染紅。
0578b15: 痛淚洪咽泣已巳乾血啼猶復灑涓涓庭華亂落春歸
0578b16: 去苦雨凄風好自憐。
0578b17: 天童密雲悟和尚因僧問如何是生死業師曰即
0578b18: 汝是如何是涅槃心師曰即汝是僧禮拜起師以
0578b19: 拄杖指云去僧喜躍而出。
0578b20: 即汝是汝即是栗棘蓬劈面擲劈面一擲橫吞卻郤虛
0578b21: 空赤體皮膚脫復云險。
0578b22: 弘覺老和尚住大覺日牽驢巡堂一匝命眾下語
0578b23: 眾下語已巳仍以艸一束拋向眾前眾不能荅乃自
0578b24: 代前語曰寶御珍裝猶尚棄誰能歷劫傍他門代
0578b25: 後語但作驢鳴。
0578b26: 碎玉焚珍下鳳臺行於異類且輪回一回卸卻娘生
0578b27: 褲幾度曾將正眼開馬字驢名隨處現人間天上豈
0578b28: 能該雖然行盡畜生行不識誰酬畜報來。
0578b29: 法語
0578b30: 　示無默戴居士
0578c01: 戴君無默居士山僧始至西陵時即相從問道夙於
0578c02: 般若有大因緣在聲色塵勞中不由人教而自知有
0578c03: 此段奇特大事可以超生脫死且言誓以此事今生
0578c04: 若不了辦決不肯休大哉此心一發則已巳省得無限
0578c05: 塵勞事了也深為可羨近日學此道而要如我居士
0578c06: 如此深信堅固者不道全無只是還少疇昔嘗需語
0578c07: 指示入道捷徑山僧從其請而詳細開導於彼篇葛
0578c08: 藤中意已巳盡矣今不待請而再為葛藤者因其愛向
0578c09: 有理路言句上解會領覽解會領覽乃聰明靈利人
0578c10: 窟宅古人事不獲已巳說出許多閒言長語本要為眾
0578c11: 生拔生死疑根眾生不達其方便而反於其中作盡
0578c12: 聰明道理豈知聰明道理作到無纖毫透漏田地終
0578c13: 不可敵他生死只成得箇弄業識疑團而已巳當人分
0578c14: 上不得自由自在者只是者些作聰明道理底為害
0578c15: 為殃永嘉所謂損法財滅功德莫不由茲心意識者
0578c16: 是也如今要得乾坤獨露脫體無依但只將者作聰
0578c17: 明道理底一刀斬為三段始得秖者斬底刀子亦只
0578c18: 在當人自己巳手裏他人為我下手不得要我自己巳拼
0578c19: 得性命直斬一刀方為有力量大人若也貪生怕死
0578c20: 你不殺他他便殺了你你與他性命相負你殺卻郤他
0578c21: 則家國晏然他殺卻郤你則禍事非小大慧云者箇道
0578c22: 理向事上覷則疾若意根下思量卜度則轉疏轉遠
0578c23: 何以故蓋者一些子是箇活潑潑地無蹤跡可尋覓
0578c24: 者你擬向東邊討他他卻郤在西邊立地你擬向那邊
0578c25: 討他他卻郤在者邊立地你擬不要見他時他卻郤在你
0578c26: 面前露迥迥地推不向前約不退後十二時中折旋
0578c27: 俯仰築著磕著一一天真一一靈妙向者裏著得一
0578c28: 隻眼則疾若別作玄妙道理解會則轉疏轉遠矣又
0578c29: 第一不得將心待悟執迷求悟若有此病則永無悟
0578c30: 期記得居士曾問山僧不知弟子何時得悟去山僧
0579a01: 云你從來不曾迷何用求悟此等說話正是劈面提
0579a02: 持彼時因見居士不能當機直薦復與泥裏洗土一
0579a03: 上者蓋欲居士不執在迷悟上耳德山云汝但無事
0579a04: 於心無心於事則虛而靈寂而妙是知從上先德指
0579a05: 示人處罔不向直截處著到幾曾教你向外馳求別
0579a06: 作道理來據實而論只以地一聲為到家時年來
0579a07: 此道大喪握拂柄而為人師者有以奇特玄妙為禪
0579a08: 道者有以胡言亂語為禪道者有以穿鑿古人公案
0579a09: 為禪道者有以敲床豎拂指東畫西為禪道者有以
0579a10: 無言無示一向黑山鬼窟裏坐地喚作寂然不動感
0579a11: 而遂通為禪道者上來種種施設各各自謂具向上
0579a12: 爪牙全體作略殊不知正是弄業識精魂與本分事
0579a13: 上了沒交涉又有一種光頭外道或於叢林中隨隊
0579a14: 骨董住得一二半載自己巳腳跟下黑洞洞地也來城
0579a15: 隍聚落造妖捏怪顛言倒語簧鼓聾俗以己巳之愚以
0579a16: 愚他人如斯之流別造地獄著你去在我無默居士
0579a17: 邪正已巳自辨得山僧固無慮也能久久不退初心只
0579a18: 如此做去時節到來驀然打破漆桶親見自家本來
0579a19: 面目那時說正說邪也由我不說正說邪也由我說
0579a20: 生說死也由我不說生說死也由我說迷說悟也由
0579a21: 我不說迷說悟也由我說道理也由我不說道理也
0579a22: 由我我為法王於法自在生死迷悟邪正道理是甚
0579a23: 麼熱碗鳴聲當恁麼時更喚甚麼作邪正喚甚麼作
0579a24: 生死喚甚麼作迷悟喚甚麼作道理乃至又喚甚麼
0579a25: 作說不說咄恁麼打葛藤直到阿逸多出世亦無了
0579a26: 期且截斷。
0579a27: 生死病根拔不得千生萬劫為害為殃出一皮袋了
0579a28: 又入一皮袋出出入入無有了期性燥漢虛空大地
0579a29: 直下掀翻一摑粉碎便見風清八表光洞十虛生死
0579a30: 根株覓其影跡了不可得矣即出入一切皮袋亦不
0579b01: 曾離卻郤自家本位到恁麼田地山僧有三十拄杖要
0579b02: 你喫而今且不打。
0579b03: 不是心不是佛不是物如曜十大日輪於太虛空中
0579b04: 盡塵毛剎海三世古今晝夜六時常放妙寶光明無
0579b05: 幽不照無暗不破更無一絲毫隱晦處無一絲毫障
0579b06: 礙處雖然更須向生佛未彰明暗未逗已巳前勦其光
0579b07: 滅其影始得如或不然久後成箇撮光弄影之徒去
0579b08: 在。
0579b09: 詩偈
0579b10: 遠菴法兄和尚開法神鼎賦贈
0579b11: 虎嵒老子僧之龍高躅吾兄步後蹤掣電之機人罔
0579b12: 測有如霹靂起晴空土揚塵過湘水嘯風於菟出
0579b13: 雲裏重闢諲老古門庭水赴雲趨問源委道旁拾得
0579b14: 無根艸須彌靠倒還扶起湘北湘南咫尺間武陵溪
0579b15: 畔是我里君去碧桃華正開景物無情亦欣喜我此
0579b16: 歸程端在秋雨笠煙蓑已巳料理相期共話洞庭春千
0579b17: 古稀聲人耳手中時把任公竿閒坐孤峰釣金鯉
0579b18: 客鑒湖喜友人至
0579b19: 山館虛寥寥日色澹相倚晝夢破蟬聲心胸洗流水
0579b20: 故人江上來一見心自喜遺我黃葉句字字清風起
0579b21: 偉哉君子風言發非終始百年千載後知音我與爾
0579b22: 龐伯容居士乞偈示之
0579b23: 君不見當年有箇龐蘊翁馬師言下喪家風有男不
0579b24: 婚女不嫁團圞頭聚談真空君也與渠同箇姓作略
0579b25: 肯讓渠稱雄好將楚水一吸盡突出金烏掌上紅非
0579b26: 特步追龐公武還能滅卻郤馬師宗又不見南泉會裏
0579b27: 甘贄叟落落生機罕匹偶無米飯炊接往來一粒塞
0579b28: 斷衲僧口譬如餧馬與餧驢敵勝驚群師子吼堪歎
0579b29: 君今繼此風馬驢來何憧憧我亦隨例一頓潦
0579b30: 倒人前恣脫空劇談抵掌開歡悅喑啞叱吒喪狐蹤
0579c01: 佛祖不傳頂句而今說與龐伯容
0579c02: 韞石禪人乞偈示之
0579c03: 上人發足來西江瞻風撥艸何皇皇參我龍峰一千
0579c04: 里質疑之外無別將傲骨凌凌操冰雪與誰天地相
0579c05: 低昂男兒標致合如此局促軒籠非大方君不見德
0579c06: 山當年初出蜀凜然氣宇摩穹蒼直向南方剿魔子
0579c07: 眉間倒挂金剛王因侍龍潭夜深立紙燈吹滅眼前
0579c08: 光又不見臨濟三度問黃檗鐵棒摟翻硬脊梁轉身
0579c09: 逆把虎鬚捋手面一著超尋常二老不作此令冷吾
0579c10: 今為子聊一揚
0579c11: 秋夜留別積翠諸公
0579c12: 通夕不肯寐西風吹蕭索桐葉落秋聲山川同寂寞
0579c13: 月白千萬峰靈籟生幽壑因思初古人使我遠行腳
0579c14: 孤笻破大荒天地一囊橐
0579c15: 將入楚誅茆留別圓知和尚
0579c16: 逢君霅水與君好數載情同莫逆道熏風動我故園
0579c17: 心惜別愁看原上艸握手分攜話別難不盡離思兩
0579c18: 懷抱虎林風月君主張楚國千峰我投老已巳驚歡晤
0579c19: 難可期況復衡陽艱鴻鳥明朝回首曉江寒一圓新
0579c20: 日蕩波杪
0579c21: 送西鑒禪人之松陵艸菴達神山禪師書
0579c22: 烈日焦山鳥畏飛芒履翩翩下翠微征途蹋碎炎炎
0579c23: 暑凜然遍界揚清輝君不見古人親師好標格雪兮
0579c24: 暑兮無難色生受途中喫許般未肯些兒介胸臆荷
0579c25: 法身心鐵石堅道昭今古光烜赫首山不辱沼翁命
0579c26: 法戰場中收艸賊安公不忝德嶠使劈箭機鋒驚皖
0579c27: 伯汝也今充此執行吾也駐聞收賊捷此賊竄身艸
0579c28: 澤中渚月江華多摽竊今當受命出師時與汝錦囊
0579c29: 一計策捲旗息鼓卒然臨審機度勢搗巢穴月魄雲
0579c30: 魂一箭穿有如疾風落秋葉賊魁既斬六國平木馬
0580a01: 歸眠松下月使乎使乎不易稱如此而後始稱得
0580a02: 淵雲知客求偈示之
0580a03: 我口尋常挂壁上除非喫飯方取下今朝取下飯無
0580a04: 喫與汝一箇閒話杷我此話杷半字無不似維摩口
0580a05: 多聒維摩多口談不得我無半字如缾瀉杜口毘耶
0580a06: 話杷傳況復如缾瀉而下淵禪苟具超方作話杷一
0580a07: 時都抹殺
0580a08: 潘子元公施木助建靜室以偈謝之
0580a09: 我初來溪上結宇雲鳥邊柱將荊栠縛壁以艸茅編
0580a10: 上雨苦常濕旁風悽每穿馴虎臥檐下狎鹿眠床前
0580a11: 如是歷二載處之澹如焉澬水有潘子賢士風四傳
0580a12: 我固非賢者潘子而知賢見我頹坐此施木勷勝緣
0580a13: 我得木之施廬室功獲圓始免雨風苦得安坐臥便
0580a14: 以我嵒穴士潘子且尚然何況貧里子而不蒙澤旃
0580a15: 此則小節耳於公奚足宣潘子澤在民口碑在所鐫
0580a16: 掃開山圓暢居遁二祖塔
0580a17: 蕭蕭波堵冷雲丘倚杖荒原悵莫休毀去豐碣湮艸
0580a18: 壤存來吾道仰閻浮披蓁敬奠伊蒲塞擊目悲看法
0580a19: 社秋緬想高風當日韻菲躬慚愧繼芳猷
0580a20: 除夕
0580a21: 擁毳寥寥坐竹齋虛窗香送早梅來寒聲盡逐殘更
0580a22: 去春色將隨愛日回竟夕不眠鄉夢斷慈闈想到旅
0580a23: 魂摧床前靠郤敲風杖聊對青燈酌茗杯
0580a24: 旅菴和尚初度偈以壽之
0580a25: 傲雪梅英占早芳可方逸士發天藏瑞徵泉石呈嘉
0580a26: 運氣靄乾坤剖大荒筆底華開春滿篋句中珠吐夜
0580a27: 生光一笻煙水南詢遍脫下芒鞋曬夕陽
0580a28: 贈佛日天岳和尚
0580a29: 三臺舞罷楚雲隈又震雷音浙水來眸刮金鎞耆國
0580a30: 手爐烹佛祖活鉗鎚戲將毒鼓當軒擊笑把龜毛空
0580b01: 裏栽為報五湖玄學者皋亭路上滑如苔
0580b02: 春暮過昭陽探知己巳
0580b03: 一葉輕舠訪隱淪蒹葭深處見伊人波光靜照鬚眉
0580b04: 古野景晴開耳目新庭樹華殘春已巳老竹樓簾捲燕
0580b05: 來頻因思昔日苕溪上薄暮尋梅過比鄰
0580b06: 贈皇慶谷王和尚
0580b07: 浙水吳山廿載尋百城罷請飽叢林莖毛雨出摩尼
0580b08: 寶一曲彈來師子琴翰墨淋漓隨意灑珠璣錯落發
0580b09: 天吟空階寂寂苔無恙門徑翛然鎖綠陰
0580b10: 贈金牛焞姪和尚
0580b11: 獨據金峰最上峰瞎驢端的滅吾宗青苔剝雨春從
0580b12: 長黃葉堆階秋任重牙爪豈同狐兔類芳塵直步乃
0580b13: 翁蹤他時生殺機拈出佛祖鞭教死款供
0580b14: 過張雲臣居士別業
0580b15: 席地冒天寄一方亂離不到臥羲皇晨興正定刳空
0580b16: 際午夢殘書枕股旁竹戶茅堂封古霧女牆蘿壁拽
0580b17: 新篁逃禪盡是休官後豈只高風羨李楊
0580b18: 清河曉發
0580b19: 夢回高鳥噪幽枝驚起扁舟發釣磯幾點晨星殘照
0580b20: 水一江風露冷侵衣潮聲初落平分曙人語喧傳半
0580b21: 啟扉迎面好山看不的涼飆時送飽帆飛
0580b22: 旅邸送別履冰禪師
0580b23: 衲裰山雲出楚湘又攜湘月下維揚休傷此際違顏
0580b24: 重勉矣前途好自將遠樹遙迎帆影綠岸華近接杖
0580b25: 頭芳與君揮手春風裏旅況蕭蕭各路長
0580b26: 過孚萬周居士別業
0580b27: 風月婆娑世杳忘伊人何代隱茅堂傲寒修竹當門
0580b28: 綠衝雪梅花隔圃香閒狎支公梳羽鶴時吟庖子解
0580b29: 牛章干戈滿地烽煙遠咫尺乾坤別一方
0580b30: 贈神鼎符姪禪師
0580c01: 遠兄真子契先公博飯栽田繼祖風戛玉鏗金青嶂
0580c02: 裏牽犁拽耙白雲中钁頭舉起轟塗毒耨柄拋來擲
0580c03: 棘蓬堪笑弄他閒口鼓卻郤教嗤我石鄰翁
0580c04: 春日登白皋峰
0580c05: 老步龍鍾上翠微落紅滿路鳥空啼濛濛曉色吹深
0580c06: 雨冉冉春光度遠溪翹首雲林千嶂迥回眸煙樹萬
0580c07: 家低他時歸臥孤峰月尤憶攜笻楚水西
0580c08: 留別達源周文學
0580c09: 纔踵西陵又入湘苦無定力共清光為看原上春蕪
0580c10: 綠卻憶雲中薝蔔香學佛知儒君自羨敲風打雨我
0580c11: 偏狂偶來林下成奇遇幾度曾拈柏子商
0580c12: 遊龍湖阻雨宿南竺菴
0580c13: 泉流決決鳥喈喈春煖閒尋景物佳隹擬向蓬湖邀白
0580c14: 月卻郤隨風雨宿空齋飲雲或可瞻辰蝀煉石無因見
0580c15: 女媧落落幽懷聊獨遣韻敲寒夜墮松釵
0580c16: 過青山贈虛一楊居士
0580c17: 破曉尋幽過輞川春歸臺榭綠初妍半窗華影浮書
0580c18: 案一徑南熏入茗筵篋裏清吟空白雪指端仙操遏
0580c19: 流泉夜闌月好因慵臥話到忘機竹露涓
0580c20: 午日山寺喜無默戴居士見過
0580c21: 松門初曙雨蕭蕭喜有同人訪寂寥艾虎菖蒲迎令
0580c22: 節熏爐茗碗話山寮癡頑愧我非曇晦磊落輸君邁
0580c23: 子韶安得光儀常此共禪河一決鼓驚濤
0580c24: 早秋作因懷無默戴居士
0580c25: 徂葉飄空蟋蟀鳴西風涼月試砧聲寂寥鴻鴈清秋
0580c26: 思惆悵關山落日情紅蓼釀華當暮艷青松潑翠向
0580c27: 寒榮幾回小定烏啼破好夢驚殘惜未成
0580c28: 秋杪值兵阻途
0580c29: 蓬門寂寂閉空雲青眼禪餘對竺墳落葉黃華秋滿
0580c30: 徑暮霞殘照影橫江干歸路烽煙合故國音書想
0581a01: 像聞何日千峰深處臥嵒前種玉石相分
0581a02: 將之湖南留別吉子戴無默二居士
0581a03: 葉落梧桐報早秋杖黎歸興動悠游相逢野岸雲山
0581a04: 暮惜別江城風雨愁道在難空千里思情枯豈繫一
0581a05: 宵留鬚眉今夜共清慰野店明宵隻影投
0581a06: 除夕
0581a07: 炭滿爐頭火自紅一身赤骨了忘窮人嗟歲月今宵
0581a08: 盡我喜諸緣此夕空芻狗吠開天地眼木雞啼徹曉
0581a09: 窗風無眠忽覺鐘聲動又點霜華上鬢髼
0581a10: 寄野臣郭居士
0581a11: 數載神交渴想深瓊瑤何意預拋臨拈將洞府還丹
0581a12: 訣敲作毘耶不二音已巳托鄰光分遠照尚期水石一
0581a13: 相尋高蹤蹈得嵒仙轍肯煉如今汞裏金
0581a14: 留別昭陽友人
0581a15: 相逢纔逾月買櫂復南行友向客中別愁從夢裏生
0581a16: 滄浪君自濯煙月我歸耕千里同風句秋空一鴈鳴
0581a17: 壽止水道兄四旬初度恒持海眼經
0581a18: 貌古心復古於古亦無多秖有德身潤都無汩世波
0581a19: 八還朝夕轉一衲水雲磨行得嬰兒行從教鬢雪皤
0581a20: 再過小年菴
0581a21: 深郭營精舍柴門午未開窗虛窺鳥雀華落點莓苔
0581a22: 人喜尋和靖山由憶大梅主人情好客幽士訪重來
0581a23: 送眉雪上座省親
0581a24: 結束匆匆別春霜躡屩痕歸心懸落日白髮倚衡門
0581a25: 柳色迎青眼潮聲動旅魂年來煙寺破瓢笠宿何村
0581a26: 送友遊楚
0581a27: 曉發邗江上春郊雪霽時吳雲半衲裹楚水一笻之
0581a28: 不作別離想唯言歸莫遲與君揮手處煙柳正差差
0581a29: 昭陽阻雨不得歸北山艸堂
0581a30: 去去關山路欲行不易行曉煙浮萬瓦疏雨黯孤城
0581b01: 老我雲中寺來伊江上情倚欄頻悵望幽意散空明
0581b02: 詠雪
0581b03: 彤雲一夜結澤國白無垠竹上知多少梅邊是假真
0581b04: 虛空纔粉碎世界盡成塵莫謂非珍玉還應兆瑞辰
0581b05: 送省孺法兄之青齊
0581b06: 身外無長物行行止一笻歲從此地暮春向客途逢
0581b07: 和得虎嵒曲去吟鄒魯風溝中余媿斷吾道賴君東
0581b08: 閒居雜詠
0581b09: 居僻罕人事蓬門澹世情一龕燈火瘦四壁雨風清
0581b10: 日落山銜翠晨曦鳥啄英秖應吾道在休問代何名
0581b11: 又
0581b12: 十年烽火後相見故人非風雨號新鬼煙雲冷釣磯
0581b13: 夕陽丞相宅秋艸帝王畿顧盻成今古茆堂靜掩扉
0581b14: 懷友
0581b15: 分袂秦山下各尋江上村詩書懷寂寞風雨夢黃昏
0581b16: 啼亂千林鳥聽殘五夜猿青松嗟落色友道媿君存
0581b17: 石關山訪友
0581b18: 尋遍幽棲所經聲竹裏聞戴來一笠雨深入萬峰雲
0581b19: 形影憐新晤風塵惜舊分忘言情共論幾到日斜曛
0581b20: 春日登道峰
0581b21: 雲深歸路暗身忽在高峰落翠銜空鳥微陽送晚鐘
0581b22: 門閒無剝啄樹密隱簾櫳陟陟意何限松聲滿倦笻
0581b23: 再至天童
0581b24: 扁舟向曉發江水正茫茫望去數峰近行來一徑長
0581b25: 窺人新鳥眼吹袂舊蘿香歲暮重臨此松陰廿里涼
0581b26: 雪夜山居寄張鶴石式鴻二公
0581b27: 四檐風雪閉竟夕但勞思抱膝吟梁甫無眠憶蹇騎
0581b28: 溪寒禽不啄缾窶鼠還窺寄語悽情子庭梅已巳試枝
0581b29: 溪上來八詠
0581b30: 病骨山難入溪居愜素情龍峰前夏謝艸構去冬成
0581c01: 得遂巢枝托閒將歸賦賡經年人不到一水隔孤城
0581c02: 又
0581c03: 山水我因好依溪結一廬姓名知艸木音語辨禽魚
0581c04: 冒雨採新蕨披晴理綠蔬偶然逢釣叟相對片時餘
0581c05: 又
0581c06: 奔湍箭似急涼夜起徘徊不得雲中去浩然溪上來
0581c07: 呈身卑艸木迎面汗莓苔堪憶懶殘子芋頭糞火煨
0581c08: 又
0581c09: 四檐封土甓潦艸屋三間是在安愚拙初非耽逸閒
0581c10: 隨情狎水鳥高臥賦溪山為愛筠簹好尋常亦不刪
0581c11: 又
0581c12: 高空日卓午憨臥落花殘人世他從窄煙霞我自寬
0581c13: 枕流期待夢漱石不驚湍何處尋幽侶春光已巳半闌
0581c14: 又
0581c15: 乾坤我斗室寬窄自無憂風月四時領陰陽一橐收
0581c16: 鋪舒渾恰好動靜總相侔萬物嗟成壞吾廬良獨幽
0581c17: 又
0581c18: 好是居溪上溪清明月留既無人洗耳況有客牽牛
0581c19: 世上炎涼遠門前蒲柳稠暮林歸息鳥燈火在漁舟
0581c20: 又
0581c21: 一帔荷葉服寒暑禦無憂夢裏潯陽菊可中范蠡舟
0581c22: 缾盂何處挂杖履信緣投芡盡菰蒲出偏宜拙者謀
0581c23: 自吳門過邗上
0581c24: 蒼嵒點盡暮春斑蹋翠人從江上還拄杖遍遊吳地
0581c25: 月又敲風雨度邗關
0581c26: 送友人歸里
0581c27: 芒鞋蹋破翠千重看遍江南煙靄峰妙得其中山水
0581c28: 眼到家當道種青松
0581c29: 廣陵靜慧園休夏五首
0581c30: 杖履風吹夜入邗眼中聲聽耳中看此時此景無人
0582a01: 共楚水吳山曲曲彈
0582a02: 竹戶無塵掩夕陽居然大塊一瀟湘閒來步月沙隄
0582a03: 上入望南徐尚渺茫
0582a04: 逗隙晴光入硯池依依還照古鬚眉案眠不覺窗風
0582a05: 至吹落吟殘一紙詩
0582a06: 日上高林竹影深新蟬聲裏叫秋臨何如得此窮通
0582a07: 理以免滔滔寒暑侵
0582a08: 午夜涼生竹徑風殘經展向月明中欲詢知己巳無從
0582a09: 得五十三人物外逢
0582a10: 過寓上人隱居
0582a11: 毳衲披雲過艸菴一簾風月卷山嵐是非榮辱斜陽
0582a12: 外白石清泉對客譚
0582a13: 偶成四首
0582a14: 全身坐斷一峰孤風月無邊滿洞湖抹殺主賓玄要
0582a15: 句烹來毒藥當醍醐
0582a16: 癡憨尖斗量難盡禪道胸中半點無非聖非凡唯自
0582a17: 許是牛是馬任人呼
0582a18: 擔泉每帶月光分買石常饒五色雲日午三更天外
0582a19: 打曉來聲向嶺頭聞
0582a20: 行腳年深箇鈍根腳頭多是艸鞋痕皮膚脫落歸來
0582a21: 日依舊雙眸亞面門
0582a22: 寄楚蓂和尚二首
0582a23: 衰柳藏煙半欲黃襟懷寥落洗清霜天空薄暮聞砧
0582a24: 杵一夜西風到艸堂
0582a25: 紛紛南北日相聞傲骨難教逐世氛卜得幽棲何處
0582a26: 好君須招我共鉏雲
0582a27: 鄧明泉柳德容二居士乞偈示之
0582a28: 塵勞中客事參禪優缽華開火裏蓮乾艸正嗟焚劫
0582a29: 燒著鞭羨爾祖生先
0582a30: 尼空相乞偈示之
0582b01: 市聲人語暮朝喧總是觀音入理門聞性聞塵俱不
0582b02: 立一根休復六同源
0582b03: 寄湛浴侍者
0582b04: 盡圖適意樂單居適意寧知道業疏我亦老來踵此
0582b05: 癖幾慚與汝不多殊
0582b06: 苦行僧以扇乞偈示之
0582b07: 瘦骨稜稜勁復剛能驅熱惱作清涼為人親切曾無
0582b08: 倦多劫行為願行王
0582b09: 龍牙即景八首
0582b10: 崔嵬峰
0582b11: 壁立千尋氣勢雄衝開雲浪吼天風時流謾訝孤危
0582b12: 甚鳥道玄途正好窮
0582b13: 丹鳳井
0582b14: 丹山纔出志摩霄五色文章變九苞天上來儀徵瑞
0582b15: 世不同凡鳥噪江皋
0582b16: 松風亭
0582b17: 劫外靈根帶得來霜摧日烈轉青巍濤聲卷壑龍飛
0582b18: 舞涼影翻空鶴夢回
0582b19: 砥柱石
0582b20: 劈箭狂瀾去不休挺然一力砥中流秖知欲返隤波
0582b21: 勢忘卻郤風霜是幾秋
0582b22: 臥龍潭
0582b23: 澄潭今古說龍蟠夜雨秋風恐不堪白晝每驚雷電
0582b24: 攫頷珠容易許誰探
0582b25: 御書閣
0582b26: 九重符命降林泉眷道吾王世共賢劫火嗟逢人世
0582b27: 改恩光聖澤尚依然
0582b28: 缽盂峰
0582b29: 庾嶺當年苦力爭都緣盛飯與盛羹而今擲在孤峰
0582b30: 上一任諸人掇取行
0582c01: 觀音蓮
0582c02: 月影春容越樣新風前妒殺效顰人眾生界上相逢
0582c03: 少華柳叢中見獨真
0582c04: 贈祥甫劉居士
0582c05: 西陵豪士眾如雲君子之風見若人襟度汪汪空物
0582c06: 表無懷民也葛天民
0582c07: 示爾爵包居士
0582c08: 封侯封伯爵千鍾未足為君話顯豐直把家珍親撒
0582c09: 出潑天富貴蓋王公
0582c10: 龍牙募建大佛殿偈
0582c11: 人人有所空王殿凡聖同居古到今雨打風吹渾不
0582c12: 入特來上國報知音
0582c13: 壬寅春之西粵募木建大殿登途日作
0582c14: 法社凋涼法運隤力肩大法愧樗材關山迢遞勞勞
0582c15: 陟盡出丹衷百感來
0582c16: 舟泊楊沙
0582c17: 煙艸萋迷鬼哭兒狐狸入暮學人啼此情此況伊誰
0582c18: 共和霧和煙一夜棲
0582c19: 武攸除夕
0582c20: 歲歲除詩客舍裁半生蹤跡逐飄埃多年鄉思空春
0582c21: 雪不是無眠夢不來
0582c22: 乙巳三月二十九日大殿落成上梁說偈
0582c23: 當年嵒壑事深藏今日叢林作主張大擔嬰肩任一
0582c24: 力千秋法運仰重光
0582c25: 次荅胤重姚居士
0582c26: 入水何人不動波還他躡足躍禪河相期徹底蹋翻
0582c27: 去肯自如今一蹴麼
0582c28: 美中殷居士乞偈示之
0582c29: 彌陀久望賦歸與回首瑤臺到不殊心土淨時蓮土
0582c30: 淨覺華纔放罪華枯
0583a01: 贈惟章趙居士
0583a02: 心佛同源妙指陳雙亡心佛若為論木人推轉扶桑
0583a03: 國午夜紅輪透頂門
0583a04: 示六休法師
0583a05: 月渚風柯轉妙輪圓音歷歷絕聲塵五千餘卷毘盧
0583a06: 藏一句譚乾不動唇
0583a07: 海源禪人乞偈示之
0583a08: 一句當天絕謂言河沙妙義悉歸源掀翻語默言思
0583a09: 海大啟無邊不二門
0583a10: 六妙禪人以六月十五初度日乞偈示之
0583a11: 鍾秀乾坤產瑞靈六華開出劫壺春清涼一片消焚
0583a12: 暑五濁波中安樂人
0583a13: 女弟子蓮灌乞偈示之
0583a14: 男修禪定女持經夫唱婦隨絕世塵道路雖然行各
0583a15: 異養家共是一般辛
0583a16: 如是禪人乞偈示之
0583a17: 二祖求師立雪深如禪請法雨飄淋老胡為說安心
0583a18: 訣雲子時將一偈吟
0583a19: 春日遊山寺
0583a20: 蠟屐捫蘿造上方春風華艸撲幽香千林日曉天初
0583a21: 霽落翠紛紛點客裳
0583a22: 贈自覺禪人
0583a23: 覺苑華開大地香劫壺春色四時芳靈苗邁種天然
0583a24: 異不假栽培影自涼
0583a25: 送友
0583a26: 常憶武陵溪上月清光十載夢依依今宵喜共同人
0583a27: 玩攜手庭前惜暫違
0583a28: 宿金山
0583a29: 燈火離離隔岸看漁歌唱過月明灘蕭然夜半聞鐘
0583a30: 後曉發江城渡水寒
0583b01: 山居十首
0583b02: 時風莫挽且居山一钁深雲樂自閒飯煮松華敲石
0583b03: 火藥留春雨種林間
0583b04: 路回峰轉杳難分野客相尋問白雲行到水窮山盡
0583b05: 處一聲清磬隔溪聞
0583b06: 斷雲和雨挂枝頭半入清溪逐水流華發上林春水
0583b07: 活數聲啼鳥曉來幽
0583b08: 白晝無言獨對書披襟幾度啟窗虛松風不似人情
0583b09: 別時復吹香到艸廬
0583b10: 相逢林下說歸休何事春風夢亦悠不見人來敲月
0583b11: 戶秖聞猿叫碧峰頭
0583b12: 山中住久習成麤禮數渾無一野夫盡日掄竿峰頂
0583b13: 上釣來明月卻郤忘魚
0583b14: 屋裏青山樹裏家朝昏常是綠陰遮幾回翻罷貝多
0583b15: 葉松瀉寒濤落日斜
0583b16: 剩水殘山寄此身夢中身世劫空塵可憐世上修行
0583b17: 者棄卻郤金丹認汞銀
0583b18: 野水涵秋天一涯波光半落夕陽斜衲衣破碎應難
0583b19: 補細剪湘山萬嶺霞
0583b20: 劈開煙嶂曉全機萬仞嵒前到者稀嶺上木人歌雪
0583b21: 去溪邊石女和雲歸
0583b22: 送僧
0583b23: 嵒華初放鳥啼春霽色晴開景物新最愛江南二三
0583b24: 月香風滿路送行人
0583b25: 送東維那鑒輝知客住山
0583b26: 見道忘山猶有道忘山見道尚存忘雙忘山道忘都
0583b27: 泯好結菴兒水石旁
0583b28: 示元林元一二小師
0583b29: 立雪腰齊慧可祖竄身火隊老慈明汝今添作他苗
0583b30: 裔莫秖依違過一生
0583c01: 次荅王次石居士
0583c02: 鏗天一韻落高林響遏流雲戛戛音驚起菴中人打
0583c03: 睡覺來身世已巳如今
0583c04: 示姚駿開居士
0583c05: 柳巷華街事事真縱橫逆順絕疏親於中了了無他
0583c06: 見便是親離火宅人
0583c07: 次酬履蘇方居士
0583c08: 艸艸江干放遠航杖黎辛苦入途長幽人惜別啼鵑
0583c09: 夜愁斷芳魂夢裏香
0583c10: 送僧參鶴林牧雲老和尚
0583c11: 孤峻門庭老鶴林凌凌霜雪兩眉深君今去問安心
0583c12: 法知向膏肓穴上鍼
0583c13: 病起述意四首
0583c14: 大活元從大死來死骷髏上眼重開諸人要起沉痾
0583c15: 癖應是從前死一回
0583c16: 追尋內外也淆訛累劫而今喫受多透過法身三種
0583c17: 病床頭老鼠絕吟哦
0583c18: 盧醫不作世堪哀我病膏肓二載來投藥眾工無一
0583c19: 效藥除立見病蘇回
0583c20: 爐頭藥每日炰煎方說多般少一痊識得通身原是
0583c21: 藥從前藥病一齊捐
0583c22: 若初禪人乞偈示之
0583c23: 最初一句子直截為君舉一物不將來兩肩擔不起
0583c24: 點石禪人乞偈示之
0583c25: 闡提有佛性頑石點頭肯狗子佛性無點石快須領
0583c26: 苦雨
0583c27: 客愁仍不竭風雨黯江村無計補天漏徘徊獨掩門
0583c28: 雨後
0583c29: 川路徐行滑千峰雨乍收漲回枯澗月映破一天秋
0583c30: 九日對菊
0584a01: 不負良辰好經時華自開潯陽人已巳矣冒雨訪誰來
0584a02: 又
0584a03: 當春爭冶艷傳粉復傅紅晚節而今棄芳芬見爾衷
0584a04: 像讚
0584a05: 文殊大士讚
0584a06: 稽首文殊大智師以身為智不思議智身普入諸境
0584a07: 界入諸境界智無礙入染入淨入真俗普入凡聖差
0584a08: 別土入佛入魔入剎塵還入眾生一切身眾生身即
0584a09: 文殊身身身不別塵塵真根身遍入作佛事身雲布
0584a10: 涌施無畏大哉智身法津梁普入一切不可量我今
0584a11: 即以大士智還讚大士智功德智功德海讚莫窮麗
0584a12: 天杲日光曈曨
0584a13: 魚籃讚
0584a14: 日賣鮮鱗市幾遭牙行不用自成交若將價數論高
0584a15: 下完璧依前屬我曹
0584a16: 羅漢總軸讚二
0584a17: 我佛靈山說法時你儂者夥日參隨相將粥飯團圞
0584a18: 博鼓弄人家男女兒菩薩行臻難可測聲聞乘現豈
0584a19: 容思而今羅漢真奇特紙墨泥團總是伊
0584a20: 成群作隊事乖張應供邏齋日日忙一指聲彈龍委
0584a21: 伏六環錫響虎低降神通儘有些兒子定力渾無半
0584a22: 點長一軸殘經看未了人間天上又思量
0584a23: 天童師翁密老和尚讚
0584a24: 劈空一棒雷鳴宇宙地戶啟閽天關脫臼情與無情
0584a25: 漏與無漏雷棒聲鳴髑髏轟透玄死要亡主喪賓覆
0584a26: 大哉師棒消魂塗毒
0584a27: 善長禪師讚得法上首巳請
0584a28: 拂一枚兮杖一枝身披迦葉上行衣天童抉得真禪
0584a29: 髓鄂渚來施陷虎機赫日光中飛霹靂險崖句裏走
0584a30: 珠璣而今不打禾山鼓一曲陽春唱起歸
0584b01: 自讚
0584b02: 眉稜疏淺眼方深剎海塵毛小小襟禪道呵為山鬼
0584b03: 窟棘叢指作覺華林鼻端立斲荊人堊腦後橫抽石
0584b04: 女簪早已巳雷聲收宇宙何緣冰老未停音
0584b05: 佛事
0584b06: 沙彌剃度頂門舊有娘生眼佛祖從來罕辨明今日
0584b07: 與君重剖出毫光直射斗牛橫　付衣正體從來不
0584b08: 挂絲今朝三事又全披秖承千佛親儀式豈是標形
0584b09: 虛事持。
0584b10: 沙彌剃度金刀舉起寒光焰愛網無明一斬休不但
0584b11: 毀形兼脫俗人間常作火中牛　付衣剃除鬚髮秖
0584b12: 要無事挂起垢衣等行慈行正恁麼時全身奉重一
0584b13: 句作麼生道古聖風標今聖格一肩荷負在當人。
0584b14: 為大量禪人舉火勝熱門中一火阬誰堪拶入裏頭
0584b15: 行輸他脫落皮膚者鍛出金剛腦後睛眼睛既露見
0584b16: 箇甚麼開眼也著合眼也著鑒地輝天總拈卻不拈
0584b17: 卻郤喝一喝云火裏童兒沒量大。
0584b18: 為善長和尚封龕炎炎烈日正焚時別計匆匆自不
0584b19: 遲此處光收他處照頓令一眾起悲思恭惟師嵒和
0584b20: 尚善長禪師早歲闢教海之淵源懷州牛喫禾益州
0584b21: 馬腹脹末後剖玄關之幽秘南山猛虎咬殺東村大
0584b22: 蟲分五教於一喝之下而喝即是教教即是喝朗一
0584b23: 心於萬法之先而法外無心心外無法貼秤麻三斤
0584b24: 隨方貴賣賤賣沒碑觜唇皮到處東簸西簸所以十
0584b25: 餘年來話雖未行名已巳早著四大倏爾違和真點胸
0584b26: 之芳蹤高蹈一朝泊然告寂泰首座之坐脫不師雖
0584b27: 則提持大用全機無奈癡人猶作者般見解掣風掣
0584b28: 顛逆行順行知他有甚麼憑據然而苟非弘覺入室
0584b29: 真子何有如是作略正當恁麼時功位俱隱一句作
0584b30: 麼生道千門靜掩月如水只有垂楊舞綠煙。
0584c01: 起龕日日要交院子今日院子交了也日日愁執事
0584c02: 無人今日執事得人了也日日要修造房殿今日房
0584c03: 殿功畢了也日日愁化緣不廣今日化緣事周了也
0584c04: 而今世出世事都已巳完畢小弟特為造得箇無底船
0584c05: 子謹命泥人備篙木人備槳請老兄登舟即刻便行
0584c06: 大眾還知善長和尚臨行一句麼欸乃一聲漁父傲
0584c07: 斷頭船子下揚州。
0584c08: 舉火百骸潰散非他潰一物常靈只此靈常靈潰散
0584c09: 全機妙潰散常靈覿體真此是我善兄和尚一生參
0584c10: 得悟得底所以提持學者也只用者一著子自家受
0584c11: 用也只用者一著子打初了當此事也只用者一著
0584c12: 子末後撩起便行也只用者一著子生以不生生為
0584c13: 生義也只用者一著子死以不死死為死義也只用
0584c14: 者一著子今日者一著子落在龍牙手裏提起火炬
0584c15: 云被箇火把子一燎影也不見了大眾者一著子體
0584c16: 逾虛空無變無壞因甚麼被火把子一燎影也沒了
0584c17: 不見道一法空時諸法空諸法空中無一法箇是善
0584c18: 兄真證底火焰堆中真實說。
0584c19: 為玄智上人起龕五蘊山拳倒涅槃岸不住長空雨
0584c20: 霽時正是轉身處是日大雨至期忽晴。
0584c21: 舉火當陽拈出光焰智火銷爍玄微沙界裸裸黃鸝
0584c22: 啼過綠楊陰雨後春山青朵朵喝一喝。
0584c23: 為止息禪人舉火大地火發時快須撒手入一回親
0584c24: 入得赤骨通身律赤骨律絕消息面門無位人白汗
0584c25: 通身滴。
0584c26: 為妙道禪人起龕別來陝陜府已巳忘年邗水今朝月正
0584c27: 圓驀地虛空驚撲落鐵牛無腳走如煙。
0584c28: 舉火涅槃無相作麼生證舉起炬云者裏證得是名
0584c29: 真證涅槃無門作麼生入擲下炬云者裏入得是名
0584c30: 真入妙上座正當恁麼時真實證入一句還委悉得
0585a01: 麼復妙回途遊火聚行從鳥道步騰騰。
0585a02: 為隱修禪人舉火牛駕車兮車駕牛車牛日駕運無
0585a03: 休今朝頓脫車牛也撒手回途火聚遊擲下炬喝一
0585a04: 喝。
0585a05: 入塔涅槃堂裏不是汝安身立命處佛祖界中不是
0585a06: 汝安身立命處淨穢二土不是汝安身立命處投下
0585a07: 骨云無如者裏安身好啼鳥山華白晝閒。
0585a08: 為自立禪人起龕不住空王那畔殿回頭駕起白牛
0585a09: 車自立自立車在者裏牛在甚麼處還會麼遍界堂
0585a10: 堂全體露一聲歸笛暮雲斜。
0585a11: 舉火生也不道金雞啼破家林曉死也不道鐵牛齧
0585a12: 碎黃金草長空雲雨散古道清風掃清淨法身絕點
0585a13: 埃一回直入火光澡。
0585a14: 雲叟住禪師語錄卷下終
0585a15: 附錄
0585a16: 明州瑞巖遠菴禪師因語錄刻成監院雪侍者慈
0585a17: 照請上堂問龍牙山裏龍晴空澍大雨推倒涅槃城
0585a18: 佛祖位不住因甚今日在和尚拂子頭上塵說剎說
0585a19: 無間歇師云竿木隨身逢場作戲進云昔日雪峰三
0585a20: 上投子九到洞山因甚麼向鼇山成道師云南山起
0585a21: 雲北山下雨進云後來住菴有僧敲門雪峰放身出
0585a22: 云是什麼僧亦云是什麼還有優劣也無師云焦磚
0585a23: 打著連底凍進云為甚麼雪峰低頭歸菴師云爛泥
0585a24: 裏有刺進云僧舉似巖頭頭云我當時若向伊道末
0585a25: 後句天下人不奈雪老何作麼生是末後句師云風
0585a26: 前雪彈子進云頭云我與雪峰同條生不與雪峰同
0585a27: 條死要識末後句只者是意旨如何師云若把是非
0585a28: 來入耳從前知己巳盡成仇進云秖如雪峰末後句巖
0585a29: 頭證明今朝雲叔末後句和尚證明和尚末後句阿
0585a30: 誰作證師云大眾側聆進云一堂風冷淡千古意分
0585b01: 明師云且莫錯流傳問一大藏教拭瘡疣故紙千七
0585b02: 百則公案是陳爛葛藤超佛越祖之談請師拈出師
0585b03: 云胡餅裏討汁進云玉轉珠回猶汙心田簇錦攢花
0585b04: 眼中著屑龍牙語句別有長處麼師云我也不知進
0585b05: 云既是同氣連枝因甚干戈相向師云不是冤家不
0585b06: 聚頭進云鐘聲無鼓響鼓聲無鐘音彼此不相到作
0585b07: 麼生是同聲唱和句師云側耳無音聽抬眸鷂子過
0585b08: 進云恁麼則伯牙與子期不是閒相識師云莫將支
0585b09: 遁鶴喚作右軍鵝進云老漢只要出人頭地師云山
0585b10: 僧今日失利問欲得流通正脈貴乎千里同風秖如
0585b11: 無意味語又如何流通師云寒山拍手拾得笑進云
0585b12: 恁麼則謫仙自識荊州後贏得芳名遍界香師云杓
0585b13: 卜聽虛聲進云不朽千秋事班班見典墳師打云領
0585b14: 取棒去乃云黃面瞿曇大喻三千小喻八百說成一
0585b15: 大藏猶云始從鹿野苑終至跋提河如是二中間未
0585b16: 曾說一字大似掩耳偷鈴抱贓叫屈周金剛燒卻青
0585b17: 龍鈔拈條赤楖栗佛來祖來也棒猶較些子及乎道
0585b18: 箇吾宗無語句亦無一法與人分明此處無銀三十
0585b19: 兩爭似我龍牙和尚胸次不存元字腳頂門卻郤具摩
0585b20: 醯眼聊借洞庭湖為一張口掇君山作箇舌頭八百
0585b21: 之波瀾千萬頃之空闊默時說說時默大施門開
0585b22: 無擁塞一一從胸襟流出與我蓋天蓋地去在雖然
0585b23: 如是舉揚也是謗他不少何故鳳棲不在梧桐樹碧
0585b24: 落寒潭寫影長。
0585b25: 設奠奠茶畢者一盞惡水毒如鴆血烈似砒霜昔日
0585b26: 趙州以此接納方來無不受其毒死者今朝將此奠
0585b27: 我龍牙雲叟法兄和尚金石相投芝蘭氣合儼然生
0585b28: 也法兄你生平者一副鐵脊梁從來不肯放下恁是
0585b29: 佛來也罵魔來也怕眼蓋三湘氣吞諸夏孤風絕侶
0585b30: 曲高和寡沒興撞著瑞巖三十年來一獻一酬一斟
0585c01: 一酌你不虧我我不負你三千里外目擊道存而今
0585c02: 不惜慇懃更與第二杓惡水者何也不見道勸君更
0585c03: 盡一盃酒西出陽關無故人。
0585c04: 康熙十九年二月剃度弟子元元一
