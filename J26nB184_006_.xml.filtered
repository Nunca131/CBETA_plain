0566a01: 牧雲和尚七會餘錄卷之六
0566a02: 姑蘇西華山秀峰寺門人行瑋等編
0566a03: 偈下
0566a04: 偈拈五公案
0566a05: 洞山寒暑
0566a06: 一番熱了一番寒開眼何人識定盤將謂洞山多伎
0566a07: 倆元來一問坐頭乾
0566a08: 仰山明珠
0566a09: 山寺相逢打葛藤明珠傾出可憐生羅紋結角難收
0566a10: 拾賓主雙雙放手行
0566a11: 香嚴擊竹
0566a12: 多虛少實喜開言那識唇皮佛祖源擊著竹頭心便
0566a13: 痛從今父母不為冤
0566a14: 華林鐘樓
0566a15: 平地坑人老古錐鐘樓磕破也希奇者僧可惜朦朧
0566a16: 去不解翻身摸兩眉
0566a17: 雲門胡餅
0566a18: 一枚胡餅口頭來慚愧雲門手腳呆只為當時難劈
0566a19: 破至今咬嚼賺嬰孩
0566a20: 臨安山雙林寺八詠
0566a21: 驪珠峰
0566a22: 晃晃神珠夜半明驪龍穩睡海光清阿誰性命渾無
0566a23: 顧奪向峰頭照客行
0566a24: 鰲魚峰
0566a25: 鰲魚立處即峰巔吐霧興雲怪石邊忽逞神通翻八
0566a26: 極等閒無處覓青天
0566a27: 雲筆峰
0566a28: 孤峰雲外聳精神一筆尖尖豈不真時向虛空書祖
0566a29: 意橫拈只待箇中人
0566a30: 天掌峰
0566b01: 天外峨峨萬仞峰解施擒縱驗蛇龍長風一陣群狐
0566b02: 走五指金毛已巳露蹤
0566b03: 峨眉峰
0566b04: 峨眉山月十分幽無限清光遠近收公案現成誰薦
0566b05: 取夜明簾外是三秋
0566b06: 瀉玉巖
0566b07: 劈面飛來盡冷煙無風自激勢凌然直看界破青山
0566b08: 色未許時人過那邊
0566b09: 且歇亭
0566b10: 莫問青山路淺深四簷盡是好雲林途中家舍無相
0566b11: 遠雙足何妨此一停
0566b12: 浣雲池
0566b13: 山池在地接天文終古閒閒盪白雲深淺不須探竹
0566b14: 杖從他舒卷傲斜曛
0566b15: 雙林後八詠
0566b16: 驪珠峰
0566b17: 鎮海明珠世不無寒光炯炯照山湖等閒盡向驪龍
0566b18: 索叉手峰頭也大孤
0566b19: 鰲魚峰
0566b20: 鰲魚誰釣碧峰頭問著山僧笑不休閒把烏藤施一
0566b21: 頓通身踊躍海山浮
0566b22: 天掌峰
0566b23: 碧落何人一掌擎虛空遭摑也曾驚從來未肯低垂
0566b24: 手直指時流向上行
0566b25: 峨眉峰
0566b26: 峨眉山色在天西翠掃寒空莫與齊換斗移星誰好
0566b27: 手大人境界普賢知
0566b28: 雲筆峰
0566b29: 不動毫芒掃白雲遍空霞彩已巳成文當頭更點摩醯
0566b30: 眼此筆神奇世罕聞
0566c01: 瀉玉巖
0566c02: 水出高巖也大奇轟轟直下醒群機盡言是玉爭題
0566c03: 賞明眼師僧認取伊
0566c04: 浣雲池
0566c05: 青山深處浣雲池不拒雲來颺綠漪打洗一番飛出
0566c06: 去峰頭變幻更新奇
0566c07: 且歇亭
0566c08: 橫擔楖桌入千峰腳底煙雲似不窮途路恐君多氣
0566c09: 急相攜一息此亭中
0566c10: 元旦答戈莊樂居士見贈四首
0566c11: 松梢微月夜來懸臘月梅花信已巳傳重對當年舊居
0566c12: 士一時敗露指頭禪
0566c13: 二
0566c14: 白棒拈來在手傍可中消息任渠參打教徹骨虛空
0566c15: 碎是北何曾喚作南
0566c16: 三
0566c17: 新年舊歲無他法捉敗瞿曇手段高七尺單前天大
0566c18: 曉阿誰寱語尚刀刀
0566c19: 四
0566c20: 黃是泥兮白是石透明句意乃英豪君看多少參玄
0566c21: 客門外營生亦太勞
0566c22: 題毛子九居士寶月堂
0566c23: 頂門突出摩醯眼亙古亙今常照徹軒窗炯炯淨無
0566c24: 塵如淨琉璃含寶月
0566c25: 贈邵子階居士
0566c26: 大千坐斷當人體豈特瞿曇與夫子階級從教不必
0566c27: 登萬物皆備於我矣
0566c28: 示陳伯倫居士
0566c29: 安居享閒福濁世結清緣欲會歸根旨須參面壁禪
0566c30: 贈明幻開士
0567a01: 秋月水中現春花鏡裏開何人能好手移取供如來
0567a02: 看靈隱投香人轉輪藏
0567a03: 玲瓏大寶藏要轉即便轉全半若為分順逆皆方便
0567a04: 二
0567a05: 聚沙為佛塔皆已巳成佛去未諳作者機把拽等游戲
0567a06: 示修學七首
0567a07: 山秀石蘊玉川媚淵藏珠當陽一擊出日用本無餘
0567a08: 二
0567a09: 道情日以重世念日以輕精勤學佛士輕重自然明
0567a10: 三
0567a11: 魚龍在水時流泉乃為命鹹淡誠自知修行則為正
0567a12: 四
0567a13: 湛兮似或存攬之不能竭從源而入流呼秦時轢
0567a14: 五
0567a15: 大千海中漚山河一點雪夜半日輪紅都來無處覓
0567a16: 六
0567a17: 佛生無異相凡聖本來同一念自怡悅廓然生死空
0567a18: 七
0567a19: 江南與江北去歲與今年莫將己巳躬事孤負腳頭邊
0567a20: 示道侶五首
0567a21: 人生富貴草頭露知足隨緣樂自全淡飯一餐佛一
0567a22: 句看來便是地行仙
0567a23: 二
0567a24: 相逢何故說修行信得修行佛易成八萬四千毛孔
0567a25: 裏時時常放佛光明
0567a26: 三
0567a27: 人生老少日波波但得安閒得福多捏定數珠常不
0567a28: 放河沙諸佛手中過
0567a29: 四
0567a30: 白髮堆堆勤問道紅塵勃勃不干懷西來祖意眉毛
0567b01: 下剔起無煩去望崖
0567b02: 五
0567b03: 世間之疾起軒岐歷劫沉痾唯佛醫手到病除生死
0567b04: 盡依然還汝舊鬚眉
0567b05: 偶頌二首
0567b06: 掣電之機疾似風當機徒自眼迷蒙曾無朕跡容人
0567b07: 覷火燄生憎太末蟲
0567b08: 將蝦釣鱉鱉走入甕打破甕來看元來是口鐘
0567b09: 過湛虛戒徒靜室
0567b10: 孤村寂寂一精廬經歲悠然道者居課畢得閒門外
0567b11: 立石橋流水自如如
0567b12: 贈姚心泉居士
0567b13: 一種清涼智慧泉自心流出日涓涓兒孫受用曾無
0567b14: 竭贏得緇林潤福田
0567b15: 寄贈蝶齋居士
0567b16: 芸芸萬物本同根摩詰曾談不二門栩栩蘧蘧觀物
0567b17: 化秋風一雁過江村
0567b18: 贈見我居士
0567b19: 水中明月鏡中花歷歷分明手莫遮識得我身同幻
0567b20: 相頂門隻眼耀塵沙
0567b21: 崑山祇園菴謁肇心禪師
0567b22: 古塔青山立下風祇園大路一溪通有田門外拈鋤
0567b23: 钁百丈清風在此中
0567b24: 題庵贈古竺師
0567b25: 一點一點又一點點出摩醯眼洞然有人來向菴中
0567b26: 問便好當胸與一拳
0567b27: 虎丘禮隆祖塔祖為人柔易佛果禪師曾稱為瞌睡虎
0567b28: 爪牙曾展此峰頭虎坐耽耽莫敢儔千古知恩誰個
0567b29: 是空階落葉響深秋
0567b30: 示眾道侶坐月生公講臺
0567c01: 月上疏松石已巳寒勝游難再且盤桓清光觸處隨人
0567c02: 領莫被生公說法瞞
0567c03: 重過大悲菴紀事
0567c04: 到門雨也出門晴喫飽齋時歡喜生前歲分明似今
0567c05: 日大悲院裏話須行
0567c06: 雨窗望萬松書院有乞書七佛偈者
0567c07: 萬松纏繞薜蘿新帶雨通身似甲鱗七佛無言何有
0567c08: 偈不如參取面前人
0567c09: 示瞻禮大悲像者
0567c10: 一身左右分千手手手分明有眼開合掌勞生休錯
0567c11: 過悲雲一點此中來
0567c12: 贈文昇禪德掩關
0567c13: 春風樹上鳥綿蠻遠水深村宛在山放下萬緣無個
0567c14: 事相期直透祖師關
0567c15: 送中山老禪住山
0567c16: 側看成峰橫是嶺中間突兀是中山中山今去山中
0567c17: 住行住應須不出山
0567c18: 示三如上座
0567c19: 筆墨現成書個字卻非平仄可商量知音何待重為
0567c20: 舉體露金風宇宙涼
0567c21: 示德初新學
0567c22: 塵中局促千般累物外清閒一味高黃面瞿曇圓萬
0567c23: 德最初一步甚堅牢
0567c24: 示行喜道人
0567c25: 喜捨慈悲是佛心修行不必向他尋世緣截斷身清
0567c26: 淨便入如來功德林
0567c27: 示超因新學
0567c28: 超出塵凡業海空正因本具自靈通拈香擇火朝還
0567c29: 暮佛地清涼好用功
0567c30: 示明璉新學
0568a01: 世間金玉非為貴有福來生三寶家目秀眉清求佛
0568a02: 慧及時好學妙蓮華
0568a03: 送禪人之昭陽
0568a04: 江南江北一般天撩起袈裟沒半邊佛祖一機言外
0568a05: 薦相逢誰個問生緣
0568a06: 贈駕六居士
0568a07: 六根未具大用全彰騎聲蓋色坐斷十方
0568a08: 示蓮生禪人二首
0568a09: 蓮花有種性乃在淤泥中時節忽然彰花開佛面同
0568a10: 二
0568a11: 蓮花有生性突起覆清漣未出水如何馨香毛孔邊
0568a12: 寄友二首
0568a13: 唯有修行力能開世結纏眾境不為動火宅生青蓮
0568a14: 二
0568a15: 隨流認得性何喜復何憂欲窮千里目更上一層樓
0568a16: 禪人求示省親二首
0568a17: 世間骨肉最為親生死誰知愛作因有子出家知報
0568a18: 本修行不必問他人
0568a19: 二
0568a20: 人身難得法難求各顧前程趁早修佛性本來同具
0568a21: 足當人只欠一回頭
0568a22: 示柯敬明居士
0568a23: 居塵能好道佛種自多生觸處期無昧心花定發明
0568a24: 弘卓從徑山歸示之
0568a25: 雙徑春常雪歸來已巳夏天黃鶯啼綠樹好聽句中玄
0568a26: 示沈秉成
0568a27: 諸佛智慧門皆以信得入利劍擲虛空無論及不及
0568a28: 示仲先
0568a29: 天地未開關元來有物先而今何處見臘盡是新年
0568a30: 示善修上人修暗目
0568b01: 昔年曾向山中住而今在外念山中真機一點非明
0568b02: 暗山外山中觸處通
0568b03: 示延慶寺朗空大德
0568b04: 繞寺無非功德水開門疑對室羅城道人中夜修禪
0568b05: 觀朗月當空萬象明
0568b06: 示金淨茂
0568b07: 腳頭有路莫能遮踏去何分正與斜寧海到山三百
0568b08: 里須知步步不離家
0568b09: 吳萃凡為亡母乞偈
0568b10: 蓼蓼為莪卻是蒿從來孝子念劬勞定盤星在何嘗
0568b11: 動會得高堂直下超
0568b12: 示趙復初
0568b13: 佛海無涯人莫測千波競起水嘗清戒香忍鎧能披
0568b14: 服高蹈無為寂樂城
0568b15: 示陳越萃
0568b16: 結伴南來禮普陀心期渡海泛鯨波普門為示真消
0568b17: 息攔住中途念薩訶
0568b18: 示超珍字護心
0568b19: 家珍曠劫本靈明日用忙忙墮六情幸有聖賢留樣
0568b20: 子修行無過護心城
0568b21: 示超進字堅向
0568b22: 佛祖共談精進法要在堅持歲月深似箭離弦無返
0568b23: 勢坐看步步踏黃金
0568b24: 示超質字中篤
0568b25: 世間最愛實頭人莫把虛花當了真諸行無常蹔時
0568b26: 事快須體會本來身
0568b27: 示智超上人
0568b28: 五度如盲手夜捫金剛正眼智為根一超直入三摩
0568b29: 地柳岸桃林解脫門
0568b30: 示修慧上人
0568c01: 紅塵滾滾眼前來一念無生便掃開妙慧本然修更
0568c02: 好倒騎木馬上天台
0568c03: 示心月姪禮華嚴
0568c04: 青山綠水大毗盧十萬長文一字無說甚繫驢枯木
0568c05: 橛吸乾香海是工夫
0568c06: 示北來尼果妙
0568c07: 北京到此三千里南方佛法問如何本來佛性都平
0568c08: 等會得同超生死河
0568c09: 贈趙磐石
0568c10: 父子相傳筆頭訣貌吾臨濟眾兒孫一條白棒遍天
0568c11: 下面面看來恰似真
0568c12: 示修野上人
0568c13: 佛法平常用操持莫遠求鐘聲披衲起踢著腳尖頭
0568c14: 示承宇道人
0568c15: 大事明歷歷不用更承當若問功夫去天寒有早霜
0568c16: 納涼
0568c17: 鹽官扇子只空忙赤日當空午睡妨五月松風果無
0568c18: 價坐來石上得新涼
0568c19: 題盧舍菴
0568c20: 山光時遶座湖水日當門盧舍如來面元來觸處尊
0568c21: 寄乾象大惠
0568c22: 在天成象地成形上下元來盡可名象帝之先名甚
0568c23: 麼踏翻大地任橫行
0568c24: 秋谷禪人乞語
0568c25: 法語手中出語成忘卻手秋谷音禪人還見老僧否
0568c26: 示天信善士
0568c27: 淤泥嘗見吐蓮花在俗修行也不差但具信心思近
0568c28: 佛僧來須飲趙州茶
0568c29: 佛誕
0568c30: 四月初八佛出首週行大作獅子吼雖然驚動世間
0569a01: 人眉毛箇箇還依舊
0569a02: 示法清表德
0569a03: 修行耐久不須忙日用時時自審詳古佛一尊休遠
0569a04: 覓六根嘗放白毫光
0569a05: 觀筍勉禪者
0569a06: 托種分明只在泥初生未肯把頭低薰風有意來吹
0569a07: 長不待秋深老輩齊
0569a08: 示融通上人
0569a09: 慈水到嘉禾計程六百里步步不由人腳頭乃自舉
0569a10: 示魯文上人
0569a11: 普天正大熱吾子何遠來殿閣喜涼風吹人毛孔開
0569a12: 開一法孫展綾乞書
0569a13: 一尺綾幾箇字黑白分好醜至尋道理求文義未動
0569a14: 筆是何意箇中人思繪事
0569a15: 過拂水嵒東菴示禪者五首
0569a16: 秋花滿庭芳細視曾無色此中意何如問取峰頭石
0569a17: 性空
0569a18: 看花亦有道冷艷讓庭梅嗅著幽香也春風鼻子開
0569a19: 道梅
0569a20: 真妄兩俱非有何真可悟撒手出重關大方堪獨步
0569a21: 悟真
0569a22: 結社依青嶂安身在白雲峰頭持一片此樂世無聞
0569a23: 自樂
0569a24: 寶藏人同具生生莫可窮要知真受用只在力行中
0569a25: 無盡
0569a26: 酬馮竇伯問
0569a27: 六合古茫茫人物何時已巳智者了生性坐觀一笑已巳
0569a28: 先佛妙菩提莊嚴世無比岷江觴水鍾華嶽簣土累
0569a29: 但堅一念信自徹三車旨寶山期必登乾城非可恃
0569a30: 佛祖證無生隨世說有始朗然大覺中無非亦無是
0569b01: 日用甚彰明君聽我垂示
0569b02: 送慧山三專使
0569b03: 腰包特特隔江來歸去葵榴已巳盛開但盡凡心無聖
0569b04: 解便知明鏡亦非臺豈凡
0569b05: 長江千里浪滔滔春盡飛花點客袍扣我南來今復
0569b06: 轉重行舊路莫言勞復如
0569b07: 紫燕黃鸝正弄聲青梅玉版亦生成闍黎將命來何
0569b08: 遠且坐南軒賞物情徵已巳
0569b09: 
0569b10: 
0569b11: 
0569b12: 
0569b13: 
0569b14: 
0569b15: 
0569b16: 
0569b17: 
0569b18: 
0569b19: 
0569b20: 七會餘錄卷六終
