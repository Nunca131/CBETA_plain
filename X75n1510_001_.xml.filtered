0020a01: 
0020a02: 
0020a03: No. 1510-A
0020a04:  釋迦如來行蹟頌序
0020a05: 
0020a06: 正順大夫密直司左副代言判繕工寺
0020a07: 進賢提學知製　教李叔琪　述
0020a08: 夫業於儒者。雖未窮五常之源而行之。要知先聖文
0020a09: 宣王之垂世立教權輿壺奧。有來問者粗說之。可稱
0020a10: 為儒。為釋氏者亦然。既捨爾姓而投釋種。本師如來
0020a11: 出興行化一大事因。必先縷。然後方名為釋子。噫
0020a12: 無二人。儻有。焉何未嘗耳目其一二。今始興山人默
0020a13: 公字無寄。為人拙而無華。如其心。少遊天台山。專
0020a14: 精空假中。手述如來行蹟。編之以五字。隨句而註。書
0020a15: 成兩軸。規將繡梓以遐傳。其覽該通。則於此毛知
0020a16: 鳳矣。且如釋迦宗派。與金口言之詳。未老夫不之學。
0020a17: 安敢措手於其間。末如也已巳。但美其強記而精述云。
0020a18: 時
0020a19: 大元至順庚午四月日　晦巖老人書于柯亭
0020a20: 
0020a21: 
0020a22: 
0020a23: 
0020a24: 
0020b01: 
0020b02: No. 1510
0020b03: 釋迦如來行蹟頌并序
0020b04: 
0020b05: 天台末學浮庵　無寄　撰集
0020b06: 詳夫。法性圓融無二相。寧存乎依正根塵。真如清淨
0020b07: 祇一源。何隔於自他生佛。而眾生昧斯妙理。於多劫
0020b08: 韜己巳靈光。恒安住三德藏中。而恒自昧。亦臥在一如
0020b09: 上。然亦不知。故我能仁哀茲倒惑。欲委家中之寶。
0020b10: 又示衣裏之珠。是以不來而來。布身雲於堪忍。無說
0020b11: 而說。滋法雨於沃焦。歷四十九年。設三百餘會。不度
0020b12: 而度。度窮有識。非滅而滅。滅入無餘。其方便也不可
0020b13: 思量。其饒益也寧容喻說。自雙林到於今日。將二千
0020b14: 三百年。從五印至于此方。過六萬八千里。而猶遺風
0020b15: 遐振兮。蕩了煩雲。餘澤遠霑兮。榮乎槁物。蕩蕩慈悲
0020b16: 之海。巍巍乎恩德之山。嗚呼我等眾生。以底業緣。遊
0020b17: 何方所。早不親聞梵音之說。又未得遭正法之時。俄
0020b18: 受生於季末之艱。亦賦性也頑囂之甚。然而幸承慈
0020b19: 化。濫預釋門。可類於道流。行全乖於戒品。雖讀誦
0020b20: 於經論。不解根宗。或尋討於記章。但希利養。是以未
0020b21: 有思修之慧。安期證得之功。若是念之。可無也。竊
0020b22: 聞如欲揀邪而入聖正道。應先學教而知佛化儀。是
0020b23: 則已巳分得於賢聖之心肝。亦可為於人天之眼目。如
0020b24: 是方名佛子。不然豈免魔徒。且如世流。若不知厥父
0020c01: 之姓名生沒日時甲乙多少所作眾業高夷巧拙。則
0020c02: 斯曰人頭之獸也。不孝莫大乎是。其為釋子。若未了
0020c03: 本師之氏字誕滅年月壽命遠近所說諸教權實顯
0020c04: 密。則此稱僧之俗歟。不順孰過于茲。當知不孝不
0020c05: 順之。未免無間無斷之苦。
0020c06: 夫吾佛出興行化之蹟。遺法普被。益物之緣。世界成
0020c07: 住壞空之事。劫波大小長短之由。布在經論。可以鏡
0020c08: 焉。然我等新學沙彌之輩。不能廣尋。昧者多矣。故今
0020c09: 不肖依天台四教儀文。又摭諸經論中所著之言。及
0020c10: 詳眾傳記上所彰之說。編以成頌。凡七百七十六句。
0020c11: 而又句中義未顯者。仍以本文註于句下。使見者易
0020c12: 曉焉。是則視近見遠。據略知廣矣。然而援引稍繁。言
0020c13: 辭未婉。縱知眾嘖之歸己巳。庶資新進之初行。冀諸達
0020c14: 士毋以為誚。時天曆元年戊辰臘月既望序述云。
0020c15: 
0020c16: 
0020c17: 
0020c18: 
0020c19: 
0020c20: 
0020c21: 釋迦如來行蹟頌卷上
0020c22: 
0020c23: 釋迦此云能仁。是姓。牟尼此云寂默。其號也。謂仁
0020c24: 慈愍物。三業離暄雜故。如來者。十號之首稱。謂乘
0021a01: 如實道。來成正覺也。又金剛經云。無所從來。亦無
0021a02: 所去。故名如來。夫諸佛境界非土非身。隨順群機
0021a03: 強立依正。故一代聖教中。總明四土三身。謂一染
0021a04: 淨同居土。凡聖同居。二方便有餘土。斷見修煩惱
0021a05: 三乘人居。應身所化。應有二。劣應化同居土。勝應
0021a06: 化方便土。三實報無障礙土。分斷根本無明法身
0021a07: 菩薩居。報身所化。四常寂光土。唯妙覺法身所居
0021a08: 也。今娑婆世界則劣應所化。然三身一體。四土無
0021a09: 別。何者。法身是體。二身是用。寂光是體。三土是用。
0021a10: 即體之用。三四宛然。即用之體。三四是一。如展拳
0021a11: 為指。斂歛指為拳。拳是體。指則用。體用似殊。祇是一
0021a12: 手。我釋主不動寂光而遊化娑婆。不捨法身而示
0021a13: 現報應。是知娑婆即寂光。寂光即娑婆。報應即法
0021a14: 身。法身即報應。又有一師。明四土云。一法性土。法
0021a15: 身所居。二自受用土。自受用報身所居。此二土即
0021a16: 前常寂光土。三他受用土。他受用報身所居。為初
0021a17: 地已巳上菩薩現一分細相者。即前實報土。四變化
0021a18: 土。變化身所居。為地前菩薩及二乘凡夫現一分
0021a19: 麤相者。即前方便土。及染淨同居土。或人未別三
0021a20: 身四土之義。互相諍論。幾許誤哉。
0021a21: 娑婆世界內三千大千國每於一一國
0021a22: 各有一須彌
0021a23: 娑婆亦云索訶。此云堪忍。謂此土眾生能堪忍受
0021a24: 一切苦惱故也。如天道則雖是樂處。衰相現時。苦
0021b01: 勝地獄。下之五道則純苦無樂。然以苦為樂也。三
0021b02: 千大千見下文。須彌亦云蘇迷盧。此云妙高。四寶
0021b03: 所成。東面白銀。南青琉璃。西黃金。北黑玻。是故
0021b04: 為妙。高於眾山故高。高八萬四千由旬。入水亦爾。
0021b05: 俱舍頌云。妙高層有四。相去各十千。旁出十六千。
0021b06: 八四二千量。堅首及持鬘。常嬌大王眾。次第居四
0021b07: 級。亦住餘七山。由旬亦云由繕那。二十四指為肘。
0021b08: 肘即一尺五寸。六尺為弓。五百弓為一俱盧舍。是
0021b09: 六里許。即三千尺。八俱盧舍為一由旬。即二萬四
0021b10: 千尺也。
0021b11: 旁有七山遶皆是七寶成中各香水海
0021b12: 眾華滿其中
0021b13: 七山者。第一持雙山。高四萬二千由旬。廣亦爾。山
0021b14: 內水廣八萬由旬。第二持軸山。高二萬一千由旬。
0021b15: 廣亦爾。山內水廣四萬由旬。第三擔木山。高一
0021b16: 萬五百由旬。廣亦爾。山內水廣二萬由旬。第四善
0021b17: 見山。高五千二百五十由旬。廣亦爾。山內水廣一
0021b18: 萬由旬。第五馬耳山。高二千六百二十五由旬。廣
0021b19: 亦爾。山內水廣五千由旬。第六象鼻山。高一千三
0021b20: 百一十二由旬半。廣亦爾。山內水廣二千五百由
0021b21: 旬。第七魚觜山。高六百五十六由旬。廣亦爾。山內
0021b22: 水廣一千二百五十由旬。如是七山間。香水海中。
0021b23: 各有優羅華波頭摩華拘牟頭華奔茶利華。遍
0021b24: 覆水上。
0021c01: 次有鹹水海娑竭龍為主中有四大洲
0021c02: 四輪王所治
0021c03: 鹹海廣三億三萬六千由旬。深八萬四千由旬。華
0021c04: 嚴經云。南閻浮提有二千五百大河。西瞿耶尼有
0021c05: 五千大河。東弗波提有七千五百大河。北單越
0021c06: 有一萬大河。四洲合二萬五千大河。相續不絕。流
0021c07: 入大海。復有十光明龍王。雨大海中。水倍過前。又
0021c08: 有百光明龍王等八十億諸大龍王。各雨大海。皆
0021c09: 悉展轉倍過於前。又如是等八十億龍王宮中。各
0021c10: 別出水。流入大海。皆悉展轉倍過於前。婆竭羅龍
0021c11: 王太子閻浮幢宮中出水。復倍過前。又娑竭羅龍
0021c12: 王宮中出水。復倍過前。其所出水。紺琉璃色。涌出
0021c13: 有時。是故大海潮不失時。又云。大海有四熾然光
0021c14: 明大寶。布在其底。性極猛熱。常能飲縮無量大水。
0021c15: 若無此寶。從四天下乃至有頂。其中所有悉被漂
0021c16: 沒〔云云〕娑竭羅此云鹹海。以所居處為名。而
0021c17: 此海中此龍為主。餘皆臣屬也。又樓炭經云。亂風
0021c18: 大起。吹掘大地。深三百三十萬里。天下諸水皆流
0021c19: 歸之。正滿因成大海。其味鹹者有三。其一曰。海中
0021c20: 有大魚。身長二萬八千里。不淨其中。是故味鹹。餘
0021c21: 不具錄。四洲者。亦云四天下。在須彌山四方大海
0021c22: 中。東曰毗提訶。亦云弗波提。此云勝身。周圍七千
0021c23: 由旬。形如半月。人長十六肘。壽五百歲。於黑暗中。
0021c24: 亦見眾色。耳識所緣。盡一箭道。南曰閻浮提。亦云
0022a01: 贍部洲。此云勝金。周圍六千五百由旬。形如車箱。
0022a02: 人長三肘半。壽一百歲不定。西曰瞿陀尼。亦云瞿
0022a03: 耶尼。此云牛貨洲。周圍七千由旬。形如滿月。人長八
0022a04: 肘。壽二百五十歲。眼識所緣。山壁無礙。眼亦聞聲。
0022a05: 北曰單越。亦云拘盧洲。此云勝洲。周圍八千由
0022a06: 旬。形如方座。人長三十二肘。壽一千歲。無中夭者。
0022a07: 山障外徹見無礙。耳之所聞。若近若遠。皆悉能聞。
0022a08: 又人之初生成長。三洲相似。北洲稍異。謂此中之
0022a09: 人。欲心起時。熟視女人。捨之而去。彼女隨後往詣
0022a10: 園林。彼男女等。若是父母中表之親。不應行欲者。
0022a11: 樹不曲蔭。各自散去。若是非親。應行欲者。樹曲蔭
0022a12: 身。隨意娛樂。彼女懷。七八日便產。隨生男女。捨
0022a13: 置道頭。諸有行人出指令嗽。指出脂乳。過七日已巳。
0022a14: 其兒成長。與彼人等。男向男眾。女向女眾。彼人命
0022a15: 。置四衢道。有優慰禪伽鳥。接彼死屍。置於他方。
0022a16: 此四洲是四輪王所治也。金輪王人壽八萬歲時
0022a17: 出。化四天下。銀輪王人壽六萬歲時出。化三天下。
0022a18: 銅輪王人壽四萬歲時出。化二天下。鐵輪王人壽
0022a19: 一萬歲時出。化一閻浮提耳。此四輪王威德自在。
0022a20: 七寶具足。受用如意。一日一夜各能周行所管世
0022a21: 界。行化十善。金輪王則非止周四天下。或亦升天。
0022a22: 外有鐵山遶下列諸地獄日月與星宿
0022a23: 迴轉迷盧半
0022a24: 鐵圍山高三百二十八由旬。廣亦爾。經十二億八
0022b01: 百七十五由旬。周圍二邊各三倍。此是小鐵圍山。
0022b02: 如因本經云。須彌山等諸大山王。及大海外。有鐵圍
0022b03: 山。高六百八十萬由旬。廣亦爾。此外又有鐵山。高
0022b04: 廣亦等。此兩山間黑暗之處。有地獄。名曰阿鼻。七
0022b05: 重鐵城。縱廣正等三十六萬里。七層鐵網彌覆其
0022b06: 上。一切苦事集在其中。造上品惡業者感此道身。
0022b07: 壽一增減〔中劫〕一日之中八萬四千生死。此處
0022b08: 一日。閻浮提中六十小劫。如是過一中劫。展轉至
0022b09: 八萬四千劫。又有八寒八熱等大獄。各有眷屬。其
0022b10: 類無量。其中受苦者。隨其作業。各有輕重。經劫數
0022b11: 等。地獄者。梵語泥黎。此云苦具。在地之下。故以名
0022b12: 焉。古德引經頌云。閻浮提闊七千旬。處處皆有孤
0022b13: 獨獄。或在山林曠野中。或在大海江河畔。或在城
0022b14: 隍社廟間。其數八萬四千座。故知諸雜小獄無處
0022b15: 不有。日城量五十一由旬。火精珠所成故熱。從夏
0022b16: 至日。至冬至日。漸遠旋故漸短。光漸阻故漸冷。從
0022b17: 冬至至夏至。漸近旋故。漸長漸熱也。月城量五十
0022b18: 由旬。半是白水精珠所成。半是黑水精珠所成故
0022b19: 冷。從朔至望。白面漸現。黑面漸隱。故人見圓相。從
0022b20: 望至晦。白面漸減。黑面漸增。故人見缺形。然其大
0022b21: 體實無增減。出釋氏會要。又因本經云。日行長短
0022b22: 者。六月北行。於一日中。漸移北向六俱盧舍。故漸
0022b23: 長。六月南行亦復如是。故漸短。立世論云。月之圓
0022b24: 缺者。若月隨日後行。日光翳月。漸漸掩覆。至十五
0022c01: 日。覆月都盡。若日在月前行。日日開淨。亦復如是。
0022c02: 至十五日具足圓滿云云。或時有蝕者。如經云。羅
0022c03: 阿修羅王障蔽故也。而世俗陰陽家之所論異
0022c04: 此。然亦有據。又彼日月一時等照三洲天下。南洲
0022c05: 中則東洲為暮。西洲是旦。北洲夜半。春秋冬夏晝
0022c06: 夜長短悉亦等焉。是以俱舍頌云。日月迷盧半。五
0022c07: 十一五十。夜半日沒中。日出四洲等云云。世典云。
0022c08: 日行遲故。一年一周天。月行疾故。一月一周天。星
0022c09: 量不等。大者十八俱盧舍。中者十一俱盧舍。小者
0022c10: 四俱盧舍。其數無量。名亦多種。各掌人間禍福等
0022c11: 事。是以若不失其常度。則天下泰平。聖賢出興。苟
0022c12: 失其度。而現變怪。則國必有殃。或君主危殂。或臣
0022c13: 民逆亂。歲凶穀貴。兵起病行矣。如是三光依風而
0022c14: 住。高四萬二千由旬。法華記云。日是觀音菩薩化
0022c15: 作。月是勢至菩薩化作。星是空藏菩薩化作也。
0022c16: 凡夫親見大聖者。唯日月星。可不敬仰。
0022c17: 四王處山腹忉利居其頂夜摩兜率陀
0022c18: 化樂及他化此四天住空壽福轉倍前
0022c19: 如是六箇天俱名為欲界
0022c20: 四王者。東方提頭賴吒天王持國。南方毗留勒叉天
0022c21: 王增長。西方毗留慱叉天王廣目。北方毗沙門天王多聞。
0022c22: 此四天王住須彌山第四層四面。權威護世。身長
0022c23: 半里。壽五百歲。人間五十年此天一晝夜。准人間
0022c24: 九百萬歲。去地四萬二千由旬。忉利此云三十三。
0023a01: 在須彌山頂。四方各八天成三十二。帝釋居中。彼諸天
0023a02: 等身長一里。壽一千歲。人間百年此天一晝夜。准
0023a03: 人間三百六十億歲。去地八萬四千由旬。此二天
0023a04: 兩兩交會成陰陽。單修上品十善者。生此二天也。
0023a05: 夜摩亦云須燄摩。此云時分。身長一里半。壽二千
0023a06: 歲。人間二百年此天一晝夜。兜率陀亦云史。此
0023a07: 云知足。身長二里。壽四千歲。人間四百年此天一
0023a09: 半。壽八千歲。人間八百年此天一晝夜。他化自在
0023a10: 天身長三里。壽一萬六千歲。人間一千六百年此
0023a11: 天一晝夜。此二天相顧而笑成陰陽。已巳上四天依
0023a12: 雲而空居。次第去地。轉倍於前。至他化天去地十
0023a13: 三億四萬四千由旬。修上品十善兼坐禪者生此
0023a14: 四天。魔王波旬居此天中。從下五趣乃至此天。俱
0023a15: 名欲界。婆娑論。問。四洲人以日月輪而辨晝夜。欲
0023a16: 天晝夜云何得知。答。若特摩華合殟羅華開。
0023a17: 多樂睡眠。爾時為夜。若殟羅華合特摩華開
0023a18: 少欲睡眠。爾時為晝。智度論云。欲界諸天。以燈燭
0023a19: 明珠等施故。身常光明。不須日月光也。
0023a20: 四禪十八天已巳離欲麤散猶未出色籠
0023a21: 故名為色界
0023a22: 四禪十八天者。初禪三天。一梵眾天。身長半由旬。
0023a23: 壽二十增減。二梵輔天。身一由旬。壽四十增減。三
0023a24: 大梵天。身長一由旬半。壽六十增減〔此天身壽
0023b01: 不倍前者。以離尋伺難故〕此三天覆四天下。第
0023b02: 二禪三天。一少光天。身長二由旬。壽二大劫。二無
0023b03: 量光天。身長四由旬。壽四大劫。三光音天。身長八
0023b04: 由旬。壽八大劫。此三天覆小千世界〔少光天身
0023b05: 不倍前者。以離尋伺。及王臣難故。壽倍餘者。苦習
0023b06: 易除故〕第三禪三天。一少淨天。身長十六由旬。
0023b07: 壽十六大劫。二無量淨天。身長三十二由旬。壽三
0023b08: 十二大劫。三遍淨天。身長六十四由旬。壽六十四
0023b09: 大劫。此三天覆中千世界。第四禪九天。一無雲天。
0023b10: 身長一百二十五由旬。壽一百二十五大劫〔此
0023b11: 天身壽減於前天三由旬三劫者。以離雲及三
0023b12: 難故〕二福生天。身長二百五十由旬。壽二百五
0023b13: 大十劫。三廣果天。身長五百由旬。壽五百大劫。已巳
0023b14: 上三天。凡夫住處。修上品十善兼坐禪者。乃生此
0023b15: 中。又有外道別修無想天。攝在廣果。身壽亦同。四
0023b16: 無煩天。身長一千由旬。壽一千大劫。五無熱天。身
0023b17: 長二千由旬。壽二千大劫。六善見天。身長四千由
0023b18: 旬。壽四千大劫。七善現天。身長八千由旬。壽八千
0023b19: 大劫。八色究竟天。身長一萬六千由旬。壽一萬六
0023b20: 千大劫。已巳上五天。第三果人居〔若樂慧人。則生
0023b21: 此天。若樂定人。便入四空〕九大自在天。身長壽
0023b22: 量無數。第十地菩薩所居。此九天。覆大千世界。若
0023b23: 論其畫界縱廣所經。卒非里數之可度也。且如大
0023b24: 論云。從色究竟天。下一大石。經一萬八千三百八
0023c01: 十三年。方始至地云云。此四禪天等。雖離欲界麤
0023c02: 色。散心。猶為色蘊所縛。如鳥囚籠。未得自在有處云四
0023c03: 禪中以無想為一無大自在。以此天色究竟天主故。
0023c04: 上有四空處定樂勝四禪離色祇四陰
0023c05: 故名無色界
0023c06: 四空處者。一空無邊處。壽二萬大劫。此天壽不倍
0023c07: 前者。由初離色縛故。二識無邊處。壽四萬大劫。三
0023c08: 無所有處。壽六萬大劫。四非想非非想處。壽八萬
0023c09: 大劫。此四空處壽不倍前。唯增二萬者。但由慧劣
0023c10: 故也。又此四天無別處所。不離欲色。然所修之業
0023c11: 各別故。更相不知其所修業。勝於四禪故。以義排
0023c12: 布上耳。此四天已巳脫色蘊。祗有受想行識四陰。又
0023c13: 於八識中。無前五識。唯有後三識。自初禪至非非
0023c14: 想天。若以凡夫論。則唯造還生此地之業。及生次
0023c15: 上地之業。業盡則隨業輪迴。永無入道之能。
0023c16: 總名為三界別則二十五是為一國量
0023c17: 一釋迦所化
0023c18: 三界者。欲界色界無色界也。二十五有者。四洲四
0023c20: 六趣。謂地獄餓鬼畜生脩羅人天也。是為一國。乃
0023c21: 一劣應丈六佛之所化也。
0023c22: 若是數至千名一小千界小千至一千
0023c23: 名一中千界中千至一千名曰大千界
0023c24: 如是三千國各有鐵圍遶
0024a01: 釋氏會要云。鐵圍海內。有四洲蘇迷盧山。已巳上二
0024a02: 十八天并一日月為一國量。數至一千。鐵圍都遶。
0024a03: 名小千界。即此小千。數至一千。鐵圍都遶。名中千
0024a04: 界。即此中千。數至一千。鐵圍都遶。名大千界。然則
0024a05: 有萬億之所。皆為佛之統攝。俱被聲教也。梵網經
0024a06: 疏。問。瑜伽云。一大千有百俱世界。雜集等云。俱
0024a07: 量當於百億。何故此中唯云百億。答。億有多種。
0024a08: 以十萬為億。或以百萬或千萬或萬萬為億。瑜伽
0024a09: 但依十萬為億。此經千萬為億。是以聖教處處不
0024a10: 同。然不相違。
0024a11: 此諸國土等布地輪上下有金水風
0024a12: 三輪次第擎
0024a13: 地輪厚八萬四千由旬。經量三倍。金輪厚三億二
0024a14: 萬由旬。經量十二億三千四百五十由旬。水輪厚
0024a15: 八億由旬。經如金輪。風輪厚十六億由旬。量廣無
0024a16: 數。此四輪經量。但據一須彌山一國量為界論也。
0024a17: 若據大千論。則不可以里數度之。
0024a18: 世界將成時梵王最初建輔眾欲四空
0024a19: 情器次第成下界風輪起量等大千界
0024a20: 仰布及傍布猶如槃椽形光音天布雲
0024a21: 遍覆風輪上大車軸雨水深難可底
0024a22: 風擊上成金餘下為水輪空中復降雨
0024a23: 水滿金輪上風吹成大地須彌及眾山
0024a24: 四洲與河海依舊皆成建二禪福盡者
0024b01: 下生勝金洲身巨壽無量飛行光遠照
0024b02: 所食地味餅林藤與粳米此諸勝味等
0024b03: 貪食隨沒次有香稻生人亦爭取食
0024b04: 光滅又通亡分生男女根以其宿習故
0024b05: 相交行不淨從此子孫繁人民因富盛
0024b06: 漸邪行不善死充三惡道畏惡修眾善
0024b07: 生三洲六天五趣情與器於是備作焉
0024b08: 住二十增減次起壞劫事始從無間獄
0024b09: 乃至他化天有情次第捨器界既俱空
0024b10: 爾時七日現海枯山石融大地並炎輝
0024b11: 大千盡煨燼火焰聳初禪三天次第升
0024b12: 咸赴二禪中下空如黑穴成住壞空劫
0024b13: 大略已巳如是於此四中八十度增減
0024b14: 是為一火劫七火方一水七水更七火
0024b15: 然後一風火從地起壞至於初禪
0024b16: 水從二禪起壞器若消鹽風自三禪起
0024b17: 壞若乾支節四禪無外與殿俱生滅
0024b18: 火劫成壞數水次風大壞已巳復還成
0024b19: 循環無了期風至百轉名一僧祇劫
0024b20: 如是無量劫佛出甚希有
0024b21: 華嚴經云。空中雨水。滿三千大千世界。有風輪
0024b22: 起。吹成色界諸天宮殿。次有風起。成欲天宮。如是
0024b23: 次第有種種風起。成須彌等諸大山王。次成大地。
0024b24: 乃至龍宮阿脩羅宮。又瑜伽俱舍等論云。世界將
0024c01: 興。大梵天王最初獨建。經一增減。梵輔梵眾及欲
0024c02: 空居四天情器次第成已巳。次下界有大風輪起。量
0024c03: 等三千大千世界。有二種相。謂仰周布。傍側布。仰
0024c04: 布為下。傍布為墻。形如槃椽。堅若金剛。上有光音
0024c05: 天。布大金藏雲。遍覆風輪。雨大洪雨。滴如車軸。
0024c06: 滿界中。水深十一億二萬由旬。後有風起。擊水成
0024c07: 金。厚三億二萬由旬。下餘八億由旬。而為水輪。以
0024c08: 風輪所持故。不漏不散。空中復起諸界藏雲。降種
0024c09: 種雨。滿金輪上。次復起風水令堅。成其地輪。第
0024c10: 一精妙性者。成蘇迷盧山。次性成七金山。最下性
0024c11: 者。成諸山地。平陸成洲。深堰成海。從上至下。依舊
0024c12: 建立。光音諸天福盡下生。皆化為人。身長千尺。或
0024c13: 二千尺。歡喜為食。身光遠照。飛行自在。無男無女。
0024c14: 自有地肥亦名地味。色白味甘。取食之。地肥遂沒。次
0024c15: 生地皮亦名地餅。色黃味甘。次生林騰亦名林條。狀如林形。
0024c16: 皆生果實。割之流汁。如無蜜。次生粳米。可長七
0024c17: 十有云四寸。次生香稻。而有糠麧。因食此故。便利在身。
0024c18: 為欲蠲除。便生二道。具男女根。有夫婦焉。有田宅
0024c19: 焉。由貪染故。光滅通亡。日月始生。乃分晝夜。人民
0024c20: 漸邪。行不善業。以造惡故。生於鬼界旁生地獄。
0024c21: 惡修善。漸次生餘東西北洲四王忉利。是名成劫。
0024c22: 住劫可知。壞劫者。住劫最後。無間有情沒而不生。
0024c23: 爾時壞劫始起。從三途四洲及六欲天。次第先捨。
0024c24: 下界既空。日光四倍增熱。溝池盡涸。草木焦然。二
0025a01: 三日現。江河枯竭。四五興時海泉乾燥。六七並現
0025a02: 山石皆融。大地炎暉。火上騰。初禪諸天奔赴二
0025a03: 禪。三千世界並為煨燼。是為壞劫。空劫則世界壞
0025a04: 了。大空黑暗。猶如黑穴。如是成住壞空四劫。各經
0025a05: 二十度增減故。成八十度也。成劫前一增減成器
0025a06: 界。後十九增減成有情。壞劫前十九增減壞有情。
0025a07: 後一增減壞器界。又住劫二十增減。前一唯減。後
0025a08: 一唯增。言增減劫者。世界初成。此閻浮提八萬國
0025a09: 邑聚落人民富樂。無有寒熱病惱之者。王以正治。
0025a10: 奉行十善。互相崇敬。猶如父子。人壽無量。至住劫
0025a11: 之初。王不行正。人民稍邪。其壽遂減。至十萬歲。如
0025a12: 是展轉。每百年減一歲。減至十歲。謂之減劫。從此
0025a13: 十歲。子年倍父。增至八萬歲。謂之增劫。子年倍父
0025a14: 者。阿含經云。十歲時人。互相殺害。仙人相誡。遠離
0025a15: 殺生。彼人受生。倍二十歲。復離不與取。倍四十歲。
0025a16: 復離邪婬。倍八十歲。復離妄語。倍一百六十歲。復
0025a17: 離兩舌。倍三百二十歲。復離麤語。倍六百四十歲。
0025a18: 復離綺語。倍二千五百歲〔此行難故。倍加五百
0025a19: 〕復離貪嫉。倍五千歲。復離瞋恚。倍一萬歲。復離
0025a20: 邪見。倍二萬歲。復離非法惡貪邪行。倍四萬歲。復
0025a21: 由孝順父母恭敬沙門梵志脩福業等。倍八萬歲
0025a22: 〔有經中八萬四千者。即倍中增出也〕一增減
0025a23: 劫。計一千六百八十萬年。此劫名曰轆轤。據二十
0025a24: 轆轤劫。三萬三千六百萬年。如是合八十度增減
0025b01: 為一火劫。復經七度火。然後方有一度水。
0025b03: 六度成住壞空。更七度火了。然後有一風。每
0025b04: 一風。經六十四度成住壞空。一箇成住壞空。總
0025b05: 計一十三萬四千四百萬年。火極壞初禪。有尋
0025b06: 伺故。水極壞二禪。有喜受故。風極壞三禪。有
0025b07: 出入息故。火事則如上所說。水者。初禪已巳下
0025b08: 火成壞。經七度已巳。至第八番壞劫之末。第二禪
0025b09: 中。俱生水起。壞器世間。如水消鹽。此水與器一時
0025b10: 俱沒。所以至第八番火之末。方一水者。以第
0025b11: 二禪淨光天壽八大劫故。如是壞已巳。復成第二禪。
0025b12: 乃至如前風者。八七火一七水後。於第三禪中。
0025b13: 俱生風起。壞器世間。如風乾支節。此風與器一時
0025b14: 俱沒。所以至六十四番壞劫有風者。由第三禪
0025b15: 遍淨天壽六十四大劫故。三不到第四禪者。以
0025b16: 捨念清淨故。對法論云。四靜慮外宮等。雖無外。
0025b17: 與宮殿等俱生俱滅。說有成壞。又劫者。此云時分。
0025b18: 有飢饉劫疾疫劫刀兵劫增劫減劫。此皆小劫。合
0025b19: 一增減或二十增減為一劫。此為中劫。統八十度
0025b20: 增減。乃名大劫。又有經云。如一大城。方四十里大論
0025b21: 云百由旬。滿中芥子。有長壽天。過三年有經云過百年取一芥
0025b22: 去。城雖空。劫猶未盡。此是梵天一劫之壽。又瓔珞
0025b23: 經云。一里十里四十里方廣之石。天三銖衣。人中
0025b24: 日月歲數。三年一拂。此石盡。名為小劫。至八十里。
0025c01: 梵天中有百寶光明珠為日月歲數。三年一拂。此
0025c02: 石盡。名為中劫。至八百里。淨居天中千寶光明鏡
0025c03: 為日月歲數。三年一拂。此石盡。名為大劫。是一僧
0025c04: 祇也。又劫章頌云。風為一數。數至不可知。此極
0025c05: 長遠時。名一僧祇劫〔華嚴經中。阿僧祇數在第
0025c06: 一百五位。慈恩基師云。風劫數至百餘轉。名一
0025c07: 阿僧祇〕。
0025c08: 若佛出於世必降閻浮洲萬億閻浮中
0025c09: 各有一佛出成道轉法輪入滅皆同時
0025c10: 如是千百億盧舍那本身譬如淨滿月
0025c11: 普現一切水影像雖無量本月未曾二
0025c12: 釋氏會要云。法王所都。則大千之內攝焉。若據成
0025c13: 都。則此閻浮提常為所住。又大論云。閻浮提三邊
0025c14: 等量二千由旬。南邊三由旬半。北闊而南狹。故人
0025c15: 面像之。佛之所生迦毗羅城。乃居天地之中央。又
0025c16: 昔漢明帝問摩滕法師云。佛之出世。不從此土。何
0025c17: 也。對曰。迦維羅衛國者。是三千大千世界百億日
0025c18: 月之中央也。三世諸佛皆從彼生。蓋佛之威神不
0025c19: 生邊地。地為傾斜故。又因本經云。閻浮提有五種
0025c21: 世處。四是修業地。五行梵行處。有經云。諸佛不出
0025c22: 三天下者。以其土人難化故也。此土眾生利根捷
0025c23: 疾。極惡勇猛。取道不難。是故古往諸佛皆生此土
0025c24: 也。三千大千。都計則成一萬億。一國一佛。故成千
0026a01: 百億。是皆化佛。本是舍那。故梵網經云。我今盧
0026a02: 舍那。方坐蓮華臺。周巿千華上。復現千釋迦。一華
0026a03: 百億國。一國一釋迦。如是千百億。盧舍那本身。又
0026a04: 云。千華上佛。是吾化身。千百億釋迦。是千釋迦之
0026a05: 化身云云。然則如月昇空。影臨眾水。影雖無量。月
0026a06: 本是一。佛亦如是。雖現於萬億國土。而本身是
0026a07: 一也〔盧舍那此云淨滿。謂三惑已巳淨。種智圓滿
0026a08: 故也〕。
0026a09: 於此閻浮提有國名迦維王名是淨
0026a10: 夫人號摩耶
0026a11: 因本經云。劫初時。地味地皮地膚等味。次第生而
0026a13: 相侵盜。無能決者。議立一智者。名三滿多。為平等
0026a14: 王。賞善罰惡。眾共給之。由是始生民主焉。是平等
0026a16: 之位。王四天下。直至師子頰王。凡一百一萬五十
0026a17: 六王。師子頰王生四子。一名淨。二名白。三名
0026a18: 斛。四名甘露。淨王二子。一名悉達。次名難
0026a19: 陀。白王二子。一名調達。次名阿難。斛王二子。
0026a20: 一名摩訶男。次名阿那律。甘露王二子。一名婆
0026a21: 娑。次名跋陀。一女甘露味。皆出家證道。摩耶此云
0026a22: 大幻術。謂初生時。端正第一。國人咸曰。此非人之
0026a23: 所生。乃善化天所化。因名為幻術。相師占曰。此女
0026a24: 當生轉輪聖王。釋氏會要云。天臂城中善覺長者。
0026b01: 生八女子。淨王皆迎入宮。以第一摩耶。第八波
0026b02: 闍波提。自娶為妃。餘六分與三箇弟王。各以為妃。
0026b03: 周昭癸丑年七月十五夜夫人感瑞夢
0026b04: 人乘象入懷既而方有娠自後受天供
0026b05: 人間諸勝味不復霑唇舌
0026b06: 周昭者。此震旦姬周王之號也。事實如下。此不煩
0026b07: 錄。因果經普曜經等云。釋迦如來為大菩薩。名曰
0026b08: 善慧。生兜率天。為諸天主。有六十億諸天。議言。菩
0026b09: 薩將降。當生何國。菩薩答言。三千世界閻浮提迦
0026b10: 毗羅國。最在地心。又其國種姓有六十種。而釋種
0026b11: 熾盛。其淨王。種族第一。甘蔗苗裔。聖王之後。性
0026b12: 行仁賢。夫人貞良。猶天玉女。前五百世常為菩薩
0026b13: 母。應往降神。又瑞應經云。菩薩乘白象。冠日精。發
0026b14: 兜率宮。諸天翼從。滿空中。作樂散華。大光普照。
0026b15: 降神母胎。於是兜率天眾念言。我等亦當下生人
0026b16: 間。菩薩成佛。欲聞說法。即便託於諸國王臣波羅
0026b17: 門長者居士等家。凡九十九億。是時夫人眠夢。見
0026b18: 人乘象入懷。夢悟自知身重。天獻飲食。自然而至。
0026b19: 不復樂於人間之味。此乃周昭王即位二十三年
0026b20: 癸丑七月十五日也。
0026b21: 明年甲寅歲四月初八日從右誕生
0026b22: 端正好男子生時靈瑞事不可具言說
0026b23: 天雨華散地龍噴水浴身生已巳蓮承足
0026b24: 四方各七步兩手指天地即作師子吼
0026c01: 天上及天下唯我為獨尊父母共異之
0026c02: 命名為悉達召諸相者占占已巳皆奏曰
0026c03: 年登十九歲必作轉輪王若便出家者
0026c04: 當證一切智又有香山仙禮已巳自悲泣
0026c05: 瑞應經云。菩薩住胎。十月滿足。四月八日。夫人將
0026c06: 諸采釆女。遊藍毗尼園。攀無憂樹。欲牽摘華。菩薩從
0026c07: 母右而生。于時樹下七莖蓮華自然而生。大如
0026c08: 車輪。菩薩隨蓮華中。四方各行七步涅槃經云十方。右手
0026c09: 指天。左手指地。目顧四方云。天上天下唯我獨尊。
0026c10: 利益一切人天矣。釋梵諸天雨妙香華。作諸伎樂。
0026c11: 瓔珞天衣不可稱數。九龍吐水。一涼一溫。灌太子
0026c12: 身。放大光明。遍照三千大千世界。如斯瑞應有三
0026c13: 十四文煩不錄。同日八大國王皆生太子。諸釋種姓生
0026c14: 五百男。國中居士長者悉亦生男。及八萬四千
0026c15: 馬生駒。其一揵陟也。宮中五百伏藏發現。又諸大
0026c16: 商採寶俱還。群臣內外見此瑞相。歎未曾有。因名
0026c17: 薩婆悉達多華言頓吉。皆由生時有諸吉祥頓現故也。
0026c18: 王召國中諸善相波羅門相之。皆曰。年至十九。當
0026c19: 作輪王。若出家者。成等正覺。又香山有五通仙人。
0026c20: 名阿私陀。見太子而禮其足。忽然泣曰。若出家則
0026c21: 必成一切智。我今年已巳百二十矣。不久命。生無
0026c22: 想天。不聞說法。故自悲耳。又諸經論傳。佛生年月
0026c23: 日等互說不同。或云夏末王時生。或云商王代中
0026c24: 生。或云東周平王戊午歲生。或云桓王乙丑歲生。
0027a01: 如此異說。不足為信。如辨正論引周書異記云。昭
0027a02: 王即位二十四年甲寅四月八日。江河泉池汎溢。
0027a03: 山川土地悉震。是夜五色光氣入貫大微。遍於西
0027a04: 方。作青紅色。上問太史蘇由。是何祥耶。對曰。有大
0027a05: 聖人。生西方故也。一千年後。聲教當被於此。於是
0027a06: 鐫石誌之。埋於南郊天祠前。又漢明帝問摩滕法
0027a07: 師曰。如來生滅可得說示乎。對曰。佛於癸丑七月
0027a08: 十五日。託陰摩耶夫人。甲寅四月八日。從母右
0027a09: 而生。阿含瑞應等經亦同斯說。是則豈可以一二
0027a10: 處異說。疑多同說乎。是以釋氏會要云。兩方相接
0027a11: 三藏所傳。以周照王時佛生。理為長也。若准周正。
0027a12: 則今之江表。以建巳月為佛生者謬矣。如薩婆多
0027a13: 論說二月八日佛生者明矣。
0027a14: 產後第七日母沒生忉利姨母大愛道
0027a15: 乳育忘劬勞
0027a16: 端應經云。摩耶產太子後。七日命終。以懷菩薩功
0027a17: 德大故。生忉利天。有經云。太子自知福德威重。無
0027a18: 有女人堪受禮者。故因將終。託之而生。又大權經
0027a19: 云。菩薩在兜率。觀后餘壽十月。故託神也。大愛道
0027a20: 梵云摩訶波闍波提。乳養太子。身心匪懈。太子成
0027a21: 道後隨出家。受記作佛。號一切眾生喜見也。
0027a22: 七歲智過人眾藝無不通十歲力無敵
0027a23: 擲象又能射
0027a24: 出曜經云。太子七歲。王以聰明婆羅門。名曰選友。
0027b01: 為太子師。太子問曰。以何書典而相教耶。其師答
0027b02: 曰。梵佉留書。太子曰。其異書者有六十四。今師何
0027b03: 言止有二種耶。師問。何等名耶。答曰。梵書佉留書
0027b04: 龍鬼書阿脩倫書等也。分別本末。師不能達。深生
0027b05: 愧。而白王言。太子乃天人之師。我安教耶。凡諸
0027b06: 技藝算射天文地理。自然知之。因果經云。太子年
0027b07: 至十歲。王太子。與難陀調達及五百童子。又復
0027b08: 唱令國中萬姓有勇力者。定日集於戲場捔射。至
0027b09: 期。調達領眾先出。有象當門。以手擗倒。難陀足跳
0027b10: 路側。太子擲於空中。以手還接。不令傷損。既至園
0027b11: 已巳。標射之。調達四十里。不能得過。難陀
0027b12: 六十里。亦莫越爾。太子百里。弓力乏折。乃
0027b13: 取祖王鎮庫之弓。古今無能張者。太子既挽。聲振
0027b14: 于城。箭中已巳。透入於地。泉水涌出〔西域記云
0027b15: 其泉至今存焉。一切病人飲則便愈〕復逶鐵圍
0027b16: 之山。大千剎土六反震動。大眾悚然。怪未曾有。
0027b17: 逮其年十七父王欲娉妃普集諸釋女
0027b18: 萬選得一人名曰耶輸陀端正最無匹
0027b19: 太子雖納之殊無世俗心
0027b20: 耶輸陀羅此云華色。端正第一。即宿世賣華女。名
0027b21: 瞿夷也。以宿願故。今亦作妃〔宿世之事。文煩不
0027b22: 錄〕太子雖納而無俗意。久而不接。太子夜中但
0027b23: 修禪觀。諸妓女等咸疑。太子非男也。亦謂無根。又
0027b24: 有經云。太子有三妃。第一名瞿夷。不孕。第二名耶
0027c01: 輸陀羅。生羅羅。第三名瞿波云云。
0027c02: 一日啟父王遊觀四門外行見四種相
0027c03: 謂生老病死
0027c04: 瑞應經云。太子一日前白王言。欲出遊觀。王有
0027c05: 司。整治衢道。皆令清淨。并諸官屬。從太子。出城
0027c06: 東門。見一女人在於道傍初產兒者。兒墮于地。在
0027c07: 於膿血糞穢之中。苦痛啼哭。次出南門。見一老人
0027c08: 頭白背傴。形枯色衰。拄杖羸步。次出西門。見一病
0027c09: 人。肉消骨露。喘息呻吟。不能自持。兩人扶腋。在於
0027c10: 路傍。次出北門。見一死人。眷屬圍遶。哀哭送之。太
0027c11: 子見此四種相已巳。問諸從者。是何相等。從者一一
0027c12: 答陳其故。太子又問。唯此四人乎。餘亦爾耶。從者
0027c13: 答言。世人皆爾。無一免者。太子歎曰。云何世人貪
0027c14: 樂不畏。於是下馬息樹。有一沙門。持執錫。視地
0027c15: 而行。過太子前。因問。答云。我是比丘。能破結賊。不
0027c16: 染六塵。便現神通。騰空而去。上之四相。及此比丘。
0027c17: 皆淨居天子之所化作。警悟太子故也。
0027c18: 見此既還宮懷憂心不悅父王大怪之
0027c19: 欲解其憂心為作諸樂事竟不革初心
0027c20: 但自思出家欲離其四患
0027c21: 太子遊四門外。見諸不祥。還宮憂惱。父王驚怪。責
0027c22: 諸從者。卿等云何不治衢道。以諸不祥令見之乎。
0027c23: 群臣奏對。奉王嚴命。無不撿察。不知來處。忽現於
0027c24: 前。非臣之罪。王知天變。不罪諸臣。於是欲令太子
0028a01: 解憂。為作百千種樂。又加端正妓女。以娛樂之。終
0028a02: 不迴心。
0028a03: 殷勤白其父願聽我出家王聞流淚言
0028a04: 應當息此懷此患古難免汝獨何預憂
0028a05: 苦能有後嗣吾當從汝願太子順父語
0028a06: 指其妃腹言劫後第六年必當生男子
0028a07: 太子欲求出家。王泣不許。殷勤不已巳。王言。汝若有
0028a08: 子。則聽出家。太子即指耶輸腹言。後六年。汝當
0028a09: 生男。既而太子出家。後六年耶輸果生一子。諸釋
0028a10: 咸嗔。欲治欲殺。妃臨火坑誓曰。我若為非。子母俱
0028a11: 滅。若其遺體。天當為證。因抱子投坑。變為蓮池。蓮
0028a12: 華奉體。王及國人始復不疑。有經云。羅羅宿世
0028a13: 作一國王。其兄捨世而為道士。預眾修道。一夜誤
0028a14: 用他瓶之水。明向眾懺。願以法罰。道眾議言。此非
0028a15: 實垢。而不用聽。復詣王所。切請治罪。其罪輕故。不
0028a16: 囚囹圄。乍禁後園。因事忘之。六日不開。以是因緣。
0028a17: 六年在胎。又耶輸陀羅往劫與母偕行。路遠身疲。
0028a18: 妄稱要緣。所持之物。寄母先行。故落後行。經六里
0028a19: 許。由是之故。六年懷。
0028a20: 父不信斯語心知不敢留常令四兵衛
0028a21: 妃亦不暫離
0028a22: 相師奏曰。太子今不出家。過七日已巳。轉輪王報自
0028a23: 然來應。王聞歡喜。即群臣。日夜嚴備。四兵擎衛。
0028a24: 城門開閉。聲聞四十里。復耶輸。倍加防察。
0028b01: 壬申二月八半夜人定時太子命車匿
0028b02: 彼揵陟將來四天捧馬足釋梵執幡
0028b03: 衛持出北門諸天忽不現行至三由旬
0028b04: 憩息閑林中冠瓔付車匿迴上父王處
0028b05: 以刓鬚髮即發如是願所有諸眾生
0028b06: 如我除煩惱
0028b07: 太子年到十九。壬申二月八夜。諸天下來太子之
0028b08: 前。頭面禮足。白言。無量劫來。勤苦修行。今之成熟。
0028b09: 出家是宜。太子答言。王內外官屬。防衛嚴密。欲
0028b10: 出無從。諸天白言。我等方便。使無知者。太子即命
0028b11: 車匿。彼揵陟來。四天大王捧馬四足。并接車匿。釋
0028b12: 梵執。北門自開。不令有聲。出城既畢。諸天忽隱。
0028b13: 詰旦太子與車匿行三由旬。屆閑靜林小歇。於是
0028b14: 唱言。過去諸佛為求菩提。捨飾好。剃除鬚髮。我
0028b15: 今亦爾。便脫寶冠與瓔珞等。分付車匿。上父王。
0028b16: 即以利。自刓鬚髮。帝釋接髮。上天起塔。車匿大
0028b17: 哭。馬亦悲鳴。緣路而歸。父王姨母及耶輸等。不見
0028b18: 太子。哀呼悶絕。舉國悲慕。推求不得也。
0028b19: 至於獵師處寶衣易布衣遍詣眾仙所
0028b20: 歷問修道法皆非解脫道調彼而捨去
0028b21: 竟到尼連側獨坐靜其慮
0028b22: 太子斷髮已巳。至獵師處。以七寶衣。貿得麤布僧伽
0028b23: 梨衣著之。詣跋伽仙林。見諸仙人草樹皮葉以為
0028b24: 衣者。或食華果草木。或日止一食。或三日一食。或
0028c01: 事水火日月。或倒荊棘之上。或臥水火之前。苦行
0028c02: 如此。乃問其故。答欲生天。太子告言。諸天雖樂。福
0028c03: 盡輪迴。終為苦趣。云何修諸苦因。以求苦報。辭而
0028c04: 別往阿羅邏迦蘭仙人所。詰其所斷生老病死之
0028c05: 法。仙人答言。若欲斷者。修習禪定。離欲不善法。得
0028c06: 初禪。乃至離於種種相。入非非想處。是則名為究
0028c07: 竟解脫。是諸學者之彼岸。太子思惟。其所知見。非
0028c08: 究竟處。但盡麤結。猶細結在。非度彼岸。太子調伏
0028c09: 是二仙已巳。求勝法故。遂復前進。至尼連河側。安禪
0028c10: 靜坐。
0028c11: 王聞益憂惱擇遣五人侍一日食一麻
0028c12: 七日食一麥三人不耐苦捨便他去
0028c13: 二人侍左右六年無改心
0028c14: 父王聞之。倍加懊惱。即選國中豪賢多子孫者五
0028c15: 人。各遣一子。其名曰憍陳如。摩訶男。拘利太子。十
0028c16: 力迦葉。般剌刺蜜諦等。追侍太子。若或行時。踰山涉
0028c17: 谷。行不擇路。五人不耐其艱。言此狂人。奚可隨之。
0028c18: 設委而還。王滅吾家。不如止此。太子靜坐苦行林
0028c19: 中守戒。日食一麻一麥。七日食一麻米。設有乞者。
0028c20: 亦以施之。五人相從既久。難堪其苦。三人捨去。
0028c21: 太子作是念我今行苦行形瘦如枯木
0028c22: 命絲幾欲絕自餓非真道無益於己巳他
0028c23: 我當受飲食然後方成佛近有牧牛女
0028c24: 乃為施乳麋菩薩既受之二人驚又去
0029a01: 太子苦行六年。瘦若枯木。於是作念。我若以此羸
0029a02: 身取道。彼諸外道當言。自餓是涅槃因。我當受食
0029a03: 然後成道。作是念已巳。淨居天子下來。勸彼林外牧
0029a04: 牛女難陀婆羅。令取亂麋供養。既受食竟。身體光
0029a05: 悅。二人見驚。謂為退本。又捨而去。
0029a06: 癸未二月八獨詣菩提樹降魔成正覺
0029a07: 具無量功德
0029a08: 太子獨詣畢跋羅樹。同過去佛。以草為座。帝釋化
0029a09: 人執獻淨軟草。受已巳敷座。結加趺坐。觀樹思惟。感
0029a10: 天動地。演大光明。覆弊魔宮。波旬恐怖。令其四女
0029a11: 往太子所。萬端妖媚。惑之不動。波旬復將八十億
0029a12: 眾。故來惱壞。而作是言。若不起去。擲汝海中。菩薩
0029a13: 荅言。汝先動我淨瓶。然後可能擲我。八十億眾盡
0029a14: 力不能令瓶小動。波旬又閻羅大王。阿鼻苦具
0029a15: 一切都舉。向菩薩所。菩薩徐舉白毫。地獄罪人心
0029a16: 得清涼。稱南無佛。尋脫苦所。波旬前近。欲與相難。
0029a17: 菩薩以智慧力。申手按地。地為震動。魔及兵眾顛
0029a18: 倒而墮。菩薩降魔已巳竟。結解漏盡。生死已巳斷。明星
0029a19: 出時。霍然大悟。成等正覺。具十八法十種神力四
0029a20: 無所畏。于時大地十八相動。天作伎藥。散花燒香。
0029a21: 天龍八部所設供養。充塞空。此乃周穆王即位
0029a22: 第三年癸未二月八日夜。太子是年。年登三十矣。
0029a23: 又上云十八法者。一身無失。二口無失。三念無失。
0029a24: 四無異相。五無不定心。六無不知已巳捨。七欲無減。
0029b01: 八精進無減。九念無減。十慧無減。十一解脫無減。
0029b02: 十二解脫知見無減。十三一切身業隨智慧行。十
0029b03: 四一切口業隨智慧行。十五一切意業隨智慧行。
0029b04: 十六知過去世無礙。十七知未來世無礙。十八知
0029b05: 現在世無礙也。十力者。一是處非處力。二業力。三
0029b06: 定。四根。五欲。六性。七至道處。八宿命。九天眼。十漏
0029b07: 盡也。四無所畏者。一一切智無畏。二漏盡。三說障
0029b08: 道。四說苦盡道也。十八相者。謂震吼覺動起涌六
0029b09: 種。一一各三。謂震遍震等遍震。餘五亦然。故成十
0029b10: 八焉。又菩提留支引經頌云。八年作孩。七年作
0029b11: 童子。四年學五明。十年受五欲。一十九出家。六年
0029b12: 行苦行。三十五成道。七十九入滅。又梵網經云。七
0029b13: 歲出家。三十成道。如是三說不同者。以大小機見
0029b14: 異故。
0029b15: 爾時作是念我所得妙法當廣應開演
0029b16: 利樂於一切
0029b17: 菩薩既成道已巳。於三七日中。思惟利生方便。如法
0029b18: 華經云。我始坐道場。觀樹亦經行。於三七日中。思
0029b19: 惟如是事初七日思。我所得智慧。微妙最第一。眾生諸
0029b20: 根鈍。著樂癡所盲。如斯之等類。云何而可度。爾時
0029b21: 諸梵王。及諸天帝釋。護世四天王。請我轉法輪二七
0029b22: 日思。我即自思惟。若但讚佛乘。眾生不信受。破法墮
0029b23: 惡道。我寧不說法。疾入於涅槃三七日思。尋念過去佛。
0029b24: 所行方便力。我今所得道。亦應說三乘云云。思惟
0029c01: 是已巳。即趣奈苑。二十年中。說四阿含經。八年說方
0029c02: 等諸經。二十二年說諸部般若。八年說法華涅槃
0029c03: 二經。度盡有緣之眾。能事已巳畢。年到七十九。入般
0029c04: 涅槃也。大綱如是。今引祖文。略示其要。如天台四
0029c05: 教儀云。智者大師以五時八教。判釋東流一代聖
0029c06: 教。罄無不盡。言五時者。一華嚴時。二鹿苑時。三方
0029c07: 等時。四般若時。五法華涅槃時。是名五時。言八教
0029c08: 者。頓漸秘密不定。此四名化儀。如世藥方。藏通別
0029c09: 圓。此四名化法。如辦藥味。是為八教〔第一華嚴
0029c10: 時者。如來初成正覺。在寂滅道場。四十一位法身
0029c11: 大士。及宿世根熟天龍八部一時圍遶。如雲籠月。
0029c12: 爾時如來現舍那身。說圓滿脩多羅。故名頓教〕〔
0029c13: 第二鹿苑時者。佛為三乘根性。於頓無益。故不動
0029c14: 寂場而遊鹿苑。脫舍那珍御之服。著丈六弊垢之
0029c15: 衣。亦從兜率降下。託胎出胎。納妃生子。出家苦行。
0029c16: 六年已巳後。木菩提樹下。以草為座。成劣應丈六身
0029c17: 佛。為三乘根人。說生滅四諦十二因緣事六度等
0029c18: 法。諸人聞已巳。依教修行。證偏真理〕〔第三方等時
0029c19: 者。彼二乘人貪著小乘。謂是究竟。不能預大。故說
0029c20: 維摩思益楞伽楞嚴三昧全光明勝鬘等諸大乘
0029c22: 愧。心漸淳淑。小慕大也〕〔第四般若時者。機
0029c23: 根漸熟。次說摩訶般若金剛般若光讚般若大品
0029c24: 般若等諸部般若。命空生身子。轉教菩薩。令知諸
0030a01: 法融通淘汰。已巳上三時對華嚴頓故。總名為漸〕〔
0030a02: 第五法華涅槃時者。機緣已巳熟。可令開示悟入佛
0030a03: 之知見。次說法華。開前頓漸。會入非頓非漸。故言
0030a04: 開權顯實。會三歸一。廢權立實。彼諸聲聞。般若時
0030a05: 受轉教。皆知法藏。故至法華會上。開示悟入佛
0030a06: 之知見。授記作佛而已巳。次說涅槃者。有二義。一為
0030a07: 未熟者。更說四教。具談佛性。令具真常入大涅槃。
0030a08: 故名捃拾教。二為末代鈍根。於佛法中。起斷滅見。
0030a09: 夭傷慧命。亡失法身。設三種權。扶一圓實。故名扶
0030a10: 律談常教。若論時味。與法華同。論其部內。純雜小
0030a11: 異。何者。法華純說圓教。涅槃雜說四教故也〕。
0030a12: 問五時與頓漸之義如是。秘密不定藏通別圓其
0030a13: 義云何。答秘密教者。前四時中。如來三輪不思議
0030a14: 故。或為此人說頓。或為彼人說漸。彼此互不相知。
0030a15: 能令得益。故名秘密教。不定教者。於四時中。佛以
0030a16: 一音演說法。眾生隨類各得解。此則如來不思議
0030a17: 力。能令眾生於漸說中得頓益。於頓說中得漸益。
0030a18: 如是得益不同。故名不定教　藏等四教。行人修
0030a19: 行。斷惑證道之法。不可具錄。今當略示。言藏教者。
0030a20: 小乘三藏也。一修多羅藏。即四阿含經。二阿毗曇
0030a21: 藏。即俱舍婆沙論。三毗尼藏。即五部律等。聲聞依
0030a22: 生滅四諦修行。斷三界見思惑盡。證偏真理。緣覺
0030a23: 觀十二因緣。覺真諦理。此人斷見思盡。更侵習氣。
0030a24: 故居聲聞上。菩薩依四諦境。發四弘願。修六度行。
0030b01: 滿三阿僧祇劫。入世第一位。發真無漏。頓斷見思
0030b02: 習氣。木菩提樹下。成劣應丈六身佛。為鈍根三乘
0030b03: 人。說生滅四諦。現老比丘相。入無餘涅槃〔言通
0030b04: 教者。通前藏教。通後別圓。又此教三人同以無言
0030b05: 說道。體色入空。故名通教。聲聞但斷三界見思惑
0030b06: 盡。不能侵習。如燒木成炭。辟支佛更侵習氣。如燒
0030b07: 炭成。菩薩正使斷盡。與二乘同。扶習潤生。遊戲
0030b08: 神通。淨佛國土。機緣若熟。頓斷殘習。七寶菩提樹
0030b09: 下。天衣為座。現帶劣勝應身成佛。為三乘人。說無
0030b10: 生四諦。此藏通二教。三人所證雖同。大小巧拙永
0030b11: 異。何者。藏則小拙。謂不通於大故小。析色入空故
0030b12: 拙。雖當教內三人上中下異。望通三人。則一概鈍
0030b13: 根。通則大巧。謂大乘初門故大。體色入空故巧。雖
0030b14: 當教內三人上中下異。若望藏教。則一概為利。般
0030b15: 若方等部內共般若等。即此教也。言共般若者。共
0030b16: 二乘法說也〕〔言別教者。別前二教。別後圓教故
0030b17: 也。諸大乘經廣明菩薩歷劫修行。行位次第互不
0030b18: 相攝。並此教之相也。此教菩薩行位次第。有五十
0030b19: 二。謂十信十住十行十迴向十地等覺妙覺也。十
0030b20: 信伏三界見思煩惱。初住斷見。七住斷思。與藏通
0030b21: 二佛齊。十住斷界內塵沙惑。伏界外塵沙。十行斷
0030b22: 界外塵沙。十向伏無明。習中觀。登初地。破一分無
0030b23: 明。證一分三德。謂法身般若解脫也。現身百界。八
0030b24: 相成佛。化度群生。然不知上地菩薩舉足動步。次
0030c01: 入二地。千界作佛。如是地地功德十倍。從此至妙
0030c02: 覺。破十二品無明。坐蓮華藏世界大寶花王座。現
0030c03: 圓滿報身成佛。為鈍根菩薩眾。說無量四諦〕〔言
0030c04: 圓教者。諸大乘經說佛境界不共三乘位次。屬
0030c05: 此教。如華嚴云。初發心時。便成正覺。所有慧身不
0030c06: 由他悟。法華云。開示悟入佛之知見。維摩云。入此
0030c07: 室者。唯聞諸佛功德之香。有經云。如人浴大海已巳
0030c08: 用諸河水。如是等類。並屬此教。此教位次。如別教
0030c09: 五十二位。然別則位位互不相攝。圓則位位相攝。
0030c10: 如帝網珠珠珠相映。於此五十二位。更加五品弟
0030c11: 子位。謂一隨喜品。二讀誦品。三說法品。四兼行六
0030c12: 度品。五正行六度品。此位圓伏五住煩惱。即外凡
0030c13: 位。與別十信同。次追六根淨位。即十信也。初信斷
0030c14: 見。現真理。七信斷思。十信斷界外塵沙。與別住行
0030c15: 向齊。次入初住。斷一品無明。證一分三德。現身百
0030c16: 界。八相化物。與別初地齊。華嚴云。初發心時便成
0030c17: 正覺者。即此位成佛。是乃此教真因。謂成妙覺。謬
0030c18: 之甚矣。從此至第二行。各斷一品無明。增一分中
0030c19: 道。與別妙覺齊。三行已巳去。別教之人。尚不知名。何
0030c20: 況伏斷。故以我家之真因。為汝家之極果。從三行
0030c21: 去。至於妙覺。破三十品惑。究竟登涅槃山頂。諸法
0030c22: 不生。般若不生。不生不生名大涅槃。以虛空為座。
0030c23: 成清淨法身佛。居常寂光土。說無作四諦。是為五
0030c24: 時八教之大綱。具如天台妙玄中說〕。
0031a01: 初在寂滅場十方賢聖會文殊普賢等
0031a02: 法身諸大士及與眾龍天拱之為影響
0031a03: 佛現舍那身頓說華嚴經是法不思議
0031a04: 法界以為體一塵含十方剎那攝三際
0031a05: 一多即無二三法無差別清淨妙法身
0031a06: 湛然應一切初發道心時即便成正覺
0031a07: 又令諸大士各談五位法亦有善財童
0031a08: 歷參諸善友各隨其所問答示種種法
0031a09: 如是圓滿教大山機所擔小雖在其座
0031a10: 猶如聾等譬如喪家子一日到其舍
0031a11: 見父勢尊嚴畏懼便他走
0031a12: 華嚴以法界為體。圓融無礙。一多不二。該括始終。
0031a13: 無出無沒。不可思議。剎那此云一念。三際是過去
0031a14: 現在未來也。謂一念之中。諧盡三世之際。三法者。
0031a15: 佛法心法眾生法。經中有如來林菩薩云。如心佛
0031a16: 亦爾。如佛眾生然。心佛及眾生。是三無差別。又有
0031a17: 金剛幢法慧等諸大士眾。承佛神力。各說五位法
0031a18: 門。謂住行向地等妙覺也。又善財童子。覺城東畔。
0031a19: 初遇文殊。頓證法界。自此歷參五十三知識。因問
0031a20: 各答所知一法。大山機者。經云。譬如日出。先照須
0031a21: 彌等諸大山王。佛日亦爾。先照菩薩諸大山王云
0031a22: 云。是以二乘雖在一席。如聾若。故四教儀云。所
0031a23: 說法門雖廣大圓滿。攝機不盡故。未暢如來出世
0031a24: 本懷也。喪家窮子事如下注。
0031b01: 佛即作是念若但讚佛乘眾生不信受
0031b02: 破法墮惡道我寧不說法疾入於涅槃
0031b03: 尋念過去佛所行方便力我今所得道
0031b04: 亦應說三乘是時十方佛皆現讚善哉
0031b05: 如諸佛所行且設方便事脫舍那珍服
0031b06: 著丈六垢衣不動寂滅場而遊鹿野苑
0031b07: 先為前五人轉四諦法輪聞已巳即成果
0031b08: 世有三寶名從茲十二年說四阿含經
0031b09: 諸有三乘人依修皆證道是名半字教
0031b10: 黃葉止啼耳如父設方便引子令除糞
0031b11: 止得一日價便自以為足
0031b12: 法華偈云。作是思惟時。十方佛皆現。梵音慰喻我。
0031b13: 善哉釋迦文。第一之導師。得是無上法。隨諸一切
0031b14: 佛。而用方便力。我等亦皆得最妙第一法。為諸眾
0031b15: 生類。分別說三乘。我聞諸佛音。即趣波羅奈。諸法
0031b16: 寂滅相。不可以言宣。以方便力故。為五比丘說云
0031b17: 云。又珍服垢衣以譬為言。如法華經說。今示其略。
0031b18: 有一長者。失子既久。其子遊行。遂至父舍。見父尊
0031b19: 嚴。畏懼而走。父遙見之。審知是子。遣使捉來。窮子
0031b20: 驚喚。迷悶地。長者方便。脫其珍服。即著垢衣。乃
0031b21: 接其子。以喻如來現舍那身。頓說華嚴。二乘如。
0031b22: 竟無所益。如設方便。現丈六身。說生滅法。乃令入
0031b23: 道。然不離寂場而遊化鹿苑。不捨本身而示現
0031b24: 形。言鹿野者。昔群鹿所居。以之名也。事如大論中
0031c01: 說。佛趣鹿苑。作是思惟。我欲開於甘露法門。誰應
0031c02: 先聞。因念憍陳如等五人。悉皆聰明。又夙有願。先
0031c03: 應度之。時五人等投佛出家。世尊喚言善來比丘。
0031c04: 鬚髮自落。袈裟著身。即成沙門。佛問。汝知色受想
0031c05: 行識為是常無常。為是苦非苦。為是空非空。為有
0031c06: 我非有我。五人聞已巳。漏盡意解。成阿羅漢。即便答
0031c07: 言。是五陰法。實是無常苦空無我。諸天唱言。如來
0031c08: 今日轉大法輪。世有三寶。謂如來是佛寶。四諦是
0031c09: 法寶。五羅漢是僧寶。為諸天人第一福田。又三寶
0031c10: 亦云三尊。此三尊稱寶者何。寶性論云。三寶有六
0031c11: 義。一者希有義。如世珍寶。貧窮之人所不能得。三
0031c12: 寶亦爾。薄福眾生萬劫難值。二者離垢義。如世珍
0031c13: 寶。體無瘕謫。三寶亦爾。隨離諸垢。三勢力義。如世
0031c14: 珍寶。除貧去毒。有大勢力。三寶亦爾。具不思議大
0031c15: 神通力。四莊嚴義。如世珍寶。能嚴身首。令身殊好。
0031c16: 三寶亦爾。能嚴行者。令身清淨。五最勝義。如世珍
0031c17: 寶。諸物中勝。三寶亦爾。一切世中最為殊勝。六不
0031c18: 改義。如世真金。燒打磨煉。不能改變。三寶亦爾。不
0031c19: 為世間諸法改故。四阿含者。增一阿含。長阿含。中
0031c20: 阿含。雜阿含也。此中分別三界之法。極至二乘之
0031c21: 果。但是九部經耳。九部名目文煩不錄。半字黃葉
0031c22: 二譬。出涅槃經。如有長者教諸癡子。先教半字。後
0031c23: 授滿字。則能易解。佛亦如是。為鈍根人先教小法。
0031c24: 漸令入大。又如嬰兒啼哭不已巳。母將黃葉弄而與
0032a01: 之。兒謂是金。悅而不啼。二乘亦爾。證二涅槃。謂是
0032a02: 究竟。自以為足。
0032a03: 華嚴與阿含一時無前後小見丈六佛
0032a04: 但說阿含經大舍那佛恒說華嚴經
0032a05: 一佛一音說機見乃不同譬如但一水
0032a06: 四見各殊異又如五天王見一珠各色
0032a07: 華嚴阿含一時者。佛身是一。法門無二。而機見各
0032a08: 異。何者。三藏機。見佛在木菩提樹下。生草為座。現
0032a09: 劣應身。說生滅四諦。通教機。見佛在七寶菩提樹
0032a10: 下。天衣為座。現帶劣勝應身。說無生四諦。別教機。
0032a11: 見佛在蓮華藏世界大寶華王座。現尊特報身。說
0032a12: 無量四諦。圓教機。見佛在常寂光土。以空為座。
0032a13: 現清淨法身。說無作四諦。是則如將一水。天見琉
0032a14: 璃。人見水。魚見屋。鬼見火。又如佛以隨色摩尼珠。
0032a15: 示五方天王云。此珠何色。東曰青。南曰赤。西曰白。
0032a16: 北曰黑。中曰黃。互說異色。而珠圓明。無定色也。佛
0032a17: 身亦爾。清淨無礙。但隨機緣。示現四身。非止四身。
0032a18: 隨類攝化。則普現六道四生無量種身也。若局論。
0032a19: 則華嚴攝在阿含時中。若通論。則華嚴時長。通至
0032a20: 五時。何者。彼經云。常說恒說無時不說故也。
0032a21: 佛憫鈍根人貪著小三藏謂是究竟法
0032a22: 不生樂大心欲令入大乘八載說方等
0032a23: 彈偏以褒圓斥小而歎大毀訾二乘人
0032a24: 如焦芽敗種是斷佛種者諸佛所難化
0032b01: 二乘聞此語泣動大千界迴心小法
0032b02: 而生慕大志如子不畏父雖出入其門
0032b03: 猶謂客賤人止宿草庵中
0032b04: 第三方等時。對半說滿。四教俱說。彈斥偏小。褒揚
0032b05: 圓大。二乘聞已巳。小慕大。得通教益。訶嘖二乘事。
0032b06: 如淨名等經說。如彼窮子。到其父舍。為除糞穢。經
0032b07: 二十年。長者告言。汝如吾子。由是之故。於其門內。
0032b08: 入出無難。猶處門外。止宿草庵。二乘亦爾。雖聞方
0032b09: 等大乘之法。而謂是菩薩事。非己巳智分。不肯迴小
0032b10: 向大。猶居羅漢。
0032b11: 次經廿二年說諸部般若諸法皆清淨
0032b12: 色空無礙佛說法度生而無聞說者
0032b13: 菩薩行六度亦無能所相求佛以色聲
0032b14: 是人甚邪倒觀法離人我乃名真佛子
0032b15: 佛說如是義加空生身子轉教諸菩薩
0032b16: 令知法寶藏菩薩聞是法日夜勤精進
0032b17: 得受諸佛記當成無上道而彼二人等
0032b18: 雖能為他說以為非己巳分永無希取想
0032b19: 如子受父領知諸寶藏猶未捨劣心
0032b20: 無懷取一
0032b21: 第四般若時。但說空理。破諸有相。言諸法者。謂一
0032b22: 切世間陰界入等。及與三乘諦緣度法。乃至諸佛
0032b23: 十力菩提。如是諸法。悉皆清淨。無二無別。是以大
0032b24: 般若云。五蘊清淨故。一切智智清淨。乃至諸佛無
0032c01: 上正等菩提清淨。又金剛經云。若以色見我。以音
0032c02: 聲求我。是人行邪道。不能見如來。又云。離一切諸
0032c03: 相。則名諸佛。又云。菩薩應如是降伏其心。我應滅
0032c04: 度無量眾生。而無有一眾生得滅度者。何以故。若
0032c05: 菩薩有我相人相眾生相壽者相。則非菩薩。般若
0032c06: 論云。其說法者無說無示。其聽法者無聞無得。淨
0032c07: 名云。平等真法界。佛不度眾生。空生則須菩提也。
0032c08: 以其生時家中庫藏皆空故以名焉。身子則舍利
0032c09: 弗也。舍利母之姓。弗者翻云子也。以其母身好故。
0032c10: 竺人皆稱身子。空生解空第一。身子智慧第一。而
0032c11: 此二人易解般若之義。故佛以般若。加此二人。轉
0032c12: 教菩薩令知法藏。心漸通泰。如彼窮子受其父。
0032c13: 領知眾物。而無希取一之意。下劣之心亦未能
0032c14: 捨。
0032c15: 佛知機已巳熟如癰將欲潰久默之本懷
0032c16: 正當可暢時次至靈鷲山三周說法華
0032c17: 開權顯真實會三歸一乘諸法本寂滅
0032c18: 世間相常住龍女頓成佛聲聞受佛記
0032c19: 天人及鬼畜乃至蜎類一切有心者
0032c20: 無一不成佛當知佛知見蘊在眾生心
0032c21: 盡令開悟入一大事圓成父知子心大
0032c22: 命聚王與族家珍悉以付相對共歡娛
0032c23: 佛興于世者。但為一大事因緣故也。何謂大事因
0032c24: 緣。欲令眾生開示悟入佛之知見。而機宜不同。故
0033a01: 始自華嚴。終至般若。於其中間。先以專大。次復專
0033a02: 小。或半滿相對。或權實相隔。橫說說。廣演諸法。
0033a03: 逗機益物。無有毫差。然非本懷也。及靈山說法華
0033a04: 經。令三乘九界咸悟一佛乘。乃暢本懷。大事因緣
0033a05: 妙極於此。三周者。法說周譬喻周因緣周。上根於
0033a06: 法說周。悟佛知見。得記作佛。而中根抱迷未遣。次
0033a07: 說火宅三車譬。乃得領解。得受佛記。又有下根。猶
0033a08: 未能解。次說過去因緣。乃能悟入。皆受記。開權
0033a09: 顯實者。開前四時三教之權。顯一佛乘實相之真。
0033a10: 又開眾生三毒妄心。即顯諸佛三德實相。會三歸
0033a11: 一者。融會三乘。顯一佛乘。天台智者大師以本
0033a12: 二門消釋。謂從序品至安樂行品十四品。名為
0033a13: 門。從涌出品盡經十四品。名為本門。諸經中本。
0033a14: 以寂場所成法報為本。從本所起勝劣兩應為。
0033a15: 今經取塵點劫前本坐道場所成三身為本。自大
0033a16: 通中間。乃至今日所成三身。皆名為。妙樂記云。
0033a17: 他人不見今經本。但知從勝專求法身。如此法
0033a18: 本與眾經共勝翻成劣。若得久本。則近不失。若
0033a19: 但云法身。尚失中間。何況遠本。玄義云。與諸經
0033a20: 有同有異。本與諸經一向永異。解曰。與諸經同
0033a21: 者。謂諸部中圓。異者諸部中兼三教故。本則一向
0033a22: 永異者。諸部中不明久遠之本故也。
0033a23: 說事已巳周欲顯本地壽召致本眷屬
0033a24: 說所未曾說佛從成佛來無量僧祇劫
0033b01: 剎塵剎塵數其劫過於是一生補處尊
0033b02: 尚不窮其限況餘諸薩埵焉能知少分
0033b03: 雖云入涅槃是亦非真滅如醫去他國
0033b04: 為治狂子故
0033b05: 如來壽量品云。我成佛已巳來。無量無邊阿僧祇劫。
0033b06: 譬如五百千萬億那由他阿僧祇三千大千世界
0033b07: 末為微塵。過於五百千萬億那由他阿僧祇國。乃
0033b08: 下一塵。如是展轉。盡是微塵。是諸國土可得知其
0033b09: 數不。彌勒菩薩等俱白佛言。是諸世界無量無邊。
0033b10: 我等於是事中。亦所不達。佛言。是諸世界若著微
0033b11: 塵。及不著者。盡以為塵。一塵一劫。我成佛已巳來。復
0033b12: 過是數。自從是來。我常在此娑婆世界說法教化。
0033b13: 亦於餘處無量國土導利眾生。乃至云。譬如良毉
0033b14: 善治眾病。是人多諸子息。以有事緣。遠至餘國。諸
0033b15: 子於後飲他毒藥。是時其父還來歸家。見諸子等。
0033b16: 或失本心。或不失者。依方煉藥。與之令服。不失心
0033b17: 者。飲藥病愈。餘失心者。而不肯服。父作是念。我今
0033b19: 至。是好良藥。今留在此。汝可取服。作是教已巳。復至
0033b20: 他國。遣使還告。汝父已巳死。是時諸子聞父背喪。心
0033b21: 大憂惱。而作是念。若父在者。憐愍救護。今者捨我。
0033b22: 遠喪他國。自惟孤露。無復恃怙。心遂醒悟。乃服其
0033b23: 藥。病悉除愈。佛亦如是。若久住世。薄德眾生見佛
0033b24: 常在。便懷厭怠。不生難遭之想恭敬之心。是故如
0033c01: 來雖不實滅。而言滅度云云。本眷屬者。佛說竟。
0033c02: 欲顯本地本時弟子。從地涌出。數不可說。皆久植
0033c03: 德本。具諸三昧。有大神通。非是伽耶成佛所化。如
0033c04: 父少子老。令眾不信。是故如來說壽長遠。以決眾
0033c05: 疑。令獲大利。十信。
0033c06: 佛說壽命時得益者無數八界微塵眾
0033c07: 皆發菩提心復有諸菩薩增道損生多
0033c08: 或證三賢位或登十聖地或入金剛心
0033c09: 鄰于大覺地獲斯勝利者大千剎塵數
0033c10: 分別功德品云。佛說壽命長遠時。六百八十萬億
0033c11: 那由他恒河沙眾生。得無生法忍。復有千倍菩薩。
0033c12: 得聞持陀羅尼。乃至一四天下微塵數菩薩。一生
0033c13: 當得阿耨菩提。又云。其有眾生。聞佛壽命長遠如
0033c14: 是。乃至能生一念信解。所得功德無有限量。若有
0033c15: 善男子善女人。為阿耨多羅三藐三菩提故。於八
0033c16: 十萬億那由他劫。行五波羅蜜。以是功德。比前功
0033c17: 德。百分千分百千萬億分。不及其一。乃至筭數譬
0033c18: 喻所不能及。若有人有如是功德。於阿耨菩提退
0033c19: 者。無有是處。又妙玄中云。聞本地功德。轉更深廣。
0033c20: 不可稱量。不比前來中之益。何者。佛境轉深。功
0033c21: 德亦大。是以令此諸菩薩等增道損生道即三德生即無明。
0033c22: 至於極位也。白蓮結社文中云。佛世當機。尚未早
0033c23: 聞久遠之壽。我等當此後五百歲。聞佛開顯本地
0033c24: 壽量。以結勝緣。豈不慶快乎。
0034a01: 如是圓妙法多年默不說今朝乃開演
0034a02: 如王解髻珠是名圓中圓亦為王中王
0034a03: 醍醐之上味眾病之良藥一念隨喜者
0034a04: 其福不可限佛說是經時人間歲八周
0034a05: 經云。譬如強力轉輪之王。兵戰有功。賞賜諸物象
0034a06: 馬車乘及諸田宅。或與衣服種種珍寶奴婢財物。
0034a07: 歡喜賜與。如有勇健能為難事。王解髻中明珠與
0034a08: 之。如來亦爾。為諸法王。以大慈悲。如法化世。見一
0034a09: 切人受諸苦惱。欲求解脫。與諸魔戰。為是眾生。說
0034a10: 種種法。以大方便。說此諸經。既知眾生得其力已巳。
0034a11: 末後乃為說是法華。如王解髻明珠賜之。此經為
0034a13: 等說。言圓中圓者。向前三時中圓義。與法華之圓。
0034a14: 無二無別。若彼兼但對帶之麤〔華嚴兼別說圓。
0034a15: 鹿苑但說三藏。方等對半說滿。般若帶通別二。正
0034a16: 說圓教〕須待法華開會廢了。方始稱妙。當知麤
0034a17: 轉成妙。功由法華。故云圓中圓妙中妙也。言王中
0034a18: 王者。妙樂記云。在昔未會。如一國內二三小王各
0034a19: 治蒼品。未歸大國。若會已巳後。同一化。民無二主。
0034a20: 國無二王。今乃廢諸小王。唯立一王故。方便教主。
0034a21: 王名不無。言醍醐者。玄義云。牛譬於佛。乳譬華嚴。
0034a22: 酪譬三藏。生酥譬方等。熟酥譬般若。醍醐譬法華
0034a23: 涅槃也。言病之良藥者。經云。此經則為閻浮提人
0034a24: 病之良藥。若人有病。得聞此經。病則消滅。不老不
0034b01: 死。文句釋云。不老是樂。不死是常。謂聞此經者。得
0034b02: 常樂之解。然在懷。無所畏忌。言隨喜者。經云。若
0034b03: 有人聞是經。隨喜已巳。從法會出。至於餘處。若城邑
0034b04: 巷陌聚落田里。如其所聞。隨力演說。餘人聞已巳。亦
0034b05: 隨喜轉教。如是展轉。至第五十。其第五十人隨喜
0034b06: 功德。無量無邊。筭數譬喻。所不能及。若四百萬億
0034b07: 阿僧祇世界六趣眾生。有人求福。隨其所欲娛樂
0034b08: 之具。皆給與之。一一眾生與滿閻浮提七寶。及寶
0034b09: 所成宮殿樓閣等。如是布施。滿八十年已巳。又宣布
0034b10: 法化。一時皆得須陀洹道。乃至阿羅漢道。是人功
0034b11: 德。比第五十人聞法華經一偈隨喜功德。百千萬
0034b12: 億分不及其一。天台智者聖師廣演校量云。滿閻
0034b13: 浮提人福。不及西瞿耶尼一人福。滿瞿耶尼人福。
0034b14: 不及東弗婆提一人福。滿三天下人福。不及北
0034b15: 單越一人福。滿四天下人福。不及一四天王福。四
0034b16: 天不及一帝釋福。乃至六天福不及一梵福。梵福
0034b17: 不及小聖福。小聖不及體聖福。體聖不及小薩埵
0034b18: 福。小薩埵福不及大薩埵福。大薩埵不及此第五
0034b19: 十人聞法華經隨喜功德。何以故。彼非佛法故。非
0034b20: 實故。非圓故。雖住後果。而不及我初心。其義如此。
0034b21: 且此第五十人。初但有一念理解。慶己巳慶他。未有
0034b22: 事行。恩不及人。所獲功德為若此也。故云好堅木名
0034b23: 處地。芽已巳百圍。頻伽鳥名在。聲勝眾鳥。何況最初
0034b24: 於會中。聞而隨喜者。又經云。億億萬劫。至不可議。
0034c01: 時乃得聞是法華經。假使劫燒。擔負乾草。入中不
0034c02: 燒。亦未為難。我滅度後。於惡世中。暫讀此經。是則
0034c03: 為難。此經難持。若暫持者。如是之人。諸佛所歎。是
0034c04: 名持戒行頭陀者云云。
0034c05: 化緣既云畢涅槃時已巳至末後壬申歲
0034c06: 二月十五日即趣拘尸城娑羅雙樹間
0034c07: 叮嚀誨眾云我今常入滅諸有所疑者
0034c08: 應當來問耳承諮問一一隨決答
0034c09: 一切天人眾爭陳最後供餘皆默不許
0034c10: 唯受純陀供
0034c11: 涅槃經云。世尊於二月十五日晨朝。放光照大千
0034c12: 界。乃至十方六趣眾生。遇光滅罪。又有五十四眾。
0034c13: 一時雲集。同聲唱言。苦哉苦哉。如何一旦慧日滅
0034c14: 沒。爾時一切天王人王爭設供養。皆不許之。唯受
0034c15: 長者純陀之供。經律異相云。佛臨入滅。有長者。名
0034c16: 曰純陀。泣告世尊。我等從今無主無救。貧窮孤困。
0034c17: 欲從如來求將來食。惟願哀受我等微供。然後涅
0034c18: 槃。佛言。我今為汝斷除貧窮。以無上法雨。雨汝身
0034c19: 田。令生法芽。令汝具足檀波羅蜜。是時人天皆來
0034c20: 奉供。佛悉不受。大眾唱言。奇哉純陀。成就大福。我
0034c21: 等供具則為唐捐。世尊欲滿眾望。一一毛孔化無
0034c22: 量佛。一一諸佛各有無量諸比丘僧。悉皆受供。釋
0034c23: 迦如來自受純陀所奉之供。
0034c24: 佛慮末代眾於法起斷見夭傷其慧命
0035a01: 亦亡失法身更設三種權以扶一圓實
0035a02: 一切有佛性一切法常任屠兒廣額者
0035a03: 立地頓成佛五逆阿闍王罪滅而妙證
0035a04: 是知涅槃法罪福本平等若欲疾成佛
0035a05: 應須學此法
0035a06: 涅槃經義者。已巳如前示。此不煩錄。言廣額屠兒者。
0035a07: 聞一切物皆有佛性之言。放屠刀。立地成佛。又
0035a08: 阿闍世王。聞調達語殺父瓶沙。心即勞熱。滿身生
0035a09: 瘡。天下諸毉無能治者。有一大醫。名曰耆婆。即白
0035a10: 王言。欲治此病。莫如投佛。王即依言。俱詣佛所。聞
0035a11: 罪性空。發菩提心。身瘡便愈云云。如來出世五時
0035a12: 說法次第如是。
0035a13: 夫諸佛如來隨順群機。說種種法。然不出四門。謂
0035a14: 一者有門。二者空門。三者亦有亦空門。四者非有
0035a15: 非空門。為化有者說空門。乃至為化著亦有亦空
0035a16: 者。說非有非空門也。是以佛無定說。法亦無定。但
0035a17: 逐機宜說示耳。嗚呼。今者去聖既遠。時當諍牢
0035a18: 固。眾生執心膠固。爭人我。不本如來方便大義。
0035a19: 於一源法。分派互諍。以至相殘。痛哉痛哉。今不肖
0035a20: 也。依祖說出一譬。統論諸教。以息眾諍。譬如大海
0035a21: 潛流四洲天下。無所不至。故於平地或高原上。乃
0035a22: 至山頂。鑿之得水。或遇石縫。迸出為泉。眾泉合成
0035a23: 一川。眾川合成一河。眾河流入大海。同為一味。是
0035a24: 謂還源反本。彼諸水等各有其名。曰某泉。曰某川。
0035b01: 曰某河。然其源則祇一海也。如是眾水。一歸於海。
0035b02: 豈有大小深淺之別名乎。法門亦爾。如來始成正
0035b03: 覺。初說華嚴。而有小機。如無益。於是興悲。為引
0035b04: 此類。且設方便。示說阿含。次說方等。次說般若。次
0035b05: 說法華涅槃。如是等法。其名雖異。義則是一。何者。
0035b06: 最後靈山開權顯實。令一切法融為一味。平等無
0035b07: 差。故經云。諸法實相。世間相常。是知千差萬別。無
0035b08: 非妙法。是則據華嚴。則一切無非華嚴。據法華。則
0035b09: 一切無非法華。據般若方等。悉亦咸然。噫。或人未
0035b10: 了如斯之義。假華嚴者曰。是為根本。餘皆枝末。翫
0035b11: 法華者云。此則為王。餘是臣民。執餘經論者皆云。
0035b12: 如是是己巳非他。自惑惑人。惑之甚矣。若准大乘宗
0035b13: 旨。則應離局執。融通無礙。若存此執。焉為大乘行
0035b14: 人乎。且如古往諸大宗師。如斯之義非不知也。在
0035b15: 弘法邊。強搆是非。抑揚彼此。此乃大權菩薩化他
0035b16: 之方便也。況如來大聖。一大藏中。處處皆云此經
0035b17: 第一。但為流通故爾。又有尚禪者曰。禪是教外別
0035b18: 傳。以為勝法。非毀經教。此等不知教中專示心要。
0035b19: 故有是惑焉。蓋早不看經之過也。何所怪哉。且夫
0035b20: 我佛如來廣說諸教非他。但是為顯真理故也。如
0035b21: 經云。毗盧妙體遍一切處。一切諸法無非佛法。是
0035b22: 以非離文字別有真理。若離文求理。如雜器求金。
0035b23: 若言理絕文字。是名三藏學者。若觀文理不二。方
0035b24: 曰大乘行人。故我天台智者大師。於法華玄義中
0035c01: 釋經之一字。皆用六塵為經。如一黑墨色。詮無量
0035c02: 教無量行無量理。若知字非字非字非非字。無二
0035c03: 邊倒名淨。淨則無業名我。我則無苦名樂。無苦則
0035c04: 無生死名常。何以故。字是俗諦。非字是真諦。非字
0035c05: 非非字是一實諦。一諦即三諦。三諦即一諦。如此
0035c06: 解字。手不執卷。常讀是經。口無言音。遍誦眾典。佛
0035c07: 不出世。恒開梵音。心不思惟。普照法界。當知黑字
0035c08: 是諸法本。青黃赤白亦如是也。此則以色為經。聲
0035c09: 香味觸法亦復如是。又觀心誦經法云。何者是經。
0035c10: 為經卷是。為標軸是。誦者為當心念是。口念是。為
0035c11: 齦齶和合而出。為有我身。為無我身。誰是念者。推
0035c12: 尋畢竟無有我能念者。雖無所念之經。而有經卷
0035c13: 紙墨文字。雖無能念之人。而有我身。雖非內外。不
0035c14: 離內外。雖非經卷。不離經卷。雖非心口。不出心口。
0035c15: 從始至終。必無差謬。是名不思議微妙三觀。三世
0035c16: 諸佛。莫不皆從此觀而生。苟能了達文文句句皆
0035c17: 三德祕藏。讀誦熏心。則心性所具圓融三諦中熏
0035c18: 而發。豈得離文而悟理哉已巳上祖說。以此觀之。則心之
0035c19: 與教。應無有二。教外別傳那箇心乎。若以世尊拈
0035c20: 華示之。為別傳者。此亦不出於教。至如達摩謂可
0035c21: 師曰將心來與爾安。又以血觀心等論示之。此
0035c22: 非教耶。況第六祖能禪師聞金剛經而悟道。大振
0035c23: 宗風。那云教外別傳乎。且依教而證理者。具載傳
0035c24: 記。其書山積。於中或有看一偈而復性者。或讀誦
0036a01: 而妙悟者。或書寫而發慧者。或尋行數字而通透
0036a02: 者。或但頂戴而達真者。如是獲益者。罔知其數。若
0036a03: 非心純是教。教純是心。惡能如是哉。夫耆婆執毒。
0036a04: 皆成妙藥。摩男所執。無非珍寶。有目之人雖為麤
0036a05: 行狂言。皆不違理。是以先德雖有非教之言。祇是
0036a06: 遣著之方。非究竟義。不得如我生盲。妄信先哲方
0036a07: 便之辭。反毀本師真實之教。冀諸有此惑者。改之
0036a08: 可也。如或不改者。吾末如之何。
0036a09: 佛說是經已巳一期能事畢法付妙吉祥
0036a10: 背東右臥安詳入涅槃如薪盡火滅
0036a11: 住世七十九設會三百餘應身雖示滅
0036a12: 真身本常住如月墮清晝孤光留古躔
0036a13: 爾時大地震諸天雨香華一切四部眾
0036a14: 失心皆地
0036a15: 涅槃經云。諸善男子自脩其心。慎莫放逸。我今背
0036a16: 痛。如常患者。汝等文殊為眾說法。今以大法付囑
0036a17: 於汝。乃至迦葉阿難。說法既畢。背東面西。右而
0036a18: 臥。入般涅槃。于時大地震動。川流盡涸。草木摧折。
0036a19: 幽冥大明。天雨香華。散大眾上。於其眾中。或有隨
0036a20: 佛入滅者。或有失心者。或有悶絕地者。於是依
0036a21: 輪王法。即以佛身用安棺槨。周書異記曰。穆王五
0036a22: 十二年壬申二月十五日。暴風忽起。撥屋折木。山
0036a23: 川覆震。天陰雲黑。西方有白虹十二道。南北通過。
0036a24: 至夜不滅。王問大史扈多曰。是何徵耶。對曰。西方
0036b01: 有大聖人。滅衰相現耳。
0036b02: 摩耶下天來唯見金棺泣佛自棺中起
0036b03: 說偈以慰之
0036b04: 佛滅之時。摩耶夫人五衰相現。阿那律升天告之。
0036b05: 下見佛棺及衣杖。執之悲泣。佛從棺起。告言勿
0036b06: 哭。說偈慰之。
0036b07: 拘尸城中人移棺欲入城力士十六人
0036b08: 而無少動棺自舉昇空出入城四門
0036b09: 遶城七下大眾交悲喜
0036b10: 拘尸城人僉議。力士十六人請舉佛棺入城供養。
0036b11: 盡其神力。無少動。阿尼樓豆告言。縱傾城人亦
0036b12: 莫能舉。世尊平等福利人天。棺乃自舉。昇空中。
0036b13: 高七多羅樹。從拘尸城西門而入。東門而出。復南
0036b14: 門入。從北門出。遶城七。還下本處。經于七日。渡
0036b15: 連河。天冠寺中。大眾即扶佛身出棺。置於上。
0036b16: 香水灌洗。內以兜羅綿裹。外以妙如法纏之。仍
0036b17: 舊入棺。滿注香油。置栴檀樓上。將欲茶毗。火悉殄
0036b18: 滅。大眾疑云。如來何緣未畢乃爾乎帝釋云。待迦
0036b19: 葉故。
0036b20: 迦葉在他國晚知急急來欲見懇三請
0036b21: 乍現雙趺示
0036b22: 是時迦葉在波波國。見尼乾執天華。知佛入滅。急
0036b23: 詣天冠寺。欲見佛身。三請不許。乃為撥棺。現其雙
0036b24: 足。須臾即隱。
0036c01: 將欲闍維時三加火輒滅如來三昧火
0036c02: 從出自焚所有設利羅其數不可計
0036c03: 天龍及人王爭分各起塔
0036c04: 於是力士持炬闍維火即殄滅。如是再三。終不能
0036c05: 燒。迦葉告言。大聖寶棺。三界之火所不能燒。何況
0036c06: 汝力而能燒耶。於是如來中三昧之火。隨聲而
0036c07: 發。迸出棺外。漸漸茶毗。經于七日。言設利羅者。亦
0036c08: 云舍利。此云身骨。茶毗既了。靈骨分碎。大小如粒。
0036c09: 具有五色。其數無量。帝釋得右邊一牙及舍利。天
0036c10: 上起塔。八大國王均分得之。各還本國。立塔供養。
0036c11: 尚餘炭。亦謂塔炭塔。以永供養。
0036c12: 後有阿育王分布成金塔數八萬四千
0036c13: 遍安一天下
0036c14: 八大國王。共分舍利。阿闍世王得八萬四千。以金
0036c15: 函盛。作百歲燈。藏恒河中。阿育王經云。世尊入城
0036c16: 乞食。見二童子弄土為戲。見佛歡喜。以土名。奉
0036c17: 佛發願。使我將來蓋於天地廣設供養。以是因緣。
0036c18: 至佛滅後一百年後。作轉輪王。名曰阿育。統閻浮
0036c19: 提。因於嫉。殺八萬四千宮人。後於城外。造立地
0036c20: 獄。治諸罪人。於是消散。比丘化王。王即信悟。問比
0036c21: 丘言。殺八萬四千宮人。罪可得贖不。道人言。各為
0036c22: 人起一塔。下著舍利。當得脫罪耳。王即尋覓舍利。
0036c23: 見燈尚明。舍利既出。燈亦盡滅。王怪而問。蓮華比
0036c24: 丘答云。阿闍世王裁量燈油。至取舍利乃滅。又問
0037a01: 道人何處起塔。道人即以神力。左手掩日光。作八
0037a02: 萬四千道。散照閻浮提。所照之處。皆可起塔。王即
0037a03: 依言。作八萬四千金銀琉璃頗黎篋。盛佛舍利。又
0037a04: 作八萬四千寶瓶。復盛此篋。又備無量百千供養
0037a05: 之具。諸鬼神。於閻浮提城邑聚落。滿一億家者。
0037a06: 起塔一座。今此東土洛陽彭城扶風蜀郡臨淄。及
0037a07: 高麗地定安金剛山。皆有塔焉。並有神異。又阿育
0037a08: 王敬重三寶。以閻浮提地並屬三寶。是以閻浮提
0037a09: 地如芥子許。無非三寶地分也。
0037a10: 尊者大飲光受佛僧伽今入雞足山
0037a11: 以待彌勒尊
0037a12: 飲光梵云迦葉也。傳燈錄云。佛告迦葉。吾有正法
0037a13: 眼藏。分付於汝。汝可流布。無令斷絕。仍授金縷僧
0037a14: 伽衣。入雞足山。其山乃合藏身。候彌勒佛下生
0037a15: 傳付也。彌勒正云梅怛麗。此云慈氏。以世世修慈
0037a16: 故。
0037a17: 侍者慶喜尊受佛法寶藏與一千羅漢
0037a18: 結集流於世
0037a20: 葉所。作禮白言。佛日既沒。法燈欲滅。當以大慈建
0037a21: 立佛法。福利眾生。時大迦葉受諸天請。欲集法藏。
0037a22: 掄選無學千人。就七葉巖。而阿難結未盡故。不聽
0037a23: 預會。又迦葉以六罪責之。一聽女人出家。使佛正
0037a24: 法減五百歲。二佛示脊痛。須水不給。三佛告以修
0037b01: 其神足。默然不應。四踐佛僧伽。五示諸女人佛
0037b02: 陰藏相。六前結未盡。爾時阿難聞是語已巳。入金剛
0037b03: 定。破一切煩惱。三明六通。具八解脫。乃於是夜。由
0037b04: 門鑰孔入。迦葉手摩其頂曰。我故為汝令速得道。
0037b05: 汝無恨耳。阿難昇座。眾有三疑。一疑佛還起坐。二
0037b06: 疑他方佛至。三疑阿難成佛。爾時阿難唱言。如是
0037b07: 我聞。三疑頓息。於是從初至末。四十餘年所說法
0037b08: 藏。皆悉結集。無孑遺者。
0037b09: 繼有三七聖及餘諸應真造論釋其義
0037b10: 轉次廣宣揚
0037b11: 飲光慶喜。結藏流世。既入滅已巳。商那和修等二十
0037b12: 一聖。相繼弘通。利樂群品。諸聖事實。文煩不錄。略
0037b13: 標其名及傳燈年數耳。一迦葉傳燈四十五年。二
0037b14: 阿難傳燈三十七年。三商那和修傳燈六十二年。
0037b15: 四優波鞠多傳燈六十五年。五提多迦傳燈四十
0037b16: 九年。六彌遮迦傳燈五十五年。七佛難提傳燈
0037b17: 五十五年。八佛馱蜜多傳燈四十八年。九尊者
0037b18: 傳燈四十五年。作大毗婆娑論。摧破邪計。扶樹正
0037b19: 宗。更振玄風。十富那夜奢傳燈六十年。十一馬鳴
0037b20: 大士傳燈五十六年。造起信論。重興正法。十二迦
0037b21: 毗摩羅傳燈五十八年。十三龍樹大士傳燈五十
0037b22: 七年。初為梵志。後信佛教。得鼻根淨。入大海中。
0037b23: 華嚴經。出來流布。又說大智度論。以釋般若經。十
0037b24: 四迦那提婆傳燈五十一年。十五羅羅多傳燈
0037c01: 四十八年。十六僧伽難提傳燈三十九年。十七僧
0037c02: 伽耶舍傳燈六十一年。十八鳩摩羅傳燈三十
0037c03: 四年。十九闍夜多傳燈五十二年。二十婆須槃頭
0037c04: 傳燈四十三年。二十一摩那羅傳燈四十八年。二
0037c05: 十二勒那傳燈四十四年。二十三師子尊者傳
0037c06: 燈五十年。已巳上諸聖。皆受佛。相繼為祖。弘法利
0037c07: 生。逮乎勒那。謂師子預讖曰。吾滅五十年後。當有
0037c08: 難起。嬰在汝身。至時罽賓國王果滅佛法。至尊者
0037c09: 前曰。師得蘊空不。答已巳得蘊空。曰離生死不。曰已巳
0037c10: 離生死。曰既離生死。可施我頭。曰身非我有。何吝
0037c11: 於頭。王即揮斷尊者首。白乳涌高數尺。王臂亦
0037c12: 墮。七日而。此乃佛滅後一千二百八年也。此後
0037c13: 繼有四聖。一名婆舍斯多。二名不如蜜多。三名般
0037c14: 若多羅。四名菩提達摩。如是四聖雖非佛之所記。
0037c15: 而相承傳明。續佛慧命。福利無窮。俱是非常人也。
0037c16: 何以知然。昔達摩始至此方。梁武帝問志公法師
0037c17: 云。是何人耶。對曰。斯乃觀音大士傳佛心印故。自
0037c18: 西而來。又有處云。般若多羅尊者。大勢至菩薩幻
0037c19: 有也云云。餘之二聖例可知爾。噫達摩九年面壁。
0037c20: 神光一謁而傳心。自此承而續者。不可勝數。若
0037c21: 非極聖之示。焉能至於此也。如欲委詳歷代諸
0037c22: 聖本末。及正傍傳諸師宗派者。請尋傳燈錄。
0037c23: 釋氏會要云。至如來滅後四百年時。健羅國迦
0037c24: 尼色迦王。機務餘暇。每習佛經。日請一僧。入宮說
0038a01: 法。諸師部執不同。王用深疑。問尊者曰。何故爾
0038a02: 耶。應曰。如來去世。歲月逾邈。師資異論。各據聞見。
0038a03: 王聞斯語。甚自感傷。乃謂尊者曰。願師具釋三藏。
0038a04: 以決群疑。尊者曰然。王即宣令廣集聖賢。白諸僧
0038a05: 曰。具三明。備六通。內窮三藏。外達五明者住。不在
0038a06: 此位者退。自餘各還住者五百。於是諸聖先造鄔
0038a07: 波弟鑰論。釋素怛覽藏。次造毗奈耶毗婆娑論。釋
0038a08: 毗奈耶藏。後造阿毗達摩毗婆娑論。釋阿毗達摩
0038a09: 藏。凡三百萬頌。九百六十萬言。備釋三藏。莫不窮
0038a10: 其枝葉。究其淺深。大義重明。微言再顯。廣演流布。
0038a11: 後進賴焉。
0038a12: 
0038a13: 釋迦如來行頌卷上
