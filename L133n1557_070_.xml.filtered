0614b01: 大方廣佛華嚴經鈔會本第七十　頗四
0614b02: 唐于闐國三藏沙門實叉難陀　譯
0614b03: 唐清涼山大華嚴寺沙門澄觀撰述
0614b04: 爾時善財童子於喜目觀察眾生夜神所聞
0614b05: 普喜幢解脫門信解趣入了知隨順思惟修
0614b06: 習念善知識所有教誨心無暫捨諸根不散
0614b07: 一心願得見善知識普於十方勤求匪懈願
0614b08: 常親近生諸功德與善知識同一善根得善
0614b09: 知識巧方便行依善知識入精進海於無量
0614b10: 劫常不遠離作是願已詣普救眾生妙德
0614b11: 夜神所。
0614b12: 第四普救眾生妙德夜神寄焰慧地寄燄慧者
0614b13: 謂安住最勝菩提分法燒煩惱薪慧燄增故文但有五二三合
0614b14: 故第一依教趣求中先修入前法後一心
0614b15: 願得下趣求後友。
0615a01: 時彼夜神為善財童子示現菩薩調伏眾生
0615a02: 解脫神力以諸相好莊嚴其身於兩眉間放
0615a03: 大光明名智燈普照清淨幢無量光明以為
0615a04: 眷屬其光普照一切世間照世間已巳入善財
0615a05: 頂充滿其身。
0615a06: 第二時彼夜神下聞見法界即合二三謂
0615a07: 約善財則是見敬若約夜神所現即是解
0615a08: 脫業用便為默授法界若約二文開辨則
0615a09: 先明見敬諮問後答因緣方為正授法界
0615a10: 今依合科總分為四一現光加持二蒙光
0615a11: 獲益三三業敬讚四問答因緣今初調伏
0615a12: 眾生解脫即光所依是已巳法門名體可知。
0615a13: 善財爾時即得究竟清淨輪三昧。
0615a14: 第二善財爾時下蒙光獲益謂得三昧見
0615a15: 大用故於中二先得定謂三業六根皆離
0615b01: 障故云究竟清淨即淨智圓滿摧障為輪
0615b02: 故所見無礙。
0615b03: 得此三昧已悉見二神兩處中間所有一切
0615b04: 地塵水塵及以火塵金剛摩尼眾寶微塵華
0615b05: 香瓔珞諸莊嚴具如是一切所有微塵。
0615b06: 後得此下明見大用於中二先見用所依
0615b07: 處。
0615b08: 一一塵中各見佛剎微塵數世界成壞及見
0615b09: 一切地水火風諸大積聚亦見一切世界接
0615b10: 連皆以地輪任持而住種種山海種種河池
0615b11: 種種林種種宮殿所謂天宮殿龍宮殿夜
0615b12: 叉宮殿乃至摩羅伽人非人等宮殿屋宅
0615b13: 地獄畜生閻羅王界一切住處諸趣輪轉生
0615b14: 死來隨業受報各各差別靡不悉見。
0615b15: 後一一塵中下明所見事於中三一所化
0616a01: 處二能化益三所化意前中二一總明處
0616a02: 類。
0616a03: 又見一切世界差別所謂或有世界雜穢或
0616a04: 有世界清淨或有世界趣雜穢或有世界趣
0616a05: 清淨或有世界雜穢清淨或有世界清淨雜
0616a06: 穢或有世界一向清淨或有世界其形平正
0616a07: 或有覆住或有側住。
0616a08: 二又見下別明塵中之剎趣雜穢等者轉
0616a09: 變向染淨故雜染清淨者染多故下句反
0616a10: 此一向清淨者對上一故初之二句乃是
0616a11: 總明。
0616a12: 如是等一切世界一切趣中悉見此普救眾
0616a13: 生夜神於一切時一切處隨諸眾生形貌言
0616a14: 辭行解差別以方便力普現其前隨宜化度。
0616a15: 二如是等下明能化益亦二先總明。
0616b01: 令地獄眾生免諸苦毒令畜生眾生不相食
0616b02: 噉令餓鬼眾生無有飢渴令諸龍等離一切
0616b03: 怖令欲界眾生離欲界苦令人趣眾生離闇
0616b04: 夜怖毀呰怖惡名怖大眾怖不活怖死怖惡
0616b05: 道怖斷善根怖退菩提心怖遇惡知識怖離
0616b06: 善知識怖墮二乘地怖種種生死怖異類眾
0616b07: 生同住怖惡時受生怖惡種族中受生怖造
0616b08: 惡業怖業煩惱障怖執著諸想繫縛怖如是
0616b09: 等怖悉令捨離又見一切眾生卵生胎生濕
0616b10: 生化生有色無色有想無想非有想非無想
0616b11: 普現其前常勤救護。
0616b12: 後令地獄下別顯於中先化五道後又見
0616b13: 一切眾生下明化九類。
0616b14: 為成就菩薩大願力故深入菩薩三昧力故
0616b15: 堅固菩薩神通力故出生普賢行願力故增
0617a01: 廣菩薩大悲海故得普覆眾生無礙大慈故
0617a02: 得普與眾生無量喜樂故得普攝一切眾生
0617a03: 智慧方便故得菩薩廣大解脫自在神通故
0617a04: 嚴淨一切佛剎故覺了一切諸法故供養一
0617a05: 切諸佛故受持一切佛教故積集一切善根
0617a06: 修一切妙行故入一切眾生心海而無障礙
0617a07: 故知一切眾生諸根教化成熟故淨一切眾
0617a08: 生信解除其惡障故破一切眾生無知黑闇
0617a09: 故令得一切智清淨光明故。
0617a10: 三為成就下明化意中為成諸法通能所
0617a11: 化。
0617a12: 時善財童子見此夜神如是神力不可思議
0617a13: 甚深境界普現調伏一切眾生菩薩解脫已
0617a14: 歡喜無量頭作禮一心瞻仰。
0617a15: 第三時善財童子見此下三業敬讚中三
0617b01: 初身心敬重。
0617b02: 時彼夜神即捨菩薩莊嚴之相還復本形而
0617b03: 不捨其自在神力。
0617b04: 二時彼夜神下顯友自在。
0617b05: 爾時善財童子恭敬合掌住一面以偈讚
0617b06: 曰。
0617b07: 我善財得見如是大神力其心生歡喜說偈
0617b08: 而讚歎我見尊妙身眾相以莊嚴譬如空中
0617b09: 星一切悉嚴淨所放殊勝光無量剎塵數種
0617b10: 種微妙色普照於十方一一毛孔放眾生心
0617b11: 數光一一光明端皆出寶蓮華華中出化身
0617b12: 能滅眾生苦光中出妙香普熏於眾生復雨
0617b13: 種種華供養一切佛兩眉放妙光量與須彌
0617b14: 等普觸諸含識令滅愚癡闇口放清淨光譬
0617b15: 如無量日普照於廣大毗盧舍那境眼放清
0618a01: 淨光譬如無量月普照十方剎悉滅世癡翳
0618a02: 現化種種身相狀等眾生充滿十方界度脫
0618a03: 三有海妙身十方普現眾生前滅除水火
0618a04: 賊王等一切怖我承喜目教今得詣尊所見
0618a05: 尊眉間相放大清淨光普照十方海悉滅一
0618a06: 切闇顯現神通力而來入我身我遇圓滿光
0618a07: 心生大歡喜得總持三昧普見十方佛我於
0618a08: 所經處悉見諸微塵一一微塵中各見塵數
0618a09: 剎或有無量剎一切咸濁穢眾生受諸苦常
0618a10: 悲歎號泣或有染淨剎少樂多憂苦示現三
0618a11: 乘像彼而救度或有淨染剎眾生所樂見
0618a12: 菩薩常充滿住持諸佛法一一微塵中無量
0618a13: 淨剎海毗盧遮那佛劫所嚴淨佛於一切
0618a14: 剎悉坐菩提成道轉法輪度脫諸生我
0618a15: 見普救天於彼無量剎一切諸佛所普皆
0618b01: 供養。
0618b02: 三爾時下口以偈讚二十偈半分二初偈
0618b03: 總餘偈別別中二初九偈半明光用無涯
0618b04: 後我承下述前蒙光獲益於中三初半偈
0618b05: 推功歸本次二偈半述得三昧餘述見大
0618b06: 用。
0618b07: 爾時善財童子說此頌已巳白普救眾生妙德
0618b08: 夜神言天神今此解脫甚深希有其名何等
0618b09: 得此解脫其已巳久如修何等行而得清淨。
0618b10: 第四問答因緣中二先問後答問中三一
0618b11: 問名前來標名集經者言故此方問二問
0618b12: 得法久近欲顯久修德遠故三問修因淨
0618b13: 治求入路故。
0618b14: 夜神言善男子是處難知諸天及人一切二
0618b15: 乘所不能測何以故此是住普賢菩薩行者
0619a01: 境界故住大悲藏者境界故救護一切眾生
0619a02: 者境界故能淨一切三惡八難者境界故能
0619a03: 於一切佛剎中紹隆佛種不斷者境界故能
0619a04: 住持一切佛法者境界故能於一切劫修菩
0619a05: 薩行成滿大願海者境界故能於一切法界
0619a06: 海以清淨智光滅無明闇障者境界故能以
0619a07: 一念智慧光明普照一切三世方便海者境
0619a08: 界故。
0619a09: 後夜神言下答中二先歎深難說後我承
0619a10: 下承力為說今初深相云何若約得時時
0619a11: 久遠故非久近故若約修因因行廣故若
0619a12: 通上二契理深故若約名說名如體用故
0619a13: 名者實難窮實故文有標及徵釋可知。
0619a14: 我承佛力今為汝說。
0619a15: 後承力為說中先長行後偈頌前中先標
0619b01: 許。
0619b02: 善男子乃古世過佛剎微塵數劫爾時有
0619b03: 劫名圓滿清淨世界名毗盧遮那大威德有
0619b04: 須彌山微塵數如來於中出現其佛世界以
0619b05: 一切香王摩尼寶為體眾寶莊嚴住無垢光
0619b06: 明摩尼王海上其形正圓淨穢合成一切嚴
0619b07: 具帳雲而覆其上一切莊嚴摩尼輪山千
0619b08: 圍繞有十萬億那由他四天下皆妙莊嚴或
0619b09: 有四天下惡業眾生於中止住或有四天下
0619b10: 雜業眾生於中止住或有四天下善根眾生
0619b11: 於中止住或有四天下一向清淨諸大菩薩
0619b12: 之所止住此界東際輪圍山側有四天下名
0619b13: 寶燈華幢國界清淨飲食豐足不藉耕耘而
0619b14: 生稻梁宮殿樓閣悉皆奇妙諸如意處處
0619b15: 行列種種香恒出香雲種種鬘恒出鬘
0620a01: 雲種種華常雨妙華種種寶出諸奇寶
0620a02: 無量色光周照耀諸音樂出諸音樂隨
0620a03: 風吹動演妙音聲日月光明摩尼寶王普照
0620a04: 一切晝夜受樂無時間斷此四天下有百萬
0620a05: 億那由他諸王國土一一國土有千大河周
0620a06: 圍繞一一皆以妙華覆上隨流漂動出天
0620a07: 樂音一切寶列植其岸種種珍奇以為嚴
0620a08: 飾舟船來稱情戲樂一一河間有百萬億
0620a09: 城一一城有百萬億那由他聚落如是一切
0620a10: 城邑聚落各有無量百千億那由他宮殿園
0620a11: 林周圍繞此四天下閻浮提內有一國土
0620a12: 名寶華燈安隱豐樂人民熾盛其中眾生具
0620a13: 行十善有轉輪王於中出現名毗盧遮那妙
0620a14: 寶蓮華髻於蓮華中忽然化生三十二相以
0620a15: 為嚴好七寶具足王四天下恒以正法教導
0620b01: 生王有千子端正勇健能伏冤敵百萬億
0620b02: 那由他宮人采女皆悉與王同種善根同修
0620b03: 諸行同時誕生端正姝妙猶如天女身真金
0620b04: 色常放光明諸毛孔中恒出妙香良臣猛將
0620b05: 具足十億王有正妃名圓滿是王女寶端
0620b06: 正殊特皮膚金色目髮紺青言同梵音身有
0620b07: 天香常放光明照千由旬其有一女名普智
0620b08: 妙德眼形體端嚴色相殊美眾生見者情
0620b09: 無厭足爾時眾生壽命無量或有不定而中
0620b10: 夭者種種形色種種音聲種種名字種種族
0620b11: 姓愚智勇怯貧富苦樂無量品類皆悉不同
0620b12: 時或有人語餘人言我身端正汝形鄙陋作
0620b13: 是語已巳遞相毀辱集不善業以是業故壽命
0620b14: 色力一切樂事悉皆損減。
0620b15: 後善男子下正說於中二先通答三問後
0621a01: 別答修行治淨問今初分三一答得法久
0621a02: 近二明發心之始三結會古今今初十
0621a03: 一總舉劫剎佛興已略酬其久近二其佛
0621a04: 世界下通顯剎相三此界東際下別顯生
0621a05: 處四有轉輪王下明本生父母五其有一
0621a06: 女下明人生身六爾時眾生下眾生起惡
0621a07: 為佛現因七時彼城北下佛興益物八時
0621a08: 普賢下明善友引導九時轉輪王女下明
0621a09: 德女修因十普智寶焰下聞經得益前六
0621a10: 可知。
0621a11: 時彼城北有菩提名普光法雲音幢以念
0621a12: 念出現一切如來道莊嚴堅固摩尼王而
0621a13: 為其根一切摩尼以為其幹眾雜妙寶以為
0621a14: 其葉次第分布並相稱可四方上下圓滿莊
0621a15: 嚴放寶光明出妙音聲說一切如來甚深境
0621b01: 界於彼前有一香池名寶華光明演法雷
0621b02: 音妙寶為岸百萬億那由他寶圍繞一一
0621b03: 形如菩提眾寶瓔珞周垂下無量樓
0621b04: 閣皆寶所成周道以為嚴飾彼香池內
0621b05: 出大蓮華名普現三世一切如來莊嚴境界
0621b06: 雲。
0621b07: 就第七佛興益物中三一明得道之。
0621b08: 須彌山微塵數佛於中出現。
0621b09: 二須彌山下總顯佛數。
0621b10: 其第一佛名普智寶燄妙德幢於此華上最
0621b11: 初得阿耨多羅三藐三菩提無量千歲演說
0621b12: 正法成熟眾生。
0621b13: 三其第一下別明初佛於中七一總明成
0621b14: 道。
0621b15: 其彼如來未成佛時十千年前此大蓮華放
0622a01: 淨光明名現諸神通成熟眾生若有眾生遇
0622a02: 斯光者心自開悟無所不了知十千年後佛
0622a03: 當出現九千年前放淨光明名一切眾生離
0622a04: 垢燈若有眾生遇斯光者得清淨眼見一切
0622a05: 色知九千年後佛當出現八千年前放大光
0622a06: 明名一切眾生業果音若有眾生遇斯光者
0622a07: 悉得自知諸業果報知八千年後佛當出現
0622a08: 七千年前放大光明名生一切善根音若有
0622a09: 眾生遇斯光者一切諸根悉得圓滿知七千
0622a10: 年後佛當出現六千年前放大光明名佛不
0622a11: 思議境界音若有眾生遇斯光者其心廣大
0622a12: 普得自在知六千年後佛當出現五千年前
0622a13: 放大光明名嚴淨一切佛剎音若有眾生遇
0622a14: 斯光者悉見一切清淨佛土知五千年後佛
0622a15: 當出現四千年前放大光明名一切如來境
0622b01: 界無差別燈若有眾生遇斯光者悉能覲
0622b02: 一切諸佛知四千年後佛當出現三千年前
0622b03: 放大光明名三世明燈若有眾生遇斯光者
0622b04: 悉能現見一切如來諸本事海知三千年後
0622b05: 佛當出現二千年前放大光明名如來離翳
0622b06: 智慧燈若有眾生遇斯光者則得普眼見一
0622b07: 切如來神變一切諸佛國土一切世界眾生
0622b08: 知二千年後佛當出現一千年前放大光明
0622b09: 名令一切眾生見佛集諸善根若有眾生遇
0622b10: 斯光者則得成就見佛三昧知一千年後佛
0622b11: 當出現次七日前放大光明名一切眾生歡
0622b12: 喜音若有眾生遇斯光者得普見諸佛生大
0622b13: 歡喜知七日後佛當出現。
0622b14: 二其彼如來下成道前相謂放光調機有
0622b15: 十一重一一重中各有光明業用成益以
0623a01: 益對名可以思準若約表法則前十為次
0623a02: 第十度光後一為圓融十度光以此照心
0623a03: 則自智出現。
0623a04: 滿七日已一切世界悉皆震動純淨無染念
0623a05: 念普現十方一切清淨佛剎亦現彼剎種種
0623a06: 莊嚴若有眾生根性純熟應見佛者咸詣道
0623a07: 。
0623a08: 三滿七日已下動剎集眾。
0623a09: 爾時彼世界中一切輪圍一切須彌一切諸
0623a10: 山一切大海一切地一切城一切垣牆一切
0623a11: 宮殿一切音樂一切語言皆出音聲讚說一
0623a12: 切諸佛如來神力境界又出一切香雲一切
0623a13: 燒香雲一切末香雲一切香摩尼形像雲一
0623a14: 切寶燄雲一切燄藏雲一切摩尼衣雲一切
0623a15: 瓔珞雲一切妙華雲一切如來光明雲一切
0623b01: 如來圓光雲一切音樂雲一切如來願聲雲
0623b02: 一切如來言音海雲一切如來相好雲顯示
0623b03: 如來出現世間不思議相。
0623b04: 四爾時彼世界中下現相顯德。
0623b05: 善男子此普照三世一切如來莊嚴境界大
0623b06: 寶蓮華王有十佛剎微塵數蓮華周圍繞
0623b07: 諸蓮華內悉有摩尼寶藏師子之座一一座
0623b08: 上皆有菩薩結跏趺坐。
0623b09: 五善男子此普照下明成道依正。
0623b10: 善男子彼普智寶燄妙德幢王如來於此成
0623b11: 阿耨多羅三藐三菩提時即於十方一切世
0623b12: 界中成阿耨多羅三藐三菩提。
0623b13: 六善男子彼普智寶焰下始成正覺一成
0623b14: 一切成故。
0623b15: 隨眾生心悉現其前為轉法輪於一一世界
0624a01: 令無量眾生離惡道苦令無量眾生得生天
0624a02: 中令無量眾生住於聲聞辟支佛地令無量
0624a03: 眾生成就出離菩提之行令無量眾生成就
0624a04: 勇猛幢菩提之行令無量眾生成就法光明
0624a05: 菩提之行令無量眾生成就清淨根菩提之
0624a06: 行令無量眾生成就平等力菩提之行令無
0624a07: 量眾生成就入法城菩提之行令無量眾生
0624a08: 成就至一切處不可壞神通力菩提之行
0624a09: 令無量眾生入普門方便道菩提之行令無
0624a10: 量眾生安住三昧門菩提之行令無量眾生
0624a11: 成就緣一切清淨境界菩提之行令無量眾
0624a12: 生發菩提心令無量眾生住菩薩道令無量
0624a13: 眾生安住清淨波羅蜜道令無量眾生住菩
0624a14: 薩初地令無量眾生住菩薩二地乃至十地
0624a15: 令無量眾生入於菩薩殊勝行願令無量眾
0624b01: 生安住普賢清淨行願善男子彼普智寶燄
0624b02: 妙德幢如來現如是不思議自在神力轉法
0624b03: 輪時於彼一一諸世界中隨其所應念念調
0624b04: 伏無量眾生。
0624b05: 七隨眾生心下轉正法輪於中三初總標
0624b06: 轉法二於一一下顯其成益於中初益凡
0624b07: 夫次益二乘後益菩薩菩薩中先成行後
0624b08: 發菩提心下成位菩提心是住位菩薩道
0624b09: 是行位淨波羅蜜是迴向位以大願海淨
0624b10: 治前度故後二句是等覺位三善男子彼
0624b11: 普智下結無間斷後二句是等覺者不言十地者上二句文十地
0624b12: 顯故餘位義隱故別指耳。
0624b13: 時普賢菩薩知寶華燈王城中眾生自恃色
0624b14: 貌及諸境界而生憍慢陵蔑他人化現妙身
0624b15: 端正殊特詣彼城放大光明普照一切令
0625a01: 彼聖王及諸妙寶日月星宿眾生身等一切
0625a02: 光明悉皆不現譬如日出眾景奪曜亦如聚
0625a03: 墨對閻浮金時諸眾生咸作是言此為是誰
0625a04: 為天為梵今放此光令我等身所有光色皆
0625a05: 不顯現種種思惟無能解了爾時普賢菩薩
0625a06: 在彼輪王寶宮殿上虛空中住而告之言大
0625a07: 王當知今汝國中有佛興世在普光明法雲
0625a08: 音幢菩提下時聖王女蓮華妙眼見普賢
0625a09: 菩薩所現色身光明自在及聞身上諸莊嚴
0625a10: 具所出妙音心生歡喜作如是念願我所有
0625a11: 一切善根得如是身如是莊嚴如是相好如
0625a12: 是威儀如是自在今此大聖能於眾生生死
0625a13: 長夜黑闇之中放大光明開示如來出興於
0625a14: 世願令於我亦得如是為諸眾生作智光明
0625a15: 破彼所有無知黑闇願我所在受生之處常
0625b01: 得不離此善知識。
0625b02: 第八善友引導中六一知機起惡二化現
0625b03: 妙身下現身超勝三時諸眾生下物機驚
0625b04: 怪四爾時普賢下告語佛興五時聖王女
0625b05: 下女發大心亦是入法之因。
0625b06: 善男子時轉輪王與其寶女千子眷屬大臣
0625b07: 輔佐四種兵眾及其城內無量人民前後圍
0625b08: 繞以王神力俱升虛空高一由旬放大光明
0625b09: 照四天下普使一切咸得瞻仰欲令眾生俱
0625b10: 見佛以偈讚曰。
0625b11: 如來出世間普救諸生汝等應速起詣
0625b12: 導師所無量無數劫乃有佛興世演說深妙
0625b13: 法饒益一切眾佛觀諸世間顛倒常癡惑輪
0625b14: 迴生死苦而起大悲心無數億千劫修習菩
0625b15: 提行為欲度眾生斯由大悲力頭目手足等
0626a01: 一切悉能捨為求菩提故如是無量劫無量
0626a02: 億千劫導師難可遇見聞若承事一切無空
0626a03: 過今當共汝等觀調御尊坐於如來座降
0626a04: 魔成正覺瞻仰如來身放演無量光種種微
0626a05: 妙色除滅一切闇一一毛孔中放光不思議
0626a06: 普照諸生咸令大歡喜汝等咸應發廣大
0626a07: 精進心詣彼如來所恭敬而供養。
0626a08: 六善男子時轉輪王下父王詣佛於中四
0626a09: 一身處虛空二以偈讚引於中十偈初一
0626a10: 總勸次五偈釋勸後四偈結勸勝故應。
0626a11: 爾時轉輪聖王說偈讚佛開悟一切眾生已
0626a12: 從輪王善根出十千種大供養雲詣道
0626a13: 向如來所所謂一切寶雲一切華帳雲一
0626a14: 切寶衣雲一切寶鈴網雲一切香海雲一切
0626a15: 寶座雲一切寶幢雲一切宮殿雲一切妙華
0626b01: 雲一切諸莊嚴具雲於虛空中周嚴飾到
0626b02: 已頂禮普智寶燄妙德幢王如來足繞無量
0626b03: 百千即於佛前坐普照十方寶蓮華座。
0626b04: 三爾時下廣興供雲四到已下至彼修敬。
0626b05: 時轉輪王女普智燄妙德眼即解身上諸莊
0626b06: 嚴具持以散佛時莊嚴具於虛空中變成寶
0626b07: 寶網垂下龍王執持一切宮殿於中間列
0626b08: 十種寶周圍繞形如樓閣內外清淨諸
0626b09: 瓔珞雲及諸寶香海摩尼以為莊嚴於此
0626b10: 中有菩提枝葉榮茂普覆法界念念示
0626b11: 現無量莊嚴毗盧遮那如來坐此下有不
0626b12: 可說佛剎微塵數菩薩前後圍繞皆從普賢
0626b13: 行願出生住諸菩薩無差別住亦見有一切
0626b14: 諸世間主亦見如來自在神力又見一切諸
0626b15: 劫次第世界成壞又亦見彼一切世界一切
0627a01: 諸佛出興次第又亦見彼一切世界一一皆
0627a02: 有普賢菩薩供養於佛調伏眾生又亦見彼
0627a03: 一切菩薩莫不皆在普賢身中亦見自身在
0627a04: 其身內亦見其身在一切如來前一切普賢
0627a05: 前一切菩薩前一切眾生前又亦見彼一切
0627a06: 世界一一各有佛剎微塵數世界種種際畔
0627a07: 種種任持種種形狀種種體性種種安布種
0627a08: 種莊嚴種種清淨種種莊嚴雲而覆其上種
0627a09: 種劫名種種佛興種種三世種種方處種種
0627a10: 住法界種種入法界種種住虛空種種如來
0627a11: 菩提種種如來神通力種種如來師子座
0627a12: 種種如來大眾海種種如來眾差別種種如
0627a13: 來巧方便種種如來轉法輪種種如來妙音
0627a14: 聲種種如來言說海種種如來契經雲既見
0627a15: 是已其心清淨生大歡喜。
0627b01: 第九德女修因於中三一嚴具奉佛表修
0627b02: 萬行向佛果故二時莊嚴下見佛現變表
0627b03: 因小果大故三既見是已下變獲益。
0627b04: 普智寶燄妙德幢王如來為說修多羅名一
0627b05: 切如來轉法輪十佛剎微塵數修多羅而為
0627b06: 眷屬。
0627b07: 第十聞經得益中三一佛為說經從總相
0627b08: 為名。
0627b09: 時彼女人聞此經已則得成就十千三昧門
0627b10: 其心柔軟無有麤彊如初受胎如始誕生如
0627b11: 娑羅初始生芽彼三昧心亦復如是所謂
0627b12: 現見一切佛三昧普照一切剎三昧入一切
0627b13: 三世門三昧說一切佛法輪三昧知一切佛
0627b14: 願海三昧開悟一切眾生令出生死苦三昧
0627b15: 常願破一切眾生闇三昧常願滅一切眾生
0628a01: 苦三昧常願生一切眾生樂三昧教化一切
0628a02: 眾生不生疲厭三昧一切菩薩無障礙幢三
0628a03: 昧普詣一切清淨佛剎三昧得如是等十千
0628a04: 三昧已復得妙定心不動心歡喜心安慰心
0628a05: 廣大心順善知識心緣甚深一切智心住廣
0628a06: 大方便海心捨離一切執著心不住一切世
0628a07: 間境界心入如來境界心普照一切色海心
0628a08: 無惱害心無高倨心無疲倦心無退轉心無
0628a09: 懈怠心思惟諸法自性心安住一切法門海
0628a10: 心觀察一切法門海心了知一切眾生海心
0628a11: 救護一切眾生海心普照一切世界海心普
0628a12: 生一切佛願海心悉破一切障山心積集福
0628a13: 德助道心現見諸佛十力心普照菩薩境界
0628a14: 心增長菩薩助道心緣一切方海心一心
0628a15: 思惟普賢大願發一切如來十佛剎微塵數
0628b01: 願海願嚴淨一切佛國願調伏一切眾生願
0628b02: 知一切法界願普入一切法界海願於一
0628b03: 切佛剎盡未來際劫修菩薩行願盡未來際
0628b04: 劫不捨一切菩薩行願得親近一切如來願
0628b05: 得承事一切善友願得供養一切諸佛願於
0628b06: 念念中修菩薩行增一切智無有間斷發如
0628b07: 是等十佛剎微塵數願海成就普賢所有大
0628b08: 願。
0628b09: 二時彼女人下正明聞益於中亦三初得
0628b10: 三昧益文有總別次得如是等下得大心
0628b11: 益即悲智等心後一心思惟下成大願益
0628b12: 上之三益即調伏眾生解脫三事皆調伏
0628b13: 之法故。
0628b14: 時彼如來復為其女開示演說發心已來所
0628b15: 集善根所修妙行所得大果令其開悟成就
0629a01: 如來所有願海一心趣向一切智位。
0629a02: 三時彼如來復為下顯發昔因。
0629a03: 善男子復於此前過十大劫有世界名日輪
0629a04: 光摩尼佛號因陀羅幢妙相此妙眼女於彼
0629a05: 如來遺法之中普賢菩薩勸其修補蓮華座
0629a06: 上故壞佛像既修補已而復彩畫既彩畫已
0629a07: 復寶莊嚴發阿耨多羅三藐三菩提心善男
0629a08: 子我念過去由普賢菩薩善知識故種此善
0629a09: 根從是已來不墮惡趣常於一切天王人王
0629a10: 種族中生端正可喜眾相圓滿令人樂見常
0629a11: 見於佛常得親近普賢菩薩乃至於今示導
0629a12: 開悟成熟於我令生歡喜。
0629a13: 第二善男子復於此前下明發心之始於
0629a14: 此前者即得法劫之前也顯前得法非無
0629a15: 因也。
0629b01: 善男子於意云何爾時毗盧遮那藏妙寶蓮
0629b02: 華髻轉輪聖王者豈異人乎今彌勒菩薩是
0629b03: 時王妃圓滿者寂靜音海夜神是今所住
0629b04: 處去此不遠時妙德眼童女者即我身是我
0629b05: 於彼時身為童女普賢菩薩勸我修補蓮華
0629b06: 座像以為無上菩提因緣令我發於阿耨多
0629b07: 羅三藐三菩提心我於彼時初始發心次復
0629b08: 引導令我得見妙德幢佛解身瓔珞散佛供
0629b09: 養見佛神力聞佛說法即得菩薩普現一切
0629b10: 世間調伏眾生解脫門於念念中見須彌山
0629b11: 微塵數佛亦見彼佛道眾會清淨國土我
0629b12: 皆尊重恭敬供養聽聞說法依教修行。
0629b13: 第三善男子於意云何下結會古今於中
0629b14: 三初結會得法時身次我於彼時下結發
0629b15: 心之始後次復引導下正結得法此方酬
0630a01: 其名即前三益。
0630a02: 善男子過此毗盧遮那大威德世界圓滿清
0630a03: 淨劫已次有世界名寶輪妙莊嚴劫名大光
0630a04: 有五百佛於中出現我皆承事恭敬供養。
0630a05: 第二善男子過彼毘盧下別答修行淨治
0630a06: 前有聞法修行是得法之前此是得法之
0630a07: 後於中二一別舉大光劫二善男子此世
0630a08: 界中下總顯諸劫今初分三初總明。
0630a09: 其最初佛名大悲幢初出家時我為夜神恭
0630a10: 敬供養次有佛出名金剛那羅延幢我為轉
0630a11: 輪王恭敬供養其佛為我說修多羅名一切
0630a12: 佛出現十佛剎微塵數修多羅以為眷屬次
0630a13: 有佛出名金剛無礙德我於彼時為轉輪王
0630a14: 恭敬供養其佛為我說修多羅名普照一切
0630a15: 眾生根須彌山微塵數修多羅而為眷屬我
0630b01: 皆受持次有佛出名火燄山妙莊嚴我於彼
0630b02: 時為長者女其佛為我說修多羅名普照三
0630b03: 世藏閻浮提微塵數修多羅而為眷屬我皆
0630b04: 聽聞如法受持次有佛出名一切法海高勝
0630b05: 王我為阿修羅王恭敬供養其佛為我說修
0630b06: 多羅名分別一切法界五百修多羅而為眷
0630b07: 屬我皆聽聞如法受持次有佛出名海嶽法
0630b08: 光明我為龍王女雨如意摩尼寶雲而為供
0630b09: 養其佛為我說修多羅名增長歡喜海百萬
0630b10: 億修多羅而為眷屬我皆聽聞如法受持次
0630b11: 有佛出名寶燄山燈我為海神雨寶蓮華雲
0630b12: 恭敬供養其佛為我說修多羅名法界方便
0630b13: 海光明佛剎微塵數修多羅而為眷屬我皆
0630b14: 聽聞如法受持次有佛出名功德海光明輪
0630b15: 我於彼時為五通仙現大神通六萬諸仙前
0631a01: 後圍繞雨香華雲而為供養其佛為我說修
0631a02: 多羅名無著法燈六萬修多羅而為眷屬我
0631a03: 皆聽聞如法受持次有佛出名毗盧遮那功
0631a04: 德藏我於彼時為主地神名出生平等義與
0631a05: 無量地神俱雨一切寶一切摩尼藏一切
0631a06: 寶瓔珞雲而為供養其佛為我說修多羅名
0631a07: 出生一切如來智藏無量修多羅而為眷屬
0631a08: 我皆聽聞受持不忘。
0631a09: 次其最初佛下別顯其中經名說者當演。
0631a10: 善男子如是次第其最後佛名充滿虛空法
0631a11: 界妙德燈我為妓女名曰美顏見佛入城歌
0631a12: 舞供養承佛神力踊在空中以千偈頌讚歎
0631a13: 於佛佛為於我放眉間光名莊嚴法界大光
0631a14: 明觸我身我蒙光已即得解脫門名法界
0631a15: 方便不退藏。
0631b01: 後善男子如是下顯其最後。
0631b02: 善男子此世界中有如是等佛剎微塵數劫
0631b03: 一切如來於中出現我皆承事恭敬供養彼
0631b04: 諸如來所說正法我皆憶念乃至不忘一文
0631b05: 一句於彼一一諸如來所稱揚讚歎一切佛
0631b06: 法為無量眾生廣作利益於彼一一諸如來
0631b07: 所得一切智光明現三世法界海入一切普
0631b08: 賢行善男子我依一切智光明故於念念中
0631b09: 見無量佛既見佛已先所未得先所未見普
0631b10: 賢諸行悉得成滿何以故以得一切智光明
0631b11: 故。
0631b12: 二總顯諸劫中三初總標次彼諸如來下
0631b13: 得法修行後善男子我依下見佛行成。
0631b14: 爾時普救眾生夜神欲重明此解脫義承佛
0631b15: 神力為善財童子而說頌言。
0632a01: 善財聽我說甚深難見法普照於三世一切
0632a02: 差別門如我初發心專求佛功德所入諸解
0632a03: 脫汝今應諦聽。
0632a04: 第二偈頌四十一偈分三初二偈舉法誡
0632a05: 聽次三十八偈頌前正說後一偈舉因勸
0632a06: 修今初即頌前標許。
0632a07: 我念過去世過剎微塵劫次前有一劫名圓
0632a08: 滿清淨是時有世界名為照燈須彌塵數
0632a09: 佛於中出興世初佛名智燄次佛名法幢第
0632a10: 三法須彌第四德師子第五寂靜王第六滅
0632a11: 諸見第七高名稱第八大功德第九名勝日
0632a12: 第十名月於此十佛所最初悟法門從此
0632a13: 後次第復有十佛出初名虛空處第二名普
0632a14: 光三名住諸方四名正念海五名高勝光六
0632a15: 名須彌雲七名法燄佛八名山勝佛九名大
0632b01: 悲華十名法界華此十出現時第二悟法門
0632b02: 從此後次第復有十佛出第一光幢佛第一
0632b03: 智慧佛第三心義佛第四德主佛第五天慧
0632b04: 佛第六慧王佛第七勝智佛第八光王佛第
0632b05: 九勇猛佛第十蓮華佛於此十佛所第二悟
0632b06: 法門從此後次第復有十佛出第一寶燄山
0632b07: 第二功德海第三法光明第四蓮華藏第五
0632b08: 眾生眼第六香光寶七須彌功德八乾闥婆
0632b09: 王第九摩尼藏第十寂靜色從此後次第復
0632b10: 有十佛出初佛廣大智次佛寶光明第三虛
0632b11: 空雲第四殊勝相第五圓滿戒第六那羅延
0632b12: 第七須彌德第八功德輪第九無勝幢第十
0632b13: 大山從此後次第復有十佛出第一婆羅
0632b14: 藏第二世主身第三高顯光第四金剛照第
0632b15: 五地威力第六甚深法第七法慧音第八須
0633a01: 彌幢第九勝光明第十妙寶光從此後次第
0633a02: 復有十佛出第一梵光明第二虛空音第三
0633a03: 法界身第四光明輪第五智慧幢第六虛空
0633a04: 燈第七微妙德第八照光第九勝福光第
0633a05: 十大悲雲從此後次第復有十佛出第一力
0633a06: 光慧第二普現前第三高顯光第四光明身
0633a07: 第五法起佛第六寶相佛第七速疾風第八
0633a08: 勇猛幢第九妙寶第十照三世從此後次
0633a09: 第復有十佛出第一願海光第二金剛身第
0633a10: 三須彌德第四念幢王第五功德慧第六智
0633a11: 慧燈第七光明幢第八廣大智第九法界智
0633a12: 第十法海智從此後次第復有十佛出初名
0633a13: 布施法次名功德輪三名勝妙雲四名忍智
0633a14: 燈五名寂靜音六名寂靜幢七名世間燈八
0633a15: 名深大願九名無勝幢十名智燄海從此後
0633b01: 次第復有十佛出初佛法自在二佛無礙慧
0633b02: 三名意海慧四名眾妙音五名自在施六名
0633b03: 普現前七名隨樂身八名住勝德第九本性
0633b04: 佛第十賢德佛。
0633b05: 就頌正說中通頌得法久近及修行清淨
0633b06: 於中二先三十六偈頌最初一劫廣前長
0633b07: 行有百一十佛表十地等覺各以初佛為
0633b08: 主餘九為伴思之。
0633b09: 須彌塵數劫此中所有佛普作世間燈我悉
0633b10: 曾供養佛剎微塵劫所有佛出現我皆曾供
0633b11: 養入此解脫門。
0633b12: 後二偈頌前總顯諸劫亦表智滿行圓無
0633b13: 非佛故。
0633b14: 我於無量劫修行得此道汝若能修行不久
0633b15: 亦當得。
0634a01: 後一偈舉因勸修。
0634a02: 善男子我惟知此菩薩普現一切世間調伏
0634a03: 眾生解脫如諸菩薩摩訶薩集無邊行生種
0634a04: 種解現種種身具種種根滿種種願入種種
0634a05: 三昧起種種神變能種種觀察法入種種智
0634a06: 慧門得種種法光明而我云何能知能說彼
0634a07: 功德行。
0634a08: 三謙己已推勝。
0634a09: 善男子去此不遠有主夜神名寂靜音海坐
0634a10: 摩尼光幢莊嚴蓮華座百萬阿僧祗主夜神
0634a11: 前後圍繞汝詣彼問菩薩云何學菩薩行修
0634a12: 菩薩道。
0634a13: 第四去此不遠下指示後友亦以證同又
0634a14: 禪依進發故云不遠禪故寂靜入俗演法
0634a15: 化物深廣故云音海然此神即普救之母
0634b01: 表真精進從定生起心動念是妄非進
0634b02: 故餘可知表真精進從定生真精進者離身心故非定無此。
0634b03: 時善財童子頂禮其足繞無數慇懃瞻仰
0634b04: 辭退而去。
0634b05: 大方廣佛華嚴經鈔會本第七十
0634b06: 音釋
0634b07: 姝春珠切美好也。遞大計切更迭也。垣雨元切墻也。陵蔑陵力膺切
0634b08: 侮也蔑莫結切輕也。
