0088a08: 
0088a09: 
0088a10: 
0088a11: 阿毘達磨大毘婆沙論卷第十八
0088a12: 
0088a13: 五百大阿羅漢等造
0088a14: 三藏法師玄奘奉　詔譯
0088a15: 雜蘊第一中智納息第二之十
0088a16: 有餘師說。色法雖有同類因。而在此身非
0088a17: 餘身。相似為因非不相似如此身羯剌藍
0088a18: 位。〔與此…因〕十八字－【宮】與此身羯剌＝賴【宋】【元】剌賴藍位為同類因。與餘＝同【三】餘＝同【宋】【元】【明】餘同
0088a19: 位作緣非因。乃至此身老位與此身老位
0088a20: 為同類因。與餘位作緣非因。若作是說
0088a21: 於位位中。初色無因後色無果。有作是說
0088a22: 色法雖有同類因。而在此身非餘身相似
0088a23: 為因亦不相似。如此身羯剌藍位與此身羯
0088a24: 剌藍位。乃至老位為同類因。此身頞部曇位
0088a25: 與此身頞部曇位。乃至老位為同類因。與
0088a26: 羯剌藍位作緣非因。乃至此身老位與此
0088a27: 身老位為同類因。與前諸位作緣非因。
0088a28: 若作是說羯剌藍位初色無因。老位後色無
0088a29: 果。或有說者色法雖有同類因。在此身
0088b01: 亦在餘身。而相似為因非不相似。如此身
0088b02: 羯剌藍位與此身及餘身。羯剌藍位為同類
0088b03: 因。與餘位作緣非因。乃至此身老位。與
0088b04: 此身及餘身老位為同類因。與餘位作緣
0088b05: 非因。復有說者色法雖有同類因在此
0088b06: 身。亦在餘身相似為因亦不相似。而與前
0088b07: 位非同類因。如此身羯剌藍位。與此身羯
0088b08: 剌藍位。乃至老位為同類因。亦與餘身羯剌
0088b09: 藍位乃至老位為同類因。此身頞部曇位。
0088b10: 與此身頞部曇位乃至老位為同類因。亦
0088b11: 與餘身頞部曇位乃至老位為同類因。與
0088b12: 羯剌藍位作緣非因。乃至此身老位與此身
0088b13: 老位為同類因。亦與餘身老位為同類因。
0088b14: 與前諸位作緣非因。或復有說。色法雖有
0088b15: 同類因。在此身亦在餘身相似為因亦不
0088b16: 相似。而與此身前位非因。如此身羯剌藍
0088b17: 位。與此身羯剌藍位乃至老位為同類因。
0088b18: 亦與餘身羯剌藍位乃至老位為同類因。此
0088b19: 身頞部曇位。與此身頞部曇位乃至老位為
0088b20: 同類因。亦與餘身羯剌藍位乃至老位為同
0088b21: 類因。與此身羯剌藍位作緣非因。乃至
0088b22: 此身老位與此身老位為同類因。亦與餘
0088b23: 身羯剌藍位乃至老位為同類因。與此身前
0088b24: 諸位作緣非因評曰應作是說。餘身十位
0088b25: 一一皆與餘身十位。及此身十位為同類因。
0088b26: 此身十位一一。皆與此身十位及餘身十位
0088b27: 為同類因。後位已生法與前位不生法亦
0088b28: 為同類因故。如是外分諸色相望。為同類
0088b29: 因如理應說。
0088c01: 復次善五蘊展轉為同類因。染污五蘊展轉
0088c02: 為同類因。無覆無記五蘊。亦展轉為同類因。
0088c03: 性類等故。有說無覆無記四蘊。與無覆無記
0088c04: 色蘊為同類因。無覆無記色蘊。不能與無
0088c05: 覆無記四蘊為同類因勢力劣故。有說無
0088c06: 覆無記色蘊。與無覆無記四蘊為同類因。
0088c07: 無覆無記四蘊。不與無覆無記色蘊為同
0088c08: 類因。勝法不為劣法因故。有說。無覆無記
0088c09: 四蘊。不與無覆無記色蘊為同類因。無覆
0088c10: 無記色蘊。亦不與無覆無記四蘊為同類
0088c11: 因。勢用羸劣類各別故。無覆無記四蘊展轉
0088c12: 為同類因。無覆無記復有四種。一異熟生。
0088c13: 二威儀路。三工巧處。四通果品。如次能
0088c14: 與四三二一為同類因。有餘師說。此四展
0088c15: 轉為同類因。同一繫縛同一性故。評曰彼
0088c16: 不應作是說。勿加行善互＝五【宋】【元】互五為因故前說
0088c17: 為善。染污法有九品。謂下下下中下上。中
0088c18: 下中中中上。上下上中上上。九品展轉為同
0088c19: 類因。問若爾云何有九品。答由對治有九
0088c20: 品故。染污法亦有九品。謂修下下道對治
0088c21: 上上煩惱。乃至修上上道對治下下煩惱。復
0088c22: 次。以現行故亦有九品。謂諸煩惱現在前
0088c23: 時。或是下下品。乃至或是上上品。諸不善
0088c24: 者亦由異熟。有九品故建立九品。善法有
0088c25: 二種。一生得善。二加行善。生得善與生得
0088c26: 善為同類因。亦與加行善為同類因。加行
0088c27: 善與加行善為同類因。非生得善以彼劣
0088c28: 故。有說。此二善法展轉為同類因。同一繫
0088c29: 縛同一性故。評曰彼不應作是說。勿修
0089a01: 加行退趣劣法。是故前說於理為善。有說。
0089a02: 善法有三種。一加行善。二離染善。三生得
0089a03: 善。此中生得與三種為同類因。離染善與
0089a04: 二種為同類因。非生得彼劣故加行善與
0089a05: 加行善為同類因。非餘二俱劣故。生得善
0089a06: 法復有九品。謂下下乃至上上。九品展轉為
0089a07: 同類因。問若爾云何有九品。答由現行有
0089a08: 九品故。復次由異熟有九品故。離染善及
0089a09: 加行善亦俱有九品。謂下下乃至上上。此中
0089a10: 下下與九品為同類因。下中與八品為同
0089a11: 類因。乃至上上唯＝惟【三】【宮】＊唯＝惟【宋】【元】【明】【宮】＊唯惟與上上為同類因。此二
0089a12: 唯惟與等勝為因非劣法故。加行善法復有
0089a13: 三種。一聞所成。二思所成。三修所成。聞所成
0089a14: 善與三種為同類因。思所成善唯惟與思所
0089a15: 成善為同類因。非聞所成彼劣故。非修所
0089a16: 成異界故。修所成善唯惟與修所成善。為同
0089a17: 類因。非聞所成彼劣故。非思所成彼亦劣
0089a18: 故。及異界故。修所成善復有四種。謂煖頂忍
0089a19: 世第一法。如次能與四三二二一。為同類因義
0089a20: 如前說。欲界通果心有四種。謂初靜慮果乃
0089a21: 至第四靜慮果。如是四種如次能與四三
0089a22: 二一為同類因。有說。此四非互為因如靜
0089a23: 慮故。有說。此四展轉為因。同一繫縛同一
0089a24: 性故。評曰。初說為善。同一地故加行生
0089a25: 故。
0089a26: 初靜慮等諸通果心應知亦爾。問初靜慮有
0089a27: 諸識身。有變化心互為因不。答諸識身與
0089a28: 變化心為同類因。變化心不與識身為同
0089a29: 類因。以彼劣故依前諸義應作問答。頗
0089b01: 有前生法非後生法同類因不。答有。謂
0089b02: 不同界。頗有同界前生法非後生法同類因
0089b03: 不。答有。謂不同地。頗有同地前生法非後生
0089b04: 法同類因不。答有。謂有漏於無漏無漏於
0089b05: 有漏。頗有有漏前生法非有漏後生法同類
0089b06: 因不。答有。謂不同部。或不同性。或勝於劣。
0089b07: 前生無漏於後生無漏。非同類因者謂勝
0089b08: 於劣。
0089b09: 問諸同類因若與果者亦取果耶。答若與果
0089b10: 者。定亦取果。若不取果。云何與果。或有
0089b11: 取果而不與果。謂阿羅漢最後諸蘊。此則總
0089b12: 說若別說者。依善不善有覆無記無覆無記。
0089b13: 有多四句。問善同類因若時取果亦與果
0089b14: 耶。答應作四句。有時取果非與果。謂斷善
0089b15: 根時最後所捨得。有時與果非取果。謂續
0089b16: 善根時即住過去所捨善得。有時取果亦與
0089b17: 果。謂不斷善根於所餘位。有時不取果
0089b18: 亦不與果。謂除前相＋（根）【宋】【元】相相根。問不善同類因。若
0089b19: 時取果亦與果耶。答應作四句。有時取果
0089b20: 非與果。謂離欲染時最後所捨得。有時與
0089b21: 果非取果。謂退離欲染時即住過去所捨不
0089b22: 善得。有時取果亦與果。謂未離欲染於所餘
0089b23: 位。有時不取果亦不與果。謂除前相。問有
0089b24: 覆無記同類因。若時取果亦與果耶。答應
0089b25: 作四句。有時取果非與果。謂離非想非非
0089b26: 想處染時最後所捨得。有時與果非取果。謂
0089b27: 退離非想非非想處染時。即住過去所捨
0089b28: 有覆無記得。有時取果亦與果。謂未離非
0089b29: 想非非想處染於所餘位。有時不取果亦
0089c01: 不與果。謂除前相。問無覆無記同類因。若
0089c02: 時取果亦與果耶。答若時與果必亦取果。
0089c03: 有時取果非與果。謂阿羅漢最後諸蘊。已依
0089c04: 成就分別取果與果差別。今依現行分別取
0089c05: 果與果差別。復次已依不相應法。分別取果
0089c06: 與果差別。今依相應法分別取果與果差
0089c07: 別。問善同類因。若時取果亦與果耶。答應
0089c08: 作四句。有時取果非與果。謂善心無間不
0089c09: 善無記心現在前。有時與果非取果。謂不
0089c10: 善無記心無間善心現在前。即住過去所間＝聞【宋】＊間聞
0089c11: 善心。有時取果亦與果。謂善心相續無間
0089c12: 斷位有時不取果亦不與果。謂除前相。問
0089c13: 不善同類因。若時取果亦與果耶。答應作
0089c14: 四句。有時取果非與果。謂不善心無間善無
0089c15: 記心現在前。有時與果非取果。謂善無記
0089c16: 心無間不善心現在前。即住過去所間聞不
0089c17: 善心。有時取果亦與果。謂不善心相續無
0089c18: 間斷位。有時不取果亦不與果。謂除前
0089c19: 相。問有覆無記同類因。若時取果亦與果
0089c20: 耶。答應作四句。有時取果非與果。謂有
0089c21: 覆無記心無間。善不善無覆無記心現在前。
0089c22: 有時與果非取果。謂善不善無覆無記心無
0089c23: 間。有覆無記心現在前。即住過去所間聞有
0089c24: 覆無記心。有時取果亦與果。謂有覆無記心
0089c25: 相續無間斷位。有時不取果亦不與果。謂
0089c26: 除前相。問無覆無記同類因。若時取果亦
0089c27: 與果耶。答應作四句。有時取果非與果。
0089c28: 謂無覆無記心無間。善染污心現在前。有時
0089c29: 與果非取果。謂善染污心無間。無覆無記
0090a01: 心現在前。即住過去所＝無【三】所＝無【宋】【元】【明】所無間無覆無記心。有
0090a02: 時取果亦與果。謂無覆無記心相續無間斷
0090a03: 位。有時不取果亦不與果。謂除前相。已依
0090a04: 相續分別取果與果差別。今依剎那分別取
0090a05: 果與果差別。謂一剎那心後。有二十剎那心
0090a06: 無間而起。於中得作四句。且善同類因第
0090a07: 一句者。謂上首剎那善心現在前時。除初
0090a08: 剎那善心望後十九剎那善心。第二句者。
0090a09: 謂後十九剎那善心現在前時。即住過去上
0090a10: 首善心。第三句者。即上首善心現在前時。
0090a11: 望初剎那善心。第四句者。謂除前相。如善
0090a12: 同類因四句。不善有覆無記無覆無記同類
0090a13: 因。隨其所應四句亦爾。
0090a14: 頗有一剎那頃。或得同類因不得彼因。或
0090a15: 得彼因不得同類因。或得同類因亦復＝得【三】【宮】復＝得【宋】【元】【明】【宮】復得彼
0090a16: 因。或不得同類因亦不得彼因耶。答有謂
0090a17: 從上沙門果退住預流果時。有此四句。得
0090a18: 同類因不得彼因者。謂爾時得過去初剎
0090a19: 那道類智。而不得彼因以不得見道
0090a20: 故。得彼因不得同類因者。謂爾時得過
0090a21: 去預流果。而不得過去預流勝果道。以
0090a22: 預流勝果道用預流果為因。與上沙門
0090a23: 果作同類因故。得同類因亦得彼因者。
0090a24: 謂爾時得過去。除初剎那諸餘剎那相續
0090a25: 預流果。不得同類因亦不得彼因者。謂
0090a26: 除前相。〔問〕－【三】【宮】〔問〕－【宋】【元】【明】【宮】問頗有一剎那頃。或知同類因
0090a27: 不知彼所緣。或知彼所緣不知同類因。
0090a28: 或知同類因亦知彼所緣。或不知同類
0090a29: 因亦不知彼所緣耶。答有。謂住見道道法
0090b01: 智時。有此四句。知同類因不知彼所緣
0090b02: 者。謂爾時知過去緣苦集滅三法智品。知
0090b03: 彼所緣不知同類因者。謂知未來四法智
0090b04: 品。知同類因亦知彼所緣者。謂知過去道
0090b05: 法忍品。不知同類因亦不知彼所緣者。
0090b06: 謂除前相。
0090b07: 問同類因力有增減不。答有謂若久習因力
0090b08: 便增。若不久習或遭損害因力便減。且不
0090b09: 善中因力增者。如具壽迷祇迦。曾一林中修
0090b10: 習靜慮坐一樹下。欲尋現起心生厭患＝離【元】【明】＊，【宮】患離。便
0090b11: 捨此處坐餘樹下。恚尋復起心生厭患離。復
0090b12: 捨此處坐餘樹下。害尋復起。由彼具壽曾
0090b13: 於此地作大國王。若於是處五樂自娛受
0090b14: 諸欲樂。今坐其處便起欲尋。若於是處斬
0090b15: 截眾生頭耳手足。今至其處便起恚尋。若
0090b16: 於是處役使眾生。作諸事業繫縛鞭打。今
0090b17: 至其處便起害尋。尊者阿難入城乞食。摩
0090b18: 登伽女見。已生貪。隨逐瞻觀不能捨離。此
0090b19: 女過去五百生中作阿難婦。故今暫見便起
0090b20: 欲尋隨逐不捨。諸如是等皆由過去因力
0090b21: 增上。或有現在習諸煩惱因力增上。同類異
0090b22: 類展轉相生。如不善法。善無記法應知亦
0090b23: 爾。如尸拔羅久習施故。纔生便告父母等
0090b24: 言。今此家中有何財寶。我欲持施一切貧
0090b25: 窮。諸如是等廣如經說。
0090b26: 問同類因以何為自性。答過去現在一切有
0090b27: 為法已說自性。所以今當說。問何故名同
0090b28: 類因同類是何義。答種類等義是同類義界
0090b29: 地等義是同類義。部類等義是同類義。此同
0090c01: 類因唯惟通過去現在二世。有等流果
0090c02: 云何遍行因乃至廣說。問何故作此論。答
0090c03: 為止他宗顯正理故。謂或有執。一切煩惱
0090c04: 皆是遍行。為止彼執。顯諸煩惱有是遍行
0090c05: 有非遍行或復有執。五部煩惱。皆有是遍
0090c06: 行有非遍行。為止彼執。顯唯惟見苦集所
0090c07: 斷煩惱。有是遍行有非遍行。或復有執。見
0090c08: 苦集所斷一切煩惱皆是遍行見滅道所斷一
0090c09: 切煩惱皆無漏緣。為止彼執。顯見苦集所
0090c10: 斷煩惱。有是遍行有非遍行。見滅道所斷
0090c11: 煩惱。有有漏緣有無漏緣。或復有執。若諸
0090c12: 煩惱通三界者皆是遍行。為止彼執顯諸
0090c13: 煩惱通三界者。有是遍行有非遍行。或復
0090c14: 有執。遍行有二。一者無明。二者有愛。如譬
0090c15: 喻者彼作是說。緣起根本名為遍行。無明
0090c16: 是前際緣起根本。有愛是後際緣起根本故
0090c17: 是遍行。為止彼執顯無明有是遍行有非
0090c18: 遍行。有愛一向非遍行。或復有執。若諸煩惱
0090c19: 通五部者名為遍行。即是無明及貪瞋慢。
0090c20: 為止彼執顯無明有是遍行有非遍行。
0090c21: 貪瞋慢一向非遍行。或復有執。五法是遍行。
0090c22: 謂無明愛見慢及心。如分別論者。故彼頌
0090c23: 言。
0090c24: 有五遍行法能廣生眾苦
0090c25: 謂無明愛見慢心是為五
0090c26: 為止彼執顯無明見有是遍行有非遍行。
0090c27: 餘三一向非遍行。為止此等種種異執顯
0090c28: 示正理故作斯論。
0090c29: 云何遍行因。答前生見苦所斷遍行隨眠。與
0091a01: 後生自界見集滅道。修所斷隨眠及相應法
0091a02: 為遍行因。過去見苦所斷遍行隨眠與未來
0091a03: 現在自界見集滅道。修所斷隨眠及相應法
0091a04: 為遍行因。現在見苦所斷遍行隨眠與未來
0091a05: 自界見集滅道。修所斷隨眠及相應法為遍
0091a06: 行因。如見苦所斷見集所斷亦爾。是謂
0091a07: 遍行因。問此中何故。不說過去與過去
0091a08: 為遍行因耶。答前生與後生言已說彼故。
0091a09: 問何緣不說過去自名。答欲顯後法非前
0091a10: 因故。若說過去與過去為遍行因。或有生
0091a11: 疑過去後法亦為前法因。若說前生與後
0091a12: 生為遍行因。此疑便息。有說。此文欲顯過
0091a13: 去有前後義。若說過去與過去為遍行因。
0091a14: 復＝或【三】【宮】復＝或【宋】【元】【明】【宮】復或有生疑過去諸法。同時展轉為遍行因。
0091a15: 若說前生與後生為遍行因。此疑便息。問
0091a16: 自部於自部有遍行因不。設爾何失若有
0091a17: 者此中何故不說。若無者何故。於他部有
0091a18: 自部無耶。答應說亦有。問若爾此中何故不
0091a19: 說。答亦應說而不說者有別意趣。為欲
0091a20: 成立不成義故。謂於自部有遍行因。不
0091a21: 說自成故不須說。若於他部有遍行因。
0091a22: 其義不成是故須說。有說。為顯無雜遍行
0091a23: 因故。謂於自部有二種因。謂遍行因及同
0091a24: 類因。其義雜亂是故不說。若於他部唯惟有
0091a25: 一因。謂遍行因義無雜亂是故偏說。復次為
0091a26: 顯無雜增長門故。謂於自部二門增長。謂
0091a27: 同類因門及遍行因門。其義雜亂是故不說。
0091a28: 若於他部唯一門增長。謂遍行因門義無
0091a29: 雜亂是故偏說。問何故前生等唯惟說隨眠。
0091b01: 後生等兼說相應法耶。答前生等亦應說
0091b02: 相應法而不說者。當知。此是有餘之說。復
0091b03: 次為遮相似相續沙門意故。彼作是說遍
0091b04: 行隨眠。唯惟與隨眠為遍行因。彼相應法
0091b05: 唯惟與隨眠相應法為遍行因。為遮彼意
0091b06: 顯遍行隨眠。與隨眠及相應法為遍行因。
0091b07: 彼相應法與隨眠相應法及隨眠為遍行因。
0091b08: 故作是說。問遍行隨眠。於諸隨眠俱有法
0091b09: 等亦是遍行因不。設爾何失。若亦是者此
0091b10: 中何故不說。若非者何故於相應法是而
0091b11: 於俱有法等非耶。答應說亦是。以與一切
0091b12: 染污法皆為遍行因故。問若爾此中何故
0091b13: 不說。答彼相應法與彼隨眠同一所緣同一
0091b14: 行相。極相近是故說之生等不爾是故不
0091b15: 說。自界者。謂欲界唯惟與欲界為遍行因。
0091b16: 色無色界應知亦爾。如說自界自地亦爾繫
0091b17: 縛別故。謂初靜慮唯惟與初靜慮為遍行因。
0091b18: 乃至非想非非想處應知亦爾於自地中處
0091b19: 別部別。亦得展轉為遍行因繫縛同故。復
0091b20: 說過去等。欲顯過去未來體是實有。現在
0091b21: 是有為故。如說見苦所斷見集所斷。亦爾體
0091b22: 類同故。
0091b23: 問遍行隨眠以何為自性。答欲界有十一。
0091b24: 謂見苦所斷五見疑無明。見集所斷邪見見
0091b25: 取疑無明。色無色界各有十一應知亦爾。
0091b26: 此中無明者。謂五見疑相應及不共無明。
0091b27: 品類足說。九十八隨眠中。三十三是遍行。六
0091b28: 十五非遍行。問見苦集所斷無明。有是遍
0091b29: 行有非遍行。何故彼說三十三是遍行六十
0091c01: 五非遍行耶。答西方尊者所誦本言。九十八
0091c02: 隨眠中二十七是遍行。六十五非遍行。六應
0091c03: 分別。謂見苦集所斷無明。有是遍行有
0091c04: 非遍行。云何是遍行。謂見苦集所斷。非遍行
0091c05: 隨眠不相應。無明云何非遍行。謂見苦集
0091c06: 所斷。非遍行隨眠相應無明。如是所說於
0091c07: 義為善。若作是說云何是遍行。謂見苦
0091c08: 集所斷遍行。隨眠相應無明。則便不攝不
0091c09: 共無明。是故彼說於義為善。問若爾何故。
0091c10: 迦濕彌羅國諸師不作此誦。答亦應作此
0091c11: 誦。而不爾者有別意趣。以彼多分是遍行
0091c12: 故。謂見苦所斷。有十無明。七是遍行即五見
0091c13: 疑相應及不共無明。三＝七【宋】三七非遍行即貪瞋慢相
0091c14: 應無明。見集所斷有七無明。四是遍行即
0091c15: 二見疑相應及不共無明。三非遍行即貪瞋
0091c16: 慢相應無明。又此國誦三十三是遍行。六十
0091c17: 五非遍行者。無明皆說不共無明。唯遍非
0091c18: 遍自力起故。相應無明有八十三。謂二十
0091c19: 七遍行及五十六非遍行。隨眠相應彼隨他
0091c20: 力。現在前故說所相應。即亦說彼性不定
0091c21: 故不別說之。已說自性。所以今當說。問何
0091c22: 故名遍行隨眠遍行是何義。答一切緣義是
0091c23: 遍行義。緣力持義是遍行義。緣力持者能
0091c24: 廣緣故。復次本來一切。一切一切起故名為
0091c25: 遍行。初一切者。謂無始來具起九品。中一切
0091c26: 者。謂無始來一切有情無不皆起。後一切
0091c27: 者。謂無始來普緣一切有漏事起故。施設
0091c28: 論作如是說。無有異生從長世來。於
0091c29: 有漏法不執為我。或執我所。或執斷常。
0092a01: 或撥為無。或執為淨解脫出離。或執為尊
0092a02: 最勝第一。或起疑惑猶預。或起愚闇無知。
0092a03: 是故本來一切一切一切起故。名為遍行。復
0092a04: 次若法一剎那頃現在前時。能緣五部為五
0092a05: 部因。令五部法於所緣愚。名為遍行。問遍
0092a06: 行隨眠。云何令彼無漏緣法於所緣愚。答
0092a07: 若執我等法爾便謗。我滅對治先於中愚。
0092a08: 然後於彼撥為無故。復次若法一剎那頃。現
0092a09: 在前時。能緣五部為五部因。於五部法皆
0092a10: 悉隨增名為遍行。
0092a11: 問遍行隨眠相應俱有法。亦是遍行因不。設
0092a12: 爾何失。若亦是者何故但說三十三是遍行。
0092a13: 若非者何故相應俱有法。有是遍行因有非
0092a14: 遍行因耶。有作是說彼非遍行因。問若爾
0092a15: 何故相應俱有法。有是遍行因有非遍行
0092a16: 因。答如相應俱有法。有是隨眠有非隨眠。
0092a17: 如是相應俱有法。有是遍行因有非遍行
0092a18: 因。復有何過。評曰應作是說。彼亦是遍行
0092a19: 因因義通故。相應俱有同一果故。問若爾何
0092a20: 故但說三十三是遍行耶。答彼說＝論【三】【宮】說＝論【宋】【元】【明】【宮】說論但欲分
0092a21: 別。九十八隨眠中。幾是遍行幾非遍行。不
0092a22: 為總說遍行因義故不相違。復次遍行隨
0092a23: 眠具三事故名為遍行。一於五部法遍隨
0092a24: 增故。二於五部法遍能緣故。三於五部法
0092a25: 遍為因故是以偏＝【宮】偏說。彼相應法但有二事
0092a26: 除遍隨增。彼俱有法但有一事。謂遍為因
0092a27: 故彼不說。問遍行隨眠等得亦是遍行因
0092a28: 不。尊者僧伽筏蘇說曰。若遍行得非遍行者。
0092a29: 非遍行得應是遍行。故遍行得亦是遍行因。
0092b01: 彼難非理。如色得既非色非色得。豈是色。
0092b02: 故遍行得非遍行因於理為善。問何故遍
0092b03: 行生等諸相。是遍行因彼得非耶。答生等諸
0092b04: 相與遍行法同一果。常相隨不相離無前
0092b05: 後極親近故。亦是遍行因得。與遍行不同
0092b06: 一果。不常相隨非不相離。或前或後非極
0092b07: 親近。如皮於樹是故彼得非遍行因。
0092b08: 問何故唯惟於見苦集所斷法。立有遍行隨
0092b09: 眠。非於見滅道所斷法耶。舊阿毘達磨師說
0092b10: 曰。此是彼族類故謂見苦集所斷諸法。是遍
0092b11: 行隨眠族姓根本生地舍宅。非見滅道所斷
0092b12: 諸法。有說。此中隨眠極堅牢故。謂見苦
0092b13: 集所斷隨眠。皆同一意同一所作。故極堅
0092b14: 牢。以堅牢故於中可立遍行隨眠。見滅道
0092b15: 所斷法不同一意。事業各異故極羸劣。極羸
0092b16: 劣故。於中不立遍行隨眠。如城邑人若同
0092b17: 一意同一事業。則城邑主及餘怨敵不能降
0092b18: 伏。若彼諸人不同一意事業各異。則被降
0092b19: 伏此亦如是。有說。此中我見所任＝住【三】任＝住【宋】【元】【明】任住持故。
0092b20: 謂於是處若有我見。則有漏法相續熾盛可
0092b21: 立遍行。見集所斷雖無我見而有長養。我
0092b22: 見諸法非見滅道所斷法中有如是事。有說。
0092b23: 遍緣有漏因果事故。謂見苦集所斷隨眠。
0092b24: 俱能遍緣有漏因果故立遍行。餘則不爾。
0092b25: 有說。此於所緣定增長故。謂見苦集所斷隨
0092b26: 眠皆緣有漏。隨緣有漏隨漸增長。如人觀
0092b27: 月增益眼根若見滅道所斷隨眠。或緣有
0092b28: 漏或緣無漏。緣無漏者隨有所緣隨漸損
0092b29: 減。如人觀日損減眼根以不定故。於此
0092c01: 不立遍行隨眠。有說。此有二種隨眠事故。
0092c02: 謂見苦集所斷隨眠。俱由二門作隨眠事。
0092c03: 一由所緣。二由相應。見滅見道所斷隨眠。
0092c04: 或由二門作隨眠事。或唯惟相應不決定故。
0092c05: 不可建立遍行隨眠。有說。此中決定安二
0092c06: 足故義如前說。有說。四部皆有二種道
0092c07: 故。謂見苦集所斷部中。有是遍行有非遍
0092c08: 行。
0092c09: 於見滅道所斷部中。有有漏緣有無漏緣
0092c10: 故不應責有說。一切隨眠墮此二故。謂諸
0092c11: 隨眠一切皆墮苦集諦攝故。唯惟此有遍行隨
0092c12: 眠。有說若見苦集有漏果因。則見滅道所斷
0092c13: 諸法根本羸劣。故彼不立遍行隨眠。有說。
0092c14: 不應責故。謂遍行隨眠者定能遍緣。非見
0092c15: 滅道所斷法中有遍緣者。
0092c16: 問何故見苦集所斷。貪瞋慢非遍行耶。答以
0092c17: 彼皆無遍行相故。謂遍行者能緣一切彼
0092c18: 三不爾。有說此三自相煩惱攝故。謂要共相
0092c19: 煩惱攝者可立遍行。云何此三皆是自相煩
0092c20: 惱所攝。謂起貪者或於彼身不於此身。
0092c21: 或於此身不於彼身。於諸身分亦各別起
0092c22: 瞋慢亦爾。故是自相有身見等。一剎那中總
0092c23: 於一界一趣生等。或執為我或執我所。或
0092c24: 復乃至愚闇無知故是共相。有說。難熾盛
0092c25: 故。謂貪瞋慢難可熾盛。要〔依〕－【宋】依妻財怨讎＝酬【宮】讎酬
0092c26: 卑敵方熾盛故。遍行隨眠易可熾盛。任運
0092c27: 相續如河流故。有說。見疑無明能緣四諦。
0092c28: 於中可立遍行隨眠。貪瞋慢三無如是事。
0092c29: 是故不立遍行隨眠。問何故見滅道所斷
0093a01: 貪瞋慢。見取戒禁取非無漏緣耶。答不應
0093a02: 訶責故。無怨害相故性柔和故。最勝故。清
0093a03: 淨故。是以貪等非無漏緣。
0093a04: 欲界有十一遍行隨眠。九通他界緣二唯惟
0093a05: 自界緣。謂有身見及邊執見。問何故此二見
0093a06: 不緣他界耶。答唯惟有爾所緣境力故。復
0093a07: 次此二見唯惟於法轉故。謂此二見唯惟於
0093a08: 顯。現見諸蘊執我我所。及計斷常。若生
0093a09: 欲界於色無色界。微細諸蘊不能現見。故
0093a10: 不執為我我所等。問若爾生色界者現見
0093a11: 欲界顯諸蘊。何不執為我我所等。答已離
0093a12: 染故。謂生色界者。於欲界蘊已得離染
0093a13: 故。雖現見而不執為我我所等。復次上地
0093a14: 煩惱不緣下故。問因論生論何故上地煩惱
0093a15: 不緣下耶。答已離彼染故。謂要已離下地
0093a16: 染者。方起上地煩惱現前。於下地法既已
0093a17: 離染。上地煩惱寧復緣彼。問如何得知要
0093a18: 離下染。上地煩惱方得現前。答如施設論
0093a19: 說。有六種非律儀。謂三界繫各有二種。一
0093a20: 相應二不相應。欲界相應非律儀現在前時。
0093a21: 六非律儀成就四非律儀亦現在前。謂欲界
0093a22: 二色無色界各不相應。色界相應非律儀現
0093a23: 在前時。四非律儀成就。三非律儀亦現在前。
0093a24: 謂色界二無色界不相應。無色界相應非律
0093a25: 儀現在前時。二非律儀成就。亦現在前。謂
0093a26: 無色界二。此中染法名非律儀。由此故知
0093a27: 要離下染上地煩惱方現在前。問何故欲界
0093a28: 煩惱能緣色無色界。彼二界煩惱不能緣
0093a29: 欲界耶。答欲界是不定界。非修地。非離染
0093b01: 地。不能攝伏自界隨眠。故得越緣色無色
0093b02: 界。色無色界是定界是修地是離染地。能善
0093b03: 攝伏自界隨眠。故彼不能越緣下地。如人
0093b04: 不能攝伏妻妾。便得與他作非法事。若善
0093b05: 攝伏乃至不能。以眼顧眄況為非法。此亦
0093b06: 如是。復次生欲界者於上二界諸蘊。猶預
0093b07: 為是苦耶為非苦耶。為是集耶為非集
0093b08: 耶。是第一耶非第一耶＝即【宋】耶即。是清淨耶非清淨
0093b09: 耶。由不了故欲界煩惱得緣上界。若生上
0093b10: 地於下諸蘊已現見故無有猶預。故上煩
0093b11: 惱不緣下地。復次若色無色界煩惱緣欲
0093b12: 界者則應隨增。若隨增者界應雜亂。故彼
0093b13: 煩惱不緣欲界。問如欲界煩惱雖緣上界
0093b14: 而不隨增。上界煩惱何故不爾。答上界蘊勝
0093b15: 欲界煩惱雖緣彼起而不隨增。欲界蘊劣
0093b16: 上界煩惱。若緣此起即便隨增。如下劣人
0093b17: 於尊勝者。雖能現見而不能損〔害〕－【三】【宮】〔害〕－【宋】【元】【明】【宮】害。若尊
0093b18: 勝者見下劣人便能損害。此亦如是。色界
0093b19: 亦有十一遍行隨眠。九通他界緣。二唯惟自
0093b20: 界緣。無色界亦有十一遍行隨眠。皆是自
0093b21: 界緣無他界緣者＝有【宋】者有。無上界故不緣下故。
0093b22: 有說亦有他界緣者。然＝伏【三】然＝伏【宋】【元】【明】然伏能緣定非現起
0093b23: 定。評曰。彼不應作是說。既無上界可緣
0093b24: 如何有能緣定。是故說無於理為善。初
0093b25: 靜慮乃至無所有處皆有十一遍行隨眠。九
0093b26: 通他地緣。二唯惟自地緣。非想非非想處亦
0093b27: 有十一遍行隨眠。皆唯惟自地緣。無上地
0093b28: 故不緣上＝下【三】【宮】上＝下【宋】【元】【明】【宮】上下故。有說亦有他地緣者。然能
0093b29: 緣定非現起定。評曰。彼不應作是說既
0093c01: 無上地可緣。如何有能緣定。是故說無於
0093c02: 理為善。
0093c03: 說一切有部發智大毘婆沙論卷第十八
