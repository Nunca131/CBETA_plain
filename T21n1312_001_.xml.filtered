0463a01: 
0463a02: No. 1312
0463a03: 【原】麗本，此經三本俱缺難計濕囉天說支輪經
0463a04: 
0463a05: 西天譯經三藏朝散大夫試光祿卿
0463a06: 明教大師臣法賢奉　詔譯
0463a07: 爾時難計濕囉天。普觀世間一切男女。
0463a08: 因於生時值諸宮宿所感善惡。至壽命盡於
0463a09: 其中間。或貴或賤或富或貧。有孝有忠好文
0463a10: 好武。至於端嚴醜陋愚鈍聰慧。疾病夭枉鱞
0463a11: 寡孤惸。猛惡剛強溫柔恭順。言正行直識愧
0463a12: 知慚。曉達天文明察世事。或重佛法樂修善
0463a13: 事。或慕妖魔信邪造惡。又或好遊山水遂性
0463a14: 全真。又或樂作商估貿易寶貨。或好布施或
0463a15: 即慳貪。並乃表於相狀顯著身胑。為幢為螺
0463a16: 作文作黶。一切美惡並稟一身。亦乃宿有因
0463a17: 緣今值星曜。恐其未曉略為宣揚。
0463a18: 復次天羊宮當火曜。直在婁宿胃宿全分昴
0463a19: 宿一分。其日生者。相貌端嚴身胑細妙。孝於
0463a20: 父母敬事尊長。多眷屬饒僕從具。勇猛有精
0463a21: 神有大福德。不奈飢寒。樂於法知慚愧。好布
0463a22: 施心堅固。言行真實見解明了。合得君王愛
0463a23: 重眾人欽仰。眼貪色。多好遊歷一生多饒。
0463a24: 齒疾及有病。壽或中夭於生後第四年合有
0463a25: 火難。至年十八亦合中夭。至年二十五合有
0463a26: 虎狼之難。亦主海中死當夭難時。若遇吉曜
0463a27: 臨照即延壽命至一百歲於八月內值火曜及
0463a28: 昴星。直日夜半時命終。復次金牛宮當金曜。
0463a29: 直在昴宿三分畢宿參宿各二分。其日男女
0463b01: 生者。相貌端嚴身分長細。面有星黶合主大
0463b02: 富常受快樂。多饒眷屬亦多奴僕。氣性剛強
0463b03: 不宜妻妾。少小辛苦。晚年之後復得父母資
0463b04: 財即受快樂。有精神善工巧見識明了。所作
0463b05: 堅固好樂布施。貪愛食味饒患喉病。至二十
0463b06: 五歲命合中夭。若於是時復得吉曜臨照。變
0463b07: 惡為善得延壽命至於百歲。後患風狂病。於
0463b08: 九月中當水曜及畢宿。直日終於聖跡之地。
0463b09: 復次陰陽宮當水曜。直在參宿二分嘴宿井
0463b10: 宿各三分。其日男女生者。稟性柔善身相端
0463b11: 正。所言真實談對辯捷。於其交友分義長遠。
0463b12: 偏好香華貪愛食味。稟性滑稽厚於女色。目
0463b13: 美麗神魂如失。於諸幻術見者愛樂。於成
0463b14: 就法修習必得。若學禁龍及水法。於此二
0463b15: 法最得精妙。少小辛苦至中年後方有名譽
0463b16: 見者愛重。初生之後至第五年有中夭難。於
0463b17: 夭難時。若遇吉曜臨照變惡為善。得延壽命
0463b18: 至八十歲。於十月內遇水曜及參宿。直日於
0463b19: 日中時因疾命終。
0463b20: 復次於巨蟹宮當太陰。直在井宿鬼宿柳宿
0463b21: 全分。其日男女生者。身分長細稟性柔善。
0463b22: 有智慧能忍事。孝順父母最得父母憐愛。於
0463b23: 手中足下合有蓮華紋螺紋輪紋及吉祥果紋
0463b24: 相。多有妻妾眷屬又多奴僕。少年微賤晚歲
0463b25: 豐富。樂法勇猛好於布施。供養賢聖及諸師
0463b26: 長。性好遠遊。初生後至二十歲合於樹上落
0463b27: 下。因此傷夭。當此之時若遇吉曜臨照。變惡
0463b28: 為善得延壽命至八十歲。於十一月當參宿
0463b29: 及金曜。直日夜半時命終。
0463c01: 復次於師子宮當太陽。直在星宿張宿翼宿
0463c02: 各一分。此日男女生者。為性急躁舉措多瞋。
0463c03: 生二三子每所憐愛過於己命。雖豐財寶心
0463c04: 常知足。好樂供養一切賢聖。為人不拘散誕
0463c05: 自足。偏好食肉亦好食魚。或往他國亦不受
0463c06: 飢寒。恒怖疾病不懼大水。年至十五有中夭
0463c07: 難若遇吉曜臨照。變惡為善得延壽命至於
0463c08: 百歲。於十二月內當土曜及星宿。直日於殑
0463c09: 伽河北岸而趣命終。
0463c10: 復次雙女宮當水曜。直在翼宿三分軫宿角
0463c11: 宿各二分。其日男女生者。猴面廣目肋下有
0463c12: 黶。人見敬愛。樂法愛香華。年少微賤晚歲豐
0463c13: 財。然多疾病偏饒患目。好在他國不宜妻妾。
0463c14: 每美麗神魂失次。年至三十有中夭難。當
0463c15: 夭難時遇吉曜臨照。變惡為善得延壽命至
0463c16: 八十歲。於正月內因患瘡命終。
0463c17: 復次天秤宮當金曜。直在角宿二分亢宿氐
0463c18: 宿各三分。其日男女生者。為人孝順福祿自
0463c19: 如。稟性急躁多有瞋怒。然識見明達審察微
0463c20: 細。復有氣義又能剛忍。長於親友滑稽好色。
0463c21: 多遊外國。或於非次得快樂事。合主手中有
0463c22: 幢蓋紋相。至二十二歲有中夭難。於夭難時
0463c23: 若遇吉曜臨照。變惡為善得延壽命至九十
0463c24: 七。於二月內值火曜及房宿直日命終。
0463c25: 復次天蠍宮當火曜。直在氐宿及房宿心宿
0463c26: 各一分。其日男女生者。合主利根所學易成。
0463c27: 為人氣義雖豐財寶或聚或散。至年十八有
0463c28: 蛇蠍虎狼之難。至年二十再有中夭之難。當
0463c29: 夭難時若遇吉曜臨照。變惡為善得延壽命
0464a01: 至七十七歲。於三月內值火曜及房宿直日
0464a02: 命終。
0464a03: 復次人馬宮當木曜。直在尾宿箕宿斗宿各
0464a04: 一分。其日男女生者。合主身相端嚴兼有福
0464a05: 黶。稟性柔善持戒堅固。凡所言說悉務真實。
0464a06: 足智慧好論義。一生之中。常處大富。於年少
0464a07: 時又得伏藏。至十八歲有中夭難。於夭難時
0464a08: 若得吉曜臨照。變惡為善即延壽命至七十
0464a09: 七歲。於四月內值金曜及牛宿。直日因斷食
0464a10: 投水而終。
0464a11: 復次摩竭宮當土曜。直在斗宿三分牛宿女
0464a12: 宿各二分。其日男女生者。身相端直隱處有
0464a13: 黶。為性惼急常多瞋怒目相姦。然有氣義
0464a14: 智慧不群。全忠孝多朋友。心勇猛樂戰。愛
0464a15: 歌舞好技術。復愛香華多有妻妾。年至三十
0464a16: 有中夭難。當夭難時遇吉曜臨照。變惡為善
0464a17: 得延壽命至七十五。於五月內值土曜及危
0464a18: 宿。直日命終。
0464a19: 復次寶瓶宮當土曜。直在女宿二分危宿室
0464a20: 宿各三分。其日男女生者。合主大富常受快
0464a21: 樂。多有眷屬亦多奴僕。而於父母志切孝養。
0464a22: 雖有妻室不守財物。所生之子有夭歿者。眼
0464a23: 目姦然有氣義。凡事明察所為長久。性不
0464a24: 慳唯好布施。所聚財物亦有破散。生怖虎
0464a25: 狼。年至十八有虎狼之難。於有難之際若遇
0464a26: 吉曜臨照。變惡為善得延壽命至八十四。於
0464a27: 六月內值太陽及奎宿。直日因患瘡而終。
0464a28: 復次雙魚宮當木曜。直在室宿壁宿奎宿各
0464a29: 一分。其日男女生者。身分端正眼目姦。多
0464b01: 有妻妾眷屬復多僮僕。稟性急躁常多瞋怒。
0464b02: 有筋力貪肉食。復好食魚。然好布施及供養
0464b03: 賢聖。愛香華好技術。貪著美色亦為女。言
0464b04: 多真實亦合謗師。主患耳疾亦主長壽。年至
0464b05: 十八有上樹上牆墮落之難。若遇吉曜臨照
0464b06: 變惡為善。得延壽命至九十五於七月內值
0464b07: 土曜及壁宿。直日因患瘡而終。
0464b08: 復說諸宿攝於三趣。
0464b09: 所謂奎婁參井鬼軫亢房牛等九宿攝於天
0464b10: 趣。胃昴嘴柳星角氐心尾等九宿攝羅剎趣。
0464b11: 箕室張畢女危斗壁翼等九宿攝於人趣。若
0464b12: 遇天趣諸宿照臨生者。凡是男女皆處富貴。
0464b13: 子孫昌盛一切吉祥最為第一。爾時難計
0464b14: 濕囉天。為於世間一切男女。說支輪已歡
0464b15: 喜而退。
0464b16: 難計濕囉天說支輪經
