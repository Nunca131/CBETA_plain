0272a01: 雲外禪師語錄卷第四
0272a02: 參學門人宏怤編
0272a03: 普說僧問古人道諸佛不出世祖師未西來佛法遍
0272a04: 天下談玄口不開既是佛法遍天下為甚麼談玄口
0272a05: 不開師云咭嘹舌頭三千里進云諸佛已巳出世祖師
0272a06: 既西來支分派列五葉聯輝浩浩談玄宗旨建立為
0272a07: 甚麼翻成途轍師云銅沙鑼裏滿盛油忍俊韓盧空
0272a08: 逐塊進云即今四眾虔誠人天普集未審有何開示
0272a09: 令一切人不墮途轍師云直下無回互宛轉萬重關
0272a10: 進云近來狐宗放肆正眼寂寥五家宗旨久矣無聞
0272a11: 還許學人一一舉問麼師云臨淵羨魚不如退而結
0272a12: 網進云如何是臨濟宗旨師云電光影裏辨龍蛇如
0272a13: 何是雲門宗旨師云異鄉逢父母如何是曹洞宗旨
0272a14: 師云舀水不揚波如何是溈仰宗旨師云啞子夜彈
0272a15: 琴如何是法眼宗旨師云倒騎千里馬如何是最初
0272a16: 一句師云疑殺天下人如何是即今的事師云眼似
0272a17: 鼻孔如何是末後的事師云笑殺旁觀進云謝師荅
0272a18: 話師打云可知禮也問承和尚有言開口也打不開
0272a19: 口也打為復懸巖撒手為復覿面全提師云雲散月
0272a20: 當空雨過山更緣進云恁麼則處處綠楊堪繫馬家
0272a21: 家門首透長安師云為復懸巖撒手為復覿面全提
0272a22: 進云兩途俱不涉一劍倚天寒師云抱樁搖櫓懶禪
0272a23: 和乃掉拂子云諸佛未出世祖師未西來佛法遍天
0272a24: 下門徑長青苔及乎佛既出世祖既西來棄明珠而
0272a25: 抱魚目者紛紛皆然固根器之差殊亦指南之不妙
0272a26: 五家宗旨之立皆為斯流扶偏救弊揀正辨邪譬如
0272a27: 國家兵器不得已巳而用之只如適纔禪客恁麼問山
0272a28: 僧恁麼荅諸人還會麼會則事同一家有什麼五宗
0272a29: 六宗之別如或不然不免累及山僧更加疏鈔去也
0272a30: 乃豎拂子云還會麼海印威神不動而光涵萬象吹
0272b01: 毛在握橫抽而見網全初語默縱橫任緣施設了無
0272b02: 痕跡豈可追尋悟此則夢絕斷常昧之而難超有漏
0272b03: 情塵卜度喪道目前直下知歸猶存見跡到遮裏須
0272b04: 是箇人始得莫漫躊躇毫釐有差天地懸隔山僧今
0272b05: 日為眾陞堂了無別事蓋為邇來魔強法弱裨販紛
0272b06: 紜參學者既無慕道正因檀越輩又無擇法正眼邪
0272b07: 師說法如恒河沙各各自謂成無上菩提誑惑善良
0272b08: 坑殘慧命欺胡瞞漢玷辱祖庭相引相牽均投苦海
0272b09: 於是眾居士同眾禪德告香啟白云弟子輩瞻風撥
0272b10: 草猶懷大法之虞和尚擔荷宗乘寧無惻隱存念敢
0272b11: 祈不吝慈悲大施普說將妖狐鬼病炙穴窮根以救
0272b12: 正信初萌之士則法門幸甚眾生幸甚山僧應之曰
0272b13: 狐鼠邪妄何足掛齒僅可迷惑虎鬼無知之流而不
0272b14: 能惑諸善根有志之士邪正雖殊因緣則一諸公素
0272b15: 稱有志高明何獨至於此類而責之諸公又云今日
0272b16: 之請普為天下浩浩談禪種種病根敢求指示非為
0272b17: 此方之流而動千鈞之弩也山僧曰諾遂以今朝陞
0272b18: 座普告四眾曰昨承諸人請山僧細說今時禪病仔
0272b19: 細思量要覓一些禪氣了不可得更有什麼病可說
0272b20: 得來不見大慧禪師云禪有甚麼病禪又不害頭疼
0272b21: 又不患肚痛又不患耳聾又不患眼瞎即心即佛有
0272b22: 甚麼病狗子有佛性也無無有甚麼病喚作竹篦則
0272b23: 觸不喚作竹篦則背有甚麼病如何是佛麻三斤有
0272b24: 甚麼病如何是佛乾屎橛有甚麼病你不透了著意
0272b25: 要透便千里萬里了也擬心思惟他擬心湊泊他向
0272b26: 擊石火閃電光處會他向舉起處承當他遮箇方始
0272b27: 是病世醫拱手然究竟不關禪事只如大慧恁麼說
0272b28: 山僧恁麼舉且道是病不是病病則且置畢竟將甚
0272b29: 麼作禪即心即佛是禪耶狗子有佛性也無無是禪
0272b30: 耶麻三斤乾屎橛是禪耶喚作竹篦則觸不喚作竹
0272c01: 篦則背是禪耶如或未然四禪八定是禪耶向髑髏
0272c02: 邊認箇識神影子是禪耶若向遮些上作活計正是
0272c03: 癡狂外邊走有甚麼交涉既然如是且道畢竟將甚
0272c04: 麼作禪喝一喝云這些葛藤樁子野狐涎吐山僧
0272c05: 今日為你勦絕了也還有放身捨命知恩報恩者麼
0272c06: 良久云你們光不透脫皆因一向貪圖小利客作營
0272c07: 生是以名之曰病因病製方名之曰禪盡大地是病
0272c08: 盡大地是禪禪即是病病即是禪病既非病禪亦非
0272c09: 禪禪病兩忘三句淨盡然後正好向無禪無病處建
0272c10: 立一切法也在我掃蕩一切法也在我而我非建立
0272c11: 掃蕩之所能湊泊者故曰我為法王於法自在雖然
0272c12: 如是能有幾人不免向無實法中說箇藥方去也昔
0272c13: 日達磨大師製箇藥方與二祖可大師云外息諸緣
0272c14: 內心無喘心如牆壁乃可入道可謂應病之藥爭奈
0272c15: 諸人不肯服何所以山僧尋常向諸兄弟道開口也
0272c16: 打不開口也打速道速道纔涉思惟劈頭打出若能
0272c17: 向這裏撒開肚皮橫身天外縱橫殺活一切臨時舉
0272c18: 一機則千機頓赴說一句則萬句咸彰一成一切成
0272c19: 一壞一切壞壞中有成成中有壞賓主互用玄要相
0272c20: 成不動纖毫法爾成現入魔入佛自在自由於此透
0272c21: 得方有衲僧氣息若只是悟得一箇乾蘿蔔頭禪不
0272c22: 曾過得荊棘林者他只是守定一箇覿面堂堂無是
0272c23: 不是森羅萬象不礙眼光煩惱菩提當體無二底死
0272c24: 見識撞著古人殺活全提處不是囫圇吞吐便是道
0272c25: 理研窮胡拈亂頌自是非他此是山僧昔年害過底
0272c26: 病零零碎碎不知悟了多少後到陽山堂中因先師
0272c27: 舉銕牛過窗話垂問山僧種種下語皆被把斷後因
0272c28: 風撲門簾處打落從前知解窠臼透到箇通身灑落
0272c29: 無念無依處不勝快活舉似先師被先師印破面門
0272c30: 幾成擔板若不是種得般若根深拖了箇鬧熱招牌
0273a01: 打入今時八斗米糟裏埋沒一生去也幸而先師以
0273a02: 門庭冷落深慮種雜必危除山僧外更無別付山僧
0273a03: 亦見今時朝王暮鄭覓拂覓名只尚虛浮全無實踐
0273a04: 入則法眷出則冤讎信義不知慚恥不識因嘆曰與
0273a05: 其逐隊隨流作貪名之衲子不若草衣木食作西山
0273a06: 之逸人於是抗跡匡山絕緣省慮一日因看高峰上
0273a07: 堂自述悟由一段因緣遂自計曰彼睹贊時已巳悟到
0273a08: 虛空粉碎大地平沉物我俱忘如鏡照鏡時節豈不
0273a09: 是與我在陽山堂內悟底一般因甚被雪巖末後一
0273a10: 拶便透不得如是兩年間常在肚裏不得了徹一日
0273a11: 因攜籃過澗中採苦菜失腳跌倒一山禽飛起大叫
0273a12: 一聲坦然休歇如雲開日朗法法現成無憶無欣遂
0273a13: 頌枕子落地因緣云鐘殘漏盡一聲雞脫盡從前悟
0273a14: 裏迷大用縱橫施巨闕堂堂洗土不成泥自後遍閱
0273a15: 傳燈諸錄無不透徹乃知從前所得悟門亦正但可
0273a16: 惜坐在本來本分知見中不遇大手眼師承煆煉以
0273a17: 至枉喫了七八年辛苦耳諸大德人身難得正法難
0273a18: 聞此事如八十翁翁入場屋真誠不是小兒嬉不可
0273a19: 這邊那邊負卻一知半解到處覓相似語言蘊在八
0273a20: 識田中撞著些瞎眼宗師互相狐媚驀頭印可賺你
0273a21: 百劫千生不是小事不見龐居士初見石頭和尚便
0273a22: 問不與萬法為侶者是甚麼人石頭以手掩其口士
0273a23: 有省即說偈曰日用事無別惟吾自偶諧頭頭非取
0273a24: 捨處處沒張乖朱紫誰為號立山絕點埃神通并妙
0273a25: 用運水及搬柴這個豈不是與山僧在陽山堂裏悟
0273a26: 得箇頭頭上明物物上了底一般今時知識靠遮一
0273a27: 著如須彌山作出世張本者是你看他雖是箇俗人
0273a28: 卻不向這裏坐住又將此語去問馬祖云不與萬法
0273a29: 為侶者是甚麼人馬祖向萬仞懸巖著力與他一推
0273a30: 云待汝一口吸盡西江水即向汝道士豁然大悟復
0273b01: 作偈曰十方同聚會箇箇學無為此是選佛場心空
0273b02: 及第歸這箇豈不是與山僧在匡山採苦菜喫跌時
0273b03: 節相似當知古人無有不透過遮重關而能為人者
0273b04: 又不見百丈大師初侍馬祖行次見一群野鴨子飛
0273b05: 過祖云是什麼丈云野鴨子良久祖又云什麼處去
0273b06: 也丈云飛過去也祖捏丈鼻頭丈負痛失聲祖云又
0273b07: 道飛過去也丈於此有省既歸侍者寮哀哀大哭同
0273b08: 寮問曰汝憶父母耶曰無被罵耶曰無寮曰為甚麼
0273b09: 卻哭丈曰昨被和尚捏得鼻頭痛寮曰有甚因緣不
0273b10: 契丈曰你去問取和尚寮問馬祖祖云他卻會你自
0273b11: 問他去寮問丈丈大笑寮曰適纔哭如今為什麼又
0273b12: 笑丈云適纔哭如今笑寮罔然次日馬祖上堂丈出
0273b13: 捲卻拜席祖下座歸方丈丈隨入祖云我適纔要舉
0273b14: 一兩則因緣你為甚麼便捲卻席丈云昨日被和尚
0273b15: 扭得鼻頭痛祖云你昨日向甚麼處留心丈云鼻頭
0273b16: 今日又不痛也祖云子深明昨日事此豈不與高峰
0273b17: 睹贊時悟得底相似近時有一等知識說百丈悟了
0273b18: 便能哭能笑能捲席豈不是贓誣古人不見汾陽問
0273b19: 首山念和尚云百丈捲席意旨如何山云龍袖拂開
0273b20: 全體現又云師意云何師云象王行處絕狐蹤遮個
0273b21: 豈不是與馬祖百丈把手共行底真不忝為他家兒
0273b22: 孫也又不見百丈再參馬祖次祖以目視禪床角拂
0273b23: 子丈云即此用離此用祖云子日後開兩片皮將何
0273b24: 為人丈取拂子豎起祖云即此用離此用丈掛拂子
0273b25: 於舊處祖震威一喝丈直得三日耳聾師乃豎拂云
0273b26: 還見麼百丈大師在山僧拂子頭上吟吟而笑卻被
0273b27: 黃檗和尚走出來將舌頭一伸直得冰消瓦解汝等
0273b28: 諸人切忌動著動著打折汝腰既錯會遮箇定又錯
0273b29: 會趙州見二菴主州云有麼有麼一菴主豎起拳州
0273b30: 云水淺不是泊船處遂去又問一菴主云有麼有麼
0273c01: 主亦豎起拳州云能殺能活能縱能奪便禮拜昨有
0273c02: 數禪客呈此因緣頌山僧笑曰據你見解總是一箇
0273c03: 舌頭在趙州口裏與山僧初在陽山底頌相似山僧
0273c04: 昔頌此因緣呈先師云菴主手中刀趙州口裏劍彼
0273c05: 此不相傷水清石自現先師便與印可如今思之克
0273c06: 由叵耐眾禪因請拈頌遂拈云二菴主用處一同為
0273c07: 什麼趙州肯一不肯一恁麼會錯了也你若能向遮
0273c08: 裏一劈兩開不惟二菴主性命落在你手裏只遮趙
0273c09: 州老漢亦無出身之路還會麼時人只見金鱗躍不
0273c10: 見蓼花對岸紅復頌云打鱉敲龜驗死生牢關猶滯
0273c11: 競頭奔都盧一口俱吞盡不脫簑衣嘯月行既錯會
0273c12: 遮箇定又錯會香嚴示眾云如人上樹口啣樹枝手
0273c13: 不攀枝腳不蹋枝樹下有人問西來大意不對則違
0273c14: 他所問若對則喪身失命香嚴老子可謂點火開門
0273c15: 照賊歸了也時有虎頭上座便出云樹上則不問樹
0273c16: 下請和尚道師云看錮著生銕香嚴呵呵大笑師
0273c17: 云還較些子既錯會遮箇定又錯會黃山谷初見晦
0273c18: 堂堂云二三子以我為隱乎吾無隱乎爾作麼生會
0273c19: 谷擬對晦堂云不是不是山谷疑悶不已巳一日偕遊
0273c20: 澗邊木樨盛開香氣撲鼻堂云會麼谷云不會堂云
0273c21: 吾無隱乎爾谷有省後又見死心心云新長老死學
0273c22: 士死燒作兩堆灰向甚麼處相見谷擬對心托開云
0273c23: 晦堂處參得底到遮裏用不著在谷後常謂人曰生
0273c24: 平被天下老和尚瞞過多少惟有死心道人不肯此
0273c25: 真實相為也諸人且道作麼生是真實相為處到遮
0273c26: 裏切須仔細山僧若縱遮兩片皮舉古舉今說到彌
0273c27: 勒下生也無休歇究竟看來總是作死馬醫諸人也
0273c28: 須帶些子筋骨捉敗古人始有出身之分更若向山
0273c29: 僧言下求覓解會又隔天涯去也若是中下根機也
0273c30: 須向古人無義味話上著倒東覷西覷實究真參一
0274a01: 番驀然捉得古人舌頭庶不辜出家行腳之志今夏
0274a02: 堂中數十人多是新發道意者久參上士不滿三分
0274a03: 之一其中也有善用心者也有不善用心者皆由發
0274a04: 心差別依師差別參究差別證悟差別因此差別病
0274a05: 亦差別今既不惜口業索性將今時藥病差別處略
0274a06: 說數端以為證據近時有一種善知識每開示學人
0274a07: 道此事本來成現不假修持活潑無依天真靈妙非
0274a08: 離真而立處立處即真以不知為古人應病之藥了
0274a09: 無實法故遂隨語生解不許人作工夫教人直下領
0274a10: 悟如揠苗助長至令學人向舉起處承當凡有所問
0274a11: 便喝便掌瞬目揚眉或云覿面薦取或云舉似分明
0274a12: 或云久知和尚有此機要或云學人無侍者應對和
0274a13: 尚凡有施為不離遮一路將此合頭語喚作本分草
0274a14: 料覿面提持是則也是爭奈見網纏綿於無實法中
0274a15: 翻成實法又有一等知識教人向一念不生處趨向
0274a16: 凡有指示即云無相無名了不可得等喚作寂而常
0274a17: 照又引了了靈知不因心念等為證至令學人坐在
0274a18: 黑山鬼窟裏閉目藏睛作死模樣其害尤甚又有一
0274a19: 等善知識以不立知見不生解會為道凡有所問問
0274a20: 佛即云佛問僧即云僧學人或云不會即云汝有一
0274a21: 肚皮禪在將古人活用處作死語會下合頭語如云
0274a22: 天晴日頭出雨下地上溼師姑定是女人肚饑便去
0274a23: 喫飯眉毛橫眼上鼻孔大頭垂等語或師家更為抑
0274a24: 捺即便連叫數聲或云疑則別參或云親言出親口
0274a25: 謂之不被移換作主到頭一朝秤錘落地方知羞見
0274a26: 本命元辰此等坐在平實坑中若肯知非或猶可救
0274a27: 強作主宰終墮邪流又有一種知識教人向見聞知
0274a28: 覺處領略凡有所問即云叫一聲應一聲步步蹋著
0274a29: 處處不離更求什麼或云問話者誰學者或云不會
0274a30: 則云不會底又是誰行是誰行坐是誰坐穿衣喫飯
0274b01: 更無別物致令學人認著箇業識癡團以為主人公
0274b02: 於是豎指擎拳進前退後不肯知非執吝自是此等
0274b03: 與前豎指雖同而謬解有異皆成邪外又有一種知
0274b04: 識專怕認識神之禍遂盡破除根身而認器界將古
0274b05: 德機緣胡批胡判如雪巖問高峰誰與你拖箇死屍
0274b06: 來聲未絕則打出正從上宗師爪牙他妄判云此問
0274b07: 甚好奈師在阿誰處下手不在打處下手所以誤有
0274b08: 百年三萬六千朝反覆元來是遮漢處著腳致涉許
0274b09: 多廉纖師家出口大宜慎取云云可見他一味胡論
0274b10: 夫雪巖之一見便問聲未絕便打出者正是挑賊破
0274b11: 賊殺活全提處如他所說得非所謂不嫌自己麻繩
0274b12: 短反怨他家井底深哉又見其判洞山曹山云前有
0274b13: 良久處一點心性廉纖曹山與他一刀斬斷乃設四
0274b14: 禁云莫行心處路言切莫看念佛底人著衣喫飯口
0274b15: 動動眼眨眨底人不掛本來衣切莫向本來面目上
0274b16: 尋出箇人來何須正恁麼正恁麼是一念不生惺惺
0274b17: 寂寂所在若向遮裏躲跟便落解脫深坑彎腳坐佛
0274b18: 堆裏切忌未生時言汝未生前是驢胎馬腹中物切
0274b19: 須忌他此四惡物若參著他謂之損法財滅功德莫
0274b20: 不由茲心意識也千奇萬怪都是他變出甚為可畏
0274b21: 曹山一禁禁斷便應列洞山之上看他遮等說話真
0274b22: 是西天九十六種之類而乃敢以仰山再來自稱不
0274b23: 知一世聰明甚麼處去了大眾要會曹山莫行心處
0274b24: 路麼即山僧所謂開口也打要識不掛本來衣麼即
0274b25: 山僧所謂不開口也打若是箇外不住聖凡內不住
0274b26: 根本底人則頭頭獨耀著著全彰穿衣喫飯語默經
0274b27: 行那一處不是超佛越祖之正路而必欲掃除之耶
0274b28: 何須正恁麼切忌未生時者以未生時乃淨法邊垢
0274b29: 正恁麼時乃染法邊垢互遮互揀如楔出楔然染淨
0274b30: 之垢與本來之衣乃聖凡幻妄之法故須掃除而說
0274c01: 法聽法本來無依之人不可掃除者故云但除其病
0274c02: 而不除其法然古人亦有謂本來面目亦須斬為三
0274c03: 段及僧問夾山撥塵見佛時如何山云直須揮劍若
0274c04: 不揮劍漁父棲巢等語蓋凡情易盡法愛難忘可見
0274c05: 可證之本來面目可斬而無證無依之本來人不可
0274c06: 斬見佛之見可揮而見佛之人不可揮也所以臨濟
0274c07: 道你若達得萬法無生心如幻化更無一塵一法處
0274c08: 處清淨是佛然佛與魔是染淨二境約山僧見處無
0274c09: 佛無眾生無古無今得者便得不歷時節無修無證
0274c10: 無得無失一切時中更無別法設有一法過此者我
0274c11: 說如夢如化山僧所說皆是道流即今目前孤明歷
0274c12: 歷地聽者此人處處無滯通貫十方三界自在入一
0274c13: 切境差別不能回換一剎那間透入法界逢佛說佛
0274c14: 逢祖說祖逢羅漢說羅漢逢餓鬼說餓鬼向一切處
0274c15: 游履教化眾生未曾離一念隨處清淨光透十方萬
0274c16: 法一如云云你看他又何曾教人撥去穿衣喫飯語
0274c17: 言動用等來又見其於竹篦子話上生出大法小法
0274c18: 謂之枯木生花又云臨濟之棒乃絕人之打必須裂
0274c19: 斷棒上命根方得自在等疑誤殊甚又教人人製一
0274c20: 片竹篦要實實落落放在目前於事物上參之不得
0274c21: 向心窩裏看本性玅心不得參本來面目主人公話
0274c22: 將楞嚴一切事究竟堅固除去一切二字合共邪解
0274c23: 種種謬說難以枚舉又見渠子敘其於折竹聲中大
0274c24: 悟之後將汾陽三玄要頌結關力參之凡兩月餘偶
0274c25: 得智證一書深與己意符合遂發願力提其語振起
0274c26: 臨濟宗旨於既沒之後遂拈云一句中只具一玄一
0274c27: 要權實照用與汝分了也且道臨濟為甚麼說三遮
0274c28: 裏明得方不辜負先宗若道是一又是瞎漢復頌曰
0274c29: 言意浮沉結髑髏髮尖迸出海門秋從權到實照功
0274c30: 盡處處吹毛用不留又云三玄參到日頭沒見夜猶
0275a01: 為惡野狐等語又何曾夢見汾陽諸老之三玄三要
0275a02: 意旨來你看汾陽示眾云先聖道一句語須具三玄
0275a03: 門一玄門須具三要路阿那箇是三玄三要底句快
0275a04: 會取好時有僧問如何是學人著力句荅云嘉州打
0275a05: 大象如何是學人轉身句荅云陝陜府灌銕牛如何是
0275a06: 學人親切句荅云西河弄獅子又云若人會此三句
0275a07: 已巳辨三玄更有三要語在切須薦取不是等閒與大
0275a08: 眾頌出頌曰第一玄照用一時全七星光燦爛萬里
0275a09: 絕塵煙第二玄鉤錐利便尖擬議穿腮過裂面倚雙
0275a10: 肩第三玄玅用具方圓隨機明理事萬法體中全第
0275a11: 一要根境具忘絕朕兆山崩海竭灑飄塵蕩盡寒灰
0275a12: 始得妙第二要鉤錐察辨呈巧妙縱去奪來掣電機
0275a13: 透匣七星光晃耀第三要不用垂鉤并下釣臨機一
0275a14: 曲楚歌聲聞者盡教來反照又頌云三玄三要事難
0275a15: 分得意忘言道易親一句明明該萬象重陽九月菊
0275a16: 華新你看汾陽恁麼頌何曾有一句合他邪解今杜
0275a17: 撰知識已巳死邪說猶行子孫正盛中其毒者甚多況
0275a18: 山僧所寓地僻山荒諸方語錄得見殊少前日偶在
0275a19: 堂中適睹案上語錄數篇首尾不全見其學問辨博
0275a20: 筆氣縱橫足以籠蓋當世駕馭英靈大非承虛接響
0275a21: 之流只可惑愚而不能惑智者可比故其害人甚多
0275a22: 茲特聊舉一二以為諸人諸人要識三玄三要底意
0275a23: 旨麼山僧不惜眉毛為你頌出第一玄渾侖一塊磚
0275a24: 十方俱照徹物物箇中全第二玄切忌犯廉纖隨時
0275a25: 拋粥飯不借舌頭尖第三玄了了絕中邊吹火長伸
0275a26: 嘴柴生滿灶煙第一要不許諸人道萬里絕灰塵一
0275a27: 棒當頭搗第二要掣電長空哨娑竭便騰霄蝦蟆田
0275a28: 裏鬧第三要毘嵐風浩浩未透祖師關何人不吹倒
0275a29: 大眾若能如是會得方知一句中具三玄門一玄門
0275a30: 具三要路有權有實有照有用不假造作法爾天真
0275b01: 豈必待一玄參起然後以玄消玄以要消要至末後
0275b02: 一要為至寶哉此等邪說磬山天童二老人昔日閒
0275b03: 之而未詳山僧今日論之而未悉若能向未詳未悉
0275b04: 處透徹將去則玄要賓主左右逢源法如是故非強
0275b05: 論也不見古人道即此見聞非見聞無餘聲色可呈
0275b06: 君箇中若了無難事體用何妨分不分如是則見聞
0275b07: 知覺與聲色無殊聲色與見聞不二是以合之則雙
0275b08: 美離之則兩傷即忠國師之身心一如身外無餘全
0275b09: 體不生滅耳認心認境厥病惟均直饒心境俱忘猶
0275b10: 是光不透脫若便向遮裏一守守住施機發用根本
0275b11: 未空只可入佛不可入魔如高峰睹贊百丈扭鼻龐
0275b12: 居士悟旨於石頭等時節相似教中所謂十地菩薩
0275b13: 見性如隔羅穀者是也如今要得迷悟一如藥病俱
0275b14: 息須是出得一身白汗將無始至今所有八識病源
0275b15: 一刀淨盡然後方知陰入界三皆成妙藥通身是病
0275b16: 通身是醫亦能殺人亦能活人臨時加減對症修方
0275b17: 邪病正藥正病邪藥善病惡藥惡病善藥凡病聖藥
0275b18: 聖病凡藥魔病佛藥佛病魔藥藥既無實病亦無依
0275b19: 只得無實無依處多少人向遮裏失錢造罪山僧今
0275b20: 日偶然隨人顛倒引起遮般絡索已巳是不能折合直
0275b21: 得開山千歲寶掌和尚跳出來道和尚和尚打折當
0275b22: 門齒了也山僧大展坐具禮伊三拜且道是賞伊是
0275b23: 罰伊良久云賞罰且置汝等住在他道場裏還識他
0275b24: 千歲寶掌和尚也無若也不識即今識取識取得了
0275b25: 更須知他令尊令堂姓箇甚麼始得還會麼若向遮
0275b26: 裏會得一句中具三玄門一玄門具三要路有權有
0275b27: 實有照有用賓主料揀宗旨五家無不貫徹如或不
0275b28: 能不免更累山僧深入泥水為伊指破去也乃掉拂
0275b29: 子云要識千歲寶掌和尚麼只是汝諸人即今歷歷
0275b30: 地聽法者是此人無纖毫可得而能成就一切世出
0275c01: 世間事業若能如是明見寶掌面目喚作山僧也得
0275c02: 喚作大眾也得何以故山僧乃大眾之山僧大眾乃
0275c03: 山僧之大眾離了山僧外無有大眾可得離了大眾
0275c04: 外無有山僧可得山僧與大眾亦能成卻一切人亦
0275c05: 能壞卻一切人一成一切成一壞一切壞然後知山
0275c06: 僧亦不是山僧大眾亦不是大眾總是一箇千歲寶
0275c07: 掌和尚頭頭獨露著著全彰得到恁麼田地則山僧
0275c08: 便是大眾大眾便是山僧山僧大眾識取分明更須
0275c09: 知拄杖子落處始得拈拄杖卓一下云在山僧分上
0275c10: 是山僧拄杖子在大眾分上是大眾拄杖子離了山
0275c11: 僧大眾外別無拄杖子可得然山僧拄杖大眾無分
0275c12: 大眾拄杖山僧亦無分既然各住各位依舊拄杖全
0275c13: 同同中有異異中有同此是金鎖玄關之難到遮裏
0275c14: 切須仔細山僧有時將大眾拄杖子拋向東洋大海
0275c15: 攪雨翻風有時將大眾拄杖子靠在壁角落頭打豬
0275c16: 打狗總在山僧分上不關大眾事大眾有時將山僧
0275c17: 拄杖子搬柴挈米喫飯喫茶有時將山僧拄杖子寂
0275c18: 靜散昏撒屎撒尿總是大眾分上不關山僧事山僧
0275c19: 放行大眾把住山僧把住大眾放行收放雖異而常
0275c20: 同作用雖同而常異拈拄杖連卓數下云山僧也大
0275c21: 眾也收放也異同也都盧只在遮裏一一明玅一一
0275c22: 天真夫是之謂千歲寶掌和尚乃呵呵大笑云鴛鴦
0275c23: 繡出從君看不把金鍼度與人擲拂子下座。
0275c24: 普說師云大眾二六時中退步看看是箇甚麼道理
0275c25: 還有纖毫與你棲泊也無莫只昏頭搭腦喫狐涎鼠
0275c26: 糞以當參學一朝福盡變豬變狗酬他信施有分勸
0275c27: 你不如休歇好今時正法衰微到處有一般邪魔妖
0275c28: 鬼假粧知識相狀逞奇捏怪迷惑人道我是真實悟
0275c29: 道的人如何悟如何修如何奇特瞎禿奴你悟得的
0275c30: 禪道在什麼處試拈出來呈似老僧看毫末參差打
0276a01: 你腳折當初發心出家豈不是箇好念頭無端撞入
0276a02: 遮般魔魅網裏橫著肚腸欺人欺己世世生生流浪
0276a03: 無窮只為多了遮些情想所以道毫釐繫念三途業
0276a04: 因瞥爾情生萬劫羈鎖你但二六時中放教空蕩蕩
0276a05: 地對五欲八風如不見不聞相似有什麼生死魔魅
0276a06: 得你我看你們箇箇江西湖南浙江蘇楊到處走盡
0276a07: 被他丈二釘八尺楔釘著腳手不是拋向萬丈深坑
0276a08: 鬼窟裏動彈不得便是向濁波穢浪中漩流不休山
0276a09: 僧與麼道也只要你們放下布袋作箇灑落無事僧
0276a10: 去你纔起心求覓時便被邪魔收攝世世生生同受
0276a11: 惡報你等遮般癡孩子聞有箇雲外長老出世成群
0276a12: 作隊向本子上記了些狐言鬼語箇箇亂伸幾問巴
0276a13: 不得問倒了雲外老漢便拍手道雲外和尚死了機
0276a14: 也以為得意殊不知山僧全體作用誰管你死雞死
0276a15: 鴨直教箇箇頭破腦裂鮮血淋漓瞥爾回頭識得山
0276a16: 僧的方知神鼎老漢為人直截無人情無機巧棒棒
0276a17: 見血步步超情自然不肯鬧忙忙東奔西走見那一
0276a18: 般瞎漢水漉漉地撩起便行豈不快活如今還有恁
0276a19: 麼人麼何不走出來酬唱看如或未然也只縮頭縮
0276a20: 腦向神鼎老漢背後努嘴說什麼大話眾兄弟切莫
0276a21: 聽人說禪說道狐假虎威妄稱臨濟曹洞正宗大須
0276a22: 屙盡瀉盡如洗臭糟缾無一些子氣息始得你但外
0276a23: 不住凡聖聲色內不住根本知解無能無所無古無
0276a24: 今一道靈光應用無間有甚麼禪道與你棲泊汝擬
0276a25: 向什麼處學來殊不知你自己是箇無邊際無方所
0276a26: 活鱍鱍地入聖入凡而聖凡不能拘應色應空而空
0276a27: 色不能滯能為一切聖凡有無得失是非等作其宗
0276a28: 祖遮箇是爾真善知識真大導師黃面老子四十九
0276a29: 年橫說豎說無非要你們各各識取祖宗面目你更
0276a30: 不肯歸家穩坐捨父逃走只顧貪圖義句知解廣念
0276b01: 文詞弄口頭騙嚇人道我是某處付法禪師善知識
0276b02: 我通宗通教會作詩作文被人問著不是盲枷瞎棒
0276b03: 便是東曳西纏將合頭語抵對或廣引教典增長稠
0276b04: 林理解稍通急忙付拂子手卷籠罩好人隨例顛倒
0276b05: 他時牛頭阿旁將銕索穿你鼻孔繫著愛河橋下鐵
0276b06: 蛇鐵蛆鑽你肚腸有分莫言不道神鼎者裏也不圖
0276b07: 你攢集不希人讚嘆雖則昔時被陽山授老賊將衣
0276b08: 拂塗污一上只是箇赤條條地精窮赫赤漢亦不是
0276b09: 什麼善知識也沒有什麼佛法無知無解饑來化飯
0276b10: 喫冷則募衣穿莫道臨濟兒孫即使活臨濟大師到
0276b11: 來也則只可與山僧作箇洗腳奴子黃面老兒是箇
0276b12: 擔糞漢捉死蛇的手三乘十二分教盡是釣蝦蟆的
0276b13: 香餌六度萬行是蝦蟆衣三賢十地是亡家的客作
0276b14: 漢西天四七東土二三盡是懸羊頭賣狗肉屠子佛
0276b15: 是山僧小兒曹喚來便用教去便去有什麼事有般
0276b16: 瞎禿奴全無手眼但務虛名奸謀詭計各各抄記了
0276b17: 一箇鬼簿將佛鬼祖師鬼列之於前外道鬼喫涕唾
0276b18: 鬼膿血糞穢鬼名字各各刻了一本謂之續傳燈向
0276b19: 人道我是上傳燈的善知識臨濟正傳曹洞正傳一
0276b20: 種無志下流搖尾乞憐偷詩套頌覓拂覓名諂諛王
0276b21: 臣華衣美食敗壞法門玷辱先德如此之輩莫道消
0276b22: 他信施供養點水寸絲盡須變牛變馬酬他施主有
0276b23: 分華報既完果在地獄如此妄稱傳燈反不如一箇
0276b24: 三家村裏漢所以山僧道屠兒劫賊雖則造罪猶有
0276b25: 懺悔分邪魔外道撞入法門坑殘良善法身慧命虛
0276b26: 妄印證虛妄承當代代互坑愈沉愈墮其罪過於屠
0276b27: 兒劫賊百千萬億倍不可為喻你等今日遇著神鼎
0276b28: 將你眼中釘頂門楔盡與拔卻割斷韁鎖打開腳撩
0276b29: 手扭蕩蕩無礙任意縱橫四生六道籠罩你不得只
0276b30: 是一箇亙古亙今無邊表無體段底如來更莫求覓
0276c01: 莫造作莫捏怪莫粧禪師面孔莫顛言倒語迷亂初
0276c02: 機任運騰騰更無什麼生死可慮菩提可求翛然無
0276c03: 事亦不存無事之見大眾還信得及麼若也信得及
0276c04: 便請與麼去不逐名言句義道理機鋒好惡是非有
0276c05: 無凡聖諸兩頭念緣將去自然無事佛即是你你即
0276c06: 是佛山河大地即是你你即是山河大地到者裏十
0276c07: 方諸佛也須讓你出一頭地始得好大眾大丈夫兒
0276c08: 今日方知自己有與麼大受用與麼大家業還快活
0276c09: 麼離此之外更有一些禪道奇特神通定慧等皆是
0276c10: 邪魔所作急須將熱屎劈面潑諸大眾心若不異萬
0276c11: 法一如毫釐有異便即心與境異我與物異浩浩地
0276c12: 流將去汝若心無有異如日出虛空萬象畢現不緣
0276c13: 而照無滯無為應如是做工夫如救頭然始得出家
0276c14: 兒父母不供甘旨六親固以棄離施主供汝衣食王
0276c15: 臣寬汝稅糧師長成就汝伴侶夾輔汝更不死卻攀
0276c16: 緣妄想踐實履真更待何時山僧今日大似下水拖
0276c17: 人不顧性命你若肯信取便與麼撒手撒腳履踐將
0276c18: 去若不肯拖了箇死屍別處去莫來歪死纏我不求
0276c19: 你壯觀體面不圖你鬧熱門庭亦懶差人東化西募
0276c20: 養你遮般瞎禿奴神鼎遮裏且無窠窟與人坐無岐
0276c21: 路與人行無三界與人出無菩提與人求無祖師與
0276c22: 你做無拂子手卷付人何以故以你諸人箇箇是諸
0276c23: 佛頂上行若有一毫法開示諸人有凡可捨有聖可
0276c24: 成則為輕賤汝則為狐魅汝山僧豈肯用與麼心行
0276c25: 好大眾莫費心力無汝湊泊處無汝用心處只要二
0276c26: 六時中一斬一切斷一切諸佛現前無一毫心喜一
0276c27: 切惡境現前無一念心怖空空靈靈外無凡聖知解
0276c28: 內無根本可依到遮裏須是箇人始得擬議遲疑白
0276c29: 雲萬里好大眾你若信佛被佛鬼瞞信祖師被祖師
0276c30: 鬼瞞信菩薩被菩薩鬼瞞信文殊普賢觀音勢至釋
0277a01: 迦彌勒盡是一夥說真方賣假藥的賊你若身生十
0277a02: 善瘡與你天堂膏藥貼你若身生十惡瘡與你三途
0277a03: 膏藥貼你若身生六度萬行瘡與你三十二相八十
0277a04: 種好膏藥貼你若不生一切瘡則無可貼本是一箇
0277a05: 光光淨淨身子無端喫了些狐涎鼠糞便裝出箇怪
0277a06: 臉醜形搖尾巴擺骨臀養長毛拽長棒說奇說怪見
0277a07: 鬼見神到處迷亂人家男女向六根門頭光影坐卻
0277a08: 終日商量奇玅尖新業識茫茫心常附物念念只思
0277a09: 妖媚於人或有熟記千百聯詩句逢人問著便酬又
0277a10: 有一等爛記了些泥牛木馬石女石龜眉毛鼻孔大
0277a11: 家在此擎拳豎指拂袖搖身等一套相似語熟背將
0277a12: 來混得過便為省發如此參禪所謂汝眼本正因師
0277a13: 故邪苦哉苦哉劫佛衣食輪轉無窮瞎禿狗鳥鼠僧
0277a14: 婬女子自害害人罪業無量山僧苦口相勸淚出痛
0277a15: 腸諸方行腳也須自帶眼目始得辨佛辨魔知邪知
0277a16: 正莫被狐群狗黨無罪枷著向墨汁裏浸殺不肯前
0277a17: 進自惑惑他作地獄業只為諸人不守本分不信自
0277a18: 己本身殊勝如太虛空杳無邊際千佛出世增汝一
0277a19: 毫不得不出世減汝一毫不得無端生頭生角為境
0277a20: 所轉遮邊經冬那邊過夏倚他戶傍他牆虛圖名譽
0277a21: 記語傳言不自立志所以不惜口業痛棒打你罵遮
0277a22: 野狐種且不敢望你替佛祖出氣且要你脫卻籠頭
0277a23: 卸卻枷鎖作箇本分好人去還自肯麼肯則未脫根
0277a24: 塵不肯永沉生死珍重珍重。
0277a25: 雲外禪師語錄卷第四終
0277a26: 
0277a27: 　蘄水縣弟子自法捐貲刻
0277a28: 神鼎雲外和尚語錄第四卷
0277a29: 康熙乙巳夏月神鼎塔院識
