0274b19: 
0274b20: 
0274b21: 
0274b22: 解深密經疏第五經本第二
0274b23: 西明寺沙門　圓測　撰
0274b24: 無自性相品第五之餘
0274c01: 復次勝義生。如是於我善說善制法毗奈耶最極清
0274c02: 淨意樂所說善教法中。諸有情類。意解種種差別可
0274c03: 得。
0274c04: 釋曰。自下第五釋密意教意解差別。於中有三。初
0274c05: 略標依教意解差別。次善男子下。廣辨依教意解
0274c06: 不同。後善男子如是已巳下。總結依教意解差別。此
0274c08: 怛纜藏。善制法者。是達摩藏。毗奈耶者。即毗奈耶。
0274c09: 一云。善說。即是三中。素怛纜藏。阿毗達摩。善制法
0274c10: 毗奈耶者即毗奈耶。一云。善說善制法者。通舉三
0274c11: 藏。如來善說善制法故。毗奈耶者。此云調伏。三藏
0274c12: 皆有調惡之用。名毗奈耶。又亦名滅。三藏皆有滅
0274c13: 惡之義故。無性攝論云。或一切善能滅眾惡。名毗
0274c14: 奈耶。言善說善制多。瑜伽八十三云。道理所攝故。
0274c15: 任持勝德故。文義巧妙故。謂文句善圓滿故。故名
0274c16: 善說。制立一切所應學處故。名善制法。毗奈耶者。
0274c17: 瑜伽九十八云。八聖道支會正理故。說名為法。能
0274c18: 滅一切諸煩惱故。名毗奈耶。最極清淨意樂所說
0274c19: 者。辨能說者說法意樂。然說法意樂。諸說不同。若
0274c20: 依龍猛。說法有二。一生死之說法。必依尋伺。二法
0274c21: 身菩薩說法。不依尋伺。故智度論第十七云。復次
0274c22: 爾時菩薩常入禪定。攝心不動。不生覺觀。亦能為
0274c23: 十方一切眾生。以無量音聲說法而度脫之。是名
0274c24: 禪波羅蜜。問。如經中說。先有覺觀思惟。然後能說
0275a01: 法。入禪定中無語覺觀。不應得說法。汝今云何言
0275a02: 禪定中不生覺觀而為眾生說法。答曰。生死人入
0275a03: 禪定。先。以語覺觀。然後說法。法身菩薩。離生死身。
0275a04: 知一切諸法常住。如禪定相。不見有亂。法身菩薩
0275a05: 變化無量身。為眾生說法。而菩薩心無所分別。如
0275a06: 阿羅漢琴常自出聲隨意而作。無人彈者。此亦無
0275a07: 散心。亦無攝心。是福德報生故。隨人意出聲。法身
0275a08: 菩薩如是。無所分別。亦無散心。亦無說法相。是無
0275a09: 量福德禪定智慧因緣故。是法身菩薩。種種法音
0275a10: 隨應而出。廣說如彼。無有尋伺說法眾中。如來最
0275a11: 勝。故言最極清淨意樂所說。若依親光。八地已巳上
0275a12: 皆無尋伺。而能說法。彼說尋伺。唯有漏故。無有尋
0275a13: 伺。說法眾中。如來最勝。故言最極清淨意樂所說。
0275a14: 依護法宗。金剛已巳還諸菩薩眾。為他說法。必假尋
0275a15: 伺。於藥病等。未遍知故。由此道理。八地已巳上。無漏
0275a16: 尋伺亦能說法。於佛果位已巳究竟故。無功用說不
0275a17: 假尋伺。而能說法。故成唯識第七卷云。未究竟位。
0275a18: 於藥病等。未遍知故。後得智中。為他說法。必假尋
0275a19: 伺。非如佛地無功用說。是故說言最極清淨意樂
0275a20: 所說。問。十地菩薩。依尋伺說。智度所說。如何會釋。
0275a21: 答。論者意異。不可會釋。如智度說。尋伺俱起。彌勒
0275a22: 等宗。必不俱起。如是等異。其例非一。故不須會。問。
0275a23: 依護法宗。十地已巳還。皆依尋伺。金剛喻定。是第四
0275a24: 定。既無尋伺。應不說法。答。雖無第四靜慮尋伺。而
0275b01: 由元起下地尋伺。於等覺位。亦得說法。不起滅定。
0275b02: 現諸威儀。亦唯此釋。言善教法中者。是所說教。瑜
0275b03: 伽九十四云。由四種相。應知世尊所說聖教名善
0275b04: 說法。一能趣寂靜。能定證得有餘依涅槃界故。二
0275b05: 能般涅槃。能令證得無餘依涅槃界故。三能趣菩
0275b06: 提。能令證得聲聞獨覺無上正等三菩提故。四善
0275b07: 遊分別最極究竟現量所顯無上大師所開示故。
0275b08: 具上諸義。故言善教法中。言諸有情類意解種種
0275b09: 差別可得者。此即正明意解不同。有其四種。一信
0275b10: 解教義。二唯信教義。三信教不信義。四教義俱不
0275b11: 信。故言種種。如後當釋。
0275b12: 善男子。如來但依如是三種無自性性。
0275b13: 釋曰。自下第二廣釋依教意解不同。於中有二。初
0275b14: 舉所依。後教於是經下。正釋有情意解不同。前中
0275b15: 有二。初明教所依理。後由深密意下。明依理說教。
0275b16: 此即初也。謂依所說三無自性。於不了義隱密相
0275b17: 教。為所依止。
0275b18: 由深密意。於所宣說不了義經。以隱密相。說諸法要。
0275b19: 謂一切法。皆無自性。無生無滅。本來寂靜。自性涅槃。
0275b20: 釋曰。此即第二依理說教。文有三節。初說教之意。
0275b21: 次辨教隱密。後正示密教。言由深密意者。說教之
0275b22: 意。謂能證知三種無性甚深密意。言於所宣說不
0275b23: 了義經以隱密相說諸法要者。辨教隱密。諸謂聖
0275b24: 教隱顯不同。今於此中。隱有說無。故言隱密。言法
0275c01: 要者。要謂要略。此中意者。由深密意。於不了經。依
0275c02: 三性以隱密相。說一切法無自性等諸法要言。言
0275c03: 謂一切法皆無自性等者。此即第三正示密教。如
0275c04: 前廣說。
0275c05: 於是經中。若諸有情。已巳種上品善根。已巳清淨諸鄣。已巳
0275c06: 成熟相續。已巳多脩勝解。已巳能積集上品福德智慧資
0275c07: 。
0275c08: 釋曰。自下第二正明有情意解不同。於中有四。一
0275c09: 五事具足信解人。二五事不具能信人。三生信隨
0275c10: 言執著人。四五事全無不信人。然此四人。種善根
0275c11: 等五事多少。分成六人。一五事具足。二有四闕一。
0275c12: 三有三闕二。四有二闕三。五有一闕四。六五事全
0275c13: 無。此即初也。於中有二。初明成就五事。後彼若下。
0275c14: 聞教解悟。此即初也。
0275c15: 彼若聽聞如是法已巳。於我甚深密意言說。如實解了。
0275c16: 釋曰。自下第二聞教解了。於中有二。初明聞教解
0275c17: 了。後於如是下。解了勝利。此即初也。謂聞法已巳。於
0275c18: 佛所說密意言說所顯法義。如實解了。
0275c19: 於如是法。深生信解。於如是義。以無倒慧。如實通達。
0275c20: 依此通達善脩習故。速疾能證最極究竟。
0275c21: 釋曰。自下第二解了勝利。於中有二。初明解了法
0275c22: 義勝利。後亦於下。信佛勝利。此即初也。文有兩節。
0275c23: 初於法信解。後於義信解。就信義中。文復三節。初
0275c24: 於見道如實通達。次脩習位。依此通達。能善脩習。
0276a01: 後於究竟。速疾能證菩提涅槃。
0276a02: 亦於我所。深生淨信。知是如來應正等覺於一切法
0276a03: 現正等覺。
0276a04: 釋曰。自下第二信佛勝利。
0276a05: 若諸有情已巳種上品善根。已巳清淨諸鄣。已巳成熟相續。
0276a06: 已巳多脩習勝解。未能積集上品福德智慧資。
0276a07: 釋曰。自下第二五事不具能信人。於中有二。初明
0276a08: 不具五事。後能生信心。此即初也。此明行人雖不
0276a09: 具五。由成四事。而能生信。四事差別。如前已巳說。
0276a10: 其性質直。是質直類。雖無力能思擇廢立。而不安住
0276a11: 自見取中。
0276a12: 釋曰。自下第二明能生信心。於中有三。初明不住
0276a13: 自見能生信心。次於此經下。由生信心故自輕而
0276a14: 住。後於此經下。由自輕故。能修福智。前中有三。初
0276a15: 明不住自見。次辨聞教生信。後顯其信相。此即初
0276a16: 也。性質直者。謂即是信。故維摩云。直心是道場。言
0276a17: 直心者。即是信心。智度論云。佛法海中信能入故。
0276a18: 故知質直即是信心。此意說云。性質直故。雖無慧
0276a20: 進求了義經故。如是於餘不了義經。不如真文而
0276a21: 生執著。
0276a22: 彼若聽聞如是法已巳。於我甚深秘密言說。雖無力能
0276a23: 如實解了。然於此法。能生勝解。發清淨信。
0276a24: 釋曰。自下第二明聞教生信。由彼不住自見取故。
0276b01: 彼聞法已巳。雖無力能解了言說。然於此教。而發信
0276b02: 心。
0276b03: 信此經典。是如來說。是其甚深。顯現甚深。空性相應。
0276b04: 難見難悟。不可尋思。非諸尋思所行境界。微細詳審
0276b05: 聰明智者之所解了。
0276b06: 釋曰。自下第三顯其信相。謂信此經。具六義故。是
0276b08: 此經是佛說故。是其甚深。二顯現甚深者。謂此經
0276b09: 典分明顯現甚深義。故名顯現甚深。三空性相應
0276b10: 者。謂此聖教詮空性故。與空相稱。故名空性相應。
0276b11: 四難見難悟者。謂此經典。凡夫不能見。二乘不能
0276b12: 悟。又解。凡夫二乘皆不見悟。故名難見難悟。五不
0276b13: 可尋思等者。謂此聖教。超尋思境故。不可尋思也。
0276b14: 尋思即是三界有漏心心所法。或可尋思即不定
0276b16: 細詳審聰明智者所解了也。
0276b17: 於此經典所說義中。自輕而住。作如是言。諸佛菩提
0276b18: 為最甚深。諸法法性亦最甚深。唯佛如來能善了達。
0276b19: 非是我等所能解了。
0276b20: 釋曰。自下第二由生信故。自輕而住。於中有二。初
0276b21: 於所說義自輕而住。後於能說教自輕而住。此即
0276b22: 初也。於此經所說義中。自輕己巳智不能解了。便作
0276b23: 是言。諸佛所有能證菩提真俗二智為最甚深。所
0276b24: 證諸法真俗二性亦最甚深。遠離所取能取性故。
0276c01: 唯佛如來而能了達。非我少智之所能知。如婆沙
0276c02: 說。諸法性相甚深微妙。唯一切智乃可窮盡。又勝
0276c03: 鬘云。若善男子。於諸深法。不自了知。仰推世尊。非
0276c04: 我境界。唯佛所知。有如是等諸教非一。
0276c05: 諸佛如來。為彼種種勝解有情。轉正法教。諸佛如來
0276c06: 無邊智見。我等智見。猶如牛跡。
0276c07: 釋曰。此即第二約能說教自輕而住。然諸如來隨
0276c08: 所攝受有情意樂。轉法教。而能說智無量無邊。我
0276c09: 等智見。比佛智見。猶如牛跡等于大海。深密經云。以諸如來
0276c10: 無邊智慧所知如海。而我知見如牛跡水。
0276c11: 如此經典。雖能恭敬。為他宣說。書寫護持。披閱流布。
0276c12: 殷重供養。受誦溫習。然由未能以其脩相發起加行。
0276c13: 釋曰。此即第三由自輕故。能生福智。於中有二。初
0276c14: 由自輕故。未能通達。後未通達故。更脩福智。前中
0276c15: 有二。先釋。後結。此即初也。謂彼菩薩。以自輕故。於
0276c16: 此經典起恭敬等十種法行。然由未能以其脩相
0276c17: 發起福智二種加行。十法行者。諸教不同。依大般
0276c18: 若五百七十三。但列其名。而不解釋。故彼經云。佛
0276c19: 告阿難。受持此經。有十法行。一者書寫。二者供養。
0276c20: 三者施他。四者諦聽。五者披讀。六者受持。七者廣
0276c21: 說。八者諷誦。九者思惟。十者脩習。大般若第四百
0276c22: 及四百二十七。莊嚴論第十三。勝天王第七。無上
0276c23: 依經第二。亦但列名。瑜伽七十四。辨中邊論第三。
0276c24: 顯揚第二。如是等教廣釋。雖有前後次第不同。而
0277a01: 義無異。故顯揚云。一於菩薩藏法。若多若少。尊重
0277a02: 恭敬。書持法行。二若劣若勝。諸供養具。供養法行。
0277a03: 三若自書己巳。由矜愍心施他法行。四若他發意恭
0277a04: 敬尊重。以微妙聲。宣揚闡讚。由宗仰故。諦聽法行。
0277a05: 五發淨信解恭敬重心披讚法行。六為欲脩習法
0277a06: 隨法行。從師受已巳。諷誦法行。七現諷誦已巳為堅持
0277a07: 故。以廣妙音溫習法行。八悲愍他故。傳授與彼。隨
0277a08: 其廣略開演法行。九獨處閑靜極善研尋稱理觀
0277a09: 察思惟法行。十如所思惟修行奢摩他毗舍那
0277a10: 為欲起入。乃至為令諸所求義成就法行。莊嚴十
0277a11: 三。與此稍異。故彼論云。一書寫。二供養。三流傳。四
0277a12: 聽受。五轉讀。六教他。七習誦。八解說。九思擇。十脩
0277a13: 習。解云。彼論與顯揚義不同者。於顯揚等。第六諷誦。
0277a14: 第七溫習。合為習誦。以為第七。更加教他即為第
0277a15: 六。於餘教中。皆無此義。然彼論意。為他略說。名為
0277a16: 教他。名他廣說。名為解說。餘教意者。若略若廣。皆
0277a17: 為他說。即合為一。故不相違。今依此經。亦同般若。
0277a18: 俱十法行。然此文中有其七種。一為他宣說。即是
0277a19: 廣說。二書寫護持。即是書寫。或可護持即是一行。
0277a20: 三者披聞即是披讀。四者流布。即是施他。五殷重
0277a21: 供養。此即供養。六者受誦即是諷誦。或是受持。七
0277a22: 者溫習。是即受持。或是諷誦。而無聽聞思惟脩習。
0277a23: 此品下文。具有其八種。一聞已巳信解。二書寫護持。
0277a24: 三供養。四流布。五受誦。六溫習。七如理思惟。八以
0277b01: 其脩相發起加行。而無廣說披讀二種。如下第七
0277b02: 地波羅蜜多品中。但云十種法行。而不引名。智度
0277b03: 論五十六。雖不具足。略釋其相。依瑜伽論。此十法
0277b04: 行。能生三道。故七十四云。問。如是十種法行。幾是
0277b05: 能生廣大福德道。答一切。問。幾是加行道。答一。謂
0277b06: 第九。問。幾是淨障道。答一。謂第十。若廣分別。如梁
0277b07: 攝論第十。舊中邊第二。新中邊第三。瑜伽七十四。
0277b08: 是故於我甚深密意所說言辭。不能通達。
0277b09: 釋曰。此第二結。由彼未能起加行故。於我甚深所
0277b10: 說言辭。不能通達。
0277b11: 由此因緣。彼諸有情。亦能增長福德智慧二種資。
0277b12: 於後相續。未成熟者。亦能成熟。
0277b13: 釋曰。此即第二未通達故。更修福智。謂此菩薩未
0277b14: 能修習二加行故。不能通達密意言辭。由此十行
0277b15: 因緣力故。便能修習福德智慧二種資。於後身
0277b16: 中。所未成熟。皆能成熟。今言成熟。於一一位。所修
0277b17: 具足。名為成熟。非五事相續成熟。或可利他令他
0277b19: 廣釋生信。後總結信用。上來廣釋生信。此即第二
0277b20: 總結。可知。
0277b21: 若諸有情。廣說乃至未能積集上品福德智慧資。
0277b22: 性非質直非質直類。雖有力能思擇廢立。而復安住
0277b23: 自見取中。
0277b24: 釋曰。自下第三生信隨言執著人。於中有二。初明
0277c01: 師計。後辨弟子。前中有二。初對前辨異。後明如言
0277c02: 起執。此即初也。文有四即。一五事有無。二質非質
0277c03: 直三。有力無力。四安立不安立自見取中。言廣說
0277c04: 等者。然釋此文。自有四說。一云。此中唯取總闕五
0277c05: 事。故深密云。不種善根。乃至不能成就福智。然與
0277c06: 第四有差別云。此中信法不信義。第四法義俱不
0277c07: 信也。一云。此中總有三人。一有初一闕四。二有初
0277c08: 二闕三。三有初三闕二。一云。此中總有四人。於前
0277c09: 三中。更加有初四闕一。而與第二異者。彼第二人
0277c10: 其性質直。此第三人性非質直。一云。此中總有五
0277c11: 人。於前四中。更加五事俱闕。而與第二第四人異。
0277c12: 准前應釋。雖有四釋。第四為正。順文相故。言而復
0277c13: 安住自見取中者。更不進求了義大乘。恒執如言
0277c14: 不了教故。故雜集論第十二云。復次何緣一分眾
0277c15: 生。於方廣分廣大甚深。雖生信解。而不得出離耶。
0277c16: 答。由深安住自見取故。常堅執著如言義故。由深
0277c17: 安住自見取者。更不進求了義經故。常堅執著如
0277c18: 言義者。恒堅封執不了義經故。如聞一切法畢竟
0277c19: 無自性言故。便撥一切諸法性相皆無所有。如是
0277c20: 於餘不了義經。堅執如言義亦爾。是故雖信大乘。
0277c21: 而不得出離。以大乘經由種種意說故。
0277c22: 彼若聽聞如是法已巳。於我甚深密意言說。不能如實
0277c23: 解了。
0277c24: 釋曰。自下第二如言起執。於中有二。初明如言執。
0278a01: 後由此已巳下。顯執過失。前中有二。初聞而不了。後信
0278a02: 而執著。此即初也。謂彼菩薩聞此教已巳。性非質直。
0278a03: 住自見故。於我甚深密意教中。不能如實解了密言。
0278a04: 於如是法。雖生信解。然於其義。隨言執著。
0278a05: 釋曰。第二信而執著。於中有二。初正明執著。後顯
0278a06: 執著相。此即初也。於密意教。雖生信解。由不了故。
0278a07: 如言執著。
0278a08: 謂一切法決定皆無自性。決定不生不滅。決定本來
0278a09: 寂靜。決定自性涅槃。
0278a10: 釋曰。此即第二顯執著相。據實道理。於此經中有
0278a12: 無自性說。即用三性。以為自性。二無生無滅。三本
0278a13: 來寂靜。四自性涅槃。此之三句。准上經文。唯約二
0278a14: 種無自性性。謂相自性性。勝義無自性性。依廣百
0278a15: 論等。四句總依初無性說。集論雜集。四句皆通三
0278a16: 無性說。如前分別。然佛密意不了教中。但言諸法
0278a17: 皆無自性。乃至復云自性涅槃。然彼安住自見取
0278a18: 人。不解如來密意趣故。雖生信解。如言起執。謂一
0278a19: 切法決定無性。乃至決定自性涅槃。然彼執人諸
0278a20: 教不同。依智度論第十八卷。有三邪見。一破果不
0278a21: 破因。二因果俱破不破一切法。三破一切法皆無
0278a22: 所有。即依第三。是惡取人。廣如彼說。依勝鬘經。即
0278a23: 說名為習諸外道。若依集論。第六雜集十二。皆言
0278a24: 若諸菩薩隨言取義。不如正理思擇法故。廣如彼
0278b01: 釋。今依此經。但言有情。亦不說名菩薩外道。准義
0278b02: 即同集論等說。雖闕第五福智資。而具前四善
0278b03: 根等故。
0278b04: 由此因緣。於一切法。獲得無見及無相見。
0278b05: 釋曰。自下第二顯執過失。於中有二。初正顯執失。
0278b06: 後雖於下。釋通伏難。前中有五。一略標二失。二由
0278b07: 得下。辨二失相。三外人徵詰。四依徵廣釋。五釋已巳
0278b08: 總結。此即初也。由此執著為因緣故。於一切法。獲
0278b09: 得二見。一者無見。二無相見。然此二見。自有兩釋。
0278b10: 一云。無見者。撥無依他及圓成實。無相見者。撥無
0278b11: 所執如名言相。一云。無見者。即大法鏡經二十八。
0278b13: 減施設見。損減分別見。損減真實見。故雜集論第
0278b14: 十二卷。釋彼經云。言相見者。謂聞大乘經中所說。
0278b15: 一切諸法皆無自性無生無滅本來寂靜自性涅
0278b16: 槃等言。不善密意。但隨此言義。便生勝解。謂佛所
0278b17: 說一切諸法定無自性定無生等。執著如是無性
0278b18: 等相。是名相見。執著如是無性相時。便謗三性。於
0278b19: 此三性。起誹謗行。即次三見。謂損減施設見。損減
0278b20: 分別見。損減真實見。廣如彼釋。彼與此經名差別
0278b21: 者。彼據執著無性等相。名為相見。此就行解執有
0278b22: 為無。名為無見。彼據損減三性理故。名損減見。此
0278b23: 據撥無三性相故。名無相見。
0278b24: 由得無見無相見故。撥一切相皆是無相。誹撥諸法
0278c01: 遍計所執相依他起相圓成實相。
0278c02: 釋曰。此即第二釋二失相。然釋此文。亦有兩解。一
0278c03: 云由得無見無相見故者。雙牒二見。撥一切相皆
0278c04: 是無相者。總顯二見。所成過失。謂撥一切三種性
0278c05: 相皆是無相。誹撥諸法者。別顯撥三相失。一云。由
0278c06: 得無見無相見故者。雙牒二見。撥一切相皆是無
0278c07: 相者。別顯無見。誹撥諸法等者。別釋無相見。
0278c08: 何以故。
0278c09: 釋曰。此第三徵。徵有二意。一云何以先無依他圓
0278c10: 成後無所執。一云。前二性有。可說撥無。後所執無。
0278c11: 撥無何失。
0278c12: 由有依他起相及圓成實相故。遍計所執相。方可施
0278c13: 設。
0278c14: 釋曰。自下第四依徵廣釋。於中有二。初先信三性
0278c15: 施設次第。後依次第以答外徵。此即初也。如上所
0278c16: 說。由諸有情於二性上增益所執。故立三種無自
0278c17: 性。此亦同彼所說次第。
0278c18: 若於依他起相圓成實相。見為無相。彼亦誹撥遍計
0278c19: 所執相。
0278c20: 釋曰。此即第二依前次第。以答外徵。若依後徵。文
0278c21: 有二節。初明依二性故。雖無實性。而隨執情假施
0278c22: 設有。後明隨情施設有故。執彼為無。亦成誹撥。由
0278c23: 斯理故。瑜伽七十四云。問。若無遍計所執自性。當
0278c24: 有何過。答。於依他起自性中。應無名言無名言執。
0279a01: 此若無者。應不可知雜染清淨。依佛性論。三自性
0279a02: 中。皆有損減增益二謗。
0279a03: 是故說彼誹撥三相。
0279a04: 釋曰。第五總結可知。此經所說誹撥三相。即諸經
0279a05: 等惡取空也。說惡取。聖教非一。寶積經云。如是迦
0279a07: 所以者何。一切諸見。以空得解脫。若起空見。則不
0279a08: 可除。譬如迦葉醫師授藥。令病擾動。是藥在內而
0279a09: 不出者。於意云何。如是病人。寧復差不。不也世尊。
0279a10: 是藥不出。其病轉增。如是。迦葉。一切諸見。唯空能
0279a11: 滅。若起空見。則不可除。無上依經第一卷云。復有
0279a12: 增上慢人。在正法中。觀空生於有無二見。是真空
0279a13: 者。直向無上菩提一道淨解脫門。如來顯了開示
0279a14: 正說。於中生空見。我說不可治。阿難。若有人執我
0279a15: 見如須彌山大。我不驚。亦不毀呰。增上慢人執
0279a16: 著空見。如一髦髮作十六分。我不許可。依此等經
0279a18: 諦。有空不空。依勝義無法不空。若執著空。名惡取
0279a19: 空。故般若燈論第八卷云。論者言。若第一義中有
0279a20: 陰等者。除此有物立於空法。而第一義中。實無一
0279a21: 法是不空者。如偈曰。
0279a22: 若一法不空觀此故有空無一法不空
0279a23: 何處空可得
0279a24: 釋曰。空不空者。於世諦中。依止法體。如是分別。此
0279b01: 義云何。如有舍宅有人住故。名舍不空。人不住故
0279b02: 則名舍空。今第一義中無一法不空。何處得有空
0279b03: 法可得。已巳說善取空。當說惡取空又如偈曰。
0279b04: 如來說空法為出離諸見諸有見空者
0279b05: 說彼不可治
0279b06: 釋曰。云何名見空者。謂執著於空。言有此空。此執
0279b07: 著空。有何過失。如來說彼空見眾生不可療治。此
0279b08: 義云何。如服下藥。動作諸病。而復不泄。反成重病
0279b09: 如是說空法。為捨諸惡見。若還執空者。說彼不可
0279b10: 治。以此義故。捨空無過。解云。所取空者。如瑜伽師。
0279b11: 所立空理以為真理。名惡取空。故般若燈云。復次
0279b12: 十七地論者言如所分別體無故。分別體空。此諸
0279b14: 見者。名著空見。外人言。何故名我以為著空。論者
0279b15: 言。由一切法無體故空。空非實法。不應執著。廣說
0279b16: 如彼。若護法等。依彌勒宗。說空有者。善取空者。謂
0279b17: 於依他所執性無。即於此無我性有。如是有無。總
0279b18: 說為空。惡取空者。於依他上所執性無。及於依他
0279b19: 圓成性有。俱不信受。而作此執。一切諸法都無所
0279b20: 有。是惡取空。故善戒經第二卷云。有二種人。遠離
0279b21: 佛法。非佛弟子。永失佛法。一者。說色乃至涅槃有
0279b22: 真實性。所執性也二者。不信世流布性。依他性也如是二
0279b23: 人。不任受持菩薩禁戒。如其受者不得戒師。則有
0279b24: 罪也。何故不得誹謗實法。著非法故。菩薩戒者非
0279c01: 口所得。心口和合。然後乃獲。復言。若有說言大乘
0279c02: 經中。一切法空。亦得大罪。不能善解大乘經義。生
0279c03: 憍慢心。言我善解。隨其自心妄忘想思惟。為人廣說。
0279c04: 亦得大罪。若言一切諸法性無。云何得有流布於
0279c05: 世。亦得大罪。何以故。謗一切法者。即是外道富蘭
0279c06: 那等真弟子也。富蘭那謂諸法性無。而佛法中亦
0279c08: 共語論議布薩說戒。若與共住。乃至說戒。則得大
0279c09: 罪。何以故。不解空義故。乃至彼云。云何正解。如色
0279c10: 說色。乃至涅槃。分別無有種種相性。是名色空。以
0279c11: 色真實。流布於世。是名不空。以是義故。說色一法
0279c12: 亦有亦無解。此二故。亦法亦空。終不於中妄生計
0279c13: 著。是名真解空義。具說如彼。又瑜伽三十六云。云
0279c14: 何復名善取空者。謂由於此彼無所有。即由彼故。
0279c15: 正觀為空。復由於此餘實是有。即由餘故。如實知
0279c16: 有。如是名為悟入空性。如實無倒。地持第二。亦同
0279c17: 此說。雜集第六云。空相者。謂若於是處此非有。由此
0279c18: 理正觀為空。若於是處餘是有。由此理如實知有。
0279c19: 是善入空性。如實者。不顛倒義。顯揚十五云。空自
0279c20: 相者。非定有無。非定有者。謂於諸行中。眾生自性
0279c21: 及法自性。畢竟無所有故。非定無者。謂於此中。眾
0279c22: 生無我。及法無我。有實性故。佛性論第一云。二諦
0279c23: 不可說有。不可說無。非有非無故。真諦不可說有。
0279c24: 不可說無者。無人法故。不可說有。顯二空故。不可
0280a01: 說無。俗諦亦爾。分別性故不可說有。依他性故不
0280a02: 可說無。復次真諦不定有無。人法無不無。二空有
0280a03: 不有。俗諦亦爾。分別性故。非決定無。依他性故非
0280a04: 決定有。已巳說善取空。當說惡取空瑜伽三十六云。云何名為惡
0280a05: 取空者。謂有沙門。惑婆羅門。由彼故空亦不信受。
0280a06: 於此而空亦不信受。如是名為惡取空者。何以故。
0280a07: 由彼故空。彼實是無。於此而空。此實是有。由此道
0280a08: 理。可說為空。若說一切都無所有。何處者何。何故
0280a09: 名空。亦不應言由此於此即說為空。是故名為惡
0280a10: 取空者。又瑜伽七十五云。復次。於大乘中。或有一
0280a11: 類惡取空故。作如是言。由世俗故。一切皆有。由勝
0280a12: 義故。一切皆無。應告彼言。長老。何者世俗。何者勝
0280a13: 義。如是問已巳。彼若答言。若一切法皆無自性。是名
0280a14: 勝義。若於諸法無自性中。自性可得。是名世俗。何
0280a15: 以故。無所有中。建立世俗假設名言而起說故。應
0280a16: 告彼曰。汝何所欲。名言世俗。為從因有自性可得。
0280a17: 為唯名言世俗說有。若名言世俗從因有者。名言
0280a18: 世俗從因而生。而非是有。不應道理。若唯名言世
0280a19: 俗說有。名言世俗。無事而有。不應道理。又應言彼
0280a20: 言。長老。何緣諸可得者。此無自性。如是問已巳。彼若
0280a21: 答言。顛倒事故。復應告言。汝何所欲。此顛倒事。為
0280a22: 有為無。若言有者。說一切法。由勝義故。皆無自性。
0280a23: 不應道理。若言無者。顛倒事故。諸可得者。此無自
0280a24: 性。不應道理。佛性第一亦同瑜伽。又彼論第二云。
0280b01: 復次。增上慢人。取空為見。是真空解脫門。約此空
0280b02: 解脫門。起於空執。謂一切有無並皆是空。此空執
0280b03: 者即無所有。無所有故。因果二諦道理並失。執此
0280b04: 空過故。即墮耶無。是等執者。由空而起。故成邪耶執。
0280b05: 一切邪耶執。莫不由空。故能滅除。此執既依空起。故
0280b06: 不可治。由此人故。佛語迦葉。若人起我見執。如須
0280b07: 須山大。我亦許之。何以故。以可滅故。若此增上慢
0280b08: 人。所起空執。猶如髮端四分之一。我急呵責。決定
0280b09: 不許。又廣百第六卷云。復次諸法真理何者是耶。
0280b10: 謂一切法空無我理。若爾此理亦有過失。所以者
0280b11: 何。如有一類。聞空無我。謂法皆無。誹撥一切因果
0280b12: 正理。乃至斷滅一切善根。此自見有過。非空無我
0280b13: 咎。由惡取空。妄起邪耶見。行諸惡行。空無我理。心言
0280b14: 不倒。非彼所證。愚夫聞說諸法皆空。不知聖意。便
0280b15: 撥世俗。因果亦無。滅諸善法。此豈是空無我過失。
0280b16: 聖說空教。有何意耶。為遣一切妄有執。若爾亦
0280b17: 應說諸法有。為遣妄執諸法空故實爾。若有執諸
0280b18: 法空。如來亦說諸法是有。既為遣執。說有說空。諸
0280b19: 法真理為空為有。諸法真理非有非空。分別戲論
0280b20: 皆不能及。何緣聖說非妄耶。為除邪耶執。故非
0280b21: 妄。空有二教俱能除執。何故如來多說空教。以諸
0280b23: 如來為除有執。滅生死苦。多說空教。若空若有。皆
0280b24: 是教門。何故前說空為真理。方便假說。亦不相違。
0280c01: 又此空言。是遮非表。非唯空有。亦復空空。遮遣執
0280c02: 心。令契諸法非有非空究竟真理。諸法真理實非
0280c03: 空性。空為門故。假說為空。真理非空。空為門者。真
0280c04: 理非有。應有為門。隨機說門。有亦無過。然其門義。
0280c05: 順在於空。有有有等。皆順執心。空空空等皆違妄
0280c06: 執。故有智者開說空言。應離一切有無等執。悟法
0280c07: 真理非有非無。勿起有無分別戲論。辨惡趣過失
0280c08: 相者。如瑜伽論三十六說。故彼論云。如有一類。聞
0280c09: 說難解大乘相應。未極顯了密意趣義。甚深經典。
0280c10: 不能如實解所說義。起不如理妄分別。由不巧
0280c11: 便所引尋伺。起如是見。立如是論。一切唯假。是為
0280c12: 真實。若作是觀。名為正觀。彼於假所依處所實
0280c13: 有唯事。撥為非有。是則一切假皆無。何當得有。
0280c14: 一切唯假是為真實。由此道理。彼真實及以假
0280c15: 二種俱謗。都無所有。由謗真實及假故。當知是
0280c16: 名最極無者。如是無者。一切有智同梵行者。不應
0280c17: 共語。不應共語。不應共住。如是無者。能自敗壞。亦
0280c18: 壞世間。隨彼見者。世尊依彼密意說言。寧如一類
0280c19: 起我見者。不如一類惡取空者。何以故。起我見者。
0280c20: 唯於所知境界迷惑。不謗一切所知境界。不由此
0280c21: 因墮諸惡趣。於他求法。求苦解脫。不為誑。不作
0280c22: 稽留。於法於諦。亦能建立。於諸學處。不生慢緩。惡
0280c23: 取空者。亦於所知境界迷惑。亦謗一切所知境界。
0280c24: 由此因故。墮諸惡趣。於他求法。苦解脫。能為誑。
0281a01: 亦作稽留。於法於諦。不能建立。於諸學處。極生慢
0281a02: 緩。如是損減。實有事者。於佛所說法毗奈耶。甚為
0281a03: 失壞。廣百論第六卷亦同瑜伽。故論云。復次劣慧
0281a04: 者前。不應說空無我理增其惡見。所以者何。故
0281a05: 次頌曰。
0281a06: 寧彼起我執非空無我見後兼向惡趣
0281a07: 初唯背涅槃
0281a08: 論曰。彼謂世間諸劣慧者。我執即是薩迦耶見。其
0281a09: 我所見。亦帶我執故。我執言亦攝彼見。我執雖復
0281a10: 不稱正理。而寧起彼過失輕故。實無我見雖稱正
0281a11: 理。然彼不能如實了達。因斯誹撥諸法皆無。過失
0281a12: 重故。寧彼不起。云何此二過失輕重。謂一切我執
0281a13: 唯背涅槃。後惡取空兼向惡趣。彼劣慧者。惡取空
0281a14: 時。尚厭善根。況諸含識。彼由厭背善。及世間斷滅
0281a15: 善根。損害含識。非唯棄背清涼涅槃。亦持自身之
0281a16: 地獄火。起我見者。無如是事。所以者何。彼貪我樂。
0281a17: 欲我離苦。不造眾罪。廣脩諸福。脫諸惡趣。不失人
0281a18: 天。但怖涅槃。不證解脫。故契經說。寧起我見如妙
0281a19: 高山。非惡取空增上慢者。若爾諸法空無我理。
0281a20: 近險趣。聖不應說。劣慧者前。實不應說。而勝慧者。
0281a21: 隨此脩行。獲大義利。故須為說。
0281a22: 雖於我法起於法想。而非義中起於義想。
0281a23: 釋曰。自下第二釋通伏難。通二伏難。即分為二。初
0281a24: 通信法不應成過難。後通信法應具福智難。前中
0281b01: 有二。初正通伏難。後釋所由。此即初也。謂彼菩薩
0281b02: 雖依我教起於教想。非正義中起正義想。雖能信
0281b03: 教。而成過失。
0281b04: 由於我法起法想故。及非義中起義想故。於是法中
0281b05: 持為是法。於非義中。持為是義。
0281b06: 釋曰。此即第二釋其所由。由於我法。起法想故。於
0281b07: 是法中。信為正法。而於非義起義想故。非正義中。
0281b08: 執為正義。
0281b09: 彼雖於法起信解故福德增長。然於非義起執。著故
0281b10: 退失智慧。智慧退故。退失廣大無量善法。
0281b11: 釋曰。此第二通信法應具福智難。謂外難云。此位
0281b12: 菩薩四事具足。聞教能信。如何不具福智資烺。故
0281b13: 作此通。彼雖於法起淨信故。福德增長。於非義中
0281b14: 起執著故。退失智慧。由退智故。失無量善。問。種姓
0281b15: 菩薩有退以不。設爾何失。若言退者。樂廣莊嚴經。
0281b16: 如何會釋。經云。性地菩薩。若一時煞閻浮提眾生。
0281b17: 雖有此罪。不墮地獄。若煞四天下乃至三千大千
0281b18: 眾生。亦不墮地獄。何以故。此人曠劫修行多供養
0281b19: 諸佛。功德智慧善根純熟。雖造重罪。以福德大故。
0281b20: 罪即消滅。不墮地獄。又無性攝大乘釋第七卷初
0281b21: 無數劫云。堅固心勝進。雖遇惡友方便破壞。終不
0281b22: 棄捨大菩提心。現世當來所脩善法。運運增長。終
0281b23: 不退減。世親第七亦同無性。若不退者。地持經說。
0281b24: 性地菩薩。墮地獄等。如何會釋。解云。於此義中。自
0281c01: 有兩說。一龍樹宗。種姓不退。是故寶鬘論中。有人。
0281c02: 問龍樹云。地持經說種姓菩薩墮阿毗地獄。此義
0281c03: 云何。龍樹答云。雖有此言。我不敢作如是說。何以
0281c04: 故。不增不減經中。明性地菩薩畢竟不墮地獄。同
0281c06: 其生怖速證初地。非謂實入阿毗地獄。此段引經如金剛仙
0281c07: 說馬鳴菩薩起信論亦同上釋。故彼論云。如修多
0281c08: 羅中。或說有退墮惡趣者。非其實退。但為初學菩
0281c09: 薩未入正信而懈怠者。恐怖勇猛故。二彌勒宗。自
0281c10: 有兩說。一云。同龍樹宗。一云。依本業經。十住已巳上。
0281c11: 名種姓位。於十住中。前六名退。第七不退。故知種
0281c12: 姓亦有退義。又瑜伽論四十七云。又諸菩薩勝解
0281c13: 行位。於菩薩修。所作狹小。所作有缺。所作不定。所
0281c14: 得有退。又云。解行菩薩。或於一時。於大菩提。雖以
0281c15: 發心。而復退捨。善戒經第八。地持第九。亦同此說。
0281c16: 又瑜伽三十七云。若諸菩薩住勝解行地。乃至猶
0281c17: 往惡起。此盡第一無數劫邊際。善戒經第三。地持
0281c18: 第二。亦同此說。然樂廣莊嚴經。及攝大乘論。言不
0281c19: 退者。從多分說。而非盡理。
0281c20: 復有有情。從他聽聞。謂法為法。非義為義。若隨其見。
0281c21: 彼即於法起於法想。於非義中起於義想。執法為法。
0281c22: 非義為義。
0281c23: 釋曰。自下第二明弟子計。於中有二。初別釋二計。
0281c24: 後由是緣下。總結二計。前中二計。即分為二。初依
0282a01: 聞隨言執著人。後不隨其見不信人。前中有二。初
0282a02: 明如言起執。後顯執過失。此即初也。謂此有情從
0282a03: 第三師。聽聞所說。隨其師見。於法為法。非義為義。
0282a04: 彼與本師。無別異見。而差別者。其第三師。聽聞佛
0282a05: 教。此第四人。從他傳聞。與師同計。若准對法。如前
0282a06: 分別。說第三師。以為菩薩。依深密經。說第三師名邪
0282a07: 見人。故深密云。復有眾生。於彼耶見人邊聞法也。
0282a08: 由此因緣。當知同彼退失善法。
0282a09: 釋曰。此即第二顯執過失。同前第三失無量善。
0282a10: 若有有情不隨其見。從彼欻聞一切諸法皆無自性
0282a11: 無生無滅本來寂靜自性涅槃。便生恐怖。
0282a12: 釋曰。自下第二不隨其見不信人。於中有二。初明
0282a13: 聞教不信。後由此下。顯不信失。前中有三。初聞教
0282a14: 生怖。次生耶解。後因解起謗。此即初也。謂此有情。
0282a15: 從第三師。聞彼所說。而不隨其前師所見。言一切
0282a16: 法決定皆無自性等見。從彼欻聞一切諸法無性
0282a17: 等言。心生怖畏。如何諸法無自性等。因此於教亦
0282a18: 生恐怖。有三種人。於教生怖。如雜集論第十二云。
0282a19: 復次何緣一分眾生。於方廣分廣大甚深。不生勝
0282a20: 解。反生怖畏耶。由遠離法性故。未種善根故。惡友
0282a21: 所攝故。法性者。謂菩薩種性。是彼自體故。由一分
0282a22: 眾生無菩薩種姓故。心性下劣。於廣大甚深教。不
0282a23: 能勝解。是故怖畏。又一分眾生。雖有菩薩種性。而
0282a24: 於大菩提。未種正願等諸善根故。於此不能勝解。
0282b01: 是故怖畏。又一分眾生。雖已巳種善根。而為誹謗大
0282b02: 乘眾生惡友所攝故。於此不能勝解。是故怖畏。
0282b03: 恐怖已巳。作如是言。此非佛語。是魔所說。
0282b04: 釋曰。此即第二因生耶解。謂生怖已巳。因其怖畏。便
0282b05: 生耶解。言是佛教定非佛說。即作是言。此非佛語。
0282b06: 是魔所說。
0282b07: 作此解已巳。於是經典。誹謗毀罵。
0282b08: 釋曰。此即第三因解起謗。然慢法緣。有其二種。或
0282b09: 有四種。故大般若五百五十九云。具壽善現。復白
0282b10: 佛言。彼愚癡人。幾因緣故。毀謗深法。佛言善現。由
0282b11: 二因緣。一為耶魔之所扇惑。二於深法不能信解。
0282b12: 復次善現。由四因緣。毀謗深法。一為惡友之所誘
0282b13: 誑。二為不能勸修善法。三為懷惡。喜求他過。四為
0282b14: 嫉。自讚毀他。由具如是法因緣故。彼愚癡人。毀
0282b15: 謗深法。發起無邊極重惡業。又大般若三百七十。
0282b16: 四百三十五。大品經十八。智度論六十三。諦法四
0282b17: 緣大同前說。
0282b18: 由此因緣。獲大衰損。觸大業障。
0282b19: 釋曰。此即第二顯不信失。謂由前說謗法因緣。獲
0282b20: 大衰損證大業障。
0282b21: 由是緣故。我說若有於一切相起無相見。於非義中。
0282b22: 宣說為義。
0282b23: 釋曰。自下第二總結二計。於中有二。初結前計。後
0282b24: 結後計。此即初也。由是從他聞法起執以為緣故。
0282c01: 世尊自說。於三性相起無相見。非義之中宣說為
0282c02: 義。便成耶見。
0282c03: 是起廣大業障方便。由彼陷墜無量眾生。令其獲得
0282c04: 大業障故。
0282c05: 釋曰。此即第二結後計也。如文可知。或如言起執。
0282c06: 文別有二。初廣釋如言起執。後由是緣故下總結。
0282c07: 雖有兩釋。後解為勝。
0282c08: 善男子。若諸有情。未種善根。未清淨障。未熟相續。無
0282c10: 能思擇癈立。而常安住自見取中。
0282c12: 具五事。後顯其不信。此即初也。文有二節。初明五
0282c13: 事不具。後辨三類差別。准前可知。
0282c14: 彼若聽聞如是法已巳。不能如實解我甚深密意言說。
0282c15: 亦於此法不生信解。
0282c16: 釋曰。自下第二顯其不信。於中有五。一聞經不信
0282c17: 二起二種想。三生二種執。四因生耶解。五正明起
0282c18: 謗。此即初也。謂由安住自見取故。聞此密教。不生
0282c19: 信解。
0282c20: 於是法中。起非法想。於是義中。起非義想。
0282c21: 釋曰。此第二釋起二種想。由前聞教不信解故。於
0282c22: 法義中。起二耶想。
0282c23: 於是法中。執為非法。於是義中。執為非義。
0282c24: 釋曰。此第三釋生二種執。由前二想起二執故也。
0283a01: 唱如是言。此非佛語。是魔所說。
0283a02: 釋曰。此第四釋因生耶解。由於法義起二執故。以
0283a03: 因此緣。起斯耶解。
0283a04: 作此解已巳。於是經典。誹謗毀罵。撥為偽。以無量門。
0283a05: 毀滅摧伏如是經典。
0283a06: 釋曰。此第五釋正明起謗。於中有三。初正明謗經。
0283a07: 次憎信經者。後辨謗法緣。此即初也。
0283a08: 於諸信解此經典者。起怨家想。
0283a09: 釋曰。此第二釋憎信經人也。
0283a10: 彼先為諸業障所障。
0283a11: 釋曰。此即第三辨謗法緣。謂三障中。為業障故。所
0283a12: 以謗法。
0283a13: 由此因緣。復為如是業障所障。如是業障。初易施設。
0283a14: 乃至齊於百千俱胝那庾多劫無有出期。
0283a15: 釋曰。此即第二顯謗過失。謂由先世業障所障。復
0283a16: 為現在謗法業障之所覆障。如是業障初造時。雖
0283a17: 易施設。當受苦果。逕於百千俱胝那庾多劫。無有
0283a18: 出期。言俱胝那庾多者。如俱舍論第十二卷引經
0283a19: 說云。有一無餘數始為一。十一為十。十十為百。十
0283a20: 百為千。十千為萬。十萬為洛叉。十洛叉為度洛叉。
0283a21: 十度洛叉為俱胝。十俱胝為末陀。十末陀為阿庾
0283a22: 多。十阿庾多為大阿庾多。十大阿庾多為那庾多。
0283a23: 如是展轉。滿六十數。具如彼說。或可初易施設者。
0283a24: 過去業障初所造故。易可施設輕重之相。今謗法
0283b01: 業。受苦無窮。難可分別。其謗法失。具如大般若一
0283b02: 百八十一。法華第二等。然上諸說有差別者。初之
0283b03: 二人。教義俱信。第三人中及二弟子。合有三人。初
0283b04: 之二人。信教失義。後之一人。修義失教。第四一人。
0283b05: 教義俱失。又四人中。前之二人。並是菩薩。而差別
0283b06: 者。初具五事。後具四事。第三一人。依深密經。五義
0283b07: 俱無。名為耶見。若依此經。具有四事。但言有情。依
0283b08: 對法論及大品。名為菩薩。所以如是諸教不同。
0283b09: 善男子。如是於我善說善制法毗奈耶最極清淨意
0283b10: 樂所說善教法中。有如是等諸有情類意解種種差
0283b11: 別可得。
0283b12: 釋曰。就意解不同。文別有三。初總標。次別釋。後總
0283b13: 結。上來已巳釋二段文訖。此即第三總結應知。
0283b14: 爾時世尊。欲重宣此義。而說頌曰。
0283b15: 釋曰。此下第二以頌重說。於中有二。初總標頌意。
0283b16: 後舉頌正釋。此即初也。
0283b17: 一切諸法皆無性。無生無滅本來寂。諸法自性恒涅
0283b18: 槃。誰有智言無密意。
0283b19: 釋曰。此下第二舉頌正釋。於中有二。初之兩頌。頌
0283b20: 上一切諸法皆無性等。反頌後說依密意教迷悟
0283b21: 不同。後依諸淨道下。有其三頌。頌依密教說一乘
0283b22: 義。或可分為二。初有二頌。頌上一切諸無性等意。
0283b23: 後有三頌。頌上一乘已巳下二復次文。前中有二。初
0283b24: 有一頌。釋經四句密意趣。後有一頌。約三無性。正
0283c01: 顯密意。謂經所說無性等言。非決定無自性等故。
0283c02: 名為無性。但依三種無自性義。說名無性。若具分
0283c03: 別。如上廣說。故言誰有智言無密意也。
0283c04: 相生勝義無自性。如是我皆已巳顯示。若不知佛此密
0283c05: 意。失壞正道不能往。
0283c06: 釋曰。此即第二。約三無性。正顯密意。謂前所說無
0283c07: 性等言。不了言辭。我以相生勝義無性。顯示所說
0283c08: 無性等意。若不了知此密意者。失正道故。不能趣
0283c09: 往無上菩提。如是失壞。如無性攝論第一卷云。於
0283c10: 無無因。強立為有。故名增益。於有無因。強撥為無。
0283c11: 故名損減。如是增益。及與損減。俱說為邊。是墜墮
0283c12: 義。此二轉時。失壞中道。
0283c13: 依諸淨道清淨者唯。依此一無第二故。於其中立一
0283c14: 乘。非有情性無差別。
0283c15: 釋曰。自下第二。有三行頌。約無性觀。釋一乘義。於
0283c16: 中有四。初之一頌。約三乘人。密說一乘。二有半頌。
0283c17: 頌定姓人唯度自身。三有半頌。頌不定姓證大涅
0283c18: 槃。四有一頌。釋涅槃相。此即第一。約三乘人密說
0283c19: 一乘。謂三乘人。皆依無性無漏聖道。各證涅槃。無
0283c20: 第二道。故說一乘。非彼三乘無有差別。
0283c21: 眾生界中無量生。唯度一身趣寂滅。
0283c22: 釋曰。此即第二。頌定性人唯度自身。謂依身中定
0283c23: 無如來慈悲種故。畢竟不成無上菩提。廣說如前。
0283c24: 大悲勇猛證涅槃。不捨眾生甚難得。
0284a01: 釋曰。此即第三。頌不定性證大涅槃。彼不定人。身
0284a02: 中具有佛種姓故。勇猛精進。證佛涅槃。不捨眾生
0284a03: 利益之事。具四種智。便能證得究竟涅槃。比定性
0284a04: 人甚難得也。
0284a05: 微妙難思無漏界。於中解脫等無差。一切義成離惑
0284a06: 苦。二種異說謂常樂。
0284a07: 釋曰。此即第四釋涅槃相。微妙難思無漏界者。謂
0284a08: 涅槃體。界者體也。謂涅槃體離諸相故。微妙難思。
0284a09: 於中解脫等無差者。顯涅槃果等無差別。於一真
0284a10: 如。有二身義。一解脫身。謂依真如斷煩惱障。證得
0284a11: 解脫。名解脫身。二者法身。謂佛法身力無畏等功
0284a12: 德所依。故名法身。於中法身唯如來有。解脫身者
0284a13: 三乘無別。故言解脫等無差。故下第五卷中說云。
0284a14: 善男子。由解脫身故。說一切聲聞獨覺與諸如來。
0284a15: 平等平等。由法身故。說有差別。如來法身有差別
0284a16: 故。無量功德最勝差別。若依瑜伽。三乘無餘涅槃。
0284a17: 無有上中下品差別。故瑜伽論第八十云。非此無
0284a18: 餘涅槃界中可得安立上中下品高下勝劣。此是
0284a19: 如來。是聲聞等。廣說如彼。一切義成等者。義謂義
0284a20: 利。謂於無餘涅槃真如體上。一切無為功德義成。
0284a21: 遠離煩惱所依苦身。不同有餘唯離煩惱。依此涅
0284a22: 槃二種異說。所謂常樂。以離惑故說之為常。離苦
0284a23: 故說之為樂。若依瑜伽。有三義故。說之為常。有二
0284a24: 義故。名之為樂。故八十云。問。何因緣故當言是常。
0284b01: 答清淨真如之所顯故。非緣生故。無生滅故。問。當
0284b02: 言是樂。當言非樂。答由勝義樂。當言是樂。非由受
0284b03: 樂。說名為樂。何以故。一切煩惱及所生苦。皆超越
0284b04: 故。准此瑜伽。依三常義。二種樂義。由此常樂二種
0284b05: 義別。故作此言二種異說。
0284b06: 爾時勝義生菩薩。復白佛言。世尊。諸佛如來密意語
0284b07: 言甚奇希有。乃至微妙最微妙。甚深最甚深。難通達
0284b08: 最難通達。
0284b09: 釋曰。自下第三菩薩領解受持分。於中有二。初菩
0284b10: 薩領解。後爾時世尊下。如來勸持。前中有三。初讚
0284b11: 教甚深。次如是下。申自領解。後世尊譬如下。舉喻
0284b12: 重顯。此即第一讚教甚深。文有二節。初總讚歎功
0284b13: 能希有。後乃至下別讚歎也。言微妙甚深難通達
0284b14: 者。如其次第。超過凡夫二乘菩薩。三位別故。或可
0284b15: 超過聲聞。緣覺菩薩位故。或可超過三僧祗位菩
0284b16: 薩境故。說此三名。
0284b17: 如是我今領解世尊所說義者。
0284b18: 釋曰。自下第二自領解。於中有二。初領蘊等五門
0284b19: 說三無性。後領諦等二門說三無性。前中有二。初
0284b20: 約色蘊說三無性。後類餘蘊等。就色蘊中復分為
0284b21: 二。初領前二性。後領第三性。前中有二。初總標領
0284b22: 解。後別釋領解。此即初也。
0284b23: 若於分別所行遍計所執相所依行相中。假名安立。
0284b24: 以為色蘊。或自性相。或差別相。假名安立。為色蘊生。
0284c01: 為色蘊滅。及為色蘊永斷遍知。或自性。或差別相。是
0284c02: 名遍計所執相。
0284c03: 釋曰。自下第二。別釋領解。於中有二。初明所執相。
0284c04: 後明依他性。就所就中。文別有二。初依依他。立所
0284c05: 執性。後世尊依此下。依所執性。說相無性。此即初
0284c06: 也。文有三節。一明分別所行所依行相。二明色蘊
0284c07: 自性差別。三辨色蘊生滅永斷遍知。分別所行者。
0284c08: 分別即是能遍計度心。及心所所行言。顯彼所執
0284c09: 性實色蘊等。是彼分別所行境故。名為所行。又解。
0284c10: 所行是依他假色蘊等。即彼分別所緣緣故。名為
0284c11: 所行。言遍計所執相所依行相中者。所說行相。自
0284c12: 有兩說。一云。行謂見分。能緣行解。相即相分。是所
0284c13: 緣相。一云行相。即是有為行相。總說依他。以為行
0284c14: 相。兩說之中。後說為勝。若依前說。不攝依他見等
0284c15: 分故。安立色蘊自性差別者。總相出體。名為自性。
0284c16: 即自性上。有漏無漏。可見不可見等。名為差別。安
0284c17: 立色蘊生滅等者。未有而有。名之為生。已巳有還無
0284c18: 稱之為滅。總辨生滅。名為自性。剎那生滅及一期
0284c19: 等。名為差別。染汙色蘊。名為永斷。不染色蘊。名曰
0284c20: 遍知。或集義邊。名為永斷。苦諦義邊。名曰遍知。如是
0284c21: 永斷遍知。若總辨永斷。名永斷自性。若見脩等斷。
0284c22: 名永斷差別。總者色蘊自性名遍知自性。別知色
0284c23: 蘊差別。名遍知差別。如是安立。名為遍計所執相。
0284c24: 問。勝義諦品。總有六相。謂得蘊故。得蘊相故。得蘊
0285a01: 起故。得蘊盡故。得蘊滅故。得蘊滅作證故。依此品
0285a02: 初。但說五相。此領解中。說有六句。如何前後有此
0285a03: 差別。解曰前後通論。總有十相。勝義諦品。說有六
0285a04: 相。無性品初更加二相。謂永斷遍知。此領解中。復
0285a05: 加二相。謂自性差別此十相中。自性差別。及以相
0285a06: 故。其數不定。癈別論總。唯有一相。癈總論別。唯有
0285a07: 二相。總別通論。即有三相。所以前後增減不同。今
0285a08: 領解中。領品初故。說此六句。或可品初亦有六相。
0285a09: 曾說諸蘊即勝義諦品由得蘊故也。此領解中。即
0285a10: 有七相。以為色蘊即初相故。問。何故第二品。於蘊
0285a11: 等法說滅滅作證無永遍知。此品即說永斷遍知。
0285a12: 而不說滅及滅作證。解云。永斷是集。遍知即苦。滅
0285a13: 是滅諦。作證是道。據實蘊等通有四諦。各舉一邊。
0285a14: 影略互顯。
0285a15: 世尊依此施設諸法相無自性性。
0285a16: 釋曰。此即第三。依所執性。說相無性。如文可知。
0285a17: 若即分別所行遍計所執相所依行相。是名依他起
0285a18: 相。
0285a19: 釋曰。自下第二別顯依他。於中有二。初明所執所
0285a20: 依是依他起。後依依他起辨二無性。此即初也。
0285a21: 世尊依此施設諸法生無自性性。及一分勝義無自
0285a22: 性性。
0285a23: 釋曰。此即第二。依依他起。辨無性。
0285a24: 如是我今領解世尊所說義者。
0285b01: 釋曰。自下第二。領第三性。於中有二。初總標領解。
0285b02: 後別釋領解。此即初也。
0285b03: 若即於此分別所行遍計所執相依行相中。由遍計
0285b04: 所執相不成實故。即此自性無自性性法無我真如
0285b05: 清淨所緣。是名圓成實相。
0285b06: 釋曰。自下第二。別釋領解。於中有二。初依依他。辨
0285b07: 圓成實。後依圓成。說一分勝義無性。此即初也。謂
0285b08: 所執相所依依他起性上。遣所執故。無性所顯法
0285b09: 無我性。名圓成實。
0285b10: 世尊依此施設一分勝義無自性性。
0285b11: 釋曰。此即第二。依圓成實。說一分勝義無性。
0285b12: 如於色蘊。如是於餘蘊皆應廣說。
0285b13: 釋曰。自下第二。類餘蘊等。於中有五。一類餘蘊。二
0285b14: 類十二處。三類十二緣。四類四食。五類六界十八
0285b15: 界。此即初也。
0285b16: 如於諸蘊。如是於十二處。一一處中皆應廣說。
0285b17: 釋曰。此即第二類十二處領解無性。准上應知。
0285b18: 於十二支。一一支中。皆應廣說。
0285b19: 釋曰。此即第三類十二支。領解無性。准上應知。
0285b20: 於四種食。一一食中。皆應廣說。
0285b21: 釋曰。此即第四類四種食。領解無性。准上應知。
0285b22: 於六界十八界。一一界中。皆應廣說。
0285b23: 釋曰。此即第五類六界。及十八界。領解無性。六界
0285b24: 即是地水火風及以空識。准此領解品初所說。種
0285c01: 種界等。通說六界。
0285c03: 釋曰。自下二領諦等二門說三無性。於中有二。初
0285c04: 約苦諦。領解無性。後類餘諦等領解無性。前中有
0285c05: 二。初依二性。領二無性。後依圓成實。領勝義無性。
0285c06: 前中有二。初總標領解。後別釋領解。此即初也。
0285c07: 若於分別所行遍計所執相所依行相中。假名安立。
0285c08: 以為苦諦。苦諦遍知。或自性相。或差別相。是名遍計
0285c09: 所執相。
0285c10: 釋曰。自下第二。別釋領解。於中有二。初約所執性。
0285c11: 領相無自性性。後依依他起。領生無自性性及一
0285c12: 分勝義無自性性。前中有二。初依依他起。安立所
0285c13: 執。後依所執施設無性。此即初也。謂於所執所依
0285c14: 行相。依他起上。假名安立。以為苦諦。或立苦諦遍
0285c15: 知。是名遍計所執相。如是二種。皆有自性。或差別
0285c16: 相。謂逼迫名苦。名苦諦自性。三八苦等。名苦差別。
0285c17: 知苦諦自相。名遍知自性。知苦差別。遍知差別。
0285c18: 世尊依此施設諸法相無自性性。
0285c19: 釋曰。此即第二。依所執性。施設無性。謂所執相故。
0285c20: 立相無性。准上應知。
0285c21: 若即分別所行遍計所執相所依行相。是名依他起
0285c22: 相。
0285c23: 釋曰。自下第二。依依他起。領生無性及一分勝義
0285c24: 無性。於中有二。初辨依他起。後依依他說無性。此
0286a01: 即初也。
0286a02: 世尊依此施設諸法生無自性性及一分勝義無自
0286a03: 性性。
0286a04: 釋曰。此即第二。依依他起。說二無性。
0286a05: 如是我今領解世尊所說義者。
0286a06: 釋曰。自下第二。依圓成實。施說一分勝義無性。於
0286a07: 中有二。初總標領解。後別釋領解。此即初也。
0286a08: 若即於此分別所行遍計所執相所行中相。由遍計
0286a09: 所執相不實故。即此自性無自性性法無我真如清
0286a10: 淨所緣。是名圓成實相。
0286a11: 釋曰。自下第二。正明領解。於中有二。初辨圓成實
0286a12: 相。後施設一分勝義無性。此即初也。准上應知。
0286a13: 世尊依此。施設一分勝義無自性性。
0286a14: 釋曰。此即第二。施設無性。如文可知。
0286a15: 如於苦諦。如是。於餘諦皆應廣說。
0286a16: 釋曰。此即第二。類釋餘諦等。於中有二。初類餘諦。
0286a17: 後類道品。此即初也。謂如苦諦具有三性。依彼三
0286a18: 性。立三無性。類此三諦。皆具三性。依彼三性。立三
0286a19: 無性。是故總言。如於苦諦。於一一諦。皆具三性。廣
0286a20: 如中邊及成唯識第八說。然於此經。有差別者。依
0286a21: 於苦諦。說名遍知。依於集諦。名為永斷。依於滅諦。
0286a22: 說名作證。依於道諦。名為修習。如前卷說。
0286a23: 如於聖諦。如是。於諸念住正斷神足根力覺支中。一
0286a24: 一皆應廣說。
0286b01: 釋曰。自下第二。依諸道品。領解無性。於中有二。初
0286b02: 約七門。總明領解。後如是我今下。別約八道支。明
0286b03: 其領解。此即第一。總約七門道品類四聖諦。約三
0286b04: 性義。辨三無性。准上應知。
0286b05: 如是我今領解世尊所說義者。
0286b06: 釋曰。自下第二。別約道支中第八正定。明其領解。
0286b07: 於中有二。初依二性。領二無性。後依圓成。領勝義
0286b08: 無性前中有二。初總標領解。後別釋領解。此即初
0286b09: 也。
0286b10: 若於分別所行遍計所執相所依行相中。假名安立。
0286b11: 以為正定。及為正定能治所治。若正脩未生令生。生
0286b12: 已巳堅住。不忘倍脩。增長廣大。或自性相。或差別相。是
0286b13: 名遍計所執相。
0286b14: 釋曰。自下第二。別釋領解。於中有二。初約所執。領
0286b15: 相無性。後依依他。領生無性及一分勝義無性。前
0286b16: 中有二。初立所執相。後施設無性。此即初也。八道
0286b17: 支中。第八正定。分別正定。餘准可知。故今分別第
0286b18: 八正定。文有二節。若於分別等者。辨所執性所依
0286b19: 依他。後假名安立等者。依依他起。安立所執。就所
0286b20: 執中。安立五事。一安立正定自性差別。謂總出定
0286b21: 體。名定自性。未至中間及四靜慮。名定差別。二安
0286b22: 立正定。能治所治自性差別。謂八道支中。第八正
0286b23: 定。名為能治。八耶之中。第八耶定。名為所治。自性
0286b24: 差別。准上應思。三安立正修未生令生。四生已巳堅
0286c02: 別。尋即可知。如是五相安立正定。名所執相。
0286c03: 世尊依此施設諸法相無自性性。
0286c04: 釋曰。此即第二。辨相無性。准上應知。
0286c05: 若即分別所行遍計所執相所依行相。是名依他起
0286c06: 相。
0286c07: 釋曰。自下第二。依依他起。領解無性。於中有二。初
0286c08: 辨依他起。後依依他辨二無性。此即初也。
0286c09: 世尊依此施設諸法生無自性性及一分勝義無自
0286c10: 性性。
0286c11: 釋曰。此即第二。依依他起。辨二無性。准上可知。
0286c12: 如是我今領解世尊所說義者。
0286c13: 釋曰。自下第二。依圓成實。領解無性。於中有二。初
0286c14: 總標領解。後別釋領解。此即初也。
0286c15: 若即於此分別所行遍計所執相所依行相中。由遍
0286c16: 計所執相不成實故。即此自性法無我真如清淨所
0286c17: 緣是。名圓成實相。
0286c18: 釋曰。自下第二。別釋領解。於中有二。初辨圓成實。
0286c19: 後辨無性。此即初也。准上應知。
0286c20: 世尊依此施設諸法一分勝義無自性性。
0286c21: 釋曰。此即第二施設無性。准上應知。
0286c22: 世尊。譬如毗濕縛藥。一切散藥仙藥方中。皆應安處。
0286c23: 釋曰。自下第三。舉喻重顯。於中四喻。即為四段。此
0286c24: 即第一毗濕縛藥喻。於中有二。先喻。後合。此即舉
0287a01: 喻。毗濕縛藥者。但知此藥有多功能。此方無名。故
0287a02: 不之。若以此藥。置諸藥中。合諸藥草皆有神驗
0287a03: 深密經云。毗舒婆藥草者譯家別也。
0287a04: 如是世尊。依此諸法皆無自性無生無滅本來寂靜
0287a05: 自性涅槃無自性性了義言教。遍於一切不了義經。
0287a07: 釋曰。第二舉法同喻。謂無性等言。安置一切不了
0287a08: 義中。應皆了知彼經密意。
0287a09: 世尊。如彩地遍於一切。彩事業。皆同一味。或青
0287a10: 或黃。或赤或白。復能顯發彩事業。
0287a11: 釋曰。自下第二。如彩地喻。於中有二。先喻後法。
0287a12: 此即初也。謂如彩青黃等地。遍於一切眾像事
0287a13: 業。能令事業皆同青等一味地故。復能顯發一切
0287a14: 彩像事業。
0287a15: 如是世尊。依此諸法皆無自性。廣說乃至自性涅槃
0287a16: 無自性性了義言教。遍於一切不了義經。皆同一味。
0287a17: 復能顯發彼諸經中所不了義。
0287a18: 釋曰。第二舉法同喻。如文可知。
0287a19: 世尊。譬如一切成熟珍羞諸餅果內投之熟蘇。更生
0287a20: 勝味。
0287a21: 釋曰。自下第三熟蘇勝味喻。於中有二。先喻後法。
0287a22: 此即喻也。
0287a23: 如是世尊。依此諸法皆無自性。廣說乃至自性涅槃
0287a24: 無自性性了義言教。置於一切不了義經生勝歡喜。
0287b01: 釋曰。此即舉法同喻。尋文可知。
0287b02: 世尊。譬如空。遍一切處。皆同一味。不障一切所作
0287b03: 事業。
0287b04: 釋曰。自下第四。空一味喻。於中有二。先喻後法。
0287b05: 此即喻也。
0287b06: 如是世尊。依此諸法皆無自性。廣說乃至自性涅槃
0287b07: 無自性性了義言教。遍於一切不了義經。皆同一味。
0287b08: 不障一切聲聞獨覺及諸大乘所脩事業。說是語已巳。
0287b09: 釋曰。此即舉法同喻。謂無性性了義言教。遍於一
0287b10: 切不了義經。皆悉同此一無性味。不障一切三乘
0287b11: 事業。
0287b12: 爾時世尊。歎勝義生菩薩曰。善哉善哉。
0287b13: 釋曰。自下第二。如來勸持。於中有四。一總讚善哉。
0287b14: 二讚領深義。三讚能作喻。四歎勝勸學。此即第一
0287b15: 總讚善哉。
0287b16: 善男子。汝今乃能善解如來所說甚深密意言義。
0287b17: 釋曰。此即第二讚領深義。
0287b18: 復於此義。善作譬喻。所謂世間毗濕縛藥雜彩池
0287b19: 熟蘇空。
0287b20: 釋曰。此即第三讚能作喻。
0287b21: 勝義生。如是如是。更無有異。如是如是。汝應受持。
0287b22: 釋曰。此即第四。印可勸持。
0287b23: 爾時。勝義生菩薩。復白佛言。世尊。初於一時。在婆羅
0287b24: 斯仙人墮處施鹿林中。唯為發趣聲聞乘者。以四
0287c01: 諦相轉正法輪。
0287c02: 釋曰。自下第四。校量嘆勝分。於中有二。初菩薩請
0287c03: 問。後爾時下。世尊正說。前中有二。初明三轉勝劣
0287c04: 不同。後世尊若善男子下。正發問辭辨福勝劣。前
0287c05: 中三輪。即分為三。此即第一四諦法輪。於中有二。
0287c06: 初正明法輪。後雖是下。顯教是劣。此即初也。文有
0287c07: 五節。一辨問答者。二明說時。三顯說處。四解所為。
0287c08: 五釋法輪。言爾時等者。辨問答人也。言初於一時
0287c09: 者。說經時也。謂三法輪中。說初輪時。言在婆羅
0287c10: 斯等者。說經處也。深密經云。於婆羅奈城仙人集
0287c11: 處諸禽獸遊處。若依真諦解節記云。第一時。於婆
0287c12: 羅鹿園仙人集處。此處有三德故三種人恒集
0287c13: 此處。言三德者。一謂林德。樹枝蔭覆。春則遮雨。夏
0287c14: 能遮熱。冬復遮風。二謂水德。恒具有五。輕。冷。軟。美。
0287c15: 香。三謂他德。林外曠野一切鳥獸皆來集聚。飲食
0287c16: 無畏。又此地下有大寶藏。廣四十里。深四十里。有
0287c17: 時出現。但人不得取。若輪王出世。得用此寶。而鹿
0287c18: 園自有二義。一謂昔時此地有無量鹿。國王欲取
0287c19: 鹿。鹿王白。日日煞一可得無量時。後日煞次一
0287c20: 懷胎鹿。鹿王愍念。自代就死。國王見之。因相訪。
0287c21: 鹿王仍為說菩薩道。國王聞之。即得解悟。遂放諸
0287c22: 鹿。廣說鹿王代鹿母死。如智度論第十六說也二謂轉法輪時。有三鹿
0287c23: 恒來佛所聽法。三種人者。佛未出世。世間仙人。皆
0287c24: 集此地。脩學仙道。二佛未出世。一切緣覺。皆集此
0288a01: 地。脩緣覺道。三佛既出世。與諸聲聞。共集此處。依
0288a02: 大嚴經。名仙人墮處及施鹿林。彼第一云。一生補處
0288a03: 菩薩。將欲下生。有天子下閻浮提。告辟支佛言。仁
0288a04: 者應捨此土。何以故。十二年後。當有菩薩降神入
0288a05: 胎。是時波羅奈國五百辟支佛。聞天語已巳。從座而
0288a06: 起。踊在空。高七多羅樹。作入燒身。入於涅槃。唯
0288a07: 有舍利從空而下。是故此地名仙人墮處。復有過
0288a08: 去有仁慈王。施於群鹿無畏之處。是故彼地亦名
0288a09: 仙人鹿苑。具說如彼。依大婆沙百八十三云。佛於
0288a10: 波羅斯仙人論處施鹿林中。為憍陳那等。轉正
0288a11: 法輪。問。何故名波羅斯。答。此即是河名。去其不
0288a12: 遠。造立王城。是故此城亦名波羅斯。問何故名
0288a13: 仙人論處。答。若作是說。諸佛定於此處。轉法輪者。
0288a14: 彼說佛是最勝仙人。皆於此處。初轉法輪。故名仙
0288a15: 人論處。若作是說。諸佛非定於此轉法輪者。彼說
0288a16: 應言仙人住處。謂佛出世時。有佛大仙及聖弟子。
0288a18: 時。有世俗五通仙住。以此處恒有諸仙已巳住今住
0288a19: 當住。故名仙人住處。有說應言仙人墮處。昔有五
0288a20: 百仙人。飛行空行。至此遇退因緣。一時墮落。問。何
0288a21: 故名施鹿林。答。恒有諸鹿。遊止此林。故名鹿林。昔有
0288a22: 國王。名梵達多。以此林施與群鹿故。名施鹿林。如
0288a23: 羯蘭鐸迦長者。於王舍城竹園中。穿一池。以施羯
0288a24: 蘭鐸迦鳥。令其遊戲。因名施羯蘭鐸迦池。此亦如
0288b01: 是。故名施鹿林。若依世親菩薩轉法輪論。有其四
0288b02: 緣故。依彼林而轉法輪。故彼云。以何義故。捨於勝
0288b03: 處多眾集處。於波羅奈小人眾處。在波吒離樹影
0288b04: 蔭下鹿苑之中。而轉法輪。彼義今釋。世尊往昔六
0288b05: 十千億那由他會廣行施故。以曾供養六十千億
0288b06: 那由他佛。又於彼處。已巳有九十一億千佛。轉於法
0288b07: 輪。又彼處常饒寂靜仙人。有如是等諸功德故。廣
0288b08: 說如彼。言唯為發趣聲聞乘者。解所為人。三乘之
0288b09: 中。唯為聲聞人也。依大婆沙俱舍正理轉法輪論。
0288b10: 為五比丘。五比丘者。依四分律。一憍陳如。二阿濕卑。三摩訶男。四婆提。五婆敷。五分律云。
0288b11: 憍陳如提婆頗頞鞞摩訶納依瑜伽論第九十五。為憍陳那。今
0288b12: 依此經。通為一切聲聞乘者。轉四諦法。言以四諦
0288b13: 相轉正法輪者。正釋法輪。謂三周正轉十二行相
0288b14: 法輪。如轉法輪經。然此法轉。略以四門分別。一釋
0288b15: 名字。二出體性。三問答解釋。四釋十二行。
0288b16: 言釋名者。如契經說。世尊轉法輪。毗婆沙一百八
0288b17: 十二云。問。何故名法輪。答。此輪是法所成。法為自
0288b18: 性。故名法轉。如世間輪。金等所成。金等為性。名金
0288b19: 等輪。此亦如是。有說。此輪能淨聖慧法眼。故名法
0288b20: 輪。有說。此輪能治非法輪故名法輪。非法輪者。謂
0288b21: 布剌刺等六師所轉八耶支輪。問。何故名輪。輪是
0288b22: 何義答。動轉不住。是轉義。捨此趣彼。是輪義。能伏
0288b23: 怨敵義。是輪義。如是等義。故名為輪。言動轉不住
0288b24: 者。見道是速疾道。不越期心道。於動轉不住。最為
0288c01: 隨順故。言捨此趣彼者。見道中。捨苦現觀。趣集現
0288c02: 觀。乃至。捨滅現觀。趣道現觀故。言能伏怨敵義者。
0288c03: 如轉輪王所有輪寶。降伏四洲所有怨敵。如是行
0288c04: 者。以見道輪。降伏四諦所有煩惱。故名法輪。所言
0288c05: 輪者。依轉動義。令他身中聖道起故。名之為轉。故
0288c06: 婆沙。問。若彼身中聖道生時。即彼名為轉法輪者。
0288c07: 何故說佛轉法輪耶。答。依能轉因。故作是說。謂彼
0288c08: 身中所有聖道。世尊若不以言說手為其轉者。即
0288c09: 彼聖道。無因得生。彼聖道生。皆由佛力。是故說佛
0288c10: 初轉法輪。薩婆多宗。義如上釋。若依經部。有其二
0288c11: 義。一者聖教。二者聖道。由此聖教往他相續。故名
0288c12: 為轉。故俱舍二十四云。所有法門。名法輪。應可正
0288c13: 理。云何名轉。由此法門。往他相續令解義故。或諸
0288c14: 聖道。皆是法輪。於所化生身中轉故。於他相續。見
0288c15: 道生時。已巳至轉初。故名已巳轉。大乘亦爾。具有二義。
0288c16: 如瑜伽說。後當分別。
0288c17: 言出體者。諸說不同。一薩婆多宗。依俱舍等。唯八
0288c18: 聖道。以為自性。故俱舍二十四云。頌曰。
0288c19: 所說沙門性亦名婆羅門亦名為梵輪
0288c20: 於中唯見道說名為法輪由速等似輪
0288c21: 或具輪等故
0288c22: 解云。於中唯見道說名為法輪。准此故知。唯在見
0288c23: 道。八支為體。雜心第十。亦同俱舍。故彼頌曰。
0288c24: 牟尼說見道疾故名法輪或說覺八枝
0289a01: 轉至於他身
0289a02: 解云。上半薩婆多義。下半頌顯尊者瞿沙所立宗
0289a03: 義。通於脩位。大唐三藏翻為妙音。廣說如彼。又大
0289a04: 婆沙一百八十二云。云何法輪。答。八聖道支。若兼
0289a05: 相應隨轉。即五蘊性。乃至彼云。唯說見道名為法
0289a06: 轉。具說如彼。然毗婆沙師。三轉十二行。如次顯示
0289a07: 見等三道。非唯見道。是故世親。約三轉十二行。破
0289a08: 薩婆多。唯說見道名為法輪。故俱舍論第二十
0289a09: 四。復作是言。由此三轉。如次顯示見道脩道無學
0289a10: 道三。毗婆沙師所說如是。此敘薩婆多義若爾三轉十
0289a11: 二行相。非唯見道。如何可說。唯於見道。立法輪名。
0289a13: 所有法門。名為法輪。可應正理。具說如彼。解云。經部申自
0289a14: 宗。或可世親申自宗義也依順正理第六十七。救薩婆多云。毗
0289a15: 婆沙師本意。總說一切聖道皆名法輪。以說三道
0289a16: 攝故。於他相續見道生時。已巳至轉初。故名已巳轉。然
0289a17: 唯見道是法輪初。故說法輪唯是見道。諸天神類。
0289a18: 即就最初。言轉法輪。不依二道。依摩訶僧祇部。說
0289a19: 法輪體。語為自性。故婆沙一百八十二云。彼作是
0289a20: 說。一切佛語。皆是法輪。依經部宗。如俱舍第二十
0289a21: 四。體有二種。一教為體。二用一切聖道為體。所引
0289a22: 聖教。如名中說。若依異部宗輪論。大眾部。一說部。
0289a23: 說出世部。雞胤部。四部同說。諸如來語皆轉法輪。
0289a24: 依多聞部。謂佛五音是出世教。一無常。二苦。三空。
0289b01: 四無我。五涅槃寂靜。此五能引出離道故。如來餘
0289b02: 音是世間教。如是等說。皆用聖教以為法輪。今依
0289b03: 大乘通用聖道及彼聖教。為法輪體。故此經云。初
0289b04: 二法輪是不了義。第三法輪是了義經。依深密經。
0289b05: 第二不了義修多羅。第三了義修多羅。而不說第
0289b06: 一不了義者。譯家略故。准此經等皆說聖教。名為
0289b07: 法輪。若依瑜伽。通說教行。故瑜伽九十五云。正見
0289b08: 等法所成性故。說名法輪。如來應供是梵增語。彼
0289b09: 所轉故。亦名梵輪。然彼瑜伽。以五種相。辨轉法輪。
0289b10: 故今敘之。彼云。復次由五種相轉法輪者。當知名
0289b12: 二者為得所得方便。三者證得自所應得。四者得
0289b13: 已巳樹他相續。令於自證深生信解。五者令他於他
0289b14: 所證深生信解。當知此中所緣境者。謂四聖諦。得
0289b15: 方便者。謂即依此四聖諦中。三周正轉十二相智。
0289b16: 最初轉者。謂昔菩薩入現觀時。如實了知是苦聖
0289b17: 諦。廣說乃至是道聖諦。於中所有現量聖智。能斷
0289b18: 見道所斷煩惱。爾時說名生聖慧眼。即此由依去
0289b19: 來今世有差別故。如其次第。眼智明覺。第二轉者。
0289b20: 謂是有學。以其妙慧如實通達。我當於後猶有所
0289b21: 作。應當遍知未知苦諦。應當永斷未斷集諦。應當
0289b22: 作證未證滅諦。應當脩習未脩道諦。如是亦有四
0289b23: 種行相。如前應知。第三轉者。謂是無學已巳得盡智
0289b24: 無生智故。言所應作我皆已巳作。如是亦有四種行
0289c01: 相。如前應知。此差別者。謂前二轉四種行相。是其
0289c02: 有學真聖慧眼。最後一轉。是其無學真聖慧眼。此釋
0289c03: 菩薩見等三道三周正轉十二相智。謂為無上菩提之方便。准此瑜伽。以眼智明覺。為十二行相得
0289c04: 所得者。謂得無上正等菩提。此釋第三無學位中。自有二義。一三道差
0289c05: 別以為方便。二菩提義邊。即無學為證自所得也樹他相續令於自證生
0289c06: 信解者。謂如長老阿若憍陳。從世尊所。聞正法已巳。
0289c07: 最初悟解四聖諦法。又答問言我已巳解法。從此已巳
0289c08: 後。如前所說究竟行相。五皆證得阿羅漢果。生解
0289c09: 脫處。此釋如來施鹿林中轉法輪時五人得道最後令他於他所證生
0289c10: 信解者。謂如長老阿若憍陳。起世間心。我已巳解法。
0289c11: 如來知已巳起世間心。斷阿若憍陳已巳解我法。地神
0289c13: 至梵世。此釋陳如得道後地神轉告至於梵世也當知。世尊轉所轉
0289c14: 法。置於阿若憍陳身中。次復隨轉置餘身中。彼復
0289c15: 隨轉。置餘身中。以是展轉隨轉義故。說名為轉。正
0289c16: 見等法所成性故。說名法輪。如來應供。是梵增語。
0289c17: 彼所轉故。亦名梵輪。准此瑜伽五相之義釋經宗意。應可了知也。
0289c18: 第三問答解釋。問。依薩婆多。何故唯說見道。名法
0289c19: 輪耶。答。見道是速疾道。不越期心道。於動轉不住。
0289c20: 最為隨順故。獨名法輪。解云。十六剎那各唯一念。
0289c21: 故名速疾。無餘心間。故言不越期心。雜心俱舍及
0289c23: 故。說為輪。猶如車輪穀最居中。輪依穀住。輞攝於
0289c24: 輪。如是見道。苦集忍智如輻。滅忍滅智如穀。道忍
0290a01: 道智如輞。遍緣道故。或有說者。正見正思惟正懃
0290a02: 如輻。正語業命如穀。正念正定如輞。應如婆沙六
0290a03: 復次釋。問。若唯見道名法輪者。如何三周十二行
0290a04: 智。皆名法輪。答。依俱舍等。不釋此難。正理論師。釋
0290a05: 通此難。如體中說。問。若謂聖道是法輪者。即菩提
0290a06: 樹下已巳轉法輪。何故至波羅斯。方名轉法輪。答。
0290a07: 轉法輪有二種。一自相續中轉。二令他相續中轉。
0290a08: 菩提樹下是自轉法輪。波羅斯是令他轉法輪。
0290a09: 佛以饒益他為正事故。依令他轉說初轉法輪。廣
0290a10: 說如彼。薩婆多師問摩訶僧祇部。若是佛語名法
0290a11: 輪者。則應菩提樹邊為商人說法已巳名轉法輪。何
0290a12: 故後至波羅斯國。乃名轉法輪耶。答。依毗婆沙。
0290a13: 不釋此難。若准異部宗輪論。彼說一切佛語皆轉
0290a14: 法輪。故知為賈客說。亦是法輪。而今所說鹿野苑
0290a15: 中方轉法輪者。約三轉十二行相。故作此說。問。經
0290a16: 部大乘一切聖道三轉十二行皆名法輪者。如何
0290a17: 不說菩提樹下名轉法輪。而言鹿苑名轉法輪。若
0290a18: 一切教皆名法輪者。如何波羅奈國。見道生時。名
0290a19: 已巳轉耶。釋此難意。如俱舍論。十二行相所有法門。
0290a20: 名為法輪。由此法門。往他相續令解義故。或諸聖
0290a21: 道皆是法輪。於所化生身中轉故。於他相續見道
0290a22: 生時。已巳至轉初。故名已巳轉。解云。經部諸教諸道。皆
0290a23: 名法輪。而約轉初。故言已巳轉。非謂餘道餘教非法
0290a24: 輪故。而說已巳言。依大乘宗。應准此釋。於理無違。
0290b01: 第四釋十二行者。三轉十二行相。諸宗不同。薩婆
0290b02: 多宗。如毗婆沙第七十九。有三師說。故彼論云。如
0290b03: 契經說。佛告苾此苦聖諦。我曾未聞。於此法中。
0290b04: 如理作意。由此便生眼智明覺。此苦聖諦慧應遍
0290b05: 知。我昔未聞。乃至廣說。此苦聖諦慧已巳遍知。我昔
0290b06: 未聞。乃至廣說。集滅道諦廣。說亦爾此苦聖諦我
0290b07: 昔未聞等。顯未知當知根。此苦聖諦慧應遍知等。
0290b08: 顯已巳知根。此苦聖諦慧已巳遍知等。顯具知根。集滅
0290b09: 道諦。各顯三根。應知亦爾。大德法救。作如是說。我
0290b10: 思此經。舉身毛。以佛所說必不違義。定有次第。
0290b11: 今此契經。越次第說。具知根後。復說未知當知根
0290b12: 故。非佛獨覺及諸聲聞得有如是觀行次第。具知
0290b13: 根後。如何復起初無漏根。若捨此經。必不應理。佛
0290b14: 初說故。以五苾而為上首。八萬諸天。聞此所說。
0290b15: 皆證法故。若欲不捨。復違次第。故思此經舉身毛
0290b16: 。然彼大德。雖作是言。而不捨經。但迴文句。彼作
0290b17: 是說。此經應言。此苦聖諦我昔未聞。乃至廣說。舉
0290b18: 滅道諦廣說亦爾。此苦聖諦慧應遍知。此集聖諦
0290b19: 慧應永斷。此滅聖諦慧應作證。此道聖諦慧應脩
0290b20: 習。昔未聞等。廣說如前。此苦聖諦慧已巳遍知。此集
0290b21: 聖諦慧已巳永斷。此滅聖諦慧已巳作證。此道聖諦
0290b22: 慧已巳脩習。昔未聞等。廣說如前。若作是說。不失次
0290b23: 第。隨順現觀。非如經說。阿毗達摩諸論師言。不應
0290b24: 迴此經文句。過去無量諸大論師。利根多聞。過
0290c01: 於大德。當不敢迴此經文句。況今大德而可迴。
0290c02: 但應尋求此經意趣。謂說法者。依二次第。一依隨
0290c03: 順說法次第如此經說。二依隨順現觀次第。如大
0290c04: 德說。尊者言。此經不說三無漏根。但說菩薩菩
0290c05: 提樹下欲界聞思所成慧力。脩行四諦。問。世尊既
0290c06: 說我由此觀證得無上正等菩提。豈有聞思證菩
0290c07: 提義。答。菩薩由此聞思慧力。伏除一切四聖諦愚。
0290c08: 由此定當證無上覺。故說由此證得菩提。如人先
0290c09: 時濕皮覆面後得除去。以穀覆之。其障輕微。可言
0290c10: 無障。故此非說三無漏根。如契經說。佛告苾。我
0290c11: 於四聖諦三轉十二行相。生眼智明覺。
0290c12: 問。此應有十二轉四十八行相。何故但說三轉十
0290c13: 二行相耶。答。雖觀一一諦皆有三轉十二行相。而
0290c14: 不過三轉十二行相。故作是說。如預流者。極七反
0290c15: 有及七處善。并二法等。此中眼者。謂法智忍。智者
0290c16: 謂諸法智。明者謂類智忍。覺者謂諸類智。復次眼
0290c17: 是觀見義。智是決斷義。明是照了義。覺是警察義。
0290c18: 十二轉者。四諦中各有三轉。故成十二轉。四十八行相者。如苦諦中有三轉。一一轉各生眼智明覺。故成
0290c19: 十二。餘三諦亦爾。合成四十八行相。七處善及二法者。如婆娑一百八云。云何七處善。謂如實知色。知色
0290c20: 集。知色滅趣。知色滅行。知色味。知色愚。知色出。如實知受想行識七亦爾。廣說如彼。又彼云。問若爾應說
0290c21: 三十五處善或無量善。何故說七。答觀一一蘊各各有七。不過七數。故說有七。如餘經說。諸預流者。極七
0290c22: 反有。彼有別說二趣二有。應二十八。謂人趣有七。天趣有七。人中有有七。天中有有七。然不過七。故說七
0290c23: 名。又如餘經說。有二法。謂眼色乃至意法。又如餘經說三轉法輪。有十二行相。彼不過三及十二。故說三
0290c24: 十二。此亦如是。廣說如彼。兩復次解眼智明覺。初復次唯依見道。後復次依後二道。或可初依見道。後通
0291a01: 三道也今依經部破薩婆多。唯依見道。名轉法輪。通
0291a02: 約聖教及諸聖道。俱作三轉及十二行。故俱舍云。
0291a03: 若爾三轉十二行相。非唯見道。如何可說。唯於見
0291a04: 道立法輪名。是故唯應即此三轉十二行相。所有
0291a05: 法門名為法輪。可應正理。如何三轉。三周轉故。如
0291a06: 何具足十二行相。三周楯歷四聖諦故。謂此名苦。
0291a07: 此是集。此是滅。此是道。此應遍知。此應永滅。此應
0291a08: 作證。此應脩習。此已巳遍知。此已巳永斷。此已巳作證。此
0291a09: 已巳脩習。乃至廣說。解云。經部約位。辨三依諦。辨四
0291a10: 行十二行相。同大乘釋。
0291a11: 問。若爾如何會釋前所引經。解云。彼經依說次第。
0291a12: 眼智明覺。同瑜伽釋。亦不違理。今依大乘同經部
0291a13: 說。故轉法輪論云。又復世尊轉幾幾行轉法輪者。
0291a14: 彼義今說。法輪三轉有十二行。此苦聖諦。此集聖
0291a15: 諦。此滅聖諦。此苦滅道聖諦。此第一轉。此苦聖諦
0291a16: 應知。此苦集應斷。此苦滅應證。此苦滅道應脩。此
0291a17: 第二轉此苦聖諦已巳知。此苦集已巳斷。此苦滅已巳證。
0291a18: 此苦滅道已巳脩。此第三轉。此說三轉。如是苦智集
0291a19: 智滅智道智。如是苦諦。有三轉智。如是集諦。如是
0291a20: 滅諦。如是道諦。有三轉智。彼如是說有十二行。瑜
0291a21: 伽九十五。大同轉法輪論。而差別者。轉法輪論。總
0291a22: 不分別眼智明覺。依瑜伽論。眼智明覺。約三世境。
0291a23: 總別有異。如體中說。四分律。由三轉故。憍陳如等。
0291a24: 得法眼淨。而不說言得羅漢果。應更尋求已巳外諸
0291b01: 門。具如婆沙一百八十二三。雜心第十。俱舍二十
0291b02: 四。順正理第六十七等廣說。
0291b03: 雖是甚奇甚為希有。一切世間諸天人等。先無有能
0291b04: 如法轉者。而於彼時所轉法輪。有上有客。是未了義。
0291b05: 是諸諍論安足處所。
0291b06: 釋曰。此即第二。顯不了義。謂此法輪。隱空說有。是
0291b07: 不了義。具顯生死涅槃因果。及說人空。而未能顯
0291b08: 法空道理。是故此教有上勝教。有容勝教。有容他
0291b09: 破。是二十部諍論依處。真諦記云。初說小乘見四
0291b10: 諦非無相故不了。更有大乘故有上。為大乘破故
0291b11: 有難。既與世間義異故。與彼諍。
0291b12: 世尊在昔第二時中。唯為發趣脩大乘者。依一切法
0291b13: 皆無自性無生無滅本來寂靜自性涅槃。以隱密相
0291b14: 轉正法輪。
0291b15: 釋曰。自下第二無相法輪。於中有二。初正明法輪。
0291b16: 後顯不了。此即初也。文有三節。初明說時。次辨所
0291b17: 為。後顯法輪。言世尊在昔第二時中者。明說時也。
0291b18: 謂三輪中第二時也。唯為等者。說教所為。謂求三
0291b19: 乘中。唯為發趣大乘者說。依深密經。亦同此釋。故
0291b20: 彼經云。為住大乘眾生。說於諸法無自性等。是故
0291b21: 金剛般若經云。此經為發大乘者說。為發最上乘
0291b22: 者說。依一切法皆無自性等者。正顯第二無相法
0291b23: 輪。諸部波若宗明無相。說一切法皆無自性乃至
0291b24: 自性涅槃。然初法輪。隱空說有。今此第二。隱有說
0291c01: 空。故作此言。以隱密相。轉正法輪。亦名祕密。故大
0291c02: 般若五百七十二云。無生無滅等。即是諸佛祕密
0291c03: 之教。然此第二無相大乘。即大般若。此即舊說八
0291c04: 部般若。菩提留支金剛仙論第一云。應世間故。說
0291c05: 八部般若。第一部十萬偈。第二部二萬五千偈。第
0291c06: 三部一萬八千偈。此大品是第四部八千偈。此小
0291c07: 品是第五部四千偈。第六部五百偈。第七部六百
0291c08: 偈。此文殊般若。是第八部三百偈。此金剛般若。是
0291c09: 前七部。遣相未盡故。但稱般若。此第八部。遣相最
0291c10: 盡。故別立金剛之名也。真諦三藏。大同留支。又云。
0291c11: 第一第二。此之二部。猶在西國。此方所無。第五第
0291c12: 六。此之二部。由在胡本。未曾翻譯。今大唐三藏所
0291c13: 譯梵本二十萬頌。四處十八會說。初之六會及第
0291c14: 十五會。在王舍城鷲山說。第七八九十一十二
0291c15: 十三十四。此之七會。在室羅筏誓多林給孤獨園
0291c16: 說。第十會。在他化自在天王宮說。第十六會。在王
0291c17: 舍城竹林園白鷺池說。
0291c18: 雖更甚深甚為希有。而於彼時。所轉法輪。亦是有上
0291c19: 有所容受猶未了義。是諸諍論安足處所。
0291c20: 釋曰。第二顯未了義。謂諸般若說無相等。而不分
0291c21: 別三無自性及三自性有無之義。故深密經及此
0291c22: 經文。皆說無為。為不了義。又無量義經云。我先道
0291c23: 場菩提樹下端坐六年。得阿耨多羅三藐三菩提。
0291c24: 以佛眼觀。一切諸法。不可宣說。所以者何。知諸眾
0292a01: 生性欲不同。種種說法。以方便力。四十餘年。未顯
0292a02: 真實。是故眾生得道差別。不得疾成無上菩提。准
0292a03: 此等文。故知般若是不了義。由斯義故。對四諦輪。
0292a04: 雖是甚深亦是希有。而比第三。有上有容。是未了
0292a05: 義。由未了故。猶有諍論。真諦記云。次說大乘異於
0292a06: 小乘故不了。猶有一乘故有上。與小乘異故。與小
0292a07: 乘一乘諍。為一乘所破故有難。
0292a09: 無生無滅本來寂靜自性涅槃無自性性。以顯了相
0292a10: 轉正法輪。
0292a11: 釋曰。自下第三。了義大乘。於中有二。初正明了義。
0292a12: 後顯了義相。此即初也。文有三節。初明說時。次辨
0292a13: 所為。後顯法輪。言世尊於今第三時者。說教時也。
0292a14: 於三法輪中。說第三時。普為發趣一切乘者說教
0292a16: 是故。三乘各證自果。故顯揚論第六卷云。方便者
0292a17: 謂了知知是三種自性。能作一切聲聞獨覺無上
0292a18: 正等菩提方便。依一切法皆無自性等者。後顯法
0292a19: 輪也。謂一切法無自性等者。如前所說。以隱密相
0292a20: 轉正法輪。而今第三。於上諸句。一一皆說無自性
0292a21: 性。無自性性即是三種無自性性。如前已巳說。如是
0292a22: 三種無自性性。即是三性。由斯道理無自性性。具
0292a23: 足顯示有性無性。故作此言。以顯了相。轉正法輪。
0292a24: 第一甚奇最為希有。于今世尊所轉法輪無上無容
0292b01: 是真了義。非諸諍論安足處所。
0292b02: 釋曰。此第二釋顯了之相。所轉法輪最上希有。更
0292b03: 無過勝。故名無上。無容後勝。無容後破。故名無容。
0292b04: 具顯有無。故是了義。非諸諍論所依之處。真諦記
0292b05: 云。次須說一乘與小乘大乘同因緣因果。故云顯
0292b06: 說無分別第一了義。是法輪最希有。無更過此理
0292b07: 者。故名無上。又小同歸故無有諍。無諍故不可破。
0292b09: 一明時處。諸說同異。二辨攝教分齊顯了不了。三
0292b10: 辨所詮宗淺深差別。
0292b11: 第一時處諸說同異者。依真諦三藏解節經疏云。
0292b12: 復次如來三轉法輪。為三種人。一者初度聲聞。於
0292b13: 波羅鹿園仙人集處。初轉法輪。即第一時。轉四
0292b14: 諦法輪。是法輪希有。不可思議。是法輪不了義有
0292b15: 上有難有諍。次如來得道已巳第七年。在舍衛國給
0292b16: 孤獨園。即是第二時。為度大乘行人。顯一切法無
0292b17: 自性無生無滅本來寂靜自性涅槃。顯說相皂名
0292b18: 轉法輪。轉法輪者。波羅蜜十地等。是法輪希有不
0292b19: 可思議。一切人天所不能轉。是法輪不了義。亦有
0292b20: 上有難有諍。去孤獨園五里有江。人飲浴去。悉得
0292b21: 智慧。時人號云施智慧所。故佛於此地。說大乘般
0292b22: 若。江名沙羅底。此翻為智慧如河。此是女天所住
0292b23: 處也。次佛未涅槃七年。成道後三十八年。在毗舍
0292b24: 離國鬼王法堂。為真當菩薩。說解節經等維摩法
0292c01: 華等。此第三時。世尊為度三乘行人。為顯一切法
0292c02: 無自性無生無滅本來寂靜自性涅槃。顯無分別
0292c03: 相輪。是法輪最清淨希有不可思議。是法輪了義
0292c04: 無上無難無諍。為眾生根鈍。如來次第說法輪。問。
0292c05: 如來說法。何故有此三種。答。為二種諦故。一者安
0292c06: 立諦。二者不安立諦。若鹿園說法。即是安立四諦。
0292c07: 若祇園說法。即是安立二諦。若於毗舍離說法。名
0292c08: 不安立諦。不定真俗。謂之不安立諦。相傳說云真
0292c09: 諦師說。第一法輪。二月八日成道。四月八日。於波
0292c10: 羅。初轉法輪。又第二法輪。為諸菩薩兼為二乘。
0292c11: 說般若經。解云。相傳。第一法輪。如其日月。第二法
0292c12: 輪。兼為二乘。餘義皆同解節經疏。又解節疏云。第
0292c13: 三教在毗舍離。便違經說在王舍城耆闍崛山。今
0292c14: 依大唐三藏。三種法輪。但說處所。不說時節日月
0292c15: 年歲。初法輪處。同真諦說。如前分別。第二法輪依
0292c16: 四處十六會說。如大般若。如前所說。而真諦云。在
0292c17: 舍衛國給孤獨者。於四處中。但說一處。第三法輪。
0292c18: 在兩處說。一者淨土。二者穢土。如何第一記中已巳
0292c19: 說。真諦記云。毗舍離者。便顯穢土。與經不同。如前
0292c20: 分別。通說法華及華嚴等為第三者。即鷲峰山及
0292c21: 七處八會。如經應知。問。深密解脫經云。第一為聲
0292c22: 聞行人。第二為住大乘人。第三為住一切大乘。今
0292c23: 依此經。第一唯為發趣聲聞乘者。第二唯為發趣
0292c24: 脩大乘者。第三普為發趣一切乘者。如是二經。以
0293a01: 何為正。答。今本為正。如前所說。理不違故。又真諦
0293a02: 記。亦同此說。故解節記云。第一為聲聞人。第二為
0293a03: 大乘人。第三為三乘人。
0293a04: 第二攝教分齊顯了不了者。先辨攝教分齊。後明
0293a05: 了不了義。言攝教分齊者。諸說不同。若依真諦
0293a06: 部執論記第二卷說。小乘三藏。名初法輪。唯小非
0293a07: 大。涅槃經。名第二法輪。通為大小。華嚴般若。名第
0293a08: 三法輪。唯大非小。故彼記云。佛教自有三種法輪。
0293a09: 一小乘法輪。即是三藏教。二大乘法輪。說大乘與
0293a10: 小乘異。如涅槃經合明大小乘義。三一乘法輪。明
0293a11: 大小無異。如華嚴等經諸般若經。明三乘人同觀
0293a12: 二空理。同脩真實智。故知大小無異也。若依解節
0293a13: 疏。如前說。第一說四諦法輪。第二說大乘般若。第
0293a14: 三說謂解節經維摩法華等。解云。真諦二記所自
0293a15: 說成相違。雖有兩說。且依後釋順經文故。謂四諦
0293a16: 為初教。諸部般若為第二教。解深密經維摩法華
0293a17: 及華嚴等。為第三教。且依真諦。判教如上。今解諸
0293a18: 說。四諦者為第一教。說無相者為第二教。若約三
0293a19: 性三無性等。具顯有無盡理說者。為第三教。不約
0293a20: 年月時節前後辨三時教。問。准何得知諸部般若
0293a22: 百千天子。空中散華。同聲唱言。我等今者。於贍部
0293a23: 洲。見佛第二轉妙法輪。四百三十七。五百七。五百
0293a24: 四十五。大品十九。智度論六十五皆同。後明了不
0293b01: 了者。且依此經於三輪中。初二不了。第三為了。所
0293b02: 以者何。如上所說。第一法輪。隱空說有。第二法輪
0293b03: 隱有說空。第三法輪。具足顯示空有道理。故名了
0293b04: 義。非謂所詮有淺深故名了不了。所以者何。第二
0293b05: 第三。所辨無相。理無淺深。而具分別顯故名了。不
0293b06: 具足說隱故不了。由斯道理。了與不了。諸說不同。
0293b07: 若依小乘二十部中。自有二說。一大眾部。一說。說
0293b08: 出世。雞胤。說假。制多。山小西山。住北山。住法密。飲光
0293b09: 十部。同說如來所說皆是了義。二薩婆多等餘十
0293b10: 部。說如來所說有了不了。非皆了義。依真諦師部
0293b11: 執論記第一卷云。若是未熟眾生多。宜為說不了
0293b12: 義經。若已巳成熟眾生多。宜為說了義經。然了不了
0293b13: 凡有四句。一語了義不了。如小乘經。二義了語不
0293b14: 了。如煞王子偈。如雜集論第十六云。逆害於父母。王及二多聞。誅國及隨行。是人說
0293b15: 清淨。廣釋如彼三語義俱不了。如外道經。四語義俱了。如
0293b16: 大乘經。了了易解為淺。不了難解為深。又第六云。
0293b17: 一切經不盡是了義者。若稱理而說。即是了義不
0293b18: 了義。自有兩種。一語不了而義了。如煞於父母王
0293b19: 及諸王子偈。語雖不了。義實了也。二語了而義不
0293b20: 了。如釋迦言。我精進故法久住世。餘佛懈怠故法
0293b21: 不久住世。迦葉佛滅後住止七日。柯羅拘孫陀
0293b23: 六年。我滅後住世二千年。此語甚了而義不了。不
0293b24: 了者。佛意明。餘佛不重說法故名懈怠。一法止作
0293c01: 一過說。釋迦於一切法門。作無過重說之。故名精
0293c02: 進也。廣說如彼。若依顯揚第六云。不了義教者。謂
0293c03: 契經應頌記別等中。薄伽梵略標其義。未廣分別。
0293c04: 應更開示教。了義教者。謂翻前應知。隱密教者。謂
0293c05: 多分聲聞藏教。顯了教者。謂多分大乘藏教。瑜伽
0293c06: 六十四。亦同顯揚。大智度論第九云。了義經者。有
0293c07: 一切智人佛第一。一切諸經書中佛法第一。一切
0293c08: 眾生中比丘僧第一。施得大富。持戒得生天。如是
0293c09: 等是了義經。如說法師說法有五種利。一者大富。
0293c10: 二人所愛。三者端正。四者名聲。五者後得涅槃。是
0293c11: 為未了義。云何未了。施得大富。是了了可解。說法
0293c12: 無財施。而言得富。得富者。說法人種種讚施。破人
0293c13: 慳心。亦自除慳。以是因緣得富。是故言未了。顯揚了難
0293c14: 了相對。此與菩薩藏第七淺深相返也大菩薩藏經第十八卷中。以
0293c15: 九對辨了不了義。一所有廣文名不了義經。所有
0293c16: 廣義名了義經。初廣文少義。後少文廣義二宣說於道。名不了
0293c17: 義。宣說於果。名為了義。因果相對。三乘行因名道。彼所得果名果三說
0293c18: 世俗諦。名不了義。說勝義諦。名為了義。二諦相對四說
0293c19: 業惑染。名不了義。說惑業盡。名為了義。染盡相對五說
0293c20: 可染法。名不了義。說清淨法。名為了義。止惡脩善相對六
0293c21: 說厭背生死欣樂涅槃。名不了義。說生死涅槃二
0293c22: 無差別。名為了義。生死涅槃有別無別相對門也七說種種文句
0293c23: 差別。名不了義。說甚深難見難覺。是名了義。文句淺深
0293c24: 相對門八說文句廣博令心踊躍。名不了義。說文句
0294a01: 及心皆同燼。是名了義。廣略相對九說有我有情等。
0294a02: 又說立有種種受蘊無有主宰。名不了義。說空無
0294a03: 相等無有我等及三解脫門。是名了義我法二空相對門也
0294a04: 若依大集五十四。唯有七對。而無第一第三二對。
0294a05: 餘門大同。而差別者。大集經云。不了義經者。分別
0294a06: 隨道。了義經者。不分別果。此即菩薩藏經。因果相
0294a07: 對。然云不分別者。譯家謬也。又大集云。不了義經
0294a08: 者。多為眾生說罪福相。令聞法者心生欣戚。了義
0294a09: 經者。凡所演說。必令聽者心為調伏。此即菩薩藏
0294a10: 中第八廣略相對。文雖有異。其意亦同。菩薩藏云。
0294a11: 皆同燼。即調伏義。依涅槃經第六卷中。聲聞乘
0294a12: 無上大乘等七對。釋了不了。廣如彼說。此經所說
0294a13: 了不了者。隱密顯了釋了不了。如前分別。如是諸
0294a14: 教了不了義。種種不同。故不可以了不了言判教
0294a15: 淺深。後當分別。
0294a16: 第三顯理淺深者。西方諸師。自有兩說。一清辨等
0294a17: 言。於三輪中。四諦為初。解深密等。以為第二。說法
0294a18: 相故。諸部般若。以為第三。無所得故。所申理教。如
0294a19: 前善取空中已巳說。此地諸師。自有兩釋。一云。三論
0294a20: 但遣所執。一云具遣三性。如掌珍等。二護法等宗。
0294a21: 但遣所執。不遣二性。然彼宗中。自有兩釋。一真諦
0294a22: 三藏云。具遣三性。立三無性。如次應知安非安立。
0294a23: 二大唐三藏云。於三性中。但遣所執。而非二性。如
0294a24: 前善取空中已巳說。然彼所詮有深淺者。第一四諦
0294b01: 法輪。自有二義。一者有作。二者無作。即是分段變
0294b02: 易二種四諦。初轉法輪。意在第一。第二法輪。唯遣
0294b03: 所執。第三法輪。具顯三種無自性性。於中第二第
0294b04: 三法輪所說無相。理無淺深。若依此理。皆是了義。
0294b05: 而今第三為了義者。具顯三種自性等故。據實般
0294b06: 若亦說三性。應是了義。從多分說。故言不了。故無
0294b07: 性攝論第一卷云。又如大般若波羅蜜多經中說。
0294b08: 慈氏。於汝意云何。諸遍計所執中。非實有性。為色
0294b09: 非色。不也世尊。依他起中。唯有名想施設言說性。
0294b10: 為色非色。不也世尊。諸圓成實中。彼空無我性。為
0294b11: 色非色。不也世尊。慈氏。由此門故。應如是知。諸遍
0294b12: 計所執性。決定非有。諸依他起性。唯有名想施設
0294b13: 言說。諸圓成實空無我性。是真實有。我依此故。密
0294b14: 意說言。彼無二數。謂是色等。又第四卷。引大般若。
0294b15: 於五蘊中。乃至佛法具有三性。廣如彼說。又解。般
0294b16: 若自有二種。一深。二淺。深即了義。淺即不了。故智
0294b17: 度論第一百云。問曰。更有何法甚深勝般若者。而
0294b18: 以般若。囑累阿難。而餘經囑累菩薩。答曰。般若非
0294b19: 祕密法。而法華等諸經說。阿羅漢受決作佛。大菩
0294b20: 薩能受。又如佛說不可思議解脫經。五百阿羅漢。
0294b21: 雖在佛邊而不聞。或時得聞而不能用。復次般若
0294b22: 有二種。一者共聲聞說。二者但為十方住第十地
0294b23: 大菩薩說。非九地所聞。何況新發意者。復有九地
0294b24: 乃至初地所聞各各不同。般若總相是一。而深淺
0294c01: 有異。具說如彼。准知波若有了不了。又智度論第
0294c02: 三十四四十一七十二。皆說共不共二種般若。恐
0294c03: 繁不述。
0294c04: 世尊。若善男子。或善女人。於此如來依一切法皆無
0294c05: 自性無生無滅本來寂靜自性涅槃所說甚深了義
0294c06: 言教。
0294c08: 薩請問。後如來正答。前中有二。初約人舉所問教。
0294c09: 後聞已巳信下。正問依教起十法行生福多少。此即
0294c10: 初也。為顯如上無自性性顯了言辭。故作是言。所
0294c11: 說甚深了義言教。
0294c12: 聞已巳信解書寫護持供養流布受誦溫習如理思惟。
0294c13: 以其脩相。發起加行。生幾所福。說是語已巳。
0294c14: 釋曰。此即第二。正問依教起十法行生福多少。此
0294c15: 十法行。如前已巳釋。
0294c16: 爾時世尊。告勝義生菩薩曰。勝生。是善男子。或善女
0294c17: 人。其所生福。無量無數。難聞喻知。吾今為汝。略說少
0294c18: 分。
0294c19: 釋曰。自下第二。如來正說。於中有二。初歎勝許說。
0294c20: 後依問正說。此即初也。如文可知。
0294c21: 如爪上土。比大地土。百分不分一。千分不及一。百千
0294c22: 分不及一。數算計喻鄔波尼煞曇分亦不及一。
0294c23: 釋曰。自下第二如來正說。於中有二。初舉二喻。辨
0294c24: 其勝劣。後如是下。舉法同喻。辨福勝劣。就二喻中。
0295a01: 即分為二。初爪上少土。後牛跡少水喻。此即初也。
0295a02: 然依此經。以其八分校量勝劣。一百分。二千分。三
0295a03: 百千分。四數分。五算分。六計分。七喻分。八鄔波尼
0295a04: 煞曇分。若最無比經及希有經。皆說八分。即同此
0295a05: 經。若依菩薩藏經第十二卷。數雖同八。然後五分。
0295a06: 皆安梵語。故彼經云。僧佉分。迦羅分。伽拏那分。烏
0295a07: 波摩分。鄔波尼煞曇分。於中前四。若准諸教。如次
0295a08: 即配數算計喻。然准直本金剛般若。如次配為數
0295a09: 計算喻。若依能斷般若經及直本經十輪經第五
0295a10: 同說十分。謂百千後更加俱胝那庾多分。若依大
0295a11: 般若經第一百四卷。說十三分。謂百千後。更加五
0295a12: 分。謂俱胝分。百俱胝分。千俱胝分。百千俱胝分。百
0295a13: 千俱胝那庾多分。然釋諸分差別相者。若依真諦
0295a14: 金剛般若經云。百分不及一。千萬億分不及一。窮
0295a15: 於算數。不及其一。乃至威力品類相應譬喻所不
0295a16: 能及。真諦解云。凡舉五義。顯此勝彼劣。一約數量
0295a17: 故勝。二約威力故勝。三約品類故勝四約相應故
0295a18: 勝。五約譬喻故勝。數量者。窮於數量不能及一。如
0295a19: 經言。百分不及一。窮於算數。不及其一也。二威力
0295a20: 者。謂隨所欲得三乘勝果自然成辦。勝如意寶。假
0295a21: 設世間如意寶。如須彌山王。滿大千界。無此威力。
0295a22: 不能得三乘果故。三品類勝者。品類有五種。即五
0295a23: 藏義。一如來。二正法。三法身。四出世法。五自性清
0295a24: 淨。此五藏義。即是品類義。於一真如。有五藏義。初
0295b01: 顯體性。次顯因。三顯果。四顯功德。五顯不共。但是
0295b02: 無分別智可得故。如此五種。是品類義。彼財施福。
0295b03: 無此五義品。故不及也。四相應者。明因果相應。謂
0295b04: 信樂大乘。能感真如。布施福德。不能應真。無此相
0295b05: 應。故不及也。五譬喻者。即此真如。是第一法。更無
0295b06: 別法與此法等。故無可為喻。具說如彼。若依菩提
0295b07: 留支金剛般若經云。百分不及一。千分不及一。百
0295b08: 千分不及一。歌羅分不及一。數分不及一。優波尼
0295b09: 沙陀分不及一。乃至算數譬喻所不能及。依天親
0295b10: 波若論。約四種勝。校量勝劣。故彼偈言。
0295b11: 數力無似勝無似因亦然一切世間法
0295b12: 不可得為喻
0295b13: 此說何義。示前福德。此福為勝。云何為勝。一者數
0295b14: 勝。二者力勝。三者不相似勝。四者因勝。是故偈言
0295b15: 一切世間法。不可得為喻。數勝者如。經百分不及
0295b16: 一乃至算數譬喻所不能及故。以數無限齊故。攝
0295b17: 得餘數。應知。力勝者。如經不及一歌羅分故。無似
0295b18: 勝者。此福德中數不相似。此福德不可數故。如經
0295b19: 不能及故。因勝者。因果不相似。此因果勝彼因果
0295b20: 故。如經乃至優波尼沙陀分不及一故。有此法最
0295b21: 勝無有世間法可喻此法故。偈言一切世間法不
0295b22: 可得為喻故。如是此福德中彼福微少。是故無法
0295b23: 可喻。金剛仙論云。百分不及一等者。論云算數勝。
0295b24: 此明有漏福德。是有盡法。故亦有限。明無漏善法
0295c01: 是無盡之法。故亦無限。所以勝也。歌羅分不及一
0295c02: 者。論云力勝。歌羅者。西國正音。如折一毛以為百
0295c03: 分。一分名歌羅分。此義翻為力勝。以無漏善法功
0295c04: 德勢力。勝於有漏善法。故名力勝也數分不及一
0295c05: 者。論云不相似勝。由是其數數中轉微轉細。及至
0295c06: 少許。由不及一。故名不相似勝也。明此無漏善法。
0295c07: 若有形色者。空法界所不容受。以有盡法形。無
0295c08: 為無盡法故。假令乃至少許不相似。如分芥子以
0295c09: 為萬分。擬須彌山。唐失其身。終不相類也。優波尼
0295c10: 沙陀分不及一者。論中義翻云因勝。明因果不相
0295c11: 似珍寶。有漏善法。但得三界報。因果俱是不如。無
0295c12: 漏善法。乃遠得佛果。因果俱勝。故名因果不相似
0295c13: 也。今於此經。前之三分。如名可知。
0295c14: 言數分者。梵者僧佉。此云數也。依十地論第七卷
0295c15: 云。數者。一一為二。二二為四。如是等。依功德施般
0295c16: 若論云。數者。謂六十位。過斯已巳往。數不能及。解云。
0295c17: 依俱舍論。其數漸增有六十轉。依華嚴經一百二
0295c18: 十轉。且依俱舍。故言六十。依金剛仙論。前之五分。
0295c19: 皆名數分。故彼云百分不及一等者。論云算數
0295c20: 勝。
0295c21: 言算分者。梵音伽拏那。此云算也。十地論云。算者。
0295c22: 一縱十橫如是等。若依毗婆沙第一百二十六云。
0295c23: 數名何法。答。如理轉變意業及此所依諸巧便智。
0295c24: 此中數者。非謂所數稻麻等物百千等數。但是所
0296a01: 有能數之法。此能數法。故說為數。乃至彼云。如是
0296a02: 四蘊為數自性。算名何法。答。如理轉變語業及此
0296a03: 所依諸巧便智。此中算者。非謂所算一十百千萬
0296a04: 億等法。但是所有能算之法。此能算法。故說為算。
0296a05: 乃至彼云。如是五蘊為算自性。解云。若准此文。能
0296a06: 數能算巧便智等。以為算數。雖有此義。且依前
0296a07: 說。
0296a08: 言計分者。梵音迦羅。此云計也。功德施云。歌羅不
0296a09: 及。校計不及者。此依歌羅微細義說。謂受持福最
0296a10: 微細。功德已巳多。非前所及。窮於校計。終無與等。微
0296a11: 細尚爾。況一切耶。歌羅與計。梵音有異。不合分為二種分若依雜集。
0296a12: 算計二分。亦名為數。故十一云。數有二種。一計算
0296a13: 數。二決定數。計算數者。謂六波羅蜜多。決定數者。
0296a14: 謂波羅蜜多。數唯有六。不增減。
0296a15: 言喻分者。梵音烏波摩。此云喻也。功德施云。譬喻
0296a16: 不及者。如有童女。稱為月面。女面豈能合類於月。
0296a17: 以有光潔。少分相同。彼前福喻聚即不如是。無少
0296a18: 相似可為譬喻。
0296a19: 言鄔波尼煞曇分者。此云極也。即是數算計喻是
0296a20: 四中云最後極故。於數等後。說鄔波尼煞曇分也。
0296a21: 又解。鄔波尼煞曇分者。但是數極。此是西方最極
0296a22: 大數之末數名。似此方載名。非即是載。以此方數
0296a23: 法少。但有十五。西方乃有六十數名。世親論云因
0296a24: 勝。功德施云。優波尼沙者。因也。其義云何。此少分
0296b01: 福。於最勝果。即成因性。總前福聚。亦不成因。不能
0296b02: 得真實果故。
0296b03: 或如牛跡中水。比四大海水。百分不及一。廣說乃至
0296b04: 鄔波尼煞曇分。亦不及一。
0296b05: 釋曰。此即第二牛跡少水喻。准前可知。
0296b06: 如是於諸不了義經。聞已巳信解。廣說乃至以其脩相。
0296b07: 發起加行。所獲功德。比此所說了義經教聞已巳信解
0296b08: 所集功德。廣說乃至以其脩相。發起加行所集功德。
0296b09: 百分不及一。廣說乃至鄔波尼煞曇分亦不及一。說
0296b10: 是語已巳。
0296b11: 釋曰。此即第二舉法同喻。校量勝劣。謂聞二經所
0296b12: 獲功德。依前二喻。校量勝劣。分數差別如經可知。
0296b13: 爾時勝義生菩薩。復白佛言。世尊。於是解深法門中。
0296b14: 當何名此教。我當云何奉持。
0296b15: 釋曰。自下第五。依教奉持分。於中有二。初菩薩請
0296b16: 問。後如來正答。此即初也。請問二事。一問教名。二
0296b17: 問奉持。
0296b18: 佛告勝義生菩薩曰。善男子。此名勝義了義之教。於
0296b19: 此勝義了義之教。汝當奉持。
0296b20: 釋曰。自下第二如來正答。於中有二。初依問正答。
0296b21: 後說教勝利。此即初也。謂說此教名。為勝義了義
0296b22: 之教。依如是名。汝當奉持。
0296b23: 說此勝義了義教時。於大會中。有六百千眾生。發阿
0296b24: 耨多羅三藐三菩提心。
0296c01: 釋曰。自下第二說教勝利。有四勝益。即分為四。此
0296c02: 即初益。依瑜伽論第四十六。有五勝利。彼云。諸佛
0296c03: 菩薩為諸有情。宣說正法。當知有五大果勝利。一
0296c04: 者。一類有情。聞正法時。遠塵離垢。於諸法中。法眼
0296c05: 生起。二者。一類有情。聞正法時。得盡諸漏。三者。一
0296c06: 類有情。聞正法時。便於無上正等菩提。發正願心。
0296c07: 四者。一類有情。聞正法時。證得菩薩最勝法忍。五
0296c08: 者。一類有情。聞正法已巳。受持讀誦。脩習正行。展轉
0296c09: 方便。令正法眼久往不滅。如是五種。當知名為諸
0296c10: 佛菩薩所說正法大果勝利。今此經中。有四勝利。
0296c11: 闕後一種。易可知故。諸經多不說也。四種勝利。即
0296c12: 分為四。此即第一發心勝利。依智度論第五十三
0296c13: 無生品云。云何五種菩提。答曰。一者柔順忍。二者
0296c14: 無生忍。及三種菩提。解云。地前地上及三乘無學菩提。以為五種也復有
0296c15: 五種菩提。一發心菩提。於無量生死中發心。為阿
0296c16: 耨多羅三藐三菩提故。名為菩提。此即因中說果。
0296c17: 二伏心菩提。折諸煩惱。降伏其心。行諸波羅蜜。三
0296c19: 法畢竟清淨。所謂般若波羅蜜相。四出到菩提。於
0296c20: 般若波羅蜜中。得方便力故。亦不著般若波羅蜜。
0296c21: 滅一切煩惱。見一切十方諸佛。得無生法忍。出三
0296c22: 界。到薩婆若。五者無上菩提。坐道場。斷煩惱習。得
0296c23: 阿耨菩提。長耳三藏釋云。習種已巳前。名發心位。次
0296c24: 三十心。名為伏心位。始從初地。至於七地。名為明
0297a01: 位。八九十地。名出到位。妙覺名無上位。今依此五
0297a02: 釋經意者。此云阿耨菩提者。所求菩提。言發心者。
0297a03: 發能求之心。故言發菩提心。此即五中初二菩提
0297a04: 也。一云。第三明菩提也。所以者何。金剛仙云。初地
0297a05: 菩提發心故。或可所求其五種。能求之心唯在因
0297a06: 位勘顯揚。
0297a07: 三百千聲聞。遠塵離垢。於諸法中。得法眼淨。
0297a08: 釋曰。此即第二離塵垢等益。謂聞此教。得二種益。
0297a09: 一遠塵離垢益。二得法眼淨益。然此二益。諸教不
0297a10: 同。若依大毗婆沙百八十二云。如契經說。佛說此
0297a11: 法門時。具壽憍陳那。及八萬諸天。遠塵離垢。於諸
0297a13: 離纏垢。於諸法中者。謂於四聖諦中。生淨法眼者。
0297a14: 謂見四聖諦。淨法眼生。依雜集論第九卷云。如契
0297a15: 經言。遠塵離垢。於諸法中。正法眼生者。此依見道
0297a16: 說。諸法忍能遠塵。諸法智能離垢。由彼最初。於諸
0297a17: 諦中。妙聖慧眼為自性故。法忍能遠離塵者。由諸
0297a18: 法忍。永斷一切煩惱塵故。法智能離垢者。由諸法
0297a19: 智。已巳斷障垢。依得生故。又於此忍智兩位。如其次
0297a20: 第遍知故。永斷故。道得清淨故。依此而說遠塵離
0297a21: 垢。集論第五。同雜集說。解云。遍知故。永斷故。道得
0297a22: 清淨者。通釋法眼淨也。若依瑜伽八十三云。復次
0297a23: 遠塵離垢者。塵謂已巳生未究竟智。能障現觀。有間
0297a24: 無間。我慢現轉。垢謂彼品及見斷品所有麤重。令
0297b01: 永無故。名遠塵離垢。又復塵者。所謂我慢及見所
0297b02: 斷一切煩惱。垢謂二品所有麤重。於諸法中者。謂
0297b03: 於自相共相所住法中。言法眼者。謂如實現證。唯
0297b04: 有法慧。言見法者。謂於苦等。如實見故。言得法者。
0297b05: 謂隨證得沙門果故。廣說如彼。又瑜伽論八十六
0297b06: 云。復次由二種相。當知聖者慧眼清淨。謂由遠塵
0297b07: 及離垢故。由是所斷諸煩惱纏得離繫故。名為遠
0297b08: 塵。由彼隨眠得離繫故。說名離垢。又現觀有麤我
0297b09: 慢隨入作意間無間轉。若遍了知。所取能取所緣
0297b10: 平等。彼即斷滅。彼即滅故。說名遠塵。一切見道所
0297b11: 斷煩惱隨眠斷故。說名離垢。見法得法等。十種勝
0297b12: 利。具說如彼。
0297b13: 一百五十千聲聞。永盡諸漏。心得解脫。
0297b14: 釋曰。此即第三得解脫益。一永盡諸漏。得慧解脫。
0297b15: 永離定障。得心解脫。或可離三漏故。名永盡諸漏。
0297b16: 永離貪故。心得解脫。依大婆沙九十四云。漏盡者。
0297b17: 謂諸漏永盡。問。順諸漏法亦得永盡。何故但說彼
0297b18: 漏盡耶。答。彼以盡而為上首。應知亦說順諸法盡。
0297b19: 復次諸漏難斷難破難趣。非順漏法。故偏說之。復
0297b20: 次諸漏過失多勝堅牢。非順漏法。故偏說之。廣說
0297b21: 如彼。大智度論第三卷云。三界中三種漏已巳盡無
0297b22: 餘。故言諸漏盡也。解云。心得解脫。如前廣說。問如
0297b23: 何此甚深大乘。而能證得二乘利益。解云。如智度
0297b24: 論。如來說教。有其二種。一者顯了。二者祕密。若依
0297c01: 顯了。唯證大果。而有祕密。故通大小二種勝利。故
0297c02: 經說云。佛以一音演說法。眾生隨類各得解。又無
0297c03: 量義云。如來一音說三法輪。又大界經云。如來一
0297c04: 音中演說無量契經海。又此經說。普為發趣一切
0297c05: 乘者說此了義。故知聞此得三乘果。於理無違。
0297c06: 七十五千菩薩。得無生法忍。
0297c07: 釋曰。此即第四得無生忍益。然此無生。自有二種。
0297c08: 一者初地菩薩。名得無生忍。故智度論云。有二種
0297c09: 忍。一者柔順忍。二者無生忍。解云。柔順忍在十回
0297c10: 向。無生忍即初地已巳上。二者八地已巳上得諸法無
0297c11: 生忍。故仁王經有五種忍。謂一伏忍。二信忍。三順
0297c13: 忍位。初二三地是信忍位。四五六地是順忍位。七
0297c14: 八九地是無生忍。十地及佛地是寂靜忍。廣說如
0297c15: 彼。菩提資論第三云。得無生法忍位菩薩不動
0297c16: 地。菩薩藏經第二十云。舍利子當授記時。我便證
0297c17: 得無生法忍。舍利子證何等無生法忍。所謂證得
0297c18: 一切色法無所得忍。證得受想行識無所得忍。證
0297c19: 得蘊界處法無所得忍。舍利子。言得忍者。是即名
0297c20: 為忍受諸法都無所得。何以故。非於證得如是忍
0297c21: 時世間之法而復現行。非異生法。非諸學法。非無
0297c22: 學法。非獨覺法。非菩薩法。諸非佛法而復現行。所
0297c23: 以者何。由一切法不現行故。說名得忍。由一切法
0297c24: 畢竟無得。亦無所得。故名得忍。又是忍者。於一剎
0298a01: 那。盡一切相及諸所緣。故名得忍。又是忍者。不忍
0298a02: 於眼。不壞於眼及諸所緣。故名得忍。不忍於耳鼻
0298a03: 舌身意。不壞於意。如是忍者。無盡境界。如是忍者。
0298a04: 非趣境界。故名得忍。瑜伽七十四云。問。如經中說。
0298a05: 無生法忍云何建立。答。由三自性。而得建立。謂由
0298a06: 遍計所執自性故。立本性無生忍。由依他起自性
0298a07: 故。立自然無生忍。由圓成實自性故。立煩惱苦垢
0298a08: 無生忍。當知此忍無有退轉。顯揚第六亦同瑜伽。
0298a09: 又顯揚云。此三種忍。在不退轉地。大集十一。功德
0298a10: 施金剛論。意同顯揚。佛地論第六釋云。八地已巳上。
0298a11: 名不退地。又佛地論。有兩復次。一云初地已巳上得
0298a12: 無生忍。一云八地已巳上得無生忍。廣如彼說。今此
0298a13: 所說無生忍者。若依智度。初地已巳上無生法忍。若
0298a14: 准仁王。七八九地得無生忍。若廣分別。如十地論
0298a15: 第十卷說。
0298a16: 
0298a17: 解深密經疏卷第五
