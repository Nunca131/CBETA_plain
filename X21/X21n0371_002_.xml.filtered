0437c10: 
0437c11: 
0437c12: 
0437c13: 占察善惡業報經疏卷下
0437c14: 隋外國沙門　菩提登　譯
0437c15: 古吳蕅益沙門　智旭　疏
0437c16: △二示進趣義二初問二答今初。
0437c17: 爾時。堅淨信菩薩摩訶薩問地藏菩薩摩訶薩言。云
0437c18: 何開示求向大乘者進趣方便。
0437c19: 上來已巳為末世鈍根。巧設除疑轉障之法。然而障
0437c20: 轉疑除之後。正可進趣大乘。欲趣大乘。必假方便。
0437c21: 故今特問之也。△二答為二初略示二詳明今初。
0437c22: 地藏菩薩摩訶薩言。善男子。若有眾生欲向大乘者。
0437c23: 應當先知最初所行根本之業。其最初所行根本業
0437c24: 者。所謂依止一實境界以修信解。因修信解力增長
0438a01: 故。速疾得入菩薩種性。
0438a02: 最初所行根本之業。即大佛頂經所謂最初方便
0438a03: 也。一實境界。謂如來藏自性清淨心。惟一實相。更
0438a04: 無他物。即大佛頂經所謂陰入處界七大。本如來
0438a05: 藏妙真如性也。依此不生不滅為本修因。然後圓
0438a06: 成果地修證。中間永無諸委曲相。故能速入菩薩
0438a07: 種性。△二詳明三初示一實境界以開圓解二示
0438a08: 二種觀道以顯圓行三示三忍四佛以彰圓位初
0438a09: 中三初標起二廣釋三總結今初。
0438a10: 所言一實境界者。
0438a11: △二廣釋三初明體二明相三明藏即體相用三
0438a12: 大意也體即法身正因佛性相即般若了因佛性
0438a13: 藏即解脫緣因佛性體亦即空假中不可思議相
0438a14: 亦即空假中不可思議藏亦即空假中不可思議
0438a15: 故云舉一即三言三即一非一非三而一而三不
0438a16: 縱不橫不並不別是為一實境界也又初明體即
0438a17: 同起信心真如門二明相三明藏即同起信心生
0438a18: 滅門初明體二初顯真二會妄真外無妄故須顯
0438a19: 真妄外無真故須會妄真妄不二乃為一實境界
0438a20: 初顯真又三初顯性體二顯性量三顯性具體即
0438a21: 體大量即相大具即用大即一而三即三而一此
0438a22: 之謂也初顯性體。
0438a23: 謂眾生心體。從本以來。不生不滅。自性清淨。無障無
0438a24: 礙。猶如空。離分別故。
0438b01: 眾生。指十法界一切有情也。十界眾生。同一心體。
0438b02: 迷之而為蜎飛蠕動。心體無減。悟之而為諸佛菩
0438b03: 薩。心體無增。以一切十界。從來無有二心。惟是一
0438b04: 心真體。又一一含生。即具心之全體。非是心之少
0438b05: 分。良由心體絕待。不可割裂。無有方隅。不思議故。
0438b06: 譬如日光。照一切隙中。一一隙中。皆見日之全
0438b07: 體大用。非是日之少分。又一剎那中所見日光。即
0438b08: 是古今日光。除此現前日光之外。更無過去
0438b09: 未來日光。可別貯積何處。夫日光僅是色法。尚爾
0438b10: 不可思議。況一心靈妙而不爾耶。又如人世歲朝。
0438b11: 則普天下人同增一歲。秖一歲朝。人人各得其全。
0438b12: 不可分此一歲以為多分。使天下人各得少分。又
0438b13: 不可謂天下之人各增一歲。遂使共成多多歲朝。
0438b14: 夫歲時僅是假法。尚爾不可思議。況一心實體而
0438b15: 不爾耶。是故不論昏迷倒惑蠢動含靈。現前一念
0438b16: 心體。無不從本以來。不生不滅。乃至離分別故。非
0438b17: 待成佛之後。方證不生不滅乃至離分別也。從本
0438b18: 不生不滅者。譬如目見空中華。華即是空。故有
0438b19: 時。華本不生。縱盡時。華本不滅。以無實華可
0438b20: 滅故也。眾生于無生滅中。妄見生滅。生實不生。滅
0438b21: 實不滅也。從本自性清淨者。譬如煙霧騰於空。
0438b22: 空之性原無垢染。眾生於清淨中。妄見垢染。垢
0438b23: 染自性恒清淨也。從本無障無礙者。譬如方圓器
0438b24: 妄現方圓空。空體原無方圓。眾生於無障礙體中。
0438c01: 妄見障礙。障礙即無障礙也。猶如空離分別故
0438c02: 者。譬如空。離四句。絕百非。不可謂有。不可謂無。
0438c03: 無分際。無動搖。無形質。無方隅。無彼此。無內外。無
0438c04: 生無滅。無垢無淨。無在無不在。離諸戲論。不可分
0438c05: 別。一切眾生現前一念心性。亦如是也。此是直指
0438c06: 現前一念昏迷倒惑心體本來如此。故云。一切眾
0438c07: 生。皆證圓覺。又云。如來成正覺時。悉見一切眾生
0438c08: 成正覺也。如此方是直指人心見性成佛。若離現
0438c09: 前一念。別談真心。何異離波覓水耶。△二顯性量。
0438c10: 平等普。無所不至。圓滿十方。究竟一相。無二無別。
0438c11: 不變不異。無增無減。
0438c12: 此直指眾生現前一念心體。從來豎窮橫。不可
0438c13: 區局也。現前一念。雖復覓之了不可得。而知一
0438c14: 切根身器界。無有遺餘。譬如眼光。曉了前境。其光
0438c15: 圓滿。得無憎愛。故云。平等普無所不至。圓滿十
0438c16: 方也。又知色之時。知非是色。知聲之時。知非是聲。
0438c17: 知香之時。知非是香。知味之時。知非是味。知觸之
0438c18: 時。知非是觸。知法之時。知非是法。故云究竟一相
0438c19: 也。又色聲香味觸法。無是知者。無非知者。不可分
0438c20: 析。不可指陳。故云無二無別也。又髮白面皺。知體
0438c21: 無皺。六塵遷滅。知體無遷。故云不遷不異也。又
0438c22: 緣法界。知體不舒。清心戶堂。知體不縮。故云無增
0438c23: 無減也。△三顯性具。
0438c24: 以一切眾生心。一切聲聞．辟支佛心。一切菩薩心。一
0439a01: 切諸佛心。皆同不生不滅。無染無淨。真如相故。
0439a02: 此直指現前一念心體。法爾具足十法界也。一切
0439a03: 眾生。即六凡法界。并聲聞。辟支。菩薩。諸佛。如此十
0439a04: 界。皆同現前一念不生不滅無染無淨真如相故。
0439a05: 除此現前一念心體之外。更無十法界心可得。是
0439a06: 故若約諸佛。則餘九界。皆是佛心中之九界。九界
0439a07: 無非佛心所具。若約地獄。則餘九界。亦皆地獄心
0439a08: 中九界。九界無非地獄心中所具。中間八界。並可
0439a09: 例知。譬如一室而有十燈。隨一燈光。必能攝餘
0439a10: 九燈光。同為一光。互在互融也。又一界既具九界。
0439a11: 則彼九界。法爾亦必還各互具。便是百界。每界各
0439a12: 論十如。便是千如。約五陰實法。亦具千如。約眾生
0439a13: 假名。亦具千如。約依報國土。亦具千如。便是三千
0439a14: 性相。總不離現前一念心體也。譬如一隙中之日
0439a15: 光。頓攝日輪全體。則必攝百千隙中日輪全體
0439a16: 同歸此一隙中。亦必將彼一一隙中日輪所有
0439a17: 照百千隙之功能。同歸此一隙中。又必將彼過去
0439a18: 未來一一剎那所有照在全體功能。並同歸
0439a19: 此一隙一剎那中。斷斷不可分剖。無有分劑故也。
0439a20: 初顯真竟。△二會妄三初會妄即空二會妄即假
0439a21: 三會妄即中空則無非性量假則無非性具中則
0439a22: 無非性體前顯真時則真該妄末今會妄時則妄
0439a23: 徹真源真該妄末故一實無非境界妄徹真源故
0439a24: 境界無非一實也初會妄即空又二初明覺知空
0439b01: 二明境界空即五蘊本空也今初。
0439b02: 所以者何。一切有心起分別者。猶如幻化。無有真實。
0439b03: 所謂識受想行。憶念緣慮覺知等法。種種心數。非青
0439b04: 非黃。非赤非白。亦非雜色。無有長短方圓大小。乃至
0439b05: 盡於十方空一切世界。求心形狀。無一區分而可
0439b06: 得者。但以眾生無明癡暗熏習因緣。現妄境界。令生
0439b07: 念著。所謂此心不能自知妄自謂有。起覺知想。計我
0439b08: 我所。而實無有覺知之相。以此妄心畢竟無體。不可
0439b09: 見故。
0439b10: 識。即八識心王。受想。即行五數之二。行。即指餘
0439b11: 四十九心數法。此等心心數法。雖有憶念緣慮覺
0439b12: 知。而非顯色。故非青黃赤白雜色。亦非形色。故無
0439b13: 長短方圓大小。亦非內外中間諸處。故無形狀區
0439b14: 分可得。是則但有覺知之名。實無覺知之相。畢竟
0439b15: 無體。覓之了不可得。如波以水為體。別無自體也。
0439b16: 大佛頂經七處徵心。正欲顯此妄心無體。若達無
0439b17: 體。必不認所推影子以為能推矣。△二明境界
0439b18: 空。
0439b19: 若無覺知能分別者。則無十方三世一切境界差別
0439b20: 之相。
0439b21: 前云熏習因緣。現妄境界。是由心生故。種種法生
0439b22: 也。又云令生念著。是由法生故。種種心生也。然境
0439b23: 界猶似可以指陳。妄心畢竟覓不可得。是奪心不
0439b24: 奪境也。今明由分別故。妄見境界差別。既無覺知
0439c01: 能分別者。那有境界為所分別。如無眼見。那得有
0439c02: 色。如無耳聞。那得有聲。則是心境俱奪。五蘊皆空。
0439c03: 非待滅而後空也。初會妄即空竟。△二會妄即假
0439c04: 又三初依心故境假二依境故心假三重顯唯心
0439c05: 今初。
0439c06: 以一切法。皆不能自有。但依妄心分別故有。所謂一
0439c07: 切境界。各各不自念為有。知此為自。知彼為他。是故
0439c08: 一切法不能自有。則無別異。唯依妄心。不知不了內
0439c09: 自無故。謂有前外所知境界。妄生種種法想。謂有謂
0439c10: 無。謂彼謂此。謂是謂非。謂好謂惡。乃至妄生無量無
0439c11: 邊法想。當如是知一切諸法。皆從妄想生。依妄心為
0439c12: 本。
0439c13: 不知不了內自無故者。謂妄認四大為自身相。妄
0439c14: 認六塵緣影為自心相也。依此無內之內。妄分
0439c15: 別無外之外。而生有無．彼此．是非．好惡。種種情。謂
0439c16: 如是諸法。非實有生。但從妄想生耳。妄想尚不可
0439c17: 得。況有所生法耶。但有假名境界而已巳。△二依境
0439c18: 故心假。
0439c19: 然此妄心無自相故。亦依境界而有。所謂緣念覺知
0439c20: 前境界故。說名為心。
0439c21: 此即所謂心本無生．因境有也。然雖說名為心。究
0439c22: 竟覓之了不可得。以非顯色形色。亦非內外中間
0439c23: 故也。但有假名心．心數法而已巳。△三重顯唯心。
0439c24: 又此妄心。與前境界。雖俱相依。起無先後。而此妄心。
0440a01: 能為一切境界源主。所以者何。謂依妄心不了法界
0440a02: 一相故。說心有無明。依無明力因故。現妄境界。亦依
0440a03: 無明滅故。一切境界滅。非依一切境界自不了故。說
0440a04: 境界有無明。亦非依境界故。生於無明。以一切諸佛。
0440a05: 於一切境界不生無明故。又復不依境界滅故。無明
0440a06: 心滅。以一切境界。從本已巳來體性自滅。未曾有故。因
0440a07: 如此義。是故但說一切諸法依心為本。
0440a08: 前明境界依妄心有。則是心生法生。可名唯心。次
0440a09: 明妄心依境界有。則是法生心生。似非唯心之義。
0440a10: 今故合明雖俱相依。仍以心為主也。當知境界依
0440a11: 妄心有。是自證分為增上緣。轉成相分。妄心依境
0440a12: 界有。是由相分為所緣緣。顯示見分。見相二分。起
0440a13: 必同時。故無先後。而此妄心。總攝見分及內二分。
0440a14: 同名為心。但指相分以為境界。見．相俱依自證而
0440a15: 起。是故離心無別境界。但說諸法皆依心也。問。既
0440a16: 但唯心。何故台宗復云唯色唯香等耶。答。正以六
0440a17: 塵相分。依自證起。體即是心。故唯色唯香。仍即唯
0440a18: 心。不相違也。倘計色香別有自體。如何能使一切
0440a19: 法趣。今依一心而有相．見。種種相．見。全體是心。故
0440a20: 可互攝互入互互融耳。二會妄即假竟。△三會
0440a21: 妄即中又二初就義體會二就緣起會今初。
0440a22: 當知一切諸法。悉名為心。以義．體不異。為心所攝故。
0440a23: 義不異者。同是因緣生法。同皆即空即假即中也。
0440a24: 體不異者。同以三德秘藏為體也。為心所攝者。見．
0440b01: 相二分。皆依自證分起攝末歸本。總名唯識。唯識
0440b02: 即唯心也。△二就緣起會。
0440b03: 又一切諸法。從心所起。與心作相。和合而有。共生共
0440b04: 滅。同無有住。以一切境界。但隨心所緣。念念相續故。
0440b05: 而得住持。暫時為有。
0440b06: 從心所起。即依自證分而起相分也。與心作相。即
0440b07: 與見分為親所緣緣也。和合而有。謂不可分別心
0440b08: 境之際畔也。共生共滅。謂剎那無前後也。同無有
0440b09: 住。謂心境無不初生即滅。終不遷至第二念也。第
0440b10: 二念之心境。但與前念相似相續。所以似常似一。
0440b11: 昧者不知。妄計為常一耳。初明體竟。△二明相三
0440b12: 初標名二別釋三會釋今初。
0440b13: 如是所說心義者。有二種相。何等為二。一者心內相。
0440b14: 二者心外相。心內相者。復有二種。云何為二。一者真。
0440b15: 二者妄。
0440b16: 上明眾生心體。體無分別。量周橫豎。具同十界。全
0440b17: 妄即空假中。不可思議。那得論相。然以無相。無所
0440b18: 不相。故得有二種相。當知二相即皆無相。所以名
0440b19: 為相大也。心內相者。實非在內。但以自證分及證
0440b20: 自證分。微妙幽密。不可見故。故名心之內相。心外
0440b21: 相者。實非在外。但以相分及與見分。作用顯然。世
0440b22: 共許故。故名心之外相。內相外相。同名為心。則心
0440b23: 外更無他物也。又于內相分真妄者。真即諸心心
0440b24: 數四分所依理體。亦名實相。此真雖內外二相。
0440c01: 以微密故。且名為內。妄即諸心心數各內二分。迷
0440c02: 真而起。即以真如為體。無別自體。故名為妄。此妄
0440c03: 亦無方隅分劑。以不可見。且名為內也。△二別釋
0440c04: 三初釋真二釋妄三釋外相今初。
0440c05: 所言真者。謂心體本相。如如不異。清淨圓滿。無障無
0440c06: 礙。微密難見。以遍一切處常恒不壞。建立生長一切
0440c07: 法故。
0440c08: 上明體中。則攝一切生滅同歸真如。以真如外無
0440c09: 生滅故。今明相中。則攝一切真如同歸生滅。以生
0440c10: 滅外無真如故。所言真者。猶起信論所言覺義也。
0440c11: 心體本相者。即所謂離念相者。等空界。無所不
0440c12: 。法界一相。故云如如不異清淨圓滿等也。秖此
0440c13: 覺義。則能攝一切法。生一切法。故云建立生長一
0440c14: 切法也。又如如不異。即性體。圓滿難見。即性量。建
0440c15: 立生長。即性具。△二釋妄。
0440c16: 所言妄者。謂起念分別覺知緣慮憶想等事。雖復相
0440c17: 續。能生一切種種境界。而內偽。無有真實。不可見
0440c18: 故。
0440c19: 所言妄者。猶起信論所言不覺義也。起念即是業
0440c20: 相。不覺心動。說名為業。即諸心心數。各有內二分
0440c21: 也。分別覺知緣慮憶想。即能見相。諸心心數各有
0440c22: 見分是也。所生一切境界。即境界相。諸心心數各
0440c23: 有相分是也。而內偽無有真實者。依本覺故而
0440c24: 有不覺。念無自相。不離本覺。若離覺性。則無不覺。
0441a01: 故此不覺。別無真實自體可得見也。△三釋外相。
0441a02: 所言心外相者。謂一切諸法種種境界等。隨有所念。
0441a03: 境界現前。故知有內心及內心差別。
0441a04: 隨有所念。境界現前。即依自證分起相分也。故知
0441a05: 有內心及內心差別。即由所緣相分。顯示有能緣
0441a06: 見分也。相分如鏡像。見分如鏡光。故名心之外相。
0441a07: 非謂在心外也。自證分如鏡面。證自證分如鏡背。
0441a08: 故名心之內相。非謂在心內也。譬如鏡面鏡背。以
0441a09: 銅為體。別無自體。故名為妄。本覺真如。譬如鏡銅。
0441a10: 故名為真。以真收妄。則若背若面若光若像。無非
0441a11: 是銅。即生滅門是真如門。依真起妄。則秖此一銅。
0441a12: 為背為面為光為像。即真如門是生滅門。約相分
0441a13: 別。則銅及背面皆屬于體。故名內相。光之與像皆
0441a14: 屬于用。故名外相也。二別釋竟。△三會釋二初直
0441a15: 會外歸內二就外相會理今初。
0441a16: 如是當知。內妄相者。為因為體。外妄相者。為果為用。
0441a17: 依如此等義。是故我說一切諸法悉名為心。
0441a18: 因果體用。統惟一心。心外無法。即顯此心無外之
0441a19: 相。名為相大也。△二就外相會理又三初會性體
0441a20: 二會性量三會性具今初。
0441a21: 又復當知。心外相者。如夢所見種種境界。唯心想作。
0441a22: 無實外事。一切境界。悉亦如是。以皆依無明識夢所
0441a23: 見。妄想作故。復次。應知內心念念不住故。所見所緣
0441a24: 一切境界亦隨心念念不住。所謂心生故種種法生。
0441b01: 心滅故種種法滅。是生滅相。但有名字。實不可得。以
0441b02: 心不往至於境界。境界亦不來至於心。如鏡中像。無
0441b03: 來無去。是故一切法。求生滅定相。了不可得。所謂一
0441b04: 切法畢竟無體。本來常空。實不生滅故。
0441b05: 一切眾生。恒迷外相。不達惟心。所以更須會歸一
0441b06: 理也。如夢所見下。是立喻。一切境界下。是法合。復
0441b07: 次應知下。重明境界實不生滅。心生故種種法生。
0441b08: 則但是心生。非別有法而得生也。心滅故種種法
0441b09: 滅。則但是心滅。非別有法而可滅也。故曰。諸法從
0441b10: 本來。常自寂滅相。又曰。是法住法位。世間相常住。
0441b11: 如鏡中像。體秖是銅。生何曾生。滅何曾滅耶。△二
0441b12: 會性量。
0441b13: 如是一切法實不生滅者。則無一切境界差別之相。
0441b14: 寂靜一味。名為真如第一義諦自性清淨心。彼自性
0441b15: 清淨心。湛然圓滿。以無分別相故。
0441b16: 假如眼所見之一色。鼻所嗅之一香。此色此香。實
0441b17: 不生滅。既不生滅。則無差別。即是寂靜一味。即是
0441b18: 真如第一義諦。即自湛然圓滿。故云。一色一香。無
0441b19: 非中道也。中道體無分劑。擴同太空。故名性量。色
0441b20: 香既爾。法法皆然。△三會性具。
0441b21: 無分別相者。於一切處。無所不在。無所不在者。以能
0441b22: 依持建立一切法故。
0441b23: 假如一色一香。擴同太空。無分別相。則必無所不
0441b24: 在。普能依持建立一切諸法。故云。一切法趣色。是
0441c01: 趣不過。一切法趣香。是趣不過也。依持建立。故名
0441c02: 性具。色香既爾。法法亦然。夫一切法實不生滅。則
0441c03: 因緣即中。一切法無分別相。則因緣即空。一切法
0441c04: 皆能依持建立一切諸法。則因緣即假。相分尚爾。
0441c05: 況見分耶。況自證分．證自證分耶。諸心心數四分
0441c06: 之相。同是一實境界之相明矣。二明相竟。△三明
0441c07: 藏三初就佛界明妙用二就佛界明具九三就迷
0441c08: 悟明十界今初。
0441c09: 復次。彼心名如來藏。所謂具足無量無邊不可思議
0441c10: 無漏清淨功德之業。以諸佛法身。從無始本際來。無
0441c11: 障無礙。自在不滅。一切現化。種種功業。恒常熾然。未
0441c12: 曾休息。所謂遍一切世界。皆示作業。種種化益故。以
0441c13: 一佛身。即是一切諸佛身。一切諸佛身。即是一佛身。
0441c14: 所有作業。亦皆共一。所謂無分別相。不念彼此。平等
0441c15: 無二。以依一法性而有作業。同自然化。體無別異故。
0441c16: 彼心。正指眾生現前一念心也。眾生現前一念心
0441c17: 體。具足無漏功德之業。即是平等無二如來之藏。
0441c18: 諸佛證此以為法身。不過全證眾生理本。此理從
0441c19: 無始來。相本無障無礙。體本自在不滅。用本一切
0441c20: 現化。非俟成佛。然後有也。但諸眾生。雖即同共依
0441c21: 此法性。由妄分別。妄念彼此。故于一體橫計別異。
0441c22: 諸佛已巳破我法二執。斷無明源。證此一性。故遍一
0441c23: 切十方三世。所示作業。種種化益。亦皆共一也。△
0441c24: 二就佛界明具九又三初直明體遍二立喻三法
0442a01: 合今初。
0442a02: 如是諸佛法身。遍一切處。圓滿不動故。隨諸眾生死
0442a03: 此生彼。恒為作依。
0442a04: 眾生心體。既即諸佛法身。法身遍滿不動。當知即
0442a05: 是眾生心體遍滿不動也。但眾生在迷不覺。故約
0442a06: 諸佛所證以顯法身。秖此法身流轉六道。名曰眾
0442a07: 生。設無諸佛法身以為所依。何處得有眾生死此
0442a08: 生彼。△二立喻。
0442a09: 譬如空。悉能容受一切色像種種形類。以一切色
0442a10: 像種種形類。皆依空而有建立生長。住空中。為
0442a11: 空處所攝。以空為體。無有能出空界分者。當
0442a12: 知色像之中。空之界不可毀滅。色像壞時。還歸
0442a13: 空。而空本界。無增無減。不動不變。
0442a14: 此借空以喻諸佛法身。借彼色像形類以喻眾
0442a15: 生果報煩惱也。△三法合。
0442a16: 諸佛法身。亦復如是。悉能容受一切眾生種種果報。
0442a17: 以一切眾生種種果報。皆依諸佛法身而有建立生
0442a18: 長。住法身中。為法身處所攝。以法身為體。無有能出
0442a19: 法身界分者。當知一切眾生身中。諸佛法身亦不可
0442a20: 毀滅。若煩惱斷壞時。還歸法身。而法身本界無增無
0442a21: 減。不動不變。
0442a22: 此以諸佛法身。合空喻。以眾生果報。合彼色像
0442a23: 形類喻也。依法身而建立生長。故名即假。為法身
0442a24: 處所攝。故名即空。以法身為體。故名即中。眾生身
0442b01: 中法身不可毀滅。故原無減。煩惱斷時。還歸法身。
0442b02: 故亦無增也。由煩惱故。妄于法身之中。見有種種
0442b03: 果報。果報似動。而法身不動。果報似變。而法身不
0442b04: 變。譬如目。見空中華。華相飛舞似動。而空本不
0442b05: 動。華相生滅似變。而空本不變也。問曰。喻中既云
0442b06: 色像壞時。還歸空。今法合應云果報壞時。還歸
0442b07: 法身。胡乃云煩惱斷壞耶。答曰。果報無體。全以法
0442b08: 身為體。由煩惱故。不見果報體即法身。若斷煩惱
0442b09: 究竟盡時。便見身諸毛孔。量同空。遍含塵剎。不
0442b10: 可思議。豈更有果報可壞。令其擴同頑空耶。問曰。
0442b11: 設云果報壞時還歸法身。亦有何過。答曰。有過。若
0442b12: 煩惱未斷。則果報壞時。復生異熟。何能證會法身。
0442b13: 若煩惱斷時。則幻化空身。本即法身。何俟更壞果
0442b14: 報。問曰。此則法喻有不齊過。答曰。凡言喻者。秖是
0442b15: 少分相似。如雪山喻象。豈可責其尾牙。滿月喻面。
0442b16: 豈可求其眉目。今以空而喻法身。豈可責其靈
0442b17: 知寂照。當知眾生現前一念心體。即是諸佛所證
0442b18: 究竟法身。絕待真常。不可為喻。但由煩惱自覆。有
0442b19: 而不知。故不得已巳。須設眾喻。欲明舉體隨緣。則喻
0442b20: 以如金鑄十界像。仍恐迷者謂有造作。謂有分劑。
0442b21: 欲明對至即現。則喻以如鏡寫妍醜容。仍恐迷者
0442b22: 謂有彼此。謂有內外。欲明迷悟無性。則喻以空華
0442b23: 起滅。冰水互成。仍恐迷者謂迷能生悟。悟亦生迷。
0442b24: 欲明智斷不壞。則喻以如金出。如木成。仍恐
0442c01: 迷者謂一分是常。一分無常。所以一切言詮。皆不
0442c02: 能及。譬如盲人欲辨乳色。聞謂動。聞雪謂冷。聞
0442c03: 粖為軟。聞貝謂堅。種種憶想。終不能見乳之真色。
0442c04: 圓覺經云。雲駛月運。舟行岸移。未證無為而辨圓
0442c05: 覺。彼圓覺性即同流轉。此之謂也。今不得已巳。更助
0442c06: 觀心一釋。令有智者。直下薦取。現前一念心體。悉
0442c07: 能容受一切眾生種種果報。以一切眾生種種果
0442c08: 報。皆依現前一念心體而有建立生長。住于現前
0442c09: 一念心體之中。為現前一念心體所攝。以現前一
0442c10: 念心體為體。無有能出現前一念心體界分者。當
0442c11: 知一切眾生身中現前一念心體。不可毀滅。若煩
0442c12: 惱斷壞時。還證現前一念心體。而現前一念心體
0442c13: 本界。無增無減。不動不變。思之思之。問。若果報即
0442c14: 是法身。不須滅者。則煩惱即是般若。亦何須斷。答。
0442c15: 若知煩惱即是般若。般若現前。無復煩惱。名煩惱
0442c16: 滅。乃是非滅非不滅而論滅耳。豈真有煩惱實體
0442c17: 而可滅耶。又問。若煩惱非滅非不滅而得論滅。則
0442c18: 果報亦非滅非不滅。何不論滅。答。煩惱如形。果報
0442c19: 如影。煩惱如聲。果報如響。煩惱如目。果報如空
0442c20: 華。故但論煩惱滅。不須更論果報滅也。問。以空
0442c21: 喻諸佛法身。幾義相似。幾不相似。答。一無始終。二
0442c22: 不生滅。三無處不遍。四包容無外。五無障無礙。六
0442c23: 不可撮摩。此是似義。一空頑然。法身真覺。二
0442c24: 空但名。法身有體。三空凝然不變。法身舉體隨
0443a01: 緣。四空蕩無一物。法身具無邊德。五空與色
0443a02: 為二。法身眾生不二。六空但是心心數之相分。
0443a03: 法身總攝心心數之四分。四分無非法身體故。此
0443a04: 即不相似也。若能了達四分無非法身。則此空
0443a05: 相分。亦即法身全體。非是法身少分。所以芥子中
0443a06: 空。便同十方太空。便同十界眾色。此豈煩惱情謂
0443a07: 所計對色之空也哉。二就佛界明具九竟。△三就
0443a08: 迷悟明十界又二初明迷悟差別二明究竟平等
0443a09: 初又二初約無明熏習有六凡二約法身熏習有
0443a10: 四聖今初。
0443a11: 但從無始世來。與無明心俱。癡暗因緣熏習力故。現
0443a12: 妄境界。以依妄境界熏習因緣故。起妄相應心。計我
0443a13: 我所。造集諸業。受生死苦。說彼法身名為眾生。
0443a14: 無明心者。依本覺故而有不覺。即根本住地無明。
0443a15: 所謂界外同體惑也。由此根本無明癡心所故。令
0443a16: 法身體。舉體而為業相。即成諸心心數自證分及
0443a17: 證自證分之內體也。癡暗因緣熏習力故。現妄境
0443a18: 界者。即無明熏真如體。令彼心心數體。幻成見相
0443a19: 二分也。依妄境界熏習因緣。乃至計我我所者。從
0443a20: 根本無明法執。而起枝末無明我我所執。所謂界
0443a21: 內見思惑也。造集諸業者。無明緣行。造於有漏善
0443a22: 惡不動三種業也。受生死苦者。三界分段生死。樂
0443a23: 是壞苦。苦是苦苦。不樂不苦是行苦也。即是法身
0443a24: 流轉六道。故名眾生。設無法身。即無眾生之名可
0443b01: 得矣。△二約法身熏習有四聖。
0443b02: 若如是眾生中。法身熏習而有力者。煩惱漸薄。能厭
0443b03: 世間。求涅槃道。信歸一實。修六波羅蜜等一切菩提
0443b04: 分法。名為菩薩。若如是菩薩中。修行一切善法滿足。
0443b05: 究竟得離無明睡者。轉名為佛。
0443b06: 法身熏習者。即以本覺之性而為法身。由眾生無
0443b07: 不具此本覺性故。得受有漏聞思修等熏習。由熏
0443b08: 習力為增上緣。資本覺性。令起無漏出世間智。更
0443b09: 不資熏煩惱種子。故得煩惱漸薄。由煩惱薄。故能
0443b10: 厭離世間偽果報。厭離雖同。發心有異。若其無
0443b11: 始法執重者。則先求涅槃道。若其無始法執輕者。
0443b12: 則能信歸一實。若約發心差別。則求涅槃者。名為
0443b13: 二乘。信一實者。乃名菩薩。若約究竟所行。則一是
0443b14: 漸悟。一是頓悟。同名菩薩也。究竟離無明睡。即轉
0443b15: 名佛。設無眾生。亦無菩薩．佛可得矣。初明迷悟差
0443b16: 別竟。△二明究竟平等。
0443b17: 當知如是眾生．菩薩．佛等。但依世間假名言說故。而
0443b18: 有差別。而法身之體。畢竟平等。無有異相。
0443b19: 法身喻如濕性。眾生如冰。佛如純水。二乘菩薩。如
0443b20: 冰漸泮而未盡也。冰之濕性無減。水之濕性無增。
0443b21: 故云畢竟平等。可謂但轉其名無實性矣。二廣釋
0443b22: 竟。△三總結。
0443b23: 善男子。是名略說一實境界義。
0443b24: 合前心體心相及如來藏三義。乃可略顯一實境
0443c01: 界。以為進趣最初方便也。初示一實境界以開圓
0443c02: 解竟。△二示二種觀道以顯圓行二初正明二觀
0443c03: 即圓正行二曲為障緣即圓方便助行初中三初
0443c04: 總標二別釋三料簡今初。
0443c05: 若欲依一實境界修信解者。應當學習二種觀道。何
0443c06: 等為二。一者唯心識觀。二者真如實觀。
0443c07: △二別釋二初釋唯心識觀二釋真如實觀初中
0443c08: 三初正示觀門二觀成勝進三結觀功能初又三
0443c09: 初觀境唯心二善知心相三觀門成就初又三初
0443c10: 示所觀境二示能觀觀三勸修簡過今初。
0443c11: 學唯心識觀者。所謂於一切時一切處。隨身口意有
0443c12: 所作業。
0443c13: 一切時。謂行住坐臥等時。一切處。謂見色聞聲等
0443c14: 處。隨身口意有所作業。謂做作語言攀緣等業。以
0443c15: 要言之。不出六行六境。一一無非所觀境也。六行
0443c16: 者。一行。二住。三坐。四臥。五語言。六做作。六境者。一
0443c17: 見色。二聞聲。三嗅香。四受味。五覺觸。六知法。于此
0443c18: 十二事中。並須修學唯心識觀。△二示能觀觀。
0443c19: 悉當觀察。知唯是心。乃至一切境界。若心住念。皆當
0443c20: 察知。勿令使心無記攀緣。不自覺知。於念念間。悉應
0443c21: 觀察。隨心有所緣念。還當使心隨逐彼念。令心自知。
0443c22: 知己巳內心自生想念。非一切境界有念有分別也。所
0443c23: 謂內心自生長短好惡．是非得失．衰利有無等見。無
0443c24: 量諸想。而一切境界。未曾有想。起於分別。當知一切
0444a01: 境界自無分別想故。即自非長非短．非好非惡。乃至
0444a02: 非有非無。離一切相。如是觀察。一切法唯心想生。若
0444a03: 使離心。則無一法一相而能自見有差別也。
0444a04: 此唯心識觀。乃是破法執之利刀。燒煩惱之猛。
0444a05: 證涅槃之要津。成菩提之秘訣。至簡至易。至妙至
0444a06: 玄。子科有五。初云悉當觀察知唯是心者。總示唯
0444a07: 心止觀門也。次云乃至一切訖不自覺知。示分別
0444a08: 性觀門也。心若住念於一切境。則成計所執。名
0444a09: 分別性。今即察知。勿令無記攀緣不覺。故名為觀
0444a10: 此言無記。與三性中無記不同。三性中無記性者。
0444a11: 于善不善不可記別。故名無記。今以唯心識觀守
0444a12: 記內心。名之為記。若復忘失唯心識觀。妄想攀緣
0444a13: 計有外境。名為無記也。三云於念念間訖令心自
0444a14: 知。示分別性止門也。悉應觀察。謂當觀察知唯是
0444a15: 心。正大乘止觀所明強觀諸法唯是心相。狀無
0444a16: 實也。還當使心隨逐彼念令心自知者。正大乘止
0444a17: 觀所謂次第以後念破前念令知無實念也。然亦
0444a18: 不可妄計前念為所觀。後念為能觀。以後念起時。
0444a19: 前念已巳滅。不得成所觀境。但借前念之非實。以知
0444a20: 後念之本。仍是當念為能觀。後念為所觀。由此
0444a21: 能觀。令于所觀不起實執耳。四云知己巳內心訖起
0444a22: 於分別。示依他性中觀門也。內心自生想念。謂長
0444a23: 謂短。謂好謂惡。謂是謂非。謂得謂失。謂衰謂利。謂
0444a24: 有謂無。于依他起而成計。而諸境界。本無有念。
0444b01: 亦無分別。不過皆是自心之相分耳。五云當知一
0444b02: 切已巳下。示依他性中止門也。一切諸法。既唯自心
0444b03: 相分。則有即非有。無生無滅。并不執此相矣。言
0444b04: 一切境界即自非長非短等者。且如有境於此。短
0444b05: 者視之。則以為長。境非長也。長者視之。則以為短。
0444b06: 境非短也。喜者視之。則以為好。境非好也。厭者視
0444b07: 之。則以為惡。境非惡也。同想視之。則以為是。境無
0444b08: 是也。異想視之。則以為非。境無非也。妄攝受。則
0444b09: 以為得。境非得也。妄分離。則以為失。境非失也。
0444b10: 違其妄情。則以為衰。境非衰也。順其妄情。則以為
0444b11: 利。境非利也。計彼是實。則以為有。境非有也。計彼
0444b12: 是。則以為無。境非無也。譬如同在一處。天見
0444b13: 璃。魚見窟宅。人見清水。鬼見膿血炭火。離彼四類
0444b14: 有情心想。何嘗別有法相可得。又如同一美女。有
0444b15: 欲男子視之。以為妙好。等輩婦視之。以為怨家。
0444b16: 魚見之深入。鳥見之高飛。麋鹿見之決驟。不淨觀
0444b17: 人視之。以為行廁。出世聖人視之。知其本空。入假
0444b18: 菩薩視之。知其能為十界染淨緣起。佛眼視之。知
0444b19: 即法界實相。舉此一法。總不出于十界各自心量
0444b20: 心外無境。一切諸法。例皆可知。攝法歸心。則心外
0444b21: 無法。因緣即空也。心生想念。則法隨心現。無量差
0444b22: 別。因緣即假也。法唯心生。以心為體。非有非無。離
0444b23: 一切相。本無差別。不生不滅。因緣即中也。若能念
0444b24: 念如此觀察。則何執不破。何惑不消。執破惑消。朗
0444c01: 然大覺。方知諸法本來寂滅。不復更滅矣。△三勸
0444c02: 修簡過又二初勸修二簡過今初。
0444c03: 常應如是守記內心。知唯妄念。無實境界。勿令休廢。
0444c04: 是名修學唯心識觀。
0444c05: 守者。不令馳散。即是定也。記者。恒令分明。即是慧
0444c06: 也。內心者。不念前境。了知心外無法。故名為內。非
0444c07: 枯守一腔之謂。不可不知。△二簡過。
0444c08: 若心無記。不知自心念者。即謂有前境界。不名唯心
0444c09: 識觀。
0444c10: 設有外境當情。即是慧心失照。不可不覺察也。初
0444c11: 觀境唯心竟。△二善知心相。
0444c12: 又守記內心者。則知貪想。瞋想。及愚癡邪見想。知善。
0444c13: 知不善。知無記。知心勞慮種種諸苦。
0444c14: 眾生無始以來。由于自心所現境界不了知故。但
0444c15: 能向外妄生分別。不能反觀內自心相。今由善修
0444c16: 唯心識觀。知境唯心。心不外馳。故想起即知。不隨
0444c17: 想而漂墮也。貪瞋邪見。根本三毒。一起便知。知便
0444c18: 不令相續。阿含經中所以貴知惡也。與信慚等善
0444c19: 法相應。名之為善。與無慚等惡法相應。名為不善。
0444c20: 俱不相應。名為無記。知此三性差別。則必能斷不
0444c21: 善無記。令其恒善。知心勞慮種種諸苦。則必能息
0444c22: 妄塵勞。令證寂滅一心法界矣。△三觀門成就。
0444c23: 若於坐時。隨心所緣。念念觀知唯心生滅。譬如水流
0444c24: 燈。無暫時住。從是當得色寂三昧。
0445a01: 前論修觀。通一切時及一切處。今約入定。則四威
0445a02: 儀中。坐為最勝也。知惟心生。則色本無生。知唯心
0445a03: 滅。則色本無滅。故得色寂三昧。又心生滅相。譬如
0445a04: 水流燈。無暫時住。則剎那才生。無間即滅。無容
0445a05: 從此轉至餘方。既無動轉。心相本寂。心既本寂。色
0445a06: 豈不然。觀色唯心而悟本寂。故名色寂三昧。非謂
0445a07: 色寂而心不寂也。得此三昧。是圓五品觀行即佛。
0445a08: 初正示觀門竟。△二觀成勝進又三初總示應修
0445a09: 二別示二觀三結示利益今初。
0445a10: 得此三昧已巳。次應學習信奢摩他觀心。及信毗婆舍
0445a11: 那觀心。
0445a12: 從事入理。名奢摩他。即一心三止也。從體起用。名
0445a13: 毗婆舍那。即一心三觀也。二皆名觀心者。皆有智
0445a14: 慧照了故也。皆言信者。指圓十信位中不二妙止
0445a15: 觀也。前于名字位中。修行唯心識觀。而登五品色
0445a16: 寂三昧。非無一心不二止觀但以定慧未深。未得
0445a17: 名信。今既得此色寂三昧。觀行位極。故應學習信
0445a18: 二觀心。念念冥理。念念起用。令其平等正直。速登
0445a19: 佛慧也。△二別示二觀又二初奢摩他二毗婆舍
0445a20: 那今初。
0445a21: 習信奢摩他觀心者。思惟內心不可見相。圓滿不動。
0445a22: 無來無去。本性不生不滅。離分別故。
0445a23: 修行唯心識觀。已巳能了達實無外境。唯有內心。今
0445a24: 即思惟此內心相。之了不可得。故不可見。是即
0445b01: 空也橫十方。故圓滿不動。豎窮三際。故無來無
0445b02: 去。是即假也。體即法身。法界常住。故本性不生不
0445b03: 滅。離於分別。是即中也。一念內心。本是因緣生法。
0445b04: 觀其即空假中。無一事而非理。故名奢摩他觀。此
0445b05: 觀能止息三惑。能停止三境。不分別止與
0445b06: 不止。是故亦名三心妙止。△二毗婆舍那。
0445b07: 習信毗婆舍那觀心者。想見內外色。隨心生。隨心滅。
0445b08: 乃至習想見佛色身。亦復如是。隨心生。隨心滅。如幻
0445b09: 如化。如水中月。如鏡中像。非心。不離心。非來。非不來。
0445b10: 非去。非不去。非生。非不生。非作。非不作。
0445b11: 先知境界唯心。又知此心即空假中。則無事而非
0445b12: 理矣。事既即理。理能成事。故設欲想見內色生。則
0445b13: 內色便隨心生。設欲想見內色滅。則內色便隨心
0445b14: 滅。設欲想見外色生滅。亦復如是。具如八背捨八
0445b15: 勝處十一切處所明也。所執受色。名為內色。不執
0445b16: 受色。名為外色。背捨勝處及一切處。小乘修之。止
0445b17: 名不壞法觀。今以圓解修之。便成圓行也。乃至習
0445b18: 想見佛色身者。觀想三十二相。八十種好等事。中
0445b19: 間超略餘九法界。及與佛界依報眷屬等想。故云
0445b20: 乃至也。如此若自若他十界色像。無不隨心而生。
0445b21: 隨心而滅。從體起用。轉變自在。一一皆如幻化水
0445b22: 月鏡像。非有似有。有而非有也。巧術力故。種種變
0445b23: 現。名之為幻。心是能幻。十法界色皆所幻也。神通
0445b24: 力故。無而示有。名之為化。心是能化。十法界色皆
0445c01: 所化也。此心如水。十界月影恒於中現。而非外來。
0445c02: 此心如鏡。十界形像對至即現。而無出入。心本無
0445c03: 色。故十界色一一非心。由心有色。故十界色皆不
0445c04: 離心。心外無色。故十界色皆悉非來。心生色生。故
0445c05: 十界色皆非不來。色秖是心。故十界色皆悉非去。
0445c06: 心滅色滅。故十界色皆非不去。有而不有。故十界
0445c07: 色皆即非生。不有而有。故十界色皆非不生。緣起
0445c08: 無性。故十界色皆即非作。無性緣起。故十界色皆
0445c09: 非不作。即中之空假。名為非不來非不去非不生
0445c10: 非不作。是心作十界色也。即空假之中。名為非來
0445c11: 非去非生非作。是心是十界色也。隨于背捨勝處
0445c12: 及一切處乃至佛身觀中。一一了達一心三觀。故
0445c13: 名毗婆舍那。此觀能觀穿三惑。能觀達三諦。
0445c14: 不分別觀與不觀。是故亦名一心妙觀。二別示
0445c15: 二觀竟。△三結示利益。
0445c16: 善男子。若能習信此二觀心者。速得趣會一乘之道。
0445c17: 二觀成勝進竟。△三結觀功能。
0445c18: 當知如是唯心識觀。名為最上智慧之門。所謂能令
0445c19: 其心猛利。長信解力。疾入空義。得發無上大菩提心
0445c20: 故。
0445c21: 了知心外無法。而修一心圓頓止觀。從五品位。增
0445c22: 長信解而登六根淨位。則得疾入第一義空。不墮
0445c23: 凡夫及二乘地。任運三心圓發。入圓初住。名為無
0445c24: 上大菩提心也。初釋唯心識觀竟。△二釋真如實
0446a01: 觀三初正示觀門二觀成勝進三結觀功能初中
0446a02: 三初明觀法二明所超三明觀成今初。
0446a03: 若學習真如實觀者。思惟心性無生無滅。不住見聞
0446a04: 覺知。永離一切分別之想。
0446a05: 前依他性止門。已巳知一切法唯心想生。唯心生滅。
0446a06: 無暫時住。今即因此而入真實性中觀門。故云思
0446a07: 惟心性無生無滅也。何者。不了法界。似有心生。生
0446a08: 時覓之了不可得。則性即無生。既無有生。云何有
0446a09: 滅。滅則無心。而心性非無。故無滅也。次入真實性
0446a10: 中止門。故云不住見聞覺知。何者。心性雖無生滅。
0446a11: 本非色聲香味觸法。如何可得見聞覺知。設有可
0446a12: 見可聞可覺可知。便非心性。以心不自知心。心不
0446a13: 自見心故。又復不得別認不可見聞覺知境界以
0446a14: 為心性。故云永離一切分別之想。何者。心性雖復
0446a15: 不可見聞覺知。而見聞覺知。體即是心。不可別喚
0446a16: 不見不聞不覺不知境界以為心也。△二明所超。
0446a17: 漸漸能過空處。識處。無少處。非想非非想處等定境
0446a18: 界相。得相似空三昧。
0446a19: 觀行位中習此真如實觀。直觀心性。永離分別。則
0446a20: 雖不學次第禪門。自漸能超四空定境。以彼四空
0446a21: 定境。皆不能離分別想故。且如入空處定者。必先
0446a22: 厭患色籠。修觀破色。緣無邊空而入於定。定心與
0446a23: 彼空處相應。住此覺知。是分別想。非無分別也。次
0446a24: 入識處定者。必先厭患空。捨空緣識而入於定。
0446b01: 定心與彼識處相應。住此覺知。亦是分別。非無分
0446b02: 別也。次入無少處定者。亦名無所有處。必先厭患
0446b03: 於識。捨識緣無所有而入於定。定心與彼無所有
0446b04: 處相應。住此覺知。亦是分別。非無分別也。次入非
0446b05: 想非非想處定者。必先厭患無所有處。捨無所有
0446b06: 想。緣非想非非想而入於定。定心與彼非想非非
0446b07: 想處相應。住此微細覺知。猶復是分別想。非無分
0446b08: 別。所以報盡還墮。不證真常也。今修真如實觀。永
0446b09: 離一切分別之想。所以觀行位中。即已巳善超三有。
0446b10: 而得相似空三昧門。△三明觀成。
0446b11: 得相似空三昧時。識想受行粗分別相不現在前。從
0446b12: 此修學。為善知識大慈悲者守護長養。是故離諸障
0446b13: 礙。勤修不廢。展轉能入心寂三昧。
0446b14: 既登觀行一品。即能圓伏五住煩惱。故心心數粗
0446b15: 分別相不現在前。十方諸佛菩薩真善知識。同皆
0446b16: 守護。令得長養。乃至能入心寂三昧。由觀心性無
0446b17: 生無滅而入三昧。故名心寂。心寂則色亦寂矣。初
0446b18: 正示觀門竟。△二觀成勝進又二初證入二離過
0446b19: 今初。
0446b20: 得是三昧已巳。即復能入一行三昧。入是一行三昧已巳。
0446b21: 見佛無數。發深廣行心。住堅信位。所謂於奢摩他．毗
0446b22: 婆舍那二種觀道。決定信解。能決定向。
0446b23: 心寂色寂。是五品之終。一行三昧。是十信之始。觀
0446b24: 行位極。相似解發。故云即復能入也。言一行者。圓
0446c01: 信圓解。一行即一切行。一切行即一行。所謂繫緣
0446c02: 法界。一念法界。法界無外。更無餘行。以即空故。名
0446c03: 圓聖行。以即假故。名圓梵行及嬰病行。以即中故。
0446c04: 名圓天行。又事即理故。一心圓具聖梵天行。體即
0446c05: 用故。一心圓興嬰兒病行。又入一行三昧。即前所
0446c06: 明信奢摩他觀心。見佛無數發深廣行心。即前所
0446c07: 明信毗婆舍那觀心。由此一心圓頓止觀。住六根
0446c08: 淨堅信位中。此但名為決定信解。決定能向一乘
0446c09: 大菩提心。登圓住也。圓住以上。乃名真實奢摩他
0446c10: 毗婆舍那道故。△二離過。
0446c11: 隨所修學世間諸禪三昧之業。無所樂著。乃至遍修
0446c12: 一切善根菩提分法。於生死中無所怯畏。不樂二乘。
0446c13: 圓教堅信位人。仍有二種。一者直修頓觀。中中流
0446c14: 入。二者或修漸及不定兩觀。雙照二邊。雖照二邊。
0446c15: 恒契中道。故學世間禪三昧時。不同凡夫之著有。
0446c16: 修出世間菩提分時。不同二乘之樂空也。二觀成
0446c17: 勝進竟。△三結觀功能。
0446c18: 以依能習向二觀心最妙巧便。眾智所依。行根本故。
0446c19: 明此真如實觀。乃是能向奢摩他毗婆舍那二觀
0446c20: 心之最妙巧便。依此得成一心三智。故是眾智所
0446c21: 依。從此發生五行萬行。故是行之根本也。二別釋
0446c22: 二觀竟。△三料簡。
0446c23: 復次。修學如上信解者。人有二種。何等為二。一者利
0446c24: 根。二者鈍根。其利根者。先已巳能知一切外諸境界。唯
0447a01: 心所作。誑不實。如夢如幻等。決定無有疑慮。陰蓋
0447a02: 輕微。散亂心少。如是等人。即應學習真如實觀。其鈍
0447a03: 根者。先未能知一切外諸境界。悉唯是心。誑不實
0447a04: 故。染著情厚。蓋障數起。心難調伏。應當先學唯心識
0447a05: 觀。
0447a06: 雖依一實境界以修信解。並屬圓教名字位人。而
0447a07: 此圓人。仍有利鈍。若久熏圓解。知境唯心。五濁習
0447a08: 輕者。則陰蓋輕微。散亂亦少。所以即可體達識心
0447a09: 本寂。了知三千宛然即空假中。名為學習真如實
0447a10: 觀也。若初獲圓聞。染情尚厚。五濁習重者。則蓋障
0447a11: 數起。心難調伏。所以必須照於起心變造十界。知
0447a12: 其無不即空假中。名為先學唯心識觀也。然鈍根
0447a13: 之人。不可即修真如實觀。而利根之人。不妨亦修
0447a14: 唯心識觀。但以理攝事。則名真如實觀。從事入理。
0447a15: 則名唯心識觀耳。設欲捨事觀理。則既非唯心識
0447a16: 觀。又非真如實觀。所以大乘止觀。深誡初心之人。
0447a17: 不可越前二性。徑依第三性修。但可念念之中三
0447a18: 番並學。資成第三番也。准此。則名字位中。止可先
0447a19: 習唯心識觀。以其未能不起九界心故。觀行初品。
0447a20: 便可隨意修此二觀。若起九界心時。則觀唯識。若
0447a21: 不起九界心時。則觀真如。觀唯識。則色寂而心亦
0447a22: 寂。觀真如。則心寂而色亦寂也。初正明二觀竟。△
0447a23: 二曲為障緣三初現離障緣二求生淨土三結歎
0447a24: 方便初中三初明障緣二示方便三明得離今初。
0447b01: 若人雖學如是信解。而善根業薄。未能進趣。諸惡煩
0447b02: 惱。不得漸伏。其心疑怯。畏墮三惡道。生八難處。畏不
0447b03: 常值佛菩薩等。不得供養聽受正法。畏菩提行難可
0447b04: 成就。有如此疑怖及種種障礙等者。
0447b05: 雖學如是信解。謂依一實境界而學信解。亦即名
0447b06: 字初心人也。淨熏習淺。故善根業薄。染熏習厚。故
0447b07: 煩惱不伏。此須四句料簡。自有善根厚而煩惱薄
0447b08: 者。如前即應學習真如實觀者是也。自有善根厚
0447b09: 而煩惱厚者。如前應當先學唯心識觀者是也。若
0447b10: 善根雖薄。煩惱亦薄者。事可兩向。以煩惱薄故。可
0447b11: 習真如實觀。以善根薄故。或先學唯心識觀也。今
0447b12: 為善根薄而煩惱厚者。多疑多障。并不能即修唯
0447b13: 心識觀。須為別示善巧方便也。△二示方便又三
0447b14: 初稱名字二觀法身三修厭離稱名字者即附淨
0447b15: 分分別依他二性止觀以助唯心識觀對治不常
0447b16: 值佛菩薩聽法之畏觀法身者即附淨分真實性
0447b17: 之止觀以助真如實觀對治菩提行難可成就之
0447b18: 畏修厭離者正破染分分別依他二性成就唯心
0447b19: 識觀漸伏煩惱對治三惡八難之畏也今初。
0447b20: 應於一切時一切處。常勤誦念我之名字。
0447b21: 諸佛菩薩真實功德。通別名號。並由證真實性。稱
0447b22: 性所成緣起作用。能與眾生作增上緣。眾生不了。
0447b23: 計有心外佛菩薩名。即為淨分分別性攝。若知名
0447b24: 號。是我自心所現相分。即為淨分依他性攝。能于
0447c01: 一切時處常勤誦念。勿令間斷。則心不散亂。名為
0447c02: 妙止。名號歷然。名為妙觀。便可助顯唯心識觀。兼
0447c03: 有滅障勝功能矣。△二觀法身。
0447c04: 若得一心。善根增長。其意猛利。當觀我法身。及一切
0447c05: 諸佛法身。與己巳自身。體性平等。無二無別。不生不滅。
0447c06: 常樂我淨。功德圓滿。是可歸依。
0447c07: 若得一心善根增長者。由前一切時處勤念稱名。
0447c08: 伏除昏散也。昏散既除。意即猛利。堪依一實境界
0447c09: 以修信解。觀察地藏大士。及一切諸佛。同皆證此
0447c10: 現前一念自性清淨心如來之藏以為法身。我身
0447c11: 亦復全攬自性清淨心如來之藏以為其體。迷悟
0447c12: 雖殊。性恒平等。生佛唯此一心。故無二。不因迷悟
0447c13: 而有隔異。故無別。無始成就。故不生。永永常住。故
0447c14: 不滅。無對待。故常。無所受。故樂。無戲論。故我。無所
0447c15: 離。故淨。性具不可思議無漏清淨之業究竟顯發。
0447c16: 故功德圓滿。是則歸依大士及佛。全即歸依自心。
0447c17: 故云自歸依佛．自歸依法．自歸依僧也。除自法外。
0447c18: 更于何處別有三寶可歸依耶。一切歸依三寶。無
0447c19: 論達與不達。實論之。皆是自歸依耳。△三修厭
0447c20: 離。
0447c21: 又復觀察己巳身心相。無常。苦。無我。不淨。如幻如化。是
0447c22: 可厭離。
0447c23: 現前一念心性。本與大士諸佛體同。而由無始迷
0447c24: 惑。妄認四大為己巳身相。妄認六塵緣影為己巳心相。
0448a01: 譬如棄海認漚。安得不於常住之中妄見無常。樂
0448a02: 中受苦。自在性中。不得自在。清淨性中妄成雜染。
0448a03: 而此無常苦無我不淨之妄身妄心。仍依現前一
0448a04: 念心性而起。但如幻化。非別有實。何乃被此誑
0448a05: 不實身心所惑。而起諸惡煩惱耶。修此厭離。對治
0448a06: 分別染著。則能成就二種觀道也。二示方便竟。△
0448a07: 三明得離。
0448a08: 若能修學如是觀者。速得增長淨信之心。所有諸障。
0448a09: 漸漸損減。何以故。此人名為學習聞我名者。亦能學
0448a10: 習聞十方諸佛名者。名為學至心禮拜供養我者。亦
0448a11: 能學至心禮拜供養十方諸佛者。名為學聞大乘深
0448a12: 經者。名為學執持書寫供養恭敬大乘深經者。名為
0448a13: 學受持讀誦大乘深經者。名為學遠離邪見。於深正
0448a14: 義中不墮謗者。名為於究竟甚深第一實義中學信
0448a15: 解者。名為能除諸罪障者。名為當得無量功德聚者。
0448a16: 此人捨身。終不墮惡道．八難之處。還聞正法。習信修
0448a17: 行。亦能隨願往生他方淨佛國土。
0448a18: 學如是觀。雙指法身及厭離觀也。現前一念之心。
0448a19: 即是依他起性。今觀法身。則能顯出依他性中圓
0448a20: 成實性。復修厭離。則能除滅依他性中計執性。
0448a21: 由顯圓成。則淨信增長。由除計。則諸障損減也。
0448a22: 何以故下。歎其善學。蓋我及十方諸佛。不過轉滅
0448a23: 依他中之計。令其淨盡。轉顯依他中之圓成。令
0448a24: 其滿足。秖此所顯圓成實性。名為一體三寶。亦名
0448b01: 究竟甚深第一實義。何者。如如之理。名為法寶。如
0448b02: 如之智。名為佛寶。理智不二。名為僧寶。滿證一體
0448b03: 三寶者。名為十方諸佛。分證一體三寶者。名為諸
0448b04: 大菩薩。詮顯一體三寶者。名為大乘深經。聞此一
0448b05: 體三寶而不疑惑。名為聞慧。觀察一體三寶而無
0448b06: 滯礙。名為思慧。念念覺此一體三寶而無間斷。名
0448b07: 為修慧。今此行人。既能一心稱名。觀察法身。厭離
0448b08: 妄執。則聞地藏洪名。即為聞十方佛名。禮拜供
0448b09: 養地藏。即為禮供十方諸佛。可謂佛不說法。
0448b10: 恒聞梵音。口無言聲。誦眾典。手不執卷。常演是
0448b11: 經。心不思惟。普照法界矣。有何罪障而不除。有何
0448b12: 功德而不滿。有何惡趣門而不閉。有何淨佛土而
0448b13: 不生耶。初現離障緣竟。△二求生淨土。
0448b14: 復次。若人欲生他方現在淨國者。應當隨彼世界佛
0448b15: 之名字。專意誦念。一心不亂。如上觀察者。決定得生
0448b16: 彼佛淨國。善根增長。速獲不退。
0448b17: 上文既明求離障緣者。修三方便。不惟現離諸障。
0448b18: 兼能隨願往生。今更特明求生淨土者。若能修三
0448b19: 方便。不惟決生淨土。亦能現獲不退也。專意誦念
0448b20: 彼佛名字。令離昏散。即名一心不亂。即是稱名方
0448b21: 便也。如上觀察。即觀法身及修厭離二方便也。具
0448b22: 三方便。則捨身定生彼國。現在善根增長。速獲不
0448b23: 退。故知持名有大功德。不可視作淺近法門。△三
0448b24: 結歎方便二初歎一心業勝二簡雜亂益微初又
0448c01: 二初正歎二結釋今初。
0448c02: 當知如上一心繫念思惟諸佛平等法身。一切善根
0448c03: 中。其業最勝。所謂勤修習者。漸漸能向一行三昧。若
0448c04: 到一行三昧者。則成廣大微妙行心。名得相似無生
0448c05: 法忍。
0448c06: 依於一實境界以開圓解。知十方佛．我及眾生。同
0448c07: 一淨心為體。是名一心。常勤稱念佛之名字。是為
0448c08: 繫念。觀于諸佛法身與己巳平等。是為思惟諸佛平
0448c09: 等法身。此于一切善根。則為最勝。故阿彌陀經云。
0448c10: 不可以少善根福德因緣。得生彼國。執持名號。一
0448c11: 日乃至七日。一心不亂。即得往生。由此執持名號。
0448c12: 即是多善根福德因緣故也。上明修二觀者。須得
0448c13: 色寂心寂三昧。方能入於一行三昧。今即以繫念
0448c14: 名字而當唯心識觀。思惟法身而當真如實觀。故
0448c15: 即能向一行三昧也。了達一心而持名號。其功若
0448c16: 此。奈何弗信。
0448c17: 以能得聞我名字故。亦能得聞十方佛名字故。以能
0448c18: 至心禮拜供養我故。亦能至心禮拜供養十方諸佛
0448c19: 故。以能得聞大乘深經故。能執持書寫供養恭敬大
0448c20: 乘深經故。能受持讀誦大乘深經故。能於究竟甚深
0448c21: 第一實義中不生怖畏。遠離誹謗。得正見心。能信解
0448c22: 故。決定除滅諸罪障故。現證無量功德聚故。
0448c23: 謂由圓聞．圓思．圓修。所以能到一行三昧也。聞我
0448c24: 名。聞十方佛名。聞大乘深經。即名字位中聞慧也。
0449a01: 至心禮拜供養我及諸佛。執持讀誦大乘深經。不
0449a02: 生怖畏。得正見心。即觀行位中思慧也。決定除滅
0449a03: 罪障。現證無量功德。即相似位中修慧也。△二結。
0449a04: 所以者何。謂無分別菩提心。寂靜智現。起發方便業
0449a05: 種種願行故。能聞我名者。謂得決定信利益行故。乃
0449a06: 至一切所能者。皆得不退一乘因故。
0449a07: 無分別菩提心。即信解一實境界之心也。寂靜智
0449a08: 現。即習信奢摩他觀也。起發方便業種種願行。即
0449a09: 習信毗婆舍那觀也。由得決定信利益行。方為能
0449a10: 聞我名。由得不退一乘因。方為能至心禮拜等一
0449a11: 切所能。初歎一心業勝竟。△二簡雜亂益微又二
0449a12: 初聞猶不聞二修猶不修今初。
0449a13: 若雜亂垢心。雖復稱誦我之名字。而不名為聞。以不
0449a14: 能生決定信解。但獲世間善報。不得廣大深妙利益。
0449a15: 不達心外無法。名之為雜。自心還取自心。名之為
0449a16: 亂。妄起種種染著。名之為垢。所以雖復稱誦。不得
0449a17: 為聞。以未聞地藏二字之實義故。地即心地。藏即
0449a18: 性藏。心性無二。安得有雜。既本無雜。何由有亂。既
0449a19: 已巳無亂。何得有垢。今彼不達無二心性。所以本無
0449a20: 雜亂垢中。妄成雜亂垢障。不聞地藏之圓名也。若
0449a21: 於名字位中。圓聞一實境界而生于慧。則心無雜。
0449a22: 隨於觀行位中。圓思唯識真如而生於慧。則心無
0449a23: 亂。次於相似位中。圓修一行三昧而生於慧。則心
0449a24: 無垢乃成決定信解也。然雖雜亂垢心稱誦名字。
0449b01: 亦獲世間種種善報。所謂現離衰惱。後生人天。漸
0449b02: 漸熏習。終成佛道。但現前不能即得廣大深妙利
0449b03: 益耳。△二修猶不修。
0449b04: 如是雜亂垢心。隨其所修一切諸善。皆不能得深大
0449b05: 利益。
0449b06: 意顯若開圓解。則隨所修善。皆得大益。所謂圓人
0449b07: 受法。無法不圓也。二示二種觀道以顯圓行竟。△
0449b08: 三示三忍四佛以彰圓位三初總標二別釋三簡
0449b09: 修今初。
0449b10: 善男子。當知如上勤心修學無相禪者。不久能獲深
0449b11: 大利益。漸次作佛。
0449b12: 無相禪。即指依於一實境界所修唯識．真如二種
0449b13: 觀也。此二種觀。無生死相。無涅槃相。故名無相。而
0449b14: 悉具足止觀定慧。故名為禪。梵語禪那。此翻靜慮。
0449b15: 靜即止定。慮即觀慧。亦即寂照之異名也。深大利
0449b16: 益。意指功德莊嚴。漸次作佛。意指智慧莊嚴。又利
0449b17: 益約忍。約無間道。作佛約智。約解脫道也。△二別
0449b18: 釋二初釋利益二釋作佛初又二初明入位二釋
0449b19: 忍義今初。
0449b20: 深大利益者。所謂得入堅信法位。成就信忍故。入堅
0449b21: 修位。成就順忍故。入正真位。成就無生忍故。
0449b22: 十發趣心。名堅信忍。十長養心。名堅法忍。十金剛
0449b23: 心。名堅修忍。今但合稱為堅修位。體性十地。名無
0449b24: 生忍。分證法身。名入菩薩正位也。然諸經明忍。開
0449c01: 合多少不同。大小橫豎亦異。今須略辯。以示方隅。
0449c02: 復須以義定名。令其不濫。共為三意。一．列名。二．解
0449c03: 釋。三．結屬。一列名者。或明二忍。謂一生忍。二法忍。
0449c04: 或明三忍。如此文。或明四忍。謂一伏忍。二順忍。三
0449c05: 無生忍。四寂滅忍。或明五忍。謂加第二信忍。或明
0449c06: 六忍。謂加第三和從忍。順為第四也。二解釋者。小
0449c07: 乘以耐怨害為生忍。耐勤苦為法忍。非今所用。別
0449c08: 教以地前名生忍則淺。地上名法忍則深。亦非所
0449c09: 用。圓教明十界假名皆空故為生忍。十界實法皆
0449c10: 空。故為法忍。圓觀二空。無次第無淺深也。三忍者。
0449c11: 別教則十信為信忍。三十心為順忍。登地為無生
0449c12: 忍。圓教則初後皆信實相。悉名信忍。初後皆與實
0449c13: 相不相違背。悉名順忍。初後皆不起二邊心。悉名
0449c14: 為無生忍也。四忍者。別教則以十信為伏忍。順忍．
0449c15: 無生忍如前說。妙覺名寂滅忍。圓教則從初心至
0449c16: 金剛頂。皆悉圓伏五住。皆名伏忍。初後皆悉休息
0449c17: 眾行。通得名寂滅忍。順及無生。例如前說也。五忍
0449c18: 者。別教以十信初心為伏。後心為信。順等如前。圓
0449c19: 亦如前說也。六忍者。別教則分十住以為和從。十
0449c20: 行十向為順。圓教則始終不乖實相。悉得名和從
0449c21: 也。三結屬者。今經言局意圓。不論二忍三忍四忍
0449c22: 五忍六忍。但取觀行位中所有諸忍。束之以為信
0449c23: 忍。相似位中所有諸忍。束之以為順忍。分證乃至
0449c24: 極位所有諸忍。束為無生忍也。△二釋忍義。
0450a01: 又成就信忍者。能作如來種性故。成就順忍者。能解
0450a02: 如來行故。成就無生忍者。得如來業故。
0450a03: 如來無漏智慧所依妙定。名之為忍。依于此忍。發
0450a04: 一切智。作如來種。故名信忍。依於此忍。發道種智。
0450a05: 解如來行。故名順忍。依於此忍而發一切種智。得
0450a06: 如來業。名無生忍。非橫非豎。可橫可豎。豎約三位。
0450a07: 橫約一心也。初釋利益竟。△二釋作佛。
0450a08: 漸次作佛者。略說有四種。何等為四。一者。信滿法故
0450a09: 作佛。所謂依種性地。決定信諸法不生不滅。清淨平
0450a10: 等。無可願求故。二者。解滿法故作佛。所謂依解行地。
0450a11: 深解法性。知如來業無造無作。於生死涅槃。不起二
0450a12: 想。心無所怖故。三者。證滿法故作佛。所謂依淨心地。
0450a13: 以得無分別寂靜法智。及不思議自然之業。無求想
0450a14: 故。四者。一切功德行滿足故作佛。所謂依究竟菩薩
0450a15: 地。能除一切諸障。無明夢盡故。
0450a16: 滿法。謂一實境界圓滿無分別法也。信滿法故。觀
0450a17: 行即佛。解滿法故。相似即佛。證滿法故。分證即佛。
0450a18: 功德行滿足故。究竟即佛。性恒平等。故皆名佛。修
0450a19: 分明昧。故說有四。圓家之漸。漸無不圓。天台六即。
0450a20: 蓋本諸此。除慢除怯。盡美盡善之法門也。二別釋
0450a21: 竟。△三簡修二初簡三種人二示十種相今初。
0450a22: 復次。當知。若修學世間有相禪者。有三種。何等為三。
0450a23: 一者。無方便信解力故。貪受諸禪三昧功德而生憍
0450a24: 慢。為禪所縛。退求世間。二者。無方便信解力故。依禪
0450b01: 發起偏厭離行。怖怯生死。退墮二乘。三者。有方便信
0450b02: 解力。所謂依止一實境界。習近奢摩他．毗婆舍那二
0450b03: 種觀道故。能信解一切法唯心想生。如夢如幻等。雖
0450b04: 獲世間諸禪功德。而不堅著。不復退求三有之果。又
0450b05: 信知生死即涅槃故。亦不怖怯。退求二乘。
0450b06: 上明修出世間無相禪者。速能成就三忍四佛。今
0450b07: 簡修學世間有相禪者。則有三種差別。欲人先學
0450b08: 大乘進趣方便。依于一實境界而修信解。庶不
0450b09: 墮世間及二乘也。言有相者。即是十二門禪。所謂
0450b10: 四禪．四等．四無色定。皆有境相可攀緣也。貪受諸
0450b11: 禪而生憍慢。名增上慢。甫伏欲界思惑。仍起上界
0450b12: 思惑。暫離欲縛。仍被禪縛。故遂違遠菩提。退求世
0450b13: 間色無色界果報樂也。依禪發起偏厭離行者。謂
0450b14: 由證得初禪等故。定心觀察三界過患。見生死苦。
0450b15: 斷煩惱集。欣涅槃滅。修永離道。不復發起大悲方
0450b16: 便也。若依一實境界以為最初方便。習學奢摩他．
0450b17: 毗婆舍那不二止觀。則知一切諸法。唯心想生。皆
0450b18: 如夢幻。當體不實。何容於此夢幻之法。而生堅著．
0450b19: 生怖怯耶。是知無方便信解者。貪著諸禪。則成生
0450b20: 死有相。依禪起厭。則成涅槃空相。若有方便信解
0450b21: 者。遊戲諸禪。禪不能縛。即生死之有。便是實相之
0450b22: 有。深觀涅槃。亦不取證。即涅槃之空。便是第一義
0450b23: 空。實相之有。有無有相。第一義空。空無空相。一一
0450b24: 皆成無相禪矣。△二示十種相。
0450c01: 如是修學一切諸禪三昧法者。當知有十種次第相
0450c02: 門。具足攝取禪定之業。能令學者成就相應。不錯不
0450c03: 謬。何等為十。
0450c04: 此明不論修學無相有相諸禪。並須知此十種相
0450c05: 門。方能成就不錯謬也。若不得此十門意者。世間
0450c06: 初禪。尚難成就。況出世間上上禪耶。若得此十門
0450c07: 意。則一切禪定之業。無不具足攝取成就。
0450c08: 一者。攝念方便相。
0450c09: 此如天台止觀所明二十五前方便也。不論修學
0450c10: 世．出世禪。並須具之。一．具五緣。二．訶五欲。三．棄五
0450c11: 蓋。四．調五事。五．行五法。幸自細簡摩訶止觀．禪波
0450c12: 羅蜜等書。
0450c13: 二者。欲住境界相。
0450c14: 此是內方便之初門。謂或繫緣止。或制心止。或體
0450c15: 真止。必各各有所觀境也。
0450c16: 三者。初住境界。分明了了知出．知入相。
0450c17: 此是內方便中初學安心法也。隨所觀境不令昏
0450c18: 散。坐起則知出相。坐時則知入相。
0450c19: 四者。善住境界得堅固相。
0450c20: 此是內方便中已巳得安心法也。且如修安般者。則
0450c21: 心善住於出入息。乃至修體真者。則心善住諸法
0450c22: 空等。
0450c23: 五者。所作思惟。方便勇猛轉求進趣相。
0450c24: 且如修安般者。已巳得欲界粗住。轉求細住。乃至修
0451a01: 體真者。歷觀諸法無不空也。
0451a02: 六者。漸得調順。稱心喜樂。除疑惑信解。自安慰相。
0451a03: 且如修安般者。證欲界定覺心明淨。與定相應。定
0451a04: 法持心。無分散意。乃至修體真者。了了信解諸法
0451a05: 本空也。
0451a06: 七者。獲勝進。意所專者。少分相應。覺知利益相。
0451a07: 且如修安般者。從未到定。泯然豁。失於欲界之
0451a08: 身。始證初禪八觸。或動或痒。或涼或暖。或輕或重。
0451a09: 或或滑。隨發一觸。則有十種善法功德相應俱
0451a10: 起。一定。二空。三明淨。四喜悅。五樂。六善心生。七知
0451a11: 見明了。八無累解脫。九境界現前。十心調柔軟。故
0451a12: 云少分相應覺知利益相也。乃至修體真者。發得
0451a13: 初禪。與法空理少得相應。覺知利益也。
0451a14: 八者。轉修增明。所習堅固。得勝功德。對治成就相。
0451a15: 且如修安般者。已巳發初禪。五支成就。所謂一覺。二
0451a16: 觀。三喜。四樂。五一心支。不退不轉。對治欲散。具足
0451a17: 成就初禪功德。乃至修體真者。空理增明。斷諸有
0451a18: 結也。
0451a19: 九者。隨心有所念作。外現功業。如意相應。不錯不謬
0451a20: 相。
0451a21: 且如證初禪者。能起二種變化。謂初禪化。欲界化。
0451a22: 證二禪者。能起三化。證三禪者。能起四化。證四禪
0451a23: 者。能起五化。共名十四變化。乃至證體真者。能起
0451a24: 六神通也。
0451b01: 十者。若更異修。依前所得而起方便。次第成就。出入
0451b02: 隨心。超越自在相。
0451b03: 且如證初禪者。若更異修四禪．四等．四無色定。并
0451b04: 及觀練熏修一切諸禪。無不依于所得初禪而起
0451b05: 方便。乃可次第成就。既成就已巳。乃能出入隨心。既
0451b06: 隨心已巳。乃能超越自在。又如已巳證體真止者。或更
0451b07: 異修方便隨緣止。乃至息二邊分別止。亦無不依
0451b08: 于所得體真止而起方便。乃能次第成就。出入隨
0451b09: 心。超越自在也。
0451b10: 是名十種次第相門。攝修禪定之業。
0451b11: 縱令修學唯心識觀真如實觀出世無相禪者。亦
0451b12: 必有此十種次第相門。方獲成就。方與奢摩他．毗
0451b13: 婆舍那恒得相應。思之思之。二示進趣義竟。△三
0451b14: 示善巧說二初問二答今初。
0451b15: 爾時。堅淨信菩薩摩訶薩問地藏菩薩摩訶薩言。汝
0451b16: 云何巧說深法。能令眾生得離怯弱。
0451b17: 上雖開示一實境界徹底分明。猶恐愚鈍眾生。於
0451b18: 空假中宛轉相即之義未能信解。則不能修二種
0451b19: 觀道。故特問之。又由佛先歎其善安慰說故也。△
0451b20: 二答為二初示種種巧說二明離相違過初中二
0451b21: 初總示二別明今初。
0451b22: 地藏菩薩摩訶薩言。善男子。當知初學發意。求向大
0451b23: 乘。未得信心者。於無上道甚深之法。喜生疑怯。我嘗
0451b24: 以巧便。宣顯實義而安慰之。令離怯弱。是故號我為
0451c01: 善安慰說者。
0451c02: △二別明三初慰小心怯弱二慰不解意旨三慰
0451c03: 妄計自然小心怯弱由聞大乘即假義生故以大
0451c04: 乘即空慰之不解意旨由聞大乘即空義生故以
0451c05: 大乘即中慰之妄計自然由執即中性德義生故
0451c06: 以大乘修得慰之也初中三初明怯弱二明善說
0451c07: 三明得益今初。
0451c08: 云何安慰。所謂鈍根小心眾生。聞無上道最勝最妙。
0451c09: 意雖貪樂。發心願向。而復思念求無上道者。要須積
0451c10: 功廣極。難行苦行。自度度他。劫數長遠。於生死中久
0451c11: 受勤苦。方乃得獲。以是之故。心生怯弱。
0451c12: 本為執性廢修者。說此稱性修行之法。是圓有門。
0451c13: 而鈍根聞之。則作三大阿僧祇劫苦行之解。又以
0451c14: 小心而生怯弱也。△二明善說。
0451c15: 我即為說真實之義。所謂一切諸法。本性自空。畢竟
0451c16: 無我。無作無受。無自無他。無行無到。無有方所。亦無
0451c17: 過去現在未來。乃至為說十八空等。無有生死涅槃
0451c18: 一切諸法定實之相而可得者。又復為說一切諸法。
0451c19: 如幻。如化。如水中月。如鏡中像。如乾闥婆城。如空谷
0451c20: 響。如陽光。如泡。如露。如燈。如目。如夢。如電。如雲。煩
0451c21: 惱生死。性甚微弱。易可令滅。又煩惱生死。畢竟無體。
0451c22: 求不可得。本來不生。實更無滅。自性寂靜。即是涅槃。
0451c23: 此是善說第一義空以破有執。皆約圓教空門。仍
0451c24: 復依三諦說。初云所謂一切諸法乃至而可得者。
0452a01: 即圓真諦。次云又復為說乃至易可令滅。即圓俗
0452a02: 諦。後云又煩惱生死乃至即是涅槃。是圓中諦也。
0452a03: 初言一切諸法者。即十界百界千如假實國土等
0452a04: 法也。本性自空者。緣生無性也。畢竟無我者。十界
0452a05: 內外諸法。推求主宰實不可得也。無作無受者。無
0452a06: 我故無作因受果之人也。無自無他者。既無我人。
0452a07: 則不可分別自他也。無行無到。無有方所者。既無
0452a08: 實迷。亦無實悟。無有此岸彼岸處所可分別也。亦
0452a09: 無過去現在未來者。過去已巳滅。現在不住。未來未
0452a10: 有。三世皆悉性空寂滅也。十八空者。空尚非一。那
0452a11: 有十八。約十八境而顯空理。名十八空。所謂一內
0452a12: 空。二外空。三內外空。四空空。五大空。六第一義空。
0452a13: 七有為空。八無為空。九畢竟空。十無始空。十一散
0452a14: 空。十二性空。十三自相空。十四諸法空。十五不可
0452a15: 得空。十六無法空。十七有法空。十八無法有法空
0452a16: 也。生滅涅槃一切諸法。皆無定實之相。所謂性真
0452a17: 常中。求於去來迷悟生死了無所得。此則一空一
0452a18: 切空。假中皆空。依于圓融真諦說也。如幻如化等
0452a19: 者。非有似有。有非實有。五住煩惱。二種生死。性皆
0452a20: 微弱易滅。此則一假一切假。空中皆假。依於圓融
0452a21: 俗諦說也。是中舉十四喻。總是六喻．九喻．十喻出
0452a22: 沒開合有殊。而義並無增減。又雖並含空假中意。
0452a23: 而皆對治實有法執。仍屬空門。言陽光者。即是陽
0452a24: 。亦名野馬。燈喻其易滅。目妄見空華。電不
0452b01: 久停。雲易出沒。餘並可知。又五住煩惱。二種生死。
0452b02: 即以一實境界法性為體。故畢竟別無自體可得。
0452b03: 即是不生不滅寂靜涅槃。此則一中一切中。空假
0452b04: 皆中。依于圓融中諦說也。而亦對治實有法執。還
0452b05: 屬空門。△三明得益。
0452b06: 如此所說。能破一切諸見。損自身心執著想故。得離
0452b07: 怯弱。
0452b08: 一切皆空。何所不破。涅槃尚空。況復身心情見。一
0452b09: 切皆假。復何所不破。涅槃亦假。況復身心情見。一
0452b10: 切非空非假。又何所不破。生死煩惱皆悉非空非
0452b11: 假。更何得有身心情見。所以能破諸見。能損執著。
0452b12: 令離佛道長遠之怯弱也。初慰小心怯弱竟。△二
0452b13: 慰不解意旨三初明不解二明善說三明得益初
0452b14: 又三初直標不解二示佛旨意三正明謬解今初。
0452b15: 復有眾生。不解如來言說旨意故而生怯弱。
0452b16: △二示佛旨意。
0452b17: 當知如來言說旨意者。所謂如來已巳能見彼一實境
0452b18: 界故。究竟得離生老病死眾惡之法。證彼法身常恒
0452b19: 清涼不變等無量功德聚。復能了了見一切眾生身
0452b20: 中。皆有如是真實微妙清淨功德。而為無明闇染之
0452b21: 所覆障。長夜恒受生老病死無量眾苦。如來於此起
0452b22: 大慈悲意。欲令一切眾生離於眾苦。同獲法身第一
0452b23: 義樂。而彼法身。是無分別離念之法。唯有能滅妄
0452b24: 識想不起念者。乃所應得。但一切眾生。常樂分別取
0452c01: 著諸法。以顛倒妄想故而受生死。是故如來為欲令
0452c02: 彼離於分別執著想故。說一切世間法。畢竟體空無
0452c03: 所有。乃至一切出世間法。亦畢竟體空無所有。若廣
0452c04: 說者。如十八空。如是顯示一切諸法。皆不離菩提體。
0452c05: 菩提體者。非有非無。非非有。非非無。非有無俱。非一。
0452c06: 非異。非非一。非非異。非一異俱。乃至畢竟無有一相
0452c07: 而可得者。以離一切相故。離一切相者。所謂不可依
0452c08: 言說取。以菩提法中。無有受言說者。及無能言說者
0452c09: 故。又不可依心念知。以菩提法中。無有能取可取。無
0452c10: 自無他。離分別相故。若有分別想者。則為偽。不名
0452c11: 相應。
0452c12: 見彼一實境界。證於中道實相體也。究竟得離生
0452c13: 老病死。即證如實空義也。證彼無量功德。即證如
0452c14: 實不空義也。自證三德秘藏。了知眾生同具如是
0452c15: 三德秘藏。故起大慈大悲。欲拔其苦。欲與其樂。為
0452c16: 說畢竟第一義空。令彼得離分別執著。然所謂一
0452c17: 切世間法．一切出世間法畢竟體空。無所有者。正
0452c18: 以十界假實國土染淨諸法。皆不離菩提體。所以
0452c19: 別無自體。正顯因緣所生。無不即中。而菩提體。即
0452c20: 是一實境界第一義自性清淨心如來之藏。此體
0452c21: 本自非有非無乃至離分別相故也。言菩提體非
0452c22: 有者。不同情計生死有故。言菩提體非無者。不同
0452c23: 情計斷滅無故。非非有非非無者。不墮雙非戲論
0452c24: 句故。非有無俱者。不墮雙亦相違句故。非一者。不
0453a01: 變隨緣作種種故。非異者。隨緣不變無二性故。非
0453a02: 非一非非異者。離戲論句故。非一異俱者。離相違
0453a03: 句故。乃至畢竟無有一相而可得者。不墮有無一
0453a04: 異種種四句相故。言菩提體離一切相者。以不可
0453a05: 依言說取。亦不可依心念知故。即是言語道斷。心
0453a06: 行處滅。方顯菩提法體。此等開示。本依圓教非有
0453a07: 非空門說。三諦皆悉非有非空。大部般若多明此
0453a08: 義。昧者不知。故判作空宗耳。△三正明謬解。
0453a09: 如是等說。鈍根眾生不能解者。謂無上道如來法身
0453a10: 但唯空法。一向畢竟而無所有。其心怯弱。畏墮無所
0453a11: 得中。或生斷滅想。作增減見。轉起誹謗。自輕輕他。
0453a12: 遮遣情執。本為顯示法性無分別體。而鈍根隨語
0453a13: 謬解。一向謂空。或生恐畏。或計斷滅。畏則作增見
0453a14: 而轉起誹謗。謂非佛說。計則作減見而自輕輕他。
0453a15: 謂歸斷滅也。初明不解竟。△二明善說。
0453a16: 我即為說如來法身。自性不空。有真實體。具足無量
0453a17: 清淨功業。從無始世來。自然圓滿。非修非作。乃至一
0453a18: 切眾生身中。亦皆具足。不變不異。無增無減。
0453a19: 此依圓教有門。直顯法身中道之體。諸佛眾生平
0453a20: 等具足。非斷滅也。△三明得益。
0453a21: 如是等說。能除怯弱。是名安慰。
0453a22: 二慰不解意旨竟。△三慰妄計自然三初明妄計
0453a23: 二明善說三明得益今初。
0453a24: 又復愚癡堅執眾生。聞如是等說亦生怯弱。以取如
0453b01: 來法身本來滿足。非修非作相故。起無所得相而生
0453b02: 怯弱。或計自然墮邪倒見。
0453b03: 圓滿菩提。歸無所得。以無所得。則無所不得。故得
0453b04: 大用現前。二利滿足。而彼妄起無所得相。則以不
0453b05: 可湊泊而生怯弱。又妄計生佛平等。不假修習。聞
0453b06: 說婬怒癡性即是佛性。則恣行貪恚。無慚恥心。聞
0453b07: 說幻化空身即是法身。則寶其臭穢。不復厭離。聞
0453b08: 說地獄天宮皆為淨土。則安此泥沙。不求出要。當
0453b09: 今談圓頓者。類皆墮此。亦可哀也。△二明善說。
0453b10: 我即為說修行一切善法。增長滿足。生如來色身。得
0453b11: 無量功德清淨果報。
0453b12: 此依圓教全性起修之義。仍屬有門。對治無所得
0453b13: 見。并治自然邪倒見也。△三明得益。
0453b14: 如此等說。令離怯弱。是名安慰。
0453b15: 初示種種巧說竟。△二明離相違過三初標二釋
0453b16: 三結今初。
0453b17: 而我所說甚深之義。真實相應。無有諸過。以離相違
0453b18: 說故。云何知離相違相。
0453b19: △二釋為三初釋慰怯弱者所說空義二釋慰不
0453b20: 解者所說不空義三釋慰妄計者所說修得義今
0453b21: 初。
0453b22: 所謂如來法身中。雖復無有言說境界。離心想念。非
0453b23: 空非不空。乃至無一切相。不可依言說示。而據世諦
0453b24: 幻化因緣假名法中。相待相對。則可方便顯示而說。
0453c01: 以彼法身性實無分別。離自相。離他相。無空。無不空。
0453c02: 乃至遠離一切諸相故。說彼法體為畢竟空無所有。
0453c03: 以離心分別之時想念則盡。更無一相而能自見自知
0453c04: 為有。是故空義決定真實。相應不謬。
0453c05: 此明如來藏如實空義。與彼藏體相應不謬也。△
0453c06: 二釋慰不解者不空義。
0453c07: 復次。即彼空義中。以離分別妄想心念故。則盡畢竟
0453c08: 無有一相而可空者。以唯有真實故。即為不空。所謂
0453c09: 離識想故。無有一切偽之相。畢竟常恒。不變不異。
0453c10: 以更無一相可壞可滅。離增減故。又彼無分別實體
0453c11: 之處。從無始世來。具無量功德。自然之業。成就相應。
0453c12: 不離不脫故。說為不空。
0453c13: 此明如來藏如實不空義。正從如實空義而顯。恒
0453c14: 與無分別之藏體相應也。△三釋慰妄計者所說
0453c15: 修得義。
0453c16: 如是實體功德之聚。一切眾生雖復有之。但為無明
0453c17: 覆障故而不知見。不能獲功德利益。與無莫異。
0453c18: 說名未有。以不知見彼法體。所有功德利益之業。非
0453c19: 彼眾生所能受用。不明屬彼。唯依遍修一切善法。對
0453c20: 治諸障。見彼法身。然後乃獲功德利益。是故說修一
0453c21: 切善法。生如來色身。
0453c22: 此明如來藏所具性德。必藉修顯。故名修得。亦不
0453c23: 違平等體也。今更借喻以合明之。譬如室中。本無
0453c24: 鬼魅蛇蟲。但有金銀珍寶。盲人不見。觸彼珍寶而
0454a01: 受毀傷。妄計蛇鬼。憂怖失措。今指蛇鬼本無。名為
0454a02: 如實空義。珍寶本有。名為實不空義。須彼盲人去
0454a03: 無明膜。開智慧眼。方能受用金銀珍寶。名修得義。
0454a04: 二乘信如來語。知無蛇鬼。不生恐怖。于空作證。如
0454a05: 彼盲人兀然中坐。不觸珍寶。故不能見不空義也。
0454a06: 又如來色身。亦如乳中醍醐。尼拘律子中五丈樹
0454a07: 性。不可謂有。不可謂無。須藉因緣。然後得之。二釋
0454a08: 竟。△三結。
0454a09: 善男子。如我所說甚深之義。決定真實離相違過。當
0454a10: 如是知。
0454a11: 正說段中。二演說竟。△三獲益。
0454a12: 爾時。地藏菩薩摩訶薩說如此等殊勝方便深要法
0454a13: 門時。有十萬億眾生。發阿耨多羅三藐三菩提心。住
0454a14: 堅信位。復有九萬八千菩薩。得無生法忍。一切大眾
0454a15: 各以天妙香華供養於佛。及地藏菩薩摩訶薩。
0454a16: 初開圓解。能知如來秘密之藏。名為發無上心。信
0454a17: 解不動。名為堅信。觀行佛也。證圓初住。名得無生
0454a18: 法忍。分證佛也。天妙香華以為供養。表圓道無作
0454a19: 緣了。二正說段竟。
0454a20: △三流通段三初囑付受持二結法名義三時眾
0454a21: 歡喜初中二初囑付二受持今初。
0454a22: 爾時佛告諸大眾言。汝等各各應當受持此法門。隨
0454a23: 所住處。廣令流布。所以者何。如此法門。甚為難值。能
0454a24: 大利益。若人得聞彼地藏菩薩摩訶薩名號。及信其
0454b01: 所說者。當知是人速能得離一切所有諸障礙事。疾
0454b02: 至無上道。
0454b03: 汝等各各下。正勸受持廣布。所以者何下。釋成囑
0454b04: 勸意也。疾至無上道者。顯是圓頓純妙法門。不同
0454b05: 方便權說。△二受持。
0454b06: 於是大眾皆同發言。我當受持。流布世間。不敢令忘。
0454b07: △二結法名義二初問二答今初。
0454b08: 爾時。堅淨信菩薩摩訶薩白佛言。世尊。如是所說六
0454b09: 根聚修多羅中。名何法門。此法真要。我當受持。令末
0454b10: 世中普皆得聞。
0454b11: 本是堅淨信菩薩代為末世眾生請問。所以還請
0454b12: 結名受持。流通永永也。由結名故。則顯真要。真是
0454b13: 經體。要是經宗。宗體既明。方有力用也。△二答。
0454b14: 佛告堅淨信菩薩。此法門名為占察善惡業報。亦名
0454b15: 消除諸障。增長淨信。亦名開示求向大乘者進趣方
0454b16: 便。顯出甚深究竟實義。亦名善安慰說。令離怯弱。速
0454b17: 入堅信決定法門。依如是名義。汝當受持。
0454b18: 結此諸名。各有通別二義。通則一部圓詮。皆是占
0454b19: 察善惡業報之義。略如玄義所明。又皆能除障增
0454b20: 信。皆是開示大乘進趣方便。皆能顯深實義。皆是
0454b21: 善安慰說。別則指初示占察法。名為占察善惡業
0454b22: 報。指彼第二輪中修懺悔法。名為消除諸障增長
0454b23: 淨信。指二示進趣義。名為開示求向大乘顯出甚
0454b24: 深究竟實義。指三示善巧說。名為善安慰說。令離
0454c01: 怯弱。總此通別二義。皆令速入堅信決定法門也。
0454c02: 又占察二字。約宗立名。善惡業報。約體立名。消除
0454c03: 諸障。增長淨信。約用立名。開示求向大乘者進趣
0454c04: 方便。約宗立名。顯出甚深究竟實義。約體立名。善
0454c05: 安慰說。令離怯弱。約用立名。速入堅信決定法門。
0454c06: 亦約用名。兼顯圓頓大乘教相也。二結法名義竟。
0454c07: △三時眾歡喜。
0454c08: 佛說此法門名已巳。一切大會。悉皆歡喜。信受奉行。
0454c09: 三義故喜。如常可知。
0454c10: 
0454c11: 占察善惡業報經疏卷下
0454c12: 
0454c13: 
0454c14: 
0454c15: 
0454c16: 
0454c17: No. 371-A
0454c18:  語
0454c19: 憶辛未冬。寓北天目。有溫陵徐雨海居士。法名弘
0454c20: 鎧。向予說此占察妙典。予乃倩人特往雲棲請得
0454c21: 書本。一展讀之。悲欣交集。癸酉冬日。寓金庭西湖
0454c22: 寺。依經立懺。乙亥夏初。寓武水智月菴。講演分科。
0454c23: 是時即有作疏之願。病冗交沓。弗克如願。屈指十
0454c24: 五年來。梵網．佛頂．唯識．法華。皆已巳註釋。獨此夙願。
0455a01: 尚未填還。亦可歎也。今庚寅年。閱世已巳及五十二
0455a02: 歲。百念盡。偶有同志數人。仍來結夏北天目之
0455a03: 藏堂。究心毗尼。予念末世欲得淨戒。捨此占察輪
0455a04: 相之法。更無別途。爰命筆於六月朔日。成稿于十
0455a05: 有四日。輸一滴以益大海。捧一塵而培須彌。雖無
0455a06: 補于高深。庶善鑽于乳酪。公我同志。共享醍醐。前
0455a07: 安居第四褒灑陀前一夜蕅益智旭閣筆故
