0510c01: 
0510c02: 
0510c03: 諸法集要經卷第十
0510c04: 
0510c05: 觀無畏尊者集
0510c06: 西天譯經三藏朝散大夫
0510c07: 試鴻臚卿宣梵大師賜紫
0510c08: 沙門臣日稱等奉　詔譯
0510c09: 生天品第三十二
0510c10: 若人修眾善清淨心質直
0510c11: 當得生天中牟尼之所說
0510c12: 樂布施愛語慈心常相應
0510c13: 護念諸眾生此因為真實
0510c14: 由彼心清淨為白法依止
0510c15: 受天中快樂身出於光明
0510c16: 是光明最勝相續而不絕
0510c17: 如世有燈明不墮諸險難
0510c18: 若人心清淨如摩尼無垢
0510c19: 平等常謙和得生於諸天
0510c20: 若心善調伏持戒修諸定
0510c21: 清淨如真金得生於諸天
0510c22: 於一切有情心常生憐愍
0510c23: 不造殺生罪得生於諸天
0510c24: 處世身光潔不染諸罪法
0510c25: 離一切損害得生於諸天
0510c26: 見欲境如毒視金寶如草
0510c27: 離貪欲過患得生於諸天
0510c28: 若人離貪欲心不為境牽
0510c29: 脫怖畏險難得生於諸天
0511a01: 遠親眷朋屬彼互相纏縛
0511a02: 單己而修行得生於諸天
0511a03: 具足殊勝行安住於淨慧
0511a04: 善降伏貪欲得生於諸天
0511a05: 三業離毀犯樂修諸禪定
0511a06: 為眾所稱讚得生於諸天
0511a07: 棄背惡知識遠離愛毒箭
0511a08: 不為女索縛得生於諸天
0511a09: 善離彼愛纏如劍斷朽索
0511a10: 安隱離諸怖得生於諸天
0511a11: 慧力極堅勇常專求正法
0511a12: 修施戒禪定得生於諸天
0511a13: 又彼諸眾生廣修其善行
0511a14: 感果生天中諸天常恭敬
0511a15: 人作善生天天修福為人
0511a16: 常依於正法互相有力能
0511a17: 或從天退沒或餘趣生天
0511a18: 若離彼善業則趣三惡道
0511a19: 諸寂靜善法為樂之因本
0511a20: 乃至於夢中不應捨善法
0511a21: 善法滅非法真實摧虛妄
0511a22: 諸天降非天智慧破愚鈍
0511a23: 善法為階梯智者能昇蹈
0511a24: 往趣諸天中受上妙快樂
0511a25: 謂身語七支不行殺盜等
0511a26: 此七能為梯得生於天界
0511a27: 由淨業嚴身光潔極可愛
0511a28: 猶如彼明燈從自身而發
0511a29: 是故諸天人皆以戒為本
0511b01: 常生適悅心受樂無窮極
0511b02: 諸天女侍衛如眾星拱月
0511b03: 遊戲於天中皆善因所得
0511b04: 隨所欲從心得已無減失
0511b05: 彼樂常增長皆善因所得
0511b06: 善修布施行憐愍諸有情
0511b07: 與慈心相應得生於天上
0511b08: 遠離殺生罪不害諸眾生
0511b09: 與善行相應得生於天上
0511b10: 遠離不與取而樂行布施
0511b11: 不惜少物得生於天上
0511b12: 棄捨欲邪行常依彼正道
0511b13: 離垢心寂靜得生於天上
0511b14: 離飲酒過失意不生迷亂
0511b15: 不為人輕笑得生於天上
0511b16: 諸天受快樂不應生放逸
0511b17: 當求寂靜樂彼則常安隱
0511b18: 受天中妙欲及最勝宮殿
0511b19: 念念即無常不久後當盡
0511b20: 彌盧極高勝善業能過彼
0511b21: 乃至究竟天匪善何能詣
0511b22: 於欲境無厭天中更殊勝
0511b23: 由愛轉增長何由得寂靜
0511b24: 諸天由愛故著樂無休息
0511b25: 常為愛火燒於樂何能得
0511b26: 作善有三品三類為三因
0511b27: 三有三現行三業感三果
0511b28: 由汝樂善法修施忍不害
0511b29: 真實行相應得生於天上
0511c01: 具足勝莊嚴花鬘寶纓絡
0511c02: 受樂於天中皆由善業得
0511c03: 又天中妙樂上中下差別
0511c04: 如是三品因隨福果所現
0511c05: 隨修彼善行不失二種報
0511c06: 或人或天中則受於快樂
0511c07: 汝昔修福業善護七支戒
0511c08: 今來此天中自受其樂果
0511c09: 有妙蓮花池生清涼香風
0511c10: 珍妙樓閣中諸天共遊戲
0511c11: 極殊妙金山琉璃為峰頂
0511c12: 寶樹多花果諸天共遊戲
0511c13: 上妙劫波林枝葉悉滋茂
0511c14: 清泉繞其中諸天共遊戲
0511c15: 復有七寶山河流四圍繞
0511c16: 金沙布其底諸天共遊戲
0511c17: 青蓮花妙香曼陀羅花林
0511c18: 眾鳥出妙音諸天共遊戲
0511c19: 復有餘勝處皆眾寶林木
0511c20: 宮殿寶莊嚴諸天共遊戲
0511c21: 微妙五音樂及最勝歌舞
0511c22: 聞已咸適悅諸天共遊戲
0511c23: 戒為其種子出生諸樂果
0511c24: 於上妙五欲隨心而受用
0511c25: 諸天光明鬘殊勝淨無垢
0511c26: 乃至諸快樂皆善因所感
0511c27: 與諸天遊戲受無量快樂
0511c28: 如是快樂因此因非我作
0511c29: 最勝妙樓閣眾寶而莊嚴
0512a01: 由夙植善因得其中安住
0512a02: 受廣大五欲不生染著心
0512a03: 由離三種縛為帝釋天王
0512a04: 若人心質直修定除散亂
0512a05: 來生此天中自業為現證
0512a06: 廣修眾善業受樂常相續
0512a07: 悟昔所行因今來受斯果
0512a08: 此現生修善猶如植林木
0512a09: 令相續滋榮是人為智者
0512a10: 於在所生處作善或不善
0512a11: 各各如其因而受種種報
0512a12: 若人修善因得生於天中
0512a13: 造彼不善因當墮於地獄
0512a14: 愚癡著欲人捨善作不善
0512a15: 不怖命終時彼為自損壞
0512a16: 善不善業報如種各滋長
0512a17: 愚夫心著樂而未暫捨
0512a18: 修三品善業觀身語七支
0512a19: 解脫彼三毒得生於天中
0512a20: 於欲境不動亦不生讚美
0512a21: 住離染清淨得生於天中
0512a22: 善修種種施治彼慳心
0512a23: 越諸苦難處得生於天中
0512a24: 不害眾生命而常生愛護
0512a25: 住寂靜慈心得生於天中
0512a26: 遠離不與取其心如熾火
0512a27: 安住正思惟得生於天中
0512a28: 不染欲淤泥見他色如母
0512a29: 以慧善觀察得生於天中
0512b01: 自心懷獄火從舌薪發起
0512b02: 斯由說妄言離此生天中
0512b03: 由舌無真實指虛而談有
0512b04: 離詭飾言詞得生於天中
0512b05: 常遠彼兩舌慈心相愛敬
0512b06: 不說離間語得生於天中
0512b07: 惡語如刀杖智者當遠離
0512b08: 常出美妙言得生於天中
0512b09: 善護斯七戒則能生諸天
0512b10: 智者當了知此諸佛所說
0512b11: 以眾善莊嚴得生於天上
0512b12: 若廢昔修行彼則生後悔
0512b13: 天上妙林藤修蔓四垂布
0512b14: 好花香莊嚴諸天憩其下
0512b15: 若修眾善行當獲諸快樂
0512b16: 往趣於天中得見如是果
0512b17: 又彼諸天眾受三品快樂
0512b18: 各各如先業而得彼彼果
0512b19: 因與果相似而不肯修因
0512b20: 因果善了知當獲於樂分
0512b21: 勝妙五欲境諸天生樂著
0512b22: 愚夫意迷妄不覺後大怖
0512b23: 希上妙欲樂求殊勝境界
0512b24: 愛果不修因彼愚癡增上
0512b25: 若樂彼樂果而不持淨戒
0512b26: 如人處暗中離燈而求明
0512b27: 離種子無果離燈何有光
0512b28: 離戒不生天離智無解脫
0512b29: 樂因業所招一切皆染濁
0512c01: 當生決定心而求無垢樂
0512c02: 若人棄欲樂永絕於追求
0512c03: 彼無愛染心善除我所執
0512c04: 如屈伸臂頃得生夜摩天
0512c05: 天眾競來迎身光常照耀
0512c06: 如彌盧山王眾寶所嚴瑩
0512c07: 從彼大海中涌出於空住
0512c08: 寶樹生涼風禽鹿相依止
0512c09: 天女處紅蓮而共相遊戲
0512c10: 殊妙寶花鬘適意眾歌舞
0512c11: 諸天及天女咸供養恭敬
0512c12: 普遍光明鬘清河可愛樂
0512c13: 聞妙五樂音悟緣生虛幻
0512c14: 無量諸天眾咸共相遊戲
0512c15: 依昔所修因受三品快樂
0512c16: 久修習施戒志念常堅固
0512c17: 由具足彼行是人生彼天
0512c18: 常遵於佛語護念諸眾生
0512c19: 安住寂靜心是人生彼天
0512c20: 具足於慈忍除怨根深慼
0512c21: 慈心常相應是人生彼天
0512c22: 若人意寂靜不著於三有
0512c23: 由善調彼心是人生彼天
0512c24: 唯一真實言不樂多虛說
0512c25: 遠離非義利是人生彼天
0512c26: 悟彼老病死怖輪迴流轉
0512c27: 樂求寂滅樂是人生彼天
0512c28: 棲巖谷林泉塚間或樹下
0512c29: 深修諸禪定是人生彼天
0513a01: 具足妙辯才知時方說法
0513a02: 常捨惡知識是人生彼天
0513a03: 於聚落城邑不遊往觀翫
0513a04: 唯處一空閑是人生彼天
0513a05: 常觀於自身以不淨為本
0513a06: 剎那不久停是人生彼天
0513a07: 善達諸法性是法住法位
0513a08: 不著彼輪迴是人生彼天
0513a09: 如實知諸受能生於取著
0513a10: 心不生愛樂是人生彼天
0513a11: 了諸法如幻如乾闥婆城
0513a12: 善調伏自心是人生彼天
0513a13: 乃至色等蘊彼唯一空性
0513a14: 志求於涅盤是人生彼天
0513a15: 於男子女人皆生父母想
0513a16: 平等觀眾生是人生彼天
0513a17: 離兩舌過惡樂發於愛語
0513a18: 其心常質直是人生彼天
0513a19: 遠離心高舉觀身如瓦木
0513a20: 知足常謙和是人生彼天
0513a21: 於彼晝夜中心不生疲倦
0513a22: 樂勤修眾善是人生彼天
0513a23: 於掉舉沈睡眠懈怠等
0513a24: 心常生遠離是人生彼天
0513a25: 由五根散亂數數取諸境
0513a26: 以智善防護是人生彼天
0513a27: 善修四攝行明了四諦法
0513a28: 具廣大知見是人生彼天
0513a29: 於苦因苦果及盡苦邊際
0513b01: 皆真實了知是人生彼天
0513b02: 設遇極險難不捨諸善法
0513b03: 由心寂靜故是人生彼天
0513b04: 不樂殊妙衣常持於毳服
0513b05: 依淨命乞食是人生彼天
0513b06: 心樂修禪定安坐如朽木
0513b07: 善修出離行是人生彼天
0513b08: 隨所得飲食精妙或糲
0513b09: 心不生欣厭是人生彼天
0513b10: 依地為臥具樹下如樓觀
0513b11: 其心常泰然是人生彼天
0513b12: 諸根常寂靜不為境所牽
0513b13: 離散亂垢染是人生彼天
0513b14: 眼觀色等境了彼相皆空
0513b15: 如是皆正知是人生彼天
0513b16: 若毀若稱讚聞已心不動
0513b17: 無煩惱相應是人生彼天
0513b18: 了善不善業受報咸決定
0513b19: 當修彼梵行是人生彼天
0513b20: 當離貪等咎作已招惡報
0513b21: 常怖諸苦惱是人生彼天
0513b22: 如是大義利則為彼樂因
0513b23: 眾善當奉行是人生彼天
0513b24: 快樂品第三十三
0513b25: 定為功德林最上清淨樂
0513b26: 能引至菩提如犢隨其母
0513b27: 若新修樂因則能除舊苦
0513b28: 或新造苦因則能壞舊樂
0513b29: 如蜜塗其蘗如毒雜其膳
0513c01: 由善惡相參甘味不可得
0513c02: 樂不因貪生此樂唯清淨
0513c03: 能趣寂靜道則無三毒名
0513c04: 是樂無過上初中後皆善
0513c05: 則於貪愛心畢竟不復起
0513c06: 愚夫心散亂不能了無我
0513c07: 於苦樂境中常求彼欲樂
0513c08: 若人離染欲則斷輪迴因
0513c09: 由依止淨業能到於彼岸
0513c10: 彼染愛非樂與貪瞋相應
0513c11: 解脫貪等失則得無垢樂
0513c12: 雖受天中樂而不生欣樂
0513c13: 彼善求出離於愛無所著
0513c14: 若為愛拘纏縛實非樂
0513c15: 得至不滅處斯為畢竟樂
0513c16: 若樂從欲生非智者所樂
0513c17: 離染欲因緣斯為最上樂
0513c18: 不樂寂靜行遠離阿蘭若
0513c19: 如鷲依蓮池無食何能住
0513c20: 諸天由放逸不樂依寂靜
0513c21: 於日求涼光顛倒非相應
0513c22: 若樂離其愛則能脫諸苦
0513c23: 是樂無過上愚夫所不知
0513c24: 善修諸禪定能除心散亂
0513c25: 則離貪羞恥此樂無能勝
0513c26: 智者處林中常思惟寂靜
0513c27: 得離彼貪心諸天樂難比
0513c28: 一切五欲樂畢竟非長久
0513c29: 於彼不生貪此樂為最上
0514a01: 若棲止林野得最上安隱
0514a02: 一切諸苦因以貪欲為本
0514a03: 為貪之所覆樂飲食衣服
0514a04: 是人則不能於林中宴坐
0514a05: 常以智觀察依止善境界
0514a06: 常樂於林中修無貪等行
0514a07: 若人心寂靜則不生散亂
0514a08: 常樂於林中得離於貪染
0514a09: 若人離癡行無三有過失
0514a10: 常樂於林中得最上寂靜
0514a11: 由心寂靜故則無諸希求
0514a12: 常樂於林中修習諸禪定
0514a13: 於城邑聚落心不生愛樂
0514a14: 唯依止空閑棲心而宴坐
0514a15: 若人邪思惟為貪等圍繞
0514a16: 不樂處林中何由盡諸漏
0514a17: 若近於憒則生彼散亂
0514a18: 是故當遠離為人所稱讚
0514a19: 當知處林中為勝清淨樂
0514a20: 離貪等濁智者常親近
0514a21: 若棲止林中諸根常適悅
0514a22: 雖帝釋天主於樂所不及
0514a23: 常修習禪定安住清淨法
0514a24: 彼夜摩諸天著樂不能習
0514a25: 若耽五欲樂常生諸苦惱
0514a26: 為癡愛所覆彼樂何能久
0514a27: 常求善法財不造三惡行
0514a28: 當知如是人癡愛無能繫
0514a29: 於所修善法心常生守護
0514b01: 愍念諸眾生令至安隱處
0514b02: 若心生散亂善法不現前
0514b03: 既無彼善因後樂不可得
0514b04: 智者常觀察世間諸眾生
0514b05: 皆苦空無常則不生貪著
0514b06: 樂行寂靜法勤求於佛智
0514b07: 常出真實言得盡苦邊際
0514b08: 遠離一貪法及苦樂二種
0514b09: 了三世過患是人得樂分
0514b10: 樂果從因生生已即隨減
0514b11: 彼有漏樂因不修不增長
0514b12: 於樂不生著此為離貪者
0514b13: 善越三有海能到於彼岸
0514b14: 又彼有漏樂剎那不久住
0514b15: 是故當遠離勤求不動樂
0514b16: 於苦不疲厭於樂不生愛
0514b17: 於二無所著能趣菩提道
0514b18: 愚夫著快樂無出離方便
0514b19: 如沙中求油畢竟不可得
0514b20: 愚癡心散亂起百千思惟
0514b21: 常造諸惡因於善無少分
0514b22: 若人須快樂常依止正法
0514b23: 樂行非法者則受諸苦惱
0514b24: 自作諸苦因何能見彼樂
0514b25: 苦樂各依因知已修眾善
0514b26: 世樂非寂靜無常力廣大
0514b27: 為彼愛所染如毒雜嘉饌
0514b28: 善人依妙樂得至不滅處
0514b29: 離愛除煩惱無炭交心
0514c01: 樂從女色生此說彼唯苦
0514c02: 為諸惡種子當墮於惡趣
0514c03: 若樂後招苦彼何名為樂
0514c04: 凡夫不了知自受其苦報
0514c05: 受用彼欲樂為時分所遷
0514c06: 如日不久停光明亦隨沒
0514c07: 若人於苦樂心不隨彼轉
0514c08: 無怖亦無愛是為具智者
0514c09: 受昔修福業不作新善行
0514c10: 彼樂隨減少大怖即將至
0514c11: 又彼諸天人受上妙快樂
0514c12: 是樂非堅固為無常破壞
0514c13: 若不悟彼樂如幻泡水月
0514c14: 如是著樂者身樂皆散壞
0514c15: 此世間大怖無方便能免
0514c16: 死魔勢速疾去已無迴者
0514c17: 壽命及快樂一切皆散壞
0514c18: 為業索所拘牽至餘惡道
0514c19: 過去受諸樂廣大豈能說
0514c20: 云何彼癡人而不生厭足
0514c21: 現在所受樂愛毒二相雜
0514c22: 彼有為無常一切皆墮落
0514c23: 彼三有快樂智者不愛樂
0514c24: 能惛醉諸天何由離熱惱
0514c25: 時分非久長迅速如飛電
0514c26: 彼著樂諸天如火益乾薪
0514c27: 一切樂已過當心修眾善
0514c28: 無令命終時後生於憂悔
0514c29: 於百千生中受用諸快樂
0515a01: 愚夫何久住彼樂復何往
0515a02: 愚者樂無厭如以薪投火
0515a03: 是故當捨離彼樂非究竟
0515a04: 知五欲過患當離於渴愛
0515a05: 修禪除散亂斯樂最清淨
0515a06: 若人著貪欲彼所得非樂
0515a07: 能生輪迴因如毒雜忍澂師校註曰其疑耳其蜜
0515a08: 是故於五欲常不生愛樂
0515a09: 彼樂不寂靜當求畢竟樂
0515a10: 善降伏諸根不為境所嬈
0515a11: 諸有具智人心不隨境轉
0515a12: 愚夫無少智於苦妄為樂
0515a13: 起迷妄顛倒馳流於五趣
0515a14: 智者常稱讚最上寂靜樂
0515a15: 若樂欲樂者不怖後險難
0515a16: 未來諸苦惱以智而對治
0515a17: 由罪生苦因不作則無咎
0515a18: 善知識品第三十四
0515a19: 由自他對待相勉遠諸惡
0515a20: 於難能救護此說名知識
0515a21: 常說利益言令自他安樂
0515a22: 若樂行眾惡彼則非其友
0515a23: 若近惡知識則能生苦惱
0515a24: 依止賢善人永離諸憂患
0515a25: 彼二所習行謂染污清淨
0515a26: 於此二友中智者善揀擇
0515a27: 當遠離諸惡專修於眾善
0515a28: 既無其苦因唯獲於樂分
0515a29: 若近善知識得供養稱讚
0515b01: 親附不善人即墮於險難
0515b02: 遠離彼我慢怖畏一切罪
0515b03: 善拔諸罪根除貪等過失
0515b04: 堅固眾善業違背彼惡者
0515b05: 增長功德行不生諸懈怠
0515b06: 具足於正見心安固不動
0515b07: 勇猛心調柔此名為良友
0515b08: 當知如是人世間所希有
0515b09: 諸有具智人於此應親近
0515b10: 若離惡知識則得善名聞
0515b11: 如是善了知相依求出離
0515b12: 若人恃種姓及豪富端嚴
0515b13: 如醉象奔馳不怖於深
0515b14: 其心常高舉諸根常散亂
0515b15: 當知如是人為世間輕賤
0515b16: 不怖後苦報盲然造眾罪
0515b17: 先因不易得彼何自輕毀
0515b18: 雖具諸福業今不修善行
0515b19: 彼無智愚夫復漂沈苦海
0515b20: 彼種性珍財及餘諸快樂
0515b21: 一切皆無常無有能防護
0515b22: 若具彼明智不捨於淨戒
0515b23: 求生勝族中斯則善安住
0515b24: 當知淨戒法如清涼深淵
0515b25: 能離煩惱熱其心常泰然
0515b26: 具足諸勝行為真實富饒
0515b27: 與勝族相應心不生捨離
0515b28: 常親近智者不生下種姓
0515b29: 勤修彼福慧善住於勝族
0515c01: 王者治國品第三十五
0515c02: 若王行正法臣佐悉清淨
0515c03: 善調伏諸根得諸天守護
0515c04: 常行安忍行愛語無喜怒
0515c05: 彼王於世間人民咸敬奉
0515c06: 以時而輸賦依正法受用
0515c07: 彼王無貪心作夜摩天主
0515c08: 清淨無偏黨及無冤親想
0515c09: 彼王平等心當得為天主
0515c10: 於先王所賜而不生奪取
0515c11: 不惱諸有情當得為天主
0515c12: 樂勤修施戒常發真實言
0515c13: 等視諸眾生當得為天主
0515c14: 當樂賢善人擯棄惡營從
0515c15: 守護於正法當得為天主
0515c16: 樂忠直臣佐不著於女色
0515c17: 心離垢寂靜當得為天主
0515c18: 不聽諂佞言樂正入所說
0515c19: 如甘露之美當得為天主
0515c20: 常樂聞正法不著世珍玩
0515c21: 解脫貪欲垢當得為天主
0515c22: 常生於正見不依彼邪教
0515c23: 清淨心不動當得為天主
0515c24: 與戒慧相應樂勇猛行施
0515c25: 得人民稱讚當得為天主
0515c26: 常以柔軟語愛念於群生
0515c27: 以真實相應當得為天主
0515c28: 不畏財增減亦未慳
0515c29: 其心如須彌當得為天主
0516a01: 或他兵侵暴知勇悍怯弱
0516a02: 以權智和平當得為天主
0516a03: 於彼三界中三寶為第一
0516a04: 能以力興顯當得為天主
0516a05: 依時而布令利樂諸群生
0516a06: 令離於險難當得為天主
0516a07: 離染欲過惡不樂多睡眠
0516a08: 常與智相應當得為天主
0516a09: 堅固心精進未生疲倦
0516a10: 越三有瀑流當得為天主
0516a11: 於所作事業審諦無錯謬
0516a12: 愛念於群臣當得為天主
0516a13: 口不施惡言不喜諸惡者
0516a14: 唯仁恕和平當得為天主
0516a15: 不造諸罪惡不妄生喜慍
0516a16: 心離彼垢染當得為天主
0516a17: 當決擇思惟然後隨所作
0516a18: 依正法而行當得為天主
0516a19: 不嗜諸飲食常樂於正法
0516a20: 獲清淨輕安為智中智者
0516a21: 由解彼正法愛育於黎民
0516a22: 彼王具福慧天龍常守護
0516a23: 輪迴極長遠如絲緒不絕
0516a24: 若入解正法於彼善超越
0516a25: 於如來所說十善真實法
0516a26: 彼王能奉行依法而治世
0516a27: 善達因緣法及福非福業
0516a28: 見色離其貪常生大覺悟
0516a29: 以上妙諸物奉施於如來
0516b01: 由是得人天展轉常恭敬
0516b02: 清淨心無染護后妃眷屬
0516b03: 遠離彼邪非知足無憂惱
0516b04: 凡夫為境牽智者心無垢
0516b05: 當樂修正行於戒能守護
0516b06: 離彼毀戒者憐念諸善人
0516b07: 住正見思惟常樂於法樂
0516b08: 以正法治國護大臣人民
0516b09: 彼王於世間等諸天無異
0516b10: 由王修淨德臣佐依正行
0516b11: 民庶悉清淨如月麗秋空
0516b12: 了知因果相則無相攻罰
0516b13: 一切處吉祥自他獲安隱
0516b14: 稱讚功德品第三十六
0516b15: 歸依正遍知為世間之父
0516b16: 能斷三有縛令登於覺路
0516b17: 歸依淨智眼能破諸疑暗
0516b18: 善摧眾異論令住於正見
0516b19: 歸依良福田滋榮諸善果
0516b20: 離三毒過患令離垢清淨
0516b21: 歸依最上慧住勝三摩地
0516b22: 以最勝法寶為眾生開示
0516b23: 稱讚佛世尊相好諸功德
0516b24: 能令彼見者適悅心清淨
0516b25: 若人意清淨常禮敬諸佛
0516b26: 獲最上吉祥得離諸恐怖
0516b27: 若人意清淨善說微妙法
0516b28: 能至於菩提獲畢竟安隱
0516b29: 若人意清淨常起正思惟
0516c01: 乘彼智慧舟能渡於彼岸
0516c02: 智眼最清淨能矚於幽顯
0516c03: 自他情非情普遍無不盡
0516c04: 若離貪等過心不生惛濁
0516c05: 如彼淨琉璃一切悉明了
0516c06: 彼一切外道不智光明
0516c07: 當以真實言方便為開示
0516c08: 極放逸眾生唯佛能濟度
0516c09: 令至於彼岸號最上丈夫
0516c10: 佛於諸世間作第一歸救
0516c11: 未安者令安未度者令度
0516c12: 從無始輪迴為無明所蔽
0516c13: 依佛語能斷如日除黑暗
0516c14: 常思惟此言智者能超越
0516c15: 得至不滅處獲最上寂靜
0516c16: 以無盡法智作廣大光明
0516c17: 功德難稱量於聖中最勝
0516c18: 諸法集要經卷第十
