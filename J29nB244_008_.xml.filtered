0719c01: 三山來禪師語錄卷八
0719c02: 書記普定編
0719c03: 宗統頌
0719c04: 南嶽第一世
0719c05: 南嶽懷讓禪師金州杜氏子年十五出家謁嵩山安
0719c06: 公指參六祖祖問甚處來師云嵩山來祖云甚麼物
0719c07: 與麼來師無對退參八載復來答云說似一物即不
0719c08: 中祖云還假修證也無師云修證即不無染污即不
0719c09: 得祖云只此不污染乃諸佛之所護念汝既如是吾
0719c10: 亦如是得法後侍祖一十五載復居南嶽。
0719c11: 頌甚麼物與麼來退參八載絕疑猜說似一物即
0719c12: 不中平生心事總成灰閑遊戲漫徘徊君不見掛
0719c13: 瓢洗耳煙霞客懶臥白雲夢一堆。
0719c14: 南嶽第二世
0719c15: 江西馬祖道一禪師漢州什邡人姓馬氏幼歲出家
0719c16: 開元中習定衡嶽遇讓和尚問云大德坐禪圖甚麼
0719c17: 師云圖作佛讓將磚一片於彼菴前石上磨師云磨
0719c18: 作甚麼讓云磨作鏡師云磨磚豈得成鏡耶讓云磨
0719c19: 磚既不成鏡坐禪豈得成佛師問如何即是讓云如
0719c20: 牛駕車車若不行打車即是打牛即是師無對讓云
0719c21: 汝學坐禪為學作佛若學坐禪禪非坐臥若學作佛
0719c22: 佛非定相於無住法不應取捨汝學作佛即是殺佛
0719c23: 若執坐相非達其理師聞開示如飲醍醐乃受心印
0719c24: 開法南康龔公山僧問和尚為甚麼說即心即佛師
0719c25: 云為止小兒啼僧云啼止時如何師云非心非佛僧
0719c26: 云除此二種人來如何指示師云向伊道不是物其
0719c27: 化盛行江西。
0719c28: 頌磨磚作鏡鏡難成坐禪作佛亦無因打牛打車
0719c29: 分明處婆心展轉說向人不是心不是佛除此二
0719c30: 種人來時向伊更道不是物咄江西馬祖肝腸毒。
0720a01: 南嶽第三世
0720a02: 洪州百丈懷海禪師福州長樂人王氏子丱歲出家
0720a03: 三學該練及參馬祖為侍者偶侍祖行次見野鴨飛
0720a04: 過祖云是甚麼師云野鴨子祖云甚處去也師云飛
0720a05: 過去也祖扭師鼻師負痛失聲祖云又道飛過去也
0720a06: 師有省一日再參祖震威一喝師三日耳聾後黃檗
0720a07: 聞舉不覺吐舌。
0720a08: 頌手頭毒口門寬馬師大用忒無端鼻頭痛耳門
0720a09: 穿舌頭吐處受瞞盰受瞞盰一派淵流雪屈難。
0720a10: 南嶽第四世
0720a11: 洪州黃檗希運禪師閩中人幼歲出家至京洛行乞
0720a12: 吟添缽聲一嫗出扉問曰太無厭生師云汝猶未施
0720a13: 責我無厭何耶嫗笑而掩扉師異之後往南昌見馬
0720a14: 祖祖已示寂時百丈為祖廬墓師見丈丈舉耳聾話
0720a15: 師吐舌丈云汝嗣馬祖去師云某來參馬祖不料無
0720a16: 緣因和尚斯舉得見馬祖大機大用若嗣馬祖恐以
0720a17: 後喪我兒孫及開法上堂眾纔集師召云大眾眾回
0720a18: 首師云月似彎弓少雨多風。
0720a19: 頌施我飯太無厭一笑掩扉空覿面因此發足過
0720a20: 嶺南悟徹大機開兩片兩片皮開迥不同看他新
0720a21: 月似彎弓彎彎新月如弓樣召大眾云見麼少雨
0720a22: 多風。
0720a23: 南嶽第五世
0720a24: 鎮州臨濟義玄禪師曹州南華人姓邢氏落髮進具
0720a25: 志慕禪宗初參黃檗三度問佛法的的大意三度被
0720a26: 打及到大愚處悟徹於大愚脅下築三拳復轉黃檗
0720a27: 打黃檗一掌後臨滹沱河側開堂建立黃檗宗旨號
0720a28: 臨濟宗。
0720a29: 頌六十痛棒打不休老婆心切惹冤讎還拳奉掌
0720a30: 承誰力萬古留來作話頭。
0720b01: 南嶽第六世
0720b02: 魏府興化存獎禪師初在臨濟為侍者因訊洛浦來
0720b03: 參機緣兩遭濟打及到三聖處為首座聖問師師便
0720b04: 喝聖云須是你始得復到大覺處為院主覺問師師
0720b05: 便喝覺便打師又喝覺又打次日覺又問師師亦喝
0720b06: 覺亦打師再喝覺再打至脫下衲衣痛與一頓處直
0720b07: 下薦得臨濟在黃檗喫棒底道理迨後開堂拈香云
0720b08: 這瓣香本為三聖師兄三聖於我太孤本為大覺師
0720b09: 兄大覺於我太賒不如供養臨濟先師。
0720b10: 頌一個賒一個孤臨濟先師受也無不如不供亦
0720b11: 無事說向人前豈丈夫。
0720b12: 南嶽第七世
0720b13: 汝州南院慧顒禪師得法於興化獎開堂後有僧來
0720b14: 參云敗也師引杖向其前僧無語師便打數棒。
0720b15: 頌引杖向前奪來恰好何故無語被伊打倒可憐
0720b16: 這漢喫藤條敗也之言曷慎於蚤。
0720b17: 南嶽第八世
0720b18: 汝州風穴延沼禪師餘杭劉氏子參南院於棒下無
0720b19: 生忍話大徹玄旨開化風穴僧問如何是佛師云杖
0720b20: 林山下竹筋鞭。
0720b21: 頌從來得意要忘言得意忘言仔細看問到如何
0720b22: 云是佛杖林山下竹筋鞭。
0720b23: 南嶽第九世
0720b24: 汝州首山省念禪師萊州狄氏子參風穴得承子印
0720b25: 一日拈竹篦示眾云喚作竹篦則觸不喚作竹篦則
0720b26: 背不觸不背汝諸人喚作甚麼。
0720b27: 頌觸背關頭鎖口問衲僧到此莫思量渾身放下
0720b28: 都忘也拍掌呵呵笑一場。
0720b29: 南嶽第十世
0720b30: 汾州太子院善昭禪師太原俞氏子幼有大智一切
0720c01: 文字不由師訓自然通曉剃髮遊方遍參諸宿七十
0720c02: 一人最後見首山問百丈捲席意旨言下大悟拜而
0720c03: 起云萬古碧潭空界月再三撈摝始應知。
0720c04: 頌野鶴孤雲度遠山風霜踏盡腳頭寒碧潭月影
0720c05: 空惆悵虧殺從前下手難。
0720c06: 南嶽第十一世
0720c07: 潭州石霜楚圓慈明禪師全州清湘李氏子少為書
0720c08: 生年念二得度母賢遣之遊方聞汾陽道望冒險往
0720c09: 來依住二載未許入室一夕訴曰自至法席不蒙指
0720c10: 示歲月飄忽己已事不明失出家之利陽熟視罵詈舉
0720c11: 杖逐之師擬伸救陽以手掩其口師大悟嘆曰始知
0720c12: 臨濟道出常情。
0720c13: 頌霜眠露宿到汾陽詬罵無端沒下場不是杖頭
0720c14: 開正眼那知祖道出尋常。
0720c15: 南嶽第十二世
0720c16: 袁州楊岐方會禪師宜春冷氏子久依慈明未有省
0720c17: 發每咨請明云庫司事繁且去他日又問明云監寺
0720c18: 異時兒孫滿天下在何用忙為明適出師偵之小徑
0720c19: 既見搊住云老漢今日須與我說不說打你去明云
0720c20: 監寺知是般事便休語未卒師大悟即拜於泥途開
0720c21: 法楊岐僧問少林面壁意旨如何師云西天人不會
0720c22: 唐言。
0720c23: 頌面壁胡僧瞌睡多道他不會唐言麼含冤滿口
0720c24: 無雪處賴有楊岐好大哥好大哥狹路相逢事若
0720c25: 何不因磕破泥塗腦那得人前唱哩囉。
0720c26: 南嶽第十三世
0720c27: 舒州白雲守端禪師衡陽葛氏子依茶陵郁披剃往
0720c28: 參楊岐岐問受業師為誰師云茶陵郁和尚岐云聞
0720c29: 伊過橋遭仆有偈能記否師舉云我有明珠一顆久
0720c30: 被塵勞關鎖今朝塵盡光生照破山河萬朵岐笑而
0721a01: 趨起師愕然通夕不寐黎明諮詢之岐云汝見昨日
0721a02: 打敺儺者麼師云見岐云汝一籌不及渠師愈駭然
0721a03: 云何謂也岐云渠愛人笑汝怕人笑師大悟。
0721a04: 頌愛人笑怕人笑雙頭一臉鏡中照照得分明仔
0721a05: 細看平空射落翀霄鷂。
0721a06: 南嶽第十四世
0721a07: 蘄州五祖法演禪師綿州鄧氏子年三十五始祝髮
0721a08: 遍參名宿因浮山指見白雲問南泉摩尼珠話雲叱
0721a09: 之師領悟獻投機偈後開堂僧問如何是佛師云口
0721a10: 是禍門。
0721a11: 頌若遠若近若親若疏黃瓜茄子刀豆葫蘆口是
0721a12: 禍門會也無。
0721a13: 南嶽第十五世
0721a14: 成都昭覺克勤佛果禪師彭州駱氏子兒時日記千
0721a15: 言見佛書如獲舊物出家首謁玉泉皓次依金鑾信
0721a16: 大溈哲黃龍心東林度僉指為法器而晦堂稱他日
0721a17: 臨濟一派屬子矣最後見五祖盡其機用祖皆不諾
0721a18: 師忿然而去到金山染寒困極試以平日見處無得
0721a19: 力者乃轉依五祖令入侍寮問舉提刑小艷詩話祖
0721a20: 云他秖認得聲師云他既認得聲為甚麼卻不是祖
0721a21: 云如何是祖師西來意庭前柏樹子師忽有省出
0721a22: 門見雞飛上闌干鼓翅而鳴復自謂云此豈不是聲
0721a23: 遂袖香入室通其所得祖云佛祖大事非小根劣器
0721a24: 所能造詣吾助汝喜由此所至推為上首。
0721a25: 頌一度經霜一度寒鹹酸喫盡許誰謾一聲喚醒
0721a26: 艱難夢徹骨傷心淚不乾。
0721a27: 南嶽第十六世
0721a28: 臨安徑山大慧宗杲普覺禪師宣城奚氏子年十六
0721a29: 出家十七落髮十九遊方初參曹洞諸宿繼謁湛堂
0721a30: 後參圜悟聞薰風自南來殿角生微涼語省豁悟每
0721b01: 舉有句無句話問之師擬開口悟便云不是一日師
0721b02: 問悟云聞和尚曾問五祖師翁來不知道個甚麼悟
0721b03: 笑而不答師云當時想是對眾問今日說亦何妨悟
0721b04: 云我問有句無句如藤倚樹意旨如何祖云描也描
0721b05: 不成畫也畫不就又問樹倒藤枯時如何祖云相隨
0721b06: 來也師當下釋然悟云始知我不汝欺也遂著臨濟
0721b07: 正宗記付之。
0721b08: 頌薰風自南來殿角生微涼雖省豁未相當相隨
0721b09: 來也笑一場無端寐語傳流處累及兒孫作禍殃。
0721b10: 南嶽第十七世
0721b11: 福州西禪鼎需懶庵禪師郡之林氏子幼舉進士偶
0721b12: 看遺教經嘆曰幾為儒冠所誤欲去家母以親迎難
0721b13: 之師絕之以偈云夭桃紅杏一時分付春風翠竹黃
0721b14: 花此去永為道伴竟依保壽禪師遍參名宿後依大
0721b15: 慧慧問內不放出外不放入正恁麼時如何師擬開
0721b16: 口慧拈竹篦連打三下師於此大悟厲聲云和尚已
0721b17: 多了也慧又打師禮拜慧印以偈一日上堂云懶翁
0721b18: 懶中懶最懶懶說禪亦不重自己已亦不重先賢又誰
0721b19: 管你地又誰管你天物外翛然無個事日上三竿猶
0721b20: 更眠。
0721b21: 頌內不出外不入泥牛木馬抱頭泣竹篦連連不
0721b22: 放休失卻驪珠當下拾懶庵懶懶庵懶地不管兮
0721b23: 天不管最懶說禪卻說禪打破缽盂又討碗。
0721b24: 南嶽第十八世
0721b25: 福州鼓山木庵安永禪師閩縣吳氏子弱冠為僧謁
0721b26: 懶庵於雲門懶問不問有言不問無言世尊良久不
0721b27: 得向世尊良久處會隨後便喝師倏然契悟作禮云
0721b28: 不因今日問爭喪目前機懶許之上堂拈拄杖云臨
0721b29: 濟小廝兒未曾當頭道著今日全身放憨也要諸人
0721b30: 知有擲拄杖下座。
0721c01: 頌有言無言良久處問得分明答得差全身放下
0721c02: 較些子撥盡黃金眼裡沙。
0721c03: 南嶽第十九世
0721c04: 杭州淨慈晦翁悟明禪師上堂舉夾山會下一僧到
0721c05: 高亭纔禮拜亭便打僧云特來禮拜亭亦打又拜亭
0721c06: 又打趁出僧回舉似夾山山云會麼僧云不會山云
0721c07: 賴汝不會汝若會即夾山口啞去應庵拈云高亭一
0721c08: 期忍俊不禁爭奈拄杖放行太速這僧當時若是個
0721c09: 漢莫道高亭夾山便是達磨大師出來也斬為三段
0721c10: 何故家肥生孝子國伯有謀臣師云高亭夾山門庭
0721c11: 施設各得其宜但中間一人略較些子應庵與麼道
0721c12: 也是鞏縣茶瓶師纂修聯燈會要。
0721c13: 頌一曲無絃局調新輕輕撥動不相倫弄潮須是
0721c14: 吳江客別語還他漢地人。
0721c15: 南嶽第二十世
0721c16: 太原苦口良益禪師參淨慈慈問近離甚處師云瑞
0721c17: 光慈云正與麼時光在甚處師便喝慈云且止汝道
0721c18: 西湖水深多少師擬議慈便打趁出久之契悟作偈
0721c19: 曰臨機一句不露絲頭吹毛纔展大地全收慈云從
0721c20: 上心印汝今得之宜處深谷俟時行化。
0721c21: 頌不露絲頭意若何吹毛展處任摩挲得來心印
0721c22: 無差互猶是西湖水裡波。
0721c23: 南嶽第二十一世
0721c24: 汾州筏渡普慈禪師初參徑山端高峰玅各有契處
0721c25: 後北還過燕遊五臺禮文殊感大士放光居臺二年
0721c26: 入太原參益和尚益云發足甚處師云五臺益云文
0721c27: 殊與汝說甚麼師云腳下草鞋唱成一百文益云腳
0721c28: 跟為甚麼不落地師云且喜老漢見得親切益云老
0721c29: 僧罪過師喝一喝而出自此常造室中久之益囑云
0721c30: 汝緣當在本處他後設大法藥宜號筏渡師禮謝歸
0722a01: 汾州。
0722a02: 頌唱出草鞋價甚高腳跟底下不相饒針針刺剌骨
0722a03: 針針痛一喝從茲恨未消。
0722a04: 南嶽第二十二世
0722a05: 洛京相國一言道顯禪師鷹門人生而岐嶷穎悟英
0722a06: 特年十二自願出家父母難之師云兒志決矣未可
0722a07: 強留遂落髮於郡之西山聽講圓覺至知幻即離章
0722a08: 頓然默契恍若舊識乃辭師遊汾州謁筏渡渡一見
0722a09: 器之命入侍寮一日渡舉竹篦問云畢竟喚作甚麼
0722a10: 師方進語渡驀頭便打忽然大悟禮拜云和尚且止
0722a11: 古人道佛法無多子非虛語也渡云汝今方知吾意
0722a12: 耶師云和尚大恩碎身難報渡囑云汝年且幼時至
0722a13: 理彰師執勞座下一十七載。
0722a14: 頌十七年前事可憐當頭白棒恨彌天雖然佛法
0722a15: 無多子爭奈捐軀報也難。
0722a16: 南嶽第二十三世
0722a17: 西京小庵行密禪師初以白衣禮相國顯和尚凡見
0722a18: 便禮拜顯一日謂云道人禮拜且止佛法在甚處師
0722a19: 方舉首忽聞板聲鳴顯云只這是師從此有入遂求
0722a20: 度顯云汝誠精進宜名行密力參三年顯舉馬祖三
0722a21: 不是語未絕師云畢竟如何顯笑云已多了也師於
0722a22: 言下得大安樂顯云佛法下衰正宜潛隱毋拘城隍
0722a23: 得安身處最為佳耳。
0722a24: 頌板聲震處髑髏開座下三年夢未回不因馬師
0722a25: 三不是何緣笑裡悟將來。
0722a26: 南嶽第二十四世
0722a27: 二仰圓欽禪師禾之秀水人遍參諸方毫無所契入
0722a28: 西京謁小庵密於旅舍密問浙中有個伶俐人汝還
0722a29: 見麼師云圓欽鈍漢密云我要個鈍漢作監收汝還
0722a30: 知麼師罔措密云數千里來可惜錯過師相依扣參
0722b01: 一日見鼠從架上過撲翻油瓮忽爾頓契走見密云
0722b02: 某已捉得了也密搊住云道道師云一粒鼠糞污卻
0722b03: 鍋羹密云瞎漢參堂去。
0722b04: 頌鈍漢監收費苦辛撲翻油甕惹埃塵污羹鼠糞
0722b05: 休嫌少一粒從來膩殺人。
0722b06: 南嶽第二十五世
0722b07: 壽州無念智有禪師蜀之漢州人發足南方遊四明
0722b08: 登天目後參二仰欽欽云行腳甚處師云南方欽云
0722b09: 彼中佛法如何師云山川無異欽云我手何似佛手
0722b10: 師良久欽云莫道無異好後看興化打維那機緣始
0722b11: 浩然大徹作偈云興化打維那平地遭殃禍昨夜南
0722b12: 山雲飛向北山朵欽見為之助喜云不辜到此嘉靖
0722b13: 初迤邐壽州十有二年。
0722b14: 頌踏遍山川也大難忽然悟徹太無端南山雲向
0722b15: 北山朵贏得風光不費錢。
0722b16: 南嶽第二十六世
0722b17: 荊山懷寶禪師渚宮人遊壽州謁無念有有云躐縣
0722b18: 遊州畢竟為著何事師云生死大事求師拔度有云
0722b19: 汝是荊州人麼師云是有云闍黎即今在甚麼處師
0722b20: 擬對有云若便恁麼猶較些子佛法不是商量參堂
0722b21: 去師潛心座下一日有喚云闍黎師應諾有云在甚
0722b22: 麼處師於言下領旨乃云和尚大慈真天人師也有
0722b23: 滅後師於嘉靖七年以法付鐵牛隱終南山。
0722b24: 頌不落商量猶較遲頻將片語下針錐一呼一諾
0722b25: 無他事正是闍黎領悟時。
0722b26: 南嶽第二十七世
0722b27: 秦嶺鐵牛德遠禪師得心印於荊山庵居秦嶺常披
0722b28: 一紅布褲一日頂笠揮鋤地中月明聯池過之池見
0722b29: 云這漢好似一頭軍師云看箭池作躲箭勢師近前
0722b30: 攜手至庵留住三月謂云我乃大慧之裔在此待人
0722c01: 數十年矣汝今既來當為我求人光揚祖道付偈云
0722c02: 就身能打劫劈筈善奪窩三玄從此出三要不為多
0722c03: 探竿影草主賓分獅子迷蹤奈我何。
0722c04: 頌頂笠揮鋤掘地時身披紅褲樹軍旗千鈞弩發
0722c05: 功成也接得朝陽振祖機。
0722c06: 南嶽第二十八世
0722c07: 敘州朝陽月明聯池禪師本郡范司馬之後幼居林
0722c08: 下有僧過訪不遇題聯於壁師見厭世祝髮杖笠南
0722c09: 遊過洛伽道逢一僧偉儀殊相師前行失腳念佛一
0722c10: 聲僧云此敲門瓦子何不拋卻師云拋卻後如何僧
0722c11: 云葉落歸根來時無口師有省後於秦嶺受印鐵牛
0722c12: 返敘州居朱提山朝陽洞聚雲來參師問云如何是
0722c13: 古佛心雲拱手云請和尚尊重師問不用音聲與色
0722c14: 身將何喚作本來人雲默然師休去。
0722c15: 頌如何古佛心拱手請尊重不用色與聲本來全
0722c16: 無縫是一個是兩個道得分明也話墮。
0722c17: 南嶽第二十九世
0722c18: 忠州聚雲吹萬廣真禪師敘州宜賓人姓李氏父祖
0722c19: 三世為婆羅門師生日有八僧臨舍一僧記曰此子
0722c20: 乃八寶羅漢應真也母即厭腥食素三年離乳十五
0722c21: 偶在窗下觀菊語同學云此花今歲凋謝明春復生
0722c22: 人生一去不來讀書寧免生死竟往登少峨參浩翁
0722c23: 久之返里得大慧錄朝暮體究遇一僧見訪問如何
0722c24: 是佛師擬對僧云不是師復進語僧云不是被此一
0722c25: 劄塵念如灰屆屇午值僧磨剃刀師急問如何是佛僧
0722c26: 云我今日磨剃刀不能為汝說且待別時來師以白
0722c27: 衣參朝陽多載於萬曆癸丑乃落髮受具一日陽謂
0722c28: 師云汝有一句未會在師問那一句陽云不用音聲
0722c29: 色身默然良久與我現出真空來師拂袖便出自思
0722c30: 此事不可草草此中必有玄要辭往別山苦參三年
0723a01: 經行危坐脅不至蓆限滿復見朝陽問云畢竟如何
0723a02: 現出陽引師手掩其口豁然大悟囑後涉海入吳穿
0723a03: 閩過粵於瀟湘湖東開法解制還蜀闡化聚雲出世
0723a04: 三十年五坐道場語錄二十卷廣錄五十卷先是法
0723a05: 孫水部熊月崖居士鋟梓崇禎己已卯七月晦日索筆
0723a06: 書偈云朝打三千暮打八百要見聚雲眉毛出血危
0723a07: 坐至午大喝兩聲而逝闍維煙至松羃結為五彩荷
0723a08: 香襲人起骨得黃金鎖子三莖門齒化為紫色五色
0723a09: 舍利三百餘顆平都地藏院迎十二顆建塔餘皆塔
0723a10: 於本寺三目山之陽。
0723a11: 頌大冶精金色異常千鎚百鍊迸星光團成一柄
0723a12: 金剛劍照耀人天迥不藏。
0723a13: 南嶽第三十世
0723a14: 忠州治平慶忠鐵壁慧機禪師營山羅氏子家世業
0723a15: 儒滿門科第師生而貌偉器骨不凡八歲父見背即
0723a16: 隨母持齋稍長厭俗有元白道者辟穀邑之大鵬山
0723a17: 師往來叩問玄理決志出家兄母留之於天啟壬戌
0723a18: 二月潛遁大竹築室掩關每日食米二握五味俱斷
0723a19: 者三年室中屢矚異相師懷疑出關欲追元白而終
0723a20: 南路阻師乃薙髮雲遊參見聚雲雲問奚往師具實
0723a21: 以白雲笑云子真昧於尋師者師依住滿夏一日雲
0723a22: 出方丈師跪泣於前求雲開示雲笑而不答師謂遇
0723a23: 至人而無緣得授不如捐軀赴水以待來生有諭以
0723a24: 從講肆遊師聽畢復來相依後雲入金陵師隨之聞
0723a25: 天童道望欲暫辭而往雲云去亦且從但恐錯過老
0723a26: 僧宗旨師復侍雲歸蜀雲命總院事一朝念誦畢登
0723a27: 塌一踢渾身骨碎大笑不止拈偈呈雲雲不之印又
0723a28: 力究三年忽爾大徹入室密以啟雲雲云汝今日纔
0723a29: 會老僧意那師云和尚大慈為人徹底雲滅後師為
0723a30: 廬墓四眾堅請開法平都地藏院十坐道場語錄二
0723b01: 十卷僧問如何是正法眼藏師云烏龜開夜市。
0723b02: 頌烏龜開市買賣當行輕重美惡貴賤短長明明
0723b03: 正法眼誰許亂商量漫商量趙甲哥哥錢乙郎。
0723b04: 聚雲三目慧芝禪師忠州劉氏子自幼出家博通教
0723b05: 典久參聚雲得法後六坐道場語錄八卷刊行於世
0723b06: 滅度嗣法者兩處建塔有講主來參問離名絕相以
0723b07: 何為師師云蟭螟眼裡推石輥主云學人不會師云
0723b08: 螃蟹腔中好泛船。
0723b09: 頌蟭螟眼裡推石輥螃蟹腔中好泛船絕相離名
0723b10: 人不識從來師法古今傳。
0723b11: 鐵眉三巴掌慧麗禪師北直趙州柏鄉人中歲出家
0723b12: 專修苦行入蜀禮峨眉過忠參見聚雲雲一見便曰
0723b13: 我家人來了師深達玄理每於三伏裸身曬日遍體
0723b14: 如冰人怪而問之師云曬曬日頭使莫生蟲時機和
0723b15: 尚為雲首座謂師云你何不走上正路來師始參萬
0723b16: 法歸一有省繼從聚雲三巴掌悟徹自號三巴掌和
0723b17: 尚受雲囑開堂四次說法如流惜師目不識丁語多
0723b18: 遺逸僅刊存錄一卷上堂云日月照臨不到天地覆
0723b19: 載不著腳頭底下問長安直捷便是逍遙路南山高
0723b20: 北山低日出東來又轉西昨夜霜風露消息吹落林
0723b21: 花三五枝示寂塔於湖廣施州衛三渡屯熊耳山。
0723b22: 頌渾淪個裡沒高低三三兩兩話不齊剛到轉身
0723b23: 行一路忽聞高樹老猿啼。
0723b24: 
0723b25: 
0723b26: 
0723b27: 　　　四川向化侯養元譚公諱詣捐俸刊
0723b28: 
0723b29: 
0723b30: 三山來禪師語錄卷八
