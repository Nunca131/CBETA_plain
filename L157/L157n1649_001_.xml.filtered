0609a01: 南嶽山茨際禪師語錄序　　　　　理七
0609a02: 虎巖法弟道忞撰
0609a03: 孔子以詩書禮樂弟子三千焉身通六
0609a04: 藝者七十有二人至於默而識之其心三月
0609a05: 不違仁則顏氏之子殆庶幾乎然不幸短命
0609a06: 死矣深暮所以痛悼之也故曰天喪予天喪
0609a07: 予又曰惜乎吾見其進也未見其止也嗟嗟
0609a08: 墓門有梅有鴞萃止矣而九苞之鳳五色之
0609a09: 曾畢世而莫之遘者何其中道折翼復創
0609a10: 於車子鉏商哉此吾於山茨禪師不能無感
0609a11: 傷焉師出報恩老叔之門報恩高臥磬山三
0609a12: 十載學者非人物精奇不容廁籌室師以警
0609a13: 敏之英發之資茂齡親炙以迄於壯故師
0609a14: 於報恩也固已巳升堂入室三拜得髓矣而報
0609a15: 恩之於師則殆於祐之有寂演之有勤杲之
0609b01: 有光焉會恩有東明之命雅推師出世然師
0609b02: 心方遠大不欲蹈襲時常住未有幾即拂
0609b03: 衣去深遯嶽初止綠蘿菴玄學多歸之以
0609b04: 口眾艱於食復下南源三遷一依古德枯澹
0609b05: 住持磨斧以砥厲方來遂有垂示拈頌
0609b06: 若干語皆的的提持本分者子殊無語言
0609b07: 文字與人嚼與今時禾黍不陽艷競栽
0609b08: 桃李春者迥異矣乃誤服野人之芹竟爾一
0609b09: 朝趨寂於乎顏淵死孔子之道失傳師如永
0609b10: 年吾宗可倚孰謂鸞鳳竄伏鴟鴞翱翔豈真
0609b11: 天不可與慮道不可與謀也耶雖然塗毒鼓
0609b12: 聲尚未停音當有聞之而命不全活者師
0609b13: 未死吾復何憂哉。
0609b14: 
0609b15: 
0610a01: 目錄
0610a02: 卷首
0610a03: 序
0610a04: 卷第一
0610a05: 住杭州府東明禪寺語錄
0610a06: 住南嶽綠蘿菴語錄
0610a07: 住長沙府瀏陽南源禪寺語錄
0610a08: 卷第二
0610a09: 拈古
0610a10: 代古
0610a11: 頌古
0610a12: 卷第三
0610a13: 機緣
0610a14: 法語
0610a15: 書問
0610b01: 卷第四
0610b02: 詩偈
0610b03: 詞
0610b04: 銘
0610b05: 贊
0610b06: 歌
0610b07: 雜著
0610b08: 佛事
0610b09: 塔銘附
0610b10: 目錄終
0610b11: 
0610b12: 
0610b13: 
0610b14: 
0610b15: 
0611a01: 南嶽山茨際禪師語錄卷一
0611a02: 門人達尊達謙等編次
0611a03: 住杭州府東明禪寺
0611a04: 掃旵祖塔拈香師云這老漢二百年來在此
0611a05: 藏身人天罔知佛祖難近今日下兒孫到
0611a06: 來親遭看破且道以何為驗顧左右插香。
0611a07: 佛誕示眾舉世尊初生一手指天一手指地
0611a08: 周行七步目顧四方云天上天下唯吾獨尊
0611a09: 後來雲門云我當時若見一棒打殺與狗子
0611a10: 喫貴圖天下太平師云古今尊宿盡道雲門
0611a11: 此語奇特謂是將此身心奉塵剎是則名為
0611a12: 報佛恩若據東明今日簡點將來大小雲門
0611a13: 只具一隻眼何故只管瞻前不管照後東明
0611a14: 今早五更起來燒一炷香獻一杯水連稱釋
0611a15: 迦如來三聲復大展坐具九拜且不是應時
0611b01: 及節亦非報德酬恩具擇法眼者試為我緇
0611b02: 素看。
0611b03: 落堂示眾云南泉和尚道王老師自幼牧頭
0611b04: 水牯牛擬欲向溪東放不免食他國王水草
0611b05: 擬欲向溪西放亦不免食他國王水草不如
0611b06: 隨分納些總不見得諸兄弟還知南泉老人
0611b07: 落處麼若知得落處日間挑土運石穿衣喫
0611b08: 飯喜怒哀樂乃至屙屎送尿皆是諸兄弟遊
0611b09: 戲神通意樂三昧其或未然則挑土被挑土
0611b10: 轉運石被運石轉穿衣喫飯被穿衣喫飯轉
0611b11: 喜怒哀樂被喜怒哀樂轉屙屎送尿被屙屎
0611b12: 送尿轉所以云得之於心伊蘭作旃檀之
0611b13: 失之於旨甘露乃蒺藜之園光陰迅速切須
0611b14: 努力過了一日便沒有一日也驀喝一喝出
0611b15: 堂。
0612a01: 示眾云古人道恁麼也不得不恁麼也不得
0612a02: 恁麼不恁麼總不得諸兄弟畢竟作麼生即
0612a03: 得良久云簷前滴瀝非關雨溪澗奔雷不是
0612a04: 聲。
0612a05: 示眾舉雪峰山畔有一僧卓菴多年不剃頭
0612a06: 自作一柄木杓去溪邊舀水喫時有僧問如
0612a07: 何是祖師西來意菴主云溪深杓柄長僧歸
0612a08: 舉似雪峰峰云也甚奇怪雖然如是須是老
0612a09: 僧勘過始得一日同侍者將剃刀去訪纔相
0612a10: 見便問道得即不剃汝頭菴主便將水洗頭
0612a11: 峰便與剃師云超句須英靈乃能拈出
0612a12: 格外機得作家方能辨明雪峰臨訪不入虎
0612a13: 穴焉得虎子菴主雖是見機而作不妨出身
0612a14: 有路然則雪峰既問道得即不剃汝頭菴主
0612a15: 為甚麼便洗頭與峰剃若向這裡緇素得
0612b01: 出便識得洞山初和尚道言無展事語不投
0612b02: 機承言者喪滯句者迷眾中若有會得者與
0612b03: 東明通個消息。
0612b04: 示眾舉六祖大師因僧問黃梅意旨甚麼人
0612b05: 得祖云會佛法人得僧云和尚還得否祖云
0612b06: 我不得僧云和尚為甚麼不得祖云我不會
0612b07: 佛法妙喜云還見祖師麼若也不見徑山與
0612b08: 你指出芭蕉芭蕉有葉無丫忽然一陣狂風
0612b09: 起恰似東京大相國寺裏三十六院東廊下
0612b10: 壁角頭王和尚破袈裟畢竟如何歸堂喫茶
0612b11: 師云六祖大師三百六十骨節八萬四千毛
0612b12: 竅被妙喜老人一棒打開撮來撒向此處他
0612b13: 方化為草木叢林一一草木叢林具無量廣
0612b14: 長舌相演說摩訶衍法三世諸佛立地聽未
0612b15: 審諸兄弟還聽得麼如或未然只知事逐眼
0613a01: 前過不覺老從頭上來。
0613a02: 示眾舉傅大士偈云夜夜抱佛眠信取一半
0613a03: 朝朝還共起唯我獨尊起坐鎮相隨開眼說
0613a04: 夢語默同居止話作兩橛纖毫不相離水長
0613a05: 船高如形影相似的欲識佛去處不是我同
0613a06: 流秪這語聲是錯大小傅大士今日被東明
0613a07: 據結案了也眾中有傍不甘者試為傅大
0613a08: 士作主看良久云東明今日失利。
0613a09: 示眾暮春風雨連宵攪蠶麥應知定不好山
0613a10: 前山後女和男曉夜憂愁忘饑飽翻思我輩
0613a11: 學禪人究竟用心似他少出入叢林門
0613a12: 口說參禪心不了忙忙混到髮生斑自家底
0613a13: 事仍未曉無常殺鬼驀然來頓足搥胸空怨
0613a14: 惱爾我同居早知生死莫把當草草工夫
0613a15: 但如憂麥蠶管教不久證斯道窮山相聚有
0613b01: 限期須惜光陰莫外討。
0613b02: 摘茶示眾舉溈山摘茶次謂仰山曰終日摘
0613b03: 茶秪聞子聲不見子形仰撼茶山曰子秪
0613b04: 得其用不得其體仰曰不審和尚何如山良
0613b05: 久仰曰和尚秪得其體不得其用山曰放子
0613b06: 三十棒仰曰和尚棒某甲喫某甲棒教誰喫
0613b07: 山曰放子三十棒師云溈山父子不會摘茶
0613b08: 便休反生出許多枝枝葉葉得用的不得體
0613b09: 得體底不得用直至如今父南子北體用不
0613b10: 全雖然溈老兩度放仰山六十棒還有人知
0613b11: 落處麼若也知得不唯親見溈仰父子自己巳
0613b12: 逐日嶺頭澗下方得親切受用其或未然目
0613b13: 前只見高低用盡心機採不完。
0613b14: 端午示眾舉文殊令善財採藥云是藥者採
0613b15: 將來善財採無不是藥來白云無不是
0614a01: 藥者文殊云是藥者採將來善財就手拈一
0614a02: 莖草與文殊文殊提起示眾云此藥亦能殺
0614a03: 人亦能活人應菴拈云大小文殊被善財換
0614a04: 眼睛師云善財雖能採藥若非文殊善識
0614a05: 幾乎成無用應菴老人雖則據結案敢
0614a06: 保文殊未甘何故他分明道此藥亦能殺人
0614a07: 亦能活人且那裏是他被善財換眼睛處
0614a08: 更聽一頌林泉節令也尋常粽子無錢買得
0614a09: 嘗說與頭炊野菜略加油醬應時光。
0614a10: 示眾舉昔有一老宿云老僧三十年前見山
0614a11: 是山見水是水中間得個入處則見山不是
0614a12: 山見水不是水今日休歇得依舊見山是山
0614a13: 見水是水龍池師翁云禹門則不然老僧在
0614a14: 四十年前見山是山見水是水偶爾中間見
0614a15: 山不是山見水不是水始得個入處既得入
0614b01: 處了而今見山依舊是山見水依舊是水師
0614b02: 云二老宿大似掘土得金一場富貴檢點將
0614b03: 來未免俱是眼華東明六七年前也曾恁麼
0614b04: 一回只是目前山水從來色色尋常諸兄弟
0614b05: 且道東明所見與古人所見還有優劣也無
0614b06: 試辨看復頌云青山屼水潺湲今古何曾
0614b07: 有換顏酒醉盡樓遊玩客從教指點向人看
0614b08: 師誕日示眾舉三祖商那和修尊者問四祖
0614b09: 優婆多曰汝年幾耶多曰我年十七曰
0614b10: 汝身十七性十七耶多曰師髮已白為髮
0614b11: 白耶心白耶者曰我但髮白非心白耳多
0614b12: 曰我身十七非性十七也師云大小祖師說
0614b13: 心說性好各與三十痛棒諸兄弟若知得東
0614b14: 明棒頭落處便知得東明三十已前未入母
0614b15: 胎目與即今目無二無別纖毫靡間既
0615a01: 知得東明目便合知得自家目與東明
0615a02: 目亦無二無別纖毫靡間其或未然青山
0615a03: 常礙眼白日老閒身。
0615a04: 示眾諸方今日開爐奔走四海禪徒個個希
0615a05: 成佛祖真究竟還無爭似東明數緘口
0615a06: 鎮日跏趺霜風撲瓶清虛堅確志辦所
0615a07: 圖常憶古人居破屋滿床盡撒雪珍珠。
0615a08: 示眾舉翠巖真點胸常罵雲居舜老夫說無
0615a09: 事禪舜因而有頌曰雲居不會禪洗上床
0615a10: 眠冬瓜直儱侗瓠子曲彎彎師云山僧亦有
0615a11: 一頌東明不會禪窮山住有年朝來炊白粥
0615a12: 柴生滿煙且道與古人是同是別。
0615a13: 示眾舉興教坦禪師初開堂日有雪竇化主
0615a14: 省宗出問諸佛未出世人人鼻孔撩天出世
0615a15: 後為甚麼杳無消息坦云雞足峰前風悄然
0615b01: 宗云未在更道坦云大雪滿長安宗云誰人
0615b02: 知此意令我憶南泉拂袖歸眾更不禮拜坦
0615b03: 云新興教今日失利便歸方丈坦令人請宗
0615b04: 至云適來錯秪對一轉語人天眾前何不禮
0615b05: 拜覆宗云大丈夫膝下有黃金爭肯禮
0615b06: 拜無眼長老坦云我別有語在宗乃理前語
0615b07: 至未在更道處坦云我有三十棒寄你打雪
0615b08: 竇宗乃禮拜師云二尊宿相見可謂洞房深
0615b09: 穩和氣藹然針來線去密不通風若是泛泛
0615b10: 之流不免隨語生解論得論失東明恁麼道
0615b11: 且不是儱侗告報實乃相樓打樓諸兄弟若
0615b12: 識得雞足峰前風悄然大雪滿長安這兩句
0615b13: 語底落處便識得我有三十棒寄你打雪竇
0615b14: 省宗禮拜底落處雖然畢竟是一是二若道
0615b15: 是一宗化主為甚不肯前語若道是二爭奈
0616a01: 天共白雲曉水和明月流。
0616a02: 除夕示眾舉北禪賢和尚除夕謂眾曰今日
0616a03: 無可分歲共烹露地白牛大家圍爐向榾柮
0616a04: 火唱村田樂何也免更倚他門戶傍他牆時
0616a05: 有僧從後大呼曰縣有吏至賢反顧問對曰
0616a06: 和尚殺牛未納皮角耳賢笑擲暖與之僧
0616a07: 就拾得跪進曰天寒還和尚子賢又問法
0616a08: 昌遇曰如何遇曰近日城中紙貴一狀領過
0616a09: 師云北禪分歲大似國清才子貴家富小兒
0616a10: 驕東明檢點將來不免反成特地何故烹露
0616a11: 地牛向榾柮火唱村田樂原是窮冬日用間
0616a12: 事豈待今日而然耶東明今夜不敢土上又
0616a13: 加泥但請眾兄弟仍舊打坐的打坐經行的
0616a14: 經行喫茶的喫茶圍爐的圍爐雖然如是也
0616a15: 有個窮頌子與眾兄弟應個時節頌云歲窮
0616b01: 月窮日亦窮自笑年來人也窮大家識取窮
0616b02: 窮處斂跡雲山繼古風。
0616b03: 因事辭眾云道薄不堪居祖室合隨雲鶴聽
0616b04: 潺湲從教別選僧中德可使重拈六尺竿便
0616b05: 行。
0616b06: 住南嶽綠蘿菴
0616b07: 示眾山僧這裏也不論玄也不論妙也不論
0616b08: 禪也不論道只要你們生死心破生死心若
0616b09: 不破便是閻老子前喫鐵棒的公招所以
0616b10: 云須實悟須實悟閻羅大王不怕多語
0616b11: 不勞久立珍重。
0616b12: 落堂師云諸人進堂三日了窮得力處試
0616b13: 出來道看維那出禮拜師劈脊便打那云無
0616b14: 風起浪作麼師又打次一僧出云寶鏡當臺
0616b15: 請師一鑑師劈頭棒云打破你這鏡僧畫圓
0617a01: 相師云猶捏怪在師良久顧左右云無端入
0617a02: 荒草帶得水泥歸便出堂。
0617a03: 雪夜落堂師云昔僧問趙州萬法歸一一歸
0617a04: 何處州云我在青州做領布衫重七斤師云
0617a05: 老趙州恁麼答話大似熟處難忘山僧則不
0617a06: 然今夜設有人問萬法歸一一歸何處但向
0617a07: 道大地山河一片雪伶俐師僧好相委悉。
0617a08: 示眾舉僧問當山雲峰悅禪師如何是心地
0617a09: 法門峰云不從人得僧云不從人得時如何
0617a10: 峰云此去陽不遠師云雲峰答話雖赴來
0617a11: 機要且猶涉程限在鈍叟則不然如何是心
0617a12: 地法門不從人得不從人得時如何好與劈
0617a13: 脊便棒且道與古人是同是別。
0617a14: 示眾今日有煩你們挑土運石深山枯淡無
0617a15: 可酬勞舉則古話供養昔日百丈涅槃和尚
0617b01: 因開田謂眾曰諸人為老僧開田老僧為諸
0617b02: 人說大義眾開田畢請說大義丈近前兩步
0617b03: 展兩手示之師云百丈展手可謂光前絕後
0617b04: 只是罕遇知音山僧又且不然今日或有人
0617b05: 問挑土運石已畢請師說大義但道掬水月
0617b06: 在手弄花香滿衣。
0617b07: 元日示眾元正啟祚物咸新野老謳歌賀太
0617b08: 平目擊祖年遠事春風吹起上梅林。
0617b09: 立春示眾舉磬山和尚春日謂眾云般若流
0617b10: 光日日新上林花發劫前春枝頭黃鳥聲聲
0617b11: 喚爭奈時人未曉音先師和尚恁麼說話雖
0617b12: 是隨時意賞諳節言行要且語驚時聽不肖
0617b13: 則不然般若流光絕故新任從枯木換陽春
0617b14: 破衣牢束朿三條篾今古悠悠只一人。
0617b15: 示眾鐵壁銀山覿體圍計窮力盡絕思惟驀
0618a01: 然壁碎山崩倒請續末後句。
0618a02: 示眾舉僧問雲門和尚如何是雲門一曲門
0618a03: 云臘月二十五師云臘月二十五今日為君
0618a04: 舉意會應難藍田射石虎。
0618a05: 清明示眾春朝晴日望飛煙半是人家燒紙
0618a06: 錢本有爺娘渾不識看黃土哭倉天。
0618a07: 示眾舉僧問趙州學人乍入叢林乞師指示
0618a08: 州云喫粥了也未僧云喫粥了州云洗盂
0618a09: 去僧於言下大悟師云子丑寅卯辰巳已午未
0618a10: 就裏知音本無忌諱阿呵呵會也未頭
0618a11: 底任縱橫長安風月何足貴。
0618a12: 寒夜示眾碧天清夜月痕新照徹梅枝倍有
0618a13: 神光境未形前薦得了然無事舊時人。
0618a14: 除夜示眾已去未有去未去亦無去離已去
0618a15: 未去去亦無所去諸人若向這裏薦得始知
0618b01: 今年此夜實不去明日新年實不來正恁麼
0618b02: 時不妨拈死柴頭燒無煙火烹露地牛煮雪
0618b03: 澗水和太平歌唱村田樂放情巖叢逍遙快
0618b04: 活有人向汝等前說佛說祖說玄說妙說
0618b05: 向上說向下正好驀便唾何故只因曾踏
0618b06: 上頭關所以縱橫得自在雖然更聽一偈爆
0618b07: 竹一聲年已盡老梅花發報春回繩床坐到
0618b08: 二更後笑覺身添一歲來。
0618b09: 元旦示眾重巖雪老碧澗雲寒黃鳥乍鳴晴
0618b10: 光轉綠正恁麼時若道新年頭佛法有則屈
0618b11: 鏡清若道新年頭佛法無則又屈著明教
0618b12: 際上座合作麼生與諸人通個消息豎拂子
0618b13: 召大眾云看能為萬象主不逐歲時新。
0618b14: 示眾晴峰轉翠全彰古佛家風枯木糝花正
0618b15: 顯衲僧活計青霄獨步方外遨遊坐斷報化
0619a01: 佛頭出聖凡窠臼諸兄弟正恁麼時且道
0619a02: 承誰恩力喝一喝。
0619a03: 示眾天晴日出雨落地濕水綠山青桃紅李
0619a04: 白個事分明了無間隔一念回光便同本得
0619a05: 所以誌公和尚云假使心通無量時歷劫何
0619a06: 曾異今日諸兄弟今朝是二月十五日且作
0619a07: 麼生說個歷劫不異的道理向這裏打一棒
0619a08: 得麼喝一喝得麼拂袖便行得麼從東過西
0619a09: 從西過東得麼畫圓相得麼作女人拜得麼
0619a10: 鳴指一下得麼或語或默得麼且喜沒交涉
0619a11: 這些落處山僧說與諸人不得須要諸人向
0619a12: 三條椽下七尺單前二六時中噴地一回始
0619a13: 得光陰迅速伏冀努力。
0619a14: 示眾今朝三月一簡點看虛實光陰日過
0619a15: 底事黑如漆口說為禪心裏恣放逸散亂
0619b01: 與昏沉念念無間歇如是說禪生死何由
0619b02: 出直下若承當頓然超等級摩訶般若光六
0619b03: 門恒放出逍遙無事人閒閒天地立大眾還
0619b04: 相委悉麼春風浩蕩日無私萬象森羅同一
0619b05: 質。
0619b06: 示眾舉七賢女遊屍陀林一女指屍謂諸姊
0619b07: 曰屍在這裏人向甚處去中有一姊云作麼
0619b08: 作麼諸姊諦觀各各契悟師云諸姊悟則悟
0619b09: 去要且只認得個昭昭靈靈的設今日眾中
0619b10: 有問屍在這裏人向甚處去好與劈脊便棒
0619b11: 雖然更有個古頌子引來下個註只此形
0619b12: 骸便是其人一靈皮袋皮袋一靈。
0619b13: 示眾三春已巳過孟夏屆臨綠陰穠啼鵑聲
0619b14: 歇紫芋抽苖新篁展葉田父栽禾山家種粟
0619b15: 分明節換時移個事無同無異知有底灑灑
0620a01: 落落逍逍遙遙恁麼也得不恁麼也得恁麼
0620a02: 不恁麼總得不知有底兀兀堆堆拘拘束束
0620a03: 恁麼也不得不恁麼也不得恁麼不恁麼總
0620a04: 不得且道此二人若到南嶽這裏如何處置
0620a05: 不見道功德天黑暗女有智主人二俱不受
0620a06: 四月八日示眾舉大覺世尊初生下時一手
0620a07: 指天一手指地周行七步目顧四方云天上
0620a08: 天下唯吾獨尊師云大眾且作麼生會釋迦
0620a09: 老子的意遂踏步向前展兩手云分明記取
0620a10: 便下座。
0620a11: 病起示眾因病空林月掩關皮黃瘦髮生
0620a12: 斑主中有有主痛苦何妨我自閒這四
0620a13: 句中有一句利己已不利人有一句利人不利
0620a14: 己巳有一句亦能利己巳亦能利人有一句亦不
0620a15: 利己巳亦不利人諸人若也檢點得出則知病
0620b01: 僧一月來與諸人行即同行坐即同坐臥即
0620b02: 同臥起即同起折旋俯仰瞬目揚眉合掌和
0620b03: 南灑掃應對乃至屙屎送尿未嘗與諸人須
0620b04: 臾離也如或未然以手作推開勢云闍黎自
0620b05: 闍黎病僧自病僧。
0620b06: 示眾舉白雲端和尚云一句道盡與佛祖為
0620b07: 師一句道不盡與人天為師今日作麼生道
0620b08: 乃云有水皆含月無山不帶雲師云山僧則
0620b09: 不然一句道盡與人天為師一句道不盡與
0620b10: 佛祖為師且即今作麼生道乃云家家門前
0620b11: 火把子。
0620b12: 示眾吾此法門先佛傳受不論禪定精進惟
0620b13: 達佛之知見且作麼生說個達佛知見道理
0620b14: 驀豎起拂子召大眾云見麼諸人既各各有
0620b15: 眼決定是見今朝是六月初一諸人向佛殿
0621a01: 上和南僧堂裏問訊復對山僧展具三拜
0621a02: 定是知初一既知既見諸人直下便是佛知
0621a03: 佛見所以當時涅槃會上廣額屠兒一日到
0621a04: 釋迦老子前颺下屠刀云我是千佛一數
0621a05: 釋迦老子也只得看孔楔與伊印破門
0621a06: 云如是如是山僧亦曾有頌云殺羊已巳是賣
0621a07: 風流放下屠刀落二籌何似庖丁逞好手三
0621a08: 年不自見全牛雖然如是若向衲僧門下更
0621a09: 須勘過始得且道衲僧有甚長處良久云南
0621a10: 山起雲北山下雨。
0621a11: 示眾蛙鳴曲澗蟬噪高枝碧嶂猿啼幽巖虎
0621a12: 嘯潺湲溪水笑日花叢月渚風柯雲林煙島
0621a13: 一一為諸人發開入路撥轉機輪向此薦得
0621a14: 可謂平生事辦尋事畢若也不薦屎窖裏
0621a15: 蛆子笑殺諸人。
0621b01: 六月十九日示眾炎蒸此日道初成手眼千
0621b02: 般惱亂人反背忽然摸枕阿誰不是大悲
0621b03: 身所以道似地擎山不知山之孤峻如石含
0621b04: 玉不知玉之無瑕驀豎拂子召大眾云見麼
0621b05: 觀世音菩薩現今在山僧拂子頭上成道云
0621b06: 生滅既滅寂滅現前忽然超出世出世間獲
0621b07: 二種殊勝一者上合十方諸佛同一慈力二
0621b08: 者下合六道一切眾生同一悲仰以拂子盡
0621b09: 一畫云且置是事乃合掌云觀世音菩薩不
0621b10: 審一向安居何所咄一咄云薰風自南來殿
0621b11: 角生微。
0621b12: 出山示眾本是無羈身偶向煙霞宿暑寒已
0621b13: 七過刀耕種深谷帶水復拖泥衲破通身目
0621b14: 無法向人前一任東西卜元同嶺上雲無心
0621b15: 去來逐大眾既無心去來且出門一句作麼
0622a01: 生道曳拄杖云不涉程途句灼然草鞋步步
0622a02: 踏苔綠。
0622a03: 住長沙府瀏陽南源禪寺
0622a04: 元旦示眾諸佛心印歷代傳持謂之教外別
0622a05: 傳不立文字實相無相心地法門也得之者
0622a06: 妙用無虧失之者觸途成滯山僧得此心印
0622a07: 運大鉗鎚啟大爐鎔凡鍛鍜聖開繼來增
0622a08: 光佛日祝贊今上皇帝聖天子得此心印闢
0622a09: 土開疆安邦定國端拱南子育蒼生諸大
0622a10: 臣宰得此心印惟忠惟孝克讓克恭澤及生
0622a11: 民海山伊以及我現前眾職事得此心印
0622a12: 輔佐知識光贊叢林臨事則應變無窮當機
0622a13: 則箭鋒相拄諸仁者正恁麼時且道印紋作
0622a14: 何形狀驀豎拂子云看若也於斯薦得則
0622a15: 尋事畢平生事辦其或未然有寒暑兮促君
0622b01: 壽有鬼神兮君福復舉磬山和尚元旦示
0622b02: 眾云今日新年頭昨日舊年尾識得本來人
0622b03: 無憂亦無喜且道如何是本來人先和尚自
0622b04: 代云眉橫鼻直山僧則不然設今日眾中有
0622b05: 人問如何是本來人但向道行不出戶坐不
0622b06: 當堂。
0622b07: 晚云山僧住南源來將兩月許未曾舉
0622b08: 宗門中事諸人作務遲了山僧不是喊便是
0622b09: 罵諸人若作喊罵會自合入舌地獄若不
0622b10: 作喊罵會累及山僧入舌地獄有人向者
0622b11: 裏知得落處山僧拄杖子今夜兩手分付如
0622b12: 或未然只知事逐眼前過不覺老從頭上來。
0622b13: 示眾朔風凜凜玉雪飄飄知有底途中受用
0622b14: 不知有底孤露貧寒所以道得之於心伊蘭
0622b15: 作旃檀之失之於旨甘露乃蒺藜之園雖
0623a01: 然如是知有底不知有底若到南源門下好
0623a02: 各與三十拄杖大眾不知有底且置只如知
0623a03: 有底因甚亦喫三十拄杖還知落處麼喝一
0623a04: 喝云選佛若無如是眼宗門那得到而今。
0623a05: 楊憩南居士入山晚師云探究此事貴在
0623a06: 學人手親眼快逴得便行得便了不見
0623a07: 當時龐居士馬祖問不與萬法為侶者是
0623a08: 甚麼人祖云待汝一口吸盡西江水即向汝
0623a09: 道士於言下大悟遂還家將百萬家財沉於
0623a10: 湘江之水日與妻子兒女賣笊籬以供朝夕
0623a11: 因賣弄家風說一偈云有男不婚有女不嫁
0623a12: 大家團圞頭共說無生話師以拄杖畫一畫
0623a13: 云是事且置今夜楊居士問山僧不與萬法
0623a14: 為侶者是甚麼人好與和聲便棒大眾且道
0623a15: 與馬祖是同是別聽取一頌馬師言句指南
0623b01: 源棒下通豁開頂門眼無別亦無同。
0623b02: 示眾諸人不遠千里而來南源寺裏受戒且
0623b03: 問諸人受戒者是誰若道是者現前底肉塊
0623b04: 子能受戒只如一口氣不來者肉塊子刀割
0623b05: 火燒也不知拖狗拽也不知香塗糞污也
0623b06: 不知讚譽毀辱也不知既總不知定不是
0623b07: 者肉塊子能受戒明矣且道畢竟是甚麼受
0623b08: 戒山僧未敢道破須要諸人回光返照自悟
0623b09: 始得不見古人云塵勞出事非常緊把繩
0623b10: 頭做一場不是一番寒徹骨爭得梅花透鼻
0623b11: 香伏惟珍重。
0623b12: 戒壇示眾舉一秀才問長沙景岑禪師百千
0623b13: 諸佛但聞其名未審居何國土岑云黃鶴樓
0623b14: 崔顥題後還有人題得也無才云無岑云秀
0623b15: 才得間題取一篇好師云殺人刀活人劍藏
0624a01: 鋒句向上機岑老拈出了也只是罕遇知音
0624a02: 山僧則不然今日眾中有人問百千諸佛但
0624a03: 聞其名未審居何國土只向道親言出親口
0624a04: 諸人若向此語下薦得則覿體戒光現前當
0624a05: 處業冤冰釋否則聽取一頌親言已巳出親人
0624a06: 口大丈夫兒解知有懞懂禪和自不知扶墻
0624a07: 摸壁外邊走。
0624a08: 示眾舉楊岐會禪師云薄福住楊岐年來氣
0624a09: 力衰寒風凋敗葉猶喜故人歸囉囉哩拈上
0624a10: 死柴頭且向無煙火師云門庭冷峻語脈藏
0624a11: 鋒此我遠祖楊岐和尚荷擔法道綱維叢社
0624a12: 之典型山僧忝為後裔亦有一頌薄福住南
0624a13: 源霜風茆屋寒擁衲爐頭坐形似殘赤
0624a14: 骨不相瞞煩汝諸人掃黃葉千峰月上
0624a15: 冰團。
0624b01: 臘八示眾僧問立地家風即不問如何是根
0624b02: 本大戒師良久云會麼僧云不會師云因甚
0624b03: 不會僧擬議師便打乃云當陽顯露豈容擬
0624b04: 議商量覿提持貴在知音唱和是則我若
0624b05: 師子吼你須野干鳴我若野干鳴你須師子
0624b06: 吼若是上無攀仰下絕己巳躬底衲僧聞恁麼
0624b07: 說話直下承當一肩擔荷則自然常光現前
0624b08: 壁立千仞恁麼也得不恁麼也得恁麼不恁
0624b09: 麼總得驀卓拄杖云大眾還委悉麼但存一
0624b10: 念歸家計孰見雲山千萬重師復云今晨乃
0624b11: 我本師釋迦如來當年在正覺山前冷地
0624b12: 眸睹明星出現豁然大悟遂爾嘆云奇哉一
0624b13: 切眾生具有如來智慧德相但以妄想執
0624b14: 不能證得曾有一同問磬山先和尚云如
0624b15: 何是妄想先和尚云立人立我如何是智慧
0625a01: 德相先和尚云忘人忘我大眾且道先和尚
0625a02: 為伊答話耶為伊解說耶若向者裏簡點得
0625a03: 出許你具一隻眼山僧則不然今日設有人
0625a04: 問如何是妄想只向道木雞啼子夜如何是
0625a05: 智慧德相只向道狗吠天明且道與先和
0625a06: 尚是同是別試定當看。
0625a07: 師偕眾開田示眾云者一片田地從上來分
0625a08: 付多時矣只為兒孫不肖拋家撒業馳逐外
0625a09: 遊致令祖父田園荊棘年生草茆日長山僧
0625a10: 今日將原本契書揭示諸人須要諸人各各
0625a11: 急精彩認取者片田地斬無明草除邪見
0625a12: 林然後放兩拋三深耕淺種披蓑帶月挈耙
0625a13: 連雲到此不妨改禾莖為粟柄變土塊作黃
0625a14: 金都盧只在者片田地上顯現大眾正恁麼
0625a15: 時且道承誰恩力乃以钁頭地三下云幾
0625b01: 度賣來還自買為憐松竹引清風。
0625b02: 師與眾圍爐次垂問云趙州道火爐邊有個
0625b03: 無主句如何是無主句眾無對自代云
0625b04: 大家在者裏。
0625b05: 除夜示眾師云出家兒莫違時失候若違時
0625b06: 失候即是虛度光陰諸仁者且作麼生說個
0625b07: 不違時失候底道理今日是一年三百六十
0625b08: 日末底一日叢林恒規供佛供祖燒香散花
0625b09: 佛殿上雲集僧堂裏和南人事既畢普請齋
0625b10: 堂喫茶喚作不違時失候者麼且喜沒交涉
0625b11: 莫是終日蒲團兀兀定水澄澄喚作不違時
0625b12: 失候者麼且喜沒交涉莫是孤峰頂上木食
0625b13: 草衣眠雲臥月天子詔不來諸侯請不赴喚
0625b14: 作不違時失候者麼且喜沒交涉莫是十字
0625b15: 街頭披一片挂一片口裏水漉漉地喚作不
0626a01: 違時失候者麼且喜沒交涉既總都沒交涉
0626a02: 畢竟如何是不違時失候底道理山僧今夜
0626a03: 八字打開去也乃卓拄杖一下復喝一喝云
0626a04: 恁麼恁麼渴鹿飲溪冰作水野猿啼霧成
0626a05: 煙不恁麼不恁麼縱然一夜風吹去只在蘆
0626a06: 花淺水邊雖然此猶是唱教門中提獎嬰兒
0626a07: 撫憐赤子底事更須知有向上一始得以
0626a08: 拄杖畫一畫云拶到年窮與日窮轉身消息
0626a09: 不多工急眼露全容驀擲拄杖云誰道夜
0626a10: 年已盡曉來依舊日東紅。
0626a11: 為雲居印心院主挂鐘師云祗桓林內忽鐘
0626a12: 聲撩倒阿難悟本真今日山僧重擊阿誰
0626a13: 會得證圓聞乃擊鐘三下云若將耳聽終難
0626a14: 會眼裏聞來方始親。
0626a15: 又為挂板師云叢林號令佛祖紀綱懸起也
0626b01: 有眼皆見擊也有耳咸聞既見既聞直下
0626b02: 是觀音入理之門當處即善財功圓之際雖
0626b03: 然如是且不落聲色句作麼生遂擊板云騎
0626b04: 聲色甚分明。
0626b05: 燈節示眾今朝正月十五處處村歌社舞惟
0626b06: 我南源寺裏舉令超佛越祖不是秘魔擎扠
0626b07: 豈學雲門道普剔起無盡燈光照徹主中之
0626b08: 主大眾且道主中主作麼目良久云。
0626b09: 示眾諸方有玄妙禪有性理禪有細膩禪有
0626b10: 逐日常進禪有休去歇去禪有大法小法禪
0626b11: 與人理會與人嚼山僧此間且無如許多
0626b12: 禪只有遠祖百丈大智禪師留得一把鈍鐵
0626b13: 鋤頭逐日要諸人使用使用得純熟若到力
0626b14: 忘於己已手忘於心目前不見有可開之田
0626b15: 下不見有可立之地忽然鋤轉山河大地百
0627a01: 雜碎露出當人雙眼睛大眾即今把柄在阿
0627a02: 誰手裏驀擲拄杖云當陽拈出大家看。
0627a03: 示眾舉臨濟大師云山僧有時一喝如金剛
0627a04: 王寶劍有時一喝如踞地師子有時一喝如
0627a05: 探竿影草有時一喝不作一喝用師遂喝一
0627a06: 喝云且道是金剛王寶劍耶是踞地師子耶
0627a07: 是探竿影草耶是一喝不作一喝用耶汝等
0627a08: 諸人若向此緇素得出許你具學眼如或
0627a09: 未然光陰迅速生死事大切須薦取復喝一
0627a10: 喝歸方丈。
0627a11: 示眾舉洞山云須知有佛向上事僧問如何
0627a12: 是佛向上事山云非佛雲門云名不得狀不
0627a13: 得所以言非師云大小雲門猶作者般見解
0627a14: 山僧當時若在座下但冷笑三聲。
0627a15: 示眾舉南泉示眾云昨夜三更文殊普賢起
0627b01: 佛見法見各與二十棒貶向二鐵圍山趙州
0627b02: 出眾云和尚棒教誰喫泉云王老師有甚麼
0627b03: 過州便禮拜雲門云深領和尚慈悲某甲歸
0627b04: 衣下得個安樂師拈云雲門代語大似雷
0627b05: 門布取笑旁觀殊不知趙州禮拜不是好
0627b06: 心。
0627b07: 示眾舉閩中韋監軍尋常見僧云某甲待官
0627b08: 滿出江西湖南置一問問殺江西湖南老宿
0627b09: 僧云監軍作麼生問軍云不勞手僧無語
0627b10: 師代云監軍與麼問直是笑殺江西湖南老
0627b11: 宿。
0627b12: 
0627b13: 
0627b14: 
0627b15: 南嶽山茨際禪師語錄卷一
0628a01: 音釋
0628a02: 胡孝切音效教也。伊鳥切遙上聲抒臼也。糝桑感切音雜也。
0628a03: 喊苦濫切音闞呵也。逴敕角切音踔綽略速行也。膩乃計切音殢肥也。
0628a04: 狼敵切音病骨出也。
