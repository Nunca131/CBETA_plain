0646a02: 門人達等編次
0646a03: 機緣
0646a04: 師見金粟密雲和尚問客散堂空時如何密
0646a05: 曰是甚麼時節師便喝密便打師又喝密又
0646a06: 打師禮拜云今日起動和尚。
0646a07: 師磬山老和尚一見便問昔日聞風今朝
0646a08: 覿面覿面一句請師分付尚云你試道看師
0646a09: 便禮拜尚云也當不得師轉身出方丈。
0646a10: 師一日侍老和尚次尚問只如百丈於馬祖
0646a11: 喝下得箇甚麼師云若有得即鈍置馬祖也
0646a12: 尚云他道三日耳聾師云某不可更作野
0646a13: 狐精見解尚休去。
0646a14: 老和尚示眾舉鄧峰永菴主問僧審奇汝久
0646a15: 不見何所為公案云云尚下座顧師云你還
0646b01: 為審奇僧代得一轉語麼師云請和尚問來
0646b02: 尚云汝久不見何所為師云只向他道菴主
0646b03: 那裏瞌睡來尚云他便掌時如何師云好與
0646b04: 一喝尚云喝後如何師云大地平沉尚云也
0646b05: 只道得一半師云和尚又作麼生尚云干戈
0646b06: 永息師便禮拜。
0646b07: 師一日侍老和尚次尚問古人道有句無句
0646b08: 子如何會師云石長無根草山藏不動雲尚
0646b09: 云如藤倚樹師云吾常於此切尚云樹倒
0646b10: 藤枯又作麼生師低頭出方丈尚休去。
0646b11: 師又一日侍老和尚尚舉巖頭四藏鋒句問
0646b12: 如何是就理藏鋒師云梁皇殿上道不識如
0646b13: 何是就事藏鋒師云今朝雨落前溼如何
0646b14: 是理事俱藏鋒師云行不出戶坐不當堂如
0646b15: 何是俱不涉理事藏鋒師云八角磨盤空裏
0647a01: 走尚云此四轉語可紹先覺雖然也是搕七
0647a02: 搭八。
0647a03: 師住東明黃海岸居士相訪師問聞居士開
0647a04: 先有省推倒廬山是否士云還見廬山麼師
0647a05: 云待你扶起士云乍喚東明師云作家作家
0647a06: 士休去少頃士問大師一向在甚麼處住師
0647a07: 云居士道山僧即今在甚麼處住士云出此
0647a08: 門不得師云居士還出得此門麼士擬議師
0647a09: 云是居士出此門不得。
0647a10: 師同爾瞻圍爐次舉僧問夾山撥塵見佛時
0647a11: 如何山云直須揮劍若不揮劍漁父棲巢汝
0647a12: 作麼生會瞻云太費力生師云是夾山費力
0647a13: 這僧費力瞻云任師分別師云情知汝會這
0647a14: 話不得瞻起身便行。
0647a15: 僧問生死不明乞師開示師豎起拳云會麼
0647b01: 云不會師云一個拳頭也不會。
0647b02: 僧問如何是學人安身立命處師云待山僧
0647b03: 有安身立命處向汝道。
0647b04: 僧師問那裏來云上嶺來師云此未是汝
0647b05: 來處僧無對師云虛生浪死漢。
0647b06: 僧問如何是旋陀羅尼句師咳嗽一聲問見
0647b07: 處偏枯如何得圓師云山僧今日住持事繁。
0647b08: 僧問黃檗謂臨濟云汝破夏來何不終夏去
0647b09: 破夏即不問終夏事如何師云放汝三十棒
0647b10: 師誕日僧問虛空祝壽以須彌為賀儀師還
0647b11: 納否師云細抹將來云未生已巳前即不問正
0647b12: 當生時作麼生主宰師云惟我獨尊云昨宵
0647b13: 念九歲今朝三十春未審向那裏更換師鳴
0647b14: 指一下云向這裏會取。
0647b15: 僧問除話頭請師直指西來意師指茶器
0648a01: 云這是宜興茶壺云除這個請師別道師
0648a02: 將茶器便打。
0648a03: 嚴轢居士相訪師問春雨淋漓居士何來
0648a04: 士扣齒三下師云未在士以手打圓相便轉
0648a05: 身師云亦未在士便喝師亦喝士云好喝師
0648a06: 以手指椅子云且坐喫茶士便就坐。
0648a07: 僧問如何是中主師云湖海浪遊客歸家
0648a08: 路不迷如何是主中師云古寺無人到松
0648a09: 門自往還如何是主中主師云手拈三尺劍
0648a10: 待斬不平人如何是中師云語言無意
0648a11: 旨兀坐白雲深。
0648a12: 師在僧堂中坐次有僧開一個坐一個立阿
0648a13: 那個是聖僧師云八面玲瓏。
0648a14: 師離浙憩郵亭僧問師在天童住過麼師云
0648a15: 不曾云在瓶住過麼師云不曾云在石磬
0648b01: 住過麼師云不曾云畢竟在那裏住過麼師
0648b02: 云汝且會取答話。
0648b03: 僧問幾眾與師同行師云山僧從來不合伴
0648b04: 僧云阿彌陀佛師云這俗漢。
0648b05: 師到一村院有僧在門側立顧師云看狗師
0648b06: 便打僧云為甚打我師云你道看狗那僧云
0648b07: 是師又打僧艴然而去。
0648b08: 安慶何二山居士出易解示師師接指太極
0648b09: 圖問士云無極而生太極且道無極從甚麼
0648b10: 處生士云從心生師云心又從甚處生士云
0648b11: 到這裏會不得請大師指教師震聲一喝
0648b12: 士躍然云某如墻堵在胸被大師一喝粉碎
0648b13: 了也遂作禮師摵住云禮拜且置心從甚處
0648b14: 生士無對師托開云汝還未得粉碎在。
0648b15: 同問雪峰當時得德山力得巖頭力師云
0649a01: 兩處俱不得云畢竟如何師便喝云恁
0649a02: 麼則禮拜老兄去也師噓一聲。
0649a03: 僧問如何是萬象之中獨露身師舉拄杖云
0649a04: 見麼僧擬進語師便打。
0649a05: 僧問孤峰頂上事如何師云萬松壁立。
0649a06: 廬山訪一菴主臨別師問此處往五老峰去
0649a07: 得否主云家家有路透長安師云長安在甚
0649a08: 麼處主云待你戴了笠子即道師擲下笠子
0649a09: 搊住菴主云速道速道主擬議師便掌之將
0649a10: 行師指菴門杉樹問這箇菴主喚作甚麼主
0649a11: 云古人道喚作一物即不中師云恁麼則被
0649a12: 菴主喚作一物了也主云師意如何師轉身
0649a13: 便行。
0649a14: 新吳訪余猗叔居士士問師自何來師打圓
0649a15: 相示之士云離此別道一句師云別道且置
0649b01: 居士喚這箇作甚麼士擬議師便喝士云這
0649b02: 一喝落在甚麼處師又喝士云野犴鳴師呵
0649b03: 呵大笑云將謂將謂元來元來士無對。
0649b04: 廉樂道中一儒者與師同行見師自荷衣物
0649b05: 驅馳山路驀云修道人亦如是苦師應聲云
0649b06: 修道人不苦不修道人苦耳儒者急趨前云
0649b07: 審如是言道爭樣修師云無雲生嶺上有月
0649b08: 落波心。
0649b09: 僧師問汝甚處人云常德府人師云彼中
0649b10: 有個德山寺曾到麼云某甲常到師云德山
0649b11: 和尚面目何似生云如師一般師云汝試道
0649b12: 山僧面目看僧擬議師便打。
0649b13: 僧問山頭石虎打一棒行一步時如何師云
0649b14: 皈依佛法僧。
0649b15: 僧求開示師云你那裏來僧云中山來師云
0650a01: 還往中山去。
0650a02: 僧問了脫生死底人如何用工師良久云會
0650a03: 麼僧禮拜師與一踏。
0650a04: 僧問和尚法嗣何人師云自有一雙窮相手
0650a05: 未曾輕揖等閒人僧云莫辜負磬山老人麼
0650a06: 師云闍今日證明。
0650a07: 玄慈問昔日大覺世尊從忉利天下優填王
0650a08: 金像遠出來迎正恁麼時未審那箇是大覺
0650a09: 世尊師云惟我獨尊云忽遇雲門來時如何
0650a10: 師劈面便掌。
0650a11: 僧問黃龍三關語云人人盡有生緣如何是
0650a12: 生緣師云啜茶口唇溼洗臉面皮光云我手
0650a13: 何似佛手師云溪深舀杓長云我何似驢
0650a14: 師云獨立不逢人。
0650a15: 僧問不落今時請師直指師便掌僧云正是
0650b01: 今時事師復連掌出。
0650b02: 僧問如何是菴主家風師云拄杖如龍活芒
0650b03: 鞋似虎獰云日用受誰供養師云一溪流水
0650b04: 萬個峰頭又問孤峰絕頂還有佛法也無師
0650b05: 云有云如何是孤峰絕頂佛法師云枯樹倚
0650b06: 藤蘿。
0650b07: 僧問兔馬有角牛羊無角作麼生商量師云
0650b08: 豈墮有無中問知從心起為甚麼心不知心
0650b09: 師云舌頭元是肉。
0650b10: 僧問一靈真性不假胞胎時如何師云天上
0650b11: 天下。
0650b12: 僧求開示師云汝適來糠餅麼云喫師云
0650b13: 喫幾個云三個師云得恁分明更求開示作
0650b14: 麼便叱退。
0650b15: 繼總優婆夷問如何是諸佛出身處答云楚
0651a01: 王城畔汝水東流問薰風自南來殿角生微
0651a02: 涼意旨如何答攔腮與汝掌問學人擬議思
0651a03: 量性命在師家手裏且道師家性命在甚麼
0651a04: 人手裏答與汝三十棒問南嶽讓示馬祖云
0651a05: 禪非坐臥佛非定相若執坐相非達其理未
0651a06: 審和尚某坐的意旨若何答山僧從來不
0651a07: 曾動著舌頭問世尊未離兜率已降王宮未
0651a08: 出母胎度人已畢此意若何答家家門前火
0651a09: 把子。
0651a10: 僧問手握利刃劍因甚猢孫子不死師云全
0651a11: 承渠力問咬破鐵酸因甚路上有饑人師
0651a12: 云同途不同轍。
0651a13: 僧問三玄三要事難分如何是難分事師云
0651a14: 吾常於此切得意忘言道易親如何是得意
0651a15: 忘言處師云楊修見幼婦一句明明該萬象
0651b01: 如何是該萬象底句師云灼然灼然重陽九
0651b02: 日菊花新如何是重陽九日菊花新師云古
0651b03: 今歷然。
0651b04: 玄慈問如何是平常無生句師云目前無異
0651b05: 法遍界絕纖塵云如何是妙玄無私句師云
0651b06: 天共白雲曉水和明月流云如何是體明無
0651b07: 盡句師云青松不得黃葉豈能遮慈云且
0651b08: 道此三句明甚麼邊事師鳴指云向這裏薦
0651b09: 取慈云恁麼則處處綠楊堪繫馬家家門首
0651b10: 透長安師云賺殺闍黎慈便喝師云噓。
0651b11: 僧問如何是最初一步師云退後看僧便喝
0651b12: 師云胡喝亂喝僧又喝師云恰是。
0651b13: 僧問大死的人活時如何師云喚來與山
0651b14: 僧洗如何是學人轉身處師云速禮三拜
0651b15: 如何是學人親切句師云分明記取。
0652a01: 汪念原居士問弟子久在父母未生前留心
0652a02: 師舉扇云且道山僧手中扇是生前的生後
0652a03: 的士擬開口師打云須向山僧扇下會取始
0652a04: 得士云是師展兩手示之。
0652a05: 僧問千人萬人喚不回頭底且道是患聾是
0652a06: 患啞師云咦問折旋俯仰即不問揚眉瞬目
0652a07: 事如何師云攔腮與汝掌問一人高高山上
0652a08: 立不露鬚眉一人深深海底行不沾泥水此
0652a09: 二人還有優劣也無師云一狀領過問德山
0652a10: 托即不問巖頭密啟意如何師云多少分
0652a11: 明。
0652a12: 僧問樹凋葉落時如何師云石頭出云如何
0652a13: 是佛法大意師云我不會。
0652a14: 僧問路逢獅子是如何師云速退速退路逢
0652a15: 猛虎是如何師云無汝避處。
0652b01: 僧問如何是奪人不奪境師云白雲影裏怪
0652b02: 石露綠水光中古木清如何是奪境不奪人
0652b03: 師云橫擔楖千峰外長笑一聲天地寬如
0652b04: 何是人境兩俱奪師云自從喫著曹山酒地
0652b05: 老天荒總不知如何是人境俱不奪師云韓
0652b06: 幹馬嘶芳草渡戴嵩牛臥綠楊陰。
0652b07: 僧問維摩示疾文殊往問不審維摩是甚麼
0652b08: 疾師云正抓著山僧癢處。
0652b09: 一日三僧來師云三人同行必有智者那
0652b10: 個是智者僧無對師云將謂是三員行高
0652b11: 流元來是遊山翫水漢。
0652b12: 佛成道日爾瞻問今日請師安名師良久瞻
0652b13: 便禮拜起收具師云名甚麼瞻轉身進云道
0652b14: 即不辭恐違師意師云遲了三刻。
0652b15: 僧問古人云三千里外逢人不審逢甚麼人
0653a01: 師云不是別人。
0653a02: 僧問門邊事即不問如何是超佛越祖句
0653a03: 師豎拂云向者裏薦取僧便喝師便打僧云
0653a04: 猶是門邊事師連棒出。
0653a05: 僧師問近離那裏云前山師云住在何處
0653a06: 云行中師云行事作麼生僧便喝師云
0653a07: 胡喝亂喝僧云師作麼生師云禮拜著僧又
0653a08: 喝師云瞎。
0653a09: 僧問如何是奪人不奪境師云祝融峰有萬
0653a10: 年松如何是奪境不奪人師云獨有山僧鎮
0653a11: 日閒如何是人境俱不奪師云嘗隨明月溪
0653a12: 邊去笑看雲山千萬重如何是人境俱奪師
0653a13: 便喝僧云此四料簡還是本地風光還是接
0653a14: 人邊事師云亦是本地風光一是接人邊事
0653a15: 僧禮拜云謝師答話師當頭踏云更須向這
0653b01: 裏會取。
0653b02: 宗玄問學人疑情發不起時如何師云汝見
0653b03: 箇甚麼道理發疑情不起宗云若有道理可
0653b04: 見亦是眼花師指案頭花瓶這個宗擬對
0653b05: 師云元來有疑在。
0653b06: 僧問大慧於薰風自南來殿角生微涼處悟
0653b07: 不審悟箇甚麼師云今日得闍黎舉。
0653b08: 玄慈省師至門首敲門師云誰慈云問路底
0653b09: 師開門云錯走了也慈驟前擬掌師云噁。
0653b10: 師問冷巖先聖教人活句莫死句如何
0653b11: 是活句冷舉茶壺云這是茶壺師云猶是死
0653b12: 句在冷擲茶壺出方丈。
0653b13: 僧師云那裏來僧云南京師云幾時離彼
0653b14: 僧云去年師云幾月僧云九月師云不涉程
0653b15: 途一句作麼生僧云此去南京三千里師云
0654a01: 即今事作麼生僧鞠躬云特來相看師噓一
0654a02: 聲僧罔措。
0654a03: 繼總優婆夷問祖祖相傳傳箇甚麼師云你
0654a04: 忘耶總云臨濟喝德山棒後來因甚門
0654a05: 各異師云你那裏見他門各異來總擬對
0654a06: 師連棒打出因示偈曰覿面為提持全施殺
0654a07: 活機棒頭彰正眼痛處好思惟。
0654a08: 法語
0654a09: 示何二山居士
0654a10: 大丈夫出世一番須當究徹生死根株莫被
0654a11: 生死籠絡若聞生則喜聞死則悲豈大丈夫
0654a12: 之謂哉要知生死根株落處麼須把六經子
0654a13: 史學得底生平意氣上玄解得底師友口邊
0654a14: 領得底一一拋在東洋大海再莫思量顧
0654a15: 如百不能百不會底人相似單單只究取
0654b01: 一口氣不來向那裏安身立命行也坐也
0654b02: 語也默也乃至迎待客穿衣喫飯
0654b03: 屙屎放尿一切時一切處密密綿綿來
0654b04: 去無論年深月久畢竟討個分曉忽地時節
0654b05: 到來心開見膽知火即燈始見生亦是這箇
0654b06: 道理死亦是這箇道理釋迦老子拈花亦是
0654b07: 這箇道理達磨大師別傳心印亦是這箇道
0654b08: 理鳥啼花落亦是這箇道理風動塵起亦是
0654b09: 這箇道理當此之際可以攪長河為酥酪變
0654b10: 大地作黃金始稱大丈夫能事也然後為國
0654b11: 也好隱逸也好處俗也好為僧也好樂道也
0654b12: 好憂患也好老也好幼也好生也好死也好
0654b13: 所以先聖云無邊剎境自他不隔於毫端十
0654b14: 世古今始終不離於當念雖然他日若認
0654b15: 此見喫山僧手中痛棒未有了日在。
0655a01: 示省指禪人
0655a02: 發心探究此事要明生死誠非細緣當精進
0655a03: 猛利志信久遠如雞抱卵常令暖氣相接始
0655a04: 有少分相應多見近時問之士口說禪
0655a05: 心裏全不肯綿密做工夫或曾學知解理性
0655a06: 詩畫文章等事擺脫不下青天白日黑夜夢
0655a07: 中只在裏許作活計無暫時休歇此因無的
0655a08: 切為生死心致然耳若要生死心破情識乾
0655a09: 枯直須悟始得山叟不惜口業與汝說個啟
0655a10: 悟之由馬大師云不是心不是佛不是物是
0655a11: 甚麼不要向舉起處承當不要向話頭上穿
0655a12: 鑿但恁體究去無論年深月久以悟為期切
0655a13: 囑切囑。
0655a14: 示三學禪人
0655a15: 佛祖不傳一子灼然在當人日用處穿衣
0655b01: 喫飯處語默動靜處雖如是親切學人纔
0655b02: 擬心泊他捕他便千里萬里沒交涉所
0655b03: 以南泉云趣向即乖道不屬知知是妄覺不
0655b04: 知是無記若真達不疑之道如太虛蕩豁豈
0655b05: 可強是非也若向這裏薦得買草鞋入山
0655b06: 喫山叟痛棒。
0655b07: 示照初禪人
0655b08: 既出家為個事誠非細緣須立志超卓如冰
0655b09: 凌上走劍刃上行使綽綽然有餘地始於學
0655b10: 地有少分相應若立志不真根器不淨又不
0655b11: 能遠離世網又無嚴師良友策發欲其了生
0655b12: 死證解脫其可得乎雖然良驥見鞭影而疾
0655b13: 馳豈肯便甘為駑駘耶。
0655b14: 示憩南楊居士
0655b15: 工夫有時得力有時不得力皆是間斷心所
0656a01: 致若能如雞抱卵如捕鼠無間斷心生則
0656a02: 不見有得力不得力時矣逆順境緣現前不
0656a03: 可作意安排與境緣抵敵若一作意轉見雜
0656a04: 念紛紜愈無寧貼不見古有一僧問老宿萬
0656a05: 境來侵時如何宿云莫管他此是金剛王寶
0656a06: 劍直下斬斷根塵的樣子。
0656a07: 工夫做到清清淡淡沒依倚沒把捉沒撈摸
0656a08: 正是好消息不可生退志當愈加精進挨拶
0656a09: 將去地一聲便見倒斷。
0656a10: 昔二祖問達磨我心未寧乞師安心磨云將
0656a11: 心來與汝安二祖良久云覓心了不可得磨
0656a12: 云為汝安心竟正恁麼時二祖若有少法可
0656a13: 得即自埋沒己已靈達磨若有一字與人即自
0656a14: 當入舌地獄所以彼既無得此亦無說心
0656a15: 心相應祖祖傳持只此一耳。
0656b01: 示尼繼總
0656b02: 登山須到頂入海須到底入海不到底不知
0656b03: 滄溟之淵深登山不到頂不知宇宙之寬廣
0656b04: 夫學無上妙道者若不至窮頂徹底則終被
0656b05: 識情現行流注之所籠欲見寬廣淵深無
0656b06: 涯無盡自覺之境不亦難哉有志造此無上
0656b07: 妙道當矢志寬廣淵深母使埋沒己已靈先聖
0656b08: 云學道如鑽火逢莫便休直待金星現歸
0656b09: 家始到頭。
0656b10: 偈語見處似不出記憶揣摸得來非親證親
0656b11: 悟語也何則若不揣摸何處有即心是佛騎
0656b12: 牛覓牛并仰之彌高鑽之彌堅等語師家垂
0656b13: 手處如石火電光學人若擬議思量何啻白
0656b14: 雲萬里承言須會宗勿自立規矩如不識此
0656b15: 定無來由明眼人見之不直一笑要知有來
0657a01: 由底人麼不見大慧和尚問尼妙總曰古人
0657a02: 不出方丈為甚麼去庄上喫油餈尼云和尚
0657a03: 放某甲過方敢通個消息慧云我放你過你
0657a04: 試道看尼云某甲亦放和尚過慧云爭奈油
0657a05: 餈何尼喝一喝拂袖而去爾試理會看如舍
0657a06: 利弗與天女公案非惟錯會兼且不識語脈
0657a07: 謬解之甚何不看天女曰我從十二年來求
0657a08: 女人相了不可得當何所轉此等說話如握
0657a09: 靈蛇珠圓活自轉橫縱無礙不留朕爾若
0657a10: 果到求女人相了不可得則頭頭上了物物
0657a11: 上彰居俗亦得為尼亦得何有淨穢之間哉
0657a12: 如或未然則頭頭拘滯物物礙膺形欲逃而
0657a13: 影愈彰不若就陰而止為得矣。
0657a14: 書問
0657a15: 與司理黃海岸居士
0657b01: 居士垂顧山靈使狐兔屏跡旵祖面目復見
0657b02: 今日衲于客冬追西峰死關之意于殿右縛
0657b03: 茅作入就居日坐其中不聞戶外比來宗門
0657b04: 雖號隆盛求得老成擔荷符合古人者十難
0657b05: 一二所幸大居士現宰官身行法門事朱紫
0657b06: 無濫玉石優分為之慶快若某雖辱法門實
0657b07: 無一德唯有雲山作伴巖谷是依至於他日
0657b08: 有好事者曰某師賢某師不肖某不在其例
0657b09: 為幸也行旌既遠會晤何時臨楮拳切。
0657b10: 復南澗箬菴和尚
0657b11: 杖入大雄峰忽瞻慈兩徒尋至接手教恍如
0657b12: 誨言喜慰無量但東明二字不欲再聞弟嘗
0657b13: 痛心當代荷法之士一住院子便視為己巳有
0657b14: 去去來來不啻駑馬之戀枯椿佛法衰替古
0657b15: 風不振皆此之過也惟知己巳無復望弟再
0658a01: 回東明不致弟於此中則幸甚承諭負宗
0658a02: 祖負檀護負先師以成已巳為高此言似非知
0658a03: 己巳所道何故弟住則為法門住行則為法門
0658a04: 行豈有捨法門而為己巳者乎萬望同眾護法
0658a05: 另擇賢者主之則不負弟兩載祖苦心也
0658a06: 至禱至禱。
0658a07: 與竹林晦夫和尚
0658a08: 法柱來嶽得手教甚慰崖壑積懷且審法履
0658a09: 勝常不勝喜躍先師一生龍藏豹隱火種刀
0658a10: 耕培其根潔其源出其門者一旦開根發源
0658a11: 於當世誠不易事近堯峰語作高古超
0658a12: 軼一時豈非得源循根之明耶具眼衲子
0658a13: 捨法席更誰趨哉承諭浙中禪道大違誠範
0658a14: 欲弟一出整先師未了公案雖兄過愛之言
0658a15: 弟何人敢當此責耶今日宗風濫觴學者狂
0658b01: 弟察其端由實為師者法不遵古救時撤
0658b02: 弊全在鎚拂之下此不肖弟所切望耳便風
0658b03: 布復不盡欲言。
0658b04: 與報恩玉林和尚
0658b05: 往者命玄慈禮老和尚龕曾附片言訊法履
0658b06: 想見之久矣弟比來住山之癖愈深種粟栽
0658b07: 蔬儘可自給不求於世此生平願也所慶喜
0658b08: 者吾兄德風遠播道化日隆指顧間撤弊換
0658b09: 新頓成千古叢林於江浙稱勝法門功烈殆
0658b10: 不在禹下矣法語刻行幸寄我一篇莫道七
0658b11: 千里外無知音也。
0658b12: 與何二山居士
0658b13: 暮春奉別至匡廬百丈諸山禮祖塔半載始
0658b14: 入楚湘縛嶽每欲寄書無便瞻霞長往
0658b15: 而已巳不審居士邇來性命工夫有證入否日
0659a01: 用現行能轉物否睡夢中能作得主否若於
0659a02: 此纖毫凝滯便是當人生死根株便是三塗
0659a03: 業因便是學人生死心不切便是夢幻軀殼
0659a04: 子識不破玄慈謙子侍衲最久特耑過謁不
0659a05: 妨多留數日商確本分事。
0659a06: 復余猗叔居士
0659a07: 貧道坐夏雄峰熱則搖扇寒則添衣饑則喫
0659a08: 飯困則打眠無一元字與諸緇素卜度摶
0659a09: 量直得黃犬絕聽木人無聞將謂少人證明
0659a10: 誰知被燕林居士不動跬步聽得信知須是
0659a11: 恁麼人知有恁麼事木上座已巳為門下點頭
0659a12: 矣陽遍地是草貧道且不妨步步踏不
0659a13: 審門下肯山僧踏耶不肯山僧踏耶請
0659a14: 試下一轉語。
0659a15: 客冬玄慈謙徒至得行由手札捧讀數過審
0659b01: 知信道篤操履深西江自龐公以後居士
0659b02: 傑出迄元至明頭雖未斷絕但其間不
0659b03: 是見處偏枯便是知解儱侗欲若楊大年李
0659b04: 駙馬見道穩機用別實未見其人矣如行
0659b05: 由謂初便會父母未生前一及再始
0659b06: 會通佛祖差別機用總無異相諦觀門下先
0659b07: 後所見似未出理路窠窟坐在淨淨潔潔不
0659b08: 動不疑之地若然者非但不能發當人大機
0659b09: 大用抑恐不能了門下大事何則豈不見古
0659b10: 人云得似澄潭月影靜夜鐘聲隨扣擊以無
0659b11: 虧觸波瀾而不散猶是生死岸頭事也惟冀
0659b12: 無以年高自怠當憤志再進須懸崖撒手自
0659b13: 肯承當絕後再甦欺君不得若然者楊李豈
0659b14: 不復見今日耶相知相望臨書三囑。
0659b15: 復劉伯成居士
0660a01: 佛祖之道但向己巳求莫從他覓不見昔有僧
0660a02: 問歸宗如何是佛宗云欲向汝道恐汝不信
0660a03: 僧云和尚誠言安敢不信宗云即汝便是僧
0660a04: 云如何保任宗云一翳在眼空花亂墜門下
0660a05: 試看此話是何道理迎待客抱子弄孫乃
0660a06: 至喫飯穿衣折旋俯仰正好猛力體究若能
0660a07: 直下薦得即塵勞便是解脫場也何淨穢之
0660a08: 間哉讀來書審慕道心篤為法心誠不覺忉
0660a09: 怛乃爾。
0660a10: 復何二山居士
0660a11: 客秋玄慈歸得手書知學道精誠無復滯念
0660a12: 世緣足徵居士夙植靈根於般若智有大因
0660a13: 緣也然究論吾宗別無奇特玄妙理性與人
0660a14: 咬嚼作解會作窠窟所貴只在學人地一
0660a15: 聲耳趙清獻云默坐公堂虛隱几心源不動
0660b01: 湛如水一聲霹靂頂門開喚起從前自家底
0660b02: 此樣子也如學人不得地一聲終不免
0660b03: 在學解理路裏打觔斗有甚了期路遠山遙
0660b04: 無能會面特此布復不。
0660b05: 復譚貞復居士
0660b06: 讀來教謂從山僧六根寂滅無來去語不作
0660b07: 道理會不落識趣得少分輕快少分安隱
0660b08: 者省力處便是得力處得力處便是省力處
0660b09: 若果如此當更發憤向輕快安隱處放身
0660b10: 命挨拶將去到老鼠入牛角蚊子上鐵牛沒
0660b11: 滋味沒去處正是好消息不要放捨只待
0660b12: 地一聲便見本源自性天真佛其來舊矣。
0660b13: 玄慈還山得讀來教且知學道念誠世味漠
0660b14: 然深慰素懷如謂境風易煽日坐火輪中慧
0660b15: 劍不無斷絕此塵勞中學道通病耳但纔覺
0661a01: 斷續時請細看隨境風移轉者是誰覺斷續
0661a02: 提慧劍者又是誰向這裏一定如喪考
0661a03: 妣之切久久自然世出世法打成一片說個
0661a04: 變大地作黃金攪長河為酥酪亦成剩語矣
0661a05: 世態無常報緣虛幻惟此一著立期透脫此
0661a06: 數年神交至願耳。
0661a07: 復黃西墅居士
0661a08: 宗乘正旨初無他說只貴覿面提持直下領
0661a09: 荷脫理性窠臼徹證向上巴鼻黃龍南禪
0661a10: 師見僧入門便展手問我手何似佛手僧不
0661a11: 薦又展問我何似驢僧不薦又老婆
0661a12: 心云人人有個生緣如何是上座生緣黃龍
0661a13: 生平法施若此當時學者向此目瞪口啞
0661a14: 者多機下薦取者少以故一時叢林目為黃
0661a15: 龍三關然關之一字學人所致非黃龍自為
0661b01: 關也近來有個俗漢不審此意亦自妄設三
0661b02: 關謬解公案以配次第自愚愚人為法道患
0661b03: 不淺矣今居士能剖析其謬雖未能親見黃
0661b04: 龍亦許居士具學正眼大凡批評佛祖公
0661b05: 案要皆先自有證悟處或評或頌或抑或揚
0661b06: 靡不顯露本地風光與人解粘釋縛謂之自
0661b07: 利利人如彼未有真悟而先著書規人何異
0661b08: 見彈而求鴞且太早計也。
0661b09: 讀來問似通身坐在佛法理性窠臼欲出出
0661b10: 不得欲捨捨不得正古德謂見解入微不名
0661b11: 見道若要擔荷佛祖大事嗣續楊李宗枝須
0661b12: 向此打箇轉身透出始得否則非但日用不
0661b13: 得慶快於聲色貨利關頭亦未能自繇自在
0661b14: 也如謂語錄機緣不妨從旁指點使人明白
0661b15: 如此說者四家評唱及碧巖諸書發洩佛祖
0662a01: 機緣殆無餘蘊而有終身披不能破佛
0662a02: 祖巴鼻者何故其咎正在明白地上過日不
0662a03: 肯參究致悟耳巖頭云從門入者不是家珍
0662a04: 若欲插揚大教一一須向自己巳胸襟流出方
0662a05: 能天地諸問雖則逐一贅語不副本懷
0662a06: 請質之大方之家。
0662a07: 與劉維楊居士
0662a08: 烽燹四起世境堪憂想學道人當於此作得
0662a09: 王把得定不為境風飄蕩耳然要得大安樂
0662a10: 大解脫必須見徹父母未生前興亡未兆生
0662a11: 佛未形一本地風光方始得自由自在不
0662a12: 被目前幻妄聲色所籠絡耳不審公能於此
0662a13: 有證驗否耶。
0662a14: 與楊憩南居士
0662a15: 客歲遠訪窮山諄切懇法非夙具靈根安能
0662b01: 若此不審歸家雜處時話頭能復正念現前
0662b02: 否佛法不是無用底法即是當人日用家常
0662b03: 呼奴使婢熾然作用處是耳李方山云須彌
0662b04: 在大海中高八萬四千由旬非手足攀攪可
0662b05: 及以明八萬四千塵勞山住煩惱大海眾中
0662b06: 有能於一切法無思無為即煩惱自然枯竭
0662b07: 塵勞成一切智山煩惱成一切智海若更起
0662b08: 心思慮即有攀緣塵勞愈高煩惱愈深不能
0662b09: 到諸佛智頂也善哉言乎公苟能於一切法
0662b10: 無思無為不生情動念則何妨日用家常耶
0662b11: 方侍者見過於公不能忘情故葛藤如許。
0662b12: 復周棠伯居士
0662b13: 來翰云某面提看作個甚麼理會山叟記
0662b14: 得南嶽讓師六祖祖問甚處來曰嵩山來
0662b15: 祖曰甚麼物恁麼來師無對遂八載忽然
0663a01: 有省乃白祖曰某甲有個會處祖曰作麼生
0663a02: 師曰說似一物即不中祖曰還假修證否師
0663a03: 曰修證即不無染汙即不得祖曰只此不染
0663a04: 汙是諸佛之所護念汝既如是吾亦如是居
0663a05: 士既有志於性命大事但看六祖面提讓師
0663a06: 甚麼物恁麼來一句後面一絡索不要提起
0663a07: 單單理會此一句二六時中穿衣喫飯迎
0663a08: 待客乃至屙屎送尿理會來理會去必要討
0663a09: 個分曉居士果有如讓師為道切心不愁不
0663a10: 了此性命大事也。
0663a11: 復李季侯居士
0663a12: 高誼匪伊朝夕風清月白常懷玄度思耳瑤
0663a13: 函三復且欣且慰居士早年知有禪字足知
0663a14: 夙具靈根於般若智深有因緣其不得般若
0663a15: 受用者患在聰明伶俐領古宿機語得些
0663b01: 理路便為了當不肯如古宿切心真履實踐
0663b02: 做去致有斯病也李都尉言學道須是鐵漢
0663b03: 著手心頭便判直趣無上菩提一切是非莫
0663b04: 管古風不遠請力踐之。
0663b05: 復正觀尊宿
0663b06: 承諭節及時不免應酬因憶法眼老子云
0663b07: 出家人但隨時及節便得寒即寒熱即熱欲
0663b08: 知佛性義當觀時節因緣移時失候即是虛
0663b09: 度光陰此正師所謂節及時不免應酬者
0663b10: 耳然當葭管飛之際灼然是當人般若發
0663b11: 光若喚作時節因緣則埋沒己巳靈若不喚作
0663b12: 時節因緣又違時失候不審吾師正恁麼時
0663b13: 又如何折合耶。
0663b14: 與雪印上座
0663b15: 比來諸方行道者多悟道者少說道者多明
0664a01: 道者少悟少明少者乃惑於聲利迷己已逐
0664a02: 物所以不至真悟真明耳行多說多者乃疲
0664a03: 於心志習乎淺近所以不到實行實說耳致
0664a04: 令懸絲慧命危如累卵巖壑清夜思之涕襟
0664a05: 足下既思為眾當體悉古風寧取信於佛母
0664a06: 取信於人能此則法門幸甚。
0664a07: 與恒明禪人
0664a08: 來偈見處不無似覺未能坐斷理路理路既
0664a09: 未坐斷所有言說得非識量邊事乎偈云幾
0664a10: 年逐外馳蕩跟下好與三十竊人涎唾經
0664a11: 營且喜知羞今日就窠打劫向甚處下手始
0664a12: 知家寶無窮也則道一半山叟素喜公淳
0664a13: 厚真誠語默中度今既於本分事知得入路
0664a14: 正好努力造進透脫從上關古人云學道
0664a15: 如鑽火逢莫便休直待金星現歸家始到
0664b01: 頭其此謂也。
0664b02: 與見渠禪人
0664b03: 掩關做工夫自是造道之式但慮口說掩關
0664b04: 心裏不肯放下諸緣死心做去猶在紙墨文
0664b05: 字上搬過日子若如此非惟瞞人且自瞞矣
0664b06: 不見湛堂準和尚初真淨常燈帳中看
0664b07: 讀真淨見而呵曰所謂學者求治心也學雖
0664b08: 多而心不治縱學奚益百家異學如山之
0664b09: 高海之深子若為盡之今棄本逐末如賤使
0664b10: 貴恐妨道業直須杜絕諸緣當求妙悟他日
0664b11: 觀之如推門入臼故不難耳此真淨和尚赤
0664b12: 心片片滴血之言請試思之如關中不得安
0664b13: 適不若入山何如。
0664b14: 與朗禪人
0664b15: 學人不務深造實踐多尚淺近虛浮以易
0665a01: 取名聞利養為得嗟嗟法門不興祖道不振
0665a02: 皆此咎耳汝當思深造實踐為懷以淺近
0665a03: 虛浮為戒則道可進德可成也。
0665a04: 與爾瞻尊徒
0665a05: 道人致身法門屈指十有餘年或至叢林或
0665a06: 住靜室靡不以佛祖慧命并先老和尚付囑
0665a07: 之意念茲在茲兢兢業業自勵以圖報恩也
0665a08: 吾徒隨久操履頗洽今既受托繼居緣
0665a09: 蘿刀耕火種固是衲僧保養德業良策第名
0665a10: 山大澤往來者眾無論賢愚當以至誠平等
0665a11: 待之不得賢者親而愚者恐世賢者寡愚
0665a12: 者多所親者少所者眾先聖云巧梓順輪
0665a13: 桷之用枉直無廢材良御適險易之宜駑驥
0665a14: 無失性吾徒其思勉之。
0665a15: 南嶽山茨際禪師語錄卷三
0665b01: 音釋
0665b02: 搕克盍切音榼取也又擊也。癖匹亦切音僻腹病也。燹蘇典切音銑火也。
0665b03: 洽胡夾切音狹合也。桷古岳切音角欀也椽方曰桷。
