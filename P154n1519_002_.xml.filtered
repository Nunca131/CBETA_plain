0519a02: 宋建溪沙門宗永集
0519a03: 元建康保寧禪寺住持沙門清茂續集
0519a04: 四祖下第一世
0519a05: 牛頭山法融禪師因四祖到山入後菴見虎
0519a06: 便作怕勢師云和尚猶有這箇在祖云這箇
0519a07: 是什麼師於言下有省。
0519a08: 雪竇顯代云但亦作怕勢又代云洎合放
0519a09: 過。
0519a10: 四祖下第六世
0519b01: 宣州安國玄禪師嗣牛頭威因僧問五祖云真
0519b02: 性緣起其義云何祖默然時師侍次乃謂大
0519b03: 德正興一念問時是真性中緣起其僧言下
0519b04: 大悟。
0519b05: 續徑山杲云未興一念問時不可無緣起
0519b06: 也時有僧云未興一念問時喚什麼作緣
0519b07: 起妙喜云我也只要與麼道。
0519b08: 潤州鶴林素禪師因僧敲門師問是什麼人
0519b09: 僧云是僧師云非但是僧佛來亦不著僧云
0519b10: 佛來為什麼不著師云無汝止泊處。
0520a01: 舒州天柱崇慧禪師因僧問達磨未來此土
0520a02: 時還有佛法也無師云未來且致即今事作
0520a03: 麼生僧云某甲不會乞師指示師云萬古長
0520a04: 空一朝風月良久云會麼自己巳分上作麼生
0520a05: 干他達磨來與未來事他家大似賣卜漢見
0520a06: 汝不會為汝錐破卦文纔生吉凶盡在沙分
0520a07: 上一切自看僧云如何是解卜底人師云汝
0520a08: 纔出門時便不中也。
0520a09: 四祖下第七世
0520a10: 杭州徑山國一欽禪師嗣鶴林業因馬祖遣人送
0520b01: 書到書中作一圓相師發緘見遂於圓相中
0520b02: 著一點封回後忠國師聞乃云欽師猶被
0520b03: 馬師惑。
0520b04: 保福展云甚處是惑處作麼生得不惑去。
0520b05: 雪竇顯云徑山被惑且致若將呈似國師
0520b06: 別作箇什麼伎倆免被惑去有老宿云當
0520b07: 時坐便休亦有道但與畫破若與麼秪
0520b08: 是不識羞敢謂天下老師各具金剛眼睛
0520b09: 廣作神通變化還免得麼雪竇見處也要
0520b10: 諸人共知秪這馬師當時畫出早自惑了
0521a01: 也。五祖戒云兩彩一賽又云三人指路
0521a02: 擬何為。溈山云諸人還識馬祖徑山
0521a03: 麼一點水墨兩處成龍國師道欽師猶被
0521a04: 馬師惑可謂千里同風不見道手執夜明
0521a05: 符幾箇知天曉。
0521a06: 續徑山杲云馬師仲冬嚴寒國一孟夏漸
0521a07: 熱雖然寒熱不同彼此不失時節忠國師
0521a08: 因甚道欽師猶被馬師惑還委悉麼無
0521a09: 風荷葉動決定有魚行。
0521a10: 四祖下第八世
0521b01: 杭州鳥窠道林禪師嗣徑山欽因白居易問如何
0521b02: 是佛法大意師云諸惡莫作眾善奉行白云
0521b03: 三歲孩兒也解與麼道師云三歲孩兒雖道
0521b04: 得八十翁翁行不得白遂作禮。
0521b05: 師因侍者會通一日作辭師乃問汝今何往
0521b06: 通云某甲為法出家和尚不垂慈誨今往諸
0521b07: 方學佛法去師云若是佛法吾此間亦有少
0521b08: 許通云如何是和尚此間佛法師於身上拈
0521b09: 起布毛吹之侍者因而有省。
0521b10: 大溈秀云可惜這僧認他口頭聲色以當
0522a01: 平生殊不知自己光明蓋天蓋地。
0522a02: 續神鼎諲舉了遂於身上拈布毛示大眾
0522a03: 隨後一吹云會麼久後不得孤負老僧。
0522a04: 徑山杲云溈山與麼批判也未夢見鳥窠
0522a05: 在。
0522a06: 五祖下第一世
0522a07: 袁州蒙山道明禪師因盧行者至大嶺
0522a08: 行者見師至即擲衣於石上云此衣表信
0522a09: 可力爭耶任君將去師遂舉之如山不動踟
0522a10: 躕悚慄乃云我來求法非為衣也願行者開
0522b01: 示祖云不思善不思惡正與麼時阿那箇是
0522b02: 明上座本來面目師當下大悟遍體汗流泣
0522b03: 淚作禮問云上來密語密意外還更有意旨
0522b04: 不祖云我今與汝說者即非密也汝若返照
0522b05: 自己面目密在汝邊師云某甲雖在黃梅
0522b06: 隨眾實未省自己面目今蒙指授入處如人
0522b07: 飲水冷暖自知今行者即是某甲師也祖云
0522b08: 汝若如是則吾與汝同師黃梅善自護持。
0522b09: 嵩山慧安國師因僧坦然問如何是祖師西
0522b10: 來意師云何不問取自己意然云如何是自
0523a01: 己巳意師云當觀密作用然云如何是密作用
0523a02: 師以目開合示之坦然言下知歸。
0523a03: 五祖下第二世
0523a04: 嵩山破墮和尚嗣安國師因僧從牛頭處來乃
0523a05: 問來自何人法會僧近前又手遶師一而
0523a06: 出師云牛頭下不可有此人僧乃過師左邊
0523a07: 又手而立師云果然果然僧問應物不由
0523a08: 他時如何師云爭得不由他僧云與麼則順
0523a09: 正歸原去也師云歸原何順僧云若非和尚
0523a10: 幾錯招師云猶是未見四祖時道理也見
0523b01: 後通將來僧遶師一而出師云順正之
0523b02: 道古今如然僧作禮而退。
0523b03: 師因嵩山塢有廟甚靈殿中唯安一遠近
0523b04: 不輟祭祀師以杖敲三下云咄此只是
0523b05: 泥瓦合成聖從何來靈從何起恁麼烹宰物
0523b06: 命又打三下乃傾破墮落須有青衣
0523b07: 冠設拜云我本此廟神久受業報今蒙禪
0523b08: 師說無生法得脫此處生天特來致謝師云
0523b09: 是汝本有之性非吾強言神再拜而沒後僧
0523b10: 問師某甲久侍左右未蒙方便神得何宗
0524a01: 旨便乃生天師云我只向伊道是泥瓦合成
0524a02: 別也無道理為伊僧佇思師云會麼僧云不
0524a03: 會師云本有之性為甚不會僧作禮師云墮
0524a04: 也墮也破也破也後有舉似安國師國師歎
0524a05: 云此子會盡物我一如可謂如朗月處空無
0524a06: 不見者難構伊語。
0524a07: 五祖下第三世
0524a08: 嵩山峻極禪師嗣破墮因僧問如何是大修行
0524a09: 底人師云擔枷負僧云如何是大作業底
0524a10: 人師云修禪入定僧無語師乃云爾問我善
0524b01: 善不從惡爾問我惡惡不從善所以道善惡
0524b02: 如浮雲起滅俱無處僧於言下契悟後破
0524b03: 墮聞舉乃云此子會盡諸法無生。
0524b04: 續薦福懷云前頭則官不容針後面則私
0524b05: 通車馬若能辨得許具擇法眼。昭覺
0524b06: 勤云窮善善自何來究惡惡從何起有問
0524b07: 崇寧如何是大修行底人對他道修禪入
0524b08: 定如何是大作業底人對他道擔枷負
0524b09: 且道是同是別。
0524b10: 終南山惟政禪師嗣嵩山寂因唐文宗帝好嗜蛤
0525a01: 蜊海官吏進亦勞一日御饌中有擘不
0525a02: 開者帝以為異因焚香禱之乃開即見菩薩
0525a03: 形梵相具足帝遂貯以金粟檀香合覆以美
0525a04: 錦賜興善寺眾僧瞻禮乃問臣此何祥瑞
0525a05: 因詔師問師云臣聞物無虛應此乃啟陛下
0525a06: 信心耳故契經云應以此身得度者即現此
0525a07: 身而為說法帝云菩薩身已巳現且未聞說法
0525a08: 師云陛下此為常耶非常耶信耶非信耶
0525a09: 帝云希奇之事朕深信焉師云陛下已巳聞法
0525a10: 竟帝大天下寺立觀音像。
0525b01: 六祖下第一世
0525b02: 溫州永嘉真覺大師初至曹溪乃遶繩三
0525b03: 振錫而立祖云夫沙門者具三千威儀八
0525b04: 萬細行大德何方而來生大我慢師云生死
0525b05: 事大無常迅速祖云何不體取無生了無速
0525b06: 乎師云體本無生了本無速祖云如是如是
0525b07: 師方具威儀作禮須告辭祖云返大速乎
0525b08: 師云本自非動豈有速耶祖云誰知非動師
0525b09: 云仁者自生分別祖云爾甚得無生之意師
0525b10: 云無生豈有意耶祖云無意誰當分別師云
0526a01: 分別亦非意祖云善哉善哉少留一宿。
0526a02: 雪竇顯舉至我慢處便喝云當時若下得
0526a03: 這一喝免見龍頭蛇尾又向卓然而立處
0526a04: 代祖云未到曹溪與三十棒了也。
0526a05: 婺州玄禪師因到河北隍禪師菴乃問仁
0526a06: 者在此多少時隍云二十年師云習何事業
0526a07: 隍云入定師云入定者為有心入耶無心入
0526a08: 耶若無心入者一切無情草木瓦石應合得
0526a09: 定若有心入者一切有情含識之流亦應得
0526a10: 定隍云我正入定時則不見有有無之心可
0526b01: 入師云既不見有有無之心可入則是常定
0526b02: 云何更有出入隍乃杜詞復問仁者之師是
0526b03: 誰耶師云是曹溪能和尚隍云仁者師說何
0526b04: 法以為禪定師云我師所說六根非有四大
0526b05: 本空妙湛圓寂體自如如不出不入不定不
0526b06: 亂禪性無生離生禪相禪性無住離住禪定
0526b07: 心如虛空不見虛空之量隍不省師云汝速
0526b08: 往曹溪。
0526b09: 洛京荷澤神會禪師到思和尚處思問什麼
0526b10: 處來師云曹溪來思云曹溪意旨如何師振
0527a01: 身而立思云猶帶瓦礫在師云和尚此間莫
0527a02: 有真金與人不思云設有與汝向甚處著。
0527a03: 玄沙備云果然。翠巖芝云真金瓦礫錯
0527a04: 下名言如今喚作什麼。天聖泰云神會
0527a05: 若不見思師焉知瓦礫思和尚被他一問
0527a06: 直得額頭汗出口裏膠生。
0527a07: 續雲居錫云只如玄沙道果然是真金是
0527a08: 瓦礫。
0527a09: 西京惠忠國師因西天大耳三藏到京云得
0527a10: 他心通肅宗命國師試驗三藏纔見師乃禮
0527b01: 拜立于右師問汝得他心通耶藏云不敢師
0527b02: 云汝道老僧即今在甚麼處藏云和尚是一
0527b03: 國之師何得去西川看競渡師良久再問汝
0527b04: 道老僧即今在甚處藏云和尚是一國之師
0527b05: 何得向天津橋上看弄猢孫師至第三次問
0527b06: 三藏良久罔知去處師叱云這野狐精他心
0527b07: 通在什麼處三藏無對。
0527b08: 玄沙備徵云汝道前兩度還見麼。雪竇
0527b09: 顯云敗也敗也。仰山寂云前兩度是涉
0527b10: 境心後入自受用三昧所以不見。趙州
0528a01: 諗因僧問大耳三藏第三度不見國師未
0528a02: 審國師在甚處州云在三藏鼻孔裏後僧
0528a03: 問玄沙既在三藏鼻孔裏因什麼不見玄
0528a04: 沙云只為太近。白雲端云國師若在三
0528a05: 藏鼻孔裏有什麼難見殊不知國師在三
0528a06: 藏眼睛裏。
0528a07: 續翠巖芝云只如三藏還見國師鼻孔麼。
0528a08: 師一日喚侍者侍者應諾如是三召三應師
0528a09: 云將謂吾孤負汝是汝孤負吾。
0528a10: 趙州諗云如人暗中書字字雖不成文彩
0528b01: 已巳彰雪竇顯拈便喝。投子同云抑逼人
0528b02: 作麼雪竇云根漢。玄沙備云是侍
0528b03: 者會雪竇云停囚長智。雲門偃云作麼
0528b04: 生是吾孤負汝處若會得也是無端雪竇
0528b05: 云元來不會雲門又云作麼生是侍者孤
0528b06: 負國師處粉骨碎身未報得雪竇云無端
0528b07: 無端。法眼益云且去別時來雪竇云謾
0528b08: 我不得。興化獎云一盲引眾盲雪竇云
0528b09: 端的瞎有人問雪竇便打也要諸方點檢。
0528b10: 報慈遂問僧云甚處是侍者會處僧云若
0529a01: 不會爭解與麼應遂云汝少會在又云若
0529a02: 於此見得便識玄沙。翠巖芝云國師與
0529a03: 侍者欠會在如今怎生會。雪竇云國
0529a04: 師三喚侍者點即不到侍者三應到即不
0529a05: 點又云將謂吾孤負汝是汝孤負吾謾
0529a06: 雪竇不得。
0529a07: 續雲居錫云且道侍者會不會若道會國
0529a08: 師又道汝孤負吾若道不會玄沙又道
0529a09: 是侍者會且作麼生商量。
0529a10: 師因洞山問如何是古佛心師云墻壁瓦礫
0529b01: 是洞云墻壁瓦礫豈不是無情師云是洞云
0529b02: 無情還解說法不師云常說熾然說無間歇
0529b03: 洞云什麼人得聞師云諸聖得聞洞云和尚
0529b04: 還聞不師云我不聞洞云和尚既不聞爭知
0529b05: 無情解說法師云我不聞我若聞則齊於
0529b06: 諸聖汝則不聞我說法洞云與麼則眾生無
0529b07: 分也師云我為眾生說不為諸聖說洞云眾
0529b08: 生聞後如何師云即非眾生洞云無情說法
0529b09: 據何教典師云灼然言不干典非君子之所
0529b10: 談汝豈不見華嚴經云剎說眾生說三世一
0530a01: 時說洞山後到溈山山問承聞价闍黎曾問
0530a02: 國師無情說法是不洞云是溈云試請舉看
0530a03: 洞便舉溈云我這裏也有秪是罕遇其人洞
0530a04: 云便請溈山以拂子點一點洞云請和尚為
0530a05: 某甲說溈云父母所生口終不為汝說洞云
0530a06: 和尚此間還有同年慕道者麼溈云此去澧
0530a07: 陵縣側石室有雲巖道人子若問他必為子
0530a08: 說洞到雲巖請益前話巖云不見彌陀經云
0530a09: 水鳥樹林悉皆念佛念法洞因而有省乃述
0530a10: 頌云也大奇也大奇無情說法不思議若將
0530b01: 耳聽終難會眼處聞聲方得知。
0530b02: 唐肅宗帝問師百年後所須何物師云與老
0530b03: 僧造箇無縫塔帝曰請師塔樣師良久云會
0530b04: 麼帝云不會師云吾有付法弟子源諳
0530b05: 此事請詔問之後詔源問源乃有頌云湘之
0530b06: 南潭之北中有黃金充一國無影樹下合同
0530b07: 璃殿上無知識。
0530b08: 雪竇顯云肅宗不會且致源還會麼秪
0530b09: 消箇請師塔樣盡西天此土諸位祖師遭
0530b10: 這一拶不免將南作北有傍不肯底出來
0531a01: 我要問那箇是無縫塔。
0531a02: 續神鼎諲云前來國師作用不能明了次
0531a03: 問源源恁麼頌且道盡善不盡善神鼎
0531a04: 與諸人下四轉語湘之南潭之北君臣
0531a05: 有路中有黃金充一國淨妙體圓無影樹
0531a06: 下合同千聖同轍璃殿上無知識凡
0531a07: 聖路絕若與麼會去必不相賺神鼎與麼
0531a08: 註解只是孤負國師。保寧勇云所謂非
0531a09: 父不生其子雖然如是謾肅宗一人即得
0531a10: 爭奈天下衲僧眼何且道那箇是衲僧眼
0531b01: 便下座。五祖演云眾中道國師良久殊
0531b02: 不知懸鼓待槌當時肅宗若是作家君王
0531b03: 待伊教詔源但向道國師何必後詔
0531b04: 源源呈頌云云代云閑言語。
0531b05: 師問座主講什麼經主云唯識論師云作麼
0531b06: 生會唯識論主云三界唯心萬法唯識師指
0531b07: 簾云這箇是什麼法主云色法師云大師簾
0531b08: 前賜紫對御談經何得五戒不持。
0531b09: 師因紫璘法師云請禪師立義某甲破某甲
0531b10: 立義禪師破今請師立義師云立義已巳了紫
0532a01: 云是什麼義師云果然不見。
0532a02: 師因丹霞來纔展坐具師云不用不用霞
0532a03: 退後三步師云如是如是霞進前三步師云
0532a04: 不是不是霞遶禪一出去師云去聖時
0532a05: 遙人多懈怠三十年後覓箇漢也難得。
0532a06: 保福展云丹霞貪程不覺行困。溈山
0532a07: 云丹霞可謂懷藏至寶遇智者乃增輝國
0532a08: 師鴻門大啟陟者須是奇人如今還有為
0532a09: 丹霞作主者麼出來與大溈相見有麼不
0532a10: 是龍門客切忌遭點額。
0532b01: 續泐潭準云客路如天遠侯門似海深登
0532b02: 彌天釋之門者須是奇人接待高應有
0532b03: 孟君之度量苟不如是便見主道異
0532b04: 雲泥不合。大溈果云丹霞一進一退暗
0532b05: 中贏得一著國師倒東擂西未免傍觀者
0532b06: 哂。蔣山懃云主相見欲展不展退後
0532b07: 進前禮過成猶幸南陽老而不耄。東
0532b08: 禪觀云明鏡當臺胡來胡現漢來漢現霜
0532b09: 鐘在架大扣大鳴小扣小鳴一卷一舒一
0532b10: 擒一縱可謂照用兩全行說俱到且如國
0533a01: 師道去聖時遙人多懈怠三十年後討箇
0533a02: 師僧也難得畢竟是褒是貶。
0533a03: 師因肅宗問師在曹溪得何法師云陛下還
0533a04: 見空中一片雲麼帝云見師云釘釘著懸掛
0533a05: 著。
0533a06: 五祖戒云好事不如無。
0533a07: 師因虞軍容問師住白崖山如何修行師喚
0533a08: 童子以手摩頂云惺惺直言惺惺歷歷直言
0533a09: 歷歷向後莫受人謾軍容無語。
0533a10: 保福展云國師著一問直得手忙亂。
0533b01: 師因丹霞來訪值睡次乃問侍者源云國
0533b02: 師在不者云在即在秪是不見客霞云太深
0533b03: 遠生者云莫道上座佛眼也覷不見霞云龍
0533b04: 生龍子鳳生鳳兒師睡起侍者舉似師乃打
0533b05: 二十棒出丹霞聞之乃云不謬為南陽國
0533b06: 師。
0533b07: 續天童華云侍者喫棒出院蓋千載一時
0533b08: 然歸宗豈免眼熱丹霞固雖好手爭奈落
0533b09: 在國師網子裏諸人還辨得麼苟或未然
0533b10: 猶握金鞭問歸客夜深誰共御街行。徑
0534a01: 山策云國師幸自高眠侍者播揚家醜不
0534a02: 因多口丹霞爭見國師哮吼敢問大眾國
0534a03: 師既在為什麼不見客向這裏見得破非
0534a04: 唯知源落節亦見自己有出身之路雖
0534a05: 然如是莫將閑學解埋沒祖師心。
0534a06: 師問南泉甚處來泉云江西來師云還將得
0534a07: 馬師真來不泉云秪這是師云背後底泉休
0534a08: 去有云東寺或云百丈問南泉。
0534a09: 長慶稜云大似不知。保福展云幾不到
0534a10: 和尚此間。五祖戒云和尚於此路熟。
0534b01: 師因紫璘供奉擬註思益經師乃問大德凡
0534b02: 註經須會佛意始得供奉云若不會佛意爭
0534b03: 解註得師令侍者盛一水著七粒米在水
0534b04: 中面安一隻乃問這箇是什麼義供奉
0534b05: 無語師云老僧意尚不會豈況佛意爭能註
0534b06: 得經。
0534b07: 續溈山果云供奉先鋒有作殿後無功當
0534b08: 時纔見國師問此是什麼義只對云草本
0534b09: 不勞拈出踢倒便行直饒國師通身是口
0534b10: 也無說處。
0535a01: 師因僧問如今和尚亦言即心是佛諸方尊
0535a02: 宿亦言即心是佛那得有異乎和尚為人天
0535a03: 師豈合自是非他必有其故請示所以師云
0535a04: 夫法有名異體同或名同體異因茲濫矣只
0535a05: 如菩提涅槃真如佛性是名異體同真心妄
0535a06: 心佛智世智是名同體異緣諸家錯將妄心
0535a07: 便為真心如人認賊為子又將世智稱為佛
0535a08: 智猶如魚目而亂明珠不可雷同事須甄別
0535a09: 耳僧問如何離得此過師云但向自身心
0535a10: 中子細返觀五陰十八界十二處一一推窮
0535b01: 有什麼物僧云今向身心中子細推窮無一
0535b02: 法可得師云你壞身心相耶僧云身心性離
0535b03: 寧有壞乎師云身心相外更有物不僧云身
0535b04: 心尚無外寧有物師云壞世間相耶僧云
0535b05: 世間相即無相何用壞乎師云若然者即免
0535b06: 過矣。
0535b07: 師問紫璘供奉大德所蘊何業奉云講青龍
0535b08: 師云是金剛經麼奉云是師云經文最初
0535b09: 兩字喚作什麼字奉云如是師云是什麼。
0535b10: 明招謙代云昔日靈山今日親見。
0536a01: 續溈山果云溈山要問明招昔日靈山今
0536a02: 日親見畢竟是什麼若下得這一拶縱使
0536a03: 通身是眼未免一狀領過。
0536a04: 師曾問紫璘供奉甚處來奉云城南來師云
0536a05: 城南草作何色奉云作黃色師乃問童子城
0536a06: 南草作何色子云作黃色師云秪這童子亦
0536a07: 可簾前賜紫對御談玄。
0536a08: 溈山云國師與麼問供奉與童子與麼
0536a09: 答且道還有利害麼若也辯得許親見
0536a10: 國師若也未會城南草依前作黃色。
0536b01: 師問僧近離什麼處僧云南方師云南方知
0536b02: 識以何法示人僧云南方知識秪道一朝風
0536b03: 火散後如蛇退皮如龍換骨本爾真性宛然
0536b04: 無壞師云苦哉苦哉南方知識說法半生半
0536b05: 滅僧云南方知識即如此未審和尚此間說
0536b06: 何法師云我此間身心一如身外無餘僧云
0536b07: 和尚何得將泡幻之身同於法體師云為
0536b08: 什麼入於邪道僧云什麼處是某甲入於邪
0536b09: 道處師云不見教中道若以色見我以音聲
0536b10: 求我是人行邪道不能見如來。
0537a01: 雲門偃舉云身心一如身外無餘山河大
0537a02: 地何處有耶。神鼎諲云若據這僧與麼
0537a03: 道傳語也未解莫累及知識據國師與麼
0537a04: 道亦是龍頭蛇尾前來身心一如向什麼
0537a05: 處去也試點檢看。
0537a06: 續淨慈昌云這僧當時待國師道若以色
0537a07: 見我以音聲求我是人行邪道不能見如
0537a08: 來但云苦哉苦哉大小國師半生半滅。
0537a09: 東禪觀云國師與這僧即色聲相見離色
0537a10: 聲相見若離色聲相見何異南方知識半
0537b01: 生半滅若即色聲相見又道色見聲求是
0537b02: 行邪道眾中莫有為國師作主者麼我要
0537b03: 問既是身心一如身外無餘泡幻之身
0537b04: 為什麼不同法體。
0537b05: 師因麻谷持錫到乃振一下卓然而立師云
0537b06: 汝既如是何用見吾谷又振錫一下。
0537b07: 雪竇顯別云洎不到此。
0537b08: 師因同肅宗到宮前乃指石師子云陛下這
0537b09: 石師子奇特下取一轉語帝云朕下語不得
0537b10: 請師下語師云山僧罪過後源問師云皇
0538a01: 帝還會麼師云皇帝會且致作麼生會。
0538a02: 玄沙備云大小國師被侍者勘破。
0538a03: 師因西堂藏與馬祖馳書至師問汝師說什
0538a04: 麼法藏從西過東立師云秪這箇別更有藏
0538a05: 過西立師云這箇是馬師底仁者底作麼
0538a06: 生藏云早箇呈似和尚了也。
0538a07: 保福展云西堂埋沒大師不少。
0538a08: 師因肅宗問如何是十身調御師乃起立云
0538a09: 還會麼肅宗云不會師云與老僧過淨來。
0538a10: 六祖下第二世
0538b01: 吉州源山真應禪師嗣忠國師與百丈在泐潭
0538b02: 推車次師問車在這裏牛在什麼處丈以手
0538b03: 斫額師以手拭目。
0538b04: 師遊方回省覲馬祖於祖前畫一圓相就
0538b05: 上禮拜祖云汝莫欲作佛不師云某甲不解
0538b06: 捏目祖云吾不如汝。
0538b07: 雪竇顯云然猛虎不食其子爭奈來言不
0538b08: 豐諸人要識源麼即是箇藏身露影漢。
0538b09: 師因第二世麻谷問十二面觀音豈不是聖
0538b10: 師云是谷便與師一摑師云知汝未到此境
0539a01: 界或云師問麻谷。
0539a02: 師問國師百中後有人問極則事作麼生國
0539a03: 師云幸自可憐生須要箇護身符子作麼。
0539a04: 五祖戒云和尚終是老婆心切。
0539a05: 續保寧勇云粉骨碎身難報此恩。大溈
0539a06: 泰云大小源被國師一坐直至如今起
0539a07: 不得若是古德即不然待國師道幸自可
0539a08: 憐生須要箇護身符子作什麼只向他道
0539a09: 暗中為照燭險處作津梁。
0539a10: 師因仰山入門畫一圓相以手托呈叉手
0539b01: 而立師乃以兩手交過握拳示之仰山進前
0539b02: 三步作女人拜師點頭而已巳。
0539b03: 應化賢聖
0539b04: 佛陀波利尊者游臺山到忻州見一老人問
0539b05: 向甚麼處去者云臺山禮文殊去老人云大
0539b06: 德見文殊還識不尊者無對。
0539b07: 汾陽昭代云今日慶幸。
0539b08: 尊者又到山中見一老人云尊者何來者云
0539b09: 西國來老人云還將得佛頂尊勝經來不者
0539b10: 云不將得來老人云空來何益尊者遂回。
0540a01: 大陽玄云當初下得甚麼語得見文殊不
0540a02: 回西天乃云但展兩手似伊。
0540a03: 秦跋陀禪師住廬山嘗訪生法師乃問居常說
0540a04: 何經論生云說大般若經師云作麼生說色
0540a05: 空義生云眾微聚曰色眾微無自性曰空師
0540a06: 云眾微未聚喚作什麼生罔措師又問別說
0540a07: 何經論生云說大涅槃經師云如何說涅槃
0540a08: 之義生云涅而不生槃而不滅不生不滅故
0540a09: 曰涅槃師云這箇是如來涅槃那箇是法師
0540a10: 涅槃生云涅槃之理豈有二耶乃云某甲秪
0540b01: 如此禪師如何說涅槃師乃拈起如意云還
0540b02: 見麼生云見師云見箇什麼生云見禪師手
0540b03: 中如意師以如意擲向地上云還見麼生云
0540b04: 見師云見箇什麼生云見禪師手中如意隨
0540b05: 地師斥云觀公見解未出常流何得名喧宇
0540b06: 宙乃拂衣而去其徒懷疑不已巳乃逐師押問
0540b07: 云我師說色空涅槃義俱不契未審禪師如
0540b08: 何說色空義師云不道汝師說不是秪說得
0540b09: 果上色空不會說因中色空徒云如何是因
0540b10: 中色空師云一微空故眾微空眾微空故一
0541a01: 微空一微空中無眾微眾微空中無一微。
0541a02: 汾陽昭代云休葛藤。
0541a03: 耶舍尊者訪廬山遠法師遠問如何是道
0541a04: 尊者云無人能會遠云此間有五百聽徒其
0541a05: 中有碩學高流豈無一人會耶尊者乃笑遠
0541a06: 復問如何是道尊者拈起如意示之云見麼
0541a07: 遠云見尊者云見箇甚麼遠云見尊者手中
0541a08: 如意尊者遂將如意擲向地上云還見麼遠
0541a09: 云見尊者云見箇什麼遠云見尊者手中如
0541a10: 意墮地尊者起如意云見即不見還見
0541b01: 麼遠罔措尊者斥云觀公見解未出常流何
0541b02: 得名喧宇宙乃拂衣上紫霄。
0541b03: 五祖戒云耶舍遠公見道也未。
0541b04: 波羅提尊者因異見王問何者是佛者云見
0541b05: 性是佛王云師見性不者云我見佛性王云
0541b06: 性在何處者云性在作用王云是何作用我
0541b07: 今不見者云今見作用王自不見王云於我
0541b08: 有不者云王若作用無有不是王若不用體
0541b09: 亦難見王云若當用時幾處出現者云若出
0541b10: 現時當有其八在胎為身處世名人在眼曰
0542a01: 見在耳曰聞在鼻辯香在舌談論在手執捉
0542a02: 在足運奔現俱該沙界攝在一微塵識
0542a03: 者知是佛性不識喚作精魂王聞心即開悟
0542a04: 寶誌公和尚問一梵僧承聞尊者喚我作屠
0542a05: 兒曾見我殺生不僧云見公云有見見無見
0542a06: 見不有不無見見若有見見是凡夫見無見
0542a07: 見是聲聞見不有不無見見是外道見未審
0542a08: 尊者如何見僧云有此等見耶。
0542a09: 汾陽昭代云不枉西來。
0542a10: 師或云終日拈香擇火不知身是道場玄沙
0542b01: 云終日拈香擇火不知真箇道場。
0542b02: 雪竇顯云一對無孔鐵鎚。
0542b03: 續昭覺勤云終日拈香擇火不知拈香擇
0542b04: 火。
0542b05: 南嶽慧思和尚因誌公令人傳語云何不下
0542b06: 山教化眾生目視雲漢作麼師云三世諸佛
0542b07: 被我一口吞盡何處更有眾生可教化。
0542b08: 五祖戒云更說道理看。報慈遂徵云且
0542b09: 道山上語山下語。雪竇顯云有什麼屎
0542b10: 臭氣。瑯覺云驗人端的處。翠巖芝
0543a01: 云思大秪見錐頭利不見鑿頭方。芭蕉
0543a02: 徹云更進一步又云雖是入泥入水幾人
0543a03: 搆得。天聖泰云思大秪知開口寶公平
0543a04: 地喫交。
0543a05: 續雲居舜云思大和尚寶公未傳語時猶
0543a06: 較些子。保寧勇別思大云傳語法師合
0543a07: 取狗口。
0543a08: 天台智者大師在南嶽誦法華經至藥王品
0543a09: 云是真精進是名真法供養如來於是悟法
0543a10: 華三昧獲旋陀羅尼見靈山一會儼然未散。
0543b01: 明州布袋和尚常在通衢立有僧問和尚在
0543b02: 這裏作甚麼師云等箇人來僧云來也師遂
0543b03: 於懷中取一橘子度與僧擬接師乃縮手云
0543b04: 汝不是這箇人。
0543b05: 師因僧問如何是祖師西來意師放下布袋
0543b06: 叉手而立僧云秪此別更有在師拈起布袋
0543b07: 放肩上而去。
0543b08: 師有時見僧前行乃撫僧背一下僧回首師
0543b09: 云把一錢子來。
0543b10: 師將布袋并破席一領於通衢往來布袋
0544a01: 內盛盂木履魚飯菜肉瓦石土木諸般
0544a02: 有或於稠人處打開布袋內物撒下云看看
0544a03: 又一一將起問人云這箇喚作什麼。
0544a04: 續瑯覺云慈氏菩薩。昭覺勤云熟處
0544a05: 難忘。
0544a06: 天台豐干禪師因寒山子問古鏡不磨時如
0544a07: 何照師云壺無影像猿猴探水月山云
0544a08: 此是不照也更請道師云萬德不將來教
0544a09: 我道什麼寒山拾得俱作禮而退。
0544a10: 師欲去遊五臺向寒山拾得云共我去遊
0544b01: 便是我同流若不去不是我同流山云去
0544b02: 遊作什麼師云禮文殊山云不是我同流。
0544b03: 翠巖芝云大似辯才見蕭翼。
0544b04: 寒山子因僧眾炙茄次山將茄弗向一僧
0544b05: 背上打一下僧回首山呈起茄弗云是什麼
0544b06: 僧云這風顛漢山向傍僧云道這箇師
0544b07: 僧費多少醬。
0544b08: 續寶文云寒山打這僧實為費醬多
0544b09: 莫別有道理。黃龍清云寒山子只知這
0544b10: 僧費多少醬不知自己巳拋撒更多且道
0545a01: 什麼處是拋撒處良久云十方世界成狼
0545a02: 藉一日來五味全。
0545a03: 寒山因趙州到天台行次見牛跡山乃問上
0545a04: 座還識牛麼州云不識山指牛跡云此是五
0545a05: 百羅漢遊山州云既是羅漢為甚麼作牛去
0545a06: 山云蒼天蒼天州呵呵大笑山云笑作什麼
0545a07: 州云蒼天蒼天山云這小兒有大人之
0545a08: 作或曰南泉大同小異。
0545a09: 寒山預知溈山來國清受戒遂與拾得往松
0545a10: 門接溈山纔到二人從路兩邊透出作大蟲
0545b01: 吼三聲溈山屹然無對寒山云自從靈山一
0545b02: 別迄至于今還相記麼溈山無對拾得拈起
0545b03: 拄杖云老兄喚這箇作什麼溈山又無對寒
0545b04: 山云休休不用問他自從別後已巳曾三生作
0545b05: 國王來忘也。
0545b06: 天台拾得一日掃地次寺主問汝名拾得因
0545b07: 豐干拾得汝歸汝畢竟名箇什麼姓箇什麼
0545b08: 拾得放下掃叉手而立主再問拾得拈起
0545b09: 掃掃地而去寒山椎云蒼天蒼天拾得
0545b10: 問汝作甚麼山云豈不見道東家人死西
0546a01: 家人助哀二人乃作舞笑哭而出。
0546a02: 婺州善慧大士因梁武帝請講經士纔陞座
0546a03: 以尺拊桉一下便下座武帝愕然誌公乃問
0546a04: 陛下還會麼帝云不會公云大士講經竟。
0546a05: 白雲端云傅大士與誌公被武帝一狀領
0546a06: 過。
0546a07: 續汾陽昭云講得甚好。本覺一云傅大
0546a08: 士已巳是葛藤誌公重下註諸人如今樂
0546a09: 聞麼良久云兩不同。老宿云大士不
0546a10: 得誌公洎成虛棄。
0546b01: 大士一日披衲頂冠靸履朝見梁武帝帝問
0546b02: 是僧耶士以手指冠帝云是道耶士以手指
0546b03: 靸履帝云是俗耶士以手指衲衣。
0546b04: 汾陽昭代云大士多能。
0546b05: 續五祖戒云笑殺傍觀。
0546b06: 大士或云夜夜抱佛眠朝朝還共起起坐鎮
0546b07: 相隨語默同居止纖毫不相離如形影相似
0546b08: 欲識佛去處雪竇云三生六十劫秪這語聲是。
0546b09: 玄沙備云大小傅大士秪認得箇昭昭靈
0546b10: 靈。報慈遂徵云且道他認不認若認他
0547a01: 又是補處彌勒不可認也若不認玄沙又
0547a02: 與麼道不可徒然。雪竇顯云天下衲僧
0547a03: 跳不出直饒口掛壁上漢別有一竅勘過
0547a04: 了打又云玄沙也是打草蛇驚。翠巖芝
0547a05: 云認與不認來年更有新條在擾亂春風
0547a06: 卒未休。薦福懷云誰有單于調換取假
0547a07: 銀城良久云曾被雪霜苦楊花落也驚。
0547a08: 續九勤云大小傅大士奈一法中而有
0547a09: 異九即不然夜夜困即眠朝朝覺即起。
0547a10: 洞山云九和尚是大力量人言不虛
0547b01: 發洞山道困來即便眠覺來即便起只如
0547b02: 衲僧家白日還打睡麼雖然如是三十
0547b03: 年後且莫和泥合水。法昌遇云此是古
0547b04: 佛垂慈不無方便爭奈善因而招惡果傳
0547b05: 大士如張漫天網羅龍打鳳奈何鱗甲羽
0547b06: 毛在裏許逃生無路若是靈禽異獸決
0547b07: 定別有生涯。保寧勇云大眾傅大士此
0547b08: 頌古今不墜一切人知向此瞥地者亦多
0547b09: 錯會者不少玄沙云大小傅大士只認得
0547b10: 箇昭昭靈靈洞山云且道衲僧家日裏
0548a01: 還曾睡也無此兩轉語誰言世上無仙客
0548a02: 須信壺中別有天保寧亦有一頌要眠時
0548a03: 即眠要起時即起水洗面皮光啜茶濕
0548a04: 觜大海紅塵飛平地波濤起阿呵阿呵呵
0548a05: 囉哩哩囉哩。
0548a06: 未詳嗣法
0548a07: 先淨照禪師問楞嚴大師云經中道若能轉
0548a08: 物即同如來若被物轉則名凡夫只如昇先
0548a09: 閣作麼生轉。
0548a10: 汾陽昭代云彼此老大。
0548b01: 無著和尚送供往臺山文殊相迎次問大德
0548b02: 從何方而來師云南方殊云南方佛法如何
0548b03: 住持師云末法比丘少奉戒律殊云多少眾
0548b04: 師云或三百或五百師問和尚此間如何
0548b05: 住持殊云凡聖同居龍蛇混雜師云多少眾
0548b06: 殊云前三三後三三。
0548b07: 汾陽昭代云識得。
0548b08: 續雪存問靈雲云古人道前三三後三
0548b09: 三意旨如何靈雲云水中魚山上烏雪
0548b10: 云意作麼生會靈雲云高可射深可釣。
0549a01: 徑山杲云當時若見只向他道和尚如是
0549a02: 住持直是不易。天童傑云大眾或三百
0549a03: 或五百置之勿論只如文殊道前三三後
0549a04: 三三如何話會良久云竹影掃塵不動
0549a05: 月穿潭底水無痕。
0549a06: 師喫茶次文殊拈起玻盞問南方還有這
0549a07: 箇麼師云無文殊云尋常將什麼喫茶師無
0549a08: 對。
0549a09: 洞山价代展兩手云有無且置借取這箇
0549a10: 看得否。曹山章代云久承大士按為
0549b01: 什麼處在一塵。長慶稜代云若與麼癡
0549b02: 客勸主人。瑯覺云若也是去可謂虎
0549b03: 口裏奪食若也不是去移舟諳水勢舉棹
0549b04: 別波瀾。
0549b05: 續汾陽昭云謝顧問。
0549b06: 師因日晚遂問文殊云擬投一宿得不殊云
0549b07: 有執心在不得此宿師云某甲無執心殊
0549b08: 云受戒不師云受戒久矣殊云若無執
0549b09: 心何用受戒師遂辭退均提童子送師出師
0549b10: 云適來和尚道前三三後三三是多少童子
0550a01: 召云大德師回首童子云是多少。
0550a02: 洞山价云欲觀其父先觀其子。
0550a03: 續汾陽昭於何用受戒處云悔出前言於
0550a04: 童子道是多少處云識得。
0550a05: 師又見化寺無額問童子此寺名甚麼童子
0550a06: 以手指金剛背後云看看師回首化寺乃隱。
0550a07: 續汾陽昭云辯才遇蕭翼。
0550a08: 師去五臺逢一老人師問莫是文殊不老人
0550a09: 云豈有二文殊師遂作禮忽然不見一本曰豐干。
0550a10: 趙州諗代云文殊文殊。薦福懷云無著
0550b01: 只有先鋒且無殿後老人若不隱身去有
0550b02: 甚麼面見無著。
0550b03: 公期和尚因往羅漢路逢一騎牛公子師問
0550b04: 羅漢路向甚麼處去公拍牛云道道師喝云
0550b05: 這畜生公云羅漢路向甚麼處去師拍牛
0550b06: 云道道公云直饒與麼猶少棒喫在師便打
0550b07: 公子便拍牛走。
0550b08: 蟾首座問洞山佛真法身猶若虛空應物現
0550b09: 形如水中月作麼生說箇應底道理洞山云
0550b10: 如驢覷井蟾云是則是只道得八成山云首
0551a01: 座作麼生蟾云如井覷驢有本云紙衣道者問德上座或謂洞
0551a02: 山問曹山。
0551a03: 錢唐鎮使在界上為鎮將時問僧其或相契
0551a04: 即留止宿一日因二僧至遂問近離甚處云
0551a05: 江西馬大師處云馬師有什麼方便僧云道
0551a06: 即心是佛便被揖出又有二僧到亦如前問
0551a07: 僧云非心非佛亦被揖出不得止宿。
0551a08: 洪州太守許式郎中見洪州足山主因與上藍溥
0551a09: 和尚泐潭澄和尚三人坐次澄云承郎中云
0551a10: 夜坐連雲石春栽帶雨松當時是答洞山什
0551b01: 麼話許云今日放衙澄云聞說是答泗洲大
0551b02: 聖在揚州現底話是不許云別點茶來澄云
0551b03: 名不虛傳元來是作得主許云和尚早晚回
0551b04: 山去澄云今日被上藍覷破上藍便喝澄云
0551b05: 須是始得許云勿奈何打破戽斗。
0551b06: 郎中入上藍僧堂問首座年多少座云六十
0551b07: 八歲許云僧臘多少座云四十七夏許云聖
0551b08: 僧得幾夏座云與虛空同受戒許拍禪板
0551b09: 頭云下官喫飯不似首座喫多。
0551b10: 大宋太宗皇帝問僧看甚麼經僧云仁王經
0552a01: 帝云既是寡人經為甚麼在卿手裏僧無對。
0552a02: 雪竇顯代云皇天無私惟德是輔。
0552a03: 帝幸開寶塔問僧卿是甚人僧云塔主帝云
0552a04: 寡人塔為什麼卿作主僧無對。
0552a05: 雪竇顯代云盍國咸知。
0552a06: 帝因僧朝見乃問卿是甚處僧僧云廬山臥
0552a07: 雲菴帝云臥雲深處不朝天為甚到此。
0552a08: 雪竇顯代云難逃至化。
0552a09: 帝夢神人報云請陛下發菩提心帝早旦
0552a10: 宣問左右街菩提心作麼生發。
0552b01: 雪竇顯代云實謂古今罕聞。
0552b02: 帝因僧朝見乃云陛下還記得臣僧麼帝云
0552b03: 甚處相見來僧云靈山一別直至如今帝云
0552b04: 卿以何為驗僧無對。
0552b05: 雪竇顯代云貧道得得而來。
0552b06: 帝因僧奏燒藏經欲乞宣賜帝宣問昔日
0552b07: 摩騰不燒如今為甚燒僧無對。
0552b08: 雪竇顯代云陛下不忘付囑。
0552b09: 亡名古宿
0552b10: 昔有老宿一夏已巳來並不為師僧說話有僧
0553a01: 自歎云我只與麼空過一夏不敢望和尚說
0553a02: 佛法得聞正因兩字也得老宿聊聞乃云闍
0553a03: 黎莫速若論正因一字也無與麼道了叩
0553a04: 齒云適來無端不合與麼道壁有老宿聞
0553a05: 乃云好一釜羹被兩顆鼠糞汙。
0553a06: 報慈遂徵云且道讚歎語不肯語若是讚
0553a07: 歎為甚道鼠糞汙若不肯他有什麼過
0553a08: 驗得麼。雪竇顯云誰家鍋釜無一兩顆。
0553a09: 續黃龍清云二老宿只見錐頭利不見鑿
0553a10: 頭方只如這僧道不敢望和尚說佛法得
0553b01: 聞正因兩字也得是會不會玄要具通
0553b02: 方眼好向言中辯古今。
0553b03: 昔有老宿住菴於門上書心字於上書心
0553b04: 字壁上書心字後法眼云門上但書門字
0553b05: 上但書字壁上但書壁字玄覺云門上不
0553b06: 要書門字上不要書字壁上不要書壁
0553b07: 字何故字義炳然。
0553b08: 昔有兩僧各住菴旬日不會一日相見上菴
0553b09: 主乃問多時不見在什麼處下菴主云在菴
0553b10: 裏造箇無縫塔上菴主云某甲也欲造箇就
0554a01: 師借樣子可不下菴主云何不早道恰被人
0554a02: 借去也或云匾檐山菴主。
0554a03: 法眼益云且道借伊樣不借伊樣。
0554a04: 昔有老宿云祖師九年面壁為訪知音若與
0554a05: 麼會將來喫鐵棒有日在又一老宿云祖師
0554a06: 九年面壁何不慚惶若與麼會更置草鞋行
0554a07: 三十年。
0554a08: 瑯覺云既不然且道祖師面壁意作麼
0554a09: 生良久云欲得不招無間業莫謗如來正
0554a10: 法輪。
0554b01: 續天童傑舉瑯語了云二老宿敲塼打
0554b02: 瓦瑯和尚畫虎成狸諸人要見祖師面
0554b03: 壁底意旨麼窮坑難滿。
0554b04: 昔有老宿畜一童子並不知軌則有一行
0554b05: 僧到菴乃教示童子朝禮儀其童晚見老
0554b06: 宿外歸遂去問訊老宿俄然怪見遂問阿誰
0554b07: 教汝童子云堂中上座老宿尋喚其僧來問
0554b08: 上座傍家行是甚麼心行這箇童子養來
0554b09: 二三年幸自可憐生誰教上座教壞伊快俶
0554b10: 裝去黃雨淋淋地被他出。
0555a01: 法眼益徵云古人與麼顯露些子家風甚
0555a02: 怪且道意在於何。
0555a03: 昔有一行者隨法師入佛殿行者向佛而唾
0555a04: 法師云行者少去就何以唾佛行者云將無
0555a05: 佛處來與某甲唾法師無對。
0555a06: 溈山祐云仁者不仁者不仁者仁者。
0555a07: 仰山寂代法師但唾行者又云行者若有
0555a08: 語即向伊道還我無行者處來。
0555a09: 昔有僧到曹溪因守衣僧提起衣云此是
0555a10: 大嶺頭提不起底僧云為甚麼在上座手
0555b01: 裏僧無對。
0555b02: 雲門偃云彼彼不了又代云遠嚮不如親
0555b03: 到又云將謂是師子兒。
0555b04: 昔有僧持到長者家偶為犬傷長者因問
0555b05: 龍披一縷金翅不吞大師全披法服為甚
0555b06: 被狗咬。
0555b07: 昔有僧去覆路逢一賣翁僧問覆路
0555b08: 向甚處去翁良久僧又問翁乃云患聾那
0555b09: 僧云向我道什麼翁云向道覆路僧
0555b10: 云翁莫會禪麼翁云莫道會禪佛法也會盡
0556a01: 僧云試說看翁挑起僧云難翁云喚
0556a02: 作什麼僧云翁云有什麼交涉僧云作
0556a03: 麼生翁云不可更向道是。
0556a04: 昔有一婆供養一菴主經二十餘年常令一
0556a05: 二八女送飯給侍一日令女子抱定云正當
0556a06: 與麼時如何主云枯木倚寒巖三冬無暖氣
0556a07: 女子歸舉似婆婆云我二十年來秪供養得
0556a08: 箇俗漢遂遣起放火燒菴。
0556a09: 昔有官人入鎮州天王院神像因問院主
0556a10: 云此是什麼功德主云護國天王官云只護
0556b01: 此國護餘國主云在秦為秦在楚為楚官
0556b02: 云臘月二十九日打破鎮州城天王向甚處
0556b03: 去主無對。
0556b04: 昔有僧去米胡路逢一婆住菴僧云婆有
0556b05: 眷屬麼婆云有僧云在什麼處婆云山河大
0556b06: 地若草若木皆是我眷屬僧云婆莫作師姑
0556b07: 來麼婆云汝見我是甚麼僧云俗人婆云汝
0556b08: 不可是僧僧云婆莫混濫佛法好婆云我不
0556b09: 混濫佛法僧云與麼豈不是混濫佛法婆云
0556b10: 汝是男子我是女人豈是混濫。
0557a01: 昔南泉典座辦兩分食詣園中管顧園頭食
0557a02: 時展次忽有念佛鳥鳴園頭乃敲一下
0557a03: 又鳴再敲一下鳴既住頭乃問典座會麼座
0557a04: 云不會又敲一下。
0557a05: 昔官會下有主事僧忽見一鬼使來追僧
0557a06: 告云某甲身充主事未暇修行乞容七日得
0557a07: 不使云待為白王若許七日後來不然須
0557a08: 便至言訖不見至七日後復來竟覓其僧了
0557a09: 不可得後有舉問一僧若被覓著時如何抵
0557a10: 擬他。
0557b01: 洞山价代云被他覓得也。
0557b02: 昔溈山會下有僧在山多年一日下山覓箇
0557b03: 住處偶宿一行者家者問上座何處去僧云
0557b04: 覓箇住處去者書箇佛字問上座這箇是什
0557b05: 麼字僧云佛字者喚妻問這箇是什麼字
0557b06: 妻云佛字者云上座與某甲拙室見解一般
0557b07: 爭解住得其僧回溈山。
0557b08: 昔有僧到翠巖或曰石霜相看值不在遂看主事
0557b09: 事云見和尚也未僧云未主事乃指狗子
0557b10: 云上人要見和尚但禮拜這狗子僧無語後
0558a01: 翠巖歸得聞乃云作麼生免得與麼無語。
0558a02: 雲門偃云欲觀其師先觀其子。
0558a03: 昔有一婆子臨齋入趙州堂云這一堂師僧
0558a04: 是婆婆生得底秪有大底孩兒五逆不孝
0558a05: 趙州纔顧視婆子便出。
0558a06: 昔有道士在殿前背佛而坐僧云道流莫背
0558a07: 於佛道云大德本教云佛身充滿於法界教
0558a08: 我向甚處坐即得。
0558a09: 昔有一僧還魂云中見地藏遂問某平生
0558a10: 修何行業某云念法華經地藏云止止不須
0558b01: 說為是說為是不說某無對。
0558b02: 昔有僧問一尊宿獅子捉兔亦全其力捉象
0558b03: 亦全其力未審全箇什麼力老宿云不欺之
0558b04: 力。
0558b05: 昔有施主入院行眾僧隨年錢知事僧云聖
0558b06: 僧前著一分主云聖僧年多少僧無對。
0558b07: 法眼益代云心期滿處即知。
0558b08: 續保寧勇云只恐施主力所不及。
0558b09: 昔廣南有僧住菴偶大王出獵吏人報云菴
0558b10: 主大王來請起主云非但大王來佛來亦不
0559a01: 起王聞乃問佛豈不是卿師主云是王云見
0559a02: 師為甚麼不起。
0559a03: 法眼益代云未足詶恩。
0559a04: 續保寧勇云相識滿天下今朝遇一人。
0559a05: 昔有老宿問一座主鈔解義廣略如何主
0559a06: 云鈔解解經宿云經解什麼主無對。
0559a07: 昔有官人作無鬼論中夜揮毫次忽見一鬼
0559a08: 出云汝道無我。
0559a09: 續五祖演代以手作鵓鳩觜云谷谷孤。
0559a10: 靈隱遠以手加額云何似生。
0559b01: 有古德問云我三十年前曾斷一人命根而
0559b02: 今日夜憂愁如何免得。
0559b03: 有古德與僧行次見水中死魚乃問魚以水
0559b04: 為命為甚死在水裏。
0559b05: 續天龍機代云是伊為什麼不去岸上死。
0559b06: 昔高麗國來錢唐刻觀音聖像及舁上竟
0559b07: 不能動因請入明州開元寺供養後有設問
0559b08: 無剎不現身聖像為甚麼不去高麗國。
0559b09: 長慶稜云現身雖普相生偏。法眼益
0559b10: 別云識得觀音未。
0560a01: 昔有座主念彌陀名號次小師遂喚和尚及
0560a02: 其回顧小師不對如是數四座主叱之小師
0560a03: 云和尚幾年喚他即得某甲纔喚便乃發惡。
0560a04: 
0560a05: 宗門統要續集卷第二
0560a06: 音釋
0560a07: 錐朱惟切猶鑽也。諲音因。踟躕踟直知切躕直朱切踟躕行不進也。悚
0560a08: 慄悚息勇切怖也慄力質切懼也。起虔切與愆同。蛤蜊蛤古合切蜊音
0560a09: 梨。礫郎狄切小石也。猢戶吾切。叱尺栗切訶也。諗式荏切。
0560a10: 徒果切。賺直切錯也。璘離珍切。擂音雷研物也。覷七慮切伺
0560b01: 視也。稜盧登切。拶子刮切逼拶也。麻谷谷音欲。朱欲切照也。
0560b02: 丳楚限切。息移切役也。靸悉合切。戽火故切抒水器也。
0560b03: 先奚切。俶裝俶昌六切動也裝側霜切裹也。尼止切指物貌。
