0244b01: 金剛三昧經註卷第四
0244b02: 明會稽顯聖寺沙門　圓澄　註
0244b03: 如來藏品第七
0244b04: 爾時梵行長者從本際起而白佛言尊者生義不滅
0244b05: 滅義不生如是如義即佛菩提菩提之性則無分別
0244b06: 無分別智分別無窮無窮之相惟分別滅如是義相
0244b07: 不可思議不思議中乃無分別尊者一切法數無量
0244b08: 無邊無邊法相一實義性唯住一性其事云何。
0244b09: 前來解脫等菩薩問者顯中道義次繼之以舍利
0244b10: 弗問者顯真空義此中長者問者顯俗諦妙有義
0244b11: 妙有不有真空不空皆莊嚴法性不思議境也生
0244b12: 義不滅者所謂自性非生滅也滅義不生者所謂
0244b13: 生滅是因緣也如是無生而不礙于熾然發生無
0244b14: 滅而不妨于寂然常滅即佛之中道菩提為度眾
0244b15: 生文字表顯作如是議論若究竟菩提自性則無
0244b16: 可分別凡夫於無分別作分別解名之為識諸佛
0244b17: 於分別時達無分別義名之為智何以為智以一
0244b18: 切萬法由分別故了達無生故曰無窮之相唯分
0244b19: 別滅如是之義生與無生滅與不滅分別及不分
0244b20: 別皆不可得而思議也以不思議故稱性發揮如
0244b21: 壯士展臂何處更容分別也以無分別故具收無
0244b22: 量無邊佛法我惟住一性其義云何躡前一切佛
0244b23: 法皆住一四句偈中意也。
0244b24: 佛言長者不可思議我說諸法為迷者故方便導故
0244c01: 一切法相一實義智何以故譬如一市開四大門是
0244c02: 四門中皆歸一市如彼眾庶隨意所入種種法味亦
0244c03: 復如是。
0244c04: 佛謂汝能常守一性是不可思議也何以故蓋由
0244c05: 眾生真如不守自性隨緣變現深沉不覺欲返其
0244c06: 迷故以種種方便引導其心雖說種種方便究竟
0244c07: 所歸無非一實義爾譬如一市而開四門四門所
0244c08: 入無非一市以東西南北所來路異適其便宜不
0244c09: 得不四而所到之處不得不一何以故無二處故
0244c10: 一切眾生利鈍偏圓根基不一所說之法不得不
0244c11: 異究竟所歸惟一自性無二性故所以能住一性
0244c12: 則不可思議也。
0244c13: 梵行長者言法若如是我住一味應攝一切諸味佛
0244c14: 言如是如是何以故一味實義如一大海一切眾流
0244c15: 無有不入長者一切法味猶彼眾流名數雖殊其水
0244c16: 不異若住大海則括眾流住於一味則攝諸味。
0244c17: 領前一市開四門則知住一味即具攝諸味佛印
0244c18: 許之復廣其喻一味如大海眾味如百川即一而
0244c19: 多即多而一圓融自在海不言我能具內百川百
0244c20: 川亦不言我等同歸大海無出無入是如是義上
0244c21: 則以喻顯法此下以法合喻文顯可解。
0244c22: 梵行長者言諸法一味云何三乘道其智有異佛言
0244c23: 長者譬如江河淮海大小異故深淺殊故名文別故
0244c24: 水在江中名為江水水在淮中名為淮水水在河中
0245a01: 名為河水俱在海中唯名海水法亦如是俱在真如
0245a02: 唯名佛道長者住一佛道即達三行。
0245a03: 心性惟一凡夫根機大小之不同如江河等水譬
0245a04: 心性大小譬根機也真如不守自性隨類得名猶
0245a05: 水無定名也水在江則名江水等用譬心性在凡
0245a06: 名凡在聖名聖廣譬則六道四生其類無量莫有
0245a07: 不從一性之所出生若能了性還源總一佛性惟
0245a08: 一性故能住一義即達三行。
0245a09: 梵行長者言云何三行佛言一隨事取行二隨識取
0245a10: 行三隨如取行長者如是三行總攝眾門一切法門
0245a11: 無不此入入是行者不生空相如是入者可謂入如
0245a12: 來藏入如來藏者入不入故。
0245a13: 隨事取行者真如不守自性隨緣變現即俗諦幻
0245a14: 有義隨識取行者真如不壞自性隨緣不變義隨
0245a15: 如取行者即真俗不二中道不思議義所有世出
0245a16: 世間不出此空假中三種妙門攝盡無餘入此三
0245a17: 門不生空想不生不空想亦不生空不空想三諦
0245a18: 圓融入即非入非入即入遮照自在是如來藏義
0245a19: 文經句略具言則有空如來藏不空如來藏空不
0245a20: 空如來藏如云入是行者不生空相非專明一真
0245a21: 諦可知。
0245a22: 梵行長者言不可思議入如來藏如苗成實無有入
0245a23: 處本根利力利成得本得本實際其智幾何。
0245a24: 所言如來藏者即是自性本來具足非從修得由
0245b01: 眾生迷其本有佛以方便調伏令其反迷得悟故
0245b02: 說脩行垢盡明現法爾如來豈從外來以非外來
0245b03: 修行則自然得道如苗成實不期然而然不知所
0245b04: 以然而然之矣實非苗外而有若耘獲得所苗則
0245b05: 成實若不得方則實不成眾生道果亦復如是若
0245b06: 知正修道則可冀不得正修道則不成道既可成
0245b07: 當其得道之時得幾智慧。
0245b08: 佛言其智無窮略而言之其智有四何者為四一者
0245b09: 定智所謂隨如二者不定智所謂方便摧破三者涅
0245b10: 槃智所謂慧除電覺四者究竟智所謂入實具足道
0245b11: 長者如是四大事用過去諸佛所說是大橋梁是大
0245b12: 津濟若化眾生應用是智長者用是大用復有三大
0245b13: 事一者於三三昧內外不相奪二者於大義科隨道
0245b14: 擇滅三者於如慧如定以悲俱利如是三事成就菩
0245b15: 提不行是事則不流入彼四智海為諸大魔所得其
0245b16: 便長者汝等大眾乃至成佛常當修習勿令暫失梵
0245b17: 行長者言云何三三昧佛言三三昧者所謂空三昧
0245b18: 無相三昧無作三昧如是三昧梵行長者言云何於
0245b19: 大義科佛言大謂四大義謂陰界入等科謂本識是
0245b20: 為於大義科。
0245b21: 定智者即前隨中道如如之義也不定智者即前
0245b22: 隨事取行也涅槃者即前隨識取行也三者即空
0245b23: 假中之異名究竟智者非空非假亦非中道故曰
0245b24: 二邊純莫立中道不須安前三行是因是自修之
0245c01: 行此四智是果是利他之德以一切法趣真如是
0245c02: 趣不過者故真如是定智順機適宜無方化度故
0245c03: 解脫是不定智眾生為無明所覆煩惱所纏唯般
0245c04: 若照惑無惑不破惑破則安樂故般若名涅槃空
0245c05: 假中三名立則名不當實故名究竟三者俱忘
0245c06: 名實俱非言思道斷是為入實具足也如是四智
0245c07: 非我獨唱過去先佛莫不說此是知此四是大橋
0245c08: 梁一切賢聖同登故一切眾生莫不獲周濟故既
0245c09: 聖凡同沾其利汝欲化眾生捨此無他也三昧云
0245c10: 正見亦名正定以正見故內不起諸惑以正定故
0245c11: 外不為諸境所奪此特自利之意若具論利他內
0245c12: 不見能度之心是空外不見所度之眾是無相內
0245c13: 外既空中間無作天然自在不為內外所奪矣大
0245c14: 謂四大即色身義謂陰界入即是色心科謂本識
0245c15: 前所謂本根利力也以本根為體然後驗彼利鈍
0245c16: 擇善滅惡何以擇滅若彼六道之眾單迷心者開
0245c17: 心故說五陰單迷色者說十二入色心俱迷者為
0245c18: 說十八界隨其道類擇以修之所謂善巧方便也
0245c19: 如慧者不礙智照而方便調機也故曰般若無知
0245c20: 而無所不知如定者不起滅定而現諸威儀也不
0245c21: 起滅定則自利已巳具不礙智照則利他有餘長者
0245c22: 問意謂入如來藏當得幾智而如來藏當得四智
0245c23: 而是四智非有所得能修三事不期入而入不脩
0245c24: 此三則不得入矣以不入故便為大魔所攝是知
0246a01: 此三非特凡夫小聖便可中止乃至成佛不應暫
0246a02: 捨釋文中具二缺一所謂舉二則知其三也。
0246a03: 梵行長者言不可思議如是智事自利利人過三界
0246a04: 地不住涅槃入菩薩道如是法相是生滅法以分別
0246a05: 故若離分別法應不滅。
0246a06: 如是智事指上四智方便摧破是利他隨如是自
0246a07: 利慧除電覺兼自他而言也此中合贊自利故超
0246a08: 過三界九地利他故方便化生不住涅槃菩薩道
0246a09: 即前入實具足道若此四智作四智解則是生滅
0246a10: 法以有分別故若了四智無相當體無生離諸分
0246a11: 別如是心法本非生滅以生處不可得故。
0246a12: 爾時如來欲宣此義而說偈言。
0246a13: 法從分別生還從分別滅滅諸分別法
0246a14: 是法非生滅
0246a15: 善不善法從心化生以心隨分別則有法生法之
0246a16: 所生起於分別還由分別微細剝法法何狀以
0246a17: 無狀故分別不生法亦隨滅能分別是心所分別
0246a18: 是法心法兩忘真性獨朗非生非滅故古人云靈
0246a19: 光獨耀脫根塵但離妄緣即如如佛結答長者
0246a20: 所解我住一味應攝諸味。
0246a21: 爾時梵行長者聞說是偈心大欣懌欲宣其義而說
0246a22: 偈言。
0246a23: 諸法本寂滅寂滅亦無生是諸生滅法
0246a24: 是法非無生彼則不共此為有斷常故
0246b01: 此則離於二亦不在一住若說法有一
0246b02: 是相如毛輪如水迷倒為諸妄故
0246b03: 若見于法無是法同於空如盲無目倒
0246b04: 說法如龜毛我今聞佛說知法非二見
0246b05: 亦不依中住故從無住取如來所說法
0246b06: 悉從於無住我從無住處是處禮如來
0246b07: 敬禮如來相等空不動智不著無處所
0246b08: 敬禮無住身我於一切處常見諸如來
0246b09: 惟願諸如來為我說常法
0246b10: 是法寂滅者指真如來覺之法也生滅者指妄
0246b11: 所生之法是妄分別之法即真如無生之理以
0246b12: 真如離二邊分別著斷常如水火之不共勢使之
0246b13: 然也夫真如之理非惟不著二亦復不住中三處
0246b14: 無著可謂無方大道也彼外道凡夫不諳真如實
0246b15: 隱之義於一切法妄起分別作有無論若說法有
0246b16: 則落常見如毛輪水本無見有寧非妄此斥
0246b17: 常見凡夫也若見法無寧同空而空者無見
0246b18: 無聞無知無覺汝現有見聞豈同無目現有言說
0246b19: 豈等龜毛此斥斷見外道也彼為邪師所教墮此
0246b20: 二見我聞世尊開示故三處不著何以不著以法
0246b21: 無定方故如來說法無有定法可說以如來說法
0246b22: 無定我從無定處留心以無住故無所不住如彼
0246b23: 空周法界而非來去頭頭爾法法爾觸目現
0246b24: 前常見如來也。
0246c01: 爾時如來而作是言諸善男子汝等諦聽為汝眾等
0246c02: 說於常法善男子常法非常法非說亦非字非諦非
0246c03: 解脫非無非境界離諸妄斷際是法非無常離諸常
0246c04: 斷見了見識為常是識常寂滅寂滅亦寂滅善男子
0246c05: 知法寂滅者不寂滅心心常寂滅得寂滅者心常真
0246c06: 觀知諸名色唯是癡心癡心分別分別諸法更無異
0246c07: 事出於名色知法如是不隨文說心心於義不分別
0246c08: 我知我假名即得寂滅若得寂滅即得阿耨多羅三
0246c09: 藐三菩提。
0246c10: 汝請我為汝說常法常與無常但有言說而無實
0246c11: 體若真常之理非言可說非字可載非諦可信非
0246c12: 解脫可求雖非言語等而實有法非同外道無
0246c13: 不實比雖是有法乃自心具足非外境界既不同
0246c14: 於外境即不同於斷常何以不同以吾自心真常
0246c15: 之法非無故非斷非有故非常能了自心真常則
0246c16: 知心乃寂滅之常非斷滅之常也若定執有寂滅
0246c17: 可得則亦墮妄實為不可既無寂滅可得何以
0246c18: 知其為寂滅耶以所知之法寂滅而能知之心未
0246c19: 嘗寂滅也以心常寂滅不必更知得寂滅者心冥
0246c20: 真觀知諸名色等法體是寂滅由心分別見有是
0246c21: 非了法如是則知一切法非字非言以知非故不
0246c22: 墮文言心契實義則不著我及無我是二皆寂滅
0246c23: 故。
0246c24: 爾時長者梵行聞說是語而說偈言。
0247a01: 名相分別事及法名為三真如正妙智
0247a02: 及彼成於五我今知是法斷常之所繫
0247a03: 入於生滅道是斷非是常如來說空法
0247a04: 遠離於斷常因緣無不生不生故不滅
0247a05: 因緣執為有如採空中華猶如石女子
0247a06: 畢竟不可得離諸因緣取亦不從他滅
0247a07: 及於己巳義大依如故得實是故真如法
0247a08: 當自在如如一切諸萬法非如識所化
0247a09: 離識法即空故從空處說滅諸生滅法
0247a10: 而住於涅槃大悲之所奪涅槃滅不住
0247a11: 轉所取能取入於如來藏
0247a12: 領上名色諸法癡心分別而有則世出世間所有
0247a13: 諸法皆是對待生起並皆不實法雖多名不出五
0247a14: 種所謂名相妄想正智如如也領上非名非字是
0247a15: 悟名空非境界則悟相空非諦則悟妄想空非解
0247a16: 脫則悟正智如如空以正智對妄想以如如對幻
0247a17: 相既以對待生起了妄本空則真亦不立我向聞
0247a18: 外道所說一一皆執為實為有無所轉斷常所繫
0247a19: 入彼生滅非真常不生滅道今聞如來所說第一
0247a20: 義空遠離二釋是二邊法從因緣生是真空之法
0247a21: 不屬因緣以因緣之法定屬生滅真空不生故無
0247a22: 有滅若彼外道執因緣所生之法是有者即落常
0247a23: 見若執定無者即落斷見如是有無戲論之中欲
0247a24: 求實義了不可得如狂人採空中之華如求石女
0247b01: 生子畢竟不可得也了達因緣者不從因緣而起
0247b02: 生相亦非離因緣而取滅相故中觀云因緣所生
0247b03: 法我說即是空亦名為假名亦名中道義已巳謂本
0247b04: 識義謂陰界入大謂四大如是等悉了不實惟依
0247b05: 如如正體乃得名實是故真如乃名自在一切萬
0247b06: 法皆依識變離識非有不得名如以離識非有故
0247b07: 佛稱真而說空說空在破有若破有住空缺于大
0247b08: 悲雙捨有無不涉生死不住涅槃超然中道然後
0247b09: 能取所取皆入如來之藏以如來藏有空不空空
0247b10: 不空故。
0247b11: 爾時大眾聞說是義皆得正命入於如來如來藏海。
0247b12: 總持品第八
0247b13: 爾時地藏菩薩從眾中起至於佛前合掌胡跪而白
0247b14: 佛言尊者我觀大眾心有疑事猶未得決今者如來
0247b15: 欲為除疑我今為眾隨疑所問願佛慈悲垂哀聽許
0247b16: 佛言菩薩摩訶薩汝能如是救度眾生是大悲愍不
0247b17: 可思議汝當廣問為汝宣說。
0247b18: 總持前七品之義也能持如地所持如藏故地藏
0247b19: 菩薩表之也又離能絕所如地之持物含育萬有
0247b20: 如地能藏也因聞前無生之義而眾疑未盡故起
0247b21: 問明為眾所問揀自無疑也如來深相贊歎者印
0247b22: 其自無疑而為眾故問使現前之眾各各自信勿
0247b23: 作他觀爾。
0247b24: 地藏菩薩言一切諸法云何不緣生爾時如來欲宣
0247c01: 此義而說偈言。
0247c02: 若法緣所生離緣可無法云何法性無
0247c03: 而緣可生法
0247c04: 內識為因外境為緣又資始為因助因為緣或因
0247c05: 心而有分別以心為因以境為緣或因境而起分
0247c06: 別則境為因以心為緣二者遞互生起各無自性
0247c07: 以無性故我說因緣無生若彼凡夫執有因緣能
0247c08: 生諸法是法既從緣生緣散則滅滅則顯發一切
0247c09: 都無無則是誰修證無生法忍若是無生法性既
0247c10: 不屬于生滅豈彼生滅之因緣能生此無生之法
0247c11: 性耶。
0247c12: 爾時地藏菩薩言法若無生云何說法法從心生於
0247c13: 是尊者而說偈言。
0247c14: 是心所生法是法能所取如醉眼空華
0247c15: 是法然非彼
0247c16: 法若無生者則應無文無字無說無示領前非說
0247c17: 非字等以為難本若非言則不應有說若非字則
0247c18: 不應有示既無說示云何而說法從心生世尊答
0247c19: 謂法本無生以一切眾生迷本無生著於能所故
0247c20: 我說能所所生之法皆是妄想非是本心猶如醉
0247c21: 眼狂見空華今此經中所說第一真如之法非同
0247c22: 妄心故說無生欲令眾生隨宜獲悟故前則隱實
0247c23: 施權權說法從心生今則廢權顯實故說法本無
0247c24: 生不相違也。
0248a01: 爾時地藏菩薩言法若如是法則無待無待之法法
0248a02: 應自成於是尊者而說偈言。
0248a03: 法本無有無自他亦復爾不始亦不終
0248a04: 成敗則不住
0248a05: 一切諸法法法相待所謂因待緣成無待無說今
0248a06: 觀法性無生如是應非有待無待則法應自立謂
0248a07: 世間之法因待成立出世本法無名無相非說非
0248a08: 字非惟無有對待抑且自亦不立何以不立偈答
0248a09: 法本無有無因有說無世間情見法本無無何待
0248a10: 之有有無既然自他亦爾此之真法過去無始未
0248a11: 來無終既無終始成敗何有夫真如法性取譬
0248a12: 空極為恰當以空無生故空亦不滅法性亦爾以
0248a13: 空無成故空亦無敗法性亦爾如是之法當默得
0248a14: 之言思之外可也若落意思則亦不是爾。
0248a15: 爾時地藏菩薩言一切諸法相即本涅槃涅槃及空
0248a16: 相亦如是無是等法是法應如佛言無如是法是法
0248a17: 是如。
0248a18: 三乘說法有生有滅一乘說法非生非滅即是涅
0248a19: 槃以涅槃不生不滅故為度眾生假說不生滅名
0248a20: 若真實領意是生滅是不生滅俱不可得以不可
0248a21: 得故始稱真如菩薩領悟如是親切故如來印其
0248a22: 解為是若有如是可得是亦妄以無如是可得
0248a23: 故名為如。
0248a24: 地藏菩薩言不可思議如是如相非共不共意取業
0248b01: 取即皆空寂空寂心法俱不可取亦應寂滅於是尊
0248b02: 者而說偈言。
0248b03: 一切空寂法是法寂不空彼心不空時
0248b04: 是得心不有
0248b05: 非共者不與三乘生滅法共也非不共者亦非離
0248b06: 生滅而別有法可得也意取即能取業取即所取
0248b07: 若共不共能取所取皆歸空寂者故不可思議偈
0248b08: 中重釋不可思議之意若法惟一空寂則三乘一
0248b09: 乘何有優劣而此真如法性雖是空寂而空寂之
0248b10: 中具含不空妙有也彼三乘人迷心執法執有空
0248b11: 寂而一乘之人悟心不空真得空心矣是心非空
0248b12: 非不空非空不空是謂不可思議也。
0248b13: 爾時地藏菩薩言是法非三諦色空心亦滅是法本
0248b14: 滅時是法應是滅於是尊者而說偈言。
0248b15: 法本無自性由彼之所生不於如是處
0248b16: 而有彼如是
0248b17: 三諦者色是俗諦空是真諦心是中道諦上言此
0248b18: 心非空非有似同三諦菩薩深解非空非有猶是
0248b19: 言詮稱性所解三諦亦非寂滅亦滅而云法應是
0248b20: 滅作長滅解故作此問偈答無性之法由彼色心
0248b21: 妄緣之所生起今了法性無有如是之名何處更
0248b22: 有如是色心耶然以法性無生無所不生隨緣變
0248b23: 現非是永滅。
0248b24: 爾時地藏菩薩言一切諸法無生無滅云何不一於
0248c01: 是尊者而說偈言。
0248c02: 法住處無在相數空故無名說二與法
0248c03: 是則能所取
0248c04: 一切諸法生滅本同今以無生無滅融之應等
0248c05: 空云何不一有種種名佛答無住處無有體性也
0248c06: 相數空者用處空也體只有名用但有說能說是
0248c07: 用所用是體是二者皆由能所建立有能有所二
0248c08: 者兩立尚不合一何況諸法各有能事何得混同。
0248c09: 爾時地藏菩薩言一切諸法相不住於二岸亦不住
0248c10: 中流心識亦如是云何諸境界從識之所生若識能
0248c11: 有生是識亦從生云何無生識能生有所生。
0248c12: 諸法不住三際則境不可得心識不住三際則識
0248c13: 不可得既各不可得者則二者各無自性無性而
0248c14: 云境從識生似有所生識能有生應從境生既具
0248c15: 能所安得稱無何故無生識性而有能生所生。
0248c16: 於是尊者而說偈言。
0248c17: 所生能生二是二能所緣俱本各自無
0248c18: 取有空華幻識生於未時境不是時生
0248c19: 於境生未時是時識亦滅彼即本俱無
0248c20: 亦不有無有無生識亦無云何境從有
0248c21: 識本無生能生所生皆由妄自搆二者本自無
0248c22: 體凡夫作有解者如取空華終不可得二乘作無
0248c23: 解者如滅空華欲何所為如是用心同名妄想何
0248c24: 以知其為妄想耶諦審觀之若識未生時境即不
0249a01: 有境未生時識亦不有觀之心境未形已巳前何處
0249a02: 有能生所生有有有無皆是識心妄所計爾為
0249a03: 度眾生權說無生識性若真實所論則無生亦無
0249a04: 何處有境。
0249a05: 爾時地藏菩薩言法相如是內外俱空境智二眾本
0249a06: 來寂滅如來所說實相真空如是之法即非集也。
0249a07: 內空者智空外空者境空所言空者寂滅不可得
0249a08: 也若有空可得還墮妄以寂滅不可得始稱真
0249a09: 實一切萬法從此發生而無積聚故曰從無住本
0249a10: 立一切法者是也菩薩領前心境二法非三際所
0249a11: 收則知境智內外等一寂滅寂滅無生而無所不
0249a12: 生無有積聚用呈其解。
0249a13: 佛言如是如實之法無色無住非所集非能集非義
0249a14: 非文一本科法深功德聚。
0249a15: 真如實際之中不立一塵豈干色相色尚無有何
0249a16: 有方所可住方處既無則能所積集一切泯絕何
0249a17: 以泯絕耶小乘教中有文有義故多諍訟大乘第
0249a18: 一義空非義非文惟有無生本識終不容他毫末
0249a19: 名相無世間積集有出世間功德積聚也。
0249a20: 地藏菩薩言不可思議不思議聚七五不生八六寂
0249a21: 滅九相空無有空無有無空無有如尊者所說法義
0249a22: 皆空入空無行不失諸業無我我所能所身見內外
0249a23: 結使悉皆寂靜故諸願亦息如是理觀慧定真如尊
0249a24: 者常說實如空法即良藥也。
0249b01: 不可思議者真如之體也不思議聚者乃真如之
0249b02: 用體具不思議熏眾生為無明熏則為煩惱聖賢
0249b03: 為聞思所熏便成解脫真如具不思議變故眾生
0249b04: 名煩惱積集聖賢名功德積聚經文似訛五識與
0249b05: 八識同一現量無為性收六識與七識同一比量
0249b06: 有為法收有為有生滅應云六七不生無為無去
0249b07: 來應云五八寂滅因前八種識一分有為一分無
0249b08: 為同依九識為根本若彼二處不有則九識亦空
0249b09: 何以故空文字詮表故空及不空皆屬文言若言
0249b10: 思道斷則有無無有皆不可得菩薩善得文字性
0249b11: 空入第一義空於空中有不空義無行故無所不
0249b12: 行無所不行故不失諸業入第一義空故能見所
0249b13: 見我及我所內外結使悉皆寂靜內外既離則心
0249b14: 絕攀緣諸願已巳息慧是性體定是性用是二者皆
0249b15: 一真如所統一念不思議觀圓具三法世尊常說
0249b16: 如是空法向帶疑惑不能諦信今日諦思真是良
0249b17: 藥也。
0249b18: 佛言如是何以故法性空故空性無生心常無生空
0249b19: 性無滅心常無滅空性無住心亦無住空性無為心
0249b20: 亦無為空無出入離諸得失陰界入等皆悉亦無心
0249b21: 如不著亦復如是菩薩我說諸空破諸有故。
0249b22: 印可空法即良藥之解也下則釋成何以空法為
0249b23: 良藥耶以法性空故所言法性者性即能也以諸
0249b24: 法能一剎那無生相可得能一剎那無滅相可得
0249c01: 雖無生滅可得而能隨順生滅建立其猶空體
0249c02: 非群像不礙萬象發揮故欲知法性之空當觀諸
0249c03: 空心乃性之主性乃心之能能即是用主即是
0249c04: 體體用不二等一真空何以性能是空以陰界入
0249c05: 等世出世間一切諸法其相不有故用處常空心
0249c06: 無可著以無著故同彼性空達性空故不復為三
0249c07: 界所繫故是良藥也然則我所說空實名藥病句
0249c08: 病去則藥除乃名智者病除而服藥不休藥返成
0249c09: 病寧非狂人我說諸空在破于有有破則空亦當
0249c10: 棄執空有得則墮二乘及諸外道非我之謬也。
0249c11: 地藏菩薩言尊者知有非實如陽水知實非無如
0249c12: 火性生如是觀者是人智也。
0249c13: 陸地陽本非是水渴鹿望之謂水用喻一切諸
0249c14: 法本無有相凡夫迷執作有義解火性生于木中
0249c15: 本無方所形像可得鑽之出已巳實能燒物用喻真
0249c16: 如法性本無方所形像可得遇緣應用毫不相虧
0249c17: 故龐居士云但願空諸所有慎勿實諸所無能如
0249c18: 是觀者寧非智乎。
0249c19: 佛言如是何以故是人真觀觀一寂滅相與不相等
0249c20: 以空取以修空故不失見佛以見佛故不順三流於
0249c21: 大乘中三解脫道一體無性以其無性故空空故無
0249c22: 相無相故無作無作故無求無求故無願以是業故
0249c23: 淨心以心淨故見佛以見佛故當生淨土菩薩於是
0249c24: 深法三化勤修慧定圓成即超三界。
0250a01: 真觀者能所雙寂等一真空以空故不見二相非
0250a02: 有所取空一切相即一切心是名佛佛者覺也覺
0250a03: 自心故一切眾生迷背自心流落三有枉受生死
0250a04: 能覺自心逆彼三有之流順入大乘聖流大乘之
0250a05: 道性惟一體證有三門故稱三解脫無相即是法
0250a06: 身以法身無相故無作即是解脫雖破塵沙不障
0250a07: 化道體惟無作無求又名無願即是般若智備于
0250a08: 內不假外求故眾生以貪瞋癡穢濁自心順三有
0250a09: 流聖賢以空假中莊嚴自心入聖道流見佛是正
0250a10: 報生淨土是依報若正若依皆不外乎自心也三
0250a11: 化者空假中三種化門勤修不倦自利利他無所
0250a12: 不備慧是般若定是解脫圓成是法身三德具足
0250a13: 何三界之不超也。
0250a14: 地藏菩薩言如來所說無生無滅即是無常滅是生
0250a15: 滅生滅滅已巳寂滅為常常故不斷是不斷法離諸三
0250a16: 界動不動法於有為法如避火坑依何等法而自訶
0250a17: 責入彼一門。
0250a18: 為對生滅說無生滅既有所對非真寂滅何也對
0250a19: 生滅說不生滅昔時之權今觀一乘法性本無生
0250a20: 滅何須更滅若起心動念滅彼生滅轉覺妄若
0250a21: 一念不生前後際斷生滅不生始稱真常常故不
0250a22: 為三界所留動與不動皆不為礙直契無為反觀
0250a23: 有為之法等於火坑然則見聞知覺凡有名相盡
0250a24: 名有為離彼有為則無處用心若即彼有為復墮
0250b01: 名相不知依何法而自責不知依何法而入一門。
0250b02: 佛言菩薩於三大事訶責其心於三大諦而入其行
0250b03: 地藏菩薩言云何三事而責其心云何三諦而入一
0250b04: 行佛言三大事者一謂因二謂果三謂識如是三事
0250b05: 從本空無非我真我云何於是而生愛染觀是三事
0250b06: 為繫所縛飄流苦海以如是事常自訶責三諦者一
0250b07: 謂菩提之道是平等諦非不平等諦二謂大覺正智
0250b08: 得諦非邪智得諦三謂慧定無異行入諦非離行入
0250b09: 諦以是三諦而修佛道是人於是法無不得正覺得
0250b10: 正覺智流大極慈己巳他俱利成佛菩提。
0250b11: 因即無明緣行果即生老病死識為主宰統攝三
0250b12: 世過去二支為因現在五支為果現在三支為因
0250b13: 未來二支為果識性無體以無明不覺妄起分別
0250b14: 為謬生死無源以識心妄取為過若能深觀無明
0250b15: 過患則識心不起識若不生則生老病死當體寂
0250b16: 然如此則三界往還皆由三事為凡夫心麤不能
0250b17: 細觀妄執為有細以觀之則本來是空非實是我
0250b18: 妄執為我豈真我耶了我非我何愛染之有故當
0250b19: 深觀為業所繫漂流苦海莫不皆由此三事也初
0250b20: 信如此道力不能勝於習氣要當數數呵責漸至
0250b21: 於無可呵責自當出於三界也菩提之道平等者
0250b22: 即法身平等有情之類皆可證得故大覺乃正智
0250b23: 所得非邪智得者即是般若勸擇師友故以邪妨
0250b24: 正其害深故慧定無異者即是解脫梵行雖多不
0250c01: 出此二故曰諸佛所得法定慧力莊嚴能脩定慧
0250c02: 是正智不能修定慧空談玄理而無實行總名邪
0250c03: 智世多其病可不戒諸能以三事自訶三諦自修
0250c04: 革彼三有之流入正覺智流自利已巳足若不發起
0250c05: 慈悲拯救眾生則似缺一分直須自他俱利然後
0250c06: 成佛也。
0250c07: 地藏菩薩言尊者如是之法則無因緣若無緣法因
0250c08: 則不起云何不動法得入如來。
0250c09: 領前三事本空之義若三事本空則此法不屬因
0250c10: 緣不屬因緣則當體湛然何故說有入諦有不入
0250c11: 諦耶若有入有不入則不得稱如來若名如來則
0250c12: 應無所入蓋菩薩恐人作有得想故興此問也。
0250c13: 爾時如來欲宣此義而說偈言。
0250c14: 一切諸法相性空無不動是法於是時
0250c15: 不於是時起法無有異時不於異時起
0250c16: 法無動不動性空故寂滅性空寂滅時
0250c17: 是法是時現離相故寂住寂住故不緣
0250c18: 是諸緣起法是法緣不生因緣生滅無
0250c19: 生滅性空寂緣性能所緣是緣本緣起
0250c20: 故法起非緣緣無起亦爾因緣所生法
0250c21: 是法是因緣因緣生滅相彼則無生滅
0250c22: 彼如真實相本不於出沒諸法於是時
0250c23: 自生於出沒是故極淨本本不因眾力
0250c24: 即於後得處得得於本得
0251a01: 一切諸法皆稱法性若即相以觀則法法宛然若
0251a02: 即性以觀則法法空寂以空寂故不屬三際法不
0251a03: 於是時起者當處湛然不可得故無異時者不屬
0251a04: 二邊故不異時起者前後際斷故既非前後中間
0251a05: 當體空寂何有動與不動從無住本建一切法當
0251a06: 其寂滅無為之時而無所不為諸法炳然顯現其
0251a07: 猶森羅之現空界空無能現之心像無所現之念
0251a08: 各各無心各各不緣是寂滅緣以寂滅故不妨隨
0251a09: 緣應現究竟其體畢竟無生何也以彼因緣自相
0251a10: 生滅各無自性惟一性空統以收之無有不盡緣
0251a11: 由因起因藉緣成本具能所皆由因緣緣無則起
0251a12: 性亦滅轉釋上義何以緣無起性亦滅釋云因緣
0251a13: 生法是法是緣全體生滅生滅是自因緣彼法性
0251a14: 本非生滅謂從因緣所生之法是法是自因緣何
0251a15: 干法性以因緣有生滅法性無生滅故曰彼則無
0251a16: 生滅何以無生滅耶釋云法性即真如之別名夫
0251a17: 真如實相之性既非內外何容出入然彼諸法皆
0251a18: 藉真如為體而自出自沒了彼生滅即不生滅之
0251a19: 體故法性為真如極淨之本體照體獨立不假眾
0251a20: 緣但非初心凡夫所得之境乃聖賢歷位熏脩自
0251a21: 十信十住十行十迴向至等覺後位登妙覺得其
0251a22: 本得也。
0251a23: 爾時地藏菩薩聞佛所說心地快然時諸眾等無有
0251a24: 疑者知眾心已巳而說偈言。
0251b01: 我知眾心疑所以殷固問如來大慈善
0251b02: 分別無有餘是諸二眾等皆悉得明了
0251b03: 我今於了處普化諸眾生如佛之大悲
0251b04: 不捨於本願故於一子地而住於煩惱
0251b05: 菩薩因眾有疑而起問知疑息而說偈可謂全體
0251b06: 大慈曾不立有己巳也而世尊大慈適其所問廣為
0251b07: 分別使在會之眾皆得明了彼雖明了僅得自利
0251b08: 未得利他重復勸修大慈悲行普利眾生不捨本
0251b09: 願視眾生如一子子病父母亦病故常住煩惱也。
0251b10: 爾時如來而告眾言是菩薩者不可思議恒以大慈
0251b11: 拔眾生苦若有眾生持是經法持是菩薩名即不墮
0251b12: 於惡趣一切障難皆悉除滅若有眾生持此經者無
0251b13: 餘雜念專念是經如法修習爾時菩薩常作化身而
0251b14: 為說法擁護是人終不暫捨令是人等速得阿耨多
0251b15: 羅三藐三菩提汝等菩薩若化眾生皆令脩習如是
0251b16: 大乘決定了義。
0251b17: 偈云不捨本願而菩薩之願云眾生度盡方證菩
0251b18: 提地獄未空終不成佛以其誓願不可思議慈悲
0251b19: 不可思議拔眾生苦而眾生不可不知報恩也若
0251b20: 欲報恩者無他若持此經若持菩薩名非惟知恩
0251b21: 報本抑且廣獲自利不墮惡道滅障除罪也此經
0251b22: 者有二一謂持文字三昧以大乘有不思議熏變
0251b23: 獲利如上說二謂實相自心念念現前昭昭不昧
0251b24: 獲益如上法爾如然非是強言故當脩習菩薩化
0251c01: 身說法終不暫捨令至菩提者結贊恒以大慈拔
0251c02: 苦也汝等現前菩薩有二種緣一者當學地藏菩
0251c03: 薩大慈普護二者常教眾生修習如是經典。
0251c04: 爾時阿難從座而起前白佛言如來所說大乘福聚
0251c05: 決定斷結無生覺利不可思議如是之法名為何經
0251c06: 受持是經得幾所福願佛慈悲為我宣說。
0251c07: 經分三分序分正宗已巳竟此當流通分也大乘福
0251c08: 聚以經不可思議其福德果報亦不可思議也決
0251c09: 定斷結者轉凡成聖也以一切眾生為無明所封
0251c10: 眼與色結耳與聲結等於生死中不成解脫今聞
0251c11: 此經一乘實相了證法法無生即是本覺妙明之
0251c12: 自性也然雖本覺如是為無明封執不捨定執三
0251c13: 大阿僧祇劫修行乃證而此經者如來纔一敷揚
0251c14: 當念現前不因脩得是謂不可思議也如是頓妙
0251c15: 之法名為何等而受持者得何功德。
0251c16: 佛言善男子是經名者不可思議過去諸佛之所護
0251c17: 念能入如來一切智海若有眾生持是經者則於一
0251c18: 切經中無所希求是經典法總持眾法攝諸經要是
0251c19: 諸經法法之繫宗是經名者名攝大乘經又名金剛
0251c20: 三昧又名無量義宗若有人受持是經典者即名受
0251c21: 持百千諸佛如是功德譬如空無有邊際不可思
0251c22: 議我所囑累唯是經典。
0251c23: 述成阿難所贊實不可思議也非三乘所有乃諸
0251c24: 佛護念故也三乘中所有經典依而脩行僅獲自
0252a01: 分之果或得聲聞果者或得緣覺果等而此經一
0252a02: 聞受持即能入如來智海寧非不可思議也此經
0252a03: 乃自心三昧之力諸佛出世無非指明人人自心
0252a04: 見性成佛以為本懷故諸經所指無出於此故受
0252a05: 持是自性真經則餘經無所希求也心為總持之
0252a06: 大本心為萬法之洪源心為所詮經為能詮能所
0252a07: 合目故此為總持之本諸經之要也攝大乘是能
0252a08: 詮無量義是所詮若能若所皆以金剛三昧之力
0252a09: 斷諸事理等障故是諸經所繫之宗也是經乃諸
0252a10: 佛之本懷故受持一經即受持百千諸佛之名功
0252a11: 德正等此猶略喻若廣喻之若空之叵思議也。
0252a12: 阿難言云何心行云何人者受持是經佛言善男子
0252a13: 受持是經者是人心無得失常脩梵行若於戲論常
0252a14: 樂靜心入於聚落心常在定若處居家不著三有是
0252a15: 人現世有五種福一者眾所尊敬二者身不橫夭三
0252a16: 者辨答論四者樂度眾生五者能入聖道如是人
0252a17: 者受持是經。
0252a18: 心無得失者六祖云不思善不思惡只恁麼去自
0252a19: 然心入無生湛然常寂又楞嚴云心言直故於其
0252a20: 中間永無諸委曲相此論其安心則自然達體證
0252a21: 法身佛是受持義常脩行者於六度萬行備體而
0252a22: 行自成妙用證報身佛故楞嚴云理須頓悟乘悟
0252a23: 併消事假漸除因次第盡樂靜入於聚落即靜而
0252a24: 動以脩真諦居家而不著三有者即俗而真以脩
0252b01: 俗諦釋成修梵行義不言中道者文略爾能如是
0252b02: 三觀圓修廣舉有無量功德略舉則權標五種迷
0252b03: 心則隨物所轉心悟則物隨我轉故為眾所尊不
0252b04: 了自心妄執世壽能悟自心則知塵劫不滅何天
0252b05: 橫之有不了自心則心外求法所有言論皆名局
0252b06: 執若了自心則心外無法通達無礙辨拆邪論自
0252b07: 心既明則自然樂度眾生此上四種前二自利後
0252b08: 二利他具論因地能入聖道乃論果德。
0252b09: 阿難言如彼人者度諸眾生得受供養不佛言如是
0252b10: 人者能為眾生作大福田常行大智權實俱演是四
0252b11: 依僧於諸供養乃至頭目髓腦亦皆得受何況衣食
0252b12: 而不得受善男子如是人者是汝知識是汝橋梁何
0252b13: 況凡夫而不供養。
0252b14: 一切福田眾生本自有之奈何為無明所覆煩惱
0252b15: 所纏如衣下之明珠如宅主之寶藏迷不受用故
0252b16: 如貧子是人持是經者能示人之衣珠指人寶藏
0252b17: 故是福田有大智者四依有二種一者小乘二者
0252b18: 大乘小乘四依者一能終身乞食二能終身冢間
0252b19: 樹下宿三能終身集糞掃衣四能有病服腐敗藥
0252b20: 大乘四者依法不依人依義不依語依了義經不
0252b21: 依不了義經依智不依識小乘全在自利大乘多
0252b22: 分利他以能利他故頭目髓腦尚應得受如阿難
0252b23: 位入聖流尚應恭敬何況凡夫。
0252b24: 阿難言於彼人所受持是經供養是人得幾所福佛
0252c01: 言若復有人持以滿城金銀而以布施不如於是人
0252c02: 所受持是經一四句偈不可思議善男子令諸眾生
0252c03: 持是經者心常在定不失本心若失本心即當懺悔
0252c04: 懺悔之法是為清。
0252c05: 廣喻則河沙七寶不以為勝恐人驚駭權以滿城
0252c06: 金銀布施不若從受四句功德全部則不可思議
0252c07: 也何以如此以此純載自心得自心智寶世寶勿
0252c08: 喻持心則心不失定所有諸業煩惱應念清涼。
0252c09: 阿難言懺悔先罪不入於過去也佛言如是猶如暗
0252c10: 室若遇明燈暗即滅矣善男子無說悔先所有諸罪
0252c11: 而以為說入於過去。
0252c12: 罪福無性亦無方所在迷則如處大夢處悟則黑
0252c13: 暗頓消誰論三世。
0252c14: 阿難言云何名為懺悔佛言依此經教入真實觀一
0252c15: 入觀時諸罪悉滅離諸惡趣當生淨土速成阿耨多
0252c16: 羅三藐三菩提。
0252c17: 懺則懺其前愆悔則悔其後過前愆既滅後過不
0252c18: 起中間安然便名淨土阿難恐人不解重復發明
0252c19: 佛謂菩提自性如鏡光明塵垢所埋有而不現垢
0252c20: 盡明現不從外來一入觀時非特滅罪而已巳無上
0252c21: 菩提當念具足。
0252c22: 佛說是經已巳爾時阿難及諸菩薩四部之眾皆大歡
0252c23: 喜心得決定頂禮佛足歡喜奉行。
0252c24: 金剛三昧經註卷第四終
0253a01: 
0253a02: 
0253a03: 
0253a04: 
0253a05: No. 651-B
0253a06:  金剛三昧經註解
0253a07: 
0253a08: 知者以心了言不知者以言了心以言了心不能亡
0253a09: 言以心了言不惟亡言亦且亡心不至亡言不名了
0253a10: 言不至亡心不名了心又亡言之至方得亡心亡心
0253a11: 之至方名入道大道豈可以心思言議於是乎有言
0253a12: 哉又豈可以離心思言議於是乎無言哉金剛三昧
0253a13: 經直截上乘開示了義更得雲門湛然師出手眼一
0253a14: 番拈弄其旨愈明師傳曹洞正宗詮釋文字乃其緒
0253a15: 餘耳曹洞宗有寶鏡三昧即金剛三昧之異名本色
0253a16: 草料家常茶飯師爛嚼知味自味味人當機者少有
0253a17: 瞻賾顧居士信根堅固慧解清圓其知味者也為師
0253a18: 刊刻流通斷言禪伯命一言為殿言如此或亦得師
0253a19: 之心乎。
0253a20: 華山明河識
