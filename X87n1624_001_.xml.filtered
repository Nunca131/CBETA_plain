0245a01: 
0245a02: 
0245a03: 
0245a04: 
0245a05: No. 1624-A
0245a06:  洪覺範林間錄序
0245a07: 
0245a08: 臨川　謝逸　撰
0245a09: 洪覺範得自在三昧於
0245a10: 雲菴老人。故能游戲翰墨場中。呻吟謦欬皆成文章。
0245a11: 每與林間勝士抵掌清談。莫非尊宿之高行．叢林之
0245a12: 遺訓．諸佛菩薩之微旨．賢士大夫之餘論。每得一事。
0245a13: 隨即錄之。垂十年間。得三百餘事。從其游者。本明上
0245a14: 人。外若簡率而內甚精敏。燕坐之暇。以其所錄析為
0245a16: 今為詮次。得於談笑而非出於勉強。故其文優游平
0245a17: 易而無艱難險阻之態。人皆知明之有是錄也。所至
0245a18: 之地。借觀者成市。明懼字畫漫滅而傳寫失真。於是
0245a19: 刻之於板而俾余為序。以壽後世焉。余謂斯文之作。
0245a21: 然後傳哉。願託斯文以傳不朽。此余所以欲默而不
0245a22: 能也。昔樂廣善清言而不長於筆。請潘岳為表。先作
0245a24: 咸云。若廣不假岳之筆。岳不假廣之旨。無以成斯美
0245b01: 也。今覺範口之所談。筆之所錄。兼有二子之美。何哉。
0245b02: 大抵文士有妙思者。未必有美才。有美才者。未必有
0245b03: 妙思。惟體道之士。見亡執謝。定亂兩融。心如明鏡。遇
0245b04: 物便了。故縱口而談。信筆而書。無適而不真也。然則
0245b05: 覺範所以兼二子之美者。得非體道而然耶。余是以
0245b06: 知士不可不知道也。覺範名慧洪。筠陽人。今住臨川
0245b07: 北景德禪寺。赴
0245b08: 顯謨閣待制朱公之請云。大觀元年十一月一日序。
0245b09: 
0245b10: 
0245b11: No. 1624
0245b14: 杭州興教小壽禪師。初隨天台韶國師。普請。聞墮薪
0245b15: 而悟。作偈曰。撲落非他物。縱橫不是塵。山河及大地。
0245b16: 全露法王身。國師頷之而已巳。及開法。衲子爭師尊之。
0245b17: 御史中丞王公隨出鎮錢塘。往候壽。至湖上。去騶從。
0245b18: 獨步登寢室。壽方負暄毳衣自若。忽見之。問曰。官人
0245b19: 何姓。王公曰。隨姓王。即拜之。壽推蒲團藉地而坐。語
0245b20: 笑終日而去。門人見壽。讓之曰。彼王臣來。柰何不為
0245b21: 禮。此一眾所係。非細事也。壽唯唯。佗日。王公復至。寺
0245b22: 眾橫撞大鐘。萬指出迎。而壽前趍立于松下。王公望
0245b23: 見。出輿握其手曰。何不如前日相見。而遽為此禮數
0245b24: 耶。壽顧左右。且行且言曰。中丞即得。柰知事瞋何。其
0245c01: 天資粹美如此。真本色住山人也。
0245c02: 白雲端禪師。有逸氣。少游湘中。時會禪師新自楊岐
0245c03: 來居雲。一見。心奇之。與語每終夕。會忽問曰。上人
0245c04: 落髮師為誰。對曰。茶陵郁和尚。會曰。吾聞其過溪有
0245c05: 省。作偈甚奇。能記之否。端即誦曰。我有神珠一顆。久
0245c06: 被塵勞關。今朝塵盡光生。照破山河萬朵。會大笑
0245c07: 而去。端愕然左右視。通夕不寐。明日。求入室咨詢其
0245c08: 事。時方歲旦。會曰。汝見昨日作夜狐者乎。對曰。見之。
0245c09: 會曰。汝一籌不及渠。端又大駭曰。何謂也。會曰。渠愛
0245c10: 人笑。汝怕人笑。端因大悟於言下。
0245c12: 處。喫茶喫處。語言相問處。所作所為。舉心動念。又
0245c13: 不是也。又曰。時當缺減。人壽少有登六七十者。汝
0245c14: 輩入我法中。整頓手未穩。早是三四十年。須臾衰
0245c15: 病至。衰病至則老至。老至則死至。前去幾何。尚復恣
0245c17: 別。潞公曰。法師老矣。復何往。對曰。入滅去。潞公笑謂
0245c18: 其戲語。目送之歸。與子弟言。其道韻深穩。談笑有味。
0245c19: 非常僧也。使人候之。果入滅矣。大驚嘆異久之。及闍
0245c20: 維。親往臨觀。以璃缾置坐前。祝曰。佛法果靈。願舍
0245c21: 利填吾瓶。言卒。煙自空而降。布入瓶中。滅。舍利如
0245c22: 所願。潞公自是竭誠內典。恨知之暮也。
0245c23: 棲賢諟禪師。建陽人。嗣百丈常和尚。性高簡。律身精
0246a02: 生所為。多取法焉。曰。棲賢和尚定從天人中來。叢
0246a03: 林標表也。雪竇顯禪師自淮山來。依之不合。乃作
0246a04: 師子峰詩而去。曰。踞地盤空勢未休。爪牙安肯混常
0246a05: 流。天教生在千峰上。不得雲擎也出頭。
0246a06: 李肇國史補曰。崔趙公問徑山道人法欽。弟子出家
0246a08: 其言。贊寧作欽傳。無慮千言。雖一報曉雞死。且書之。
0246a09: 乃不及此。何也。
0246a10: 大覺禪師璉公。以道德為　仁廟所敬。天下想望風
0246a11: 采釆。其居處服玩可以化寶坊也。而皆不為。獨於都城
0246a12: 之西為精舍。容百許人而已巳。棲賢舜老夫。為郡吏臨
0246a13: 以事。民其衣。走依璉。璉館於正寢。而自處偏室。執弟
0246a14: 子禮甚恭。王公貴人來候者。皆之。璉具以實對。且
0246a15: 曰。吾少問道於舜。今不當以像服之殊而二吾心
0246a16: 也。聞者嘆服　仁廟知之。賜舜再落髮。仍居栖賢。
0246a17: 唐宣宗微時。武宗疾其賢。數欲殺之。宦者仇公武保
0246a18: 佑之。事迫。公武為薙髮作比丘。使逸游。故天下名山
0246a19: 多所登賞。至杭州。鹽官禪師安公者。江西馬祖之高
0246a20: 弟。一見異之。待遇特厚。故宣宗留鹽官久。及即位。
0246a21: 思見之。而安公化去久矣。先是。武宗盡毀吾教。至是
0246a22: 復興之。雖法之隆替系於時。然庸詎知其力非安公
0246a23: 致之耶。仇公武之德不愧漢邴吉。而新書略之。獨班
0246a24: 班見於安禪師傳。為可嘆也。有贊其像者曰。已巳將
0246b01: 世界等微塵。空裏浮華夢裏身。勿謂龍顏便分別。故
0246b02: 應天眼識天人。
0246b03: 贊寧作大宋高僧傳。用十科為品流。以義學冠之已巳
0246b04: 可笑。又列頭豁禪師為苦行。智覺壽禪師為興福
0246b06: 長沙岑禪師因僧亡。以手摩之曰。大眾。此僧真實
0246b07: 為諸人提綱商量。會麼。乃有偈曰。目前無一法。當處
0246b08: 亦無人。蕩蕩金剛體。非妄亦非真。又曰。不識金剛體。
0246b09: 喚作緣生。十方真寂滅。誰在復誰行。雪峰和尚亦
0246b10: 因見亡僧。作偈曰。低頭不見地。仰面不見天。欲識金
0246b11: 剛體。但看髑髏前。玄沙曰。亡僧面前正是觸目菩提。
0246b12: 萬里神光頂後相。有僧問法眼。如何是亡僧面前觸
0246b14: 亡僧幾曾遷化。進曰。爭奈即今何。答曰。汝不識亡僧。
0246b15: 近代尊宿不復以此旨曉人。獨晦堂老師時一提起。
0246b16: 作南禪師圓寂日偈。曰。去年三月十有七。一夜春風
0246b17: 撼籌室。三角麒麟入海中。空餘片月波心出。真不掩
0246b18: 偽。曲不藏直。誰人為和雪中吟。萬古知音是今日。又
0246b19: 曰。昔人去時是今日。今日依前人不來。今既不來昔
0246b20: 不往。白雲流水空悠哉。誰云秤尺平。直中還有曲。誰
0246b21: 云物理齊。種麻還得粟。可憐馳逐天下人。六六元來
0246b22: 三十六。
0246b23: 南禪師居積翠。時以佛手．驢．生緣語問學者。答者
0246b24: 甚眾。南公瞑目如入定。未可否之。學者趨出。竟莫
0246c01: 知其是非。故天下謂之三關語。晚年。自作偈三首。今
0246c02: 只記其二。曰。我手佛手齊舉。禪流直下薦取。不動干
0246c03: 戈道處。自然超佛越祖。我驢並行。步步皆契無
0246c04: 生。直待雲開日現。此道方得縱橫。雲蓋智禪師為
0246c06: 問。三關語。兄弟近日如何商量。僧曰。有語甚妙。可以
0246c07: 見意。我手何似佛手。曰月下弄琵琶。或曰遠道擎空
0246c08: 。我何似驢。曰鷺鷥立雪非同色。或曰空山踏
0246c09: 落花。如何是汝生緣處。曰某甲某處人。時戲之曰。前
0246c10: 塗有人問上座如何是佛手．驢．生緣意旨。汝將遠
0246c11: 道擎空對之耶。鷺鶿立雪非同色對之耶。若俱將
0246c13: 所言。吾謂曰。雪峰道底。
0246c14: 夾山會禪師初住京口竹林寺。升座。僧問。如何是法
0246c15: 身。答曰。法身無相。如何是法眼。答曰。法眼無瑕。時道
0246c16: 吾笑於眾中。會遙見。因下座問曰。上座適笑。笑何事
0246c17: 耶。道吾曰。笑和尚一等行。放複子不著所在。會曰。
0246c18: 能為我說否。對曰。我不會說。秀州華亭有船子和尚。
0246c22: 到。船子笑曰。一句合頭語。萬劫繫驢橛。嗟乎。於今叢
0246c24: 答。無則始終言無。有則始終言有。毫末差誤。謂之狂
0247a02: 非特不善悟。要亦不善疑也。善疑者。必思三十三祖
0247a03: 授法之際。悟道之緣。其語言具在。皆可以理究。以智
0247a04: 知。獨江西石頭而下諸大宗師。以機用應物。觀其問
0247a05: 答。溟涬然。令人坐睡。其道異諸祖耶。則嗣其法。其不
0247a06: 異耶。則所言乃爾不同。故知臨濟大師曰。大凡舉論
0247a07: 宗乘。須一句中具三玄。一玄中具三要。有玄有要者。
0247a08: 明此也。不知者指為門庭建立權時語言。可悲也。
0247a09: 天衣懷禪師說法於淮山。三易法席。學者追崇。道顯
0247a10: 著矣。然猶未敢通名字於雪竇。雪竇已巳奇之。僧有誦
0247a11: 其語。至曰。譬如鴈過長空。影沈寒水。鴈無遺蹤之意。
0247a13: 通狀。問起居而已巳。溈山真如禪師從真點胸游最久。
0247a14: 叢林戶知之。然對客。未一言及其平昔見聞之事。
0247a16: 退託薄以諷後學。可謂善推尊其師者也。
0247a17: 雲菴和尚居洞山時。僧問。華嚴論云。以無明住地煩
0247a18: 惱。便為一切諸彿不動智。一切眾生皆自有之。只為
0247a19: 智體無性無依。不能自了。會緣方了。且無明住地煩
0247a20: 惱如何是成諸佛不動智。理極深玄。絕難曉達。雲菴
0247a21: 曰。此最分明。易可了解。時有童子方掃除。呼之回首。
0247a22: 雲菴指曰。不是不動智。問如何是汝佛性。童子左
0247a23: 右視。惘然而去。雲庵曰。不是住地煩惱。若能了之。即
0247a24: 今成佛。又問講師曰。火災起時。山河大地皆被焚
0247b01: 盡。世間空。是否。對曰。教有明文。安有不是之理。雲
0247b02: 庵曰。如許多燼將置何處。講師舌大而乾笑曰。不
0247b03: 知。雲庵亦大笑曰。汝所講者。紙上語耳。其樂說無礙
0247b04: 之辨。答則出人意表。問則學者喪氣。無師自然之
0247b05: 智。非世智可當。真一代法施主也。
0247b06: 二祖大師服勤累年。至於立雪斷臂。而達磨僅以一
0247b07: 言語之。牛頭懶融枯禪窮山。初無意於有聞。而四祖
0247b08: 自往說法。祖師之於師弟子之際。其必有旨耶。
0247b09: 楊文公談苑記。沙門寶誌銅牌記讖未來事云。有一
0247b10: 真人在冀川。開口張弓在左邊。子子孫孫萬萬年。江
0247b11: 南中主。名其子曰弘冀。吳越錢鏐諸子。皆連弘字。期
0247b12: 以應之。而　宣祖之諱正當之也。又記。周世宗悉毀
0247b13: 銅像鑄錢。謂宰相曰。佛教以謂頭目髓腦有利於眾
0247b14: 生。尚無所惜。寧復以銅像愛乎。銅州大悲甚靈應。當
0247b15: 擊毀。以斧擊其胸。鑱破之　太祖親見其事。後世宗
0247b16: 北征。病疽發胸間。咸謂其報應。太祖因信重釋教。歐
0247b17: 陽文忠公歸田錄首記。太祖初幸相國寺。問僧錄贊
0247b20: 予聞君子樂與人為善。雖善不善謂之矜。文忠公每
0247b21: 恨平心為難。豈真然耶。
0247c01: 則種種法生。心滅則髑髏不二。如來大師曰。三界唯
0247c02: 心。豈欺我哉。遂不復求師。即日還海東。疏華嚴經。大
0247c03: 弘圓頓之教。予讀其傳至此。追念晉樂廣酒盃蛇影
0247c04: 之事。作偈曰。夜塚髑髏元是水。客盃弓影竟非蛇。箇
0247c05: 中無地容生滅。笑把遺編篆縷斜。
0247c06: 棗大士．清國師。皆弘大經。造疏論。宗於天下。然
0247c07: 二公制行皆不同。棗則跣行不滯。超放自如。以事
0247c08: 事無礙行心。清則精嚴玉立。畏五色糞。以十願律
0247c09: 身。評者多喜棗坦宕。笑清縛束。意非華嚴宗所
0247c10: 宜爾也。予曰。是大不然。使棗薙髮作比丘。未必不
0247c11: 為清之行。此經以遇緣即宗合法。非如餘經有
0247c12: 局量也。
0247c13: 晉鳩摩羅什。兒時隨母至沙勒。頂戴佛。私念。形
0247c14: 甚大。何其輕耶。即重。失聲下之。母問其故。對曰。我心
0247c15: 有分別。故有輕重耳。予以是知一切諸法隨念而
0247c16: 至。念未生時。量同太。然則即今見行分別者。萬類
0247c18: 心力昧略微劣故也。嗟乎。人莫不有忠孝之心也。而
0247c20: 之專。故靈驗之應。速如影響。
0247c21: 菩提達磨初自梁之魏。經行於嵩山之下。倚杖於少
0247c22: 林。面壁燕坐而已巳。非習禪也。久之。人莫測其故。因以
0247c23: 達磨為習禪。夫禪那。諸行之一耳。何足以盡聖人。而
0248a01: 枯木死之徒為伍。雖然。聖人非止於禪那。而亦不
0248a03: 舊說四祖大師居破頭山。山中有無名老僧。唯植松。
0248a04: 人呼為栽松道者。請於祖曰。法道可得聞乎。祖曰。
0248a05: 汝已巳老。脫有聞。其能廣化耶。儻能再來。吾尚可遲汝。
0248a06: 乃去。行水邊。見女子浣衣。揖曰。寄宿得否。女曰。我有
0248a07: 父兄。可往求之。曰。諾我即敢行。女首肯之。老僧回
0248a08: 而去。女。周氏季子也。歸孕。父母大惡。逐之。女無所
0248a09: 歸。日庸紡里中。夕於眾館之下。已巳而生一子。以為不
0248a10: 祥。水中。明日見之。泝流而上。氣體鮮明。大驚。遂舉
0248a11: 之。成童。隨母乞食。邑人呼為無姓兒。四祖見於黃梅
0248a12: 道中。戲問之曰。汝何姓。曰。姓固有。但非常姓。祖曰。何
0248a13: 姓。曰。是佛性。祖曰。汝乃無姓耶。曰。姓空故無。祖化其
0248a14: 母。使出家。時七歲。眾館今為寺。號佛母。而周氏尤盛。
0248a15: 去破頭山佇望間。道者肉身尚在。黃梅東禪有佛母
0248a16: 塚。民塔其上。傳燈錄．定祖圖記忍大師姓周氏者。從
0248a17: 母姓也。大宋高僧傳乃曰。釋弘忍。姓周氏。其母始娠。
0248a18: 移月光照庭室。終夕若晝。異香襲人。舉家欣駭。安知
0248a19: 眾館本社屋。生時置水中乎。又曰。其父偏愛。因令誦
0248a20: 書。不知何從得此語。其敘事妄誕大率類此。開元中。
0248a21: 文學閭丘均為塔。徒文而已巳。會昌毀廢。唐末烽火。
0248a22: 更遭蹂踐。愈不可考。知其書謬者。母氏周。而曰有父
0248a23: 故也。無為子贊其像曰。人孰無父。祖獨有母。其母
0248a24: 為誰。周氏季女。濁港滔滔入大江。門前依舊長安路。
0248b01: 斷際禪師初行乞於雒京。吟添聲。一嫗出棘扉間
0248b02: 曰。太無猒足生。斷際曰。汝猶未施。反責無猒。何耶。嫗
0248b03: 笑。掩扉。斷際異之。與語。多所發藥。辭去。嫗曰。可往南
0248b04: 昌見馬大師。斷際至江西。而大師已巳化去。聞塔在石
0248b05: 門。遂往禮塔。時大智禪師方結廬塔傍。因敘其遠來
0248b06: 之意。願聞平昔得力言句。大智舉一喝三日耳聾之
0248b07: 語示之。斷際吐舌大驚。相從甚久。暮年始移居新吳
0248b08: 百丈山。考其時。嫗死久矣。而大宋高僧傳曰嫗祝斷
0248b09: 際見百丈。非也。
0248b10: 雲居佛印禪師曰。雲門和尚說法如雲。絕不喜人記
0248b11: 錄其語。見必罵逐曰。汝口不用。反記我語。佗時定販
0248b12: 賣我去。今對機室中錄。皆香林明教以紙為衣。隨所
0248b13: 聞。隨即書之。後世學者漁獵文字語言中。正如吹網
0248b14: 欲滿。非愚即狂。可嘆也。
0248b15: 玄沙備禪師薪於山中。傍僧呼曰。和尚。看虎。玄沙見
0248b16: 虎。顧僧曰。是你。靈潤法師山行。野燒迅飛而來。同游
0248b17: 者皆避之。潤安步如常曰。心外無火。火實自心。謂火
0248b18: 可逃。無由免火。火至而滅。嚴陽尊者單丁住山。蛇虎
0248b19: 就手而食。歸宗常公刈草。見蛇芟之。傍僧曰。久聞歸
0248b20: 宗。今日乃見一麤行沙門。常曰。你麤。我麤耶。吾聞親
0248b22: 理之外。宗門又有四藏鋒之用。親近以自治。藏鋒之
0248b23: 用以治物。
0248b24: 荊州天皇寺道悟禪師。如傳燈錄所載則曰。道悟得
0248c01: 法於石頭。所居寺曰天皇。婺州東陽人。姓張氏。年十
0248c03: 具。首謁徑山國一禪師。服勤五年。大歷中。抵鍾陵謁
0248c05: 十。臘三十五。及觀達觀禪師所集五家宗派則曰。道
0248c06: 悟嗣馬祖。引唐丘玄素所譔文幾千言。其略曰。師
0248c07: 號道悟。渚宮人。姓崔氏。即子玉後胤也。年十五。於長
0248c08: 沙寺禮曇翥律師出家。二十三詣嵩山律德得尸羅。
0248c09: 謁石頭。扣寂二年無所契悟。乃入長安親忠國師。三
0248c10: 十四與侍者應真南還。謁馬大師。大悟於言下。祝曰。
0248c11: 他日莫離舊處。故復還渚宮。元和十三年戊戌歲四
0248c12: 月初示疾。十三日歸寂。壽八十二。臘六十三。考其傳。
0248c13: 正如兩人。然玄素所載曰。有傳法一人崇信。住澧州
0248c14: 龍潭。南嶽讓禪師。唐聞人歸登撰。列法孫數人于
0248c15: 後。有道悟名。圭峰答裴相國宗趣狀。列馬祖之嗣六
0248c16: 人。首曰江陵道悟。其下注曰兼稟徑山。今妄以雲門．
0248c17: 臨濟二宗競者。可發一笑。
0248c18: 草堂禪師牋要曰。心體靈知不昧。如一摩尼珠圓照
0248c19: 空淨。都無差別之相。以體明故。對物時能現一切色
0248c20: 相。色自差而珠無變易。如珠現黑時。人以珠為黑者。
0248c21: 非見珠也。離黑珠者。亦非見珠也。以明黑都無為
0248c22: 珠者。亦非見珠也。馬祖說法。即妄明真。正如以黑為
0248c23: 珠。神秀說法。令妄盡方見覺性者。離妄求真。正如離
0248c24: 黑珠。牛頭說法。一切如夢。本來無事。真妄俱無。正
0249a01: 如明黑都無為珠。獨荷澤於空相處。指示知見。了了
0249a02: 常知。正如正見珠體。不顧眾色也。密以馬祖之道如
0249a03: 珠之黑。是大不然。即妄明真。方便語耳。略知教乘者
0249a05: 者如南泉．百丈．大達．歸宗之徒。皆博綠三藏。熟爛真
0249a06: 妄之論。爭服膺師尊之。而其道乃止於如珠之黑而
0249a07: 已巳哉。又以牛頭之道。一切如夢。真妄俱無者。是大不
0249a08: 然。觀其作心王銘曰。前際如空。知處迷宗。分明照境。
0249a09: 隨照冥濛。縱橫無照。最微最妙。知法無知。無知知要。
0249a10: 一一皆治知見之病。而荷澤公然立知見。優劣可見。
0249a11: 而謂其道如明黑都無為珠者。豈不重欺吾人哉。至
0249a12: 如北秀之道。頓漸之理。三尺童子知之。所論當論其
0249a13: 用心。秀公為黃梅上首。頓宗直指。縱曰機器不逮。然
0249a14: 亦飫聞飽參矣。豈自甘為漸宗徒耶。祖道于時疑
0249a15: 信半天下。不有漸。何以顯頓哉。至於紛爭者。皆兩宗
0249a16: 之徒。非秀心也。便謂其道止如是。恐非通論。吾聞大
0249a18: 為異道。為非道。顯權則為親友。為知識。庸詎知秀公
0249a19: 非冥權也哉。
0249a20: 唐僧復禮有法辯。當時流輩推尊之。作真妄偈。問天
0249a21: 下學者曰。真法性本淨。妄念何由起。從真有妄生。此
0249a22: 妄何所止。無初即無末。有終應有始。無始而無終。長
0249a23: 懷懵茲理。願為開玄妙。析之出生死。清國師答曰。
0249a24: 迷真妄念生。悟真妄即止。能迷非所迷。安得長相似。
0249b01: 從來未曾悟。故說妄無始。知妄本自真。方是恒妙理。
0249b02: 分別心未忘。何由出生死。圭峰禪師答曰。本淨本不
0249b03: 覺。由斯妄念起。知真妄即空。知空妄即止。止處名有
0249b04: 終。迷時號無始。因緣如幻夢。何終復何始。此是眾生
0249b05: 源。窮之出生死。又曰。人多謂真能生妄。故妄不窮盡。
0249b06: 為決此理。重答前偈曰。不是真生妄。妄迷真而起。悟
0249b07: 妄本自真。知真妄即止。妄止似終末。悟來似初始。迷
0249b08: 悟性皆空。皆空無終始。生死由此迷。達此出生死。予
0249b09: 味二老所答之辭。皆未副復禮問意。彼問真法本淨。
0249b10: 妄念何由而起。但曰迷真不覺。則孰不能答耶。因為
0249b11: 明其意。作偈曰。真法本無性。隨緣染淨起。不了號無
0249b12: 明。了之即佛智。無明全妄情。知覺全真理。當念絕古
0249b13: 今。底處尋終始。本自離言詮。分別即生死。
0249b14: 雲菴和尚曰。諸佛隨宜說法。意趣難解。如起信曰
0249b15: 若有眾生來求法者。隨己已能解。方便為說。不應貪著
0249b16: 名利恭敬。唯念自利利他。回向菩提故者。為弘法太
0249b17: 峻者言之也。圓覺曰末世眾生欲修行者。應當盡命
0249b18: 供養善友。事善知識。彼善知識欲來親近。應斷瞋恨。
0249b19: 現逆順境。猶如空者。為求道不精進者言之也。雖
0249b20: 然。為弟子者能不忘精進。則為師者不害於太峻。方
0249b21: 今學者未能盡致敬之禮。而責以慳法則過矣。侍者
0249b22: 進曰。然則三世如來法施之式。可得聞乎。曰。法華曰。
0249b23: 於一切眾生平等說法。以順法故。不多不少。乃至深
0249b24: 愛法者。亦不為多說。此佛之遺意也。
0249c01: 達觀穎禪師初出東吳。年纔十六七。泊舟秦淮。宿奉
0249c02: 先寺。時寺皆講。人見其禪者。又少之。不為禮。穎讓曰。
0249c03: 佛記比丘。惡客比丘至者。法將滅。爾輩安為之耶。有
0249c04: 畣者曰。上人即主此。敬客未晚。笑曰。我顧未暇居
0249c05: 此。然能易道行者。使飯十方僧。報佛恩耳。時內翰葉
0249c06: 公清臣守金陵。穎袖書謁之。葉公曰。昨晚至此。何以
0249c07: 知建寺始末之詳如此乎。對曰。夜閱舊知之。因極
0249c08: 言律居之弊。敗傷風化。葉公大奇之。奉先緣是乃為
0249c09: 禪林。吳中講師多譏諸祖傳法偈無譯人。禪者與之
0249c10: 辨。失其真。適足以重其謗。穎諭之曰。此達磨為二祖
0249c11: 言者也。何須譯人耶。如梁武初見之。即問。如何是聖
0249c12: 諦第一義。答曰。廓然無聖。進曰。對朕者誰。又曰。不識。
0249c13: 使達磨不通方言。則何於是時便能爾耶。講師不敢
0249c14: 復有辭。其挫服魔外之氣。無師自然之智發自妙齡。
0249c15: 而遇事則應無所疑畏。天性則然。後為石門之嗣。
0249c16: 首山嫡孫也。
0249c17: 涅槃經。迦葉菩薩白佛言。世尊。如佛所說。諸佛世尊
0249c18: 有秘密藏。是義不然。何以故。諸佛世尊唯有密語。無
0249c20: 其內而使之然。佛法不爾。咸令眾生悉得知見。云何
0249c21: 當言佛世尊有秘密藏。佛讚迦葉。善哉。善哉。善男子。
0249c22: 如汝所言。如來實無秘密之藏。何以故。如秋滿月處
0249c23: 空。顯露清淨無翳。人皆觀見。如來之言亦復如是。開
0249c24: 發顯露。清淨無翳。愚人不解。謂之秘藏。智者了達。則
0250a01: 不名藏。又曰。又無語者。猶如嬰兒言語未了。雖復有
0250a02: 語。實亦無語。如來亦爾。語未了者。即秘密之言。雖有
0250a03: 所說。眾生不解。故名無語。故石頭曰。乘言須會宗。勿
0250a04: 自立規矩。藥山曰。更須自看。不得絕言語。我今為
0250a05: 汝說者箇語顯無語底。長慶曰。二十八代祖師皆說
0250a06: 傳心。且不說傳語。且道心作麼生傳。若也無言啟蒙。
0250a07: 何名達者。雲門曰。此事若在言語上。三乘十二分教
0250a08: 豈是無說。因什麼道教外別傳。若從學解機智得。只
0250a09: 如十地聖人說法如雲如雨。猶被佛呵見性如隔羅
0250a10: 縠。以此故知。一切有心。天地懸殊。雖然如是。若是得
0250a11: 底人。道火何曾燒著口耶。予每曰。衲子於此徹去。方
0250a12: 知諸佛無法可說。而證言說法身。如何是言說法身。
0250a13: 自答曰。斷頭船子下楊州。
0250a14: 王文公曰。佛與比丘辰巳間應供。名為齋者。與眾生
0250a15: 接。不可不齋。又以佛性故。等視眾生。而以交神之道
0250a16: 見之。故首楞嚴曰。嚴整威儀。肅恭齋法。又曰。梵語三
0250a17: 昧。此云正定。正定中所受境界謂之正受。異於無明
0250a18: 所緣受。故圓覺曰。三昧正受。釋者謂梵語三昧。此云
0250a19: 正受。而寶積云三昧及正受。則此釋非也。
0250a20: 曹溪大師將入涅槃。門人行．超俗．法海等問。和尚
0250a21: 法何所付。曹溪曰。付囑者二十年外於此地弘揚。又
0250a22: 問。誰人。答曰。若欲知者。大庾嶺上以網取之。圭峰欲
0250a23: 立荷澤為正傳的付。乃文釋之曰。嶺者。高也。荷澤姓
0250a24: 高。故密示之耳。欲抑讓公為旁出。則曰。讓。則曹溪門
0250b01: 下旁出之汎徒。此類數可千餘。嗚呼。逐鹿者不見山。
0250b02: 攫金者不見人。殆非言。方密公所見。唯荷澤故。諸
0250b03: 師不問是非。例皆毀之。如大庾嶺上以網取之之語。
0250b04: 是大師末後全提妙旨。而以意求。讓公僧中之王。
0250b05: 而謂之汎徒。詳味密公之意。可以發千載之一笑。
0250b06: 老安國師有言曰。金剛經曰。應無所住而生其心。無
0250b07: 所住者。不住色．不住聲．不住迷．不住悟．不住體．不住
0250b08: 用。而生其心者。即一切法而顯一心。若住善生心。即
0250b09: 善現。若住惡生心。即惡現。本心即隱沒。若無所住。十
0250b10: 方世界唯是一心。信知曹溪大師云。風幡不動。是心
0250b11: 動。脩山主有偈曰。風動心搖樹。雲生性起塵。若明今
0250b12: 日事。暗本來人。
0250b13: 有僧問晦堂老人曰。五祖前身。栽松道者。託周氏
0250b14: 女而生。彼三緣不和合。何從而生耶。老人笑曰。汝聞
0250b15: 樹提伽生於火中。伊尹生於空桑乎。對曰。聞之。汝於
0250b16: 彼二人乃不疑其生不由三緣。而獨疑五祖耶。方今
0250b17: 士大夫之留意宗乘者。皆以此為疑。及聞此語。莫不
0250b18: 釋然。予以謂老人所示。未欲極教乘之本意。第就其
0250b19: 機。息狂情耳。馬大師曰。佛是能仁。有智慧。善機宜。能
0250b20: 破一切眾生疑網。出離有無等縛。其斯之謂歟。
0250b21: 宗鏡錄。曰。雖然心即是業。業即是心。既從心生。還從
0250b22: 心受。如何現今消其妄業報。答曰。但了無作。自然業
0250b23: 空。所以云。若了無作惡業。一生成佛。又曰。雖有作業
0250b24: 而無作者。即是如來秘密之教。又凡作業。悉是自心
0250c01: 橫計外法。還自對治。妄取成業。若了心不取境。境自
0250c02: 不生。無法牽情。云何成業。予作偈釋其旨曰。舉手
0250c03: 炷香而供養佛。其心自知應念獲福。舉手操刀恣行
0250c04: 殺戮。其心自知死入地獄。或殺或供一手之功。云何
0250c05: 業報罪福不同。皆自橫計有如是事。是故從來枉沈
0250c06: 生死。雷長芭蕉銕轉磁石。俱無作者而有是力。心不
0250c07: 取境境亦自寂。故如來藏不許有識。
0250c08: 維摩經曰入不思議境。如借座燈王。取飯香土。促演
0250c09: 其日劫大小之相容。可以神會妙旨。至曰一切聲聞。
0250c10: 聞是不可思議解脫法門。皆應號泣。聲震三千大千
0250c11: 世界。極難解通。首楞嚴曰一人發真歸源。十方空
0250c12: 悉皆消殞。見道者。妄盡覺明。自見空殞。可也。而下文
0250c13: 乃又曰一切魔王見其宮殿無故坼裂。為難和會。古
0250c14: 諸法師俱有注釋。校其所論。未容無說。
0250c15: 臨濟大師建立四賓主。今徒閱其語。竟莫能分辨之。
0250c16: 知之者。未必真。不知者。以為苟然。又有四喝。一喝如
0250c17: 金剛王寶劍。一喝如踞地師子。一喝如探竿影草。有
0250c18: 時一喝不作一偈用。如踞地師子。探竿影草。後學往
0250c19: 往不省其何等語。安能識其意耶。不過曰此古人一
0250c20: 期建立之辭耳。何足問哉。然則臨濟之言遂為語
0250c21: 也。今係其偈於此曰。金剛王覿露堂堂。才涉唇吻
0250c22: 即犯鋒鋩。踞地師子本無窠臼。顧佇之間即成滲漏。
0250c23: 探竿影草莫入陰界。一點不來賊身自敗。有時一喝
0250c24: 不作喝用。佛法大有只是牙痛。
0251a01: 予游長沙至鹿苑。見岑禪師像。想見其為人。作岑
0251a02: 大蟲贊并序。曰。如來世尊語阿難曰。汝元不知一切
0251a03: 浮塵諸幻化相。當處出生。隨處滅盡。幻妄稱相。其性
0251a04: 真為妙覺明體。龍勝菩薩曰。諸法不自生。亦不從他
0251a05: 生。不共不無因。是故說無生。以佛祖之辯。談心法之
0251a06: 妙。其清淨顯露如掌中見物。無可疑者。而末世眾生
0251a07: 卒不明了者。蓋其迷妄之極。非其所聞之習故也。禪
0251a08: 師憫之。故於所習之境譬之曰。若心是生。則夢幻空
0251a09: 華亦應是生。若身是生。則山河大地．森羅萬象亦應
0251a10: 是生。大哉言乎。與首楞嚴．中觀論相終始也。禪師大
0251a11: 寂之孫。南泉之子。趙州之兄。開法於長沙之鹿苑。當
0251a12: 時衲子倔強如仰山者猶下之。而呼以為岑大蟲云。
0251a13: 為之贊曰。長沙大蟲。聲威甚重。獨眠空林。百獸震恐。
0251a14: 寂子兒癡。見不知畏。引手捋鬚。幾缺其耳。大空小空。
0251a15: 是虎是你。如備與覺。可撩其尾。嗟今衲子。眼如裴旻。
0251a16: 但見其彪。安識虎真。我拜公像。非存非沒。百尺竿頭。
0251a17: 行塵勃勃。
0251a18: 白雲端禪師曰。天下叢林之興。大智禪師力也。祖堂
0251a19: 當設達磨初祖之像於其中。大智禪師像西向。開山
0251a20: 尊宿像東向。得其宜也。不當止設開山尊宿而略其
0251a21: 祖宗耳。雲居祐禪師曰。吾觀諸方長老。示滅必塔其
0251a23: 於是於宏覺塔之東作卵塔。曰。凡住持者。自非生身
0251a24: 不壞。火浴雨舍利者。皆以骨石填於此。其西又作卵
0251b01: 塔。曰。凡眾僧化。皆藏骨石於此。謂之三塔。二大老識
0251b02: 度高遠。可為後世法。然孤論難持。犯眾難成。卒必有
0251b04: 東京覺嚴寺有誠法師講華嚴經。歷席最久。學者依
0251b05: 以揚聲。其為人純至。少緣飾。高行遠識。近世講人莫
0251b06: 有居其右者。元祐初。高麗僧統航海至。上表乞傳持
0251b07: 賢首宗教歸本國流通。奉聖旨下兩街。舉可以授法
0251b08: 者。有司以師為宜。上表辭免曰。臣雖刻意講學。識趣
0251b09: 淺陋。特以年運已巳往。妄為學者所推。今異國名僧航
0251b10: 海問道。宜得高識博聞者為之師。竊見杭州慧因院
0251b11: 僧道源。精練教乘。旁通外學。舉以自代。實允公議。奉
0251b12: 聖旨。依所乞。差朝奉郎揚傑館伴至錢塘受法。
0251b13: 予建中靖國之初。故人處獲洞山初禪師語一編。福
0251b14: 嚴良雅所集。其語言宏妙。真法窟爪牙。大略曰。語中
0251b15: 有語。名為死句。語中無語。名為活句。未達其源者。落
0251b16: 在第八魔界中。又曰。言無展事。語不投機。乘言者喪。
0251b17: 滯句者迷。於此四句語中見得分明也。作箇脫洒衲
0251b18: 僧。根椽片瓦粥飯因緣。堪與人天為善知識。於此不
0251b19: 明。終成莽鹵。雲菴平生說法。多稱初悟門。度越格量。
0251b20: 偶閱舊記。見其寄道友偈并序曰。昔洞山參雲門。悟
0251b21: 旨於言下。入佛正知見。所有炙脂帽子．鶻臭布衫皆
0251b22: 脫去。以四句偈明其悟。得展事自在之用。投機善
0251b23: 巧之風。故其應機接物不乘言。不滯句。如師子王得
0251b24: 大自在。於哮吼時。百獸震駭。法王法如是故也。又
0251c01: 世所傳見雲門者。皆坐脫立亡。何哉。以無佛法知見
0251c02: 故也。因隨句釋以奉寄曰。大用現前能展事。春來何
0251c03: 處不開花。放伊三頓參堂去。四海當知共一家。又曰。
0251c04: 千差萬別解投機。明眼宗師自在時。北斗藏身雖有
0251c05: 語。出群消息少人知。又曰。游山翫水便乘言。自己已商
0251c06: 量總不偏。鶻臭布衫脫未得。且隨風俗度流年。又曰。
0251c07: 滯句乘言是瞽聾。參禪學道自無功。悟來不費纖毫
0251c08: 力。火裏蝍蟟吞大蟲。
0251c10: 酒。無日不。村民愛敬之。每餉以醇醪。居一日。方入
0251c11: 浴。聞有尋宗者。度其必送榼至。裸而出。得酒徑去。人
0251c12: 皆大笑。而宗傲然不怍。散衣下山。有逆而問者曰。
0251c13: 如何是道者家風。對曰。袈裟褁草鞋。問意旨如何。曰。
0251c14: 赤下桐城。陳退夫初赴省幃。過宗。戲問曰。瓘此行
0251c15: 欲作狀元。得否。宗熟視曰。無時即得。莫測其言也。而
0251c16: 退夫果以第三名上第。時彥作魁。方悟無時之語。宗
0251c17: 見雪竇。而超放自如。言法華之流也。
0251c18: 雪竇初在大陽玄禪師會中典客。與僧夜語。雌黃古
0251c21: 知客有定古今之辯。無定古今之眼。故敢笑曰。且趙
0251c22: 州意。汝作麼生會。因以偈對曰。一兔橫身當古路。蒼
0251c23: 鷹纔見便生擒。後來獵犬無靈性。空向枯樁舊處尋。
0251c24: 雪竇大驚。乃與結友。或云即承天宗禪師也。予謂聞
0252a01: 此可以想見當時法席之盛也。
0252a02: 晦堂老人以小疾。醫寓漳江。轉運判官夏倚公立
0252a03: 往見之。因劇談妙道。至會萬物為自己已及情與無情
0252a05: 有情即去。香案無情自住。情與無情如何得成一體
0252a06: 去。夏不能答。晦堂曰。纔入思惟。便成剩法。何曾會物
0252a07: 為己已耶。老黃龍入滅。道俗請繼主道場。法席之盛。初
0252a08: 不減平時。然性真率。不樂從事。五求解去。乃得謝事
0252a10: 之。三辭弗往。又囑江西彭汝礪器資請所以不應長
0252a11: 沙之意。晦堂曰。願見謝公。不願領大溈也。馬祖．百丈
0252a12: 已巳前。無住持事。道人相求於空閑寂寞之而已巳。其
0252a13: 後雖有住持。王臣尊禮為人天師。今則不然。掛名官
0252a14: 府。如有戶籍之民。直遣伍伯追呼耳。豈可復為也。器
0252a15: 資以斯言反命。師直由是致書願得一見。不敢以住
0252a16: 持相屈。遂往長沙。於四方公卿意合。則千里應之。
0252a17: 不合。則數舍亦不往也。開法黃龍十二年。退居菴頭
0252a18: 二十餘年。天下指晦堂為道之所在。末世宗師之
0252a19: 典刑也。
0252a20: 圓通祖印訥禪師告老於郡。乞請承天端禪師主法
0252a21: 席。郡可其請。端欣然而來。自以少荷大法。前輩讓善
0252a22: 叢林。責己已甚重。故敬嚴臨眾。以公滅私。於是宗風大
0252a23: 振。未幾年。訥公厭寂。郡守至。自陳客情。太守惻然
0252a24: 目端。端笑唯唯而已巳。明日。登座曰。昔日大法眼禪師
0252b01: 有偈曰。難難難是遣情難。情盡圓明一顆寒。方便遣
0252b02: 情猶不是。更除方便太無端。大眾且道情作麼生遣。
0252b03: 喝一喝。下座包腰而去。一眾大驚。遮留之不可。叢林
0252b04: 至今敬畏之。
0252b05: 南禪師住廬山歸宗。火一夕而燼。大眾譁譟動山谷。
0252b06: 而黃龍安坐如平時。桂林僧洪準欲掖之而走。顧見
0252b07: 叱之。準曰。和尚縱厭世間。慈明法道何所賴耶。因徐
0252b08: 整衣起。而火已巳及座榻矣。坐是入獄。郡吏發其私忿。
0252b09: 考掠百至。絕口不言。唯不食而已。兩月而後得釋。鬚
0252b10: 髮不剪。皮骨僅存。真點胸迎於中塗。見之。不自知泣
0252b11: 下。曰。師兄何至是也。黃龍叱曰。者俗漢。真不覺拜之。
0252b12: 蓋其不動如山類如此。
0252b13: 曹山章禪師初辭洞山悟本。本曰。吾在雲巖先師
0252b14: 處親印寶鏡三昧。事窮的要。今付受汝。汝善護持。無
0252b15: 令斷絕。遇真法器。方可傳委。直須秘密。不得影露。恐
0252b16: 屬流布。喪滅吾宗。夫末法時代。人多乾慧。若要辨認
0252b17: 向去之人真偽。有三種滲漏。當機直須具眼。一．見滲
0252b18: 漏者。機不離位。墮在毒海。二．情滲漏者。智常向背。見
0252b19: 處偏枯。三．語滲漏者。體妙失宗。機昧終始。濁智流轉
0252b20: 於此三種。子宜知之。又綱要三偈。初。敲倡俱行。曰。金
0252b21: 針雙備。狹路隱全該。寶印當空妙。重重錦縫開。其
0252b22: 次。金玄路。曰。交牙明中暗。功齊轉覺難。力窮尋進
0252b23: 退。金網鞔鞔。又其次。理事俱不涉。曰。理事俱不涉。
0252b24: 回照絕幽微。背風無巧拙。電火爍難追。衲子當機能
0252c01: 如電火難追。則方透三種滲漏。圓覺曰。眾生為解礙。
0252c02: 菩薩未離覺。故知脫生死於言下。自非上根大智。何
0252c03: 以臻此。大愚以黃檗為老婆。良有以也。黃檗每曰。決
0252c04: 定不流至第二念。就中方入我宗門。宗乘有旨趣。
0252c05: 下流不悟。妄生同異。欲望大法之興。不亦難乎。
0252c06: 龍牙和尚作半身寫照。其子報慈匡化為之贊曰。日
0252c07: 出連山。月圓當戶。不是無身。不欲全露。二老洞山悟
0252c08: 本兒孫也。故其家風機貴回互。使不犯正位。語忌十
0252c09: 成。使不墮今時。而匡化匠心獨妙。語不失宗。為可貴
0252c10: 也。餘杭政禪師自寫照。又自為之贊曰。貌古形
0252c11: 倚杖黎。分明出須菩提。解空不許離聲色。似聽孤
0252c12: 猿月下啼。政公超然奇逸人也。故其高韻如光風霽
0252c13: 月。詞致清婉。而道味苦嚴。古今贊偈甚多。予尤愛此
0252c14: 二篇。
0252c15: 圭峰日用偈曰。作有義事。是惺悟心。作無義事。是散
0252c16: 亂心。散亂隨情轉。臨終被業牽。惺悟不由情。臨終能
0252c17: 轉業。偶閱唐史。李訓之敗。被綠衣詭言黜官。走終南
0252c18: 依密。密欲匿之。其徒不可。乃奔鳳翔。為盩庢吏所執。
0252c19: 訓死。仇士良捕密詰之。怡然曰。與訓游久。吾法遇難
0252c20: 則救。初無愛憎。死固吾分。予謂比丘於唐交士大夫
0252c21: 者。或見於傳記。多犯法辱教。而圭峰獨超然如此。為
0252c22: 史者亦欣然點筆疾書。其履踐之明也。觀其偈則
0252c23: 無不欲透脫情境。譬如香象擺壞鐵。自在而去。豈
0252c24: 若蠅為唾所涴哉。
0253a01: 雲菴住歸宗時。方送法眼大師茶毗。時雨新霽。泥方
0253a02: 滑道。忽躂倒。大眾爭掖而起。舉火把曰。法眼茶毗。歸
0253a03: 宗遭。呈似大眾。更無可說。
0253a04: 石頭大師作參同契。其末曰。謹白參玄人。光陰莫
0253a05: 度。法眼禪師注曰。住。住。恩大難酬。法眼可謂見先德
0253a07: 失候。謂之度光陰。有道者無他。能善用其心耳。故
0253a08: 趙州曰。一切但仍舊。從上諸聖無不從仍舊中得。大
0253a09: 智度論曰。眾生心性。猶如利刀。唯用割泥。泥無所成。
0253a11: 首楞嚴曰。佛謂阿難。譬如琴瑟．箜篌．琵琶。雖有妙音。
0253a12: 若無妙指。終不能發。汝與眾生亦復如是。寶覺真心。
0253a13: 各各圓滿。如我按指。海印發光。汝暫舉心。塵勞先起。
0253a14: 華嚴偈曰。若人欲識佛境界。當淨其意如空。遠離
0253a16: 大智禪師曰。夫教語皆是三句相連。初．中．後善。初直
0253a17: 須教渠發善心。中破善。後始明善。菩薩即非菩薩。是
0253a18: 名菩薩。法非法。非非法。總與麼也。若即說一句答。令
0253a19: 人入地獄。若三句一時說。渠自入地獄。不干教主事。
0253a20: 故知古大宗師說法皆依佛祖法式。不知者以謂苟
0253a21: 然語。如無著所釋金剛般若是此意也。洞山安立五
0253a22: 位。道眼明者視其題目十五字排布。則見悟本老人。
0253a23: 如曰正中偏．偏中正．正中來．偏中至．兼中到是也。汾
0253a24: 陽頌曰。五位參尋切要知。纖毫纔動即差違。金剛透
0253b02: 還使九天歸。正中妙挾通回互。擬議鋒鋩失威。
0253b03: 金剛般若曰。如我說法。如筏喻者。法尚應捨。何況非
0253b04: 法。西天此土聖賢釋者。無慮千餘人。然莫如無著得
0253b05: 佛之意。雙林大士又從而申明之。無著於此判為言
0253b06: 說法身。意以謂筏者。言說也。雖與人俱。然亦不類。如
0253b07: 筏行水中。而實不住。非法者。二邊也。在筏且不類。豈
0253b08: 於二邊而止住耶。故曰何況非法。大士偈曰。渡河須
0253b10: 被溺。誰論在二邊。有無如取一。即被污心田。故曹洞
0253b11: 宗旨有混不得。類不齊之語也。
0253b12: 雲峰悅禪師再游泐潭。重會南禪師。敘別講舊。相得
0253b13: 甚懽。久之。更使一見石霜慈明老人。既至石霜。憩於
0253b14: 山前莊。聞其坦率之風。悔來。因不復過門。徑造南岳
0253b15: 福嚴。未期月。掌記室。俄長老賢公化去。郡以慈明來
0253b16: 居之。初聞夜參貶剝諸方異解。皆其平生艱難而得
0253b17: 者。於是歎服。即投誠問道。三往三被罵而退。不勝忿。
0253b18: 業已巳歸之。明日復往。慈明罵如故。因啟曰。某唯以不
0253b19: 解故來問。善知識宜施方便。不蒙開示。專以罵為。豈
0253b20: 從上所以授法之式耶。慈明驚曰。南書記。我謂汝是
0253b21: 箇人。乃作罵會耶。黃龍聞其語。如桶底脫。拜起汗下。
0253b22: 從容論趙州因緣。呈偈曰。傑出叢林是趙州。老婆勘
0253b23: 破沒來由。如今四海清如鏡。行人莫與路為讎。慈明
0253b24: 閱之。笑曰。偈甚佳。但易一字。曰。老婆勘破有來由。其
0253c01: 機智妙密又如此。黃龍辭去。白曰。大事畢竟如何。慈
0253c02: 明訶曰。著衣喫飯不是畢竟。痾屎送尿不是畢竟。予
0253c03: 游福嚴。覽其山川之形勝。讀思大所記曰。此山增
0253c04: 人之志力。居之者多得道。故祖宗授法。莫不因之。雖
0253c05: 大法之興。必依之人。然馬祖於此受讓公記。其道
0253c06: 大振於江西。今慈明．黃龍事復相類。亦足怪也。
0253c07: 生法師曰。敲空作響。擊木無聲。法眼禪師忽聞齋魚
0253c08: 聲。謂侍者曰。還聞麼。適來若聞。如今不聞。如今若聞。
0253c09: 適來不聞。會麼。
0253c10: 有僧登三生藏。取思大平生所持錫立之。疑慮橫
0253c11: 生。終不能定。忽自念曰。當一切放下。即舉錫置之。
0253c12: 錫卓然不傾。以問予其故何哉。予曰。非特於錫則然。
0253c13: 凡事若有心。即成差。試觀兒輩剪紙。擬心即失。不
0253c14: 擬心。徑往無難。故道人不可須臾忘照也。
0253c15: 首楞嚴曰。汝元不知一切浮塵諸幻化相。當處出生。
0253c16: 隨處滅盡。涅槃曰。譬如猛火。不能燒薪。火出木盡。名
0253c17: 為燒薪。般若燈論曰。根境理同然。智者何驚異。衲子
0253c18: 於此見徹。方入阿字法門。
0253c19: 康僧會。天竺人。吳赤烏十年初至建業。營立茆茨。設
0253c20: 像行道。孫權疑為矯異。召問曰。有何靈驗。對曰。如來
0253c21: 遷忽逾千載。遺骨舍利神耀無方。昔阿育王起塔
0253c22: 至八萬四千。塔寺之興。表遺化也。權曰。若得舍利。當
0253c23: 為造塔。如其妄。國有常刑。會請期七日。乃謂其屬
0254a03: 曇諦。父肜。嘗為冀州別駕。母黃氏晝。夢一僧呼為
0254a04: 母。寄一麈尾并鐵鏤書鎮二枚。既覺。而兩物俱存。因
0254a05: 而懷娠生諦。此二物乃諦前身為宏覺法師。為姚萇
0254a06: 講法華所獻。追繹宏覺捨命。正是寄物之日。會以真
0254a07: 誠之至。能生致舍利。諦以大願所持。亦能死將長物。
0254a08: 嗚呼。真誠大願之力。尚能反易生死。如意自在。況守
0254a09: 護心城者耶。
0254a11: 天下於天下。未有不嗒然危坐。置筆而思者。晦堂老
0254a12: 人問學者此義如何。對之甚眾。晦堂笑曰。汝善說
0254a13: 道理。予作偈記其意曰。天下心知不可藏。紛紛嗅
0254a14: 但尋香。端能百尺竿頭步。始見林梢掛角羊。又問。列
0254a15: 子戴兩小兒論日遠近不決。而質於孔子。孔子不答。
0254a16: 其意何在。學者皆曰。聖如夫子。亦莫能辨此理。是以
0254a17: 無說也。晦堂亦笑之。予作偈釋之曰。溫遠近轉增
0254a18: 疑。不答當渠痛處錐。尚逐小兒爭未已巳。仲尼何獨古
0254a19: 難知。
0254a20: 歐陽文忠公昔官洛中。一日。游嵩山。去僕吏。放意
0254a21: 而往。至一山寺。入門。脩竹滿軒。霜清鳥啼。風物鮮明。
0254a22: 文忠休於殿陛。旁有老僧閱經自若。與語不甚顧答。
0254a23: 文忠異之曰。道人住山久如。對曰。甚久也。又問。誦何
0254a24: 經。對曰。法華經。文忠曰。古之高僧。臨生死之際。類皆
0254b01: 談笑脫去。何道致之耶。對曰。定慧力耳。又問。今乃寂
0254b02: 寥無有。何哉。老僧笑曰。古之人。念念在定慧。臨終安
0254b03: 得亂。今之人。念念在散亂。臨終安得定。文忠大驚。不
0254b04: 自知膝之屈也。謝希深作文記其事。
0254b05: 言法華。梵相奇古。直視不瞬。時獨語笑。多行市里。褰
0254b06: 裳而趨。或舉指畫空。佇立良久。從屠沽游。飲無所
0254b08: 背曰。德山．臨濟。丞相呂許公問佛法大意。對曰。本來
0254b09: 無一物。一味總成真。僧問。世有佛否。對曰。寺裏文殊。
0254b10: 有問。師為凡耶聖耶。舉手曰。我不在此住。將示化。作
0254b11: 遺偈。其旨不可曉也。已巳而曰。我從無量劫來。成就逝
0254b12: 多國土。分身揚化。今南歸矣。語畢。右而寂。慶歷戊
0254b13: 子十一月二十三日也。
0254b14: 照覺禪師。元豐之間。革東林律居為叢林。天下衲子
0254b15: 望風而集。咸信敬畏。仰以為肉身大士。其被賞識者。
0254b16: 必名聞諸方。然未輕予人。羅漢小南禪師嗣雲居
0254b17: 祐公。道眼明白。未為人知。至東林。照覺鳴鐘集眾。
0254b18: 出迎于清溪之上。其徒大驚。自是南之名日益顯著。
0254b19: 佛印禪師再歸雲居。靈源叟初自龍山來。與眾群居。
0254b20: 痛自韜晦。佛印陞座白眾。請以為座元。其禮數特異。
0254b21: 靈源受之。叢林學者日親。知晦堂老人法道有在矣。
0254b22: 嗚呼。先德之成就法器。使增重於世。其法如此。堯非
0254b23: 不能誅四凶。舉十六子也。留以遲舜耳。雖古聖人所
0254b24: 為。莫能外是。二老其亦知此者歟。
0254c01: 古塔主去雲門之世。無慮百年。而稱其嗣。青華嚴未
0254c02: 始識大陽。特以浮山遠公之語故。嗣之不疑。二老皆
0254c03: 以傳言行之自若。其於己已甚重。於法甚輕。古之人。於
0254c04: 法重者。永嘉．黃檗是也。永嘉因閱維摩。悟佛心宗而
0254c05: 往見六祖。曰。吾欲定宗旨也。黃檗悟馬祖之意而嗣
0254c06: 百丈。故百丈嘆以為不及也。
0254c07: 地藏琛禪師能大振雪峰．玄沙之道者。其秘重大法。
0254c08: 恬退自處之也歟。予想見其為人。城隈古寺門
0254c09: 如死。道容清深。戲禪客曰。諸方說禪浩浩地。爭如
0254c10: 我此間栽田飯喫有旨哉。
0254c11: 予初居黃龍山時。作禪和子十二時偈曰。吾活計。無
0254c12: 可觀。但日日。長一般。夜半子。困如死。被虱咬。動指。
0254c13: 雞鳴丑。粥魚吼。忙繫裙。尋襪紐。平旦寅。忽欠申。兩眉
0254c14: 稜。重千斤。日出卯。自攪炒。眼誦經。口相拗。食時辰。齒
0254c15: 生津。輸肚皮。虧口唇。禺中巳。眼前事。看見親。說不似。
0254c16: 日南午。衣自補。忽穿針。全體露。日昳未。方破睡。洗開
0254c17: 面。摸看鼻。晡哺時申。最天真。順便喜。逆便瞋。日入酉。壁
0254c18: 掛口。鏡中空。日中斗。黃昏戌。作用密。眼開闔。烏崒律。
0254c19: 人定亥。說便會。法身眠。無被。坐成叢。行作隊。活鱍
0254c20: 鱍。無障礙。若動著。赤肉艾。本無一事可營為。大家相
0254c21: 聚喫莖菜。
0254c22: 雲峰悅禪師初至高安大愚。見芝和尚。芝問曰。汝來
0254c23: 何所求。對曰。擬學佛法。芝曰。佛法豈可容易學。色
0254c24: 力強。為眾乞飯一遭。學未晚。悅天姿純至。信受其
0255a01: 言。即往行乞。既還。而芝移居翠。悅又詣芝所。求入
0255a02: 室。芝曰。佛法且置之。大眾夜寒須炭。更當乞炭一次。
0255a03: 學未晚。悅又行乞。歲晏載炭歸。且求示誨。芝曰。佛法
0255a04: 不怕爛。維那方缺人。子當就職。勿辭也。遂鳴犍稚
0255a05: 白眾請之。悅有難色。拜起。追悔欲去。業已巳當之。因
0255a06: 中休。然恨不曉芝公之意果如何耳。一日。束破桶。引
0255a07: 篾觸盆墮地。遂大悟。方見芝公用處。走見芝。芝笑呼
0255a08: 曰。維那。且喜大事了畢。悅未及吐一言。再拜。汗如雨
0255a09: 而去。故其門風孤峻。未有構之者。南禪師語大
0255a10: 寧老原曰。渠欲人人悟解。如此豈可得哉。
0255a11: 神鼎諲禪師。少年時與數耆宿游南岳。一僧舉論宗
0255a12: 乘。頗博敏。會野山店中供辨。而僧論說不已巳。諲曰。
0255a13: 上人言。三界唯心。萬法唯識。唯識唯心。眼聲耳色。何
0255a14: 人之語。僧曰。法眼大師偈也。諲曰。其義如何。對曰。唯
0255a15: 心故。根境不相到。唯識故。聲色摐然。諲曰。舌味是根
0255a16: 境否。對曰。是。諲以箸挾菜置口。含胡而言曰。何謂相
0255a17: 入耶。坐者相顧大驚。莫能加答。諲曰。路塗之樂。終未
0255a18: 到家。見解入微。不名見道。參須實參。悟須實悟。閻羅
0255a19: 大王不怕多語。
0255a20: 金剛三昧經。乃二覺圓通。示菩薩行也。初。元曉造疏。
0255a21: 悟其以本始二覺為宗。故坐牛車。置几案於兩角之
0255a22: 間。據以草文。圓覺經以皆證圓覺無時無性為宗。故
0255a23: 經首敘文不標時處。及考其翻譯之代。史復不書。曉
0255a24: 公設事表法。圓覺冥合佛意。其自覺心靈之影像乎。
0255b01: 曹溪六祖大師方其韜晦時。雜居止於編民。混勞侶
0255b02: 於商農十有六年。蠻兒．海．販夫．婦得以追呼爾
0255b04: 而師友之。其行聖賢之分故。莫知貴賤之異也。大宋
0255b05: 高僧傳曰。天子累召。祖竟不往。曰。吾不揚。北人見
0255b06: 之必輕法。是果祖師之言乎。不仁者之言也。至人何
0255b07: 以形骸為。況其天形道。以慈攝物者。其肯不
0255b08: 自信耶。
0255b09: 石頭和尚庵於南臺有年。偶見負米登山者。問之。曰。
0255b10: 送供米也。明日即移菴下梁端。遂終於梁端。有塔存
0255b11: 焉。百丈寺在絕頂。每日力作以償其供。有勸止之者。
0255b12: 則曰。我無德以勞人。眾不忍。藏去作具。因不食。故有
0255b13: 一日不作。一日不食之語。先德卒身多如此。故六祖
0255b14: 以石墜腰。牛頭負供眾。今少年苾擎顰頞曰。
0255b15: 吾臂酸。
0255b16: 雪竇禪師作祖英頌古。其首篇頌初祖不契梁武。曰
0255b17: 闔國人追不再來。千古萬古空相憶者。重嘆老蕭不
0255b18: 遇詞也。昧者乃敘其事于前。曰。達磨既去。誌公問曰。
0255b19: 陛下識此人否。蓋觀音大士之應身耳。傳佛心印至
0255b20: 此土。奈何不為禮耶。老蕭欲追之。誌公曰。借使闔國
0255b21: 人追。亦不復來矣。雪竇豈不知誌公沒於天鑒十三
0255b22: 年。而達磨以普通元年至金陵。予以是知敘此者非
0255b23: 雪竇意也。今傳寫又作國。益可笑。又頌洞山麻三
0255b24: 斤曰。堪憶長慶陸大夫。解道合哭不合哭。意用長慶
0255c01: 語。長慶聞陸大夫此語而哭。乃問眾曰。且道合哭不
0255c02: 合哭。事見傳燈錄。而昧者易曰。合笑不合哭。失其旨
0255c03: 甚矣。王文公見禪者多問韓退之見大顛事。往往對
0255c04: 公妄談者。公嗟惜禪者吐辭多臆說。不問義理。故要
0255c05: 謗者多。以此。有志於宗教者。當考證之。不可苟也。
0255c06: 僧問予。轉八識成四智。從上宗師頗有釋其義者乎。
0255c07: 予曰。曹溪有偈詳。曰。大圓鏡智性清淨。平等性智
0255c08: 心無病。妙觀察智見非功。成所作智同圓鏡。五八六
0255c09: 七果因轉。但轉其名無實性。若於轉處不留情。繁興
0255c10: 永處那伽定。以五識第八親相分。故曰。成所作智同
0255c11: 圓鏡。是皆果上方轉。第六第七無別體。故但能了知
0255c12: 即性平等。是皆因中轉也。
0255c13: 英邵武開豁明濟之姿。從上宗門爪牙也。客雲
0255c14: 居。掩室不與人交。下視四海。莫有可其意者。曰。吾將
0255c15: 老死於此山。偶夜讀李長者十明論。因大悟。久之。夜
0255c16: 經行。聞二僧舉老黃龍佛手驢因緣。異之就問。南
0255c17: 公今何所寓。對曰。在黃檗。黎明徑造南公。一見與語。
0255c18: 自以謂不及。又往見翠真點胸。方入室。真問曰。女
0255c19: 子出定。意旨如何。英引手搯其膝而去。真笑曰。賣匙
0255c20: 箸客未在。真自是知其機辯脫略窠臼。大稱賞之。於
0255c21: 是一時學者宗向。晚。首眾僧於圓通。南公見僧自廬
0255c22: 山來。必問。曾依覲英首座否。有不識者。則曰。汝行
0255c23: 到廬山。不識英首座。是寶山徒手之說也。南公在世。
0255c24: 不肯開法。南公化去。師曰。大法捨我其誰能荷之耶。
0256a01: 遂出世住泐潭。有偈語甚多。今止記其三首。可以想
0256a02: 見其為人。曰。石門路險鐵關牢。舉目重重萬仞高。無
0256a03: 角鐵牛衝得破。毗盧海內波濤。又曰。萬爐中鐵
0256a04: 蒺黎。直須高價莫饒伊。橫來去呵呵笑。一任旁人
0256a05: 鼓是非。又曰。十方齊現一毫端。華藏重重帝網寒。珍
0256a06: 重善財何處去。清宵風撼碧琅玕。
0256a07: 達觀禪師竊笑禪者不問義理。如宗門有四種藏
0256a08: 鋒。初曰就理。次曰就事。至於理事俱藏。則曰入就。俱
0256a09: 不涉理事。則曰出就。彼不視字畫輒易就理。作袖裏
0256a10: 易出就。作出袖易入就。作入袖就事不可易也。則孤
0256a11: 令之。今德山四家錄所載具存。使晚生末學疑長老
0256a12: 袖中必有一物出入往來。大可笑也。晦堂老人見禪
0256a13: 者汗漫。則笑曰。彼出家便依誦八陽經者為師矣。其
0256a14: 見聞必有淵源。
0256a15: 南院和尚曰。問在答處。答在問處。夾山曰。明中抽橫
0256a16: 骨。暗中坐舌頭。上座玄旨是老僧舌頭。老僧玄旨是
0256a17: 上座舌頭。又曰。坐舌頭。別生見解。參他活意。不參
0256a18: 死意。達觀曰。纔涉唇吻。便落意思。並是死門。故非活
0256a19: 路。直饒透脫。猶在沈淪。予洞山．臨濟提倡旨歸
0256a20: 多相同。得前聖為物法式之大要。楞嚴曰。此方真
0256a21: 教體。清淨在音聞。故舊說多言達磨乃觀音應身。指
0256a22: 楞伽可以印心。則其旨曰佛語心為宗故也。又
0256a23: 曰南岳讓公亦觀音應身。味其意。若非苟然者也。
0256b01: 答曰。不落。或答曰。不昧。問。如何是大悲千手眼。或答
0256b02: 曰。通身是。有聞之者則曰。我則不然。曰。身是。或問
0256b03: 如何是佛。或答曰。臭肉等來蠅。有聞之者曰。我則不
0256b04: 然。破驢脊上足蒼蠅。或問。擬借一問以為影草時如
0256b05: 何。或答曰。何必。有聞之者曰。何不道箇不必。如諸老
0256b06: 宿所示。何以分其優劣。得達其旨。於法無礙。謂一切
0256b07: 語言無用揀擇。信手拈來也耶。則彼皆輕重問答。錙
0256b08: 銖而較之。謂臨機直須別辨也耶。則彼之理致具在。
0256b09: 若無可同異者。此吾所疑不能釋也。予曰。我不解
0256b10: 子之疑。然聞世尊在日。有比丘根鈍。無多聞性。佛令
0256b11: 誦苕二字。日夕誦之。言苕則已巳忘。言則又忘
0256b12: 苕。每自責。係念不休。忽能言曰苕。於此大悟。得
0256b14: 之心。僧讋而去。
0256b15: 法昌倚遇禪師。北禪賢公之子。住山三十年。刀耕火
0256b16: 種。衲子過門必勘詰之。英邵武．聖上座皆黃龍高弟。
0256b17: 與之友善。多法句叢林。晦堂老人過之。問曰。承
0256b18: 聞和尚近日造草堂。畢工否。曰。已巳畢工。又問曰。幾工
0256b19: 可成。曰。止用數百工。遇恚曰。大好草堂。晦堂拊手笑
0256b20: 曰。且要天下人疑著。臨終時。使人要徐德占。德占偕
0256b21: 靈源禪師馳往。至則方坐寢室。以院事什物付監寺
0256b22: 曰。吾自住此至今日。以護惜常住故。每自蒞之。今行
0256b23: 矣。汝輩著精彩。言畢。舉手中杖子曰。且道這箇付與
0256b24: 阿誰。眾無對者。擲於地。投床枕臂而化。
0256c04: 之。然學者猶莫曉。則知古人神悟穎脫之資。今人不
0256c05: 可企及遠甚。予嗟誦之。淳化三年十二月五日。謂
0256c06: 眾曰。老僧今年六十七。老病相依且過日。今年記取
0256c07: 明年事。明年記著今年日。至明年。時皆無爽。復謂眾
0256c08: 曰。白銀世界金色身。情與無情共一真。明暗盡時俱
0256c09: 不照。日輪午後示全身。日午安坐而化。
0256c10: 大般若經曰。諸天子竊作是念。諸藥叉等言辭句。
0256c11: 雖復隱密而當可知。尊者善現於此般若波羅蜜多。
0256c12: 雖以種種言辭顯示。而我等輩竟不能解。善現知彼
0256c13: 心之所念。便告之言。汝等天子於我所說不能解耶。
0256c14: 諸天子言。如是。如是。具壽善現復告言。我曾於此不
0256c15: 說一字。汝亦不聞。當何所解。何以故。甚深般若波羅
0256c16: 蜜多文字言說皆遠離故。由於此中說者．聽者及能
0256c17: 解者皆不可得。一切如來應正等覺所證無上正等
0256c18: 菩提。其相甚深亦復如是。曹溪大師將入滅。方敢全
0256c19: 提此令者。知大乘種性純熟故。僧問歸新州意旨。乃
0256c20: 曰。葉落歸根。來時無口。至江西馬祖．南岳石頭則大
0256c21: 振耀之。故號石頭為真吼。馬祖為全提。其機鋒如大
0256c22: 火聚。擬之則死。學者乃欲以意思解。不亦哉。
0256c23: 嵩明教每嘆沙門高尚。大聖慈廕之力也。而晚世紛
0256c24: 紛者。自卑賤之。其見天子。無稱臣禮。臣之為言。公卿
0257a01: 士大夫之不當僭僣越。取而有之。唐令暗識。首壞
0257a02: 其端。歷世因之不疑。彼山林野逸之人。天子猶不得
0257a03: 臣之。況沙門乎。故其進正宗記之表。皆首尾言臣某。
0257a04: 以存故事。至其間。當自敘。則亦止稱名而已巳。當時公
0257a05: 卿閱之。重其高識。予昔游湘中。見沙門作道場。至召
0257a06: 南岳帝君。則屈躬唱曰。臣僧某。此又何也。
0257a07: 予頃游京淮．東吳間。法席至盛。然主法者太謙。以壞
0257a08: 先德之式。如前輩升堂。攝衣定。侍者問訊退。然後大
0257a09: 眾致敬。側立肅聽。以重法故。於主法者何有哉。今則
0257a10: 不然。長老登座拱立。以遲大眾立定乃敢坐。獨江西
0257a11: 叢林古格不易。然予以今日事勢觀之。恐他日有甚
0257a12: 於京淮．東吳也。
0257a13: 仁宗皇帝與大覺禪師為法喜游。和宸詞句甚多。然
0257a14: 皆蹤上語。初不敢出新奇宏妙之言。至觀其平日
0257a15: 所作。則驚絕之句甚夥。世疑其為瓦注。非也。昔宋文
0257a16: 帝以鮑明遠為中書舍人。文帝好文章。自謂人莫及。
0257a17: 明遠識其旨。故為文多鄙言。世謂其才盡。實不然也。
0257a18: 大覺身世兩忘。非明遠委曲事君之比。而　仁宗皇
0257a20: 璉公之智深。而應機之法不得不爾也。
0257a21: 端師子者。東吳人。住西余山。初見弄師子者。遂悟入。
0257a22: 因以彩素制為皮色。或升堂見客則披之。遇雪。朝披
0257a23: 以入城。小兒追逐譁之。得錢悉以施飢寒者。歲以為
0257a24: 常。誦法華經有功。湖人爭迎之。開經誦數句。則錢
0257b01: 去。好歌漁父詞。月夜歌之徹旦。時有狂僧。號回頭和
0257b02: 尚。鼓動流俗。士大夫亦安其妄。方與潤守呂公食肉。
0257b03: 師徑趨至。指之曰。正當與麼時。如何是佛。回頭窘無
0257b04: 以對。師捶其頭。推倒而去。又有狂僧。號不托者。於秀
0257b05: 州說法。聽者傾城。師搊住問。如何是佛。不托擬議。師
0257b06: 趯之而去。師初開堂。俞秀老作敘其事曰。推倒回
0257b07: 頭。趯翻不托。七軸之蓮經未誦。一聲之漁父先聞。師
0257b08: 聽僧官宣至此。以手揶揄曰。止。乃登座倡曰。本是瀟
0257b09: 湘一釣客。自東自西自南北。大眾雜然稱善。師視
0257b10: 笑曰。我觀法王法。法王法如是。下座徑去。章子厚請
0257b12: 章惇。請我看墳。我喫素。你喫葷。子厚為大笑。呂
0257b13: 延安好坐禪。而子厚喜鍛。師作偈示之曰。呂公好坐
0257b14: 禪。章公好學仙。徐六喻擔板。各自見一邊。圓照禪師
0257b15: 方乞身慧林。南歸姑蘇。見師於丹陽。問曰。師非端師
0257b16: 子耶。師曰。是。圓照戲之曰。汝村裏師子耳。師應聲曰。
0257b17: 村裏師子村裏弄。眉毛與眼一齊動。開口。肚裏直
0257b18: 儱侗。不愛人取奉。直饒弄到帝王宮。也是一場乾打
0257b19: 。其意復戲圓照應詔往都城故也。
0257b20: 大覺禪師昔居南岳三生藏有年。叢林號璉三生。文
0257b21: 學議論為時名公卿所敬畏。予得其與孫莘老書。
0257b22: 讀之。知其為天下奇才也。其略曰。妙道之意。聖人
0257b23: 寓之於易。至周衰。先王之法壞。禮義亡。然後奇言異
0257b24: 術間出而亂俗。迨我釋迦入中土。醇以第一義示人。
0257c01: 而始末設為慈悲以化眾生。亦所以趣時也。自生民
0257c02: 以來。淳樸未散。則三皇之教簡而素。春也。及情竇日
0257c03: 鑿。則五帝之教詳而文。夏也。時與世異。情隨日遷。故
0257c04: 三王之教密而嚴。秋也。昔商周之誥誓。後世學者有
0257c05: 所難曉。彼當時人民聽之而不違。則俗與今如何也。
0257c06: 及其弊。而為秦漢也。則無所不至。而天下有不忍願
0257c07: 聞者。於是我佛如來一推之以性命之理。教之以慈
0257c08: 悲之行。冬也。天有四時循環。以生成萬物。而聖人之
0257c09: 教。迭相扶持。以化成天下。亦猶是而已巳矣。然至其極
0257c10: 也。皆不能無弊。弊。也。道則一耳。要當有聖賢者。世
0257c11: 起而救之也。自秦漢至今。千有餘歲。風俗靡靡。愈薄
0257c12: 聖人之教。列而鼎立。互相詆訾。不知所從。大道寥寥
0257c13: 莫之返。良可嘆也。予讀之不忍置。及觀王文公非韓
0257c14: 子。其詞意與此相合。其文曰。人有樂孟子之拒楊墨
0257c15: 也。而以佛老為己已功。嗚呼。莊子所謂夏蟲者。其斯人
0257c16: 之謂乎。道。歲也。聖人。時也。執一時而疑歲者。終不聞
0257c17: 道矣。夫聖人之言。應時而設。昔常是者。今非也。士
0257c18: 知其常是也。因以為不可變。不知所變者言。而所同
0257c19: 者道也。曰。然則孰正。曰。夫春起於冬。而以冬為終。終
0257c20: 天下之道術者。其釋氏乎。不至於是者。皆所謂夏蟲
0257c21: 也。
0257c22: 大般若經曰。應觀欲界．色界．無色界空。善現。是菩薩
0257c23: 摩訶薩作此觀時。不令心亂。若心不亂。則不見法。若
0257c24: 不見法。則不作證。又曰。如金翅鳥飛騰空。自在翱
0258a01: 翔。久下墮落。雖依於空戲。而不據空。亦不為空之所
0258a02: 拘礙。昔洞山悟本禪師立五位偏正以標準大法。約
0258a03: 三種滲漏以辨衲子。非意斷苟為。皆本佛之遺意。今
0258a04: 叢林聞滲漏之語。往往鼻笑。雖悟本復出。安能為哉。
0258a05: 大般若經曰。一切智智清淨。無二無二分。無別無斷
0258a06: 故。古之宗師如臨濟．德山．趙州．雲門之徒。皆洞達此
0258a07: 意。故於一切時。心同太。至於為物作則。則要用便
0258a08: 用。聊觀其一戲。則將搏取大千如陶家手。未了證者。
0258a09: 當以事明。鞭草血流。頑石吼聲。則無情非情之異。雪
0258a11: 來歸。則無間隔之處。自乳猶子而德秀乳流。則無男
0258a12: 女等相。肇公曰。傷夫人情之惑也久矣。目對真而莫
0258a13: 覺。亦以是而已巳。
0258a14: 山谷禪師每曰。世以相觀人之福。是大不然。福本
0258a15: 無象何以觀之。惟視其人量之淺深耳。又曰。觀人之
0258a16: 壽夭。必視其用心。夫動入欺誑者。豈長世之人乎。寒
0258a17: 山子曰。語直無背面。心真無罪福。心語相應。為人
0258a18: 之常然者。而前聖貴之。有以見世道交喪甚矣。大溈
0258a19: 真如禪師一生誨門弟子。但曰。作事但實頭。雲智
0258a20: 禪師有所示。必曰。但莫瞞心。心自靈聖。
0258a21: 予在湘山雲。夜坐地爐。以帔蒙首。夜久。聞僧相語
0258a22: 曰。今四方皆謗臨濟兒孫。說平實禪。不可隨例空
0258a23: 中拋筋斗也。須令求悟。悟箇什麼。古人悟則握土成
0258a24: 金。今人說悟。正是見鬼。彼皆狂解未歇。何日到家去。
0258b01: 僧曰。只如問趙州。承聞和尚親見南泉。是否。答曰。鎮
0258b02: 州出大蘿蔔頭。此意如何。其僧笑曰。多少分明。豈獨
0258b03: 臨濟下用此接人。趙州亦老婆如是。予戲語之曰。這
0258b04: 僧問端未穩。何不曰。如何是天下第一等生菜。答曰。
0258b05: 鎮州出大蘿蔔頭。平實更分明。彼問見南泉。而以此
0258b06: 對。成空中打筋斗。聞者傳以為笑。
0258b07: 靈源禪師為予言。彭器資每見尊宿必問。道人命終
0258b08: 多自由。或云。自有旨決。可聞乎。往往有妄言之者。器
0258b09: 資竊笑之。暮年乞守湓江。盡禮致晦堂老人至郡齋。
0258b10: 日夕問道。從容問曰。臨終果有旨決乎。晦堂曰。有之。
0258b11: 器資曰。願聞其說。答曰。待公死時即說。器資不覺起
0258b12: 立曰。此事須是和尚始得。予嘆味其言。作偈曰。馬祖
0258b13: 有伴則來。彭公死時即道。睡裏虱子咬人。信手摸得
0258b14: 革蚤。
0258b15: 予夜與僧閱楊大年所作佛祖同源集序。至曰昔如
0258b16: 來於然燈佛所。親蒙記。實無少法可得。是號大覺
0258b17: 能仁。置卷長嘆大年士大夫。其辯慧足以達佛祖無
0258b18: 傳之旨。今山林衲子。反仰首從人求禪道佛法。為可
0258b19: 笑也。僧曰。石頭大師曰。竺土大僊心。東西密相付。豈
0258b20: 其妄言之耶。予謂曰。子讀其文之誤。所謂密付者。非
0258b21: 若醫巫家以其術背人相爾汝也。直使其自悟明為
0258b22: 密耳。故長慶巘禪師曰。二十八代祖師皆說傳心。且
0258b23: 不說傳語。但破疑情。終不於佛心體上答出話頭。如
0258b24: 道明上座見六祖於大庾嶺上。既發悟。則曰。此外更
0258c01: 有密意也無。六祖曰。我適所說者。非密意也。一切密
0258c02: 意。盡在汝邊。非特然也。如釋迦於然燈佛所。但得授
0258c03: 記而已巳。如有法可傳。則即付與之矣。阿難亦猛省
0258c04: 曰。將謂如來惠我三昧。前聖語訓具在。可以鏡心。不
0258c06: 橫趨而去。何以密耳語哉。
0258c07: 曹山本寂禪師章曰。取正命食者。須具三種墮。一
0258c09: 稠布衲問。披毛戴角是什麼墮。答曰。是類墮。進曰。不
0258c10: 斷聲色是什麼墮。答曰。是隨墮。進曰。不受食是什麼
0258c11: 墮。答曰。是尊貴墮。因又為舉其要曰。食者即是本分
0258c12: 事。本分事知有不取。故曰尊貴墮。若執初心。知有自
0258c13: 己已及聖位。故曰類墮。若初心知有己已事。回光之時。擯
0258c14: 聲色香味觸法。得寧謐。即成功勳後。不執六塵
0258c15: 等事。隨分而昧。任之即礙。所以外道六師是汝之師。
0258c16: 彼師所墮。汝亦隨墮。乃可取食。食者。即是正命食也。
0258c17: 食者。亦是就六根門頭見聞覺知。只是不被佗染
0258c18: 污。將為墮。且不是同向前均他。本分事尚不取。豈況
0258c19: 其餘事耶。曹山凡言墮。謂混不得。類不齊耳。凡言初
0258c20: 心者。所謂悟了同未悟耳。
0258c21: 唐溫尚書造問圭峰密禪師。悟理息妄之人。不復
0258c22: 結業。一期壽終之後。靈性何依。密以書答之曰。一切
0258c23: 眾生無不具覺靈空寂。與佛無殊。但以無始劫來。未
0258c24: 曾了悟。妄執身為我相。故生愛惡等情。隨情造業。隨
0259a01: 業受報。生老病死。長劫輪回。然身中覺性未曾生死。
0259a02: 如夢被驅使。身本安閑。如水作冰。而濕性不異。若能
0259a03: 悟此意。即是法身。本自無生。何有倚託。靈靈不昧。了
0259a04: 了常知。無所從來。亦無所去。然多生習妄。執以性成。
0259a05: 喜怒哀樂。微細流注。真理雖然達。此情難以卒除。
0259a06: 須長覺察。損之又損。如風頓止。波浪漸停。豈可一身
0259a07: 所修便同佛用。但可以空寂為自體。勿認色身。以真
0259a08: 知為自心。勿認妄念。妄念若起。都不隨之。即臨命終
0259a09: 時。自然業不能繫。雖有中陰。所向自由。天上人間。隨
0259a11: 長。易麤為妙。若微細流注。一切寂滅。圓覺大智。朗然
0259a12: 獨存。即隨現千百億身。度有緣眾生。名之曰佛。本朝
0259a13: 韓侍郎宗古。以書問晦堂老師曰。昔聞和尚開悟。
0259a14: 曠然無疑。但無始以來煩惱習氣未能頓盡。為之奈
0259a16: 無始以來煩惱習氣未能頓盡。然心外無剩法者。不
0259a17: 知煩惱習氣是何物。而欲盡之。若起此心。翻成認賊
0259a18: 為子也。從上以來。但有言說。乃是隨病設藥。縱有煩
0259a19: 惱習氣。但以如來知見治之。皆是善權方便誘引之
0259a20: 說。若是定有習氣可治。是心外有法。而可盡之。譬
0259a21: 如靈龜曳尾於塗。拂生。可謂將心用心。轉見病
0259a22: 深。苟能明達心外無法。法外無心。心法既無。更欲教
0259a23: 誰頓盡邪。伏奉來諭。略敘少答。以為山中之信耳。二
0259a24: 老今古之宗師也。其隨宜方便。自有意味。初無優劣。
0259b01: 然圭峰所答之詞。正韓公所問之意。而語不失宗。開
0259b02: 廓正見。以密較之。晦堂所得多矣。
0259b03: 永明和尚曰。夫祖佛正宗。則真誰識。才有信處。皆可
0259b04: 為人。若論修證之門。諸方皆云功未齊於諸聖。且教
0259b05: 中所許初心菩薩。皆可比知。亦許約教而會。先以聞
0259b06: 解信入。後以無思契同。若入信門。便登祖位。且約現
0259b07: 今世間之事於眾生界中。第一比知。第二現知。第三
0259b08: 約教而知。第一比知者。且如即今有漏之身。夜皆有
0259b09: 夢。夢中所見好惡境界。憂喜宛然。覺來床上安眠。何
0259b11: 見之事。皆如夢中無實。夫過去．未來．現在三世境界。
0259b12: 元是第八阿賴耶識親相分。唯是本識所變。若現在
0259b14: 識思惟。夢覺之境雖殊。俱不出於意識。則唯心之旨。
0259b15: 比況昭然。第二現知者。即是對事分明。不待立況。且
0259b16: 如現見青白物時。物本自。不言我青我白。皆是眼
0259b17: 識分與同時意識計度分別為青為白。以意辨為色。
0259b18: 以言說為青。皆是意言。自妄安置。以六塵鈍故。體不
0259b19: 自立。名不自呼。一色既然。萬法咸爾。皆無自性。悉是
0259b20: 意言。故曰萬法本閑。而人自。是以若有心起時。萬
0259b22: 空。有不自有。因心故有。既非空非有。則唯識唯心。若
0259b23: 無於心。萬法安寄。又如過去之境。何曾是有。隨念起
0259b24: 處。忽然現前。若想不生。境終不現。此皆是眾生日用
0259c01: 可以現知。不待功成。豈假修得。凡有心者。並可證知。
0259c02: 故先德云。如大根人知唯識者。恒觀自心．意言為境。
0259c03: 此初觀時。雖未成聖分。知意言則是菩薩第三約教
0259c04: 而知者。大經云。三界唯心。萬法唯識。此是所證本理。
0259c05: 能詮正宗也。予三復此言。歎佛祖所示廣大坦夷。
0259c06: 明白簡易如此。而亦鮮有諦信之者。何也。清國師
0259c07: 有言曰。行人當勤勇念知顯修之儀。以貪著世事。無
0259c08: 始惡習離之甚難。過於世間慈父。離於孝子。故須精
0259c09: 進方能除遣。勤則欲勤勵。勇猛不息。念則明記不
0259c10: 忘。知則決斷無悔。予願守清之訓。以遵永明之旨。
0259c11: 與諸同志入圓寂道場。
0259c12: 嵩明教初自洞山游康山。託開先法席。主者以其
0259c13: 佳少年。銳於文學。命掌書記。明教笑曰。我豈為汝一
0259c14: 盃薑杏湯耶。因去之。居杭之西湖三十年。閉關不妄
0259c15: 交。嘉祐中。以所譔輔教編．定祖圖．正宗記。詣闕上之。
0259c16: 翰林王公素時權開封。為表薦於朝　仁宗皇帝加
0259c17: 歎久之。下其書於中書。宰相韓公．參政歐公閱其文
0259c18: 大驚。譽於朝士大夫。書竟賜入藏。明教名遂聞天下。
0259c19: 晚。移居靈隱之北永安蘭若。清旦誦金剛般若經不
0259c20: 輟音。齋罷讀書。賓客至則清談。不及世事。曰。客去
0259c21: 清談少。年高白髮饒。夜分誦觀世音名號滿十萬聲
0259c22: 則就寢。其苦硬清約之風。足以追配鐘山僧遠。予
0259c23: 見其手書與月禪師曰。數年來欲製紙被一翻以禦
0259c24: 苦寒。今幸已巳成之。想聞之大笑也。臨終安坐微笑。索
0260a01: 筆作偈曰。後夜月初明。予將獨自行。不學大梅老。猶
0260a02: 貪鼯鼠聲。師得法於洞山聰禪師。而宗派圖系於德
0260a03: 山遠公法嗣之列。誤矣。
0260a04: 
0260a05: 石門洪覺範林間錄上
