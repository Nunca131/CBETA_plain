0115a01: 百癡禪師語錄卷第二十二
0115a02: 嗣法門人超宣等編
0115a03: 偈下
0115a04: 示本瑞禪人
0115a05: 莫於門外覓三車覿體全彰妙法華我見本光瑞如
0115a06: 此笑揮松塵動煙霞
0115a07: 輓居士胡萬德
0115a08: 蕭颯金風入幕來貔貅隊裏一星摧寒光漸滅原常
0115a09: 在浩氣雖沉竟未灰莫向夜臺悲伯道且憑執紼有
0115a10: 陳雷吾今指汝歸根處極樂蓮邦自養培
0115a11: 示印光禪人
0115a12: 午夜怒潮噴皎月重重海印發光時大開兩眼翻身
0115a13: 去應哂祗桓老古錐
0115a14: 送巨峰知客
0115a15: 客來須看賊須打夜半三更眼不迷只此驗人端的
0115a16: 處秋風撼動玉玻璃
0115a17: 示靈瑞禪人
0115a18: 歷劫輪傳一片地靈苗瑞草自繽紛百千諸佛無侵
0115a19: 礙也要耕滋力用勤
0115a20: 寄印西馬居士
0115a21: 我祖西乾傳一印不加文彩融凡聖拈來豎搭與橫
0115a22: 拋頭正依然還尾正圖澤馬君號印西印光爍處水
0115a23: 天齊了知無去亦無住悔殺阿師默耳提相別於今
0115a24: 有兩載故園春色隔如海何時共舞碧蒿枝擊碎珊
0115a25: 瑚香靉靉
0115a26: 送瑞章侍者覲師
0115a27: 古靈不解長揩背百丈門風漏泄多乘興飛帆回舊
0115a28: 隱鞠身三拜謾如何
0115a29: 與德風法孫
0115a30: 奪得驪珠掌上擎且將韜晦樂平生時來光彩無藏
0115b01: 覆散與人間照夜行
0115b02: 示瞿庵藏林上人
0115b03: 瞿曇只在瞿庵裏萬德莊嚴體自尊不動腳跟如踏
0115b04: 著海神捧出鐵崑崙
0115b05: 送炳院主掩關
0115b06: 楊岐驢腳少一隻南北衲僧競思索我欲分明向汝
0115b07: 言低回未免口門窄春水漲行舟春雲扶短策還家
0115b08: 就路兮函蓋乾坤畫地為牢兮迥超今昔今昔迥超
0115b09: 也大奇漏燈盞發芬陀枝要憑普利人天事看取精
0115b10: 金躍冶時
0115b11: 壽順橋張居士
0115b12: 順是菩提無罣礙橋能度物絕虧危一生素行常如
0115b13: 此百歲支干不用推
0115b14: 示銕眉上人
0115b15: 兩道眉懸三寸銕衲僧氣宇自昂藏相逢若解拈來
0115b16: 用凜凜神鋒不可當
0115b17: 示聖初李居士
0115b18: 最初一著子千聖提弗起眨眼自參觀終然契妙旨
0115b19: 泥團土塊放光輝棘徑栴林隨踐履君不見龐老西
0115b20: 江口吸乾笊籬慣把風前舞
0115b21: 壽張門夫人
0115b22: 龍綸錫寵乾坤闊鳳髻舒光日月長最好萬般存此
0115b23: 道隨方薰習妙蓮香
0115b24: 示善友羅梵彰
0115b25: 金彰底句莫輕忽梵語唐言譯不出信手書來要汝
0115b26: 看衝雲何似遼天鶻
0115b27: 送石璞上座之金陵
0115b28: 抱璞相投知自貴春初擺手出荊扉金陵到也深深
0115b29: 意白浪花噴燕子磯
0115b30: 心曇上座同遊送之
0115c01: 璜溪柳色不關情趁隊琵琶街上行入耳若能通出
0115c02: 路曇花開遍舊皇城
0115c03: 光嶽印鑑四長老相繼而逝慟之
0115c04: 未遂沖天志相呼別界行剎竿誰揭豎瓦鼎半欹傾
0115c05: 日暮迷秋色溪寒咽鳥聲無絃琴自訴一曲淚珠盈
0115c06: 示思泉孫居士
0115c07: 流泉一派從何起無事憑欄動所思忽見源頭連底
0115c08: 澈洗清魔佛總由伊
0115c09: 座山知幻書記去教入禪勉之
0115c10: 重重教網忒支離講閱何能脫縶維一拶了然身獨
0115c11: 露笑他饒舌遂公知
0115c12: 示行船善友
0115c13: 撐去撐來一小舟斜風斜雨不停留參禪肯似勤勞
0115c14: 力保汝先登古岸頭
0115c15: 沖懷楊居士晚年得子偈為助喜并招之
0115c16: 老蚌何妨珠晚成君今已巳是快平生相邀莫負春歸
0115c17: 約坐看東山水上行
0115c18: 與居士章玉亭
0115c19: 善醫不用吉祥藥濟世全憑惡辣方三尺竹篦無背
0115c20: 觸拈來好與話宗綱
0115c21: 募換架樑
0115c22: 法堂無力半將頹日倚青筇歎幾回欲得巍然成大
0115c23: 任匡扶還仗棟梁材
0115c24: 心幢上座即巡宰周春宇也出家入戒未及兩
0115c25: 月而逝有兒女尚幼作此輓之
0115c26: 田衣纔挂體歸去自便便智眼應無礙心幢詎有偏
0115c27: 華因忙裏種果向靜中圓稚子仍癡態終朝苦籲天
0115c28: 勉古閩石藏上人
0115c29: 眉尖巧奪壺山秀筆底平翻劍水波果是後生可畏
0115c30: 也他年培養復如何
0116a01: 示居士何念常
0116a02: 佛性無常與有常兩途不著意全彰曹溪道者舌如
0116a03: 劍殺活由他自主張
0116a04: 寄允明纘功劉二居士
0116a05: 分明此事無藏覆魚躍鳶飛闡大機言下頓開千聖
0116a06: 眼允如仙客赴春闈
0116a07: 象管揮來纘祖風功成不宰卻全功娘生面目堂堂
0116a08: 露莫畫初心負大雄
0116a09: 壽善友龔耀泉六袟
0116a10: 珠蘊昆池飛泉炳耀況復心珠至靈至妙燁燁光華
0116a11: 絕擬倫大千剎海皆環照我今懸此珠為汝作壽圖
0116a12: 六十年來花甲滿光中迸出紫珊瑚珊瑚一枝長且
0116a13: 美玉振金聲數不止驀地于斯見得親萬般總是自
0116a14: 家底
0116a15: 示趙南泉居士
0116a16: 鋼刀立斬活貍奴陡黑乾坤鬼祟呼汝號南泉年已巳
0116a17: 久還能透發此機無
0116a18: 輓雨辰徐文學
0116a19: 杜鵑花底喚歸春不見駒場似玉人也信是身非汝
0116a20: 有果然退步獲全真玲瓏八面纖雲淨洞照十方寶
0116a21: 月新從此去來常自在牢騷往事謾推陳
0116a22: 密行為智上人作
0116a23: 己巳事嚴持自己巳知神搜鬼索豈能窺南泉不是修無
0116a24: 力略轉繩頭放過伊
0116a25: 示居士錢華巖
0116a26: 華落碧巖親切句古人覿面已巳相酬就中鐵壁輕翻
0116a27: 動世出世間俱好休
0116a28: 示一雲禪人
0116a29: 諸方作者令行高棒月喝雲釣巨鰲惟有山僧真好
0116a30: 笑閒垂兩膝看春濤
0116b01: 壽心源上座
0116b02: 覓心不可得何處有源來踏著虛空竅澎騰吼似雷
0116b03: 此理灼然要打透無分耆少與先後道人行履火燒
0116b04: 冰誰管形山古木秀古木秀合如然磨歷風霜久愈
0116b05: 堅慚愧當年趙老柏亭亭獨立劫初前
0116b06: 爾卿楊善友五旬
0116b07: 古賢年五十歷歷省前非人孰能無過到期各自知
0116b08: 勤護菩提樹力刪荊棘圍表端影必直雲散月仍輝
0116b09: 即此壽基固不須別禱祈
0116b10: 示永山上人
0116b11: 疊巘層巒永不遷舒光常在髑髏前若於外境上尋
0116b12: 取鐵裏芒鞋也蹋穿
0116b13: 示簡文禪人
0116b14: 空中鳥跡毘盧印水上風文貝葉書簡過分明無剩
0116b15: 語任從潘閬倒騎驢
0116b16: 與武林醫士沈望湖
0116b17: 善財手裏一莖草大地茫茫無處討有處討用得好
0116b18: 十里湖光浸畫船涌金門透長安道
0116b19: 與青西劉居士
0116b20: 玉楮牙籤獵不窮格言編寫石屏風誰知此道傳今
0116b21: 古妙在先天未畫中
0116b22: 示在明苾芻尼并關中女徒松隱
0116b23: 禪關無內外拶透始為親啐啄同時用孝慈合本人
0116b24: 龐婆差一級靈照是前身江上清風足相看莫厭貧
0116b25: 寄劉爾辰居士
0116b26: 是爾元辰不自欺著衣喫飯幸知時扁舟何日斜涇
0116b27: 過趯出吾儂破米篩
0116b28: 示明所戴居士
0116b29: 一所閒房炯炯明主人翁自喚惺惺安家樂業風流
0116b30: 甚不用求鵝打破缾
0116c01: 書觀中居士扇頭
0116c02: 穿籬玉蕊暗飄香好鳥吟風白晝長粥飯二時成辦
0116c03: 了更無餘事可商量
0116c04: 示自賢上座
0116c05: 聖賢雖係自家做切忌區區恃自賢退己已讓人高一
0116c06: 著覺華何處不光鮮
0116c07: 夏至前有福嚴之行路過武原訪覲周居士
0116c08: 權為褦襶熱中客來謁羲皇世上人雪藕冰桃如有
0116c09: 待坐談一榻自相親
0116c10: 為聖思徐居士四旬祝
0116c11: 臘盡春回際華堂慶令辰性天純不惑心地滌維新
0116c12: 詩禮傳家遠恩光及物真壽山何所證千古屬當人
0116c13: 示仲清仲真二禪人
0116c14: 白米清泉從汝喫試思喫者是何人忽然蹉咬舌頭
0116c15: 著信手拈來物物親
0116c16: 繇來念佛要心真心若真時佛自親輪罷數珠山月
0116c17: 上碧天雲淨絕纖塵
0116c18: 示容甫景義二善友
0116c19: 踏遍華亭一九峰峰峰滴翠露全容返觀自己巳何殊
0116c20: 異問取諸方老凍儂
0116c21: 明明百草頭明明祖師意若作景商量便落第二義
0116c22: 第二義亦希奇南北行人知不知鶴唳灘頭如點首
0116c23: 一簾化日自遲遲
0116c24: 示延平順可為僧
0116c25: 莫云延劍已巳成龍解用時時在手中截斷多生塵業
0116c26: 網出家方見有全功
0116c27: 贈　　　殷上座
0116c28: 踏著吾門向上層腳頭無礙自騰騰一枝花信秋開
0116c29: 好贈汝攜歸奕祖燈
0116c30: 示金山衛萬仲居士
0117a01: 籬菊叢開又一秋當人豈肯混常流得閒好向金山
0117a02: 上靜看天垂碧玉鉤
0117a03: 送崇上人之雪峰
0117a04: 廣慧堂中曾共住尋思不見廿餘春扁舟忽入煙波
0117a05: 裏是昔人耶非昔人白水煮青菱蓴絲和糝羹雖然
0117a06: 滋味淡且以話平生平生懶骨渾無比世路交情只
0117a07: 若此棒雨喝雷塞地天徒將趨競誇唇嘴雪峰老子
0117a08: 道風高隨處掀翻鼓浪濤去去強弓如善禦側身已
0117a09: 跨海金鰲
0117a10: 勉大圓上座掩關
0117a11: 入關容易透關難請向機先著眼看疋馬單刀輕拶
0117a12: 過渾身無絆海天寬
0117a13: 示仁卿俞居士
0117a14: 既已為人溫且正此心是佛莫他求西江一曲高千
0117a15: 古解唱頑山也點頭
0117a16: 叔禎居士未能茹素而肯念佛示之
0117a17: 人言草舍家風別我道空林歲月閒種取菩提子一
0117a18: 顆灼然淨染不相干
0117a19: 靜居上座在家修行乞示
0117a20: 出世還入世居塵不染塵靜中真趣味花鳥最相親
0117a21: 壽覲周徐居士
0117a22: 九峰杖頭挑不費纖毫力挑入武原城峰峰添瑞色
0117a23: 瑞色非青黃亦非赤白黑如翁本有光可以燦家國
0117a24: 家之與國燦無休瀲灩珊瑚春十洲一座壽山千古
0117a25: 意九峰水自海東流
0117a26: 示宋敬溪善友
0117a27: 逆順場中莫挂牽且將聲佛度天年數珠翻出輪迴
0117a28: 轍閃爍神光腦後圓
0117a29: 雲階顧居士禮法華勉之
0117a30: 身跨白牛車自在大千沙界任遨遊門頭戶底渾閒
0117b01: 話笑破靈山老比丘
0117b02: 為天然秉刀說偈
0117b03: 提起金刀白似雪頂門湧出一輪月從茲莫怕祖關
0117b04: 牢信手推開方了徹
0117b05: 示常州質鐘頭
0117b06: 蒲牢夜半摶風吼驚發爐神藏北斗蓋色騎聲絕見
0117b07: 聞希奇不比常州有常州有也非閒談坐臥溪樓仔
0117b08: 細參驀地無箍桶底脫麤拳倒築我心甘
0117b09: 示霜月上座
0117b10: 此宗要妙絕支離電拂機追已是遲慚愧老儂今落
0117b11: 草到頭一著不相虧
0117b12: 悼溫州石角山讓庵禪師
0117b13: 同參汝我最相知別去多年又異時石角高提三要
0117b14: 印瑞城忽偃四賓旗後昆失恃誰堪範老將登壇莫
0117b15: 比追聞訃不勝重慘怛紛紛紅雨滿江湄
0117b16: 輓季寅姚老檀護
0117b17: 生死人所同猶如空閃電智者了然明去來不隔線
0117b18: 翁今七十三著著皆方便一榻臥春風大千都踏遍
0117b19: 誰謂喪斯文亦夢兩楹奠我懷竊自寬疏鐘鳴竹院
0117b20: 山高與水長面目常相見
0117b21: 示眉臣上人
0117b22: 過現未來三十棒作家正令不虛行當人若解識機
0117b23: 變無底船兒好共撐
0117b24: 送盛京海會寺弘讚定融二專使
0117b25: 使乎不辱命今古所揄揚是汝能然也容辭更委詳
0117b26: 薰風涼夏日長一曲微吟綠水傍歸去燕都隨舊主
0117b27: 報言山舍紫薇香
0117b28: 馳書能壯叢林色鐘阜山前憶仲安今日送回無別
0117b29: 囑善為道路莫愁難
0117b30: 示如愚禪人
0117c01: 能使聰明是丈夫叮嚀莫被聰明誤繇來大智原如
0117c02: 愚默契心融養有素
0117c03: 贈開石毛居士善丹青
0117c04: 淡墨濃籹信手揮水光山色不相違時人只道筆端
0117c05: 妙那曉通身是悟機
0117c06: 與可光暉上座
0117c07: 引水無源翻舊案接花有力長新條英靈漢子知端
0117c08: 的一片兜樓任意燒
0117c09: 送朗元禪人回閩
0117c10: 芒鞋踏破千山路來聽華亭鶴唳聲聲裏許多含曲
0117c11: 折歸家穩坐記須清
0117c12: 送髻庵上人回浦城
0117c13: 同鄉汝與予為說同鄉話護惜髻中珠遼天高著價
0117c14: 歸歟舊馬峰歷職無冬夏鞭影忽相投金鞍任倒跨
0117c15: 方信男兒紹此宗莫大威光不借借
0117c16: 示安宇倪老佛
0117c17: 閱世隨他棋一局休心且課佛千聲說難說易龐家
0117c18: 老不是衡陽學釣名
0117c19: 示荊山上人
0117c20: 荊山之璧連城奪席三獻楚王徒勞指摘何如一寶
0117c21: 秘形山那畔這邊兩不隔覿體絕瑕痕光明常赫奕
0117c22: 等閒拈出法堂前堪與人天為準格
0117c23: 送江西香谷上人隨汶首座回浦城
0117c24: 生緣未必在西江且學柘川曲一腔夜靜寥寥無別
0117c25: 思唱迴明月照銀缸
0117c26: 送漳浦中立上人
0117c27: 梁峰九九露全機虎石重重展大威賴有吾鄉人共
0117c28: 委不須珠撒紫羅幃
0117c29: 示非心禪人
0117c30: 任伊非佛非心去我只即心即佛來掃蕩閒言渾不
0118a01: 管大梅子熟又花開
0118a02: 送梅舟上人回里
0118a03: 梅為楫也松為舟越水吳山任意遊爭似故鄉田地
0118a04: 好祖翁契券自悠悠
0118a05: 五日送本明禪德
0118a06: 節屆天中別我行芒鞋兩翅傍風生何年竹戶重敲
0118a07: 也坐火爐頭話本明
0118a08: 隱峰
0118a09: 歷劫巍巍這一座幾回遍覓杳無蹤直饒指出分明
0118a10: 在尚隔雲蘿千萬重
0118a11: 六月十九日李門王氏孺人超華生辰
0118a12: 玲瓏殿閣貯薰風水鳥松絃奏不窮大士聞聲當日
0118a13: 悟孺人降跡此時同慈心普遍恒沙外道體常存笑
0118a14: 語中我借文言宣壽偈一華開映海籌紅
0118a15: 送懶拙維那
0118a16: 雨花堂上投機句冷地思量亦可人此去蓋頭茅一
0118a17: 把應須謹守自家珍
0118a18: 示吟風禪人參一歸何處
0118a19: 一歸何處山窮水窮翻身拶透路路皆通路路通任
0118a20: 從棒月與吟風
0118a21: 修林李居士生日兼祈嗣贈之
0118a22: 幾回論古與窮今千聖相傳只此心揭露真機無隱
0118a23: 覆掃除義路絕幽沉秦巒挂月長生畫浦木彈風劫
0118a24: 外音還有一言須記取鳳來修竹自成林
0118a25: 送樸庵上人回莆住穀城山寄菴
0118a26: 識得心源即便休何須負笈外邊求穀城有舊庵非
0118a27: 寄瀨水常新石自流一钁耕煙隨分足半竿引月道
0118a28: 情幽逢人不出出誰是此際憑君且熟籌
0118a29: 贈劉門明眼道婆
0118a30: 丈二眼釘橫拔出不虛親見作家來機絲文彩渾閒
0118b01: 事火裏蓮花次第開
0118b02: 步先姚居士日課金剛經似之
0118b03: 擔荷如來夙有志揚鞭策馬亦因時間房獨坐燒清
0118b04: 篆且把經文逐卷推
0118b05: 送鏡心上座再禮五臺
0118b06: 即心即鏡非鏡非心當陽覷破耀古騰今頭頭合轍
0118b07: 處處知音五臺山上雲蒸飯多少行人博不慣一衲
0118b08: 一瓢汝再遊眼睛宥被肯殊換
0118b09: 西巖石竺上人接眾勉之參方
0118b10: 日供水雲經一函不枯道念住西巖何如超出水雲
0118b11: 外整浣青州破布衫
0118b12: 與未發中堂主
0118b13: 荷擔箇事非容易眼貴正兮機貴利更須度量放寬
0118b14: 宏方有象龍作走使我今切實為汝言這回不比小
0118b15: 兒戲揚起真風耀後先乃成特達丈夫志
0118b16: 沛然金居士生日
0118b17: 辛亥翁生我亦生為儒為釋不多爭好將本有光明
0118b18: 體同向毘盧頂上行
0118b19: 壽一音法姪
0118b20: 驗眾已巳行金粟令傳家不減末山燈籌添海屋渾閒
0118b21: 事自有風光最上層
0118b22: 寄扶曦楊護法
0118b23: 古來楊大年具辨龍蛇眼圓祖入門時機機解削剷
0118b24: 我今憶若人秉燭裁魚簡商略句中玄通身自瑟僩
0118b25: 一朵優曇瑞世開真風共挹有何限
0118b26: 與非光映西堂
0118b27: 獅窟掀騰已巳有秋爪牙迅銳出常儔他年不負今年
0118b28: 志吼動千山戲月毬
0118b29: 與偉菴彰後堂
0118b30: 一顆驪珠照海門等閒奪得便驚群閩川不盡瀰漫
0118c01: 也自有魚龍解吐吞
0118c02: 示自瑤殿主
0118c03: 拈香擇火事全彰誰信自身是道場歷劫至今塵不
0118c04: 染一尊瑤佛露堂堂
0118c05: 嗣瀛俞居士因尊翁有恙求偈
0118c06: 誠心不昧能通聖孝道無虧可格天世出世間皆若
0118c07: 是君加勤勉自延年
0118c08: 福嚴老人壽塔造于閩黃檗山二十春矣壬寅
0118c09: 遷化異議紛更予以為送歸檗山迺合正理遂
0118c10: 力主之八月初迎宿江千梵天寺與韜明弟哭
0118c11: 別
0118c12: 提綱整紀衛師龕力剷囂爭二與三檗岫無封原共
0118c13: 派錢塘有淚別同參此行也信須經險箇裏端然不
0118c14: 抱慚珍重而今各自慰堂堂隨處作司南
0118c15: 贈梵天守緣上座
0118c16: 為法真誠不顧身更加手眼異常人雪峰重擔從茲
0118c17: 荷跂望行持春復春
0118c18: 示浦城程子善
0118c19: 團圞坐對矮梅窗一曲無生契老龐但使虛空能粉
0118c20: 碎不須更問吸西江
0118c21: 檗山修蓋老人影堂偈
0118c22: 先師過去澤猶存水有源兮木有根一座影堂千古
0118c23: 蹟莫云今日累兒孫
0118c24: 送檗山惟仁監寺惟初侍者
0118c25: 叢林千古憶楊岐是事分明汝自知燈盞漏油能點
0118c26: 撥芬陀華發舊山枝
0118c27: 鹽官扇子韻風清今古寥寥孰與京十二峰前閒倚
0118c28: 望犀牛頭角自崢嶸
0118c29: 傑庵賀居士請益似之
0118c30: 堂堂傑出一奇男悟得浮名落二三不願兵車馳細
0119a01: 椏且將雲水植優曇生緣有限河之北度世無私化
0119a02: 已巳南佛法今朝來問我頂天立地自家擔
0119a03: 妙恩問趙州勘婆話依前韻示
0119a04: 本有風光非女男灼然無二亦無三迷來火宅堆荊
0119a05: 草悟去空庭現慧曇回向不妨梳插髻提機應在眼
0119a06: 觀南趙州勘破徒多事莫被他瞞放下擔
0119a07: 示鏡菴自曇上人
0119a08: 入海筭沙只自困磨磚作鏡亦徒勞何如棒下翻身
0119a09: 去贏得當鋒一著高
0119a10: 與屏憲劉居士
0119a11: 俊鷂快鷹容易得還君好手自施張頭陀疏懶年來
0119a12: 甚一枕渾忘日月長
0119a13: 示古臨知客
0119a14: 賓中主即主中賓解轉機輪用自親臨濟屈遭三頓
0119a15: 後至今惱亂許多人
0119a16: 示隋嚴禪人
0119a17: 田衣夜蘸梅華月一軸楞伽誦未歇如此嚴持不計
0119a18: 春是凡是聖亦超越
0119a19: 與國懽檀越黃爾矩
0119a20: 世途變熊自轔轔擺撥還他過量人但得矢心堅且
0119a21: 正已巳知綏履果該因東山日月高無價南地風旛迥
0119a22: 絕塵即此是名遵聖矩何須餘處問關津
0119a23: 戒子入城持缽杜則居士施米并寄偈有此去
0119a24: 人間雖不遠眾生慳吝將如何之句求轉語於
0119a25: 師師書云且喜維摩今日已巳破慳也復之
0119a26: 莆城結伴入遊戲此事原遵古佛儀誰是眾生慳不
0119a27: 破月明欣載滿船歸
0119a28: 居士閱同戒錄作偈有戒中破戒之語亦索轉
0119a29: 語師書云須是恁麼人始得復之
0119a30: 戒中破戒有誰知凡不能拘聖不為須是恁麼人始
0119b01: 得江城梅笛倒丁吹
0119b02: 示古圓副寺
0119b03: 庫藏奇珍咸具足磨今歷古自圓明外尋閒之
0119b04: 遶前後三三撥不清
0119b05: 與古蒼旻監寺
0119b06: 監寺兒孫遍天下傳來久矣成話杷蓮山何幸有其
0119b07: 人三腳之驢顛倒跨我今與麼言逼龜而成卦我今
0119b08: 與麼行鐵牛也合怕怕不怕他年摸著痛痕深莫把
0119b09: 渠儂亂咒罵
0119b10: 示伯弘陳居士
0119b11: 靈苗夙植道心濃入此門來要契宗一喝一拳通活
0119b12: 變倒拈禿帚也成龍
0119b13: 與儉菴穎維那
0119b14: 輪槌影裏翻身轉豺虎叢中縱步行扶起砂盆成大
0119b15: 任一肩任荷亦非輕
0119b16: 與晦石瑛書記
0119b17: 知君書記本翩翩曾染諸方五味禪今日掃除都淨
0119b18: 盡一枝橫亞望薪傳
0119b19: 與玄際志書記
0119b20: 機先一拶透重關腳下無私任往還春到桃華濃似
0119b21: 錦逢逄人莫道老僧慳
0119b22: 與止言柯居士別號無右
0119b23: 維摩杜口右翁止言今古一致吾無間然閒來試步
0119b24: 蓮山上擊碎涵江水底天
0119b25: 示蘊中疇士柯二居士
0119b26: 蘊於中者形諸外古聖今賢所共知春夜一聲蛙叫
0119b27: 月乾坤撞破在斯時
0119b28: 九疇熟練士人風一著當陽迥不同解向言前親薦
0119b29: 取木樨香噴畫城中
0119b30: 示慧髻慧頂二上人
0119c01: 輪王髻珠不難得所貴當人有慧力信手拈來用莫
0119c02: 窮深深祗樹增顏色
0119c03: 頂門慧眼明於日爍破威音那畔邊若箇兒男甘自
0119c04: 昧揭開此際莫牽纏
0119c05: 與遷思朱居士
0119c06: 嶺梅纔破萼岸柳又垂絲遷與不遷義請君仔細思
0119c07: 思而得一言可為天下則
0119c08: 與振寰解居士
0119c09: 生來氣宇自威雄不與尋常俗品同寶劍一揮神鬼
0119c10: 泣聲光落落振寰中
0119c11: 示慧詮上人
0119c12: 出家若似最初志入聖超凡誠易易三藏靈詮不必
0119c13: 提钁頭倒築壺山翠
0119c14: 與豫菴王居士
0119c15: 凡事當知豫則立況乎振旅出師時撥開畫戟佛心
0119c16: 現北地南天任所之
0119c17: 示洞真莫居士
0119c18: 唯茲事實餘非真直下洞明合本人兩道眉毛添瑞
0119c19: 彩頭頭盡屬舊園春
0119c20: 與不遷亙維那
0119c21: 照用後先看變化境人定奪任施為閩山浙水路非
0119c22: 遠不似秤鎚墜井時
0119c23: 輓李母何氏太夫人
0119c24: 撇卻塵勞當下休功成行滿孰為儔普天月照無瑕
0119c25: 鏡遍界蓮撐不漏舟自是去來存大道更何生死掛
0119c26: 心頭紙錢半陌聊徇例莫笑璜溪拙北丘
0119c27: 與君仲吳居士
0119c28: 吹毛劍氣逼人寒誰敢當前正眼看爭似機先輕放
0119c29: 下大家擺手入長安
0119c30: 與雲潛旻書記
0120a01: 錦標在手收功易莖草蓋頭固守難近日祖風衰弱
0120a02: 甚行當痛策勿偷安
0120a03: 與智海至知客
0120a04: 已巳契從前得力句不辜此際轉身時法門大體能提
0120a05: 撥便是堂堂度世師
0120a06: 示李門超華王氏
0120a07: 大道不岐男女相這邊那畔自圓明當機撥著無回
0120a08: 互一曲獅絃分外清
0120a09: 示悉遠禪人
0120a10: 楓橋夜半鐘聲好華院簾前客棹多一段真機都漏
0120a11: 洩如何問我又如何
0120a12: 示慧生禪人
0120a13: 一筆蘸乾三泖水半肩挑盡九峰青衲僧作略能如
0120a14: 是不負來機口瀉缾
0120a15: 寄修林江宜李二居士
0120a16: 佇立橋邊望翠雲蟬琴蛙鼓鬧紛紛玉筇引得蓬壺
0120a17: 月不憚移舟遠送君
0120a18: 紫竹蕭疏護短墻頭陀家計也尋常人來問道無言
0120a19: 說坐久惟知透骨涼
0120a20: 寄酬伊人王護法
0120a21: 行道難兮守道難煙村水國自相安年來未敢通名
0120a22: 紙多恐龍門不易攀
0120a23: 
0120a24: 
0120a25: 
0120a26: 
0120a27: 
0120a28: 
0120a29: 平湖居士
0120a30: 慧具
