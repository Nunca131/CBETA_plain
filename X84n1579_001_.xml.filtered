0001a01: 
0001a02: 
0001a03: 
0001a04: 
0001a05: No. 1579-A
0001a06:  序
0001a07: 
0001a08: 天下有可以言傳者。有不可以言傳者。有可以言傳
0001a09: 而究不可以言傳者。其可以言傳者。理之顯焉者也。
0001a10: 人得而指焉者也。其不可以言傳者。理之微焉者也。
0001a11: 人莫得而指焉者也。其可以言傳而究不可以言傳
0001a12: 者。其理至顯至微。若近而遠。若淺而深。將指以為有。
0001a13: 不知於何而見以為有。將指以為無。不知於何而見
0001a14: 以為無。嗟乎。難言之矣。余少涉獵經史。竊慨夫聖賢
0001a15: 之言。洋洋灑灑。炳炳麟麟。若日月之麗天。江河之行
0001a16: 地。何人不可見。亦何人不可指也。至其微言妙義。心
0001a17: 解神會。則多在語言文字之外。嗟乎。是又烏可得而
0001a18: 指耶。至於竺氏之言。余固未嘗涉其津涘。顧安所識
0001a19: 其隻言片句。遂足以照耀今古哉。苟舍吾儒精實之
0001a20: 理。而浸淫於彼無寂滅之宗。是猶舍康莊。而騁足
0001a21: 於羊腸九折之也。不已巳僻乎。吳門聶子樂讀者。研
0001a22: 窮經史。復沈酣於宗門家言。繼瞿公幻寄指月錄。緝
0001a23: 宋南渡後上下五百餘年宗乘微言。鉤索源流。詳核
0001a24: 世派。為一書。名續指月。噫嘻。聶子之志可為勤矣。
0001b01: 七八年前。聶子郵是編示予曰。佛祖慧命。不絕如。
0001b02: 二派五宗。法輪所寄。願吾子為我了此弘願。余初不
0001b03: 暇省。然竊笑所好之僻而志之勤也。去春來邗。吳
0001b04: 次先生介而造余曰。吾得夢徵。此書必待子而成。得
0001b05: 毋非夙因乎。余矍然起曰。有是哉。子之好誠僻矣。余
0001b06: 何敢辭。復有鍾山劉覺岸先生。秦郵孫孝則先生。參
0001b07: 互考訂。於是廣募檀施。鳩工庀梓。亟為刊布。第吾聞
0001b08: 竺氏之學。以一絲不掛為上乘。萬慮皆空為絕德。不
0001b09: 立文字。不下注。如指月之後。話月聽月。皆以月為
0001b10: 喻。嗟乎。其可以言傳耶。其不可以言傳耶。其可以言
0001b11: 傳而究不可以言傳耶。余皆不可得而指也。後之
0001b12: 者。倘即以余之所以笑聶子者還以笑余也。抑又何
0001b13: 辭。
0001b14: 康熙十九年正月上元日古歙弟江湘拜題於廣
0001b15: 陵之文選樓。
0001b16: 
0001b17: No. 1579-B
0001b18:  續指月錄序
0001b19: 
0001b20: 魏公子無忌矯竊兵符。椎殺晉鄙。奪其兵救趙。李光
0001b21: 弼為大將。御史崔眾犯軍法。勒兵欲斬之。適中丞之
0001b22: 命至。光弼曰。為御史則斬御史。為中丞則斬中丞。竟
0001b23: 斬之。而後以聞。有如此膽力。方可以辨綱宗之絕續
0001b24: 也。韓信在漢。為治粟都尉。道亡。蕭何追之。言之。漢王。
0001c01: 拜為大將。一軍皆驚。韓琦駐延安。有刺剌客入帳行刺剌。
0001c02: 琦起坐。問曰。誰遣汝來吾首去。有如此識度。方可
0001c03: 定綱宗之品位也。苻堅率兵百萬次於淮肥。謝玄入
0001c04: 請。謝安了無懼容。曰。已巳別有旨。及玄破堅。安亦無喜
0001c05: 色。曰。小兒輩遂已巳破賊。澶淵之役。準勸真宗渡河。
0001c06: 真宗使人覘準何為。方閉門縱僮僕飲博歌呼。契丹
0001c07: 懼而請盟。有如此襟器。方可分綱宗之語句也。嗚呼。
0001c08: 豈不難哉。近世魔外盛行。宗風衰落。盲棒瞎喝。予聖
0001c09: 自雄。究其所學。下者目不識丁。高者不過指月錄
0001c10: 一部而已巳。以此誑人。實以自誑。以此欺人。實以自欺。
0001c11: 惟誑與欺。不可以為人。而可以學道乎。不可以學道。
0001c12: 而可以踞法王座。秉金剛劍。稱西來之嫡子。提如來
0001c13: 之正印乎。故吾嘗以謂習儒者。不讀四庫七略之書。
0001c14: 不經史典籍之大全。止以通鑑集要史斷史鈔為
0001c15: 博古。遂自命曰通儒。猶之習禪者。不讀一大藏契經。
0001c16: 不經論撰述之大全。止以指月錄一部為談柄。遂
0001c17: 自命曰善知識。皆自誑自欺者也。故使從上綱宗源
0001c18: 遠流長如水歸壑者。固瞿子之功。使盲棒瞎喝一知
0001c19: 半解如螢竊火者。亦瞿子之過也。或者曰。然則聶子
0001c20: 之續是錄也。功乎過乎。余應之曰。若聶子則有功而
0001c21: 無過者也。何以言之。前錄迄南宋隆興而止。隆興以
0001c22: 後。三十八世之宗派。上下五百年之慧燈。茫然無所
0001c23: 知也。若無續錄以續佛慧命。則絕續不辨。品位不定。
0001c24: 語句不分。習禪之人。如瞽無相。安能如猓國狼。闇
0002a01: 中嗅金哉。故曰聶子有功而無過。且聶子竭三十年
0002a02: 血力。手胼足胝而為此書。篳路藍籃縷以啟山林。范金
0002a03: 鑄鼎而禦魑魅。如鵝王擇乳無有遺餘。如波斯識寶
0002a04: 無有漏失。本隱以之顯。事半而功倍。吾故曰聶子有
0002a05: 功而無過也。或又曰。聶子儒者也。而強與宗門之事。
0002a06: 豈得為無過歟。余應之曰。是則聶子之過也。夫聶子
0002a07: 固儒者也。乃不辭呵斥。不顧詬厲。犯眾怒。嬰大難。手
0002a08: 胼足胝而為此書。譬程嬰公孫杵臼之立孤。南霽雲
0002a09: 雷萬春之捍賊。但欲使隆興以後。三十八世之宗派。
0002a10: 上下五百年之慧燈。瞭然明白。即遭明眼之呵斥。諸
0002a11: 方之詬厲。亦怡然受之矣。況瞿子亦以為叔夜之鍛。
0002a12: 遙集之屐。婆娑跌宕於罏火蠟之間。而自其僻。
0002a13: 聶子亦猶是耳。使是錄也。廣布叢林。流行法界。不識
0002a14: 有如盤山所云心月孤懸光吞萬象者乎。古今人同
0002a15: 不同未可知也。嗚呼。豈不難哉。廣霞居士莆陽余懷
0002a16: 撰於吳門之研山草堂。
0002a17: 
0002a18: No. 1579-C
0002a19:  募刻續指月錄弁語
0002a20: 
0002a21: 松陽老人東吳哲。斑毫譜出禪家牒。一花五葉自分
0002a22: 明。如月得指指見月。近今復有三耳生。賦詩銘物多
0002a23: 能聲。續成此錄在患難。猿檻雞籠渾不驚。我於禪宗
0002a24: 兩不曉。展讀是書嘗了了。百川同自岷江來。泰華還
0002b01: 借兒孫繞。側聞曹濟分兩宗。東西聚議還相攻。那知
0002b02: 今人有頓漸。總在拈花一笑中。爰以此編告同志。大
0002b03: 法流傳卅音靸八世。蜜分眾口不殊甘。穗結千畦均有
0002b04: 利。願君同發歡喜心。琬成益共深。不然請從闇
0002b05: 中視。光生筆畫皆黃金。
0002b06: 如是居士　吳綺園次氏　拜書。
0002b07: 
0002b08: 
0002b09: No. 1579-D
0002b10: 
0002b11: 世間無上法。以佛為總持。四十九年中。所在建道場。
0002b12: 垂衍祕密諦。不獨顯文字。逮於東土祖。一葦渡海水。
0002b13: 燈花燦五葉。分照諸方所。心心妙相印。歷劫無遺漏。
0002b14: 公案千八百。彈指悉真義。有不見月者。虞山揭其旨。
0002b15: 繼席正知。瀰淪四天下。迄今卅七世。孰為輯其成。
0002b16: 吳門聶居士。親承大法寶。以我性慧根。應現光明藏。
0002b17: 證明藉尊宿。參具眼人。考究不厭詳。鏤刻不厭工。
0002b18: 功用詎易集。廣及眾信善。善哉轉輪王。匪伊異人任。
0002b19: 六種成就益。允資大檀越。布在須黃金。雨花徵妙相。
0002b20: 我實聞此語。天龍應聲諾。普願諸大德。同發歡喜心。
0002b21: 靈巖學人　范國祿汝受　拜撰。
0002b22: 
0002b23: 
0002b24: 
0002c01: No. 1579-E
0002c02:  緣起
0002c03: 
0002c04: 古人著一書。動關千古事。雖復歷艱虞。願力依然摯。
0002c05: 所以成不朽。述作垂千。今人能法古。乃可云無媿。
0002c06: 禪源列五宗。歷年紀。宗宗傳不窮。紛紛各樹幟。
0002c07: 譬之曾玄孫。競言祖禰是。誰為溯源流。俾勿相爭惎。
0002c08: 吾鄉瞿先生。指月標世次。以彼居士心。作為平等視。
0002c09: 傳紀如列眉。衣拂明次第。西來祖庭燈。庶幾勿墜地。
0002c10: 宋元以後禪。續本罔與繼。懸阻痛中斷。聶子發長噫。
0002c11: 慨然續茲錄。旁搜奮勞勩。敘述闡微言。提唱宏宗旨。
0002c12: 丁巳王正旦。纂集伊維始。揮毫龍象臨。振筆獅猊萃。
0002c13: 閱夏復經秋。刪輯罔知瘁。前追隆杲禪。三十八代止。
0002c14: 窮流并溯源。參訂靡有遺。靈巖昔曾言。茲書有緣起。
0002c15: 前編雙目生。謂瞿幻寄後編三耳子。謂聶樂讀耳目詮禪源。人
0002c16: 天共歡喜。豈期書未成。罡風生怖悸。聶子謂無傷。夙
0002c17: 殃罔與致。能以智慧力。含忍且謹毖。倉惶力疾書。亟
0002c18: 求遂初志。囓雪復呵冰。裒稽忘寢食。圜中放光明。花
0002c19: 雨繽紛墜。事釋寧廣陵。觀濤恣遊戲。流通賴明公。散
0002c20: 金闡祕義。如以薪傳火。如以燈傳燧。火窮薪不窮。燈
0002c21: 傳燧傳矣。如以指見月。見月不見指。於指能得月。見
0002c22: 月即見指。我本塵鞅人。望道猶未至。大哉聶子書。研
0002c23: 精復覃思。千秋有定評。茲因庶無昧。
0002c24: 虞山海印學人　陳見龍　拜題。
0003a01: 
0003a02: No. 1579-F
0003a03:  孫孝則先生書問
0003a04: 
0003a05: 昨於西關佇覓僊舟。竟不可得。悵然久之。正擬來朝
0003a06: 發廣陵棹。奉晤台從於旌忠。乃接翰教欣然信未我
0003a07: 遠也。即戒輿人。造請大教。盛使又謂舄鳧他適。不獲
0003a08: 相見。不得不讀示編。知老道翁為佛祖慧命。不惜
0003a09: 眉毛。良可讚歎。敢以管見上佐高明者。近日衲子家
0003a10: 頗多褊見。牙齒又復尖利。吾輩必應使之帖然俛首。
0003a11: 乃圖天下太平。如洞山近裔掀世派。其持論未嘗
0003a12: 不堅。而濟上家各抱不平。多有向弟嘵嘵者。惟以蒼
0003a13: 天蒼天一語答之。竊見大編詳於世裔。政可上接傳
0003a14: 燈。而編名指月。顧名思義。指月重在法要。不在源流。
0003a15: 倘以世裔為主。則須鑿然闢之。方塞其口。否則資之
0003a16: 談柄。道我輩於指月二字。顢頇了也。若據法要。其間
0003a17: 詳略異同。首正尾正。止須竿頭商酌矣。及此棗梨初
0003a18: 試。或仍傳燈之名可乎。惟高明喝正之。弟雖同諸方
0003a19: 草草往來。初無所見。若謂根隨人。久無此心。或以
0003a20: 點綴行墨。斷不敢落在誰家。蔣虎老不知於諸方亦
0003a21: 有所向否。惟與弟晨夕間語。略見梗概。容書出另請
0003a22: 法誨可也。文選樓良晤不遠。不盡欲言。弟宗彝頓首。
0003a23: 近閱浙中諸刻。掀世次。自相互異。識者悲之。孝則先生乃當代法門尊宿。來書諄諄以傳燈
0003a24: 世次為重。甚合樂讀著錄苦心。文字禪永為法護。諒佛祖龍天必同聲讚助云　濟陽江湘識。
0003b01: 
0003b02: 
0003b03: 
0003b04: 續指月錄總目
0003b05: 那羅延窟學人聶　先樂讀　編集
0003b06: 濟陽橙僊居士江　湘郢上　參訂
0003b07: 鍾山劉思敬覺岸授稿
0003b08: 珠湖孫宗彝孝則論定
0003b09: 　序
0003b10: 　弁語
0003b11: 　總目
0003b12: 　凡例
0003b13: 　倫敘考
0003b14: 卷之首
0003b15: 　六祖下十六世瞿錄補遺集
0003b16: 臨濟宗
0003b17: 　平江虎丘元淨禪師　潭州福嚴文演禪師
0003b18: 　衢州天寧梵思禪師　福州玄沙僧昭禪師
0003b19: 　紹興東山覺禪師　岳州佛炤覺禪師
0003b20: 　平江寶華顯禪師　台州天封覺禪師
0003b21: 　成都正法建禪師　台州鴻福子文禪師
0003b22: 　南康雲居宗振首座　祖氏覺庵道人
0003b23: 　令人明室道人已巳上十三人昭覺勤嗣
0003b24: 　台州瑞巖佛燈禪師淨因成嗣
0003c01: 　韶州南華知昺禪師　慶元蓬萊卿禪師
0003c02: 　隆興泐潭擇明禪師　台州寶藏本禪師
0003c03: 　吉州大中清海禪師　漳州淨眾了燦禪師
0003c04: 　隆興谷山海禪師已巳上七人太平懃嗣
0003c05: 　撫州白楊法順禪師
0003c06: 　溫州淨居尼溫禪師已巳上二人龍門遠嗣
0003c07: 　潭州大溈善果禪師開福寧嗣
0003c08: 　潼川護聖居靜禪師　簡州南巖勝禪師
0003c09: 　嘉州能仁紹悟禪師　彭州土溪言庵主
0003c10: 　劍門南修道者已巳上五人大隨靜嗣
0003c11: 　蘄州龍華高禪師五祖自嗣
0003c12: 　饒州薦福擇崇禪師黃龍逢嗣
0003c13: 　文定公胡草庵居士上封秀嗣
0003c14: 　福州普賢元素禪師　福州鼓山僧洵禪師
0003c15: 　福州鼓山祖珍禪師已巳上三人上封才嗣
0003c16: 　慶元育王介諶禪師　安吉道場慧琳禪師
0003c17: 　安吉道場居慧禪師　臨安顯寧圓智禪師
0003c18: 　安吉烏回良範禪師
0003c19: 　溫州本寂文觀禪師已巳上六人天寧卓嗣
0003c20: 　常德德山慧初禪師黃龍震嗣
0003c21: 　廬山延慶叔禪師祖庵主嗣　漣水萬壽普信禪師
0003c22: 　平江慧日興道禪師
0003c23: 　廣德光孝禪師已巳上三人勝因靜嗣
0003c24: 　福州雪峰慧忠禪師雪峰需嗣
0004a01: 　慶元蓬萊圓禪師天童交嗣　江州圓通守慧禪師
0004a02: 　洪州黃龍觀禪師已巳上二人圓通旻嗣
0004a03: 　揚州石塔禮禪師明招慧嗣　峨嵋靈巖徽禪師浮山真嗣
0004a04: 　湖南報慈禪師祥符立嗣　成都金繩文禪師信相顯嗣
0004a05: 曹洞宗
0004a06: 　常州華藏慧祚禪師淨慈暉嗣
0004a07: 　明州雪竇智鑒禪師天童玨嗣
0004a08: 　泰州廣福道勤禪師雪竇宗嗣
0004a09: 　越州超化藻禪師善權智嗣
0004a10: 雲門宗
0004a11: 　密州山寧禪師雪竇明嗣　臨安五雲悟禪師淨慈昌嗣
0004a12: 　臨安中竺元妙禪師靈隱光嗣
0004a13: 　撫州靈巖圓日禪師圓覺曇嗣
0004a14: 　荊門玉泉思達禪師嶽麓海嗣
0004a15: 卷之一
0004a16: 　六祖下十七世
0004a17: 臨濟宗
0004a18: 　慶元天童曇華禪師虎丘隆嗣
0004a19: 　泉州教忠彌光禪師　福州西禪鼎需禪師
0004a20: 　福州東禪思嶽禪師　福州西禪守淨禪師
0004a21: 　江州東林道顏禪師　慶元育王德光禪師
0004a22: 　常州華藏宗演禪師　慶元天童淨全禪師
0004a23: 　建寧開善道謙禪師　溫州枯木祖元禪師
0004a24: 　臨安徑山了明禪師　潭州大溈法寶禪師
0004b01: 　福州玉泉曇懿禪師　饒州薦福悟本禪師
0004b02: 　慶元育王遵璞禪師　真州靈巖了性禪師
0004b03: 　劍州萬壽自護禪師　潭州大溈景暈禪師
0004b04: 　臨安靈隱了演禪師　泰州光孝致遠禪師
0004b05: 　建康蔣山善直禪師　福州雪峰蘊聞禪師
0004b06: 　處州連雲道能禪師　臨安靈隱道印禪師
0004b07: 　建寧竹原宗元庵主　近禮侍者
0004b08: 　溫州淨居尼道禪師　平江資壽尼總禪師
0004b09: 　侍郎張九成居士　參政李邴居士
0004b10: 　寶學劉彥修居士　提刑吳偉明居士
0004b11: 　門司黃彥節居士
0004b12: 　秦國夫人計氏已巳上三十四人大慧杲嗣
0004b13: 　福州清涼坦禪師　臨安淨慈師一禪師
0004b14: 　安吉道場法全禪師　泉州延福慧升禪師
0004b15: 　福州支提升禪師已巳上五人育王裕祠
0004b16: 　鎮江焦山師體禪師　台州國清行機禪師
0004b17: 　常州華藏智深禪師
0004b18: 　參政錢端禮居士已巳上四人護國元嗣
0004b19: 　慶元全庵齊己已禪師　臨安靈隱道濟禪師
0004b20: 　撫州疏山如本禪師　日本覺阿上人
0004b21: 　內翰曾開居士
0004b22: 　知府葛郯居士已巳上六人靈隱遠嗣
0004b23: 　臨安徑山寶印禪師華藏民嗣
0004b24: 　浩州鳳棲慧觀禪師昭覺元嗣
0004c01: 　潭州楚安慧方禪師
0004c02: 　常德文殊業禪師已巳上二入文殊道嗣
0004c03: 　婺州雙林德用禪師　台州萬年道閑禪師
0004c04: 　福州中際善能禪師
0004c05: 　南康雲居圓禪師已巳上四人雲居悟嗣
0004c06: 　成都信相戒修禪師
0004c07: 　袁州普庵肅禪師已巳上二人黃龍忠嗣
0004c08: 　隨州大洪祖證禪師　潭州大溈行禪師
0004c09: 　荊門玉泉宗璉禪師　潭州道林淵禪師
0004c10: 　隆興泐潭德禪師　常州宜興可封禪師
0004c11: 　隆興野庵祖禪師
0004c12: 　潭州石霜鑒禪師已巳上八人大溈果嗣
0004c13: 　南康雲居德會禪師石頭回嗣
0004c14: 　潭州慧通清旦禪師　澧州靈巖仲安禪師
0004c15: 　成都正法灝禪師
0004c16: 　成都昭覺辯禪師已巳上四人佛性泰嗣
0004c17: 　平江覺報清禪師
0004c18: 　安吉何山然首座已巳上二人道場辨嗣
0004c19: 　義烏稠岩了贇禪師
0004c20: 　侍制潘良貴居士已巳上二人何山珣嗣
0004c21: 　漢州無為守緣禪師泐潭明嗣
0004c22: 　南康雲居德昇禪師
0004c23: 　通州狼山溫禪師已巳上二人竹庵珪嗣
0004c24: 　青州青原如禪師白楊順嗣　太平隱靜彥岑禪師
0005a01: 　鄂州報恩成禪神師已巳上二人雲居如嗣
0005a02: 　遂寧西禪希秀禪師西禪璉嗣
0005a03: 　饒州薦福休禪師　信州晦庵慧光禪師
0005a04: 　真州且庵守仁禪師已巳上三人烏巨行嗣
0005a05: 　淨居尼法燈禪師淨居溫嗣　台州萬年曇賁禪師
0005a06: 　南劍西巖宗回禪師　慶元天童了朴禪師
0005a07: 　臨安龍華本禪師　高麗坦然國師
0005a08: 　臨安東山吉禪師已巳上六人育王諶嗣
0005a09: 　臨安靈隱道樞禪師道場慧嗣
0005a10: 　悟初首座光孝嗣
0005a11: 曹洞宗
0005a12: 　慶元天童如淨禪師雪竇鑒嗣
0005a13: 　東谷光禪師華藏祚嗣
0005a14: 雲門宗
0005a15: 　溫州光孝深禪師中竺妙嗣
0005a16: 卷之二
0005a17: 　六祖下十八世
0005a18: 臨濟宗
0005a19: 　天童密庵咸傑禪師　衢州光孝善登禪師
0005a20: 　南書記　侍郎李浩居士
0005a21: 　教授嚴康朝居士已巳上五人天童華嗣
0005a22: 　泉州法石慧空禪師　臨安淨慈曇密禪師
0005a23: 　吉安青原禋禪師已巳上三人教忠光嗣
0005a24: 　荊州公安祖珠禪師　汀州報恩法演禪師
0005b01: 　臨安淨慈彥充禪師　婺州智者真慈禪師
0005b02: 　成都昭覺紹淵禪師　徽州簡上座已巳上六人東林顏嗣
0005b03: 　福州鼓山安永禪師　溫州龍翔南雅禪師
0005b04: 　福州天王志清禪師
0005b05: 　南劍安分庵主已巳上四人酉禪需嗣
0005b06: 　臨安靈隱之善禪師　臨安淨慈義雲禪師
0005b07: 　臨安北居簡禪師　臨安徑山如禪師
0005b08: 　福州東禪智觀禪師　湖州上方義銛禪師
0005b09: 　臨安鐵牛印禪師　慶元育王宗印禪師
0005b10: 　慶元育王師瑞禪師　慶元天童了派禪師
0005b11: 　慶元天童師齊禪師　江州雲居梵琮禪師
0005b12: 　慶元孤雲權禪師
0005b13: 　石庵正玸禪師已巳上十四人育王光嗣
0005b14: 　福州鼓山宗逮禪師　臨安徑山德灊禪師
0005b15: 　福州石庵知玿禪師已巳上三人東禪嶽嗣
0005b16: 　慶元育王妙堪禪師　臨安靈隱希夷禪師
0005b17: 　幽州盤山思卓禪師　慶元雪竇處南禪師
0005b18: 　福州雪峰了宗禪師
0005b19: 　相國錢象祖居士已巳上六人天童全嗣
0005b20: 　福州乾元宗穎禪師　興化華嚴雲禪師
0005b21: 　福州中濟才禪師已巳上三人西禪淨嗣
0005b22: 　湖州何山慧清禪師華藏演嗣
0005b23: 　仙州山吳十三道人開善謙嗣
0005b24: 　如如居士顏丙雪然嗣
0005c01: 　慶元育王從廓禪師育王璞嗣
0005c02: 　慶元天童達觀禪師
0005c03: 　仰山簡庵清禪師已巳上二人淨慈一嗣
0005c04: 　常州華藏有權禪師道場全嗣
0005c05: 　天童癡鈍智禪師焦山體嗣
0005c06: 　鎮江金山道奇禪師徑山印嗣
0005c07: 　婺州三峰印禪師雙林用嗣
0005c08: 　慶元徑山元聰禪師龜光嗣
0005c09: 　平江萬壽月林禪師大洪證嗣
0005c10: 　常德德山子涓禪師大溈行嗣
0005c11: 　萬松壞衲大璉禪師雲居會嗣
0005c12: 　溫州龍鳴賢禪師　潭州大溈鑑禪師
0005c13: 　慶元瑞巖景蒙禪師
0005c14: 　慶元雪庵瑾禪師已巳上四人萬年賁嗣
0005c15: 曹洞宗
0005c16: 　襄州鹿門覺禪師天童淨嗣
0005c17: 卷之三
0005c18: 　六祖下十九世
0005c19: 臨濟宗
0005c20: 　夔州臥龍祖先禪師　靈隱松源崇嶽禪師
0005c21: 　饒州薦福道生禪師　天童枯禪自鏡禪師
0005c22: 　臨安淨慈慧光禪師　太平隨靜致柔禪師
0005c23: 　靈隱笑庵了悟禪師　金陵蔣山慶如禪師
0005c24: 　平江承天允韶禪師
0006a01: 　學士張鎡居士已巳上十人天童傑嗣
0006a02: 　吉安青原宗廣禪師青原禋嗣
0006a03: 　淨慈晦翁悟明禪師鼓山永嗣
0006a04: 　徑山藏叟善珍禪師　淨慈東叟仲禪師
0006a05: 　吉安龍濟宗鍪禪師已巳上三人靈隱善嗣
0006a06: 　育王物初大觀禪師北簡嗣
0006a07: 　淨慈偃溪廣聞禪師　靈隱大川普濟禪師
0006a08: 　徑山淮海源肇禪師　婺州雙林石朋禪師
0006a09: 　天童弁山阡禪師　平江虎丘曇禪師
0006a10: 　龍溪文禪師　平江虎丘道源禪師
0006a11: 　慶元大慈慧洪禪師
0006a12: 　慶元壽國清禪師已巳上十人徑山嗣
0006a13: 　湖州道場法舟禪師　無極觀禪師已巳上二人育王印嗣
0006a14: 　慶元瑞巖崇壽禪師育王瑞嗣
0006a15: 　慶元無鏡徹禪師　鼇峰定禪師已巳上二人天童派嗣
0006a16: 　饒州薦福燦禪師育王堪嗣　福州雪峰信禪師何山清嗣
0006a17: 　平江虎丘善濟禪師　越州天衣文蔚禪師
0006a18: 　柏岩凝禪師
0006a19: 　華藏純庵善淨禪師已巳上四人天童觀嗣
0006a20: 　徑山荊叟如禪師
0006a21: 　福州雪峰德因禪師已巳上二人天童嗣
0006a22: 　靈隱高原祖泉禪師金山奇嗣
0006a23: 　隆興齊龍慧開禪師　興化囊山德秀禪師
0006a24: 　潭州石霜妙印禪師已巳上三人萬壽觀嗣
0006b01: 　鼓山檜堂祖鑒禪師乾元嗣
0006b02: 　徽州黃山正因禪師育王廓嗣
0006b03: 曹洞宗
0006b04: 　青州普炤一辯禪師鹿門覺嗣
0006b05: 　天童雲外岫禪師直翁舉嗣舉嗣東谷光
0006b06: 卷之四
0006b07: 　六祖下二十世
0006b08: 臨濟宗
0006b09: 　徑山無準師範禪師　江州雲居慈覺禪師
0006b10: 　寧波大慈道儔禪師
0006b11: 　靈隱石田薰禪師已巳上四人臥龍先嗣
0006b12: 　天童滅翁文禮禪師　溫州江心希璉禪師
0006b13: 　台州佛日巖禪師　華藏無礙覺通禪師
0006b14: 　淨慈谷源道禪師　湖州道場悟心禪師
0006b15: 　寧波雪竇仲謙禪師　諾庵肇禪師
0006b16: 　湖州道場普巖禪師　蘇州虎丘曇禪師
0006b17: 　台州瑞巖光睦禪師　鎮江金山善開禪師
0006b18: 　雪竇無相範禪師
0006b19: 　祕監陸游居士已巳上十四人靈隱嶽嗣
0006b20: 　徑山癡絕道沖禪師薦福生嗣
0006b21: 　淨慈清溪沅禪師　荊州公安錫禪師
0006b22: 　福州西禪圓禪師　育王寂窗有照禪師
0006b23: 　泉州法石元智禪師　報恩太古先禪師
0006b24: 　岊翁禪師已巳上七人天童鏡嗣　平江虎丘元禪師隱靜柔嗣
0006c01: 　徑山元叟行端禪師徑山珍嗣
0006c02: 　溫州江心了萬禪師　奉化栯堂益禪師
0006c03: 　婺州雙林閒禪師已巳上三人淨慧嗣
0006c04: 　枯木榮禪師無方安嗣
0006c05: 　徑山佛智元熙禪師育王觀嗣
0006c06: 　徑山雲峰妙高禪師　湖州何山至明禪師
0006c07: 　天童止翁鑒禪師已巳上三人淨慈聞嗣
0006c08: 　天童石門來禪師
0006c09: 　寧波雪竇同禪師已巳上二人大川濟嗣
0006c10: 　靈隱悅堂祖誾禪師雙林朋嗣
0006c11: 　廬山圓通逸禪師弁山阡嗣　岳州灌溪昌禪師無鏡徹嗣
0006c12: 　福寧支提澄鑑禪師薦福燦嗣
0006c13: 　大慶尼智悟禪師雪信嗣　天童西江謀禪師
0006c14: 　福州雪峰玉禪師已巳上二人華藏淨嗣
0006c15: 　杭州中竺有禪師
0006c16: 　臨安淨慈慶禪師已上二人徑山玨嗣
0006c17: 　婺州寶林無機和尚靈隱泉嗣
0006c18: 　溫州瞎驢無見禪師　臨安無傳祖禪師
0006c19: 　杭州護國宗禪師　放牛余居士已巳上四人黃龍開嗣
0006c20: 　福州皖山正凝禪師
0006c21: 　婺州雙林介禪師已巳上二人孤秀嗣
0006c22: 　葛廬覃禪師容庵海嗣
0006c23: 曹洞宗
0006c24: 　磁州大明寶禪師　慈雲十身覺禪師
0007a01: 　玉溪通玄圓通禪師
0007a02: 　鄭州普炤寶禪師已巳上四人普炤辯嗣
0007a03: 　明州雪竇大證禪師天童岫嗣
0007a04: 卷之五
0007a05: 　六祖下二十一世
0007a06: 臨濟宗
0007a07: 　袁州仰山祖欽禪師　淨慈斷橋妙倫禪師
0007a08: 　台州國清源禪師　天童別山祖智禪師
0007a09: 　福州雪峰一禪師　天童月坡明禪師
0007a10: 　廬山東林直禪師　雪竇希叟紹曇禪師
0007a11: 　靈隱退耕寧禪師　福州雪峰可湘禪師
0007a12: 　天童西巖了慧禪師
0007a13: 　越州光孝輝禪師已巳上十二人徑山範嗣
0007a14: 　杭州淨慈慧禪師
0007a15: 　杭州中竺珂禪師已巳上二人靈隱董嗣
0007a16: 　育王橫川如珙禪師　淨慈石林行鞏禪師
0007a17: 　嘉興天寧衍禪師
0007a18: 　平江虎丘靖禪師已巳上四人天童禮嗣
0007a19: 　平江萬壽辯禪師
0007a20: 　平江虎丘義禪師已巳上二人雲巢岩嗣
0007a21: 　徑山舟普度禪師華藏通嗣
0007a22: 　平山萬壽嶽禪師淨慈道嗣　平江承天夢真禪師
0007a23: 　霍山昭禪師　慧巖象潭泳禪師
0007a24: 　一關溥禪師
0007b01: 　台州國清澤禪師已巳上五人雪竇謙嗣
0007b02: 　徑山智愚禪師
0007b03: 　天童石帆衍禪師已巳上二人道場巖嗣
0007b04: 　杭州徑山心月禪師金山開嗣
0007b05: 　福州神光隆禪師　高臺此山應禪師
0007b06: 　天童簡翁敬禪師已巳上三人徑山嗣
0007b07: 　湖州道場介清禪師育王照嗣　靈隱性原慧朗禪師
0007b08: 　嘉興楚石梵琦禪師　徑山愚庵智及禪師
0007b09: 　杭州天鏡元禪師　蘇州萬壽至仁禪師
0007b10: 　寧波夢堂曇噩禪師　徑山復原福報禪師
0007b11: 　徑山古鼎祖銘禪師　杭州靈隱法林禪師
0007b12: 　天寧歸庵祖闡禪師　蘇州開元善如禪師
0007b13: 　杭州上竺本無法師
0007b14: 　蘇州萬壽智禪師已巳上十三人徑山端嗣
0007b15: 　報恩無方智普禪師
0007b16: 　南康雲居師大禪師已巳上二人江心萬嗣
0007b17: 　金陵龍翔大訢禪師　嘉興祥符念常禪師
0007b18: 　寧波雪竇祖瑛禪師　杭州中竺正逵禪師
0007b19: 　寧波佛巖天倫禪師
0007b20: 　越州天衣子清禪師已巳上六人徑山熙嗣
0007b21: 　杭州中竺自如禪師　江州東林禪師
0007b22: 　明州天童奇禪師　徑山本源善達禪師
0007b23: 　龍巖真首座已巳上五人徑山高嗣　恭都寺何山明嗣
0007b24: 　明州雪竇汝霖禪師天童鑑嗣　湖州道場思禪師
0007c01: 　徑山月江宗淨禪師
0007c02: 　江州東林宗廓禪師已巳上三人靈隱閒嗣
0007c03: 　石門元翁信禪師中竺有嗣　呂鐵般居士風旛中嗣
0007c04: 　金芝嶺鐵庵念主華藏見嗣
0007c05: 　松江澱山德異禪師皖山凝嗣　舒州太湖寬禪師金牛真嗣
0007c06: 　無為天寧教禪師真翁圓嗣　北京慶壽簡禪師慶壽璋嗣
0007c07: 曹洞宗
0007c08: 　太原王山體禪師　仁山恒禪師已巳上二人大明寶嗣
0007c09: 　燕京慶壽教亨禪師普照寶嗣
0007c10: 卷之六
0007c11: 　六祖下二十二世
0007c12: 臨濟宗
0007c13: 　杭州高峰原妙禪師　徑山谷希陵禪師
0007c14: 　衡州鐵牛持定禪師　哀州鐵山瓊禪師
0007c15: 　建昌牧潛圓至禪師已巳上五人仰山欽嗣
0007c16: 　竹屋簡禪師　絕象鑒禪師
0007c17: 　台州方山寶禪師　永宗本禪師已巳上四人斷橋倫師
0007c18: 　蔣山忠禪師無學元嗣　崑山薦嚴妙道禪師
0007c19: 　金陵古林清茂禪師
0007c20: 　越州天衣覺恩禪師已巳上三人育王珙師
0007c21: 　杭州靈隱德海禪師　嘉興天寧景曇禪師
0007c22: 　蘇州虎丘永禪師已巳上三人淨慈鞏嗣
0007c23: 　杭州徑山淨伏禪師
0007c24: 　天童竹西坦禪師已巳上二人徑山度嗣
0008a01: 　越州寶葉源禪師
0008a02: 　蘇州虎丘雲禪師已巳上二人徑山愚嗣
0008a03: 　南叟茂禪師徑山月嗣
0008a04: 　育王東生德明禪師育王彌嗣　靈隱空叟忻悟禪師
0008a05: 　少師斯道衍禪師已巳上二人徑山及嗣
0008a06: 　徑山南石文琇禪師萬壽仁嗣　嘉興天寧力金禪師
0008a07: 　徑山象源仁淑禪師已巳上二人徑山銘嗣
0008a08: 　金陵天界慧曇禪師　金陵天界宗泐禪師
0008a09: 　杭州中竺廷俊禪師　杭州靈隱輔良禪師
0008a10: 　廬山圓通禪師已巳上五人龍翔訴嗣
0008a11: 　淨慈孤峰明德禪師雪竇霖嗣
0008a12: 　福州天寶法樞禪師天池信嗣
0008a13: 　孤舟濟禪師蒙山異嗣
0008a14: 　宜興龍池永寧禪師太湖寬嗣
0008a15: 　杭州妙果水盛禪師無能教嗣
0008a16: 曹洞宗
0008a17: 　磁州大明滿禪師　勝默光禪師已巳上二人王山體嗣
0008a18: 　磁州大明詮禪師仁山恒嗣
0008a19: 　鄭州西溪弘相禪師慶壽亨嗣
0008a20: 卷之七
0008a21: 　六祖下二十三世
0008a22: 臨濟宗
0008a23: 　天目中峰明本禪師　杭州斷崖了義禪師
0008a24: 　大覺布衲祖雍禪師
0008b01: 　處州空中假禪師已巳上四人天目妙嗣
0008b02: 　般若絕學世誠禪師靈雲定嗣
0008b03: 　徑山竺遠正源禪師
0008b04: 　婺州寶林紹大禪師已巳上二人徑山陵嗣
0008b05: 　汝州香嚴思聰禪師鐵山瓊嗣
0008b06: 　湖州石屋清珙禪師　淨慈平山處林禪師
0008b07: 　婺州石門至剛禪師已巳上三人道場信嗣
0008b08: 　海門天真惟則禪師匡廬源嗣
0008b09: 　台州華頂先禪師　明州松巖元湛禪師
0008b10: 　杭州鳳山靈禪師已巳上三人瑞巖寶嗣
0008b11: 　天童平石砥禪師東巖日嗣
0008b12: 　日本夢窗智曤國師高峰日嗣
0008b13: 　台州瑞巖無慍禪師　天童了堂一禪師
0008b14: 　徑山大宗興禪師已巳上三人薦嚴道嗣
0008b15: 　蘇州靈巖清欲禪師　蘇州定慧大方禪師
0008b16: 　瑞雲松隱茂禪師　溫州仙巖猷禪師
0008b17: 　越州龍華海禪師已巳上五人保寧茂嗣
0008b18: 　育王大千慧照禪師　杭州徑山顏禪師
0008b19: 　育王雪窗悟光禪師　徑山月林鏡禪師
0008b20: 　建寧斗峰正璋禪師
0008b21: 　明因湛禪師已巳上六人靈隱海嗣　三空道人天寧曇嗣
0008b22: 　金陵天界懷信禪師
0008b23: 　天童舞田牧禪師已巳上二人天童坦嗣
0008b24: 　金陵蔣山忠禪師玉山珍嗣　育王月江正印禪師
0008c01: 　徑山南楚悅禪師已巳上二人徑山伏嗣
0008c02: 　徑山月江宗淨禪師雙林誾嗣
0008c03: 　金陵保寧覺慧禪師西白金嗣
0008c04: 　淨慈佛鑑師頤禪師竺曇敷嗣
0008c05: 　金陵靈谷淨戒禪師天界曇嗣
0008c06: 　天童佛朗自性禪師天界泐嗣
0008c07: 　靈隱無文本褧禪師淨慈德嗣
0008c08: 　衢州烏石世愚禪師止巖成嗣
0008c09: 　淨慈逆川智順禪師天寶樞嗣
0008c10: 　五臺壁峰寶金禪師縉雲真嗣
0008c11: 曹洞宗
0008c12: 　燕京報恩行秀禪師
0008c13: 　竹林巨川海禪師已巳上二人雪巖滿嗣
0008c14: 卷之八
0008c15: 　六祖下二十四世
0008c16: 臨濟宗
0008c17: 　婺州千巖元長禪師　蘇州天如惟則禪師
0008c18: 　日本古先原禪師已巳上三人天目本嗣
0008c19: 　建寧古梅正友禪師般若誠嗣
0008c20: 　杭州淨慈普仁禪師智者義嗣　杭州止庵德祥禪師
0008c21: 　天界夷簡禪師已巳上二人淨慈林嗣
0008c22: 　湖州弁山智安禪師海門則嗣
0008c23: 　處州白雲智度禪師華頂睹嗣
0008c24: 　天童元明原良禪師壽昌源嗣
0009a01: 　徑山敬中普莊禪師天童一嗣
0009a02: 　溫州江心慧恩禪師天界信嗣
0009a03: 　慈谿見心來復禪師徑山悅嗣
0009a04: 　慈谿無旨可授禪師靈隱明嗣
0009a05: 　杭州普明成禪師
0009a06: 　淨慈照庵靜禪師已巳上二人祖芳聯嗣
0009a07: 　瑞安太初敬原禪師
0009a08: 　金陵非幻永禪師已巳上二人烏石愚嗣
0009a09: 曹洞宗
0009a10: 　西京雪庭福禪師　燕京報恩從倫禪師
0009a11: 　吾捨從寬禪師　華嚴全一至溫禪師
0009a12: 　丞相耶律楚材居士
0009a13: 　屏山李純甫居士已巳上六人報恩秀嗣
0009a14: 　順德弘明照禪師仙巖德嗣
0009a15: 卷之九
0009a16: 　六祖下二十五世
0009a17: 臨濟宗
0009a18: 　蘇州萬峰時蔚禪師　杭州天龍守貴禪師
0009a19: 　華亭松隱德然禪師　婺州蘭室德馨禪師
0009a20: 　婺州明叟昌庵主已巳上五人千岩長嗣
0009a21: 　潤州慈舟濟禪師
0009a22: 　一峰寧禪師已巳上二人古梅友嗣
0009a23: 　杭州空谷景隆禪師弁山安嗣　金陵天界俊禪師福林度嗣
0009a24: 曹洞宗
0009b01: 　西京少室文泰禪師　太原中林智泰禪師
0009b02: 　泰安足庵肅禪師　和林北寺覺印禪師
0009b03: 　成都昭覺仲慶禪師　安平守讓禪師
0009b04: 　弁州太子久善禪師　京兆華嚴覺印禪師
0009b05: 　鞏昌廣嚴法興禪師
0009b06: 　順德妙乘禪師已巳上十人少室裕嗣
0009b07: 　燕京月泉同新禪師林泉倫嗣
0009b08: 　關中林禪師　十方進禪師
0009b09: 　嵩山法王暉禪師　泰安靈巖復禪師
0009b10: 　護國圓禪師　崇孝普禪師
0009b11: 　淨土里禪師
0009b12: 　汝州寶應海禪師已巳上八人復庵照嗣
0009b13: 　天寧仲復子顏禪師
0009b14: 　太保劉秉忠居士已巳上二人天寧照嗣
0009b15: 卷之十
0009b16: 　六祖下二十六世
0009b17: 臨濟宗
0009b18: 　蘇州寶藏持禪師　瑞州無念勝學禪師
0009b19: 　杲林首座已巳上三人萬蔚嗣
0009b20: 　建昌黃龍本來禪師金山濟嗣　東普無際明悟禪師
0009b21: 　杭州虎跑皎禪師已巳上二人天界俊嗣
0009b22: 　揚州素庵田居士何密庵太守嗣
0009b23: 曹洞宗
0009b24: 　西京寶應福遇禪師
0009c01: 　濟南秋江潔禪師已巳上二人少室泰嗣
0009c02: 　西京寶應永達禪師
0009c03: 　封龍古巖就禪師已巳上二人足庵肅嗣
0009c04: 卷十一
0009c05: 　六祖下二十七世
0009c06: 臨濟宗
0009c07: 　杭州東明慧旵禪師寶藏持嗣
0009c08: 　建寧天界會中禪師福田來嗣
0009c09: 　金陵大岡澄禪師　舒州幻叟紹琦禪師
0009c10: 　雲南古庭堅禪師已巳上三人無際悟嗣
0009c11: 　佛跡頤庵真禪師田素庵居士嗣
0009c12: 　伏牛物外信禪師月幻法嗣
0009c13: 曹洞宗
0009c14: 　鄧州香嚴文才禪師　熊耳空相珪禪師
0009c15: 　嵩山龍潭深禪師　嵩山龍潭端禪師
0009c16: 　洛陽天慶江禪師
0009c17: 　嵩山永泰祥禪師已巳上六人少室遇嗣
0009c18: 　盤山遇禪師　太原斌禪師已巳上二人寶應達嗣
0009c19: 　天界雪軒道成禪師秋江潔嗣　西京息庵義讓禪師
0009c20: 　泰山靈巖容禪師　晉寧心庵主
0009c21: 　白茅春庵主已巳上四人封龍就嗣
0009c22: 卷十二
0009c23: 　六祖下二十八世
0009c24: 臨濟宗
0010a01: 　金陵海舟永慈禪師　東明海舟普慈禪師
0010a02: 　冰心月江覺淨禪師已巳上三人東明旵嗣
0010a03: 　邵武君峰慧通禪師天界中嗣
0010a04: 　金陵高座覺澄禪師　襄陽大雲興禪師
0010a05: 　州金山寶禪師　唐安湛淵奫禪師
0010a06: 　石經海珠祖意禪師　長松大心真源禪師
0010a07: 　松藩崇善智中禪師　石經豁堂祖裕禪師
0010a08: 　三池月光常慧禪師　中溪隱山昌雲禪師
0010a09: 　翠微悟空禪師
0010a10: 　珪庵祖玠侍者已巳上十二人投子琦嗣
0010a11: 　五臺顯通淨倫禪師雲南堅嗣　夷峰寧禪師
0010a12: 　杭州毒峰本善禪師
0010a13: 　五臺孤月澄禪師已巳上三人月溪澄嗣
0010a14: 　鳳陽槎山文全禪師
0010a15: 　崇福大慧華禪師已巳上二人廣善澄嗣
0010a16: 　處州白雲滄禪師庵真嗣
0010a17: 　明州用剛宗軟禪師和庵忠嗣
0010a18: 　黔中正法雪光禪師潔空通嗣　性空和尚雪峰瑞嗣
0010a19: 曹洞宗
0010a20: 　南陽松庭子嚴禪師　佛巖稔禪師
0010a21: 　登封竹庵子忍禪師　登封華嚴遇禪師
0010a22: 　陝陜州熊耳登禪師　古蔡元禪師已巳上六人香嚴才嗣
0010a23: 　天寧才禪師　維摩懷禪師
0010a24: 　天慶能禪師　韶陽雲門憨禪師
0010b01: 　陝陜州安國仁禪師　大都天寧壽禪師
0010b02: 　遼州定禪師　解州沿禪師
0010b03: 　曜州顯禪師已巳上九人空相珪嗣
0010b04: 　金陵靈谷正映禪師靈谷謙嗣
0010b05: 　陝陜州熊耳定禪師　舜都宗禪師
0010b06: 　空杏偉禪師　廣平實禪師已巳上四人天慶讓嗣
0010b07: 卷十三
0010b08: 　六祖下二十九世
0010b09: 臨濟宗
0010b10: 　東明寶峰智瑄禪師
0010b11: 　廬山碧峰瑛禪師已巳上二人海舟慈嗣
0010b12: 　邵武君峰清祥上座君峰通嗣　徑山天才英禪師天寧宣嗣
0010b13: 　南京碧峰顯禪師東方裕嗣　杭州寶芳進禪師夷峰寧嗣
0010b14: 　荊州圓通湛覺禪師性空法嗣
0010b15: 曹洞宗
0010b16: 　嵩山萬壽了改禪師松庭嚴嗣
0010b17: 卷十四
0010b18: 　六祖下三十世
0010b19: 臨濟宗
0010b20: 　荊門天琦本瑞禪師寶瑄嗣
0010b21: 　匡山天池智素禪師碧英嗣　嘉興東塔曉禪師寶芳進嗣
0010b22: 　嘉興天寧道濟禪師吉庵祚嗣
0010b23: 　湖州天池法聚禪師天通顯嗣
0010b24: 　建寧古音淨琴禪師壽堂松嗣
0010c01: 　杭州徑山慧林禪師金臺覺嗣
0010c02: 曹洞宗
0010c03: 　嵩山萬壽契斌禪師萬壽改嗣
0010c04: 卷十五
0010c05: 　六祖下三十一世
0010c06: 臨濟宗
0010c07: 　隨州龍泉正聰禪師　沔州古巖濟禪師
0010c08: 　伏牛大休實禪師已巳上三人天琦瑞嗣
0010c09: 　襄陽大覺圓禪師天池素嗣
0010c10: 　嘉興無趣如空禪師野翁曉嗣　大休宗隆禪師無盡海嗣
0010c11: 　嘉興雲谷法會禪師
0010c12: 　嘉興東谿澤禪師已巳上二人天寧濟嗣
0010c13: 　浮峰普恩上座天池聚嗣　建寧斗峰覺禪師雙琴嗣
0010c14: 曹洞宗
0010c15: 　西京無方可從禪師萬壽斌嗣
0010c16: 卷十六
0010c17: 　六祖下三十二世
0010c18: 臨濟宗
0010c19: 　北京笑巖德寶禪師無聞聰嗣
0010c20: 　五臺龍樹寶應禪師　五臺山楚峰和尚
0010c21: 　玉堂和尚已巳上三人大川洪嗣　蘇州車溪性沖禪師
0010c22: 　嘉興祇園禪師已巳上二人無趣空嗣
0010c23: 曹洞宗
0010c24: 　嵩山月舟文載禪師定國從嗣
0011a01: 卷十七
0011a02: 　六祖下三十三世
0011a03: 臨濟宗
0011a04: 　龍池幻有正傳禪師　金陵靈谷曇芝禪師
0011a05: 　五臺三際廣通禪師　鳳陽正宗悟上座
0011a06: 　京兆高庵傑上座　天台天常經上座
0011a07: 　武林素庵智上座
0011a08: 　嘉興幻也慧禪師已巳上八人笑巖寶嗣
0011a09: 　嘉興南明慧廣禪師車溪沖嗣
0011a10: 曹洞宗
0011a11: 　北京小山宗書禪師
0011a12: 　順德金山寶禪師已巳上二人少室載嗣
0011a13: 卷十八
0011a14: 　六祖下三十四世
0011a15: 臨濟宗
0011a16: 　天童密雲圓悟禪師　磬山天隱圓修禪師
0011a17: 　雲門雪嶠圓信禪師
0011a18: 　湖州淨名蓮禪師已巳上四人幻有傳嗣
0011a19: 曹洞宗
0011a20: 　西山大千常潤禪師　建昌廩山常忠禪師
0011a21: 　大伾隱庵如進禪師　龍岡大方遷禪師
0011a22: 　鄴下古風通玄禪師
0011a23: 　順德天然佐禪師已巳上六人宗鏡書嗣
0011a24: 卷十九
0011b01: 　六祖下三十五世
0011b02: 臨濟宗
0011b03: 　溈山五峰如學禪師　三峰漢月法藏禪師
0011b04: 　四川破山海明禪師　徑山費隱通容禪師
0011b05: 　金粟石車通乘禪師　戇州寶華通忍禪師
0011b06: 　龍池萬如通微禪師　平陽木陳道忞禪師
0011b07: 　雪竇石奇通雲禪師　古南牧雲通門禪師
0011b08: 　遯村浮石通賢禪師
0011b09: 　通玄林奇禪師已巳上十二人天童悟嗣
0011b10: 　夾山林通豫禪師　南箬庵通問禪師
0011b11: 　天目玉林通琇禪師　南嶽山茨通際禪師
0011b12: 　陽山印中授禪師已巳上五人天隱修嗣
0011b13: 　建寧衡石鈞禪師駕湖用嗣
0011b14: 卷二十
0011b15: 　六祖下三十五世
0011b16: 曹洞宗
0011b17: 　大覺慈舟方念禪師　少室無言正道禪師
0011b18: 　內丘智空了睿禪師　宗教鰲谷妙銀禪師
0011b19: 　象城無疑真信禪師
0011b20: 　南宮令于居士已巳上六人幻休潤嗣
0011b21: 　壽昌無明慧經禪師廩山忠嗣
0011b22: 尊宿集
0011b23: 茲則統名尊宿。自宋迄今。續入六十一人。謂之
0011b24: 應化。謂之未詳皆得。
0011c01: 　饒州薦福承古禪師　嘉興宣翁可觀禪師
0011c02: 　臨安普覺朋禪師　和州淨戒守密禪師
0011c03: 　青州佛覺禪師　圓通善國師
0011c04: 　燕山玄悟玉禪師　黃山趙文孺居士
0011c05: 　高郵定禪師　溈山太初禪師
0011c06: 　中觀沼禪師　雪峰樵隱悟逸禪師
0011c07: 　五臺子範慧洪大師　建寧獎山元模禪師
0011c08: 　鄭州佛光道悟禪師　鴈山證首座
0011c09: 　溫州省庵思禪師　文獻公黃溍居士
0011c10: 　坱北和尚　奉化雪竇常藏王
0011c11: 　台州黃巖丁安人　慶元育王勉侍者
0011c12: 　鑷工張德道者　永福靈江浩首座
0011c13: 　老素首座　淨慈元庵會藏主
0011c14: 　天目一山魁庵主　溫州壽昌輝禪師
0011c15: 　育王庵實首座　天童幻庵住首座
0011c16: 　天童默中唯西堂　佛隴宜興可上座
0011c17: 　瑞州九峰壽首座　天台無盡祖燈禪師
0011c18: 　徑山傑峰英禪師　徑山敬庵莊禪師
0011c19: 　淮南祐上座　佛妙禪師
0011c20: 　杭州仙林雪庭禪師　吉州白雲明星禪師
0011c21: 　徑山月林鏡禪師　金陵古淵清禪師
0011c22: 　伏牛無礙明理禪師　雲棲蓮池袾宏禪師
0011c23: 　紫柏達觀真可禪師　黃蘗無念深有禪師
0011c24: 　夔州白馬方彖禪師　鵝湖養庵心禪師
0012a01: 　真寂聞谷廣印禪師　破山洞聞法乘禪師
0012a02: 　達澄受昭禪師　介子黃毓祺居士
0012a03: 　明州白雲西師太　青林如鑑老宿
0012a04: 　優曇和尚　太史蔣超虎臣居士
0012a05: 　寧波天壽新禪師　明州秀峰敢禪師
0012a06: 　金陵紫竹林煥禪師　興化蘆渡權禪師
0012a07: 　徐州龍山量禪師
0012a08: 
0012a09: 
0012a10: 
0012a11: 續指月錄凡例倒二十則
0012a12: 虞山瞿幻寄先生指月錄一書。先是嚴天池先生。
0012a13: 水月齋初刻。為禪林祕寶。海內盛行。板經數易。
0012a14: 後如破山禪師。翻刻東塔禪堂。具德禪師。兩鐫
0012a15: 天寧靈隱。甚至斗大茅庵。亦皆供奉。腰包衲子。
0012a16: 無不肩攜。儒者談禪之書。未有盛於此本者也。
0012a17: 但前錄自七佛起。至六祖以下。凡十六世而止。
0012a18: 宋孝宗隆興年後。隆杲諸老以下無傳焉。茲刻
0012a19: 以隆興二年為始。自十七世續起。迄今康熙十
0012a20: 八年。三十八世而止。上下五百年。續佛慧命。靡
0012a21: 敢或遺。惟現坐道場。無語錄傳紀塔銘者不錄。
0012a22: 瞿錄所載。惟十六世。限以軸終。不無遺漏。茲刻不
0012a23: 欲輕遺一師。故於十六世。凡大藏現有機緣。一
0012a24: 句一義可傳者。另成前錄補遺一卷。
0012b01: 瞿錄有應化聖賢。未詳法嗣等卷。茲刻自南宋以
0012b02: 後。歷代祖師。凡有未表師承者。另列尊宿一卷。
0012b03: 諸山
0012b04: 召對機緣。另編奏對一卷現存原本無此卷俟覓得補刊。
0012b05: 古德祇有語句。見之舊本。並無悟道入室機緣。及
0012b06: 姓氏生里者。祇載語句。不及備陳。
0012b07: 茲錄如二十世。玉溪玄通禪師。二十一世。慶壽教
0012b08: 亨禪師。箬庵續燈存稿。俱載之。未詳法嗣。覺浪
0012b09: 傳燈正宗。載通為洞宗普炤辯嗣。載亨為普炤
0012b10: 寶嗣。覺公以洞上子孫。師承必有所本。當從傳
0012b11: 燈正宗為是。餘可類推。
0012b12: 按傳燈正宗。五十五卷。萬年賁嗣三人。有瑞巖景
0012b13: 蒙。無天童從瑾。續燈存稿。萬年賁嗣。亦止三人。
0012b14: 有天童從瑾。無瑞巖景蒙。茲刻從正宗補蒙。從
0012b15: 續燈補瑾。其餘嗣派。考諸刻。例此增補。難以
0012b16: 枚舉。
0012b17: 按續燈未詳法嗣卷內。所載翁仙可觀禪師。於仙
0012b18: 林雪庭禪師之後。查雪庭乃明英宗時人。可觀
0012b19: 蓋宋高宗時人也。相隔二百餘年。不宜次敘若
0012b20: 此。謹為改正。
0012b21: 傳燈舊本。列大慧杲居虎丘隆先。續傳燈則虎丘
0012b22: 隆居大慧杲先。遠公續略。則置洞宗諸祖於卷
0012b23: 首。近如箬庵問。費隱容。覺浪盛。白巖符。遠門柱。
0012b24: 所刻諸錄。各高等身。互陳青原南嶽前後伯仲
0012c01: 之說。所謂各為一家言。以自尊其祖也。茲錄原
0012c02: 承瞿先生以儒論禪。便於觀。並無人我。有滋
0012c03: 法弊。讀者諒之。
0012c04: 五宗至宋季以後。海內止存臨濟曹洞兩宗。而濟
0012c05: 宗法裔為盛。故錄中行布次第。臨濟先於曹洞。
0012c06: 率由其舊。以便海內學者之觀無異云。
0012c07: 濟宗世次。悉從南續燈。南嶽單傳諸書。洞宗世
0012c08: 次。悉遵洞宗續燈。洞宗世譜。傳燈正宗諸書。各
0012c09: 有所自。並無冒濫。
0012c10: 西蜀有大慧杲一支。自鼓山永淨慈明以後。其法
0012c11: 嗣燈燈相續。漢月藏公聞之。曾通書問。且近代
0012c12: 有吹萬。鐵壁。巴掌。耳庵。諸公語錄。現入嘉興藏
0012c13: 中流通。所謂承當有人。繼絕為重。極深瞻仰。愧
0012c14: 未獲觀全錄。另俟後賢。詳為補入。
0012c15: 信史有闕疑之例。傳燈有並載之條。蓋以續佛慧
0012c16: 命。重在師承。萬難以臆見刪削也。瞿錄並載兩
0012c17: 天皇悟。因符丘。各承宗派。遂為千秋疑案。
0012c18: 紛端久矣。茲錄有兩海舟慈。而昭然不疑者。有
0012c19: 說焉。兩慈皆濟宗之人。有一家言可按也。一為
0012c20: 金陵翼善開法之海舟永慈。一為杭州東明繼
0012c21: 席之海舟普慈。其姓氏生里不同。其長幼年歲
0012c22: 有別。其悟道機緣可證。其付授時日甚殊。普慈
0012c23: 則有天童悟為之立傳。花城沈貫為之作拈頌
0012c24: 序現在也。永慈則有南問之續燈存稿。靈巖
0013a01: 之南嶽單傳錄現在也。惟續燈萬峰嗣下。削去
0013a02: 海舟慈之沈貫問答一則。另詳註於二十八世
0013a03: 普慈章之後。
0013a04: 三峰初傳。如橫山成。海門。顯寧垣。華嚴鴻。祥符
0013a05: 銛。安隱忍。高峰聖。皆不輕記人。而同門為之記。
0013a06: 再傳如能仁光。興化宗。德山賦。亦不輕記人。而
0013a07: 本師為之記。又如穹窿範。瑞光雲。燮雲璣。西林
0013a08: 玄輩。皆為三峰許可。究不嗣三峰而嗣其子。此
0013a09: 等高風。古今指不勝屈。其間恐多未詳。姑遵各
0013a10: 有刻本可憑者。然後載入。
0013a11: 是書專在流通宗眼。以機緣為重。姓名出處。聊備
0013a12: 查考。
0013a13: 諸師之名系於號。號系於寺院庵額。額系於郡邑。
0013a14: 以便查考。此傳燈之定式也。如宋之平江。即今
0013a15: 之蘇州。宋之臨安。即今之杭州。宋之慶元。即今
0013a16: 之寧波。茲錄惟祖庭之名不易。而郡邑隨時以
0013a17: 系之。如慶元天童。寧波天童。臨安靈隱。杭州靈
0013a18: 隱之類。不可枚舉。
0013a19: 錄中惟稱禪師者為多。其稱國師。和尚。法師。西堂。
0013a20: 藏主。庵主。上座。首座。大士。居士。道人之類。皆各
0013a21: 承其舊。並無臆見。惟姚少師。係徑山及法嗣。出
0013a22: 世普慶。遷天龍。唱道甚久。且其得官後。勵道益
0013a23: 堅。仍從嗣法。稱少師斯道衍禪師云。
0013a24: 續燈不列章次者。亟為補之。如徑山範下斷橋倫
0013b01: 一支。至二十七世。月溪澄。失載機緣。幾至源流
0013b02: 無考之類。
0013b03: 嚴天池水月齋原刻瞿本。每葉用十一行二十一
0013b04: 字。海內翻本。無不宗之。惟揚之天寧。杭之靈隱
0013b05: 二刻。俱有句讀小圈。讀之甚便。且每葉板心。註
0013b06: 每師名號三小字。更便查閱。茲刻遵之。
0013b07: 是錄也。海內名公尊宿共加參訂。其三十四世以
0013b08: 前。凡有未經箬庵費隱覺浪白巖遠門所曾輯
0013b09: 錄者。一字不敢纂入。其三十五世以下。因諸老
0013b10: 未有成書。逐一商酌。凡有未經刊行語錄傳記
0013b11: 塔銘。無可憑據者。一字不敢纂入。足稱考核精
0013b12: 詳。源流有自。誠禪林之拱璧。法門之至寶也。
0013b13: 是錄起於丁巳春王。成於戊午長夏。鳩工始於嘉
0013b14: 興楞嚴寺之藏經坊。終於維揚建隆寺之印經
0013b15: 寮。繕稿於張劍園居士之般若閣。
0013b16: 聶先樂讀識。
0013b17: 
0013b18: No. 1579-G
0013b19:  虎丘徑山二祖長少倫敘考
0013b20: 
0013b21: 五燈會元。載昭覺勤祖法嗣。徑山杲居首。而虎丘
0013b22: 隆次之。蓋會元輯於大川濟公。係妙喜四世孫。推
0013b23: 尊其祖。宜乎列徑山於虎丘之前也。但嚴統諸書。
0013b24: 亦仍會元之舊文。先徑山而次虎丘。則不得不引
0013c01: 虎丘塔。及大慧年譜。祥考二祖之年臘。著為說
0013c02: 以辯正其倫敘焉。按塔隆祖遷化於高宗紹興
0013c03: 六年。丙辰五月八日。住世六十年。坐四十五夏。則
0013c04: 隆祖之示生。在神宗熙寧十年丁巳也。九歲去家。
0013c05: 則元豐八年乙丑也。又六歲受具。則哲宗元祐六
0013c06: 年辛未也。又五歲而行四方。首參長蘆淨照。次
0013c07: 參湛堂。次參死心。最後從圓悟於夾山。當機契悟。
0013c08: 參隨二十年。歸和州省親。四眾請開堂於城西開
0013c09: 聖寺。以建炎之亂。南渡宣城。郡守李尚書光延居
0013c10: 彰教四年。而遷虎丘。又三年而示寂。則住虎丘。當
0013c11: 在紹興四年甲寅。住彰教當在建炎四年庚戌。而
0013c12: 出世開聖。則在建炎二三年間也。會元諸書。皆載
0013c13: 圓悟於建炎初遷金山。二年正月奉詔入對揚州。
0013c14: 賜號圓悟禪師。今隆祖語錄第一會住開聖。開堂
0013c15: 日拈香酬法乳。稱現住金山佛果圓悟禪師。是則
0013c16: 正在佛果住金山入對賜號之時也。其參隨圓悟
0013c17: 二十年。則當始於徽宗政和之初年也。會元載圓
0013c18: 悟崇寧中。還里省親。開法六祖。更昭覺。政和間。復
0013c19: 出峽南遊。張無盡留居碧巖。復徙道林。而隆祖塔
0013c20: 。謂趨夾山見圓悟。會圓悟移道林。師從焉。他書
0013c21: 載僧問圓悟。如何是夾山境。悟答曰。猿抱子歸青
0013c22: 嶂裏。鳥銜花落碧巖前。然則夾山者即碧巖也。參
0013c23: 考籍。定其年甲。則隆祖之常隨圓悟。自政和而
0013c24: 宣和。而靖康。而建炎。前後蓋二十年也。此則隆祖
0014a01: 之始末。合會元諸書所紀。以證徐林所撰之塔。
0014a02: 並無纖毫可疑者也。按年譜。大慧生於哲宗元祐
0014a03: 四年己巳。則齒少於隆祖一十二年也。出家於徽
0014a04: 宗崇寧三年甲申。則後於隆祖之脫白一十九年
0014a05: 也。請具足戒於崇寧四年乙酉。則後於隆祖之得
0014a06: 戒一十四年也。政和年間依湛堂於寶峰。至宣和
0014a07: 七年乙巳。始參圓悟於天寧。則契機圓悟。亦在隆
0014a08: 祖之後十餘年也。高宗建炎四年庚戌。始住海昏
0014a09: 雲門庵。則正當隆祖住彰教之年。爾時隆祖先已巳
0014a10: 出世於開聖也。此則悉依大慧門人祖詠宗演所
0014a11: 修之年譜。其載筆諒無差謬者也。考諸塔年譜。
0014a12: 以定二祖之倫敘。豈非虎丘為兄。而徑山為弟乎。
0014a13: 年譜載大慧於建炎元年丁未。省侍圓悟於金山。
0014a14: 偕隆藏主之吳門。少憩寶華。次虎丘。遂館於前資
0014a15: 據塔。隆祖是時已巳住開聖。未住虎丘。意者二老。
0014a16: 皆以省侍圓悟。相遇於金山。遂同遊吳門。館於虎
0014a17: 丘耳。他書又載應庵華祖。先於彰教。親依隆祖。及
0014a18: 隆祖遷住虎丘。則華祖為先馳。意者隆祖於建炎
0014a19: 中。先已巳受虎丘之請。至紹興中。始來闡法。故華祖
0014a20: 為前驅耳。不然。以著草鞋住院之華祖。豈其居學
0014a21: 地時。曾為子夏之先耶。會元載應庵住歸宗日。大
0014a22: 慧在梅陽。有僧傳師垂示語句。慧見之極口稱歎。
0014a23: 後以偈寄曰。坐斷金輪第一峰。千妖百怪盡潛。
0014a24: 年來又得真消息。報道楊歧正脈通。其歸重如此。
0014b01: 年譜載大慧於紹興二十四年甲戌。以頌代書。答
0014b02: 歸宗華侄長老。此之謂也。會元又載應庵於室中。
0014b03: 能鍛鍊耆艾。故世稱大慧。與師居處。為二甘露門。
0014b04: 又載應庵於虎丘忌日拈香。有二十年來坐曲彔
0014b05: 木之句。又載應庵於孝宗隆興改元。六月十三日。
0014b06: 奄然而化。年譜載大慧。亦於是年八月十日。示寂
0014b07: 於徑山明月堂。則知應庵弘法二十餘年。實與大
0014b08: 慧同時行道也。諸書列徑山於虎丘之前。實為傳
0014b09: 誤。久欲正其說。以告諸方具眼。適樂讀居士。從
0014b10: 邗上歸。出其向日圜中所編指月續錄見示。開卷
0014b11: 便見虎丘法嗣。列在徑山法嗣之前。觀其伯仲昭
0014b12: 然。頓使雁行成序。且載筆精妙。確有卓見高識。為
0014b13: 功於傳燈無盡矣。敢抒管見以附不朽。名之曰。少
0014b14: 長倫敘考云。康己已未佛成道日。虎丘二十一世
0014b15: 法孫。虞山檗巖本黃槃談拜書。
0014b16: 予閱圓悟佛果禪師語錄。係宋平江府虎丘山門
0014b17: 人紹隆等編。則知虎丘為圓悟首座也。又閱紫柏
0014b18: 老人集。其序應庵和尚語錄云。臨濟正宗。大於楊
0014b19: 岐會。盛於五祖演。至於圓悟嫡嗣曰虎丘。而虎丘
0014b20: 嫡嗣為應庵。則知虎丘為圓悟嫡嗣也。及閱五燈
0014b21: 會元。昭覺禪師法嗣三十餘人。首徑山而次虎丘。
0014b22: 則不能無疑。今閱檗公辯正一書。其考諸塔銘。按
0014b23: 諸年譜。二祖之得法行化。年月次序。可謂詳矣。其
0014b24: 有一事徑山在虎丘之先者乎。虎丘為兄。徑山為
0014c01: 弟。斷然無疑也。夫兄弟之倫。儒釋一理。古人雖重
0014c02: 嫡而輕庶。然庶為兄。嫡為弟。長幼之序。猶不可紊。
0014c03: 況嫡本兄乎。庶本弟也。而可以顛倒其倫次耶。五
0014c04: 燈會元。編於大慧之門人。而推崇其祖。是誠有之。
0014c05: 如楚石為大慧五世孫。無相錢居士序其語錄云。
0014c06: 圓悟之後。分為二宗。一為妙喜。一為虎丘。是亦先
0014c07: 徑山而後虎丘者。傳日久。幾莫能辯。檗公得法
0014c08: 於木陳老人。為虎丘二十一世孫。辯正二祖倫次。
0014c09: 非為推崇其祖。實所以較正臨濟之正傳。訂定圓
0014c10: 悟之宗派。公也。非私也。彤學識淺劣。於禪宗未窺
0014c11: 一二。但宋文憲公。為文苑鉅公。所作禪林版之
0014c12: 文甚多。若育王約之裕公生塔之。龍池佛心寧
0014c13: 公舍利塔銘。詳載原委。未有不先虎丘而後徑山
0014c14: 者。是可信也。敬書以弁於指月續錄之首。俾僧史
0014c15: 之信從有本云。長洲念齋繆彤題。
0014c16: 
0014c17: 
0014c18: 續指月錄卷首
0014c19: 
0014c20: 廬陵聶　先樂讀　編集
0014c21: 濟陽江　湘郢上　參訂
0014c22: 六祖下十六世瞿本補遺
0014c23: 臨濟宗
0014c24: 平江虎丘雪庭元淨禪師吉安雙溪人。上堂。知有底
0015a01: 人。過萬年如同一日。不知有者。過一日如同萬年。不
0015a02: 見死心和尚道。山僧行二十餘年。以九十日為一
0015a03: 夏。增一日也不得。減一日也不得。取不得。捨不得。處
0015a04: 處當來見彌勒。且道彌勒在甚麼處。金風吹渭水。落
0015a05: 葉滿長安○上堂。說得須是見得。見得又須說得。見
0015a06: 得說不得。落在陰界。見解偏枯。說得見不得。落在時
0015a07: 機。墮在毒海。若在翠雲門下。直饒說得見得。好與三
0015a08: 十棒。說不得見不得。也好與三十棒。翠雲恁麼道。也
0015a09: 好與三十棒。遂高聲召大眾曰嶮○僧問如何是到
0015a10: 家一句。師曰。坐觀成敗。問不與萬法為侶者。是甚麼
0015a11: 人。師曰。遠親不如近鄰。曰。待汝一口吸盡西江水。即
0015a12: 向汝道。又作麼生。師曰。近鄰不如遠親。問亡僧遷化。
0015a13: 向甚麼處去。師曰。糞堆頭。曰意旨如何。師曰。築著磕
0015a14: 著昭覺勤嗣。
0015a15: 潭州福嚴文演禪師成都楊氏子。僧問如何是定林
0015a16: 正主。師曰。坐斷天下人舌頭。曰。未審如何親近。師曰。
0015a17: 著則瞎○上堂。當陽坐斷。凡聖跡絕。隨手放開。天
0015a18: 回地轉。直得日月交互。虎嘯龍吟。頭頭物物。耳聞目
0015a19: 視。安立諦上。是甚麼。還委悉麼。阿斯叱。咄昭覺勤嗣。
0015a20: 衢州天寧訥堂梵思禪師蘇州朱氏子。上堂。趯翻生
0015a21: 死海。踏倒涅槃岸。世上無活人。黃泉無死漢。遂拈拄
0015a22: 杖曰。訥堂今日拄杖子有分付處也。還有承當得者
0015a23: 麼。試出來擔荷看。有麼有麼。良久擲拄杖。下座○上
0015a24: 堂。知有底也喫粥喫飯。不知有底也喫粥喫飯。如何
0015b01: 直下驗得他。有之與無。是之與非。邪之與正。若驗不
0015b02: 出。參學事大遠在。喝一喝。下座○上堂。山僧是楊岐
0015b03: 四世孫。這老漢有箇三驢子弄蹄行公案。雖人人
0015b04: 舉得。祇是不知落處。山僧不惜眉毛。為諸人下箇注
0015b05: 。乃曰。八角磨盤空裏走昭覺勤嗣。
0015b06: 福州玄沙僧昭禪師上堂。天上無彌勒。地下無彌勒。
0015b07: 且道彌勒在甚麼處。良久曰。夜行莫踏白。不是水。便
0015b08: 是石昭覺勤嗣。
0015b09: 紹興東山覺禪師上堂。三通鼓罷。諸人各各上來。擬
0015b10: 待理會祖師西來意。還知劍去久矣麼。設使直下悟
0015b11: 去。也是斬頭覓活。東山事不獲已巳。且向第二頭鞠拶
0015b12: 看。以手拍禪。下座○上堂。花爛熳。景暄妍。休說壺
0015b13: 中別有天。百草頭邊如薦得。東高三丈。西闊八寸昭覺
0015b14: 勤嗣。
0015b15: 岳州君山佛炤覺禪師上堂。舉古者道。仰之彌高。鑽
0015b16: 之彌堅。瞻之在前。忽焉在後。諸人還識得麼。若也不
0015b17: 識。為你註破。仰之彌高。不隔絲毫。要津把斷。佛祖難
0015b18: 逃。鑽之彌堅。真體自然。鳥啼華笑。在碧巖前。瞻之在
0015b19: 前。非正非偏。十方坐斷。威鎮大千。忽焉在後。一場漏
0015b20: 逗。堪笑雲門。藏身北斗。咄昭覺勤嗣。
0015b21: 平江寶華顯禪師本郡人。上堂。喫粥了也。頭上安頭。
0015b22: 洗盂去為蛇畫足。更問如何。自納敗闕。良久。高聲
0015b23: 召大眾。眾舉首。師曰。歸堂喫茶○上堂。禪莫參。道休
0015b24: 學。歇意忘機常廓落。現成公案早周遮。祇箇無心已巳
0015c01: 穿鑿。直饒坐斷未生前。難透山僧錯錯錯昭覺勤嗣。
0015c02: 台州天封覺禪師上堂。無生國裏。未是安居。萬仞崖
0015c03: 頭。豈容駐足。且望空撒手。直下翻身一句。作麼生道。
0015c04: 人逢喜事精神爽。入火真金色轉鮮昭覺勤嗣。
0015c05: 成都正法建禪師上堂。兔馬有角。牛羊無角。絕毫絕
0015c06: 。如山如嶽。針峰上獅子翻身。藕竅中大鵬展翼。等
0015c07: 閑突過北俱盧。日月星辰一時黑昭覺勤嗣。
0015c08: 台州鴻福子文禪師上堂。舉百丈脫野狐公案。頌曰。
0015c09: 不昧不落作麼會。會得依前墮野狐。一夜涼風上畫
0015c10: 角。滿船明月泛江湖昭覺勤嗣。
0015c11: 南康雲居宗振首座丹丘人。依圓悟於雲居。一日仰
0015c12: 瞻鐘閣。倏然契證。有詰之者。座酬以三偈。其後曰。我
0015c13: 有一機。直下示伊。青天霹靂。電卷星馳。德山臨濟。棒
0015c14: 喝徒施。不傳之妙。於汝何虧。悟見大悅。竟以節操自
0015c15: 高。道望愈重。書壁曰。住在千峰最上層。年將耳順
0015c16: 任騰騰。免教名字挂人齒。甘作今朝百拙僧昭覺勤嗣。
0015c17: 祖氏覺庵道人建寧游察院之侄女也。幼志不適。留
0015c18: 心祖道。於圓悟示眾語下。了然明白。悟曰。更須颺卻郤
0015c19: 所見。始得自由。氏答偈曰。露柱抽橫骨。空弄爪牙。
0015c20: 直饒玄會得。猶是眼中沙。昭覺勤嗣。
0015c21: 令人明室道人自機契圓悟。參名宿。皆蒙印可。紹
0015c22: 興庚申二月。書三偈。寄呈草堂清。微露謝世之意。至
0015c23: 旬末。別親里而終○草堂其偈。後為刊行。大慧亦
0015c24: 垂語發揚。偈曰。不識煩惱是菩提。若隨煩惱是愚
0016a01: 癡。起滅之時須要會。過新羅人不知。不識煩惱是
0016a02: 菩提。淨妙蓮華生淤泥。人來問我若何為。喫粥喫飯
0016a03: 洗盂。莫管他。莫管他。終日癡憨弄海沙。要識本來
0016a04: 真面目。便是祖師一木叉。道不得底叉下死。道得底
0016a05: 也叉下死。畢竟如何。不許夜行。投明須到昭覺勤嗣已巳上共十
0016a06: 三人。
0016a07: 台州瑞巖如勝佛燈禪師上堂。人人領略釋迦。箇箇
0016a08: 平欺達磨。及乎問著宗綱。束手盡云放過。放過即不
0016a09: 無。祇如女子出定。趙州洗盂。又作麼生話會。有
0016a10: 九難翥翼。馬無千里謾追風淨因成嗣。
0016a11: 韶州南華知昺禪師蜀之永康人。上堂。日日說。時時
0016a12: 舉。似地擎山爭幾許。隴西鸚鵡得人憐。大都祇為能
0016a13: 言語。休思惟。帶伴侶。智者聊聞猛提取。更有一般也
0016a14: 大奇。貓兒偏解捉老鼠○上堂。春光爛熳華爭發。子
0016a15: 規啼落西山月。憍梵提長吐舌。底事分明向誰說。
0016a16: 嗄○上堂。迷不自迷。對悟立迷。悟不自悟。因迷說悟。
0016a17: 所以悟為迷之體。迷為悟之用。迷悟兩無從。箇中無
0016a18: 別共。無別共。撥不動。祖師不將來。鼻孔千斤重太平懃嗣。
0016a19: 慶元蓬萊卿禪師上堂。有句無句。如藤倚樹。且任諸
0016a20: 方點頭。及乎樹倒藤枯。上無衝天之計。下無入地之
0016a21: 謀。靈利漢。這裏著得一隻眼。便見七縱八橫。舉拂子
0016a22: 曰。看看。一曲兩曲無人會。雨過夜塘秋水深○上堂。
0016a23: 舉法眼道。識得凳子。周有餘。雲門道。識得凳子。天
0016a24: 地懸殊。師曰。此二老人。一人向高高山頂立。一人向
0016b01: 深深海底行。然雖如是。一不是。二不成。落華流水裏
0016b02: 啼。閑亭雨歇夜將半。片月還從海底生太平懃嗣。
0016b03: 隆興泐潭擇明禪師上堂。舉趙州訪茱萸探水因緣。
0016b04: 師曰。趙老雲收山嶽露。茱萸雨過竹風清。誰家別館
0016b05: 池塘裏。一對鴛鴦畫不成。又舉德山托話。師曰。從
0016b06: 來家富小兒嬌。偏向江頭弄畫橈。引得老爺把不住。
0016b07: 又來船上助歌謠○上堂。永嘉道。一月普現一切水。
0016b08: 一切水月一月攝。豎起拂子曰。看看。千江競注。萬派
0016b09: 爭流。若也素善行舟。便諳水脈。可以優游性海。笑傲
0016b10: 煙波。其或未然。且歸林下坐。更待月明時太平懃嗣。
0016b11: 台州寶藏本禪師上堂。清明已巳過十餘日。華雨珊
0016b12: 方寸深。春色惱人眠不得。黃鸝飛過綠楊陰。遂大笑
0016b13: 下座太平懃嗣。
0016b14: 吉州大中祥符清海禪師初見佛鑑。鑑問三世諸佛。
0016b15: 一口吞盡。何處更有眾生可教化。此理如何。師擬進
0016b16: 語。鑑喝之。師忽領旨。述偈曰。實際從來不受塵。箇中
0016b17: 無舊亦無新。青山況是吾家物。不用尋家別問津。鑑
0016b18: 曰。放下著。師禮拜而去太平懃嗣。
0016b19: 漳州淨眾佛真了燦禪師泉南羅氏子。上堂。重陽九
0016b20: 日菊花新。一句明明古今。楊廣橐駝無覓處。夜來
0016b21: 足跡在松陰太平懃嗣。
0016b22: 隆興谷山海禪師上堂。一舉不再說。已巳落二三。相見
0016b23: 不揚眉。翻成造作。說使動絃別曲。告往知來。見鞭影
0016b24: 便行。望剎竿回去。跟下好與三十棒。那堪更向這
0016c01: 裏撮摩石火。收捉電光。工夫枉用渾閑事。笑倒西來
0016c02: 碧眼胡。卓拄杖下座太平懃嗣已巳上共七人。
0016c03: 撫州白楊法順禪師州文氏子。依止佛眼。聞普說。
0016c04: 舉傅大士心王銘云。水中鹽味。色裏膠青。決定是有。
0016c05: 不見其形。師於言下有省。後觀輪藏迅轉。頓明大法。
0016c06: 趨丈室作禮。呈偈曰。頂有異峰雲冉冉。源無別派水
0016c07: 冷泠。遊山未到山窮處。終被青山礙眼睛。眼笑而可
0016c08: 之。住後上堂。好事堆堆疊疊來。不須造作與安排。落
0016c09: 林黃葉水推去。橫谷白雲風卷回。寒鴈一聲情念斷。
0016c10: 霜鐘纔動我山摧。白楊更有過人處。盡夜寒爐撥死
0016c11: 。忽有箇衲僧出來道。長老少賣弄。得恁麼窮乞相。
0016c12: 山僧祇向他道。被你道著○上堂。我手何似佛手。
0016c13: 天上南星北斗。我何似驢。往事都來忘。人人
0016c14: 盡有生緣。箇箇足方頂圓。大愚灘頭立處。孤月影射
0016c15: 深灣。會不得。見還難。一曲漁歌過遠灘○示眾。染緣
0016c16: 易就。道業難成。不了目前。萬緣差別。祇見境風浩浩。
0016c17: 彫殘功德之林。心火炎炎。燒盡菩提之樹。道念若同
0016c18: 情念。成佛多時。為眾一似為己已。彼此事辦。不見他非
0016c19: 我是。自然上敬下恭。佛法時時現前。煩惱塵塵解脫
0016c20: ○因病示眾。久病未推木枕。人來多是問如何。山
0016c21: 僧據問隨緣對。窗外黃鸝口更多。祇如七尺之軀。甚
0016c22: 處受病。眾中具眼者。試為山僧指出病源。眾下語。皆
0016c23: 不契。師自拊掌一下。作嘔吐聲。又曰。好箇木枕子。師
0016c24: 律身清苦。出入惟杖笠獨行。後示寂。闍維。收舍利目
0017a01: 睛。齒舌數珠。同靈骨塔於寺西龍門遠嗣。
0017a02: 溫州淨居尼慧溫禪師上堂。舉法眼示眾曰。三通鼓
0017a03: 罷。簇簇上來。佛法人事。一時周畢。師曰。山僧道。三通
0017a04: 鼓罷。簇簇上來。拄杖不在。苕帚柄。聊與三十龍門遠嗣共二
0017a05: 人。
0017a06: 潭州大溈月庵善果禪師信州余氏子。上堂。心生法
0017a07: 亦生。心滅法亦滅。心法兩俱忘。烏龜喚作。諸禪德。
0017a08: 道得也未。若道得。道林與你拄杖子。其或未然。歸堂
0017a09: 喫茶去○僧問。達磨面壁九年時如何。師曰。魚行水
0017a10: 濁。曰二祖禮三拜。為甚麼得其髓。師曰。地肥茄子
0017a11: 大。曰祇如一華開五葉。結果自然成。明甚麼邊事。師
0017a12: 曰。賊以贓為驗。曰有時乘月好。不覺過滄洲。師曰。闍
0017a13: 黎無分開福寧嗣。
0017a14: 潼川護聖愚丘居靜禪師成都楊氏子。年十四出家。
0017a15: 謁南堂。堂舉香嚴枯木裏龍吟話。往返酬詰。師於言
0017a16: 下大悟。一日堂問曰。莫守寒巖異艸青。坐白雲宗
0017a17: 不妙。汝作麼生。師曰。直須揮劍。若不揮劍。漁父棲巢。
0017a18: 堂矍然曰。這小廝兒。師珍重便行○住東巖上堂。月
0017a19: 生一。東巖乍住增愁寂。紅塵世路有多端。米倉儲
0017a20: 無顆粒。崖為畔。泉為匹。颯颯清風來入室。山王土地
0017a21: 暗中忙。雲版鐘魚偷淚滴。世人莫道守空巖。亦有東
0017a22: 籬打西壁大隨靜嗣。
0017a23: 簡州南巖勝禪師上堂。召大眾曰。護生須是殺。殺盡
0017a24: 始安居。會得箇中意。分明在半途。且道到家一句。又
0017b01: 作麼生。釋迦彌勒沒量大。看來猶祇是他奴○僧問。
0017b02: 放行五位即不問。把定三關事若何。師曰。橫按鏌
0017b03: 全正令。曰把定三關蒙指示。放行五位事如何。師曰。
0017b04: 太平寰宇斬癡頑。曰恁麼則南巖門下。土曠人稀。師
0017b05: 曰。靈利衲僧。祇消一點。曰自古自今。同生同死時如
0017b06: 何。師曰。家賊難防。曰今日學人小出大遇去也。師便
0017b07: 打曰。須是老僧打你始得大隨靜嗣。
0017b08: 嘉州能仁默堂紹悟禪師上堂。舉趙州訪二庵主公
0017b09: 案。頌曰。一重山盡一重山。坐斷孤峰仔細看。霧捲雲
0017b10: 收山嶽靜。楚天空闊一輪寒大隨靜嗣。
0017b11: 彭州土溪智陀子言庵主州人也。初至大隨。聞舉
0017b12: 石頭和尚示眾偈。然領旨。歸隱土溪。懸崖絕壑間。
0017b13: 有石若蹲異獸。師鑿以為室。中發異泉。無涸溢。四眾
0017b14: 訝之。居三十年。化風盛播。室成日作偈曰。一擊石庵
0017b15: 全。縱橫得自然。清涼無暑氣。涓潔有甘泉。寬廓含沙
0017b16: 界。寂寥絕眾緣。箇中無限意。風月一眠大隨靜嗣。
0017b17: 劍門南修道者厚之士也。自大隨一語契投。服勤
0017b18: 不怠。歸謁崇化贇禪師。坐次。贇以宗門三印問之。南
0017b19: 曰。印空。印泥。印水。平地寒濤競起。假饒去就十分。也
0017b20: 是靈龜曳尾大隨靜嗣已巳上共五人。
0017b21: 蘄州龍華高禪師上堂。象王行。師子住。赤崑崙眉
0017b22: 卓豎。寒山拾得笑呵呵。指點門前老松樹。且道他指
0017b23: 點箇甚麼。忽然風吹倒時。好一堆柴五祖自嗣。
0017b24: 饒州薦福常庵擇崇禪師寧國人。上堂。舉僧問古德。
0017c01: 生死到來。如何免得。德曰。柴鳴竹驚人耳。僧曰。不
0017c02: 會。德曰。家犬聲獰夜不休。師曰。諸人要會麼。柴鳴竹
0017c03: 驚人耳。大洋海底紅塵起。家犬聲獰夜不休。陸地
0017c04: 行船三萬里。堅牢地神笑呵呵。須彌山王眼鼻。把
0017c05: 手東行向西。南山聲應北山裏。千手大悲開眼看。
0017c06: 無量慈悲是誰底。良久曰。頭長短。少喜多瞋○上
0017c07: 堂。問侍者曰。還記得昨日因緣麼。曰記不得。復顧大
0017c08: 眾曰。還記得麼。眾無對。豎起拂子曰。還記得麼。良久
0017c09: 曰。也忘了也。三豦不成。一亦非有。諸人不會。方言
0017c10: 露柱。且莫開口。以拂子擊禪。下座黃龍逢嗣。
0017c11: 胡文定公草庵居士名安國。字康侯。久依上封秀和
0017c12: 尚。得言外之旨。崇寧中。過藥山。有禪人舉南泉斬貓
0017c13: 話。問公。公以偈答曰。手掘乾坤殺活機。縱橫施設在
0017c14: 臨時。玉堂兔馬非龍象。大用堂堂總不知。又寄上封
0017c15: 秀偈曰。祝融峰似杜成天。萬古江山在目前。須信死
0017c16: 心元不死。夜來秋月又同圓上封秀嗣。
0017c17: 福州普賢元素禪師建寧人。上堂。兵隨印轉。三千里
0017c18: 外絕煙塵。將逐符行。二六時中淨。不用鐵旗鐵
0017c19: 鼓。自然草偃風行。何須七縱七擒。直得無思不服。所
0017c20: 謂大丈夫秉慧劍。般若鋒兮金剛。非但能摧外道
0017c22: 喝一喝○上堂。南泉道。我十八上。便解作活計。囊無
0017c23: 繫蟻之絲。廚乏聚蠅之糝。趙州道。我十八上。便解破
0017c24: 家散宅。南頭買賤。北頭賣貴。點檢將來。好與三十棒。
0018a01: 且放過一著。何故。曾為蕩子偏憐客。自若貪杯惜醉
0018a02: 人○上堂。未開口時先分付。擬思量處隔千山。莫言
0018a03: 佛法無多子。未透玄關也大難。祇如玄關作麼生透。
0018a04: 喝一喝。下座上封才嗣。
0018a05: 福州鼓山山堂僧洵禪師本郡阮氏子。上堂。黃檗手
0018a06: 中六十棒。不會佛法的的大意。較些子。大愚肋下
0018a07: 築三拳。便道黃檗佛法無多子。鈍置殺人。須知有一
0018a08: 人。大棒驀頭打他不回頭。老拳劈面鎚他亦不顧。且
0018a09: 道是誰○上堂。朔風捲地卷黃葉。門外千峰凜寒色。
0018a10: 夜半烏龜帶雪飛。石女溪邊皺兩眉。卓拄杖云。大家
0018a11: 在這裏。且道天寒人寒。喝一喝曰。歸堂去上封才嗣。
0018a12: 福州鼓山別峰祖珍禪師興化林氏子。僧問。趙州遶
0018a13: 禪一。轉藏已巳竟。此理如何。師曰。畫龍看頭。畫蛇
0018a14: 看尾。曰婆子道。比來請轉全藏。為甚麼祇轉得半藏。
0018a15: 此意又且如何。師曰。人無遠慮。必有近憂。曰未審甚
0018a16: 麼處。是轉半藏處。師曰。不是知音者。徒勞話歲寒○
0018a17: 上堂。尋牛須訪跡。學道貴無心。跡在牛還在。無心道
0018a18: 易尋。豎起拂子曰。這箇是跡。牛在甚麼處。直饒見得
0018a19: 頭角分明。鼻孔也在法石手裏○上堂。向上一路。千
0018a20: 聖不傳。卓拄杖曰。恁麼會得。十萬八千。畢竟如何。桃
0018a21: 紅李白薔薇紫。問著東風總不知○示眾云。大道祇
0018a22: 在目前。要且目前難。欲識大道真體。不離聲色言
0018a23: 語。卓拄杖云。這箇是聲。豎起拄杖云。這箇是色。喚甚
0018a24: 麼作大道真體。直饒向這裏見得。也是鄭州出曹門
0018b01: ○示眾。若論此事。如人喫飯。飽則便休。若也不飽。必
0018b02: 有思食之心。若也過飽。又有傷心之患。到這裏作麼
0018b03: 生。得恰好去。良久云。且歸巖下宿。同看月明時上封才嗣
0018b04: 已巳上共三人。
0018b05: 慶元育王無示介諶禪師溫州張氏子。謝知事上堂。
0018b06: 尺頭有寸。鑑者猶稀。秤尾無星。且莫錯認。是欲定古
0018b07: 今輕重。較佛祖短長。但請於中著一隻眼。果能一尺
0018b08: 還他十寸。八兩元是半斤。自然內外和平。家國無事。
0018b09: 山僧今日已巳是兩手分付。汝等諸人。還肯信受奉行
0018b10: 也無。尺量刀翦世間。誌公不是閑和尚○上堂。文
0018b11: 殊智。普賢行。多年歷日。德山棒。臨濟喝。亂世英雄。汝
0018b12: 等諸人。穿僧堂。入佛殿。還知嶮過鐵圍關麼。忽然踏
0018b13: 著釋迦頂。磕著聖僧額頭。不免一場禍事。師性剛
0018b14: 毅。眾有古法。時以諶鐵面稱之天寧卓嗣。
0018b15: 安吉道場普明慧琳禪師福州人。上堂。有漏笊籬。無
0018b16: 漏木杓。庭白牡丹。檻紅芍藥。因思九年面壁人。到頭
0018b17: 不識這一著。且道作麼生。是這一著。以拄杖擊禪。
0018b18: 下座○上堂。一即多。多即一。毗盧頂上明如日。也無
0018b19: 一。也無多。現成公案沒。拈起舊來氈拍板。明時
0018b20: 共唱太平歌天寧卓嗣。
0018b21: 安吉道場無傳居慧禪師本郡吳氏子。上堂。鍾馗醉
0018b22: 裏唱涼州。小妹門前祇點頭。巡海夜叉相見後。大家
0018b23: 拍手上高樓。大眾若會得去。鎖天下人舌頭。若會
0018b24: 不得。將謂老僧別有奇特○上堂。百尺竿頭弄影戲。
0018c01: 不唯瞞你又瞞天。自笑平生岐路上。投老歸來沒一
0018c02: 錢○上堂。舉臨濟示眾曰。一人在高高山頂。無出身
0018c03: 之路。一人在十字街頭。亦無向背。且道那箇在前。那
0018c04: 箇在後。師曰。更有一人。不在高高峰頂。亦不在十字
0018c05: 街頭。臨濟老漢因甚不知。便下座天寧卓嗣。
0018c06: 臨安顯寧松堂圓智禪師上堂。蘆花白。蓼花紅。溪邊
0018c07: 脩竹碧煙籠。閑雲抱幽石。玉露滴巖叢。昨夜烏龜變
0018c08: 作。今朝水牯悟圓通。咄天寧卓嗣。
0018c09: 安吉烏回唯庵良範禪師上堂。塵劫已巳前事。堂堂無
0018c10: 背面。動靜莫能該。舒卷快如電。莫道凡不知。佛也
0018c11: 不見。決定在何處。合取這兩片。薦不薦。更為諸人通
0018c12: 一線。良久曰。天下大平。皇風永扇○上堂。舉僧問趙
0018c13: 州。至道無難。唯嫌揀擇。是時人窠窟否。州曰。曾有人
0018c14: 問老僧。直得五年分疏不下。師召眾曰。趙州具頂門
0018c15: 眼。向擊石火裏分緇素。閃電光中明縱奪。為甚麼
0018c16: 五年分疏不下。還委悉麼。易分雪裏粉。難辨墨中煤
0018c17: 天寧卓嗣。
0018c18: 溫州本寂靈光文觀禪師郡之永嘉葉氏子。上堂。過
0018c19: 去諸如來。斯門已巳成就。好事不如無。現在諸菩薩。今
0018c20: 各入圓明。好事不如無。未來修學人。當依如是住。好
0018c21: 事不如無。還知麼。除華山陳處士。何人不帶是非
0018c22: 行。參天寧卓嗣已巳上共六人。
0018c23: 常德德山無諍慧初禪師靜江人。上堂。顧視大眾曰。
0018c24: 見麼。在天成象。在地成形。在日月為晦為朔。在四時
0019a01: 為寒為暑。鼓之以雷霆。潤之以風雨。且道在衲僧分
0019a02: 上。又作麼生。一趯趯翻四大海。一拳拳倒須彌山。佛
0019a03: 祖位中留不住。又吹漁笛汨羅灣○上堂。九月二十
0019a04: 五。聚頭相共舉。瞎正法眼。拈雲門普。德山不會
0019a05: 說禪。贏得村歌社舞。阿呵呵。邏囉哩。遂作舞。下座黃龍
0019a06: 震嗣。
0019a07: 廬山延慶叔禪師僧問多子塔前共談何事。師曰。一
0019a08: 回相見一回老。能得幾時為弟兄。僧禮拜。師曰。唐興
0019a09: 今日失利祖庵主嗣。
0019a10: 漣水萬壽夢庵普信禪師上堂。殘雪既消盡。春風日
0019a11: 漸多。若將時節會。佛法又如何。且道時節因緣。與佛
0019a12: 法道理。是同是別。良久曰。無影樹栽人不見。開花結
0019a13: 果自馨香勝因靜嗣。
0019a14: 平江慧日默庵興道禪師上堂。同雲欲雪未雪。愛日
0019a15: 似暉不暉。寒雀啾啾籬落。朔風冽冽舞簾帷。要會
0019a16: 韶陽親切句。今朝覿面為提撕。卓拄杖下座勝因靜嗣。
0019a17: 廣德光孝果禪師桃源人。上堂。舉南泉斬貓兒話。
0019a18: 乃曰。南泉提起下刀誅。六臂脩羅救得無。設使兩堂
0019a19: 俱道得。也應流血滿街衢勝因靜嗣已巳上三人。
0019a20: 福州雪峰毬堂慧忠禪師上堂。終日忙忙。那事無妨。
0019a21: 作麼生是那事。良久曰。心不負人。面無慚色雪需嗣。
0019a22: 慶元蓬萊圓禪師住山三十年。足不越閫。道俗尊仰
0019a23: 之。師有偈曰。新縫紙被烘來煖。一覺安眠到五更。聞
0019a24: 得上方鐘鼓動。又添一日在浮生天童交嗣。
0019b01: 江州圓通密印守慧禪師上堂。但知今日復明日。不
0019b02: 覺前秋與後秋。平步坦然歸故里。乘好月過滄洲。
0019b03: 咦。不是苦心人不知圓通旻嗣。
0019b04: 洪州黃龍道觀禪師上堂。古人道。眼色耳聲。萬法成
0019b05: 辨。你諸人為甚麼從朝至暮。諸法不相到。遂喝一喝
0019b06: 曰。牽牛入你鼻孔。禍不入慎家之門圓通旻嗣已巳上二人。
0019b07: 揚州石塔宣秘禮禪師僧問山河大地。與自己是同
0019b08: 是別。師曰。長亭涼夜月。多為客鋪舒。曰謝師答話。師
0019b09: 曰。網大難為鳥。綸稠始得魚。僧作舞歸眾。師曰。長江
0019b10: 為硯墨。頻寫斷交書○上堂。舉百丈野狐話。乃曰。不
0019b11: 是翻濤手。徒誇跨海鯨。由基方撚鏃。枝上眾猿驚○
0019b12: 上堂。至座前。師搊一僧上法座。僧慞惶欲走。師遂指
0019b13: 座曰。這棚子。若牽一頭驢上去。他亦須就土屙在。汝
0019b14: 諸人因甚麼不肯。以拄杖一時趕散。顧侍者曰嶮
0019b15: 明招慧嗣。
0019b16: 峨嵋靈巖徽禪師僧問文殊是七佛之師。未審誰是
0019b17: 文殊之師。師曰。金沙灘頭馬郎婦浮山真嗣。
0019b18: 湖南報慈禪師上堂。青眸一瞬。金色知歸。授手而
0019b19: 來。如王寶劍。而今開張門戶。各說異端。可謂古路坦
0019b20: 而荊棘生。法眼正而還自翳。孤負先聖。埋沒己已靈。且
0019b21: 道不埋沒。不孤負。正法眼藏。如何吐露。還有吐露得
0019b22: 底麼。出來吐露看。如無。擔取詩書歸舊隱。野花啼鳥
0019b23: 一般春祥符立嗣。
0019b24: 成都金繩文禪師僧問如何是大道之源。師曰。黃河
0019c01: 九曲。曰如何是不犯之令。師曰。鐵蛇鑽不入。僧擬議。
0019c02: 師便打信相顯嗣。
0019c03: 曹洞宗
0019c04: 常州華藏明極慧祚禪師頌洞山喫果子話曰。洞山
0019c05: 果子誰無分。掇退臺盤妙轉機。今夜為君輕點破。牡
0019c06: 丹花下睡貓兒淨慈暉嗣。
0019c07: 明州雪竇足庵智鑒禪師滁州吳氏子。兒時母與洗
0019c08: 手瘍。因曰。是甚麼。對曰。我手似佛手。長失恃怙。依真
0019c09: 歇於長蘆。大休首眾。即器之。後遯象山。百怪不能惑。
0019c11: 小無可臥。若能與食展庵則住。不然則去。然與師
0019c12: 反覆問答。不能屈。因叩其所得。呈一頌。然喜曰。鑒公
0019c13: 徹也。復見大休於岳林。試其機鋒辯才無礙。歎曰。佛
0019c14: 祖不柰你何。因為行乞。擔二布囊。隨得即受。備歷艱
0019c15: 勤○出世為大休燒香。上堂云。世尊有密語。迦葉不
0019c16: 覆藏。一夜落花雨。滿城流水香天童玨嗣。
0019c17: 泰州廣福微庵道勤禪師本郡俞氏子。上堂。舉僧問
0019c18: 同安。如何是和尚家風。同安曰。金雞抱子歸霄漢。玉
0019c19: 兔懷胎入紫微。曰忽遇客來。將何祇待。同安曰。金果
0019c20: 早朝猿摘去。玉華晚後鳳銜來。師曰。廣福即不然。有
0019c21: 問如何是和尚家風。祇向他道。翠竹叢邊歌乃。碧
0019c22: 巖深處臥煙蘿。忽遇客來。將何祇待。沒底籃兒盛皓
0019c23: 月。無心子貯清風雪竇宗嗣。
0019c24: 越州超化藻禪師開爐上堂。雪滿寒窗。燒盡丹霞木
0020a01: 佛。冰交野渡。凍殺陝陜府鐵牛。直得寒發燄。片雪不
0020a02: 留。任運縱橫。現成受用。諸禪德。要會麼。衲帔蒙頭坐。
0020a03: 冷暖了無知善權智嗣。
0020a04: 雲門宗
0020a05: 密州山寧禪師上堂。有時孤峰頂上。嘯月眠雲。有
0020a06: 時大洋海中。翻波走浪。有時十字街頭。七穿八穴。諸
0020a07: 人還相委悉麼。樟樹花開盛。芭蕉葉最多雪竇明嗣。
0020a08: 臨安五雲悟禪師苕溪人。上堂。月堂老漢道。行不見
0020a09: 行。是箇甚麼。坐不見坐。是箇甚麼。著衣時不見著衣。
0020a10: 是箇甚麼。喫飯時不見喫飯。是箇甚麼。山僧雖與他
0020a11: 同打睡。要且各自做夢。何故。行見行。坐見坐。著衣
0020a12: 時見著衣。喫飯時見喫飯。無有不見底道理。亦無箇
0020a13: 是甚麼。諸人且道老漢底是。五雲底是。拈拄杖卓一
0020a14: 下曰。桃紅李白薔薇紫。問著東風總不知淨慈昌嗣。
0020a15: 臨安中竺癡禪元妙禪師婺州王氏子。僧問如何是
0020a16: 截斷眾流句。師曰。佛祖開口無分。曰如何是函乾
0020a17: 坤句。師曰。匝地普天。曰如何是隨波逐浪句。師曰。有
0020a18: 時入荒草。有時上孤峰○上堂。黃昏雞報曉。半夜日
0020a19: 頭明。驚起雪師子。瞠開紅眼睛○上堂。去年梅。今歲
0020a20: 柳。顏色馨香。喝一喝。良久曰。若不得這一喝。幾乎道
0020a21: 著依舊。且道道著後如何。眼睛突出靈隱光嗣。
0020a22: 撫州靈巖圓日禪師上堂。悟無不悟。得無不得。九年
0020a23: 面壁空勞力。三驢兒跳上天。泥牛入海無蹤跡。為
0020a24: 甚如此。九九八十一圓覺曇嗣。
0020b01: 荊門玉泉思達禪師僧問如何是一印印空。師曰。萬
0020b02: 象收歸古鑑中。曰如何是一印印水。師曰。秋蟾影落
0020b03: 千江裏。曰如何是一印印泥。曰細觀文彩未生時嶽麓
0020b04: 海嗣。
0020b05: 
0020b06: 續指月錄卷首
0020b07: 
0020b08: 
0020b09: 
0020b10: 
0020b11: No. 1579
0020b12: 續指月錄卷一
0020b13: 
0020b14: 廬陵聶　先樂讀　編集
0020b15: 濟陽江　湘郢上　參訂
0020b16: 六祖下十七世
0020b17: 臨濟宗
0020b18: 慶元天童應庵曇華禪師蘄之黃梅江氏子。年十七。
0020b19: 投邑之東禪出家。十八為大僧。首參隨州水南遂禪
0020b20: 師。染指法味。歷江湖。所至與諸老宿激揚。無不投
0020b21: 契。後上雲居謁圓悟勤老人。一見拊勞。痛與提。迨
0020b22: 勤入蜀。命師往依彰教隆和尚於宣。及隆移虎丘。師
0020b23: 為先馳。未半載。通徹大法。頓悟圓悟為人處。機關深
0020b24: 固。運用恢廓。言句超越。道洽叢林。未幾禮辭。遊戲諸
0020c01: 方。初分座於處之連雲。處守以妙嚴。請師出世。歷住
0020c02: 明果。薦福。東林蔣山。歸宗。天童。諸名剎○上堂。參禪
0020c03: 人切忌錯用心。悟明見性是錯用心。成佛作祖是錯
0020c04: 用心。看經講教是錯用心。行住坐臥是錯用心。喫粥
0020c05: 喫飯是錯用心。屙屎撒尿是錯用心。一動一靜一往
0020c06: 一來是錯用心。更有一處錯用心。歸宗不敢與諸人
0020c07: 說破。何故。一字入公門。九牛車不出○上堂。九年面
0020c08: 壁。壞東土兒孫。隻履西歸。鈍置黃面老子。以拄杖
0020c09: 畫一畫曰。石牛攔古路。一馬生三寅○上堂。見聞覺
0020c10: 知無障礙。聲香味觸常三昧。眼見如盲。口說如。蘇
0020c11: 州人獃。常州人打野。大宋國裏只有兩箇僧。川僧。浙
0020c12: 僧。其他盡是子。淮南子。江西子。廣南子。福建子。豈不
0020c13: 見道父慈子孝。道在其中矣山茨際云蓮葉何田田魚戲蓮葉間魚戲蓮葉
0020c14: 東魚戲蓮葉西魚戲蓮葉南魚戲蓮葉北老僧仔細看不見東西少南北○碓庵青頌云蘇常川浙到淮南福
0020c15: 建江西又廣南各路鄉談多打盡自家仍被舌頭謾○上堂。臨濟在黃檗處。三
0020c16: 度喫棒底意旨。你諸人還得透也未。直饒一咬便
0020c17: 斷。也未是大丈夫漢。三世諸佛。口挂壁上。天下老和
0020c18: 尚。將甚麼喫飯○上堂。十五日已巳前。水長船高。十五
0020c19: 日已巳後。泥多佛大。正當十五日。東海鯉魚打一棒。雨
0020c20: 似盆傾。直得三千大千世界。一切眾生。悉皆歡喜。謂
0020c21: 言打這一棒。不妨應時應節。報恩不覺通身踊躍。遂
0020c22: 作詩一首。舉似大眾。蜻蜓許是好蜻蜓。飛來飛去不
0020c23: 曾停。被我捉來摘兩邊翼。恰似一枚大鐵釘○上
0020c24: 堂。趙州喫茶。我也怕他。若非債主。便是冤家。倚牆靠
0021a01: 壁成隊。不知誰解辯龍蛇○虎丘隆諱日。師設供
0021a02: 拈香曰。平日沒興。撞著者無意智老和尚。做盡伎倆。
0021a03: 湊泊不得。從此卸卻郤干戈。隨分著衣喫飯。二十年來。
0021a04: 坐曲彔。懸羊頭。賣狗肉。知他有甚憑據。雖然。一年
0021a05: 一度燒香日。千古令人恨轉深○師於室中能鍛鍊
0021a06: 耆艾。故一時共稱大慧杲與師居處。為二甘露門。
0021a07: 誡徒眾云。衲僧家著草鞋住院。何啻如蚖蛇戀窟乎
0021a08: ○師住歸宗時。大慧杲在梅陽。有僧傳師垂示語句。
0021a09: 杲見之。極口稱歎。後以偈寄師云。坐斷金輪第一峰。
0021a10: 千妖百怪盡潛。年來又得真消息。報道楊岐正脈
0021a11: 通。其望重如此○隆興改元六月十三日。師臨示寂。
0021a12: 猶挂入室牌。鉗錘大眾。至夜分。區處院事。纖悉不遺。
0021a13: 門人以辭世偈為請。師曰。吾常笑諸方所為。豈自為
0021a14: 之耶。奄然趺坐而逝。塔全身於天童太白峰虎丘隆嗣。
0021a15: 泉州教忠晦菴彌光禪師閩之李氏子。兒時寡言笑。
0021a16: 聞梵唄則喜。十五圓頂。猶喜閱書。一日曰。既剃髮
0021a17: 染衣。當期悟徹。豈醉於俗典耶。遂出嶺謁圓悟禪師
0021a18: 於雲居。次參黃檗祥。高菴悟。機語皆契。以楚淮盜起。
0021a19: 歸謁佛心。後參大慧杲和尚於廣因。得荷大法機緣悟由
0021a20: 備載瞿錄大慧杲章○上堂。夢幻空花。何勞把捉。得失是非。一
0021a21: 時放。擲拂子曰。山僧今日已巳是放下了也。汝等諸
0021a22: 人又作麼生。復曰。侍者收取拂子○僧問文殊為甚
0021a23: 麼出女子定不得。師曰。山僧今日困。問罔明因甚麼
0021a24: 出得。師曰。令人疑著。曰恁麼則擘開華嶽千峰秀。
0021b01: 放出黃河一派清。師曰。一任卜度大慧杲嗣。
0021b02: 福州西禪懶菴鼎需禪師本郡林氏子。幼舉進士。
0021b03: 年二十五。因讀遺教經。忽曰。幾為儒冠誤。欲出家。母
0021b04: 以親迎難之。師絕之曰。夭桃紅杏。一時分付春風。翠
0021b05: 竹黃花。此去永為道伴。竟依保壽為比丘。一錫湖湘。
0021b06: 參名宿。法無異味。歸里結茅於羌峰絕頂。不下山
0021b07: 者三年。因教忠光參大慧杲。悟由詳載瞿錄大慧杲章印以偈曰。
0021b08: 頂門豎亞摩醯眼。肘後斜懸奪命符。瞎卻眼。卸卻符。
0021b09: 趙州東壁挂葫蘆○住西禪上堂。句中意。意中句。須
0021b10: 彌聳於巨川。句意。意句。烈士發乎狂矢。任待牙
0021b11: 如劍樹。口似血盆。徒逞詞鋒。張意氣。所以淨名杜
0021b12: 口。早涉繁詞。摩竭掩關。已巳揚家醜。自餘瓦棺老漢。巖
0021b13: 頭大師。向羌峰頂上。拏風鼓浪。玩弄神變。跟下好
0021b14: 與三十。且道過在甚麼處。良久曰。機關不是韓光作。
0021b15: 莫把襟當等閒大慧杲嗣。
0021b16: 福州東禪蒙菴思岳禪師江州人。上堂。達磨來時。此
0021b17: 土皆知梵語。及乎去後。西天悉會唐言。若論直指人
0021b18: 心。見性成佛。大似羚羊挂角。獵犬尋蹤。一意乖疏。萬
0021b19: 言無用。可謂來時他笑我。不知去後我笑他。唐言梵
0021b20: 語親分付。自古齋僧怕夜茶○上堂。啞卻我口。直須
0021b21: 要道。塞你耳。切忌蹉過。昨日有人從天台來。道
0021b22: 泗州大聖在洪州打坐。十字街頭賣行貨。是甚麼。斷
0021b23: 跟草鞋。尖簷席帽大慧杲嗣。
0021b24: 福州西禪此庵守淨禪師本州人。上堂。譚玄說妙。撒
0021c01: 屎撒尿。行棒行喝。將鹽止渴。立主立賓。華璧宗乘。設
0021c02: 或總不恁麼。又是鬼窟裏坐。到這裏山僧已巳是打退
0021c03: 鼓。且道諸人尋常心憤憤。口悱悱。合作麼生。莫將閑
0021c04: 學解。埋沒祖師心○上堂。若也單明自己已。不悟目前。
0021c05: 此人有眼無足。若也祇悟目前。不明自己已。此人有足
0021c06: 無眼。直得眼足相資。如車二輪。如鳥二翼。正好勘過
0021c07: 了打○上堂。文殊普賢譚理事。臨濟德山行棒喝。東
0021c08: 禪一覺到天明。偏愛風從涼處發。咄○上堂。閉卻口。
0021c09: 時時說。截卻舌。無間歇。無間歇。最奇絕。最奇絕。眼中
0021c10: 屑。既是奇絕。為甚麼成眼中屑。了了了時無可了。
0021c11: 玄玄玄處亦須呵大慧杲嗣。
0021c12: 江州東林萬庵道顏禪師潼川人。族鮮于氏。久參
0021c13: 圓悟。微有省發。洎悟還蜀。囑依大慧杲。仍以書致杲
0021c14: 曰。顏川彩繪已巳畢。但欠點眼耳。他日嗣之。其後未可
0021c15: 量也。杲居雲門及洋嶼。師皆在焉。朝夕質疑。方大悟
0021c16: ○上堂。一葉落。天下秋。一塵起。大地收。鳥窠吹布毛。
0021c17: 便有人悟去。今時學者。為甚麼不識自己。良久曰。
0021c18: 莫錯怪人好○僧問。香嚴上樹話。意旨如何。師曰。描
0021c19: 不成。畫不就。曰李陵雖好手。爭柰陷番何。師曰。甚麼
0021c20: 處去來大慧杲嗣。
0021c21: 慶元育王佛照德光禪師臨江彭氏子。早入大慧
0021c22: 杲室。杲問喚作竹篦則觸。不喚作竹篦則背。不得下
0021c23: 語。不得無語。速道速道。師曰。杜撰長老。如麻似粟。杲
0021c24: 曰。你是第幾箇。師曰。今日捉敗這老賊○次年佛涅
0022a01: 槃日。師頂禮次。因念佛身常住。何有生滅。頭未至地。
0022a02: 忽然契悟。遽以告杲。杲曰。你這回徹也。杲再主徑山。
0022a03: 拉以偕往。後以偈并頂相付之曰。有德必有光。其光
0022a04: 無間隔。名實要相稱。非青黃赤白○師住靈隱日。孝
0022a05: 宗宣問。釋迦佛入山修道六年。所成者何事。師對曰。
0022a06: 將謂陛下忘。留宿內。又觀堂奏對機緣。備於本
0022a07: 錄。後示寂。塔全身於鄮峰東庵大慧杲嗣。
0022a08: 常州華藏遯庵宗演禪師福州鄭氏子。上堂。拈起
0022a09: 拄杖曰。識得這箇。一生參學事畢。古人恁麼道。華藏
0022a10: 則不然。識得這箇。更須買草鞋行。何也。到江吳地
0022a11: 盡。隔岸越山多○上堂。舉南泉道。我十八上。便解作
0022a12: 活計。趙州道。我十八上。便解破家散宅。師曰。南泉趙
0022a13: 州。也是徐六擔板。祇見一邊。華藏也無活計可作。亦
0022a14: 無家宅可破。逢人突出老拳。要伊直下便到。且道到
0022a15: 後如何。三十六峰觀不足。來平地倒騎驢大慧杲嗣。
0022a16: 慶元天童無用淨全禪師越州翁氏子。上堂。靈山
0022a17: 正派。達者猶迷。明來暗來。誰當辨的。雙收放。孰辨
0022a18: 端倪。直饒千聖出來。也祇結舌有分。何故。人歸大國
0022a19: 方為貴。水到瀟湘始得清。復曰。適來松源舉竹篦話。
0022a20: 令天童納敗缺。諸人要知麼。聽取一頌。黑漆竹篦握
0022a21: 起。迅雷不及掩耳。德山臨濟茫然。懵底如何插觜大慧
0022a22: 杲嗣。
0022a23: 建寧開善道謙禪師本郡人。悟由詳載瞿錄大慧杲章上堂。竺
0022a24: 土大僊心。東西密相付。如何是密付底心。良久曰。八
0022b01: 月秋。何處熱○上堂。去年也有箇六月十五。今年也
0022b02: 有箇六月十五。去年六月十五。少今年六月十五。
0022b03: 今年六月十五。多去年六月十五。多處不用減。少
0022b04: 處不用添。既不用添。又不用減。則多處多用。少處少
0022b05: 用。乃喝一喝曰。是多是少。良久曰。箇中消息子。能有
0022b06: 幾人知大慧杲嗣。
0022b07: 溫州鴈山能仁枯木祖元禪師閩之林氏子。依大
0022b08: 慧於洋嶼庵。危坐終日。妙喜目為元枯木。因舉三世
0022b09: 諸佛不知有話。徵詰再三。豁然領旨悟由載瞿錄○紹興
0022b10: 乙巳春。出住能仁。上堂。有佛處不得住。踏著秤鎚硬
0022b11: 似鐵。無佛處急走過。下草深三尺。三千里外逢人。
0022b12: 不得錯舉。北斗挂須彌。恁麼則不去也。棒頭挑日月。
0022b13: 摘楊花。摘楊花。眼裏瞳人著繡。卓拄杖下座○嘗
0022b14: 居連江福嚴庵。食指猥眾。日食不給。庵有伽藍土偶
0022b15: 頗眾。師揭偈於祠曰。小庵小食小叢林。土地何須八
0022b16: 九人。若解輪番來打供。免教碎作一堆塵。是夕神致
0022b17: 夢於山前檀越。悉如所誡大慧杲嗣。
0022b18: 臨安徑山了明禪師身長八尺。腹大十圍。所至人
0022b19: 必聚觀之。始大慧杲謫戍梅州。防送嚴戒。或以為禍
0022b20: 在不測。師為荷枷以行。間關辛苦。未曾少怠。既至貶
0022b21: 所。衲子追隨問道日眾。杲以齋飯不給。且慮禍。常勉
0022b22: 之令去。師必不肯。以身任齋粥。每自肩拷栳行乞。到
0022b23: 晚每聚眾數十人。為荷米薪蔬之屬。成列以歸。衲
0022b24: 饒萬指。無不具足。如是者十七年如一日。杲法嗣多
0022c01: 半在戍所接引。皆師之助也。杲被旨復僧衣。繼被旨
0022c02: 住育王。師嘗在座下。及杲住徑山。師歸長蘆。杲送以
0022c03: 偈曰。人言棒頭出孝子。我道憐兒不覺醜。長蘆長老
0022c04: 恁麼來。妙喜空費一張口。從教四海妄流傳。野干能
0022c05: 作師子吼。孰云無物贈伊行。喝下鐵圍山倒走　後
0022c06: 奉詔住徑山。道望愈著。先是楊和王夢一異僧。長大
0022c07: 皤腹緩行。言欲化蘇州一莊。覺而異之。未言也。翌旦
0022c08: 師忽杖屨徒步而至。門者喝不止。以白王。王出見之。
0022c09: 遙望師奇偉。與夢中見者無異。遽呼其眷屬出觀之。
0022c10: 眷屬並炷香作禮。茶罷。師首言大王莊田至多。可施
0022c11: 蘇州一莊。以為徑山供佛齋僧之利。王未有可否。因
0022c12: 令辦齋。師飯罷便出。更無他語。時內外然。傳言和
0022c13: 王以蘇州莊田。施徑山長老。遂達孝宗聖聽。會和王
0022c14: 入朝。上為言聞卿將蘇州一莊。施捨徑山。朕當為蠲
0022c15: 免稅賦。和王謝恩歸。次日以書致徑山。請師入城。而
0022c16: 師於二日前。先已巳遷化矣。自是和王宴居寤寐之際。
0022c17: 或少倦交睫。即見師在前語曰。六度之大。施度為先。
0022c18: 善始善終。斯為究竟。王即以莊隸本山。此莊歲出十
0022c19: 萬。牛舟車。解庫應用。百事具足。復有蠲賦之恩。久
0022c20: 蒙其利。師於緇素有大因緣。江淛兩湖。皆號之為布
0022c21: 袋和尚再出云大慧杲嗣。
0022c22: 潭州大溈法寶禪師福州人。上堂。喚作竹篦則觸。不
0022c23: 喚作竹篦則背。直須師子咬人。莫學韓逐塊。阿呵
0022c24: 呵。會不會。金剛下鐵崑崙。捉得明州憨布袋○上
0023a01: 堂。千般言。萬種喻。祇要教君早回去。夜來一片黑雲
0023a02: 生。莫教錯山前路。咄大慧杲嗣。
0023a03: 福州玉泉曇懿禪師本郡林氏子。久依圓悟。自謂
0023a04: 不疑。紹興初。出住興化祥雲。法席頗盛。大慧杲和尚
0023a05: 入閩。知其所見未穩。致書令來。師遲遲。杲小參。且痛
0023a06: 斥。仍榜告四眾。師不得已巳。破夏謁之。杲鞫其所證。既
0023a07: 而曰。汝恁麼見解。敢嗣圓悟老人耶。師即退院。親杲
0023a08: 究心。一日入室。杲問我要箇不會禪的做國師。師曰。
0023a09: 我做得國師去也。杲喝出。居無何。杲忽語之曰。香嚴
0023a10: 悟處。不在擊竹邊。俱胝得處。不在指頭上。師乃頓悟。
0023a11: 後住玉泉。為杲拈香。繼省杲於小溪。杲陞座。舉雲門
0023a12: 一日拈拄杖示眾曰。凡夫實謂之有。二乘柝謂之無。
0023a13: 緣覺謂之幻有。菩薩當體即空。衲僧見拄杖子。但喚
0023a14: 作拄杖子。行但行。坐但坐。總不得動著。杲曰。我不是
0023a15: 雲門老人。將空剜窟寵。驀拈拄杖曰。拄杖子。不屬
0023a16: 有。不屬無。不屬幻。不屬空。卓一下曰。凡夫二乘。緣覺
0023a17: 菩薩。盡向這裏各隨根性。悉得受用。唯於衲僧分上
0023a18: 為害為冤。要行不得行。要坐不得坐。進一步。則被拄
0023a19: 杖子迷路頭。退一步。則被拄杖子穿鼻孔。即今
0023a20: 莫有不甘底麼。試出來與拄杖子相見。如無。來年更
0023a21: 有新條在。惱亂春風卒未休。正恁麼時。合作麼生。下
0023a22: 座云。煩玉泉為眾拈出。師登座敘謝畢。遂舉前話曰。
0023a23: 適來堂頭和尚。恁麼批判。大似困魚止濼。病鳥棲蘆。
0023a24: 若是玉泉則不然。拈拄杖曰。拄杖子能有能無。能幻
0023b01: 能空。凡夫二乘。緣覺菩薩。卓一下曰。向這裏百雜碎。
0023b02: 唯於衲僧分上。如龍得水。似虎靠山。要行便行。要坐
0023b03: 便坐。進一步。則乾坤震動。退一步。則草偃風行。且道
0023b04: 不進不退一句。作麼生道。良久曰。閑持經卷倚松立。
0023b05: 笑問客從何處來大慧杲嗣。
0023b06: 饒州薦福悟本禪師江州人。悟由詳載瞿錄大慧杲章住薦福上
0023b07: 堂。釋迦掩室於摩竭。淨名杜口於毗耶。須菩提唱無
0023b08: 說而顯道。釋梵絕視聽而雨華。大眾。這一隊不唧
0023b09: 漢。無端將祖父田園。私地結契。各據四至界分。方圍
0023b10: 長短。一時花擘了也。致令後代兒孫。千載之下。上無
0023b11: 片瓦頭。下無卓錐之地。博山當時若見。十字路頭。
0023b12: 掘箇無底深坑。喚來一時埋。免見遞相鈍置。何謂
0023b13: 如此。不見道。家肥生孝子。國霸有謀臣大慧杲嗣。
0023b14: 慶元育王大圓遵璞禪師福州人。幼同玉泉懿問
0023b15: 道圓悟昭覺勤數載。後還里。佐懿於莆中祥雲。紹興
0023b16: 甲寅。杲居洋嶼。師往訊之。入室次。杲問三聖興化。出
0023b17: 不出。為人不為人話。你道這兩箇老漢。還有出身處
0023b18: 也無。師於杲膝上打一拳。杲曰。祇你這一拳。為三聖
0023b19: 出氣。為興化出氣。速道速道。師擬議。杲便打。復謂曰。
0023b20: 你第一不得忘了這一棒○後因杲室中問僧曰。德
0023b21: 山見僧入門便棒。臨濟見僧入門便喝。雪峰見僧入
0023b22: 門便道是恁麼。睦州見僧便道現成公案。放你三十
0023b23: 棒。你道這四箇老漢。還有為人處也無。僧曰有。杲曰。
0023b24: 劄。僧擬議。杲便喝。師聞遽領微旨。杲欣然許之大慧杲嗣。
0023c01: 真州靈巖東庵了性禪師上堂。勘破了也。放過一著。
0023c02: 是衲僧破草鞋。現脩羅相。作女人拜。是野狐精魅。打
0023c03: 箇圓相。空裏下一點。是小兒伎倆。攔腮贈掌。拂袖
0023c04: 便行。正是業識茫茫。無本可據。直饒向黑豆未生已巳
0023c05: 前。一時坐斷。未有喫靈巖拄杖分。敢問大眾。且道為
0023c06: 人節文在恁麼處。還相委悉麼。自從春色來嵩少。三
0023c07: 十六峰青至今大慧杲嗣。
0023c08: 劍州萬壽自護禪師上堂。古者道。若人識得心。大地
0023c09: 無寸土。萬壽即不然。若人識得心。未是究竟處。且那
0023c10: 裏是究竟處。拈拄杖卓一下曰。甜瓜徹蒂甜。苦瓠連
0023c11: 根苦大慧杲嗣。
0023c12: 潭州大溈了庵景暈禪師筠州人。上堂。雲門一曲。臘
0023c13: 月二十五。瑞雪飄空。積滿江山塢。峻嶺寒梅花正吐。
0023c14: 手把須彌搥。笑打空鼓。驚起憍梵提。冷汗透身
0023c15: 如雨。忿怒阿脩羅王。握拳當。問云。畢竟是何宗旨。
0023c16: 咄。少室峰前亦曾錯舉大慧杲嗣。
0023c17: 臨安靈隱誰庵了演禪師福州人。上堂。面門拶破。天
0023c18: 地懸殊。打透牢關。白雲萬里。饒伊兩頭坐斷。別有轉
0023c19: 身。三生六十劫。也未夢見在。喝一喝。下座大慧杲嗣。
0023c20: 泰州光孝致遠禪師撫州許氏子。上堂。舉女子出定
0023c21: 話。乃曰。從來打鼓弄琵琶。須是相逢兩會家。佩玉鳴
0023c22: 鸞歌舞罷。門前依舊夕陽斜大慧杲嗣。
0023c23: 建康蔣山一庵善直禪師德安雲夢人。悟由機緣詳載瞿錄大慧
0023c24: 杲章出住保寧。上堂。諸佛不曾出世。人人鼻孔遼天。祖
0024a01: 師不曾西來。箇箇壁立千仞。高揖釋迦。不拜彌勒。理
0024a02: 合如斯。坐斷千聖路頭。獨步大千沙界。不為分外。若
0024a03: 向諸佛出世處會得。祖師西來處承當。自救不了。一
0024a04: 生用屈。莫有大丈夫。承當大丈夫事者麼。出來與保
0024a05: 寧爭交。其或未然。不免拽破。便下座○一日留守陳
0024a06: 丞相俊卿。會諸山茶話次。舉有句無句。如藤倚樹公
0024a07: 案。令諸山批判。皆以奇語取勝。師最後曰。張打油。李
0024a08: 打油。不打渾身只打頭。陳喜而瞻禮大慧杲嗣。
0024a09: 福州雪峰普慈蘊聞禪師洪州沈氏子。示眾曰。旃檀
0024a10: 叢林。旃檀回繞。師子叢林。師子圍繞。虎狼叢林。虎狼
0024a11: 圍繞。荊棘叢林。荊棘圍繞。大眾。四種叢林。合向那一
0024a12: 種叢林安居好。若也明得。九十日內。管取箇箇成佛
0024a13: 作祖。其或未然。般若叢林歲歲彫。無明荒草年年長
0024a14: 大慧杲嗣。
0024a15: 處州連雲道能禪師漢川人。姓何氏。僧問鏡清六刮。
0024a16: 意旨如何。師曰。穿你鼻孔。曰學人有鼻孔即穿。無
0024a17: 鼻孔又穿箇甚麼。師曰。抱贓叫屈大慧杲嗣。
0024a18: 臨安靈隱最庵道印禪師漢州人。上堂。大雄山下虎。
0024a19: 南山鼻蛇等閒撞著。抱賞歸家。若也不惜好手。便
0024a20: 與出重牙。有麼有麼○上堂。五五二十五。擊破
0024a21: 空鼓。大地不容針。十方無寸土。春生夏長復何云。甜
0024a22: 者甜兮苦者苦大慧杲嗣。
0024a23: 建寧竹原宗元庵主郡之連氏子。久依大慧杲分座
0024a24: 西禪。丞相張公浚帥三山。以數院迎師不就。歸舊里。
0024b01: 結茆號眾妙園。宿衲士夫。交請開法。示眾。若究此事。
0024b02: 如失提相似。祇管尋來尋去。忽然撞著。噁在這
0024b03: 裏。開箇了。便見自家庫藏。一切受用。無不具足。不
0024b04: 假他求。別有甚麼事大慧杲嗣。
0024b05: 近禮侍者三山人。久侍大慧杲。嘗默究竹篦話。無所
0024b06: 入。一日入室罷。求指示。杲曰。你是福州人。我說箇喻
0024b07: 向你。如將名品荔枝。和皮一時剝了。以手送在你
0024b08: 口裏。祇是你不解吞。師不覺失笑曰。和尚吞即禍
0024b09: 事杲後又問曰。前日吞了底枝。祇是你不知滋味。
0024b10: 師曰。若知滋味。轉見禍事大慧杲嗣。
0024b11: 溫州淨居尼妙道禪師延平尚書黃公裳之女。開堂
0024b12: 日乃曰。問話且止。直饒有傾湫之辯。倒嶽之機。衲僧
0024b13: 門下一點用不著。且佛未出世時。一字全無。我祖西
0024b14: 來。便有許多建立。列剎相望。星分派別。以至今日累
0024b15: 及兒孫。遂使山僧於人天大眾前。無風起浪。向第二
0024b16: 義門通箇消息。語默該不盡底。彌大方。言詮說不
0024b17: 及處。周沙界。通身是眼。覿面當機。電卷星馳。如何
0024b18: 湊泊。有時一喝。生殺全威。有時一喝。佛祖莫辨。有時
0024b19: 一喝。八面受敵。有時一喝。自救不了。且道那一喝是
0024b20: 生殺全威。那一喝是佛祖莫辨。那一喝是八面受敵。
0024b21: 那一喝是自救不了。若向這裏薦得。堪報不報之恩。
0024b22: 脫或未然。山僧無夢說夢去也。拈起拂子曰。還見麼。
0024b23: 若見。被見刺剌所障。擊禪曰。還聞麼。若聞。被聲塵所
0024b24: 惑。直饒離見絕聞。正是二乘小果。跳出一步。蓋色騎
0024c01: 聲。全放全收。主賓互換。所以道。欲知佛性義。當觀時
0024c02: 節因緣。敢問諸人。即今是甚麼時節。蕩蕩仁風扶聖
0024c03: 化。熙熙和氣助昇平。擲拂子下座大慧杲嗣。
0024c04: 平江資壽尼無著妙總禪師悟由詳載瞿錄大慧杲機緣章出家圓
0024c05: 具。隨眾坐夏徑山。大慧杲禪師。欲激其遠到。但默而
0024c06: 不顧。一日正危坐間。忽然大悟。洞見杲平日委曲相
0024c07: 為處。不覺撫掌厲聲曰。這老賊。這老賊。遂呈頌曰。驀
0024c08: 然觸著鼻孔。伎倆冰消瓦解。達磨何必西來。二祖枉
0024c09: 施三拜。更問如何若何。一隊草賊大敗。杲亦印以偈
0024c10: 曰。汝既悟活祖師意。一刀兩段直下了。臨機一一任
0024c11: 天真。世出世間無剩少。我作此偈為證明。四聖六凡
0024c12: 盡驚擾。休驚擾。碧眼胡兒猶未曉○宋孝宗乾道六
0024c13: 年七月。集眾說偈畢。遂寂然不動。撼之則已巳化矣大慧
0024c14: 杲嗣。
0024c15: 侍郎無垢居士張九成紹興癸丑魁多士。歷官宗伯。
0024c16: 深心參究。探耆宿。後謁大慧杲禪師。悟由備載瞿錄大慧杲機
0024c17: 緣章徹證之日。杲特為陞座。舉昭覺勤為張昭遠為鐵
0024c18: 禪。山僧以無垢禪為神臂弓。遂授偈曰。神臂弓
0024c19: 一發。透過千重甲。仔細拈來看。當甚臭皮○士頌
0024c20: 黃龍三關曰。我手何似佛手。天下衲僧無口。縱饒撩
0024c21: 起便行。也是鬼窟裏走○我何似驢。又被黐膠
0024c22: 粘著。翻身直上兜率天。已巳是遭他老鼠藥○人人有
0024c23: 箇生緣處。鐵圍山下幾千年。三災直上四禪天。這驢
0024c24: 猶自在旁邊大慧杲嗣。
0025a01: 參政李邴居士字漢老。參大慧杲。因舉柏樹子話。領
0025a02: 悟大法。悟由載瞿錄大慧杲章士與教忠光禪師。在小谿雲門。
0025a03: 有同參之契。因致光有三拜頓忘師弟子。一口吞盡
0025a04: 佛眾生之句。為叢林傳誦。疾革。以偈寄光。倡和畢。怡
0025a05: 然而寂大慧杲嗣。
0025a06: 寶學劉彥修居士字子羽。出知永嘉。問道於大慧杲
0025a07: 禪師。杲曰。僧問趙州。狗子還有佛性也無。趙州道無。
0025a08: 但恁麼看。公後乃於柏樹子上發明。有頌曰。趙州柏
0025a09: 樹太無端。境上追尋也不難。處處綠楊堪繫馬。家家
0025a10: 門底透長安大慧杲嗣。
0025a11: 提刑吳偉明居士字元昭。邵武人。久參真歇了禪師。
0025a12: 得自受用三昧。後訪大慧杲於洋嶼庵。隨眾入室。杲
0025a13: 舉狗子無佛性話問之。公擬答。杲以竹篦便打。公無
0025a14: 對。遂留咨參。後因道次延平。倏然契悟。連書數頌寄
0025a15: 杲。皆室中所問者。有曰。不是心不是佛不是物。通身
0025a16: 一具金鎖骨。趙州親見老南泉。解道鎮州出蘿蔔。杲
0025a17: 即說偈證之曰。通身一具金鎖骨。堪與人天為軌則。
0025a18: 要識臨濟小廝兒。便是當年白拈賊大慧杲嗣。
0025a19: 門司黃彥節居士字節夫。號妙德。於大慧杲一喝下
0025a20: 疑情頓脫。杲以衣付之。嘗舉首山竹篦語。至葉縣近
0025a21: 前奪得。拗折擲向階前曰。是甚麼。山曰瞎。士曰。妙德
0025a22: 到這裏百色無能。但記得曾作蠟梅絕句曰。擬嚼枝
0025a23: 頭蠟。驚香肖蘭。前村深雪裏。莫作嶺梅看大慧杲嗣。
0025a24: 秦國夫人計氏獨居寡處屏去紛華。常自蔬食。習有
0025b01: 為法。因大慧杲遣謙禪者。致問其子魏公。公留謙以
0025b02: 祖道誘之。氏一日問謙曰。徑山和尚。尋常如何為人。
0025b03: 謙曰。和尚祇教人看狗子無佛性。及竹篦子話。祇是
0025b04: 不得下語。不得思量。不得向舉起處會。不得向開口
0025b05: 處承當。氏遂諦信。於是夜坐力究前話。忽爾洞然無
0025b06: 滯。謙遂歸。氏親書入道略。作數偈呈杲。其一曰。逐
0025b07: 日看經文。如逢舊識人。莫言頻有礙。一舉一回新大慧
0025b08: 杲嗣已巳上三十四人。
0025b09: 福州清涼坦禪師有僧舉大慧竹篦話請益。師示以
0025b10: 偈曰。徑山有箇竹篦。直下別無道理。佛殿廚庫山門。
0025b11: 穿過衲僧眼耳。其僧言下有省育王裕嗣。
0025b12: 臨安淨慈水庵師一禪師婺州馬氏子。上堂。舉昭覺
0025b13: 勤師翁道。參禪參到無參處。參到無參始徹頭。水庵
0025b14: 則不然。參禪參到無參處。參到無參未徹頭。若也欲
0025b15: 窮千里目。直須更上一層樓○上堂。凍雲欲雪未雪。
0025b16: 普賢象駕崢嶸。嶺梅半含半開。少室風光漏泄。便恁
0025b17: 麼去。猶是半提。作麼生是全提底事。無智人前莫說。
0025b18: 打你頭破額裂○上堂。寂然不動。感而遂通。古人恁
0025b19: 麼說話。大似預搔待癢。若教渠踏著衲僧關。管取
0025b20: 別有生涯。喝一喝。卓拄杖下座育王裕嗣。
0025b21: 安吉州道場無庵法全禪師姑蘇陳氏子。久依佛智。
0025b22: 每入室。智以狗子無佛性話問之。師罔對。一日聞僧
0025b23: 舉五祖頌。忽大悟。有偈曰。鼓吹轟轟祖半肩。龍樓香
0025b24: 噴益州船。有時赤弄明月。踏破五湖波底天○上
0025c01: 堂。拈拄杖曰。汝等諸人。箇箇頂天立地。肩橫楖栗。到
0025c02: 處行。勘驗諸方。更來這裏覓箇甚麼。纔輕輕拶著。
0025c03: 便言天台普請。南嶽遊山。我且問你還曾收得大唐
0025c04: 國裏寶刀麼。卓拄杖曰。切忌口銜羊角○僧問牛頭
0025c05: 未見四祖時如何。師曰。天下無貧人。曰見後如何。師
0025c06: 曰。四海無富漢○乾道己丑秋。將入寂。眾求偈。師瞪
0025c07: 目下視。眾請益堅。遂書無無二字。棄筆而逝。火後舍
0025c08: 利五色。塔於金斗峰育王裕嗣。
0025c09: 泉州延福寒巖慧升禪師建寧人。上堂。喝一喝曰。盡
0025c10: 十方世界。會十世古今。都盧在裏許逼逼塞塞了也。
0025c11: 若乃放開一鍼鋒許。則大海西流。巨嶽倒卓。黿鼉魚
0025c12: 龍。蝦蟹蚯蚓。盡向平地上涌出波瀾。游泳鼓舞。然雖
0025c13: 如是。更須向百尺竿頭自進一步。則步步踏轉無盡
0025c14: 藏輪。方知道鼻孔搭在上唇。眉毛不在眼下。還相委
0025c15: 悉麼。復喝一喝曰。切忌轉喉觸諱育王裕嗣。
0025c16: 福州支提道升禪師建安吳氏子。生有肉環。具在左
0025c17: 乳。及出家肉環始隱。天資聰慧。十九披削。浩然有遊
0025c18: 參志。遂至長樂。見佛智裕。入其室。言下頓悟。自是機
0025c19: 鋒迅發。人不敢攖。泉州延以名剎。拂衣而還。作嬾散
0025c20: 歌以見志。李敦老帥閩。延住支提。晚住鼓山。師持身
0025c21: 以法。蒞眾精嚴。每見法門下衰。僧尚奔競。為之憂戚。
0025c22: 常謂人曰。叢林荒寒。人物委靡。此事將如弓鞭節漸
0025c23: 尖去矣○結夏後一日。忽問侍僧。今日何日。曰十六。
0025c24: 師曰。是何日辰。曰辛卯。即入室坐脫育王裕嗣已巳上五人。
0026a01: 鎮江焦山或庵師體禪師台州羅氏子。上堂。熱月須
0026a02: 搖扇。寒來旋著衣。若言空過日。大似不知時。下座○
0026a03: 師嘗舉苕帚柄問學者曰。依希苕帚柄。赤斑蛇。
0026a04: 眾皆下語不契。有僧請益。師示以頌曰。依稀髫帚柄。
0026a05: 赤斑蛇。棒下無生忍。臨機不識爺○宋孝宗
0026a06: 熙己亥。八月朔示微疾。染翰別郡守曾公。逮夜半。書
0026a07: 偈辭眾曰。鐵樹開花。雄雞生卵。七十二年。搖籃繩斷。
0026a08: 擲筆而逝護國元嗣。
0026a09: 台州國清簡堂行機禪師本郡人。姓楊氏。風姿挺異。
0026a10: 才壓儒林。年二十五。棄妻孥。學出世法。密有契證。獨
0026a11: 住莞山。刀耕火種。一十七年。每謂人曰。某猶未穩在。
0026a12: 豈以住山樂吾事耶。一日偶看斫樹倒地。忽然大悟。
0026a13: 平昔礙膺之物。泮然冰釋。未幾有江州圓通之命。乃
0026a14: 曰。吾道將行。即欣然曳杖而出○示眾云。觀色即空
0026a15: 成大智。故不住生死。觀空即色成大悲。故不證涅槃。
0026a16: 生死不住。涅槃不證。漢地不收。秦地不管。且道在甚
0026a17: 麼處安身立命。莫是昭昭於心目之間。而相不可。
0026a18: 晃晃於色塵之內。而理不可分麼。莫是起坐鎮相隨。
0026a19: 語默同居止麼。若恁麼。總是髑髏前敲磕。須知過量
0026a20: 人。自有過量用。且作麼生是過量用。北斗藏身雖有
0026a21: 語。出消息少人知護國元嗣。
0026a22: 常州華藏湛堂智深禪師武林人。佛涅槃日上堂。兜
0026a23: 率降生。雙林示滅。掘地討天。空釘橛。四十九年。播
0026a24: 土揚塵。三百餘會。納盡敗缺。儘力布網張羅。未免喚
0026b01: 龜作。末後拘尸城畔。槨示雙趺。傍人冷眼看來。大
0026b02: 似弄巧成拙。卓拄杖曰。若無這箇道理。千古之下。誰
0026b03: 把口說。且道是甚麼道理。癡人面前。切忌漏泄護國元嗣。
0026b04: 參政錢端禮居士字處和。號松窗。從此庵淨發明己
0026b05: 事。熙丙申冬。簡堂機歸住平田。遂通往來○丁酉
0026b06: 秋示疾。修書延機。及國清瑞嚴主僧。有訣別之語。機
0026b07: 與二禪詣榻次。公起趺坐。言笑移時而書曰。浮世
0026b08: 幻。本無去來。四大五蘊。必歸終盡。雖佛祖具大威德
0026b09: 力。亦不能免這一著子。天下老和尚。一切善知識。還
0026b10: 有跳得過者無。蓋為地水火風。因緣和合。暫時湊泊。
0026b11: 不可錯認為己。有大丈夫。磊磊落落。當用處把定。如
0026b12: 順風使帆。上下水皆可。今吾如是。豈不快哉。塵勞外
0026b13: 緣。一時掃盡。荷諸山垂顧。咸賜證明。伏惟珍重。置筆
0026b14: 顧機曰。某坐去好。臥去好。堂曰。相公去便了。理會甚
0026b15: 坐與臥耶。公笑曰。法兄當為祖道自愛。遂斂歛目而逝
0026b16: 護國元嗣已巳上四人。
0026b17: 慶元東山全庵齊己禪師州謝氏子。上堂。舉修山
0026b18: 主偈曰。是柱不見柱。非柱不見柱。是非已己去了。是非
0026b19: 裏薦取。召大眾曰。薦得是。移華兼蝶至。薦得非。擔泉
0026b20: 帶月歸。是也好。鄭州梨勝青州棗。非也好。象山路入
0026b21: 蓬萊島。是亦沒交涉。踏著枰錘硬似鐵。非亦沒交涉。
0026b22: 金剛寶劍當頭截。阿呵呵。會也麼。知事少時煩惱少。
0026b23: 識人多處是非多靈隱遠嗣。
0026b24: 臨安靈隱濟顛道濟禪師浙江天台人。宋高宗李駙
0026c01: 馬之後。父茂春。官春坊贊善。母王氏。夢吞日光而生。
0026c02: 年甫十八。二親俱喪。投靈隱瞎堂遠公出家。得其密
0026c03: 印。後居淨慈。放曠不羈。言行叵測。淫坊酒肆。不避譏
0026c04: 嫌。時號為濟顛○臨終作偈曰。六十年來狼籍。東壁
0026c05: 打倒西壁。於今收拾歸來。依舊水連天碧。入滅後數
0026c06: 日。有僧遇於六和塔下。復附書歸。後有頌曰。看不著。
0026c07: 錯認笊籬是木勺。昨夜三更月正西。麒麟撼斷黃金
0026c08: 索。幼年曾到鴈門關。老去分明醉眼看。憶昔面前當
0026c09: 一箭。至今猶自骨毛寒。祇因面目無人識。又往天台
0026c10: 走一番靈隱遠嗣。
0026c11: 撫州疏山歸雲如本禪師台城人也。上堂。久雨不晴。
0026c12: 戊壬丙丁。通身泥水。露出眼睛。且道是甚麼眼睛。卓
0026c13: 拄杖曰。林間泥滑滑。時叫兩三聲靈隱遠嗣。
0026c14: 日本叡山覺阿上人族姓膝。年十四。於本國出家受
0026c15: 具。習大小乘教有聲。二十九聞商者言中國禪宗之
0026c16: 盛。阿航海來謁佛海遠禪師。遠問其來。阿輒書而對。
0026c17: 復書曰。我國無禪宗。惟講五宗經論。國主無姓氏。今
0026c18: 捨位出家。名行真。年四十四。王子七歲受位。已巳五載。
0026c19: 度僧無進納。而講義高者賜之。某因仰服聖朝遠公
0026c20: 禪師之名。特詣丈室。願傳心印。以度迷津。且如心佛
0026c21: 及眾生。是三無差別。離相離言。假言顯之。禪師如何
0026c22: 開示。遠曰。眾生妄見。見佛見世界。阿書曰。無明因
0026c23: 何而有。遠便打。阿即請遠陞座決疑。明年秋。辭遊金
0026c24: 陵。抵長蘆江岸。聞鼓聲。忽大悟。始知遠之垂手旨趣。
0027a01: 旋靈隱。述五偈敘所見。辭遠東歸。其偈之首章曰。航
0027a02: 海來探教外傳。要離知見絕蹄筌。諸方參草鞋破。
0027a03: 水在澄潭月在天。遠稱善。書偈贈行。歸本國。住叡山
0027a04: 寺。洎通嗣法書。而遠已巳入寂矣靈隱遠嗣。
0027a05: 內翰雙開居士字天游。歷參昭覺勤大慧杲之門久
0027a06: 矣。紹興中。佛海遠。補三衢光孝。士與超然居士趙公。
0027a07: 訪之。問曰。如何是善知識。遠曰。燈籠露柱。貓兒狗子。
0027a08: 士曰。為甚麼贊即歡喜。毀即煩惱。遠曰。侍郎曾見善
0027a09: 知識否。士曰。某三十年參問。何言不見。遠曰。向歡喜
0027a10: 處見。煩惱處見。士擬議。遠震聲便喝。士擬對。遠曰。開
0027a11: 口底不是。士惘然。遠召曰。侍郎向甚麼處去也。士猛
0027a12: 省。遂點頭說偈曰。咄哉瞎驢。叢林妖孽。震地一聲。天
0027a13: 機漏泄。有人更問意如何。拈起拂子劈口截。遠曰。也
0027a14: 祇得一橛靈隱遠嗣。
0027a15: 知府葛郯居士字謙問。號信齋。少擢上第。留心禪悅。
0027a16: 首謁無庵全禪師。求指南。全令究即心即佛。久無所
0027a17: 契。請曰。師有何方便。使某得入。全曰。居士太無厭生。
0027a18: 已己而佛海遠居劍池。士因從遊。乃舉無庵所示之語。
0027a19: 請為眾普說。遠發揮之曰。即心即佛眉拖地。非心非
0027a20: 佛雙眼橫。蝴蝶夢中家萬里。子規枝上月三更。留旬
0027a21: 日而後返。一日舉不是心不是佛不是物。豁然頓明。
0027a22: 頌曰。非心非佛亦非物。五鳳樓前山突兀。陽影裏
0027a23: 倒翻身。野狐跳入金毛窟。無庵肯之。即遣書頌呈佛
0027a24: 海遠。遠曰。此事非紙筆可既。居士能過我。當有所聞
0027b01: 矣。遂復至虎丘。遠迎之曰。居士見處。止可入佛境界。
0027b02: 入魔境界。猶未得在。士加禮不已巳。遠正容曰。何不道
0027b03: 金毛跳入野狐窟。士乃痛領法旨。一士嘗問諸禪者。
0027b04: 夫婦二人相打。兒子作證。且道證父即是。證母即是。
0027b05: 或庵體禪師著語曰。小出大遇○宋孝宗熙六年。
0027b06: 守臨川有仁政。至八年感疾。一日忽索筆書偈曰。大
0027b07: 洋海裏打鼓。須彌山上聞鐘。業鏡忽然撲破。翻身透
0027b08: 出空。召僚屬示之曰。生之與死。如晝與夜。無足怪
0027b09: 者。若以道論。安得生死。若作生死會。則去道遠矣。語
0027b10: 畢端坐而化靈隱遠嗣已巳上六人。
0027b11: 臨安徑山別峰寶印禪師嘉州李氏子。依密印於中
0027b12: 峰。一日印舉僧問巖頭。起滅不停時如何。巖叱曰。是
0027b13: 誰起滅。師契悟。印首肯。會圓悟勤歸昭覺。印遣師往
0027b14: 省。因隨眾入室。勤問從上諸聖以何接人。師豎拳。勤
0027b15: 曰。此是老僧用底。作麼生是從上諸聖用底。師以拳
0027b16: 揮之。勤亦舉拳相交。大笑而止。後至徑山謁大慧杲。
0027b17: 杲問甚處來。師曰。西川。杲曰。未出劍門關。與汝三十
0027b18: 棒了也。師曰。不合起動和尚。杲忻然掃室延之○住
0027b19: 保寧上堂。三世諸佛。以一句演百千萬億句。收百千
0027b20: 萬億句祇在一句。祖師門下。半句也無。祇恁麼合喫
0027b21: 多少痛棒。諸仁者。且諸佛是。祖師是。若道佛是祖不
0027b22: 是。祖是佛不是。取捨未忘。若道佛祖一時是。佛祖一
0027b23: 時不是。顢頇不少。且截斷葛藤一句。作麼生道。大虫
0027b24: 褁紙帽。好笑又驚人○上堂。將心除妄妄難除。即妄
0027c01: 明心道轉迂。桶底趯穿無忌諱。等閒一步一芙渠○
0027c02: 師住徑山。一日宋孝宗召對選德殿。稱旨。入對日。賜
0027c03: 肩輿於東華門內。上注圓覺經。遣使馳賜。命作序。師
0027c04: 年邁。益厭住持。辭入山居○紹興元年十一月。師往
0027c05: 辭交承智策禪師。與之言別。策問行日。師曰。水到渠
0027c06: 成。索紙書十二月初七夜鳴時九字。如期而化。奉
0027c07: 蛻質返寺之法堂。留七日。顏色明潤。髮長頂溫。詔諡
0027c08: 慈辨禪師。塔曰智光華嚴民嗣。
0027c09: 浩州鳳棲慧觀禪師上堂。前村落葉盡。深院桂華殘。
0027c10: 此夜初冬節。從茲特地寒。所以道。欲識佛性義。當觀
0027c11: 時節因緣。時節若至。其理自彰。喝一喝。恁麼說話。成
0027c12: 人者少。敗人者多昭覺元嗣。
0027c13: 潭州楚安慧方禪師本郡許氏子。參道禪師於大別。
0027c14: 未幾改寺為神霄宮。附商舟過湘南。舟中聞岸人操
0027c15: 鄉音厲聲曰。叫那。由是有省。即說偈曰。沔水江心喚
0027c16: 一聲。此時方得契平生。多年相別重相見。千聖同歸
0027c17: 一路行○住後上堂。臨老方稱住持。全無些子玄機。
0027c18: 開口十字九乖。問東便乃答西。如斯出世。討甚玄微。
0027c19: 有時拈三放兩。有時就令而施。雖然如是。同道方知。
0027c20: 且道知底事作麼生。直須打翻鼻孔始得文殊道嗣。
0027c21: 常德文殊思業禪師世為屠宰。一日戮次。忽洞徹
0027c22: 心源。即棄業為比丘。述偈曰。昨日夜叉心。今朝菩薩
0027c23: 面。菩薩與夜叉。不隔一條線。往見文殊道禪師。道曰。
0027c24: 你正殺時。見箇甚麼。便乃剃頭行。師遂作鼓刀
0028a01: 勢。道喝曰。這屠兒。參堂去。師便下參堂○住文殊日
0028a02: 上堂。舉趙州勘婆話。乃曰。勘破婆子。面青眼黑。趙州
0028a03: 老漢。瞞我不得文殊道嗣已上二人。
0028a04: 婺州雙林德用禪師本郡戴氏子。上堂曰。拈槌豎拂。
0028a05: 祖師門下。將黃葉以止啼。說妙譚玄。衲僧面前。望梅
0028a06: 林而止渴。際山今日。去之乎者也。更不指東畫西。
0028a07: 向三世諸佛命脈中。六代祖師骨髓裏。盡情傾倒。為
0028a08: 諸人說破。良久曰。啼得血流無用處。不如緘口過殘
0028a09: 春雲居悟嗣。
0028a10: 台州萬年無著道閑禪師本郡洪氏子。上堂。全機敵
0028a11: 勝。猶在半途。啐同時。白雲萬里。纔生朕兆。已巳落二
0028a12: 三。不露鋒鋩。成何道理。且道從上來事。合作麼生。誣
0028a13: 人之罪。以罪加之雲居悟嗣。
0028a14: 福州中際善能禪師嚴陵人。往來龍門雲居有年。未
0028a15: 有所證。一日普請次。高庵悟忽以貓兒擲師懷中。師
0028a16: 擬議。悟攔胸踏倒。於是大事洞明○上堂。萬古長空。
0028a17: 一朝風月。不可以一朝風月。昧萬古長空。不可以
0028a18: 萬古長空。不明一朝風月。且道如何是一朝風月。人
0028a19: 皆畏炎熱。我愛夏日長。薰風自南來。殿閣生微涼。會
0028a20: 與不會。切忌承當雲居悟嗣。
0028a21: 南康雲居普雲自圓禪師州雍氏子。年十九。試經
0028a22: 得度。後詣龍門。一日於廊廡間。繪胡人有省。夜白
0028a23: 高庵悟。悟舉法眼偈曰。頭戴貂鼠帽。腰懸羊角錐。語
0028a24: 不令人會。須得人譯之。復筴火示之曰。我為汝譯了
0028b01: 也。於是大法明了。呈偈曰。外國言音不可窮。起雲亭
0028b02: 下一時通。口門廣大無邊際。吞盡楊岐栗棘蓬。悟遣
0028b03: 師依佛眼。眼謂曰。吾道東矣○上堂。舉僧問雲門如
0028b04: 何是透法身句。門曰。北斗裏藏身。師曰。南北東西萬
0028b05: 萬千。乾坤上下兩無邊。相逢相見呵呵笑。屈指頭
0028b06: 月半天雲居悟嗣已巳上四人。
0028b07: 成都信相戒修禪師上堂。舉馬祖不安公案。乃曰。兩
0028b08: 輪舉處煙塵起。電激星馳擬何止。目前不礙往來機。
0028b09: 正令全施無表裏。丈夫意氣自衝天。我是我兮你是
0028b10: 你。遂下座黃龍忠嗣。
0028b11: 袁州慈化普庵印肅禪師宜春余氏子。母黃。生時祥
0028b12: 光燭天。蓮生道路。或現阡陌。及長。夢僧點其胸曰。汝
0028b13: 他日當自省。既寤白母。視胸有赤點如含桃。年十五。
0028b14: 投壽隆賢公出家。賢授以法華。師曰。諸佛玄旨。貴悟
0028b15: 於心。數墨循行。何益於道。賢大異之。俾服勤七載。始
0028b16: 獲剃染圓具。尋謁牧庵於溈山。問萬法歸一。一歸何
0028b17: 處。庵豎拂示之。有省○師初受慈化請。雖乘願而出。
0028b18: 濟物利生。猶日以所詣為未足。不沾席者十二年。
0028b19: 一日閱華嚴合論。至達本情忘。知心體合。豁然大悟。
0028b20: 述偈曰。不成團撥不開。何須南嶽又天台。六根門
0028b21: 首無人用。惹得胡僧特地來。俄有僧稱道存。自蜀冒
0028b22: 雪而來。師曰。此吾不請友也。遂相徵詰。棒喝交馳。心
0028b23: 心密契。僧曰。師再來人也。大興吾道。非師而誰。因指
0028b24: 雪書偈而別。自是異跡不可勝紀。或謂修何行業而
0028c01: 得此。師當空畫一畫曰。會麼。曰不會。師曰。止止不須
0028c02: 說。嘗自贊曰。蒼天蒼天。悟無生法。談不說禪。開兩片
0028c03: 皮。括地談天。如何是佛。十萬八千○宋孝宗乾道五
0028c04: 年。七月二十一日。書偈曰。乍雨乍晴寶象明。東西南
0028c05: 北亂雲橫。失珠無限人遭劫。幻應權機為汝清。書畢
0028c06: 坐逝。有語錄四卷。其釋談章。被諸絃管。用備梵唱。世
0028c07: 稱普庵云黃龍忠嗣已巳上二人。
0028c08: 隨州大洪老衲祖證禪師潭州潘氏子。上堂。萬象之
0028c09: 中獨露身。如何說箇獨露底道理。豎起拂子曰。到江
0028c10: 吳地盡。隔岸越山多○僧問雲門問僧。光明寂炤
0028c11: 河沙。豈不是張拙秀才語。僧云是。門云。話墮也。未審
0028c12: 那裏是這僧話墮處。師曰。魚上竹竿○問離言
0028c13: 句。請師直指。師豎拂子。僧曰。還有向上事也無。師曰
0028c14: 有。僧曰。如何是向上事。師曰。速禮三拜大溈果嗣。
0028c15: 潭州大溈行禪師上堂。橫拄杖曰。你等諸人。若向這
0028c16: 裏會去。如紀信登九龍之輦。不向這裏會去。似項羽
0028c17: 失千里烏騅。饒你總不恁麼。落在無事甲裏。若向這
0028c18: 裏撥得一路。轉得身。吐得氣。山僧與你拄杖子。遂靠
0028c19: 拄杖下座○上堂。不是心。不是佛。不是物。且道是箇
0028c20: 甚麼。不在內。不在外。不在中間。畢竟在甚麼處。苦苦。
0028c21: 有口說不得。無家何處歸大溈果嗣。
0028c22: 荊門玉泉窮谷宗璉禪師合州董氏子。上堂。拈拄杖
0028c23: 曰。破無明暗。截生死流。度三有城。泛無為海。須是識
0028c24: 這箇始得。乃召大眾曰。喚作拄杖則觸。不喚作拄杖
0029a01: 則背。若也識得。荊棘林中撒手。是非海裏橫身。脫或
0029a02: 未然。普賢乘白象。土宿跨泥牛。參○上堂。舉一切數
0029a03: 句非數句。與吾靈覺何交涉。師曰。永嘉恁麼道。大似
0029a04: 含元殿上。更覺長安。殊不知有水皆含月。無山不帶
0029a05: 雲。雖然如是。三十年後。趙婆酤醋大溈果嗣。
0029a06: 潭州道林淵禪師僧問鐘未鳴。鼓未響。拓向甚麼
0029a07: 處去。德山便低頭歸方丈。意旨如何。師曰。奔電迸火。
0029a08: 曰巖頭道。這老漢未會末後句在。又作麼生。師曰。相
0029a09: 隨來也。曰巖頭密啟其意。未審那裏是他密啟處。師
0029a10: 曰。萬年松在祝融峰。曰雖然如是。祇得三年。三年後
0029a11: 果遷化。還端的也無。師曰。呢噠唎吽吒○師臨
0029a12: 示寂。上堂。拈拄杖示眾曰。離色聲言語。道將一句
0029a13: 來。眾無對。師曰。動靜聲色外。時人不肯答。世間出世
0029a14: 間。畢竟使誰會。言訖倚杖而逝大溈果嗣。
0029a15: 隆興泐潭山堂德禪師上堂。俱胝一指頭。一毛拔
0029a16: 九牛。華嶽連天碧。黃河徹底流。截指。急回眸。青箬
0029a17: 笠前無限事。緣簑衣底一時休大溈果嗣。
0029a18: 常州宜興保安復庵可封禪師福州林氏子。上堂。天
0029a19: 寬地大。風清月白。此是海宇清平底時節。衲僧家等
0029a20: 閑問著。十箇有五雙知有。祇如夜半華嚴池吞楊
0029a21: 子江。開明橋撞倒平山塔。是汝諸人還知麼。若也知
0029a22: 去。試向非非想天。道將一句來。其或未知。擲下拂子
0029a23: 曰。須是山僧拂子始得大溈果嗣。
0029a24: 隆興野庵祖璿禪師上堂。喫粥了也未。趙州無忌諱。
0029b01: 更令洗盂。太煞沒巴鼻。悟去由來不丈夫。這僧那
0029b02: 免受塗糊。有指示。無指云。韶石四楞渾塌地。入地獄
0029b03: 如箭射。雲岫清風生大廈。相逢攜手上高山。作者應
0029b04: 須辨真假。真假分。若為論。午夜寒蟾出海門大溈果嗣。
0029b05: 潭州石霜宗鑒禪師上堂云。送舊年。迎新歲。動用不
0029b06: 離光影內。澄輝湛湛夜堂寒。借問諸人會不會。若也
0029b07: 會。增瑕纇。若不會。依前昧。與君指箇截流機。白雲更
0029b08: 在青山外大溈果嗣已巳上八人。
0029b09: 南康雲居蓬庵德會禪師重慶府何氏子。上堂。舉教
0029b10: 中道。若見諸相非相。即見如來。作麼生是非相底道
0029b11: 理。佯走詐羞偷眼。竹門斜掩半枝華石頭回嗣。
0029b12: 潭州慧通清旦禪師蓬州嚴氏子。初出關。至德山。值
0029b13: 泰上堂。舉趙州曰。臺山婆子。已為汝勘破了也。且道
0029b14: 意在恁麼處。良久曰。就地撮將黃葉去。入山推出白
0029b15: 雲來。師聞釋然。翼日入室。泰問前百丈不落因果。因
0029b16: 甚麼墮野狐。後百丈不昧因果。因甚麼脫野狐。師曰。
0029b17: 好與一坑埋○師嘗頌酒糟話。荊棘林中宣妙義。
0029b18: 蒺藜園裏放毫光。千言萬語無人會。又逐流鶯過短
0029b19: 牆佛性泰嗣。
0029b20: 澧州靈巖仲安禪師上堂。參禪不究淵源。觸途盡為
0029b21: 留礙。所以守其靜默證寂閒。墮在毒海。以弱勝強。
0029b22: 自是非他。立人我量。見處偏枯。遂致優劣不分。照不
0029b23: 搆用。用不離窠。此乃學處不玄。盡為流俗。到這裏須
0029b24: 知有殺中透脫。活處藏機。佛不可知。祖莫能測。所以
0029c01: 古人道。有時先照後用。且要共你商量。有時先用後
0029c02: 照。你須是箇漢始得。有時照用同時。你又作麼生抵
0029c03: 當。有時照用不同時。你又向甚麼處湊泊。還知麼。穿
0029c04: 楊箭與驚人句。不是臨時學得來佛性泰嗣。
0029c05: 成都正法灝禪師上堂。舉永嘉到曹谿一宿因緣。乃
0029c06: 曰。要識永嘉麼。掀翻海嶽求知己已。要識祖師麼。撥動
0029c07: 乾坤建太平。二老不知何處去。卓拄杖曰。宗風千古
0029c08: 播嘉聲佛性泰嗣。
0029c09: 成都昭覺辯禪師上堂。毫釐有差。天地懸隔。隔江人
0029c10: 唱鷓鴣詞。錯認胡笳十八拍。要會麼。欲得現前。莫存
0029c11: 順逆。五湖煙浪有誰爭。自是不歸歸便得佛性泰嗣已巳上四人。
0029c12: 平江覺報清禪師上堂。舉僧問雲門。如何是諸佛出
0029c13: 身處。門曰。東山水上行。師曰。諸佛出身處。東山水上
0029c14: 行。石壓筍斜出。崖懸華倒生道場辨嗣。
0029c15: 安吉何山然首座姑蘇人。侍正堂辨久之。入室次。辨
0029c16: 問貓兒為甚麼偏愛捉老鼠。曰物見主。眼卓豎。堂欣
0029c17: 然。因命分座道場辨嗣已巳上二人。
0029c18: 義烏稠巖了贇禪師上堂。舉趙州狗子無佛性話。乃
0029c19: 曰。趙州狗子無佛性。萬疊青山藏古鏡。赤波斯入
0029c20: 大唐。八臂那吒行正令。咄何山珣嗣。
0029c21: 待制潘良貴居士字義榮。年四十。回心祖闈。所至挂
0029c22: 。隨眾參扣。在佛燈珣禪師座下。久參不契。後看南
0029c23: 泉斬貓話問珣。言下有省。頌曰。自己已貓兒。久已走失。
0029c24: 別人家貓。問之可惜。落花流水。恁他唐突何山珣嗣已巳上二人。
0030a01: 漢州無為隨庵守緣禪師本郡人。姓史氏。年十三病
0030a02: 目。往依棲禪慧目能禪師。圓具出峽。至寶峰。值峰上
0030a03: 堂。舉永嘉曰。一月普現一切水。一切水月一月攝。師
0030a04: 聞釋然領悟○上堂。以一統萬。一月普現一切水。會
0030a05: 萬歸一。一切水月一月攝。展則彌綸法界。收來毫髮
0030a06: 不存。雖然收展殊途。此事本無異致。但能於根本上
0030a07: 著得一隻眼去。方見三世諸佛。歷代祖師。盡從此中
0030a08: 示現。三藏十二部。一切脩多羅。盡從此中流出。天地
0030a09: 日月。萬象森羅。盡從此中出立。三界九地。七趣四生。
0030a10: 盡從此中出沒。百千法門。無量妙義。乃至世間工巧
0030a11: 諸伎藝。盡現行此事。所以世尊拈華。迦葉便乃微笑。
0030a12: 達磨面壁。二祖於是安心。桃華盛開。靈雲疑情盡淨。
0030a13: 擊竹作響。香嚴頓忘所知。以至盤山於肉案頭悟道。
0030a14: 彌勒向魚市裏接人。誠謂造次顛沛必如是。經行坐
0030a15: 臥在其中。既有如是奇特。更有如是光輝。既有如是
0030a16: 廣大。又有如是周。你輩諸人。因甚麼有迷有悟。
0030a17: 要知麼。幸無偏照處。剛有不明時泐潭明嗣。
0030a18: 南康雲居頑庵德昇禪師漢州何氏子。二十得度。習
0030a19: 講久之。棄謁文殊道禪師。問佛法省要。殊示偈曰。契
0030a20: 丹打破波斯寨。奪得寶珠村裏賣。十字街頭窮乞兒。
0030a21: 腰間掛箇風流袋。師擬對。殊曰。莫錯。師退參三年。方
0030a22: 得旨趣。往見佛性機不投。入閩至鼓山禮覲。便問國
0030a23: 師不跨石門句。意旨如何。竹庵應聲喝曰。閑言語。師
0030a24: 即領悟○僧問應真不借三界高超即不問。如何是
0030b01: 無位真人。師曰。聞時富貴。見後貧窮。曰頭須掩耳。
0030b02: 側掌便翻身。師曰。無位真人。在甚麼處。曰老大宗師。
0030b03: 話頭也不識。師曰。放你三十棒竹庵珪嗣。
0030b04: 通州狼山蘿庵慧溫禪師福州人。姓鄭氏。參竹庵於
0030b05: 東林。未幾會庵徙閩之乾元。師往省次。庵問情生智
0030b06: 隔。想變體殊。不用停囚長智。道將一句來。師乃釋然。
0030b07: 述偈曰。拶出通身是口。何妨罵雨訶風。昨夜前村猛
0030b08: 虎。咬殺南山大虫。庵首肯。住後上堂。釋迦老子。四十
0030b09: 九年。坐籌帷幄。彌勒大士。九十一劫。帶水拖泥。凡情
0030b10: 聖量。不能除。理炤覺知。猶存露布。佛意祖意。如將
0030b11: 魚目作明珠。大乘小乘。似認橘皮為猛火。諸人須是
0030b12: 豁開襟寶藏。運出自己已家珍。向十字街頭。普施貧
0030b13: 乏。眾中忽有箇靈利漢出來道。美食不中飽人喫。山
0030b14: 僧祇向他道。幽州猶自可。最苦是新羅竹庵珪嗣已巳上二人。
0030b15: 吉州青原如禪師僧問達磨未來時如何。師曰。生鐵
0030b16: 鑄崑崙。曰來後如何。師曰。五彩畫門神白楊順嗣。
0030b17: 太平隱靜圓極彥岑禪師台城人。上堂。舉正堂辨和
0030b18: 尚。室中問學者。蚯蚓為甚麼化為百合。師曰。客舍并
0030b19: 州已巳十霜。歸心日夜憶咸陽。無端更度桑乾水。望
0030b20: 并州是故鄉雲居如嗣。
0030b21: 鄂州報恩成禪師上堂。秋雨乍寒。汝等諸人。青州布
0030b22: 衫成就也未。良久喝曰雲溪今日冷處著一把火。便
0030b23: 下座雲居如嗣已巳上二人。
0030b24: 遂寧西禪希秀禪師上堂。秋光將半。暑氣漸消。鴻鴈
0030c01: 橫空。點破碧天似水。猿猱挂樹。撼翻玉露如珠。直饒
0030c02: 對此明機。未免認龜作。且道應時應節一句。作麼
0030c03: 生道。野色併來三島月。溪光分破五湖秋西禪璉嗣。
0030c04: 饒州薦福退庵休禪師上堂。風動邪。旛動邪。風鳴邪。
0030c05: 鈴鳴邪。非風鈴鳴。非風旛動。此土與西天。一隊黑漆
0030c06: 桶。誑惑世間人。看看滅胡種。山僧不柰何。趁後也打
0030c07: 。瓠子曲彎彎。冬瓜值儱侗烏巨行嗣。
0030c08: 信州龜峰晦庵慧光禪師建寧人。上堂。數日暑氣如
0030c09: 焚。一箇渾身無處安著。思量得也是煩惱人。這箇未
0030c10: 是煩惱。更有己已躬下事不明。便是煩惱。所以達磨大
0030c11: 師煩惱。要為諸人吞。又被咽喉小。要為諸人吐。
0030c12: 又被牙齒礙。取不得。捨不得。煩惱九年。若不得二祖
0030c13: 不惜性命。往往轉身無路。煩惱教死。所謂祖禰不了。
0030c14: 殃及兒孫。後來蓮華庵主。到這裏煩惱不肯。住南嶽
0030c15: 思大。到這裏煩惱不肯下山。更有臨濟德山。用盡自
0030c16: 己已查。煩惱盂無柄。龜峰今日為他閑事長無明。
0030c17: 為你諸人從頭點破。卓拄杖一下曰。一人腦後露腮。
0030c18: 一人當門無齒。更有數人鼻孔沒半邊。不勞再勘。你
0030c19: 諸人休向這裏立地瞌睡。殊不知家中飯籮鍋子。一
0030c20: 時失了也。你若不信。但歸家檢點看烏巨行嗣。
0030c21: 真州長蘆且庵守仁禪師越之上虞人。依烏巨行禪
0030c22: 師。聞普說曰。今之兄弟做工夫。正如習射。先安其足。
0030c23: 後習其法。後雖無心。以久習故。箭發皆中。喝一喝云。
0030c24: 祇今箭發也。看看。師不覺倒身作避箭勢。忽大悟○
0031a01: 上堂。百千三昧。無量妙門。今日且庵不惜窮性命。祇
0031a02: 做一句子說與諸人。乃卓拄杖下座烏巨行嗣已巳上三人。
0031a03: 溫州淨居尼無相法燈禪師上堂。拈拄杖卓曰。觀音
0031a04: 出。普賢入。文殊水上穿靴立。頭子過新羅。石火
0031a05: 電光追不及。咄淨居溫嗣。
0031a06: 台州萬年心聞曇賁禪師永嘉人。住江心。病起上堂。
0031a07: 維摩病。說盡道理。龍翔病。咳不已巳。咳不已巳。說盡
0031a08: 道理。說盡道理。咳不已巳。汝等諸人。還識得其中意
0031a09: 旨也未。本是長江湊風冷。教露柱患頭風○四明
0031a10: 太守。以雪竇延師主之。師辭以偈曰。籃方喜得抽
0031a11: 頭。退鼓而今打未休。莫把乳峰千丈雪。重來換我一
0031a12: 雙眸育王諶嗣。
0031a13: 南劍西巖宗回禪師婺州人。久依無示。深得法忍。因
0031a14: 寺僧以茶禁聞有司。吏捕知事。師謂眾曰。此事不直
0031a15: 之。則罪坐於我。若自直。彼復得罪。不忍為也。令擊鼓
0031a16: 陞座說偈曰。縣吏追呼不暫停。爭如長往事分明。從
0031a17: 前有箇無生曲。且喜今朝調已成。言訖坐逝育王諶嗣。
0031a18: 慶元天童慈航了朴禪師福州人。上堂。酷暑如焚不
0031a19: 易禁。炎炎赫赫欲流金。夜明簾外無人到。靈木迢然
0031a20: 轉綠陰○上堂。德山入門便棒。臨濟入門便喝。臨濟
0031a21: 喝處。德山棒頭耳聾。德山棒時。臨濟喝下眼瞎。雖然
0031a22: 一搦一。就中全生全殺。遂喝一喝。卓拄杖一下云。
0031a23: 敢問諸人。是生是殺。良久曰。君子可入育王諶嗣。
0031a24: 臨安龍華無住本禪師廣德人。上堂。舉雲門大師拈
0031b01: 起胡餅曰。我祇供養兩淛人。不供養向北人。眾無語。
0031b02: 門自代曰。天寒日短。兩日人共一。師曰。韶陽老漢。
0031b03: 言中有響。痛處著錐。檢點將來。翻成毒藥。諸人要會
0031b04: 麼。半在河南半河北。一片凝似墨黑。冷地思量愁
0031b05: 殺人。叵耐雲門者老賊。賊賊。下座。更不巡堂育王諶嗣。
0031b06: 高麗坦然國師少嗣王位。欽向宗乘。因海商方景仁
0031b07: 抵四明。錄無示諶語歸。師閱之契悟。即棄位圓顱。作
0031b08: 書以語要及四威儀偈。令景仁寄呈諶。諶答曰。佛祖
0031b09: 出興於世。無一法與人。實使其自信自悟。自證自到。
0031b10: 具大知見。如所見而說。如所說而行。山河大地。草木
0031b11: 叢林。相與證明。其來久矣育王諶嗣。
0031b12: 臨江東山吉禪師因李朝請問家賊惱人時如何。師
0031b13: 曰。誰是家賊。李豎起拳。師曰。賊身已巳露。李曰。莫荼糊
0031b14: 人好。師曰。贓證現在。李無語。師示以偈曰。家賊惱人
0031b15: 孰柰何。千聖回機祇為他。界空無影跡。無依無
0031b16: 住絕籠羅。賊賊。猛將雄兵收不得。疑殺天下老禪和。
0031b17: 笑倒寺中古彌勒。休休。不用將心向外求。回頭瞥耳
0031b18: 賊身露。和贓捉獲世無儔。真可仰。從茲不復誇伎倆。
0031b19: 怗怗安家樂業時。萬象森羅齊撫掌育王諶嗣已巳上六人。
0031b20: 杭州靈隱懶庵道樞禪師吳興四安徐氏子。初住何
0031b21: 山。次移華藏。隆興初。詔居靈隱。孝宗召至內殿。問禪
0031b22: 道之要。師答曰。此事在陛下堂堂日用應機處。本無
0031b23: 知見起滅之分。聖凡迷悟之別。第護正念。則與道相
0031b24: 應。上為之首肯。後退居明教水安蘭若。逍遙自適。嘗
0031c01: 有偈題於壁上。雪裏梅花春信悉。池中月色夜精神。
0031c02: 年來可是無佳趣。莫把家風舉似人○熙丙申八
0031c03: 月示微疾。書偈而逝。塔於永安道場慧嗣。
0031c04: 廣德光孝悟初首座分座日示眾。舉風旛話至仁者
0031c05: 心動處。乃曰。祖師恁麼道。賺殺一船人。今時衲僧也
0031c06: 不可恁麼會。既不恁麼會。畢竟作麼生。良久曰。六月
0031c07: 好合醬。切忌著鹽多光孝愍嗣。
0031c08: 曹洞宗
0031c09: 慶元天童長翁如淨禪師生而岐嶷。不類常童。長學
0031c10: 出世法。參足庵鑑公於雪竇。看庭前柏樹子話有省。
0031c11: 呈頌曰。西來祖意庭前柏。鼻孔寥寥對眼睛。落地枯
0031c12: 枝纔跳。松蘿亮鬲笑掀騰。鑑頷之。出世屢主名剎。
0031c13: 住天童。開爐上堂。召眾打圓相曰。箇是天童火爐。
0031c14: 近前則燒殺。退後則凍殺。忽有箇漢出來道。合作麼
0031c15: 生。火爐動也。便下座○上堂。霜風號肅殺。霜葉隨
0031c16: 蕭。舉拂曰。看。惟有玲瓏巖。崔嵬望轉高。所謂天童
0031c17: 滯貨。今朝短販一遭。莫有酬價底麼。下座巡寮○上
0031c18: 堂。外不放入。內不放出。痛下一槌。萬事了畢。如何太
0031c19: 白峰前令斬新。內外紀綱俱委悉○上堂。陸修靜。陶
0031c20: 淵明。文殊普賢。作圓相曰。咦。一款具呈。且道憑誰批
0031c21: 判。若是孔夫子。吾無隱乎爾○師六坐道場。未言稟
0031c22: 承。眾有是請。師曰。我待涅槃堂裏拈出。臨終果拈香
0031c23: 曰。如淨行四十餘年。首到乳峰。失墮於陷。此
0031c24: 香今不免拈出。鈍置我住雪竇足庵大和尚。并書辭
0032a01: 世頌曰。六十六年。罪犯彌天。打箇跳。活陷黃泉。咦
0032a02: 從來死生不相干。擲筆而逝。塔全身於本山雪竇鑒嗣。
0032a03: 東谷光禪師上堂。舉船子覆舟因緣。頌曰。藏身處沒
0032a04: 蹤跡。無影樹頭靈鳥宅。沒蹤跡處莫藏身。不萌枝上
0032a05: 春花坼有來由。誰辨的。天曉西風拂拂吹。松釵一徑
0032a06: 爭拋擲○拈僧問曹山靈衣不挂時如何。山曰。曹山
0032a07: 今日孝滿。曰孝滿後如何。曰曹山好顛酒。頌曰。曹山
0032a08: 顛酒有誰諳。醉語誑言不自慚。夜半日頭當午照。騎
0032a09: 牛背面著靴衫○頌韶國師問龍牙。天不能。地不
0032a10: 能載。曰大海心中泛鐵船。隨波逐浪浪滔天。順風到
0032a11: 岸無人識。江北從來使鐵錢華藏祚嗣。
0032a12: 雲門宗
0032a13: 溫州光孝巳庵深禪師本郡人。上堂。龍生龍。鳳生鳳。
0032a14: 老鼠養兒沿屋棟。達磨大師不會禪。歷魏遊梁乾打
0032a15: ○上堂。一九二九。相逢不出手。三九二十七。籬頭
0032a16: 吹觱栗。翻憶小釋迦。雙手抱屈膝。知不知。實不實。摩
0032a17: 訶般若波羅蜜。維摩默然。普賢廣說。歷代聖人。互呈
0032a18: 醜拙。君不見落花三月子規啼。一聲聲是一點血○
0032a19: 上堂。風蕭蕭。葉飄飄。雲片片。水茫茫。江干獨立向誰
0032a20: 說。天外飛鴻三兩行○師品行高卓。每與同參靈隱
0032a21: 蘊衷禪師。往來酬唱。深歎末法。難乎其人。勘驗諸方。
0032a22: 並無當意衲子。遂不付法嗣。雲門一宗。自師而止矣。
0032a23: 中竺妙嗣。
0032a24: 續指月錄卷一
