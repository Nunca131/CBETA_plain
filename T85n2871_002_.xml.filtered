1345b02: 
1345b03: 
1345b04: 
1345b05: 【原】大谷大學藏燉煌本，首題新加大通方廣經卷中
1345b06: 
1345b07: 首缺無憍慢。三□□□法利□自顯現。四者教人
1345b08: 善法不求名利。是名為四。善男子復有四法
1345b09: 善開法施。何等為四。一者守護正法。二者自
1345b10: 益智慧亦益前人。三者常行善人之法。四者
1345b11: 示人垢淨青白。是名為四。善男子復有四法。
1345b12: 得先因力不失善根。何等為四。一者見他人
1345b13: 闕不以為愚。二者於瞋怒人常修慈心。三者
1345b14: 常說諸因緣。四者常念無上菩提。是名為四。
1345b15: 善男子復有四法。不由他教而能自行六波
1345b16: 羅蜜。何等為四。一者常以法施施導與人。二
1345b17: 者不說他人毀禁之罪。三者善知攝法教化
1345b18: 眾生。四者解達深法。是名為四。善男子復有
1345b19: 四法。能捨禪定現生欲界。何等為四。一者其
1345b20: 心柔軟。二者能得諸善根力。三者不捨一切
1345b21: 眾生。四者常能善修智慧方便之力。是名為
1345b22: 四。善男子復有四法。於佛法得不退轉。何
1345b23: 等為四。一者離受無量生死。二者常能供養
1345b24: 無量諸佛。三者修行無量慈心。四者信解無
1345b25: 量佛慧。是名為四。善男子復有四法不斷佛
1345b26: 性。何等為四。一者為諸眾生不退本願。二者
1345b27: 受信施行。三者大欲精進。四者常能深心行
1345b28: 於佛道。是名為四。菩薩摩訶薩遊於三界。行
1345b29: 種種行利益眾生。常修出世不斷佛性。說是
1345c01: 大乘四法之時。四萬天人皆發三菩提心。二
1345c02: 萬五千人得無生法忍。四萬八千菩薩得達
1345c03: 法界忍善人佛慧。
1345c04: 爾時佛告虛空藏菩薩摩訶薩言。汝今應當
1345c05: 受持是經。虛空藏菩薩白佛言。世尊當何名
1345c06: 之。云何奉持。佛言。此經名為大通方廣。能破
1345c07: 魔境。壞外道軍。消除煩惱。能解五欲邪見
1345c08: 繫縛。破三界獄。放諸生死。向涅槃舍。潤益久
1345c09: 涸正因種子。雨大緣因六度法雨。增長眾生
1345c10: 三乘芽華。成就一乘菩提極果。善男子汝問
1345c11: 經名。我說如是。汝當受持。
1345c12: 爾時虛空藏菩薩白佛言。世尊我從過去無
1345c13: 量佛所。無量會處無量眾中。聞種種法種種
1345c14: 事種種相種種乘。未曾聞此希有之法希有
1345c15: 之事希有之相希有大乘。我常受持使不斷
1345c16: 絕。世尊如來常住法僧不滅。三界眾生自生
1345c17: 自滅。不見如來及以法僧唱言滅度。我等今
1345c18: 者承佛威神遊於三界。順從時宜假唱滅度。
1345c19: 世尊我等今者於佛滅後。當與八萬久遠慧
1345c20: 法身大士流通此經。使法界眾生受持讀誦
1345c21: 如說修行一時成佛猶不放捨。世尊若善男
1345c22: 子善女人。於佛滅後濁惡世中。若有受持讀
1345c23: 誦書寫經卷。得幾所福。
1345c24: 佛言。善男子。若人以三千大千世界滿中珍
1345c25: 寶以用布施。不如聞此經名。福勝於彼。復置
1345c26: 是事。若人以十千世界滿中珍寶以用布施。
1345c27: 不如有人攝持經卷。福多於彼。復置是事。若
1345c28: 人以十方世界滿中珍寶以用布施。不如有
1345c29: 人書寫大乘方廣經典乃至一字一句或復一
1346a01: 偈。福多於彼。復置是事。雖施無量國珍寶。不
1346a02: 如至心讀誦一偈。復置是事。雖施十千世界
1346a03: 滿中眾生命。不如至心解義一句為人說一
1346a04: 偈之義　福勝於彼。所以者何。財食布施是
1346a05: 世間布施。長養性命不出世間。大乘法施長
1346a06: 養眾生菩提道根。能續三乘智慧。常命善男
1346a07: 子讀持是經者。本雖惡人今是善人。本雖苦
1346a08: 人今是樂人。本雖縛人今是脫人。本雖未度
1346a09: 今是度人。本雖無智今是論師。本雖有漏今
1346a10: 是無漏。本雖凡行今是聖行。本雖失道今入
1346a11: 聖道。身雖凡夫。讀持是經智同聖慧。本雖煩
1346a12: 惱。讀持是經共諸佛如來同有涅槃。
1346a13: 虛空藏菩薩白佛言。世尊如佛所說。本是凡
1346a14: 行今是聖行。本是煩惱。讀持是經共諸佛如
1346a15: 來同有涅槃。破戒五逆誹謗正法。讀持是經
1346a16: 斷除煩惱同得涅槃。此義雖明。唯願世尊當
1346a17: 為說之。佛言。善哉善哉善男子。汝能善問。我
1346a18: 能善答。善男子。一切眾生以不值佛故。邪見
1346a19: 犯戒誹謗正法。若佛在世終無犯戒誹謗正
1346a20: 法。何以故。譬如長者唯有一子。愛之甚重。
1346a21: 若父在時。日夜教令事事順之。其子孝順受
1346a22: 父教令都無所犯。若父遠行不時來還。其子
1346a23: 忘悟多有所犯。以不時來唱言死滅。悲啼
1346a24: 哭復似起逆愁憒失心。忘父本教似若不順。
1346a25: 謂如謗法。其父久時遠行來歸。而子歡喜憶
1346a26: 父本教受持不犯。以得見父信知不死。不名
1346a27: 墮逆。捉父本順教而行。不名誹謗。善男
1346a28: 子。長者即是如來。一子者即是一切眾生。令
1346a29: 者即是教戒。遠行者即是餘化。不見父故即
1346b01: 是唱滅。愁惱故即是障弊。不持故即是犯戒。
1346b02: 唱滅故即是逆罪　迷理故即是誹謗。如來世
1346b03: 尊餘化迴來。眾生見之即生信心知佛不滅。
1346b04: 佛為說法還得本心。不名犯戒。以不知滅不
1346b05: 名墮逆。順教人行於理得解。不名謗法。善男
1346b06: 子。讀持是經者。即能消除無量生死煩惱重
1346b07: 惡之罪。聞是經名即得聞佛。見是經者即得
1346b08: 見佛。持是經者即持佛身。行是經者即行佛
1346b09: 事。說是經者即說佛事。解是經者即解佛義。
1346b10: 若行佛事善解佛義。如此之人永無煩惱。何
1346b11: 以故。得值是經斷除煩惱。善男子。若八萬劫
1346b12: 以為一日。以是三十日為一月。十二月為一
1346b13: 歲。以此歲數過百千億劫得值一佛。復過是
1346b14: 數得值一佛。此經難值復過於是。得值此經
1346b15: 即值十方三世諸佛。是故智者受持讀誦書
1346b16: 寫解說。能除邪見無明煩惱結漏重罪。住於
1346b17: 福田。能除世間無量供養。虛空藏菩薩白佛
1346b18: 言。世尊辟支佛尚不能消世間供養。何況凡
1346b19: 夫得消供養。佛言。善男子。辟支佛不消供
1346b20: 養。無有是處。雖不能說法度人。入禪三昧。從
1346b21: 三昧起現大神通度諸眾生。得消供養。
1346b22: 爾時虛空藏菩薩白佛言。世尊經中所說邪
1346b23: 見破戒。不得共一國同住一河飲水。說戒布
1346b24: 薩懺悔自恣。此人名為退失聖道不入眾數。
1346b25: 云何而言得消供養。若消供養。即與諸佛同
1346b26: 受應供。過於羅漢辟支佛等。唯願世尊分別
1346b27: 說之。我聞此已亦為眾生如佛解說令得度
1346b28: 脫。佛告虛空藏菩薩。善哉善哉善男子。汝
1346b29: 等今者慈悲具足。哀愍眾生而問此事。諦聽
1346c01: 諦聽善思念之。吾當為汝分別解說。善男子。
1346c02: 此經境界非聲聞緣覺所知。亦非諸魔外道
1346c03: 凡夫思惟境界。唯佛能知。汝亦得達。善男
1346c04: 子。我常為行菩薩道者。說施行檀。不觀好惡
1346c05: 福田成就。而說是言。布施畜生得百福報。布
1346c06: 施闡提得千福報。善男子。斷善根者死趣闡
1346c07: 提。無慚愧者死趣畜生。畜生闡提果報熟者。
1346c08: 尚能受供種人福田。何況此人。以是義故。今
1346c09: 此大乘大通方廣威德力大不可思議。能使
1346c10: 破戒五逆誹謗正法邪見煩惱悉得除滅。能
1346c11: 受供養。虛空藏菩薩白佛言。世尊諸佛如來
1346c12: 不可思議。大通方廣威神之力亦不可思議。
1346c13: 受持經者其人功德亦不可思議。佛言。如是
1346c14: 如是。如汝所說。得不可思議無邊功德。
1346c15: 爾時世尊告虛空藏菩薩摩訶薩言。善男子。
1346c16: 我念往昔過去有劫名曰清淨。我於此劫供
1346c17: 養九十二億那由他佛。以行小乘多諸過罪
1346c18: 犯戒無量。是諸如來不見授記。復過此劫劫
1346c19: 名樂見。我於此劫供養四十二億諸佛如來。
1346c20: 是諸如來亦不見授記。復過此劫劫名梵音。
1346c21: 我於此劫供養二十二億諸佛如來。是諸如
1346c22: 來亦不見授記。復過此劫劫名心喜。我於此
1346c23: 劫供養八萬四千諸佛如來。是諸如來亦不
1346c24: 見授記。復過此劫劫名救苦。國名莊嚴。佛號
1346c25: 大施。如來應供正遍知十號具足。我於此劫
1346c26: 供養四十億佛。得聞此經煩惱永除。自猶未
1346c27: 。我於爾時。皆以一切供養之具而供養之。
1346c28: 是諸如來亦不見與我授記。善男子。我於往
1346c29: 昔若干劫中。供養若干諸佛如來。尊重讚歎
1347a01: 煩惱得除。具足聲聞威儀禁戒。淨修梵行學
1347a02: 行布施。一切持戒及行頭陀。離於憍慢瞋恚
1347a03: 愚癡。忍辱慈心如聞能說懃行精進。一切所
1347a04: 聞受持不失。獨處遠離入諸禪定。出禪定已
1347a05: 隨所聞慧讀誦思議。是諸如來亦不見授記。
1347a06: 何以故。所受禁戒多毀犯故。深著聲聞二乘
1347a07: 行故。不聞大乘方廣經故。以是義故。若諸菩
1347a08: 薩摩訶薩等。應當遠離二乘之行。修集大乘
1347a09: 方廣經典。則得授記。若我以一劫若減滅一劫
1347a10: 說是佛名不可得盡。善男子。我過是後得見
1347a11: 定光佛為無量大眾說是大乘大通方廣我於
1347a12: 爾時得聞得見彼佛所＋（說）？所。受持讀誦思惟其義。
1347a13: 即得無生法忍。定光如來即授我記。汝於來
1347a14: 世當得作佛。號釋迦牟尼如來應供正遍知。
1347a15: 是故善男子。受持是經疾至佛地。況消世間
1347a16: 人天供養。善男子。是故大乘經典力施寶藏
1347a17: 不可思議。惠施破戒貧窮依儀寶珠。善男子。
1347a18: 大乘如大海。小乘中跡水。大乘如須彌。小乘
1347a19: 蟻子城。大乘如日月。小乘打失星。是乘名大
1347a20: 乘不可思議乘。容受諸眾生猶如虛空中。一
1347a21: 切諸乘中此乘為第一。如是大乘者□□□
1347a22: □乘。小乘有限量。不能度一切。唯此無上乘
1347a23: 悉能度眾生。若行此無量虛空之大乘。虛空
1347a24: 無有量亦無有形色。大乘亦如是。無量無障
1347a25: 礙。一切諸眾生乘於此大乘。當觀是乘相廣
1347a26: 博多容受。若於無量劫說大乘功德及乘此
1347a27: 乘者。不可得窮盡。一切諸乘中大乘最為勝。
1347a28: 至心受大乘得趣菩提樹無縛無障礙。今此無
1347a29: 上乘能勝下劣乘。坐於道樹下觀於十二緣。
1347b01: 哀愍眾生故為說大乘經。十方諸眾生若乘
1347b02: 大乘者。亦無增減容受如虛空。大乘叵思議
1347b03: 神通大智慧。是故諸眾生當懃修集之。一切
1347b04: 諸天眾天魔及外道。欲除煩惱縛歸依於大
1347b05: 乘。具足六神通三明三達門。能壞魔外道并
1347b06: 及諸邪見。大乘最為要能破諸煩惱具足諸
1347b07: 善根。是故大乘力其實難思議。一切世間法
1347b08: 及以出世法有學無學法攝在大乘中。若
1347b09: 有眾生行惡道。親近邪見惡知識。遠離此事
1347b10: 歸大乘。若人不樂求大乘。不能破壞煩惱結。
1347b11: 欲求解脫學大乘。若有大人解大事。聞說大
1347b12: 乘心歡喜。當知即是大乘人。得心寂靜具神
1347b13: 通。皆由大乘自莊嚴。若人有能行大行。是
1347b14: 則不斷三寶種。若有趣向大乘者。是人即得
1347b15: 無量福。能到十方諸世界。供養十方無量佛。
1347b16: 如是大乘方廣經。世間諸乘無能勝。具足威
1347b17: 德破生死。是故大乘難思議。得色力得自在。
1347b18: 具足成就常法身。若有乘此大乘者。是人受
1347b19: 於無上樂。捨身自施修慈悲。是故得此無上
1347b20: 乘。持戒精進修梵行。能以神通障日月。皆由
1347b21: 久修大乘行。自心懃修常精進。是人則得於
1347b22: 大乘。應有無量苦惱報。修集大乘得除滅。若
1347b23: 能安住大乘典。長受快樂如諸佛。具足正念
1347b24: 懃精進。獲四如意神通力。依止正法及真義。
1347b25: 皆由久修大乘經。具足十力無所畏。相好莊
1347b26: 嚴三十二。金剛三昧一切智。皆由修於大乘
1347b27: 久。善男子。若有持此大乘經典一字一句乃
1347b28: 至一偈。永脫諸苦難。終不墮惡道。得到安
1347b29: 樂處。於後惡世時。若得是經者。我皆與授記。
1347c01: 究竟成佛道。若持此經者。佛常近是人。是人
1347c02: 常近佛。是人護佛法。諸佛護是人。獲大神通
1347c03: 慧。能轉大法輪。度諸生死趣。能破壞魔軍。我
1347c04: 於定光佛。聞此方便經。住忍得授記。號為釋
1347c05: 迦牟尼。於我滅度後。若有學是經。我亦與授
1347c06: 記。若人來世中。能解此經義。為諸愚者說。佛
1347c07: 雖不在世。不斷於三寶。亦如佛現在。所以者
1347c08: 何。我從無量佛受持此經。於末劫中為人
1347c09: 廣說。是以獲得三十二相。虛空藏菩薩白佛
1347c10: 言。世尊一切諸佛皆亦說此三十二相。佛今
1347c11: 復說三十二相。是何業因之所成就。唯願世
1347c12: 尊當為說之。
1347c13: 佛告虛空藏菩薩言。善男子。如來成就無量
1347c14: 功德。是故得成三十二相。我若廣說窮劫不
1347c15: 盡。今當為汝略而說之。如來至心護持淨戒
1347c16: 得足下平相。修種種惠施故得千輻輪相。不
1347c17: 欺一切諸眾生故得足跟相。護正法故得
1347c18: 指纖長相。不破壞他故得同縵相。以妙眼奉
1347c19: 施故得手足軟相。以淨食施故得七處滿相。
1347c20: 喜聞法故得鹿王膊相。覆藏他罪過故得馬
1347c21: 陰藏相。修十善法故得上身如師子王相。常
1347c22: 以善法化眾生故得缺骨平滿相。救護怖畏
1347c23: 故得臂肘相。見他造三寶業樂佐助故得
1347c24: 手摩膝相。常修萬善法故得清淨身相。常施
1347c25: 病者藥故得所食之物至鳴悉現相。常發莊
1347c26: 嚴修善法故得師子頰相。於諸眾生心平等
1347c27: 故得四十齒相。喜和合諍訟故得齒密相。以
1347c28: 珍寶施故得齒齋相。身口意淨故得二牙白
1347c29: 相。護四口過故得廣長舌相。成就無量功德
1348a01: 故得味中上味相。於諸眾生常以軟語故得
1348a02: 梵音相。修集慈心故得細長目相。至心求於
1348a03: 無上菩提故得牛王相。讚歎他人所有功
1348a04: 德故得白豪相。恭敬供養父母和上阿闍梨
1348a05: 師故得內髻相。樂說大乘法故得身柔軟相。
1348a06: 喜敷具故得金光明相。遠離聚說世間故得
1348a07: 一一孔毛生相。樂受善友師長教故得身
1348a08: 毛上靡相。不以惡事加眾生故得髮色精相。
1348a09: 常勸眾生修三昧故得圓滿如尼拘陀相。所
1348a10: 生之處喜造佛像故得那羅延力相。善男子。
1348a11: 菩薩摩訶薩成就如是無量功德。獲得如是
1348a12: 三十二相。
1348a13: 虛空藏菩薩白佛言。世尊我觀諸法都無相
1348a14: 貌。又觀如來亦非是行。云何而言廣修諸行。
1348a15: 我觀諸佛法僧。苦集滅道。陰入界等。十二因
1348a16: 緣。諸波羅蜜。內外因果。空無相願。不見出生
1348a17: 不見滅沒。如幻如化。如炎如響。如水中月龜
1348a18: 毛兔角。如空中之花。如石女之子。如著影衣
1348a19: 多乘白鳥。如有如無及以有無非有非無。非
1348a20: 常非斷非生無滅。非內非外非見非識。猶如
1348a21: 虛空。云何而言我修諸法。我觀如來亦非眾
1348a22: 生壽命士夫。亦非眼色非色相行。非耳非聲
1348a23: 非聲相行。非鼻非香非鼻香相行。非舌非味
1348a24: 相行。非身非觸相行。非意非法非意法相行。
1348a25: 非識非色非識色相行。非色非苦非色苦相
1348a26: 行。非我非願非行非陰。非實非虛非聚非散。
1348a27: 非出非入。受相行識亦復如是。非去非來無
1348a28: 有住處。無心意意識。無有身口意業。非一非
1348a29: 二非去來現在。非垢非淨。非我眾生壽命士
1348b01: 夫。非常非斷無生無滅。無修無行無捨無受。
1348b02: 畢竟常住。云何而言廣修諸行。爾時佛讚虛
1348b03: 空藏菩薩摩訶薩言。善哉善哉善男子。汝過
1348b04: 去世時。曾已供養無量諸佛。久達大乘無上
1348b05: 空義。了知萬法皆悉空寂。亦如如來畢竟常
1348b06: 住。善男子。譬如清淨璃寶珠。雖在泥中逕
1348b07: 歷千年。其性常淨出已如本。汝等今者亦復
1348b08: 如是。了知法相本性清淨。汝等今者雖在三
1348b09: 界五濁泥中助佛揚化。亦復不為泥之所污。
1348b10: 以不污故能問此義。善男子。汝今復聽當為
1348b11: 說之。一切萬法實無相貌。有文字故說言有
1348b12: 法。法中無字。字中無法。為流布故說有文
1348b13: 字。文字之中亦無菩提。菩提之中亦無文字。
1348b14: 第一義諦雖無文字。世俗道中說有文字。眾
1348b15: 生佛性無上菩提不離文字。善男子。實如說。
1348b16: 如來無盡無生不修不行。離諸修行不入正
1348b17: 位。亦不退轉。一生不生兜率陀天。不從天下。
1348b18: 不處世胎。於一切法心無所住。亦不說言我
1348b19: 已過去於生老病死。亦不四維七步而行。亦
1348b20: 不自言我是世間無上之尊。不處中宮婇女
1348b21: 娛樂。不習世間伎樂之事。亦復不學槃馬角
1348b22: 力。欲度眾生示現老人。為壞貪身示現病苦。
1348b23: 為壞貪壽示現死相。為壞欲及我我所示現
1348b24: 沙門為令眾生不求梵天帝釋之身懃求出世
1348b25: 無上之法。踰出宮城示現出離三界繫縛。及
1348b26: 示非果前後故。示現無瞋愛。是故三十二相
1348b27: 莊嚴其身。為示眾生良祐福田。剃除周羅棄
1348b28: 捨瓔珞。遣馬令還放闡陀羅。示現遠離一切
1348b29: 煩惱。現剃鬚髮。示現貪著於一切法。受持袈
1348c01: 裟。示調眾生從陀伽阿羅邊諮問受法。示
1348c02: 現破壞自高之心。六年苦行為外道現受飲
1348c03: 食。隨世俗法現受草。示於知足坐草辱上。
1348c04: 示懷憍慢諸天龍神讚嘆恭敬。示現功德莊
1348c05: 嚴果報。降伏外道。示勇猛力右手指地。示作
1348c06: 福力大地震動。示報恩故修無相願獲得無
1348c07: 上菩提之道。示現了知一切法相觀法平等。
1348c08: 名之為佛。佛之智慧無能勝者。所說法要知
1348c09: 去來現佛。以是義故名為如來。了了見知三
1348c10: 世之事善不善法名薩婆若。真實語故名天
1348c11: 人師。若有學者能作是觀。是名菩薩。若作異
1348c12: 觀不名菩薩。則名欺誑一切諸佛。善男子。一
1348c13: 切諸佛不出不入不生不滅。為度眾生唱言
1348c14: 出世。為度眾生唱言滅度。虛空藏菩薩白佛
1348c15: 言。世尊我實久知法相理空。諸佛如來無出
1348c16: 無沒。不生王宮雙樹不滅。畢竟常住。為度
1348c17: 眾生修諸苦行。而入涅槃實無動轉。諸佛如
1348c18: 來真實常存。應身三界現五種法身。何等為
1348c19: 五。一者實相法身。二者功德法身。三者法性
1348c20: 法身。四者應化法身。五者虛空法身。所以名
1348c21: 為實相法身。所以名為功德法身。為度眾生
1348c22: 施功積行萬善備足。是故名為功德法身。法
1348c23: 性法身者。達悟一切法相理無不周。從竟生
1348c24: 於空解。空解滿足從竟得名。稱為法性法身。
1348c25: 何故名為應化法身。如來出世備應五道善
1348c26: 惡悉現。物無不濟從化物得名。是故名為應
1348c27: 化法身。所以復名虛空法身。虛空無邊法身
1348c28: 無邊。虛空不可度量法身亦不可度量。如來
1348c29: 之身猶如大虛。為度眾生應身五分。故知如
1349a01: 來無生無滅。諸法亦爾。為度眾生佛現法興。
1349a02: 爾時佛告虛空藏菩薩言。善男子。汝與如來
1349a03: 同解法相。一切境界無障無礙。善男子。未來
1349a04: 有劫名曰清淨。國名快樂。彼國悉以諸大菩
1349a05: 薩論義大耳。初不聞二乘之名。況餘惡道。汝
1349a06: 於此劫當得作佛。號曰清淨莊嚴佛如來應
1349a07: 供正遍知。他方大方皆往詣彼。聽受大乘大
1349a08: 通方廣。是故一切眾生若聞虛空藏菩薩名
1349a09: 者。禮拜供養皆得生彼快樂世界。若有眾生
1349a10: 求於大乘未得無生受持是經。當知是人不
1349a11: 過十佛使得授記。
1349a12: 大通方廣經卷中
1349a13: 開皇十年十一月二十日清信女董仙妃稽
1349a14: 和南十方一切三寶今謹為亡夫曾雅造此
1349a15: 經一部流通供養願亡夫泳此善因遊魂淨
1349a16: 土面諸佛永雖三途長超八難耳法音
1349a17: 心悟智忍普共六道同向菩提。
