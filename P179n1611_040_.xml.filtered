0307a02: 十　　　　　　　　　　　　　　門十
0307a03: 大雄氏以大善因緣普化萬有使人脩善滅
0307a04: 惡以成覺道誠苦海之津梁畏途之階梯也
0307a05: 夫善者人所固有之理也本來至善未嘗有
0307a06: 惡有為惡者是喪其善非本來惡也然善惡
0307a07: 有報皆人自取故曰積善之家必有餘慶積
0307a08: 不善之家必有餘殃善不積不足以成名惡
0307a09: 不積不足以滅身小人以小善為無益而弗
0307a10: 為也以小惡為無傷而弗去也故惡積而不
0307b01: 可掩罪大而不可解惟上帝不常作善降之
0307b02: 百祥作不善降之百殃為善者天報之以福
0307b03: 為惡者天報之以殃為善則善應為惡則惡
0307b04: 報祥者福之先也見祥而為不善則福不生
0307b05: 殃者禍之先也見殃而能為善則禍不至從
0307b06: 善如登從惡如崩善惡之積各以類應人有
0307b07: 正理必當為善而不可為惡天有常道為善
0307b08: 者必佑為惡者必罰積善在身猶長日加益
0307b09: 而人不知也積惡在身猶火銷膏而人不見
0307b10: 也天道聰明佑善而災惡善惡施也禍福報
0308a01: 也人報其陽天報其陰善惡之感萌於心災
0308a02: 祥之應見於事終身行善善猶不足一日為
0308a03: 惡惡自有餘脩一念善遠階覺道起一念惡
0308a04: 長淪苦海小善不積大德不成小惡不止以
0308a05: 成大罪為善不求福而福至為惡不求禍而
0308a06: 禍生為善者善氣生為惡者惡氣生積善逢
0308a07: 善積惡逢惡善有善報惡有惡報積善善種
0308a08: 積惡惡至如影逐形似響隨聲一日行善福
0308a09: 雖未至禍自遠矣一日行惡禍雖未至福自
0308a10: 遠矣天網報應甚速脩善福應為惡禍
0308b01: 來積善有慶集積惡有殃害君子不謂小善
0308b02: 不足為也而舍之小善積而為大善不謂小
0308b03: 不善而無傷也而為之小不善積而為大不
0308b04: 善善不在大惡不在小休休之福積善所生
0308b05: 凶凶禍害積惡所成善惡異同出於心天
0308b06: 下莫易於為善莫難於為不善天道福善禍
0308b07: 淫神明賞善罰惡一念之動若善若惡天必
0308b08: 鑑之一情善為賢人一情惡為小人一念纔
0308b09: 起趣向不同善惡既殊禍福即異心起於善
0308b10: 善雖未為吉神已巳隨之心起於惡惡雖未為
0309a01: 凶神已隨之德無常師主善為師為善最樂
0309a02: 積善存仁必有榮華後裔福緣善慶多因積
0309a03: 行而生一言之善須增萬福之祥為善者不
0309a04: 改其度故能有濟也善者因福而為福德善
0309a05: 日積則福祿日臻為善不求人知者謂之陰
0309a06: 德故其施廣其惠博天報必豐也為人作善
0309a07: 方便者其後受惠崇善以廣德則業泰而身
0309a08: 安為善者未嘗無報也不以其實則以其名
0309a09: 不在其身則在其子孫脩善立名者亦猶築
0309a10: 室樹果生則獲其利死則遺其澤善人種德
0309b01: 降祥於天人有善願天必從之聖人之道以
0309b02: 善為用聖人之善以孝為端為善而不先其
0309b03: 端無善也為道而不在其用無道也造善於
0309b04: 陰德報於顯信善作福積善不厭信知陰德
0309b05: 久而彌彰善言於心終身為寶言不苟出行
0309b06: 不苟為擇善而從事焉一言之善貴於千金
0309b07: 一切善心皆得真道人有一善百神俱泰人
0309b08: 有十善司命儲筭人有百善東華注名人有
0309b09: 千善福及七祖萬善既備白日登宸慈為萬
0309b10: 善之本心若不慈善何以立在世積善長行
0310a01: 陰者鬼神敬之五福隨之若人積善天人
0310a02: 扶衛魂超福境非積善陰德不足以感神善
0310a03: 濟物而不以為德陰濟良善則有福報人能
0310a04: 刻意為善靜與道合動與福會所謂善人人
0310a05: 皆敬之天道佑之福祿隨之眾邪遠之君子
0310a06: 貴遷善遷善也者聖人之徒歟人誰無過過
0310a07: 而能改善莫大焉施善行戒神即佑之故禍
0310a08: 莫大於從己巳之欲惡莫甚於言人之非惡氣
0310a09: 之萌本於惡念為不善於幽而蒙刑於幽夫
0310a10: 是之謂定論人有不善之事幸其人之不見
0310b01: 不聞安然自肆無所畏忌殊不知人之耳目
0310b02: 可掩神之明不可掩惡不可積過不可長
0310b03: 積惡長過喪敗之源誣善者亦反其辜不善
0310b04: 所積降殃有餘不善者不容不以罪加之也
0310b05: 司命奪筭殃及五世貪生積惡過重業集地
0310b06: 獄之報有所不容故人道莫大於為善為善
0310b07: 必先以忠孝事君不忠非孝也事主不忠不
0310b08: 得壽終事父母不安親則禍憂至事主而不
0310b09: 盡力則有刑臣不復君之恩苟營其私門禍
0310b10: 之源也孝弟之至通于神明光于四海無所
0311a01: 不通忠孝友弟正己巳化人孝養父母竭忠於
0311a02: 君十方善神悉皆擁護不忠不孝罪之大惡
0311a03: 不忠君王不孝父母不敬師長不友兄弟不
0311a04: 誠夫婦不義朋友不敬三寶不重五穀身三
0311a05: 口四大秤小斗殺生害命人百己巳千姦私邪
0311a06: 淫妖誣叛逆從微至著三官鼓筆太乙移文
0311a07: 即付五雷斬勘之司先斬其神後勘其形斬
0311a08: 神誅魂使之顛倒悖仁慈虧忠孝明則刑網
0311a09: 理之幽則鬼神誅之昔日天王與無數天人
0311a10: 來詣佛所稽首言以何等行得為日天照四
0311b01: 天下復以何緣而為月天佛言有四事一常
0311b02: 喜布施二脩身慎行三奉戒不犯四然燈於
0311b03: 佛寺若於父母沙門道人皆值光明又身口
0311b04: 意行不殺等十善佛言又有四事得為月王
0311b05: 一布施貧匱二奉持五戒三恭事三尊四
0311b06: 設燈光於君父師等如是脩行得為月王福
0311b07: 樂無極昔有眾生身體頑痺眉鬚墮落舉身
0311b08: 烘爛鳥栖鹿宿人跡永絕沾汙親族人不喜
0311b09: 見名之癩病何罪所致佛言以前世時坐不
0311b10: 信三尊不孝父母破壞塔寺剝脫道人斫傷
0312a01: 聖賢傷害師長無常返復背恩忘義常行苟
0312a02: 且婬匿尊卑無所忌諱故獲斯報昔信相菩
0312a03: 薩重白佛言世尊復有眾生其形極醜身黑
0312a04: 如漆兩耳復青雙頰俱阜皰面平鼻兩眼黃
0312a05: 赤牙齒口氣腥臭矬短壅腫大腹小腰
0312a06: 手繚戾僂脊凸肋費衣食惡瘡膿血水
0312a07: 腫乾消疥癩種種諸惡集在其身雖親附人
0312a08: 人不在意若他作罪橫羅其殃永不見佛永
0312a09: 不聞法不識菩薩不識聖賢從苦入苦不得
0312a10: 休息何罪所致佛言以前世時為子不孝父
0312b01: 母為臣不忠其君為上不愛其下為下不恭
0312b02: 其上朋友不償其信鄉黨不以義從斷事不
0312b03: 以其道心意顛倒無有期度殺害忠良輕陵
0312b04: 尊長偷劫盜竊惡業非一美己已惡人侵陵孤
0312b05: 老誣謗賢善輕慢師長欺誑下賤一切犯之
0312b06: 故獲斯罪欲知前世因今生受者是要知未
0312b07: 來因今生作者是假使百千劫所作業不忘
0312b08: 因緣會遇時果報還自受淨業純熟目佛
0312b09: 身惡果將成心現地獄果報好惡定之於業
0312b10: 業因善惡致使報有冥爽昔鳩摩羅多大士
0313a01: 既得法眼至中天竺國有大士名闍夜多問
0313a02: 曰我家父母素信三寶而常縈疾瘵凡所營
0313a03: 作皆不如意而我鄰家久為旃陀羅行而身
0313a04: 常勇所作和合彼何幸我何辜祖曰何足
0313a05: 疑乎且善惡之報有三時焉凡人但見仁夭
0313a06: 暴壽逆吉義凶便謂無因果虛罪福殊不知
0313a07: 影響相隨毫靡縱經百千萬劫亦不磨
0313a08: 滅佛說業通三世者以前世所作善業而
0313a09: 報在此生苟為不善則應在來世故人有此
0313a10: 生雖為善而不得其福者前惡之報勝也今
0313b01: 世雖作惡而不受其殃者前善之報勝也苟
0313b02: 以今生非得福報復務為惡而來世益墮惡
0313b03: 趣也苟以此世得其福報復務為善而來世
0313b04: 益得善趣也又前世為善其德方半而改志
0313b05: 為惡及此生也先福而後禍此生為惡其事
0313b06: 方半而變行為善及來世也先禍而後福今
0313b07: 汝父與汝之其善惡之應不以類至蓋先
0313b08: 業而致然也夫善惡報應毫不差但有久
0313b09: 速不同世之愚夫愚婦謂禍福無徵謬矣慈
0313b10: 尊愍濟群倫作大善方便開甘露法門使人
0314a01: 湔滌懺雪改過遷善化凶為吉化災為祥故
0314a02: 以念佛功德為最勝第一福田信心念佛是
0314a03: 人善根福報無盡若眾生心憶佛念佛現前
0314a04: 當來必定見佛昔佛在王舍城迦蘭陀竹林
0314a05: 時那羅聚落多諸疫鬼殺害民眾莫能消弭
0314a06: 時有一優婆塞語眾云如來在世利安眾生
0314a07: 我等當共一心稱佛名號以求救濟病苦時
0314a08: 諸人聞是語已巳咸各同時稱佛名號唯願世
0314a09: 尊大悲憐憫覆蔭我等疾苦爾時世尊常以
0314a10: 大悲晝夜六時觀察眾生誰受苦厄尋往化
0314b01: 度使脩善法永拔諸苦見此疫病人民同時
0314b02: 一心稱佛名號以救疫病爾時如來將諸比
0314b03: 丘往彼聚落以大慈悲熏諸民眾勸令脩善
0314b04: 疫病同時皆悉退散無復眾患昔有大善知
0314b05: 識篤脩淨業不輟念佛嘗語人云大願聖人
0314b06: 從淨土來來實無來深心凡夫從淨土去去
0314b07: 實無去彼不來此此不往彼而其聖凡會遇
0314b08: 兩得交際彌陀光明如大圓月照法界念
0314b09: 佛眾生攝取不捨諸佛心內眾生塵塵極樂
0314b10: 眾生心中淨土念念彌陀若能發心念彼佛
0315a01: 號即得往生河沙諸佛有同舌之讚十方菩
0315a02: 薩有同往之心佛言不信何言可信不生淨
0315a03: 土何土可生自棄己已靈是誰之咎其人臨終
0315a04: 見金臺從空而至念佛之功有如是效驗豈
0315a05: 小補哉佛言有得聞寶海如來名號者執持
0315a06: 諷誦歡喜信樂當得七覺意寶得立不退轉
0315a07: 地疾成無上正真之道六十劫生死之罪
0315a08: 有得聞寶英如來名號執持諷誦倍過三千
0315a09: 大千佛剎七寶布施功德有得聞寶成如來
0315a10: 名號者執持諷誦以清淨心歡喜信樂五
0315b01: 百劫生死之罪有得聞光明世界寶光明如
0315b02: 來名號者執持諷誦歡喜信樂於三塗中疾
0315b03: 得解脫有得聞寶旛幢如來名號者持諷誦
0315b04: 念歡喜信樂其人則為成法珍寶有得聞一
0315b05: 切眾德光明世界寶光明如來名號者持諷
0315b06: 誦念歡喜樂信二十萬劫生死之罪有得
0315b07: 聞阿如來名號者捉持諷誦歎說其德復
0315b08: 勸他人令學諷誦諸天魔王天龍鬼神咸加
0315b09: 擁護有得聞大光明如來名號者執持諷誦
0315b10: 歡喜信樂其人必得成就最正覺道有得聞
0316a01: 無量音如來名號者淨心信樂其人當得無
0316a02: 量音聲及得如來淨光之音有得聞大名稱
0316a03: 如來名號者淨心信樂諷誦不忘其功德過
0316a04: 七寶阜如須彌山布施出巨億萬倍功德上
0316a05: 無與為比有得聞寶光明如來名號者盡心
0316a06: 信樂持諷誦念當十劫生死之罪住不退
0316a07: 轉必成無上正真之道有得聞大安隱如來
0316a08: 名號者歡喜信樂諷誦不忘持此功德普使
0316a09: 一切無量眾生皆得安隱其人則受無量功
0316a10: 德有得聞火光明如來名號者歡喜信樂持
0316b01: 諷誦讀其人當得如來十力有得聞正音聲
0316b02: 如來名號者淨心信樂持諷誦讀其人當得
0316b03: 如來四諦平等之法其有得聞無限淨如來
0316b04: 名號者歡喜信樂持諷誦念滿大千世界七
0316b05: 寶布施所得功德百千萬倍無與為比生
0316b06: 死罪四十八劫有得聞月音如來名號者盡
0316b07: 心信樂持諷誦念其人所得清淨功德成具
0316b08: 必滿如月盛明立不退轉當成無上正真之
0316b09: 道有聞無限名稱如來名號者持其名號歡
0316b10: 喜信樂諷誦其福甚多若積七寶如須彌山
0317a01: 持用布施過出百倍無以為比有得聞日月
0317a02: 光如來名號者歡喜敬禮誦念其人速得成
0317a03: 就無上正真之道有得聞無垢光如來名號
0317a04: 者歡喜信樂敬禮誦念成無上最正覺道終
0317a05: 不墮三塗之中有得聞璃光世界淨光如
0317a06: 來名號者歡喜作禮誦念壽終當生天上有
0317a07: 得聞日光如來名號者歡喜樂念降伏眾魔
0317a08: 及諸外道四十劫生死之罪有得聞無量
0317a09: 寶如來名號者歡喜諷誦當得七覺寶能立
0317a10: 眾生於最寶中眾德之聚日日增益有得聞
0317b01: 蓮華最尊如來名號者歡喜諷誦功德智慧
0317b02: 日日增長譬如蓮華從水湧出五千劫生
0317b03: 死之罪有得聞身尊如來名號者盡心諷誦
0317b04: 其人疾度生死之海能除眾生諸欲於世間
0317b05: 作福田能受三界一切供養作大法師得金
0317b06: 剛力立不退轉成無上正真之道有得聞堅
0317b07: 固世界金光明如來名號者歡喜誦念當為
0317b08: 佛光明之所護持悉得一切眾德十二劫
0317b09: 生死之罪有得聞梵自在王如來名號者歡
0317b10: 喜諷誦必當見其佛作轉輪王當成無上正
0318a01: 真之道有得聞為月世界金光明如來名號
0318a02: 者喜樂誦念不墮惡道之中與大德眾會皆
0318a03: 得快樂後得作佛有得聞金海如來名號者
0318a04: 盡心諷誦得不退轉必成正覺有得聞龍自
0318a05: 在王如來名號者盡心諷誦益增功德必得
0318a06: 往生此佛國求最正覺有得聞一切華香自
0318a07: 在王如來名號者淨心諷誦當得諸佛智慧
0318a08: 十劫生死之罪有得聞樹王如來名號者
0318a09: 歡喜諷誦當得諸魔破裂有得聞勇猛執持
0318a10: 牢杖棄捨戰如來名號者歡喜持誦譬如
0318b01: 金剛伏眾魔兵利益一切所得功德如恒河
0318b02: 沙諸佛國土滿中七寶持用布施不可為比
0318b03: 有得聞內豐珠光如來名號者一心誦念獲
0318b04: 大功德不畏三塗之難受天上人中快樂常
0318b05: 得生清淨佛土有得聞無量香光明如來名
0318b06: 號者一心諷念成最正覺諸毛孔中出眾妙
0318b07: 香四十劫生死之罪有得聞師子響如來
0318b08: 名號者持諷誦讀成最正覺作眾德輪二
0318b09: 十劫生死之罪有得聞大強精進力如來名
0318b10: 號者得大戰力退眾魔二十五劫生死
0319a01: 之罪有得聞過出堅住如來名號者信樂持
0319a02: 諷於諸尊法得堅固財加得大福晝夜日日
0319a03: 增益功德有得聞鼓音王如來名號者盡心
0319a04: 諷誦其功德勝滿三千大千世界珍寶布施
0319a05: 有得聞月音如來名號者盡心誦念二十
0319a06: 一劫生死之罪有得聞超出眾華如來名號
0319a07: 者盡心誦念超出八難多所利益有得聞世
0319a08: 燈明如來名號者盡心誦念脫三塗厄難
0319a09: 二十劫生死之罪有得聞休多易寧如來名
0319a10: 號者盡心誦念功德出上布施數百千倍
0319b01: 六十劫生死之罪成無上正真之道有得聞
0319b02: 現在說法寶輪如來現在轉不退轉無上法
0319b03: 輪常滅度如來現在廣說妙法淨覺如來現
0319b04: 在廣說經法須彌步如來現在說法寶蓮華
0319b05: 如來一切眾寶普集如來樹王豐長如來轉
0319b06: 不退轉法輪眾寶普集豐盈如來圍繞特尊
0319b07: 清淨如來宣揚稱讚是諸如來名號其人得
0319b08: 福不可限量不可思議有得聞日月燈明如
0319b09: 來名號者敬信誦念必成正覺其功德不可
0319b10: 限量受一切三界供養有得聞須彌如來名
0320a01: 號者歡喜誦念當得無比功德稱須彌山堅
0320a02: 住不動日日增益不可限量有得聞大須彌
0320a03: 如來名號者信樂諷念當成正覺八十劫
0320a04: 生死之罪有得聞阿提彌留如來名號者盡
0320a05: 心誦念其功德過於滿三千大千世界閻浮
0320a06: 檀金布施十劫生死之罪有得聞喻如須
0320a07: 彌如來名號者信樂誦念智慧猶若大海疾
0320a08: 得成就正覺之道有得聞香像如來名號者
0320a09: 恭敬諷誦功德過上布施百倍獲大利益有
0320a10: 得聞三蔓陀犍提如來名號者歡喜誦念其
0320b01: 福德不可思議生死百劫之罪有得聞無
0320b02: 垢世界淨光如來名號者歡喜誦念所得功
0320b03: 德不可稱量八十劫生死之罪有得聞法
0320b04: 最如來名號者歡喜誦念疾得正覺之道
0320b05: 二十劫生死之罪有得聞香自在王如來名
0320b06: 號者歡喜誦念發大慈心得福甚多三十
0320b07: 劫生死之罪有得聞大集如來名號者信樂
0320b08: 誦念是人與諸佛法常共合偶亦不起意樂
0320b09: 入泥洹有得聞香光明如來名號者歡喜誦
0320b10: 念得不退轉疾成正覺在於三塗恐怖之中
0321a01: 疾得解脫有得聞火光明如來名號者歡喜
0321a02: 諷誦得無限之福有得聞無量光如來名號
0321a03: 者淨意信樂精勤諷念十劫生死之罪有
0321a04: 得聞開光如來名號者歡喜諷誦魔王眾兵
0321a05: 不能毀壞其道心有得聞月燈光如來名號
0321a06: 者持諷誦念當為世導首當得受世之供養
0321a07: 有得聞妙香世界日月光如來名號者歡喜
0321a08: 誦念當得無量功德之報道心堅固如須彌
0321a09: 山不可傾動一切魔王不能毀壞有得聞日
0321a10: 月光明如來名號者歡喜誦念當具滿無上
0321b01: 道願如此世尊有得聞火光如來名號者信
0321b02: 樂誦念已巳持智慧之炬度越一切生死之海
0321b03: 一切魔王不能毀壞其道心有得聞眾色像
0321b04: 達鏡世界集音如來名號者喜樂誦念後生
0321b05: 之處常得端正容顏妙好心常歡喜樂信諸
0321b06: 佛有得聞最威儀如來名號者喜樂持念得
0321b07: 世間最尊天龍鬼神之所敬仰二十劫生
0321b08: 死之罪有得聞光明尊如來名號者喜樂誦
0321b09: 念眾生因此功德會得成就正覺之道三
0321b10: 十劫生死之罪有得聞蓮華軍如來名號者
0322a01: 喜樂誦念所得功德當超過三界猶若蓮華
0322a02: 從水湧出有得聞蓮華響如來名號者樂喜
0322a03: 諷念終不墮於惡道諸難疾得解脫除五逆
0322a04: 惡罪有得聞多寶如來名號者歡樂諷念其
0322a05: 人所生在諸佛剎心常解了一切諸法有得
0322a06: 聞師子吼如來名號者歡樂諷念聲揚法音
0322a07: 至三千化度無量眾生五十劫生死之
0322a08: 罪有得聞師子音如來名號者喜信誦念得
0322a09: 福無量有得聞精進軍如來名號者歡喜信
0322a10: 樂一心諷念當成最正覺能為眾生廣轉法
0322b01: 輪有得聞金剛踴躍如來名號者信樂諷念
0322b02: 能破壞三毒消散諸欲得不退轉於佛法有
0322b03: 得聞度一切禪絕眾疑如來名號者喜樂誦
0322b04: 念能壞眾魔兵決散一切疑結得成就正覺
0322b05: 之道有得聞寶大侍從如來名號者歡喜誦
0322b06: 念能為世間作大寶明當轉無上正法之輪
0322b07: 有得聞無憂如來名號者信心誦念不為諸
0322b08: 欲汙染如蓮華不著塵水得不退轉悉能安
0322b09: 隱一切眾生後成正覺有得聞地力持踊如
0322b10: 來名號者淨心誦念得不退轉難動如地一
0323a01: 切眾魔不能毀壞其人道心得無量慧猶若
0323a02: 大海斷生死路二十劫生死之罪有得聞
0323a03: 最踊躍如來名號者歡喜誦念當為最特殊
0323a04: 妙大乘之所捉持亦能饒益一切眾生三塗
0323a05: 八難悉為永絕有得聞自在王如來名號者
0323a06: 信樂誦念得無量福果有得聞無量音如來
0323a07: 名號者喜樂誦念解了如來智慧成無上正
0323a08: 真之道有得聞錠光如來名號者歡樂誦念
0323a09: 當為如來光明之所護持有得聞一切香世
0323a10: 界寶光明如來名號者歡喜誦念當於世間
0323b01: 作大珍寶住不退轉於正真之道五十劫
0323b02: 生死之罪有得聞無量壽如來名號者一心
0323b03: 誦念當得無量福德永離三塗之厄命終之
0323b04: 後當往生彼佛剎土有得聞殊勝如來名號
0323b05: 者喜樂誦念能降伏眾魔裂壞羅網六十
0323b06: 劫生死之罪有得聞伏一切魔世界集音如
0323b07: 來名號者樂持誦念當得一切諸佛如來音
0323b08: 聲於廣說法處以德特尊降伏眾魔八十
0323b09: 劫生死之罪有得聞內豐嚴王如來名號者
0323b10: 歡喜誦念得不退轉成無上正真之道一
0324a01: 劫生死之罪有得聞金剛堅強消伏壞散如
0324a02: 來名號者喜樂誦念當住不退轉疾成無上
0324a03: 正真之道十萬億劫生死之罪有得聞寶
0324a04: 火如來名號者喜信誦念當立不退轉地疾
0324a05: 成無上正真之道有得聞寶月光明如來名
0324a06: 號者樂持誦念得不中止三昧正定見諸佛
0324a07: 轉尊法輪悉能總持諸佛之法有得聞賢最
0324a08: 如來名號者信樂誦念於所生之處為一切
0324a09: 之所敬言見信用莫不稟從獲斯功德得無
0324a10: 礙辯有得聞蓮華步如來名號者歡喜誦念
0324b01: 後生之處顏貌端正殊妙無比眾共敬愛自
0324b02: 識宿命無數劫中事皆悉了知生所從來所
0324b03: 作善惡悉皆識知其所生處所說言教一切
0324b04: 信奉莫不承用有得聞現在說法金寶光明
0324b05: 如來無量尊豐如來無量尊離垢王如來德
0324b06: 手如來無數精進興豐如來無言勝如來無
0324b07: 愚豐如來月英豐如來無量光豐如來逆空
0324b08: 光明如來最清淨無量旛如來好諦住惟王
0324b09: 如來成就一切諸剎豐如來淨慧德豐如來
0324b10: 淨輪旛如來璃光最豐如來寶德步如來
0325a01: 最清淨德寶住如來度寶光明塔如來無量
0325a02: 慚愧金如來諸名號敬心誦念成大功德得
0325a03: 大智慧解了諸法成一切正覺有得聞蓮華
0325a04: 尊豐如來名號者歡喜誦念於諸正覺一切
0325a05: 法中便得成無上道生死罪三十六劫有
0325a06: 得聞淨寶興豐如來名號者歡喜樂念得七
0325a07: 覺意寶三十劫生死之罪有得聞電燈旛
0325a08: 王如來名號者喜信誦念遠離八難之處終
0325a09: 不復生下劣之家有得聞法空燈如來名號
0325a10: 者樂持誦念六十劫生死之罪得最正覺
0325b01: 常得與諸佛共會有得聞一切眾德成如來
0325b02: 名號者六情端正常得清淨解了諸佛妙法
0325b03: 八十劫生死之罪有得聞賢旛幢王如來
0325b04: 名號者信樂誦念得不退轉成最正覺五
0325b05: 十劫生死之罪有得聞一切寶緻色持如來
0325b06: 名號者歡喜誦念當得如來十力十八不共
0325b07: 特異之法常能轉不退法輪六百劫生死
0325b08: 之罪以念一佛如來名號其獲功德各各如
0325b09: 是而於百千萬佛及諸尊菩薩名號是諸
0325b10: 佛世尊如來菩薩尊者神僧名經為諸功德
0326a01: 之大海所以利濟眾生作無量方便以如是
0326a02: 頻伽音聲以如是供養以如是回向以如是
0326a03: 懺悔所以弘化開導使人成佛凡閻浮提眾
0326a04: 生能皈依如是因地法門一心向善晝夜六
0326a05: 時勇猛精進勤行不怠如飢之欲食渴之欲
0326a06: 飲朝念於斯夕念於斯念念皆發於心心心
0326a07: 即得成佛若影之隨形響之應聲不難也已巳
0326a08: 其有根器頑鈍者能專心淨意堅心持誦工
0326a09: 夫之至亦得成就繩鋸木斷水滴石穿有得
0326a10: 聞如是勝妙音聲而生信解者亦不墮三塗
0326b01: 不生八難不入泥不受冤對諸魔不能侵
0326b02: 外道不能害具足恒如意舉目見如來自然
0326b03: 成灌頂登最正覺道稽首皈依發大歡喜合
0326b04: 掌頂禮而讚頌曰。
0326b05: 無量如來功德海誰能得聞此尊名
0326b06: 廓開寶藏大巍巍一切眾寶皆呈現
0326b07: 彼有緣者見諸寶咸獲如意稱其心
0326b08: 彼無緣者具目觀畢竟隔閡了無得
0326b09: 審諦二說何以故由於癡慧能否分
0326b10: 惟此智慧精進人間諸勝號即興起
0327a01: 大發慈哀頂佛足住佛剎土演妙聲
0327a02: 譬如寶月行虛空於諸世界無不照
0327a03: 聞此妙法而作者從正覺中得所依
0327a04: 於一佛者之所然而況盡諸法界佛
0327a05: 無量無邊大功德世世濟度諸眾生
0327a06: 永與閻浮作導師是法名能出有壞
0327a07: 有求度滅不輪報敬禮稱揚諸佛尊
0327a08: 一聲聖號聞諸天矧此無量諸佛號
0327a09: 用一號普增眾德百千號不可思議
0327a10: 聞諸佛名能奉行念念不忘堅固意
0327b01: 彼下劣者有深業不能入此微妙義
0327b02: 端能勤求生大智極大勇猛於法中
0327b03: 稱念佛聲無所違一念興善受福報
0327b04: 顯諸如來大聖德勤讚十方諸如來
0327b05: 諸佛遙讚亦復然解使若人淨諸業
0327b06: 廣為眾生說妙法若此深奧孰了知
0327b07: 惟願最上德中王住此剎土成就眾
0327b08: 受諸信行之供養愍濟沈淪作大航
0327b09: 度越無邊苦海中得大歡喜波羅蜜
0327b10: 願使眾生皆成佛如蓮華開普大千
0328a01: 如來弘誓廣慈悲五濁惡世濟度盡
0328a02: 有一眾生未成佛終不於此取泥洹
0328a03: 眾生欽此如來心發正覺心無退轉
0328a04: 晝夜勤勤念諸佛道成即得見如來
0328a05: 
0328a06: 諸佛世尊如來菩薩尊者神僧名經後序
0328a07: 稱念諸佛世尊如來菩薩尊者神僧名號其
0328a08: 功德甚深廣大得福最多以如是勝妙導人
0328a09: 為善同脩福果夫所謂為善者即前之所云
0328a10: 忠於君上孝於父母敬天地奉祖宗尊三寶
0328b01: 敬神明遵王法謹言行不殺生害命廣行陰
0328b02: 是也世之善男子善女人有捨財以濟眾
0328b03: 有竭力行方便如是脩善以積功德者有之
0328b04: 惟稱念諸佛世尊如來菩薩尊者神僧名號
0328b05: 不費己巳財不用己巳力而功德無量佛云所說
0328b06: 諸佛名顯現諸佛行有大威德相以佛眼普
0328b07: 見若有智慧人當欲求菩提應讀此佛名不
0328b08: 久得作佛又云我昔無數劫時於妙光佛末
0328b09: 法之中出家學道聞五十三佛名聞已巳合掌
0328b10: 心生歡喜復教他人令得聞持他人聞已巳展
0329a01: 轉相教乃至三千人此三千人異口同音稱
0329a02: 諸佛名一心敬禮以是因緣功德力故即得
0329a03: 超越無數億劫生死之罪其千人者華光佛
0329a04: 為首下至毘舍於莊嚴劫得成佛道過去千
0329a05: 佛是也此中千佛者拘摟孫佛為首下至樓
0329a06: 至如來於賢劫中次第成佛後千佛者日光
0329a07: 如來為首下至須彌相於星宿劫中當得成
0329a08: 佛現在十方諸佛善德如來等亦得聞是五
0329a09: 十三佛名故於十方世界各得成佛昔有人
0329a10: 潛心淨業日誦佛號萬聲未嘗間絕一日無
0329b01: 疾沐浴面西跏趺而化異香馥郁竟成佛果
0329b02: 昔有女人專心念佛一日索火燒香口云佛
0329b03: 以花臺與我我當得佛果已而天花飛墜遂
0329b04: 爾坐化若此者不可枚舉姑言其一二耳
0329b05: 經云有人求佛道而於一劫中合掌在我前
0329b06: 以無數偈讚由是讚佛故得無量福德今復
0329b07: 述此千篇末使凡起心念佛者咸發歡喜心
0329b08: 咸得辯才學咸領悟佛旨咸得善神護一切
0329b09: 冤障業悉得永脫離稽首感佛恩即得如來
0329b10: 道尚勉之哉尚勉之哉。
0330a01: 
0330a02: 
0330a03: 永樂十五年四月十七日
0330a04: 
0330a05: 諸佛世尊如來菩薩尊者神僧名經卷第四
0330a06: 十
