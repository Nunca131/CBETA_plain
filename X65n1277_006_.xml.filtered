0022b13: 
0022b14: 
0022b15: 高峰龍泉院因師集賢語錄卷之六
0022b16: 
0022b17: 薦亡偈讚門
0022b18: 薦亡通用
0022b19: 人生薤露固難延去若孤舟逐逝川
0022b20: 百歲光陰今已巳矣九泉冥路太茫然
0022b21: 筵堆玉饌天供香爇金爐海岸煙
0022b22: 好聽良因功德力迢迢直造率陀天
0022b23: 又
0022b24: 積功累德性溫溫庭玉森然列子孫
0022c01: 未滿百年身色夢已巳歸一路涅槃門
0022c02: 燈燃七級資冥福經演三題悼去魂
0022c03: 彈指直趍無垢界超凡入聖契真源
0022c04: 又
0022c05: 青天明月尚虧圓人世那能有十全
0022c06: 本謂百年膺五福何期一旦返重泉
0022c07: 滿堂兒女肝腸斷合族親姻涕淚漣
0022c08: 仰冀尊魂承佛力白毫光裏禮金仙
0022c09: 婦人
0022c10: 夫人淑德絕纖瑕歸配于門積善家
0022c11: 列砌芝蘭森後裔滿堂金玉足生涯
0022c12: 本期壽等龜齡永豈謂魂隨蝶夢
0022c13: 拜佛燃資托化從今世世會龍華
0022c14: 老人
0022c15: 康寧富壽獨兼全堪作人間不老仙
0022c16: 子舍騰芳咸起敬孫枝競秀總推賢
0022c17: 已巳看一鴞摩雲表未龍化眼前
0022c18: 憑仗佛慈伸薦英魂騰踏率陀天
0022c19: 薦公
0022c20: 興家業事堪悲西沒東升似落暉
0022c21: 逝魄雲程今有路孝孫雨淚痛沾衣
0022c22: 雖言高壽元無憾爭奈卑懷遽失依
0022c23: 我佛慈悲求引接好隨隻履共西歸
0022c24: 薦婆
0023a01: 夫人懿德配于門勤儉宜家眾所尊
0023a02: 舉目雖云無一子承顏幸喜有諸孫
0023a03: 本期壽等靈椿固豈意身隨逝水奔
0023a04: 今夜孝孫崇妙果願隨我佛步天閽
0023a05: 父母
0023a06: 藥師灌頂妙難論仰仗慈悲薦二魂
0023a07: 法雨洒除冤業障惠燈照破生死門
0023a08: 當年已巳荷劬勞德是夜難酬怙恃恩
0023a09: 伏願親乘妙善蓮臺上品禮慈尊
0023a10: 薦父
0023a11: 先君一夢熟黃粱霧慘雲愁去路茫
0023a12: 對景已巳枯淚眼臨風空結九回腸
0023a13: 文章千古留清世魂魄今宵返故鄉
0023a14: 陟岵興嗟崇妙果願隨我佛往西方
0023a15: 又
0023a16: 愁雲黯黯淚盈腮追憶先君幾七來
0023a17: 陟岵興嗟人不見蓼義託詠事堪哀
0023a18: 清華堂上知何往縞素帷中喚不回
0023a19: 唯仗今宵功德力慈悲接引步蓮臺
0023a20: 薦母
0023a21: 斷機昔日卜芳鄰一別音容不可尋
0023a22: 忍見稻粱畎畝愁聞楓葉落平林
0023a23: 望雲幾度思親面泣無因表孝心
0023a24: 特設伊蒲伸薦果大千佛國震雷音
0023b01: 又
0023b02: 三年泣血淚霑紅鞠育還如一夢中
0023b03: 輟社當年懷舊恨感鄰今日有遺風
0023b04: 本期椿筭綿綿遠豈謂萱堂寂寂空
0023b05: 願假目連行孝力慈親從此往天宮
0023b06: 母小祥
0023b07: 積功累行播三從順色承顏孝道終
0023b08: 萱草一從凋晚景桃花重見笑春風
0023b09: 白雲望斷關山隔青鳥歸無信息通
0023b10: 拜佛修因酬罔極騰身高躡九蓮宮
0023b11: 母大祥
0023b12: 先親一夢返蓬萊逝魄滔滔去不回
0023b13: 先逐白雲歸洞府隨青鳥過瑤臺
0023b14: 一從諼草凋零別三見梅英漏泄開
0023b15: 哀子崇因伸孝道早隨彌勒下生來
0023b16: 薦夫
0023b17: 千行血淚欲崩城不見當年結髮人
0023b18: 座上難聞新笑語筆端空寫舊精神
0023b19: 鸞飛鏡裏嗟孤影鳳立釵頭恨隻身
0023b20: 拜佛薰修功莫大回頭業鏡絕纖塵
0023b21: 又
0023b22: 本期偕老百年中豈謂夫天遽壽終
0023b23: 昔日齊眉人不在今朝結髮事成空
0023b24: 欲超苦海深沉趣須藉慈舟度脫功
0023c01: 望石興悲何以報惠燈七級燦蓮紅
0023c02: 薦妻
0023c03: 夫妻本望百年豈意恩情不久長
0023c04: 閣蕭條人不見粧臺冷落鏡無光
0023c05: 斷絃情慘終難續結髮恩深寔可傷
0023c06: 好聽良因歸內院六銖衣帶拂天香
0023c07: 又
0023c08: 雲歸仙島景荒絃斷令人亦斷腸
0023c09: 舊事鼓盆人謾笑新愁結髮事堪傷
0023c10: 清晨露冷鸞臺鏡午夜風銷鳳閣香
0023c11: 願借佛乘方便力扶持懿魄上天堂
0023c12: 妻產死
0023c13: 平生淑德正傳芳一旦俄聞殞堂
0023c14: 花為果殘真可恨蚌因珠碎實堪傷
0023c15: 月沉香閤人何在霧慘冥關路更長
0023c16: 魂魄想歸巫峽去早回兜率禮醫王
0023c17: 薦兄
0023c18: 連枝同氣荷恩光一旦俄驚手足傷
0023c19: 原上鶺鴒難濟急雲間鴻鴈不成行
0023c20: 竹林遊處空愁淚棠棣陰中欲斷
0023c21: 唯願亡兄乘佛力蓮臺九品往西方
0023c22: 兄新及第死
0023c23: 棘高折桂枝芳黃甲榮登譽遠揚
0023c24: 政未三鼎祿辭親俄返九泉鄉
0024a01: 鶺鴒原上悲無侶鴻鴈雲中痛斷行
0024a02: 良夜設齋酬厚德台魂願入普光堂
0024a03: 薦弟
0024a04: 來時拖後去爭先去與來時反倒顛
0024a05: 鴻鴈失群悲夜月鶺鴒無伴泣朝煙
0024a06: 欲資逝魄超升去須仗慈悲秘密宣
0024a07: 好奉彌陀歸極樂早生上品步紅蓮
0024a08: 弟曾領舉
0024a09: 文場得雋冠英況是才華發妙齡
0024a10: 棠棣本期齊秀韡庭荊誰料半凋零
0024a11: 失嘹喨同鴻鴈分翼飛鳴類鶺鴒
0024a12: 手足舊恩何以報特崇佛果薦英靈
0024a13: 薦男
0024a14: 尋常咳唾總成珠秀挺英姿不如
0024a15: 白玉樓成催去速黃粱夢斷頓成
0024a16: 親徒洒盈眸淚萬卷空留滿按書
0024a17: 便好直歸兜率去不須回首戀蓬壺
0024a18: 又
0024a19: 鳳雛旦返丹霄杳杳雲愁去路遙
0024a20: 堂上明珠知暗失前玉樹覺香銷
0024a21: 箕裘事業誰承續忠孝門庭景寂寥
0024a22: 好藉現前諸佛果輪迴三界望高超
0024a23: 薦子琴碁書
0024a24: 君家傑出寧馨兒年少蜚聲四海馳
0024b01: 一局爛柯誰敢敵千鈞筆眾咸推
0024b02: 丹青入妙欺摩詰山水知音遇子期
0024b03: 可惜哲人萎太速臨風無不淚垂
0024b04: 子幼亡
0024b05: 妙齡耿耿氣如虹豈謂天年遽爾終
0024b06: 流水生涯駒過隙浮雲世事電飛空
0024b07: 生來既稟香囊戒死去宜歸寶月宮
0024b08: 若悟法身無罣好乘雲馭步圓通
0024b09: 又
0024b10: 膝前不見寧馨兒頓遣親雨淚垂
0024b11: 蘭葉辭柯今已巳矣鳳雛離穴復何之
0024b12: 深嗟誰續箕裘業不覺增眷屬悲
0024b13: 惟仗佛乘資薦力珠還合浦耀軒墀
0024b14: 薦女
0024b15: 芝蘭德行玉精神窈窕冰姿絕倫
0024b16: 機織巧同天上女剪裁工勝世間人
0024b17: 鏡臺空秋蟾彩斗帳閑生野馬塵
0024b18: 惆悵花顏留不住願乘佛力悟良因
0024b19: 又
0024b20: 芝蘭香殞不成叢撫育前恩總一空
0024b21: 玉女見歸蓬島界月娥今返廣寒宮
0024b22: 眉間柳三春綠臉上蓮凋九夏紅
0024b23: 佛力指歸何處去香雲捧足九霄中
0024b24: 又
0024c01: 親滿眼淚汪汪為失深閨窈窕娘
0024c02: 鳳去秦樓添舊恨花殘閬苑起新傷
0024c03: 已巳馳香歸仙島徒想嬌顏返慶堂
0024c04: 但願懿魂乘妙果參隨佛母證真常
0024c05: 又
0024c06: 天然淑質殊常一旦俄聞殞堂
0024c07: 天上鵲橋無復渡人間花燭未同房
0024c08: 雲迷巫峽歸魂杳月冷泉關去路茫
0024c09: 願與觀音為伴侶補陀山上任翱翔
0024c10: 妹
0024c11: 同枝天屬幾經時俄返泉關失所依
0024c12: 憶昔萱堂同受教豈期鴈序各分飛
0024c13: 悲風永日推香閤淚雨殘宵滴翠幃
0024c14: 先妹懿靈何託化月娥仙子引同歸
0024c15: 丈人
0024c16: 婦翁一枕夢南槐對景追思哭更哀
0024c17: 轉眼俄驚梁木壞傷心惟嘆泰山
0024c18: 痛嗟淚雨流無極悲慘愁眉不開
0024c19: 半子恩深何以報英魂願得見如來
0024c20: 又
0024c21: 冰清姿儼堪追娥返泉臺不復迴
0024c22: 方喜東床聊以中豈期泰岳遽然摧
0024c23: 外家遺恨雲埋半子傷恩淚拂腮
0024c24: 今夜好乘追薦力便隨彌勒下生來
0025a01: 丈母
0025a02: 外姑一旦殞高堂霧慘風悲動白楊
0025a03: 無奈真魂歸北府空留遺愛在東床
0025a04: 傷心謾有千行淚報德須憑一瓣香
0025a05: 更聽三題真般若好乘妙果往西方
0025a06: 又
0025a07: 生來死去本無憑杳隔冥關幾萬程
0025a08: 不謂外親今去世痛教半子倍傷情
0025a09: 北堂忍見愁雲黯東坦空聞淚雨盈
0025a10: 願假陰功資薦枝早隨王母上蓬瀛
0025a11: 薦女
0025a12: 輪迴生死最堪悲凶耗纔聞淚染衣
0025a13: 昔日乘龍人不見今朝坦腹何歸
0025a14: 不聞半子重來面忍見東床寂掩扉
0025a15: 菩薩引生兜率界好瞻金相巍巍
0025a16: 遶棺
0025a17: 人生有似夢魂中四大全拋總是空
0025a18: 六片木頭圍繞匝三千世界悉包容
0025a19: 利名韁從今脫罪業樊籠永不逢
0025a20: 良夜遶茲伸十念頓超有漏步西宮
0025a21: 葬父
0025a22: 汪汪淚眼幾曾乾每恨先君去不還
0025a23: 數載暫停馴虎舍來朝已巳返臥龍山
0025a24: 佳城人皆羨華表巍峨自閑
0025b01: 行看焚黃林闕下滿堂孫子列朝班
0025b02: 葬母
0025b03: 纔聞唱起挽歌聲孝子思親淚雨傾
0025b04: 丹旐翩翩迎素轝青松佳城
0025b05: 魂離慶館行雲慘魄往瑤宮伴月明
0025b06: 珍重真靈乘佛果率陀天上指歸程
0025b07: 停喪新葬
0025b08: 死生一別見應難追想音容淚不乾
0025b09: 目斷碧山雲黯黯風飄黃葉露漫漫
0025b10: 靈輀在昔停雖久丹旐於今卜已巳安
0025b11: 更藉佛光垂接引回頭身在紫雲端
0025b12: 移葬安墳
0025b13: 昔年卜地得回龍今日移來向此中
0025b14: 朝水回環臨曲案山重疊聳寒空
0025b15: 慶源傳千代贈誥駸駸下九重
0025b16: 恭建蓮安墓禁子孫享福永無窮
0025b17: 薦朋友新第
0025b18: 精神洒落玉壺冰藉藉聲猷藹帝京
0025b19: 豈謂玉樓催作記頓教金榜謾留名
0025b20: 藍袍拜天恩重蘭友徒增雨淚傾
0025b21: 緬想舊遊情契厚特修妙果助雲程
0025b22: 薦官員
0025b23: 府君義更雍容不願當時祿萬鍾
0025b24: 倜倘每存高士節逍遙真得古人風
0025c01: 一朝世數推行盡滿腹文章總是空
0025c02: 惠炬建崇伸薦悼棲身高造九蓮宮
0025c03: 老人官
0025c04: 春秋八十德彌高晚歲蒙恩掛綠袍
0025c05: 富貴在天非易得死生由命固難逃
0025c06: 孤男泣血垂珠淚寡室崇因拜玉毫
0025c07: 彈指直歸安養國不須回首戀仙桃
0025c08: 武官
0025c09: 榮葉富貴罕如公浩氣飄飄萬丈虹
0025c10: 坐指干戈寧里閈恩加爵祿壯英雄
0025c11: 本期更享龜齡永豈為俄隨蝶夢終
0025c13: 老儒
0025c14: 胸襟富有五車書表表雄才一巨儒
0025c15: 至大至剛存氣節有恩有惠及鄉閭
0025c16: 回頭忽作莊周夢篤志徒勤董遇餘
0025c17: 尚望尊魂今就釋心空及第步雲衢
0025c18: 少儒
0025c19: 青春飽學眾難儔一旦功名萬事休
0025c20: 几案書存人不見眷姻腸斷淚空流
0025c21: 早歸佛國三千界休戀仙家十二樓
0025c22: 色即是空空是色分明大海一浮漚
0025c23: 赴省道亡
0025c24: 玉鞭遙指帝京遊春牓將期占狀頭
0026a01: 那料出門身已巳化剛令折桂事還休
0026a02: 江邊不是歸蓬島天上應須記玉樓
0026a03: 惆悵武陵館名源下水至今千載為君流
0026a04: 士人溺死
0026a05: 才華卓犖冠群賢擬作龍門第一仙
0026a06: 折桂浪隨波底月乘槎泛水中天
0026a07: 還源當造菩提岸極溺須憑般若船
0026a08: 蕩漾香魂何處去金沙池畔步紅蓮
0026a09: 薦僧
0026a10: 慈悲妙德實彰彰念佛持經不暫忘
0026a11: 地拋离人世界依前歸去佛家鄉
0026a12: 禪心皎潔明如月戒行精嚴淨若霜
0026a13: 欲識至真何處去桂輪空裏露清光
0026a14: 又
0026a15: 涅槃去去萬緣休高掛中瓶已巳徹頭
0026a16: 隻履歸時棺謾閑一花謝後景難留
0026a17: 法門梁棟誰能苦海舟航不復遊
0026a18: 三寶位中留不住前江千古水東流
0026a19: 醫僧
0026a20: 平生恭儉孰能同百衲三衣破又縫
0026a21: 常把靈丹醫眾疾每將貝葉究真宗
0026a22: 身形有類千年節操還同萬丈松
0026a23: 一旦支離圓寂後空留晨夕坐禪蹤
0026a24: 法眷
0026b01: 拜師學道幸連枝一旦俄聞隻履歸
0026b02: 法眷堂中空慘切鴈行雲裏嘆分飛
0026b03: 冀超十地清境頓悟三乘解脫機
0026b04: 回此片緣申報德更祈相會永同衣
0026b05: 修行人
0026b06: 八功德水影涵空九品蓮開淨土宮
0026b07: 勢至布橋迎佛子觀音垂手接仙童
0026b08: 靈禽韻韻空三諦寶樂喧喧贊六通
0026b09: 未審英魂承薦悼一靈生在那花中
0026b10: 僧薦恩母
0026b11: 登堂不見太夫人頓使千行淚滿襟
0026b12: 來似片雲生晚谷去同孤月落寒岑
0026b13: 回頭證果三千滿撚指時當五七臨
0026b14: 釋子蒙恩何以報燃七級表誠心
0026b15: 佃薦恩主
0026b16: 一朝恩主奄然終感泣傷嗟動我農
0026b17: 納粟不聞新咳唾省田徒憶舊行蹤
0026b18: 蘭庭有淚悲風冷蕙帳生塵慘霧濃
0026b19: 久荷帡幪何以報願乘佛力步天宮
0026b20: 薦師巫
0026b21: 廬山學法到人間救度群生不暫閑
0026b22: 巾斗打神世界靈符鎮斷鬼門關
0026b23: 身藏自謂終難老尸解因何去不還
0026b24: 鳴角一聲天外去想君依舊到廬山
0026c01: 薦娼妓
0026c02: 年當二八陽春一笑千金價莫論
0026c03: 絃管堂中消白日綺羅帳裏度黃昏
0026c04: 生前解有千人愛死後寧無一點恩
0026c05: 惟有多情天上月清宵長為照孤墳
0026c06: 娼殺死
0026c07: 如蓮出水正芬芳一旦嬌姿遽殞亡
0026c08: 身臥黃沙空渺渺魂隨白刃去茫茫
0026c09: 生前情識垂淚熟底親知寸斷腸
0026c10: 五濁漏身乘薦悼白毫光裏禮醫王
0026c11: 縊死
0026c12: 生平東注太英雄視死還同一夢中
0026c13: 步步那能踏實地頭頭直欲撞空
0026c14: 化身直入無境撒手還歸快樂宮
0026c15: 惟願佛慈垂接引綵雲捧足禮金容
0026c16: 焚死
0026c17: 夜深方六猴人在莊周夢裏遊
0026c18: 恍惚此身歸大幻倉皇無計下層樓
0026c19: 風回火轉三更後煙滅飛萬事休
0026c20: 子母不須頻抱恨火光三昧任遨遊
0026c21: 
0026c22: 高峰龍泉院因師集賢語錄卷之六
