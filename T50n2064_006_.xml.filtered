0984c08: 
0984c09: 神僧傳卷第六
0984c10: 
0984c11: 法順
0984c12: 釋法順。姓杜氏。雍州萬年縣人。稟性柔和。年
0984c13: 十八棄俗出家。事因聖寺僧珍禪師受持定
0984c14: 業。行化慶州勸民設會供限五百。及臨齋
0984c15: 食更倍人來。供主懼焉。順曰。無所畏也。但通
0984c16: 周給而莫委供所從來千人皆足。有張河江
0984c17: 張弘暢者。家畜牛馬性本弊惡。人皆患之。賣
0984c18: 無取者。順示語慈善如有聞從。自後更無觝
0984c19: 齧。引眾驪山夏中栖靜。地多蟲蟻無因種
0984c20: 菜。順恐有損害。就地示之令蟲移徙。不久往
0984c21: 視。如其分齊恰無蟲焉。順時患腫膿潰外流。
0984c22: 人有敬而子累切者。或有以帛拭者。尋即瘥
0984c23: 愈。餘膿發香流氣難比。拭帛猶帶香氣不散。
0984c24: 三原民田薩埵者。生來患聾。又張蘇者亦患
0984c25: 生。順聞命來與共言議。遂如常日永即痊
0984c26: 復。武功縣僧為毒龍所魅。眾以投之順。端拱
0984c27: 對坐。龍遂托病僧言曰。禪師既來義無久住。
0984c28: 極相勞嬈尋即釋然。故使遠近瘴癘淫邪所
0984c29: 惱者無不投造。順不施餘術但坐而對之無
0985a01: 不痊愈。因行南野將度黃渠。其水汎溢厲涉
0985a02: 而度岸既峻滑。雖登還墮水忽斷流。便隨陸
0985a03: 而度。及順上岸水尋還復。門徒勿。而不測
0985a04: 其然也。以貞觀十四年。都無疾苦告累門人。
0985a05: 生來行法令使承用。言訖如常坐定卒於南
0985a06: 郊義善寺。
0985a07: 志寬
0985a08: 釋志寬。姓姚氏。蒲州河東人也。歷覽諸經以
0985a09: 涅槃地論為心要所居。住房每夜必有振動
0985a10: 介冑之響。竊而觀者。咸見非常神人繞房而
0985a11: 行。時川邑虎暴行人斷路。或數百為群。經歷
0985a12: 村郭傷損人畜。中有王獸其頭最大。五色純
0985a13: 備威伏諸獸。遂州都督張遜。遠聞慈德遣人
0985a14: 往迎。寬乃令州縣立齋行道各受八戒。當夕
0985a15: 虎災銷散莫知所往。時人感之奉為神聖。貞
0985a16: 觀初還蒲晉。時州郡遇旱諸祈不遂。官民乃
0985a17: 往請焉。寬為置壇場以身自誓。不降雨者不
0985a18: 處堂房。曝形兩日。密雲垂布三日已後。合境
0985a19: 滂流民賴有年。未終之前右脅而臥。枕於右
0985a20: 臂告門徒曰。生死長遠有待者皆爾。汝等但
0985a21: 自觀身如幻。便無愛結自纏。吾命亦斷。當取
0985a22: 椽兩根籧篨一領裹縛輿送。無得隨俗紛紜
0985a23: 為不益事也言訖而卒。
0985a24: 世瑜
0985a25: 釋世瑜。姓陳氏。住台州。大業十二年往綿州
0985a26: 震響寺倫法師所出家。一食頭陀勤苦相續。
0985a27: 又往利州入籍住寺。後入益州綿竹縣響應
0985a28: 山獨住多年。四猿供給山果等食。有信士母
0985a29: 家生者。負糧來送。驚訝深山常燒薰陸沈水
0985b01: 香等。既還山半路見兩人。形甚青色狀貌希
0985b02: 世。各負蓮華蔗芋而上。云我供給禪師去也。
0985b03: 然其山居三年之中食米一石七升。六時行
0985b04: 道以猿鳥為侶。初唯一泉。後有三泉流出于
0985b05: 下。貞觀元年夢有四龍來入心眼。既覺大悟
0985b06: 三論宗旨。遂往靈睿法師講下。所聞詞理宛
0985b07: 若舊尋。便往綿州住大施寺。至十有九年四
0985b08: 月八日。往崇樂寺言語欲遊方去。或有喻曰。
0985b09: 只此寺者是諸方也。因還大施本房香氣滿
0985b10: 室。坐處之地涌三金錢。合眾尋香從瑜房而
0985b11: 出。乃見加坐手尚執爐奄然而逝。春秋六十
0985b12: 三矣。
0985b13: 玄奘
0985b14: 釋玄奘。本名禕。姓陳氏。洛州緱氏人也。少罹
0985b15: 窮酷隨兄長睫法師住淨土寺。授以精理旁
0985b16: 兼巧論。年十一誦維摩法華。東都恒度便預
0985b17: 其次。自爾卓然梗正不偶欲慕大法。後達長
0985b18: 安住莊嚴寺。又非本望。西踰劍閣既達蜀都。
0985b19: 受諸經論一聞不忘。武德五年二十有一為
0985b20: 諸學府雄伯沙門講揚心論。不窺文相而誦
0985b21: 注無窮。時曰神人。後又遍遊荊揚等州訪諸
0985b22: 道。復還京輦廣就諸蕃。遍學書語行坐尋
0985b23: 授。數日博通惟候機會。貞觀三年會夾下
0985b24: 道俗隨豐四出。由斯得往西域取諸經像。行
0985b25: 至罽賓國。道險虎豹不可過。奘不知為計。乃
0985b26: 鎖房門而坐。至夕開門見一老僧。頭面瘡痍
0985b27: 身體膿血。床上獨坐莫知由來。奘乃禮拜勤
0985b28: 求。僧口授多心經一卷。令奘誦之。遂得山川
0985b29: 平易道路開通虎豹藏形魔鬼潛跡。遂至佛
0985c01: 國取經六百餘部。以貞觀十九年還京師。下
0985c02: 令住玉華翻譯經藏。奘生常已來願生彌
0985c03: 勒。及遊西域又聞無著兄弟皆生彼天。又頻
0985c04: 祈請咸有顯證。後至玉華但有隙次無不發
0985c05: 願。麟德元年告翻譯僧及門人曰。有為之法
0985c06: 必歸磨滅。泡影形質何得久停。行年六十五
0985c07: 必卒玉華。於經論有疑者今可速問。聞者驚
0985c08: 異。師曰。此事自知。遂往辭佛及諸僧眾。既臥
0985c09: 疾。常見大蓮花鮮白而至。又見佛相。命僧讀
0985c10: 所翻經論名目。已總有七十三部一千三百
0985c11: 三十卷。自懷欣悅。總召門人有緣並集云。無
0985c12: 常將及急來相見。於嘉壽殿以香木樹菩提
0985c13: 像骨。對寺僧辭訣并遺表訖。便默念彌勒右
0985c14: 累足。右手支頭左手髀上。堅然不動氣絕
0985c15: 神逝。兩月色貌如常。乃葬於白鹿原。初奘將
0985c16: 往西域。於靈巖寺見有松一樹。奘立於庭以
0985c17: 手摩其枝曰。吾西去求佛教。汝可西長。若吾
0985c18: 歸即東迴。使吾弟子知之。及去其枝年年
0985c19: 西指約長數丈。一年忽東迴。門人弟子曰。教
0985c20: 主歸矣。乃西迎之奘果還。至今眾謂此松為
0985c21: 摩頂松。
0985c22: 法敏
0985c23: 釋法敏姓孫氏。丹陽人也。八歲出家事英禪
0985c24: 師為弟子。入茅山聽明法師三論悟其宗旨。
0985c25: 貞觀元年出還丹陽講華嚴涅槃。二年越州
0985c26: 田都督追還一音寺相續法輪。于時眾集。義
0985c27: 學沙門七十餘州八百餘人。當境僧千二百
0985c28: 人。尼眾三百。士俗之集不可復紀。至十九年
0985c29: 會稽士俗請住靜林講華嚴經。至六月末正
0986a01: 講。有蛇懸半身在敏項上。長七尺許。作黃金
0986a02: 色吐五色光。終講方隱。至夏訖還一音寺。夜
0986a03: 有赤衣二人禮敏曰。法師講四部大經功德
0986a04: 難量。須往他方教化。故從東方來迎法師。弟
0986a05: 子數十人同見此相。至八月十七日。爾前三
0986a06: 日三夜無故闇冥。恰至二十三日將逝。忽放
0986a07: 大光夜明如日。因爾遷化。春秋六十有七。身
0986a08: 長七尺六寸。停喪七日塔表放光。地為震動
0986a09: 異香不滅。莫不怪歎。道俗莊嚴。送於隆安山
0986a10: 焉。
0986a11: 慧
0986a12: 釋慧。姓董氏。少出家在襄川。周滅法後南
0986a13: 往陳朝入茅山聽明師三論。又入栖霞聽懸
0986a14: 布法師四論大品涅槃等。晚往安州大林寺
0986a15: 聽圓法師釋論。凡所游刃並契幽極。又返鄉
0986a16: 梓住光福寺居山頂。以引汲為勞將移他寺。
0986a17: 夜見神人身長一丈。衣以紫袍。頂禮曰。奉
0986a18: 請住此常講大乘。勿以小乘為慮。其小乘者。
0986a19: 亦如高山無水不能利人。大乘經者猶如大
0986a20: 海。此山多佛出世。一人讀誦講說大乘。能令
0986a21: 所住珍寶光明眷屬榮勝飲食豐饒。若有小
0986a22: 乘前事並失。惟願弘持勿孤所望。法師須水
0986a23: 此易得耳。來月八日定當得之。自往劍南慈
0986a24: 母山大泉請一龍王去也。言已不見。恰至來
0986a25: 月七日初夜。大風卒起。從西南來。雷震雨注。
0986a26: 在寺北漢高廟下佛堂後百步許。通夜相續
0986a27: 至明方住。惟見清泉。香而且美。合眾同幸。及
0986a28: 止龍泉漸便乾竭。貞觀二十三年講涅槃經。
0986a29: 四月八日夜山神告曰。法師疾作房宇不久
0986b01: 當生西方。至七月十四日講盂蘭盆經竟斂歛
0986b02: 手曰。生常信施今須通散。一毫已上捨入十
0986b03: 方眾僧及窮獨乞人并諸異道。言已。而終於
0986b04: 法座矣。春秋七十有九焉。
0986b05: 豐干
0986b06: 釋豐干師者。本居天台國清寺。剪髮齊眉布
0986b07: 裘擁質。身量可七尺餘。人或借問。止對曰。隨
0986b08: 時二字而已。更無他語。樂獨舂穀。役同城旦。
0986b09: 應副齋炊。乘虎直入松門。眾僧驚懼口唱
0986b10: 唱道歌。與拾得寒山子二人相得歡甚。豐干
0986b11: 出雲遊。適閭丘胤出守台州欲之官。俄病頭
0986b12: 風召名醫莫差。豐干偶至其家。自謂善療此
0986b13: 疾。閭丘聞而見之。師持淨水噀之須臾祛袪殄。
0986b14: 因是大加敬焉。問所從來。曰天台國清。曰彼
0986b15: 有賢達否。曰寒山文殊拾得普賢。當就見之。
0986b16: 閭丘至任。三日後即到寺。問曰。此寺曾有豐
0986b17: 干禪師否。曰有。院在何所。寒山拾得復是何
0986b18: 人。時僧道翹對曰。豐干舊院即經藏後。今闃
0986b19: 無人止有虎豹。時來此哮吼耳。寒山拾得二
0986b20: 人見在僧執役。閭丘入干房唯見虎跡縱
0986b21: 橫。又問干在此有何行業。曰唯事舂供僧
0986b22: 粥食。夜則唱歌諷誦不輟。如是再三嗟嘆。乃
0986b23: 入見二人拜之。二人起走曰。豐干饒舌彌
0986b24: 陀不識。禮我何為。遂手出松門。更不復入
0986b25: 寺焉。豐干後不知所終。
0986b26: 寒山子
0986b27: 寒山子者。世謂為貧子。風狂之士弗可恒度
0986b28: 推之。隱天台始豐縣西七十里。號為寒暗二
0986b29: 巖。每於寒巖幽窟中居之。以為定止。時來國
0986c01: 清寺有拾得者。寺僧令知食堂。恒時收拾眾
0986c02: 僧殘食菜滓。斷巨竹為筒。投藏于內。若寒山
0986c03: 子來即負而去。或廊下徐行。或時叫噪凌人。
0986c04: 或望空曼罵。寺僧不耐以杖逼逐。翻身撫掌
0986c05: 呵呵徐退。然其布襦零落面貌枯瘁。以樺皮
0986c06: 為冠。曳大木屐。或發辭氣宛有所歸歸于佛
0986c07: 理。初閭丘入寺放問寒山。沙門道翹對曰。此
0986c08: 人狂病。本居寒巖間。好吟詞偈言語不常。或
0986c09: 臧或否終不可知。與寺行者拾得以為交友。
0986c10: 相聚言說不可詳悉。寺僧見太守拜之。驚曰。
0986c11: 大官何禮風狂夫耶。二人連臂笑傲出寺。閭
0986c12: 丘復往寒巖謁問。并送衣裳藥物。而高聲倡
0986c13: 言曰。賊我賊退。便身縮入巖石穴縫中。復曰。
0986c14: 報汝諸人各各努力。其石穴縫泯然而合杳
0986c15: 無蹤跡。乃令僧道翹尋其遺物。唯於林間綴
0986c16: 葉書詞頌。并村墅人家屋壁所抄錄得二百
0986c17: 餘首。編成一集。人多諷誦。至有庭際何所有
0986c18: 白雲抱幽石之句云。
0986c19: 拾得
0986c20: 拾得者。豐干禪師偶山行至赤城道側。聞兒
0986c21: 啼。遂尋之見一子可數歲。初謂牧牛之。委
0986c22: 問端倪云。無舍孤棄于此。豐干至國清寺。
0986c23: 付與典座僧曰。或人來認可還之。後沙門靈
0986c24: 熠攝受之令知食堂香燈。忽於一日見其登
0986c25: 座與像對盤而。復呼憍陳如曰。小果聲聞。
0986c26: 傍若無人執大笑。僧乃驅之。靈熠咨尊宿
0986c27: 等罷其堂任。且令內滌器。洗濯纔畢澄濾
0986c28: 食滓。以筒盛之。寒山來必負而去。又護伽藍
0986c29: 神廟每日僧下食。為烏鳥所取狼藉。拾得
0987a01: 以杖扑土偶三二下罵曰。汝食不能護。安護
0987a02: 伽藍乎。是夕神附夢與闔寺僧曰。拾得打我。
0987a03: 明日諸僧說夢符同。一寺紛然始知非常人
0987a04: 也。時牒申州縣。郡符下云。賢士隱道菩薩應
0987a05: 身。宜用旌之。號拾得為賢士。又於寺莊牧牛。
0987a06: 歌詠呼天。當其寺僧布薩時。拾驅牛至僧集
0987a07: 堂前。倚門撫掌大笑曰。悠悠者聚頭。時持律
0987a08: 首座咄曰。風人何以喧礙說戒。拾得曰。我不
0987a09: 放牛也。此群牛者多是此寺知僧事人也。拾
0987a10: 得各呼亡僧法號。牛各應聲而過。舉眾錯愕。
0987a11: 咸思改往修來。感菩薩垂跡度脫。時道翹纂
0987a12: 錄寒山文句。於寺土地神廟壁。見拾得偈詞。
0987a13: 附寒山集中。
0987a14: 法
0987a15: 釋法。字孝敦。姓李氏。隴西成紀人也。幼而
0987a16: 秀異傲岸時俗。年二十四遂發心出家。聽涅
0987a17: 槃三十餘遍。又至安州暠法師下聽大品三
0987a18: 論楞伽經。即入武都山修業。年三十行至冀
0987a19: 州。貞觀初年下有私度者處以極刑。誓
0987a20: 亡身便即剃落。時嶧陽山多有逃僧避難。資
0987a21: 給告窮。便造詣州宰曰。如有死事身當之。
0987a22: 但施道糧終獲福祐。守宰等嘉其烈亮膏網
0987a23: 周濟。乃分僧兩處各置米倉。可十斛許。一所
0987a24: 徒眾四十餘人。純學大乘并修禪業。經年食
0987a25: 米如本不減。一所五十六人纔經兩日。食米
0987a26: 便盡。由不修禪兼修外學。曰。不足怪也。能
0987a27: 行道者白毫之惠耳。時逃難轉多無處投止。
0987a28: 山有虎穴。詣告曰。今窮客相投可見容否。
0987a29: 虎乃相而去。及難解乃隨處弘法。雖
0987b01: 廣宣經術專以楞伽命家。中書杜正倫每諮
0987b02: 稟之。時三歲玄奘不許講舊繙經。曰。君依
0987b03: 舊經出家。若不許弘舊經者。君請還俗。更依
0987b04: 新繙經。方許君此意。奘聞遂止。師亦命代弘
0987b05: 經護法。強禦之士不可及也。僕射于志寧曰。
0987b06: 此法師乃法界頭陀僧也。不可名實拘之。
0987b07: 通達
0987b08: 釋通達。雍州人。三十出家栖止無定。常以飲
0987b09: 水噉菜任性遊從。或攬折蒿藿生死而食。至
0987b10: 于桃杏瓜果必生吞皮核。人問所由。云信施
0987b11: 難棄也。貞觀己來稍顯神異。往至人家。歡笑
0987b12: 則吉。愁慘則凶。或索財賄。或索功力。隨命多
0987b13: 少即須依送。若違其語後失過前。有人騎驢
0987b14: 歷寺遊觀。達往就乞惜而不施。其騎尋死。京
0987b15: 室貴賤咸宗事之。禍福由其一言。說導唯存
0987b16: 離著。所得財利並營寺宇。大將軍薛萬鈞。初
0987b17: 聞異行迎宅供養。百有餘日不違正軌。忽於
0987b18: 一夜索食欲噉。初不與之苦求不已。試與遂
0987b19: 食。從爾已後稍改前跡。專顯變應其行多僻。
0987b20: 欲往入內宿。將軍兄弟大怒打之幾死。仰而
0987b21: 告曰。卿已打我身肉都毀。血污不淨可作湯
0987b22: 洗。待沸涌已脫衣入鑊。狀如冷水傍人怖之。
0987b23: 猶索加火。遂合宅驚奉恣其寢處。曾負人錢
0987b24: 百有餘貫。後既辦得無人可送。乃將錢寺門
0987b25: 伺覓行人。隨負多少償達西市。眾皆止之。而
0987b26: 達付不禁。及往勘償不失一文。時逢米貴欲
0987b27: 設大齋。乃命寺家多令疏請。及至明旦來赴
0987b28: 數千。而供度然不知何擬。大眾咎之。達曰。
0987b29: 他許送供計非妄語。臨至齋時僧徒欲散。忽
0987c01: 見熟食美膳連車接輿充道而來。即用施設。
0987c02: 乃大餘長並供僧庫。都不委其所從來。食訖
0987c03: 須臾人車不見。後不知其終。
0987c04: 岑闍黎
0987c05: 襄州禪居寺岑闍黎者。未詳何許人。住寺禪
0987c06: 念為業。有先見之明。而寺居山藪資給素少。
0987c07: 粒食不繼。岑每日將坩口甘切入郭乞酒而飲。又
0987c08: 乞滿坩可三斗許。將還在道行飲。達寺坩亦
0987c09: 空竭。明日復爾。在寺解齋。將篤坩就請粥
0987c10: 三升。乃掛枝頭。入眾以杖打僧頭。從上至下
0987c11: 人別一擊。日日如是。人以其卓越異常。或疑
0987c12: 打已災散不辭受之。岑將粥入房。舊養黧犬
0987c13: 一頭。并一寺內鼠乃有數千。每旦來集。犬鼠
0987c14: 同食庭中堛滿。道俗共觀。一時失一鼠。岑悲
0987c15: 惋無聊。必是犬殺。便告責犬。犬便來。岑見
0987c16: 懊惱以杖捶犬。將鼠埋已悲哀慟哭。寺僧被
0987c17: 鼠嚙衣及箱以告於岑。岑總召諸鼠各令相
0987c18: 保。一鼠無保。岑曰。汝何嚙人衣杖捶之。鼠不
0987c19: 敢動。岑為寺貧便於講堂東白馬泉下濼音洛
0987c20: 中延記。某處為庫。某處為倉廩。人並笑之。
0987c21: 經宿水縮地出如語。便作遂令豐渥。又遙記
0987c22: 云。後六十年當有愚人於寺南立重閣者。
0987c23: 然寺基業不虧訟不可住耳。永徽中恰有
0987c24: 人立重閣。由此相訟如其語焉。
0987c25: 慧悟
0987c26: 釋慧悟。未詳氏族。隱太白山中持誦華嚴經。
0987c27: 服餌松朮。忽於一時見一居士。來云相請居
0987c28: 士騰身入空。令悟於衣帶中坐。攝以飛行至
0987c29: 一道場。見五百異僧翔空而至。悟奄就末行。
0988a01: 居士語曰。師受持華嚴是佛境界。何得於小
0988a02: 聖下坐。遂即引於半千人之上。齋訖居士曰。
0988a03: 本所齋意在師一人。雖有五百羅漢來食皆
0988a04: 臨時相請耳。遂送還本處。有如夢覺。時高宗
0988a05: 永徽中也。
0988a06: 法融
0988a07: 釋法融。姓韋。潤州延陵人。年十九入茅山依
0988a08: 炅法師剃除服勤請道。貞觀十七年於牛頭
0988a09: 山幽栖寺北巖下別立茅茨禪室。日夕思擇
0988a10: 無缺寸陰。山有石室深可十步。融於中坐。忽
0988a11: 有神蛇長丈餘。目如星火舉頭揚威。於室口
0988a12: 經宿。見融不動遂去。因居百日。山素多虎。樵
0988a13: 蘇絕人。自融入後往還無阻。又感群鹿依室
0988a14: 聽伏曾無懼容。有二大鹿直入。通僧聽法三
0988a15: 年而去。所住食基臨大。至於激水不可
0988a16: 瓖階。乃顧步徘徊指東嶺曰。昔遠公拄錫朽
0988a17: 瓖驚泉。若此可居。會當清泉自溢。經宿東嶺
0988a18: 忽涌飛泉。清白甘美冬溫夏冷。即激引登
0988a19: 趣釜經廊。又二十一年十一月。巖下講法華
0988a20: 經。于時素雪滿階法流不絕。於凝內獲花
0988a21: 二莖。狀如芙蓉璨同金色。經于七日忽然失
0988a22: 之。永徽三年邑宰請出建初講揚大品。僧眾
0988a23: 千人至滅諍品。融乃縱其天辯商搉理義。地
0988a24: 忽大動聽侶驚波。鍾磬香床並皆搖蕩。寺外
0988a25: 道俗安然不覺。顯慶元年司功蕭元善再三
0988a26: 邀請。出在建初。融謂諸僧曰。從今一去再踐
0988a27: 無期。離合之道此常規耳。辭而不免。遂出山
0988a28: 門。禽獸哀號逾月不止。山泉池擊石涌砂
0988a29: 一時填滿。房前大桐四株五月繁茂。一朝凋
0988b01: 盡。至二年閏正月二十三日終於建初。春秋
0988b02: 六十四矣。
0988b03: 智勤
0988b04: 釋智勤。俗姓朱氏。隋仁壽因舍利州別置大
0988b05: 興國寺。勤少小以匡護為心。每處眾發言無
0988b06: 不允睦。精誠勇猛事皆冥祐。初母患委頓為
0988b07: 念觀音。宅中樹葉之上皆現化佛。合家並見。
0988b08: 母疾遂除。又屬隋末荒亂諸賊競起。勤獨守
0988b09: 此寺賊不敢凌。故得寺宇經像一無所損。諸
0988b10: 寺湮滅不可目見。又一時權著俗衣以避兵
0988b11: 刃。被賊圍繞而欲殺之。忽聞空中聲告。師可
0988b12: 去俗衣。遂除外服。賊見頂禮。請將供養。經於
0988b13: 數月。後投於蜀聽暠法師講。眾至三千。法師
0988b14: 皆委令檢校。遂得安帖內外無事一人力也。
0988b15: 又至唐初還歸鄧州。講維摩三論十餘遍。後
0988b16: 隱於北山倚立十餘年。所居三所即今見存。
0988b17: 恒聞谷中鍾聲。後尋巖嶺忽見一寺。宛麗奇
0988b18: 常。入中禮拜。似有人住。如是數度。後更尋覓
0988b19: 莫知所在。又居山內糧食將盡。其行道之處
0988b20: 土自發起。遂除棄之明日復爾。如是再三。遂
0988b21: 有穀現。因即深掘得粟二十餘碩。其粟粒大
0988b22: 色赤稍異凡穀。時鄧州佛法陵遲。合州道俗
0988b23: 就山禮請。願出住持。遂感夢而出。其夢不詳
0988b24: 子細。後時負像出山。中途忽闇莫知其路不
0988b25: 得前進。俄有異火兩炬照路極明。因得見道
0988b26: 送至村中。火方迴滅村人並見無不驚異。永
0988b27: 徽年初以見時事繁雜守房不出。向淹三載
0988b28: 讀一切經兩遍。每讀經時恒見有神來聽。初
0988b29: 中後夜聞彈指謦欬之聲。至顯慶四年五
0988c01: 月。欲終之前所有功德不周之處。曉夜經構
0988c02: 使畢。人問何故如此忽速。答曰。無常之法何
0988c03: 可保耶。至十五日。寺中樹木枝葉萎枯自然
0988c04: 分析。禽鳥悲鳴遍於寺內。僧各驚問莫知所
0988c05: 由。至十六日旦忽見昔聽經神來禮拜。語云
0988c06: 莫禮。傍人無有見者。於是剃髮披衣在繩床
0988c07: 內。手執香爐跏趺而坐。告諸弟子。汝可取大
0988c08: 品經讀誦。至往生品訖。遂合掌坐而卒。停經
0988c09: 數日顏色如舊。恒有異香聞於寺內。春秋七
0988c10: 十四。
0988c11: 道宣
0988c12: 釋道宣。姓錢氏。丹徒人也。初母而夢月貫
0988c13: 其懷。復夢梵僧語云。汝所妊者即梁朝僧祐
0988c14: 律師。祐則南齊剡溪隱嶽寺僧護也。宜從出
0988c15: 家。既弱冠極力護持專精克念。感舍利現于
0988c16: 寶函。乃晦於終南倣掌之谷。所居之水神
0988c17: 人指之。穿地尺餘其泉迸涌。時號為白泉寺。
0988c18: 猛獸馴伏每有所依。名花芬芳奇草蔓延。隋
0988c19: 末遷豐德寺。因獨坐。護法神告曰。彼清官
0988c20: 村故淨業寺。地當寶勢道可習成。聞斯卜焉。
0988c21: 焚功德香行般若舟定。時有群龍禮謁。若男
0988c22: 若女化為人形。沙彌散心顧盻邪視。龍赫然
0988c23: 發怒將搏攫之。尋追悔吐毒井中。具陳而去。
0988c24: 宣乃令封閉。人或潛開往往煙上。審其神變
0988c25: 或送異花一奩。形似棗花大如榆莢。香氣馝
0988c26: 蒲必切馞蒲骨切數載宛然。又供奇果李杏梨柰。
0988c27: 然其味甘其色潔非人間所遇也。門徒欲
0988c28: 舉陰事。先是潛通。以定觀根隨病與藥。皆此
0988c29: 類也。宣築一壇。俄有長眉僧談知道者。復
0989a01: 三果梵僧禮壇。讚曰。自佛滅後像法住世興
0989a02: 發唯師一人也。乾封二年春冥感天人來談
0989a03: 律相。言鈔文輕重儀中舛誤皆譯之過非師
0989a04: 之罪。請師改正。故今所行著述多是重修本
0989a05: 是也。又有天人云。曾撰祇洹圖經。計人間紙
0989a06: 帛一百許卷是也。貞觀中曾隱沁部雲室山。
0989a07: 人睹天童給侍左右於西明寺夜行道足趺前
0989a08: 階有物扶持履空無害。熟顧視之乃少年也。
0989a09: 宣遽問何人中夜在此。少年曰。某非常人即
0989a10: 毘沙門天王之子那吒也。護法之故擁護和
0989a11: 尚。時之久矣。宣曰。貧道修行無事煩太子。太
0989a12: 子威神自在。西域有可作佛事者。願為致
0989a13: 之。太子曰。某有佛牙寶掌雖久頭目猶捨。敢
0989a14: 不奉獻。俄授于宣。宣保銶供養焉。復次庭除
0989a15: 有一天來禮謁。謂宣曰。律師當生史天宮
0989a16: 持物一包云。是棘林香。爾後十旬安坐而化。
0989a17: 乾封二年十月三日也。春秋七十二。僧臘五
0989a18: 十二。
0989a19: 英師
0989a20: 英禪師。居西京法海寺。有異人來謁曰。弟子
0989a21: 知有水陸齋可以利益幽明。自梁武歿後因
0989a22: 循不行。今大覺寺有吳僧義濟藏此儀文。願
0989a23: 師往求。以來月十五於山北寺如法修設。苟
0989a24: 釋狴牢敢不知報。英公尋詣義濟。得儀文以
0989a25: 歸即以所期日於山北寺修設。次日曛暮向者
0989a26: 異人與十數輩來謝曰。弟子即秦莊襄王也。
0989a27: 又指其徒曰。此范睢穰侯白起王翦張儀陳
0989a28: 軫。皆秦臣也。咸坐本罪幽囚陰府。大夜冥冥
0989a29: 無能救護。昔梁武帝於金山寺設此齋時。前
0989b01: 代紂王之臣皆免所苦。弟子爾時亦暫息苦。
0989b02: 然以獄情未決不得出離。今蒙吾師設齋。弟
0989b03: 子與此徒輩。并列國諸侯眾等皆乘善力將
0989b04: 生人間。慮世異國殊故此來謝。言訖遂滅。自
0989b05: 是儀文布行天下作大利益。
0989b06: 窺基
0989b07: 釋窺基。字洪道。姓尉遲氏。京兆長安人也。初
0989b08: 基之生母裴氏。夢掌月輪吞之。寤而有孕。及
0989b09: 乎盈月彌。與群兒弗類。數方誦習神晤精爽。
0989b10: 至年十七遂預緇林。及乎入法奉為奘弟
0989b11: 子。始住廣福寺。尋奉選聰慧脫者。入大
0989b12: 慈恩寺躬事奘師學諸佛法。後遊五臺山登太
0989b13: 行。至西河古佛宇中宿。夢身在半山巖下有
0989b14: 無量人唱苦聲。冥昧之間初不忍聞。徒步陟
0989b15: 彼層。皆琉璃色。盡見諸國土仰望一城。城
0989b16: 中有聲曰。住住咄。基公未合到此。斯須二天
0989b17: 童自城出。問曰。汝見山下罪苦眾生否。答曰。
0989b18: 我聞聲而不見形。童子遂投與一劍曰。剖腹
0989b19: 當見矣。基自剖之。腹開有光兩道暉映山下。
0989b20: 見無數人受苦。時童子入城持紙二及筆投
0989b21: 捧而去。基極驚異。明日於寺中得彌勒上生
0989b22: 經。以為彌勒化現。欲開廣之。遂援毫而授。筆
0989b23: 端舍利累累而下。造玉文殊像及金寫大
0989b24: 般若經。皆獲瑞應。初宣律師以弘律感天
0989b25: 供饌。每薄基三車之玩不甚為禮。基訪宣。
0989b26: 其日過午。而天饌不至。及基辭去天神乃降。
0989b27: 宣責以後時。天神曰。適見大乘菩薩在此。翊
0989b28: 衛嚴甚。故無自而入。宣聞之大驚。於是遐邇
0989b29: 增敬焉。先是奘公親搜西域戒賢瑜伽師地
0989c01: 論惟識宗。而師盡領其妙。世謂之慈恩教。以
0989c02: 永淳元年十一月十三日卒于慈恩寺翻經
0989c03: 院。春秋五十一。
0989c04: 洪昉
0989c05: 釋洪昉。本京兆人。幼而出家遂證道果。志在
0989c06: 禪寂而亦以講經為事。門人常數百。一日昉
0989c07: 夜初獨坐。有四人來前曰。鬼王閻羅今為小
0989c08: 女疾止造齋請師臨赴。昉曰。吾人汝鬼。何以
0989c09: 能至。四人曰。闍黎但行。弟子能致之。昉從
0989c10: 之。四人乘馬。人持繩床一足遂北行。可數百
0989c11: 里。至一山。山復有小朱門。四人請昉閉目。未
0989c12: 食頃。人曰。開之已到王庭矣。其宮闕室屋崇
0989c13: 峻非常。侍衛嚴飾頗侔人主。鬼王具冠衣降
0989c14: 階迎禮。王曰。有小女久疾。今幸而痊。欲造少
0989c15: 福修一齋。是以請師臨顧。齋畢自令侍送無
0989c16: 慮。於是請入宮中。其齋場嚴飾華麗。僧且萬
0989c17: 人佛像至多。一如人間事。昉仰視空中不見
0989c18: 白日。如人間重陰狀。須臾王夫人後宮數百
0989c19: 人皆出禮謁。王女年十四五。貌獨病色。昉為
0989c20: 贊禮。願畢見諸人持千餘牙盤食到。以次布
0989c21: 於僧前坐。昉於大床別置名饌甚香潔。昉且
0989c22: 欲食之。鬼王白曰。師若長住此當鬼食。不
0989c23: 敢留師。請不食。昉懼而止。齋畢。餘食猶數百
0989c24: 盤。昉見侍衛臣吏向千人皆有欲食之色。昉
0989c25: 請王賜之餘食。王曰。促持去賜之。諸官拜謝
0989c26: 相顧喜笑。口開達於兩耳。王因跪曰。師既惠
0989c27: 顧無他供養。有絹五百匹奉師。請為受八關
0989c28: 齋戒。師曰。鬼絹紙也。吾不用之。王曰。自有
0989c29: 人絹奉師。因為受八關齋戒。戒畢。王又令前
0990a01: 四人者依前送之。昉忽開目已到所居。天猶
0990a02: 未曙。門人但謂入禪不覺所適。昉忽開目命
0990a03: 火照床。前五百縑在焉。弟子問之。乃言其故。
0990a04: 昉既禪行素高聲價日盛。頃到鬼所但神往
0990a05: 耳。而其形不動。未幾晨坐。有二天人其質殊
0990a06: 麗。拜謁請曰。南天王提頭賴吒請師至天供
0990a07: 養。昉許之。因敷天衣坐昉。二人執衣舉而騰
0990a08: 空。斯須已到南天。王領侍從曲躬禮拜曰。師
0990a09: 道行高遠。諸天願師講誦。是以輒請師。因
0990a10: 置高座坐昉。其道場崇麗殆非人間過百千
0990a11: 倍。天人皆長大身有光明。其殿堂樹木皆是
0990a12: 七寶盡有光彩奪人目睛。昉初到天形質猶
0990a13: 人也。見天王之後身自長大與天人等。設諸
0990a14: 珍饌皆自然味。甘美非常。食畢王因請入宮。
0990a15: 更設供具談話至。其侍衛天官兼鬼神甚
0990a16: 眾。後忽言曰。弟子欲至三十三天議事。請師
0990a17: 且少留。又戒左右曰。師欲遊觀所在聽之。但
0990a18: 莫使到後園。再三言而去。去後昉念曰後園
0990a19: 有何不利而不欲吾到之。伺無人之際竊至
0990a20: 後園。其園甚大泉流池沼。樹木花藥處處皆
0990a21: 有。非人間所識漸漸深入。遙聞大呻叫聲不
0990a22: 可忍聽。遂到其傍見大銅柱。徑數百尺高千
0990a23: 丈柱有穿孔左右傍達。或以銀鐺鎖其頂。或
0990a24: 穿其胸骨者。至有數萬。頭皆夜叉也。鋸牙鉤
0990a25: 爪身倍於天人。見禪師至叩頭言饑曰。我以
0990a26: 食人故為天王所鎖。今乞免我。我若得脫但
0990a27: 人間求他食。必不敢食人為害。為饑渴所逼。
0990a28: 發此言時口中火出。問其鎖早晚。或云毘婆
0990a29: 尸佛出世時。動則數千萬年。亦有三五輩老
0990b01: 者。言誠志懇僧許解其縛。而遽還。斯須王至。
0990b02: 先問師頗遊後園乎。左右曰無。王乃喜坐定。
0990b03: 昉曰。適到後園。見鎖眾生數萬。彼何過乎。王
0990b04: 憮然曰。師果遊後園。然小慈是大慈之賊。師
0990b05: 不須問。昉又固問。王曰。此諸惡鬼常害於人
0990b06: 唯食人肉。非諸天防護。世人已為此鬼食盡。
0990b07: 此皆大惡鬼。不可以理待。故鎖之。昉曰。適見
0990b08: 三五輩。老者頗誠言。但人間求他食請免之。
0990b09: 若此曹不食之。餘者亦可捨也。王曰。此鬼言。
0990b10: 何可信。昉固請。王目左右命解老者三五人
0990b11: 來。俄而解至。叩頭曰。蒙恩釋放。年已老矣。
0990b12: 今得去必不敢擾人。王曰。以禪師故放汝到
0990b13: 人間。若更食人此度重來當令苦死。皆曰。不
0990b14: 敢。於是釋去。未久忽見王庭前有神至。自稱
0990b15: 山嶽川瀆之神。被甲面金色奔波。言曰。不知
0990b16: 何處忽有四五夜叉到人間殺人食肉甚眾不
0990b17: 可制。故白之。王謂昉曰。弟子言何如。適語師
0990b18: 小慈是大慈之賊。此惡鬼言寧可保任。語諸
0990b19: 神曰。促擒之。俄而諸神執夜叉到。王怒曰。何
0990b20: 違所請。命斬其手足以鐵鎖貫胸。曳去而鎖
0990b21: 之。昉乃請還。又令前二人送至寺。寺已失昉
0990b22: 二七日。而在天猶如少頃。昉於陝陜城中選空
0990b23: 曠地造龍光寺。又建病坊常養病者數百人。
0990b24: 寺極崇麗遠近道俗歸者如雲。則為釋提桓
0990b25: 因所請矣。昉晨方漱。有夜叉至其前。左肩頭
0990b26: 施五色毯。而言曰。釋迦天王請師講大涅槃
0990b27: 經。昉默然還坐。夜叉遂繩床置于左膊。曰
0990b28: 請師合目。因舉其左手而伸其右足曰。請師
0990b29: 開目。視之已到善法堂。禪師既至天堂天光
0990c01: 眩目開不能得。天帝曰。師念彌勒。昉遽念之。
0990c02: 於是目開不眩。而人身卑小仰視天形不見
0990c03: 其際。天帝又曰。禪師又念彌勒佛。身形當大。
0990c04: 如言念之。三念而身三長遂與天等。天帝與
0990c05: 諸天禮敬言曰。弟子聞師善講大涅槃經。為
0990c06: 日久矣。今諸天欽仰敬設道場。因請大師講
0990c07: 經聽受。昉曰。講經之事誠不為勞。然昉病坊
0990c08: 之中病者數百。恃昉為命。常行乞以給之。今
0990c09: 若留連講經。人間動涉年歲。恐病人餒死。今
0990c10: 也固辭。天帝曰。道場已成斯願已久。因請大
0990c11: 師勿為辭也。昉不可忽空中有大天人身又
0990c12: 數倍於天。天帝敬起迎之。大天人言曰。大梵
0990c13: 天王有。天人既去。天帝憮然曰。本欲留師
0990c14: 講經。今梵天有不許。然師已至。豈不能暫
0990c15: 開經卷少講宗旨令天人信受。昉許之。於是
0990c16: 置食。食器皆七寶飲食香美精妙倍常。禪師
0990c17: 食已。身毛孔皆出異光。毛孔之中盡能觀見
0990c18: 諸物。方悟天身勝妙也。既食設金高座敷以
0990c19: 天衣。昉遂登座。其善法堂中諸天數百千萬。
0990c20: 兼四天王各領徒眾同會聽法。階下左右則
0990c21: 有龍王夜叉諸鬼神人非人等。皆合掌而聽。
0990c22: 昉因開涅槃經。首講一紙餘。言辭典暢備宣
0990c23: 宗旨。天帝大稱贊功德。開經畢又令前夜叉
0990c24: 送至本寺。弟子已失昉二十七日矣。
0990c25: 華嚴和尚
0990c26: 華嚴和尚。學於神秀。禪宗謂之北祖。在洛
0990c27: 都天官寺。弟子三百餘人。每日堂食和尚嚴
0990c28: 整瓶必須齊集。有弟子夏臘道業高出流
0990c29: 輩。而性煩褊躁。時因臥疾不隨眾赴會。一沙
0991a01: 彌瓶未足。來詣此僧頂禮云。欲上堂無。
0991a02: 如可暫借明日當自置之。僧不與曰。吾受
0991a03: 持已數十年。借汝必恐損之。沙彌懇告曰。上
0991a04: 堂食頃而歸。豈便毀損。至于再三。僧乃借之。
0991a05: 曰吾愛如命。必若有損同殺我也。沙彌得
0991a06: 捧持兢懼。食畢將歸。僧已催之。沙彌持
0991a07: 下堂。不意塼破蹴倒遂碎之。少頃僧又催之。
0991a08: 既懼遂至僧所作禮承過且千百拜。僧大叫
0991a09: 曰。汝殺我也。怒罵至甚。因之病亟一夕而卒。
0991a10: 爾後經時。和尚於嵩山岳寺。與弟子百餘人
0991a11: 方講華嚴經。沙彌亦在聽位。忽聞寺外山谷
0991a12: 中若風雨聲。和尚遂招此沙彌。令於己背後
0991a13: 立。須臾見一大蛇長七八丈。大四五圍。直入
0991a14: 寺來努目張口。左右皆欲奔走。和尚戒之不
0991a15: 令動。蛇漸至講堂升階睥睨若有所求。和尚
0991a16: 以錫杖止之云住。蛇欲至座遂俛首閉目。和
0991a17: 尚戒之。以錫杖扣其首曰。既明所業。今當迴
0991a18: 向三寶。令諸僧齊聲為之念佛。與受三歸五
0991a19: 戒。此蛇宛轉而去。時亡僧弟子已有登會者。
0991a20: 和尚召謂曰。此蛇汝之師也。修行累年合證
0991a21: 果位。為臨終之時惜一故怒此沙彌。遂作
0991a22: 一蟒蛇。適此來者欲殺此沙彌。更若殺之當
0991a23: 墮大地獄無出期也。賴吾止之與受禁戒。今
0991a24: 當捨此身矣。汝往尋之。弟子受命而出。蛇行
0991a25: 所過草木開靡如車路焉。行十四五里至深
0991a26: 谷間。此蛇自以其首叩石而死矣。歸白和尚。
0991a27: 和尚曰。此蛇今已受生在裴郎中宅作女。亦
0991a28: 甚聰慧。年十八當亡。即為男。然後出家修
0991a29: 道。裴郎中即我門徒。汝可入城為吾省問之。
0991b01: 其女今已欲生而甚艱難。汝便可救之。時裴
0991b02: 寬為兵部郎中。即和尚門人也。弟子受命入
0991b03: 城。遙指裴家。遇裴請假在宅。遂令報云。華嚴
0991b04: 和尚傳語。郎中出見神色甚憂。僧問其故。云
0991b05: 妻欲產已六七日。燭燈相守甚危困矣僧曰。
0991b06: 某能救之。遂令於堂門外淨床席。僧人焚香
0991b07: 擊磬呼和尚者三。夫人安然而產一女。後果
0991b08: 十八年而卒。
0991b09: 清虛
0991b10: 釋清虛。姓唐氏。梓州人也。立性剛決桀黠難
0991b11: 防。忽迴心長誦金剛般若。三業偕齊無有懈
0991b12: 怠。於山林持誦。有七鹿馴擾若傾聽焉。聲
0991b13: 息而去。又居失火連薨灰燼。唯虛之屋
0991b14: 焰飛過略無焦灼。長安二年獨遊藍田悟真
0991b15: 寺上方北院。舊無井泉人力不及。遠取於
0991b16: 掣瓶荷罋運致極勞。時華嚴大師法藏。聞虛
0991b17: 持經靈驗。乃請祈泉。即入彌勒閣內焚香經
0991b18: 聲達旦者三。忽心中似見三玉女在閣西北
0991b19: 山腹以刀子剜地。隨便有水。虛熟記其處遂
0991b20: 趨起掘之。果獲甘泉用之不竭。四年從少林
0991b21: 寺坐夏。山頂有一佛室甚寬敞。人無敢到者。
0991b22: 云鬼神居宅焉。有律師恃其戒行夜往念
0991b23: 律。見一巨人以矛刺之。狼狽下山逡巡氣絕。
0991b24: 又持火頭金剛僧。時所宗重。眾謂之曰。君
0991b25: 力無雙能宿彼否。曰斯焉足懼。於是齎香
0991b26: 火入坐持。俄而神出以手足。投之間下。
0991b27: 七日不語精神昏倒。虛聞之曰。下趣鬼物敢
0991b28: 爾。即往彼如常誦經。夜聞堂中似有聲甚厲。
0991b29: 即念十一面觀音。又聞堂中似有兩牛。
0991c01: 佛像皆振既亡效。還持本經一契。帖然相
0991c02: 次。影響皆絕。自此居者無患。神遂移去。神龍
0991c03: 二年準詔入內祈雨。二十七日雪降。中宗以
0991c04: 為未濟時望。令就寺更祈請。即於佛殿內精
0991c05: 禱并煉一指。纔及一宵雨足千里。指復如舊
0991c06: 纔遇大水寺屋皆墊溺。其院無苦若無澇沒。
0991c07: 凡諸異驗皆如此也。
0991c08: 金師
0991c09: 僧金師。新羅人。居睢陽。謂錄事參軍房琬云。
0991c10: 太守裴寬當改。琬問何時。曰明日午書必
0991c11: 至。當與公相見於郡西南角。琬專候之。午前
0991c12: 有驛使兩封牒到。不是琬以為謬也。至午又
0991c13: 一驛使送牒來云。裴公改為安陸別駕。房遽
0991c14: 命駕迎僧。身又自去。果於郡西南角相遇裴。
0991c15: 召問僧云。官雖改其服不改。然公甥姪各當
0991c16: 分散。及後至除別駕紫紱猶存。甥姪之徒
0991c17: 各分散矣。
0991c18: 神僧傳卷第六
