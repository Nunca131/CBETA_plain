0325a01: 南明禪師語錄序
0325a02: 昔彙雲門先師稿有無趣無幻二大師語錄序其中
0325a03: 稱趣為仰山再來稱幻為臨濟直下兒孫無趣克家
0325a04: 之子乃知南明大師為幻之嫡傳也余初參雲門即
0325a05: 入龍居禪席值南師領眾重蒙提挈一日遽問曰一
0325a06: 念緣起無生超彼三乘權學等見阿誰緣起有生耶
0325a07: 師與一喝余時茫然夜坐單後過數炷香如彈指頃
0325a08: 始知有做工夫事南師之力也時同席有玄微兄者
0325a09: 又為南師嫡嗣及師遷化余在山水中每遇玄兄聚
0325a10: 舊即以大事為問玄兄以病自謙遯名匿影余住雪
0325a11: 峰日常一接書問再接偈言知己巳住持普明矣迨余
0325a12: 遊汀洲遣禮招至欲行古道遜余上堂余復邀眾檀
0325a13: 護迎請陞座堅執不允故勉為結制竟成賓主焉話
0325a14: 次復及大事即頹然示疾余曰斷橋一脈至兄止耶
0325a15: 日不然脫有可兄意者能指出以相示乎余唯唯即
0325a16: 索南師源流并斷橋倫歷代付法偈及語錄一卷莊
0325a17: 讀行狀益知居常孤潔不肯輕展鎗旗竟以退託終
0325a18: 其身故余不得不憑贓揭出使人知斷橋猶在也。
0325a19: 崇禎辛巳仲冬日傳曹洞正宗後學雲門明方拜撰。
0325a20: 
0325a21: 南明禪師語錄序
0325a22: 世尊謂眾生曰善知識者是汝等莫大因緣能令汝
0325a23: 等明見佛性離苦解脫一切眾生皆有佛性第因業
0325a24: 緣障蔽遂致苦海飄流故遇善知識宏機迅辯如大
0325a25: 將軍攝印登壇生死浮沉操提在手學者直下承當
0325a26: 曉得棒頭落處猶聾振雷猶瞽見日其間承接燈傳
0325a27: 不容野狐疑似嘗稽臨濟一宗派衍于今極盛矣然
0325a28: 有異流而走名者亦有正傳而韜寂者如南明和尚
0325a29: 親承衣缽于車溪從上淵源授受甚確聞谷雪庭諸
0325a30: 善知識無不虛左推尊之南大師乃不欲語言文字
0325b01: 滋世葛藤見有述其語輒焚去此其識見超出諸方
0325b02: 遠矣然令後起者不有玄微大師其人誰與默識緒
0325b03: 餘存其萬一衍唱真傳哉玄大師不惟不負法乳之
0325b04: 恩其于莫大因緣能令眾生離苦解脫之旨豈曰小
0325b05: 補之哉雖然既無文字語言此是何物具眼者請分
0325b06: 柝看。
0325b07: 欽差巡視海道兼理邊儲福建按察司按察使檇李
0325b08: 後學黃承昊撰
0325b09: 
0325b10: 
0325b11: 
0325b12: 
0325b13: 
0325b14: 
0325b15: 
0325b16: 
0325b17: 
0325b18: 
0325b19: 
0325b20: 
0325b21: 
0325b22: 
0325b23: 
0325b24: 
0325b25: 
0325b26: 
0325b27: 
0325b28: 
0325b29: 
0325b30: 
0325c01: 興善南明廣禪師語錄
0325c02: 建寧普明寺嗣法門人妙用　集
0325c03: 嘉興金明寺住持法孫悟進重輯
0325c04: 師在徑山示眾五峰頭卓朔雙徑尾顛先喝石巖一
0325c05: 任跳明月池覆地傾天此四句中有一句有殺人
0325c06: 刀無活人劍有一句有活人劍無殺人刀有一句殺
0325c07: 人刀活人劍俱有有一句殺人刀活人劍俱無伶俐
0325c08: 衲僧簡點得倜儻分明許你一生參學事畢。
0325c09: 除夕示眾云前年年鼻孔無半邊去年年兩眼不能
0325c10: 全今年年三十精骨獻青天我禪已巳說了汝等作麼
0325c11: 生參。
0325c12: 示眾個般奇特事難言驀直皋亭跳上天帝釋鼻梁
0325c13: 遭磕破波斯痛倒海門前。
0325c14: 維那云今時修行人決要出三界一僧云即今亦不
0325c15: 在三界裏又一僧云喚甚麼作三界師云三界歷然
0325c16: 偈曰慧劍單提總莫論葛藤那許再留根吟風嘯月
0325c17: 須常分機用從空解轉身。
0325c18: 僧問三世諸佛為甚麼不知有師云聰明反被聰明
0325c19: 誤進云狸奴白牯為甚卻知有師云棒打石人頭嚗
0325c20: 嚗論實事。
0325c21: 示眾人來問我祖師禪報道中宵月正圓橫放鐵牛
0325c22: 衝遍界虛空踏破海流乾。
0325c23: 茶次有僧持餅趨過師前師問云這個餅那裏買來
0325c24: 的僧回身云莫道無語好師便舉手中餅云且道這
0325c25: 個那裏買來的僧云這卻道不出師云情知汝道不
0325c26: 出。
0325c27: 維那行嚫次序言云板首三分執事二分散眾一分
0325c28: 時有一僧在旁師即問云汝是一分的二分的三分
0325c29: 的僧無語師對維那云汝未把嚫與他那僧又無語
0325c30: 師云出去。
0326a01: 示眾落日如懸鼓峰前仔細觀霞光交大地一片錦
0326a02: 山川。
0326a03: 師生日今朝初度日天開并地闢三際絕分疏誰云
0326a04: 微細識山頭躍鯉魚海底蓬塵出深知養育恩感報
0326a05: 無窮極。
0326a06: 僧拈針自語若是工夫深鐵杵磨作針師云你這個
0326a07: 針那個鐵杵磨的僧無對師云你問我荅僧擬問師
0326a08: 云果然。
0326a09: 師問僧云冰在這裏水在那裏僧云卻成一塊冰師
0326a10: 直視云老大作這般見解僧云師又如何師云多這
0326a11: 點作麼。
0326a12: 師在皋亭閉關時有僧問云師今進關必待徹悟而
0326a13: 後出關師云恁麼盡未來際出此關不得僧無對師
0326a14: 遂掩門。
0326a15: 下雪次有僧推窗云滿山都是雪師云隨聲逐色漢
0326a16: 僧云乞師離聲色道一句師云滿山都是雪。
0326a17: 聞谷師問云了即業障本來空為甚麼師子尊者被
0326a18: 罽賓國王斬卻師云本來空聞云爭奈頭何師云本
0326a19: 來空聞云為甚麼罽賓國王一手墮地師云本來空。
0326a20: 僧問四大分張眼光落地畢竟向何處安身立命師
0326a21: 云東家作驢西家作馬。
0326a22: 師為靜中師掩龕顧視大眾指龕云大眾只這個龕
0326a23: 非窄非寬本無出入寧有開關即今靜中師端坐其
0326a24: 中無黨無偏正恁麼時眾中莫有知時識節的麼出
0326a25: 來道一句看如無山僧為伊下手去也遂推上。
0326a26: 僧看師十二時偈次問師云隔壁老兒拏賊子贓在
0326a27: 甚麼處師云現在僧無語師便掌。
0326a28: 師一日舉香嚴偈問用侍者者纔擬荅師便喝者復
0326a29: 擬開口師又喝者即點首珍重師付偈曰無傳無受
0326a30: 法無傳無受心付與無手者掣斷虛空筋。
0326b01: 頌古
0326b02: 世尊在靈山會上拈花示眾眾皆默然唯迦葉
0326b03: 尊者破顏微笑世尊曰吾有正法眼藏涅槃妙
0326b04: 心實相無相微妙法門不立文字教外別傳付
0326b05: 囑摩訶迦葉。
0326b06: 一事無成兩鬢斑欣欣獨自笑靈山一枝花上呈春
0326b07: 色拖累兒孫仰面攀。
0326b08: 六祖聞二僧論幡動風動往復不已巳祖曰不是
0326b09: 風動不是幡動仁者心動。
0326b10: 不是風兮不是幡浮蹤暫爾寄禪關窗前非獨松稍
0326b11: 月更有長江浸遠山。
0326b12: 斷橋和尚室中示眾萬法歸一一歸何處。
0326b13: 侵晨出去晚頭歸赤腳髼頭滿面灰無底鍋燒無米
0326b14: 飯臭煙烽嘴尖吹。
0326b15: 僧問趙州如何是祖師西來意州云庭前柏樹
0326b16: 子。
0326b17: 諗老師三寸舌柏子布庭虛藏身沒影跡沒影跡冷
0326b18: 眼看來且端的咄瞎漢三十拄杖少不得。
0326b19: 靈雲見桃花。
0326b20: 靈雲老不無端將謂瞞人返自瞞千紅萬紫已巳狼藉
0326b21: 何獨桃花是指南。
0326b22: 世尊因文殊至諸佛集處值諸佛各還本處唯
0326b23: 女人近于佛坐而入三昧文殊乃白佛云何此
0326b24: 人得近佛而我不得佛告文殊汝但覺此女令
0326b25: 從三昧起汝自問之文殊遶女人三匝鳴指一
0326b26: 下乃托至梵天盡其神力而不能出佛曰假使
0326b27: 百千文殊亦出此女定不得下方過四十二恒
0326b28: 河沙國土有罔明菩薩能出此女定須臾罔明
0326b29: 從地而出作禮世尊世尊敕出罔明卻至女子
0326b30: 前鳴指一下女人從定而出。
0326c01: 蛇驚枯草裏鳥語碧巖前彈指空勞力青天被熱瞞。
0326c02: 百丈海禪師每上堂有一老人隨眾聽法一日
0326c03: 眾退唯老人不去師問汝是何人老人曰某非
0326c04: 人也於過去迦葉佛時曾住此山因學人問大
0326c05: 修行人還落因果也無某荅云不落因果遂五
0326c06: 百生墮野狐身今請和尚代一語貴脫野狐身
0326c07: 師曰汝問老人曰大修行人還落因果也無師
0326c08: 曰不昧因果老人于言下大悟作禮曰某已巳脫
0326c09: 野狐身住在山後敢乞以亡僧津送師令維那
0326c10: 白槌告眾食後送亡僧師領眾至山後岩下以
0326c11: 杖挑出一死野狐乃依法火葬。
0326c12: 不落不昧笑呵呵空裏翻身爭奈何楖栗一條何所
0326c13: 倚橫挑日月下山坡。
0326c14: 雲門顧鑒咦。
0326c15: 雲門顧鑒咦擊右火星飛儘伊多伎倆輸我一聲噓。
0326c16: 梁武帝問達磨祖師云如何是聖諦第一義祖
0326c17: 曰廓然無聖帝曰對朕者誰祖曰不識帝不契
0326c18: 祖乃渡江。
0326c19: 廓然不識空成浪藉赤腳渡江慚惶面壁咄。
0326c20: 三聖上堂我逢人即出出則不為人便下座興
0326c21: 化獎云我逢人即不出出則便為人。
0326c22: 兩輪日月疾如梭無限清風翻碧蘿堪嘆生盲渾不
0326c23: 薦扶籬摸壁待如何。
0326c24: 南陽忠國師一日喚侍者者應諾如是三召三
0326c25: 應師云將謂吾孤負汝卻是汝孤負吾。
0326c26: 三呼復三應法戰從斯竟孤負老婆心驗盡禪人病。
0326c27: 玄沙侍雪峰行次峰指面前地云這一片地好
0326c28: 造個無縫塔沙云高多少峰顧視沙云人天福
0326c29: 報不無和尚靈山授記未夢見在峰云汝作麼
0326c30: 生沙云七尺八尺。
0327a01: 雪峰用盡眼力玄沙七尺八尺欲窮無縫浮圖直待
0327a02: 參天荊棘。
0327a03: 疏山仁參大溈安禪師值溈泥壁便問承聞和
0327a04: 尚道有句無句如藤倚樹是否溈曰是師曰忽
0327a05: 遇樹倒藤枯句歸何處溈放下泥盤呵呵大笑
0327a06: 歸方丈師曰某甲三千里賣卻布單特為此事
0327a07: 而來和尚何得相弄溈喚侍者取錢二百與這
0327a08: 上座去遂囑曰向後有獨眼龍為子點破在師
0327a09: 果至明招謙處問師師舉前話招曰溈山可謂
0327a10: 頭正尾正只是不遇知音師復問忽遇樹倒藤
0327a11: 枯句歸何處招曰卻使溈山笑轉新師于言下
0327a12: 大悟乃曰溈山元來笑裏有刀遂遙禮懺悔。
0327a13: 泥盤放下笑咍咍為惜擔囊千里來秪管藤枯并樹
0327a14: 倒那知錯過棟梁材。
0327a15: 玄沙見地下一點白問僧云見麼僧云見如是
0327a16: 三問三荅沙云你也見我也見為甚麼不會。
0327a17: 你也見我也見白日青天興閃電我若當年在眾中
0327a18: 點燈要照玄沙面。
0327a19: 僧問蜆子如何是西來意蜆云神前酒臺盤。
0327a20: 神前酒臺盤莫為蜆子瞞貪觀花柳巷失卻祖翁田。
0327a21: 趙州到一庵主處問有麼有麼主豎起拳州云
0327a22: 水淺不是泊舟處便行又一庵主處問有麼有
0327a23: 麼主亦豎拳州云能殺能活能縱能奪便禮拜。
0327a24: 一朝權在手殺活不繇情莫信直中直須防仁不仁。
0327a25: 魯祖面壁。
0327a26: 聳起鐵脊梁坐斷千尋壁指畫甚分明將謂有奇特
0327a27: 走殺天下人到老無相識佛法不是無爭奈口門窄。
0327a28: 芭蕉清禪師拈拄杖示眾曰你有拄杖子與你
0327a29: 拄杖子你無拄杖子我奪你拄杖子靠拄杖下
0327a30: 座。
0327b01: 探盡千江水無非竹一竿臨機籌與奪按劍小舟前。
0327b02: 圓覺經居一切時不起妄念於諸妄心亦不息
0327b03: 滅住妄想境不加了知於無了知不辨真實。
0327b04: 赤嘴鳥皮黃腳雞斑毛白羽伴雲飛自從啄破琉璃
0327b05: 殼直至如今不見伊。
0327b06: 趙州四門。
0327b07: 南北東西四面門半開半掩到如今曹溪路上如相
0327b08: 委無限行人被陸沉。
0327b09: 僧問道吾如何是佛吾云洞庭無蓋。
0327b10: 洞庭無蓋水面生塵黃梅雨落滴破虛空。
0327b11: 金峰示眾云事存函蓋合理應箭鋒拄
0327b12: 得分半院與伊有僧出峰約住云相見好
0327b13: 共住難為人。
0327b14: 放去太奢華收來沒可把官物當人情思量還不可。
0327b15: 瑯琊示眾有句無句如藤倚樹樹倒藤枯好一
0327b16: 堆爛柴。
0327b17: 秪這一堆爛柴要且無處安著拈來燒向爐中好與
0327b18: 衲僧烘腳若作佛法商量和汝眉鬚燎卻。
0327b19: 長慶稜禪師二十年坐破七個蒲團不明此事
0327b20: 一日捲簾忽然大悟偈曰也大差也大差捲起
0327b21: 簾來見天下有人問我是何宗拈起拂子劈口
0327b22: 打。
0327b23: 七破蒲團纔捲簾未為天下出奇男白雲常在青山
0327b24: 外眉睫何曾離眼邊。
0327b25: 五臺秘魔巖和尚常持一木叉每見僧參即叉
0327b26: 卻頸曰那個魔魅教汝出家那個魔魅教汝行
0327b27: 腳道得也叉下死道不得也叉下死速道速道。
0327b28: 與麼家風也太差臨機慣用木叉叉阿誰不是仙陀
0327b29: 客好眼無端更撒沙何似歸堂去喫茶。
0327b30: 百丈涅槃和尚一日示眾曰汝等與我開田我
0327c01: 與汝說大義眾皆開田了歸請說大義師乃展
0327c02: 兩手。
0327c03: 平地教人開作田通身泥水不曾乾何如學個安閒
0327c04: 把鋤頭當枕眠。
0327c05: 青州布衫。
0327c06: 趙州老工夫少布衫做得未恰好擬將蓋覆天下人
0327c07: 不覺和贓敗露了急著眼七觔秤子稱得巧。
0327c08: 文喜禪師上五臺遇一老翁牽牛而行邀師入
0327c09: 寺呼均提有童子應聲出迎翁縱牛引師升堂
0327c10: 堂宇皆耀金色翁踞床指繡墩命坐翁曰近自
0327c11: 何來師曰南方翁曰南方佛法如何住持師日
0327c12: 末法比丘少奉戒律翁曰多少眾師曰或三百
0327c13: 或五百師卻問此間佛法如何住持翁曰龍蛇
0327c14: 混雜凡聖同居師曰多少眾翁曰前三三後三
0327c15: 三翁呼童致茶并進酥酪師食之覺心意開爽
0327c16: 翁提起玻璃盞問曰南方還有這個麼師曰無
0327c17: 翁曰尋常將甚麼喫茶師無對師睹日晚遂問
0327c18: 擬投一宿得否翁曰汝有執心在不得宿師曰
0327c19: 某甲無執心翁曰汝曾受戒否師曰受戒久矣
0327c20: 翁曰汝若無執心何用受戒師辭退翁令童子
0327c21: 送師問童子前三三後三三是多少童召大德
0327c22: 師應諾童曰是多少師復問此是何處童曰此
0327c23: 金剛窟般若寺也師悽然悟彼翁即文殊也不
0327c24: 可再見即稽首童子願乞一言為別童子說偈
0327c25: 曰面上無嗔供養具口裏無嗔吐妙香心裏無
0327c26: 嗔是珍寶無垢無染是真常言訖均提與寺俱
0327c27: 隱。
0327c28: 譚玄對面不知名梵剎重重列錦屏纔問均提是多
0327c29: 少回頭依舊草青青。
0327c30: 陸亙大夫問南泉弟子家中有一片石或時坐
0328a01: 或時臥如今擬鐫作佛得否泉曰得陸曰莫不
0328a02: 得否泉曰不得。
0328a03: 得與不得全提片石倒嶽旋巒天昏地黑咄且道其
0328a04: 中是何標格。
0328a05: 玄沙上雪峰白紙。
0328a06: 三張白紙忒煞淆訛同風千里無他事父子恩情徹
0328a07: 底枯。
0328a08: 偈頌
0328a09: 示禪人
0328a10: 靜裏乾坤劫外春慧花從此始生根慈雲忍水時時
0328a11: 潤百萬人前一種新
0328a12: 示妙觀念佛是誰
0328a13: 反覆研窮念佛誰天寒雪擁一園梅忽然時節因緣
0328a14: 到沾著唇牙便皺眉
0328a15: 荅雪庭信禪師附來偈
0328a16: 從來無物可同儕自向山中自活埋五十年來履
0328a17: 踐事娘生一隻臭皮鞋。
0328a18: 既云無物可同儕誰向山中誰受埋五十年前娘未
0328a19: 養喚他甚麼作皮鞋
0328a20: 示自聞
0328a21: 勘破娘生兩片皮臨機那肯聽聲噓獨存這個無棲
0328a22: 泊脫殼金烏到處飛
0328a23: 示靜周
0328a24: 一念忘來萬慮休虛空應是汝同流青黃不計繇他
0328a25: 變管取千山齊點頭
0328a26: 示寄緣
0328a27: 諸緣何狀寄者阿誰這裏薦得還欠一椎
0328a28: 示江渡
0328a29: 煙波浩渺目無涯足跡憑誰問作家莫為跨船三十
0328a30: 棒隔江招手較些些
0328b01: 示葦渡
0328b02: 纔發萌芽便挺然榦青葉綠正新鮮行人乘此通消
0328b03: 息歷盡千波得自然
0328b04: 示萬如
0328b05: 澗水松風來耳畔白雲青嶂列眸前時人自有金剛
0328b06: 眼百萬珍珠一串穿
0328b07: 示芥菴
0328b08: 芥不微兮菴不寬互相容納水投淵當人解得其中
0328b09: 意莫問門前倒剎竿
0328b10: 雲棲六景
0328b11: 回耀峰
0328b12: 一丸金彈射長空遍界流輝一樣紅突出崔嵬高著
0328b13: 眼回光原不涉西東
0328b14: 壁觀峰
0328b15: 壁觀峰前意若何雪腰斷臂太蹉跎今朝再舉當年
0328b16: 事添得胡僧笑轉多
0328b17: 寶刀隴
0328b18: 寶刀出匣倚天高觸著屍橫萬里遙伶利世間輸衲
0328b19: 子從來曾不犯纖毫
0328b20: 青龍泉
0328b21: 真珠沫噴出青龍滴滴涓涓無意中欲識個中消息
0328b22: 子浮沉倒影一枝松
0328b23: 聖義泉
0328b24: 清清淺淺月團團半點難瞞這一泉煞老古錐曾漏
0328b25: 泄至今流落不曾乾
0328b26: 金液泉
0328b27: 是液是泉是甚麼非甜非淡亦非空根源何止金剛
0328b28: 際流遍江河一竅通
0328b29: 詠雪
0328b30: 瓊樓玉殿絕纖瑕非色非空尚未佳道人這片閒田
0328c01: 地莫被虛花白占他
0328c02: 風車
0328c03: 風輪轉處別精麤颺卻糠皮也太多更有頂門開得
0328c04: 好秪留白米奉公婆
0328c05: 牧牛圖
0328c06: 牛兒已巳飽童兒已巳閒綠楊陰下停繩罷鞭止之平地
0328c07: 欲行欲眠穩背而坐勿後勿前懶吹橫笛豈慮他緣
0328c08: 逍遙快活任性天然有問路者直指云乎這邊那邊
0328c09: 四威儀
0328c10: 關中行瀟灑謾騰騰無端失一腳踏倒涅槃城
0328c11: 關中住盡日無他事爛嚼木札羹滋養無生智
0328c12: 關中坐寒暑經簷度不計月和年任爾蒲團破
0328c13: 關中臥工夫放倒做翻去與覆來曾無第二個
0328c14: 十二時歌
0328c15: 半夜子黑白未分誰作主忽聞犬吠兩三聲隔壁老
0328c16: 兒拏賊子
0328c17: 雞鳴丑道人佛法隨時有敗屋風霜徹骨寒破衲遮
0328c18: 身露出肘
0328c19: 平旦寅萬戶千門曙色新空林棲鳥試饒舌喚醒床
0328c20: 頭夢裏人
0328c21: 日出卯大地總成無價寶只要當人見得真日用不
0328c22: 須向外討
0328c23: 食時辰一缽生涯續命根出門自有廬陵米肯向婆
0328c24: 兒買點心
0328c25: 禺中已巳钁頭邊事無多子信手拈來平不平瓜茄菜
0328c26: 甲都肥膩
0328c27: 日南午雲廚冷淡無煙火欲將供佛施群生摘得靈
0328c28: 山花幾朵
0328c29: 日昳未破衲補完無別意困來枕石臥松根饑來撥
0328c30: 火煨個芋
0329a01: 晡時申攜杖歸來步步親俄然踏斷溪流水滿目青
0329a02: 山朵朵新
0329a03: 日末酉金毛獅子頻哮吼菴前菴後絕狐蹤散步經
0329a04: 行獨自走
0329a05: 黃昏戌戍古佛堂前明歷歷莫謂其中人不知三乘五
0329a06: 性誰能測
0329a07: 人定亥光風霽月真瀟灑泥牛趁入廣寒宮玉犬踏
0329a08: 翻香海水
0329a09: 十究竟
0329a10: 究竟身骨肉皮毛寸寸真照天照地光明藏晝夜恒
0329a11: 開八萬門
0329a12: 究竟心大地撮來置一塵塵塵互入無窮盡莫謂於
0329a13: 中無主人
0329a14: 究竟事物物不離於當處彼彼無窮各不知散彩分
0329a15: 形悉如是
0329a16: 究竟理眼前耳畔重重舉鵝王擇乳非鴨類擬思便
0329a17: 隔三千里
0329a18: 究竟生空花亂落何為根纖塵飛入清明眼眚病從
0329a19: 斯直到今
0329a20: 究竟老父母未生原不小面黃皮皺髮如絲秪壞衣
0329a21: 裳不壞寶
0329a22: 究竟病病僧看伊應有分日面月面當自知何勞更
0329a23: 聽維摩令
0329a24: 究竟死眼光落地非終始百骸潰散即分身剎剎塵
0329a25: 塵忘彼此
0329a26: 究竟苦三毒原是無明火俄然覺得驀翻身驀翻身
0329a27: 處淨裸裸
0329a28: 究竟樂風光本地真常樂行住坐臥在其中纖毫向
0329a29: 外成千錯
0329a30: 清泉
0329b01: 一潭清徹底豈肯渾常流珍重如金液寒光射斗牛
0329b02: 巡香板銘
0329b03: 無背無面無主無賓橫行正令若個敢嬰
0329b04: 
0329b05: 
0329b06: 
0329b07: 
0329b08: 
0329b09: 
0329b10: 
0329b11: 南明禪師行狀
0329b12: 師諱慧廣號南明鹽官韓氏子母姚姓未孺齡父母
0329b13: 俱故得繼母吳氏撫之賦性質直于齠齔時遂志出
0329b14: 家檇李興善寺禮芹泉師而薙髮焉師視世如幻嘗
0329b15: 曰推我應院皆非正行遂與朋舊謝絕不茹葷飲矢
0329b16: 志參學彼時禪宗不著歷遊講肆復還本寺禪堂掩
0329b17: 關得交持禪關策進書至師展閱于無字話上凝然
0329b18: 無別念虛豁豁地過了八日人情物理亦不知寢食
0329b19: 起坐亦不覺忽生一念曰如此倘是落空耶便爾休
0329b20: 歇三年而有車溪無幻老人聞師有真實志謁就關
0329b21: 前一見便有師資之契師則以前工夫舉似車溪車
0329b22: 溪應聲跌腳曰悔我來遲向後縱欲到此不易得也
0329b23: 師復求示得受參究工夫是年冬啟關別無他往獨
0329b24: 謁車溪再請益禪要未一載而往古心老師處圓戒
0329b25: 即入車溪舊隱雙徑白雲山不出門三載時觀音殿
0329b26: 繼峰主人啟建禪期師與之敦請車溪老人主持老
0329b27: 人每下堂開示師聽之必垂淚忽一日于地上拾片
0329b28: 紙有觀方知彼去去者不至方之句有省即呈老人
0329b29: 老人印可舉師為首眾師于徑山車溪服勤八載老
0329b30: 人付師衣法偈曰得本無所得傅亦無可傳今付無
0329c01: 傳法東西共一天嗣後掩死關于皋亭永慶寺四載
0329c02: 有聞谷師時至關前盤桓既久凡師主禪期於雙徑
0329c03: 皋亭及蓮居諸處有護法嚴印持聞子將居士等致
0329c04: 請然師不允皆聞師勸赴師自處孤潔誨人不倦襪
0329c05: 不解帶者二十餘年嘗有三願一不出世一不作緣
0329c06: 事一不納徒眾自謂德薄福慳竟以退託嘗有偈頌
0329c07: 法語門人錄呈即火之曰此不足流也今所存萬一
0329c08: 皆妙用記持而書出泰昌改元仲冬師示疾囑後事
0329c09: 畢二十七日辰時奄然坐逝茶毘靈骨瘞于雙徑師
0329c10: 生于萬曆丙子十月十三日也。
0329c11: 嗣法門人妙用稽首述
0329c12: 法門陵替甚矣按萬曆間宗師家頗尚孤峻遞相
0329c13: 隱謝此一變也逮天啟時方有人出法門似覺可
0329c14: 觀至鼎革來十餘載淫濫彌漫此又一變也蓋翁
0329c15: 于泰昌改元遷化其操履卓倫非今時可擬閱是
0329c16: 錄者當具別眼法門有望焉。
0329c17: 順治乙未春王望日法孫悟進稽首跋
0329c18: 
0329c19: 
0329c20: 
0329c21: 
0329c22: 助刻姓氏
0329c23: 雪澗湛慧峰真寶月戒珠全達
0329c24: 全明全果全定全志全正
0329c25: 全念全超全玉全慧全經
