0600b01: 雨山和尚語錄卷第十八
0600b02: 嗣法門人　　記
0600b03: 書問
0600b04: 示弘曉禪人
0600b05: 道無二致。唯在當人。一念純真。原始要終不變異耳。
0600b06: 南泉和尚云。喚作如如。早是變了也。不動之謂如。但
0600b07: 不可安著名字。試看父母未生已巳前一段綿密不露
0600b08: 絲毫底光景。豈是伊相狀名邈所能彷彿。從上祖佛
0600b09: 到這裏有口只堪掛壁。事不獲已巳。向壁立無縫罅處
0600b10: 略露一線。不過控當人箇入路而已。既得箇入路。又
0600b11: 須求箇出路。所謂入路出路者。秪據學人見地了與
0600b12: 不了而論。若果是箇過量漢子。向他未屙已前一逴
0600b13: 逴得。轉向今世門頭。大行闊步。自不落他名相窠臼。
0600b14: 等閒拈一機。示一境。直得森羅萬象。徹底孤危。大地
0600b15: 山河。通上險絕。到這裏說箇一念純真。尚屬分外。寧
0600b16: 有出入名相令人落岐路耶。不見曹山和尚辭洞山。
0600b17: 山曰。甚麼處去。曹云。不變異處去。洞云。不變異處豈
0600b18: 有去耶。曹云。去亦不變異。吾宗門下曹山可謂妙得
0600b19: 其家風者。何則。蓋吾人一往心路。多習氣盛於他古
0600b20: 人心性。玄妙機境上搭著便上。大似蒼蠅為唾沫所
0600b21: 粘。無自由分。據實而論。皆變異也。聖見且爾。況凡情
0600b22: 乎。所以古宿云。凡情聖見是金鎖玄路。直須回互。又
0600b23: 云。一念凡聖情見未忘。便打入驢胎馬腹。英靈衲子
0600b24: 果要合他先聖古轍。不須別作伎倆。但只要將心識
0600b25: 上所蘊底雜骨董盡情傾卻。時中保養。似狸奴白牯
0600b26: 百不知。百不會。騰騰任運。任運騰騰。任是諸天雨花
0600b27: 無路。外道潛覷。不見有蹤。到此方稱本色衲子也。
0600b28: 示楚璞侍者
0600b29: 參學高士入此箇門中。若踏得諸佛正脈著。始不被
0600b30: 他閑機境所惑亂。看他靈山頭陀一花從無名無相
0600c01: 中拈出。雖智如鶖子。辯似滿慈。尚不能測量。何況聾
0600c02: 俗人天而不罔然。古德云。不是心。不是佛。不是物。直
0600c03: 下綿綿不露絲毫。可謂理契寰中矣。後來饒舌底無
0600c04: 端添箇是甚麼之語。雖則慈悲之故。卻令他捕影覷
0600c05: 光之輩向平地上著倒。大似靈龜負圖。自取喪身失
0600c06: 命之兆。要知本色宗師為人自別。不見白雲端祖云。
0600c07: 鼓聲未擊之先。山僧未登座之際。好箇古佛樣子。若
0600c08: 人薦得。可謂古釋迦不前。今彌勒不後。更聽三寸舌
0600c09: 頭上帶出來底早已參差。須知有辨參差眼方救得
0600c10: 完全。此翁尋常立處孤危。用處嶮絕。而今雖則放開
0600c11: 一線。要且不失其宗。只貴上根利智之士向他言外
0600c12: 承當。不去意中領略。何慮一切時不超諸限量。一切
0600c13: 處不迥絕羅籠。昔人有云。善學柳下惠。終不師其跡。
0600c14: 此言雖近。可以喻遠。
0600c15: 示妙光侍者
0600c16: 西天諸祖說法雖尚理致。然類皆聖師。應運垂手之
0600c17: 際。他於果上承當。不向因中領略。是以不落今時。傳
0600c18: 到震旦。有等乘言滯句之流執為窠臼。若非馬師應
0600c19: 讖而出。移其途。革其轍。首以一喝聾大雄之耳。變為
0600c20: 機鋒。少室真宗流通豈到今日。昔人喻為迅雷破山。
0600c21: 烈風振海。無堅不破。無跡不絕。信然。厥後承其派者
0600c22: 若南泉。歸宗。黃檗。臨濟輩。各各用本分手腳。格外提
0600c23: 持。一如神龍入海。變化莫測。蓋他尋常用得家活。大
0600c24: 步驟闊。非的的沒量大人莫能克紹。大覺興化又臨
0600c25: 濟入室之子。一味奮通天作略。用蓋世機關。拳倒須
0600c26: 彌。踢翻滄海。尚未彷彿其標致。況嗄之器。得一知
0600c27: 半解。便謂登堂入奧。何異將甌持水擬比大洋。瑯琊
0600c28: 和尚云。剪除狂寇。掃蕩欃槍。猶是功勳邊事。君臣道
0600c29: 合。海晏河清。猶是法身邊事。若局一機一境。或執箇
0600c30: 前後際斷底清淨境界以為了當。正克符所謂太平
0601a01: 寰宇底癡頑是也。苟非莫邪橫按。正令當行。策其前
0601a02: 進。終身墮在無尾巴猢猻隊中為害。豈鮮鮮哉。所以
0601a03: 雲門和尚云。直得盡大地無纖毫過患。猶是轉句。不
0601a04: 見一色始是半提。須知更有全提向上在。看他雲門
0601a05: 臨濟用處覿體通同。但學者無定古今眼目。故不能
0601a06: 區別。而今要與他從上諸老把手共行。無論全提半
0601a07: 提。向下向上。一總颺在搕堆頭。只放出自家活卓
0601a08: 卓底本有神通。如擊石火。似爆龜紋。神化無方。捷迅
0601a09: 罔測。其迴天轉地。越格超宗之功。又豈在諸大老以
0601a10: 下哉。不是強為大丈夫兒。合自由爾。
0601a11: 示彥明侍者
0601a12: 還鄉盡是兒孫事。祖父從來不出門。誠哉有妙旨矣。
0601a13: 試嘗論之從上得悟諸老。如高峰睹真贊以及墮枕
0601a14: 之類。所謂還鄉盡是兒孫邊事是也。若不出門底祖
0601a15: 父。當人切不得向佛祖言下覓。若向佛祖言下覓則
0601a16: 賺汝平生了也。何故。不見佛眼和尚云。以迷心故山
0601a17: 林中來見善知識。將謂別有一道可令人安樂。不知
0601a18: 反究向來迷處功夫最第一。於此明得。管保室內閒
0601a19: 閒也。
0601a20: 示祖裔維那
0601a21: 道人住山無別營為。隨分拈柄尺八五分钁頭。不假
0601a22: 功勳。翻轉空劫已巳前一片田地。久久純熟。不惟穢草
0601a23: 不生而靈苗且蕃茂也。近時有般冒名之輩。身雖住
0601a24: 山。仍復經營世諦。以致歲月荒唐。心地茅塞。亦復不
0601a25: 省。此皆流俗阿師所趨向。正古人所謂有為功德被
0601a26: 塵瞞。無限田地不曾掃者是也。吾子素甘枯淡。且又
0601a27: 勤力。誠不負住山名實。但時中履踐要須刻苦精專。
0601a28: 以變化氣質為本分修行。蓋無量劫來為患最是我
0601a29: 慢二字。若不回互。一味徑情直遂。于己已于人恐妨道
0601a30: 義。法華云。柔和善順。心不卒暴。涅槃以慈善根力為
0601b01: 成佛之基。吾佛且然。況博地凡夫夙習濃厚。與生俱
0601b02: 生者耶。今既照破而不奮金剛劍直與斬斷。更隨其
0601b03: 牽纏流浪乎。大抵衲僧有攻苦食淡之操持。不可無
0601b04: 登高行遠之志氣。試看古人住山有百鳥啣花者。有
0601b05: 諸天送供者。及至遇人之後。頓使啣花無路。送供無
0601b06: 門。其故何歟。這箇所在若一毫頭善惡情見未忘。不
0601b07: 免隨他意識流走。意識既流走。焉得不被神鬼覷破。
0601b08: 除是情不附物底真道流。一切時中只守閑閑底。任
0601b09: 是褌無襠。褲無口。頭上青灰三五斗。且不礙本色家
0601b10: 風。當與麼時。且道鬼神還覷得他破也無。這裏著得
0601b11: 隻眼。尺八五分钁頭方許他把。不然。見山忘道之流
0601b12: 不堪與共語也。勉之。勉之。
0601b13: 示荊玉禪人
0601b14: 年少參方須立志。晨昏切莫恣兒戲。用心細究古人
0601b15: 言。謾把光陰等虛棄。君不見。臨濟當年是後生。三年
0601b16: 行業稱純一。堂中首座人天眼。嘵嘵對檗云奇特。又
0601b17: 不見。佛日本空小阿師。十三行腳有機思。宿學見之
0601b18: 皆讋應。千古宗綱力荷持。二老都是人類出。只比時
0601b19: 流多道骨。佳言善行載竹帛。珍重效之不可忽。爾字
0601b20: 竊比荊山玉。顧名思義須善蓄。假使什襲不加工。小
0601b21: 有破壞寶不足。修身慎行恐辱先。聖哲良言好不讀。
0601b22: 讀之熟矣在躬行。如不躬行徒得名。子今求示示以
0601b23: 此。時中業業須競競。
0601b24: 示汪廣涵居士
0601b25: 從上來事只貴直行直用。牙齒間不許沾著箇心性
0601b26: 玄妙字眼。何則。蓋許多名目乃先聖之機權。本分事
0601b27: 上無如是事。古人不獲已巳為作方便。故云不是心。不
0601b28: 是佛。不是物。直饒向這裏一腳到底。已巳是周遮。況見
0601b29: 未真者。去門頭戶口捕影覷光。以為自家本有之物。
0601b30: 奚止笑破衲僧鼻孔。是故從上先聖立如許綱宗之
0601c01: 意。無他。不過解此見道未真者之惑而已。故臨濟因
0601c02: 破夏公案後建立七事。洞山以過水睹影而悟建立
0601c03: 五位。古人豈欺我哉。居士天性近道。但不曾經本色
0601c04: 鉗鎚鍛煉。卻向淺處擉破。一切時中或向經論中。或
0601c05: 語錄中。卻被古人老婆舌頭賺卻也。不見山谷沒量
0601c06: 漢初于晦堂吾無隱乎爾處窺得一斑死心。知其所
0601c07: 見未諦。故有死心死。學士死。燒作兩堆灰。向甚麼處
0601c08: 相見之問。後來向黔南道中悟得。乃寓書死心曰。庭
0601c09: 堅生平被天下長老瞞過多少。惟有死心道人不肯
0601c10: 是真實相為。山谷此書可以為居士作左券也。山谷
0601c11: 于兩堆灰處大徹。居士請向日落後如何相見處下
0601c12: 得一語。始不負別峰斫額望也。
0601c13: 與老寺和尚
0601c14: 匡廬距黃梅只一衣帶水。竟不能折葦東來。一探老
0601c15: 祖罏。可勝怏怏。然間於往來雲水邊詢。知吾弟荷
0601c16: 道精勤。不隨時風所尚。私心健羨羡。以為真吾家白眉
0601c17: 也。但晚節末路。古人所慎。吾弟能以此自勉。不惟先
0601c18: 靈巖老子藉以吐氣。凡在宗黨亦借餘絢矣。匡廬風
0601c19: 氣大變。在昔藉缽耕者莫不抱在陳之憂。即思亦以
0601c20: 此而赴龍舒之招。較吾弟孤峰頂上水足草足。何啻
0601c21: 天壤。茲啟者棲賢和尚乃法門難得人。目下有黃梅
0601c22: 之遊。必過老寺。冀吾弟以禮接之。以誠待之。孰謂宏
0601c23: 智妙喜之風。不復見于今日哉。相見難期。惟為法為
0601c24: 人勉旃是囑耳。
0601c25: 與萬杉湖海二西堂
0601c26: 法運固秋矣。苟有其人。雖乾坤剝落。何難使覺樹敷
0601c27: 榮。思以駑鈍。常恨力不逮志。自甘伏櫪度時。端望有
0601c28: 力大人光闡宗猷。不啻身有之也。春初到山。得瞻兩
0601c29: 兄毫相。即知靈鷲枝條秀發萬杉深處矣。一往健羨羡
0601c30: 之私。實匪管舌可喻。昨者風聞好音。知威音那畔紹
0602a01: 繼心燈。今時門頭開發妙蘊。不惟祖庭生色。而弟輩
0602a02: 亦借光多也。欣甚欣甚。滿擬躬賀。以山頭積雪未消。
0602a03: 特遣侍者代候。餘俟春風解凍。即圖晤也。時寒。萬萬
0602a04: 以道自愛。
0602a05: 與天寧兩序
0602a06: 弟罷駑瞠乎兄等後塵。蓋有年矣。雖嘗以訐舉忤眾。
0602a07: 然一點愛敬之誠。未嘗斯須去念。此亦諸兄之所熟
0602a08: 諳者。往歲笠掛邗江。鄙懷初無他願。只欲覓一行單
0602a09: 終身以卑自牧。庶得近光左右而永共嚶鳴之好。不
0602a10: 意和尚謬舉非材。正如客作傭人。一旦授以寶華王
0602a11: 位。其欲不驚號躄地而悶絕者。庸可得乎。執別以來。
0602a12: 日益恐懼。唯是匿影深巖。刀耕火種。不將隻履踏他
0602a13: 今時岐路。於師門或可無丘山之損矣。居閒每念時
0602a14: 當多事之秋。而天寧一席居南北孔道。固和尚主法
0602a15: 者之難。亦兄等贊勷者之所不易也。唯思所以難必
0602a16: 當居。敬行誠勉以致力。則雲龍風虎。不難再見於今
0602a17: 日在。弟譾劣。無似何當。進斯過位之言。以法中骨肉
0602a18: 亦不肯自甘菲薄。視同秦越人之肥瘠也。初弟入山。
0602a19: 原擬訪亮公遺跡。道過匡阜。愛其佳麗。因而頓轡。但
0602a20: 山頂高寒。六月非綿不煖。是亦業在其中。毋母煩諸兄
0602a21: 致慮。且古人不以形疏致外。江山雖遠。道契則鄰。此
0602a22: 窮巖中之所以不索寞也。肅此布候。唯諸兄為法為
0602a23: 人勉旃自愛。
0602a24: 與大安和尚
0602a25: 一葦東渡。不獲祖帳河橋。我心惄然。歸時知放舟
0602a26: 已巳至長干。且審不忍小忿。與波旬爭一旦之雄。連城
0602a27: 瓦礫或幾乎其俱碎。公素負經濟。何臨事昏聵若此。
0602a28: 昔趙括讀父書而亦善談兵法。其臨陣無有不敗。公
0602a29: 其是哉。法駕計已巳還山。時中望收視反聽。以祕重大
0602a30: 法為事。我輩廁身此箇門中。別無所圖。但只吐得幾
0602b01: 則有巴鼻語。收得幾箇有骨力漢。則責任盡矣。公豈
0602b02: 無意乎。其無意乎。
0602b03: 與友人
0602b04: 溽暑甚矣。有竹干雲不足以剪畏日。壁間懸活水圖。
0602b05: 對之毛骨震掉。一似登金焦而觀駭浪也。不敢獨享。
0602b06: 邀足下來共樂之。
0602b07: 與語溪大師
0602b08: 岑寂峰頭與世曠絕。承老弟不憚高遠。枉駕過存。為
0602b09: 緣雖促。固已巳如逃空谷者。聞足音跫然而喜也。匡廬
0602b10: 風味迥別蘇揚。未審初入山人能甘之否也。先此問
0602b11: 聲。專俟春風解凍。邀吾弟來評論鄱水黔雲。
0602b12: 復泰興眾護法請住慶雲
0602b13: 我師翁之道法被遍淮南。諦思發軔初地。實自慶雲
0602b14: 始也。雖陵谷代遷而剎竿巋然如故。非藉擎山持杵
0602b15: 如諸大護法者為之呵護。焉得聲光赫奕。與廣陵諸
0602b16: 大剎爭雄峙哉。凡屬派下兒孫。不待金地之招。自應
0602b17: 趨灑掃之役。曩者得我仁碩兩法叔先後接踵。復昌
0602b18: 大先人之業。是由地藉人興而人因地顯矣。思譾劣
0602b19: 無似。奚敢仰希高步。乃辱虞旌遠及。儼然忘其固陋。
0602b20: 重之以典席之命。雖捐糜以趨效焉。猶未能酬知遇
0602b21: 也。敢復因循怠忽而膜外置此席哉。唯是隈巖歲久
0602b22: 而山麋之習幾與性成。恐不堪膺禮法之索。未免以
0602b23: 此為憂。惟眾護法為吾門世護。冀推屋烏之愛。以及
0602b24: 區區必覆護之始終而安全之。則山野食德寧有艾
0602b25: 哉。不莊啟者期達實情也。草復不恭。統惟垂炤弗宣。
0602b26: 復祖脈禪師
0602b27: 自從吾兄飄然遠引。凡在同門莫不惘然如失。後詢
0602b28: 南來雲水。竟不知神蹤落處。及弟辭維揚。曾與諸兄
0602b29: 言別。然數年已巳來終以不得一的。耗為懸懸也。客歲
0602b30: 維揚人回。承以書貺。見寄捧接。如睹真月。如獲髻寶。
0602c01: 迨驟讀一過。則知吾兄一段事師之誠。交友之誼。久
0602c02: 而彌篤。甚矣。仁人之用心超出尋常萬萬也。至諭時
0602c03: 流泛泛應事者。鄙懷幾與吾兄共之。弟嘗細詳此輩
0602c04: 用心。自入吾門。原無甚大志。不過為衣食而已巳。在彼
0602c05: 又何足怪。所可怪者是當今知識不分皂白。公然以
0602c06: 真子待之。彼又不知分量。亦公然以真子任之。嗟乎。
0602c07: 傷風敗教莫大於此。然我輩不幸而際此時會出處。
0602c08: 亦各有道詎。可因彼而事抑損。子輿氏有云。待文王
0602c09: 而後興者凡民也。若夫豪傑之士雖無文王猶興。第
0602c10: 我輩所言興者不在天子奉迎。諸侯推轂。又不在門
0602c11: 庭廣大。徒眾蕃殷。果是鼻孔端正。操行無虧。然後或
0602c12: 晦跡山林。或垂手廛市。但杖頭腳底不使落於今時。
0602c13: 是為得矣。由是而言。即我輩中亦罕見其有全人也。
0602c14: 何則。苟有其志者而行不逮。苟有其行者求其飲水
0602c15: 茹荼。歲寒不變之堅剛骨操。又無與焉。是以不逮古
0602c16: 人遠矣。若吾兄者尚何言哉。以慷慨拔俗之標。兼瀟
0602c17: 灑出塵之志。加以入道穩實。操履清真。斯弟數年前
0602c18: 一見而心服者。但此番瓶缽既返。天寧願言按下雲
0602c19: 頭。以剛健應事。況南吳北楚。參扣有年。世態人情。不
0602c20: 可謂兄不知之深者。兄但細忖今日之叢林果昔日
0602c21: 之叢林。今日之人境果昔日之人境乎。惟應行我所
0602c22: 應為。不應求全責備於他人也。弟雖駑鈍無似。然三
0602c23: 折肱而成醫。且每荷道愛。諄諄以至言規弟。弟寧自
0602c24: 甘菲薄而不還以規兄。我兩人者應各棄其所長而
0602c25: 取其所短也。
0602c26: 復棲賢和尚
0602c27: 石橋揖別。不忍回首。恐金井玉淵增我嗚咽愁嘆聲
0602c28: 耳。弟一路追憶教言。殊深銘佩。因思我輩生平以山
0602c29: 水友朋為性命。今無故以饑驅出山。山水友朋二俱
0602c30: 失卻。每一念及。不覺痛悔之驚心而感憤之沁骨也。
0603a01: 適接手諭。知吾兄亦增離索。然所恃萬杉密邇。棲賢
0603a02: 海兄在爾。猶我兄或不致太寂寞耳。獨是弟賦性孤
0603a03: 陋。今又入孤陋之鄉。何以過日。雖古語有云。剎海匪
0603a04: 遙。本之無間。江山雖遠。理契則鄰。然終不若一室團
0603a05: 圞之為快也。屢承厚遺。汗顏以領。弟行期只會倫公
0603a06: 一面即便登程。天氣尚炎。且吾兄素不任勞。幸珍重
0603a07: 自愛。萬毋母以弟為念。餘懷縷縷。筆不能悉。想千里同
0603a08: 風。彼此領言外意耳。藉手草復。并謝種種不一一。
0603a09: 復雷峰天然和尚
0603a10: 警錫出山。失于贐送。然不謂遽有此行也。及接手諭。
0603a11: 知蓮車已巳去。天畔悵然久之。乃憶壬子來山。獲瞻毫
0603a12: 相。且喜歸宗祖席得人。嗚呼。今幾何日耳。而變更若
0603a13: 此。豈叢林興替亦隨時數耶。承諭有重來之意。此老
0603a14: 人之志而吾輩之願也。但戎馬在郊。我觀四方正在
0603a15: 蹙蹙靡騁之際。願且順時頤養。俟皇路清夷。然後行
0603a16: 己巳之志。孰謂趙州安國不復見于今日乎。草復不恭。
0603a17: 統希慈亮。
0603a18: 與棲賢和尚
0603a19: 霪雨經旬。山中樹杪豈止百重泉而已巳。弟山房晝掩。
0603a20: 終日如炭庫裏坐。時中非藉佛祖鼻孔相與揩磨。這
0603a21: 場困悶不易處也。昨敝門人來自龍舒。相率彼中檀
0603a22: 護以一山院相請。審其土俗人情似亦純朴。且饒米
0603a23: 鹽足可為住山養道之地。第一邑之地有數十禪師
0603a24: 圍繞。因思古人誡子書曰。汎追逐則勞汝形神。慎交
0603a25: 遊則鼓人唇舌。況拙直愚戇如弟而能儼臨稠人中。
0603a26: 高下處置得宜否。以故尚緩其行。專俟秋風稍涼。拽
0603a27: 杖過棲賢。想吾兄定有以見教也。
0603a28: 又
0603a29: 讀種瓜牧牛諸作。破除世諦。直顯家風。真不負鐵額
0603a30: 銅頭讖矣。第以事牽。不能賡和。惟有高歌健羨羡而已巳。
0603b01: 時節擾擾。高岸深谷亦未得寧居。可勝浩嘆。昨熊燕
0603b02: 老遣令郎來投一扎。欲弟于五老峰頭代為覓居。弟
0603b03: 感燕老為人。即以空香菴許之。荅書後遣人去汛掃。
0603b04: 鄰菴諸僧知之。乃有繁言。謂熊公有關係人。五峰如
0603b05: 何容得。弟聞之大笑。故特啟吾兄。若山下時事稍寧。
0603b06: 乞方便燕老可暫止之。所謂一動不如一靜也。如其
0603b07: 不妥。自不必說。豈有吾輩稱佛子而不拯人于患難
0603b08: 中乎。弟素畏炎熱。行期卜在秋初。恐懸念。故並及之。
0603b09: 復棲賢和尚
0603b10: 山房晏坐。領所惠選香時一把爇。覺故人之意殷殷
0603b11: 厚矣。因念匡廬好友如我棲賢石老。實指不多屈方。
0603b12: 將藉此以暢山懷。乃復以分衛出山。東鼓山頭孤陋
0603b13: 人何堪當此岑寂哉。然思發菩薩心者。自有菩薩擁
0603b14: 護。想歸期匪遙。茲所謂暫時分手莫躊踟。弟又重以
0603b15: 自慰也。歸宗老人昨過山頭。極喜東鼓形勢。尊高贈
0603b16: 言。有一峰獨當瀾濫穩之句。因思此老人深慈厚德。
0603b17: 足以挽迴末運。倘天假以趙州安國之年。我輩可恃
0603b18: 以高枕而臥矣。滿擬躬送湖頭。恐反多兄一事。特命
0603b19: 侍者以代。春氣尚寒。萬萬以道自愛。
0603b20: 復趙國子居士
0603b21: 昨尊使至。適與陳懋老敘談。因而共展閱佳什玅墨。
0603b22: 我二人殊讚嘆不已巳也。第不審居士何修得此靈腕
0603b23: 哉。陳懋老系出吉水。蓋居士鄉里也。因細玩之久。不
0603b24: 謂尊使遽歸。殊失裁荅。想高明者定亦原諒之也。靈
0603b25: 隱我祖山。十餘年失掃灑。偶因華扎論及。令我一度
0603b26: 慚惶。一度思讀樓觀滄海日之句。恍夫登韜光遠眺
0603b27: 時。況匡阜我故山。又一旦拋卻。刺頭于維揚鬧浩浩
0603b28: 處作居停主人。鎮日酬應不暇。對居士韻人怎得不
0603b29: 恨殺哉。然或天假我以年。不即填溝壑。將來天台南
0603b30: 岳覓三間茅屋。以終殘喘。峰頭逐雲。竹裏踏雪。恐不
0603c01: 肯多讓于居士與異目老二。荒寺經營土木。日無寧
0603c02: 晷。一切匾額碑記心有餘而一時籌畫不及。稍遲或
0603c03: 借重居士如椽。又豈止李北海顏平原而已巳哉。別後
0603c04: 不審居士客況。何似唐人云不嫌野外無供給。乘興
0603c05: 還來看藥欄。山埜借此為居士道。有暇望即一命杖
0603c06: 也。
0603c07: 復微老和尚
0603c08: 與和尚別久矣。憶二十年前同入靈山之室。比時見
0603c09: 叢林之整齊。規矩之嚴肅。任他千二百眾然皆堂堂
0603c10: 龍象。今幾何時而法運凋零。若是他不具論即。靈隱
0603c11: 祖山亦荒寒之極。和尚平生肝腸火熱。聞之亦嘗動
0603c12: 心否耶。至若天寧一往顛沛。甚有過于祖山者。凡在
0603c13: 宗黨有心扶豎宗祖道法者。睹此蕭條之狀。不知痛
0603c14: 哭流涕當何如也。前春以維揚檀護遴選住持而及。
0603c15: 不肖以時量事實進退維谷。繼而念先師靈塔孤冷。
0603c16: 遂黽勉而來。舟過白門。滿擬一禮雙足。以舟子忙迫
0603c17: 竟不及晉謁。致使咫尺慈顏。又成蹉過。可勝嘆哉。昨
0603c18: 諸兄來揚。接手翰。知俯應準提之請。俾孤陋之姪。思
0603c19: 藉此得一親塵教。兼罄二十餘年之積悃。謂非天假
0603c20: 之緣則不可也。況有孫孝翁之人。望為之推轂。可謂
0603c21: 賢主佳賓一時際會。前慨當今法道之衰。今睹和尚
0603c22: 此舉。思輩可以額手稱慶矣。但準提雖曰。更新實多
0603c23: 欠缺。惟望鼓老當益壯之興。造彼後進福此方來。則
0603c24: 區區之所至願也。兩公復命。先布積懷。餘惟翹首江
0603c25: 干。耑望來旌而已巳。春氣尚寒。伏乞保護四大以為法
0603c26: 為人是禱。
0603c27: 復許青嶼護法
0603c28: 前者便過毘耶。承老維摩款以香齋。登舟時覺齒頰
0603c29: 間津津然猶有餘馥。信乎其自香積擎來耶。居閒念
0603c30: 太翁功成名遂。且有兩令郎出仕。其得俸足以供太
0604a01: 翁甘旨。當此時也。不可不謂之大福德人。較之身嬰
0604a02: 塵網者奚啻天壤懸殊哉。願此後光陰冀留神祖道。
0604a03: 庶不負南嶽老人親授杖也。至若思者居山不甘岑
0604a04: 寂。處世又厭塵囂。椰子一軀究竟無安著處。今春偶
0604a05: 承祖山之召。方思藉此投閒。作養病計。那知久廢之
0604a06: 剎。事更滋多。因念積勞之軀。何能堪此。昨接手教。具
0604a07: 審道履如常。且得過和上晨夕接談。縱霪雨困人。藉
0604a08: 此可作消遣法也。承注念。藉手肅復。把晤之緣。想在
0604a09: 秋風戒寒時耳。臨楮翹企。不盡主臣。
0604a10: 復香水和尚
0604a11: 霪雨淋漓。乃勞兩專使跋涉如許程途。已巳屬過分。矧
0604a12: 又重以厚貺。雖手足之誼出乎至誠。然彼此窮院子。
0604a13: 我心極不安也。至承過分獎借。似涉客氣。恐非兄弟
0604a14: 間相與。所以切磋琢磨之意。大抵人情喜譽而嗔毀。
0604a15: 當順境來前。苟智鑑不明。僥倖之念。由之而生。為害
0604a16: 詎不甚大。古人云。行百里者半九十。斯皆歎晚節末
0604a17: 路之難。今而後吾與老弟交勉之庶履。此世此時之
0604a18: 要著。不審弟謂然否。天寧祖院四載而內外一新。實
0604a19: 藉佛力冥庇。況去冬得　聖駕親臨。不可不謂之一
0604a20: 大奇遇。記得十八年冬寓舒山荒院。聞天寧有意請
0604a21: 我。私念任大責重。非綿力所能支持。是夜夢先老人
0604a22: 慰我曰。果能此道也。遂覺不勝感泣。心知此語乃中
0604a23: 庸上者。但前後句義生疏。不復記得。侵晨即過大義
0604a24: 書記寮索觀。方知下二句為雖愚必明。雖柔必強也。
0604a25: 今天寧一旦改觀。豈非先老人之靈也耶。吾弟有可
0604a26: 造之資。兼有可為之品。但器量不大。識見不高。只此
0604a27: 兩端。未免貽我憂也。七月望後有維揚之行。不特專
0604a28: 為龍華之舉。記得今春力辭天寧。諸護法曰。天寧我
0604a29: 等不敢屈留。但敕建之疏。蕭閒之扁。是和尚分上事。
0604a30: 尚未完成。這關係我輩。不敢當要和尚自處。以此一
0604b01: 節。遂鈍置至今。然遲不過明春了此案也。六月下梢
0604b02: 準定接弟來三峰。有要緊話與弟商酌。然非筆舌可
0604b03: 能盡者。痛念法道凌夷。師門寥落。我輩受佛祖師友
0604b04: 蔭庇乃有今日。若一味坐享安樂。置道法于不問。此
0604b05: 韓昌黎所謂食其祿而怠其事。必有天殃。我輩聞此
0604b06: 寧不惕然生警乎。佳隹什法語俱讀過一遍。遲遲寄來。
0604b07: 餘望磨勵道骨。鼓勇前來。以副我望是禱。
0604b08: 與華山僧老和尚
0604b09: 年餘不奉塵誨。仰慕之懷有如山積。妄意舟過吳門。
0604b10: 庶得一覲毫相。又念華座逼近祖山。盡力道不得箇
0604b11: 入門句子。由此一端並和尚處。亦缺接足修敬之禮
0604b12: 也。非恃平日知愛。敢露此窮乞相哉。三峰之行出於
0604b13: 意想所不到。春初接虞山書。見其誠懇篤摯。遂勉赴
0604b14: 金地之招。然實不知有仁和尚事也。比時若知之。必
0604b15: 決意前來。以妨賢路。在世俗君子尚不忍為。況吾輩
0604b16: 同源共本者乎。且仁和尚與思昔曾同入先靈隱之
0604b17: 室。素稱相好。今以一院之故便紊尊卑之分。真非人
0604b18: 也。入院後始聞舊住僧一言之。猶未獲其詳。及西堂
0604b19: 法兄招赴瞿府齋。始悉其巔末。遂不覺仰天歎而俯
0604b20: 地慚也。乃以三峰之故帶累和尚受如許波吒。人非
0604b21: 木石。情何以堪。前讀手訓。曾未一言及。足見和尚天
0604b22: 高地厚之量。俾思心形俱服。舉世踞曲彔者能體此
0604b23: 心。何患乎親親之道不復見於今日。前承慈愛。非筆
0604b24: 舌所能鳴謝。以托缽城中。遲于遣候。日下方始還山。
0604b25: 薄具香資。侑以麤物八種。敬專兩禪代伸九叩。目前
0604b26: 以天寧破絮。力辭不脫。不無反顧憂。俟秋後去維揚
0604b27: 了此公案。定當躬叩方丈以圖懺罪也。山中蒙慈庇。
0604b28: 人事麤畢。人情麤安。但不肖思以積勞之軀日來善
0604b29: 病。總之薄福德人遭際如是如是。無足為和尚道者。
0604b30: 惟願和尚順時頤養。以為宗屬主盟。是所切禱。餘不
0604c01: 贅。
0604c02: 與香水和尚
0604c03: 法華會上。佛囑累諸大菩薩忍苦弘經。其言深而其
0604c04: 慮切。今人只作尋常文字念過。此法道之所以凌夷
0604c05: 也。歎我輩不獲生佛法全盛時。與乘願諸老共相砥
0604c06: 勵。亦一大不幸。苟非骨性堅剛。志力廣大。欲冀不隨
0604c07: 世波。靡庸可得乎。是故嘗對室中諸子曰。我輩如逆
0604c08: 浪撐舟。稍涉遲疑即下流矣。所以自慶雲風波摧拉
0604c09: 而後曾無一念退墮。併無一毫怨尤。刻刻以佛祖老
0604c10: 和尚天大法門叢林為念。今叢林雖成而法門尚未
0604c11: 遂志。總之以得人為難耳。日望同門中有擎頭帶角
0604c12: 之士挺出。茲時說三峰負累可以弛擔。猶是私意。老
0604c13: 法弟試看當今碁布名山稱知識者。誠實有幾。足當
0604c14: 吾輩一豎點首哉。所以古人願得有手眼宗師三百
0604c15: 六十員布滿天下。始稱快意。使其睹目今法席荒寒
0604c16: 之狀。又不知發何等慨嘆也。前承專使惠顧。復言中
0604c17: 已巳披肝瀝膽於專使前矣。所以者何。深念老弟有出
0604c18: 世之具。數年來皆不得其地。今區區一香水烏足以
0604c19: 展其驥足。古人云。與其老死於丘壑。不若領眾行道
0604c20: 于叢林。況年齒正富。正老法弟有為之日。特專知客
0604c21: 挐舟奉接。千祈將香水庶務委之執事。來三峰作十
0604c22: 日快談。一傾積愫。中元後即有揚州之行。想同條共
0604c23: 本者自能念我艱辛。不待再四叮嚀。便拽杖橫趨耳。
0604c24: 近聞維揚境內又遭水患。且四方多事之秋。龍華會
0604c25: 我立意不行。只去憑檀護。把天寧有箇下落。我則放
0604c26: 心住三峰也。然猶有許多心腹不可以形之紙筆。非
0604c27: 面傾不可。惟弟諒我苦心。相見匪遙。茲不多贅。
0604c28: 與馬魯士郡丞
0604c29: 護法佛法中人。當王事靡盬之際。猶諄諄以箇事是
0604c30: 究。非靈根宿植。曷克臻此。舟中承諭。此事見得分明。
0605a01: 只臨機吐不出。此無他。見所礙耳。不見圓覺經云。理
0605a02: 礙正知見。所謂正知見者。即吾人知冷知熱。毫不作
0605a03: 意者是。古德向那邊透過。卻來這邊行履。見山是山。
0605a04: 見水是水。狹路相逢。設有人問著。只拈出箇日用平
0605a05: 常底與之酬唱。正南泉所云。平常心是道者是也。趙
0605a06: 州了此一生平應機。不是鎮州蘿蔔。便是青州布衫。
0605a07: 或教喫茶去。或命洗缽盂。綽綽然有餘裕。豈離日用
0605a08: 應酬外別有所謂道耶。今之禪者見不及此。往往離
0605a09: 波覓水。異見橫生。是以觸途成滯也。護法性與道合。
0605a10: 不愁將來不透頂透底。與昔楊李諸公並駕爭驅于
0605a11: 千古上下。但請目下將平日見得底。會得底。一齊放
0605a12: 下。只於方冊中去不得處盡力參去。久久或摸著古
0605a13: 人鼻孔。這遭任是臨濟德山到來。亦轉他向背後立。
0605a14: 更慮甚臨機道不出耶。向以宰官目護法。相會時每
0605a15: 每放過。自京口晤對。見途中猶不離看祖錄。且與盧
0605a16: 公互相扣擊。不覺恍然自失。使非受記靈山。何能篤
0605a17: 信吾道若此。敬為前佛後佛稱慶而已巳。天寧山門承
0605a18: 台護。乃俾匿跡深山之病比丘無反顧憂。此種大德。
0605a19: 不當以筆舌鳴謝。惟有心感而已巳。便中草率。不覺葛
0605a20: 藤娓娓。餘懷統候面傾。臨書瞻切。
0605a21: 賀上方碩老和尚
0605a22: 靈山言別。雲月各天。雖不獲時挹清光。而高風道範
0605a23: 實在心眼中矣。客秋得信。知和尚卓錫上方。不惟草
0605a24: 木生輝。亦且人天增慶。不肖遠寄荒域。為之躍然思
0605a25: 向。閱廣陵舊誌。深羨上方一剎卓絕前古。加以蜀崗
0605a26: 盤秀。珠泉結靈。信非尋常天壤之所作合。雖晚近凌
0605a27: 夷堂舍。鞠為茂草而勝蹟奇觀儼然猶昔。今得和尚
0605a28: 主之。實地靈有待而興也。思切睹祖風寥落。是處叢
0605a29: 席荒寒。獨靈山剎竿號為極盛。昨拜讀老人全錄。嘆
0605a30: 其法性寬洪。被機廣大。其卷其舒。有如雲龍入海。變
0605b01: 化莫測。大哉。真末世光明幢也。但普說中有舉鞠多
0605b02: 公案勵新戒者。何故卻引香嚴為證。思反覆推詳。不
0605b03: 知所以。若以鞠多為未得道者而那失擇法之明。
0605b04: 若以香嚴為已巳得道者則溈山無知人之鑑。何則彼
0605b05: 鞠多者未付法已巳機用超群。既付法則花曼三尸之
0605b06: 神通妙絕。其不識香乳空注者。豈真然耶。至於香嚴
0605b07: 之問一答十者不過聰敏記持。而溈山古佛已巳先為
0605b08: 結案矣。及乎家私籍沒。要他通個祖翁契券。卻又為
0605b09: 地所礙。其搜尋秪對者豈真不然耶。借使鞠多之證
0605b10: 道不圓。還如香嚴之見道不穩。是豈無說乎。擬思酬
0605b11: 對。早落識情。纔入三昧。即屬變異。一個為所知障。一
0605b12: 個為障所知。兩處較勘。誠有天壤之隔。似不合同例
0605b13: 而語。然蒙者亦固知老人有當斷不斷。不招其亂底
0605b14: 劍在。始末推求。但不知劍鋒所在。和尚法眼洞徹淵
0605b15: 源。特持上告。萬望不吝垂慈。委曲提示。則三千里外
0605b16: 蒙優渥矣。未緣頂禮。殊切翹勤。拙偈山誌聊當瓣香
0605b17: 之敬。惟為法為人以時珍重。不備。
0605b18: 復棲賢石鑑和尚
0605b19: 專使來山。愧無茶點。聊備蒿湯之儀。座下不以褻慢
0605b20: 為愆耶。別來已巳再月。契闊滋甚。遐想三峽淙淙與法
0605b21: 音並吼。不禁神開駿躍。第無因飛渡雲峰。一領搖松
0605b22: 握塵之談耳。思樗散。無似客冬於火爐頭吐得不稽
0605b23: 之語數十篇。侍者拾而成帙。實下里巴歌也。奚足以
0605b24: 唐突大方。但辱在法愛。故不避醜拙。敬塵清覽。幸座
0605b25: 下一加意品題。是峻阪鹽車之下而受非嘗知遇矣。
0605b26: 仲春寒暄不常。惟珍攝不既。
0605b27: 復金蘭日燄大師
0605b28: 思海甸鄙人。十餘載碌碌禪波而泛識者固多。其知
0605b29: 交極少。蓋以秉性疏慵。不近人情故也。然間遇一二
0605b30: 聲氣相合者。誓當以謙。以讓。以誠敬事之而。況古貌
0605c01: 古心。有若大師者。又肯以世情常套。往返屈杖履耶。
0605c02: 唯是薄祐菲躬。濫膺祖胄。雖朝乾夕惕。勉繼先規。而
0605c03: 究竟無補萬一者。多分以障緣重深。獅虫作祟。捫心
0605c04: 清夜。情何以堪。雖曰魔種孽族。在聖世亦有所不免。
0605c05: 第末流無識。專以成敗毀譽比量吾人。此昔人所以
0605c06: 稱天下得一人知己巳不恨也。頃接來教。感愧殊深。何
0605c07: 至人之舉止珍重也如此。何謙光遇物也又如此。藉
0605c08: 手奉復。遲當踵金蘭而聆教也。
0605c09: 
0605c10: 雨山和尚語錄卷第十八終
