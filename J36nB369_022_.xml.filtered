1001b01: 蔗菴範禪師語錄卷二十二
1001b02: 侍者智忍錄
1001b03: 愚菴老和尚贊下
1001b04: 曠劫今時全家籍沒五位三玄不存毫忽人天猶大
1001b05: 旱之望雲雷龍象若迷津之觸船筏的的胸襟流出
1001b06: 往往不將為事宜爾子孫具大海之口無繇分析咄
1001b07: 一任長年挂東壁
1001b08: 如來行處不行時人作底不作見經常美器無半句
1001b09: 好言擢芻狗棄材則多方相顧未出門先勘破謂趙
1001b10: 州是笨貨似者般無賴阿師與道既不相應定入生
1001b11: 死輪迴輥到盡未來際其惡聲尤然流布
1001b12: 見青山隨客去臨綠水喚人來現成公案不須尋討
1001b13: 生機圓妙何用安排南山鱉鼻蛇橫拈倒弄東海赤
1001b14: 梢鯉飲氣曝腮笑雪峰甘心擔項上銕枷當年能不
1001b15: 俊哉咦自身陷入不深省偏說杭州是阿獃
1001b16: 謂渠忤時絕物相見卻也和融道他弘慈攝化觸著
1001b17: 則如大蟲縱格外神機唯隨宜而厲俗操從上法柄
1001b18: 不挾勢以鼓聾謦欬笑談活埋龍象揚眉瞬目賺殺
1001b19: 英雄無繩無墨人難測佛祖從來立下風
1001b20: 古怪心胸蹊蹺面貌無股肱而到處稱尊任瀟灑而
1001b21: 隨腔換調點野狐涎成無上醍醐撮狂狗糞當格外
1001b22: 香料致令後代兒孫箇箇頭搖尾道此便是竺土
1001b23: 大仙東西密付的祖意教意同燈相照白日裏將人
1001b24: 欺黑山下作鬼叫如今早見狼藉久後去剎剎爭雄
1001b25: 塵塵鼓鬧七花八裂之殃免不得謂愚菴老子所出
1001b26: 之惡少敢復對兩峰長歎付之一笑
1001b27: 萬不為多一不嫌少分析參差受用恰好天地依之
1001b28: 轉旋晝夜由之明曉致使四方龍象聞風而驚睹影
1001b29: 而服者處處不相捨離若螣蛇之纏繞
1001b30: 親近二十年想起實可懊西來大意不教我參北斗
1001c01: 藏身不向我道說不來底要我說來行不到底要我
1001c02: 行到及問綱宗旨趣不是熱罵便是冷笑今日要人
1001c03: 撐潑天門戶搜窮枵腹枯腸只得直言相告鸞皇種
1001c04: 性多仁梟獍生成不孝
1001c05: 口裏喃喃心中惴惴欲爐峰疊翠望聳一時使洞水
1001c06: 長清美流萬世唱白雪歌可以高可以低喝廬陵米
1001c07: 不作賤不作貴試問圓禪你如何會仁者見之謂仁
1001c08: 智者見之謂智
1001c09: 此箇山翁誠為異差天崩無憂地裂不怕紙上描來
1001c10: 卻似真眼中看去渾非假高挂虛堂莫隱藏繇人贊
1001c11: 歎繇人罵乃拊掌曰當年性氣不容情今日流傳成
1001c12: 話杷
1001c13: 寶鏡堂中分妍析醜夜明簾外從西過東惟自己已將
1001c14: 水洗水要別人拏空塞空但看一樁錯謬莫問萬事
1001c15: 玲瓏說不像畫難工雖然不得已巳尊為達磨三十八
1001c16: 世匡扶大法之祖翁
1001c17: 隨無明流住妄想境射雲門之毒有意無意盡遭殃
1001c18: 說脫空之言千人萬人俱弗醒不將上古為猷偏與
1001c19: 今時作梗所以撞著惡冤家鼻繩受制苦求饒世出
1001c20: 世間那箇肯
1001c21: 犢子新生不怕虎事事爭先欲跨古鞭笞佛祖總無
1001c22: 慚垂老惡形沒處躲淡抹輕描宛似真細看仰瞻猶
1001c23: 未妥渠儂面目要全窺日上扶桑夜當午
1001c24: 不事事賢者謂其剛大惟恂恂智者謂其中和有時
1001c25: 放曠不拘肘後懸當風之印有時堅密不動口邊擲
1001c26: 織錦之梭到者裏我卻不能測度敢問昭公辨看是
1001c27: 甚麼乃彈指一下曰唵囌嚕唏唎娑婆訶
1001c28: 七顛八倒斷巷絕鄰洞山三斤麻絞乾見浪曹源一
1001c29: 滴水洗盡情塵斥涅槃妙心祭閒神殘物以山河大
1001c30: 地為自己家珍誇道施恩無極那知愛人不親若謂
1002a01: 愚菴老漢只消如此贊歎認著依前猶隔津
1002a02: 問此事無指示燕坐為著實提持痛罵當慈悲法施
1002a03: 訐露釋迦醜拙千古未聞暴揚彌勒過愆無所不至
1002a04: 其世智辨聰大膽庸夫到渠根前靡不藏鋒斂翅如
1002a05: 今撞著對頭拖過南嶽拽上天台敢曰真人無位
1002a06: 資聖開山明湖織屨將黑豆換人眼睛以無求定吾
1002a07: 宗旨紅蓼灘白鷗渚盟在於心懸羊頭賣狗肉風來
1002a08: 過耳若夫東西密付脈脈相承以至千七百箇老鈍
1002a09: 漢底家私不直一唾而已巳
1002a10: 法門以馳競稱尊師獨愛退休為上時賢以廣陜分
1002a11: 岐師則示平等心量慈楫櫂於中流獘病救於道喪
1002a12: 使德山氣質猶雄將雲門家風破蕩斷人命根凡聖
1002a13: 莫遺暢自本懷佛祖不讓宜若差異眾生聞者驚疑
1002a14: 見者嫌謗丹青粉繪轉淆訛竊比虛空略相當
1002a15: 續洞上宗佩雲門印忽卷忽舒半疑半信蕩野狐窟
1002a16: 而唯炯雙眸樹金剛幢而不搖三寸神見神驚鬼亦
1002a17: 愁獨許悟禪敢親近悟禪尼請
1002a18: 玉笥峰前呵佛罵祖金牛湖上作啞妝聾排群邪無
1002a19: 謙讓摧眾辨少含容深信者高山仰止淺見者毀謗
1002a20: 成風吁種種淆訛難定奪且同杲日挂長空止謙禪人請
1002a21: 舌上奔雷目中閃電一句截流萬機回換散而六合
1002a22: 慈雲卷而獨行無伴惡口罵人謂我誓願宇宙雖寬
1002a23: 甚處著得你來秖宜松間石上俯而視坐而倚徜徉
1002a24: 玩月語溪畔月溪禪人請
1002a25: 當散木垂陰之時而生此倔疆枝幹負懸絲慧命式
1002a26: 俎豆於鷲嶺熊峰其洞山祖翁面目儼在古聖今賢
1002a27: 類之莫齊萬別千差毀之不采雲門室中五六年明
1002a28: 聖湖頭十七載問祖意教意輾得骨露皮穿若謂以
1002a29: 心印心盡是謾神鬩鬼至今隱恨填胸深冤難解向
1002a30: 之則厭背之則餒所以行蹤南北西東形影不相離
1002b01: 捨忽然磕著舊時痛處禁不得高聲叫云悔悔
1002b02: 青原授石頭住山斧黃檗容臨濟倒捋虎鬚偏渠
1002b03: 一生執拗不與千聖同途平川不肯利涉險路最愛
1002b04: 橫趨器識自雄者叱為眼裏刺機智毫無者視作髻
1002b05: 中珠直欲人人蕩空家業脫盡皮膚奚翅諸佛俱遭
1002b06: 抑逼列祖咸被擨揄猶自吳地尋思越山坐想不知
1002b07: 銜恩者孰也受冤者誰乎噫嘻莫怪我褊淺狹劣立
1002b08: 處孤危負懸絲之命脈憂深慮遠恆扼腕而痛呼
1002b09: 兩箇癡獃全無拘束指火為冰拗直作曲事事異乎
1002b10: 常流著著變於棋局化鹿山中見面日惡氣衝人金
1002b11: 牛湖上聚首時和光混俗說甚父子投機大似冤家
1002b12: 攢簇江北江南任怨任讟師惟去住本翛然我則孤
1002b13: 危免相續臨風坐石聽叮嚀得休來伴居嵒谷并師同幀
1002b14: 至性不移忘懷自適日中一餐夜後一息高洞上最
1002b15: 耀之燈厚世間先春之德祖道藉以坦平綱宗賴而
1002b16: 整飾正法門倒置之倫蕩庸流淺隘之習曉鶯啼在
1002b17: 綠楊煙陌路悠悠人未識道曉悅禪師請
1002b18: 化鹿山裏栽田叟強項古來所未有砥澆情分不容
1002b19: 辭當風寶印懸於肘正法垂秋悲痛深掞藻時賢空
1002b20: 雙手家聲赫奕蓋諸方雲籠皓月獅子吼短策孤舟
1002b21: 隨處尊鐵鑄心肝血盆口明明遍界不曾藏謂此是
1002b22: 也成窠臼疑殺滔滔天下人殃及子孫最難剖時也霖禪
1002b23: 師請
1002b24: 蝎口傷人不將為事慈心育物博爾難名貴買瓶匋
1002b25: 破沙盆行行奪價賤賣雲門乾矢橛步步爭衡郢上
1002b26: 陽春從來寡和世間彩鳳咸式以鳴君不見二三四
1002b27: 七俱驚訝九曲黃河此日清
1002b28: 曲唱新豐調翻舊案韻高煙雨樓前響徹石頭城畔
1002b29: 敢退讓則跡遠塵囂匯異同則力能砥捍統萬化謂
1002b30: 至道之尊形群品稱鴻慈之曼此皆被恩承訓者妄
1002c01: 測涯岸其惟獅蟲自囓法社堪虞面以憔悴髮以白
1002c02: 皚乃是伊苦心一片金陵衍乘禪人請
1002c03: 面非遠人情而冷憂實因祖道而深從來無禪說得
1002c04: 惟將諸毒含心毒氣現時一味冤親平等怨聲起處
1002c05: 渾家異口同音師風欲行古法運薄在今猶望歲寒
1002c06: 竹裏坐石床倚作水龍吟竹林行樂
1002c07: 過金沙斷除髑髏前妄想入玉笥揀得火聚裏眉毛
1002c08: 謂天上天下獨尊惟我乃提綱挈領肅若霜標因堅
1002c09: 忍在躬衝開一切迷頑之煙島以鴻慈遇物騰湧大
1002c10: 千剎海之波濤決憍慢墻垣毫力不借撤正偏戶牖
1002c11: 八臂匪勞故吳山傾慕越地興謠實猶爭本圓照而
1002c12: 為之師者擾擾紛紛無砥止順風聽響浙江潮
1002c13: 性情特達懷抱寬洪丹青巧思描畫難工撫愚頑多
1002c14: 般安忍攫龍象獨擅稱雄痛古道封於耿介乃至德
1002c15: 溢而渾融任毀譽遍界猶雲月行空善示迷方歸正
1002c16: 轍惟千古之上有如是知識然未聞沸諠若此之憧
1002c17: 憧願其未歇興亦未終更將碧眼藏眉底閩地佳山
1002c18: 看不窮
1002c19: 身惟任重凜芙蓉弘法之謨力為砥澆銷諸方分河
1002c20: 之見揚新豐遍地之家聲高雲門極天之墻岸晴空
1002c21: 響霹靂直令膽喪妖狐黑夜繡鴛鴦豈用針穿玉線
1002c22: 恆追昔慨今未嘗不扼腕攢眉乃傷夫假我販沽時
1002c23: 衰道變故至親骨肉嫉惡若仇讎矧佛祖人天敢測
1002c24: 其涯畔譆寰中獨據自如如恣爾後賢誰覿面
1002c25: 一種平懷諸緣絕絆舌上有殺活之鋒眼中無聖凡
1002c26: 之見高太陽之照碧落爭輝壯雲門之猷赤心獨擅
1002c27: 十剎春風白髮年六橋秋月孤舟岸差排佛祖令肅
1002c28: 嚴霜為法心雄語如劈箭人天愛而親波旬憎而怨
1002c29: 是故秪好聞名不可見面
1002c30: 捄時多熱心為法無情面千聖睹影而驚群賢聞名
1003a01: 而顫我所師若有違君久事誠不厭猶謂優曇瑞世
1003a02: 開調轉胡笳響碧漢
1003a03: 吼野金毛嘯風石虎雄利生心熾無明火誓扶正法
1003a04: 人皆為寇讎欲砥狂瀾孰不稱怨苦樂山樂水暢盡
1003a05: 本懷是親是疏傾以肺腑繼武雲門有克家須識箇
1003a06: 愚菴老祖
1003a07: 近代知識禪師贊
1003a08: 離愚志和尚
1003a09: 捄時妙藥活命靈符細以應細麤以應麤分崆峒之
1003a10: 明燈照徹幽奧增鑑水之波浪普潤焦枯踏翻聖凡
1003a11: 深窟趯倒魔孽紅爐飄飄若孤舟不繫耿耿以法道
1003a12: 為舉世間儔疏侶絕兜率院弟應兄呼
1003a13: 接弁山脈續洞上燈爪牙捷疾行解精瑩馳求冰冷
1003a14: 貴勢羽輕九逵布譽一片熱情色養盡禮至性天成
1003a15: 壎箎雅奏難弟難兄道林鬱鬱後彥錚錚不待描畫
1003a16: 面目分明以揆法姪請
1003a17: 清涼三疾和尚
1003a18: 嚴霜面孔皓月丰神未測其端謂難湊泊若窺其奧
1003a19: 如飲醪醇金粟山中橫機不讓雲門室內受屈無伸
1003a20: 慕嬾瓚之遺芳萬緣不顧效龍山之遠遯一缽隨身
1003a21: 見時習日移握拳透掌痛古風絕響囓齒穿斷三十
1003a22: 年後為兄雪憤聲冤者賴有昶公邈得其真曉昶姪請
1003a23: 福勝一機和尚
1003a24: 體潤崑岡之玉骨堅麗水之金承愚菴之記見佛
1003a25: 日已巳披襟懸肘後靈符千妖斯遁朗胸中寶鏡諸累
1003a26: 無侵出為春雨處作時箴三伏賣松風少能酬價九
1003a27: 秋邀明月堪與盟心若欲識渠休再問石頭路上指
1003a28: 南針
1003a29: 龍田柏子和尚
1003a30: 拋撇楚山雲撈摝吳水月參寶壽而氣高見愚菴而
1003b01: 心折遇物披杲雪之懷赴機掉靈鋒之舌直將諸聖
1003b02: 揶揄豈畏千魔衝突噫世衰矣道獘矣何假端詳而
1003b03: 細說斯人也乃吾同門是法中之傑維猶子靈公宜
1003b04: 珍重秘韜切忌等閒輕洩靈岳統姪請
1003b05: 蓮華龍門大師
1003b06: 太白峰前分路鴛鴦湖畔重逢挹其丰骨儼乎舊容
1003b07: 賣八閩松風無人酬價劫三山營寨自喜衝鋒入天
1003b08: 界室歌謠相續連大好山脈絡疏通樂澹忘水邊破
1003b09: 屋慎潛躍雲外孤節是所以溪深杓柄長來機亦赴
1003b10: 钁頭三斤銕盡顯綱宗抑何必登曲彔搖麈尾圖熱
1003b11: 鬧謂之禮樂雍雍臨行翻跳踵躅有英雄
1003b12: 天華達虛耆舊
1003b13: 生緣蒿壩脫白雲門望之則厲即之也溫扶天華之
1003b14: 古剎同德同心整石頭之大路忘曉忘昏為眾無欺
1003b15: 安危獨任治身有法冰檗自吞是故被其慈風者山
1003b16: 高而仰戴其至德者人傑而尊有此昭昭功業秩秩
1003b17: 兒孫千載而後孰曰非叢林之柱石溯耶水之淵源
1003b18: 者哉
1003b19: 德音老宿
1003b20: 身無長物手握明珠謙光照人澹漠自娛此道不忘
1003b21: 研究出語脫盡皮膚松貞而交友秋霜而誨徒不愧
1003b22: 雲棲裔家聲正不殊十五年前看道貌從心還是舊
1003b23: 規模
1003b24: 生緣東浙遯跡西湖踵雲棲之後塵香清蓮沼篤愚
1003b25: 菴之最契操挾松孤三十年雙眸炯盱碧漢二六時
1003b26: 片雪飛向紅爐參方者臨門脫其拖泥之屨情封者
1003b27: 扣戶示以走盤之珠慈惠等濟真俗咸孚韶陽言普
1003b28: 趙州道無爭如我貝多不顧湛寂跏趺坐斷白鶴峰
1003b29: 縱橫如意而聲滿寰區識不識莫躊躇這是南山老
1003b30: 尊宿抑以規持末學之良模慈渡濟禪人請
1003c01: 靜聞關主
1003c02: 怪哉此漢莫測端倪世有險峻渠無高低受業天寧
1003c03: 纖毫不顧情投雲水雙手提攜有寶壽之慈和一旦
1003c04: 拋撇遭愚菴之惡辣偏欲攀躋白地上誘人犯法憑
1003c05: 空裏與賊過梯擬贊則增纇加毀則無稽別有些兒
1003c06: 好處堪佩服而品題笠挂杖頭橫膝上愛閒日日聽
1003c07: 朝雞
1003c08: 香萃妙明禪師
1003c09: 德豐者豈藉於位重道粹者不湎於時求昔者雲棲
1003c10: 真寂以簡素之道化斯末葉猶驚蟄之雷響遏閻浮
1003c11: 欹哉妙明禪師能振其猷不媿為蓮沼之的胤乃運
1003c12: 載惑海之蘭舟水邊活計林下優游心同皓月身若
1003c13: 輕鷗平生標致略相似香萃風飄滿秀州
1003c14: 蘊微禪師
1003c15: 慈藹同春風而布大野萬物以此育焉道義並高山
1003c16: 而聳層霄四方莫不睹者若其操縱得宜賢愚等視
1003c17: 觸虛舟不怒經瓦不怨以柔和善順而入於遊戲
1003c18: 大解脫門咦匪夷所思也
1003c19: 大輿禪師
1003c20: 眉挂晴霞襟懷秋水偭白眼儔聽黃鶯語藐聲譽而
1003c21: 動若鴻飛鼓逸志而怒猶鵬徙道如謀合搜尋百草
1003c22: 頭邊誼以均持突出萬人叢裏賞流泉之韻調與誰
1003c23: 鄰短駢巧之風藹同花墅彭蠡灣頭響徹夜濤野鶩
1003c24: 林禽毅然驚起
1003c25: 禪人請自贊上
1003c26: 苔生舌上茆塞胸次德輶鴻毛智窮鼠技三喚三應
1003c27: 青白不分半吞半吐語言無味生同里不近鄉情扣
1003c28: 祖關惟深詬詈逆其性谷吼雷鳴適其意風清月霽
1003c29: 以之為人天師則深毀以之為乾矢橛則過譽者樣
1003c30: 人如何做得玉笥親孫愚菴後裔應侍者擔取去懸
1004a01: 向盛澤灘頭好聽煙波鼎沸谷鳴應侍者請
1004a02: 林木池沼能演法音墻壁瓦礫皆生光耀獨有者廝
1004a03: 全無孔竅摶撮土欲障撼地之瀾捏寸繩擬放翀天
1004a04: 之鷂仰先哲則多慚撫後昆則致誚詵公繪之何所
1004a05: 欣樂異時若展開大蟲戴紙帽驚人亦好笑
1004a06: 寸陰不貴尺璧非寶參禪不悟聽教不曉涓滴不洩
1004a07: 處貧恨一身多和光同塵時富嫌千口少逼佛祖活
1004a08: 陷泥犁誘黧奴成無上道此話傳播諸方天下人盡
1004a09: 笑倒玉笥處處皆英才獨你如喪家之狗東吠西嗥
1004a10: 仇而疾之者紛紛擾擾
1004a11: 操道無變通稟資亦椎魯坳堂上行舟螫瓮裏蹲坐
1004a12: 眼如達磨見梁皇氣似將軍射石虎真實相為謂其
1004a13: 少謙和脫略商量謂其太剛果明明薄福形儀人人
1004a14: 怕來合火益公請圖何以取我或有些子毀贊皆可
1004a15: 默時蜀錦花鋪語時燈心銕裹更有一句好流傳五
1004a16: 五原來二十五果謙益副寺請
1004a17: 舌頭無骨耳朵無竅佛法不知只會亂道謗雲門謂
1004a18: 是乾矢橛薄愚菴喚作無毛鷂到閩山遇見謝三郎
1004a19: 定罵言不奉非輔不順非孝以莊侍者你當為我證
1004a20: 之曰雲門兒孫獨此不肖以莊侍者歸閩請
1004a21: 弄雪峰蛇開雲門口或說定法甲乙丙丁有說不定
1004a22: 子午卯酉趁起石虎橫行喝住金烏倒走看看星散
1004a23: 雲飛嘮嘮指槐罵柳自道一副熱腸傍觀百般露醜
1004a24: 璋侍者不必細沉吟書諸紳懸於肘他日逢人為舉
1004a25: 揚秪言箇兩兩不成雙三三亦非九庶幾汝我不相
1004a26: 孤負璋侍者侍側
1004a27: 曾詣弁山泥中踏著毒刺後到玉笥火裏揀得寒冰
1004a28: 廿載將白雲冷看一身同紅葉秋騰嘔出祖師心絕
1004a29: 無慚耿剔瞎人天眼何有哀矜作事機先敗露謀為
1004a30: 陣後興兵善善惡惡脈脈繩繩敢問你是為誰非大
1004b01: 鑑之真種即弘覺之雲仍
1004b02: 鑿山透海煉石補天別箇皆誇巧妙此漢獨抱愚顓
1004b03: 虹橋上誘人拍鞠蹄涔裏慣自行船因入深村敲碎
1004b04: 乞兒飯碗驀行鬧市闖散狂客酒筵岫雲飛白岩桂
1004b05: 奏妍難辨析無背面咦見了更參三十年
1004b06: 酖酒殺人砒霜殞命以此較量很惡尤勁放白鶴出
1004b07: 銀籠擒猛虎入錦阱觀其默平地浪翻聽其語青天
1004b08: 火迸不坐尊貴之樓勿行正偏之令便擔去塵埋鼠
1004b09: 咬裏臭穢拭瘡膿有甚杷柄
1004b10: 道德全虧行解總缺任重福輕露盡醜拙佳話不曾
1004b11: 世上傳麤言頻在口頭說篾籃盛水笊籬撈月志不
1004b12: 休意不歇終日奔忙此一片屈曲衷腸看你到幾時
1004b13: 對人決絕
1004b14: 山路聞雷驚碎膽雲門遭喪家珍遠翥潛蹤情尤
1004b15: 不可拌命攝級所恃無鄰為人轉生迂拙鬢絲日覺
1004b16: 增新百年過半不深省是你癡獃無比倫
1004b17: 耳如新卷葉眼如葡萄朵佛到不為情魔來反合火
1004b18: 無心言語斷人腸實意操持與道左花巧崇時膠漆
1004b19: 非古舐蜜厭甜食茶嫌苦謀略既不足以周身敢謂
1004b20: 撐祖父潑天之門戶
1004b21: 寐則夢馳寤則心想時好乃違虛名徒攘履至難坦
1004b22: 然不驚遇無事悒乎抱怏自己巳尚是冤家豈望後人
1004b23: 思仰慰我者多深埋糞壤羽短毛長任磨蕩
1004b24: 有問西來大意向道東方日出推究從上古錐如此
1004b25: 瞎驢無匹肅彼千官舞其八佾德有所慚志不可必
1004b26: 棄置路傍亦何惜
1004b27: 匡廬夢做已巳深雲門債還未了求人心念是肫肫謂
1004b28: 我禮儀非皎皎獎借無古松傳譒惟小草莫憂愁休
1004b29: 煩惱當過差徭三載時春風隨路聽啼鳥
1004b30: 頑無以制愚不可及言裏傷人暗中抽骨提祖印將
1004c01: 方木投圓竅操化權掬滄海入涓滴門前山深水寒
1004c02: 天際日昇月沒啐啄同時古今不易偏要排老達磨
1004c03: 聽而不聞視而不識若如此為人未免道箇呆頭枉
1004c04: 費勞力
1004c05: 出世背道匪忠也棄親遠師非孝也偕時躁競無節
1004c06: 也盜名竊位不義也灰冷意智恥當車以怒蜋捩轉
1004c07: 面皮判先覺為野馬好不見揚罪亦難寫且挂長隄
1004c08: 綠樹枝一任風吹雨打
1004c09: 愚菴會下人盡是法中傑唯此媿野謀踽涼類跛鱉
1004c10: 捏餬餅轉作饅頭指精金化為頑鐵臥冰匪謂寒蹈
1004c11: 火不言熱一朝相見閻羅王兩同心奏西江月
1004c12: 髮飄秋雪面染暮霞茫茫業識滾滾塵沙麈尾輕搖
1004c13: 明祖意馬蹄亂踏惱人家只恐世間容不得好從萬
1004c14: 山堆裏忘緣兀坐且消受些天皇餅趙州茶
1004c15: 石頭能說法土塊解放光唯有蔗菴老作事盡脫腔
1004c16: 乍喜乍嗔仙露抹春山之黛忽彼忽此和風聯野鷺
1004c17: 之行喜嗔情絕彼此形忘中九下七如何贊揚幾處
1004c18: 隨人乾打鬨曾無片語到諸方
1004c19: 貌不驚人才式誦帚卻步上危坡面南觀北斗欲大
1004c20: 嵩少之門氣竦雙眸擬決當今之滯患惟隻手然則
1004c21: 要蕃衍宗猷琢磨瓊玖且待三十年後
1004c22: 禮絕尊卑易情均上下難不能東掣西掣豈得言端
1004c23: 語端相偕愛踏月華白獨嘯寧怕風色寒此日自為
1004c24: 無檢束過後誰將冷眼看阿呵呵者樣滯貨秪合拋
1004c25: 向千尋濁水聽渠落魄五湖灘
1004c26: 謂此是蔗菴雲裏遠山不露謂此非蔗菴水上閒鷗
1004c27: 相顧鬧市樓頭聽管絃自哂多生始遭遇有問夫子
1004c28: 之道為忠恕雲門之道如何指註大洋海底火燒天
1004c29: 盤陀石上無根樹
1004c30: 尊之非為榮毀之不謂恥相見萬仞崖前推人一踏
1005a01: 到底玄要總不商量偏正何曾說起詆佛祖為飛埃
1005a02: 視蛇虺如赤子若此而欲提封九有控制八紘豈有
1005a03: 此理
1005a04: 作事遲疑發言鄙陋心非因少鹽醬而愁面不為無
1005a05: 茶飯而瘦續慧命固負熱腸競澆風自知妄謬種種
1005a06: 如幻出生著著受人指詬地爐邊話徹主賓峻厥祖
1005a07: 胄子細看來依舊依舊
1005a08: 逆順中做好生涯色聲裏擴充眼耳入魔宮抉魔籓
1005a09: 探虎穴獲虎子自謂其志不欺孰信其言如矢欲閑
1005a10: 祖父之道復玷辱於祖父欲敦兄弟之情反遺猜疑
1005a11: 於兄弟皇皇一生滔滔奚砥故反求諸己巳而已巳矣
1005a12: 識不通方語無可聽生緣松陵曾負德於劬勞受業
1005a13: 雙林終孤恩於規正欲跳出險惡墻垣反墜入是非
1005a14: 坑阱救己巳無門利人何徑踽踽涼涼蹭蹭蹬蹬越艇
1005a15: 吳歈一片心秋水明蟾兩相映
1005a16: 入廛意勤勤見人水漉漉知識有此洪規不肯依他
1005a17: 條目栽田博飯甘地藏清寥謝事省緣佩天寧教育
1005a18: 獨怡石上看蜚鴻更愛溪邊結茅屋丹桂風搖萬樹
1005a19: 金青山月皎一團玉呵呵讓之有餘爭之不足
1005a20: 星坐驛馬宮在磨蝎水碧山青東衝西突主賓互換
1005a21: 拉樵子於古路秋煙唱和同時環漁翁於平湖夜月
1005a22: 涅槃心既蕩除正法眼亦喪滅雲跡未能泥形不屑
1005a23: 縱使衍慧命於塵剎無疆有甚奇特
1005a24: 嚴身行寡應世緣微驅象龍致雨摶畫餅充飢事碌
1005a25: 碌而紛然罔解恢弘法印力兢兢而竭矣不能撥正
1005a26: 化機謂有繩墨強石人受敕最無分曉要浪子賦歸
1005a27: 將排上列祖之席恐難免千載之譏爭如灑落無拘
1005a28: 綠樹中聽黃鸝細語清溪外隨白鷺低飛存顯聖祖堂
1005a29: 鈍鳥翻風狂猿捉月役役不休栖栖不歇白地上掘
1005a30: 窖埋人黑夜裏開門引賊即今已巳是神見神驚鬼遭
1005b01: 鬼蹶又何待日後怨切於心恨入於骨
1005b02: 色界非霸聲疆何保衣取禦寒食無求飽逐念紛飛
1005b03: 隨緣顛倒遊太虛中不為寬坐微塵裏匪謂小一毫
1005b04: 佛法沒相干天豈容伊世上攪
1005b05: 山間風色溪上月華逢緣不借怡悅無差但不應冒
1005b06: 住持之任排神鬼之衙吐德山口中怨氣擔雪峰項
1005b07: 上銕枷雖是自作自受不敢短歎長嗟終使人道當
1005b08: 斯世而有斯人出踏得乾坤如亂麻
1005b09: 我山嵯峨慢幢高豎絕無悟本豪雄偏合風顛隊夥
1005b10: 大樹大皮纏小樹小皮裹瓊花園裏策馬長驅惡趣
1005b11: 門前結廬深躲紫燕語嬌黃鸝韻嫵飽閒聽無可
1005b12: 不可
1005b13: 硬似兜羅綿軟如純鋼銕向上機莫能知末後句無
1005b14: 可說一味順風撒沙多見受冤難雪業兮山翠層層
1005b15: 累兮江波滑滑是與非失與得且到閻老面前一并
1005b16: 歸結
1005b17: 紅爐裏可出沒白刃上能撮摩唯此活落漢親近轉
1005b18: 淆訛兩手提得起底輕心按過一毫說不上底巨力
1005b19: 刮磨卞璧喝成燕石巴音翻作郢歌眼中刺法中魔
1005b20: 豈獨謂成人者少敗人者多
1005b21: 摑須彌粉碎吸大海枯乾未進思退一曝十寒謂有
1005b22: 準繩春風酡面為沒定據生銕鑄肝成佛作祖自知
1005b23: 無分呼牛喚馬孰可著銜畢竟是箇甚麼十字街頭
1005b24: 活賊三更月下巡官
1005b25: 移山塞海背實蹈虛不食空王爵祿安假鴻雁傳書
1005b26: 喚十方作驢謂龍門有心無膽配萬物為馬笑莊生
1005b27: 少智多愚及至問著你有何伎倆強撦趙州來蓋覆
1005b28: 為言東壁挂胡蘆
1005b29: 緣木求魚提籃取水無句是單傳有言非直指搖白
1005b30: 拂謂是鷲嶺花垂清涎當作熊峰髓月下敲不二之
1005c01: 門燈前論一貫之旨冷煖惟自所知話柄挂人唇齒
1005c02: 毀決定深譽未必美三界混融一生知己藹藹悾菴
1005c03: 翁翩翩鴻跡子悾菴即楊旨音居士請
1005c04: 奔名若磨盤空裏走競譽如雲中獅子吼四生慧命
1005c05: 不顧目前歷祖憲章拋向腦後在資聖指白說黃來
1005c06: 雲門捉襟露肘開罪古人謂蛇鑽入竹筒焉知自己
1005c07: 蝦跳何曾出斗
1005c08: 面多寒色竅不玲瓏歸功無至大之業悅時少阿順
1005c09: 之容俊哲排肩見猶未見英乂接踵逢若不逢胼拇
1005c10: 之譽太虛充滿噬臍之歎滄海難窮始謂埋沒自己
1005c11: 終以帶累先宗
1005c12: 瞠開兩箇看雲眼生就一條齧檗心險惡道途行遍
1005c13: 了無才苦硬住叢林罵雨罵風情懷倍很耐寒耐熱
1005c14: 旨趣難尋流水靜落花深危坐終朝閒屈指沒韻詩
1005c15: 成孰共吟
1005c16: 為道未能精操密練厲行未能雪杲冰瑩對機未能
1005c17: 雷揮電埽出言未能玉振金聲兔角杖也勿捏龜毛
1005c18: 拂也勿橫冷冷落落崢崢嶸嶸雲門麟鳳充寰宇不
1005c19: 信頑嚚有此僧
1005c20: 東西南北之人浮定有無之跡或時與惡趣對門或
1005c21: 時與天宮隔壁發群生願不逗群生機穿如來衣不
1005c22: 入如來室贊之徒勞毀之何必冤家處處得逢渠莫
1005c23: 問親疏成兩立
1005c24: 楊岐左慈明勞役一生汝亦輔山僧馳求三載飽眾
1005c25: 多之腹用谷量雲遂無厭之心授卮酌海理與事越
1005c26: 風集竅鳴言與行符日久話在雲門曲和換新腔打
1005c27: 鼓當陽齊喝彩應監寺請
1005c28: 身若繁蕉髮同衰柳人善力揚己已過弗剖思退檢則
1005c29: 撫物外疏欲進求則循省內負不顧無常符到便走
1005c30: 豈非為五濁惡世而生此剛強之叟
1006a01: 形兀枯椿心炎熾火談忠孝於大舜為未侔競勢利
1006a02: 在庸夫實不數挺立每爭曹溪之正傳高標欲跨洞
1006a03: 山之英武遺玷於師沽名於祖嗚呼儼吏曹竊法以
1006a04: 絡天下之貨財焉得謂雲從龍風從虎聖人出而萬
1006a05: 物睹
1006a06: 聞名慈祥見面嫚侮無端乃發長吁有語不肯輕吐
1006a07: 辨覈古今剪除情想稠林咨決大事蕩盡是非城府
1006a08: 嫉者多毀者普別處容你不得秪可與文殊堂裏萬
1006a09: 菩薩歡則同歡苦則同苦庶幾長年好合火
