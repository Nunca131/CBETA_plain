0479a01: 大明三藏法數卷第三　　　　　　昆五
0479a02: 上天竺前住持沙門一如等奉　集註
0479a03: 論有二種出阿毘達磨大毘婆沙論論即辯明之義謂造
0479a04: 論者或發明佛說大小二乘諸經之奧義
0479a05: 或發明自宗之道辯證他宗之非故曰論
0479a06: 也。【一立自宗】立自宗者立自家之本宗也
0479a07: 謂如善說法者立善說法宗惡說法者立
0479a08: 惡說法宗應理論者立應理論宗分別論
0479a09: 者立分別論宗也。【二遮他宗】遮他宗者遮
0479a10: 止他家所立之宗也謂如善說法者遮惡
0479b01: 說法宗惡說法者遮善說法宗應理論者
0479b02: 遮分別論宗分別論者遮應理論宗也。
0479b03: 二種語出涅槃經【一世語】謂如來為諸聲聞緣覺
0479b04: 說於世間有為之法名為世語。【二出世語】
0479b05: 謂如來為諸菩薩說出世間無為之法名
0479b06: 為出世語。
0479b07: 二種愛語出大智度論【一隨意愛語】謂菩薩為憐
0479b08: 憫眾生故隨順其意而為說法是名隨意
0479b09: 愛語。【二隨所愛法為說】謂菩薩隨順眾生
0479b10: 所愛樂法而為宣說論云菩薩若已巳得道
0480a01: 隨所應度而為說法如高心富人為讚布
0480a02: 施是人愛著名聲福德故心則喜樂是名
0480a03: 隨所愛法為說。
0480a04: 二句出翻譯名義句即句逗也又眾語和合成句
0480a05: 謂如來所說之經必由文以載其義由義
0480a06: 以成其文文義相成是為句也。【一文句】文
0480a07: 即字也依類象形為字形聲相稱曰文謂
0480a08: 一切契經皆以文為身文成語為句詮顯
0480a09: 其義必藉於文是為文句。【二義句】義即義
0480a10: 理謂一切契經皆詮義理然義必依文而
0480b01: 得顯文因義而能成裁斷其文必由乎義
0480b02: 是為義句。
0480b03: 二義出圓覺經【一了義】謂諸大乘經宣說勝義
0480b04: 如煩惱即菩提生死即涅槃之類皆究竟
0480b05: 顯了名為了義。【二不了義】謂諸經中宣說
0480b06: 世俗等事或說厭離生死欣求涅槃等種
0480b07: 種文句差別不為究竟顯了名不了義。
0480b08: 二定義出楞嚴經定者斷然不易之謂如來
0480b09: 令阿難甄別真妄一以審因心果覺之異
0480b10: 同一以審煩惱根本之生起故有二種
0481a01: 定義也。【一審因心果覺】佛語阿難若欲
0481a02: 捨小乘入佛知見應當審觀因地發心與
0481a03: 果地覺為同為異者為阿難不知眾生
0481a04: 本具之因心即如來所證之果覺如來所
0481a05: 證之果覺即眾生本具之因心故令其諦
0481a06: 審觀察定知因心果覺本來不異也若
0481a07: 能即此不異之心而為立行進修之本則
0481a08: 無上菩提定成就矣梵語菩提華言道。【二審煩
0481a09: 惱根本】佛令阿難審詳煩惱根本發業潤
0481a10: 生誰作誰受者為阿難不知煩惱根本
0481b01: 隨所作業妄受生死無解脫時是故令其
0481b02: 審觀詳察定知煩惱體性及所作之業
0481b03: 所受之報本來虛幻不實也若能窮此顛
0481b04: 倒之源則正行成立而無上涅槃定可
0481b05: 證也梵語涅槃華言滅度。
0481b06: 二請出華嚴經【一言請】言請者謂以言說而請
0481b07: 問也即華嚴第一會三昧品中普賢菩薩
0481b08: 以言重請下之三品是也三品者世界成就品華藏世界
0481b09: 品毘盧遮那品也。【二念請】念請者謂不興言說唯
0481b10: 以念想而請問也即第二會如來名號品
0482a01: 中世尊知諸菩薩心之所念為現神通等
0482a02: 是名念請。
0482a03: 二荅出華嚴經【一言荅】謂華嚴經第一會至第
0482a04: 八會各有請問皆以言說而荅是名言荅。
0482a05: 【二示相荅】謂華嚴經第九會入法界品初
0482a06: 起六十句問如來自入師子頻申三昧現
0482a07: 相而荅佛心自在不待興言佛力殊勝
0482a08: 現相能荅是名示相荅頻申奮迅貌。
0482a09: 二食出法華文句【一法喜食】謂聞法懽喜即得增
0482a10: 長善根資益慧命猶世間之食能養諸根
0482b01: 支持其命是名法喜食。【二禪食】謂以禪
0482b02: 法資其心神而得禪定之樂即得增長善
0482b03: 根資益慧命猶世間之食能養諸根支持
0482b04: 其命是名禪食。
0482b05: 二種觀出禪要呵欲經觀即定心運想之謂也修行
0482b06: 之人未得正定於不淨法猶生染心故作
0482b07: 此二觀遣其著心也。【一死屍爛不淨觀】
0482b08: 謂修行之人於閑靜處運心觀想死屍
0482b09: 爛不淨之相心生厭惡我身不淨亦復如
0482b10: 是云何著是色欲貪求無厭命如電逝
0483a01: 難保一息不來與彼何異由觀爛
0483a02: 不淨而貪之心自息是為死屍爛不
0483a03: 淨觀。【二聞法憶想分別觀】謂修行之人雖
0483a04: 聞法要未有空慧貪愛因緣熾然未息故
0483a05: 須憶想自身以骨為柱以肉為泥毛髮爪
0483a06: 齒皮膜筋血聚以為身飢寒失調百骸俱
0483a07: 苦分別身分無一堅固由此憶想分別觀
0483a08: 而貪著之心自息是為聞法憶想分別觀。
0483a09: 二種觀法出占察經【一唯識觀】謂於一切時一切
0483a10: 處隨身口意所有作業知惟自心於念念
0483b01: 間悉以三觀觀察所起之心是名唯識觀
0483b02: 三觀者空觀假觀中觀也。【二實相觀】實相即理也謂思
0483b03: 惟心性無生無滅不住見聞覺知於念念
0483b04: 間悉以三觀觀於本心所具實相之理是
0483b05: 名實相觀。
0483b06: 二見出涅槃經【一住地分見】謂十住等菩薩破一
0483b07: 品無明之惑顯一分三德從淺至深故名
0483b08: 住地分見三德者法身德般若德解脫德也。【二究竟無見】
0483b09: 謂等覺菩薩斷後品微細無明之惑淨
0483b10: 盡無餘即登妙覺果佛之位本有性德一
0484a01: 時究竟顯現更無所見故名究竟無見。
0484a02: 二見出涅槃經【一相貌見】謂因彼形相狀貌而見
0484a03: 如人遠見起便言見火雖不見火亦非
0484a04: 虛妄是名相貌見。【二了了見】謂人眼根清
0484a05: 淨不壞自觀掌中阿摩勒果了了分明菩
0484a06: 薩見於菩提涅槃之果亦復如是是名了
0484a07: 了見梵語阿摩勒翻譯名義不翻言其葉似棗花白而小果如胡桃味酸甜
0484a08: 可入藥梵語菩提華言道梵語涅槃華言滅度。
0484a09: 無明二義出起信論【一無體即空義】謂無明之
0484a10: 惑皆依眾生妄心違於真如而起妄境元
0484b01: 空體本不有故云無體即空義。【二有用成
0484b02: 事義】謂無明雖無自體而能成辦世間出
0484b03: 世間一切事業故云有用成事義。
0484b04: 二種熏出翻譯名義熏資熏擊發之義也言第
0484b05: 八識雖含藏一切善惡種子若無染淨二
0484b06: 緣熏發則不能成染淨等事如穀麥等種
0484b07: 雖有生芽之能若不得水土資熏芽亦不
0484b08: 生故名熏也第八識即藏識也。【一熏習】熏即熏發
0484b09: 習即數習謂數習染淨之緣熏發心體而
0484b10: 成染淨等事故名熏習。【二資熏】資猶助也
0485a01: 謂現對塵境所起之心及諸惑相資熏發
0485a02: 而成染淨等事故名資熏。
0485a03: 二種生死出唯識論【一分生死】分即分限即
0485a04: 形謂六道眾生隨其業力所感果報身
0485a05: 則有長有短命則有壽有夭而皆流轉生
0485a06: 死故名分生死六道者天道人道脩羅道餓鬼道畜生道地獄
0485a07: 道也。【二變易生死】因移果易名為變易謂聲
0485a08: 聞緣覺菩薩雖離三界內分生死而有
0485a09: 方便等土變易生死如初位為因後位為
0485a10: 果又後位為因後後位為果以其因移果
0485b01: 易故名變易生死方便土者脩戒定慧方便之道得生其中名方便土。
0485b02: 二女出涅槃經如來為諸眾生但欣生惡死而不
0485b03: 知出離之方故以二女喻之二女行止
0485b04: 共俱不相棄捨亦猶生必有死死必有生
0485b05: 未暫離也。【一功德天】經云如有女人入
0485b06: 於他舍主即問言汝字何等荅言我身即
0485b07: 是功德大天又問為何所作荅言我所至
0485b08: 處能與種種金銀等寶聞已巳懽喜敬愛禮
0485b09: 拜供養此喻凡夫貪生亦猶舍主貪愛財
0485b10: 寶而愛是女也。【二黑闇女】經云復見一女
0486a01: 其貌醜陋多諸垢膩主即問言汝字何等
0486a02: 荅言我字黑闇又問為何所作荅言我所
0486a03: 行處能令其家所有財寶一切衰耗聞已巳
0486a04: 持刀作如是言汝若不去當斷汝命荅言
0486a05: 汝甚愚癡無有智慧汝之家中所供養者
0486a06: 即是我姊我常與姊進止共俱汝若驅我
0486a07: 亦當驅彼主人還入問功德天實為是否
0486a08: 天言實是我妹行住共俱未曾相離我常
0486a09: 利益彼常衰耗若愛我者亦應愛彼若厭
0486a10: 彼者亦應厭我此喻凡夫但知惡死而不
0486b01: 知生亦當惡若惡其死惡其生生死俱
0486b02: 惡方為有智所謂有智主人二俱不受也。
0486b03: 二種破著出大智度論【一破欲著】謂人於好色多
0486b04: 起貪欲若觀色是無常不淨等則不生貪
0486b05: 著之心而得解脫之樂是名破欲著。【二破
0486b06: 見著】謂人雖觀色無常不淨猶尚著法生
0486b07: 見若能了達色相本空則不起於分別之
0486b08: 見是名破見著。
0486b09: 二解脫出寶性論謂諸眾生常為業繩所縛不能
0486b10: 脫離若解其縛即得自在故名解脫。【一性
0487a01: 淨解脫】謂眾生性本清淨而無繫縛染汙
0487a02: 之相是名性淨解脫也。【二障盡解脫】謂眾
0487a03: 生由煩惱之惑障蔽聖道不得出離若離
0487a04: 此障即得自在是名障盡解脫也。
0487a05: 二解脫出華嚴經【一有為解脫】謂有作之戒依
0487a06: 師作法而受如法而持則能防非止惡離
0487a07: 諸惑業之縛故名有為解脫。【二無為解脫】
0487a08: 謂無作之戒性自清淨體本無為雖持戒
0487a09: 法無持犯相心體既空罪性亦泯故名無
0487a10: 為解脫。
0487b01: 二解脫出成實論【一慧解脫】謂以智慧斷除無明
0487b02: 惑業之縛而得解脫故名慧解脫。【二心解
0487b03: 脫】謂因此心離於貪愛之縛而得解脫故
0487b04: 名心解脫。
0487b05: 二斷出地持經【一緣縛斷】謂但斷心中之惑則於
0487b06: 外塵境不起貪嗔於境雖緣不生染著故
0487b07: 名緣縛斷。【二不生斷】謂得法空之時能令
0487b08: 三途惡道苦果永更不生故名不生斷三途
0487b09: 者刀途血途火途也。
0487b10: 二種護持事出地藏十輪經【一護持佛種】佛種者佛
0488a01: 之種性也謂諸佛菩薩以大悲心紹隆佛
0488a02: 種令諸眾生捨俗出家剃髮染衣脩行聖
0488a03: 道使無斷絕也。【二護持正法】正法者即四
0488a04: 諦等真正之法也謂諸佛菩薩以大悲心
0488a05: 護持如來正法使一切邪魔外道無能惱
0488a06: 亂令諸眾生正信樂聞弘通流布利益無
0488a07: 窮也四諦者苦諦集諦滅諦道諦也。
0488a08: 二教出華嚴孔目【一化教通內外眾】謂如來一代
0488a09: 施化之教通被內眾受道弟子及外眾在
0488a10: 俗之人皆令依之脩行出離生死之苦故
0488b01: 名化教通內外眾。【二制教唯內眾】謂如來
0488b02: 說諸律儀專為禁制內眾受道弟子令其
0488b03: 如法受持成就聖果故名制教唯內眾。
0488b04: 華嚴為諸教本有二出華嚴經疏華嚴即大方廣
0488b05: 佛華嚴經也如來出現於世初說此經而
0488b06: 後演說漸頓諸法者大小漸次諸教皆
0488b07: 從此華嚴性海流出故此經能統攝該括
0488b08: 以為諸教之本也。【一為開漸之本】開謂開
0488b09: 設漸即漸次即三乘之教也佛初說華嚴
0488b10: 根本一乘圓教諸大菩薩信解證入如來
0489a01: 智慧時有三乘權淺之機雖預法會如聾
0489a02: 若盲不信不解不順不入故盧舍那佛脫
0489a03: 御服著弊垢衣乃開三乘漸次隨宜
0489a04: 之教令彼聲聞緣覺及權教菩薩開解成
0489a05: 熟故華嚴為開漸之本也三乘者聲聞乘緣覺乘菩薩乘
0489a06: 也梵語盧舍那華言淨滿。【二為攝末之本】攝謂攝末
0489a07: 即支末即前三乘教也佛既為諸小乘之
0489a08: 機說三乘法既成熟已巳最後令其悟入佛
0489a09: 慧故大乘同性經云所有聲聞法辟支佛
0489a10: 法菩薩法諸佛法如是一切諸法皆悉流
0489b01: 入毘盧遮那智藏大海故華嚴為攝末之
0489b02: 本也梵語毘盧遮那華言光明照亦云一切處。
0489b03: 印師二教出華嚴經疏印師二教者唐初印法師
0489b04: 立此二教也。【一屈曲教】謂釋迦如來所說
0489b05: 之經逐其機性隨計破著方便委曲令物
0489b06: 生解如涅槃經雖說圓通一極之理或對
0489b07: 權顯實或會異歸同之類是名屈曲教對權
0489b08: 顯實者對藏通別三教之權以顯圓教一乘之實也會異歸同者會三教之異歸圓
0489b09: 教之同也。【二平道教】謂盧舍那所說之經隨其
0489b10: 法性平等而說如華嚴經雖有隨諸眾生
0490a01: 各別調伏皆是稱性善巧一時頓演是名
0490a02: 平道教梵語盧舍那華言淨滿即報身佛也。
0490a03: 曇讖二教出華嚴經疏曇讖二教者西秦曇牟讖
0490a04: 三藏立此二教也。【一半字教】半字教者謂
0490a05: 聲聞藏談理未若字之有半也。【二滿字
0490a06: 教】滿字教者謂菩薩藏談理滿足若字之
0490a07: 圓滿也。
0490a08: 遠師二教出華嚴經疏遠師二教者隋朝遠法師
0490a09: 立此二教也。【一漸教】漸教者謂約漸悟之
0490a10: 機大由小起所設具有三乘之教也三乘者聲
0490b01: 聞乘緣覺乘菩薩乘也。【二頓教】頓教者謂約頓機直
0490b02: 入於大不由於小頓令得悟也。
0490b03: 劉虯二教出華嚴經疏劉虯二教者齊朝隱士劉
0490b04: 虯諳達釋書亦立二教也。【一漸教】謂始自
0490b05: 鹿苑終於雙所說之經從小至大故名
0490b06: 漸教。【二頓教】謂佛最初說華嚴經如日初
0490b07: 出先照高山故名頓教。
0490b08: 二種無心約教出宗鏡錄約即要約亦依約之義
0490b09: 謂如來之教本離心緣言說之相眾生依
0490b10: 教而脩捨離妄著之心安住真實之理則
0491a01: 於聖道自然成就故云千經萬論莫不說
0491a02: 離身心破於執著是也。【一澄湛令無】謂諸
0491a03: 眾生若能攝念安禪澄神靜慮能令定體
0491a04: 湛然不為妄塵所撓是名澄湛令無。【二當
0491a05: 體是無】謂諸眾生直了心源本寂法亦無
0491a06: 生以一念起處了不可得是名當體是無。
0491a07: 二宗釋題出天台四教儀集註并華嚴經疏二宗釋題者謂
0491a08: 天台賢首二宗解釋諸經題目有通別能
0491a09: 所之不同也。【一天台通別釋題】陳隋間天
0491a10: 台智者大師凡解一經題目必以通別二
0491b01: 義而判釋之如妙法蓮華經上之四字是
0491b02: 別別在此經故經之一字是通通於一切
0491b03: 諸經故餘經亦然是為天台通別釋題。【二
0491b04: 賢首能所釋題】唐朝賢首國師凡解一經
0491b05: 題目必以能詮之文所詮之義而判釋之
0491b06: 如大方廣佛華嚴經上之六字是所詮經
0491b07: 之一字是能詮餘經亦然是為賢首能所
0491b08: 釋題。
0491b09: 二種立題出法華文句二種立題者謂凡諸經題
0491b10: 目有佛自立者有結集經家之所立者。【一
0492a01: 佛自立】佛自立者謂諸經題目有佛自立
0492a02: 如金剛經云是經名為金剛般若波羅蜜
0492a03: 以是名字汝當奉持是也。【二經家立】經家
0492a04: 立者謂佛入滅後諸經題目有阿難等結
0492a05: 集之人所立如妙法蓮華等經是也梵語阿難
0492a06: 華言慶喜。
0492a07: 二攝出淨名經【一折伏攝】折即折挫伏即摧伏
0492a08: 謂六道眾生於三界中貪著五欲流轉生
0492a09: 死卒難度脫故如來說諸善惡果報及以
0492a10: 地獄等種種苦切之言折伏其心而攝受
0492b01: 之是名折伏攝六道者天道人道脩羅道餓鬼道畜生道地獄道也
0492b02: 三界者欲界色界無色界也五欲者色欲聲欲香欲味欲觸欲也。【二調伏
0492b03: 攝】調即調治謂調伏見思煩惱及根本無
0492b04: 明之惑皆順正理心心寂滅不令再起是
0492b05: 名調伏攝。
0492b06: 二種入出金剛三昧經【一理入】謂眾生深信本有真
0492b07: 性不一不異不有不無無己無他凡聖不
0492b08: 二寂靜無為無有分別因此深信能入於
0492b09: 理是名理入。【二行入】行即依理起脩之行
0492b10: 謂行此行時心不傾倚無念無求安住不
0493a01: 動猶如大地因行入理是名行入。
0493a02: 二詮出宗鏡錄【一遮詮】遮即止其所非詮即能詮
0493a03: 名字謂如諸經所說真如妙性每云不生
0493a04: 不滅不垢不淨無因無果無相無為非凡
0493a05: 非聖非性非相等皆是遣非蕩跡絕相祛
0493a06: 情是名遮詮祛音驅逐也除也。【二表詮】表即顯其
0493a07: 所是謂如諸經所說知見覺照靈鑒光明
0493a08: 朗朗昭昭堂堂寂寂等是名表詮。
0493a09: 二羯磨出四分律梵語羯磨華言作法謂比丘有
0493a10: 罪各共面對秉法自首其罪也。【一治罪羯
0493b01: 磨】謂比丘有犯戒者大眾作法治定其罪
0493b02: 是名治罪羯磨也。【二成善羯磨】謂比丘有
0493b03: 犯戒罪許容對眾首露其罪得滅成就善
0493b04: 根是名成善羯磨也。
0493b05: 二羯磨出毘尼母論【一永羯磨】梵語羯磨華言
0493b06: 作法謂佛在世時若比丘犯罪不自見過
0493b07: 其性剛強永無改悔即作法白眾隨即
0493b08: 黜盡此一身不復再同僧事是名永羯
0493b09: 磨。【二調伏羯磨】謂比丘犯法未曾懺悔凡
0493b10: 飲食坐起語言一切僧事皆不得與眾共
0494a01: 而使其心調停折伏自能知過改悔求僧
0494a02: 懺罪不復更作是名調伏羯磨。
0494a03: 二種魔法出脩習止觀坐禪法要謂坐禪之人正定
0494a04: 未發多有魔事心生驚怖破壞善根若能
0494a05: 端心正念則邪不干正魔自滅謝故有二
0494a06: 種魔之法也。【一脩止魔】謂坐禪之人
0494a07: 脩定之時或見父母兄弟諸佛形像一切
0494a08: 可愛之境令人樂著或見師子虎狼羅剎
0494a09: 一切可畏之形令人怖懼即當了達此是
0494a10: 諸魔惑亂之相悉皆虛誑不喜不怖而唯
0494b01: 息心寂靜則彼當自滅是為脩止魔梵語
0494b02: 羅剎華言速疾鬼。【二脩觀魔】謂坐禪之人修定
0494b03: 之時於諸魔境脩止之不去即當反觀
0494b04: 能見之心無有處所彼何所惱如是觀時
0494b05: 尋當謝滅若不去但當正心勿喜勿
0494b06: 懼則正定現前彼當自滅是為脩觀魔。
0494b07: 二等出宗鏡錄【一斷等】謂佛極解脫道初發起時
0494b08: 一切眾生所有無明之惑一時究竟頓斷
0494b09: 此舉如來望眾生界無有一法而非清淨
0494b10: 故名斷等。【二得等】謂佛初成道得滿始覺
0495a01: 之時一切眾生始覺之智皆得滿足此舉
0495a02: 眾生望佛世尊所有無明等惑皆悉清淨
0495a03: 無所障礙故名得等。
0495a04: 二殊勝出楞嚴經此言觀音菩薩極證圓通十方
0495a05: 普應上同諸佛下合生妙用超越故云
0495a06: 殊勝。【一上合諸佛本覺妙心】本覺妙心即
0495a07: 諸佛本然覺了妙明真心也謂菩薩極證
0495a08: 寂滅十方圓明體同諸佛故能起同體大
0495a09: 慈與眾生樂顯應十方現身說法聖凡等
0495a10: 度有願必從是為殊勝。【二下合眾生同一
0495b01: 悲仰】謂菩薩所證圓通之理與眾生本有
0495b02: 之心迷悟雖殊體元不二故能起同體大
0495b03: 悲眾生苦應十方等施無畏設有所
0495b04: 求隨願滿足是為殊勝。
0495b05: 二種清淨出華嚴經疏演義鈔【一自性清淨】謂眾生
0495b06: 真如心體性本清淨無所染礙故名自性
0495b07: 清淨。【二離垢清淨】謂眾生自性清淨心體
0495b08: 遠離一切煩惱垢染故名離垢清淨。
0495b09: 二種自在出華嚴經疏【一觀境自在】謂菩薩以正
0495b10: 智慧照了真如之境及能通達一切諸法
0496a01: 圓融自在是名觀境自在。【二作用自在】謂
0496a02: 菩薩既以正智照了真如之境即能從體
0496a03: 起用現身說法化諸眾生而得自在是名
0496a04: 作用自在。
0496a05: 二種畢竟出大涅槃經【一莊嚴畢竟】畢竟猶定
0496a06: 之義謂一切眾生皆有一乘正性應脩
0496a07: 於六度莊嚴設若不脩不得正性是則六
0496a08: 度定能為莊嚴之具故云以六度為
0496a09: 莊嚴也六度者一布施二持戒三忍辱四精進五禪定六智慧也。【二究
0496a10: 竟畢竟】究竟猶至極之義即一切眾生所
0496b01: 得一乘之性也苟得此一乘之性則能
0496b02: 定至於至極之地故云一乘為究竟也。
0496b03: 二種際出華嚴經并演義鈔際即際畔謂生死涅槃
0496b04: 體性是一本無際畔不異而異遂有生死
0496b05: 涅槃二際之分也梵語涅槃華言滅度。【一涅槃際】涅
0496b06: 槃際者若以生死染緣就涅槃實理而言
0496b07: 生死即涅槃了無虛妄之可分別無際之
0496b08: 際是名涅槃際中論云涅槃之實際及與
0496b09: 生死際無毫差別是也。【二生死際】生死
0496b10: 際者若以涅槃實理從生死染緣而言涅
0497a01: 槃即生死非真寂靜之可證入無際之際
0497a02: 是名生死際故晉譯華嚴經云生死非雜
0497a03: 亂涅槃非寂靜是也。
0497a04: 二轉依出楞嚴經義海【一轉煩惱依菩提】煩惱者昏
0497a05: 煩之法惱亂心神即一切眾生無明妄惑
0497a06: 也梵語菩提華言道即一切諸佛所悟所
0497a07: 證之道也然菩提煩惱其性是一但由迷
0497a08: 悟不分而分眾生迷故即轉菩提而為煩
0497a09: 惱諸佛悟故即轉煩惱而為菩提若能了
0497a10: 達煩惱即是菩提念念脩習是名轉煩惱
0497b01: 依菩提也。【二轉生死依涅槃】生死者一切
0497b02: 眾生虛妄生滅也梵語涅槃華言滅度即
0497b03: 一切諸佛所悟所證之果也然生死涅槃
0497b04: 性元是一但由迷悟不分而分眾生迷故
0497b05: 即轉涅槃而為生死諸佛悟故即轉生死
0497b06: 而為涅槃若能了達生死即是涅槃念念
0497b07: 證入是名轉生死依涅槃也。
0497b08: 二種無量出大智度論【一實無量】謂涅槃佛性之
0497b09: 理譬如虛空實無限量一切菩薩不能量
0497b10: 度故名實無量。【二不知為無量】謂如彌
0498a01: 山大海之水唯諸佛菩薩能知斤兩滴數
0498a02: 多少諸天世人智力淺劣所不能知故名
0498a03: 不知為無量梵語彌華言妙高。
0498a04: 二種無礙出華嚴經【一智慧於境無礙】境即法
0498a05: 界之理也謂菩薩以平等智證於法界之
0498a06: 理理事融通無有障礙故名智慧於境無
0498a07: 礙。【二神通作用無礙】謂菩薩由內心證於法
0498a08: 界之理故能以種種神通應現十方世界
0498a09: 隨機化度皆無障礙故名神通作用無礙。
0498a10: 二花出華嚴經【一草木花】謂凡草木之花皆有
0498b01: 開敷結實之義以喻萬行之因則有成就
0498b02: 佛果之能故名草木花。【二嚴身花】謂世間
0498b03: 金玉等花皆能嚴飾其身以喻神通相好
0498b04: 則能莊嚴法身故名嚴身花。
0498b05: 二種菩薩出大智度論論云菩薩常好中道捨離
0498b06: 二邊故不生邊國又於中國不生邪見家
0498b07: 又問曰是菩薩大福德智慧力應生邊地
0498b08: 邪見家而教化之何以畏而不生荅曰菩
0498b09: 薩有二種二邊者有無二邊也。【一成就大力菩薩】論
0498b10: 云此菩薩為眾生故隨所應度隨處受用
0499a01: 不避邊地及邪見家是名成就大力菩薩。
0499a02: 【二新發意菩薩】論云此菩薩初發心故若
0499a03: 生邊地及邪見家既不能度人又自敗壞
0499a04: 善根譬如真金在泥終不變壞若是銅鐵
0499a05: 在泥則壞是故新發意菩薩不生邊地及
0499a06: 邪見家真金喻大力菩薩銅鐵喻新發意菩薩。
0499a07: 菩薩二心出大智度論【一大慈心】慈名愛念即與
0499a08: 樂之心也謂菩薩愛念一切眾生常求樂
0499a09: 事隨彼所求而饒益之是名大慈心。【二大
0499a10: 悲心】悲名愍傷即苦之心也謂菩薩愍
0499b01: 念一切眾生受種種苦常懷悲心拯救濟
0499b02: 令其得脫是名大悲心。
0499b03: 二種勝出地持經【一因勝】謂菩薩所脩出世善法
0499b04: 皆以菩提為因勝於聲聞緣覺是名因勝。
0499b05: 【二果勝】謂菩薩脩行既以菩提為因終證
0499b06: 菩提之果勝彼二乘是名果勝二乘者聲聞乘緣覺乘也。
0499b07: 二木出法華經文句【一大】大喻別教菩薩也謂
0499b08: 此教菩薩於法華會上聞說一乘之法受
0499b09: 記作佛普度一切眾生如彼大蒙一雨
0499b10: 所潤而得增長敷榮茂則能普覆一切
0500a01: 是名大。【二小】小喻通教菩薩也謂
0500a02: 此教菩薩亦於法華會上聞說一乘之法
0500a03: 受記作佛而不及別教菩薩根器之大化
0500a04: 用之廣是名小。
0500a05: 二種獨覺出析玄記大論云獨覺出無佛世觀外
0500a06: 因緣無師自悟故名獨覺觀外因緣者謂觀外物之凋零
0500a07: 覺內心之生滅也。【一部行】部即部類謂此獨覺稍
0500a08: 有為人之心如鹿行走而能回顧後故
0500a09: 名部行。【二麟喻】謂此獨覺但欲自度略無
0500a10: 為人之心譬如麒麟唯有一角故名麟喻。
0500b01: 二藏出莊嚴論藏即含藏之義謂佛說大小乘諸
0500b02: 經各各含藏一切文理故名藏也。【一聲聞
0500b03: 藏】聞佛聲教故曰聲聞謂佛說阿含等經
0500b04: 含藏小乘聲聞等脩因證果之法是名聲
0500b05: 聞藏梵語阿含華言無比法。【二菩薩藏】菩薩梵語具
0500b06: 云菩提薩埵華言覺有情謂佛說華嚴法
0500b07: 華等經含藏大乘菩薩脩因證果之法是
0500b08: 名菩薩藏。
0500b09: 二乘出華嚴經【一臨門三車】臨門三車喻小乘
0500b10: 權教也謂法華經譬喻品中三乘之人於
0501a01: 火宅門外索羊鹿牛三車求出火宅以喻
0501a02: 三乘之人依四諦十二因緣六度等法脩
0501a03: 行得出生死是名臨門三車三乘者聲聞乘緣覺乘菩
0501a04: 薩乘也四諦者苦諦集諦滅諦道諦也十二因緣者一無明二行三識四名色五六
0501a05: 入六觸七受八愛九取十有十一生十二老死也六度者一布施二持戒三忍辱四
0501a06: 精進五禪定六智慧也。【二露地牛車】露地牛車喻大
0501a07: 乘實教也謂法華經譬喻品中諸子既出
0501a08: 火宅到於四衢道中露地而坐等賜大白
0501a09: 牛車同歸秘蜜理藏是名露地牛車。
0501a10: 二乘出天台四教儀集註乘即運載之義謂二乘之人
0501b01: 乘四諦十二因緣之法運出三界生死至
0501b02: 於涅槃故名為乘四諦者苦諦集諦滅諦道諦也十二因緣者一
0501b03: 無明二行三識四名色五六入六觸七受八愛九取十有十一生十二老死也梵語
0501b04: 涅槃華言滅度。【一聲聞乘】聞佛聲教故曰聲聞謂
0501b05: 此人以四諦為乘知苦斷集慕滅脩道由
0501b06: 觀四諦出離生死至于涅槃故名聲聞乘。
0501b07: 【二緣覺乘】因觀十二因緣覺悟真空之理
0501b08: 名曰緣覺謂此人以十二因緣為乘由觀
0501b09: 因緣生滅即悟非生非滅出離生死至於
0501b10: 涅槃故名緣覺乘。
0502a01: 二果二義出析玄記二果即斯含華言一往來
0502a02: 而有二義焉。【一一往天上】謂第二果人猶
0502a03: 有欲界下三品惑共潤一往來身若於人
0502a04: 中得第二果則一往天上一來人間便證
0502a05: 第三果是名一往天上。【二一往人間】謂第一
0502a06: 果人若在天中得第二果則一往人間一來
0502a07: 天上便證第三果是名一往人間。
0502a08: 初果二義出析玄記初果即洹華言預流又
0502a09: 云逆流故有二義焉。【一預流】預入也流即
0502a10: 流類謂此聖人得證初果是入聖之流類
0502b01: 故名預流。【二逆流】謂初果聖人背逆生死
0502b02: 之流類故名逆流。
0502b03: 利鈍二根出析玄記析玄云見道行人根有二種
0502b04: 謂洹初果之人破惑見理名為見道
0502b05: 梵語洹華言入流謂預入聖人之流也。【一鈍根名隨信行】
0502b06: 婆沙論云由彼依信隨信起行謂此一類
0502b07: 行人從來性多鈍故自不披教文但信
0502b08: 他人言說而得悟道故名隨信行。【二利根
0502b09: 名隨法行】婆沙論云由彼依法隨法起行
0502b10: 謂此一類行人從來性多利故不信他言
0503a01: 但自披教典而得悟道故名隨法行。
0503a02: 二種醫出大智度論【一小醫】謂但知病知病因知
0503a03: 差病藥而不知一切病不知一切病因不
0503a04: 知一切差病藥以譬聲聞不能知藥病
0503a05: 是名小醫。【二大醫】謂一切病一切病因一
0503a06: 切差病之藥皆能知乃至知眾生病
0503a07: 因差病藥等以譬菩薩無病不知無藥不
0503a08: 識是名大醫。
0503a09: 二宗出翻譯名義【一龍提婆宗】龍即南天竺
0503a10: 國大名德比丘也作大莊嚴大智度等論
0503b01: 號法性宗明一切眾生皆有佛性一闡提
0503b02: 等皆當作佛梵語提婆華言天即龍弟
0503b03: 子稟承其道傳流于世是為龍提婆宗
0503b04: 梵語一闡提華言信不具。【二無著天親宗】翻譯名義引
0503b05: 三藏傳云無著夜昇史天宮於慈氏菩
0503b06: 薩所受瑜伽師地等論專弘一切法相號
0503b07: 法相宗天親乃無著之弟相繼其道傳流
0503b08: 于世是為無著天親宗梵語史又云兜率華言知足梵語
0503b09: 瑜伽華言相應。
0503b10: 二種比丘出出曜經昔二比丘在山中學其一多
0504a01: 聞其一寡淺寡淺者持戒誦經唯通一句
0504a02: 日誦不輟更無他學天神贊善願樂欲聞
0504a03: 多聞比丘見其神應盡己所聞高聲諷誦
0504a04: 欲求贊而神默然怒其神曰何厚於彼
0504a05: 而薄於我神曰汝不自責而反責我彼雖
0504a06: 少聞言行相顧汝雖能誦三藏行與經違
0504a07: 故不稱善也梵語比丘華言乞士三藏者一經藏二律藏三論藏。【一
0504a08: 多聞比丘】樂誦經典旁搜廣記謂之多聞
0504a09: 比丘多聞固為可稱然學雖有餘其心不
0504a10: 誠而行不逮亦不足貴此天神之所以不
0504b01: 贊護也。【二寡淺比丘】學道日淺經教少通
0504b02: 謂之寡淺比丘寡淺固未足稱然學雖未
0504b03: 至其心則專而行無雜亦為可貴此天神
0504b04: 之所以贊護也。
0504b05: 僧伽理事二和出翻譯名義梵語僧伽華言和合
0504b06: 眾謂與理和事和也。【一理和】謂二乘之人
0504b07: 同斷見思之惑同證無為之理是名理和
0504b08: 二乘者聲聞乘緣覺乘也。【二事和】事和有六義謂內凡
0504b09: 外凡之僧戒和同脩見和同解身和同住
0504b10: 利和同均口和無諍意和同是名事和
0505a01: 內凡者謂四善根位即煖頂忍世第一也此位近於初果洹聖位故名內凡外凡
0505a02: 者謂五停心一多貪者脩不淨觀二多瞋者脩慈悲觀三多散者脩數息觀四愚癡
0505a03: 者脩因緣觀五多障者脩念佛觀此位進脩之始去聖位遠故名外凡。
0505a04: 二天隨人出華嚴經經云如人生已巳則有二天恒
0505a05: 相隨逐一曰同生二曰同名。【一同生天】同
0505a06: 生天者謂此天與人同時而生也。【二同名
0505a07: 天】同名天者謂此天與人同其名字也。
0505a08: 二難化出大智度論菩薩為化眾生而於世間常
0505a09: 作轉輪聖王多生欲界以天上著樂故難
0505a10: 化也。【一欲天難化】謂欲界諸天著於上妙
0505b01: 五欲難以教化是名欲天難化五欲者色欲聲欲香
0505b02: 欲味欲觸欲也。【二色天難化】謂色界諸天多味著
0505b03: 世間禪定之樂無厭惡心不求出離難以
0505b04: 教化是名色天難化。
0505b05: 二種眾生出大智度論【一習愛眾生】習即數習愛
0505b06: 即貪愛亦愛樂也謂諸眾生於世間一切
0505b07: 聲色香等五欲境界多生貪愛不能捨離
0505b08: 是名習愛眾生五欲者色欲聲欲香欲味欲觸欲也。【二習見
0505b09: 眾生】見即分別有無等見也謂諸眾生於
0505b10: 一切法計有計無及計斷常等見是名習
0506a01: 見眾生斷見者執世間之法皆悉斷滅無常也常見者謂執此身死已己復生
0506a02: 相續不絕也。
0506a03: 聞經二種非出華嚴經【一二乘非】謂佛說
0506a04: 華嚴經時一切二乘根狹劣不能聽聞
0506a05: 故出現品云一切二乘不聞此經何受
0506a06: 持故雖在座如聾如瞽是名二乘非二乘
0506a07: 者聲聞乘緣覺乘也。【二眾生非】謂一切邪見眾生
0506a08: 無信心故非其根雖聞此經聞即生謗
0506a09: 而墮惡道是名眾生非。
0506a10: 二種出法華安樂行義【一凡種】謂凡夫之人不能覺
0506b01: 了因眼見色生貪愛心為愛造業隨業受
0506b02: 報輪迴生死相續不斷是名凡種。【二聖種】
0506b03: 謂人因善知識得聞法義善能覺了一切
0506b04: 諸法皆從妄念而生觀此妄心猶如虛空
0506b05: 如是而脩不著諸法能為聖果之種是名
0506b06: 聖種。
0506b07: 二種受具戒法出大寶積經戒者萬善之根本也
0506b08: 謂能受正戒者一切善法從此增長受之
0506b09: 不正者著於邪見墮於外道故戒有二種
0506b10: 不同也。【一受正平等戒】謂脩行人能受持
0507a01: 如來正戒一切平等不生分別差別之見
0507a02: 頓絕妄想邪思之心戒體圓明而得解脫
0507a03: 究竟至於無上菩提無有退轉也梵語菩提華言道。
0507a04: 【二受邪不等戒】謂邪見之人隨逐惡知識
0507a05: 以分別心受持邪戒而墮於人我斷常憍
0507a06: 慢貪欲瞋恚愚癡種種差別邪見不知出
0507a07: 要解脫之道也。
0507a08: 二種兒出涅槃經并水懺謂自不作惡既作而能
0507a09: 懺悔更不復作乃是有力量人故名兒。
0507a10: 【一自不作罪】謂此兒身口意業常自清
0507b01: 淨永無過惡故名自不作罪。【二作已巳能悔】
0507b02: 謂此兒雖先作惡後能改悔更不敢作
0507b03: 猶如濁水置之明珠以珠力故水即為清
0507b04: 故名作已巳能悔。
0507b05: 二種人術不能加出摩登伽經經云阿難乞食
0507b06: 道逢摩登伽女取水阿難渴乏從之求飲
0507b07: 女心染著歸白其毋請以術致之毋云
0507b08: 世有二種人雖術不能加也梵語阿難華言慶喜
0507b09: 梵語摩登伽華言性。【一斷欲人】謂人能斷欲必自持
0507b10: 戒持戒之人正念堅定立行端方神所呵
0508a01: 護妖邪莫撓雖有術不能加也。【二死人】
0508a02: 謂人既死識依業轉隨處受形壽夭有
0508a03: 限死不復生雖有術不能加也。
0508a04: 二種破戒人出大智度論【一因緣不具足破戒】謂
0508a05: 貧窮之人衣食之緣不能具足是以心生
0508a06: 偷盜即破於戒是名因緣不具足破戒。【二
0508a07: 因緣具足破戒】謂人衣食之緣雖皆具足
0508a08: 以心習惡故好行惡事於諸禁戒多所毀
0508a09: 犯是名因緣具足破戒。
0508a10: 二人出佛身血出大智度論【一調達推山得罪】梵
0508b01: 語調達華言天熱謂其生重惡心推山壓
0508b02: 佛金剛力士為護佛故以金剛杵反擲
0508b03: 之碎石迸來傷佛足指出血而得罪報。【二
0508b04: 祇域行針得福】梵語祇域華言故活謂佛
0508b05: 有疾使祇域治之因行針出血疾得頓愈
0508b06: 雖出佛血由治疾故而得福報。
0508b07: 二一種退出地持經【一究竟退】究竟猶定也謂脩
0508b08: 行之人信根淺薄始則勤脩後因他緣障
0508b09: 礙道心即退終不起菩提之願是名究竟
0508b10: 退。【二不究竟退】謂脩行之人始則精進中
0509a01: 復懈墯道心即退心既退已或遇善知識
0509a02: 提獎勸誘復能發起菩提之願是名不究
0509a03: 竟退。
0509a04: 二親出法苑珠林二親者父母也末羅王經云人
0509a05: 受父母遺體乳哺養育之恩或從地積
0509a06: 寶上至二十八天悉以施人不如供養父
0509a07: 母也二十八天四天王天忉利天夜摩天兜率天化樂天他化自在天梵眾天
0509a08: 梵輔天大梵天少光天無量光天光音天少淨天無量淨天淨天無雲天福生天
0509a09: 廣果天無想天無煩天無熱天善見天善現天色究竟天空處天識處天無所有處
0509a10: 天非想非非想處天也。【一父親】父親者謂資形之始
0509b01: 有生成之德自孩提以至長成教誡撫字
0509b02: 其恩罔極也。【二母親】母親者謂資生之始
0509b03: 自懷擔以至乳哺鞠育護持劬勞甚至其
0509b04: 恩罔極也。
0509b05: 大明三藏法數卷第三
