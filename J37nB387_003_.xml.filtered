0419c01: 古宿尊禪師語錄卷之三
0419c02: 住河東水月嗣法門人明圓編
0419c03: 住太原紅溝白雲禪院
0419c04: 上堂
0419c05: 中秋上堂僧問中秋佳節即不問和尚受用事如何
0419c06: 師云健向峰前吟白雪倦歸室內臥繩床進云離此
0419c07: 之外又作麼生師云靜聽風搖樓上鐸閒看雲罩額
0419c08: 頭松進云就中奇異味料得少人知師云闍黎分上
0419c09: 作麼生僧擬議師便打問萬古碧潭空界月再三撈
0419c10: 摝始應知且道知的事作麼生師云抖搜多年陳破
0419c11: 衲襤襂一片逐雲飛進云看破公然不值錢師云汝
0419c12: 具甚麼眼僧禮拜師云錯僧便喝師便打遂豎拄杖
0419c13: 云風生大野霧散長空正恁麼時皓月孤圓無所不
0419c14: 照致使煙村聚落翫賞佳人舒情暢意而罷理機梭
0419c15: 花街柳巷浪遊公子鼓腹謳歌而渾然誦讀如我衲
0419c16: 僧家雖不逐境飄流到底也要應箇時節遂召左右
0419c17: 云諸仁者且作麼生得應去良久云了罷殘經仍附
0419c18: 案更加精進向南華下座。
0419c19: 因事上堂驀拈拄杖云當年河北令行時普化克符
0419c20: 甘受笞今日東山開祖道紛紛龍象破頭皮正所謂
0419c21: 古今雖異世其道本然同用處無差別誰能解此宗
0419c22: 環顧左右云諸仁者委悉得也未擲拄杖云大風吹
0419c23: 倒梧桐樹自有旁人說短長下座。
0419c24: 師誕日眾設齋請上堂僧問聞說先賢降誕日紛紛
0419c25: 祥瑞現人天今朝和尚壽辰且道有何祥瑞師云萬
0419c26: 里長空雲霧盡一輪杲日照無私進云恁麼則金剛
0419c27: 正體當陽露不屬春秋暗裡消師云勿勞錦上更添
0419c28: 花進云不有珍奇堪供養但將此句展微誠師打云
0419c29: 一禮一答從今決切忌隨流取次來僧便喝師復打
0419c30: 僧問過去心不可得現在心不可得未來心不可得
0420a01: 未審何物方可得師便打進云恁麼則歷歷無回互
0420a02: 明明絕覆藏去也師云案山子未肯相許在進云用
0420a03: 許作麼師云若不親遭許終成客作兒乃云有物先
0420a04: 天地無形本寂寥能為萬物主不逐四時彫言前薦
0420a05: 得始知自己巳本命元辰著落處知得自己巳落處始知
0420a06: 山僧落處知得山僧本命元辰著落處始知從上佛
0420a07: 祖本命元辰落處知得從上佛祖本命元辰可謂不
0420a08: 離夢宅而高登正覺之場匪隔幻身而獲具真常之
0420a09: 體遂召左右云且道如何是真常體良久云三冬寒
0420a10: 夜煖如火六月炎天冷似冰下座。
0420a11: 結制上堂僧問佛法在人日用間運水搬柴頭頭顯
0420a12: 現迎賓待客處處分明為甚又要九旬禁足三月安
0420a13: 居師云從緣薦得非無謬絕後重蘇始見奇進云恁
0420a14: 麼則不經敏手重彫琢到底難成邁古珍師云相識
0420a15: 滿天下知心有幾人進云了知尊意原無別只要拖
0420a16: 人出蓋纏師云切忌胡卜度僧問鴉鳴鵲噪新言句
0420a17: 流水松風舊話頭就裡機關全洩漏等閒錯過又如
0420a18: 何師打云當陽點出金剛眼頓使光明照大千進云
0420a19: 恁麼則塵塵不昧從今始法法無疑自此通師云休
0420a20: 寐語乃云山僧無奇特諸方徒念慕聞說夏安居接
0420a21: 踵來依附既發如是心韶華休錯度日夜辦精勤工
0420a22: 夫勇猛做拶透祖師關免涉他岐路徑歸般若堂同
0420a23: 諸佛子住驀顧大眾云且道般若堂在甚麼處以拂
0420a24: 子打圓相云經行及坐臥常在於其中下座。
0420a25: 仁吾廖居士祈嗣設齋請上堂僧問不孝有三無後
0420a26: 為大若要麒麟現瑞必須何法可求師云但有好風
0420a27: 鳴四外自然天賜吉祥兒進云一語千金不易換直
0420a28: 須寶愛福無窮師云只恐破袋褁明珠出門還漏卻
0420a29: 進云是何言歟師云量體裁衣僧擬語師便打僧問
0420a30: 昨夜春風吹古木天明滿地是乾柴且道是何意旨
0420b01: 師云多年老榦摧殘夜放出新枝透九霄僧禮謝師
0420b02: 乃云仁吾居士入林泉大發施心海眾前更乞山僧
0420b03: 揚祖道俾沾康樂夢符緣焉知祖道非言說言說非
0420b04: 真豈在詮然雖如是不免開方便門勉為饒舌以應
0420b05: 來機去也遂拈拄杖云列祖之道正可謂明如果日
0420b06: 寬若太虛誠然貫古通今確實超情越量塵塵顯現
0420b07: 而有準有的剎剎圓融而無背無面與麼委悉得何
0420b08: 妨津濟四生梯杭九有既如是應物隨機一句作麼
0420b09: 生施設卓拄杖云欲期美物從天降直候明秋寫弄
0420b10: 璋下座。
0420b11: 清明上堂僧問先哲有言聖人無兩心古今無二道
0420b12: 為甚麼儒釋道門庭各別師云春色無高下花枝有
0420b13: 短長進云是法平等如何師居上位某立下階師云
0420b14: 切忌妄生分別進云如何是不分別處師云但見皇
0420b15: 風成一片不知何地有邊疆僧問楓林社日雨茅舍
0420b16: 午時鐘且道明甚麼邊事師云佛祖玄關衲僧巴鼻
0420b17: 進云不因師指示錯過渾不知師云試道看僧便喝
0420b18: 師便打問經中道寶所在近為甚麼學人沒箇入處
0420b19: 師招云近前來僧近前師云會麼僧躊躇師云家住
0420b20: 在潞安不識居上黨乃云紫燕營巢日黃鶯淚梆辰
0420b21: 山花開似錦澗水湛如銀正與麼時人人懷悼古之
0420b22: 心各各起追先之念直得處處古墳增墁土家家瓦
0420b23: 灶息炊煙即我衲僧家縱不如是施為大抵也沒此
0420b24: 等情緣不得既如是畢竟作麼生了得去以拂子拂
0420b25: 一拂云囊無長物堪營供但把心香一度燒下座。
0420b26: 冬至上堂僧問如何是賓中主師云滿載金珠歸故
0420b27: 上進云如何是主中賓師云橫擔拄杖出雲林進云
0420b28: 如何是賓中賓師云萬里鄉關問信音進云如何是
0420b29: 主中主師云六戶虛張人莫窺問愛何滾滾是如何
0420b30: 師云盡大地人向裡許沒頭浸殺僧舉足云祗有學
0420c01: 人挑出了也師云頭上漫漫腳下漫漫僧便喝師便
0420c02: 打問和尚是一代宗師因甚逢人不論佛法師云明
0420c03: 珠固有千金價豈肯輕拋擲雀兒進云恁麼則慳惜
0420c04: 家珍無用處師云自有行家索價來僧擬語師便打
0420c05: 問古德道選佛若無如是眼假饒千載亦奚為且道
0420c06: 如何是選佛眼師云暗裡繡鴛鴦僧罔然師便打問
0420c07: 人人有箇影子因甚自己巳踏不著師云只為太近進
0420c08: 云恁麼則學人禮謝去也師云汝實作麼生會僧鳴
0420c09: 指云從始至終只是者箇師云認著依然不是真僧
0420c10: 罔措師便打遂拈拂子云南至令辰書雲節日石霜
0420c11: 挂榜文於戶外為求知己巳洞山退果卓於堂中因愧
0420c12: 癡迷正恁麼時山僧也要作箇伎倆遂敲禪床云一
0420c13: 陽初動處萬彙悉昭蘇轉眼來春到韶光莫自辜驀
0420c14: 招大眾云如何是不自辜處良久擲下拂子云須向
0420c15: 靜中忙裡會休將日月等閒過下座。
0420c16: 解制上堂僧問佛制自恣七月半即今何故亂陳規
0420c17: 師云男兒自有沖天志不向如來行處行進云可謂
0420c18: 大人得自在師云生平不喜佞人詞僧擬議師便打
0420c19: 問把住牢關即不問放開一路事如何師云緊捎草
0420c20: 鞋進云恁麼則擺手出長途去也師云四面皆荊棘
0420c21: 不消胡亂走進云知師真實意不放出頭人師云若
0420c22: 是真龍子何須電影摧遂舉拂子云諸方解制是中
0420c23: 元我此山中大不然逗到八月初一日始開玄路釋
0420c24: 人天遂召左右云諸仁者山僧恁麼作用畢竟如何
0420c25: 委悉直下緇素分明一任優游物外放浪寰中脫或
0420c26: 未然不得離我者裡何故如斯擊香案一下云當
0420c27: 今有令妨遊客動著遭人作賊看下座。
0420c28: 十七年四月廿一日太原紅土溝監院思修明空率
0420c29: 合城士庶并諸山耆德請師住持是日設齋請上堂
0420c30: 師拈香云者瓣香靜而與陰同德動而與陽同波爇
0421a01: 向爐中端為祝延　今上皇帝萬歲萬歲萬萬歲伏
0421a02: 願清寧獲一易簡函三仁風永播於大塊之中德澤
0421a03: 倍加於群生之上復拈香云者瓣香上通三綱下達
0421a04: 五常爇向爐中奉為滿朝文武闔國公卿弁今本省
0421a05: 諸衙勳貴恭願人人福壽崇高各各子孫貴重又拈
0421a06: 香云者瓣香前已巳五回舉過今當六度拈來耑申供
0421a07: 養香巖先師宕山大和尚用酬法乳之恩斂歛衣就座
0421a08: 上首白椎云法筵龍象眾當觀第一義師舉拂子云
0421a09: 償債長平經幾春紛紛苦趣確難陳剛纔躲在無憂
0421a10: 處又被人推出亂雲遂環左右云若有冤家債主不
0421a11: 妨出眾相見僧問如何是奪人不奪境師云一輪明
0421a12: 月挂中天幾片彤雲罩嶽頂進云如何是奪境不奪
0421a13: 人師云三更古殿無燈火瞎眼波斯暗誦經進云如
0421a14: 何是人境兩俱奪師云子往東南天我歸西北角進
0421a15: 云如何是人境俱不奪師云幾樹迎風柳數竿棲鳳
0421a16: 竹僧問白雲堂前緇素咸集畢竟將何佛法以為指
0421a17: 示師便打進云直下洞然者又作麼生師亦打僧云
0421a18: 如是則始終無二道到底絕顢頇師云要子知恩乃
0421a19: 云脫洒頭陀應機設教到處為家用縱奪之權行賞
0421a20: 罰之令拯俗匡時反常合道扶持野老無盡家風成
0421a21: 就叢林萬世基業本非願要強為蓋緣事不獲已巳既
0421a22: 如是且展新條令一句作麼生敷演以拂子擊香案
0421a23: 云掀翻海宇尋知己巳撥轉山河見太平上首結椎師
0421a24: 下座。
0421a25: 立兩序上堂師拈拂子云宗乘一唱凡聖齊臨正恁
0421a26: 麼時冰河焰發枯樹花生木人起舞石女翻騰互相
0421a27: 嬉戲散我昏沉昏沉既散畢竟作麼生施設以拂子
0421a28: 拂一拂云坐看兩堂諸俊傑大家竭力整頹綱下座。
0421a29: 眾士庶設齋請上堂黃居士問緇素雲臻意氣相投
0421a30: 即不問且道塞滿山河周遍世界一句作麼生施設
0421b01: 師云橫身三界外縱步十虛中進云若人不許如是
0421b02: 事和尚又作麼生折合師云敺向無生國方顯太平
0421b03: 時楊居士問佛祖因緣即不問且道如何是般若體
0421b04: 師豎拄杖云高著眼進云如何是般若用師以拄杖
0421b05: 卓一卓云分明薦取士云不是者箇道理師打云領
0421b06: 取鉤頭意莫錯定盤星遂揮拂子云士庶請陞堂幾
0421b07: 回辭不脫勉強順人情來登曲彔木曲彔木既高登
0421b08: 抖搜枯腸將甚說以拂子繫香案云上園榴火正燒
0421b09: 空節屆端陽胡麥熟胡麥熟宜早獲莫待風雨來滿
0421b10: 地遭零落擲拂子下座。
0421b11: 結制上堂師拈拄杖云安禪定此日海眾雲來集既
0421b12: 歸選佛場加功宜上切直若救頭然莫待人鞭逼拶
0421b13: 透祖師關心中自喜悅且道悅箇甚麼卓拄杖云
0421b14: 本固絕希奇焉敢擅遺泄下座。
0421b15: 結制上堂師云頻年結制在初冬今歲安禪又不同
0421b16: 拶過人天兩半月方纔重整舊勳庸遂舉拂子召眾
0421b17: 云諸兄弟委悉得也未擲下拂子云傚子雅兮學任
0421b18: 公單單坐立待魚龍下座。
0421b19: 結制上堂師拈拄杖云因逢歲歉無意安禪十方聚
0421b20: 會幾度相攀抑逼不已勉就斯緣弘鑪既設巨勤
0421b21: 扇爛銅碎鐵盡力燒煎使生光象取快人天既如是
0421b22: 且功不唐捐一句作麼生道卓拄杖一下云莫厭鉗
0421b23: 鎚多惡辣當知別有好因由下座。
0421b24: 臘八上堂師云吾佛世尊始從淨飯王宮蠲除恩愛
0421b25: 棄絕榮華遁跡雪山六年苦行曾於是夜睹明星而
0421b26: 悟道乃云奇哉奇哉一切眾生俱有如來智慧德相
0421b27: 皆因妄想執著不能證得借問目前大眾且道離卻
0421b28: 妄想執著畢竟喚甚麼作智慧德相直下洞徹分明
0421b29: 始可謂離聖凡齊物我心境如一正偏不二脫或未
0421b30: 然山僧不惜唇吻特為道破去也以拂子擊香几云
0421c01: 無漏國中常顯露有情山下獨深埋下座。
0421c02: 臘八傳戒上堂師拈拂子云松直棘曲鵠白鳥玄寒
0421c03: 窮暖至地厚天寬祖師關樞衲僧巴鼻一一分明顯
0421c04: 示了也等閑薦得方知釋迦老子曾於是夜睹星悟
0421c05: 處會得睹星悟處始可謂眾生受佛戒即入諸佛位
0421c06: 位同大覺已即是真佛子脫或未然以拂子擊香几
0421c07: 云狂猱勉自挎衣帽究竟原非相好身下座。
0421c08: 起七晚參師拈拄杖云即此一物在天則與日月齊
0421c09: 明在地則與山河並固在汝諸人分上合作麼生者
0421c10: 裡緇素得出可謂參學事畢大好隨緣消歲月任運
0421c11: 樂昇平其或未然須惜寸陰如尺璧免辜常住一安
0421c12: 排擲拄杖下座。
0421c13: 晚參師揮拂子云節屆初冬宜結制十方衲子自雲
0421c14: 臨雖然時事多艱苦日逐三餐要奉陳既如是必須
0421c15: 從頭驗過始得遂拈拄杖召眾云汝等飯錢畢竟作
0421c16: 麼生酬償直下議論相當方容掛搭其或未然卒不
0421c17: 相許何故如斯驀卓拄杖云行血檀膏非細事無
0421c18: 功受祿最難消下座。
0421c19: 圓七小參拈拂子云今朝二十一受苦事完畢諦觀
0421c20: 諸學人身心疲倦極雜念自消忘閑情自殄滅放倒
0421c21: 臥禪床憨眠若氣絕遂環顧左右云正恁麼時無夢
0421c22: 無想主人公又在甚麼處安身立命良久揮拂子云
0421c23: 饒他智慧過鶖子費盡神思卒未諳下座。
0421c24: 為誥封淑人楊門遲氏對靈小參師陞座拈拂子云
0421c25: 已巳故遲淑人生平氣宇迥異庸凡道化群小而有規
0421c26: 有範才成庶物而無黨無偏致使賢愚敬重中外欽
0421c27: 崇以此論來合當久受榮華何乃韜光太速今既如
0421c28: 是且道修因轉薦一句作麼生敷宣擊香案一下云
0421c29: 一乘覺路分明示天上人間任往還下座。
0421c30: 為誥封宜人黃門何氏對靈小參師陞座拈香云靈
0422a01: 光獨耀迥脫塵根但離妄緣即如如佛已巳故何宜人
0422a02: 若得恁麼不用重宣其或未然別施方便去也遂插
0422a03: 香云從今卻愛空諸有永斷輪迴生死因。
0422a04: 為誥封宜人何母黃氏對靈小參師至龕前舉茗甌
0422a05: 云已巳故黃宜人生居貴室閨閫肅清長配賢良令儀
0422a06: 貞淑一旦遽厭塵凡捨宰相命婦之緣竟登覺岸棄
0422a07: 子女團圞之好直赴蓮邦簡點將來面承佛記早證
0422a08: 菩提去也箇事且置只如今朝僧邀淨行法演宗乘
0422a09: 專修薦往一句作麼生道遂奠茶云欲了生人追憶
0422a10: 念添花錦上力何辭。
0422a11: 機緣
0422a12: 僧問生從何來師默然進云死向何去師亦默然進
0422a13: 云某甲不會師便打出。
0422a14: 僧參次師云汝是有主沙彌無主沙彌僧云家師是
0422a15: 和尚同參師云且道同參阿誰來僧禮拜師云錯僧
0422a16: 罔然師云不是西川客徒勞話土風。
0422a17: 僧問如何是新年頭佛法師云門前貼古對壁上挂
0422a18: 鍾馗進云此是村意山中事作麼生師云早參三下
0422a19: 鼓晚課百椎鐘僧禮謝師云領取鉤頭意莫認定盤
0422a20: 星。
0422a21: 水西堂問洞下君臣今不論濟宗人境請師分師云
0422a22: 洪鐘在架憑敲磕水云如何是奪人不奪境師云雲
0422a23: 合暮山千種態鳥啼花放百般春水云如何是奪境
0422a24: 不奪人師云透出虛空無障礙當陽獨露一閒身水
0422a25: 云如何是人境俱不奪師云放出無私新日月展開
0422a26: 有象舊乾坤進云如何是人境俱兩奪師云煙霞掃
0422a27: 盡天區朗海嶽掀翻世界平水云人境已巳蒙師道破
0422a28: 玄要機關事若何師云懇禱君無吝酬應我何辭冰
0422a29: 云如何是第一玄師云百億彌盧掌上攤水云如何
0422a30: 是第二玄師云鐵峰頭上現河山水云如何是第三
0422b01: 玄師云了知父母未生前水云如何是第一要師云
0422b02: 豐儉隨家道進云如何是第二要師云莫貪人所好
0422b03: 進云如何是第三要縱奪機關妙水云為憐三歲子
0422b04: 不惜兩莖眉師云賓主不辭明指示兒孫免使混常
0422b05: 流水禮謝而退。
0422b06: 師問僧何處來僧云乾明師云乾明和尚具眼否僧
0422b07: 云某甲素不言人是非師云藏經閣靈化士重修功
0422b08: 成也未僧云功雖成無錢莊嚴在師云莫道不說是
0422b09: 非好僧擬進語師搖手云再犯不容。
0422b10: 僧參次師云發足何處僧云林莊師云東菴西菴僧
0422b11: 云總不在兩頭師云畢竟在甚處僧云某從雲水來
0422b12: 師云沒地頭漢便打僧便喝師云短販樵人徒誇書
0422b13: 劍。
0422b14: 僧自塔院回師云古塔主在家麼僧云不在師云阿
0422b15: 誰與爾飯喫僧云殿西家師云為甚道不在僧云他
0422b16: 不是塔主師云是即是奈爾不識。
0422b17: 師問僧號甚麼僧云好喫師豎拳云試下口看僧擬
0422b18: 語師打云噎殺鬼僧禮拜師云轉見不堪。
0422b19: 僧問師學人一肚子妄想望和尚慈悲除卻師展手
0422b20: 云把將來僧躊躇師直打出。
0422b21: 僧問如何是般若燈師云通上徹下僧云還假挑剔
0422b22: 也無師云不挑剔僧云不挑剔則光燄何增師云對
0422b23: 盲者難言五色。
0422b24: 僧行茶至師云甚處得來的僧便喝師云好好問你
0422b25: 亂唱作麼僧云不得不如是師云如是箇甚麼僧又
0422b26: 喝師托開云放你三十棒捧。
0422b27: 僧問生從何來師云老大箇來處也不知僧云死從
0422b28: 何去師云腳跟下薦取僧云來去即不問未審和尚
0422b29: 即今在甚麼處安身立命師便打。
0422b30: 僧問舊事冰消瓦解箇中已得清淨時如何師云汝
0422c01: 未到者田地在僧云親言出親口師云莫守寒岩異
0422c02: 草青坐著白雲終不妙僧作禮師徵云會得也未僧
0422c03: 擬語師便打。
0422c04: 僧乞開示師舉念珠云此串摩尼一百八僧禮拜師
0422c05: 云會得也未僧罔然師打云分明記取。
0422c06: 僧問千兵易得一將難求如何是難求之將師云不
0422c07: 動干戈見太平進云恁麼則神機天莫測妙智佛難
0422c08: 量師云確進云只如平定後安之何所師云趕向無
0422c09: 生國。
0422c10: 僧問如何是山裡禪師云日出彩霞籠壁嶂黃昏幽
0422c11: 鳥噪危巒進云如何是市裡禪師云風流公子誇豪
0422c12: 態紅粉佳人賣俏顏進云如何是鄉裡禪師云始完
0422c13: 稅賦方歌飲才了桑麻便插田僧拜云謝指示師云
0422c14: 切忌忘卻。
0422c15: 僧問牛頭未見四祖時如何師云家有白澤圖進云
0422c16: 見後如何師云家無白澤圖進云見與未見時如何
0422c17: 師云熱向風前寒歸煖室。
0422c18: 僧問某甲昨飲宿食滯在胸中欲吐不能出欲屙不
0422c19: 能下特請和尚敕濟師便打僧云慈悲何在師復打
0422c20: 云更加一粒狠虎丸僧禮拜師云切忌生冷。
0422c21: 僧問不殺生是佛戒否師云是僧云南泉歸宗因甚
0422c22: 又斬蛇貓師云大用現前無生可見僧云如何是大
0422c23: 用師便打。
0422c24: 僧問登山涉水日逐忙忙如何是不動的主人公師
0422c25: 云登山涉水日逐忙忙者是僧云和尚莫瞞人好師
0422c26: 云山僧罪過。
0422c27: 僧問和尚尊庚多少師云與太虛空一樣僧云不審
0422c28: 太虛空壽多少師云與山僧一般僧云恁麼則不增
0422c29: 不減去也師云那裡是他無增減處僧便喝師便打。
0422c30: 僧問盡大地是一卷經未審如何奉持師云全身在
0423a01: 裡許僧云如是即動靜不違也師云非爾境界。
0423a02: 僧問古人道世界闊一尺古鏡闊一尺世界闊一丈
0423a03: 古鏡闊一丈意旨如何請師方便師云水漲船高泥
0423a04: 多佛大僧云學人愚昧不會乞師委曲垂慈師云驢
0423a05: 馱五斗馬馱一石。
0423a06: 僧問大悲菩薩用許多手眼作麼師云拈匙把筋驗
0423a07: 正識邪僧云恁麼則捻少他不得也師云少不得且
0423a08: 置汝在甚處見菩薩手眼僧擬議師便打。
0423a09: 僧問百骸俱潰散一物鎮長靈未審一物長靈相去
0423a10: 多少師云水流終向海月落不離天。
0423a11: 僧問路逢猛虎時如何師云教你有命難逃僧便喝
0423a12: 師云棺木裡瞪眼僧無語師直打出。
0423a13: 師問僧汝號甚麼僧云月光師云倏爾雲遮月揜光
0423a14: 在甚處僧拜云請師鑑師云鑑即不無也只是點螢
0423a15: 焰。
0423a16: 僧問宗與教是同是別師云黃河九曲華山萬仞僧
0423a17: 云去此兩途請師別道師舉手云握則成拳展則成
0423a18: 掌僧云恁麼則學人禮謝去也師云汝當作麼生會
0423a19: 僧無語師直打出。
0423a20: 僧問何如是正法輪師云不撥自轉僧云轉後如何
0423a21: 師云千聖搖不動。
0423a22: 僧問如何是西來意師云破糞箕僧云請師顯示師
0423a23: 云短笤帚僧云某甲不會師云分明猶不會何況暗
0423a24: 指陳。
0423a25: 僧問如何是第一玄師云海底泥牛蹈破天進云如
0423a26: 何是第二玄師云峰頭木馬齧殘煙進云如何是第
0423a27: 三玄師云紅爐焰裏發青蓮僧云如何是第一要師
0423a28: 云無魚休下釣僧云如何是第二要師云遇緣方作
0423a29: 造僧云如何是第三要師云暗室須燈炤僧云玄要
0423a30: 已巳蒙師指示脫體風流事若何師云剎塵無處不稱
0423b01: 尊僧禮拜師便打。
0423b02: 僧問數日連陰天昏地暗無位真人當居何所師云
0423b03: 三條椽下七尺單前僧云恁麼則動靜不相離去也
0423b04: 師云且莫詐名頭僧禮拜師云果然。
0423b05: 僧問遍大地是箇話頭未審如何分別師云穩當的
0423b06: 是山石活鱍的是雲水僧云謝指示師展手云還我
0423b07: 話頭來僧作擎拳勢師與一摑云也不得放過。
0423b08: 師問僧甚處來僧云邠州師云潼關關吏甚嚴汝怎
0423b09: 麼得度僧云某有照程在師展手云把來看僧停思
0423b10: 師直打出。
0423b11: 師問僧上座仙鄉何處僧云西蜀師云和我打箇鄉
0423b12: 談看僧擬語師云詐認地頭漢便打。
0423b13: 僧問普賢萬行莊嚴方證聖果嬾饡一事不為因甚
0423b14: 也上傳燈師云不是閒人閒不得閒人不是等閒人
0423b15: 僧云祗如和尚或時務或時閒是欲上傳燈也欲證
0423b16: 聖果也師云二途俱不涉僧云畢竟如何師便打。
0423b17: 一僧指師看巧雲云那朵雲大似丹青一筆畫的師
0423b18: 云你道從何處起手僧擬語師與一掀云下落也不
0423b19: 知僧禮拜師與一踏。
0423b20: 僧問如何是露地白牛師云耕田不喫草僧云恁麼
0423b21: 則其力不充也師與一掀云是充是不充僧躊躕師
0423b22: 云立地死漢便打。
0423b23: 士問如何是佛師云科頭赤足士云如何是法師云
0423b24: 絲毫無差士云如何是僧師云方袍圓頂士云三寶
0423b25: 已巳明向上事如何指示師便打。
0423b26: 士問弟子尋常念佛只是不知念佛的是誰師召云
0423b27: 禮拜著士禮拜師云會麼士無語師直打出。
0423b28: 僧問如何是學人本來面目師云眉橫額上耳挂腮
0423b29: 邊僧以手摹面云不因漁父引爭得見波濤師云你
0423b30: 見箇甚麼道理便乃如是僧禮拜師與一蹋。
0423c01: 僧問蓮華未出水時如何師云根在泥裡僧云出水
0423c02: 後如何師云葉覆清波僧云出與未出時如何師云
0423c03: 放開捏聚任憑他僧禮拜師云汝會也僧擬語師便
0423c04: 打。
0423c05: 師問僧貓兒因甚愛捉老鼠僧云是伊活計師云有
0423c06: 鼠捉鼠無鼠又作甚麼僧云吃飯了打睡師云恁麼
0423c07: 則虛消歲月去也僧云得安閒處便安閒師云貪安
0423c08: 漢他日如何償飯債僧擬語師便打。
0423c09: 陀頭僧參未人事師云汝是甚麼神道僧而立
0423c10: 師云只說是位真武將軍原來是箇披毛鬼子便打。
0423c11: 僧云某甲特來親覲和尚為甚如此師云將得甚麼
0423c12: 來僧無語師云不但作怪兼且弄虛復與一頓。
0423c13: 師至天竺指觀音像問同行僧祗者是別更有僧云
0423c14: 還有兩尊在師云菩薩有三十二相因甚祗有三尊
0423c15: 僧云那些都是應身耳師云汝喚甚麼作真身僧指
0423c16: 像云者便是師云錯認不少。
0423c17: 僧問云四大分離時主人公向甚麼處安身立命師
0423c18: 便掌僧云未審者一掌落在甚麼處師云不妨疑著
0423c19: 奮鵬張文學問如何是山中境師云釣炭轆轤頻上
0423c20: 下運謀車輛自東西學云如何是境中人師云口青
0423c21: 面黑形如鬼透孔穿山伎甚精學云是伊有何受用
0423c22: 師云溽暑乘涼流水畔祈寒就煖地爐前學云蒙師
0423c23: 點出山中趣消我迷雲幾萬層師云就裡無窮闊窄
0423c24: 意莫把封皮作信看學罔措師拱揖相讓云明日再
0423c25: 盤桓。
0423c26: 師問素維那靈雲道自從一見桃花後直至而今更
0423c27: 不疑且道那裡是他不疑處素云一了百當師云畢
0423c28: 竟如何是他一了百當處素便喝師云情知爾祗解
0423c29: 者一喝素禮拜師便打。
0423c30: 師拈拄杖問獨侍者在山僧手裡喚作拄杖在闍黎
0424a01: 分上喚作甚麼獨躐師前捉杖送一送師托開放下
0424a02: 拄杖云離卻者箇子又作麼生獨禮拜師便打獨便
0424a03: 喝師復打獨復喝師連棒打出。
0424a04: 師問荊悅眾如何是爾本參荊擊引磬一下師云被
0424a05: 人奪卻引磬時子又作麼生荊便喝師云離此之外
0424a06: 親切道一句看荊復喝師便打。
0424a07: 師問巨侍者以手指師得罪無量昨夜子打山僧當
0424a08: 得何罪巨禮拜云請和尚朁學人懺悔師便打巨近
0424a09: 前作奪杖勢師托開云更來者裡作惡在復打巨抽
0424a10: 身歸位師隨後痛與一棒。
0424a11: 師卓拄杖顧契侍者契即禮拜師云見甚麼道理便
0424a12: 禮拜契便喝師便打契復喝師復打。
0424a13: 師喚慧侍者慧近前師云瞌睡虎試露爪牙看慧便
0424a14: 喝師云莫亂統慧禮拜師云原來是隻犬。
0424a15: 師問拙寮元昨夜許多喧鬧今朝向何處去也拙云
0424a16: 來處來去處去師云且道從何處來拙擬語師云有
0424a17: 棒不打者鈍漢。
0424a18: 師問福田云聞子昨夜得箇境界向前來舉似看福
0424a19: 便喝師云不是者箇道理福又喝師連棒打出。
0424a20: 師問無雜不是心不是佛不是物爾道是箇甚麼無
0424a21: 便喝師云學來底無禮拜師曰果然。
0424a22: 師問從聞適纔汝者一覺主人公向甚處去了從鳴
0424a23: 指一下師云未在親切處道將來從便喝師打云錯
0424a24: 從又喝師云好喝再喝喝看從復喝師云沒量漢卻
0424a25: 隨語默裡轉去了便打。
0424a26: 澄明面壁立師問面壁意如何澄轉身禮拜師云只
0424a27: 解禮拜不解面壁意在澄云明得者處處風光師云
0424a28: 試逞風光看澄拂袖便出師隨後便打。
0424a29: 師問次泉有物先天地無形本寂寥能為萬象主不
0424a30: 逐四時彫如何是不彫的意泉云動靜如常師云那
0424b01: 裡是爾如常處泉云步步相隨師云向上道道看泉
0424b02: 禮拜師打云也不得放過。
0424b03: 師指燭問心光者便是光汝喚甚麼作心心以手作
0424b04: 圓相師云拈拳豎指瞬目揚眉總未是在心便喝師
0424b05: 便打心又喝師痛與一頓。
0424b06: 僧問如何是菩提果師云沒滋味僧云還許學人咬
0424b07: 嚼否師打○相云試下口看僧無語師喚侍者云拖
0424b08: 出者噎殺僧去。
0424b09: 僧問佛祖心宗即不問清涼景況事若何師云萬疊
0424b10: 青山從北峙一溪碧水自西流僧云蒙師指點出當
0424b11: 下得奇聞師云聞後作麼生僧云不向他方尋寶所
0424b12: 單來者裡樂幽閒師云無爾措足處僧禮拜師便打。
0424b13: 師問容侍者如何是爾日用事容云與和尚燒香換
0424b14: 水師云此外又如何容禮拜師與一踏。
0424b15: 僧問如何是學人本來面目師與揭卻帽子云高著
0424b16: 眼僧忙然師便打。
0424b17: 僧問不是心不是佛不是物畢竟是箇甚麼師便掌
0424b18: 進云者裡莫和尚下手處師復掌云猶要第二杓惡
0424b19: 水在僧拂袖便走師召云轉來與爾道僧回頭作禮
0424b20: 師痛與一頓。
0424b21: 聯芳
0424b22: 酆都巨朗昭座元
0424b23: 毒中黃龍已巳有年深潛頭角但裝憨丹霞一見重挑
0424b24: 撥始露風規起世賢
0424b25: 閬州大曉順西堂
0424b26: 萬人叢裡奪高標鐵額銅頭吐舌睄一柄太阿親囑
0424b27: 付衝園破敵任稱豪
0424b28: 達州仁者靜書記
0424b29: 昂昂氣宇世無如眼正心高志最孤不與諸方同榜
0424b30: 樣偷天換日誑豪徒
0424c01: 益州嚮谷梵知客
0424c02: 無皮鼓子寄君韜莫當尋常歌舞鞠秘待風雲時聚
0424c03: 會始堪揭搕動英豪
0424c04: 新繁孚聖文書記
0424c05: 蹋到玄關自不欺始荷大任莫遲遲恒將惠澤消時
0424c06: 獘祖佛皆稱信有之
0424c07: 燕京水輪圓西堂
0424c08: 洞山滯貨麻三斤代賣之端貴子勤四海英靈咸赴
0424c09: 販更增聲價嚇時聞
0424c10: 燕京藏一然知客
0424c11: 道大江西馬簸箕誠堪負荷我家私欲將苦海群靈
0424c12: 度鼓棹揚帆莫待遲
0424c13: 開封徹照維那
0424c14: 姑射山前白額虎爪牙素不亂開張威獰但得隨機
0424c15: 露狐兔紛紛自隱藏
0424c16: 并州戒香桂座元
0424c17: 久經行陣老英才諱影韜光養聖胎斷送不辭分化
0424c18: 令法幢隨處任支開
0424c19: 五臺天鑑曠都監
0424c20: 自將赤幟樹紅溝獻款忻先到斗幬對眾一言親印
0424c21: 可風光何止遍閻浮
0424c22: 潞州紫巖湛維那
0424c23: 棒喝交加絕覆藏幾經痛辱面承當了知怨恨根由
0424c24: 大從向諸方漫舉揚
0424c25: 
0424c26: 
0424c27: 
0424c28: 
0424c29: 
0424c30: 
0425a01: 拈古
0425a02: 舉文殊命善財採藥云是藥者採將來善財遍觀無
0425a03: 不是藥卻來白云無不是藥者文殊云是藥者採將
0425a04: 來善財乃拈一莖草度與文殊文殊拈起示眾云此
0425a05: 藥亦能殺人亦能活人天童華云大小文殊被善財
0425a06: 換卻眼睛。
0425a07: 拈云天童祗知文殊被善財換卻眼睛卻不見善
0425a08: 財被文殊呼遣若是丹霞待伊命採藥時但問有
0425a09: 甚麼病看伊動定便云救不得也不惟自己巳安樂
0425a10: 亦免文殊賣弄。
0425a11: 舉國師三喚侍者話。
0425a12: 拈云國師三喚侍者三應可謂上呼下應理出常
0425a13: 情祗如道將謂吾孤負汝卻是汝孤負吾意作麼
0425a14: 生擲下拂子云流水易消溪畔石教人除卻是非
0425a15: 難。
0425a16: 舉石梯問侍者甚麼處去者云上堂齋去梯云我且
0425a17: 不知汝上堂齋去者云除此之外別道甚麼梯云我
0425a18: 祗問汝本分事者云若問本分事某甲實是上堂齋
0425a19: 去梯云不謬為吾侍者天童拈云放過即不可直與
0425a20: 扭得鼻孔痛打得骨頭出免見瞎驢趁大隊。
0425a21: 拈云石梯重重探問侍者一一相酬可謂師資道
0425a22: 合父子機投復云不謬為吾侍者因甚天童道直
0425a23: 須扭得鼻孔痛打得骨頭出又作麼生還會麼設
0425a24: 使功高無比處不容坐享太平時。
0425a25: 舉石鞏見三平來乃張弓架箭三平劈胸當之鞏云
0425a26: 三十年一張弓兩隻箭祗射得半箇聖人。
0425a27: 拈云石鞏威風浩浩三平氣宇昂昂可謂棋逢敵
0425a28: 手將遇行家因甚祗許半箇聖人還會麼十分美
0425a29: 麗言無色自古人人罕徹頭。
0425a30: 舉五祖演云古者道釋迦彌勒猶是他奴且道他是
0425b01: 阿誰便下座。
0425b02: 拈云五祖空開大口只為無人丹霞若在便與掀
0425b03: 倒禪床看伊如何折合。
0425b04: 舉西天祖師云父母非吾親誰是至親者諸佛非吾
0425b05: 道誰是最道者雲蓋本云父母非我親無有不親者
0425b06: 諸佛非我道無有不道者祖師得第一句雲蓋得第
0425b07: 二句有人添得一句許伊鼎足三分。
0425b08: 拈云父母非我親非親不親者諸佛非我道非道
0425b09: 不道者祖師也不得第一句雲蓋也不得第二句
0425b10: 丹霞也不善添三句何故本來無位次孰更強
0425b11: 安排。
0425b12: 舉臨濟大師至京行化到一家門首家嘗添缽有婆
0425b13: 云太無厭生濟云飯也未曾何言太無厭生婆閉卻
0425b14: 門濟便休。
0425b15: 拈云知可而進覺難而退還我臨濟大師且道者
0425b16: 臭老婆得何見地便乃如斯驀拈拄杖云若無舉
0425b17: 鼎拔山力千里烏騅不易騎。
0425b18: 舉雪峰在洞山作飯頭每晨到曉色未分時大眾便
0425b19: 喫粥山問峰曰你作麼生常候得此時節峰云瞻星
0425b20: 望月山云忽然雲霧靉靆又作麼生峰無語。
0425b21: 拈云雪峰尋常祗在聲色頭邊作活及乎問著影
0425b22: 響全收邊事故爾頑無所知丹霞今日路見不平
0425b23: 要共渠儂作主驀豎拄杖云謾別個即得。
0425b24: 舉古寺和尚因丹霞來參經宿明旦粥熟行者祗盛
0425b25: 一缽與師又盛一缽自喫殊不顧霞霞亦自盛喫者
0425b26: 云五更侵早起更有夜行人霞問師何不教訓行者
0425b27: 得恁麼無禮師云淨地上不要點污人家男女霞云
0425b28: 洎不問者老漢。
0425b29: 拈云行者深知奉重丹霞頗善作賓且道末後一
0425b30: 問意在於何環顧眾云若不入水焉見長人。
0425c01: 舉教中道凡夫實謂之有二乘析謂之無緣覺謂之
0425c02: 幻有菩薩當體即空恕忠和尚云虎咬大蟲蛇吞鱉
0425c03: 鼻。
0425c04: 拈云者般說話美則美矣善則未善丹霞有言盡
0425c05: 善盡美也要大家委悉驀豎拂子云春色無高下
0425c06: 花枝有短長。
0425c07: 舉韶山見白頭因問莫是多口白頭因麼因云不敢
0425c08: 山云有多少口因云遍身是山云大小二事向甚處
0425c09: 屙因云向韶山口裡山云有韶山即從無韶山又作
0425c10: 麼生因無語。
0425c11: 拈云韶山用處縱奪可觀白頭答時龍頭蛇尾還
0425c12: 有為伊作主者麼出來道箇轉身句看良久擲拂
0425c13: 子云一機如憩息萬象寂無聲。
0425c14: 舉洞山虔凡有新到先令搬柴三轉然後參堂有一
0425c15: 僧不肯問曰三轉內即不問三轉外如何虔云鐵輪
0425c16: 天子寰中敕僧無對虔打令出。
0425c17: 拈云者僧肉有千斤志無半兩若問著丹霞敢保
0425c18: 虔老亡鋒結舌且道如何抵對喝一喝云天然尊
0425c19: 貴徹孰更覓功勳。
0425c20: 舉龍牙云天下名山到因腳辛苦年深與襪著而今
0425c21: 老大不能行手中把柄破木杓東山云白雲即不然
0425c22: 腳也不能著草鞋手也不能把木杓端坐受供養施
0425c23: 主常安樂。
0425c24: 拈云龍牙東山各逞己巳見放過則彼此作家簡點
0425c25: 則二俱擔板丹霞者裡一坑埋卻何故功德天
0425c26: 黑暗女。
0425c27: 舉雪峰道三世諸佛向火焰裏轉大法輪雲門道火
0425c28: 燄為三世諸佛說法三世諸佛立地聽。
0425c29: 拈云二大老舉揚箇事不無奇特敢問大眾祗如
0425c30: 薪盡火滅時三世諸佛又向甚麼處去也擲下拂
0426a01: 子云十方無隱諱遍界絕形蹤。
0426a02: 頌古
0426a03: 世尊纔陞文殊白椎云諦觀法王法法王法如是
0426a04: 世尊便下座。
0426a05: 凜凜威風入戰場三軍圍繞布旗槍金聲一振收
0426a06: 功後四海煙塵盡斂歛藏。
0426a07: 趙州訪二菴主。
0426a08: 桃紅李白露春顏一度風來落翠殘結實成時雖
0426a09: 不異到頭滋味有甘酸。
0426a10: 黃蘗因普請次南泉云如許大身材戴箇些兒小笠
0426a11: 藥云三千大千世界總在裡許泉云王老師藥戴
0426a12: 笠子便行。
0426a13: 問處分明答處當大機大用渾全彰須知掉臂抽
0426a14: 身意別有威光暗顯揚。
0426a15: 興化打克賓。
0426a16: 正令行時不讓情罰錢出院可憐生應知義絕情
0426a17: 亡處今古無人見得真。
0426a18: 百丈選溈山主人。
0426a19: 當陽樹垛驗英雄去占溈山第一峰縱使楚王弓
0426a20: 力健卒然倍負養由翁。
0426a21: 瑞巖主人公。
0426a22: 自呼自應老爺爺不令偷閒學客家無漏國中從
0426a23: 放蕩一生常共享榮華。
0426a24: 子湖狗子。
0426a25: 不高不箇身材兀坐當軒待客來擬議便遭渠
0426a26: 惡口萬中無一得生回。
0426a27: 疏山造塔。
0426a28: 堆磚疊石建浮圖價直相酬恐莫如不遇行家公
0426a29: 判斷到頭無地著殘軀。
0426a30: 無著問善財我欲見文殊何者即是財曰汝發一念
0426b01: 心清淨即是著云我發一念心清淨為甚不見財云
0426b02: 是真見文殊。
0426b03: 借問酒家何處是牧童遙指杏花村到來一醉渾
0426b04: 如夢不審阿誰是主人。
0426b05: 西山亮座主。
0426b06: 教海掀翻沒地藏白雲堆裡遂韜光靈龜拽尾擬
0426b07: 無跡孰曉其痕愈見彰。
0426b08: 
0426b09: 
0426b10: 古宿尊禪師語錄卷三終
