0558a01: 
0558a02: 
0558a03: 
0558a04: 金剛般若波羅蜜經註卷下
0558a05: 
0558a06: ○法界通化分第十九
0558a07: 遍周法界一化普通七寶福田寧如四句故受
0558a08: 之以法界通化分。
0558a09: 新注十六斷福德例心顛倒疑　此疑從第十五
0558a10: 疑中而來。
0558a11: 須菩提於意云何若有人滿三千大千世界七寶以
0558a12: 用布施是人以是因緣得福多不如是世尊此人以
0558a13: 是因緣得福甚多須菩提若福德有實如來不說得
0558a14: 福德多以德福無故如來說得福德多。
0558a15: 七寶之福不能成就佛果菩提故言無也以其無
0558a16: 量數限故名曰多如能超過即不說多也。
0558a17: 須菩至能多　由勝別勞心　頌曰。
0558a18: 羅漢應供薄象身七寶珍
0558a19: 雖然多濁富爭似少清貧
0558a20: 罔象祇因無意得離婁失在有心親
0558a21: 新注　前說眾生心有住著是為顛倒然福由心
0558a22: 造豈亦是顛倒若是何名善法耶恐潛此疑故佛
0558a23: 斷之福德有實者住相布施成有漏因其福則寡
0558a24: 福德無者離相布施成無漏因其福乃多是則不
0558b01: 住於相心離顛倒所作之福無非善法也。
0558b02: ○離色離相分第二十
0558b03: 三身具足諸相圓成人法俱忘即非具足故受
0558b04: 之以於離色離相分。
0558b05: 新注十七斷無為何有相好疑　此疑從第三之
0558b06: 中無為得名而來。
0558b07: 須菩提於意云何佛可以具足色身見不不也世尊
0558b08: 如來不應以具足色身見何以故如來說具足色身
0558b09: 即非具足色身是名具足色身。
0558b10: 佛意恐眾生不見法身但見三十二相八十種好
0558b11: 紫磨金耀以為如來真身為遣此迷故問須菩提
0558b12: 佛可以具足色身見不三十二相即非具足色身
0558b13: 內具三十二淨行是名具足色身淨行者即六波
0558b14: 羅蜜是也於五根中修六波羅蜜於意根中定慧
0558b15: 雙修是名具足色身徒愛如來三十二相內不行
0558b16: 三十二淨行即非具足色身不愛如來色身能自
0558b17: 持清淨行亦名得具足色身。
0558b18: 須菩提於意云何如來可以具足諸相見不不也世
0558b19: 尊如來不應以具足諸相見何以故如來說諸相具
0558b20: 足即非具足是名諸相具足。
0558b21: 如來者即無相法身是也非肉根所見慧眼乃能
0558b22: 見之慧眼未明具足生我人等相以觀三十二相
0558b23: 為如來者即不名為具足也慧眼明徹我人等相
0558b24: 不生正智光明常照是名諸相具足三毒未泯言
0558c01: 見如來真身者固無此理縱能見者秪是化身非
0558c02: 真實無相之法身也。
0558c03: 須菩至具足　官不容針私通車馬　頌曰。
0558c04: 請君仰面看空廓落無邊不見蹤
0558c05: 若解轉身些子力頭頭物物總相逢
0558c06: 新注　上說諸佛所證乃無為法云何佛身有八
0558c07: 十種好三十二相而可見耶為斷此疑故有此問
0558c08: 善現乃會如來法身固非色身可見而未離於
0558c09: 色相而不可見故云即非具足色身是名具足色
0558c10: 身即非具足諸相是名具足諸相良由全法身無
0558c11: 為之體起應身相好之用是故應身即是法身乃
0558c12: 無相而相相而無相無見而見見而無見者也。
0558c13: ○非說所說分第二十一
0558c14: 終日談空不談一字若云有說謗如來故受之
0558c15: 以非說所說分。
0558c16: 新注十八斷無身何以說法疑　此疑從第一疑
0558c17: 中即非身相而來。
0558c18: 須菩提汝勿謂如來作是念我當有所說法莫作是
0558c19: 念何以故若人言如來有所說法即為謗佛不能解
0558c20: 我所說故。
0558c21: 須菩至說故　是即是大藏小藏從甚處得來
0558c22: 　頌曰。
0558c23: 有說皆成謗無言亦不容
0558c24: 為君通一線日向嶺東紅
0559a01: 須菩提說法者無法可說是名說法。
0559a02: 凡夫說法心有所得故告須菩提如來說法心無
0559a03: 所得凡夫作能解心說如來語默皆如所發言辭
0559a04: 如響應聲任用無心不同凡夫作生滅心說若言
0559a05: 如來說法心有生滅者即為謗佛維摩經云真說
0559a06: 法者無說無示聽法者無聞無得了萬法空寂一
0559a07: 切名言皆是假立於自空性中熾然建立一切言
0559a08: 辭演說諸法無相無為開導迷人令見本性修證
0559a09: 無上菩提。
0559a10: 須菩至說法　兔角杖龜毛拂　頌曰。
0559a11: 多年石馬放毫光牛哮吼入長江
0559a12: 空一唱無蹤跡不覺潛身北斗藏
0559a13: 且道是說法不是說法
0559a14: 新注　既云如來色身相好不可得見如何為人
0559a15: 演說之耶然如來悲願深重隨感而應無說而說
0559a16: 說即無說不達此意是為謗佛言無法可說是名
0559a17: 說法者離性執已巳不妨稱性而說也。
0559a18: 爾時慧命須菩提白佛言世尊頗有眾生於未來世
0559a19: 聞說是法生信心不。
0559a20: 新注　善現解空第一與般若空慧相應以慧為
0559a21: 命故稱慧命前云身乃非身之身法乃非說而說
0559a22: 身說俱妙難信難解所以有此疑問。
0559a23: 佛告須菩提彼非眾生非不眾生。
0559a24: 新注　眾生有聖有凡而凡夫眾生於此般若不
0559b01: 能生信聖體眾生乃能信解言彼非眾生者非凡
0559b02: 夫眾生也非不眾生者非不是聖體眾生也聖體
0559b03: 眾生即大乘根器人豈可視為凡夫眾生不能生
0559b04: 信尚恐善現未悟又自釋云。
0559b05: 何以故須菩提眾生眾生者如來說非眾生是名眾
0559b06: 生。
0559b07: 靈幽法師加此慧命須菩提六十二字是長慶二
0559b08: 年今見在濠州鐘离寺石上記六祖解在前故
0559b09: 無解今亦存之。
0559b10: 爾時至眾生　火熱風動水濕地堅　頌曰。
0559b11: 指鹿豈能成駿馬言鳥誰謂是翔鸞
0559b12: 雖然不許纖毫異馬字驢名幾百般
0559b13: 新注　眾生眾生者言凡夫眾生也如來說非眾
0559b14: 生是名眾生者言非是凡夫眾生是聖體眾生能
0559b15: 生信解者。
0559b16: ○無法可得分第二十二
0559b17: 無上正智實無少法法無所得正偏歷然故受
0559b18: 之以無法可得分。
0559b19: 新注十九斷無法如何修證疑　此疑從十二十
0559b20: 三疑中而來。
0559b21: 須菩提白佛言世尊佛得阿耨多羅三藐三菩提為
0559b22: 無所得耶佛言如是如是須菩提我於阿耨多羅三
0559b23: 藐三菩提乃至無有少法可得是名阿耨多羅三藐
0559b24: 三菩提。
0559c01: 須菩提言所得心盡即是菩提佛言如是如是我
0559c02: 於菩提實無希求心亦無所得心以如是故得名
0559c03: 阿耨多羅三藐三菩提。
0559c04: 須菩至菩提　求人不如自求己巳　頌曰。
0559c05: 滴水生水信有之綠楊芳草色依依
0559c06: 秋月春華無限事不妨閑聽鷓鴣啼
0559c07: 新注　前既云實無有法得無上正覺如何有
0559c08: 修證故疑而問之佛答有三一答無法可得二答
0559c09: 平等為正覺三答正助修善成正覺初答如文可見。
0559c10: ○淨心行善分第二十三
0559c11: 一法存心情生高下淨心修善法何窮故受之
0559c12: 以淨心行善分。
0559c13: 復次須菩提是法平等無有高下是名阿耨多羅三
0559c14: 藐三菩提。
0559c15: 新注　二答平等為正覺也。
0559c16: 以無我無人無眾生無壽者修一切善法則得阿耨
0559c17: 多羅三藐三菩提。
0559c18: 此菩提法者上至諸佛下至昆虫盡含種智與佛
0559c19: 無異故言平等無有高下以菩提無二故但離四
0559c20: 相修一切善法則得菩提若不離四相修一切善
0559c21: 法轉增我人欲證解脫之心無由可了若離四相
0559c22: 修一切善法解脫可期修一切善法者於一切法
0559c23: 無有染著對一切境不動不搖於出世法不貪不
0559c24: 著不愛於一切處常行方便隨順眾生使之歡喜
0560a01: 信服為說正法令悟菩提如是始名修行故言修
0560a02: 一切善法。
0560a03: 復次至菩提　山高海深日生月落　頌曰。
0560a04: 僧是僧兮俗是俗喜則笑兮悲則哭
0560a05: 若能於此善參詳六六從來三十六
0560a06: 須菩提所言善法者如來說即非善法是名善法。
0560a07: 修一切善法希望果報即非善法六度萬行熾然
0560a08: 俱作心不望報是名善法。
0560a09: 須菩至善法　面上夾竹桃華肚裏侵天荊棘
0560a10: 　頌曰。
0560a11: 是惡非惡從善非善將逐符行兵隨印轉
0560a12: 有時獨立妙香來端坐閻羅殿
0560a13: 見盡人間祇點頭大悲手眼多方便
0560a14: 新注　三答正助修善成正覺也正助者正謂正
0560a15: 觀空四相也助謂緣助修一切善法也初答以無
0560a16: 法可得為正覺者達妄即真也二以平等為正覺
0560a17: 者法無高下也三以正助成正覺者離相修善也
0560a18: 由離相故名為善法。
0560a19: ○福智無比分第二十四
0560a20: 施寶如山山非無盡大身妙智斯即寶山故受
0560a21: 之以福智無比分。
0560a22: 新注二十斷所說無記非因疑　此疑從第十九
0560a23: 中修善法而來。
0560a24: 須菩提若三千大千世界中所有諸須彌山王如是
0560b01: 等七寶聚有人持用布施若人以此般若波羅蜜經
0560b02: 乃至四句偈等受持讀誦為佗人說於前福德百分
0560b03: 不及一百千萬億分乃至算數譬喻所不能及。
0560b04: 大圍山高廣二百二十四萬里小圍山高廣
0560b05: 一百一十二萬里須彌山高廣三百三十六萬里
0560b06: 以此名為三千大千世界就理而言即貪嗔癡妄
0560b07: 念各具一千也如爾許山盡如須彌以況七寶數
0560b08: 持用布施所得福德無量無邊終是有漏之因而
0560b09: 無解脫之理摩訶般若波羅蜜多四句經文雖少
0560b10: 依之修行即得成佛是知持經之福能令眾生證
0560b11: 得菩提故不可比。
0560b12: 須菩至能及　千錐劄地不如鈍鍬一捺　頌曰。
0560b13: 麒麟鸞鳳不成群璧璧寸珠那入市
0560b14: 逐日之馬不競馳倚天長人難比
0560b15: 乾坤不覆載劫火不能壞
0560b16: 凜凜威光混大天上人間總不知
0560b17: 噫
0560b18: 新注　前既云從修善法得菩提佛所說法不能
0560b19: 得菩提耶蓋所說之法是無記故恐有此疑故佛
0560b20: 舉大千世界中施七寶聚如須彌山之多且大較
0560b21: 之持說四句功德百千萬億分中乃不及其一言
0560b22: 無記者謂所說法離言說相也以離相故能作菩
0560b23: 提之因故慈氏偈云雖言無記法而說是彼因彼
0560b24: 即菩提也。
0560c01: ○化無所化分第二十五
0560c02: 化門建立未脫筌蹄以要言之實無所化故受
0560c03: 之以化無所化分。
0560c04: 新注二十一斷平等云何度生疑　此疑從第十
0560c05: 九疑中是法平等而來。
0560c06: 須菩提於意云何汝等勿謂如來作是念我當度眾
0560c07: 生須菩提莫作是念何以故實無有眾生如來度者
0560c08: 若有眾生如來度者如來則有我人眾生壽者。
0560c09: 須菩提意謂如來有度眾生心佛為遣須菩提如
0560c10: 是疑心故言莫作是念一切眾生本自是佛若言
0560c11: 如來度得眾生成佛即為妄語以妄語故即是我
0560c12: 人眾生壽者此為遣我所心也夫一切眾生雖有
0560c13: 佛性若不因諸佛說法無由自悟憑何修行得成
0560c14: 佛道。
0560c15: 須菩至壽者　春蘭秋菊各自馨香　頌曰。
0560c16: 生下東西七步行人人鼻直兩眉橫
0560c17: 哆和悲喜皆相似那時誰更向尊堂
0560c18: 還記得在麼
0560c19: 須菩提如來說有我者則非有我而凡夫之人以為
0560c20: 有我須菩提凡夫者如來說即非凡夫是名凡夫。
0560c21: 如來說有我者是自性清淨常樂我淨之我不同
0560c22: 凡夫貪嗔無明妄不實之我故言凡夫之人以
0560c23: 為有我有我人者即是凡夫我人不生即非凡夫
0560c24: 心有生滅即是凡夫心無生滅即非凡夫不悟般
0561a01: 若波羅蜜多即是凡夫若悟般若波羅蜜多即非
0561a02: 凡夫心有能所即是凡夫心無能所即非凡夫。
0561a03: 須菩至凡夫　前念眾生後念佛佛與眾生是何
0561a04: 物　頌曰。
0561a05: 不現三頭六臂能拈匙放
0561a06: 有時醉酒罵人忽爾燒香作禮
0561a07: 手把破砂盆身披羅綿綺
0561a08: 做摸打樣百千般驀鼻牽來我是你
0561a09: 新注　既云是法平等無有高下云何如來度
0561a10: 眾生故偈曰平等真法界佛不度眾生以各共彼
0561a11: 陰不離於法界各即眾生假名也陰即五陰實法
0561a12: 也此假名實法皆即法界故云即不離於法界既
0561a13: 即法界凡聖一如豈有眾生可度故云佛不度眾
0561a14: 生如來若謂我為能度眾生為所度此則著於四
0561a15: 相由離四相則非度而度度而非度則是如來說
0561a16: 有我者真我也則非有我者非妄我也若凡夫之
0561a17: 我是我執也非凡夫者論云非生謂不生聖人法
0561a18: 即毛道凡夫也。
0561a19: ○法身非相分第二十六
0561a21: 之以法身非相分。
0561a22: 新注二十二斷以相比知真佛疑　此疑從第十
0561a23: 七疑中如來不應以色身諸相而來。
0561a24: 須菩提於意云何可以三十二相觀如來不須菩提
0561b01: 言如是如是以三十二相觀如來。
0561b02: 須菩至如來　錯　頌曰。
0561b03: 泥塑木雕縑彩堆青抹綠更粧金
0561b04: 若將此是如來相笑殺南無觀世音
0561b05: 佛言須菩提若以三十二相觀如來者轉輪聖王則
0561b06: 是如來須菩提白佛言世尊如我解佛所說義不應
0561b07: 以三十二相觀如來。
0561b08: 世尊大慈恐須菩提執相之病未除故作此問須
0561b09: 菩提未知佛意乃言如是如是之言早是迷心更
0561b10: 言以三十二相觀如來又是一重迷心離真轉遠
0561b11: 故如來為說除彼迷心若以三十二相觀如來者
0561b12: 轉輪聖王即是如來轉輪聖王雖有三十二相豈
0561b13: 得同如來世尊引此言者以遣須菩提執相之病
0561b14: 令其所悟深徹須菩提被問迷心頓釋故云如我
0561b15: 解佛所說義不應以三十二相觀如來須菩提是
0561b16: 大阿羅漢所悟甚深得方便不生迷路以冀世尊
0561b17: 除遣細惑令後世眾生所見不謬也。
0561b18: 佛言至如來　錯　頌曰。
0561b19: 有相身中無相身金香爐下崑崙
0561b20: 頭頭盡是吾家物何必靈山問世尊
0561b21: 如王秉
0561b22: 爾時世尊而說偈言若以色見我以音聲求我是人
0561b23: 行邪道不能見如來。
0561b24: 若以兩字是發語之端色者相也見者識也我者
0561c01: 是一切眾生身中自性清淨無為無相真常之體
0561c02: 不可高聲念佛而得成就念須正念分明方得悟
0561c03: 解若以色聲求之不可見也是知於相中觀佛聲
0561c04: 中求法心有生滅不悟如來矣。
0561c05: 爾時至能見如來　直饒不作聲求色見亦未見
0561c06: 如來在且道如何得見不審不審　頌曰。
0561c07: 見色聞聲世本常一重雪上一重霜
0561c08: 君如要見黃龍老走入摩耶腹內藏
0561c09: 噫此語三十年後擲地金聲在
0561c10: 新注　三十二相者應身相也觀如來者觀法身
0561c11: 如來問意謂可於應身相好中觀見法身不善現
0561c12: 乃知應身相好從法身流出若見相好即見法身
0561c13: 故答云如是如是佛又恐善現於應身取著不達
0561c14: 法體故又以輪王即如來為難而善現解佛難意
0561c15: 故云不可以三十二相觀如來也既而佛乃說偈
0561c16: 以證之法身之體固不離於聲色但凡夫墮於聞
0561c17: 見是行邪道不能見於如來也。
0561c18: ○無斷無滅分第二十七
0561c19: 相而無相空而且不空古今孰云斷滅故
0561c20: 受之以無斷無滅分。
0561c21: 新注二十三斷佛果非關福相疑　此疑從第二
0561c22: 十二疑中而來。
0561c23: 須菩提汝若作是念如來不以具足相故得阿耨多
0561c24: 羅三藐三菩提須菩提莫作是念如來不以具足相
0562a01: 故得阿耨多羅三藐三菩提須菩提汝若作是念發
0562a02: 阿耨多羅三藐三菩提心者說諸法斷滅相莫作是
0562a03: 念何以故發阿耨多羅三藐三菩提心者於法不說
0562a04: 斷滅相。
0562a05: 須菩提聞說真身離相便謂不修三十二淨行而
0562a06: 得菩提佛語須菩提莫言如來不修三十二淨行
0562a07: 而得菩提汝若言不修三十二淨行得阿耨菩提
0562a08: 者即是斷佛種性無有是處。
0562a09: 須菩至滅相　剪不齊兮理還亂拽起頭來割不
0562a10: 斷　頌曰。
0562a11: 不知誰解巧安挑聚依前又放開
0562a12: 莫謂如來成斷滅一聲還續一聲來
0562a13: 新注　上明如來所證菩提不從福德而致是則
0562a14: 菩薩所修福德不成菩提之因亦不克果報耶為
0562a15: 斷此疑故告之曰莫作是念如來不以具足相而
0562a16: 得菩提具足相即福德相也蓋大乘所修福德之
0562a17: 因所得福德之果但離取著之相不因小乘斷滅
0562a18: 之見故曰於法不說斷滅相也下又說喻以告。
0562a19: ○不受不貪分第二十八
0562a20: 大心成忍本自無貪世福甚多云何有受故受
0562a21: 之以不受不貪分。
0562a22: 須菩提若菩薩以滿恒河沙等世界七寶持用布施
0562a23: 若復有人知一切法無我得成於忍此菩薩勝前菩
0562a24: 薩所得功德。
0562b01: 須菩至功德　耳聽如聾口說如噁　頌曰。
0562b02: 馬下人因馬上君有高有下有親
0562b03: 一朝馬死人歸去親者如同陌路人
0562b04: 祇是舊時人改舊時行履處
0562b06: 云何菩薩不受福德須菩提菩薩所作福德不應貪
0562b07: 著是故說不受福德。
0562b08: 通達一切法無能所心是名為忍此人所得福德
0562b09: 勝前七寶福菩薩所作福德不為自己巳意在利益
0562b10: 一切眾生故言不受福德。
0562b11: 何以至福德　裙無腰無口　頌曰。
0562b12: 似水如雲一夢身不知此外更何親
0562b13: 箇中不許容佗物分付黃梅路上人
0562b14: 新注　假使有人以無量世界七寶行施心有所
0562b15: 著所感之福則成有漏心若離著即成無漏故云
0562b16: 若有人知一切法無我得成於忍無我者無人法
0562b17: 二執也忍即無生法忍初住菩薩所證也既得無
0562b18: 生法忍則與彼住相行施者不同故云勝前菩薩
0562b19: 所得福德言不受福德者不受有漏福德也善現
0562b20: 又疑既不受福報云何能獲無生法忍須知有漏
0562b21: 果報則不應受無漏果報則受而不取取謂取著
0562b22: 故云菩薩所作福德不應貪著也。
0562b23: ○威儀寂靜分第二十九
0562b24: 去來坐臥無不如如故受之以威儀寂靜分。
0562c01: 新注二十四斷化身出現受福疑　此疑從二十
0562c02: 三疑中不受福德而來。
0562c03: 須菩提若有人言如來若來若去若坐若臥是人不
0562c04: 解我所說義何以故如來者無所從來亦無所去故
0562c05: 名如來。
0562c06: 如來非來非不來非去非不去非坐非不坐非臥
0562c07: 非不臥行住坐臥四威儀中常在空寂即是如來也。
0562c08: 須菩至如來　山門頭合掌佛殿裏燒香　頌曰。
0562c09: 衲捲秋雲去復來幾迴南岳與天台
0562c10: 寒山拾得相逢笑
0562c11: 且道笑箇甚麼笑道同行步不
0562c12: 新注　有去來坐臥者乃如來應身也無來無去
0562c13: 者法身也然如來昔行菩薩道時不受福報云何
0562c14: 至果有去來坐臥之相使諸眾生供養獲福恐有
0562c15: 此疑故告以釋之良以如來法身如如不動所有
0562c16: 動作乃應身耳。
0562c17: ○一合相理分第三十
0562c18: 信心不斷斯即微塵信寶充是名世界界塵
0562c19: 一合法爾如然故受之以一合相理分。
0562c20: 新注二十五斷法身化身一異疑　此疑從二十
0562c21: 四二十三二十二疑中而來。
0562c22: 須菩提若善男子善女人以三千大千世界碎為微
0562c23: 塵於意云何是微塵眾寧為多不世尊。
0562c24: 須菩至世尊　若不入水爭見長人　頌曰。
0563a01: 一塵纔起翳空碎抹三千數莫窮
0563a02: 野老不能收拾得任教隨雨又隨風
0563a03: 新注　上明應身去來是異法身無去來是一佛
0563a04: 恐善現有一異之見故說喻以釋之釋中初舉世
0563a05: 界微塵一異斷疑次舉言說我法離見初釋中文
0563a06: 有三科一標界塵一異以顯無性言世界者喻法
0563a07: 身也微塵者喻應身也世界一也微塵異也碎界
0563a08: 作塵塵無異性合塵為界界無一性喻全法起應
0563a09: 應無異性全應即法法無一性故偈云去來化身
0563a10: 佛法身常不動於是法界處非一亦非異然如來
0563a11: 體用互融所以能一能異非一非異自在無者
0563a12: 由煩惱淨盡故也。
0563a13: 何以故若是微塵眾實有者佛則不說是微塵眾所
0563a14: 以者何佛說微塵眾即非微塵眾是名微塵眾。
0563a15: 佛說三千大千世界以喻一切眾生性上微塵之
0563a16: 數如三千大千世界中所有微塵一切眾生性上妄
0563a17: 念微塵即非微塵聞經悟道覺慧常照趣向菩提
0563a18: 念念不住常在清淨如是清淨微塵是名微塵眾
0563a19: 新注　此釋微塵喻應身無異性若知碎世界作
0563a20: 微塵全微塵是即世界則世界之與塵皆無實性
0563a21: 故曰即非微塵是名微塵得此喻意則應身是全
0563a22: 法之應何異性之有哉也。
0563a23: 世尊如來所說三千大千世界則非世界是名世界。
0563a24: 三千者約理而言則貪嗔癡妄念各具一千數也
0563b01: 心為善惡之本能作凡作聖其動靜不可測度廣
0563b02: 大無邊故名大千世界。
0563b03: 何以故若世界實有者則是一合相如來說一合相
0563b04: 則非一合相是名一合相。
0563b05: 心中明了莫過悲智二生由此二法而得菩提說
0563b06: 一合相者心有所得故即非一合相心無所得是
0563b07: 名一合相一合相者不壞假名而談實相。
0563b08: 須菩提一合相者即是不可說但凡夫之人貪著其
0563b09: 事。
0563b10: 由悲智二法成就佛果菩提說不可盡妙不可言
0563b11: 凡夫之人貪著文字事業不行悲智二法若不行
0563b12: 悲智二法而求無上菩提何由可得。
0563b13: 須菩至其事　聚放開兵隨印轉　頌曰。
0563b14: 渾崙成兩片擘破團圓
0563b15: 細嚼莫空碎方知滋味全
0563b16: 新注　此釋世界喻法身無一性前以世界是一
0563b17: 喻法身是一世界若定是一世尊何故說三千大
0563b18: 千世界是則世界實性了不可得故云則非世界
0563b19: 是名世界言一合相者乃眾塵和合為一世界言
0563b20: 非一合相者非性執之一合乃離性一合故云是
0563b21: 名一合相此一合相不可思議而凡夫不了自生
0563b22: 著耳良以即應是法法叵得何一性之有哉。
0563b23: ○知見不生分第三十一
0563b24: 四見俱非是名四見故受之以知見不生分。
0563c01: 須菩提若人言佛說我見人見眾生見壽者見須菩
0563c02: 提於意云何是人解我所說義不世尊是人不解如
0563c03: 來所說義何以故世尊說我見人見眾生見壽者見
0563c04: 即非我見人見眾生見壽者見是名我見人見眾生
0563c05: 見壽者見。
0563c06: 如來說此經者令一切眾生自悟般若智慧自修
0563c07: 行菩提果凡夫人不解佛意便謂如來說我人等
0563c08: 見不知如來說甚深無相無為般若波羅蜜法如
0563c09: 來所說我人等見不同凡夫我人等見如來說一
0563c10: 切眾生皆有佛性是真我見說一切眾生有無漏
0563c11: 智性本自具足是人見說一切眾生性本自無煩
0563c12: 惱是眾生見說一切眾生性本不生不滅是壽者
0563c13: 見。
0563c14: 新注　此明離我法二見初離我見夫我見者有
0563c15: 真我之見有妄我之見妄我見者妄分別眾生
0563c16: 見也真我見者遠離執著如來見也既離執著示
0563c17: 有我見人見眾生見壽者見此不見而見在迷眾
0563c18: 生以為如來實有四見故云不解如來所說義也
0563c19: 善現既解如來所說義即知四見皆非妄分別
0563c20: 是真我之見故云是名我見人見眾生見壽者見
0563c21: 也。
0563c22: 須菩提發阿耨多羅三藐三菩提心者於一切法應
0563c23: 如是知如是見如是信解不生法相須菩提所言法
0563c24: 相者如來說即非法相是名法相。
0564a01: 發菩提心者應見一切眾生皆有佛性應見一切
0564a02: 眾生無漏種智本自具足應信一切眾生自性本
0564a03: 無生滅雖行一切智慧方便接物利生不作能所
0564a04: 之心口設無相法而心有能所即非法相口說無
0564a05: 相法心行無相行而能所心滅是名法相也。
0564a06: 須菩提若人言至是名法相　飯來開口睡來合
0564a07: 眼　頌曰。
0564a08: 千尺絲綸直下垂一波纔動萬波隨
0564a09: 夜靜水寒魚不食滿船空載月明歸
0564a10: 新注　次離法見夫如來說法要令眾生發菩提
0564a11: 心修行契理故聞如來所說當如法受持乃告善
0564a12: 現當如是知見信解不生法相不生法相者不於
0564a13: 法取著也法本離相如來稱性而說故云即非法
0564a14: 相是名法相此一段文雖正釋離於法執亦是總
0564a15: 結降住正行由經初善現請問若人發無上菩提
0564a16: 者應云何住降伏其心如來答云應如是住如是
0564a17: 降伏其心故今結云發菩提心者於一切法如是
0564a18: 知見信解此結如是住也不生法相此結降伏妄
0564a19: 心也。
0564a20: ○應化非真分第三十二
0564a21: 一念發心獲福亦爾應身化物豈得已巳哉真佛
0564a22: 流通於事畢矣故受之以應化非身分。
0564a23: 新注二十六斷化身說法無福疑　此疑從二十
0564a24: 五疑中而來。
0564b01: 須菩提若有人以滿無量阿僧祇世界七寶持用布
0564b02: 施若有善男子善女人發菩薩心者持於此經乃至
0564b03: 四句偈等受持讀誦為人演說其福勝彼云何為人
0564b04: 演說。
0564b05: 須菩至演說　要說有何難即今便請諦聽諦聽
0564b06: 　頌曰。
0564b07: 行住坐臥是非人我忽喜忽嗔不離這箇
0564b08: 祇這箇驀面唾
0564b09: 平生肝膽一時傾四句妙門都說破
0564b10: 不取於相如如不動。
0564b11: 七寶福雖多不如有人發菩提心受持此經四句
0564b12: 為人演說其福勝彼百千萬億不可譬喻說法善
0564b13: 巧方便觀根應量種種隨宜是名為人演說所聽
0564b14: 法人有種種相貌不等不得作分別之心但了空
0564b15: 寂如如之心無所得心無勝負心無希望心無生
0564b16: 滅心是名如如不動也。
0564b17: 不取於相如如不動　末後一句始到牢關直得
0564b18: 三世諸佛四目相觀六代祖師退身有分可謂是
0564b19: 江河徹凍水泄不通極目荊榛難為措足到這裏
0564b20: 添一絲毫如眼中著刺剌減一絲毫似肉上剜瘡非
0564b21: 為坐斷要津蓋為識法者恐雖然恁麼佛法只如
0564b22: 此便見陸地平沈豈有燈燈續焰川上坐今日不
0564b23: 免向虎口中奪食獰龍頷下穿珠豁開先聖妙門
0564b24: 後學進身有路放開一線又且何妨語則全彰法
0564c01: 體默則獨露真常動則隻片雲靜則安山列岳
0564c02: 舉一步如象王迴顧退一步若獅子嚬呻法王法
0564c03: 令當行便能於法自在祇如末後一句又作麼生
0564c04: 道還委悉麼雲在嶺頭閑不徹水流下太忙生
0564c05: 　頌曰。
0564c06: 得優游處且優游雲自高飛水自流
0564c07: 祇見黑風大浪未聞沉釣魚舟
0564c08: 新注　此段文有三節初以無量阿僧祇世界七
0564c09: 寶布施是假喻也自若善男子以下明持說福勝
0564c10: 自云何為人演說以下是釋福勝所以據經文但
0564c11: 明持說功德而論乃謂化佛說法有無量功德者
0564c12: 蓋化佛是說經教主持說是弘經之人然所弘之
0564c13: 經是佛所說佛之所說離言說相而弘經之人若
0564c14: 能離著其福亦能勝彼也如如者法身理也化身
0564c15: 既即法身則無去來故云如如不動。
0564c16: 新注　二十七斷入寂如何說法疑　此疑從第
0564c17: 二十六疑中演說與不動而來。
0564c18: 何以故。
0564c19: 新注　上言如如不動則佛常住世間為眾生說
0564c20: 法何故言如來入涅槃耶恐有此疑故說偈以釋
0564c21: 云。
0564c22: 一切有為法如夢幻泡影如露亦如電應作如是觀。
0564c23: 夢者是妄身幻者妄念泡者是煩惱影者業障夢
0564c24: 幻泡影業是名有為法真實離名相悟者無諸業。
0565a01: 何以至如是觀　行船盡在把櫓人　頌曰。
0565a02: 水中捉月鏡裏尋頭刻舟求騎牛覓牛
0565a03: 空華陽焰夢幻浮漚一筆句下要休便休
0565a04: 巴歌杜酒村田樂不風流處自風流
0565a05: 新注　一切有為法者一切世間生滅之法也佛
0565a06: 生人中示同生滅亦屬有為無常之法無常之法
0565a07: 假不實故以夢幻泡影露電六種為喻應作如
0565a08: 是觀者觀即般若妙智以此妙智觀有為法如夢
0565a09: 幻等能觀既是妙智所觀無非妙境妙境者一境
0565a10: 三諦也妙智者一心三觀也三觀者空假中也三
0565a11: 諦者真俗中也即觀有為之法離性離相之謂空
0565a12: 無法不具之謂假非空非假之謂中諦者審實不
0565a13: 之謂全諦發觀以觀照諦諦既即一而三觀豈
0565a14: 前後而照故云如是觀也能如是觀乃了化身即
0565a15: 法身無常即常也雖即法身不涅槃常即無常
0565a16: 也良以如來究竟非常非無常之旨故所以能常
0565a17: 能無常也是則終日涅槃終日說法不住有為不
0565a18: 住無為不可得而思議者也一經始末皆稱如是
0565a19: 始云如是住如是降伏心中間節節云如是至此
0565a20: 又云如是觀論乃釋云妙智正觀故知妙智寔一
0565a21: 經之宗也正宗竟。
0565a22: 佛說是經已巳長老須菩提及諸比丘比丘尼優婆塞
0565a23: 優婆夷一切世間天人阿修羅聞佛所說皆大歡喜
0565a24: 信受奉行。
0565b01: 佛說至奉行　三十年後莫教忘老僧不知誰
0565b02: 是知恩者呵呵將謂無人　頌曰。
0565b03: 飢得食渴得漿病得瘥熱得
0565b04: 貧人遇寶嬰子見娘飄舟到岸孤客皈鄉
0565b05: 旱逢甘澤國有忠良四夷拱手八表來降
0565b06: 頭頭總是物物全彰古今凡聖地獄天堂
0565b07: 東西南北不用思量
0565b08: 利塵沙界諸群品盡入金剛大道場
0565b09: 新注　此流通分也流通般若使之不壅利益後
0565b10: 世眾生也天親偈云佛說希有總持法不可稱量
0565b11: 深句義從尊者聞及廣說回此福德施群生。
0565b12: 金剛般若波羅蜜經
0565b13: 金剛至蜜經　崇奉三寶弟子陳友諒窒湯氏五
0565b14: 娘男改過善來家眷算敬重楮毫書寫最上乘經
0565b15: 命工刊梓施入徐林獨坦東際菴印行上答四恩
0565b16: 下資三有普願一切有情俱明般若之因盡入金
0565b17: 剛之地　伏冀　莊嚴先所生考君千五監務注
0565b18: 公先妣閔氏百三娘子及累世冤親仗扙此良因齊
0565b19: 登佛域者也。
0565b20: 補闕真言
0565b21: 南無喝羅怛那哆囉夜耶佉羅佉羅摩囉摩囉虎囉
0565b22: 吽賀賀蘇怛拏吽潑抹拏婆婆訶
0565b23: 
0565b24: 金剛般若波羅蜜經註卷下終
0565c01: 
0565c03: 宋　可觀注
