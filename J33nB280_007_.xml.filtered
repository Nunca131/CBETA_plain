0286b01: 雲外禪師語錄卷第七
0286b02: 門人劉醇驥編
0286b03: 機緣
0286b04: 師云諸方儘有次第規矩我這裏全沒相干僧云和
0286b05: 尚這裏如何師云王齋公送米二石。
0286b06: 師問僧何處來曰某處師云我問你一件事得麼僧
0286b07: 云請和尚問師云打野漢僧云某甲請問和尚得
0286b08: 麼師云一箭過西天。
0286b09: 師問僧你前日的話頭還參否僧云參師便打僧急
0286b10: 救云不參師亦打僧禮拜師又打云參與不參禮拜
0286b11: 和南一齊打卻切忌瞞頇。
0286b12: 師問一口吸盡西江水你作麼生會僧云一口吸盡
0286b13: 西江水有甚可會師云把一錢子來僧無對師喝出
0286b14: 師入廚眾禮拜師問一僧你話頭在麼僧云拋卻多
0286b15: 時了師云你將什麼喫飯僧無對師便打一僧豎起
0286b16: 拳師云灶門前火也不看看僧回顧師便打。
0286b17: 師問僧祖意教意是同是別僧云一狀領過師云四
0286b18: 祖卻在者菩提寺裏補衲僧無對師便打。
0286b19: 師見新到四僧來拜便云這一隊人真可惡僧罔然
0286b20: 師云打野梩漢出去僧齊出師云苦哉苦哉。
0286b21: 師問僧那裏來僧云湖廣師云對山僧何得妄語僧
0286b22: 云沒有師云這裏不著客作漢。
0286b23: 師問僧何處過冬僧云某甲從來無住處師云雞棲
0286b24: 鳳巢非其同類僧喝師打云又道無住處。
0286b25: 師問僧你一路來為什麼偷我草鞋著僧云和尚何
0286b26: 得贓誣學人師呵呵笑云你道什麼說明白些僧云
0286b27: 和尚何得贓誣學人師云死蝦蟆自領三十棒出去。
0286b28: 師問僧何來僧云和尚莫多事師呵呵笑云廬山來
0286b29: 的僧僧云錯會不少師云三十棒自領出去。
0286b30: 師問僧作甚麼僧喝師呵呵大笑僧無對師便打。
0286c01: 師問僧近日工夫如何僧云一切平常師喚行者將
0286c02: 水來與者僧洗面著僧無語師打云好箇一切平常
0286c03: 僧擬開口師喝出。
0286c04: 僧舉一尊宿因僧問一切眾生皆順孝道因甚土梟
0286c05: 食母荅云冤家路窄山翁和尚別云直須揮劍若不
0286c06: 揮劍漁父棲巢今請和尚再別一語遂舉前問師云
0286c07: 古今榜樣。
0286c08: 僧問世尊今日成正覺如何是正覺師云科頭打坐
0286c09: 進云濟上門庭又作麼生師云撲進云堂奧中事又
0286c10: 如何師云兩箇。
0286c11: 僧問如何是佛法的的大意師云一衲翩翩天際來
0286c12: 進云動而無動時如何師云肩拖二斗。
0286c13: 僧問古人道但參活句莫參死句請問和尚如何是
0286c14: 活句師云山僧從來不說謊如何是死句師云明朝
0286c15: 不用拖柴進云死活不到時如何師云渾家送上渡
0286c16: 頭船後侍者進方丈師舉似之者遂問如何是活句
0286c17: 師云此去黃州不遠者擬議師云又成死句也。
0286c18: 師山行次行者在前引路師垂問云和尚山行為什
0286c19: 麼要弟子引路眾下語不契師代云不借借。
0286c20: 師禮佛次僧問不著佛求不著法求不著僧求和尚
0286c21: 朝朝禮佛作箇甚麼師云為釋迦老子掩彩。
0286c22: 居士為師描真求贊師云好好地為什麼為山僧起
0286c23: 模畫樣惺弟云不因漁父引爭得見波濤師云道則
0286c24: 道只得八成進云和尚又作麼生師云魚龍不知水
0286c25: 為命折箸不妨聊一攪。
0286c26: 師問僧昨日晴今日雨是什麼意旨僧無對師代云
0286c27: 一文錢買兩箇燒餅。
0286c28: 僧問水泄不通處還有過也無師云死蝦蟆進云如
0286c29: 何是這裏活句師云以。
0286c30: 師舉杖云然燈佛到這裏為什麼道不得僧無對師
0287a01: 云磚錢不可買瓦。
0287a02: 僧云某甲特來親近師云喫棒得也未僧云如何是
0287a03: 法身師云舊年有一箇。
0287a04: 僧問日用事無別時如何師云且過這邊著云一見
0287a05: 便見時如何師云山前也有。
0287a06: 僧問如何報得父母恩師云雙手扶犁水過膝云不
0287a07: 會師云不會情人拖。
0287a08: 問如何是那伽大定師云拳來腳去僧佇思師喝出
0287a09: 問和尚在磬山得箇什麼師云山僧愛嗔不愛喜進
0287a10: 云如今以何為人師云捏棒呼狗進云恁麼則圓滿
0287a11: 菩提無所得也師云百艸頭上薦取老僧。
0287a12: 僧問如何是平常無生句師云橫拖直拽進云為什
0287a13: 麼如此師云教你求生不得求死不得進云忽地死
0287a14: 中得活時如何師云此去麻城五百里。
0287a15: 問如何是毘盧師法身主師云一錢為本萬貫為利
0287a16: 居士問弟子俗務多不能一心參究乞和尚指示箇
0287a17: 徑路修行處師急指壁叫云壁倒也士倉忙回首起
0287a18: 立師云且喜凶星過度士再問師低頭視地。
0287a19: 問不動根源時如何師云手不如腳進云如何是本
0287a20: 來身師云須彌山高十六萬由旬進云意旨如何師
0287a21: 云水內一半水外一半。
0287a22: 問古人道從門入者不是家珍作麼生是家珍師云
0287a23: 你問誰僧云即今問和尚師云從門入者不是家珍
0287a24: 問丹霞燒木佛為什麼院主墮落鬚眉師云賊是小
0287a25: 人智過君子僧云謝師指示師云鬚眉墮落。
0287a26: 問即事即理一句求和尚道師云常住尚少柴頭。
0287a27: 僧云古人道觸目菩提打破琉璃道在何處師云太
0287a28: 歲臨頭。
0287a29: 僧問如何是佛師云胡說僧云佛乃三界至尊何得
0287a30: 言胡說師云是你恁麼問那僧云是師云墮地獄底
0287b01: 僧罔然求懺師召僧僧應諾師云出也。
0287b02: 一日與數居士山行一士舉東坡道溪聲便是廣長
0287b03: 舌山色無非清淨身師云東坡好與三十棒士云和
0287b04: 尚意作麼生師云不貪香餌味方是碧潭龍一僧云
0287b05: 某甲有耳不聞師云閉目食蝸牛一僧云若是陶淵
0287b06: 明攢眉便歸去師云密掩暗房無兩目那知日月甚
0287b07: 光明僧云山色水聲又作何消繳師云安南猶亂塞
0287b08: 北那平僧禮拜師云了也了也。
0287b09: 問古人道一人所在也到半人所在也到作麼生是
0287b10: 半人師云販私鹽漢不打自招。
0287b11: 僧舉報恩和尚打僧云斫斷汝手將什麼持物打僧
0287b12: 腳云斫斷汝腳將什麼走路又打云道道師云報恩
0287b13: 和尚真箇與麼道那僧云真箇師云汝驢年夢見僧
0287b14: 因求指示師云我今不斫斷汝手汝將什麼持物不
0287b15: 斫斷汝腳汝將什麼走路僧云便禮拜師拈棒云
0287b16: 道道僧擬開口師便打僧擬議師連打喝出僧便走
0287b17: 師喚僧來僧回身師云更要一頓麼。
0287b18: 問世尊不說說迦葉不聞聞師遂喝云你是一箇無
0287b19: 狀賊漢僧無語師打出。
0287b20: 僧舉太陽明安問僧何處來僧云洪山來明云先師
0287b21: 在麼僧云在明云在即不無請渠出來我要相見僧
0287b22: 云明云此猶是侍者僧無對山翁和尚代云明朝
0287b23: 更獻楚王看師云道則忒煞道只得八成僧云和尚
0287b24: 又作麼生師云不可降尊就卑僧禮拜師大笑云又
0287b25: 是侍者去也。
0287b26: 僧求開示師云我不如你僧云和尚知即得師云擔
0287b27: 枷過狀便打。
0287b28: 師問僧倩女離魂那個是真底僧云亂走作麼師云
0287b29: 你為什麼蹋破草鞋僧擬議師喝出。
0287b30: 師問僧來此作什麼僧云親覲和尚師云一場敗闕
0287c01: 僧云和尚莫錯舉師云蝦蟆窟裏活計。
0287c02: 僧禮拜師云莫是舊時會過的麼僧云沒有師云沒
0287c03: 有便罷僧拜已巳侍立師云作麼作麼僧云求開示師
0287c04: 云龍蛇混雜凡聖交參僧無語師云參。
0287c05: 僧問獨居空山忽若鬼怪精魅一齊圍繞時如何師
0287c06: 云善哉善哉僧云意旨如何師云青黃赤白黑。
0287c07: 僧相訪問如何是和尚家風師云家裏精窮客來便
0287c08: 打云請和尚打看師云不殺死漢僧喝師云眨得眼
0287c09: 來天已巳曉良久茶次話及四照用因緣僧有語師不
0287c10: 肯僧遂問如何是照師云還見我麼進云如何是用
0287c11: 師以茶驀面潑進云如何是先照後用師云你試道
0287c12: 看僧擬開口師便掌如何是先用後照師便掌云汝
0287c13: 作麼生會如何是照用同時師云元來不會便打如
0287c14: 何是照用不同時師云不答你這般瞎漢僧禮拜師
0287c15: 蹋之。
0287c16: 問如何是西來大意師云披襟當雄風回頭肌骨冷
0287c17: 進云如何是禪師云龍遊蛇窟如何是道師云尺線
0287c18: 吊金鐘僧禮拜師便打。
0287c19: 問和尚法嗣何人師云將在軍君命有所不受借無
0287c20: 語師云會麼云不會師云從前汗馬無人識只要重
0287c21: 論蓋代功云恁麼則磬山嫡孫陽山法嗣也師云冥
0287c22: 冥一去杳杳何知僧無語次日又問和尚既不肯陽
0287c23: 山為什麼卻為他嗣師云冤有頭債有主進云如何
0287c24: 是冤師云炎天銕匠進云如何是債師云了不相干
0287c25: 問迦葉親聞聞何事師云今日大晴進云意旨如何
0287c26: 師云三千四百進云即今了無一物師云彌勒天宮
0287c27: 在你眉毛上云還著得也無師云更參八十年。
0287c28: 僧問如何是不說而說師云有甚禮物快把將來進
0287c29: 云如何是說而無說師云飯後一壺茶如何是歸源
0287c30: 一句師云你這枚頭足有七八斤重如何是慈悲方
0288a01: 便師云念佛念法念僧僧禮拜師便打。
0288a02: 僧問如何是具三玄三要的句師云臭豬頭如何是
0288a03: 佛法的的大意師云三更捉得大烏龜云如何舉唱
0288a04: 師云你且走開待我過去。
0288a05: 問妄想難除時如何師云摸取眉毛進云途中受用
0288a06: 時如何師云腳頭腳底進云世諦流布時如何師云
0288a07: 打掃伽藍僧擬議師震聲喝出。
0288a08: 僧訪喫茶次舉洞山訪龍山因緣師云我則不然僧
0288a09: 云如何是賓中主師云舌豎上齶如何是主中主師
0288a10: 云騎將皮袋來賓主相見幾何師云瞎眼撞著黑波
0288a11: 期云還對談否師云打三進云賓主已巳蒙師指示大
0288a12: 事因緣事若何師云山僧無明發也進云為什麼師
0288a13: 云飯到口邊不解喫。
0288a14: 問病入膏肓師能救否師云破皮厚三寸進云不會
0288a15: 師掌云急急如律令茶次又云某到處行腳未逢一
0288a16: 人師云碗進云恁麼則迥然不住青霄也師云鞠子
0288a17: 未脫在進云如何是法身體師云累卯為山如何是
0288a18: 法身用師云關羽斬顏良如何是己躬下事師云春
0288a19: 到寒食一百五。
0288a20: 問大千俱壞此箇壞否師云日落三更穿市過云轉
0288a21: 身一句作麼生道師云倒騎驢子下楊州。
0288a22: 僧問如何是真實相師云南康府裏張皮匠。
0288a23: 問四句百非外求和尚開示師云夜夢不祥書門大
0288a24: 吉。
0288a25: 居士問如何是三教一理師云五母雞二母彘士云
0288a26: 不會師云無失其時士擬議師云失卻時也士有省。
0288a27: 問如何是西來大意師云南康鬆網巾士無語侍僧
0288a28: 進云還有向上事也無師云有進云如何是向上事
0288a29: 師云南康鬆網巾。
0288a30: 問如何是和尚自受用三昧師云四尺六寸進云不
0288b01: 會師云喫茶去。
0288b02: 問弒父弒母佛前懺悔和尚殺佛殺祖卻向何處懺
0288b03: 悔師云一枚頭。
0288b04: 問如何是一門超出妙莊嚴路師云破家縣令進云
0288b05: 意旨不會師云山僧俗姓汪。
0288b06: 問如何是真實道人師云鬧市布纏頭進云此意如
0288b07: 何師云莫使俗人知僧禮拜師便喝。
0288b08: 問如何是沙門體師云不露頂如何是沙門行師云
0288b09: 不上高樓進云還有為人處否師云一頭驢進云頭
0288b10: 上安頭師云一日馳三百。
0288b11: 問有句無句如藤倚樹時如何師云無繩自縛漢進
0288b12: 云樹倒藤枯時如何師云失卻拄杖子云溈山呵呵
0288b13: 大笑意旨如何師云千里萬里僧云謝和尚荅話師
0288b14: 便打。
0288b15: 師見僧看經問云看什麼經僧豎拳師云為什麼將
0288b16: 經拋在糞坑裏僧云和尚莫謗法師云是你謗法。
0288b17: 問如何是戒定慧師云你倒乖似他因求開示師云
0288b18: 你又不乖了。
0288b19: 問和尚既不許人說禪說道未審以何為人師云借
0288b20: 你拳頭打你嘴云更借一問時如何師云劄。
0288b21: 師問僧千變萬化的人從什麼處來僧無對師代云
0288b22: 九江城裏來。
0288b23: 師舉南泉賣身話云舉也舉了還有人問古人意旨
0288b24: 麼一僧出作禮師云諸方火葬這裏活埋。
0288b25: 僧求開示師良久云會麼云不會師云過次日又求
0288b26: 開示師云念佛好僧擬進語師云錯。
0288b27: 問六賊難防時如何師云一問無他進云爭奈不了
0288b28: 何師云適纔道了也。
0288b29: 問如何是奪人不奪境師便掌云謝子意殷勤一掌
0288b30: 聊相贈如何是奪境不奪人師云不知痛癢客徒自
0288c01: 漫沉吟如何是人境兩俱奪師云一坑俱埋卻掩面
0288c02: 哭蒼天如何是人境俱不奪師云鼻孔纍垂信飽餐
0288c03: 僧禮拜師便打。
0288c04: 問黑荳未生芽時如何師云白雲萬里云觀身無相
0288c05: 觀法亦然時如何師云平地浪滔天云與麼則撒手
0288c06: 歸家去也師云峰頂月輪高。
0288c07: 問如何是佛師云八十翁翁著繡鞋如何是無情說
0288c08: 法師云還見露柱走入施生臺麼。
0288c09: 問作何善行報得四恩三有去師云折卻牛欄進云
0288c10: 意旨如何師云忘恩負德漢。
0288c11: 問一念未生時如何師云他鄉遇故知進云一念既
0288c12: 生後如何師云信口道將來如何是金剛體師云
0288c13: 著磕著如何是金剛用師云打著南邊動北邊畢竟
0288c14: 如何是向上一路師云此去南康四十里。
0288c15: 僧參禮拜起便喝師亦喝僧又喝師打云千了百當。
0288c16: 師問僧那裏來云湖廣師云湖廣米價如何云不知
0288c17: 師云這箇是驢前馬後底云和尚又作麼師云非公
0288c18: 境界且坐喫茶。
0288c19: 師食次僧問心隨萬境轉轉處實能幽意旨如何師
0288c20: 云波斯鼻孔汪老師竟過西天云如何是隨流認得
0288c21: 性師云栗米巴子南無如來。
0288c22: 問如何是過荊棘林的句師云今日不須種火。
0288c23: 問當機一句乞師道取師云諾僧再問師云瞌睡作
0288c24: 麼。
0288c25: 問萬里無雲更有何外師云黑狗臨刑莫怨天云恁
0288c26: 麼則丹霄獨步去也師云一跌百雜碎云撩起便行
0288c27: 時如何師云走殺你云如何是和尚家風師云米多
0288c28: 鹽少云恁麼將何款客師云崎嶇鳥道勞汝遠來僧
0288c29: 禮拜師便打。
0288c30: 問得舟便渡時如何師咄云這鈍漢僧禮拜云多謝
0289a01: 婆心銘肌刻骨師云快須颺向糞堆頭方可來喫山
0289a02: 僧棒僧便喝師云好喝僧又喝師云作家作家僧拂
0289a03: 袖而出師呵呵大笑云直饒與麼也只得一半茶次
0289a04: 僧舉洞山泰首座喫茶因緣問洞山意作麼生師云
0289a05: 誰敢問著汪老師僧擬對師喝云你為甚瞞他洞山
0289a06: 速道速道僧開口師便掌。
0289a07: 問二邊不立中道不居時如何師云近來錢賤米貴
0289a08: 進云也知和尚不分外師云滴水難消云家醜外揚
0289a09: 師還許否師云一問深知云一問且置師云前言何
0289a10: 在。
0289a11: 問依經解義三世佛冤離經一字即同魔說作麼生
0289a12: 得恰好去師云早時有粥中時有飯。
0289a13: 師舉如意問僧云這箇切忌動著作麼生是你鼻孔
0289a14: 云某甲只管看師云跂死禪和如麻似粟云和尚不
0289a15: 得拗直作曲師豎如意云這箇喚什麼僧擬對師便
0289a16: 打。
0289a17: 僧赴齋回作禮師云你喫了幾箇饅頭僧云兩箇師
0289a18: 云你為什麼鼻孔無竅僧無對師云脫空妄語漢僧
0289a19: 請師代語師云何不道和尚牽犁弟子拽耙。
0289a20: 師問僧那裏來云山下師云挑的是什麼云米師云
0289a21: 多少云四斗師云真個那云是師便打云某甲過在
0289a22: 什麼處師云前村趙大孃嫁與張石匠為妻卻被石
0289a23: 翁仲奪將去你為什麼不救他云是什麼說話冤屈
0289a24: 打人師復打云你但喫棒得我話行。
0289a25: 問無明佛性未審是同是別師云別如何是佛性師
0289a26: 云請坐喫茶如何是無明師云好好地叫你喫茶又
0289a27: 鬧作麼出去。
0289a28: 僧舉因緣請問師便喝僧無語師云你問什麼進云
0289a29: 昔日南泉道聲未絕師便打僧擬議師云有這般鈍
0289a30: 驢漢不打更待何時又連打數棒喝出。
0289b01: 師問僧何處來云黃州師云太狼藉生僧無對師云
0289b02: 天地玄黃僧擬拜師云罪過在我喫棒在你便打。
0289b03: 師問僧非心非佛你作麼生會僧擬對師云不是不
0289b04: 是出去僧無語師云咬人屎橛不是好狗問第二位
0289b05: 你作麼生會僧便喝師云我問你非心非佛又亂統
0289b06: 作麼云和尚喚作喝麼師打云野狐精出去。
0289b07: 問如何得透脫生死師云穿過髑髏僧云不會師云
0289b08: 父母之年云畢竟意旨如何師云一喜一懼僧禮拜
0289b09: 師云禮拜一任禮拜切莫認奴作即。
0289b10: 問一念未生前請和尚道一句師云不道進云為甚
0289b11: 麼不道師云前言不應後語。
0289b12: 問如何是異類中行句師云豬窠生狗馬進云與麼
0289b13: 則撩起便行去也師云項羽過江東。
0289b14: 居士參師云你習何經云易經師拈茶果云這箇作
0289b15: 麼易士無語師云先天一畫也不識云不會師云豫
0289b16: 順以動天地如之士擬再問師云鳴豫凶士無語師
0289b17: 大笑。
0289b18: 僧舉忠國師道身心一如身外無餘話請問師云是
0289b19: 甚麼害熱病底敢對山僧與麼道云和尚尊意如何
0289b20: 師云你為什麼瞞卻國師僧良久又問師云國師先
0289b21: 前在你鼻孔裏賣瘡藥見你瞞他變作東海龍王向
0289b22: 十字街頭興雲佈雨去也你為什麼向茅廁中等雹
0289b23: 子擬作夜明珠。
0289b24: 問祖意教意是同是別師云王四張三進云不會師
0289b25: 云銕作頂門僧禮拜師蹋之。
0289b26: 師示病僧云你等不必做模做樣但只是三十年不
0289b27: 病山僧付你拂子僧云恁麼則某甲今生決定不得
0289b28: 拂子師云與你一文錢買藥喫一僧云某甲正覓病
0289b29: 起處不得師云發寒發熱幾時休。
0289b30: 問佛未出世時如何師云信受奉行出世後如何師
0289c01: 云波羅揭諦僧禮拜師喝。
0289c02: 問如何是句到意不到師云信口道將來如何是意
0289c03: 到句不到師云切莫自塗污如何是意句俱到師云
0289c04: 塵塵混入剎剎圓融如何是意句俱不到師云南斗
0289c05: 七北斗八僧禮拜師打。
0289c06: 問如何是世尊不說說師云數聲清磬是非外如何
0289c07: 是迦葉不聞聞師云彌陀接引到西方。
0289c08: 問不落時機請師速道師云速云如何是和尚為人
0289c09: 句師云南康出硯池云意旨如何師云九江出草紙
0289c10: 問破盡家私的人來時如何師云山後有幾人斫柴
0289c11: 僧無對師云騙我不得。
0289c12: 問如何是和尚家風師云萬頃鄱湖奔腳下一峰孤
0289c13: 特立雲間進云還有為人句也無師云未到只言山
0289c14: 險峻曾來纔識路高低。
0289c15: 僧舉南泉荅僧問牛頭未見四祖話師云直饒與麼
0289c16: 也好與三十棒何故為伊只解頭戴瓔珞不肯反
0289c17: 披袈裟侍者問如何是頭戴瓔珞師云一二三四如
0289c18: 何是反披袈裟師云草鞋木履。
0289c19: 僧舉雪峰作飯頭洞山云汝作麼不失時節峰云瞻
0289c20: 星望月山云忽遇黑雲靉靆時又作麼生峰無語請
0289c21: 師代師云將謂更有與麼時節。
0289c22: 師問僧還見壁麼云見師云兩箇僧無語師代云七
0289c23: 手八腳。
0289c24: 問大事未明如喪考妣意旨如何師云言端語端進
0289c25: 云大事已巳明為什麼亦如喪考妣師云目前無異怪
0289c26: 不用貼鍾馗僧禮拜云某甲一向錯過多少師喝云
0289c27: 又自不少。
0289c28: 問如何是佛法的的大意師云放屁作麼。
0289c29: 僧看古德偈云迷悟都來第二頭便問如何是第一
0289c30: 頭師云蘄州艾葉。
0290a01: 僧呈頌古師云你自負有省悟處那云某甲不喫殘
0290a02: 羹餿飯師云你看我眉毛上有幾座須彌山云三座
0290a03: 師云此去南京為什麼一千餘里云了無交涉師打
0290a04: 云妄語作麼。
0290a05: 問如何是佛法的的大意師云生鐵鑄成僧禮拜師
0290a06: 云可知禮也。
0290a07: 師問僧近離何處僧云江西師云山高月冷水碧天
0290a08: 青那箇是上座本來面目僧云某甲纔到師云刻舟
0290a09: 禪者請坐喫茶。
0290a10: 問德山見僧入門便打臨濟見僧入門便喝未審還
0290a11: 有為人處也無師云何不舉全這一句僧云如何是
0290a12: 全師便打。
0290a13: 僧參師便問未行腳時在什麼處僧云也知和尚婆
0290a14: 心太切師云只與麼也只得一半云莫嘮叨師便打。
0290a15: 僧拍掌師云錯怪人作麼僧無對師云了。
0290a16: 問撥塵見佛時如何師拙云這作業坯僧云異類中
0290a17: 行時如何師云是牛是馬僧擬再問師打云你好好
0290a18: 的一箇肚皮搬許多糞放在裏許作麼僧喝師拈棒
0290a19: 云這般的狗漢不打更待何時僧無對師連棒打出
0290a20: 問生死到來時如何師云何不了卻進云如何了師
0290a21: 云退後退後。
0290a22: 眾托缽回師云你等托缽辛苦豎起如意云把這箇
0290a23: 賞你復納入袖中云切忌於斯作窠窟眾無對乞師
0290a24: 代師云好心不得好報。
0290a25: 師指狗子問僧云狗子見人為什麼卻吠僧無對一
0290a26: 僧便躡前問師云杜撰禪和到者裏俱納敗闕。
0290a27: 雲外禪師語錄卷第七終
0290a28: 　弟子深響　深機同捐貲刻
0290a29: 神鼎雲外和尚語錄第七卷
0290a30: 康熙乙巳夏月神鼎塔院識
