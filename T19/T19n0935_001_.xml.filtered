0080b20: 
0080b21: 
0080b22: No. 935
0080b23: 【原】清道光四年刊極樂願文
0080b24: 
0080b25: 清字經館行走福佑寺達喇嘛
0080b26: 卜楚薩木丹達爾吉譯
0080b27: 希有為眾施行無盡德
0080b28: 略念能令死主難遠離
0080b29: 恒觀有情如憶獨子者
0080c01: 世尊無量壽佛前敬禮
0080c02: 釋迦牟尼歷次中善所稱讚之勝境
0080c03: 往生極樂願文詞由慈悲故盡力說
0080c04: 善惡被重無明障天人命為嗔械殘
0080c05: 愛縛在輪迴獄業水飄進三有海
0080c06: 病老苦浪多推蕩摧入死主海獸口
0080c07: 常為不欲苦擔壓無依玷辱之號哀
0080c08: 願與心為證見者導引困苦獨彌陀
0080c09: 觀音大勢至菩薩並眷屬前謹禱祈
0080c10: 為我等故與多劫曾發勝誓願莫忘
0080c11: 如妙翅尊行虛空以慈神力而降臨
0080c12: 伏願自他三世。所緣二資糧海。普合一力為
0080c13: 倚。我等臨命終時。親見接引彌陀。二大菩薩。
0080c14: 並諸眷屬圍繞現前。爾時於佛眷屬生極專
0080c15: 之至誠。而無斷命之苦。仍不失其信誠。並所
0080c16: 見境界之念。將終之時。八大佛子。皆以神變
0080c17: 來至。指引極樂之路。依教即往極樂勝境。從
0080c18: 寶蓮中。願生大乘利根之種姓。
0080c19: 將生之時。一切總持及諸禪定。無緣道心。無
0080c20: 盡辯才等。無量諸勝功德。具足而得。即承無
0080c21: 上導師阿彌陀佛。並十方諸佛菩薩。悉皆歡
0080c22: 喜。願受大乘之法。於彼諸法之義。剎那閒
0080c23: 如理融通。即乘無礙神變。至方廣佛剎。廣行
0080c24: 菩薩妙行。願悉圓滿。
0080c25: 已生淨土之時。起諸勇猛慈悲。以無礙神變。
0080c26: 特至穢土。為諸眾生。各如自緣。依法而教。願
0080c27: 悉安之於諸佛稱讚清淨之道。普行希有之
0080c28: 行。皆速圓滿。利益無邊眾生。願皆易得佛
0080c29: 果。
0081a01: 願臨命終時海會繞彌陀
0081a02: 眼前明顯見慈信盈我心
0081a03: 將見中陰兆佛子即指教
0081a04: 既生淨土已來化穢土眾
0081a05: 如此勝境。或未得生。惟願生生世世。常遇佛
0081a06: 教。在諸經論中。契悟聞思修。願得清淨之
0081a07: 身。
0081a08: 既得其身。於高類七德莊嚴。願不遠離。
0081a09: 如是於一切時中。憶念前生。願得宿命智。
0081a10: 生生世世。凡見三有。皆生無益之心。而於解
0081a11: 脫功德。即起奪意之念。在諸佛律中。願得
0081a12: 出家。
0081a13: 既出家之時。於諸惡墮。毫無所染。圓守禁戒。
0081a14: 行至無極門中。得大菩提。願如大比丘阿
0081a15: 佛。
0081a16: 復於世世生生。在染淨諸法中。如理融通。圓
0081a17: 成之道。諸法文義。持不失忘之總持。願悉
0081a18: 豐足而得。
0081a19: 如已所持。示於他時。願得清淨無礙之辯。
0081a20: 復於生生世世。於楞嚴等諸定。肉眼等五眼。
0081a21: 神境等六通。願一切悉得無離。
0081a22: 復於生生世世。以自生之力。分晰一切善惡
0081a23: 之道。願得廣大之智慧。
0081a24: 於染淨諸法。細微差別。分晰如現。悉無雜濫。
0081a25: 願得利明之智慧。
0081a26: 所有未悟誤悟疑心之念。將生之時。則悉滅
0081a27: 無餘。願得速見之智慧。
0081a28: 以他不能測量之妙法文義不費鑽研。願得
0081a29: 深密之智慧。
0081b01: 總言洩露智慧之過。及離智之文義。悉能分
0081b02: 晰。從方便正智中修菩提行。悉到彼岸。願如
0081b03: 至尊文殊菩薩。
0081b04: 如是廣大利明。速見深密之諸智慧。悉以易
0081b05: 得。隨緣所持。折伏邪說。能令智者歡喜。緣佛
0081b06: 說諸法中。善能分辨討論纂作。願得智者之
0081b07: 到彼岸。
0081b08: 復於生生世世。凡執自利為要。於菩薩廣大
0081b09: 行中。若生退回。悉皆斷滅。以勇猛心。更勤利
0081b10: 他。皆到彼岸。從方便菩提中。行菩薩行。皆至
0081b11: 無極。願如勝觀自在菩薩。
0081b12: 復於生生世世。修行自他兼利。摧滅諸魔外
0081b13: 道。及諸敵時。從方便勇力中。修菩薩行。皆至
0081b14: 究竟。願如祕密主金剛手菩薩。
0081b15: 生生世世。以棄怠之精進。圓菩薩之妙行自
0081b16: 初發心。至剎那閒。亦無怠惰。而從大精進中。
0081b17: 得勝菩提。願如無等釋迦王佛。
0081b18: 生生世世。息除修道之閒斷。身心之諸病。時
0081b19: 以微題名號。即能息滅身語意之痛愆。願如
0081b20: 藥師琉璃離光王如來。
0081b21: 復於生生世世。如欲壽終無極。以微題名號。
0081b22: 即能摧滅非時橫夭。願如無量壽佛。
0081b23: 若壽障將至之時。即見救濟無量壽以四業
0081b24: 中。隨業現身。而為調伏。既見身已。願壽障盡
0081b25: 消無餘。
0081b26: 而彼隨度現身之時。即得識知是無量壽。生
0081b27: 無造作堅固至誠承是力故。生一切處。願得
0081b28: 不離無量壽佛。親為知識。
0081b29: 復於生生世世。獲得世出世閒。諸功德之本。
0081c01: 具足性相大乘之善知識師。願喜悅護持。
0081c02: 隨持之時。於善知識師前。得生無退堅固之
0081c03: 信。願恒使喜悅。
0081c04: 剎那之閒。願不令不喜。
0081c05: 以善知識師指示。隨其諸教。願無不全受
0081c06: 彼所教義。如理融化。而能修習。願得至究竟。
0081c07: 剎那之閒。願不由惡友遣使。
0081c08: 生生世世。於恭信因果。及厭離心。菩提妙心。
0081c09: 並清淨見悉得融通。行無勉強嘗試之行。願
0081c10: 常不閒斷。
0081c11: 生一切處。從身語意所修諸善根。普皆全為
0081c12: 利他。蓋願成清淨菩提之因矣。
0081c13: 惟彼世尊妙勝果現今我若未證時
0081c14: 願得清淨修道身世世憶念恒出家
0081c15: 辯才禪定神通持無邊諸功德藏
0081c16: 悉得悲智無雙友速修菩提至究竟
0081c17: 將見非時壽天相無量壽佛身明現
0081c18: 則斷死主之勇猛願速得持無死姓
0081c19: 我願世世無量壽親為護持大乘師
0081c20: 於佛讚歎道理中剎那之閒無退惰
0081c21: 棄舍眾生為自利分別之心亦不生
0081c22: 修利他理無蒙昧方便智巧厚利他
0081c23: 以我微念尊名號消諸侵犯罪業果
0081c24: 轉成豐足安樂因直步上乘之階梯
0081c25: 佛子解脫微作兆滅盡菩薩行之祟
0081c26: 一切用度皆豐順於意微思悉圓成
0081c27: 釋迦彌陀及慈氏文殊密主觀世音
0081c28: 善逝眷屬實因緣是願不虛速圓成
0081c29: 極樂願文竟
