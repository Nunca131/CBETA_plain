0473a01: 序
0473a02: 禪宗至今日濫觴極矣。得一橛之見者輒詡詡自矜。
0473a03: 冒名祖位抹煞宗旨。埋沒古人以欺當世。予致慨者
0473a04: 久之。聚雲吹萬禪師。中興大慧。力究五宗。發於言為
0473a05: 灌頂醍醐。著於書為渡迷寶筏。昧者猶謂宗貴一家
0473a06: 言而不觀乎吾儒明一經者。孰若博通五經之謂大
0473a07: 儒耶。昔有稱楚石為妙喜。後一人如聚雲之作略超
0473a08: 群絕倫。即起楚石而問之。似亦願避三舍。誠。
0473a09: 明興以來禪宗僅見之一人爾。惟是韜光晦跡居於
0473a10: 巫峽錦江之隈。不因人熱以務衒鬻。故圓寂數年而
0473a11: 語錄猶未全刻。更有別錄數十種計近百卷皆發明
0473a12: 三代之奧。以旁抉諸子百家。即吾儒皓首窮經尚不
0473a13: 能闖其廊廡。豈今之粑脫禪所敢望而伍者哉。予與
0473a14: 同盟醉心此道。仰止高山。因謀諸剞劂以行於世。噫。
0473a15: 予未得為聚雲徒也。予私淑諸人也。天下人未必皆
0473a16: 以耳視能具擇法眼者。諒不以予言為謬矣。
0473a17: 崇禎壬午菊月水部尚書郎前榷荊使者江右熊汝
0473a18: 學燈照稽首敬識
0473a19: 
0473a20: 
0473a21: 序
0473a22: 嗚呼。聚雲老人逝耶未逝耶。余與諸方見而知之。聞
0473a23: 而知之。家風丕震作略斬新。只者些子出入兒孫面
0473a24: 門。穿透祖佛鼻孔。一場。老人分中且置。余輩今
0473a25: 日意作麼生。先德云不道無禪只是無師。又云不道
0473a26: 無師只是無禪。如此批判亦屬隔靴搔癢。刻舟求劍
0473a27: 無有是處。乃老人以慈悲心修真實行。不惜絡索盡
0473a28: 情拈出。無論言句無論棒喝無論椎拂玄要主賓照
0473a29: 用權實。應針利物一時迸現。而又開豁五宗。毫髮無
0473a30: 滲波瀾獨絕。此不獨臨濟。大慧千年一炬即起。從上
0473b01: 佛祖而問之。亦子輿氏所謂聖人復起不易吾言者
0473b02: 也。老人憫念末法雜毒日深蘊藉。驪珠不輕解額。而
0473b03: 精光煥發如景星慶雲。所以鼓吹休明翊贊隆盛者
0473b04: 應候而出。極奇特極平常。寶月一輪近在鐵壁禪師
0473b05: 毛孔中。引而伸之觸類而長。莫道無師莫道無禪。如
0473b06: 是為師如是為禪。信天下無二文殊也。而世之眯目
0473b07: 禪和。一橛未明。妄生顛倒。麤疏浮薄。自等市沽。即謂
0473b08: 黃面阿翁不妨浪子破家。有日閻羅抵對。未免喪身
0473b09: 失命。老人恁麼婆心太切。殺活縱奪拯溺救焚得未
0473b10: 曾有。非為分外。願自今以往與麼不與麼委悉不委
0473b11: 悉。舉似諸方。諸方具眼自當遏旋流弊薦取真源宗
0473b12: 旨。不知祖家種草疑殺天下人。庶與我聚雲老人相
0473b13: 見。語錄凡若干卷未刻。種種余與同志激揚次第鋟
0473b14: 布。先為忉怛志所皈云。
0473b15: 崇禎壬午小春既望鹿園學人黔南沈奕瑋稽首識
0473b16: 於平山舟次
0473b17: 
0473b18: 
0473b19: 
0473b20: 
0473b21: 
0473b22: 
0473b23: 
0473b24: 
0473b25: 
0473b26: 
0473b27: 
0473b28: 
0473b29: 
0473b30: 
0473c01: 重刻吹萬禪師全錄疏
0473c02: 論禪宗於今日亦難矣。矧予里彈丸地乎。諸剎衲子
0473c03: 無異凡夫。詢以出家本旨喑然也。此風既墮。大廈非
0473c04: 一木可支。後生輩無大福德。纔有所見便作乞兒相。
0473c05: 以一飽為足。不堪種草。縱有十分饒舌。故作婆心。總
0473c06: 是葫蘆樣子。獨吹萬禪師具丈夫概。目視雲漢手捫
0473c07: 星辰。非隨群逐隊者流。予皈依久矣。一日莊誦語錄。
0473c08: 真若獅子吼聲。令人驚怖。久之猶甲拆之沾潤露也。
0473c09: 予歎之曰。吹萬禪師真不朽人也。說玄說要一一從
0473c10: 胸臆中流出。有如禹之治水。孔之聞韶。羿之射。玉良
0473c11: 之御。孫子之用兵。左丘明太史之文章。無可思議。信
0473c12: 哉。吹萬禪師真不朽人也。予於斯道雖未夢見。頗覺
0473c13: 技癢。安得捨塵網拂衣策杖歸向桃花源哉。禪師之
0473c14: 傳錄匪只一種。尚有未行世者。我等望法門金湯。倜
0473c15: 儻從新。以禪師一燈布百千萬億燈也。
0473c16: 崇禎癸未端陽日髮弟子高仰之沐手和南疏
0473c17: 
0473c18: 
0473c19: 
0473c20: 
0473c21: 吹萬禪師語錄目錄
0473c22: 序
0473c23: 疏
0473c24: 卷一
0473c25: 上堂
0473c26: 卷二
0473c27: 上堂
0473c28: 卷三
0473c29: 普說
0473c30: 小參
0474a01: 卷四
0474a02: 示眾
0474a03: 茶說
0474a04: 卷五
0474a05: 法語
0474a06: 入堂
0474a07: 入室
0474a08: 勘辨
0474a09: 問答
0474a10: 卷六
0474a11: 頌古
0474a12: 卷七
0474a13: 頌古
0474a14: 卷八
0474a15: 偈
0474a16: 卷九
0474a17: 偈
0474a18: 卷十
0474a19: 佛事
0474a20: 像讚
0474a21: 書問
0474a22: 卷十一
0474a23: 詩
0474a24: 卷十二
0474a25: 詩
0474a26: 卷十三
0474a27: 詞
0474a28: 歌
0474a29: 卷十四
0474a30: 賦
0474b01: 記
0474b02: 引
0474b03: 卷十五
0474b04: 序
0474b05: 文
0474b06: 卷十六
0474b07: 傳
0474b08: 篇
0474b09: 卷十七
0474b10: 說
0474b11: 卷十八
0474b12: 說
0474b13: 卷十九
0474b14: 緣起
0474b15: 卷二十
0474b16: 雜著
0474b17: 附行狀
0474b18: 塔銘
0474b19: 
0474b20: 
0474b21: 
0474b22: 
0474b23: 
0474b24: 
0474b25: 
0474b26: 
0474b27: 
0474b28: 
0474b29: 
0474b30: 
0474c01: 吹萬禪師語錄卷之一
0474c02: 嗣法孫燈來重編
0474c03: 上堂
0474c04: 萬曆戊午上元日。霜輪上座檀越四眾等請師開法
0474c05: 於湖廣衡州府瀟湘湖東禪院。至座前連喝三喝云。
0474c06: 還會麼。也須高著眼。陞座拈香云此瓣香渾淪世界
0474c07: 筦籥生成。吹之則書洛圖河。扇之則雲龍風虎。爇向
0474c08: 爐中奉祝
0474c09: 皇帝萬歲太子千秋。輔弼伊周賀金牛於錦幔。出入姜
0474c10: 傳懽玉馬於彤墀。此瓣香如膏如澤如暘如春。幹運
0474c11: 四時憑臨造化。爇向爐中奉為瀟湖郡主。宰官檀越
0474c12: 嘉禾穗茂四境三祝於華封薦句神開五蘊獨超於
0474c13: 色相。此瓣香轟天碎地倒嶽傾湫。灼破頂門眼睛。熏
0474c14: 開眉毛骨髓。爇向爐中供養。大慧下現住四川敘州
0474c15: 府朱提山上月下明和尚用酬法乳。伏願旃林哮吼
0474c16: 塵塵剎剎踴金毛。石室揮揚鬱鬱蔥蔥飛玉片。拈畢
0474c17: 據座。上首白椎。乃云劈面迎風掌。當胸輥肚拳。具眼
0474c18: 衲僧向者裏用得。猶是三五一輪在在光輝。火樹銀
0474c19: 花時時燦爛。若也半明半暗。恐未夢見在。呵呵。不是
0474c20: 法門無面目。只怕蜈蚣太多足。咦。還有承當者麼。上
0474c21: 首再白椎。師下座。
0474c22: 上堂。舉憨山自贊。出世六十年。當軍三千日。住山二
0474c23: 十秋。畢竟沒巴鼻。為僧不解禪。涉俗何拘忌。是何等
0474c24: 業緣作者般蟲豸。最可喜底一片癡心把佛祖門庭
0474c25: 當自己家事。煩惱無邊苦海無際。歷盡風波隨行逐
0474c26: 隊。荊棘林裏橫身。干戈場中作戲。到於今不肯回頭。
0474c27: 閻老子豈不生氣。想待彌勒下生那時方纔理會。呵
0474c28: 呵。春山夜雨子規啼。聲聲叫人且歸去。師云者漢雖
0474c29: 然如是。猶未懸巖撒手。在一片真空無去來。豈容內
0474c30: 府生計較。出世當軍住山達多。鏡裏一照。說甚悟禪
0475a01: 涉俗業緣。有甚佛祖門庭。家道苦海即閬苑之銀深。
0475a02: 煩惱是菩提之佳兆。荊棘林本來無礙干戈傷。任他
0475a03: 跳躍回頭不回頭。在我腦後空甚麼閻老子生
0475a04: 氣取調彌勒下生理會。自欠一重憔懊。只須隨分納
0475a05: 些些。免使傍人錯道。呵呵。我者一笑。你看那夜雨子
0475a06: 規自不啼。上林歸去春光早。
0475a07: 上堂。一不做二不休。殺人須究親下手。捉賊要識真
0475a08: 領頭。平息了萬事丟。一顆明珠衣下收。燄山疊嶂從
0475a09: 茲破。愛海波濤信不流。卓拄杖一下。
0475a10: 上堂。問仰鑽瞻忽意旨如何。師述偈云硬似綿團軟
0475a11: 似鐵。六月炎天一點雪。露柱燈籠笑點頭。啞人得夢
0475a12: 向誰說。
0475a13: 上堂。舉寒山子歌云。東家一老婆。富來三五年。昔日
0475a14: 貧於我。今笑我無錢。渠笑我在後。我笑渠在前。相笑
0475a15: 倘不止。東邊復西邊。師云大眾若是於此中領會不
0475a16: 來。嚼碎五千餘卷猶是他家茶飯。反惹得眼飽肚中
0475a17: 饑。只僥推到臘月三十日。螃蟹下鍋未免腳忙手亂。
0475a18: 上堂。二月陽春仲。山花任自開。丈中風埽地。天上月
0475a19: 臨臺。露柱黃昏笑。燈籠曉夜哀。若問他家信。庚方看
0475a20: 月歪。
0475a21: 解制上堂。西來正法眼。光照五須彌。風吹花草動。雷
0475a22: 鳴天下知。昨夜金牛吼。木馬嘶驚起。銀河碧浪湧。震
0475a23: 動蓬萊三島馳。被老僧扭著鼻頭拽過人間。天上擲
0475a24: 下寂滅光明海中。氣也出不得。大眾知麼。若知即便
0475a25: 兩手撈出。若不知閉卻汝眼。塞卻汝耳。箝卻汝口向
0475a26: 萬里無寸草處去。隨分娑婆訶。只等秋風吹入戶。寒
0475a27: 雁送聲來。
0475a28: 崇禎辛未臘八日。布金檀越田侍御令子別駕素庵
0475a29: 居士同四眾等請師結制於忠州聚雲禪院。拈香畢
0475a30: 豎拂子云。從上古人只為者箇東留瞞頇了許多英
0475b01: 雄豪傑。賺陷了許多高人達士。拋撒了許多油鹽醬
0475b02: 醋。今日老僧不徇人情。向汝諸人道破。只要汝等於
0475b03: 日用二六時中行住坐臥處穿衣喫飯處。運水搬柴
0475b04: 處承當。若承當得來。英雄豪傑也瞞頇他不得。高人
0475b05: 達士也賺陷他不得。油鹽醬醋也拋撒他不得。且問
0475b06: 大眾如何是者箇東西。參。
0475b07: 上堂。拈拄杖云向東也是者箇。向西也是者箇。向南
0475b08: 也是者箇。向北也是者箇。若離者箇。上無三界諸天
0475b09: 之樂。下無五趣三途之苦。四聖六凡全仗著他撐門
0475b10: 拄戶。迄到德山長老將來胡打亂敲。卻被臨濟侍者
0475b11: 奪來當胸一拄。只得便歸方丈去。今日落在老僧手
0475b12: 裏豎亦不著。橫亦不著。不豎不橫又作麼生。卓一卓。
0475b13: 元旦上堂。去年臘月三十是歲之終。炭裏烏龜走。今
0475b14: 年正月元旦是歲之始。雪上鷺鷥飛。終處不為滅。始
0475b15: 處不為生。作麼生是不生不滅底道理。良久云。金芽
0475b16: 柳燦莫輕瞞。自在東風暖復寒。著眼看時還不是。依
0475b17: 稀蘿影月闌干。
0475b18: 上堂。今朝正月十五。僧堂集眾打鼓。若問西來大意。
0475b19: 花笑鳥啼風舞。大眾須知一番景過一番新。試看春
0475b20: 水起赤稍之魚。地雷震禹門之浪。好趁者箇時節大
0475b21: 家向前騰躍。始信天上天下唯吾獨尊。
0475b22: 上堂。問未開口已前請道一句。師云玉兔懷胎來樹
0475b23: 下。金烏抱子上天衢。問如何是一纖微塵開華藏。師
0475b24: 云夜雨滴簷前。鏗鏗論實事。乃云說理說事可中更
0475b25: 無兩頭。論是論非箇裏豈存二見。要理即理要事即
0475b26: 事。十方世界露全身。是則隨是非則隨非。一纖微塵
0475b27: 開華藏。到者裏凡聖無容安立。那其間佛法不用商
0475b28: 量。秋江處處好風流。妙在長空明月上。卓拄杖一下。
0475b29: 上堂。欲參自己生前事。急急回頭點舊山。雪壓翠微
0475b30: 形不老。煙籠薄暮體非頑。怪來若訝雲中石。覺後難
0475c01: 分水上斑。花笑鳥啼隨任運。何妨踏破祖師關。
0475c02: 上堂。三目山與滑石灘。論義一箇。一箇
0475c03: 。震動三界天主四部地神。擔起三藏十二部。一切
0475c04: 修多羅為渠作箇註解。解亦不出。被老僧拂子一喝
0475c05: 忽忙道箇硬如綿絮軟如釘。靜似楊花動似岑。十箇
0475c06: 指頭兩隻手。看來不是等閑人。
0475c07: 上堂。聚雲有三種法名曰三關。若也透得。方許親見
0475c08: 聚雲。第一種要腳掌掉後。若一向在前。直饒走到彌
0475c09: 勒下生也沒休歇底日子。第二種要鼻孔朝天。若一
0475c10: 向朝地只喚作尋香逐臭。第三種要腦後具眼。若一
0475c11: 向照前。則阿爺阿娘衣食凍餒枯瘦如柴。為兒底毫
0475c12: 無顧盼。聽吾偈。黃昏鐘響日頭紅。曉來依舊月當中。
0475c13: 討火童子吹波浪。征西戎馬面朝東。
0475c14: 上堂。喚作如如早是錯也。喚作文字不亦乖乎。雖然
0475c15: 號作陽春。令卻借東風暖上林。紅白滿園關不住。牧
0475c16: 童狂指是花村。
0475c17: 上堂。華嚴會上五十三員善知識在汝等諸人十二
0475c18: 時中放光動地。只為太近所以不自覺知。良久云日
0475c19: 中一供飯。晨朝一餐粥。大眾集齋堂老僧持缽出。問
0475c20: 和尚未登座時五十三員善知識又在何處。師豎起
0475c21: 拂子云會麼。進云此後如何。師云無風樹葉動。必定
0475c22: 有鴉栖。
0475c23: 田素庵居士薦母請上堂。去年此日四月八。今年此
0475c24: 日四月八。處處九龍香水飛。山山五色天花撒。只有
0475c25: 聚雲更不同。摩耶受法於悉達。今日淨信檀越追薦
0475c26: 亡母利幽一句又作麼生。以拄杖向空撥云。拄杖挑
0475c27: 開無縫塔。多寶全身作聖胎。
0475c28: 上堂。問中興大慧事如何。師云劈破不為兩。撲碎始
0475c29: 成團。進云光前顯後底一句分付阿誰。師云虛空皮
0475c30: 打皺。海水骨頭堅。乃云新秋煙迷柳。夏餘風入松。梨
0476a01: 花蛺蝶飛。田蛙唱曉鐘。
0476a02: 上堂。以拂子於空中畫一○相云。秪者箇。釋迦得之
0476a03: 喚作涅槃妙心。老氏得之喚作清淨無為。孔子得之
0476a04: 喚作虛靈不昧。且道今日落在老僧處喚作甚麼。良
0476a05: 久云。言言擒風捉月。句句擊水敲空。
0476a06: 上堂問釋迦如來初出母胎即云天上天下唯吾獨
0476a07: 尊。雲門是甚麼人。要一棒打殺。師云後生可畏。僧禮
0476a08: 拜。乃云若在者裏會得。達磨不必西來。玄奘何勞東
0476a09: 去。天下老和尚亦不消拈鎚豎拂行棒行喝。冬去春
0476a10: 來穿衣喫飯好不快活。
0476a11: 上堂。四節日陞堂。百丈老人龜鑑半月半月說優波
0476a12: 尊者。準繩為甚麼。石門聰十五日已前用錐十五日
0476a13: 已後用鉤。老僧今日坐在三五光中。管教龜鑑準繩
0476a14: 一齊放下。前後鉤錐俱用不著。只聽箇幽鳥語喃喃。
0476a15: 辭雲入亂峰。我行荒草裏。汝正入山村。
0476a16: 上堂。大道只在目前。要且目前難睹。欲識大道真體。
0476a17: 不離聲色言語。如何是聲色。黃鶯啼柳樹。白鷺立沙
0476a18: 灘。如何是言語。佛印遭墨刑。面面都是字。
0476a19: 浴佛上堂。今日釋迦誕辰。諸人皆以殿前太子用香
0476a20: 湯澆灌。大作一場漏逗。老僧單鼓兩片皮。打些葛藤。
0476a21: 撥開眾生界中諸佛知見。不為分外。為甚麼如此朝
0476a22: 三暮四。朝四暮三。又令猴怒又令猴歡。伏惟尚饗。
0476a23: 盂蘭日上堂。秋風清秋水綠。煙鎖幽林霜露拂雪。陣
0476a24: 蘆花萬里綿。金雕沙渚千丘粟。於斯得見境中人。體
0476a25: 素素兮文郁郁。大眾知麼。歡喜日喜於此。盂蘭盆營
0476a26: 於此。僧伽耶供於此。百萬億座世界花。阿誰不在花
0476a27: 光裏。一回舉著一回新。剎那脫卻皆由爾。作麼生是
0476a28: 皆由爾。參。
0476a29: 接得漢月禪師書上堂。無事討事非故作故。過得江
0476a30: 來賓鴻迷路。解下素白吳風扇鼓。如何是吳風扇鼓。
0476b01: 維那舉柬云。此是玄墓山漢月禪師來底書子。高聲
0476b02: 讀云。大慧禪師說盡人間禪病。四百年內望之如渴
0476b03: 人求井。不料一枝埋沒向三峽錦江之上。師喝。又讀
0476b04: 云前得來書語錄已見作略過人。第末得從容談三
0476b05: 月於水流石上為恨不淺。師又喝。復讀云茲聞已返
0476b06: 峽中略伸四問。萬乞答我。更欲禪師起已巳墜之禪於
0476b07: 今日。令後輩重見天日於座下。斷不令某遺恨耳。至
0476b08: 禱至禱。師復喝。乃云大眾會麼。此正是我有時一喝
0476b09: 不作一喝用。只者三喝即當展具三拜。禮達漢月禪
0476b10: 師。第一喝。禮不為禪師放光射於巴子國。只為禪師
0476b11: 有大悲心。扼腕大慧老人門庭冷落。第二喝禮不為
0476b12: 禪師書通人事。獎譽過情只為禪師識得忠州三目
0476b13: 山聚雲寺有一眼大慧泉從新迸出。第三喝禮不為
0476b14: 禪師千里同風德音遠顧。只為禪師啟我將徑山普
0476b15: 覺塔子百咂碎倒題年月唱一首劈破韻底曲子。洗
0476b16: 開天下衲僧耳中正眼。免使膏肓豎子假以心性椰
0476b17: 榆本命元辰。大眾山野為甚麼和泥合水作者般去
0476b18: 就。憶昔幼年曾在芸局窗邊。偶得大慧老人語錄。讀
0476b19: 之心醉。誰知破家散業後拶入朝陽和尚洞裏。咂著
0476b20: 一粒老鼠藥。灼然惡發咬穿鼻孔。輥在水牯牛隊中
0476b21: 作箇他家兒孫。血脈自是不昧。復喝一喝云不因一
0476b22: 事不長一智。玄墓山前古鏡懸。聚雲堂上珠簾碎。交
0476b23: 羅錯雜滿三千。百億人天腳點地。從此一回音信通。
0476b24: 犯揮斤無不是。以拂子擊禪床三下。
0476b25: 寫師真請上堂。舉玉泉皓自贊云。粥清後坐床窄先
0476b26: 臥。耳聾愛高聲。眼昏宜字大。者般說話雖是本分家
0476b27: 風。向上一著猶未在。今日緇素輩以老僧三百六十
0476b28: 骨節八萬四千毛竅交付丹青一筆畫成。卻請老僧
0476b29: 自贊。出世三十年。頭戴一隻角。逢人看不見。空向我
0476b30: 摸索。於今漏逗者封皮。海底榴花紅似雪。只須著眼
0476c01: 腦後觀。青山萬里一條鐵。且道是向上一著。是本分
0476c02: 家風。良久云。八百餘家成巧手。大家依樣畫葫蘆。
0476c03: 鑄佛上堂。以拂子於空中畫○相云。者一尊。三昧樂
0476c04: 正受意生身。以拂子點一點云。者一尊。覺法自性性
0476c05: 意生身。以拂子畫十字云。者一尊。種類遍現無行作
0476c06: 意生身。三佛形容總不真。眼中瞳子面前人。若能信
0476c07: 得家中寶。啼鳥山花一樣春。擲下拂子。
0476c08: 高侍御建盂蘭會請上堂。豎拂子云。新秋煙霧鎖溪
0476c09: 頭。皎皎蟾光十二樓。坐到五更天未曉。黃昏鐘鼓入
0476c10: 林幽。咦。不許夜行剛把火。只須當道與人看。
0476c11: 元旦上堂。年年歲歲正月一。歲歲年年一月正。花開
0476c12: 花謝還依樹。塵生塵滅總由心。綠水動時飛浪雪。寒
0476c13: 風逼殺結霜冰。可笑幾番如此過。不知誰是住山人。
0476c14: 大眾有識得住山人者麼。僧出。師下座。
0476c15: 閱藏圓滿上堂。座元問和尚大開爐。應接方來。設
0476c16: 使遮天蓋地來時如何。師云劄。進云沉蹤隱跡來時
0476c17: 如何。師云舌頭飛鐵馬。腳指湧絲綸。進云總不恁麼
0476c18: 來時如何。師云一任七顛八倒。進云恁麼則蝦蟆蚯
0476c19: 蚓也解得。禪師云著著著。元掩耳入眾。乃云昔日達
0476c20: 磨不來東土。二祖不入少林。所見所聞秪有黃面老
0476c21: 子修多羅教。殊不知此教如標月指。若復見月。了知
0476c22: 所標畢竟非月。後來魯祖長老凡見僧來便面壁。恰
0476c23: 到有些氣息。所以萬松道。靈山如畫月。曹溪如指月。
0476c24: 爭似魯祖在水晶宮裏廣寒殿上披襟相見。以拂子
0476c25: 畫○相云。還見月輪麼。
0476c26: 尹參府受戒請上堂。維那白椎。師云若論第一義維
0476c27: 那一椎打得諦當。但不知第一義已前還通得消息
0476c28: 也未。首座出纔禮拜。師云如何是第一義已巳前消息。
0476c29: 座便喝。師云未在更道。座擲下坐具云疋馬單鎗要
0476c30: 與和尚相見。師云海底泥牛腳插天。座云某甲進前
0477a01: 三步。師云退後三步作麼生。座復喝。師連喝三喝。座
0477a02: 作禮西堂出。師云如何是第一義已前消息。堂云某
0477a03: 甲不問請和尚不答。師云你正不問我正不答。進云
0477a04: 還請直捷道一句。師云葡蔔萄架上結冬瓜。堂云道破
0477a05: 虛空無箇事。恐驚牛斗臥江寒。師云老僧不是恁麼
0477a06: 人。堂歸眾。乃云僧問趙州萬法歸一且道與第一義
0477a07: 底一是同是別。州云我在青州作領布衫重七斤。且
0477a08: 道與第一義已前消息是同是別。若道同。朗州山澧
0477a09: 州水四海五湖王化裏。若道別。豆子山打瓦鼓陽乎
0477a10: 山下白雨。也不同也不別。滕王高閣臨江渚。佩玉鳴
0477a11: 鑾罷歌舞。今日尹參府皈依佛法也只為者第一義。
0477a12: 受持五戒也只為者第一義。因戒生定因定發慧因
0477a13: 慧參得自性。念佛底主人公也只為者第一義。且道
0477a14: 如何是第一義。咦。
0477a15: 上堂。冬至日一線天。地雷復柳含煙。遍地紅輪真箇
0477a16: 是葉上霜珠圓更圓。佛身充滿於法界普現一切群
0477a17: 生前。鷲峰峰下重相見。鼻孔原來總一般。急吐卻野
0477a18: 狐涎。驊騮馬珊瑚鞭。一騎紅塵妃子笑。等閑不許外
0477a19: 人看。為甚麼不許外人看。路逢劍客須呈劍。不是詩
0477a20: 人莫獻詩。問如何是佛。師云拄杖撐著月。如何是祖。
0477a21: 師云橫肩兩樣看。如何是超佛越祖。師云提起三十
0477a22: 棒。僧一喝。師拍掌三下。
0477a23: 病中上堂。維摩病在毘耶城。老僧病在聚雲寺。兩箇
0477a24: 無孔鐵鎚。一前一後相似。今日若有人問話。但只搖
0477a25: 手。如云不會。向道老僧感冒傷風失了聲氣。
0477a26: 舉隱首座秉拂上堂。佛無面目說是說非。祖是白拈
0477a27: 靴裏弄指。達磨西來不立文字直指人心見性成佛。
0477a28: 到有一千七百則葛藤。黃面瞿曇三藏十二部一切
0477a29: 修多羅又道四十九年未曾說出一字。老僧三十年
0477a30: 撞入他家隊裏。惹了一身腥臭。如今只得尋箇替代。
0477b01: 各自抽身。大眾有未了公案。待第一座共汝等商量。
0477b02: 解制上堂。座下三五百人。各具擇法眼。各有沖天志。
0477b03: 恁麼則老僧有望。座下三五百人各具擇法眼。各有
0477b04: 沖天志。恁麼則老僧無望結也。大千世界一禪床。解
0477b05: 也。隨緣赴感靡不周。靡不周一禪床。一禪床靡不周。
0477b06: 結也結不得。解也解不得。九十日來無箇事。依然皮
0477b07: 下要有血。
0477b08: 元旦上堂。舉長沙岑遊山歸。首座問遊山事作麼生。
0477b09: 岑云始從芳草去又逐落花回。座云大似春意。岑云
0477b10: 也勝秋露滴芙蓉。若有人問聚雲遊山事作麼生。但
0477b11: 道倒騎鐵馬飛金雨。呀吒獅子吼雲騰。若問長沙和
0477b12: 尚語中帶有春意。因甚和尚全無。但道去年正月也
0477b13: 有今日。前年正月也有今日。明年正月也有今日。後
0477b14: 年正月也有今日。晝夜十二時九十六成經。三百六
0477b15: 十日二十四成綸。和氣暖風調宇宙。大地何方不是
0477b16: 春。
0477b17: 上堂。問圜悟和尚未審有何過被慧祖罵飲烊銅吞
0477b18: 熱鐵。師云此是他尋常茶飯。進云還許學人管待也
0477b19: 無。師云美食不中飽人喫。問飲光見拈花破顏微笑
0477b20: 世尊與他證明。世尊睹星悟道是誰證明。師云鐵蒺
0477b21: 藜四方八面。進云與麼則無證明也。師云爛冬瓜七
0477b22: 縱八橫。進云若是豈無先佛耶。師云話頭也不知。進
0477b23: 云和尚一向歸理路去也。師云舌頭不出口。問叫即
0477b24: 應問即答。者箇活鱍鱍底東西未審瞌睡壓著時又
0477b25: 在甚麼處。師云鬼滲卵。進云一口氣不來又向甚麼
0477b26: 處去。師云畢竟向甚麼處去。問如何是聚雲境。師云
0477b27: 蒼松連翠柏。如何是境中人。師云明歷歷底雙跏趺。
0477b28: 進云人境不立時如何。師云站過一邊。乃云參禪人
0477b29: 悟後須透宗旨。既透宗旨方明大法。既明大法。始可
0477b30: 鍛煉得學人偷心。所以臨濟老人道。我有時先照後
0477c01: 用。有時先用後照。有時照用同時。有時照用不同時。
0477c02: 先照後用有人在。先用後照有法在。照用同時。驅耕
0477c03: 夫之牛。奪饑人之食。敲骨打髓痛下針錐。照用不同
0477c04: 時。有問有答立賓立主。和泥合水應機接物。如何今
0477c05: 人悟後便休不透宗旨不明大法。如此之輩若悟得
0477c06: 頭。秪是箇有足無眼人。若悟得尾。秪是箇有眼無足
0477c07: 人。怎能做得眼中垂手。足下放光底大丈夫。故臨濟
0477c08: 老人又云。大凡演唱宗乘一語中。須具三玄門。一玄
0477c09: 門須具三要。有權有實有照有用。汝等諸人作麼生
0477c10: 會。後來僧問道吾真禪師云如何是第一玄。真云世
0477c11: 尊光射阿難肩。如何是第二玄。真云孤輸眾象攢。如
0477c12: 何是第三玄。真云泣向枯桑淚漣漣。如何是第一要。
0477c13: 真云最好精粗照。如何是第二要。真云閃電乾坤光
0477c14: 晃耀。如何是第三要。真云路夾蒼松老。若向臨濟長
0477c15: 篇古文上認著。錯。若向道吾落韻詩上認著。錯。有箇
0477c16: 覺範老人云一句具三玄門。一玄門有三要路。細看
0477c17: 即是陷虎機。忽轟一聲塗毒鼓。偷心死盡眼麻迷。石
0477c18: 女夢中毛卓豎。若向者裏認著。錯。大眾若會臨宗旨。
0477c19: 先須會得者三錯。
0477c20: 
0477c21: 
0477c22: 
0477c23: 
0477c24: 
0477c25: 　　　　　　　嗣法孫燈映重梓
0477c26: 
0477c27: 
0477c28: 
0477c29: 
0477c30: 吹萬禪師語錄卷之一終
