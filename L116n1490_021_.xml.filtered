0431b01: 妙法蓮華經玄義釋籤卷第二十一　富一
0431b02: 隋天台智者大師說
0431b03: 門人灌頂記
0431b04: 唐天台沙門湛然釋
0431b05: ○六釋感應妙中二先來意次開章解釋
0431b06: 來意又三初判前五妙次境妙下果滿得
0431b07: 名三果智下正明感應來意由果滿故由
0431b08: 機扣故。
0431b09: 第六明感應妙者上來四妙名為圓因三法
0431b10: 祕藏名為圓果。
0431b11: 初文云上四妙為因者位妙若立實通因
0431b12: 果為對三法且從因說。
0431b13: ○次文為二先釋次引證。
0431b14: 境妙究竟顯名毗盧遮那智妙究竟滿名盧
0431b15: 舍那行妙究竟滿名釋迦牟尼三佛不一異
0432a01: 不縱橫故名妙果。
0432a02: 初釋文言境妙究竟滿名毗盧遮那等者
0432a03: 前行妙初已融會此境智行三三而論一
0432a04: 一而論三及境等三各自具三等具如止
0432a05: 觀第二卷末指歸中文一德具三三各具
0432a06: 三等今且從於理事合說以境智行而對
0432a07: 三身。
0432a08: 釋論云稽首智度無子佛者果地圓極非復
0432a09: 因位故稱無子。
0432a10: 次引證中云稽首智度無子佛者大論文
0432a11: 初歸敬偈云智度大道佛善來智度大道
0432a12: 佛窮底智度相義佛無礙稽首智度無子
0432a13: 佛古人論音云言無子者有四義不同一
0432a14: 者無等一切眾生無與佛等二云無佛
0432a15: 是法王於法自在三云無子復有二義一
0432b01: 者就理佛能體悟無生真理名為無子二
0432b02: 者就事如來生死種子已巳盡故名無子四
0432b03: 者無子亦有二義一者般若名為佛母母毋毋
0432b04: 有七子謂佛菩薩及辟支佛并四果人即
0432b05: 此七中佛最居長故云無子二者無明蔽
0432b06: 中無有智慧種子故云無子今文中用第
0432b07: 三第四二無子義果智究竟感應義足。△
0432b08: 三正明感應來意由果滿故由機扣故。
0432b09: 果智寂照有感必彰故明感應妙也。
0432b10: 三正明來意中且依本業瓔珞云等覺照
0432b11: 寂妙覺寂照問前明境妙以證得為無諦
0432b12: 前明智妙二十智中訖至妙覺前明行妙
0432b13: 次第五行訖至初地不次第行亦至六根
0432b14: 若明位妙始終具足向明三法辨始終中
0432b15: 始從凡心一念十界終至究竟是三法果
0433a01: 今初何得斷云四因一果答一家釋義稍
0433a02: 異今古若得文大旨則不元由若隨文
0433a03: 生解則前後雜亂前之三妙若離而言之
0433a04: 唯境屬於理故解依於理依解故起行行
0433a05: 之所階則有諸位若至初住名隨分果則
0433a06: 分證三法證三法已巳隨機起應此則以智
0433a07: 導行至初住位又教所譚須論始末此則
0433a08: 具如生起中意若從合明具如行妙初說
0433a09: 若相由者不名妙行境智行三此三各三
0433a10: 三九秪是一而論三次歷六即以至於果
0433a11: 皆開權顯實成妙感應今從此義故云四
0433a12: 法為因若從別說當妙高深自是一意。
0433a13: ○次開章別釋中二列釋。
0433a14: 即為六一釋感應名二明相三明同異四明
0433a15: 相對五明麤妙六明觀心。
0433b01: ○釋中初釋名自二初列。
0433b02: 釋名又三一釋名二四悉檀帖解三料簡。
0433b03: ○次釋釋中初釋名又二先立名者謂
0433b04: 感應通論次別釋者謂感應二字各具三
0433b05: 義。
0433b06: 釋名者正法華云無數世界廣說經法世尊
0433b07: 所為感應如是今故用為名。
0433b08: 初文者如勝鬘經勝鬘夫人是末利之女
0433b09: 末利及王既信佛已巳以書與女女得書已
0433b10: 即對使者而說偈言仰惟佛世尊普為世
0433b11: 間出亦應愍我等速來至此處即生此念
0433b12: 時佛於空中現即是雙明感應二義若得
0433b13: 此意例應可知。
0433b14: ○次別釋中今先明機三義者為二先明
0433b15: 用機為名例知緣感。
0434a01: 而經中機語緣語並是感之異目悉語眾生
0434a02: 且從機釋義則易見緣感例可解。
0434a03: ○次機有下正釋機名。
0434a04: 機有三義一者機是微義故易云機者動之
0434a05: 微吉之先現又阿含云眾生有善法之機聖
0434a06: 人來應也眾生有將生之善此善微微將動
0434a07: 而得為機若將生善為機此語為促今明可
0434a08: 生之善此語則寬如弩有可發之機故射者
0434a09: 發之發之則箭動不發則不前眾生有可生
0434a10: 之善故聖應則善生不應則不生故言機者
0434a11: 微也二者古注楞伽經云機是關義何者眾
0434a12: 生有善有惡關聖慈悲故機是關義也三者
0434a13: 機是宜義如欲拔無明之苦正宜於悲欲與
0434a14: 法性之樂正宜於慈故機是宜義也。
0434a15: 言如弩有可發等者眾生如弩宿因如機
0434b01: 佛如射者應如發之益如箭中善機者大
0434b02: 經十八云我觀眾生不觀老少中年貧富
0434b03: 時節日月星宿工巧下賤童僕婢使唯觀
0434b04: 眾生有善心者即便慈念。
0434b05: 次明應者亦為三義一者應是赴義既言機
0434b06: 有可生之理機微將動聖人赴之其善得生
0434b07: 故用赴而釋應二者應是對義如人交關更
0434b08: 相主對若一欲賣一不欲買則不相主對若
0434b09: 賣買兩和則貿易交決貴賤無悔今以眾生
0434b10: 譬買如來譬賣就機以論關就應以論對故
0434b11: 以對釋應也三者應是應義既言機是於宜
0434b12: 宜何等法應以慈悲之法是善惡所宜悲則
0434b13: 宜救苦慈則宜與樂隨以何法應其所宜故
0434b14: 以應釋應也。
0434b15: 二明四悉檀帖釋者機應各有三義即四悉
0435a01: 檀意也若微以釋機赴以釋應者是赴樂欲
0435a02: 之心也何但心善可生名之為欲如草木無
0435a03: 心亦稱可生欲生將生故知赴此善生是隨
0435a04: 樂欲即世界悉檀明機應也若關以釋機對
0435a05: 以釋應更相對當以悲對其苦機以慈對其
0435a06: 善機者即是隨對治悉檀以明機應也次以
0435a07: 宜釋機以應釋應者即是為人第一義也宜
0435a08: 以如此等法與其機感相宜宜生事善即為
0435a09: 人悉檀宜生理善即是第一義悉檀也。
0435a10: 三料簡者問何意於理善稱第一義悉檀耶
0435a11: 答理善明生理闇必滅終不理惡滅方始理
0435a12: 善生故於理善稱第一義悉檀也若事善生
0435a13: 事惡未必去事惡去事善未必生事是隔別
0435a14: 對治悉檀正是藥病相對故不於中開第一
0435a15: 義悉檀其意在此問眾生機聖人應為一為
0435b01: 異若一則非機應若異何相交關而論機應
0435b02: 答不一不異理論則同如是故不異事論有
0435b03: 機應是故不一譬如父子天性相關骨肉遺
0435b04: 體異則不可若同者父即子子即父同又不
0435b05: 可秖不一不異而論父子也眾生理性與佛
0435b06: 不殊是故不異而眾生隱如來顯是故不一
0435b07: 不一不異而論機應也又同是非事非理故
0435b08: 不異眾生得事聖人得理又聖人得事凡夫
0435b09: 有理故論異云云問為用法身應為用應身應
0435b10: 若應身應應身無本何能應若用法身應應
0435b11: 則非法答至論諸法非去來今非應非不應
0435b12: 而能有應亦可言法應亦可言應應法應則
0435b13: 冥益應應則顯益分別冥顯有四義如後說
0435b14: 云云。
0435b15: 料簡中問意者由前貼釋中云宜生理善
0436a01: 即第一義故今問云為人名生善理事俱
0436a02: 是善何意於理善而稱第一義答意者理
0436a03: 明是理善理暗是理惡故理之善惡其性
0436a04: 雖相傾若理善生時理惡必定滅無有先
0436a05: 惡滅方始理善生若事中善惡其性亦相
0436a06: 傾善生之時未必惡滅惡滅之時未必善
0436a07: 生故於生善以分事理理善即屬第一義
0436a08: 義事中善惡善生即屬為人義也惡滅即
0436a09: 屬對治義也理惡即滅理善即生故於生
0436a10: 善以分二悉滅惡唯得立一對治惡無先
0436a11: 滅故不分二眾生得事等者眾生得即理
0436a12: 之事聖人得即事之理聖人知即眾生不
0436a13: 知又聖人得於因果化他感應等事眾生
0436a14: 但得非因非果迷中之理又眾生在因聖
0436a15: 人居果問為用法應等者此一問答為欲
0436b01: 生起機應之相約理雖即不當應與不應
0436b02: 約事必有應與非應法應應應俱皆應故
0436b03: 得法應俱名應由此與機相對辨致成三
0436b04: 十六機應。
0436b05: ○次相中二先正釋次廣問答料簡初又
0436b06: 二先標。
0436b07: 第二明機應相者。
0436b08: ○次釋釋中先略舉機應兩相。
0436b09: 約善惡明機相約慈悲論應相。
0436b10: ○次釋釋中先機次應機中二先徵起。
0436b11: 若善惡為機為單為共。
0436b12: ○次釋釋中有三不言去取應中亦然。
0436b13: 解者不同或言單惡為機引經云我為斷一
0436b14: 切眾生瘡疣重病又云如有七子然於病者
0436b15: 心則偏重如來亦爾於諸眾生非不平等然
0437a01: 於罪者心則偏重又云如來不為無為眾生
0437a02: 而住於世又無記是無明終屬惡攝此即單
0437a03: 以惡為機。
0437a04: 初機者惡為機中言七子者大經十八釋
0437a05: 月愛中云譬如有人而有七子是七子中
0437a06: 一子遇病父母毋之心非不平等然於病子
0437a07: 心則偏重章安云或以七方便根性為七
0437a08: 子謂人天二乘三教菩薩是七子中有起
0437a09: 過者心則偏重如來不為無為眾生者亦
0437a10: 第十八經有為是惡故惡為機又無記是
0437a11: 無明者若分三性即立無記今立機緣且
0437a12: 對善惡無記雖非身口行惡能覆理善亦
0437a13: 屬惡攝即屬惡機現雖是惡乘於宿種故
0437a14: 得為機。
0437a15: 或單以善為機引大經云我觀眾生不觀老
0437b01: 少中年貧富貴賤有善心者即便慈念此則
0437b02: 單善為機。
0437b03: ○相帶為機中二先判次正釋。
0437b04: 或云善惡不得獨為機何者如金剛後心即
0437b05: 是佛眾善普會善無過此此何得為機耶雖
0437b06: 云佛佛相念此是通語而無拔無與故知單
0437b07: 善不得為機單惡不得為機者如闡提極惡
0437b08: 不能感佛大經云唯有一髮不能升身即是
0437b09: 性德理善此是通機終不成感也。
0437b10: 初文中云唯有一髮者大經三十一迦葉
0437b11: 菩薩問佛一闡提者終無善法是故名為
0437b12: 一闡提耶佛言如是又問一切眾生有三
0437b13: 種善所謂三世一闡提輩亦不能斷未來
0437b14: 善法云何佛言斷諸善法名一闡提耶佛
0437b15: 言滅有二種一現在滅二者現在障於未
0438a01: 來闡提具二故作是說佛言善男子譬如
0438a02: 有人沒在圊廁唯有一髮毛頭未沒雖復
0438a03: 一髮不能升身闡提亦爾未來善法不能
0438a04: 救於地獄之苦未來之世雖即可救現在
0438a05: 之世無如之何以佛性故則可得救佛性
0438a06: 非三世故佛性不斷今意亦爾於現在世
0438a07: 雖有正因不可救故不成機緣。
0438a08: 或取善惡相帶為機者從闡提起改悔心上
0438a09: 至等覺皆有善惡相帶故得為機是故約此
0438a10: 善惡明其相也云云。
0438a11: 善惡相帶為機者初從闡提起改悔心此
0438a12: 舉極惡以帶微善上至等覺一品無明此
0438a13: 舉極善以帶微惡準望前釋極善唯在佛
0438a14: 極惡唯闡提二既非機故以闡提改悔等
0438a15: 覺無明即是相帶名之為機若爾何故前
0438b01: 明單善單惡今復重明相帶為機答前單
0438b02: 明者據強偏說相帶明者據理實說經雖
0438b03: 偏說非不相帶四悉順物作偏說耳以義
0438b04: 推之必須相帶下釋慈悲為應義者若偏
0438b05: 若帶準此可知。
0438b06: 次約慈悲以明應相者或單以慈為應經云
0438b07: 慈善根力象見師子廣說如涅槃云云或單以
0438b08: 悲為應如請觀音或遊戲地獄大悲代受苦
0438b09: 或合用慈悲為應何者良以悲心熏於智慧
0438b10: 能拔他苦慈心熏於禪定能與他樂下文云
0438b11: 定慧力莊嚴以此度眾生論云水銀和真金
0438b12: 能塗諸色像功德和法身處處應現豈是
0438b13: 水銀真金單能塗色像耶當知慈悲合論應
0438b14: 也。
0438b15: 慈善根力者如大經十四梵行品提婆達
0439a01: 多令阿闍世放護財醉象欲害如來及諸
0439a02: 弟子爾時蹋殺無量眾生象聞血氣狂醉
0439a03: 倍常見我翼從被服赤色謂呼是血復來
0439a04: 奔趣我弟子中未離欲者四散馳走城中
0439a05: 人民謂我終歿調達歡喜快哉適願我於
0439a06: 爾時即入慈定舒手示之即於五指出五
0439a07: 師子是象見已巳而生怖畏失大小便投身
0439a08: 禮我善男子我於爾時手指實不出五師
0439a09: 子慈善根力令彼調伏乃至五百群賊得
0439a10: 法眼等廣如經說乃至如請觀音現身作
0439a11: 餓鬼等如前第四卷引論云水銀和真金
0439a12: 等者出菩提流支法界性論。
0439a13: ○次料簡中有五問答初問答明三世機
0439a14: 應。
0439a15: 問眾生善惡有三世何世為機聖法亦有三
0439b01: 世何世為應過去已謝現在不住未來未至
0439b02: 悉不得為機亦不得為應云何論機應耶。
0439b03: 問如文。
0439b04: ○答中二先通答機應之由次別答機應
0439b05: 之相。
0439b06: 答若就至理窮覈三世皆不可得故無機亦
0439b07: 無應故經言非謂菩提有去來今但以世俗
0439b08: 文字數故說有三世以四悉檀力隨順眾生
0439b09: 說。
0439b10: 初意中言以四悉力隨順眾生者至理實
0439b11: 無三世善惡約事說故三世咸有但隨眾
0439b12: 生四悉機緣宜作何世善惡而說何世善
0439b13: 惡而堪遇聖。
0439b14: ○次正明機應相中又二先機次應機中
0439b15: 又二先善次惡善惡各有三世初善中二
0440a01: 釋證。
0440a02: 或用過去善為機故言我等宿福慶今得值
0440a03: 世尊又如五方便人過去習方便者發真則
0440a04: 易不習則難是故以過去善為機或可以現
0440a05: 在善為機故言即生此念時佛於空中現或
0440a06: 可以未來善為機未生善法為令生故又如
0440a07: 無漏無習因而能感佛也故大論云譬如蓮
0440a08: 華在水有已巳生始生未生者若不得日光翳
0440a09: 死不疑眾生三世善若不值佛無由得成云云。
0440a10: 初文三初文中言五方便者四念為一并
0440a11: 四善根四念雖有別不同秖是四念停
0440a12: 心治障方便義故且云五又如無漏無
0440a13: 習因等者此舉無漏例未來善如證無漏
0440a14: 習果已滿現無善因亦能感佛如阿羅漢
0440a15: 根敗之士在方等座感佛彈訶以有未來
0440b01: 一乘善故無漏根敗尚能感佛況諸凡夫
0440b02: 根未敗者故引大論池華為喻已生如往
0440b03: 善始生如現善未生如當善遇應如得日。
0440b04: 惡亦如是或以過去之罪今悉懺悔現造眾
0440b05: 惡今亦懺悔未來之罪斷相續心遮未來故
0440b06: 名之為殺何者過去造惡障現善不得起為
0440b07: 除此惡是故請佛又現在果苦報逼迫眾生
0440b08: 而求救護又未來之惡與時相值遮令不起
0440b09: 故通用三世惡為機。
0440b10: 次明惡中言又未來之惡與時相值者緣
0440b11: 合名時故求聖力助遮當惡此三世惡並
0440b12: 有可發是故聖救。
0440b13: 應亦如是或用過去慈悲為應故云我本立
0440b14: 誓願欲令得此法或用現在慈悲為應者一
0440b15: 切天人修羅皆應至此為聽法故未度令度
0441a01: 也又用未來為應者即是壽量中未來世益
0441a02: 物也亦如安樂行品中云我得三菩提時引
0441a03: 之令得住是法中。
0441a04: 次應中亦如機中應先明有應之意謂四
0441a05: 悉也文無者略又亦應如機中慈悲各說
0441a06: 及引文證等文亦從略。
0441a07: 若通論三世善惡皆為機別論但取未來善
0441a08: 惡為正機也何者過去已巳謝現在已巳定秪為
0441a09: 拔未來惡生未來善耳。
0441a10: 次別答中但語機邊亦應論應若別論者
0441a11: 以現在為應何者過去已巳過未來未具若
0441a12: 爾機應差舛何名主對答機生未來之善
0441a13: 感佛之時還名現在故今且從機一邊說
0441a14: 耳。
0441a15: 問若未來為正機者四正勤意云何。
0441b01: 次問中言若未來善為機四正勤意云何
0441b02: 者四勤中已巳生未生皆可令生如何但云
0441b03: 未來為正若準正勤應云已巳生善為機如
0441b04: 溉甘果未生善為機如鑽木出火已生
0441b05: 惡為機猶如除毒蛇未生惡為機如預防
0441b06: 流水。
0441b07: 答此已巳屬通意今更別答者秪為過去惡遮
0441b08: 未來善故勤斷過去惡秖為過去善不增長
0441b09: 增長者即是未來善也是故四正勤中言雖
0441b10: 過去意實未來云云。
0441b11: 答意者機分通別通則通於三世如四正
0441b12: 勤別則唯在未來如前所說雖在未來功
0441b13: 由過現是故過現以為機者本為未來生
0441b14: 善滅惡是故四正勤中言雖過去等者文
0441b15: 中雖云已生善惡意令此善未來增長意
0442a01: 令此惡未來除滅故云也又如救火已巳燒
0442a02: 正燒皆不可救救正燒者本為未燒。
0442a03: 問未來未有佛云何照。
0442a04: 答如來智鑒能如是知非下地所知仰信而
0442a05: 已巳何可分別。
0442a06: ○次問答者為離性計初問。
0442a07: 問為是眾生自能感由佛故感如來自能應
0442a08: 由眾生故應。
0442a09: 如文。
0442a10: ○次答中二先破次無性故下立。
0442a11: 答此應作四句自他共無因破是性義悉不
0442a12: 可無此四句故則無性。
0442a13: 初中作四句者若四計者先破性已巳然後
0442a14: 方可點空說四是故感應各有四句感四
0442a15: 句者謂眾生自能感由應故能感感應和
0442b01: 合故有感離應離感故有感應四句者謂
0442b02: 諸佛自能應由生故有應感應和合故有
0442b03: 應離應離感故有應是故機應各以三假
0442b04: 四句破竟方以世諦四悉四說。
0442b05: ○立中二初通立能所。
0442b06: 無性故但以世間名字四悉檀中而論感應
0442b07: 能所等。
0442b08: ○次而能下別判出能所又二先判。
0442b09: 而能應屬佛所應屬眾生能感屬眾生所感
0442b10: 屬佛。
0442b11: ○次若更下誡勸。
0442b12: 若更翻疊作諸語言世諦名字則亂不可分
0442b13: 別雖作如此名字是字不住是字無所有故
0442b14: 如夢如幻云云。
0442b15: 言若更翻疊等者若從應為言即以應為
0443a01: 能以感為所若從感為言則以感為能以
0443a02: 應為所故以義推從感為名亦有能所從
0443a03: 應為名亦有能所是故不可以能所為名
0443a04: 應以生佛定之使能所不亂若但以能所
0443a05: 為名節節更立能所之號則為生佛之上
0443a06: 更立生佛世諦則亂故須且依今文為定。
0443a07: ○次問答。
0443a08: 問既善惡俱為機者誰無善惡此皆應得益
0443a09: 耶。
0443a10: 答如世病者延醫而有差不差機亦如是有
0443a11: 熟不熟則應有遠有近。
0443a12: 可見。△三明同異。
0443a13: ○三不同中四先標名。
0443a14: 三明機感不同者。
0443a15: ○次列章。
0443b01: 即為三意一就四句論不同二就三十六句
0443b02: 論不同三就十法界論不同。
0443b03: ○三但眾生下敘不同意。
0443b04: 但眾生根性百千諸佛巧應無量隨其種種
0443b05: 得度不同故文云名色各異種類若干如上
0443b06: 中下根莖葉等隨其種性各得生長即是機
0443b07: 應不同意也。
0443b08: ○四今略下釋釋不同自三先四句中三
0443b09: 先列次釋三若解下結感應益意。
0443b10: 今略言為四一者冥機冥應二者冥機顯應
0443b11: 三者顯機顯應四者顯機冥應。
0443b12: ○釋中自四皆先標次釋三結釋中句句
0443b13: 皆先機次應。
0443b14: 其相云何若過去善脩三業現在未運身口
0443b15: 藉善力名此為冥機也雖不現見靈應而
0444a01: 密為法身所益不見不聞而覺而知是名為
0444a02: 冥益也。
0444a03: 二冥機顯益者過去殖善而冥機已巳成便得
0444a04: 值佛聞法現前獲利是為顯益如佛初出世
0444a05: 最初得度之人現在何嘗修行諸佛照其宿
0444a06: 機自度之即其義也三顯機顯應者現在
0444a07: 身口精勤不懈而能感降如須達長跪佛
0444a08: 祇洹月蓋曲躬聖居門閫如即行人道場禮
0444a09: 懺能感靈瑞即是顯機顯應也。
0444a10: 言如須達長跪者大經二十七佛在王舍
0444a11: 須達爾時為兒娉婦入王舍城夜宿長者
0444a12: 珊檀那舍因見長者辦供因問其故
0444a13: 乃知有佛尋見如來請佛至彼如來許竟
0444a14: 須達及與舍利弗同往經營精舍七日成
0444a15: 立所設已巳訖即執香鑪向王舍城遙作是
0444b01: 言所作已巳辦唯願如來慈哀憐愍為眾生
0444b02: 故受是住處我知彼心即與大眾發王舍
0444b03: 城至舍衛國祇陀園林須達精舍月曲
0444b04: 躬者如止觀第二記。
0444b05: 四者顯機冥應者如人雖一世勤苦現善濃
0444b06: 積而不顯感冥有其利此是顯機冥益。
0444b07: ○三明結益意中若若顯俱名為應不
0444b08: 可以凡目不故而言無應此墮自性及
0444b09: 無因過於中為四初勸其自勵以生善。
0444b10: 若解四意一切低頭舉手福不虛棄終日無
0444b11: 感終日無悔。
0444b12: ○次若見下勸信因果以息惡。
0444b13: 若見喜殺壽長好施貧乏不生邪見。
0444b14: ○三若不解下勸解四意知不棄其功。
0444b15: 若不解此者謂其徒功喪計憂悔失理。
0445a01: ○四釋論下引論文證須解四意。
0445a02: 釋論云今我疾苦皆由過去今生修福報在
0445a03: 將來正念無僻得此四意也。
0445a04: ○二釋三十六句中二初指前四句略舉
0445a05: 機應各有顯以成四句。
0445a06: 二就三十六句論機應不同者前冥顯互論
0445a07: 略舉四句。
0445a08: ○次若具足下機應各列一十六句先列
0445a09: 次結先列中二先列根本四句次十六句
0445a10: 初文三先列四句。
0445a11: 若具足辨者用四機為根本所謂冥機顯機
0445a12: 亦冥亦顯機非冥非顯機。
0445a13: ○次是下略列四相。
0445a14: 冥是過去顯是現在冥顯是過現非冥非顯
0445a15: 是未來。
0445b01: ○三如佛下引事證相。
0445b02: 如佛為闡提說法云云。
0445b03: 但證未來一句餘如前文機應相中故略
0445b04: 耳機中云非非顯者非過去之非現
0445b05: 在之顯故也問應中非非顯與何別
0445b06: 答並是法身益物然益者不見不聞而
0445b07: 覺而知若非非顯不見不聞不覺不知。
0445b08: △次十六句。
0445b09: 於一句中復為四句所謂冥機冥應冥機顯
0445b10: 應冥機亦冥亦顯應冥機非冥非顯應餘三
0445b11: 機亦如是四四即成十六句。
0445b12: ○次機既下應中不列根本直列一十六
0445b13: 句據機中自列根本應中合有但是文略。
0445b14: △次應。
0445b15: 機既召應應亦有十六句。△次結。
0446a01: 一機而感四應一應而赴四機機應各為十
0446a02: 六合成三十二句就前根本四句便是三十
0446a03: 六句機應也。
0446a04: 次結中云三十六句者若準此取前文四
0446a05: 句為根本若取機中四句更列應中四句
0446a06: 即應四十句。
0446a07: 三就十法界論機應不同者秖約一人身業
0446a08: 機具三十六約三業即有一百八機約三世
0446a09: 三業則有三百二十四一界既爾十法界即
0446a10: 有三千二百四十機應不同就自行既爾化
0446a11: 他亦然合則六千四百八十機應此就歷別
0446a12: 十法界如此若就十法界交互則增九倍都
0446a13: 六萬四千八百機應也。
0446a14: 三就十界中云就自行既爾化他亦然者
0446a15: 自行化他俱能感佛故也若分善惡自他
0446b01: 俱有生善滅惡是故善惡並得為機言交
0446b02: 互者且約自行如地獄中有九界機乃至
0446b03: 佛界亦復如是問下下法界有上上機如
0446b04: 地獄中有九界機鬼中有八畜中有七乃
0446b05: 至菩薩有佛界機此則可爾如何佛界有
0446b06: 九界機菩薩有八乃至鬼中有一耶答所
0446b07: 言機者可發為義發有近遠是故不同若
0446b08: 下有上機則通因果所謂下果求於上果
0446b09: 亦可下因發於上因若上有下機則唯在
0446b10: 果所謂下果求於上果亦可下果發於上
0446b11: 因如佛界機在地獄者謂雖發心求於佛
0446b12: 果破戒墮獄於彼可發成地獄機餘八準
0446b13: 此若爾與地獄界有佛機緣有何差別答
0446b14: 眾生無始未曾出界不妨無始有出界種
0446b15: 然於十界重重交互不可具知且據一
0447a01: 約多分說若佛界心強已巳名佛界益在九
0447a02: 界則名佛界有九界機若已墮九界則名
0447a03: 九界有佛界機如惡業深重本是地獄名
0447a04: 地獄界曾聞一句可為佛因聖人亦以
0447a05: 顯應之是名地獄有佛界機未堪頓入漸
0447a06: 漸誘之故用八界以為方便則為地獄有
0447a07: 八界機故知下有上機與上有下機其相
0447a08: 有異上下既爾中間交互準說可知故應
0447a09: 一界皆具九界若約化他義分凡聖凡位
0447a10: 但約觀行相似交互設化聖位則界界之
0447a11: 身能為十法界化問約四句說以論機應
0447a12: 已巳兼三世何故更約三世說耶答三世之
0447a13: 上更加三世故得更論乃成九世論交互
0447a14: 也故華嚴中十種三世九世為九更加三
0447a15: 世說平等以為十種大瓔珞中亦明九世
0447b01: 是故今文重約三世。
0447b02: ○次相對中三先標章。
0447b03: 四明機應相對者。
0447b04: ○次列四文。
0447b05: 即有四意一明諸有苦樂與三昧慈悲相對
0447b06: 二者機關等相對三者三十六句相對四者
0447b07: 別圓相對。
0447b08: ○三釋釋中二先釋四意次料簡初又四
0447b09: 先釋初意又二先述。
0447b10: 諸三昧相對者諸機乃多不出二十五有諸
0447b11: 應乃多不出二十五三昧。
0447b12: ○次地獄下正釋釋中且約地獄餘二十
0447b13: 四略而不云下機關及三十六句亦然至
0447b14: 第四意方始例出二十四有今正釋又二
0447b15: 先釋次是為下結釋中二先列。
0448a01: 地獄有有善惡之機關無垢三昧慈悲之應。
0448a02: ○次釋釋中先機次應。
0448a03: 論其惡者即有黑業惡見思惡塵沙惡無明
0448a04: 惡論善則有白業善即空善即假善即中善
0448a05: 是名地獄機也。
0448a06: ○應中有標列釋。
0448a07: 無垢三昧慈悲為應者初修無垢三昧觀地
0448a08: 獄界因緣觀慈悲即空觀慈悲即假觀慈悲
0448a09: 即中觀慈悲以因緣觀時悲拔地獄黑業苦
0448a10: 以因緣觀時慈與白業樂以即空觀時悲拔
0448a11: 見思苦以即空觀時慈與無漏樂以即假觀
0448a12: 時悲拔塵沙苦以即假觀時慈與道種智樂
0448a13: 以即中觀時悲拔無明苦以即中觀時慈與
0448a14: 法性樂。
0448a15: 釋中機則先惡次善應則先悲次慈望前
0448b01: 二十五三昧中四意略無諸有過患及結
0448b02: 行成何者此中既明機應即行已巳成故須
0448b03: 更明本法功德機中復加善者欲明機
0448b04: 故前但明過患者且從惡邊。△次結。
0448b05: 是為地獄有善惡之機以關無垢三昧慈悲
0448b06: 之應拔苦與樂相對義也。
0448b07: 二者機關相對者地獄界中黑業之惡有微
0448b08: 義有關義有宜義如此三機即關無垢三昧
0448b09: 時慈悲有赴義有對義有應義地獄白業亦
0448b10: 有六義相對即空見思塵沙無明等善惡皆
0448b11: 具六義相對云云。
0448b12: 次機關相對中機中善惡各有三義應中
0448b13: 慈悲亦各三義以慈對善以悲對惡各各
0448b14: 以微對赴以關對對以宜對應下善惡中
0448b15: 具足應云即假塵沙即中無明文無者略。
0449a01: 三者三十六句相對者地獄黑白業具有冥
0449a02: 機冥應冥機顯應顯機顯應顯機冥應即關
0449a03: 無垢三昧慈悲冥顯四應赴於地獄見思即
0449a04: 空塵沙種智無明中道等皆具四機四應相
0449a05: 對云云又地獄有冥顯三十六機即對無垢三
0449a06: 昧三十六應云云。
0449a07: 次三十六機對三十六應者以三十六句
0449a08: 中句句皆有一機一應故得機應各三十
0449a09: 六如一顯機以對四應雖同是顯從所對
0449a10: 應四義不同故成四別餘句例此又一一
0449a11: 機中各具善四惡四各具微等三義應中
0449a12: 若慈若悲各各皆以赴等三義應彼善惡
0449a13: 各四中三若若顯機應皆然今且從
0449a14: 為三十六況復如前約於三業三世十界
0449a15: 及以一念等別若三業之中更開善惡微
0449b01: 赴等別則無量無邊不可數知所以文中
0449b02: 先約苦樂相對次以機關次三十六恐雜
0449b03: 亂故知此意已巳方可將此入前四句三十
0449b04: 六句及十法界則可知矣。
0449b05: ○次別圓相對中亦先標。
0449b06: 四者別圓相對者若地獄有歷別之機三昧
0449b07: 應即歷別若有圓普之機三昧應亦圓普。
0449b08: ○次若歷別下正釋釋中先釋次簡初文
0449b09: 先釋一有次例餘有。
0449b10: 若歷別機起三昧別應一有業謝餘有業未
0449b11: 必謝三惡思盡餘有思未必盡地獄道種智
0449b12: 明餘有未必明地獄佛性了了餘有未必了
0449b13: 了若作圓機圓應者地獄自在業未究竟餘
0449b14: 有亦未究竟一有見思未盡餘有亦未盡一
0449b15: 有道種未明餘有亦未明一有佛性未了了
0450a01: 餘有亦未了了一有了了餘有亦了了乃至
0450a02: 一有業自在餘有業亦自在。
0450a03: 此言別圓不同者此約教證兩道得作此
0450a04: 說如地獄有破一品惑餘二十四有亦一
0450a05: 分破豈有地獄無明究竟名為了了餘有
0450a06: 未盡名不了了耶故知且順教道說耳若
0450a07: 約證道地即是住故知不別。
0450a08: 分別地獄機應相對如上說餘二十四有機
0450a09: 應相對例亦如是。
0450a10: 問頗有善機惡應惡機善應偏機圓應圓機
0450a11: 偏應不答無方適時亦有此義淨名云或時
0450a12: 現風火照令知無常即惡應於善也妙莊嚴
0450a13: 信受邪惡三菩薩應為妻子即善應於惡圓
0450a14: 機偏應者一切智願猶在不失不失即圓機
0450a15: 教聲聞法即偏應也偏機圓應者先引三車
0450b01: 後與一大領解云無上寶聚不求自得即其
0450b02: 義也拔樂與苦例此可知云云。
0450b03: 次料簡中先問頗有善機惡應等者意不
0450b04: 異前隨無方問故有此異是故還以無方
0450b05: 之答故引經云或作地水及火風等如大
0450b06: 經云云何名為不施一錢而得名為大施
0450b07: 檀越佛言不飲酒肉施以酒肉不服華香
0450b08: 施以華香如是施者無一文之費而得名
0450b09: 為大施檀越如是施者施名流布此等並
0450b10: 是答無方之問之流例也三菩薩應為妻
0450b11: 子者謂妙莊嚴王淨藏淨眼應為二子光
0450b12: 照菩薩應為夫人廣如第十卷樂與
0450b13: 苦者假使有問既有圓機感於偏應乃是
0450b14: 機應不相主對亦應樂而與於苦此舉
0450b15: 例者如人天之樂與變易苦涅槃樂
0451a01: 與入假苦分別樂與實報苦或淺樂
0451a02: 示現與苦如大經第四云又復示現於閻
0451a03: 浮提疫病劫起飢饉刀兵亦復如是又為
0451a04: 說法令其安住無上菩提。
0451a05: ○次明麤妙者判前不同相對二門名相
0451a06: 餘之二門通於麤妙故不須判又此二門
0451a07: 中但判十界者四句三十六句及相對中
0451a08: 二並攝在十界中判以十界有優劣餘無
0451a09: 故也於中先標。
0451a10: 第五明麤妙者。
0451a11: ○次列章。
0451a12: 即為三意一明機之麤妙二明應之麤妙三
0451a13: 明開麤顯妙。
0451a14: ○三解釋中準前諸文亦可以開別為一
0451a15: 門今隨文便於此列之亦如明位中以開
0451b01: 寄在圓位門中列之但從義正分章無定
0451b02: 就釋中二先判麤妙次結初文二先機次
0451b03: 應機中二先地獄次餘九例初文先判麤
0451b04: 妙中三初立具十。
0451b05: 一機麤妙者如樂閒地獄此樂因微善故立
0451b06: 世毗曇云人養六畜飲飴溫清者在熱地獄
0451b07: 得冷閒寒地獄得溫閒若從此義樂閒得論
0451b08: 十法界機。
0451b09: ○次阿鼻下釋疑。
0451b10: 阿鼻無樂閒則無事善云何具十然阿鼻有
0451b11: 性善不斷故又近世雖無事善遠劫或有惡
0451b12: 強善弱冥伏未發若遇因緣發亦何定是故
0451b13: 阿鼻得具十機。
0451b14: ○三即判下正判。
0451b15: 即判麤妙九界機為麤佛界機為妙。
0452a01: 獄中十界則九麤一妙。
0452a02: ○次麤機下辨機生熟召應不同先麤。
0452a03: 麤機召方便應此機有熟未熟方便應有淺
0452a04: 有深機熟者被應未熟者未應應淺深者如
0452a05: 從無閒得之於閒出地獄至畜生出畜生至
0452a06: 鬼出三惡至人天出人天至二乘等悉是機
0452a07: 之生熟應之淺深悉屬麤機攝。
0452a08: ○次妙。
0452a09: 妙機召究竟妙應妙機亦有生熟妙應亦有
0452a10: 淺深如慈童女在於地獄代人受罪即得生
0452a11: 天此乃妙機淺熟近在乎天耳。
0452a12: 慈童女緣如止觀第五記發菩提心名為
0452a13: 妙機未入六根名為淺熟不至方便有餘
0452a14: 但近在於欲界天耳。
0452a15: 其餘例可知。
0452b01: ○次判應中二先論應次約教辨判初
0452b02: 文二先辨因果次若無下舉非顯是初文
0452b03: 二先因果。
0452b04: 二明應有麤妙者聖人慈悲誓願願持於行
0452b05: 如物有膠任運與機相著。
0452b06: ○次引證。
0452b07: 故慈善根力手出師子。
0452b08: 由慈悲熏為因故果時能爾。
0452b09: ○次文二先非。
0452b10: 若無誓願雖觀苦樂不能拔與。
0452b11: ○次是。
0452b12: 以慈力故隨機麤妙先熟先應後熟後應。
0452b13: 正明應相。
0452b14: ○次約教中四教及別接通所以不言接
0452b15: 別等者意如止觀初藏通中三先判次譬
0453a01: 三何者下釋所以。
0453a02: 三藏通教等聖亦得有應但是作意神通譬
0453a03: 如圖寫經紀乃成覈論無本何者身滅智
0453a04: 無常住本約何起應若別接通別惑未斷亦
0453a05: 不得應縱令赴物皆名麤應也。
0453a06: 言譬如圖寫經記乃成者譬藏通神通皆
0453a07: 是作意如圖畫寫像經始記錄爾乃成就
0453a08: 不同鏡像任運相似不同水月應諸器。
0453a09: 若別圓兩教初心伏惑未能有應初地初住
0453a10: 三觀現前證二十五三昧法身清淨無染如
0453a11: 虛空湛然應一切無思無念隨機即對。
0453a12: 如一月不降百水不升而隨河短長任器
0453a13: 矩無前無後一時普現此是不思議妙應也
0453a14: 又如明鏡表裏清澈一像千像無所簡擇不
0453a15: 須功力任運像似是名妙應此是相待論感
0453b01: 應妙也。
0453b02: 別圓法譬可知亦約證道同故合說。
0453b03: ○次開者又二先單約機應次約五味經。
0453b04: 二開麤顯妙者若九界機麤一界機妙未得
0453b05: 法身應麤得法身應妙者。
0453b06: 初文開前機應中九界之麤同為佛界之
0453b07: 妙若佛界中生亦名妙若餘九界熟亦名
0453b08: 麤又四趣中妙機近熟亦名為妙麤機遠
0453b09: 熟亦名為麤。△次約五味經。
0453b10: ○次開前諸麤應中亦約教道須開兩教
0453b11: 佛應然但言諸經及以華嚴對無量義與
0453b12: 今經者華嚴之後漸教並在無量義中所
0453b13: 指者是是故從略不須復敘。
0453b14: 諸大乘經華嚴等明麤妙相隔二乘不聞不
0453b15: 解如如聾。
0454a01: ○次無量與今經中又二先無量義。
0454a02: 無量義經明麤妙從一理出生無量麤妙機
0454a03: 應一理為妙生出無量為麤此則從妙出麤
0454a04: 隔而未合。
0454a05: ○次今經又三初法說次譬如下譬三此
0454a06: 即下明開合意。
0454a07: 今經無量還為一此則開權顯實秖麤是妙
0454a08: 何者本顯一理作諸方便方便即是真實故
0454a09: 云凡有所作唯為一事未曾暫廢譬如三草
0454a10: 二木秖是一地所生即是同源機一一雨所
0454a11: 潤即是同受應一愚者未解謂草木四微永
0454a12: 非是地智者了達四微生秖是地變四微滅
0454a13: 秖是地還豈有草木而非於地耶此即開權
0454a14: 而顯實決了聲聞法是諸經之王。
0454a15: 若識此意則知草木生之與滅不離於地
0454b01: 三草二木具如第三經合譬中人天為小
0454b02: 草二乘為中草三藏菩薩為上草通教菩
0454b03: 薩為小樹別教菩薩為大樹此乃藏通二
0454b04: 教二乘合說名為中草若作七方便名開
0454b05: 人天為二二乘為二三菩薩依本各為一
0454b06: 此開合之義隨機不同不可一準。△次結科。
0454b07: 九法界機皆佛界機四聖之應無非妙應也
0454b08: 第六明觀心云云。
0454b09: 觀心感應妙者境如感智如應境智和合
0454b10: 即感應道交具如止觀煩惱境中諸法般
0454b11: 若三十六句智照於境一十六句如四應
0454b12: 赴機境發於智一十六句如四機感應應
0454b13: 中一切智如道種智如顯兩智共為亦
0454b14: 亦顯一切種智如非非顯機中真境
0454b15: 如俗境如顯兩境如亦亦顯第一義
0455a01: 如非非顯境之與智不出色心色心淨
0455a02: 故般若亦淨色心秪是三業三業為境用
0455a03: 智觀之是故亦可對前三業機應又三諦
0455a04: 之境不出十界界必交互及以自他故亦
0455a05: 對前十界自他故知觀心感應義足。
0455a06: 妙法蓮華經玄義釋籤卷第二十一
0455a07: 音釋
0455a08: 鬘莫班切。圊七情切圂也。舛尺切錯也。鑽祖官切穿也。
0455a09: 部迥切併也。飴與之切。清七政切。
