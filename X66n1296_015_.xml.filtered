0085c05: 
0085c06: 宗門拈古集卷第十五
0085c07: 
0085c08: 古杭白巖嗣祖沙門　淨符　集
0085c09: △南三
0085c10: 洪州黃檗斷際希運禪師南三百丈海嗣上堂。汝等諸人盡
0085c11: 是酒糟漢。與麼行何處更有今日。還知大唐國
0085c12: 裏無禪師麼。時有僧問。祇如諸方尊宿盡聚眾開化。
0085c13: 為什麼道無禪師。檗曰。不道無禪。只是無師。
0085c14: 仰山寂云。王擇乳素非鴨類。
0085c15: 五祖戒代僧云。謝和尚說得道理好。
0085c16: 石門聰云。黃檗垂示不妨奇特。纔被這僧拶著。失
0085c17: 一隻眼。
0085c18: 翠巖真云。諸方盡道黃檗坐者僧。又道黃檗被
0085c19: 者僧上來直得分不下。殊不知霧豹澤毛未嘗
0085c20: 下食。庭禽養勇終待驚人。
0085c21: 法昌遇云。我要無禪底做國師。
0085c22: 徑山杲云。且道是醍醐句是毒藥句。
0085c23: 天童悟云。黃檗大似龍頭蛇尾。當時待道諸方匡
0085c24: 徒領眾又作麼生。何不和聲便打。更若擬議。連棒
0086a01: 打出。
0086a02: 開先金云。黃檗者漢眼空四海。因甚被個布衲拶
0086a03: 著便見瓦解冰消。且道黃檗意作麼生。要會麼。三
0086a04: 盞酒莊公子面。一枝花插美人頭。
0086a05: 愚菴盂云。黃檗一時將個正法眼擉瞎要津坐斷。
0086a06: 被個酒糟漢一拶粉碎。
0086a07: 洞山瑩云。黃檗雖則眼乾坤氣吞寰宇。要且太
0086a08: 煞嘮嚷。還有知黃檗落節處的麼。良久云。險。
0086a09: 資福廣云。黃檗此語淚出痛腸。不知者以為凌駕
0086a10: 諸方。恁麼則深屈古人也。弁山管見略露一班。良
0086a11: 久云。短歌微吟不能長。
0086a12: 法雲古云。黃檗老漢大似倚勢欺人壓良為賤。纔
0086a13: 被者僧一拶。便乃眼睛卓朔口裏糢糊。雖然如是。
0086a14: 還知古人落處麼。慣釣鯨鯢澄巨浸。嗟蛙步輾
0086a15: 泥沙。
0086a16: 黃檗因百丈問甚麼處去來。檗曰大雄山下採菌子
0086a17: 來。丈曰還見大蟲麼。檗便作虎聲。丈拈斧作斫勢。檗
0086a18: 遂與丈一摑。丈吟吟而笑便歸。陞堂謂眾曰。大雄山
0086a19: 下有一大蟲。汝等諸人也須好看。百丈老漢今日親
0086a20: 遭一口。
0086a21: 仰山寂云。百丈只解騎虎頭。不解把虎尾。
0086a22: 五祖戒云。百丈大似作賊人心。黃檗熟處難忘。
0086a23: 雲居莊云。師資相得。針芥相投。機鋒互換。照用齊
0086a24: 行。譬如二龍爭珠。拏雲攫霧不動波瀾。二虎奪食。
0086b01: 活捉生擒不傷物命。有者道百丈無陷虎之機。黃
0086b02: 檗有超師之作。如斯理論。刺剌腦入膠盆。以拂子劃
0086b03: 一劃云。劈開華嶽連天秀。放出黃河徹底清。
0086b04: 白巖符云。盡謂這漢在草窠裏撥出個三蝦。
0086b05: 便爾向十字街頭誇張賣弄。豈大方之識度歟。然
0086b06: 據山僧看來。也只好信他一半。
0086b07: 法忍謐云。看他父子拳來拳應。踢來踢應。大似虎
0086b08: 驟龍驤。令人不可捉摹。復乃陞堂告眾。是甚好心。
0086b09: 檢點將來。總是有頭無尾。
0086b10: 黃檗在南泉為首座。一日齋時捧向南泉位上坐。
0086b11: 泉入堂見。乃問長老甚麼年中行道。檗曰威音王已巳
0086b12: 前。泉曰猶是王老師兒孫。下去。檗便捧過第二位。
0086b13: 溈山祐云。黃檗大似欺敵者亡。仰山寂云。不然。須
0086b14: 知黃檗有陷虎之機。溈云子見處得與麼長。
0086b15: 雪竇顯云。可惜王老師只見錐頭利。我當時若作
0086b16: 南泉。待伊道威音王已巳前。即便於第二位坐。令黃
0086b17: 檗者漢一生起不得。雖然如此。也須救取南泉。
0086b18: 雲峰悅云。叢林盡道黃檗有陷虎之機。南泉具殺
0086b19: 虎之用。若作與麼說話。誠實苦哉。殊不知者老賊
0086b20: 有年無德。喫飯坐處也不依本分。若向雲峰門下
0086b21: 說甚威音王已巳前。更有大於王老師者。總須喫棒
0086b22: 出。
0086b23: 徑山杲云。何待問他甚年行道。纔入堂見他在主
0086b24: 位。便捧向第二位坐。直饒黃檗有陷虎之機。擬
0086c01: 向甚處施設。
0086c02: 寶華忍云。有收有放。互換主賓。黃檗固是作家。不
0086c03: 但騎虎頭。亦解收虎尾。南泉更為好手。溈山云欺
0086c04: 敵者亡。也是火上著油。仰山云須知黃檗有陷虎
0086c05: 之機。大似冷處著把火。四大老分疆列土各自稱
0086c06: 尊。全提則俱全提。敗缺則俱敗缺。山僧今日將溈
0086c07: 仰父子南泉叔姪縛作一團。拋向諸人面前了也。
0086c08: 還有為四大老出氣者麼。
0086c09: 愚菴盂云。王老師年尊何不退位。致使後代兒孫
0086c10: 向頭上屙。是何道理。
0086c11: 靈隱禮云。山僧住持事繁。無暇為諸子葛藤。只將
0086c12: 者兩個漢放在語下作個註。今日莫有坐山僧
0086c13: 位者麼。若有。山僧捧便歸方丈。看他作麼生合
0086c14: 煞。
0086c15: 壽昌存云。二大老一等聲應氣求。大似埋兵掉。
0086c16: 檢點將來。要且不是好心。
0086c17: 西遯超舉溈山欺敵者亡語畢云。溈山此語似乎
0086c18: 蹉過黃檗。殊不知溈山者漢慣於。所謂借他
0086c19: 香餌投青海。引得鯤鼇上直。仰山道黃檗有陷
0086c20: 虎之機。此語似乎智過于師。檢點將來。也是擎將
0086c21: 清水祭潮神。溈山道子見處得與麼長。人都謂深
0086c22: 肯仰山。不覺滿口稱贊。不知溈山手更捷。即就
0086c23: 仰山之機。還用仰山身上。後來尊宿將此藥頭往
0086c24: 往送入人口。而往往當面蹉過。或有道當時仰山
0087a01: 因甚無後語。向他道再參三十年。
0087a02: 黃檗因百丈問運闍黎開田不易。檗曰隨眾作務。丈
0087a03: 曰有煩道用。檗曰爭敢辭勞。丈曰開得多少田。檗將
0087a04: 钁築地三下。丈便喝。檗掩耳而去。
0087a05: 溈山云。黃檗開田。功不浪施。百丈住持。令不
0087a06: 行。
0087a07: 瑯覺云。百丈一喝。可謂絲於萬丈潭中。黃檗
0087a08: 掩耳。獨聳於千峰頂上。
0087a09: 黃檗行在洪州開元寺。偶裴相國休公到。見壁間
0087a10: 像問院主曰。壁間是甚麼像。主曰高僧真儀。公曰。
0087a11: 真儀可觀。高僧何在。主無對。公曰者裏有禪師否。主
0087a12: 曰。近有一僧投寺。頗似禪者。公遂請相見。舉前話問
0087a13: 曰。真儀可觀高僧何在。檗朗聲曰裴休。公應諾。檗曰
0087a14: 在甚麼處。公於言下領旨。
0087a15: 徑山杲云。裴公將錯就錯。脫盡根塵。黃檗信口
0087a16: 慈。不費心力。似地擎山不知山之孤峻。如石含玉
0087a17: 不知玉之無瑕。雖然如是。黃檗只有殺人刀且無
0087a18: 活人劍。今日大資相公或問雲門真儀可觀高僧
0087a19: 何在。雲門亦召相公。相公若應諾。雲門即向道今
0087a20: 日堂中特謝供養。
0087a21: 天寧琦云。斐相國道高僧何在。分明換卻郤眼睛。黃
0087a22: 檗更召相公。剛把盂安柄。老妙喜與人錯下註
0087a23: 。便道似地擎山不知山之孤峻。如石含玉不知
0087a24: 玉之無瑕。蹉過了也。天寧則不然。亦召相公。相公
0087b01: 應諾。劈脊便棒。免教者漢向死水裏淹殺。
0087b02: 博山奉云。黃檗雖因風吹火用力不多。檢點將來。
0087b03: 只有殺人刀且無活人劍。
0087b04: 黃檗因遊天台。路逢一僧如舊識。熟視之目光射人。
0087b05: 乃偕行。屬水暴漲。植杖而立。僧率同渡。檗曰兄要
0087b06: 渡自渡。僧乃褰衣躡波若履平地。回顧曰渡來渡來。
0087b07: 檗曰。咄。者自了漢。我早知當斫汝脛。其僧歎曰。真大
0087b08: 乘法器。我所不及。
0087b09: 慧雲盛云。黃檗有膽無心放過者僧。見他渡去好
0087b10: 向道。你只解恁麼去。不解恁麼來。待其渡來。拈拄
0087b11: 杖痛與一頓。
0087b12: 黃檗一日拳曰。天下老和尚總在者裏。我若放一
0087b13: 線道。從伊七縱八橫。若不放過。不消一。僧便問放
0087b14: 一線道時如何。檗曰七縱八橫。曰不放過不消一
0087b15: 時如何。檗曰普。
0087b16: 雲門偃因僧問如何是七縱八橫。偃云念老僧年
0087b17: 老。如何是普。偃云天光回照。如何是天光回照。偃
0087b18: 云骼觜少人知。
0087b19: 黃檗示眾。自達磨大師到中國。惟說一心。惟傳一法。
0087b20: 以佛傳佛。不傳餘佛。以法傳法。不說餘法。法即不可
0087b21: 說之法。佛即不可取之佛。佛乃是本源清淨心也。
0087b22: 瑞巖慍云。黃檗將達磨大師鼻孔出氣。將謂無人
0087b23: 檢點。山僧不是抑他威光。祇要家平戶怗。
0087b24: 黃檗因裴相國捧一尊像跪請曰乞師安名。檗召裴
0087c01: 休。公應諾。檗曰與汝安名竟。公乃作禮曰謝師安名。
0087c02: 雪竇顯代休當時便喝。
0087c03: 徑山杲云。裴公黃檗可謂如水入水似金博金。雖
0087c04: 然如是。檢點將來不無滲漏。今日蔡郎中或捧一
0087c05: 尊像請雲門安名。即向道清淨法身毗盧遮那佛。
0087c06: 若云謝師安名。更向道下坡不走快便難逢。
0087c07: 天寧琦云。裴公捧像。黃檗安名。冷地看來如阿家
0087c08: 教新婦相似。直是好笑。笑須三十年。妙喜既不能
0087c09: 坐斷。未免隨例顛倒。便喚作清淨法身毗盧遮那
0087c10: 佛。周人以。殷人以栗。
0087c11: 黃檗因南泉問。定慧等學。明見佛性。此理如何。檗曰
0087c12: 十二時中不依倚一物始得。泉曰莫便是長老見處
0087c13: 麼。檗曰不敢。泉曰。漿水錢且置。草鞋錢教誰還。檗休
0087c14: 去。
0087c15: 雲峰悅云。若不同睡。焉知被底穿。
0087c16: 徑山杲云。路逢劍客須呈劍。不是詩人莫獻詩。
0087c17: 天寧琦云。又是得便宜。又是落便宜。
0087c18: 愚菴盂云。老僧則不然。南泉還漿水錢。黃檗償草
0087c19: 鞋錢。不見道賊是小人智過君子。
0087c20: 黃檗因六僧新到。五僧作禮。一僧提起坐具作一圓
0087c21: 相。檗曰我聞有一隻獵犬甚惡。曰尋羊聲來。檗曰
0087c22: 羊無聲到汝尋。曰尋羊跡來。檗曰羊無跡到
0087c23: 汝尋。曰尋羊蹤來。檗曰羊無蹤到汝尋。曰與麼
0087c24: 則死羊也。檗便休去。明日陞座曰。昨日尋羊僧
0088a01: 出來。僧便出。檗曰昨日公案未了。老僧休去。你作麼
0088a02: 生。僧無語。檗曰。將謂是本色衲僧。元來祇是義學沙
0088a03: 門。連棒打出。
0088a04: 雪竇顯云。只如聲響蹤跡。既無獵犬向甚處尋逐。
0088a05: 莫是絕聲響蹤跡處見黃檗麼。諸禪德。要明陷虎
0088a06: 之機。也須是本分衲子。
0088a07: 古南門云。黃檗鉤頭有餌。者僧隨鉤直上。雖然。既
0088a08: 為獵犬。因甚羊到面前也不識。若是個漢。待黃
0088a09: 檗云羊無聲到汝尋。便把住云者老漢原來只
0088a10: 在者裏。恁麼則稍有衲僧氣息。黃檗縱有陷虎之
0088a11: 機。又向甚處施設。
0088a12: 龍華體云。雪竇龍頭蛇尾。帶累黃檗墮在聲跡坑
0088a13: 。當時者僧若是個本分衲子。待道羊無聲到
0088a14: 汝尋。便好云不勞再勘。拂袖便出。直饒黃檗通身
0088a15: 是眼。也鑑伊不得。
0088a16: 保福達云。與麼答話。大似酒後。當時接臨濟的甚
0088a17: 處去。也不妨令人疑。乃曰昨日公案未了老僧
0088a18: 休去你作麼生。龍頭蛇尾漢。好與者僧一狀領過。
0088a19: 福州長慶大安禪師南三百丈海嗣住大溈時號懶安。室中
0088a20: 每問僧。有句無句如藤倚樹。意旨如何。山仁聞。特
0088a21: 入嶺請益。值慶泥壁次。便問有句無句如藤倚樹豈
0088a22: 不是和尚語。慶曰是。山曰。忽遇樹倒藤枯。句歸何處。
0088a23: 慶放下泥盤呵呵大笑歸方丈。山隨後曰。某甲三千
0088a24: 里賣布單。特為此事而來。和尚何得相弄。慶喚侍
0088b01: 者取錢二百與者上座去。且囑曰。向後有獨眼龍為
0088b02: 汝點破在。山後到明招舉前話。招曰大溈可謂頭正
0088b03: 尾正。祇是不遇知音。山亦不契。猶問曰。樹倒藤枯句
0088b04: 歸何處。招曰使溈山笑轉新。山於言下大悟。乃曰
0088b05: 溈山元來笑裏有刀。
0088b06: 開福寧舉有句無句語了。良久云。會麼。深秋簾幙
0088b07: 千家雨。落日樓臺一笛風。
0088b08: 天目禮云。有句無句如藤倚樹。坐斷千差毒蛇當
0088b09: 路。樹倒藤枯句歸何處。老僧直得五年分不下。
0088b10: 報恩秀云。當時若問萬松。有句無句如藤倚樹。樹
0088b11: 倒藤枯句歸何處。但向道蒼天蒼天。為什麼。不見
0088b12: 道春行冬令。
0088b13: 高峰妙云。有句無句。金烏吞玉兔。如藤倚樹。癩馬
0088b14: 繫枯樁。樹倒藤枯。一冬燒不盡。句歸何處。石虎當
0088b15: 途踞。呵呵大笑。龍頭蛇尾。捺倒爛泥裏。剛刀不斬
0088b16: 無罪之人。且道溈山過在甚處。乃呵呵大笑下座。
0088b17: 杭州大慈寰中禪師南三百丈海嗣上堂。山僧不解答話。祇
0088b18: 能識病。時有僧出。慈便歸方丈。
0088b19: 報慈遂徵云。且道大慈識病不識病。此僧出來是
0088b20: 病不是病。若言是病。每日行住不可總是病。若言
0088b21: 不是病。出來又作麼生。
0088b22: 雪竇顯云。大凡扶樹宗乘須辨個得失。且大慈識
0088b23: 病不答話。時有僧出便歸方丈。雪竇識病不答話。
0088b24: 或有僧出劈脊便打。諸方識病不答話。有僧出必
0088c01: 然別有長處。敢有動。大唐天子只三人。
0088c02: 黃龍南云。可惜放過。當時見伊出來。劈脊便打。待
0088c03: 伊知得行棒來處。免見千古之下遭人檢點。黃龍
0088c04: 今日也識病。會答話。忽有個漢出來掀倒禪。者
0088c05: 裏合作麼生支準。諸上座。請代一轉語看。
0088c06: 翠巖芝云。者僧纔出。大慈便歸方丈。並無個道理。
0088c07: 什麼處是識病處。如今也須子細。
0088c08: 天童覺云。大慈雪竇二俱作家。要且祇顧目前不
0088c09: 防下。或有個不識好惡不問東西底漢出來便
0088c10: 掀倒禪。直饒你全機大用。祇恐手不辦。正
0088c11: 當恁麼時。還有識病底眼麼。
0088c12: 保寧茂云。大慈只好依方修合。自病難下藥。
0088c13: 南堂欲云。雪竇可使千古流芳。要且未得勦絕。若
0088c14: 據山僧見處。直須打了拖出。何故。大海不宿死屍。
0088c15: 愚菴盂云。不是者僧怎見國手。且道者僧是甚麼
0088c16: 病。我道者問便是。還甘麼。
0088c17: 古南門云。古南亦不解答話。祇能識病。有僧出但
0088c18: 云。膏肓之疾不堪醫治。大眾動了也。若善承當。
0088c19: 便是千佛一數。
0088c20: 天童忞云。大唐天子只三人。雪竇太煞肋胸自點。
0088c21: 諸方必然別有長處。布袋裏盛錐子。不出頭是好
0088c22: 手。雖然。既已巳見義。不為非勇。如今山僧亦識病不
0088c23: 答話。設有僧出。便乃呵呵大笑。若是諸方長處。座
0088c24: 中儘有江南客。
0089a01: 寶壽新云。大慈與雪竇非唯識病亦且擅藥。饒你
0089a02: 盧醫扁鵲也須縮手歸降。雖然。祇如病犯膏肓。作
0089a03: 麼生治。瞎七瞎八。
0089a04: 龍華體云。弁山亦不解答話。祇是識病。待有僧出。
0089a05: 但向道太歲頭上不要動土。纔擬議。連棒出。
0089a06: 白巖符云。龍門萬仞雪浪稽天。自非擅攫霧拏雲
0089a07: 技者。到者裏未免點額而歸。雖然。還識者僧麼。
0089a08: 大慈言云。性空老漢雖則放去較危。收來太速。檢
0089a09: 點將來。總被者僧一狀領過。
0089a10: 西山音云。山僧不識病。祇解答話。待有僧出。山僧
0089a11: 今日牙痛。
0089a12: 大慈因趙州問般若以何為體。慈曰般若以何為體。
0089a13: 州呵呵大笑而出。明日州掃地次。慈問般若以何
0089a14: 為體。州下掃拊掌大笑。慈便歸方丈。
0089a15: 雪竇顯云。前來也笑。後來也笑。笑中有刀。大慈還
0089a16: 識麼。直饒識得。也未免喪身失命。
0089a17: 溈山云。纔見呵呵大笑。便與一掌。明日問。待伊
0089a18: 大笑。又與一掌。大慈若下得者兩掌。可謂生鐵鑄
0089a19: 就。風吹不入。宗師家一等是搖撼乾坤。直教如旱
0089a20: 天霹。萬里無雲轟一聲。教他眼目定動。豈不俊
0089a21: 哉。要識趙州大慈麼。莫怪從前多意氣。他家曾謁
0089a22: 聖明君。
0089a23: 黃龍新云。趙州金不辨。玉石不分。直饒分去。也
0089a24: 未夢見大慈在。
0089b01: 黃龍震云。般若非是無體。二老不能知。般若非是
0089b02: 無用。二老不能用。若也能知能用。一言可以截斷
0089b03: 眾紛。何必再三。
0089b04: 南華昺云。兩個漢只解掩耳偷鈴。不解移風易俗。
0089b05: 或有問南華般若以何為體。劈脊便打。待伊眼目
0089b06: 定動。問般若以何為體。靈俐漢忽然蹋。必定
0089b07: 自知落處。
0089b08: 古南門云。雪竇與賊過梯。古南則不然。前來也笑。
0089b09: 後來也笑。明眼衲僧分不下。忽有個漢出來道
0089b10: 古南也是與賊過梯。直向道還我刀來。
0089b11: 大慈因僧辭。問甚麼處去。僧曰江西去。慈曰我勞汝
0089b12: 一段事得否。曰和尚有什麼事。慈曰將取老僧去得
0089b13: 麼。曰更有過於和尚者亦不能將去。慈便休。
0089b14: 洞山价因其僧來舉似前話。山責曰闍黎爭合恁
0089b15: 麼道。僧曰和尚作麼生。山曰得。
0089b16: 法眼益別僧云。和尚若去。某甲提笠子。
0089b17: 汾陽昭代慈云。知汝力微。
0089b18: 淨因成云。者僧可謂擔頭不泊蠅。是則固是。要且
0089b19: 只是個孤生獨死漢。
0089b20: 天童覺云。大慈合伴不。者僧不如獨行。也須是
0089b21: 恁麼始得。直饒大慈古佛也不奈者擔板漢何。且
0089b22: 道者漢別有什麼長處。
0089b23: 寶壽方別僧云。某甲無者閒氣力。
0089b24: 大慈示眾。說得一丈不如行取一尺。說得一尺不如
0089c01: 行取一寸。
0089c02: 洞山价云。說取行不得的。行取說不得的。
0089c03: 雲居膺云。行時無說路。說時無行路。不行不說時。
0089c04: 合行甚麼路。
0089c05: 洛浦安云。行說俱到則本分事無。行說俱不到則
0089c06: 本分事在。
0089c07: 天童覺云。絕是非。沒蹤跡。相逢不識面。識面不相
0089c08: 逢。諸尊宿各有長處。如今舌頭上無十字關。跟
0089c09: 下無五色線。要行便行。要說便說。若有人問長蘆
0089c10: 如何是要行便行。向伊道。步。如何是要說便說。向
0089c11: 伊道。啊。
0089c12: 廣胤標云。者一夥漢一期拈弄各逞己已見。於唱教
0089c13: 門中足可稱尊。若到祖師門下。各喫拄杖有分在。
0089c14: 雖然。點石化為金玉易。勸人除是非難。
0089c15: 天台平田普岸禪師南三百丈海嗣僧參。田打一拄杖。僧近
0089c16: 前把住拄杖。田曰老僧適來造次。僧打田一拄杖。
0089c17: 田曰作家作家。僧禮拜。田把住曰是闍黎造次。僧大
0089c18: 笑。田曰者個師僧今日大敗也。
0089c19: 鼓山賢云。平田伸縮安閒。自是慣戰老將。者僧前
0089c20: 倨後恭。遭他活陷。真個弄巧成。雖然。今日討者
0089c21: 師僧亦不可得。
0089c22: 廣州安和寺通禪師南三百丈海嗣仰山作沙彌時。一日喚
0089c23: 寂子。與我將子來。山將到。和曰送舊處著。山從
0089c24: 之。和復召慧寂。山應諾。和曰那邊是什麼物。山曰
0090a01: 枕子。和曰者邊是什麼物。山曰無物。和復召慧寂。山
0090a02: 應諾。和曰是什麼。山無對。和曰去。
0090a03: 高峰妙云。潦倒安和用心不臧。仰山命蹇為魅所
0090a04: 著。山僧恁麼道。也是逆風秉炬。
0090a05: 洪州百丈法正禪師南三百丈海嗣誦涅槃經。不言姓名。
0090a06: 時呼為涅槃和尚。一日謂眾曰。汝等與我開田。我為
0090a07: 汝說大義。眾開田了。禮拜曰。請和尚說大義。丈乃展
0090a08: 兩手。眾罔措。
0090a09: 溈山曰。百丈說大義。可謂今古罕聞光前絕後。
0090a10: 大溈即不然。但向道開田勞力。請歸堂歇。教他天
0090a11: 下衲僧亡鋒結舌。何故。有九難翥翼。馬無千
0090a12: 里謾追風。
0090a13: 廣教玉云。百丈可謂將金彈子博他泥彈子。雖然
0090a14: 剖腹刳心。未免釘樁搖櫓。山僧今日領眾開田。大
0090a15: 眾請說大義。但與唱個村田樂。不特為兄弟釋煩
0090a16: 慰勞。要令天下衲僧個個解黏去縛。且道是何節
0090a17: 拍。擊拂子云。久立珍重。
0090a18: 趙州從諗禪師南三南泉願嗣因南泉上堂。州出問。明頭合。
0090a19: 暗頭合。泉便下座歸方丈。州曰。者老漢被我一問。直
0090a20: 得無言可對。首座曰。莫道和尚無語好。自是上座不
0090a21: 會。州便與座一掌曰。者一掌合是堂頭老漢喫。
0090a22: 五祖戒云。正賊走了。邏賊人喫棒。又云。南泉當斷
0090a23: 不斷返招其亂。
0090a24: 雲居舜云。諸人作麼生會。有底道首座落他綣繢。
0090b01: 與麼會又爭得。山僧道趙州大似傍若無人。
0090b02: 趙州遊方時到臨濟。纔入門洗次。濟便問如何是
0090b03: 祖師西來意。州曰恰值山僧洗。濟近前作聽勢。州
0090b04: 曰會即便會。啗作甚麼。濟便歸方丈。州曰三十年
0090b05: 行。今日錯為人下註。
0090b06: 法雲秀云。眾中商量道趙州不識臨濟作賊。為
0090b07: 他下個註。臨濟當時作聽勢。何不劈耳便掌。若
0090b08: 恁麼。何曾夢見趙州識得臨濟。殊不知兩個盡是
0090b09: 老賊。須知一個好手。敢問諸人。那個是好手。具眼
0090b10: 者辨取。
0090b11: 教忠光云。臨濟有驗人眼。趙州又飽叢林。等閒略
0090b12: 露風規。自然頭正尾正。還會麼。若不得流水。還應
0090b13: 過別山。
0090b14: 趙州因侍者報。大王來也。州曰萬福大王。者曰未到
0090b15: 在。州曰又道來也。
0090b16: 黃龍南云。頭頭漏洩罕遇仙陀。侍者只解報客。不
0090b17: 知身在帝鄉。趙州入草求人。那覺渾身泥水。
0090b18: 徑山琇云。侍者報客不知客是何人。趙州蝦為子
0090b19: 屈。不覺打失眼睛。且道徑山恁麼批判又且如何。
0090b20: 巡人犯夜。
0090b21: 愚菴盂云。侍者報君情。趙州望敵輕進。直得雙
0090b22: 鳳雲中扶輦下。六龍海上駕山來。
0090b23: 佛日云。趙州古佛猶作者般去就。山僧即不然。
0090b24: 今日御駕親臨。設有侍者報和尚萬歲來也。便與
0090c01: 劈面掌云。莫誑山僧好。何故。天威不違顏咫尺。何
0090c02: 曾少間至尊前。
0090c03: 白巖符云。趙州費盡鹽醬勞而無功。侍者黃袍加
0090c04: 身承當未敢。二者俱不濟事則且置。祇如道萬福
0090c05: 大王。者裏合作麼生。始堪與趙州相見。
0090c06: 趙州因臺山路上有一婆子。凡遊臺僧問臺山路向
0090c07: 甚麼處去。婆曰驀直去。僧纔行三五步。婆曰好個師
0090c08: 僧又恁麼去。有僧舉似州。州曰待我去勘過。明日州
0090c09: 便去問。臺山路向甚麼處去。婆曰驀直去。州便行。婆
0090c10: 曰好個師僧又恁麼去。州歸院謂眾曰。臺山婆子我
0090c11: 為你勘破了也。
0090c12: 報慈遂徵云。前來僧也恁麼道。後來趙州去也恁
0090c13: 麼道。且道甚麼處是勘破婆子處。又云。非唯被趙
0090c14: 州勘破。亦被者僧勘破。
0090c15: 雪竇顯云。還知天下衲僧出者婆子圈繢不得麼。
0090c16: 瑯覺云。大小趙州去者婆子手裏喪身失命。雖
0090c17: 然如此。錯會者多。
0090c18: 寶峰文云。大小趙州若檢點來。也好喫婆子手中
0090c19: 棒。且道趙州過在什麼處。若檢點得出。方解不受
0090c20: 人瞞。歸宗門下莫有不受人瞞底麼。喝一喝下座。
0090c21: 溈山云。天下衲僧只知問路老婆。要且不知
0090c22: 下泥深。若非趙州老漢。怎顯汗馬功高。
0090c23: 仰山欽云。錯。婆子心肝。趙州五臟。一碎。撒在
0090c24: 諸人懷裏了也。且道是有勘破無勘破。良久云。錯
0091a01: 會者多。
0091a02: 高峰妙云。諸方判斷。盡道趙州勘破婆子。若據高
0091a03: 峰見處。正是婆子勘破趙州。且道以何為驗。以手
0091a04: 指云。驀直去。
0091a05: 瑞巖慍云。婆子如蟲禦木偶爾成文。趙州見義勇
0091a06: 為翻成特地。諸人還會麼。雲收雨霽長空。一對
0091a07: 鴛鴦不成。
0091a08: 笑巖寶云。婆子率快平生。只得一橛。趙州慣能勘
0091a09: 辨。放過當陽。當時纔見道好個師僧又恁麼去。但
0091a10: 只鼓掌呵呵大笑而歸。不獨與天下行衲僧增
0091a11: 銳。亦使者婆子向去別有生涯。
0091a12: 愚菴盂云。者婆子學得個紅綿套索底法兒。不知
0091a13: 陷害了多少良民。不期撞著個魯智深華和尚。人
0091a14: 在他圈繢裏。打個筋斗跳出來。者婆子直得無計
0091a15: 可施。且那裏是趙州打筋斗處。
0091a16: 弁山音云。且道那裏是趙州勘破處。只為梅花寒
0091a17: 未徹。故來霜上又加雪。凍開平地起龜文。連累青
0091a18: 山迸白血。
0091a19: 育王雪云。婆子勘破趙州。作家始終作家。趙州勘
0091a20: 破婆子。鈍置相鈍置。且道其中人又作麼生。良
0091a21: 久云。負恩者多。
0091a22: 崇慶古云。趙州拶嶮句。婆子施陷虎機。雖則二
0091a23: 俱作家。未免傍觀者哂。
0091a24: 義山訥云。臺山大路今古平夷。無端被者婆子添
0091b01: 土添沙。高下成跡。趙州雖能高處高平低處低平。
0091b02: 檢點將來。怎奈反成坑。
0091b03: 西遯超云。先輩大老有謂趙州問臺山路時。婆子
0091b04: 不應與那僧一例而答。此是婆子失機處。故被趙
0091b05: 州勘破。如此判斷。恐趙州屈。愚菴老人問。趙州
0091b06: 勘破婆子意旨如何。超云。火燒牛尾。有雷無雨。老
0091b07: 人云未在更道。超云。重陽服甘菊。到老眼不花。
0091b08: 東塔熹云。趙州者漢大似假虞伐虢。惜山僧不預
0091b09: 其會。當時若見伊說勘破了也。但對云和尚今日
0091b10: 亦被大眾勘破。管教趙州者漢無殺合在。
0091b11: 本覺微云。有者道婆子被趙州勘破。有者道趙州
0091b12: 被婆子勘破。殊不知趙州婆子總被者僧勘破。且
0091b13: 道節文在什麼處。以拄杖一畫云。路從平處險。人
0091b14: 向靜中忙。
0091b15: 四祖浪云。盡謂臺山婆子被趙州勘破。殊不知趙
0091b16: 州被婆子勘破。且道勘破在什麼處。
0091b17: □□潤云。大小趙州於婆子手裏納敗。來者裏
0091b18: 本。當時潤上座若在。待道我為汝勘破了也。但
0091b19: 把火照看者老漢面皮厚多少。
0091b20: 趙州因僧問。承聞和尚親見南泉是否。州曰鎮州出
0091b21: 大蘿蔔頭。
0091b22: 愚菴盂云。要見南泉則易。見趙州則難。要見趙州
0091b23: 則易。見蘿蔔頭則難。還有要見蘿蔔頭者麼。請來
0091b24: 與老僧相見。老僧賣身供養他。不見道拾薪設食
0091c01: 乃至以身而為座。
0091c02: 勝法法云。趙州古佛得南泉平常之道。等閒拈出
0091c03: 不妨塞斷天下人口。檢點將來。猶是鼓粥飯氣。今
0091c04: 日有問新勝法。親見磬山是否。山僧但驀頭與伊
0091c05: 一棒。何故。曹溪波浪如相似。無限平人被陛沉。
0091c06: 東塔熹云。鐵壁銀山截斷眾流。不無他趙州。者漢
0091c07: 然要且只明陷虎機。無出身路。設有問山僧聞和
0091c08: 尚親見龍池是否。但對道。問話即得。禮拜了退。
0091c09: 青龍操云。趙州塞者僧口則得。塞天下人口則難。
0091c10: 
0091c11: 宗門拈古集卷第十五
