0460c01: 妙法蓮華經知音卷第七
0460c02: 姚秦三藏法師　鳩摩羅什　譯
0460c03: 明護國金剛寺住持　如愚　著
0460c04: 妙法蓮華經妙音菩薩品第二十四
0460c05: 妙音者。准經。是因中供雷音王佛十萬種伎樂。并
0460c06: 八萬四千七寶。果上感得能周旋往返十方世
0460c07: 界。以妙法而隨類普現一切色身三昧。以持經者
0460c08: 得名也。故曰妙音菩薩品。
0460c09: 爾時釋迦牟尼佛放大人相至白毫光明照其國。
0460c10: 爾時下。將敘妙音本所事之佛。先敘釋尊能照之
0460c12: 身。先為無見頂相。不可以彼國佛乃菩薩之大身。
0460c13: 而輕此土佛及菩薩之小身。生下劣想。何則。若以
0460c14: 諸佛報身有相。而觀彼國菩薩之身長四萬二千
0460c15: 由旬。固已巳大過我土丈六佛身。況彼國之佛身長
0460c16: 六百八十萬由旬乎。是亦難彼此相見矣。若以諸
0460c17: 佛法身無相。而觀彼土佛及菩薩。雖長且大。都照
0460c18: 在我土之佛光中。故放光必曰大人相等。有以也。
0460c19: 肉髻相者。觀佛三昧海經云。如來頂骨團圓。如合
0460c20: 拳。其色正白。有五大梵相。生時摩耶及姨母。皆
0460c21: 悉不見。其五梵相開現光照梵世。復過上方無量
0460c22: 世界。化成雲臺。諸佛境界。十地菩薩之所不見。髮
0460c23: 長一丈二尺五寸。如紺璃。宛轉於頂。皆成螺文。
0460c24: 故又謂之螺髻。華嚴經云。荷載眾生首。成就頂上
0461a01: 肉髻故。及放下。觀佛三昧海經謂。佛眉間白毛。有
0461a02: 諸輪郭。足滿五尺。如璃筒玻珠。顯現無量百
0461a03: 千萬色。初生納妃。出家成道。各現長短不同。照
0461a04: 下。經初光照東方。但曰萬八千世界。今曰照百
0461a05: 八萬億那由他恒沙等世界。則法會始終。遠近有
0461a06: 異。總不離生佛等有一常寂心光。隨事顯理。實無
0461a07: 小大也。過是數下。謂淨光莊嚴佛國。猶在百八萬
0461a08: 等世界外。見我佛之光遠大不可思議也。國與佛
0461a09: 皆以淨名者。約依正皆為淨法身也。華嚴十身相
0461a10: 海品云。次有大人相。名安住一切世界海普照雲。
0461a11: 放寶光明。充滿一切空法界。於中普現淨妙道
0461a12: 場。及佛菩薩莊嚴身相。令其見者得無所見。此之
0461a13: 謂也。釋迦下。謂彼佛之國。雖大且多。我佛之光。皆
0461a14: 照也。
0461a15: 爾時一切淨光莊嚴國中至如來功德智慧莊嚴。
0461a16: 爾時下。敘淨光莊嚴之佛國無數。故曰一切。有一
0461a17: 下。謂彼一切國中。皆有一妙音身。為當機也。久已巳
0461a18: 下。福足。而悉下。慧足。得妙幢下。福慧兩足所致三
0461a19: 昧。計一十六種。下經文自有一十六節而解。俾見
0461a20: 三昧之實。不然。此中徒訓字面。於義無涉也。如是
0461a21: 下。謂此十六三昧為首。其餘三昧尚多。故以等字
0461a22: 言。以法身大士。凡所動息云為。無非三昧。無非名
0461a23: 持法華經故。釋迦牟尼佛光照下。謂妙音知我佛
0461a24: 放光初意。即白彼佛。欲來此土供佛。及見文殊等
0461b02: 依正。生下劣想。以順此土之形。妙音須改現小身。
0461b03: 先作下劣觀想故。善男子下。別釋莫輕此土依報。
0461b04: 佛身下。別釋莫輕此土正報。而汝身下。用彼顯此。
0461b05: 俾見十方國土佛及菩薩之身正大。福德光明。皆
0461b06: 超越此土也。經云。為人短小。輕蔑人故。豈我土依
0461b07: 報穢惡。正報卑小。佛及菩薩。皆種輕蔑因耶。無非
0461b08: 順機示現。可生下劣想乎。故曰是故汝往等。晉譯
0461b09: 云。佛土本空。眾生罪福。現有不同。是也。妙音下。當
0461b10: 機謂。已巳捨淨詣穢。元仗佛力。何彼此小大之不相
0461b11: 融攝。肯改形異質。生輕劣想哉。故曰我今詣娑婆
0461b12: 世界皆是等。
0461b13: 於是妙音菩薩不起於座至甄叔迦寶以為其臺。
0461b14: 此節敘妙音來儀。釋第一妙幢相三昧也。以妙即
0461b15: 妙心。幢有摧邪輔正功能。而以蓮華表其相故。於
0461b16: 是下。標起入三昧之式。明妙音以法身與我釋迦
0461b17: 相見。宗門所謂不許夜行。投明早到。是也。華嚴經
0461b18: 云。菩薩在一佛國。聞法受持。其身不動。以三昧力。
0461b19: 於不可說佛會中。在在現身。亦不分身。亦不起定。
0461b20: 各各出生不可說不可說三昧身。如是次第。一切
0461b21: 諸劫。不可窮盡。是也。以三昧下。謂妙幢相三昧之
0461b22: 力。能即遠而近故。隔彼百八萬億那由他恒沙等
0461b23: 世界外。去其靈鷲法座不遠。現寶蓮華也。蓮華以
0461b24: 八萬四千言者。一則擴一心之量。合法門及煩惱
0461c01: 之數。一則預示妙音同來法眾。有如許之多。閻浮
0461c02: 下。敘其華相。閻浮檀樹。其大蔭蓋南閻浮提。滴水
0461c03: 人地。土成赤金。他金無以為比。甄叔迦云鸚鵡嘴。
0461c04: 其寶紅色似之。此經名妙法蓮華故。妙音將來。先
0461c05: 現此相。見經題蓮華。非目世間常所有紅白蓮華。
0461c06: 乃其瑞應寶蓮華也。故下節文殊以是何因緣而
0461c07: 現此瑞為問。佛以為聽法華經為答。有以也。
0461c08: 爾時文殊師利法王子至亦欲供養聽法華經。
0461c09: 此節雖問答上節義。其實是即妙幢相三昧。示第
0461c10: 二法華三昧也。文殊諸佛之師。示不知而問者。明
0461c11: 法華三昧。要其根本智者。始能究竟。
0461c12: 文殊師利白佛言至彼菩薩來令我得見。
0461c13: 此節即法華三昧。致申問答。示第三淨德三昧也。
0461c14: 以淨即清淨法身德。即淨法身中。具報化身色相
0461c15: 大小威儀進止之功德故。文殊下。問種善本者。欲
0461c16: 顯淨法身。為諸善根本也。問修功德者。欲顯由淨
0461c17: 法身起行。始成功德也。而能下。欲顯由淨法身。為
0461c18: 諸善本德。始能即遠而近。即無而有。現若干千萬
0461c19: 蓮華。為大神通力也。行何三昧下。文殊問三昧名
0461c20: 字。示己巳欲從淨德之名。入淨德之實。而修行之。庶
0461c21: 同聲相應。同氣相求。乃能見妙音之報化身也。以
0461c22: 色相大小威儀進止。屬報化身故。惟願下。謂妙音
0461c23: 報化法身。自非佛力加被。己巳不能見也。古德頌云。
0461c24: 彩雲影裡僊人現。手把紅羅扇遮面。丞須著眼看
0462a01: 僊人。莫看僊人手中扇。今文殊求見妙音色相。大
0462a02: 似要看僊人手中之扇者也。
0462a03: 爾時釋迦牟尼佛至文殊師利法王子欲見汝身。
0462a04: 爾時下。文殊求佛示相。佛不親命。而推重多寶佛
0462a05: 者。示第四宿王戲三昧也。以多寶為過去古尊宿
0462a06: 之法王。來遊戲此土故。時多寶下。一切淨光莊嚴
0462a07: 佛國。去此娑婆世界。有百八萬億那由他恒河沙
0462a08: 數世界之遙。妙音既入定於彼。此以一音相召而
0462a09: 來。何其易且近哉。非宿王戲三昧之神力。豈能如
0462a10: 是。其義奇哉。
0462a11: 于時妙音菩薩於彼國沒。
0462a12: 于時下。示第五無緣三昧也。謂於彼國沒。是彼國
0462a13: 佛法之緣暫無。而至此土。建無緣之慈力故。
0462a14: 與八萬四千菩薩俱共發來至頭面禮足奉上瓔珞。
0462a15: 此節示第六智印三昧。以智即妙音成所作智。及
0462a16: 佛妙觀察智。印謂佛菩薩智兩相印證。而不可改
0462a17: 易也。與八萬下。印定所來人數。與前所現華數不
0462a18: 易。所經下。敘來儀三瑞。一地六震。二天雨寶華。三
0462a19: 天樂自鳴。是菩薩下。印定色相大小。有八種。一目
0462a20: 青如蓮。二面圓逾多月。三身金色。四具莊嚴。五威
0462a21: 德盛。六光明。七相具足。八身堅固。入七下。印定威
0462a22: 儀進也。詣此下。印定威儀止也。以價下。印定供養
0462a23: 親近禮拜於我之言。凡此智印。類同世法。皆不期
0462a24: 然而然。故曰三昧。
0462b01: 而白佛言世尊至安隱少惱堪忍久住不。
0462b02: 而白下。雖妙音傳彼土之佛問訊我佛。其實示第
0462b03: 七解一切眾生語言三昧也。以問訊之辭。皆此土
0462b04: 一切眾生之語言。而妙音能解故。少病約身問。少
0462b05: 惱約心問。起居下。申問身之少病。世事下。申問心
0462b06: 之少惱。以上問能教化主。無多下。問所化機宜。能
0462b07: 不具大小隨眠煩惑。不無不孝下。問眾生俗諦事。
0462b08: 不敬下。問眾生出俗事。能降伏下。問眾生真俗修
0462b09: 行魔障有無事。皆問現在生佛也。久滅度下。問過
0462b10: 去佛往來事。又問訊下。亦問過去佛身心事。彼土
0462b11: 之佛。豈不知此土佛。與多寶身心等事。莫過主賓
0462b12: 之分。世界之儀。妙法不異世間法也。問妙音前辭
0462b13: 彼土之佛。彼佛會無此問。今奚曰彼佛問訊。答以
0462b14: 文理求。前合有此。譯者恐繁。故前影略。今獨彰顯
0462b15: 也。問妙音問訊。佛奚不詶。答理合有之。亦譯師欠
0462b16: 詳潤也。
0462b17: 世尊我今欲見多寶佛身至故來至此。
0462b18: 世尊下。妙音初意。到此土元為供養現在三寶。禮
0462b19: 佛後。見寶塔已巳閉。故託佛請見示己巳所得第八集
0462b20: 一切功德三昧也。及示周旋往返持經義也。以求
0462b21: 見多佛。是集一切功德。合人情之周旋故。時多寶
0462b22: 佛不啟塔。但讚善者。謂但完初意。則一切功德已巳
0462b23: 集。不必更欲見我身也。故曰汝能為供養等。
0462b24: 爾時華德菩薩白佛言至百千萬億那由他佛。
0462c01: 爾時下。前文殊見蓮華。興起三問。一問種何德本。
0462c02: 有大神通。二問行何三昧。己巳欲效修。三求佛加神
0462c03: 力。得見色相大小威儀進止。逮妙音來。直完第三
0462c04: 請。而初二兩請。尚未結案。故華德復請示妙音所
0462c05: 得第九清淨三昧也。以昔供雲雷音王佛。伎樂寶
0462c06: 。為清淨之因緣。今生淨華宿王智佛國。得現華
0462c07: 等神通。為清淨之果報故。
0462c08: 華德汝但見妙音菩薩至變為女身而說是經。
0462c09: 此節示第十神通遊戲三昧也。以種種現身。皆神
0462c10: 通遊戲故。華德汝但下。謂華德唯見妙音能現菩
0462c11: 薩身。而不知彼於種種類中。皆能現身說法也。或
0462c12: 現下。釋成現種種身。梵王色界。不敘空界者。無色
0462c13: 質故。說現色。亦攝空故。帝釋欲界。自在欲界第五
0462c14: 天。大自在欲界第六天。中攝夜摩兜率兩天。天大
0462c15: 將軍者。名義云。天台釋散脂修摩。為天將大軍。其
0462c16: 形八臂。騎孔。擎。持鐸。捉赤幡。統轄三十八部。
0462c17: 巡遊世間。賞善罰惡。故稱天大將軍。毗沙門。智論
0462c18: 謂。福德之名。多聞四方。乃北方天王也。攝東方等
0462c19: 三天。轉輪王。有金銀銅鐵之分。諸小王者。謂除四
0462c20: 輪王。餘皆為小國王。菩薩皆能現身也。長者。風俗
0462c21: 通云。年耆德艾。事長於人。居士。楞嚴經云。愛談名
0462c22: 言。清淨自居。宰官。大則宰相。小則縣官。婆羅門云
0462c23: 淨行。亦云毛道凡夫。以上皆約現男子身。或現比
0462c24: 丘下。約男女並現說。以比丘尼優婆夷。是四眾中
0463a01: 之女身故。或現長者婦女下。梵語婆利邪。此云婦。
0463a02: 婦對夫言。女對男言。童男童女。未有夫婦道者。或
0463a03: 現天龍下。八部也。問前敘諸天。此奚復贅。答前三
0463a04: 界天主故。各各列名。此八部。無天則無統屬。故不
0463a05: 言某天。以上現樂地身。諸有下。三途苦地故。不言
0463a06: 現身。但云皆能救濟。乃至於王下。應譯著現長者
0463a07: 婦女身。前置之末者。以王宮後妃等。名位雖貴。夫
0463a08: 婦之樂或乏。其苦亞於三途故。不敘妙音說何法。
0463a09: 而兩敘說是經典。是經即指此經也。以法身大士。
0463a10: 於十法界。一動一靜。皆妙法故。
0463a11: 華德是妙音菩薩至大神通智慧之力其事如是。
0463a12: 此節示第十一慧炬三昧也。以若干智慧。明照娑
0463a13: 婆世界等。是慧炬義故。華德是妙音下。承上節言。
0463a14: 謂華嚴等。止知妙音能救護娑婆世界梵王等諸
0463a15: 眾生。現種種身。說其妙法。而未知彼於一切淨光
0463a16: 莊嚴國中。其神智變化。亦如此土同時各在。而無
0463a17: 所損滅也。是菩薩以若干下。若干有數多少已巳知
0463a18: 之義。謂華德縱知妙音以現梵王等若干智慧。明
0463a19: 照此彼兩土。令梵王等各得所知。而尚不知彼神
0463a20: 智變化。同時遍應於十方恒沙世界亦然也。良由
0463a21: 妙音菩薩得法華經力。證得法身。而法身遍在一
0463a22: 切處。故能同時各應。而人難測也。華嚴經十無礙
0463a23: 品云。菩薩於一身。示現一切世界身。以一音。現一
0463a24: 切世界差別言音。令諸眾生各得解了。此也。若應
0463b01: 以下。前敘現六凡身。重所應機。說世間人天乘。五
0463b02: 戒十善之妙法。此敘現四聖身重能應教。說出世
0463b03: 間小中大頓圓之妙法也。以為欲得小乘者。即法
0463b04: 身應機。現作聲聞形。說四諦法。欲得中乘者。即法
0463b05: 身應機。現作辟支佛形。說十二因緣法。欲得大乘
0463b06: 者。即法身應機。現作三賢十地菩薩形。說六波羅
0463b07: 蜜法。欲得最上一乘。不涉階漸。頓作佛者。即法身
0463b08: 應機。現作報化佛形。說十力四無所畏等法也。此
0463b09: 土彼土。十方恒河沙土。同時遍應。無不皆然。故曰
0463b10: 如是種種等。以上明妙音證獲法身般若德。乃至
0463b11: 下。明證獲解脫德。謂不唯現身在世。即應以涅槃
0463b12: 得度者。菩薩亦於不生不滅法身中。而示現有生
0463b13: 必有滅也。華德妙音下。總結前文。
0463b14: 爾時華德菩薩白佛言至能如是饒益無量眾生。
0463b15: 此節示第十二莊嚴王三昧。一切色身為所現。上
0463b16: 六凡四聖身。是也。法身為能現前。不起於座。身不
0463b17: 動搖處。是也。法身為一切色身之王。一切色身為
0463b18: 法身之莊嚴。故此問答名莊嚴王三昧。雖酬華德。
0463b19: 亦答文殊行何三昧。願為我等說其三昧名字。
0463b20: 說是妙音菩薩品時至亦得是三昧及陀羅尼。
0463b21: 此雖敘兩土大眾聞法得益。其實示第十三淨光
0463b22: 明三昧。自住法身曰淨。普照於人曰光明。今一說
0463b23: 妙音神智。即令人同得。豈非三昧及總持乎。並結
0463b24: 訖文殊我等亦欲勤修行之之案。
0463c01: 爾時妙音菩薩摩訶薩至作百千萬億種種伎樂。
0463c02: 此示第十四淨藏三昧也。以還歸本土。表一切色
0463c03: 身神智變現。皆藏於淨法界身之藏海故。問妙音
0463c04: 既此彼土。及十方恒河數世界。皆同時遍在。又奚
0463c05: 重煩來往。答凡大菩薩。必具三身。應化身則隨十
0463c06: 法界應現。有大有小。報應身則見有往來。法身則
0463c07: 遍在一切處。而無往無不往。無來無不來也。妙音
0463c08: 此土他土十方恒沙土。隨類現者。應化身也。彼此
0463c09: 往來者。報身也。
0463c10: 既到本國與八萬四千菩薩至得現一切色身三昧。
0463c11: 此雖敘復命之辭。其實示第十五不共三昧。以復
0463c12: 命之辭。不敘共二乘人得益故。所以然者。一則二
0463c13: 乘人。皆已巳受大乘記。無非菩薩也。一則明妙音來
0463c14: 往。智慧神通。皆是教菩薩法。不與一切二乘人共
0463c15: 也。經文其深玄哉。
0463c16: 說是妙音菩薩來往品時至華德菩薩得法華三昧。
0463c17: 此雖通結一品之文。其實示第十六日旋三昧也。
0463c18: 以娑婆去一切淨光莊嚴佛國。有百八萬億那由
0463c19: 他恒河沙等諸佛世界之遙遠。而妙音周旋往返。
0463c20: 直一日故。吾人能得此品妙義。則亦如日一日一
0463c21: 周天。有目有趾者。待是而後成功也。故敘得益。以
0463c22: 四萬二千天子得無生法忍言。明菩薩報應身之
0463c23: 日。雖有往來。而法身之天。曾無生滅也。法華三昧。
0463c24: 其體相如是。故華德問此。而亦證此問前已巳敘得益。此奚復敘。
0464a01: 答前敘兩土菩薩。此敘天子及當機。欲顯三昧名異。
0464a02: 妙法蓮華經觀世音菩薩普門品第二十五
0464a03: 觀世音菩薩。亦名觀自在菩薩。慈恩傳云。梵語阿
0464a04: 盧植。此云觀。伊濕伐囉。此云自在。其實觀即能
0464a05: 緣見分。真觀清淨觀。廣大智慧觀。悲觀及慈觀。是
0464a06: 也。世音即所緣相分。七難二求等。世間苦惱之音
0464a07: 聲。是也。此以人名品。普門者。以法名品。即一身心
0464a08: 普應三十二法門也。人名品。明菩薩得此經。悲能
0464a10: 嚴經二種殊勝功德。彼自陳圓通。此佛述圓通常
0464a11: 三種真實。以答當機慈悲先後。經各為義。
0464a12: 爾時無盡意菩薩至即時觀其音聲皆得解脫。
0464a13: 爾時下。問觀音必無盡意當機者。表妙音菩薩周
0464a14: 旋往返身根持經。意尚有盡故。以來此彼土意盡。
0464a15: 旋彼此土意盡。故上品佛讚妙音。但云神通智慧
0464a16: 無所損減。不云色身無損也。若夫觀音耳根持經。
0464a17: 不費周旋往返。而耳門圓照三昧。上合下應。則彼
0464a18: 此之意。皆無盡也。故淨華宿王智佛。誡妙音莫輕
0464a19: 此土生下劣想者。以佛及菩薩。順世現身。雖曰卑
0464a20: 小。而神通智慧。變化自在。有逾於十方世界。故以
0464a21: 無盡意當機。准楞嚴經。六根功德優劣。唯意根圓
0464a22: 通。與耳根彷彿。但意待前五塵。而有生滅。不及耳
0464a23: 根生滅二圓離之常真實。所以無盡意。猶請問於
0464a24: 觀世音也。而作下。承上品為問。謂妙音菩薩。既以
0464b01: 供樂及之因緣得名。則觀世音菩薩。是以何因
0464b02: 緣。而得名也。良以世間根塵。各有所對。觀屬眼根。
0464b03: 宜對色塵。音是聲塵。宜對耳根。今觀世音菩薩。以
0464b04: 耳根云觀。則與世間根境。似相違矣。故曰以何因
0464b05: 緣等。佛告下。謂菩薩所以名觀世音者。非同世間
0464b06: 根塵。黏妄發光。根各對境得名。乃以脫出根塵。生
0464b07: 佛本具之菩提心為觀。故令若有無量地獄等三
0464b08: 途受苦眾生。一時聞名。一齊稱號。菩薩得圓觀稱
0464b09: 名者之音聲。不遺時而齊得其解脫也。楞嚴經云。
0464b10: 一者由我不自觀音謂由菩薩不以自己巳能觀之觀智。觀彼無量受苦眾生所
0464b11: 稱名號之音聲也。以一觀其音塵。菩薩自己巳。且黏妄發光。焉能度脫人哉。況以觀觀音。但觀其一。難觀於
0464b12: 二。惡能圓脫其苦惱耶。以觀觀者謂能觀之智。既不觀彼所稱名之音聲。則觀何物。以
0464b13: 迴能觀之觀智。返觀己巳之不自觀音之觀。則能所皆空矣。令彼十方苦惱眾生。
0464b14: 觀其音聲。悉得解脫謂由菩薩能所觀智皆空故。令受苦者。觀其聖名之音聲。
0464b15: 皆得解脫三途之苦惱也。此如王之有德。為民所恃。母之有慈。為子所怗。王母雖無偏私於子民。而子民
0464b16: 有苦。能稱念王母。則一切患難。自然解矣。楞嚴觀字。在機上說。此經觀
0464b17: 字。在應上說。彼如說方藥。此如說效驗。苟不並解。
0464b18: 義難消會。此以能脫地獄等三途之苦。顯圓真實
0464b19: 而答也。
0464b20: 若有持是觀世音名者至以是因緣名觀世音。
0464b21: 此節以脫三災苦。顯圓真實也。以一人稱名。諸人
0464b22: 脫難。為圓義故。若有下。謂若或有人。一向持聖名。
0464b23: 似必無火災也。設偶遇之。火亦不能燒也。凡物與
0464b24: 人。值火必焚。今曰不燒。則見菩薩之威力也。故曰
0464c01: 由是菩薩等。楞嚴經云。二者知見旋復云云溫陵解曰。
0464c02: 內外四大常相交感。見覺屬火。故見業交。則見猛火。准彼釋此。謂由菩薩具德故。令念者持者脫苦。非無
0464c03: 故也。下諸節引釋。俱可例知。但上節是證一根既返源義。故但以本根之聞言。此節是證六根成解脫義。
0464c04: 故以知見言。以知屬身等四根。見屬眼根故也。若為大水下。承上文言。謂
0464c05: 由菩薩威力。不獨能免火難。若遇水難。一稱聖名。
0464c06: 即漂入淺處。易救也。楞嚴經云。三者觀聽旋復云
0464c07: 云溫陵解曰。聞聽屬水。故聞業交。則見波濤。若有百千下。謂人多也。為
0464c08: 求下。謂因求七寶而入海也。然求寶者眾。未必盡
0464c09: 遇風難。故曰假使。水本黑色。故海水深大。其風為
0464c10: 黑。兩船并行曰舫。羅剎乃食人之女鬼。鬼多故成
0464c11: 其國。其中若有下。謂多人中。但一人稱聖名。俱見
0464c12: 免害。益見菩薩之威力大也。以是下。兼上節。以答
0464c13: 當機之問。楞嚴經云。四者。斷滅妄想。心無殺害。令
0464c14: 諸眾生。入諸鬼國。不敢為害。彼經但云入諸鬼國。
0464c15: 未知因甚事而入。此明因求寶被黑風吹入。其義
0464c16: 重在風成三災也。不然。下節言羅剎。言眾商人
0464c17: 持眾寶。於此為贅矣。
0464c18: 若復有人臨當被害至威神之力巍巍如是。
0464c19: 若復下。楞嚴經云。五者。熏聞成聞。六根銷復。同於
0464c20: 聲聽。能令眾生云云。熏聞。謂初以言教熏習聞根
0464c21: 也。即經彼佛教我從聞思修入三摩地之言。是也。
0464c22: 成聞。謂究竟果海。實成於聞根也。即經初於聞中
0464c23: 入流亡所。至寂滅現前等文。是也。此所謂隨拔一
0464c24: 根脫黏內伏者也。六根銷復等者。謂餘眼等五根
0465a01: 銷落。餘色等五塵復歸元真。亦同於聲塵之於耳
0465a02: 聽也。此所謂諸餘五黏應拔圓脫等者也。准彼。令
0465a04: 致也。准偈。此遇王難得脫者。若三千下。楞嚴經云。
0465a05: 六者。聞熏精明。明法界。則諸幽暗性不能全云
0465a06: 云。上節熏聞六根。但約一身言。此云明法界。則
0465a07: 該乎十法界也。准彼。是由菩薩聞熏明故。令廣
0465a08: 大三千諸托幽暗為性之惡鬼。不能以惡眼視稱
0465a09: 名者。況敢害乎。准偈。惡獸玩蛇等。是頌此者。以肇
0465a10: 師云。夜叉有三種。一在地。即虎狼貍等。二在空。
0465a11: 即諸鷙鳥鷹等也。三在天。即諸殺鬼等。羅剎云
0465a12: 可畏鬼。設復下。楞嚴經云。七者。音性圓銷。謂六塵
0465a13: 同脫也。觀聽返入。六根逆流也。離諸塵妄。能令眾
0465a14: 生云云。准彼。是由菩薩離塵故。令有罪者。應受杻
0465a15: 械等。無罪者。橫彼檢繫等。一稱名皆脫苦也。若三
0465a16: 千大千國土滿中冤賊下。冤謂冤家。賊謂盜賊。滿
0465a17: 中言無處避也。商主謂能引導眾商者。故曰一曰
0465a18: 將。寶與命連。故曰重。路多冤賊。故曰險。其中下。眾
0465a19: 商中一人。勸稱聖名也。眾商下。眾商人遵教。同脫
0465a20: 苦也。上風難。一稱眾脫。此眾稱同脫。楞嚴經云。八
0465a21: 者。滅音圓聞。生慈力云云。滅音。謂寂滅其音塵。
0465a22: 非斷滅也。圓聞。謂音聲一塵。既得寂滅。則色香等
0465a23: 六塵。俱得如聞而圓。故能生慈力也。准彼。是由
0465a24: 菩薩慈故。令眾商冤賊圓脫也。無盡意下。以通
0465b01: 真實得名為答。以王刑鬼害禁械冤賊。皆世間所
0465b02: 通有。而菩薩通能度脫故。讚其威力高大。巍巍高
0465b03: 大貌。語云。巍巍乎。唯天為大。
0465b04: 若有眾生多於淫欲至無量無邊福德之利。
0465b05: 若有眾生。晉譯作若有學人。其譯是也。以出家者。
0465b06: 研真斷惑。謂之學人。其人始厭欲多。若夫在家。方
0465b07: 恨淫少。豈厭多乎。楞嚴經云。九者。熏聞離塵。色所
0465b08: 不劫云云。謂以戒香熏其聞根。雖見好色。不被色劫。准彼。則是菩薩自能
0465b09: 離淫故。令念敬者得離其色欲也。若多瞋恚下。楞
0465b10: 嚴經云。十者。純音無塵根圓故純。音境空故無塵。根境圓融由無
0465b11: 塵故根圓。由純音故境融。無對所對云云。由根圓故無能對。境融故無所對也。蓋瞋
0465b12: 恚起於能所抗對。菩薩自既能所無對故。令念敬
0465b13: 者便離瞋恚也。若多愚癡下。楞嚴經云。十一者。銷
0465b14: 塵旋明旋倒聞機故銷塵。返聞自性故旋明。法界身心。猶如琉璃。朗
0465b15: 徹無礙云云。謂由銷塵旋明故。十法界身心。皆現在菩薩所證法身中。如琉璃寶。內外明徹。
0465b16: 而無礙也。良由愚癡。起於根塵固結之曖昧。菩薩自既
0465b17: 朗徹無礙故。令念敬者便離愚癡性障也。以上謂
0465b18: 之三毒。名相具載唯識論。乃根本惑之三。無盡意
0465b19: 下。以常真實功德得名而答故。四以常言。若有女
0465b20: 人下。凡女身以夫貴而貴。然色難常好。夫愛莫恒。
0465b21: 唯生有男。乃可永賴。故女人必欲求男也。若生男
0465b22: 無福。家不足興。無德。名不足盛。無智。則身不足貴。
0465b23: 無慧。則道不能行。故求菩薩。即生福德智慧之男
0465b24: 也。楞嚴經云。十二者。融形復聞融謂六根融通。無開見觸臭之形礙。
0465c01: 復謂眼根等。皆如耳根。復還元覺也。不動道場由復聞也。涉入世間由融形也。
0465c02: 不壞世界由不動道場之所致。能十方。供養微塵諸佛如
0465c03: 來由涉入世間之所致。各各佛邊。為法王子云云十方微塵數諸佛。於
0465c04: 為菩薩者。有父道焉。菩薩各與供養。具子道焉。菩薩於佛。既具子道。故令
0465c05: 求者便生男子也。設欲求女下。世俗雖皆好女色。
0465c06: 然求生女者或少。故以設言。女不端正。色雖美。而
0465c07: 內政莫立。不有相貌。心雖端。而外見罔貴。不宿植
0465c09: 生愛敬。故須求菩薩。便生端正有相福德可愛敬
0465c10: 之女子也。楞嚴經云。十三者。六根圓通謂一根能作諸根事
0465c11: 業也。明照無二雖六根互用。直一體性也。含十方界由六根圓通故。立大
0465c12: 圓鏡由明照無二得名故以立云也。空如來藏由含十方界得名。准勝鬘經。如來藏
0465c13: 有二。一者空。二者不空。今云空者。惟空能含故。承順十方微塵如來秘密
0465c14: 法門。受領無失。云云夫如來藏不空。不唯不能承順及受領。即勉強承受。亦不
0465c15: 能無失也易云。至哉坤元。乃順承天。今菩薩以圓通妙
0465c16: 體。既能明照。又能承受。有坤道焉。坤厚載物。故令
0465c17: 求者。便生含弘光大端正有相之女也。淫恚癡三
0465c18: 毒。眾生所常有之正性。多則為害也深。男女二求。
0465c19: 眾生所常有之正情。少則為嗣也絕。故或惡其多。
0465c20: 或慮其絕。一念敬聖名。供禮聖像。皆響應者。常真
0465c21: 實功德之力。所加庇也。故曰無盡意觀音菩薩有
0465c22: 如是力等。唐也。捐棄也。福不棄。則常真實見
0465c23: 矣。是故眾生下。結起下文。無盡意若有人受持下。
0465c24: 所持菩薩之名多也。復盡形下。時及供養尤多也。
0466a01: 於汝意下。使知持者得福之多。以校勝也。佛言若
0466a02: 復下。別有一人。但持觀音一名數。不敵於前也。乃
0466a03: 至下。時及供養尤不敵於前也。是二人下。謂以持
0466a04: 一名。與持多名者相校。獲福雅相等也。於百千下。
0466a05: 謂不唯相等。且勝也。晉譯云。計此二福。億百千劫。
0466a06: 不可盡極。終不相此。是也。楞嚴經云。十四者。由我
0466a07: 所得圓通本根。發妙耳門。然後身心微妙含容。周
0466a08: 法界。能令眾生持我名號。與彼共持六十二恒
0466a09: 河沙諸法王子。二人福德。正等無異。准彼。觀音由
0466a10: 得耳根常真實功德。所以勝也。必以六十二恒河
0466a11: 沙數菩薩。為校量者。擴六根而言也。以上下四無
0466a12: 畏。屬楞嚴同一悲仰。人名品止此。下三十二應。屬
0466a13: 楞嚴同一慈力。乃以法名品。但彼先者。此經後之。
0466a14: 無盡意菩薩白佛言至皆號之為施無畏者。
0466a15: 無盡意下。承上節問。謂一盡形盡供持多名。一但
0466a16: 一時供持一名。而兩人福等且勝者。則觀世音菩
0466a17: 薩。得何勝法。遊此忍界。遊問身業。說問語業。意業
0466a18: 在其中矣。方便下。謂據法身實智。無乎不。似不
0466a19: 用問。但三業應機。屬於方便權智。則方便權力事
0466a20: 相。果云何也。佛告下。約圓真實成方便而答。以十
0466a21: 九說法隨地而在。一時圓應故。若有下。答身業之
0466a22: 方便。即現下。答語業之方便。意業答在應以即現
0466a24: 涉階漸。直下成佛者。此人應當以佛身得度者。觀音即時現其佛身。為說圓滿果法也。楞嚴經云。若諸菩
0466b01: 薩。入三摩地。進修無漏勝解現圓故。應以辟支下。梵語辟支迦羅。孤
0466b02: 山云。此翻緣覺。觀十二緣謂無明緣行等。而悟道故。亦翻
0466b03: 獨覺。出無佛世。無師自悟故楞嚴經云。若諸有學寂靜妙明。勝妙現圓
0466b04: 等。准彼則觀音現緣獨身說法。乃寂靜妙明等法也。應以聲聞下。准名義集。
0466b05: 有四種聲聞。一決定聲聞。定入無餘故。無餘應作
0466b06: 有餘。二增上慢聲聞。未證謂證故。三退菩提聲聞。
0466b07: 退大取小故。四應化聲聞。內秘外現故。經云。以佛
0466b08: 道聲。令一切聞楞嚴經云。若諸有學。得四諦空。修道入滅等。准彼則觀音現聲聞身
0466b09: 說法。乃四諦之法也。以上答即法身應機而現四聖身之方
0466b10: 便。楞嚴及本經。於四身中。俱不云現菩薩身者。以
0466b11: 觀音即菩薩故。既能現佛身。則現菩薩易矣。應以
0466b12: 梵王下。即法身應機現六凡身也。梵王為色界主。
0466b13: 或云離欲。或云淨行。序品云。娑婆世界主梵天王。
0466b14: 尸棄大梵此云火。或又名頂髻。光明大梵等楞嚴經云。若諸眾生。欲心明悟。
0466b15: 不犯欲塵等。准彼現身說法。是說不犯欲塵之法也。應以帝釋下。帝釋云能
0466b16: 作。謂能作三十三天之主故楞嚴經云。若諸眾生欲為天主。統領諸天
0466b17: 等。准彼現身。是說統天五戒十善等法也。應以自在下。梵語婆舍提。
0466b18: 秦言自在。謂假他化樂。而取自在故。別行疏云。是
0466b19: 欲界頂魔王天也楞嚴經云。若諸眾生。欲身自在等。准彼是說遊行十方之法也。
0466b20: 應以大自在下。梵語摩醯首羅。此云大自在。八臂
0466b21: 三目。騎白牛。疏云。樓炭稱阿迦尼吒。華嚴名色究
0466b22: 竟。是色界頂天。釋論云。過淨居天。有十住菩薩十住
0466b23: 即十地也。號大自在。為大千界主。灌頂云。字威靈帝楞嚴
0466b24: 經云。若諸眾生。欲身自在。飛行空等。准彼是說飛行空之法也。應以天大下。訓
0466c01: 見妙音品楞嚴經云。若諸眾生。愛統鬼神。救護國土等。准彼是說統鬼神救國土之法也。
0466c02: 應以毗沙門下楞嚴經云。若諸眾生。愛統世界。保護眾生等。准彼是現說統世救生
0466c03: 法也。然楞嚴云。現四天王。及現四天太子。驅使鬼神身。此唯說現毗沙門該之。以上敘現
0466c04: 六凡中天上君臣。應以小王下。敘現人間王臣等
0466c05: 身也。小王對四輪王言楞嚴經云。若諸眾生。樂為人王等。溫陵曰。自金輪至
0466c07: 人也准楞嚴說。主族姓。世間推讓之法也。應以居士下。修德位之人
0466c08: 也准楞嚴說。名言清淨。自居法也。應以宰官下。當路之顯達也准楞
0466c09: 嚴說。愛治國家。剖斷〔那〕邑治也。應以婆羅下。同此方儒生。及處士
0466c10: 也准楞嚴說。術數攝位。自居法也。溫陵曰。長者具十德。謂姓貴位高。大富威猛。智深年耆。行淨禮備。上
0466c11: 嘆下歸。為族姓主。隱居求志。行義達道。名居士。三台輔相。州牧縣長。悉號宰官。婆羅門此云淨行。四姓之
0466c12: 一。數術。即和合占相。推步盈。五明術也。應以比丘下。楞嚴為四。准彼。
0466c13: 是說出家持二百五十戒。及在家五戒之法也。應
0466c14: 以長者等婦女下。與楞嚴少異。彼一現女主君也。二
0466c15: 現國夫人次婦女身。三現命婦臣也。謂以夫職。而受語命者也。四現大
0466c16: 家為女主。夫人命婦之師者也。孤山曰。女主。即天子后。國夫人。如論語邦君之妻。曰君夫人。命婦。謂妻
0466c18: 大家。是也。此中長者宰官婦女。合彼命婦。不云現女主國夫人身者。以妙音品。于王後宮。變為女身。而說
0466c19: 是經。已巳敘之矣。既能現顯達婦女。其居士婆羅門。通隱顯之婦女。能現可知矣。然則說法是說內政立身。
0466c20: 以修國家之法也。應以童男童女下准楞嚴。不壞男根。名為童男。處女不求侵
0466c21: 暴。名為童女。諺云不破身者。是也。彼開為二。此合為一。說法可知。應以天龍下。此
0466c22: 現八部身隨類說八部法也。楞嚴開敘為九科。說
0466c23: 法。是說樂脫出其倫之法也長水曰。有形如休咎精明。無形如空散銷
0466c24: 沈。有想如鬼神精靈。無想如精神化為土木金石等。皆非人也。餘詳於他處。應以執金
0467a01: 剛下。楞嚴少此一科。名義云。梵語闍羅。此云金
0467a02: 剛。執者。梵語波膩。此云手。手有執義。無盡意是觀
0467a03: 世音下。結答其方便之力。楞嚴經云。是名妙淨三
0467a04: 十二應入國土身。皆以三昧聞熏聞修無作妙力。
0467a05: 自在成就。准彼。無作自在妙淨之言。則此中十九
0467a06: 說法。皆在機感上。於菩薩法身。如鏡應像。月現水
0467a07: 也。是故汝等下。勸興供養。以啟下節。是觀世音下。
0467a08: 楞嚴云。十方微塵國土。皆名我為施無畏者。准彼。
0467a09: 則十九應身。攝盡四不思議。以彼施無畏之名。在
0467a10: 四不思議之文中故。凡吾人怖畏。皆生意地。故勸
0467a11: 無盡意菩薩。興供養。以除怖畏。得自在。有以也夫。
0467a12: 無盡意菩薩白佛言至自在神力遊於娑婆世界。
0467a13: 無盡意下。當機聞觀音能施無畏。即解所服瓔珞。
0467a14: 興供養者。明欲無怖畏。先須無罣礙也。以瓔珞雖
0467a15: 眾寶所成。價直十萬金。然掛于項。而礙於胸臆故。
0467a16: 而以下。瓔珞本常之有財施。云法施者。意明常有
0467a17: 即真實也。時觀音不受者。謂瓔珞固常真實。但一
0467a18: 入意分別。則為不常不真實也。況供養出乎佛命。
0467a19: 意興由乎耳聞。既無誠求愍內之辭。又不迴施上
0467a20: 下。是乃財施非法施。故不肯受。有以也。無盡意復
0467a21: 白下。既去愍我等故。我無盡意自我。等謂等於眾
0467a22: 部。則意有迴向。言有誠求。於禮為通。於福為圓。瓔
0467a23: 珞常有之物。可成圓通常三種真實功德矣。故佛
0467a24: 代當機而申勸。表果能成因。財施始成法施也。故
0467b01: 云爾時佛告等。即時觀世音下。遵佛命愍四眾八
0467b02: 部者。表受法施。下合十方六道眾生同一悲仰也。
0467b03: 分瓔珞作二分。供佛及寶塔者。表上合十方三世
0467b04: 同一慈力也。不曰愍無盡意者。明當機與己巳皆同
0467b05: 等菩薩。修法垂範。耳根意根圓通功德相類。不用
0467b06: 愍也。畢竟得佛命而受瓔珞者。明因常在果。法施
0467b07: 不外財施。即已巳愍無盡意不用言也。二大士持妙
0467b08: 法蓮華經。為普門自在之神力如此。故總結云。無
0467b09: 盡意觀世音菩薩有如是等。會楞嚴。缺四不思議
0467b10: 然具於四番結答文中。初云威神之力巍巍如是。
0467b11: 次云有如是等大威神力多所饒益。三云是故娑
0467b12: 婆世界皆名施無畏者。四云有如是自在神力。所
0467b13: 以然者。以八萬四千爍迦羅首。八萬四千清淨寶
0467b14: 目。八萬四千母陀羅臂。慈威定慧之妙容。現一一
0467b15: 形。誦一一。皆自在大威神力攝盡故。
0467b16: 爾時無盡意菩薩以偈問曰。
0467b17: 世尊妙相具我今重問彼至能滅諸有苦。
0467b18: 爾時下。晉譯元無偈文。本譯有者。梵本增損。譯人
0467b19: 傳持不同故。世尊下。當機既蒙觀音愍受瓔珞。感
0467b20: 其聖德神力。將申問其十四無畏功德。以人名品
0467b21: 之義。故先讚佛具相好。以引啟也。具足下。為經家
0467b22: 敘置。汝聽下。總頌下合六道之願。深謂聖行能應
0467b24: 即經多劫。亦難心思口議。侍多下。總頌上合諸佛
0467c01: 之願。淨謂多劫願大。難思議者。由菩薩侍佛多。曾
0467c02: 無染著也。我為下。謂佛於觀音深淨難思議願中。
0467c03: 許說少分。俾聞聖名。見聖身。念聖號者。皆不空過
0467c04: 歲月。而獲消滅三有中諸苦惱也。應知偈文是補
0467c05: 長文所未盡。文句藻麗莊重。
0467c06: 假使興害意推落大火坑至以漸悉令滅。
0467c07: 假使下。申頌略說。火坑瞋所變起。人以瞋害。聖以
0467c08: 慈忍。故念聖力。火坑化而為池也。或漂下。巨海貪
0467c09: 所成就。貪財似龍。貪淫似魚。貪殺似鬼。一念聖力
0467c10: 五欲頓息。則貪波不能沒也。或在下。自高大之我
0467c11: 慢。踰千須彌。我慢人人尤慢。我是我為人所推墮
0467c12: 也。菩薩謙光照物故念得力。如杲日之住於空
0467c13: 也。或被下。癡惡逐人。如墮金剛山。無有不損傷全
0467c14: 軀者。菩薩聞思修三慧。除絕癡惡。故令念者得力。
0467c15: 雖或墮落。不能損一毛也。或值冤賊等者。冤賊纏
0467c16: 於疑暗。是各執刀加害也。菩薩視冤同親。毫無疑
0467c17: 害。故念得力。咸起慈心也。或遭王難等者。王難生
0467c18: 於身見。有此身生。必有彼身死。是為臨刑欲壽終
0467c19: 也。菩薩身見既空。故念得力。彼身見之刀。即段段
0467c20: 壞也。或囚禁等者。譬邊見為桎梏也。生此有無斷
0467c21: 常等邊見。為財產所囚禁。妻子所枷鎖。六親伎倆
0467c22: 所杻械也。菩薩邊見頓空。故令念者。得釋脫也。咒
0467c23: 詛毒藥。邪見所發也。害人而反自害。聖無邪見。故
0467c24: 令念者得力。不遭其毒橫也。或遇惡羅剎等者。諸
0468a01: 見取所興也。菩薩無見取故令念者得力。不取諸
0468a02: 無想外道天為涅槃。故無想斷見諸龍鬼。不敢害
0468a03: 也。若惡獸等者。譬戒禁取為惡獸。具利牙爪可怖
0468a04: 也。菩薩無戒禁之取著。故令念者得力。而持牛狗
0468a05: 等之惡獸。疾走無邊方也。蚖蛇等者。具忿恨惱覆
0468a06: 慳之氣毒。如火之燒然。觸即痛殺也。菩薩無
0468a07: 忿恨等毒。故令念者得力。諸惡蟲自迴避也。雲雷
0468a08: 等者。雲況諂也。諂媚如雲之覆日也。雷況憍也。憍
0468a09: 如雷之震驚也。掣電況嫉也。嫉人之所長。
0468a10: 求索人之所短。如掣電之快駛。毫不容隱蔽也。降
0468a11: 雹況害也。好害人之善。如雹之摧害物也。澍大雨
0468a12: 譬誑也。狂大言讚毀於人。如澍雨之傾覆物而
0468a13: 浸潤也。菩薩無諂憍等雲電。故念者。得力。凡遇嫉
0468a14: 害。應時得消散也。眾生被困下。謂六道眾生。被上
0468a15: 大小中隨眠煩惱所困厄為因。為惑為業。受其無
0468a16: 量苦果苦報。逼迫身心。不獲自在。菩薩以妙妙聞
0468a17: 心智力。而能救護者。以具足神通力。廣修實智與
0468a18: 方便權智故。於十方國土。無剎不圓現其法身也。
0468a19: 由是種種惡趣如地獄道鬼道畜生道三途中之
0468a20: 生苦老苦病苦死苦。凡有念聖名者。無不以漸次
0468a22: 空過。為汝略說者也。
0468a23: 真觀清淨觀廣大智慧觀至是故應頂禮。
0468a24: 此頌三十二應以法明品一節。釋總頌上合十方
0468b01: 之願淨義。菩薩所以能上合十方三世諸佛本妙
0468b02: 覺心者。具此真觀等五觀妙音等五音之觀音法
0468b03: 也。真觀下。從俗入真之空觀。合佛法身直一空觀
0468b04: 曰真曰清淨。明法身之真淨也。廣大下。從真涉俗
0468b05: 之假觀。合佛般若俗諦不出色等三科七大。然而
0468b06: 色大般若大。故曰廣大智慧也。悲觀下。真俗不二
0468b07: 之中觀。合佛解脫。以至中觀。始能慈能與眾生樂
0468b08: 悲能拔眾生苦。得至涅槃解脫。故合佛法身。成圓
0468b09: 真實。合佛般若。成通真實。合佛解脫。成常真實。元
0468b10: 止三觀。衍成五觀名也。常願下。謂菩薩既合佛三
0468b11: 德。成三真實。九法界眾生。所以常願瞻仰。不敢頃
0468b12: 久怠離也。以上但明合三德之體也。無垢下。合法
0468b13: 身之相。法身清淨。故曰無垢。無垢故光生。故曰清
0468b14: 淨光。慧日下。合般若之相。般若證理曰智。照物曰
0468b15: 慧。慧相如空中之日。能破諸闇也。能伏下。合解脫
0468b16: 之相也。以解脫之為解脫者。不過解脫三災中之
0468b17: 風火相故。普明下。謂菩薩由合佛三德之相。故能
0468b18: 以普光明門。照九法界眾生。成自在之業。得自在
0468b19: 之名也。悲體下。合佛三德之用。謂菩薩法身。雖以
0468b20: 慈悲為體。非混濫不律。故從體起用。其戒律。如雷
0468b21: 之震驚蠢動。得生。其慈意。如雲之妙大普含滋潤
0468b22: 也。此合法身用也。澍甘露下。合般若之用。梵語甘
0468b23: 露。此云不死藥。般若為相。故喻以日月能照燭。般
0468b24: 若為用。喻以甘露法雨。雨能滋潤。世間雲雨。滅除
0468c01: 魃之。出世甘露法雨。滅除煩惱。十四無畏中。
0468c02: 若雷若雨。皆喻隨眠業苦。此中雷雨。仍喻法身般
0468c03: 若。同事異譬。故云慈云妙。諍訟下。合解脫之用。諍
0468c04: 訟小者。經於官處。諍訟大者。經於軍陣。皆多怖畏
0468c05: 一念聖名。得其力庇。無論訟陣。眾怨悉退且散。豈
0468c06: 非解脫之用乎。此一行似是十四無畏中文。而譯
0468c07: 置此者。實為顯解脫用也。問解脫之用實大。而以
0468c08: 訟陣言。何也。答地獄等冤對。亦名諍訟。忉利天與
0468c09: 修羅共戰。亦名軍陣。以言似小。而義則該廣也。以
0468c10: 上皆有德之實。發揮觀字義竟。妙音下。有實之名。
0468c11: 發揮音字義。此句以法身圓真實得名。問觀音品
0468c12: 何為帶妙音頌。答一則妙音品無偈。一則妙音觀
0468c13: 音。名異音同。故於此品。兼頌妙音。俾見二大士俱
0468c14: 是法身菩薩。以法身無乎不在。不礙圓應。不染於
0468c15: 塵。故曰妙音。觀世救苦自在成就。曰觀世音。梵音
0468c16: 下。以般若通真實得名。清淨曰梵音。應不失時。曰
0468c17: 海潮音也。勝彼下。以解脫常真實得名。謂妙謂觀
0468c18: 謂梵謂潮。皆世間之音聲也。或約實道。或取譬言。
0468c19: 皆使眾生。知一切處一切時一切物。俱是法身三
0468c20: 德境界。難以相取音得。故曰勝彼世間音也。是故
0468c21: 下。謂菩薩既名實稱德。故九法界眾生。常應心念。
0468c22: 而勿生疑慮也。觀世音下。申明。謂所以教眾生勿
0468c23: 生疑者。以菩薩雖曰超越世出世間。名清淨聖性。
0468c24: 然悲深願重。偏於一切眾生苦惱死厄。能作依憑
0469a01: 怙恃。令念敬者。得出苦獲樂也。具一下。謂菩薩約
0469a02: 如來藏之法身。則具一切功德。所以用慈眼視一
0469a03: 切眾生也。約報身。則所修之福聚。如海之無涯量。
0469a04: 是故一切眾生。應當頂禮也。應知於苦惱下。結十
0469a05: 四無畏下合之文。具一切下。結三十二應上合之
0469a06: 文。并結頌中弘誓深如海等文也。
0469a07: 爾時持地菩薩即從座起至三藐三菩提心。
0469a08: 爾時下。品首以無盡意當機。明耳普圓通持經。其
0469a09: 意無盡也。品末以持地為結證。明圓通無盡之意。
0469a10: 不離一切眾生常住之心地也。故曰若有眾生等。
0469a12: 阿羅漢。迴心今入菩薩位中。聞諸如來宣妙蓮華
0469a13: 佛知見地。我先證盟。此經授阿羅漢成佛顯記。故
0469a14: 說訖普門品。而持地以阿羅漢為菩薩者作證。良
0469a15: 非無故也。佛說下。經家敘置。印證持地功德不少
0469a16: 之文。阿耨多羅云無上。即無等宗門云不是目前法。三藐三
0469a17: 菩提云正等覺。即等宗門云。亦不離目前。初諸聲聞人。聞發
0469a18: 菩提心。皆云非我傭力得物之處。以發心者。必欲
0469a19: 度脫十二類生故。故四大弟子說喻。我本無罪喻己巳
0469a20: 無見思惑罪矣。而被囚執喻無惑。而復入三界。為四生囚執也。此必定死。轉
0469a21: 更惶怖喻復入三界。不得滅盡定無生之生。反受分段生之死也。今聞菩薩耳
0469a22: 門圓照三昧緣心自在之業。皆知發菩提心者。如
0469a23: 月隨水現。鏡逐像明。終日度生。皆神通示現。毫無
0469a24: 留滯。故先云自在之業普門示現神通之力。末云
0469b01: 皆發無等等阿耨菩提之心。是知六品流通。為教
0469b02: 聲聞。學菩薩法。佛子所應得者。萬二千受記阿羅
0469b03: 漢。皆已巳得之矣。
0469b04: 妙法蓮華經陀羅尼品第二十六
0469b05: 陀羅尼。晉譯云總持。大論云。能持集種種善法。令
0469b06: 不失故。此前三品。明顯持此經。至普門自在。為因
0469b07: 該果海。此後三品。明顯密持此經。顯謂妙莊嚴王。
0469b08: 密謂本品及普賢勸發。為果徹因源也。因果皆一
0469b09: 真心。為總持故。
0469b10: 爾時藥王菩薩即從座起至如說修行功德其多。
0469b11: 爾時下。前既累校持經者功德。此復問者。為發心
0469b12: 說之端也。照隨喜功德品。轉身得與陀羅尼菩
0469b13: 薩。共生一處。此品藥王勇施毗沙門護國天王十
0469b14: 羅剎女鬼子母。皆是能與持經者。陀羅尼之菩薩也。
0469b15: 爾時藥王菩薩白佛言世尊至即說曰。
0469b16: 安爾一曼爾二至阿摩若那多夜四十六
0469b17: 晉譯字作祝。梵語譯為華言。錄附於茲。以備會
0469b18: 通云。奇異所思意念無意永久所行奉修寂然憺
0469b19: 怕志默解脫濟度平等無邪安和普平滅盡無盡
0469b20: 莫勝玄默憺然總持觀察光耀有所依倚恃怙於
0469b21: 內究竟清淨無有坑坎亦無高下無有迴旋所周
0469b22: 旋處其目清淨等無所等覺已巳越度而察於法令
0469b23: 眾無音所說鮮明而懷止足盡除節恨宣暢音響
0469b24: 曉了眾聲而了文字無有窮盡永無力勢無所思
0469c01: 念。准四例五不翻。此不容錄附。第古德既翻。不嫌
0469c02: 令人受持開悟佛之知見。不拘乎華梵也。
0469c03: 世尊是陀羅尼神至於諸眾生所饒益。
0469c04: 世尊下。當機初領佛答。受持此經者。得福之多。恐
0469c05: 諸者。面侵背毀。故以己巳所親近六十二億恒河
0469c06: 沙等諸佛所得神。施與持經者。為衛護也。一則
0469c07: 愍念末世持經之人。一則見己巳親近之佛多耳。
0469c08: 爾時勇施菩薩白佛言至即於佛前而說曰。
0469c09: 痤一摩訶痤二至涅犁墀婆底三
0469c10: 晉譯勇施曰妙勇。作華言云。晃耀大明光演
0469c11: 暉順來富章悅喜欣然住此玄制永住無合無集。
0469c12: 世尊是陀羅尼神至則為侵毀是諸佛已巳。
0469c13: 爾時毗沙門天王護世者至說是陀羅尼即說曰。
0469c14: 阿黎一那黎二至那履五拘那履六
0469c15: 晉譯云。富有調戲。無戲無量。無富何富。
0469c16: 世尊以是神擁護法師至令百由旬內無諸衰患。
0469c17: 毗沙門云多聞。富有之名。多聞於四方。居須彌山
0469c18: 半腰北水精埵。署夜叉羅剎二部。
0469c19: 爾時持國天王在此會中至即說曰。
0469c20: 阿伽禰一伽禰二至浮樓莎柅八頞底九
0469c21: 持國。晉譯云順怨天王。曰。無數有數曜黑持香
0469c22: 祝大體於氣順述暴言至有音凶。
0469c23: 世尊是陀羅尼神至則為侵毀是諸佛已巳。
0469c24: 持國。梵語提頭賴吒。此云安民。以安護國民故。居
0470a01: 須彌山東半腰黃金埵。署乾闥婆毗舍闍二部。先
0470a02: 北後東。西南二天王。在其中也。皆說護持經者。
0470a03: 以法師品嘗蒙授記故。
0470a04: 爾時有羅剎女等一名藍婆晉譯云有結縛二名毘藍婆離結
0470a05: 三名曲齒施積四名華齒施華五名黑齒施黑六名多髮被髮
0470a06: 七名無厭足無著八名持瓔珞特華九名帝何所十名奪
0470a07: 一切眾生精氣取一切精是十羅剎女與鬼子母并其子
0470a08: 及眷屬俱詣佛所同聲白佛言世尊等我亦欲擁護
0470a09: 讀誦受持法華經者除其衰患若有伺求法師短者
0470a10: 令不得便即於佛前而說曰。
0470a11: 伊提履一伊提泯二至兜醯十八菟醯十九
0470a12: 晉譯云。於是於斯於爾於氏極甚無我無吾無身
0470a13: 無所俱同已巳興已巳生已巳成而住而立亦住嗟歎亦
0470a14: 非消頭大疾無得加害。
0470a15: 寧上我頭上莫惱於法師。
0470a16: 晉譯云。是等之類。是我眷屬。令無所犯。擁護法師。
0470a17: 准彼則語。皆是指名。諸鬼約束不得興害持經
0470a18: 者之義。
0470a19: 若夜叉若羅剎至即於佛前而說偈言。
0470a20: 若不順我惱亂法師者至當獲如是殃。
0470a21: 諸羅剎女說此偈已巳至六萬八千人得無生法忍。
0470a22: 爾時下。標列女鬼之名。一二以婆彰名。如今稱女
0470a23: 人。為婆娘也。藍毗藍。謂面如藍靛色也。三四五以
0470a24: 齒名。見食人之具凶也。六以多髮名女。美在其髮
0470b01: 盛也。七以無厭足名。謂貪淫無厭也。八以持瓔珞
0470b02: 名。謂嚴飾具也。九准晉譯何所。是以無所不具為
0470b03: 名。故佛於十羅剎女中。獨呼帝。有以也。十以奪
0470b04: 一切眾生精氣名。乃女鬼以淫害人。為政事也。或
0470b05: 梵或華。名從形出。俾人聞名見像。知其惡不善之
0470b06: 狀者也。鬼子母。為大千世界諸鬼魅之母。專取世
0470b07: 間嬰兒。養其子。名愛奴者。故曰并其子等。俱詣下。
0470b08: 前東北二方天王。是此輩之主。見部王發心說。
0470b09: 護持經人。故部落亦發護持之善心也。故曰我等
0470b10: 亦欲等。語五不翻中。為秘密不翻。四不翻中。為
0470b11: 翻字不翻音。今法護譯本。音字既俱翻。引附其間。
0470b12: 俾知語。亦不外長文所敘也。寧上等者。凡女人
0470b13: 鍾愛。最在頭面。無敢略犯。今曰寧犯己巳頭面。莫惱
0470b14: 於法師。則是愛持經者。有甚愛己巳頭面也。夜叉云
0470b15: 暴惡。羅剎云可畏。皆食人鬼也。餓鬼。謂不得食者
0470b16: 也。富單那云臭餓鬼。此鬼能主人間熱病。吉蔗云
0470b17: 起屍鬼。毗陀羅云赤色鬼。名義集作韋陀羅。云妙
0470b18: 善主厭禱鬼。晉譯云。蠱道符祝者。是也。犍云黃
0470b19: 色鬼。烏摩勒伽云黑色鬼。阿摩羅云青臉鬼。若
0470b20: 夜叉吉蔗等者。謂鬼與人。皆能為起屍鬼。以上皆
0470b21: 鬼之名。及鬼之本像也。若熱下。謂鬼之害。一日至
0470b22: 七日。有間之害。若常熱病無間之害。若男下。又鬼
0470b23: 之變像也。乃至下。謂持經者得其力。不唯晝安。
0470b24: 夜亦安也。即於下。向佛述犯不順命之鬼。得五
0470c01: 逆之罪狀也。故曰若不順我等。阿梨樹云蘭香蕱。
0470c02: 晉譯云。猶如華菜。剖其樹枝墮地。必剖為七段。敢
0470c03: 犯法師者。頭破如之。如殺下。父害母。二逆也。亦
0470c04: 如下。晉譯云。如合眾麻油。火然盡無餘。謂搗麻生
0470c05: 蟲。蟲肥壓油。殺命之甚。三逆也。晉譯殊未盡。斗秤
0470c06: 欺誑。謂小出大入也。晉譯云。猶如稱戴峻。羅垢之
0470c07: 所聚。此方率常。西域甚戒嚴故。成第四逆也。調達
0470c08: 妄自羯磨。分佛五百新眾而行。是為破僧。第五逆
0470c09: 也。諸羅剎下。謂不但說護。亦當以身護持也。觀
0470c10: 此持經者。晝夜鬼神隨從。不可畏乎。佛告下。善其
0470c11: 但護持經題之名。具功德。且無量也。何況下。教其
0470c12: 如護持全經之文。及六種法師也。說是下。敘置得
0470c13: 益。可知。
0470c14: 妙法蓮華經妙莊嚴王本事品第二十七
0470c15: 妙莊嚴王。晉譯名淨復淨王。乃華德菩薩前身。不
0470c16: 曰華德菩薩本事者。以因名成果德。彰持此經者。
0470c17: 因該果海也。由華德曾問妙音因地。故說其本事。
0470c18: 爾時佛告諸大眾至國名光明莊嚴劫名喜見。
0470c19: 爾時下。將敘華德因行。先敘本所事佛劫國見過
0470c20: 去諸佛。皆說此經。現在諸菩薩。皆由過去持此經
0470c21: 種善根也。多陀阿伽度。名義云。亦云怛闥阿竭。翻
0470c22: 如來。法身名也。阿羅訶。翻應供。解脫名也。三藐三
0470c23: 佛陀亦云三耶三菩。翻正知。般若名也。妙音因
0470c24: 中事佛。名雲雷音。果上事佛。名宿王華智。此佛之
0471a01: 兼兩也。
0471a02: 彼佛法中有王名妙莊嚴至於此三昧亦悉通達。
0471a03: 彼佛下。具大事因之人前之王。即今之華德菩薩。其王下。成大
0471a04: 事緣之人前之夫人二子。即今之光照莊嚴相。及藥王藥上三菩薩也。作大事因緣訓者。
0471a05: 准後文善知識者。是大因緣故。是二子下。敘所以能成大事緣者。
0471a06: 以具神力及福智故。所謂下。釋福智十波羅蜜。此中具七。前五
0471a07: 度福德。後二度權實二智。慈悲喜捨為四無量心三十七品助道。謂四念處。四正勤。四如意足。五根
0471a08: 五力。七覺支。八正道。皆是助成無上菩提之道。又得下。釋成神力。以凡神
0471a09: 力。皆由三昧而成神力即下身上出水等一十八變也。三昧七種。下
0471a10: 文次第自訓於此三昧者。此指佛知見法華三昧
0471a11: 也。當下指示。故曰於此。
0471a12: 爾時彼佛欲引導妙莊嚴王至說法華經宜應聽受。
0471a13: 爾時下。謂雲雷音佛。以宿命通。知妙莊王久困邪
0471a14: 見。然正因當熟。故說正法。而度脫之也。時淨藏下
0471a15: 淨藏。謂淨如來藏之三性。淨眼。謂淨如來之五眼。
0471a16: 經以二淨。釋成二王子。得菩薩淨三昧之名也。不
0471a17: 先白父而白母者。維摩經云。智度菩薩母。方便以
0471a18: 為父。善根誠實男。今妙莊王。既以方便。為二菩薩
0471a19: 父。示墮邪見。然非先智度。則邪見莫能除。淨德夫
0471a20: 人。雖為二菩薩母。然非先善根誠實。則智慧不能
0471a21: 興故。經上節敘六度訖。復敘方便波羅蜜。此節敘
0471a22: 二王子得菩薩淨三昧。先白其母。意有在也。勸母
0471a23: 往聽。照隨喜品勸人往聽。得與陀羅尼菩薩共生
0471a24: 一處等功德也。
0471b01: 母告子言汝父信受外道至而生此邪見家。
0471b02: 母告下。西域九十六種。除佛一種為正道。餘皆名
0471b03: 邪見。婆羅門云淨行。有治世出世之別。出世者。或
0471b04: 修遷修佛。治世者即同此方之儒。其法無故。男女
0471b05: 不得溷雜。況國母為世儀。刑不先奏准。詎敢檀便。
0471b06: 故云汝父信受等。此可見末世持經者。雖有善根
0471b07: 智慧。苟無方便。亦不能改邪歸正也。淨藏下。雖為
0471b08: 白母嘆傷之辭。其實明二菩薩得日星宿三昧也。
0471b09: 以佛喻日。外道喻星宿。今以法王佛子。必准婆羅
0471b10: 門法而行。是如日光而限乎星宿。此二菩薩嘆出
0471b11: 世人。為世法所拘礙之如此。
0471b12: 母告子言汝等當憂念汝父至令其父王心淨信解。
0471b13: 母告下。謂徒自憂念。於事無益。當憂念父。現其神
0471b14: 變。使得見而心淨。有補於行也。於是下。雖敘二子
0471b15: 奉慈旨。以現神變。照前文有大神力。其實明二菩
0471b16: 薩得淨光淨色二種三昧也。以所現神變。總不出
0471b17: 地水火風空見識。七大所變之光色故。高七多羅
0471b18: 者。名義集云。舊名貝多羅。翻云岸形。如此方櫚
0471b19: 樹。高直。極高者。八九十尺。華如黃米。有云。一多羅
0471b20: 樹。高七仞。字學云。八尺曰仞。西域記云。南印土建
0471b21: 那國北。有多羅樹林。三十餘里。其葉長廣光潤。諸
0471b22: 國書寫莫不采用。一多羅樹。高七仞。七多羅樹。高
0471b23: 四十九仞。一仞八尺。十仞八丈。四十九仞。則總計
0471b24: 去地高三十九丈二尺也。現種種下。舊訓一十八
0471c01: 變。今考經文。止得一十四變。以空中行住坐臥
0471c02: 為四。身上出水下為四。或現大身下為六。共計一
0471c03: 十四種故。或者就現如等之等字。等其地上行住
0471c04: 坐臥。則為一十八種耶。令其下。結其果如母言也。
0471c05: 時父見子神力如是至亦欲見汝等師可共俱往。
0471c06: 時父下。謂方便為父者。不出智度之母之所料。則
0471c07: 權符其實也。故問師弟子之為誰。二子白下。雖是
0471c08: 敘答父王之辭。其實明二菩薩得淨照明三昧也。
0471c09: 以佛名法名淨。照明其父王之信心故。寶積第三
0471c10: 經云。菩薩成就三法。得不退轉。於阿耨多羅三藐
0471c11: 三菩提。父母不信。令其信心一也。父母毀戒。令其住
0471c12: 戒二也。父母慳貪。勸令住捨。讚嘆菩提三也。今二菩薩。
0471c13: 是其人也。問品中曾未敘二子先以佛為師。今奚
0471c14: 云是我等師。答經雖未敘。其義闇含。以前文云二
0471c15: 子久修菩薩之道故。既云久修。焉知不為彼佛弟
0471c17: 為子耶。答二菩薩。於王有為子之緣故也。
0471c18: 於是二子從空中下至諸佛難值時亦難遇。
0471c19: 於是下。謂前現神力。涌在空。今現神力訖。而從
0471c20: 空下地也。到其下。復母之命。謂父王既因神通生
0471c21: 信。堪發大心。己巳之化父能事已巳訖。但求母之放己巳
0471c22: 出家也。爾時下。述義成偈以申白。謂己巳不圖紹寶
0471c23: 位。願母於出家作僧者。以諸佛難值。冀常隨佛學
0471c24: 道。出生死難也。如優曇下。喻其佛之難值。校值優
0472a01: 曇。為尤難也。脫諸下。謂縱值優曇。得遇金輪王。不
0472a02: 能免二死之難。值佛則免二死之苦難也。母即下。
0472a03: 智度之母。願遂善根誠實之男也。故聽許出家。於
0472a04: 是二子白父下。先獨求母者。母慈愛重也。此因母
0472a05: 聽許故。雙求父母踐前言。更向父母求出家也。所
0472a06: 以下。申偈諸佛甚難值一句。又如下。申脫諸難亦
0472a07: 難一句。阿含經云。須彌山下。有一眼之龜。大海之
0472a08: 中。有一孔之木。以一眼之龜。求值一孔之木。渡彼
0472a09: 岸。免沉溺。然一投有失。必待浮木繞山三千年。而
0472a10: 復值木。一孔喻佛法一乘。龜一眼喻眾生偏見。以
0472a11: 偏見值一乘。一投有失。萬劫難逢。此雖請父母踐
0472a12: 前言。申求出家。其實明二菩薩得第六長莊嚴三
0472a13: 昧也。以王及夫人二子。先世為僧。莊嚴佛法。今生
0472a14: 復求出家。長莊嚴義故此節結文。先云如優曇訓瑞應者。後長文云。
0472a15: 如優曇羅。既多一羅字。應訓為青蓮。也瑞應即青蓮足證矣。
0472a16: 彼時妙莊嚴王後宮至令心信解好樂佛法。
0472a17: 此節為下節。先容敘次先小後大。有四科。彼時下。
0472a18: 謂王合宮無小大。皆願詣佛者。元各有所資也。一
0472a19: 後宮皆堪受持妙法。二淨眼久已巳通達法華三昧。
0472a20: 法華三昧。即於一切法。開悟佛知見之謂。三淨藏
0472a21: 於多劫。通達離惡趣三昧。惡趣謂地獄等三途已巳
0472a22: 離。人亦離。故云欲令一切等。四王夫人。得諸佛集
0472a23: 三昧。集謂文集。故云能知諸佛等。後宮但任受持
0472a24: 經之文言。淨眼則於經文得定。皆自覺也。淨藏又
0472b01: 以定力。離一切眾生惡趣。是自覺覺他也。皆下化
0472b02: 也。王夫人則於自覺覺他中。能知諸佛祕藏。是上
0472b03: 合也。覺行圓滿也。故為二菩薩母。經文四層次第。
0472b04: 先小而後大也。二子如是下。雖結上文。其實明二
0472b05: 菩薩得第七大威德藏三昧也。以廣大威德。皆藏
0472b06: 於子道中。如觀世音。應以童男得度而現身。夫人
0472b07: 如妙音。於王後宮變為女身。是也。
0472b08: 於是妙莊嚴王至成就第一微妙之色。
0472b09: 此節敘王等受二子化導。踐見佛聞法之言。以明
0472b10: 二子具足菩薩所行之道。故令父母證得檀波羅
0472b11: 蜜也。於是下。君臣夫婦。父子尊卑。一時詣佛致禮
0472b12: 也。爾時彼佛下。王以禮進佛。以法酬也。爾時妙莊
0472b13: 嚴下。王夫婦因聞法喜。捨身莊嚴。行檀度也。於
0472b14: 空等者。瓔珞化成四種寶臺。表王即檀度具四無
0472b15: 量心。兆王他日得佛之依報也。以床為坐臥依。衣
0472b16: 為行住依故。其上有佛。乃雲雷音之化身。坐於臺
0472b17: 上。為後王升空之案。兆王他日得佛之正報也。爾
0472b18: 時王作念下。為後贊佛相好之案。為下捨位出家
0472b19: 之兆。
0472b20: 時雲雷音宿王華智佛至其國平正功德如是。
0472b21: 時雲雷音下。謂王因見化佛相好。有念出家。而四
0472b22: 眾不知。故雲雷音佛。告眾使知。而授王成佛之顯
0472b23: 記也。此明二子具足菩薩所行之道故。令父王得
0472b24: 尸羅波羅蜜之戒度。以作比丘。必受二百五十戒
0472c01: 故。當得作佛下。雖授成佛之佛名國名劫名大小
0472c02: 乘眾名。皆由精進於戒。而始得至波羅蜜之彼岸
0472c03: 故。此照前第三節。爾時彼佛欲引導妙莊嚴王。及
0472c04: 愍念眾生故。說是法華經之案。以授王成佛果記。
0472c05: 是說妙法蓮華故。
0472c06: 其王即時以國付弟至於佛法中出家修道。
0472c07: 此雖敘王得記捨家出家。其實明二子具足菩薩
0472c08: 所行之道故。令父母眷屬。證得羼提波羅蜜之忍
0472c09: 度也。以非忍不能捨位出家。非出家修道。不能證
0472c10: 忍之彼岸故。
0472c11: 王出家已巳於八萬四千歲常勤精進修行妙法華經。
0472c12: 此敘王為僧修道。明二子具足菩薩所行之道故。
0472c13: 令父證得毗利耶之精進波羅蜜也。
0472c14: 過是已巳後得一切淨功德至饒益我故來生我家。
0472c15: 過是下。謂精進修行。此經過八萬四千歲之後。由
0472c16: 經而得定。由定而得通。故能升空也。此雖敘王為
0472c17: 僧之修經。其實明二子具足菩薩所行之道故。令
0472c18: 父證得禪波羅蜜也。以三昧即禪定之異名故。由
0472c19: 前文未曾敘空中化臺多少高。故此中敘王升
0472c20: 空。有七多羅樹之高也。而白下。雖敘王向臺中化
0472c21: 佛。以感二子。其實明二子具足菩薩所行之道故。
0472c22: 令父王證得智波羅蜜也。以白佛之言。皆知己巳知
0472c23: 彼之智慧言故。自此我起。至得見世尊止。是敘己巳
0472c24: 始信外邪。終歸正覺。由二子也。自此二起。至節竟。
0473a01: 是敘己巳過去善根。現生聖果。由二子也。故二子非
0473a02: 子。是王善知識。為勸王受持妙法華經。示現子道
0473a03: 此知恩報恩之言。非證般若波羅蜜者。孰能與此
0473a04: 宿世善根。天台科註。謂王及夫人二子。昔為道。
0473a05: 結契住山。後因乏食。一人願充莫化。入市朝見王
0473a06: 者富貴動心。遂命終。託生為王。名妙莊嚴。專信邪
0473a08: 牽不可遂。一人願為端正有像之女。淨德夫人是
0473a09: 也。二人願為福德智慧之男。淨藏淨眼二王子是
0473a10: 也。故云發起饒益來生我家。准此。則吾人六親相
0473a11: 引為佛事者。無非宿世因緣。論云。差別緣有二種。
0473a12: 或為冤家。或為親友。是也。
0473a13: 爾時雲雷音宿王華智佛至令住正見。
0473a14: 爾時下。述彼佛印可王得智度之言。故曰如是等。
0473a15: 若善男子下。由印可於王。而推廣之謂。凡他善男
0473a16: 子女人。皆以一世種善根為因。世世得善知識為
0473a17: 緣也。其善知識下。申明。謂其善知識。所以能作緣
0473a18: 者。以能作成佛之大事。初則示其佛知見。約自己巳
0473a19: 力行。為榜樣。如開張鋪店者。將物事鋪設也。次則
0473a20: 教其得佛知見之方。如對上店售物者。言其價值
0473a21: 高下也。又次令得佛知見者受利益。末則令得佛
0473a22: 知見者生歡喜。有是四端故。能令人入阿耨菩提
0473a23: 之佛果也。大王當知下。束成。謂王當知善知識。由
0473a24: 上能作佛事。是善男子等之大因緣。故化導人。令
0473b01: 得見佛發心也。王既出家為僧。譯人應於王字下。
0473b02: 置比丘言始順。大王汝見下。約歸二菩薩以結之。
0473b03: 謂王但見二子。是己巳一生之善知識。而尚未知二
0473b04: 子累劫所事之佛多。授持其法妙。乃當證果之人。
0473b05: 但因愍邪見。令歸正覺。故示居因地。以子道而化
0473b06: 親眷也。知音一往以妙莊嚴王所行之事。俱訓歸
0473b07: 二子所行菩薩道者。准上及此兩節經文也。此雖
0473b08: 敘彼佛印答王言。其實明二菩薩於此三昧悉亦
0473b09: 通達。故結以受持法華經也。
0473b10: 妙莊嚴王即從空中下至說是語已巳禮佛而出。
0473b11: 妙莊嚴下。王比丘先因作念。空中雲雷音佛。化身
0473b12: 相好。始得出家。受記獲通。後承通力。以升空。述
0473b13: 其因緣。既蒙化佛印可故。今從空下地。而致贊於
0473b14: 雲雷佛之報身相好。以發願也。其讚具一體三寶。
0473b15: 如來甚希下。讚佛法身。頂上肉髻下。讚佛報身。略
0473b16: 明三十二相之五。一頂髻光明。二目長紺。三眉間
0473b17: 白毫。四齒齊密。五唇色好。爾時下。總讚八十種好
0473b18: 及諸功德也。以上讚佛寶。於如下。讚法寶。明由二
0473b19: 子具足菩薩所行之道故。令己巳證得慈悲喜捨。乃
0473b20: 至三十七品道法。皆悉明了通達也。故云如來之
0473b21: 法等。我從今日下。歎己巳由見佛聞法。而成僧寶。發
0473b22: 願永斷大小隨眠煩惱也。故曰不復自隨心行等。
0473b23: 經文敘事。古今在目。其嚴乎。
0473b24: 佛告大眾於意云何至於諸法中得法眼淨。
0473c01: 佛告下。會通今昔。前王今菩薩。見華德之問妙音
0473c02: 因果。彼此雖殊。夫婦父子所受持之妙法。則同也。
0473c03: 是藥王下。見與持妙法者之陀羅尼。為六十二億
0473c04: 恒河沙等諸佛所說之不也。故曰已巳於無量等。
0473c05: 若有人下。識二大士名字者。一切天人。尚應致禮。
0473c07: 佛說下。敘置聞當品者之獲益。佛五眼中法眼淨。
0473c08: 為十地菩薩所具。
0473c09: 妙法蓮華經普賢菩薩勸發品第二十八
0473c10: 別行疏云。梵語三曼多捺囉。此云普賢。准本經
0473c11: 自在神通曰普。威德名聞曰賢。乃十方三世一切
0473c12: 諸佛之長子也。故經云。一切如來有長子。彼名號
0473c13: 曰普賢尊。若准彼疏。有人法五訓。法有二。一體性
0473c14: 周曰普。隨緣成德曰賢。二一即一切曰普。一切
0473c15: 即一曰賢。此二正同此經之妙法也。人有三。一位
0473c16: 前信住行向菩薩。曲濟無遺曰普。極亞聖曰賢。
0473c17: 正同此經諸新得記菩薩。二當位。十地等覺菩薩。
0473c18: 德周法界曰普。至順調善曰賢。正同此經八十萬
0473c19: 億那由他發願持經菩薩。三位後。謂已巳成佛竟。行
0473c20: 德周備。障累永袪。上無所求。唯不捨悲願。務在度
0473c21: 生。隱實現權。果無不極曰普。不捨因門曰賢。正同
0473c22: 此經八品流通分當機諸大菩薩也。故以普賢為
0473c23: 流通之終。彼疏尚有十法訓普。恐繁不錄。勸謂勸
0473c24: 佛重宣四法。發謂發心說護持。成就四法。得此
0474a01: 經之人。故曰普賢勸發品。此經以彌勒文殊為開
0474a02: 章。觀音普賢為奉行。明妙法慈智為始。悲行為終。
0474a03: 然真悲無終。真慈無始。以慈勸人。發心持經。何有
0474a04: 盡極哉。
0474a05: 爾時普賢菩薩至於如來滅後云何能得是法華經。
0474a06: 爾時下。敘當機之德之名。與大下。敘同名同德之
0474a07: 盛。從東下。敘其來處。申明自在神通之力。又與下。
0474a08: 敘其擁從。申明威德名聞。到娑婆下。准從東方來
0474a09: 之言。則娑婆為西方也。頭面下。敘見佛三業恭敬
0474a10: 之儀。白佛下。陳所事佛與世界之名。初開法會。白
0474a11: 毫相光。自西以照東。今法會畢。普賢菩薩從東以
0474a12: 至西。示一大事因緣相首尾也。遙聞下。所謂心聞
0474a13: 洞十方。不為形隔。業聞序正二分經已巳。惟願下。承
0474a14: 流通分中五品言。謂現在過去持經者。既如藥王
0474a15: 等。或以苦行。或以妙音。或以陀羅尼。或以妙莊嚴。
0474a16: 無非普門自在之業。是為極難之事。教如來滅後
0474a17: 未來世之人。云何能得極省力易簡之法。以持經。
0474a18: 是我普賢與眾菩薩。共來聽受之意也。故云若善
0474a19: 男子等。華嚴會終。普賢為善財。說十大願。此經會
0474a20: 畢。普賢請佛。說其四行。二經始終一貫哉。
0474a21: 佛告普賢菩薩至於如來滅後必得是經。
0474a22: 佛告下。答當機佛滅後末世諸善男子等。須成就
0474a23: 四法。始能得此經也。問所謂得經者。是得此七卷
0474a24: 文言耶。抑得開悟佛知見耶。答謂得七卷文言。受
0474b01: 持讀誦。即得開悟佛知見也。以經云若有聞法者
0474b02: 無一不成佛故。又無論佛現前滅後。聞一偈一句
0474b03: 者。皆得與記故。一者下。列釋四法。問末世之人。去
0474b04: 佛既遠。安能得其護念。答所謂得諸佛護念者。謂
0474b05: 行人發阿耨菩提心。則得法身佛護念也。以法身
0474b06: 佛。即吾人本有之心性。既見心性。時刻照管。是謂
0474b07: 護念。然修此行。須以大慈悲為室。以大慈與眾生
0474b08: 樂。大悲拔眾生苦。惟見證法身佛者能故。二者下。
0474b09: 問吾人既得法身。自己巳即是活佛。何須更植眾德
0474b10: 之本。又眾德以何法為本。答但得法身。不植眾德。
0474b11: 譬如有地而不種。地為無用。是以吾人心性雖
0474b12: 具。苟不廣修六度。而無莊嚴。亦不得圓滿報化。即
0474b13: 度生有限矣。是故見法身後。更須培植萬行也。然
0474b14: 涉行既深。魔障滋多。故須以柔和忍辱衣。而為植
0474b15: 德之本。則魔孽無能礙矣。三者下。問既培植六度。
0474b16: 禪定在中。又奚云入正定聚。答非謂六度外別有
0474b17: 正定。但修德本於忍辱。苟不達諸法空為座。則忍
0474b18: 難持久。是故見得一切法空。以為正定。則忍而無
0474b19: 忍。諸度聚矣。四者下。問既定聚法空。則己巳與眾生
0474b20: 皆空。又奚用發救一切眾生之心。答約性而觀。人
0474b21: 己巳實空。約相而言。眾生界無盡。苟不發救度心。則
0474b22: 懈怠為業。願力不充。果海莫圓。由是等覺地菩薩。
0474b23: 尚用發心。經云。然後以不懈怠心。為諸菩薩及四
0474b24: 眾。廣說是經也。應知具前三法。始能發後一心。發
0474c01: 後一心。始能成前三行。是四法具載法師品之末。
0474c02: 今為普賢等。改題重說。冥顯其能持經法師。即今
0474c03: 之普賢行也。為末世菩薩者。欲得其此經。行是四
0474c04: 法。如目足相資。缺一不可。故結云善男子等。
0474c05: 爾時普賢菩薩白佛言至與共讀誦還令通利。
0474c06: 爾時下。當機聞得經之人。一者為諸佛護念。故於
0474c07: 其人。亦發其心護念也。然護念有四。一護念除衰
0474c08: 患。衰約形貌枯悴生計蕭條言。患約身心病苦事
0474c09: 端侵害言。惟其無此。所以令得安隱也。二護念使
0474c10: 無魔鬼伺求其便。魔云殺者。又云極惡。有父子君
0474c11: 臣及魔著者之別。故云若魔若魔子等。鬼有七類。
0474c12: 詳見陀羅尼品。俱便於惱害善良。得經者雖開悟
0474c13: 佛之知見。既在有形。似多滲漏。一得菩薩護念。諸
0474c14: 鬼雖惡。皆不便於行凶。故云皆不得便。是人若行
0474c15: 下。三護念得經者。行住得菩薩現身安慰。六牙表
0474c16: 六度。白象表無上涅槃純潔。真淨王表自在義。亦
0474c17: 為下。謂菩薩現身。不唯但護持經之人。亦為供養
0474c18: 其法也。是人若坐下。四護念思惟經者。有所忘失。
0474c19: 教其口讀心通也。
0474c20: 爾時受持讀誦法華經者至得如是等陀羅尼。
0474c21: 爾時下。承上節。明因菩薩現身。與共受持讀誦此
0474c23: 二者。植眾德本。四者。發救一切眾生之心也。以即
0474c24: 得三昧。是正定聚。故及。陀羅尼之總持。有根本義
0475a01: 故有本始。能一旋二旋。乃至百千萬億周旋往返
0475a02: 十方世界持經。為後發救一切眾生之心。以法音
0475a03: 方便。為眾生說陀羅之總持法故。問普賢初問云
0475a04: 何能得此經。佛以四法為答。是已巳得此經矣。如何
0475a05: 普賢又重令得四法哉。其訓豈不紐曲作直乎。答
0475a06: 佛答普賢。以修四法得經。約其人最初未得此經
0475a07: 為言也。普賢現身。復令得經者。重修四法。是約重
0475a08: 加精進證果海為言也。故經以轉復精進言。古
0475a09: 宿大悟一十八遍。小悟無數。是亦重耶。故訓不錯。
0475a10: 世尊若後世后五百歲至即於佛前而說曰。
0475a11: 阿檀地一檀陀婆地二至辛阿毗吉利地帝二十
0475a12: 晉本云。願聽總持。其辭祝曰。無我除我。回我方便。
0475a13: 賓仁和除。甚柔柔。弱句。見諸佛因諸總持。行眾
0475a14: 諸說。回轉。盡集會。除眾趣。無央數計。諸句。三世
0475a15: 數等。越有為學諸法。曉眾生音。師子娛樂。世尊若
0475a16: 後世下。通申前諸節。故前云善男子善女人。此以
0475a17: 比丘等四眾申之。前云受持。此於受持前。加求索
0475a18: 者申之。謂已巳得者受持。未得者當求索也。前云讀
0475a19: 誦。此於讀誦後。加書寫者申之。前云行住坐中思
0475a20: 惟轉復精進。此以欲修習是經。必結三七日制。一
0475a21: 心精進申之。前云現身。此以滿三七日制後。始現
0475a22: 一切眾生所喜見身申之。一切眾生。謂九法界眾
0475a23: 生也。所喜見身。即十身相海妙色身也。論云。身有
0475a24: 無量色。色有無量相。相有無量好等。是也。前云魔
0475b01: 鬼不便。此以非人無能破壞。女人不能惑亂申之。
0475b02: 前云忘失句偈與共讀誦。此以示教利喜。身常擁
0475b03: 護申之。前云得陀羅尼。此即於佛前。說其陀羅尼
0475b04: 申之。如此申明者。謂已巳修四法。已巳得此經者。固
0475b05: 如前諸節。其未得四法。未護此經者。又須先准此
0475b06: 節。結制修習。使必得其經也。晉譯語難解。此節
0475b07: 亦可為別申。三者入正定聚。以三七日一心精進。
0475b08: 是修習正定故。
0475b09: 若有受持讀誦正憶念至廣令流布使不斷絕。
0475b10: 若有下。通節申敘修習四法。能得此經者之功德。
0475b11: 其功德即前六種法師義。一受持。二讀誦。三正憶
0475b12: 念。謂因讀誦熟。而正心嘿憶念也。四解其義趣。謂
0475b13: 因嘿憶其文。而解得義理旨趣也。五如說而行。謂
0475b14: 依義趣之說。而修行也。以上六種之功。當知下顯
0475b15: 德。其德有四。一因如說而行。即知其人成普賢之
0475b16: 行。於無量下。二因具行。即知其人在無邊佛所。深
0475b17: 種善根。為諸下。三由種有善根之大因故。感具大
0475b18: 果之諸佛。手摩其頭。以慰其心也。以上約五種法。
0475b19: 即感現生功德。若但下。明不能全具五種。但能具
0475b20: 書寫一種法師。其人命終。感未來功德。當生欲界
0475b21: 第二天以受樂。其樂有三。一天女伎樂相迎。二著
0475b22: 七寶冠。三於采女中共相娛樂也。何況下。復以劣
0475b23: 校勝。謂但具書寫一種。其功德如此。則全具六種
0475b24: 者。其功德復三。一命終千佛授手。勝多天女相迎。
0475c01: 二身心無有怖墮。反顯忉利天樂。樂盡尚有怖墮。
0475c02: 三由千佛接引。得生欲界第四天彌勒內院。親近
0475c03: 當來下生補處慈尊。故曰即往兜率等。彌勒菩薩
0475c04: 有下。慈氏如來同行菩薩也。有百千下。慈氏示受
0475c05: 天福之侍從。非同忉利淫娛也。有如是下。總結廣
0475c06: 略功德。以勸人也。世尊我今下。發心以神力而護
0475c07: 法也。云閻浮提內等者。南瞻部洲。是佛發心修因
0475c08: 得果之本土。故雖濁惡。利根眾生多故。此節亦別
0475c09: 申。四者發救一切眾生之心。以文皆詮發救一切
0475c10: 眾生義故。
0475c11: 爾時釋迦牟尼佛讚言至為釋迦牟尼佛衣之所覆。
0475c12: 爾時下。經家敘佛敬當機。故特標其姓名也。讚言
0475c13: 下。讚當機善護此經也。令多下。讚當機善助持此
0475c14: 經之人也。汝已巳下。謂凡菩薩護法。或為自己巳未成
0475c15: 就佛果不思議功德。汝普賢業成就具深大慈悲
0475c16: 矣。助持經之人。或因自己巳始發阿耨菩提之意。汝
0475c17: 普賢已巳從久遠劫來發心矣。如此亦似不須護經
0475c18: 助人也而汝猶能以神通願。守護其人與法。則我
0475c19: 釋迦。尤當以神通力。守護能受持汝普賢之名者。
0475c20: 以報汝不思議之功德也。普賢若有下。牒起為當
0475c21: 機所護助六種法師。當知是人下。申明六種法師。
0475c22: 雖居濁惡末法。能得普賢護助。即同佛之現在也。
0475c23: 有六科。一親見佛。二親聞法。三親供養佛。四親蒙
0475c24: 佛讚歎。五親承佛摩頂。六親受佛衣覆。此印證當
0476a01: 機。遵一者為諸佛護念也。
0476a02: 如是之人不復貪著世樂至能修普賢之行。
0476a03: 此節承上節。明末世六種法師。得如佛現在護念
0476a04: 故。能成二者植眾德本。以結文修普賢之行。是眾
0476a05: 德根本故。有六科。一如是下。植不貪世樂德。世樂
0476a06: 謂財色名食睡五欲。二不好外道人法德。法即經
0476a07: 書手筆。人即外道六師。三不親惡者德。惡有三。一
0476a08: 畜豬等。二獵師。三者衒賣女色。四是人下。植正直
0476a09: 福力德。五是人不為下。植不為根本大小隨眠所
0476a10: 惱德。三毒謂貪瞋癡。根本惑也。鈍使也。嫉小隨
0476a11: 也。我慢等。大隨利使也。六是人少欲下。植知足德。
0476a12: 謂因居末世。不免於五欲中少求。但得即止。故曰
0476a13: 知足。能修下總結。謂末世六種法師。具上六德。即
0476a14: 名能修普賢之行也。
0476a15: 普賢若如來滅後至當坐天人大眾中師子法座上。
0476a16: 普賢下通。節印證末世六種法師。得當機護助使
0476a17: 人信其不久成佛。冥照三者。入正是聚也。以詣道
0476a18: 場等。是正定聚處故。亦結法說一周之文。以轉法
0476a19: 輪等。是序品方便品文殊答彌勒之文故。上節修
0476a20: 普賢行六種法師。具大因也。此節得阿耨多羅等
0476a21: 六種法師。具大果也。
0476a22: 普賢若於後世受持讀誦至當起遠迎當如敬佛。
0476a23: 普賢若於下。通節印證末世六種法師得當機護
0476a24: 助。直應供敬獲福。不宜輕毀致罪。以成四者發救
0476b01: 一切眾生之心也。故其人雖不貪著衣服等四事。
0476b02: 然於資生之物。有所求願。亦必不。而現世得其
0476b03: 福報也。設若有人。不知其意。而輕毀之言。六種法
0476b04: 師。是其狂人。空作持經之行。於衣服等四事。終無
0476b05: 所獲。如此之人。既盲蔽佛之知見。故生生世世。當
0476b06: 得無眼之報也。若有供養下。謂復一人。見持經者
0476b07: 不復貪著四事。愈興其供養讚歎。則其人亦當同
0476b08: 持經者。得其現世如意果報也。以上一毀一敬罪
0476b09: 福昭然矣。若復見受下。謂復有見持經者。不唯當
0476b10: 面輕毀。且背地出其法師實不實過惡。此人當得
0476b11: 白癩病也。若輕下。謂不唯出過。尤加其輕笑。則其
0476b12: 報世世有十一種也。一牙齒缺。二唇醜。三鼻平
0476b13: 四手繚。五戾。六眼目角睞。睞邪視貌。七身體臭
0476b14: 穢。八惡瘡膿血。九水腹。所謂鼓脹病也。十短氣。癆
0476b15: 瘵病也。十一諸惡重病。應知持經者。意本發救一
0476b16: 切眾生。值此輩則亦難救也。是故下。謂直應見而
0476b17: 遠迎敬而如佛。冀得罪滅福生可也。此結喻說一
0476b19: 佛說是普賢勸發品時至微塵等諸菩薩具普賢道。
0476b20: 此節經家敘置。聞一品得益之眾。結因緣說一周。
0476b21: 以恒河沙眾及大千微塵等眾。各具佛知見之周。
0476b22: 遇佛說普賢說為緣。故或證旋總持。或具普賢道
0476b23: 各隨機也。
0476b24: 佛說是經時普賢等諸菩薩至受持佛語作禮而去。
0476c01: 此節結全部之流通分也。身子等尚名聲聞者。約
0476c02: 言也。
0476c03: 
0476c04: 妙法蓮華經知音卷第七終
