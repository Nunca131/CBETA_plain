0610b01: 石門文字禪卷第八
0610b02: 宋江西筠溪石門寺沙門釋德洪覺範著
0610b03: 門人覺慈編錄毘陵天甯法雲堂校
0610b04: 古詩
0610b05: 送賢上人往太平兼簡卓首座
0610b06: 我昔遊潛山空翠插晴煙至今清夜夢猶能歷層顛
0610b07: 天柱如玉立貴氣朝山川下有童師廬雜遝皆奇賢
0610b08: 卓途龍山子靖深波間蓮近聞亦分座道眼照人天
0610b09: 道人使吳來衣餘芳鮮願求奇嶮句庶使大法傳
0610b10: 一拳無背觸何處見靈源
0610b11: 送一上人
0610b12: 子從大梁來會我秦淮道十年三度別此別吾甘老
0610b13: 學道如牧羊敗群者則鞭一切但仍舊自然常現前
0610b14: 子初不衣綿而今便故絮山舟日夜逃美貌豈長住
0610b15: 時至不相待勿恃骨肉間要當自努力譬如人上山
0610b16: 游龍王贈雲老
0610b17: 正中妙協百怨門寶鏡孤風天下聞緇州道價直乾
0610b18: 坤毛骨真是延公孫楊廣山頭草木熏公獨深密護
0610b19: 靈根衲子雷動雲崩奔暗中明露涇渭分醉李有叟
0610b20: 笑臉溫膽大三世一口吞枯木能花為誰春春光化
0610b21: 為吳山雲即今住山典刑存木蛇且無刀斧痕我游
0610b22: 山隈野水濆松間見之鬢為掀留我更宿聽啼猿人
0610b23: 間行役膏火煎公特見戲非誠言頹綱已巳墜引手搴
0610b24: 乃欲奔走鞭短轅要當努力續烈燄大興洞上追曹
0610b25: 源
0610b26: 三月二十八日棗柏大士生辰二首
0610b27: 大千微塵偈章句妙難求公為疏通之如海決江流
0610b28: 堂堂鬚垂膺漆點橫清秋十虛圓當念三世集毛頭
0610b29: 平生說禪口想見光迸浮世間眼久滅法寶空海洲
0610b30: 年年春欲暮禪室清香留迷途指南車戴恩負山丘
0610c01: 願從清涼山威光作依投行當方山見跬步披衣裘
0610c02: ○思慮不及處但曰剎那際不曰剎那際寧當有三
0610c03: 世於此剎那中尚不容擬議安得有死生一切諸怖
0610c04: 畏苦樂欣厭情及分心境異是名顛倒想不名隨順
0610c05: 智如人游夢中所歷經千歲及其夢覺已巳不過食頃
0610c06: 耳稽首願悲幢發此不傳秘願分無盡燈酬此四弘
0610c07: 誓
0610c08: 送常上人歸黃龍省侍昭默老
0610c09: 心花發明照十方死生窟宅無隱藏此老唾笑生馨
0610c10: 香法中骨髓僧中王平生一子傳餘芳譬如少林有
0610c11: 神光只今孤憤昭默堂天魔外道走且僵夢寐想見
0610c12: 猶清涼況子徑歸侍其傍明日扁舟浮渺茫我不得
0610c13: 俱空歎傷但餘一句煩寄將暮阜山前為舉揚仰山
0610c14: 久不見臨濟瘦損法身三尺長
0610c15: 運禪人求偈
0610c16: 石室如仄磬春雲如翠被翛然無事僧來此時枕臂
0610c17: 無求即無憂有身還有累永懷彭尊宿一席曾遁世
0610c18: 天子不得臣公卿不敢致高風不可攀百世猶興起
0610c19: 運禪佳少年杖錫成戾止偶從城郭來衣滿空翠
0610c20: 覓歸如子規掉頭須去耳山林與聚落蜜無中邊味
0610c21: 子心有分別動息若差異錄以贈其行不語開笑齒
0610c22: 餞枯木成老赴南華之命
0610c23: 正中妙協如何會羅仙隱身露衣帶芙蓉克家桐城
0610c24: 孫海上閒名聞至尊天書夜到道林宮大鐘橫撞山
0610c25: 瓏山容光澤鳥聲樂一番佳氣生巖叢曹溪寶林
0610c26: 甲天下樓觀翔空盤萬瓦夢中先已巳逢祖師異世曾
0610c27: 同香火社人言骨清辟瘴霧隘詞一律撩人怒大陽
0610c28: 直裰果有靈所至自有天龍護寄語山頭錫杖泉久
0610c29: 枯遽湧寧非天老師不作奇特想已脫聖凡情量纏
0610c30: 送禮禪歸臨川
0611a01: 已巳披出世衣影莫落塵俗何山無叢林棲息一枝足
0611a02: 奈何清淨心甘受熱惱毒譬如伏櫪馬心不忘馳逐
0611a03: 又如火鐵丸氣燄不可觸禮禪客湘山山翠在眉目
0611a04: 蓋嘗視此輩高笑一捧腹今亦欲還鄉當戒前車覆
0611a05: 吾聞真實心不受罪與福精進緣不懈此語君勿恧
0611a06: 送顓街坊
0611a07: 水西南臺小精廬名雖是律禪者居粥魚茶板如指
0611a08: 呼履聲童首鳧鴈趨分身香積太闊迂食時至則當
0611a09: 持盂養師反哺如烏雛荷眾司更如鴈奴逢人若問
0611a10: 明白老為言病起加清臞
0611a11: 寄南昌黃次山
0611a12: 次山心地平如鏡照海照毛無少賸劉公訶之昏霧
0611a13: 蒙張公磨之復清瑩張劉皆是善知識大黃甘草各
0611a14: 醫病驚起荷山大字遂瓏撞鐘山荅應夜燈午梵
0611a15: 賽心願望歸引領如鶴頸一朝骨祖在面前笑不成
0611a16: 聲兩目瞪小兒化去聊折災婦翁告殂適其命但得
0611a17: 夫妻各身健回觀閣中夜鳴磬欲知成佛妙法門不
0611a18: 與人爭是捷徑
0611a19: 寄題紫府普照寺滿上人桃花軒
0611a20: 武陵源深並溪入無數桃花鬧春色水面紅雲欲崩
0611a21: 壞波間爛錦光相射昔人誤行偶見之歸來醉眼眩
0611a22: 紅碧秦時雞犬不聞聲但覺曉窗煙霧白那知紫府
0611a23: 亦仙源此華萬樹燒晴川少年苾芻誰教汝照花作
0611a24: 意開幽仙靈雲說悟被花笑南泉欺客花不言何如
0611a25: 睡足無一事倚欄紅雨春風顛愁來想見故山路未
0611a26: 歸先作山中篇
0611a27: 宋迪作八境絕妙人謂之無聲句演上人戲余曰
0611a28: 道人能作有聲畫乎因為之各賦一首
0611a29: 平沙落鴈
0611a30: 湖容秋色磨青銅夕陽沙白光濛濛翩翻欲下更嘔
0611b01: 軋一十五五依蘆叢西興未歸愁欲老日暮無雲天
0611b02: 似掃一聲風笛忽驚飛羲之書空作行草
0611b03: 遠浦歸帆
0611b04: 東風忽作羊角轉坐看波面纖羅卷日腳明邊白島
0611b05: 橫江勢吞空客帆遠倚欄心緒風絲亂蒼茫初見疑
0611b06: 鳧鴈漸覺危檣隱映來此時增損憑詩眼
0611b07: 山市晴嵐
0611b08: 宿雨初收山氣重炊煙日影林光動蠶市漸休人已巳
0611b09: 稀市橋官柳金絲弄隔谿誰家花滿畦滑唇黃鳥春
0611b10: 風啼酒旗漠漠望可見知在柘岡村路西
0611b11: 江天暮雪
0611b12: 潑墨雲濃歸鳥滅魂清忽作江天雪一川秀發浩零
0611b13: 亂萬樹無聲寒妥帖孤舟臥聽打窗扉起看宵晴月
0611b14: 正暉忽驚盡卷青山去更覺重攜春色歸
0611b15: 洞庭秋月
0611b16: 橘香浦浦青黃出維舟日暮柴荊側湧波好月如佳
0611b17: 人矜誇似弄嬋娟色夜深河漢正無雲風高掠水白
0611b18: 紛紛五更何處吹畫角披衣起看低金盆
0611b19: 瀟湘夜雨
0611b20: 嶽麓軒窗方在目雲生忽收圖畫軸軟風為作白頭
0611b21: 波倒帆斷岸漁村宿燈火荻叢營夜炊波心應作出
0611b22: 魚兒絕憐清境平生事蓬漏孤吟曉不知
0611b23: 煙寺晚鐘
0611b24: 十年車馬黃塵路歲晚客心紛萬緒猛省一聲何處
0611b25: 鐘寺在煙村最深處隔谿脩竹露人家扁舟欲喚無
0611b26: 人渡紫藤瘦倚背西風歸僧自入煙蘿去
0611b27: 漁村落照
0611b28: 碧葦蕭蕭風淅瀝村巷沙光潑殘日隔籬炊黍香浮
0611b29: 浮對門登網銀戢戢刺舟漸近桃花店破鼻香來覺
0611b30: 醇釅舉籃就儂博一醉臥看江山紅綠眩
0611c01: 汪履道家觀雪鴈圖
0611c02: 水落陰湖洲渚生風折敗荷枯葦莖白沙鑿鑿墨雲
0611c03: 重熟視滿空翻玉英湖邊兩鴈誰教汝穩臥自多高
0611c04: 世情惠崇逸想巧圖畫定應愛汝夢漏清
0611c05: 穎皋楚山堂秋景兩圖絕妙二首
0611c06: 一鷗低飛落平湖一鷗驚顧行炯如紅衣脫盡蓮蓬
0611c07: 綠翠蓋凋殘荷柄枯更有數蓬臞已老無人折之欲
0611c08: 傾倒陌上殘紅空自好為誰點綴湖邊草
0611c09: 溪邊兩鴨自夫婦生而能言似相語婦先浮波喜轉
0611c10: 顧夫欲隨之竟先去水際清蘋各占叢風撼荷花已
0611c11: 退紅不見清香雲錦段空餘霜葉伴枯蓬
0611c12: 和李令祈雪分韻得麓字
0611c13: 何處軥輈叫雲木植杖松間逢白足一牛鳴地兩禪
0611c14: 叢窗戶青紅照林麓江寒雲怒相摹胡雪意欲作先
0611c15: 停蓄連空推下翻玉英想見軒渠笑捧腹
0611c16: 和李班叔戲彩堂
0611c17: 李侯何以悅其親戲著彩衣覓梨棗閑騎竹馬畫堂
0611c18: 前慈顏一笑自忘老毛義捧檄難忘客茆容殺雞終
0611c19: 得道愛公純孝配古人甚欲卜鄰安井灶
0611c20: 送隆上人歸長沙
0611c21: 湘中樂哉山水國道人歸去正秋色拭目重看雲蓋
0611c22: 雲搓手新嘗橘洲橘湘西幽居多故人松下相逢應
0611c23: 倚策開軒萬頃鴨頭青睡起一聲風月箔
0611c24: 六月十五日夜大雨夢瑩中
0611c25: 希夷先生海門住久不見之想眉宇夢中相見荔枝
0611c26: 村覺來一枕芭蕉雨行藏顧影應自笑世事吞聲不
0611c27: 容數從欲若士為遠遊莫作雲中隱身去
0611c28: 予作海棠詩曰一株柳外墻頭見勝卻千叢著
0611c29: 雨時寓居百丈春晴上南原縱望萬株浩如
0611c30: 海追前詩之失言相隨苾芻請記其事
0612a01: 春晴積雨分陰晦林光山色生精彩閑上南原看野
0612a02: 棠一川零亂紅如海柳外一株何足道戲語謗花今
0612a03: 日悔道人請我重賦詩倉卒煩詞為刪改
0612a04: 山寺早秋
0612a05: 千本蒼杉俱合抱夕陰相映寒蟬噪殘僧獨歸清入
0612a06: 晝秋色滿庭濃可掃霜鐘初歇月未生但覺篝燈一
0612a07: 點明階除環珮走流水樓閣誦經童子聲
0612a08: 送僧歸雲巖
0612a09: 和氣津津出眉宇平生快活隨緣住憶昨思山林下
0612a10: 來如今卻向城中去燕子初飛簾幕風海棠睡重清
0612a11: 明雨重唱龍山諸佛機紅塵動處雲成縷
0612a12: 至撫州崇仁縣寄彭思禹奉議兄四首
0612a13: 去年歲飢民減口晨無炊煙閒甑缶面餘菜色短氣
0612a14: 中經營有錢易升斗抱孫買鋤今歲豐黃雲村
0612a15: 村同東林鼓聲是誰致聰明慈惠隴西公
0612a16: 吏姦今古同一律邇來間見復層出一邑雀息行鏡
0612a17: 中公則生民無別術放衙下簾調索絃來禽青李浴
0612a18: 清泉吾儕呈押日課辦亦作岸巾相對眠
0612a19: 我年政如牧民術敗群者去羊蕃息向來盜竊如有
0612a20: 盟飛躡垣墻度窗隙下車夜戶民不閉終夕四鄰無
0612a21: 犬吠一懽醉倒不須歸以塼支頭路傍睡
0612a22: 爭歌來為民父母百里民心始安堵外臺選才第薦
0612a23: 之何必知賢奪而去當持馬足臥車轍報汝百年終
0612a24: 有別蹄涔不著橫海鯨簿書那容萬人傑
0612a25: 余還自海外至崇仁見思禹以四詩先焉既別
0612a26: 又有太原之行已巳而幸歸石門復次前韻寄
0612a27: 之以致山中之信云
0612a28: 北去憂如會澠口危甚相如跪瓦缶南歸喜勝脫鴻
0612a29: 門那卹范增撞玉斗筠谿野寺鄰新豐亦與叢林魚
0612a30: 鼓同懸知他日君念我定作少陵尋贊公
0612b01: 脫桔寧知縛禪律但欲閉門長不出死禍平生九蹈
0612b02: 之痛恨防身苦無術此言了如意在絃此心炯如月
0612b03: 臨泉山中樂可驕稚世一榻暑風清晝眠
0612b04: 平生心懷濟時術百未一施空歎息庭閒晝永僧至
0612b05: 門心回酒醒月窺隙東方先生語開閉投骨心知致
0612b06: 群吠千金珠在九重淵儻能得之必龍睡
0612b07: 飄零乳兒失慈母來歸家山在阿堵瘴痾烝洗百念
0612b08: 空但有詩情磨未去虛名實禍車覆轍道鄉端與人
0612b09: 間別膝穿木榻五十年君看此翁亦雄傑
0612b10: 信上人自東林來請海印禪師過余湘上以贈
0612b11: 之
0612b12: 五湖東歸風轉柂柔櫓聲中飛鳥過開蓬不信是廬
0612b13: 山忽驚落瀑從空墮道人箇中三十秋那知今始載
0612b14: 歸舟白藕池邊月初吐應對鄰房說舊遊
0612b15: 忠子移居
0612b16: 忠子壁觀永皇暇移居自提雙不借借車祭灶非我
0612b17: 事可聽夜舂響西舍人言渠儂大類我試手作詩便
0612b18: 聲價我詞勿學郊島寒謫仙筆端能造化
0612b19: 楞伽端介然見訪余以病未及謝先此寄之
0612b20: 楞伽劇談喜高笑一缽安巢在雲杪我游廬山二十
0612b21: 年聞名常多識面少道林過我古南臺路逢泥軟手
0612b22: 提帶臺輿瓦合今果爾更呼鄰僧相與來
0612b23: 次韻雲居寺
0612b24: 行盡崇岡與峻嶺今朝又入緣雲徑世塵已巳覺蛻埃
0612b25: 輕道心遂作燖雞淨小軒容膝俯千里磨錢作鏡江
0612b26: 山映平生林壑竟成癖南來獨覺茲遊勝
0612b27: 無學點茶乞詩
0612b28: 政和官焙來何處雪後晴窗欣共煮銀缾瑟瑟過風
0612b29: 雨漸覺羊腸挽聲度盞深扣之看浮乳點茶三昧須
0612b30: 饒汝鷓鴣班中吸春露如未沾著則尟趣
0612c01: 巴川衲子求詩
0612c02: 水西南臺底氣象綠疏青瑣湘江上門人俯檻看諸
0612c03: 方笑聲散落千巖響巴音衲子夜椎門要識汾陽五
0612c04: 世孫問渠何所見而去峰高難宿孤飛雲
0612c05: 十月桃
0612c06: 雪中桃花夜來折兒稚犯寒爭欲摘老仙呵手撚吟
0612c07: 筆指以謂余還歎息已巳作匆匆十月開人間安得千
0612c08: 年枝
0612c09: 李端叔誕辰
0612c10: 未見犯寒梅已巳有催春雨催春春未歸卻有曇花飛
0612c11: 飛香塞世間何人知鼻處遙知與世且同波隨分盤
0612c12: 飧付兒女
0612c13: 雨後得無象新詩次韻
0612c14: 雨餘步林幽松風初到面寒蟬相應鳴小立無人見
0612c15: 但愛東南山色作旋螺轉入門庭院度飛螢梵放哀
0612c16: 聲滿深殿
0612c17: 用韻寄誼叟
0612c18: 識君童牙中豈止論半面雖同萬頃山經年不相見
0612c19: 平生草頭露蜂月跳珠轉永懷終夜不成眠但見突
0612c20: 兀遊霄殿
0612c21: 任价玉館東園十題
0612c22: 涵月亭
0612c23: 亭外物清曠人間多熱惱夜晴登此亭水月相媚皓
0612c24: 多君心鏡空光明寫懷抱憑誰持此意舉似寒山老
0612c25: 覽秀亭
0612c26: 尚記登臨時風日初盎盎忽驚無邊春登我眉睫上
0612c27: 情歡鳥聲樂意適游絲放我非連眉郎搜詩聊植杖
0612c28: 四可亭
0612c29: 四注開野亭面面可人意我來俯危欄蹇傲成縱倚
0612c30: 應接迷向背轉顧風掠耳鄰寺一聲鐘墟落孤煙起
0613a01: 第一軒
0613a02: 名園富家致此軒冠群目檻次狀元紅窗橫尊者竹
0613a03: 坐客定無雙試茶谷簾綠願聞聖諦義飛辯橫塵玉
0613a04: 如春軒
0613a05: 檻前搖綠玉杯面吹紅鱗主人飽談笑和風熏坐賓
0613a06: 但覺天宇迥塵滓欲清辰雖非曲水會自是斜川人
0613a07: 寒亭
0613a08: 欲問春消息蒼茫嫩日斜茅簷聚喧雀栗林棲暮鴉
0613a09: 絮袍裹足坐得句往往佳忽起步微月呵手拗梅花
0613a10: 浩庵
0613a11: 水勝萬斛舟至剛柔繞指丈夫養浩然其略蓋如此
0613a12: 朝登青雲上正色決大事暮歸臥此庵捫虱口如耳
0613a13: 方便堂
0613a14: 虛空亦何有領略四時事君看繁盛時中有凋零意
0613a15: 然省可自觀那作明日計當游無所還自住三摩地
0613a16: 覺庵
0613a17: 念起則為凡覺之則為聖人言此為覺此覺未真正
0613a18: 但了一切空聖凡皆幻影宴坐不言中心波如古井
0613a19: 鑒止軒
0613a20: 小軒臨止水一泓湛寒碧瞭然見眉須洞徹塵不隔
0613a21: 夫子作止觀涇渭不相入跏趺學僧禪諦視鼻端白
0613a22: 書華光墨梅
0613a23: 一枝已巳清妍交枝更媚嫵見之已巳愁絕那復隔煙雨
0613a24: 錢塘千頃春想見西津渡他日到南屏莫忘孤山路
0613a25: 惠侍者清夢軒
0613a26: 小軒面層崖叢蕉手自種高風追二朗生涯與師共
0613a27: 默坐每觀身爐煙作雲湧蕭蕭半夜雨亦足清君夢
0613a28: 次韻性之
0613a29: 一笑形骸外便能攜手行雲容與山靨今日眼偏明
0613a30: 共坐松下石仰聽松上聲古人亦何遠安用社中名
0613b01: 筠谿晚望
0613b02: 小谿倚春漲攘我釣月灣新晴為不平約束晚來還
0613b03: 銀梭時撥剌破碎波中山整鉤背落日一葉軟紅間
0613b04: 和杜撫勾古意六首
0613b05: 一尾掣電去萬蹄讓雄長邇來隨磨驢驅逐付廝養
0613b06: 頓塵忽驕嘶逸韻發奇想公眼如支遁神駿蒙擊賞
0613b07: 歲月走舟壑不能老喬松何如取塵劫安置彈指中
0613b08: 我老世不要閉關師道蹤自欣方得計人笑伎之窮
0613b09: 長松援丈蘿無事登青冥因緣偶然爾初非出經營
0613b10: 我受氣類似掄材置勿聽翟公亦癡絕書門議交情
0613b11: 午夢清斷續殷鬢飛蚊鳴微風亦見戲故掩讀殘經
0613b12: 相見洞天曉霧重花冥冥秀句吐奇麗乃爾未忘情
0613b13: 秋晚凋紅翠幽懷到眉峰玉纖弄彩筆落紙翩驚鴻
0613b14: 道山歸計好高情付疏慵何獨謝夫人特有林下風
0613b15: 暮年一杯春愁邊賴開拓醉鄉歸路穩城郭見隱約
0613b16: 萬事付頹然破幘風墮落胸次竟何有八窗洞空廓
0613b17: 了翁有書與謝無逸云覺範真是比丘
0613b18: 墮馬哭淮王牧羊仗漢節古人守忠義視死如棄禊
0613b19: 吾是真比丘死生見窟宅一飯不願餘孤坐閱歲月
0613b20: 題延福寺壁
0613b21: 在山為遠志出山為小草龍潛蟠則神雞雌伏知道
0613b22: 人情難把玩過眼如電掃留雲峰下寺白髮歸去好
0613b23: 棗柏大士生辰因讀易豫卦有感作此
0613b24: 人間解纕沙開視兒眼前缽飯度永日一裘支十年
0613b25: 月巖與雲壑佳處輒留連誰云道林黠猶覓買山錢
0613b26: 次韻周達道運句
0613b27: 大澤深壑間難藏舟與山此身唾霧中安得長朱顏
0613b28: 講公如夙昔婁永嘗追攀定作甕中畫磨衲映青綸
0613b29: 次韻遊水簾洞
0613b30: 清夜讀君詩思豁神亦傾豈惟折慢幢要已巳倒降旌
0613c01: 重哦水簾句纖穠開畫屏想見落筆時遶紙走風霆
0613c02: 游廬山簡寂觀三首
0613c03: 廬山覺未老儼然舊風姿樹石亦仙骨逢春更華滋
0613c04: 瓜分煙翠層千丈垂白霓貪看讓爭席舍者爾為誰
0613c05: 蒼石大如屋古木出虯枝四注陰其下地坐黃冠師
0613c06: 山行倦日永聚話遂忘疲行看洞中境都是寂音詩
0613c07: 怒龍鬥未已巳角尾相攀牽巨石為解紛背腹遭虯纏
0613c08: 千年毒不死槎牙帶雲煙樹間宜畫我乞與人間傳
0613c09: 送人
0613c10: 相送復相別不異人間月無心去復來有魄圓還缺
0613c11: 此別興何如西風秋月初暮鴻千里至能寄八行書
0613c12: 別人
0613c13: 尺水未到海茲行多嗚咽病客未還家回腸蘊千結
0613c14: 水有到海期病客歸何時臨岐一揚袂落日寒風悲
0613c15: 信師相別
0613c16: 子昔送我日出岫雲無心今我捨子行窮猿瞑投林
0613c17: 勿歌行路難勿效兒女泣處處得逢渠千江共一月
0613c18: 白日有閒吏青原無惰民為韻奉寄李成德十
0613c19: 首
0613c20: 李侯端自重不肯下南璧君看英特氣自可凌太白
0613c21: 小邑試牛刀乃有政和色
0613c22: 舉筆濡大千揮斤隘八極置之臥病軒翻身觸破壁
0613c23: 起來一調笑庭樹掛斜日
0613c24: 地生金色光女作師子吼此軒初不然風日穿窗牖
0613c25: 莫作兩頭看空花竟何有
0613c26: 客來清對榻客去閉深關聊為文字飲酬唱相往還
0613c27: 朝來公事少白日吏長閒
0613c28: 少年韻如春才可供十吏故人半青雲隱几肘門寐
0613c29: 行看登玉堂清坐追陸贄
0613c30: 朅來民訟少槐影覆閒庭看山久成癖詩眼耐空青
0614a01: 長憐謝安石箇中著娉婷
0614a02: 花光浮縣郭麥浪漲郊原吏散僧投謁詩成月上軒
0614a03: 何妨橫麈尾相對兩忘言
0614a04: 密室調弦索晴軒較畫圖撿書憑錦瑟背句遣奚奴
0614a05: 一懽同煮茗此興不能無
0614a06: 深原曉犁耕隔谿夜春簸竹間伊余行童稚供日課
0614a07: 入境觀化風親視民勤惰
0614a08: 單衣試嫩寒花下愛清晨不恨簿書惡何妨閒岸巾
0614a09: 定應懸睿想憂樂自同民
0614a10: 雨中聞端叔敦素飲作此寄之
0614a11: 但見杯中春潑面不知門外雨翻盆人間萬事一虻
0614a12: 蚊正恐卷氈為鱉飲何妨跨頃作猿蹲此生隨處有
0614a13: 乾坤短李貌和髯似棘王郎耳熱氣如霓不知今日
0614a14: 是何時醉鄉城郭無關鑰世路風波太嶮巇且看相
0614a15: 枕爛如泥
0614a16: 端叔見和次韻答之
0614a17: 俊詞方覺春照眼秀句忽驚絲出盆睡餘兩鬢尚殷
0614a18: 蚊行樂風軒須痛飲窮吟空屋笑愁蹲筆端浩蕩吐
0614a19: 乾坤落筆新詩敏風雨撚鬚豪氣劃虹霓侍兒扶掖
0614a20: 醉吟時靖節田園尋窈窕謫仙風味自嶔巇何如春
0614a21: 甕揭黃泥
0614a22: 再和復答
0614a23: 道鄉是宅扶歸路法喜為妻笑鼓盆蟭螟膽大敢巢
0614a24: 蚊遊戲秋毫鋒際立卷藏法界眼中蹲自然函蓋合
0614a25: 乾坤醉裏兩篇開爛錦雨前千丈挂彎霓楊梅櫨橘
0614a26: 恰嘗時自笑此生真逆旅人情何處不同巇禪心且
0614a27: 作絮沾泥
0614a28: 睡起又得和篇
0614a29: 幽夢驚回煙霧帳清泉起弄雪花盆風簷斜日一區
0614a30: 蚊淮水雨開縈練淨鍾山雲卷露龍蹲癡禪剛道屬
0614b01: 乾坤綠髮筆端能吐鳳雪髯胸次尚盤霓道山歸去
0614b02: 定何時身外聲名徒暴曜夢中憂患自臨巇鳥靴長
0614b03: 恨涴塵泥
0614b04: 復次韻
0614b05: 句健未須纏法律飲豪那暇較瓶盆疾雷破柱一聲
0614b06: 蚊吟狂不覺跨驢穩醉臥都忘對虎蹲箇中別是一
0614b07: 乾坤八篇俊逸狂時語五色光芒雨後霓清吟要不
0614b08: 負明時嗟我拙詞傷弄巧愛君難韻解平巇且歌滑
0614b09: 路雨成泥
0614b10: 晚歸自西崦復得再和二首
0614b11: 人歸西崦步翠麓月出東峰湧玉盆詩如琥珀妙藏
0614b12: 蚊摩頭長詠笑自語劃席冥搜臥復蹲筆端三昧撼
0614b13: 乾坤眾人俯看旋磨蟻忠義平生貫日霓也知用舍
0614b14: 各由時各處山川非設險笑中陷阱卻藏巇此時擬
0614b15: 議轢中泥
0614b16: 世事回頭驚破甑年華脫手墮空盆機鋒火聚不容
0614b17: 蚊蠅蠓未欲乘風去捫虱閑為抱膝蹲掌中訶子是
0614b18: 乾坤營寨詞鋒盤屈劍吸川酒膽倒垂霓脫巾露頂
0614b19: 笑狂時任意清閒饑得食關心名利醉登巇濁流心
0614b20: 念已巳澄泥
0614b21: 肇上人居京華甚久別余歸閩作此送之
0614b22: 毳帽駝裘一尾輕半開便面氣如春醉歸穿市月隨
0614b23: 人此境要非吾輩事摩頭忽憶海山濱蕨芽荔肉齒
0614b24: 生津十分春壓能眠柳一再風撩解笑花故山應摘
0614b25: 雨前茶從我覓詩如觸鹿為君肥字作棲鴉句中有
0614b26: 眼莫驚嗟
0614b27: 送因覺先
0614b28: 南澗茶香笑語新西洲春漲小舟橫困頓人歸爛熳
0614b29: 晴天迥游絲長百尺日高飛絮滿重城一番花信近
0614b30: 清明
0614c01: 妙高墨梅
0614c02: 日暮江空船自流誰家院落近滄洲一枝閒暇出墻
0614c03: 頭數朵幽香和月暗十分歸意為春留風撩片片是
0614c04: 閑愁
0614c05: 石門文字禪卷第八
