0332a01: 
0332a02: 
0332a03: 四分戒本約義卷四
0332a04: 
0332a05: 福州鼓山嗣祖沙門　元賢　述
0332a06: 諸大德。是眾學法。半月半月說。戒經中來。
0332a07: 眾學者。梵語式叉迦羅尼。此云應當學。此戒輕微。
0332a08: 難持易犯。為比丘者所當學也。又名突吉羅。此云
0332a09: 惡作。謂失威儀皆惡也。又此戒分二。身上犯者名
0332a10: 惡作。口上犯者名惡說。
0332a11: 當齊整涅槃僧。應當學。
0332a12: 六群比丘。涅槃僧。或高褰齊膝。或下繫下。或
0332a13: 垂前一角如象鼻。或垂前二葉。如多羅樹葉。或繞
0332a14: 腰。如國王大臣等。居士譏嫌。佛聞故制。若故作
0332a15: 者。犯應懺突吉羅。以是非威儀突吉羅。不故作者。
0332a16: 犯責心懺突吉羅。比丘尼及式叉摩那等犯者。俱
0332a17: 突吉羅。或有如是病。或有作務時。或在僧伽藍內。
0332a18: 或在村外道行時不犯。
0332a19: 當齊整三衣。應當學。
0332a20: 六群比丘三衣。或高或下等。佛聞故制。犯不犯
0332a21: 俱同上。
0332a22: 不得反抄衣入白衣舍。應當學。
0332a23: 六群反抄衣行入白衣舍。居士譏嫌。佛聞故制。反
0332a24: 抄衣者。或左或右。反抄衣肩上也。犯者同上。
0332b01: 不得反抄衣入白衣舍坐。應當學。
0332b02: 因上并制。
0332b03: 不得衣纏頸入白衣舍。應當學。
0332b04: 六群以衣纏頸。入白衣舍。居士譏嫌。佛聞故判。纏
0332b05: 頸者。總捉衣兩角。左肩上也。犯者同上。
0332b06: 不得衣纏頸入白衣舍坐。應當學。
0332b07: 因上并制。
0332b08: 不得覆頭入白衣舍。應當學。
0332b09: 六群以衣覆頭。入白衣舍。居士譏其如賊盜。佛聞
0332b10: 故制。覆者或以衣及樹葉等覆。犯皆同上。若頭有
0332b11: 病。覆者不犯。或有難覆頭而走不犯。
0332b12: 不得覆頭入白衣舍坐。應當學。
0332b13: 因上并制。
0332b14: 不得跳行入白衣舍。應當學。
0332b15: 六群跳行入白衣舍。居士譏其如鳥。佛聞故制。
0332b16: 犯者同上。若為人所打。若有賊惡獸等難。跳行而
0332b17: 走。若有棘刺。或渡渠渡坑渡水泥等。跳過不犯。
0332b18: 不得跳行入白衣舍坐。應當學。
0332b19: 因上并制。
0332b20: 不得蹲坐白衣舍內。應當學。
0332b21: 六群赴食到白衣家蹲坐。比丘以手觸之。即倒地
0332b22: 露形。居士譏其如裸形外道。佛聞故制。蹲者或在
0332b23: 床或在地。尻不至地也。犯者同上。若尻邊病不能
0332b24: 坐者。不犯。
0332c01: 不得手扠腰行入白衣舍。應當學。
0332c02: 六群手扠腰行入白夜舍。居士譏其如新娶得意
0332c03: 之狀。佛聞故制。犯者同上。
0332c04: 不得手扠腰行入白衣舍坐。應當學。
0332c05: 因上并制。
0332c06: 不後搖身行入白衣舍。應當學。
0332c07: 六群搖身行入白衣舍。居士見之。譏其如國王大
0332c08: 臣等。佛聞故制。犯者同上。
0332c09: 不得搖身行入白衣舍坐。應當學。
0332c10: 因上并制。
0332c11: 不得掉臂行入白衣舍。應當學。
0332c12: 六群掉臂行入白衣舍。居士譏其如國王大臣等。
0332c13: 佛聞故制。掉臂者。垂臂而行。成前或也。犯者同
0332c14: 上。不犯者。或有事難逃走等。或渡河水跳坑等。
0332c15: 不犯。
0332c16: 不得掉臂行入白衣舍坐。應當學。
0332c17: 因上并制。
0332c18: 好覆身入白衣舍。應當學。
0332c19: 六群不好覆身。處處現露。居士譏嫌。謂如婆羅門
0332c20: 等。佛聞故制。犯者同上。若被風吹離體。及被人所
0332c21: 縛無犯。
0332c22: 好覆身入白衣舍坐。應當學。
0332c23: 因上并制。
0332c24: 不得左右顧視行入白衣舍。應當學。
0333a01: 六群左右顧視行入白衣舍。居士譏其如賊竊人。
0333a02: 佛聞故制。犯者同上。或有難欲求方便逃走。或有
0333a03: 所尋不犯。
0333a04: 不得左右顧視行入白衣舍坐。應當學。
0333a05: 因上并制。
0333a06: 靜默入白衣舍。應當學。
0333a07: 六群高聲大喚入白衣舍。居士譏其如婆羅門。佛
0333a08: 聞故制。犯者同上。若聾不聞聲者。或遠有所呼喚
0333a09: 者。或有難高聲而走者。不犯。
0333a10: 靜默入白衣舍坐。應當學。
0333a11: 因上并制。
0333a12: 不得戲入白衣舍。應當學。
0333a13: 六群戲入白衣舍。居士譏其如獼猴。佛聞故制。
0333a14: 犯者同上。或念法歡喜而者。不犯。
0333a15: 不得戲入白衣舍坐。應當學。
0333a16: 因上并制。
0333a17: 用意受食。應當學。
0333a18: 六群在白衣家受食。居士自行斟酌。六群不用意
0333a19: 受食。損棄飯。居士譏其貪心受食。如穀貴饑餓
0333a20: 時。佛聞故制。犯者同上。或小故有遺落。不犯。
0333a21: 平受食。應當學。
0333a22: 六群赴供溢受食。遺棄飯。居士譏其如饑餓
0333a23: 人。佛聞故制。平者。受食不可過滿也。犯者同上。
0333a24: 或小故滿者。不犯。
0333b01: 平受。應當學。
0333b02: 六群赴齋。中受飯多故。不能受。居士見亦譏
0333b03: 嫌。佛聞故制。犯者同上。
0333b04: 飯俱食。應當學。
0333b05: 六群赴齋。飯至未至飯已巳盡。至飯未至已巳
0333b06: 盡。居士見亦譏嫌。佛聞故制。俱食者。俟飯俱到
0333b07: 方食也。犯者同上。或時欲過。或有事難。或時需
0333b08: 不需飯。或時需飯不需。不犯。
0333b09: 以次食。應當學。
0333b10: 六群赴齋。不從中次第食。乃處處取食。居士譏
0333b11: 其如狗等。佛聞故制。犯者同上。或患熱挑取冷
0333b12: 處食。不犯。
0333b13: 不得挑中央食。應當學。
0333b14: 六群受食挑中央令空。居士譏嫌。佛聞故制。犯
0333b15: 者同上。或患熱開中僧令冷。不犯。
0333b16: 無病不得為己巳索飯。應當學。
0333b17: 六群在白衣家。為己巳索飯。居士譏嫌。佛聞故制。
0333b18: 犯者同上。或病為己巳索。或為病人索。不犯。
0333b19: 不得以飯覆更望得。應當學。
0333b20: 六群在居士家受食。居士已巳與。彼即以飯覆
0333b21: 望更得。居士問言。在何處。彼默然。居士嫌責言
0333b22: 如饑餓人。佛聞故制。犯者同上。若請食汙衣等
0333b23: 宜覆以飯。不犯。
0333b24: 不得視比坐中起嫌心。應當學。
0333c01: 六群在居士家受食。見自中分少。見比坐中
0333c02: 分多。便言居士有愛憎不平等。眾皆呵責。佛聞故
0333c03: 制。犯者同上。若比坐病。或眼昏。為看得食不得食。
0333c04: 淨不淨者。不犯。
0333c05: 當繫想食。應當學。
0333c06: 六群受而左右顧視。比坐取其藏之不覺。乃
0333c07: 問比坐。我在何處。眾皆譏嫌。佛聞故制。犯者同
0333c08: 上。若比坐病。或眼昏看得食不得食等。不犯。
0333c09: 不得大摶飯食。應當學。
0333c10: 六群受供大摶飯食。居士譏嫌。佛聞故制。犯者同
0333c11: 上。若日將過中。或有事難欲疾食者。不犯。
0333c12: 不得大張口待飯食。應當學。
0333c13: 六群摶飯未至。先大張口待食。居士譏嫌。佛聞故
0333c14: 制。犯者同上。
0333c15: 不得含食語。應當學。
0333c16: 六群受食含飯而語。居士譏嫌。佛聞故制。犯者同
0333c17: 上。或有急事不犯。
0333c18: 不得摶飯遙擲口中。應當學。
0333c19: 六群受食。乃摶飯遙擲口中。居士譏其如幻師。佛
0333c20: 聞故制。犯者同上。或被執縛。手不至口。遙擲而食。
0333c21: 不犯。
0333c22: 不得遺落飯食。應當學。
0333c23: 六群受食不如法。以手摶飯齧。遺落者多。居士譏
0333c24: 其如鳥等。佛聞故制。犯者同上。或手有病不犯。
0334a01: 不得頰飯食。應當學。
0334a02: 六群大口受食。兩頰鼓起如獼猴狀。居士譏嫌。佛
0334a03: 聞故制。犯者同上。若日將過中。或有事難。欲疾食
0334a04: 者。不犯。
0334a05: 不得嚼飯作聲。應當學。
0334a06: 六群受食。嚼飯作聲。居士譏嫌。佛聞故制。犯者同
0334a07: 上。若嚼乾餅燋飯瓜果等。不犯。
0334a08: 不得大飯食。應當學。
0334a09: 六群受供。乃大飯食。居士譏嫌。佛聞故制。大
0334a10: 飯者。張口遙呼也。犯者同上。若口痛。或食等。
0334a11: 無犯。
0334a12: 不得舌食。應當學。
0334a13: 六群受供。乃吐舌取食。居士譏嫌。佛聞故制。犯者
0334a14: 同上。
0334a15: 不得振手食。應當學。
0334a16: 六群赴供。振手而食。居士譏嫌。佛聞故制。振手者。
0334a17: 手搖動也。犯者同上。或有如是病。不犯。
0334a18: 不得手把散飯食。應當學。
0334a19: 六群在居士家。以手棄散飯而食。居士譏其如
0334a20: 鳥等。佛聞故制。犯者同上。若食有虫。及有他點汙
0334a21: 散去。不犯。
0334a22: 不得污手捉食器。應當學。
0334a23: 六群以不淨膩手捉器而飲。居士譏嫌。佛聞故制。
0334a24: 犯者同上。或草上受葉上受。不犯。
0334b01: 不得洗水棄白衣舍內。應當學。
0334b02: 六群在居士家。食已巳洗。棄洗水于地。餘食狼
0334b03: 藉。居士嫌責。佛聞故制。犯者同上。若以器承持棄
0334b04: 于外。或問主人有可棄之處。不犯。
0334b05: 不得生草菜上大小便涕唾。除病。應當學。
0334b06: 六群于生草菜上。大小便涕唾。居士譏嫌。佛聞故
0334b07: 制。病者開許。犯者同上。若于無草菜上。便流入草
0334b08: 菜上。不犯。
0334b09: 不得淨水中大小便涕唾。除病。應當學。
0334b10: 六群于淨水中。大小便涕唾。居士見之譏嫌。佛聞
0334b11: 故制。以不淨之物汙其淨。於理不可也。病者不能
0334b12: 遠行故開。犯者同上。若在不淨水中。不犯。
0334b13: 不得立大小便。除病。應當學。
0334b14: 六群立大小便。為居士所嫌。佛聞故制。病者不能
0334b15: 蹲故開。犯者同上。此方小便皆立。不犯。
0334b16: 不得為反抄衣不敬人說法。除病。應當學。
0334b17: 六群與反抄衣不恭敬人說法。眾比丘譏嫌。佛聞
0334b18: 故制。病者開許。犯者同上。若王大臣等。可與略說
0334b19: 但不宜廣說。智者當自知時。
0334b20: 不得為衣纏頸人說法。除病。應當學。
0334b21: 不得為覆頭人說法。除病。應當學。
0334b22: 不得為裹頭人說法。除病。應當學。
0334b23: 不得為手扠腰人說法。除病。應當學。
0334b24: 不得為革屣人說法。除病。應當學。
0334c01: 不得為木屐人說法。除病。應當學。
0334c02: 不得為騎乘人說法。除病。應當學。
0334c03: 右七條。皆因上并制。犯不犯俱同上。
0334c04: 不得在佛塔內止宿。除為守護故。應當學。
0334c05: 六群在佛塔內止宿。眾比丘嫌責。佛聞故制。後比
0334c06: 丘不敢守護佛塔故開許。犯者同上。或為勢力所
0334c07: 持不犯。今佛殿經閣等。即同塔論。
0334c08: 不得佛塔內藏財物。除為堅牢故。應當學。
0334c09: 六群藏財物於佛塔中。比丘嫌責。佛聞故制。後僧
0334c10: 中有財物。藏宜堅牢者不敢藏。白佛聽許。犯者同
0334c11: 上。或為勢力所持。不犯。
0334c12: 不得革屣入佛塔中。應當學。
0334c13: 六群革屣入佛塔。眾見嫌責。佛聞故制。犯者同
0334c14: 上。又佛一日。從定起露地經行時。諸比丘著革屣。
0334c15: 隨佛經行。佛顧視言。外道弟子。敬重師故。不著革
0334c16: 屣隨師經行。何況多陀阿伽陀。從今佛前。和尚前。
0334c17: 阿闍黎前。俱不應。得突吉羅罪。
0334c18: 不得手捉革屣入佛塔中。應當學。
0334c19: 不得革屣繞佛塔行。應當學。
0334c20: 不得富羅入佛塔中。應當學。
0334c21: 不得捉富羅入佛塔中。應當學。
0334c22: 右四條。俱因上并制。富羅梵語。正言腹羅。此云短
0334c23: 靿靴也。犯不犯俱同上。
0334c24: 不得塔下坐食留革及食汙地。應當學。
0335a01: 六群塔下坐食。食已巳留草及食汙地。不掃而去。比
0335a02: 丘嫌責。佛聞故制。犯者同上。若有殘食及草。佛聽
0335a03: 邊。出時持棄之。不犯。
0335a04: 不得擔死屍從塔下過。應當學。
0335a05: 六群擔死屍。從塔下過。熏穢觸塔。護塔神嗔。比丘
0335a06: 嫌責。佛知故制。犯者同上。若路所必由。或為勢力
0335a07: 所強。不犯。
0335a08: 不得塔下埋死屍。應當學。
0335a09: 不得塔下燒死屍。應當學。
0335a10: 不得向塔前燒死屍。應當學。
0335a11: 不得繞塔四邊燒死屍使臭氣來入。應當學。
0335a12: 右四條。俱因上并制。燒屍若在遠處。臭氣不入者。
0335a13: 不犯。
0335a14: 不得持死人衣及床從塔下過。除浣染香熏。應當學。
0335a15: 六群持死人衣及床。從塔下過。臭氣觸佛塔。護塔
0335a16: 神嗔。佛知故制。犯者同上。若浣染香熏過者。不犯。
0335a17: 不得佛塔下大小便。應當學。
0335a18: 不得向佛塔大小便。應當學。
0335a19: 不得遶佛塔四邊大小便使臭氣來入。應當學。
0335a20: 不得持佛像至大小便處。應當學。
0335a21: 右四條。俱因上并制。以大小便臭穢所觸即同死
0335a22: 人衣等也。佛像不可持至大小便處。或路必由中
0335a23: 者。或強力所持者。不犯。
0335a24: 不得佛塔下嚼揚枝。應當學。
0335b01: 不得向佛塔嚼揚枝。應當學。
0335b02: 不得遶佛塔四邊嚼揚枝。應當學。
0335b03: 右三條。皆以口氣臭穢熏觸所尊。亦所不應也。故
0335b04: 并制之。犯者同上。又律中云。有二染污。不得禮佛。
0335b05: 及和尚阿闍梨。一者大便不洗淨。二者食後不漱
0335b06: 齒。
0335b07: 不得佛塔下涕唾。應當學。
0335b08: 不得向佛塔涕唾。應當學。
0335b09: 不得繞佛塔四邊涕唾。應當學。
0335b10: 右三條皆以涕唾不淨而汙淨地。況近所尊而涕
0335b11: 唾。不敬孰甚焉。故佛因六群而一一制之。犯者同
0335b12: 上。或中間有隔不見者。不犯。
0335b13: 不得向佛塔舒坐。應當學。
0335b14: 六群向佛塔舒坐。諸比丘嫌責。佛為制戒。犯者
0335b15: 同上。若中間有隔者不犯。跏趺坐者不犯。
0335b16: 不得安佛塔在下房己巳在上房住。應當學。
0335b17: 六群安佛塔在下房。己巳在上房住。諸比丘嫌責。佛
0335b18: 因制戒。犯者同上。或上房有污穢等緣。移置下房。
0335b19: 不犯。
0335b20: 人坐己巳立不得為說法。除病。應當學。
0335b21: 六群所犯辱法之過。佛知故制。若為病人說法則
0335b22: 聽。犯者同上。若為王大臣捉去。不犯。
0335b23: 人臥己巳坐不得為說法。除病。應當學。
0335b24: 人在座己巳在非座。不得為說法。除病。應當學。
0335c01: 人在高坐己巳在下座。不得為說法。除病。應當學。
0335c02: 人在前行己巳在後行。不得為說法。除病。應當學。
0335c03: 人在高經行處。己巳在下經行處。不得為說法。除病。應
0335c04: 當學。
0335c05: 人在道己巳在非道。不應為說法。除病。應當學。
0335c06: 右六條。為重法故。一一并制之。犯不犯俱同上。
0335c07: 不得手在道行。應當學。
0335c08: 六群比丘。手道上行。遮他男女。居士見之譏嫌。
0335c09: 佛知故制。犯者同上。若眼暗。或有疾須扶行者。俱
0335c10: 不犯。
0335c11: 不得上樹過人頭。除時因緣。應當學。
0335c12: 有一比丘。在大樹上受夏安居。大小便下。樹神嗔
0335c13: 欲斷其命。佛知故制。後有比丘路逢惡獸。上樹避
0335c14: 之。不敢過上。為惡獸所傷。佛乃聽許除時因緣。犯
0335c15: 者同上。佛又制。不得繞樹大小便。犯者亦突吉羅。
0335c16: 不得絡囊盛貫杖頭置肩上行。應當學。
0335c17: 難陀。以絡囊盛貫杖頭。置肩上擔行。居士望
0335c18: 見。不知何人。避于下道屏處。後見是難陀。遂共
0335c19: 譏嫌。佛聞故制。犯者同上。
0335c20: 人持杖不應為說法。除病。應當學。
0335c21: 佛為眾說法。波斯匿王來聽。其從眾有持杖者。六
0335c22: 群乃別為說法。佛知故制。犯者同上。若為王大臣
0335c23: 等。無犯。
0335c24: 人持不應為說法。除病。應當學。
0336a01: 人持鉾不應為說法。除病。應當學。
0336a02: 人持刀不應為說法。除病。應當學。
0336a03: 人持不應為說法。除病。應當學。
0336a04: 右四條。皆匿王從眾有持鉾刀等故。佛一一
0336a05: 并制之。犯不犯同上。
0336a06: 諸大德。我已巳說眾學法。今問諸大德。是中清淨不三說。
0336a07: 諸大德。是中清淨默然故。是事如是持。
0336a08: 諸大德。是七滅諍法。半月半月說。戒經中來。
0336a09: 若比丘有諍事起。即應除滅。
0336a10: 諍事有四。一言諍。二諍。三犯諍。四事諍。言諍者。
0336a11: 謂評論不合。如是法非法。是律非律。是麤罪非麤
0336a12: 罪。乃至是佛說非佛說。是佛制非佛制等。因此相
0336a13: 忿相譏是也。諍者。如比丘問他比丘言。汝憶犯
0336a14: 某罪不。彼比丘不喜不受是也。犯諍者。如比丘犯
0336a15: 波羅夷乃至惡說。眾議紛然是也。事諍者。如僧中
0336a16: 一切羯磨。一切僧事。有所不合者是也。若有諍起。
0336a17: 即當除滅。除滅之法。凡有七種。具在下文。
0336a18: 應與現前毗尼。當與現前毗尼。
0336a19: 上句是量度其所宜之法。下句乃以法治諍也。後
0336a20: 皆倣此。毗尼此云善治。亦云滅惡。即戒律也。現前
0336a21: 毗尼。通滅諸諍。現前有五。一法現前。二毗尼現前。
0336a22: 三人現前。四僧現前。五界現前。云何名法現前。現
0336a23: 持滅諍之法是。云何名毗尼現前。現持滅諍之毗
0336a24: 尼是。云何名人現前。共諍之人現在是。云何名僧
0336b01: 現前。僧集和合是。云何名界現前。在界內作制限
0336b02: 羯磨者是。以此五現前。為治其諍。如法懺悔。而諍
0336b03: 事滅矣。若更發起者。犯波逸提。
0336b04: 應與憶念毗尼。當與憶念毗尼。
0336b05: 此毗尼正滅諍也。如比丘被他比丘。以無根罪
0336b06: 謗。實知其不犯。而眾中猶說之不已巳。應從僧中。乞
0336b07: 憶念毗尼。又如一比丘犯罪。已巳發露如法懺悔。而
0336b08: 僧中猶說之不已巳。應從僧中乞憶念毗尼。又如一
0336b09: 比丘未犯是罪。將必當犯。僧中說是犯罪。問之不
0336b10: 已巳。應從僧中乞憶念毗尼。凡有乞者。僧中應察其
0336b11: 戒行。果清淨者與之。則如法。若戒行有缺而妄與。
0336b12: 則非法也。憶念者。因其自不憶有罪故。令其憶念。
0336b13: 若有罪則受罰。無罪則加勉也。與憶念毗尼法。彼
0336b14: 比丘應到僧中。偏袒右肩。脫革屣。禮僧足。胡跪白
0336b15: 言。我某甲比丘。被某甲比丘再三來我所問我。汝
0336b16: 憶犯某罪不。我再三答言不憶。今從僧中乞憶念
0336b17: 毗尼。願僧與我憶念毗尼。使彼不復數數問我。慈
0336b18: 愍故。如是三乞已巳。僧應籌量。可與者。白四羯磨與
0336b19: 之。一比丘唱言。大德僧聽。此某甲比丘。於僧中乞
0336b20: 言。彼某甲比丘。云云同上至不復數數問我。下更
0336b21: 云。僧今與憶念毗尼。使彼比丘不復數數問其罪。
0336b22: 若僧時到僧忍聽。白如是。又唱言大德僧聽。云云
0336b23: 同上。至不復問其罪。下更云。誰諸長老忍者默然。
0336b24: 誰不忍者說。如是三說已巳。即云。僧忍與某甲比丘
0336c01: 憶念毗尼竟。僧忍默然故。是事如是持。如是滅已巳。
0336c02: 若更發起者。犯波逸提。
0336c03: 應與不癡毗尼。當與不癡毗尼。
0336c04: 此毗尼亦滅諍也。如比丘癡狂失心犯種種罪。
0336c05: 後不癡。諸比丘問。汝憶犯某罪不。答言不憶。乃至
0336c06: 三問不已巳。是人應從僧中乞不癡毗尼。乞法與法。
0336c07: 俱同憶念毗尼。但改憶念為不癡耳。
0336c08: 應與自言治。當與自言治。
0336c09: 此法正滅犯諍也。自言者。有比丘犯波羅夷乃至
0336c10: 惡說。自來首云。我犯某罪。或僧為舉問言。汝憶犯
0336c11: 某罪不。彼自言我犯某罪。僧中更當審其相。果犯
0336c12: 某罪。則依其自言治之。或有犯而言不犯者。或有
0336c13: 犯重而言犯輕者。或有不犯而言犯者。或有犯輕
0336c14: 而言犯重者。皆不應與。以非法故。若犯罪比丘不
0336c15: 自言犯。而遽與罪者。亦非法。以五篇之罪。皆依自
0336c16: 言治也。
0336c17: 應與罪相。當與罪相。
0336c18: 此法一名本言治。滅諍犯諍也。此因犯罪之人
0336c19: 語言不一。不可依自言治。當尋其犯罪之相而
0336c20: 治之。如一比丘被僧舉問言。汝憶犯某罪不。答言
0336c21: 不犯。再問答言犯。尋復言我實不犯。向戲言耳。如
0336c22: 是比丘。當實其犯罪之相。依其本言治之。作罪
0336c23: 處所羯磨。
0336c24: 應與多罪相。當與多罪相。
0337a01: 此法正滅言諍。亦滅事諍犯諍。此因事體是非難
0337a02: 定。輕重難判。前諸法不能滅故。多罪相以滅之。
0337a03: 多有四。一多智慧。二多人知法。三多求因緣。四
0337a04: 多處求斷。多智慧者。謂博學多聞。律部通利。善達
0337a05: 開遮。心無偏愛也。多人知法者。謂到多人知法之
0337a06: 處。行籌決斷也。多求因緣者。謂廣尋三藏。多引因
0337a07: 緣。以為證據也。多處求斷者。謂到諸剎。求斷其
0337a08: 事也。
0337a09: 應與如草覆地。當與如草覆地。
0337a10: 此法正滅犯諍。兼滅言諍諍事諍。以兩黨相傾。
0337a11: 四諍并起。不可窮詰。不可除滅。佛乃教作如草覆
0337a12: 地懺悔。如草覆地者。兩黨人各心願息諍。宜盡到
0337a13: 僧中。偏袒右肩脫革屣。胡跪白言。大德僧聽。我等
0337a14: 共相諍。多犯眾罪。不得除滅。今從僧乞如草覆
0337a15: 地懺悔。如是三說已巳。皆舒手伏地。向羯磨師前。
0337a16: 一心聽受羯磨。羯磨師唱言。大德僧聽。此諸比丘。
0337a17: 共相諍。多犯眾罪。不得除滅。今從僧乞。如草覆
0337a18: 地懺悔。僧今與如草覆地懺悔。若僧時到僧忍聽。
0337a19: 白如是。復唱言。大德僧聽。今此諸比丘共相諍。
0337a20: 多犯眾罪。不可除滅。今從僧乞如草覆地懺悔。僧
0337a21: 今與諸比丘如草覆地懺悔。誰諸長老忍者默然。
0337a22: 誰不忍者說。僧與諸比丘如草覆地懺悔竟。僧忍
0337a23: 默然故。是事如是持。是謂如草覆地懺悔法。草覆
0337a24: 地者。表服罪之相。此懺悔不說罪原。不說罪名。僧
0337b01: 亦不更問其罪相。而受懺也。
0337b02: 諸大德。我已巳說七滅諍法。今問諸大德。是中清淨不
0337b03: 三說。
0337b04: 諸大德。是中清淨默然故。是事如是持。
0337b05: 諸大德。我已巳說戒經序。已巳說四波羅夷法。已巳說十三
0337b06: 僧伽婆尸沙法。已巳說二不定法。已巳說三十尼薩耆波
0337b07: 逸提法。已巳說九十波逸提法。已巳說四波羅提提舍尼
0337b08: 法。已巳說眾學法。已巳說七滅諍法。此是佛所說戒經半
0337b09: 月半月說。戒經中來。若更有餘佛法。是中皆共和合。
0337b10: 應當學。
0337b11: 此總結上文也。更有餘佛法者。謂戒僅二百五十。
0337b12: 而事實無窮。其非佛所遮。亦非佛所開許者甚眾。
0337b13: 但能于是戒中。參詳其意。則無不和合。皆所當學
0337b14: 也。昔佛告比丘。或時有事。我從先來非遮非許者。
0337b15: 然于此事。若違不清淨順清淨者。應可行之。若違
0337b16: 清淨順不清淨者。即不應行。今觀佛此囑。正所謂
0337b17: 是中皆共和合應當學也。
0337b18: 忍辱第一道佛說無為最出家惱他人
0337b19: 不名為沙門
0337b20: 前已巳廣說五篇戒相。此後乃七佛所說略教。善體
0337b21: 此意而行之。雖不中不遠矣。故一一陳之。欲希聖
0337b22: 道者。必以忍辱為第一。何以忍辱為第一。以佛道
0337b23: 無為。必由忍辱而入。能忍辱則漸至于忘辱。人我
0337b24: 之相可空。庶幾無為之域。根本頌云。忍是勤中王。
0337c01: 能得涅槃處是也。若辱不能忍。必至惱他。豈沙門
0337c02: 之法哉。沙門此云勤息。謂勤修戒定慧。息滅貪嗔
0337c03: 癡。故號為沙門。今至于惱他。則人我山高。諍日
0337c04: 起。勤息之謂何。
0337c05: 此是毗婆尸如來無所著等正覺。說是戒經。
0337c06: 毗婆尸。一云維衛。此翻勝觀。梵語多陀阿伽陀。此
0337c07: 云如來。謂如實道而來。示生人間。化導眾生也。梵
0337c08: 語阿羅訶。此翻無所著。亦翻應供。謂于世間出世
0337c09: 間之法。毫無所著。堪受九界聖凡之供養也。梵語
0337c10: 三藐三佛陀。此翻等正覺。亦翻正知。謂知無不
0337c11: 正亦無不。悉如法界故。此舉佛十號之三也。此
0337c12: 佛出現于世。最初說此戒。為眾生我相未除。必
0337c13: 起諍。障道之法。莫甚于此。故首防之。
0337c14: 譬如明眼人能避險惡道世有聰明人
0337c15: 能遠離諸惡
0337c16: 此以喻明學道貴有智也。無智之人。則貪近利信
0337c17: 邪法。必入三途。縱得人天。終歸墮落。如行路人。有
0337c18: 足無明。必陷于險也。有智之人。則能辨邪正。不為
0337c19: 小利所惑。故得涅槃安隱之樂。如行路人。有足有
0337c20: 眼。必離于險也。
0337c21: 此是尸棄如來無所著等正覺。說是戒經。
0337c22: 尸棄。一云式棄。大論翻火依。此佛出現于世。最初
0337c23: 說此戒。以人無遠識。多受外道之法。貪人天之
0337c24: 樂。而不知其患也。故說此以儆其迷。
0338a01: 不謗亦不嫉當奉行于戒飲食知止足
0338a02: 常樂在空閑心定樂精進是名諸佛教
0338a03: 不謗遮口業。不嫉遮意業。當奉行于戒。則三業俱
0338a04: 遮矣。然心貪飲食。則不能奉戒。心戀塵囂。則不能
0338a05: 奉戒。心樂懈怠。則不能奉戒。故一一言之。若能如
0338a06: 此。則戒可淨。而定可得。慧可發。諸佛之教。又有出
0338a07: 此者乎。
0338a08: 此是毗葉羅如來無所著等正覺。說是戒經。
0338a09: 毗葉羅。一云毗舍浮。此翻一切自在。此佛出現
0338a10: 于世。最初說此戒。因諸弟子好說他過。而自懈
0338a12: 譬如蜂採花不壞色與香但取其味去
0338a13: 比丘入聚落不違戾他事不觀作不作
0338a14: 但自觀身行若正若不正
0338a15: 初一頌。前三句是喻。後一句法合。蜂之採花。但輕
0338a16: 取其味。而色與香俱無所損。比丘入聚落。亦當如
0338a17: 蜂焉。雖乞種種物。但取充而止。不可過索而退
0338a18: 彼敬信之心也。次一頌。前二句誡觀他。後二句觀
0338a19: 自觀。謂他人之事不可與他違戾。而生訾毀。非獨
0338a20: 不可違戾。亦不可觀其事之能行與不。但當自觀
0338a21: 己巳身之所行。正與不正。正則加勉。不正則力改可
0338a22: 也。
0338a23: 此是拘留孫如來無所著等正覺。說是戒經。
0338a24: 拘留孫。一云拘留秦。此翻所應斷。又翻作用。此
0338b01: 佛出現于世。最初說此戒。因諸弟子多希利養。
0338b02: 不知止足。好談他惡。懈于白修。故誡之。
0338b03: 心莫作放逸聖法當勤學如是無憂愁
0338b04: 心定入涅槃
0338b05: 凡修聖法。最忌放逸。放逸則百無所成。故誡之而
0338b06: 勸其勤學也。既能勤學。則煩惱可斷。故曰無憂愁。
0338b07: 無煩惱則心可定。心定則無生聖果可入也。
0338b08: 此是拘那含牟尼如來無所著等正覺。說是戒經。
0338b09: 拘那含牟尼。一云迦那迦牟尼。一云羯諾迦牟尼
0338b10: 此翻金寂。又翻金仙。此佛出現于世。最初說此戒。
0338b11: 為聲聞之眾味小定。自生放逸。不能進修。故
0338b12: 說此以進之。
0338b13: 一切惡莫作當奉行諸善自淨其志意
0338b14: 是則諸佛教
0338b15: 一切惡莫作者。謂性業遮業。乃至無量不善法。悉
0338b16: 禁使斷絕也。當奉行諸善者。謂六度萬行。乃至無
0338b17: 量清淨法門。悉令修進也。自淨其志意者。謂惡
0338b18: 雖止而意或乍起。善雖行而念或難純。則此浮情
0338b19: 妄想不可不淨。況雖止惡。而止惡之念未忘。雖行
0338b20: 善。而行善之心未化。清淨心中。無如是事故。亦不
0338b21: 可不淨也。具此三者。則諸佛教法。俱不越此。故曰
0338b22: 是則諸佛教。
0338b23: 此是迦葉如來無所著等正覺。說是戒經。
0338b24: 迦葉一云迦攝波。此翻飲光。此佛出現于世。最初
0338c01: 說此戒。此乃諸戒之大綱。通行之正軌。非特為一
0338c02: 時一機而說也。
0338c03: 善護于口言自淨其志意身莫作諸惡
0338c04: 此三業道淨能得如是行是大仙人道
0338c05: 世間之業。不出口意身三。口業謂妄語綺語惡口
0338c06: 兩舌。及一切非禮之言是也。意業謂貪嗔癡。及一
0338c07: 切妄念是也。身業謂殺盜婬。及一切目之所視。耳
0338c08: 之所聽。鼻之所嗅。舌之所嘗。身之所觸。起種種過
0338c09: 是也。若能護此三者。不至於犯。則戒靡不淨。是謂
0338c10: 大覺金仙之道也。夫修戒止可生天。非聖道也。然
0338c11: 無戒。則諸聖道皆不能成故。欲求大涅槃者。必得
0338c12: 此以為之基。謂非聖道而何哉。
0338c13: 此是釋迦如來無所著等正覺。於十二年中。為無事
0338c14: 僧。說是戒經。從是已巳後。廣分別說。諸比丘自為樂法
0338c15: 樂沙門者。有慚有愧樂學戒者。當於中學。
0338c16: 釋迦牟尼。此翻能仁寂默。寂默者。內冥諦理。是自
0338c17: 利之智也。能仁者。外揚仁化。是利他之悲也。悲智
0338c18: 雙運。立此嘉稱。於十二年下。謂彼時僧眾清淨。無
0338c19: 戒可持。無相可制。故云無事僧。所以不立名相。略
0338c20: 指大意示之。是謂略戒經。至十二年後。漸有毀犯。
0338c21: 故世尊隨事立禁。廣說戒相。令其識相護持防諸
0338c22: 有漏也。諸比丘下。結勸修學。謂比丘果爾好樂正
0338c23: 法。樂作沙門。慚愧非法。樂學淨戒者。當於此伽陀
0338c24: 中學也。又僧祇律中。名此為偈布薩。佛住王舍城
0339a01: 時。有九十六種出家人。皆作布薩。惟佛不作。世人
0339a02: 嫌之皆言。何釋子獨不布薩耶。諸比丘以是白佛。
0339a03: 佛言正應為世人所嫌。從今後應作布薩。故說此
0339a04: 偈。
0339a05: 明人能護戒能得三種樂名譽及利養
0339a06: 死得生天上當觀如是處有智勤護戒
0339a07: 戒淨有智慧便得第一道
0339a08: 此明護戒之利益。前四句明世間利益。謂有智之
0339a09: 人。識邪正知利害。故能嚴護此戒。必能得三種樂。
0339a10: 三種樂者。一得名譽。謂守戒之人。眾共讚揚故。二
0339a11: 得利養。謂守戒之人。眾樂供養故。三得生天。謂守
0339a12: 戒之人。十善具足。死得享天福故。後四句明出世
0339a13: 利益。當觀護戒之得樂如是。有智之人。益當勤護
0339a14: 淨戒。戒淨則能生定。因定則能發慧。既能發慧。便
0339a15: 可得無上菩提第一之道。豈但得世間三種樂而
0339a16: 已巳哉。
0339a17: 如過去諸佛及以未來者現在諸世尊
0339a18: 能勝一切憂皆共尊敬戒此是諸佛法
0339a19: 若有自為身欲求於佛道當尊重正法
0339a20: 此是諸佛教
0339a21: 前六句。言三世諸佛皆尊教此戒也。勝一切憂者。
0339a22: 六凡有分段之憂。三乘有變易之憂。惟佛則五住
0339a23: 究盡。二死永亡。故能勝也。三世諸佛已巳成無上果。
0339a24: 而猶共尊此戒者何。以此戒即是諸佛之正法故。
0339b01: 若有下。言眾生欲求佛道。則尤當尊此戒。以是佛
0339b02: 垂教於後。令人依此而修故也。
0339b03: 七佛為世尊滅除諸結使說是七戒經
0339b04: 諸縛得解脫已巳入于涅槃諸戲永滅盡
0339b05: 遵行大仙說聖賢稱譽戒弟子之所行
0339b06: 入寂滅涅槃
0339b07: 七佛下。重引諸佛修證。顯持戒之勝功也。七佛為
0339b08: 滅除諸結使。乃說是七戒經。此戒即是七佛自修
0339b09: 之法。諸縛由此而得解脫。入于涅槃。而一切世間
0339b10: 戲論之法。永滅而無有餘矣。結者九結。謂愛恚慢
0339b11: 無明見取疑嫉慳也。使者。見惑。有八十八使。乃至
0339b12: 見諦思惟九十八使也。縛者有四。謂貪嗔戒取見
0339b13: 取也。遵行下勸持也。言弟子遵行先聖所說之戒。
0339b14: 乃聖賢之所共稱。亦即是弟子所行。以入于涅槃
0339b15: 之道。佛既由此而證。弟子可不依而行哉。
0339b16: 世尊涅槃時興起大悲心集諸比丘眾
0339b17: 與如是教誡莫謂我涅槃淨行無人護
0339b18: 我今說戒經亦善說毗尼我雖般涅槃
0339b19: 當視如世尊此經久住世佛法得熾盛
0339b20: 以是熾盛故得入于涅槃
0339b21: 此引佛最後垂訓。令人尊戒也。佛于雙林中。將入
0339b22: 涅槃時。以大悲心。廣集法眾。謂汝等莫謂我今入
0339b23: 滅無人護汝。我今說此戒經。即與我住世無異。汝
0339b24: 等當視如世尊。尊重而奉行之。若尊重則此經得
0339c01: 久住世。佛法得以熾盛。以佛法熾盛。人皆奉行。則
0339c02: 皆得入于涅槃也。
0339c03: 若不持此戒如所應布薩喻如日沒時
0339c04: 世界常暗冥當護持是戒如犛牛愛尾
0339c05: 和合一處坐如佛之所說
0339c06: 若不下。因上文。而反顯不持之過。謂若不持此戒。
0339c07: 于半月半月。不能如法布薩。既無戒日舒光。法性
0339c08: 界中悉皆冥暗。眾生盡沉沒于嶮惡道中也。布薩
0339c09: 梵語。具云羅帝提舍耶。此翻我對設。謂相向
0339c10: 說罪也。當護下。言當護戒。如犛牛愛尾者。言其護
0339c11: 之切也。犛牛南夷之獸。其形如牛。而尾有五色。行
0339c12: 必顧之。雖為人所追。猶顧不捨。因顧其尾為人所
0339c13: 獲。喻護戒者。雖有失命因緣。而能不失也。和合一
0339c14: 處等。謂當半月半月。共集說戒布薩。如佛所說也。
0339c15: 我已巳說戒經眾僧布薩竟我今所說經
0339c16: 所說諸功德施一切眾生皆共成佛道
0339c17: 此頌凡五十六句。乃曇無德律師。所立大意。皆顯
0339c18: 揚戒德。普勸修持。至此前二句乃總結上文。後四
0339c19: 句乃發願迴向。凡一切功德。不迴向眾生。則局于
0339c20: 自利。不迴向佛道。則止于半途。今言施眾生。而共
0339c21: 成佛道。是為第一廣大迴向也。
0339c22: 
0339c23: 四分戒本約義卷四終
