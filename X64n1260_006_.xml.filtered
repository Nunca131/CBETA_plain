0035a01: 
0035a02: 
0035a03: 列祖提綱錄卷第六
0035a04: 
0035a05: 武林十八理安禪寺住持婁東行悅集
0035a06: 達磨忌拈香法語尊祖
0035a07: 千巖長禪師。初祖忌拈香。九年面壁。坐斷天下人舌
0035a08: 頭。隻履西歸。喪自家窮性命。吾本來茲土。又喪不
0035a09: 盡也。傳法救迷情。又坐不斷也。既坐不斷喪不盡。畢
0035a10: 竟作麼生。一花開五葉。結果自然成。
0035a11: 鐵關樞禪師。達磨忌拈香。九年面壁。者些滯貨發落
0035a12: 不得。賣金不是買金人。斷臂安心剛受屈。插香。無端
0035a13: 揣出空骨。
0035a14: 楚石琦禪師。初祖忌拈香。者漢西來。特地癡獃。不立
0035a15: 文字。張意氣。直指人心。轉見病深。見性成佛。翻成
0035a16: 窠窟。靈山直是不甘他。牛糞燒香狗尿茶。因甚如此。
0035a17: 祇為如此。報德酬恩只者是。
0035a18: 愚庵及禪師。初祖忌拈香。對梁王廓然無聖。此地無
0035a19: 金二兩。坐少林九年面壁。俗人沽酒三升。無影樹花
0035a20: 敷五葉。無煙火焰續千燈。太平本是將軍建。不許將
0035a21: 軍見太平。
0035a22: 祖忌拈香。雙耳帶金環。兩眼如墨突。行不逢人。九
0035a23: 年空面壁。破邪師六宗異見。亂世英雄。傳上乘一心
0035a24: 之印。太平奸賊。隻履翩翩何處歸。一花五葉成狼藉。
0035b01: 顧左右云。淨智妙圓。體自空寂。
0035b02: 祖忌拈香。萬里西來。九年面壁。前無釋迦。後無彌勒。
0035b03: 單單遺下履一隻。等閒賣弄。價重連城。奇特商量。分
0035b04: 文不直。一番拈起一番新。千古令人轉相憶。呈香云。
0035b05: 休相憶。今朝十月初五日。
0035b06: 呆庵莊禪師。祖忌拈香。來時缺兩齒。去時留一履。者
0035b07: 箇老胡僧。孟浪絕倫比。乃喚云。者裏還有祖師麼。老
0035b08: 僧與伊廝見則箇。以香置罏云。莫空。伏惟珍重。
0035b09: 祖忌拈香。梁王殿上。將金博金。少室峰前。以楔出楔。
0035b10: 嶺那邊逢宋雲。誰知弄巧翻成拙。
0035b11: 恕中慍禪師。祖忌拈香。破六宗之邪見。傳上乘之妙
0035b12: 法。日鑿一竅。七日而混沌死。插香云。無人知此意。令
0035b13: 我憶南泉。
0035b14: 天目禮禪師。祖忌。達磨祖師。從西天來。被流支打落
0035b15: 當門板齒。直過東震旦中。尋討不見。諸人還委悉麼。
0035b16: 至今千載後。缺陷不關風。
0035b17: 了庵欲禪師。祖忌拈香。碧眼胡尊性急。一語不投機。
0035b18: 闔國追不及。少林面壁。弄盡精神。只消斷臂師僧三
0035b19: 拜而立。伎倆既盡。心事亦休。隻履西歸。空棺示跡。後
0035b20: 代兒孫。充滿中國。莫不向今日燒牛頭栴檀之香。具
0035b21: 酥酪醍醐之食。用伸追遠。用報恩德。正眼觀來。何異
0035b22: 棒漏。以灌焦釜。而終莫能濕。所以開福比丘。蒸雲
0035b23: 門胡餅。烹趙州釅茶。雖然禮貌麤。畢竟臭味相入。
0035b24: 祖忌拈香。西天著不得。東土著不得。破六宗謾有多
0035c01: 言。對梁王全無朕。坐久成勞忽轉身。春風滿地華
0035c02: 狼藉。
0035c03: 月江印禪師。祖忌拈香。跨水逢羊。歷魏遊梁。八九年
0035c04: 冷坐。全無巴鼻。三五回中毒。也好恓惶。若謂是十萬
0035c05: 里西來。傳佛心印。無鼻孔漢。將什麼聞香。
0035c06: 南石琇禪師。祖忌拈香。者箇老胡。渾無面目。攪得支
0035c07: 那。天翻地覆。不立文字。分明曳尾靈龜。直指人心。蚤
0035c08: 已巳畫蛇添足。年年此日一爐香。斷絃須是鸞膠續。
0035c09: 祖忌拈香。在西天曾挫異見王。到東土撞著梁武皇。
0035c10: 廓然無聖。大似秦時轢鑽。九年面壁。正如喪車後
0035c11: 藥囊。雪中覓得一箇。方始能破天荒。從此惡毒滋長。
0035c12: 喚作五葉聯芳。北山忝為末裔。不知滿面惶。一甌
0035c13: 山茗一爐香。家醜重重又外揚。
0035c14: 祖忌拈香。達大道兮過量。通佛心兮出度。不與凡聖
0035c15: 同纏。超然名之曰祖。只如大光和尚。具甚麼見。道
0035c16: 不是祖。甜瓜徹蒂甜。苦瓠連根苦。
0035c17: 笑隱訢禪師。祖師忌拈香。八百年前。向者裏落節。
0035c18: 贏得一著。八百年後。向者裏拔本。輸了一著。且道
0035c19: 是那一著。一任天下衲僧貶剝。
0035c20: 祖忌拈香。東土西乾無授受。一華五葉自芬披。兒孫
0035c21: 豈敢超宗祖。只要家風似舊時。顧眾云。達磨大師來
0035c22: 也。大眾同伸三拜。
0035c23: 佛朗性禪師。祖忌拈香。今日示終。始活葬於熊耳。三
0035c24: 年隻履歸。是你不是你。魏國宋雲回。嶺相耳語。形
0036a01: 神妙耶。法爾如是。一花五葉。函天地。從來沒意智。
0036a02: 都在吾手裏。便拈香。
0036a03: 百丈忌拈香法語
0036a04: 佛朗性禪師。百丈祖忌拈香。再參馬大師。祖視繩床
0036a05: 角。一喝不掩耳。鷺鷥騎白。清規鑑得麼。夜來巡火
0036a06: 鐸。
0036a07: 全室泐禪師。百丈忌拈香。豎拂挂拂。神出鬼沒。併
0036a08: 咽喉。捫空揣骨。五百生來墮野狐。鬍鬚赤對赤鬚鬍。
0036a09: 開山忌拈香法語
0036a10: 雪巖欽禪師。小釋迦祖師忌日拈香。插鍬而立。去死
0036a11: 十分。拔鍬便去。弄鬼精魂。山鳥山花笑殺人。慚惶炷
0036a12: 此一爐薰。
0036a13: 松隱然禪師。開山和尚忌日拈香云。巴陵三轉語。未
0036a14: 足酬恩。楊岐作女人拜。深為負德。然上座。總不恁麼。
0036a15: 何故。字經三寫。烏焉成馬。
0036a16: 恕中慍禪師。空照忌拈香。未見巖頭。口似磉盤。既見
0036a17: 巖頭。眼如木突。本然理拄地天。何勞置問主人翁。
0036a18: 呼來喚去。猶欠惺惺。插香云。相逢不下馬。各自奔前
0036a19: 程。
0036a20: 月江印禪師。大覺和尚忌拈香。代圓通應詔而起。為
0036a21: 九峰草疏而來。對使者焚龍腦之。創家堂如築
0036a22: 黃金之臺。此是大覺老人。平生受用不盡底三昧。雖
0036a23: 相去二三百載。而聲光煒燁。猶百千之迅雷。稽首僧
0036a24: 伽真古佛。鄮峰千古碧崔嵬。
0036b01: 無文璨禪師。伏虎祖師忌辰拈香。氣食萬牛。風生萬
0036b02: 籟。有爪牙而不能藏伏。有文章而不能韜晦。若到薦
0036b03: 福門下。伏聽處分。未為分外。何故。樹上安身法。他未
0036b04: 夢見在。
0036b05: 開山忌提綱
0036b06: 大慧杲禪師。開山忌日上堂。今日一會。是當山國一
0036b07: 大覺祖師。為諸人向一切處。轉無上法輪。全提底時
0036b08: 節。直得大地六種十八相震動。出大音聲。諸天音樂。
0036b09: 不自鳴。梵唄詠歌。自然敷奏。諸天寶華。同時而雨。
0036b10: 正當恁麼時。塵沙諸佛。諸大菩薩。諸阿羅漢。天龍八
0036b11: 部。諸鬼神等。各從他方而來集會。咸生歡喜。踊躍
0036b12: 慶。同時發聲。而作是言。善哉希有大覺祖師。快說此
0036b13: 法。我等悉來。共作證明。證明即不無。如何是此法。良
0036b14: 久云。雲有出山勢。水無投聲。
0036b15: 恕中慍禪師。開山散忌上堂。法不孤起。仗境方生。今
0036b16: 日。是開山空照祖師。入般涅槃之辰。山僧將不可說
0036b17: 不可說恒河沙世界。作一筵席。百億須彌山作一
0036b18: 飯。百億香水海。作一。聊陳供養。正與麼時。且將
0036b19: 此筵席。向什麼處鋪設。若向世界上鋪設。既此世界
0036b20: 已巳成筵席。豈世界外別有世界耶。若向空中鋪設。
0036b21: 空無實相。又作麼生鋪設。若一向與麼休去。又是
0036b22: 顢頇佛性。儱侗真如。眾中。莫有出來措置者麼。如無。
0036b23: 老僧自出手去也。拂子。恒河沙世界。百億須彌山。
0036b24: 百億香水海。華簇簇錦簇簇。總向拂子頭上鋪設。不
0036c01: 寬不隘。無欠無餘。大眾且道。空照祖師。還肯受此供
0036c02: 養也無。受與不受。即且置。你道。他即今在什麼處安
0036c03: 身立命。擊拂子。家家門前赫日月。太平不用將軍威。
0036c04: 天目禮禪師。宏智禪師忌日上堂。夜明簾外。寶鑑臺
0036c05: 前。元無兼帶。豈有偏圓。正恁麼時。畢竟誰居正位。古
0036c06: 渡無人霜月冷。蘆花風靜鷺鷥眠。
0036c07: 了庵欲禪師。開山忌上堂。平地上死人無數。過得荊
0036c08: 棘林是好手。今朝三月十五。正是夏前春後。饒你不
0036c09: 住兩頭。當處也成窠臼。拈拄杖。即今慧禪師。向拄杖
0036c10: 頭上。吹無孔笛。鼓沒絃琴。非唯玉鏗金。直是移星
0036c11: 換斗。卓拄杖。喝一喝。
0036c12: 嗣法師忌拈香法語
0036c13: 楊岐會禪師。為慈明忌日設齋。眾集。至真前。以兩手
0036c14: 握拳安頭上。以坐具畫一畫。打一圓相。便燒香。退身
0036c15: 三步。作女人拜。首座云。休。曰。首座作麼生。座云。
0036c16: 和尚休。岐曰。兔子喫牛奶。第二座近前。打一圓
0036c17: 相。便燒香。亦退身三步。作女人拜。楊岐近前作聽勢。
0036c18: 第二座擬議。楊岐打一掌曰。者漆桶也亂做。
0036c19: 晦堂心禪師。南和尚忌云。昔人去時是今日。今日依
0036c20: 前人不來。今既不來昔不往。白雲流水空徘徊。誰云
0036c21: 秤尺平。直中還有曲。誰云物理齊。種還得粟。可憐
0036c22: 馳逐天下人。六六元來三十六。
0036c23: 正堂辯禪師。佛眼和尚忌拈香。龍門和尚。闡提潦倒。
0036c24: 不信佛法。滅除禪道。拶破毗盧向上關。兒洗面自
0037a01: 道好。一炷沈香爐上然。換手搥空懊惱。遂搖手曰。
0037a02: 休懊惱。以坐具搭肩上。作女人拜曰。莫下房媳婦。
0037a03: 觸忤大人好。
0037a04: 大慧杲禪師。圓悟和尚大祥拈香。指真云。者箇川藞
0037a05: 苴。自來好打鬨。處便入頭。惡靜而喜動。前年今日
0037a06: 始歸家。今日前年路不差。乃顧示大眾云。作麼生是
0037a07: 不差底路。要會麼。一回飲水一回噎。一瓣栴檀一
0037a08: 茶。便燒香。
0037a09: 圓悟和尚忌拈香。者箇尊慈。平昔強項。氣壓諸方。逞
0037a10: 過頭底顢頇。用格外底儱侗。自言。我能以木子。換
0037a11: 天下人眼睛。殊不知。被不孝之子。將斷貫索。穿鼻
0037a12: 孔。鼻孔索頭。既在徑山手裏。要教伊生也由徑山。要
0037a13: 教伊死也由徑山。且道。以何為驗。遂燒香云。以此為
0037a14: 驗。
0037a15: 應庵華禪師。虎丘和尚忌拈香。平生沒興。撞著者無
0037a16: 意智老和尚。做盡伎倆。湊泊不得。從此卸干戈。隨
0037a17: 分著衣喫飯。二十年來。坐曲彔木。懸羊頭賣狗肉。知
0037a18: 他有甚憑據。雖然。一年一度燒香日。千古令人悵轉
0037a19: 深。
0037a20: 谷隱顯禪師。仰山和尚忌拈香。仰面不見天。低頭不
0037a21: 見地。不知大仰來不來。一炷栴檀表勤意。
0037a22: 笑隱訢禪師。佛智和尚忌拈香。者一著子。不從人得。
0037a23: 豈假師傳。雖是久從此老。且無絲毫交涉。二十年前。
0037a24: 空手把鋤頭。步行騎水牛。二十年後。人從橋上過。橋
0037b01: 流水不流。休休。鳳棲不在悟桐樹。一度西風一度愁。
0037b02: 佛朗性禪師。全室和尚忌拈香。先師最不可不會
0037b03: 禪深肯我。如此活埋人。便好驀面。唾冷地思量著。合
0037b04: 笑不合哭。大眾。今日以何為先師作忌。師。拈香便拜。
0037b05: 全室和尚忌拈香。今日先師忌辰。還有相知者麼。不
0037b06: 免對眾數理。一上中竺徑山。太釘橛。兩住天界。水
0037b07: 中捉月。此土西天。波波不歇。戴角披毛再出來。大千
0037b08: 世界廣長舌。便燒香。
0037b09: 呆庵莊禪師。芥室和尚忌拈香云。巴陵三轉語。大殺
0037b10: 誇張。楊岐女人拜。徒勞賣弄。徑山。今日爇此枯木。不
0037b11: 是供養先師。只要天下衲僧知有些子氣息。遂插香。
0037b12: 召大眾云。且道。是甚氣息。眾無語。師哭云。蒼天蒼天。
0037b13: 雪巖欽禪師。無準和尚忌拈香。巴陵三轉語。大仰一
0037b14: 甌茶。有恩成怨恨。無事是家。杜啼血染山花。
0037b15: 無準和尚忌拈香。成龍者升天。成蛇者竄草。將謂隨
0037b16: 一切性。任其所適。誰知憤憤悱悱。成煩惱。集雲峰
0037b17: 高日杲杲。
0037b18: 無準和尚忌拈香。盡道先師今日死。誰知今日是生
0037b19: 朝。不知有何憑據。紫黃檀一處燒。
0037b20: 高妙禪師。雪巖和尚忌拈香。昔年瞎我眼。今朝
0037b21: 穿你鼻。冤冤相報無休。莫若克己復禮。遂插香。以
0037b22: 袖掩面作哭聲。復以坐具搭左肩上。作女人拜云。非
0037b23: 惟和光同塵。免得遞相鈍置。
0037b24: 雪巖和尚忌拈香。巴陵設忌三轉語。西峰單單只一
0037c01: 句。那一句。。遂插香云。逢人切忌錯舉。
0037c02: 雪巖和尚忌拈香。阿師示寂來。彈指恰八載。將謂入
0037c03: 黃泉。面目儼然在。大眾面目既在。拈起香云。莫是者
0037c04: 箇麼。插香云。認著依前猶隔海。
0037c05: 雪巖和尚忌拈香。咄哉老賊。偷心未息。石布袋。到
0037c06: 處成跡。若謂子為父隱。畢竟曲不藏直。今日因齋慶
0037c07: 讚。未免乘時拈出。
0037c08: 中峰本禪師。丹陽大同庵高和尚遠忌拈香。臘月
0037c09: 初一日。老和尚遠忌。新建大同庵。也要效年例。曇華
0037c10: 處處開。狹路難回避。如是展家風。曾不離世諦。且如
0037c11: 何是物外相看底句。年年燒此一爐香。白雲不在青
0037c12: 山外。
0037c13: 石屋珙禪師。及庵和尚忌日拈香。有來由沒巴鼻。建
0037c14: 陽山西寺。蒲團頭拾得底。無眼無耳。無頭無尾。道
0037c15: 是一塊兜樓。嗅著又無香氣。家醜不可外揚。明人不
0037c16: 作暗事。
0037c17: 及庵和尚忌拈香。沒興相逢處。西與建陽。不平多
0037c18: 少事。盡在一爐香。
0037c19: 愚庵及禪師。寂照忌拈香。今朝八月初四日。一句明
0037c20: 明道不得。合國人追不再來。千古萬古空相憶。徑塢
0037c21: 雲深。西湖水碧。爇蒼松古。作栴檀牛首之香。擷蘊
0037c22: 藻蘋蘩。為酥酪醍醒醐之食。聊旌遠諱斯臨。倍覺感懷
0037c23: 疇昔。非關義重恩深。口貴眼橫鼻直。一度秋風一度
0037c24: 愁。地久天長有何極。
0038a01: 寂照忌拈香。巴陵酬雲門之恩。只憑三轉語。儉生不
0038a02: 孝。楊岐為慈明設齋。特作女人拜。義出豐年。徑山今
0038a03: 日先師忌辰。直是無可施設。茗薰爐。聊伸供養。庶
0038a04: 表不忘。諸人且道。不忘箇什麼。便燒香。
0038a05: 無文璨禪師。笑翁和尚忌。併供養無準癡絕和尚。以
0038a06: 香指云。玷辱無用。是者老漢。落賺薦福。是者老漢。諸
0038a07: 人若也不信。問取徑山兩翁看。
0038a08: 南石琇禪師。怡和尚忌拈香。碁盤石斫破腦門。黑
0038a09: 竹篦掀翻途轍。殃及天下師僧。何止楚淮閩浙。恁麼
0038a10: 傳持臨濟宗。炎炎六月飄霜雪。
0038a11: 怡和尚忌拈香。巴陵下三轉語。苦瓜不堪待客。楊
0038a12: 岐作女人拜。家醜何須外揚。徑山者裏。總不與麼。爐
0038a13: 香茗雖清淡。也勝蒿湯備禮儀。
0038a14: 了庵欲禪師。保寧和尚忌拈香。出黃泉又入黃泉。穴
0038a15: 鼻無繩不受牽。倒轉一枝無孔笛。蘆花明月滿前川。
0038a16: 你諸人。還知我老和尚落處麼。卷四大海水於舌端。
0038a17: 不見涓滴。置微塵剎土於毛孔。囊括大千。總謂其嫌
0038a18: 白雲之語拙。愛五祖之說禪。夫豈善用黑豆之活法。
0038a19: 契鷲之正傳。以香扣爐云。相席打令。飲水思源。盤
0038a20: 山會裏翻筋斗。到此誰知普化顛。
0038a21: 天隱修禪師。幻有和尚忌拈香。大明國裏者老漢。兒
0038a22: 孫滿地。盡道今日是忌日設供。山僧則不然。正是老
0038a23: 漢大解脫底時節。諸人還知落處麼。若知得落處。也
0038a24: 許你門拈一分香。便禮拜。
0038b01: 密雲悟禪師。幻有和尚忌拈香。當時巴陵為雲門大
0038b02: 師設忌。有三轉語。高峰為雪巖和尚設忌。只有一句。
0038b03: 悟上座。今日為幻有和尚設忌。一句也無。何以。舉起
0038b04: 香云。者是一句耶。是三句耶。插香云。逢人切莫錯舉。
0038b05: 弘覺忞禪師。密老和尚忌辰拈香。去秋燭翦邗溝月。
0038b06: 今歲茶烹老范泉。太白峰高常在望。歸真誰道十三
0038b07: 年。大眾。還信得及麼。若信不及時。栴檀爐內爇。
0038b08: 披襟試髑髏前。
0038b09: 箬庵問禪師。磬山和尚忌拈香。師指真云。若不是問
0038b10: 上座。洎被者老漢埋沒一生。今日要向人天眾前。
0038b11: 拈一分香。薰灼者老和尚鼻孔。何故。父為子隱即得。
0038b12: 子為父隱即不得。
0038b13: 牧雲門禪師。天童和尚忌。插香展具云。昨夜上單時。
0038b14: 一陣肚裏痛。思量老和尚。十年不侍奉。心有戚戚焉。
0038b15: 合眼不成夢。尋常雖禮拜。將輕曾重。新更住林。
0038b16: 又無些供。只聽五更頭。大雨風聲送。點滴在前。
0038b17: 濕處全無空。山再四啼。堂牖何空洞。上了一杯茶。
0038b18: 看看眉毛動。生平拄杖子。羅龍還打鳳。只今依舊在
0038b19: 身傍。冷地知他用不用。三聲了整伽黎。頂禮而參
0038b20: 煩大眾。
0038b21: 嗣法師忌日提綱
0038b22: 五祖演禪師。白雲忌上堂。去年正當恁麼時。多前年
0038b23: 三件事。今年正當恁麼時。多去年七件事。者十件事。
0038b24: 數不過者甚多。何也。去七三存一事。是去年說是
0038c01: 今日。急如箭黑似漆。無言童子口吧吧。無足仙人擗
0038c02: 趯。乃云。交。下座。
0038c03: 佛鑒懃禪師。五祖周祥上堂。去年今日時。紅爐片雪
0038c04: 飛。今日去年時。曹娥讀夜。末後一句子。佛眼莫能
0038c05: 窺。白蓮峰頂上。紅日遶須彌。鳥珊瑚樹。鯨吞離水
0038c06: 犀。太平家業在。千古襲楊岐。
0038c07: 龍門遠禪師。東山和尚忌上堂。先師當年末後句。與
0038c08: 人皮下挑出刺剌。譬如六月日中。銷鎔處處皆相似。
0038c09: 後來聽響各流傳。更加一二與三四。箇中孰是無耳
0038c10: 人。明見去來不生死。先師老和尚。某奉侍日久。多蒙
0038c11: 苦口提撕。追遠之誠。何可忘也。聊設小供。諸人且道。
0038c12: 先師還來也無。若道來。入滅十餘年。如何見得來的
0038c13: 道理。若道不來。又用設齋作甚麼。道來也有訛。道
0038c14: 不來也有訛。若為得無訛去。還知得麼。三箇渾
0038c15: 崙鐵餕。一雙無縫木饅頭。久立。
0038c16: 五祖忌上堂。趙州不見南泉。山僧不識五祖。甜瓜徹
0038c17: 蔕自甜。苦瓠連根自苦。
0038c18: 夢庵信禪師。勝因戲魚靜和尚忌上堂。斯辰七月四。
0038c19: 老人圓寂日。陞座繼餘風。特此酬慈訓。大法不流通。
0038c20: 巨恩若為報。全提知有據。豈敢惜眉毛。今對大眾前。
0038c21: 未免揚家醜。起拂子云。還會麼。當時若謂無分付。
0038c22: 如今拈出又何來。乃擊禪床一擊下座。
0038c23: 慧通旦禪師。佛性和尚忌上堂。三驢子弄蹄行。步
0038c24: 步相隨不相到。樹頭驚起雙雙魚。拈來一老一不老。
0039a01: 為憐松竹引清風。其柰出門便是草。因喚檀郎識得
0039a02: 渠。大機大用都推倒。燒香勘證見根源。糞掃堆頭拾
0039a03: 得寶。叢林浩浩謾商量。勸君莫謗先師好。
0039a04: 密庵傑禪師。應庵和尚忌上堂。劇劍軿空。萬象鳴
0039a05: 嚗嚗。年年向斯辰。令人倍發惡。言者道。子不談父德。
0039a06: 雖然。家醜也要外揚。者老和尚平生事。過頭底九百。
0039a07: 自云。著草鞋。住院何苦。如蚖蛇戀窟。美則美矣。帶累
0039a08: 不肖兒孫。依模脫出。贊歎者。從他贊上非非想天。毀
0039a09: 謗者。謗到空輪水際。眾中。莫有毀譽不動底麼。出來
0039a10: 與華藏相見。有麼有麼。良久。擲下拄杖。高聲云。侍者
0039a11: 收取拄杖。
0039a12: 嗣法師翁忌拈香法語
0039a13: 愚庵及禪師。圓悟大慧祖師同忌拈香。隻手不獨拍。
0039a14: 單絲不成線。兩箇五百文。合一貫。啼白晝認
0039a15: 頻呼小玉。總墮聲塵。薰風南來證諸條。法身何曾夢
0039a16: 見。橫說說熾然說。卷百億香水海於廣長舌本波
0039a17: 瀾。內空外空畢竟空。攝有漏微塵國於事事無礙法
0039a18: 界。臭皮襪炙地薰天。折竹篦鍧雷掣電。擉瞎臨濟正
0039a19: 法眼。摵碎東山鐵酸。陵滅宗風忤逆孫。終不隨他
0039a20: 跟轉。香爇一爐。茶傾三奠。醆子撲落地。碟子成七
0039a21: 片。
0039a22: 玉林琇禪師。幻有師翁忌日設供。師指真云。兀坐嘴
0039a23: 盧。都教人沒柰何。箇老漢。慣得其便。者裏透得過的。
0039a24: 如龍得水。似虎靠山。有意氣時添意氣。不風流處也
0039b01: 風流。而今大明國裏。稱為師翁後裔者。不啻百千萬
0039b02: 億。究竟得大機顯大用。堪為嫡骨兒孫者。能有幾人。
0039b03: 某上座。初閱龍池語錄。見師翁云。世間多少不平之
0039b04: 輩。務要別尋一箇人。與我老釋迦。比勝負較優劣。還
0039b05: 知我釋迦如來是何等一箇面目麼。某上座。便於此
0039b06: 喪身失命。將謂師翁面目只如是。後來呈似先師和
0039b07: 尚。受他許多惡辣鉗錘。方知見與翁齊。減翁半德。見
0039b08: 過於翁。方堪嗣續。從此跟下自解作活計。雖與師
0039b09: 翁同條生。不與師翁同條死。師翁善為隱語云。人還
0039b10: 知我釋迦如來是何等一箇面目。令某小瞎禿。最初
0039b11: 祇見師翁殺人刀。未見師翁活人劍。今日某上座。不
0039b12: 妨顯示。令見者聞者。知我祖師門下。亦有殺人刀。亦
0039b13: 有活人劍。顧視左右云。若有問如何是我師翁真面
0039b14: 目。拈香云。急著眼。
0039b15: 嗣法師翁忌提綱
0039b16: 龍門遠禪師。端師翁忌辰上堂。昔人已巳乘白雲去。此
0039b17: 地空餘綠水流。綠水一去不復返。白雲千載空悠悠。
0039b18: 湖南舊說老楊岐。失金毛獅子兒。江南江北無覓
0039b19: 處。龍門今日順風吹。順風吹囉囉哩。水急風高下釣
0039b20: 磯。
0039b21: 大慧杲禪師。五祖師翁忌上堂。山前一片閒田地。元
0039b22: 來記得在。叉手叮嚀問祖翁。只為契券不分明。幾度
0039b23: 賣來還自買。難為牙保人。為憐松竹引清風。喝一喝
0039b24: 云。乞兒見小利。
0039c01: 掃歷代祖塔拈香法語
0039c02: 五祖演禪師。入院五祖。祖塔燒香。以手指云。當時與
0039c03: 麼全身去。今日重來記得無。復云。以何為驗。以此為
0039c04: 驗。遂禮拜。
0039c05: 天目禮禪師。到靈隱松源和尚塔頭。拈香云。破沙盆
0039c06: 提不起。眼瞎耳聾。門風委地。昔年撞到東湖。褫剝家
0039c07: 私到底。後來各自西東。我又誰能管你。一瓣兜樓拜
0039c08: 塔前。畢竟無人是嫡傳。
0039c09: 山茨際禪師。掃旵祖塔拈香。師云。者老漢。二百年來
0039c10: 在此藏身。人天罔知。佛祖難近。今日下兒孫到來。
0039c11: 親遭看破。且道。以何為驗。顧左右插香。
0039c12: 弘覺忞禪師。掃笑巖祖塔拈香。黃金骨玉玲瓏。鐵
0039c13: 棘門栽不計重。佛眼難窺吾祖意。兒孫若敢妄流通。
0039c14: 拈香云。即此用。離此用。蟭螟眼裏繡鴛鴦。烈焰爐中
0039c15: 飛彩鳳。便燒。
0039c16: 掃歷代祖塔塔主請提綱
0039c17: 密雲悟禪師。到玄墓。掃萬峰寶藏二祖塔。請上堂。今
0039c18: 日不肖兒孫。高陞遠祖之堂。不必更說偈言。覿面為
0039c19: 眾舉揚。急著眼莫思量。逴得便行真漢子。人間天上
0039c20: 本無雙。卓拄杖下座。
0039c21: 箬庵問禪師。到龍池掃祖塔。萬如和尚請上堂。師云。
0039c22: 昔年未見師翁面。問上座。被師翁絆入葛藤窠裏。
0039c23: 沒頭沒腦。及乎親見師翁一回。師翁。被問上座絆
0039c24: 入葛藤窠裏。沒頭沒腦。者段公案。正要向明眼人前
0040a01: 判斷。今日既親到師翁法窟。承堂頭法兄。和尚為眾
0040a02: 推出。登師翁堂。踞師翁座。問上座。豈敢掩耳偷鈴。請
0040a03: 諸仁者不慈悲。為問上座判斷看。若判斷得。諸仁
0040a04: 者。合喫問上座手中三十棒。若判斷不得。問上座。合
0040a05: 喫我堂頭法兄和尚手中三十棒。者兩頓棒。有一棒
0040a06: 堪與佛祖為師。有一棒堪與人天為師。若也不甘。自
0040a07: 救不了。卓拄杖下座。
0040a08: 掃林玄素禪師塔。請上堂。會即不會。疑即不疑。兩
0040a09: 重公案。土上加泥。佛來也不著。耆陀施妙藥。無你棲
0040a10: 泊處。切忌隨流去。牛頭橫出一枝。箇是確然本據。問
0040a11: 上座。於往昔劫中。不知與者老宿。有甚交涉。登臨披
0040a12: 歷。遂感初心。今日到來。且道。以何為驗。卓拄杖。復舉
0040a13: 當山法嗣徑山國一欽禪師。因馬祖令僧馳書到。開
0040a14: 緘一見圓相。乃於圓相中著一點。封回。忠國師聞
0040a15: 云。欽師猶被馬師惑。後來雪竇明覺云。徑山被惑且
0040a16: 置。若將呈似國師。別作箇甚麼伎倆。免被惑去。有般
0040a17: 道。當時坐便休。亦有云。但與畫破。若與麼。祇是不
0040a18: 識羞。敢謂天下老師。各具金剛眼睛。廣作神通變化。
0040a19: 還免得麼。雪竇見處。也要諸人共知。祇者馬師。當時
0040a20: 畫出早是自惑了也。師云。馬駒踏殺天下人。總出他
0040a21: 圈繢未得。雪竇自謂。出一頭地。因甚也掩耳偷鈴。山
0040a22: 僧今日因行。掉臂略展風規。不妨八字打開。與諸人
0040a23: 相見。還知麼。藕穿池面為荷葉。過東家作竹林。
0040a24: 徑山盛禪師。掃雲棲蓮大師塔。塔主率眾護法。請上
0040b01: 堂。師以如意圓相云。會麼。向上一路。千聖不傳。末
0040b02: 後牢關。直須親到。達磨大師。親稟不立文字教外別
0040b03: 傳直指人心見性成佛之旨。特特來我東土。初遇梁
0040b04: 武帝。不契即渡江。於少林面壁。此時。震旦義學相高。
0040b05: 多滯名相。間有學者扣達祖宗旨。皆是斥相指心。中
0040b06: 有不能領略者。生嫉害。乃至六遭服毒。末遇神光
0040b07: 斷臂于安心。歸位之後。始付其衣。并授楞伽經。以
0040b08: 為印心嗣。是東土一花。五葉燦寰區。皆是親悟親
0040b09: 證。始得使此真宗不墜也。或謂。達祖既以不立文字。
0040b10: 直指人心。何復以楞伽為印乎。此正明一切佛語。皆
0040b11: 以心為宗旨。不特楞伽是離文字法。如能親悟心印。
0040b12: 則三藏十二部。一切脩多羅。皆是離文字為宗旨也。
0040b13: 達祖斥相指心。正以彼時教家。執名相。不見心宗。
0040b14: 斥者。斥其執相也。非斥彼不當開闡教義也。如能悟
0040b15: 此心宗。又何經律論觀淨諸教。非直指之玅心哉。不
0040b16: 見。我雲棲先大師。最初發心。即以生死大事。而起疑
0040b17: 情。剃染之後。即參諸方尊宿。于京師。謁笑巖和
0040b18: 尚求指示。笑巖曰。阿你三千里外來開示我。我有甚
0040b19: 麼開示你。時。大師言下有省。因過東昌。聞譙樓鼓聲。
0040b20: 乃悟其旨。作偈曰。二十年前事可疑。三千里外遇何
0040b21: 奇。焚香擲戟渾如夢。魔佛空爭是與非。此後見法門
0040b22: 師。承大壞參學無真。乃大權設教。開戒律闡教乘。標
0040b23: 淨土而歸于心宗。世人不知大師悟證之繇。以大師
0040b24: 乃教中圓人。何必歸禪宗以亂其統。又孰知大師
0040c01: 乃先悟禪宗。而後開諸教海。收攝機而歸正覺也。
0040c02: 世間開戒闡教標淨者甚多。未必皆悟道之後設施
0040c03: 也。獨太師。於悟心之後弘法。是以說戒。戒即金剛戒
0040c04: 性也。設教。教即妙明真心也。立論。論即直剖宗旨也。
0040c05: 標淨。淨即全提佛心也。輓近主法之人。孰能如大師。
0040c06: 真參實悟。而後舉揚宗旨。振作玄機密用哉。今之參
0040c07: 學。曾起二十年前可疑之事乎。曾有於三千里外一
0040c08: 聞譙鼓。而不疑乎。大疑大悟。小疑小悟。不疑不悟。如
0040c09: 今人疑也未疑。安得有遇而且悟此奇特乎。昔雲門
0040c10: 湛和尚或問中。載大師宗門機用。甚悉。如拈外道
0040c11: 問佛空生宴坐公案云。若於良久處。欲望開迷陰霾
0040c12: 萬里。宴坐邊。擬聞般若說竟多時。既然如是。鞭頭得
0040c13: 指空裏飛花。者是箇甚麼。參。又拈自性西方惟心淨
0040c14: 土云。若直指自性。不但過此娑婆。十萬億國土為非
0040c15: 也。設箇自性。已巳涉程途。若實譚惟心。不但寶蓮金地。
0040c16: 種種莊嚴為非也。說箇惟心。早成垢穢。你看。大師如
0040c17: 此起疑。如此參悟。如此拈提宗門向上機緣。如此指
0040c18: 示惟心淨土。此豈與未悟心宗。而代佛揚化。敷文演
0040c19: 義者。所可比擬哉。此正大師會通佛祖無門。為法門
0040c20: 宗旨。使戒律經教論議止觀淨業。皆歸禪宗不立文
0040c21: 字教外別傳之旨。庶使諸家義學。不墮名相。不昧佛
0040c22: 語。以明心宗。為千聖不傳之密旨也。此豈我後人強
0040c23: 欲差排贊美大師。而扭入禪宗者哉。此。吾大師
0040c24: 深念如來一代時教。為後世分門別戶。互相矛盾之
0041a01: 弊。故于悟心之後。密移一步。始能會通佛語諸教。而
0041a02: 歸于無門法門之心宗也。不然。達祖只須傳心不必
0041a03: 以教為印也。今日大師傳教。而特會歸心宗。真千古
0041a04: 同心。別傳無二也。子小予舌短。何足以舉揚萬一。但
0041a05: 稟承大師法蔭。今敬入山。掃拜靈塔。幸諸大護法。及
0041a06: 闔山耆舊尊宿。命登此座。辭不獲免。強為贅疣。誠慚
0041a07: 愧無地。罪過多端也。還知此一舉揚底意旨麼。親到
0041a08: 須彌莫問山。既遊大海休誇水。下座。
0041a10: 牧雲門禪師。天童山掃塔。請上堂。太白峰頭。千差坐
0041a11: 斷。清關橋下。一常流。雖為列祖道場。固是先師重
0041a12: 扶家業。山僧昔預此會。法乳親。今日重來。墓木拱
0041a13: 矣。可勝悽愴。雖然。須知恁麼中不恁麼。砂盆未破。堂
0041a14: 搆依然。幸我堂頭法兄。寅夕不倦流慈。於此方廣座
0041a15: 上。劈開面門。放出先師形相。與諸人描邈。直得盂
0041a16: 峰點頭。玲瓏巖起舞。正恁麼時。敲唱雙行。主賓互換。
0041a17: 且如何道得恰好底句。良久云。妙舞會須誇拍。三
0041a18: 臺須是大家催。
0041a19: 古雪禪師。掃馬大師塔。上堂。鏡臺前。打失孃生
0041a20: 鼻孔。滕王閣畔。宏開選佛壇場。蹋殺天下英靈。喚回
0041a21: 空中野鴨。掀翻窠堀。截斷葛藤。明大用顯大機。電光
0041a22: 石火較猶遲。藏頭白海頭黑。鐵眼銅睛皆罔測。燈傳
0041a23: 三十二葉。道播四海九州。下不肖兒孫。昔日親遭
0041a24: 毒手。源遠流長則且置。到者裡。作麼生與祖師相見。
0041b01: 喝一喝云。無縫塔中藏不得。森羅景裏見全身。
0041b02: 受業師忌拈香
0041b03: 箬庵問禪師。先受業法雨大師忌拈香。過橋遭糞
0041b04: 掃堆。拾得明珠。擦背光生浴室裏。捱開漆桶。雖則父
0041b05: 子同時。簡點起來。翻成分外。爭似我法雨老人。一生
0041b06: 擔板。坐斷諸佛路頭。塊石孤松。高拳獨枕。若是今日
0041b07: 是死。掘地討天。若道今日不死。開眼作夢。畢竟如何
0041b08: 作女人拜云。茶傾洞頂。香爇蘇。
0041b09: 父忌提綱
0041b10: 玉林琇禪師。振陵太老師忌日上堂。山僧昔日芟染。
0041b11: 蒙先磬山老和尚執刀三剃。口占有云。一子出家。九
0041b12: 族昇天。若不昇天。佛有妄言。山僧出家來。業已巳多載。
0041b13: 且道。先師今日何在。識得落處的。出眾相見。眾問話
0041b14: 畢。師乃云。沙界通紅一團火。箇中毫髮不容存。森嚴
0041b15: 明淨先翁面。普示人間子若孫。
0041b16: 母忌提綱
0041b17: 與化清禪師。母忌上堂。祖師門下。佛法不存。善法堂
0041b18: 前。仁義休說。雖然如是。事無一向。竊聞。哀哀父母。生
0041b19: 我劬勞。欲報深恩。昊天罔極。髮膚身體。弗敢毀傷。此
0041b20: 魯仲尼之孝也。輪轉三界中。恩愛不能捨。棄恩入無
0041b21: 為。真實報恩者。故我大覺世尊。雪山苦行。摩竭成道。
0041b22: 往忉利天。為母說法。此釋迦之孝也。得大解脫。運大
0041b23: 神通。手擎金錫。掌拓龍盂。詣地獄門。卓然尋省。見其
0041b24: 慈母。悲泣無量。此目連之孝也。作麼生是興化之孝。
0041c01: 良久曰。興化今日不上天堂。不入地獄。於善法堂中
0041c02: 燈王座上。為母說法。以報劬勞。且道。我母即今在甚
0041c03: 麼處。乃曰。我母生前足善緣。無勞問佛定生天。人間
0041c04: 上壽古今少。九十春秋減一年。下座。敢煩大眾。燒一
0041c05: 炷香。以助山僧報孝。既是山僧之母。為甚麼煩諸
0041c06: 人燒香。不見道。東家人死。西家人助哀。以手搥曰。
0041c07: 蒼天蒼天。
0041c08: 
0041c09: 列祖提綱錄卷第六
