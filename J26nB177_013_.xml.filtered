0053a01: 破山禪師語錄卷第十三
0053a02: 當陽玉泉嗣法門人印正等編
0053a03: 拈古　頌古
0053a04: 舉世尊一日陞座。文殊白槌云。諦觀法王法。法王法
0053a05: 如是。世尊便下座。拈曰。
0053a06: 大小世尊便恁麼去也。是泥裏洗土塊。頌曰。
0053a07: 寒梅迥迥欲高吐。卻被東風折倒樹。一旦馨香特
0053a08: 地埋。遊蜂竟不知何處。
0053a09: 舉梁武帝問達磨。如何是聖諦第一義。磨云。廓然無
0053a10: 聖。帝云。對朕者誰。磨云。不識。帝不契。拈曰。
0053a11: 佛心天子。解死不解活。壁觀婆羅門。解放不解收。
0053a12: 故將第一義諦。置在今時。無人舉著。頌曰。
0053a13: 廓然無聖逕庭關。鐵額獰龍到此難。欲獲驪珠擎
0053a14: 在握。須教大海幾回乾。
0053a15: 舉六祖大師云。不思善。不思惡。阿那箇是明上座本
0053a16: 來面目。明即悟入。拈曰。
0053a17: 者獦獠漢也解恁麼鼓粥飯。氣明上座鼻孔。幸爾
0053a18: 遼天。不然則忍饑歸去。頌曰。
0053a19: 善耶惡耶。之乎也者。本來面目。風吹雨灑。咄。
0053a20: 舉僧問趙州。狗子還有佛性也無。州云。有。曰。既有。因
0053a21: 甚撞入者箇皮袋。州云。為他知而故犯。又僧同前問。
0053a22: 州云。無。曰。一切眾生皆有佛性。因甚道無。州云。為他
0053a23: 有業識在。拈曰。
0053a24: 趙州古佛。廣長舌上善擺鎗旗。美則美矣。只是有
0053a25: 些驢糞氣。頌曰。
0053a26: 狗子佛性有。蟭螟眼裏翻筋斗。狗子佛性無。汪洋
0053a27: 水上捺葫蘆。趙州老田厙奴。裂破舌頭。定有無當
0053a28: 時。若遇獰龍客。一摑攔腮莫教麤。
0053a29: 舉南泉兩堂爭貓。泉拈起貓云。道得即不斬。道不得
0053a30: 即斬卻。眾無語。泉便斬之。趙州外歸。泉舉前話。州脫
0053b01: 艸鞋頂頭上出。泉云。子若在。卻救得貓兒。拈曰。
0053b02: 王老師有獨超物外之懸記。卻被一箇貓兒一迷
0053b03: 迷倒。不遇趙州肘後靈符。幾乎蘿蔔頭遍地。頌曰。
0053b04: 揮霹靂手。奪虎口食。千古作家。天然有幾。華貓刀
0053b05: 斷兮血盈海底。艸鞋頭戴兮氣衝天際。咦。大小南
0053b06: 泉弄死貓。膿膿滴滴惹蠅蚋。
0053b07: 舉肅宗帝問忠國師。百年後所須何物。師云。與老僧
0053b08: 造箇無縫塔。帝曰。請師塔樣。師良久云。會麼。帝云。不
0053b09: 會。師云。吾有付法弟子耽源。卻諳此事。云云。拈曰。
0053b10: 老大國師。猶作者箇去就。幸爾是箇慈悲天子。不
0053b11: 然連根拔起。倒卓空中。未為分外。頌曰。
0053b12: 四稜著地影團圞。擬欲描兮隔萬山。後被耽源開
0053b13: 一縫。至今泥水亂翻翻。
0053b14: 舉僧問趙州。萬法歸一。一歸何處。州云。我在青州做
0053b15: 領布衫。重七斤。拈曰。
0053b16: 謾天說價。就地還錢。須具大方手眼。始解翻騰者
0053b17: 也。若是裁長補短。較重論輕。總是新奇。亦成滯貨。
0053b18: 頌曰。
0053b19: 百尺竿頭進一步。蹋翻海底蒼龍窟。活驚活笑癩
0053b20: 頭黿。咬住波斯尋屎骨。
0053b21: 舉趙州行腳到上菴主處。問云。有麼有麼。主豎起拳
0053b22: 頭。州云。水淺不是泊船處。便去。又到下菴主處。亦同
0053b23: 前問。主亦豎起拳頭。州云。能縱能奪。能殺能活。便禮
0053b24: 拜。拈曰。
0053b25: 趙州八十行腳。步步拖泥帶水。專要污人門戶。惹
0053b26: 是招非。大眾且道。那裏是他招惹是非處。眾無語。
0053b27: 復合掌云。我不敢輕於汝等。汝等皆當作佛。頌曰。
0053b28: 艸王閫外樹千秋。蕩蕩山河得自由。忽遇單刀直
0053b29: 入者。干戈勇銳莫能休。旗鼓大張兮暗引機謀。沉
0053b30: 陸私通兮明賣風流。誰知趙老生涯活二虎。雙雙
0053c01: 一箭收。
0053c02: 舉婆子供養一菴主經二十年。一日。令女子抱定云。
0053c03: 正恁麼時如何。主曰。枯木倚寒巖。三冬無暖氣。女子
0053c04: 歸。舉似婆。婆曰。我二十年秖供養一箇俗漢。遂遣出。
0053c05: 燒卻菴。拈曰。
0053c06: 大唐國裏少者僧與婆子不得。何也。暗含春色。明
0053c07: 露秋光。頌曰。
0053c08: 落華流水漫同調。和者應須著眼高。莫被陽春轉
0053c09: 新律。當頭錯過好風騷。
0053c10: 舉雪巖欽詰高峰。無夢無想。主人公在什麼處。峰苦
0053c11: 志五年。推枕子墮地。大悟。拈曰。
0053c12: 日間浩浩。夢裏如如。且道是主人公。不是主人公。
0053c13: 試簡點看。復鼓掌呵呵云。也是逼牯牛生兒。頌曰。
0053c14: 無夢無想。劈面便掌。主人公惺惺著。莫學猢猻弄
0053c15: 伎倆。
0053c16: 舉三聖問雪峰。透網金鱗。未審以何為食。峰曰。待汝
0053c17: 出網來向汝道。聖云。一千五百人善知識。話頭也不
0053c18: 識。峰云。老僧住持事繁。拈曰。
0053c19: 將謂淵源不別。誰知網網非同。雖弗能去甲披鱗。
0053c20: 也惹一場氣悶。頌曰。
0053c21: 搖頭擺尾饑難禁逐浪飄飄被網羅。擬欲翻身遊
0053c22: 巨壑。誰知甲下更乾波。
0053c23: 舉九峰在石霜作侍者。霜遷化。眾請堂中第一座接
0053c24: 續住持。峰不肯。拈曰。
0053c25: 逢強即弱。遇柔則剛。所以觀世音菩薩將錢買餬
0053c26: 餅。放下手卻是饅頭。頌曰。
0053c27: 碧珠簾外白雲封。非比尋常一色功。撞著盲龜並
0053c28: 跛鱉。出頭來顯勢崢嶸。擬動步。便西東。千古萬古
0053c29: 有奇風。
0053c30: 舉仰山問中邑。如何得見佛性去。邑曰。譬如一室有
0054a01: 六窗。內獼猴叫。外獼猴應。如是六窗俱叫。六處俱應。
0054a02: 山云。和尚譬喻。無不明了。秖如內獼猴瞌睡時。外獼
0054a03: 猴作麼生相見。邑下禪床把住云。猩猩。我與汝相見
0054a04: 了也。拈曰。
0054a05: 大小中邑。錯下名言。又喚作佛性。又喚作獼猴。復
0054a06: 鼓掌呵呵云是何言歟。頌曰。
0054a07: 腳跟點地鼻遼天。一任獼猴內外喧。喚作猩猩留
0054a08: 不住。阿誰共與打鞦韆。
0054a09: 舉南泉示眾云。不是心。不是佛。不是物。畢竟是箇甚
0054a10: 麼。拈曰。
0054a11: 酒逢知己已飲。詩向會人吟。王老師恁麼賣弄。也是
0054a12: 赤土畫簸箕。頌曰。
0054a13: 擊塗毒鼓。灑甘露漿。不是心也體之堂堂。不是佛
0054a14: 也相之光光。不是物也用之昂昂。飲之者醉。耳之
0054a15: 者狂。咦。幾欲不遭良將手。除非身帶返魂香。
0054a16: 舉馬大師不安。院主問。和尚近日尊候如何。大師云。
0054a17: 日面佛。月面佛。拈曰。
0054a18: 人之將死。其言也善。可惜飯袋子不知時節。頌曰。
0054a19: 高枕繩床舒兩足。夢鼾鼾地渾無物。卒然院主問
0054a20: 如何。日面佛兮月面佛。
0054a21: 舉靈雲見桃華悟入。述偈云。三十年來尋劍客。幾回
0054a22: 葉落又抽枝。自從一見桃華後。只至如今更不疑。玄
0054a23: 涉聞云。諦當甚諦當。敢保老兄猶未徹在。拈曰。
0054a24: 一翳在眼。空華亂墜。不是玄沙善用金錍。幾乎成
0054a25: 箇瞎漢。頌曰。
0054a26: 香滿枝頭。華滿谿流。靈雲一見。撫掌輕酬。咦。誰知
0054a27: 更有桃園客。不放春風逸兩眸。
0054a28: 舉鹽官一日喚侍者。與我將犀牛扇子來。者云。扇子
0054a29: 破也。官云。扇子既破。還我犀牛來。侍者無對。拈曰。
0054a30: 侍者太煞不靈利。活卓卓箇牛兒。不解穿卻鼻孔。
0054b01: 頌曰。
0054b02: 咄。老面皮詢之。扇破覓牛兒。可憐不是當家子。辜
0054b03: 負蒼蒼兩道眉。
0054b04: 舉溈山問香嚴。我聞你在百丈先師處。問一荅十。問
0054b05: 十荅百。此是汝之聰明學解。但向父母未生前道將
0054b06: 一句看。嚴進數語。不恰。歸白巖三年。一日。拾瓦礫擊
0054b07: 竹作聲。豁然大悟。述偈呈溈山。山然之。仰山不肯。仍
0054b08: 呈數偈酬荅。仰亦然之。拈曰。
0054b09: 溈山教人上樹。仰山逼人落水。大似一條拄杖兩
0054b10: 人扶。不是瓦礫荊棘向香嚴露頭露面了也。易分
0054b11: 雪裏粉。難辨墨中煤。頌曰。
0054b12: 日前巧計百端。卻被溈山折合。三年死志白巖。一
0054b13: 擊疏通者著。呵呵。象被雷驚華入牙。犀因玩月紋
0054b14: 生角。
0054b15: 舉瑞巖問巖頭。如何是本常理。頭云。動也。曰。動後何
0054b16: 如。頭云。不見本常理。巖佇思。頭云。肯則迥脫根塵。不
0054b17: 肯永沉生死。巖即悟入。拈曰。
0054b18: 將金博金。瓦罐不離井上破。以楔出楔。水母何曾
0054b19: 離得蝦。縱使瑞巖漆桶子。快也是君子可人。頌曰。
0054b20: 本常理。無見聞。有何生死與根塵。肯兮不肯向吾
0054b21: 道。劈脊還他三十藤。
0054b22: 舉船子問夾山。垂鉤千尺。意在深潭。離鉤三寸。子何
0054b23: 不道。山擬開口。子便打。山落水。山纔起。子云。道道。山
0054b24: 擬開口。子又打。山豁然大悟。乃點頭三下。拈曰。
0054b25: 老不歇心。少不努力。誠為是難。只饒將身命棄於
0054b26: 水底。換箇做羹湯飯主顧。猶是掩耳偷鈴。頌曰。
0054b27: 艇橫渡口。月朗波沉。輕風浪裏。罕遇金鱗。垂鉤千
0054b28: 尺兮難吞易吐。離鉤三寸兮易吐難吞。老華亭。老
0054b29: 華亭。三十年來求負命。者回點首遂慇懃。
0054b30: 舉臨濟將示滅。囑三聖。吾遷化後。不得滅卻吾正法
0054c01: 眼藏。聖云。爭敢滅卻和尚正法眼藏。濟云。忽有人問
0054c02: 汝。作麼生抵對。聖便喝。濟云。誰知吾正法眼藏。向者
0054c03: 瞎驢邊滅卻。拈曰。
0054c04: 每每事從叮囑生。臨濟將蜜果子翻作苦葫蘆。騙
0054c05: 三聖入瞎驢隊裏氣悶一上。方復人身。頌曰。
0054c06: 一喝如雷震太虛。大方獨步那能拘。正法眼藏分
0054c07: 明也。莫道渠儂果瞎驢。
0054c08: 舉臨濟問黃蘗佛法的的大意。如是三度問。三度被
0054c09: 打。不契。指參大愚。拈曰。
0054c10: 頑皮癩肉。那知痛癢。不是大愚與他刀刀見血。焉
0054c11: 解奪轉鎗旗。惡聲播世。頌曰。
0054c12: 三頓痛棒。未深相委。轉參大愚。徹骨徹髓。挐龍捉
0054c13: 虎兮○。呵佛罵祖兮○。從茲殃及兒孫。代代冤家
0054c14: 到底。
0054c15: 舉陸亙大夫問南泉。肇法師也甚奇怪。解道天地與
0054c16: 我同根。萬物與我一體。泉指庭前牡丹華云。時人見
0054c17: 此一株華。如夢相似。拈曰。
0054c18: 見境生情。托物比興。不妨就路還家。有何不可。若
0054c19: 然如是。卻被牡丹華笑殺。何也。橫開不在春枝上。
0054c20: 別有風流一段奇。頌曰。
0054c21: 古木林中枯槁者。鷓鴣啼出華悠悠。香風幾陣過
0054c22: 東壁。換卻許多人鼻頭。
0054c23: 四喝。
0054c24: 一喝金剛寶劍揮。髑髏遍地血星飛。當時有箇賣
0054c25: 糟漢。聞著從教吐舌歸。
0054c26: 一喝金毛獅子吼。狐狸野干盡飛走。獨行獨距大
0054c27: 雄峰。百億文殊難下手。
0054c28: 一喝竿頭探影艸。長長短短知分曉。傾湫倒嶽迅
0054c29: 雷機。擬議不來空自惱。
0054c30: 一喝不作一喝用。白拈賊慣偷糟甕。平民陷殺不
0055a01: 為冤。大抵門風千古重。
0055a02: 法華舉訪瑯琊覺相見因緣。
0055a03: 主賓驀劄地相逢。宛似雙獅距爪籠。莫道米中無
0055a04: 有飯。那堪石上更栽松。珠走盤兮可羨羡。盤走珠兮
0055a05: 莫窮。腳去拳來雖互換。妙圓樞口轉靈通。
0055a06: 殃掘行乞。遇產難長者云。瞿曇弟子當有何法可救。
0055a07: 掘云。我初入道。未知此法。待回問世尊。云云。頌曰。
0055a08: 魚行水濁。鳥飛毛落。多口阿師。無繩討縛。呵呵。堪
0055a09: 笑釋迦老人。向葛藤窩裏露些圭角。
0055a10: 吾常於此切。
0055a11: 吾常於此切。萬里一條鐵。忽得太平時。紅爐飛片
0055a12: 雪。呵呵。堪笑曹洞雪峰三人證龜成鱉。
0055a13: 世尊拈華迦葉微笑。
0055a14: 特地拈華猶自可。微微冷笑笑藏刀。人天百萬悚
0055a15: 然失。此道從來聲價高。
0055a16: 臨濟行化。
0055a17: 家常添缽。太無厭生。兩箇八兩。原是一斤。咦。曾憶
0055a18: 大蟲褁紙帽。須知好笑又驚人。
0055a19: 南泉斬貓。
0055a20: 刀下貓兒卻活來。一聲痛快一聲哀。艸鞋也解生
0055a21: 涯別。跳令人夢眼開。
0055a22: 月光童子。
0055a23: 通身是。遍身是。激水童兒非遊戲。動靜莫作等閒
0055a24: 看。殺活須教箇瓦礫。
0055a25: 趙州勘破婆子。
0055a26: 一錯過。二勘破。盡向阿婆圈裏坐。咦。別有胡笳一
0055a27: 韻長。流來千古無人和。
0055a28: 我為法王於法自在。
0055a29: 法王法令皆由我。我且不然誰是誰。試問誰家鬼
0055a30: 活計。布籃挑水上須彌。
0055b01: 鼓山赴閩王請。
0055b02: 雪峰心行太無端。兩箇憨雕一箭穿。將謂通霄還
0055b03: 有路。豈知毒發自翩躚。
0055b04: 聯芳偈
0055b05: 付空外大逵禪人
0055b06: 破山鼓笛從君打。疑殺承噓接響人。三泖渡頭橫獨
0055b07: 棹。華亭公案又重新。
0055b08: 付四維普寬禪人
0055b09: 曾聞教外有單傳。撥艸瞻風得悄然。珍重蜀南箇義
0055b10: 虎。爪牙漫莫露人前。
0055b11: 付象崖性珽禪人
0055b12: 宮商一韻落胡笳。和者還須風月家。鱉鼻蛇頭分付
0055b13: 汝。顛拈倒弄任周遮。
0055b14: 付含璞淨燦禪人
0055b15: 萬峰角虎距川東。赫奕威獰迥不同。任是四來狐兔
0055b16: 客。全身盡喪爪牙中。
0055b17: 付靈筏印昌禪人
0055b18: 萬峰出箇小蝦蟆。喫著砒霜便當茶。此去深山開毒
0055b19: 口。放些毒氣毒三巴。
0055b20: 付破雪道璽禪人
0055b21: 幾度愁腸欲話誰。一簾風月弄寒梅。歸來不覺枝頭
0055b22: 白。惺人鼻孔任雷垂。
0055b23: 付字水圓拙禪人
0055b24: 火爐頭句親分付。撥著令人一爆煙。散徹九龍風月
0055b25: 冷。依然別是鷓鴣天。
0055b26: 付破浪海舟禪人
0055b27: 冤有頭兮債有主。箇中消息誰為伍。艸鞋蹋遍始應
0055b28: 知。隨處任君打口鼓。
0055b29: 付竺微智泰禪人
0055b30: 放出江南赤梢鯉。搖頭擺尾風雲際。有時騰躍碧波
0055c01: 中。攪得魚龍箇鱉地。
0055c02: 付無漏印涵禪人
0055c03: 去去來來怨艸鞋。其聲瞥爾貫吾儕。缽囊兩手親分
0055c04: 付。一任山城飯舖開。
0055c05: 付體宗道寧禪人
0055c06: 六年執役輔叢林。一旦殷勤遂此心。分付火爐頭句
0055c07: 子。等閒撥著便知音。
0055c08: 付離指方示禪人
0055c09: 久默無暇舉似人。相逢有則絕疏親。驀拈坐具法堂
0055c10: 舞。撲地聲驚龜畫城。
0055c11: 付尼足如瀾禪人
0055c12: 偶聞高洞十和尚。且道渠儂第幾人。雖不同生共鼻
0055c13: 孔。本來面目自分明。
0055c14: 付本明圓徹禪人
0055c15: 驀劄相逢也便休。一聲地令人愁。裝風抵對聾兩
0055c16: 耳。笑殺鎮州蘿蔔頭。
0055c17: 付雪臂印巒禪人
0055c18: 楚水巴山意可圖。何如箇裏弄神駒。有時返擲尋芳
0055c19: 艸。蹋折一華五葉蘆。
0055c20: 付圓明德印禪人
0055c21: 千松日韻誰知音。一旦沖霄杰鳳林。不許緡蠻覓所
0055c22: 止。惟留嬴鶴對巢吟。
0055c23: 付敏樹如相禪人
0055c24: 一度華開一度嘶。幾乎鼻孔落依俙。今朝觸碎歸山
0055c25: 去。瞎馬瞎驢臭罵伊。
0055c26: 付淡竹行密禪人
0055c27: 心麤膽大氣如王。到處逢人打一場。惟有佛恩分外
0055c28: 別。裝聾賣啞歇疏狂。
0055c29: 付孤石真憲禪人
0055c30: 米裏有蟲飯有沙。蛀人肝膽飲人牙。老僧匙箸輕挑
0056a01: 撥。便解和盤逸興賒。
0056a02: 付燕居德申禪人
0056a03: 萬峰客作已巳多年。一世眼高期浪傳。分付冬瓜與瓠
0056a04: 子。大都種艸自天然。
0056a05: 付丈雪通醉禪人
0056a06: 現身惡世可深藏。莫逐周胡嚴李張。只待兔冰蛇吐
0056a07: 火。始拈柏子祝吾香。
0056a08: 付蒼松印鶴禪人
0056a09: 忽地相逢伎倆窮。當年中毒今復逢。鋒鋩不犯悄然
0056a10: 去。聖箭一枝射九重。
0056a11: 付壽山性福禪人
0056a12: 毒中天童今始甦。機緣有待漫糊塗。頻頻拈出膠盆
0056a13: 子。刺剌腦南濱星月孤。
0056a14: 付竹帆印波禪人
0056a15: 千里特來呈舊面。一朝取食到鉤頭。分身更囑逢橋
0056a16: 止。莫向桑谿覓飲牛。
0056a17: 付默石道悟禪人
0056a18: 法法從來無法法。無無法法亦無無。老僧今付無無
0056a19: 法。石鼓輕敲聲五湖。
0056a20: 付覺城明柱禪人
0056a21: 喝聲未絕掌連轟。勝過楊岐栗棘蓬。任是難吞而易
0056a22: 吐。從教江海釣獰龍。
0056a23: 付東川呂相國
0056a24: 黃檗室中三頓棒。大愚肋下便還拳。老僧撞著呂公
0056a25: 縛。祖代冤流如是傳。
0056a26: 付雪眉方坤禪人
0056a27: 數載殷勤立遠志。臨行云怨路頭遙。老僧無別相分
0056a28: 付。城市山林接俊豪。
0056a29: 付蓮月印正禪人
0056a30: 喫人涕唾弄精魂。一喝從教海嶽昏。濟北家私何所
0056b01: 似。舌頭無骨眼生筋。
0056b02: 付靈隱印文禪人
0056b03: 憶替鳥窠吹布毛。而今特地覺風高。老僧翻藉慈明
0056b04: 口。罵徹淵鱗上九霄。
0056b05: 付西瞿印望禪人
0056b06: 萬里無雲誰肯住。一聲呼喚不抬眸。鳳凰頭上白拈
0056b07: 賊。偷得杭州作汴州。
0056b08: 付石龍印雪禪人
0056b09: 古人皮履繼宗風。老破僧鞋又不同。分付闍黎行腳
0056b10: 去。雲山蹋遍始稱雄。
0056b11: 付慧覺照衣禪人
0056b12: 惟佛與佛乃能知。比若天高無物齊。大有慧公親薦
0056b13: 得。捕風捉影任拈提。
0056b14: 付靈木印綬禪人
0056b15: 幾將底事扣金城。一旦無疑拂袖行。川北川南藏不
0056b16: 住。逢壬杓卜聽虛聲。
0056b17: 付僧可印實禪人
0056b18: 師徒廿載亂離居。兩地烽煙意致殊。寄柄西來箇拂
0056b19: 子。闍黎將去指迷途。
0056b20: 付三際如通禪人
0056b21: 木鵝汎上錦江灘。勢欲翀霄力未堪。忽地烽煙消宇
0056b22: 宙。五湖四海鼓波瀾。
0056b23: 付雲幻印宸禪人
0056b24: 雙桂堂前雙眼開。幾人鼻孔著穿來。有時高桂枝頭
0056b25: 上。香遍天涯莫妄猜。
0056b26: 付普天印圓禪人
0056b27: 七十年來不歇心。老當益壯亞叢林。而今不負時初
0056b28: 勉。況有餘機盡陸沉。
0056b29: 付密行寂忍禪人
0056b30: 蚊子喁喁上鐵牛。無容下嘴處難酬。紛紛一夏歸山
0056c01: 去。遇虎逢龍攜出頭。
0056c02: 付大吼印傳禪人
0056c03: 群獅隊裏幾經來。大吼聲驚獸膽灰。自此收威斂爪
0056c04: 去。人天指日鼓風雷。
0056c05: 付本源海液禪人
0056c06: 三登九上徹根源。徹得根源非偶然。分付闍黎珍重
0056c07: 去。逢盧遇簡共相傳。
0056c08: 付碧觀印嵩禪人
0056c09: 未分玉石始為奇。剖出令人深重之。一段清光玷不
0056c10: 住。瑚璉豈敢並傳持。
0056c11: 付象含寂定禪人
0056c12: 老僧再復高梁山。意欲尋人人更難。幸得闍黎珍重
0056c13: 去。因緣秖在剎那間。
0056c14: 付月宗印星禪人
0056c15: 耳聾惟豎指頭禪。一任時人胡亂攢。卜度不知飯米
0056c16: 做。強分裕後與光前。
0056c17: 付寂光印豁禪人
0056c18: 坐破蒲團不記年。硬如生鐵軟如綿。三冬九夏寒溫
0056c19: 事。漫莫逢人吐一言。
0056c20: 付易菴印師禪人
0056c21: 截流香象斂全威。任世任時堪所依。四隅八荒藏不
0056c22: 住。始伸牙爪活頑機。
0056c23: 付古城印堅禪人
0056c24: 憐梅久萼病深山。一度華開一度歡。汝笑東風真不
0056c25: 際。東風笑我醉闌干。
0056c26: 付清谿道昶禪人
0056c27: 羊腸古路鐵蛇橫。縱步遭他一口吞。喜得艸鞋獰似
0056c28: 虎。蹋翻海嶽任升沉。
0056c29: 付耶湘印禪人
0056c30: 連連痛棒徹人魂。追到懸崖撒手行。不顧深坑並
0057a01: 岸。瞎驢撲滅上元燈。
0057a02: 付聖可德玉禪人
0057a03: 捏拳展掌露家私。撒手逍遙一並齊。橫骨暗抽容易
0057a04: 得。舌頭明墮少人知。
0057a05: 付快雪印國禪人
0057a06: 怒雷轟出無文印。意氣全彰雙桂前。日日吞雲吐霧
0057a07: 去。休將鼻孔漫遼天。
0057a08: 付石幢寂壽禪人
0057a09: 源頭一滴自曹谿。派派分流莫與齊。四海五湖關不
0057a10: 住。傾湫倒嶽任施為。
0057a11: 付秋水智能禪人
0057a12: 義虎從來無別知。枝枝葉葉自相隨。漫道西山亮座
0057a13: 主。雖然隱顯不同時。
0057a14: 付無私海源禪人
0057a15: 無文密印印真機。卻印真機何所疑。莫道丙丁云是
0057a16: 火。丑寅恐落是依俙。
0057a17: 付百城印著禪人
0057a18: 疑機不遂此何時。老大關頭誰箇知。不是老僧輕觸
0057a19: 逆。從來佛法不饒伊。
0057a20: 付萬竹通葦禪人
0057a21: 一箇拳頭一活機。誰知兩載不如斯。而今分付歸山
0057a22: 去。有日還同北雁飛。
0057a23: 付遺聞如幻禪人
0057a24: 二十年來志不輸。眉毛廝結口盧都。驀頭劈面迎風
0057a25: 掌。生死無明當下蘇。
0057a26: 付兩生真從禪人
0057a27: 東家中毒西家發。豈料西家毒更深。白棒頂開正
0057a28: 眼。乾坤爍破血淋淋。
0057a29: 付直指性歸禪人
0057a30: 飯罷貪涼繞砌行。抬眸忽見野情生。小池石上開雙
0057b01: 菊。泄漏茫茫宇宙春。
0057b02: 付六岫海奎禪人
0057b03: 鼴鼠飲河量頗過。小中現大大如何。從來箇事無抵
0057b04: 止。一任曹源泛碧波。
0057b05: 付九彥慶曆禪人
0057b06: 白牛露地穩眠時。雲影天光逐漸隨。水艸不須重打
0057b07: 算。崢嶸頭角任施為。
0057b08: 付勝幢印鎧禪人
0057b09: 餓虎巖前嘯一聲。威獰雄踞惡風生。有時展步泥沙
0057b10: 上。狐兔見之肝膽傾。
0057b11: 付唯旃印道禪人
0057b12: 兔瑞歷朝因守株。烽煙頓靜入皇都。雖然榮耀不勝
0057b13: 喜。且喜聲名播五湖。
0057b14: 付中天照朗禪人
0057b15: 龍翔天際怒風雷。驚起叢中萬木回。發榦抽枝與麼
0057b16: 去。榮枯自是繼將來。
0057b17: 付三止印昇禪人
0057b18: 鐵蛇古路久眠時。撞著人來毒氣施。若是命根猶未
0057b19: 斷。除非癩肉與頑皮。
0057b20: 付千松印萬禪人
0057b21: 良馬已隨鞭影馳。追風千里合如斯。將來國債可須
0057b22: 爾。沒箇人兒偷去騎。
0057b23: 付深省德純禪人
0057b24: 契不契兮只一言。一言縱奪自翛然。而今觸碎泥團
0057b25: 去。漫莫逢人弄倒顛。
0057b26: 付禦木印章禪人
0057b27: 梅華衣也應當時。惟有馨香飄納谿。今日重逢無異
0057b28: 說。好生將去指愚迷。
0057b29: 付凝真性定禪人
0057b30: 聖解凡情沒兩般。但能盡處自翛然。而今鼻孔遼天
0057c01: 去。不逐驢前並馬前。
0057c02: 付慈門性毓禪人
0057c03: 義虎離窩三十年。重逢愈覺爪牙銛。贈伊一柄鐵如
0057c04: 意。將去尖山打聖賢。
0057c05: 付忍微性道禪人
0057c06: 鱉鼻蛇頭著一錐。痛聲大作忍乎微。而今毒氣猶如
0057c07: 勝。癩狗泥豬任指揮。
0057c08: 付耕雲澄鑑禪人
0057c09: 行盡山窮與水窮。轉身依舊落牢籠。艸鞋路債錢還
0057c10: 畢。褁米深山制毒龍。
0057c11: 付古拙印可禪人
0057c12: 抱拙年深伎倆窮。艸息息地喪家風。雖然未稱挐雲
0057c13: 手。強逼生蛇欲化龍。
0057c14: 付當臺印森禪人
0057c15: 三冬九夏冷心腸。一旦忙然思故鄉。此去若逢丁鄭
0057c16: 李。始將吾醜播諸方。
0057c17: 付卓爾普文禪人
0057c18: 就路還家始是奇。免教帶水與拖泥。須知兩口一無
0057c19: 舌。纔得指東又話西。
0057c20: 付含光真玉禪人
0057c21: 老不歇心來杖頭。深錐痛劄始知休。臨行與柄龜毛
0057c22: 拂。將去川南指聖流。
0057c23: 付四不行弘禪人
0057c24: 四不從來法定否。一枝秀發驚霜叟。有時搖落不知
0057c25: 春。千古萬古何枯杇。
0057c26: 付雪嶠印水禪人
0057c27: 正法眼藏瞎驢滅。此中嫉忌都教徹。三冬九夏與麼
0057c28: 過。薦取當年白拈賊。
0057c29: 付九昭惟朗禪人
0057c30: 非但老僧心太孤。世間草木也榮枯。雖開幾朵來生
0058a01: 色。密印昌昌讖祖符。
0058a02: 付竺意普傳禪人
0058a03: 年年雙桂飄香遠。惟有今年華亦無。秀氣不知何所
0058a04: 拔。眉州因此出三蘇。
0058a05: 付寶峰洪慧禪人
0058a06: 楷瓢曲阜到高梁。聲價文風流派長。落澗甘霖掬半
0058a07: 杓。逢寅逢丙灑蒼桑。
0058a08: 付穎初印顯禪人
0058a09: 幾來雙桂冷煙浮。一旦冰心始徹頭。再伴老僧三五
0058a10: 載。深懷毒氣毒迷流。
0058a11: 付不會通法禪人
0058a12: 得吾眼也覷浮沉。淺則淺兮深則深。莫學瞎驢大
0058a13: 隊。破沙盆句對誰吟。
0058a14: 付蒼峨德海禪人
0058a15: 得吾耳也聽疏鐘。聲落聲洪絕異同。分付闍黎珍重
0058a16: 去。五湖四海攪魚龍。
0058a17: 付嘯宗印密禪人
0058a18: 得吾鼻也缺中交。一吸一呼透九霄。帝釋宮中觸碎
0058a19: 了。唯香唯臭任飄飄。
0058a20: 付指北通鑑禪人
0058a21: 得吾舌也苦言詮。能說長篇與短篇。言滿天下無口
0058a22: 過。軟如鐵石硬如綿。
0058a23: 付靈源印淵禪人
0058a24: 得吾身也曾禪床。老大蘇公手腳忙。雖是詞窮腰解
0058a25: 王。高風千古有誰長。
0058a26: 付如岳覺無禪人
0058a27: 得吾意也守幽閒。覿面何如隔萬山。放去孤危尋不
0058a28: 見。收來只在剎那間。
0058a29: 破山禪師語錄卷第十三
0058a30: 康熙庚申年仲春月吉旦禾郡楞嚴寺般若堂藏
0058a31: 板　　　嘉興倪君亮子天章刊
