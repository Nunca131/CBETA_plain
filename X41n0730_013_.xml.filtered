0490b15: 
0490b16: 
0490b17: 曇無德部四分律刪補隨機羯磨卷第十三
0490b18: 
0490b19: 唐京兆崇義寺沙門　道宣　撰集
0490b20: 金陵華山後學比丘　讀體　續釋
0490b21: ●懺六聚法篇第九之三
0490b22: ○尼與僧作不禮法并解
0490b23: 續　此法准白二綱目。今依第三分尼揵度續入。
0490b24: 律制。比丘尼八敬法第一云。雖百歲比丘尼見新
0490c01: 受戒比丘。應起迎逆禮拜。與敷淨座請令坐。此法
0490c02: 應盡形壽恭敬尊重。不可違也。
0490c03: 佛言。若有比丘罵打比丘尼。若唾若華擲水灑。若
0490c04: 說麤語。說詭語勸喻。告諸比丘。自今已巳去。聽比丘
0490c05: 尼僧為作不為禮白二羯磨。應如是作。尼部界內
0490c06: 集僧已巳。差能羯磨者。作前方便答云。與比丘作。不
0490c07: 禮羯磨。如是白言。
0490c08: 大姊僧聽。此某甲比丘罵打比丘尼。乃至詭語勸喻。
0490c09: 若僧時到僧忍聽。為某甲比丘。作不禮羯磨。白如是。
0490c10: 大姊僧聽。此某甲比丘罵打比丘尼。乃至詭語勸喻。
0490c11: 今僧為作不禮羯磨。誰諸大姊。忍僧為某甲比丘。作
0490c12: 不禮羯磨者默然。誰不忍者說。僧已巳忍為某甲比丘
0490c13: 作不禮羯磨竟。僧忍默然故。是事如是持。
0490c14: 此並下解。俱是不現前法。其羯磨皆為人。故作是
0490c15: 屬公也。
0490c16: 非　一人非。比丘現前。尼集干遮等。二法非。不
0490c17: 指人名。稱為僧作等。餘非准前。
0490c18: △解不禮法
0490c19: 佛言。若此與法比丘。若隨順比丘尼僧不敢違逆。
0490c20: 從比丘尼僧乞解羯磨者。比丘尼僧應為解。作白
0490c21: 二羯磨。
0490c22: 釋　尼僧遵制。作羯磨已巳。若見彼比丘行。來時不
0490c23: 起迎問訊禮拜。不請坐。及去送彼比丘。慚顏俛首。
0490c24: 反遜尼眾。是為不敢違逆佛制也。從尼僧乞解者。
0491a01: 不同比丘僧中三乞。彼比丘應詣尼僧界內。鞠躬
0491a02: 叉手語言。嚮因無智。故所觸犯。自今更不再為願。
0491a03: 諸大姊與解羯磨說已巳。辭尼出界。尼眾應集界內
0491a04: 僧。差羯磨人。作前方便答云。與解不禮羯磨。作如
0491a05: 是白。
0491a06: 大姊僧聽。此比丘某甲。比丘尼僧為作不禮羯磨。隨
0491a07: 順比丘尼僧。不敢違逆。今從比丘尼僧乞解不禮羯
0491a08: 磨。若僧時到僧忍聽。僧今為解不禮羯磨。白如是。
0491a09: 大姊僧聽。此比丘某甲。比丘尼僧為作不禮羯磨。隨
0491a10: 順比丘尼僧。不敢違逆。從比丘尼僧乞解不禮羯磨。
0491a11: 僧今為某甲比丘。解不禮羯磨。誰諸大姊。忍僧為某
0491a12: 甲比丘。解不禮羯磨者默然。誰不忍者說。僧已巳忍為
0491a13: 某甲比丘解不禮羯磨竟。僧忍默然故。是事如是持。
0491a14: 釋　解已巳則尼僧仍遵八敬。如違罪治單墮。此
0491a15: 中顯非同上。
0491a16: ○諫破僧法
0491a17: 續　此准白四綱目。今依僧殘之第十戒續法。
0491a18: 佛言。若比丘方便欲破和合僧。受破僧法。堅持不
0491a19: 捨者。彼比丘是清淨如法比丘當諫此比丘言。大德。莫方
0491a20: 便欲破和合僧。莫受破僧法。堅持不捨。大德。當與
0491a21: 僧和合。歡喜不諍。同一水乳。於佛法中。有增益安
0491a22: 樂住。大德。可捨此事。莫令僧作訶諫而犯重罪。若
0491a23: 用語者善。若不用語者。復令比丘比丘尼優婆塞
0491a24: 優婆夷異道沙門求求謂求聽其言也。若餘方比丘聞知
0491b01: 其人。信用言者應求。若用語者善。若不用語者。聽
0491b02: 僧當訶諫。捨此事故。白四羯磨。
0491b03: 毗尼母論云。諫者有五事。一知時。二利益於前人。
0491b04: 三實心。四調和語。五不麤惡語。復有內立五種因
0491b05: 緣故應諫。一利益。二安樂。三慈心。四悲心。五於犯
0491b06: 罪中。欲使遠離。是名諫法。
0491b07: 釋　諫者。直言以悟人也。凡有智多聞。堪能諫者。
0491b08: 須心存利濟。口應心言。以正直之語。令人自覺其
0491b09: 非。此則自他有益。故引母論。具二五之德。應行諫
0491b10: 也。彼云一知時者。謂觀機可諫。事宜稱時。正是護
0491b11: 法救人之際。二利益於前人者。謂見一人作惡。如
0491b12: 法諫捨。令多人警。誠意精修。三實心者。謂非損
0491b13: 他之名聞。令乏利養。實據三根。以體六和。四調和
0491b14: 語者。謂善巧勸慰。令信從言。五不麤惡者。謂言若
0491b15: 麤獷難親。語合法律調攝。復有內立五緣。一利益
0491b16: 者。令人悔過新善。奮志梵修。二安樂者。令人斷結
0491b17: 出纏。獲證涅槃。三慈心者。令人浣染除垢。捐諸業
0491b18: 苦。四悲心者。令人隨順眾僧。免極治罰。五於犯罪
0491b19: 中欲使遠離者。令人深生慚愧。悔已巳永不更作也。
0491b20: 凡白四中用諫捨法。唯此破僧不捨。制令未作。白
0491b21: 前一二比丘。當屏處諫之。若不納諫者。復令四眾
0491b22: 及外道等求之。若不納言者。令彼知友比丘求之。
0491b23: 若再三不捨者。僧當作訶諫白四。餘則但先一二
0491b24: 比丘諫而不從。僧應白四。所以諫中有異。切勿卒
0491c01: 爾為之。如律僧中白四羯磨者。應集僧已巳差羯磨
0491c02: 者索欲問緣。答云。與破僧作訶諫羯磨。如是白云。
0491c03: 大德僧聽。此某甲比丘欲方便破和合僧。堅持不捨。
0491c04: 若僧時到僧忍聽。與作訶諫捨此事故。某甲比丘汝
0491c05: 莫破和合僧。堅持不捨。汝某甲比丘當與僧和合。歡
0491c06: 喜不諍。同一水乳。於佛法中安樂住。白如是。
0491c07: 作白已巳。羯磨者應諫彼言。
0491c08: 大德。我已巳白竟。餘有羯磨在。汝今可捨此事。莫令僧
0491c09: 為汝作羯磨。更犯重罪。
0491c10: 若用語者善。若不用語者。作初羯磨云。
0491c11: 大德僧聽。此某甲比丘欲受破和合僧法。堅持不捨。
0491c12: 今僧與訶諫捨此事故。汝莫破和合僧。堅持不捨。汝
0491c13: 某甲當與僧和合。歡喜不諍。同一水乳。於佛法中安
0491c14: 樂住。誰諸長老。忍僧與某甲比丘訶諫捨此事者默
0491c15: 然。誰不忍者說。是初羯磨。
0491c16: 作是初羯磨已巳。應諫彼言。
0491c17: 大德。我已巳白作初羯磨竟。餘有二羯磨在。汝可捨此
0491c18: 事。莫令僧更為汝作羯磨。而犯重罪。
0491c19: 若用語者善。若不用語者如上說。作第二羯磨。二
0491c20: 羯磨已巳。應諫彼言。
0491c21: 大德。我已巳作白二羯磨竟。餘有一羯磨在。汝可捨此
0491c22: 事。莫令僧更為汝作羯磨。而犯重罪。
0491c23: 若能捨者善。若不捨者如上說。與作第三羯磨。結
0491c24: 云。
0492a01: 僧已巳忍與某甲比丘訶諫捨此事竟。僧忍默然故。是
0492a02: 事如是持。
0492a03: 是中諫捨。若初白未竟捨者。突吉羅。若白竟捨
0492a04: 者。一輕偷蘭遮。若作白一羯磨捨者。二輕偷蘭
0492a05: 遮。作白一羯磨捨者。三重偷蘭遮。第三羯磨
0492a06: 竟不捨。僧殘。若一切未白不捨。一切突吉羅罪。
0492a07: 釋　此唯續羯磨法。今無是事。故不顯非。下助破
0492a08: 亦爾。
0492a09: ○諫助破僧法
0492a10: 續　此准白四綱目。今依僧殘第十一戒續法。
0492a11: 佛言。若比丘作非法伴黨。助破和合僧者。彼比丘
0492a12: 當諫此比丘言。大德。汝莫作是語。此比丘是法語
0492a13: 比丘是律語比丘。此比丘所說。我等忍可。而此比
0492a14: 丘非法語比丘非律語比丘。汝等莫壞和合僧。當
0492a15: 助和合僧。大德。與僧和歡喜不諍。同一水乳。於佛
0492a16: 法中有增益。安樂住。可捨比事。勿為僧所訶。更犯
0492a17: 重罪。若隨語者善。若不隨語者。聽僧當訶諫捨此
0492a18: 事。故白四羯磨。
0492a19: 釋　順從有二。一法順從。謂以法教授諷誦承受。
0492a20: 二衣食順從。謂給與四事也。應如是作集僧已巳差
0492a21: 羯磨者。作前方便答云。與助破僧。作訶諫羯磨。如
0492a22: 是白言。
0492a23: 大德僧聽。此某甲伴黨比丘。順從某甲作如是言。汝
0492a24: 等諸比丘莫訶諫某甲。何以故。某甲是法語比丘律
0492b01: 語比丘。某甲所說我等忍可。若僧時到僧忍聽。僧今
0492b02: 與某甲伴黨作訶諫捨此事故。汝等莫言某甲是法
0492b03: 語比丘律語比丘。某甲所說我等忍可。然某甲非法
0492b04: 語比丘律語比丘。汝莫欲壞和合僧。汝等當助和合
0492b05: 僧。大德。與僧和合。歡喜不諍。同一水乳。於佛法中。有
0492b06: 增益安樂住。白如是。
0492b07: 作白已巳。羯磨者當諫彼言。
0492b08: 大德。我已巳白竟。餘有羯磨在。汝可捨此事。勿為僧所
0492b09: 訶。更犯重罪。
0492b10: 若隨語者善。不隨語者。當作初羯磨云。
0492b11: 大德僧聽。此某甲伴黨比丘。順從某甲作是語。汝等
0492b12: 諸比丘莫訶諫某甲。某甲是法語比丘律語比丘某
0492b13: 甲。所說我等忍可。今僧為某甲伴黨比丘作訶諫捨
0492b14: 此事故。大德。莫作如是語。某甲是法語比丘律語比
0492b15: 丘。某甲所說我等忍可。而某甲非法語比丘非律語
0492b16: 比丘。汝等莫壞和合僧。汝等當助和合僧。大德。與僧
0492b17: 和合。歡喜不諍。同一水乳。於佛法中。有增益安樂住。
0492b18: 誰諸長老。忍僧訶諫某甲伴黨比丘。令捨此事者默
0492b19: 然。誰不忍者說。是初羯磨。
0492b20: 作是初羯磨已巳。應諫彼言。
0492b21: 大德。我已巳作白初羯磨竟。餘有二羯磨在。汝可捨此
0492b22: 事。勿為僧所訶。更犯重罪。
0492b23: 若隨語者善。若不隨語者。如上作第二羯磨。二羯
0492b24: 磨已巳。應更諫彼言。
0492c01: 大德。我已巳作白二羯磨竟。餘有一羯磨在。汝可捨此
0492c02: 事。勿為僧所訶。更犯重罪。
0492c03: 若隨語者善。若不隨語者。如上與作第三羯磨結
0492c04: 云。
0492c05: 僧已巳忍訶諫某甲伴黨比丘。令捨此事竟。僧忍默然
0492c06: 故。是事如是持。
0492c07: 是中諫捨不捨治罪同上。
0492c08: ○諫惡性法
0492c09: 佛言。若比丘惡性。不受人語者。彼比丘當諫此比
0492c10: 丘言。大德。莫自作不可共語。當作可共語。大德。如
0492c11: 法諫諸比丘。諸比丘亦當如法諫。大德。如是佛弟
0492c12: 子眾得增益。展轉相教。展轉相諫。展轉懺悔。大德。
0492c13: 可捨此事。莫為僧所訶。更犯重罪。若隨語者善。若
0492c14: 不隨語者。聽諸比丘自今已巳去集僧與此比丘當
0492c15: 作訶諫捨此事。故白四羯磨。應如是作。眾僧集已巳。
0492c16: 僧中差羯磨人。作前方便答云。與惡性作訶諫羯
0492c17: 磨。如是白云。
0492c18: 大德僧聽。此某甲比丘惡性不受人語。諸比丘以戒
0492c19: 律如法教授。自作不可共語。語諸比丘言。大德。莫語
0492c20: 我若好若惡。我亦不語諸大德若好若惡。大德且止。
0492c21: 不須教我。若僧時到僧忍聽。僧今與某甲比丘作訶
0492c22: 諫捨此事故。汝某甲莫自作不可共語。當作可共語
0492c23: 某甲。汝應如法諫諸比丘。諸比丘亦當如法諫汝。如
0492c24: 是佛弟子眾得增益。展轉相教。展轉相諫。展轉懺悔。
0493a01: 白如是。
0493a02: 作白已巳。羯磨者應更求云。
0493a03: 大德。我已巳作白竟。餘有三羯磨在。大德。可捨此事。勿
0493a04: 為僧所訶。更犯重罪。
0493a05: 若隨語者善。若不隨語者。作初羯磨。
0493a06: 大德僧聽。此某甲比丘惡性不受人語。諸比丘以戒
0493a07: 律如法教授。自作不可共語。語諸比丘言。大德。莫語
0493a08: 我若好若惡。我亦不語諸大德若好若惡。諸大德且
0493a09: 止。不須教我。今僧為某甲比丘作訶諫。捨此事故。汝
0493a10: 某甲莫自作不可共語。當作可共語。汝當如法諫諸
0493a11: 比丘。諸比丘亦當如法諫汝。如是佛弟子眾得增益
0493a12: 展轉相教。展轉相諫。展轉懺悔。誰諸長老。忍僧為某
0493a13: 甲比丘作訶諫捨此事者默然。誰不忍者說。是初羯
0493a14: 磨。
0493a15: 作是初羯磨已巳。應更求云。
0493a16: 大德。我已巳作白初羯磨竟。餘有二羯磨在。大德可捨
0493a17: 此事。勿為僧所訶。更犯重罪。
0493a18: 若隨語者善。若不隨語者。如上作第二羯磨。二羯
0493a19: 磨已巳。應更求云。
0493a20: 大德。我已巳作白二羯磨竟。餘有一羯磨在。大德可捨
0493a21: 此事。勿為僧所訶。更犯重罪。
0493a22: 若隨語者善。若不隨語者。如上與作第三羯磨結
0493a23: 云。
0493a24: 僧已巳忍與某甲比丘作訶諫捨此事竟。僧忍默然故。
0493b01: 是事如是持。
0493b02: 釋　此中諫捨不捨治罪准上。若有餘比丘。教
0493b03: 莫捨偷蘭遮。若比丘尼教亦爾。
0493b04: 非　餘非准常。唯異事非。謂戲說非真。治以實
0493b05: 事等。
0493b06: ○諫惡邪法
0493b07: 續　此准白四綱目。今依單墮之六十八續法。佛
0493b08: 言。若比丘生如是惡見。我知世尊說法。其有犯婬
0493b09: 欲。非障道法者。彼比丘當諫此比丘言。汝莫作是
0493b10: 語。莫謗世尊。謗世尊者。不善世尊。不作是語。世尊
0493b11: 無數方便。說行婬欲。是障道法。汝今可捨此事。莫
0493b12: 為僧所呵更犯罪。若受語者善。若不隨語者。聽諸
0493b13: 比丘自今已巳去集僧。與彼比丘作呵責。捨此事故。
0493b14: 白四羯磨。應集僧已巳。差羯磨者。作前方便答云。與
0493b15: 惡邪作訶諫羯磨。如是白言。
0493b16: 大德僧聽。此某甲比丘作如是語。我知佛所說法。行
0493b17: 婬欲非障道法。若僧時到僧忍聽。僧今與某甲比丘
0493b18: 作呵諫捨此事故。某甲汝莫作是語。莫謗世尊。謗世
0493b19: 尊者不善。世尊不作是語。世尊無數方便。說婬欲是
0493b20: 障道法。若犯婬欲。即是障道法。白如是。
0493b21: 作白已巳。羯磨者應諫彼云。
0493b22: 大德。我已巳白竟。餘有羯磨在。大德。可捨此事。莫為眾
0493b23: 僧所呵責更犯罪。
0493b24: 若隨語者善。若不隨語者。作初羯磨。
0493c01: 大德僧聽。此某甲比丘作如是語。我知佛所說法。犯
0493c02: 婬欲非障道法。僧今與作呵諫捨此事故。某甲莫作
0493c03: 是語。莫謗世尊。謗世尊者不善。世尊不作是語。世尊
0493c04: 無數方便。說婬欲是障道法。若犯婬欲。即是障道法。
0493c05: 誰諸長老。忍僧為某甲比丘作呵諫捨此事故者默
0493c06: 然。誰不忍者說。是初羯磨。
0493c07: 作初羯磨已巳。應諫彼云。
0493c08: 大德。我已巳白初羯磨竟。餘有二羯磨在。大德。當捨是
0493c09: 事。莫為眾僧所呵責更犯罪。
0493c10: 若隨語者善。不隨語者。如上作第二羯磨。二羯
0493c11: 磨已巳。應再諫彼云。
0493c12: 大德。我已巳白二羯磨竟。餘有一羯磨在。大德。可捨是
0493c13: 事。莫為眾僧所呵責更犯罪。
0493c14: 若隨語者善。若不隨語者。如上作第三羯磨結云。
0493c15: 僧已巳忍為某甲比丘作呵諫竟。僧忍默然故。是事如
0493c16: 是持。
0493c17: 是中若白未竟捨者。突吉羅。若白竟捨者。一突
0493c18: 吉羅。若作白一羯磨捨者。二突吉羅。作白二
0493c19: 羯磨捨者。三突吉羅。第三羯磨竟不捨。波逸提。
0493c20: 若未白前作是語。一切突吉羅。若眾僧諫以
0493c21: 不諫餘比丘遮汝莫捨此事。一切突吉羅。尼及小
0493c22: 三眾遮莫捨。亦爾。
0493c23: 釋　此羯磨呵諫。為人從正為法。是屬私也。於三
0493c24: 破中。是破見故。顯非同上惡性。
0494a01: ○諫擯惡邪沙彌二法
0494a02: 續　此准白四綱目。今依單墮之七十續。此二法
0494a03: 先明諫捨。後明行擯。皆是破見乃不現前羯磨。律
0494a04: 云。時有二沙彌。共行不淨。自相謂言。我等從佛聞
0494a05: 法。其有行婬欲。非障道法。諸比丘聞知嫌責云。汝
0494a06: 等自相謂言。我從佛聞法。行婬欲。非障道法。諸比
0494a07: 丘以此因緣。具白世尊。佛告諸比丘言。自今已巳去。
0494a08: 聽僧與如是沙彌作訶諫捨此事故。白四羯磨。應
0494a09: 如是作。集僧已巳。差羯磨者。作前方便答云。與惡邪
0494a10: 沙彌作訶諫羯磨。將此沙彌。立於眾僧前。眼見耳
0494a11: 不聞處。作如是白。
0494a12: 大德僧聽。彼沙彌自相謂言。我從世尊聞法。行婬欲
0494a13: 者非障道法。若僧時到僧忍聽。可責彼沙彌。捨此事
0494a14: 故。汝沙彌莫作是語。莫誹謗世尊。誹謗世尊者不善。
0494a15: 世尊不作是語。沙彌。世尊無數方便。說行婬欲是障
0494a16: 道法。白如是。
0494a17: 大德僧聽。彼沙彌自相謂言。我從世尊聞法。行婬欲
0494a18: 者非障道法。僧今與彼沙彌作呵諫。令捨此事故。汝
0494a19: 沙彌莫誹謗世尊。誹謗世尊者不善。世尊不作是語。
0494a20: 世尊無數方便。說婬欲是障道法。誰諸長老。忍僧今
0494a21: 呵責此沙彌。令捨此事者默然。誰不忍者說。是初羯
0494a22: 磨第二第三亦如是說。僧已巳忍呵責此沙彌竟。僧忍默然故。是
0494a23: 事如是持。
0494a24: 釋　此法名諫。准律唯是秉白文中諫捨。非同諫
0494b01: 比丘及尼一白三羯磨次第諫也。
0494b02: 非　人非。謂不遣離聞。或著屏處等。法非。謂秉
0494b03: 白停諫等。餘非如前。
0494b04: 佛言。此沙彌眾僧呵責。而故不捨惡見。僧應與此
0494b05: 沙彌作惡見。不捨滅擯白四羯磨。應如是作集僧
0494b06: 已巳。差羯磨人。作前方便答云。與沙彌作惡見。不捨
0494b07: 滅擯羯磨。將沙彌至眾僧前。立著見不聞處已巳。作
0494b08: 如是白。
0494b09: 大德僧聽。此沙彌眾僧呵責。故不捨惡見。若僧時到
0494b10: 僧忍聽。僧今與此沙彌作惡見不捨滅。自今已巳去。
0494b11: 此沙彌不應言佛是我世尊。不得隨逐餘比丘。如諸
0494b12: 沙彌得與比丘二宿三宿。汝今不得。汝出去滅去。不
0494b13: 應住此。白如是。
0494b14: 大德僧聽。此沙彌眾僧呵責。故不捨惡見。眾僧今與
0494b15: 此沙彌作惡見不捨滅擯羯磨。自今已巳去。此沙彌不
0494b16: 得言佛是我世尊。不應隨逐餘比丘。如諸沙彌得與
0494b17: 比丘二宿三宿。汝今不得。汝出去滅去。不應住此。誰
0494b18: 諸長老。忍僧為此沙彌作惡見不捨滅擯者默然。誰
0494b19: 不忍者說。是初羯磨第二第三亦如是說。僧已巳忍與此沙彌作
0494b20: 惡見不捨滅竟。僧忍默然故。是事如是持。
0494b21: 釋　此羯磨為人法屬私顯非。並皆同上。
0494b22: ○諫隨舉比丘尼法
0494b23: 續　此准白四綱目。今依尼八棄之末戒續法。佛
0494b24: 言。若比丘尼知比丘為僧所舉。如法如律如佛所
0494c01: 教。不隨順。不懺悔。僧未與作共住而隨順。諸比丘
0494c02: 尼如是諫已巳。猶故不捨。告諸比丘。自今已巳去。聽僧
0494c03: 與彼比丘尼作訶諫捨此事故。白四羯磨。
0494c04: 釋　隨順有二。一法隨順。謂教增戒增。心增慧教。
0494c05: 學問誦經。二衣食隨順。謂與飲食衣服。度臥具。
0494c06: 病瘦醫藥。此乃隨順第二也。尼界內應集僧已巳。差
0494c07: 能羯磨者。索欲問緣。答云。與隨舉作訶諫羯磨。如
0494c08: 是白云。
0494c09: 大姊僧聽。是某甲比丘尼。知某甲比丘。僧為作舉。如
0494c10: 法如律如佛所教。不隨順。不懺悔。僧未與作共住。而
0494c11: 隨從某甲比丘。諸比丘尼語言。某甲比丘。僧為作舉。
0494c12: 如法如律如佛所教。不隨從。不懺悔。僧未與作共住。
0494c13: 汝莫隨從。而故隨從。若僧時到僧忍聽。僧與某甲比
0494c14: 丘尼。作訶責捨此事故。大妹。某甲比丘僧為作舉。如
0494c15: 法如律如佛所教。而不順從。不懺悔。僧未與作共住。
0494c16: 汝莫隨順。白如是。
0494c17: 作白已巳。羯磨者當復語云。
0494c18: 妹當知。我白已巳。餘有羯磨在。汝捨此事。莫為僧所舉。
0494c19: 更犯重罪。
0494c20: 若隨語者善。若不隨語者。當作初羯磨。
0494c21: 大姊僧聽。是某甲比丘尼。知某甲比丘。僧為作舉。如
0494c22: 法如律如佛所教。不隨從。不懺悔。僧未與作共住。而
0494c23: 順從某甲比丘。諸比丘尼語言。某甲比丘。僧為作舉。
0494c24: 如法如律如佛所教。不順從。不懺悔。僧未與作共住。
0495a01: 汝莫隨順。而故隨順。僧今與某甲比丘尼。作訶責捨
0495a02: 此事故。某甲比丘。僧為作舉。如法如律如佛所教。不
0495a03: 順從。不懺悔。僧未與作共住。汝莫隨順。誰諸大姊。忍
0495a04: 僧與某甲比丘尼。作訶責捨此事者默然。誰不忍者
0495a05: 說。是初羯磨。
0495a06: 作是初羯磨已巳。當語言。
0495a07: 妹我已巳與汝作白初羯磨竟。餘有二羯磨在。汝可捨
0495a08: 此事。莫為僧所舉。更犯重罪。
0495a09: 若隨語者善。不隨語者。如上作第二羯磨。二羯
0495a10: 磨已巳。當復語言。
0495a11: 妹知不。我已巳作白二羯磨竟。餘有一羯磨在。汝捨此
0495a12: 事。莫為僧所舉。更犯重罪。
0495a13: 若隨語者善。若不隨語者。如上作第三羯磨結云。
0495a14: 僧已巳忍與某甲比丘尼。作訶責捨此事竟。僧忍默然
0495a15: 故。是事如是持。
0495a16: 是中訶諫。若作白未竟捨者。一突吉羅。若白竟
0495a17: 捨者。一輕偷蘭遮。若作白一羯磨捨者。二輕偷
0495a18: 蘭遮。若作白二羯磨竟捨者。三重偷蘭遮。第
0495a19: 三羯磨竟不捨。波羅夷。若未白前隨順所舉比
0495a20: 丘者。一切突吉羅。若作法時有比丘教莫捨。偷
0495a21: 蘭遮。若未作法前教莫捨。突吉羅。尼教亦爾。
0495a22: 非　人非。謂比丘現前。尼集違制等。法非。謂先
0495a23: 闕屏諫。作法不求等。餘非准前。
0495a24: ○諫習近法
0495b01: 續　此准白四綱目。今依尼僧殘之十四續法。佛
0495b02: 言。若比丘尼共相親近住。共作惡行。惡聲流布。餘
0495b03: 比丘尼如是諫時。而猶故不改悔。告諸比丘。自今
0495b04: 已巳去。聽僧與彼比丘尼訶諫捨此事。故白四羯磨。
0495b05: 釋　習近近住。身習近。謂共坐。共器食。共出共
0495b06: 入。口習近。謂染污心數數語。數數笑。數數調戲。身
0495b07: 口習近准知。共行惡行者。謂自種華樹。乃至以線
0495b08: 貫華持與人。亦教他人。如是作尼部中。集僧差羯
0495b09: 磨者。索欲問緣。答云。與習近作訶諫羯磨。如是白
0495b10: 云。
0495b11: 大姊僧聽。此某甲某甲比丘尼相親近住。共作惡行。
0495b12: 惡聲流布。展轉共相覆罪。餘比丘尼諫言。大妹。汝等
0495b13: 莫相親近共作惡行。惡聲流布。莫共相覆罪。汝等若
0495b14: 不相親近。共作惡行。惡聲流布者。於佛法中。有增益
0495b15: 安樂住。而彼猶故不改悔。若僧時到僧忍聽。僧與某
0495b16: 甲某甲比丘尼作訶諫捨此事故。汝等莫相親近。共
0495b17: 作惡行。惡聲流布。莫共相覆罪。汝等若不相親近。不
0495b18: 作惡行。惡聲流布。於佛法中。有增益安樂住。白如是。
0495b19: 作白已巳。羯磨者當語言。
0495b20: 妹我已巳白竟。餘有羯磨在。宜捨此事。莫為僧所訶諫。
0495b21: 更犯重罪。
0495b22: 若隨語者善。若不隨語者。作初羯磨。
0495b23: 大姊僧聽。此某甲某甲比丘尼共相親近。共作惡行。
0495b24: 惡聲流布。展轉共相覆罪。餘比丘尼語言。大姊。莫相
0495c01: 親近共作惡行。惡聲流布。展轉共相覆罪。汝等若不
0495c02: 相親近共作惡行。惡聲流布。於佛法中。得增益安樂
0495c03: 住。而彼猶故不改悔。今僧與某甲某甲比丘尼作訶
0495c04: 諫。捨此事故。汝等莫相親近。共作惡行。惡聲流布。莫
0495c05: 展轉共相覆罪。汝等若不相親近。共作惡行。惡聲流
0495c06: 布。於佛法中。有增益安樂住。誰諸大姊。忍僧與某甲
0495c07: 某甲比丘尼。作訶諫捨此事者默然。誰不忍者說。是
0495c08: 初羯磨。
0495c09: 作是初羯磨已巳。當復語言。
0495c10: 妹我已巳作白初羯磨竟。餘有二羯磨在。可捨此事。莫
0495c11: 為僧所訶諫。更犯重罪。
0495c12: 若隨語者善。不隨語者。如上作第二羯磨。二羯
0495c13: 磨已巳。當復如上語云云。
0495c14: 若隨語者善。不隨語者。如上作第三羯磨已巳。結云。
0495c15: 僧已巳忍與某甲某甲比丘尼作訶諫捨此事竟。僧忍
0495c16: 默然故。是事如是持。
0495c17: 釋　是中諫捨不捨。並教莫捨。治罪同上。隨舉唯
0495c18: 結。治本罪有異。
0495c19: 非　餘非准常。唯異法非。謂屏眾無諫。作白三
0495c20: 唱不求等。
0495c21: ○諫勸習近住法
0495c22: 續　此准白四綱目。今依尼僧殘之十五續法。佛
0495c23: 言。若比丘尼僧為作訶諫時。餘比丘尼教作如是
0495c24: 言。汝等莫別住。當共住。我亦見餘比丘尼不別住。
0496a01: 共作惡行。惡聲流布。共相覆罪。僧以恚故。教汝等
0496a02: 別住。餘比丘尼如是諫已巳。猶不改悔。告諸比丘。自
0496a03: 今已巳去。聽比丘尼僧與彼比丘尼等作訶諫白四
0496a04: 羯磨。令捨此事。應如是作。尼部中集僧。差堪羯磨
0496a05: 者。作前方便答云。與勸習近住訶諫羯磨。作白云。
0496a06: 大姊僧聽。此某甲比丘尼僧。與某甲某甲比丘尼作
0496a07: 訶諫而教。作如是言。汝等莫別住。當共住。何以故。我
0496a08: 亦見諸比丘尼共相親近。共作惡行。惡聲流布。共相
0496a09: 覆罪。僧以恚故。教汝等別住。若僧時到僧忍聽。僧與
0496a10: 某甲比丘尼作訶責。捨此事故。汝莫作如是語言。莫
0496a11: 別住。當共住。亦莫言我亦見諸比丘尼。共相親近。共
0496a12: 作惡行。惡聲流布。共相覆罪。僧以恚故。教汝別住。今
0496a13: 正有此二比丘尼。共相親近。作惡行。惡聲流布。共相
0496a14: 覆罪。更無有餘。若此比丘尼不相親近。共作惡行。惡
0496a15: 聲流布者。於佛法有增益安樂住。白如是。
0496a16: 作白已巳。如上當語云云。
0496a17: 若隨語者善。若不隨語者。作初羯磨。
0496a18: 大姊僧聽。此某甲比丘尼僧與某甲某甲比丘尼。作
0496a19: 訶諫而教。作如是言。汝等莫別住。當共住。我亦見諸
0496a20: 比丘尼。共相親近。作惡行。惡聲流布。共相覆罪。僧以
0496a21: 恚故。教汝別住。僧今與某甲比丘尼作訶責。捨此事
0496a22: 故。汝等莫言。莫別住。當共住。莫言我亦見諸比丘尼。
0496a23: 共相親近。作惡行。惡聲流布。共相覆罪。僧以恚故。教
0496a24: 汝等別住。今正有此二比丘尼。共相親近。作惡行。惡
0496b01: 聲流布。共相覆罪。更無有餘。若此比丘尼不相親近
0496b02: 者。於佛法中有增益安樂住。誰諸大姊。忍僧為某甲
0496b03: 比丘尼。作訶諫捨此事者默然。誰不忍者說。是初羯
0496b04: 磨。
0496b05: 作初羯磨已巳。復當如上語云云。
0496b06: 若隨語者善。不隨語者。如上作第二羯磨。二羯
0496b07: 磨已巳。當如上語云云。
0496b08: 若隨語者善。不隨語者。如上與作第三羯磨已巳。結
0496b09: 云。
0496b10: 僧已巳忍訶諫某甲比丘尼。令捨此事竟。僧忍默然故。
0496b11: 是事如是持。
0496b12: 釋　於中秉白求聽。並教莫捨。治罪同上。非相
0496b13: 亦準上法。
0496b14: ○諫嗔捨三寶法
0496b15: 續　此准白四綱目。今依尼僧殘之十六續法。佛
0496b16: 言。若比丘尼輒以小事瞋恚不喜。便作是語。我捨
0496b17: 佛法僧。不獨有此沙門釋子。亦更有餘沙門。我等
0496b18: 亦可於彼修梵行。餘比丘尼如是諫時。猶故不捨。
0496b19: 告諸比丘。自今已巳去。聽比丘尼僧與彼比丘尼作
0496b20: 訶責捨此事故。白四羯磨。應如是作。尼部集僧已巳。
0496b21: 差善羯磨者。作前方便答云。與瞋捨三寶。作訶責
0496b22: 羯磨。如是白云。
0496b23: 大姊僧聽。此某甲比丘尼輒以一小事。瞋恚不喜。便
0496b24: 作是語。我捨佛捨法捨僧。不獨有此沙門釋子。亦更
0496c01: 有餘沙門婆羅門修梵行者。我等亦可於彼修梵行。
0496c02: 若僧時到僧忍聽。僧今訶責此某甲比丘尼捨此事。
0496c03: 大妹。莫輒以一小事瞋恚不喜。便作是語。我捨佛捨
0496c04: 法捨僧。不獨有此沙門釋子。更有餘沙門婆羅門修
0496c05: 梵行者。我等亦可於彼修梵行。白如是。
0496c06: 作白已巳當語言。
0496c07: 我已巳白竟。餘有羯磨在。可捨此事。莫為僧所訶責。更
0496c08: 犯重罪。
0496c09: 若隨語者善。若不隨語者。當作初羯磨。
0496c10: 大姊僧聽。此某甲比丘尼輒以一小事。瞋恚不喜。便
0496c11: 作是語。我捨佛捨法捨僧。不獨有此沙門釋子。更有
0496c12: 餘沙門婆羅門修梵行者。我等亦可於彼修梵行。今
0496c13: 僧與彼某甲比丘尼作訶責。捨此事故。大妹。莫輒以
0496c14: 一小事。瞋恚不喜。便作是語。我捨佛捨法捨僧。不獨
0496c15: 有此沙門釋子。更有餘沙門婆羅門修梵行者。我等
0496c16: 亦可於彼修梵行。誰諸大姊。忍僧為某甲比丘尼。作
0496c17: 訶責捨此事者默然。誰不忍者說。是初羯磨。
0496c18: 作初羯磨已巳。當復如上語云云。
0496c19: 若隨語者善。不隨語者。如上作第二羯磨。作二
0496c20: 羯磨已巳。當復如上語云云。
0496c21: 若隨語者善。若不隨語者。如上與作第三羯磨已巳。
0496c22: 結云。
0496c23: 僧已巳忍與某甲比丘尼。作訶責捨此事竟。僧忍默然
0496c24: 故。是事如是持。
0497a01: 釋　是中訶捨不捨。及教莫捨治罪。並明非相。俱
0497a02: 同上法。
0497a03: ○諫發諍法
0497a04: 續　此准白四網目。今依尼僧殘之十七續法。佛
0497a05: 言。若比丘尼喜諍不善。憶持諍事。後瞋恚。作是
0497a06: 語。僧有愛恚怖癡。餘比丘尼如是諫已巳。猶不改悔。
0497a07: 告諸比丘。自今已巳去。聽僧與彼比丘尼作訶責捨
0497a08: 此事故。白四羯磨。尼部中應集僧。差能羯磨者。索
0497a09: 欲問緣。答云。與發諍作訶諫羯磨。如是白云。
0497a10: 大姊僧聽。此某甲比丘尼喜諍不善。憶持諍事。後
0497a11: 瞋恚。作是語。僧有愛有恚。有怖有癡。若僧時到僧忍
0497a12: 聽。今僧與某甲比丘尼作訶責捨此事故。大妹。汝莫
0497a13: 喜諍不善。憶持諍事。後瞋恚。作是語。僧有愛有恚。
0497a14: 有怖有癡。而僧不愛不恚。不怖不癡。妹。汝自有愛有
0497a15: 恚。有怖有癡。白如是。
0497a16: 作白已巳。當更語言。
0497a17: 妹。我已巳白竟。餘有羯磨在。汝可捨此事。莫為僧所訶
0497a18: 責。更犯重罪。
0497a19: 若隨語者善。若不隨語者。當作初羯磨。
0497a20: 大姊僧聽。此某甲比丘尼喜諍不善。憶持諍事。後
0497a21: 瞋恚。作是語。僧有愛有恚。有怖有癡。今僧與某甲比
0497a22: 丘尼。作訶責。捨此事。妹。汝莫喜諍不善。憶持諍事。
0497a23: 後瞋恚。作是語。僧有愛有恚。有怖有癡。而僧不愛不
0497a24: 恚。不怖不癡。汝自有愛有恚。有怖有癡。誰諸大姊。忍
0497b01: 僧與某甲比丘尼。作訶責捨此事者默然。誰不忍者
0497b02: 說。是初羯磨。
0497b03: 作初羯磨已巳。當如上語云云。
0497b04: 若隨語者善。不隨語者。如上作第二羯磨。作二
0497b05: 羯磨已巳。當復如上語云云。
0497b06: 若隨語者善。若不隨語者。如上作第三羯磨已巳。結
0497b07: 云。
0497b08: 僧已巳忍與某甲比丘尼。作訶責捨此事竟。僧忍默然
0497b09: 故。是事如是持。
0497b10: 釋　此中捨不捨及教莫捨治罪等。並七非相。皆
0497b11: 准上法。
0497b12: ○諫習近居士子法
0497b13: 續　此准白四綱目。今依尼單墮九十九續法。佛
0497b14: 言。若比丘尼親近居士居士兒共住。作不隨順行。
0497b15: 餘比丘尼如是諫。而故不別住。告諸比丘。自今已巳
0497b16: 去。聽比丘尼僧與彼比丘尼作訶責捨此事故。白
0497b17: 四羯磨。應如是作。尼界內集僧已巳。差羯磨者。索欲
0497b18: 問緣。答云。與習近居士子。作訶諫羯磨。作如是白
0497b19: 言。
0497b20: 大姊僧聽。此某甲比丘尼親近居士居士兒共住。作
0497b21: 不隨順行。餘比丘尼訶諫言。汝妹莫親近居士居士
0497b22: 兒。作不隨順行。汝妹可別住。汝若別住。於佛法有增
0497b23: 益安樂住。彼比丘尼故不改。若僧時到僧忍聽。僧與
0497b24: 彼某甲比丘尼作訶責。令捨此事。汝妹莫親近居士
0497c01: 居士兒共住。作不隨順行。汝妹可別住。若別住。於佛
0497c02: 法有增益安樂住。白如是。
0497c03: 作是白已巳當更語言。
0497c04: 妹。我已巳作白竟。餘有羯磨在。可捨此事。莫為僧所訶
0497c05: 責。而更犯罪。
0497c06: 若隨語者善。若不隨語者。作初羯磨。
0497c07: 大姊僧聽。此某甲比丘尼親近居士居士兒共住。作
0497c08: 不隨順行。餘比丘尼諫言。妹。莫親近居士居士兒共
0497c09: 住。作不隨順行。汝妹今可別住。汝若別住。於佛法有
0497c10: 增益安樂住。而彼故不改。今僧與彼某甲比丘尼。作
0497c11: 訶責捨此事故。汝妹莫親近居士居士兒共住。作不
0497c12: 隨順行。汝妹可別住。汝若別住者。於佛法有增益安
0497c13: 樂住。誰諸大姊。忍僧與彼某甲比丘尼。作訶責捨此
0497c14: 事者默然。誰不忍者說。是初羯磨。
0497c15: 初羯磨已巳。當復如上語云云。
0497c16: 若隨語者善。不隨語者。如上作第二羯磨。二羯
0497c17: 磨已巳。當復如上語云云。
0497c18: 若隨語者善。若不隨語者。如上作第三羯磨已巳。結
0497c19: 云。
0497c20: 僧已巳忍與彼某甲比丘尼。作訶責捨此事竟。僧忍默
0497c21: 然故。是事如是持。
0497c22: 釋　是中捨不捨教莫捨皆准上。唯結本罪。異顯
0497c23: 非亦同上。
0497c24: ○與覆法　差使告覆法　解覆法
0498a01: 續　此三法並准白二綱目。今依雜揵度續入。法
0498a02: 制有三。緣同一事。乃不現前羯磨也。律云。時有比
0498a03: 丘瞋恚餘清淨比丘。教親友知識。以無根不淨法
0498a04: 謗。於僧集時往說。佛令諸比丘詰彼說者。汝莫以
0498a05: 無根不淨法。謗清淨比丘。得大重罪。彼答言。某比
0498a06: 丘清淨。無有不淨行。此是某比丘教我耳。佛言。自
0498a07: 今已巳去。與彼作覆。不與往返言語。作白二羯磨。
0498a08: 白衣家有五法。應與作覆。謂不孝順父。不孝順
0498a09: 母。不敬沙門。不敬婆羅門。不供事比丘。有五法不
0498a10: 應與作覆反上五是。復有十法。眾僧應與作覆。一
0498a11: 罵謗比丘。二為比丘作損減。三作無利益。四方便
0498a12: 令無住處。五亂比丘。六七八於比丘前說佛法
0498a13: 僧惡。九以無根不淨法謗比丘。十若犯比丘尼。如
0498a14: 是十法。但若有一。僧應與作覆羯磨。應如是作。
0498a15: 鳴槌集僧已巳。差羯磨者。索欲問緣。答云。與作覆
0498a16: 羯磨。白云。
0498a17: 大德僧聽。此某居士某甲比丘清淨。以無根波羅夷
0498a18: 法謗。若僧時到僧忍聽。僧今為此居士作覆。不相
0498a19: 往來。白如是。
0498a20: 大德僧聽。此某居士某甲比丘清淨。而以無根波羅
0498a21: 夷法謗。今僧為作覆不相往來。誰諸長老。忍僧為
0498a22: 某居士。作覆不相往來者默然。誰不忍者說。僧已巳
0498a23: 忍為某居士作覆。不相往來竟。僧忍默然故。是事
0498a24: 如是持。
0498b01: 釋　此羯磨為人故作。是屬公也。
0498b02: 非　人非。謂白衣現前等。事非。謂俗謗非重等。
0498b03: 餘非如常。
0498b04: △差使告覆法
0498b05: 佛言。與作覆已巳。聽僧差使往白衣所語。如是言。
0498b06: 僧為汝作覆不相往來白二羯磨。若比丘具八
0498b07: 法者。應差往。能聽。能說。自解。能令他解。能受教。能
0498b08: 憶持。無謬失。別好惡義。白二羯磨差使。
0498b09: 釋　一能聽者。謂僧命委任。聞持無漏。二能說者。
0498b10: 謂對多智人。心無怯畏。三自解者。謂己巳心自解。不
0498b11: 須請誨。四能令他解者。謂知他所懷。出言契意。五
0498b12: 能受教者。謂受教益人。語不損減。六能憶持者。謂
0498b13: 事義通諳。善持毗尼。七無謬失者。謂所說如實。言
0498b14: 非錯亂。八別好惡義者。謂問不傾動。開導令喜。然
0498b15: 此差使者。不須眾中普問。唯選具如是德人委之。
0498b16: 秉法者羯磨差云。
0498b17: 大德僧聽。若僧時到僧忍聽。僧今差某甲比丘為僧
0498b18: 使。往某居士所語言。今僧為汝作覆。不相往來。白
0498b19: 如是。
0498b20: 大德僧聽。僧今差某甲比丘為僧使。往某居士所作
0498b21: 如是言。僧今為汝作覆。不相往來。誰諸長老。忍僧
0498b22: 差某甲比丘為僧使者默然。誰不忍者說。僧已巳忍差
0498b23: 某甲比丘為僧使。往彼某居士所語言。僧為汝作覆
0498b24: 不相往來竟。僧忍默然故。是事如是持。
0498c01: 釋　此據與作覆已巳。僧未散差法。若隔宿差者。
0498c02: 仍復集僧。作前方便答云。作差使告覆羯磨。所
0498c03: 以此法亦可屬具。亦可屬單也。
0498c04: 佛言。受差比丘著衣持往彼時。彼居士見已巳。前
0498c05: 迎請入自舍。應報言。我不入汝家受坐飲食供
0498c06: 養。若彼問者。答言。僧已巳為汝作覆不相往來故。
0498c07: 彼若問以何事故。比丘即為說因緣。若彼聞知。極
0498c08: 生憂惱痛悔。我當作何方便。解我覆。還相往來。
0498c09: 比丘語言。應往懺悔。眾僧可解。
0498c10: 釋　此羯磨差人為事作。是屬公也。
0498c11: 非　餘非如上。唯異人非。謂乏德遴差。委事誤
0498c12: 任等。
0498c13: △解覆法
0498c14: 佛言。若白衣隨順眾僧。不敢違逆。後從僧乞解覆
0498c15: 還相往來者。應為解白二羯磨。應如是作。界內
0498c16: 集眾。作前方便答云。與解覆羯磨。羯磨者白云。
0498c17: 大德僧聽。今僧為某居士。作覆。不相往來。彼隨順
0498c18: 眾僧。不敢違逆。從僧乞解覆不相往來羯磨。若僧
0498c19: 時到僧忍聽。僧今為某居士。作解覆。還相往來。白
0498c20: 如是。
0498c21: 大德僧聽。僧為某居士。作覆。不相往來。彼隨順眾
0498c22: 僧。不敢違逆。從僧乞解覆不相往來羯磨。今僧為
0498c23: 某居士。解覆。還相往來。誰諸長老。忍僧為彼某居
0498c24: 士。解覆還相往來者默然。誰不忍者說。僧已巳忍為
0499a01: 彼某居士解覆還相住來竟。僧忍默然故。是事如
0499a02: 是持。
0499a03: 釋　此謂知非痛責愚癡悔過。願求植福。雖然律
0499a04: 制令人倍增深信。在僧行潔。乃可行斯。
0499a05: 非　人非。悔責不切。乞僧欠恭等。餘非同上。
0499a06: ○呵責法並解
0499a07: 續　此二法准白四綱目。今依呵責揵度續入。佛
0499a08: 言。若比丘喜諍。共相罵詈。口出刀。互求長短。
0499a09: 若復有餘比丘罵詈者。即復往彼勸言。汝等好自
0499a10: 勉力。莫不如他。我等為汝作伴黨。令僧中未有諍
0499a11: 而有諍。已巳有諍而不滅。告諸比丘。自今已巳去。聽僧
0499a12: 與彼比丘作訶責白四羯磨。應如是作。集僧已巳與
0499a13: 彼作舉。作舉已巳為作憶念。作憶念已巳與罪。眾中差
0499a14: 羯磨者。作白羯磨。
0499a15: 釋　三舉之制。於白四羯磨中最嚴。今先引律明
0499a16: 法。後皆准此不繁。僧祇云。成就五法得舉人。淨身
0499a17: 業。淨口業。正命。多聞阿毗曇。多聞毗尼。若身業不
0499a18: 淨舉他者。前人應語。長老。自身業不淨。何故舉他。
0499a19: 應自淨身業。然後舉他。乃至若少聞毗尼舉他者。
0499a20: 前人應語。長老何故少聞毗尼而舉他罪。長老亦
0499a21: 不知在何國聚落城邑。因何事制此戒。善哉長老。
0499a22: 欲舉他者。先當多聞毗尼。然後舉他。又有五法。
0499a23: 有罵而後舉。謂先惡罵已巳。後以五眾罪中。若舉一
0499a24: 一罪是五眾罪乃佛制比丘五篇眾罪也。有舉而後罵。謂先五眾
0499b01: 罪中。若舉一一罪已巳後惡罵是。有即舉即罵。謂惡
0499b02: 罵已巳。汝犯某罪是。有罵而不舉。謂作種種惡罵而
0499b03: 不舉罪是。有舉而不罵。謂五眾罪中。若舉一一不
0499b04: 惡罵是。是中前四僧不應問。亦不應受。若舉而不
0499b05: 罵者應檢校。若欲舉他時。應先語。長老我欲舉事
0499b06: 聽舉不。前人言欲舉者可爾。若不問聽而舉者。越
0499b07: 毗尼罪。十誦律云。先不乞聽。不得舉他罪令憶念。
0499b08: 若作者突吉羅。是罪人於僧中教住五法。一從座
0499b09: 起。二偏袒著衣。三脫革屣。四右膝著地。五合掌在
0499b10: 前。有舉罪者。亦住此五法。乞聽者。有五事乞聽。
0499b11: 應語彼言。我今語汝。我今示汝。我今舉汝。我今令
0499b12: 汝憶念。汝聽我。有五事與聽。應言語我。示我。舉我。
0499b13: 令我憶念。聽汝。又現前有五種與。汝云何舉我。
0499b14: 見耶。聞耶。疑耶。身耶。口耶。如是現前語已巳。生怖畏。
0499b15: 有五種事現前安慰。莫怖。莫驚。莫覆罪。莫走。莫
0499b16: 黨。不犯言犯。犯言不犯。如是安慰時。彼作異種
0499b17: 語者。應以五法檢究。應苦切作苦切。應依止作依
0499b18: 止。應驅出作驅出。應下意作下意。應覓罪作覓罪
0499b19: 五法檢究。總攝七羯磨也。苦切中具四。謂訶責不見不懺不捨。下意謂遮不至白衣家。並依止驅出。是為
0499b20: 七。
0499b21: 今准義加儀。先鳴槌集僧已巳。一如法舉罪比丘。具
0499b22: 儀出眾。禮上座畢。合掌跪云。我某甲今於僧中舉
0499b23: 某甲比丘此乃先作舉也。被舉者聞知。亦即具儀出眾。禮
0499b24: 僧中上座已巳。合掌跪云。大德。汝云何舉我。見耶。聞
0499c01: 耶。疑耶。身犯耶。口犯耶。舉者語言。大德。莫怖莫驚。
0499c02: 我見大德於某處作某事。汝當憶念所作。直言莫
0499c03: 覆藏此謂作舉已巳作憶念也。或聞或疑。皆據實說之。令彼憶念伏首已巳。復
0499c04: 語云。汝所犯者是某罪。汝應知悔此謂作憶已巳與罪也。上座
0499c05: 常令舉者犯者俱起而立。作前方便答云。與作訶
0499c06: 責羯磨。差羯磨者。如是白云。
0499c07: 大德僧聽。此某甲比丘隨人二三牒者。但不得滿僧數喜共諍罵
0499c08: 詈。口出刀。互求長短。彼自共諍已巳。若復有餘比
0499c09: 丘諍者。即復往彼勸言。汝等勉力莫不如他。汝等
0499c10: 多聞智慧。財富亦勝。多有知識。我等當為汝作伴黨。
0499c11: 令僧未有諍事而有諍事。已巳有諍事而不除滅。若僧
0499c12: 時到僧忍聽。為某甲比丘作訶責羯磨。若後復更
0499c13: 諍共相罵詈者。眾僧當更增罪治。白如是。
0499c14: 大德僧聽。此某甲比丘喜共諍。共相罵詈。口出刀
0499c15: 。互求長短。彼自共諍已巳。若復有餘比丘諍者
0499c16: 即復往彼勸言。汝等勉力莫不如他。汝等智慧多聞。
0499c17: 財富亦勝。多有知識。我等當為汝作伴黨。令僧未有
0499c18: 諍事而有諍事。已巳有諍事而不除滅。僧為某甲比丘
0499c19: 作訶責羯磨。誰諸長老。忍僧與某甲比丘作訶責羯
0499c20: 磨。若復後更諍共相罵詈者。眾僧當更增罪治。忍
0499c21: 者默然。誰不忍者說。此是初羯磨第二第三亦如是說。僧已巳忍
0499c22: 為某甲作訶責羯磨竟。僧忍默然故。是事如是持。
0499c23: 佛言。為作訶責羯磨已巳。七五之事不應作。謂不應
0499c24: 授人大戒。乃至不應共善比丘諍此即前所奪三十五事也。有
0500a01: 三法作訶責羯磨。非法非毗尼。羯磨不成就。不舉。
0500a02: 不作憶念。不伏首罪。
0500a03: 復有三法作訶責羯磨。如法如毗尼。羯磨成就即反
0500a04: 上法是也。
0500a05: 有五法作訶責羯磨。非法非毗尼。羯磨不成就。不
0500a06: 在現前。不自言為清淨者。非法別眾。
0500a07: 復有五法作訶責羯磨。如法如毗尼。羯磨成就即反
0500a08: 上五法是也。
0500a09: 非　一人非。謂不和別眾等。二法非。謂違制相
0500a10: 似等此人法二非。總攝首篇僧法中七羯磨不應作者。三事非。謂所行非
0500a11: 宜呵責等。餘非准知。
0500a12: △解訶責法
0500a13: 律云。若眾僧在小食大食上。若說法。若布薩時。被
0500a14: 訶責羯磨人。正衣服。脫革屣。在一面住。胡跪合掌。
0500a15: 白言。大德。受我懺悔。自今已巳去自責心。止不復作。
0500a16: 從僧乞解呵責羯磨。諸比丘白佛。佛言。若隨順眾
0500a17: 僧。無所違逆。求解訶責羯磨者。聽僧與解。作白四
0500a18: 羯磨。
0500a19: 有七五法。不應為解訶責羯磨。從授人大戒。乃至
0500a20: 共善比丘諍。有七五法。應解不授人大戒。乃至不
0500a21: 共善比丘諍。
0500a22: 應如是解彼。被羯磨比丘應至僧中。候鳴槌。集僧
0500a23: 已巳。偏露右肩。脫革屣。右膝著地。合掌作如是白。
0500a24: 大德僧聽。我比丘某甲。僧與作訶責羯磨。我今隨順
0500b01: 眾僧。無所違逆。從僧乞解訶責羯磨。願僧慈愍故。為
0500b02: 我解訶責羯磨如是三說。
0500b03: 僧中差羯磨者。作前方便答云。與解訶責羯磨。作
0500b04: 如是白。
0500b05: 大德僧聽。某甲比丘。僧為作訶責羯磨。彼比丘隨順
0500b06: 眾僧。無所違逆。從眾僧乞解訶責羯磨。若僧時到僧
0500b07: 忍聽。解某甲比丘訶責羯磨。白如是。
0500b08: 大德僧聽。此某甲比丘。僧為作訶責羯磨。彼比丘隨
0500b09: 順眾僧。無所違逆。今從眾僧乞解訶責羯磨。僧今為
0500b10: 某甲比丘。解訶責羯磨。誰諸長老。忍僧為某甲比丘。
0500b11: 解訶責羯磨者默然。誰不忍者說。是初羯磨第二第三亦如
0500b12: 是說。僧已巳忍解某甲比丘訶責羯磨竟。僧忍默然故。是
0500b13: 事如是持。
0500b14: 釋　如法解已巳。七五之事堪能。任作不禁。
0500b15: 非　餘非同上。唯異事非。謂乞情不懇。奪事有
0500b16: 十等。
0500b17: ○擯出法並解
0500b18: 續　此二法准白四綱目。今依訶責犍度續法。佛
0500b19: 言。若比丘依聚落住。行惡行。污他家。亦見亦聞。告
0500b20: 諸比丘。自今已巳去。聽僧為彼比丘作擯白四羯磨。
0500b21: 應如是作。與作舉乃至與罪。
0500b22: 釋　准律。行惡行者。謂自種華樹。乃至持與人。亦
0500b23: 教人作。村中有婦女。共同坐起。同器飲食。言語戲
0500b24: 笑。歌舞倡妓等。污他家。有四事。一依家污家。從一
0500c01: 家得物與一家。所得物處聞之不喜。所與物處思
0500c02: 當報恩。若與我者我當報之。若不與我者我何故
0500c03: 與。二依利養污家。若比丘如法得利。乃至中之
0500c04: 餘。或與一居士。不與一居士。彼得者思報恩如上。
0500c05: 三依親友污家。若比丘若依王若大臣。或為一居
0500c06: 士。不為一居士。所為者思當報恩。其為我者我當
0500c07: 供養。不為我者我不供養。四依僧伽藍污家。若比
0500c08: 丘取僧伽藍華果。與一居士。不與一居士。即作是
0500c09: 念。其有與我者我當供養。不與我者我不供養。是
0500c10: 為四種污他家。行此法。須五人已巳上同往至彼住
0500c11: 處。若彼聚落是可分別自然界。亦有餘比丘住中。
0500c12: 應先語期集。若無住者唯往之。僧同集已巳。先與作
0500c13: 舉乃至與罪法儀如前。作前方便答云。與作擯羯磨。堪
0500c14: 羯磨者作白云。
0500c15: 大德僧聽。此某甲比丘。於某聚落或城邑。住隨處牒入。污他家。
0500c16: 行惡行。汙他家亦見亦聞。行惡行亦見亦聞。若僧時
0500c17: 到僧忍聽。今僧為某甲比丘作擯羯磨。汝汙他家。行
0500c18: 惡行。汙他家亦見亦聞。行惡行亦見亦聞。汝可離此
0500c19: 住處去。不須在此住處。白如是。
0500c20: 大德僧聽。此某甲比丘在某聚落。汙他家。行惡行。汙
0500c21: 他家亦見亦聞。行惡行亦見亦聞。僧今為某甲比丘
0500c22: 作擯羯磨。汝汙他家。行惡行。汙他家亦見亦聞。行惡
0500c23: 行亦見亦聞。汝離此住處去。不須在此住。誰諸長老。
0500c24: 忍僧為某甲比丘。作擯羯磨者默然。誰不忍者說。此
0501a01: 是初羯磨第二第三亦如是說。僧已巳忍為某甲比丘作擯羯磨
0501a02: 竟。僧忍默然故。是事如是持。
0501a03: 佛言。作擯羯磨者。七五之事不應作。有三法五法。
0501a04: 作此擯羯磨不成就。非法非毗尼。有三法五法作
0501a05: 此羯磨成就。如法如毗尼皆同上。訶責無異。
0501a06: 僧祇律云。與羯磨已巳。安著僧伽藍邊住。
0501a07: 非　餘非同上。異事非。謂言戲非實等。
0501a08: △諫擯謗法此一法。原卷綱目列於助破之下。為順僧殘戒相故。今續法移於此者。為
0501a09: 順發起因緣故。其擯解合別列者。為順揵度七種羯磨皆有解故
0501a10: 律云。諸比丘如上往彼作擯羯磨。時彼比丘在僧
0501a11: 中作是言。眾僧有愛恚怖癡。更有餘同罪比丘。有
0501a12: 驅者。有不驅者。而獨驅我。諸比丘如法羯磨竟。還
0501a13: 至佛所禮足。將此因緣啟白。佛以種種方便。遙訶
0501a14: 責之。告諸比丘。自今已巳去。聽僧與彼比丘。作訶諫
0501a15: 白四羯磨。餘比丘應先諫彼比丘言。大德。污他家。
0501a16: 行惡行。亦見亦聞。可捨此事。莫為僧所訶更犯重
0501a17: 罪。彼若隨語者善。若不隨語者。
0501a18: 鳴槌僧集已巳。作前方便答云。與作訶諫羯磨。羯磨
0501a19: 者作如是白。
0501a20: 大德僧聽。此某甲比丘在某聚落。僧與作擯羯磨時。
0501a21: 便作是言。僧有愛有恚。有怖有癡。有如是同罪比丘。
0501a22: 有驅者。有不驅者。若僧時到僧忍聽。今僧與某甲比
0501a23: 丘作訶諫。捨此事故。汝莫作是言。僧有愛有恚。有怖
0501a24: 有癡。有如是同罪比丘。有驅者。有不驅者。而諸比丘
0501b01: 不愛不恚。不怖不癡。汝污他家。行惡行。污他家亦見
0501b02: 亦聞。行惡行亦見亦聞。汝污他家。行惡行。白如是。
0501b03: 作白已巳。羯磨者應更求言。
0501b04: 大德。我已巳作白。餘有三羯磨在。須捨此事。莫為僧所
0501b05: 訶。更犯重罪。
0501b06: 若捨者善。若不捨者。應作初羯磨。
0501b07: 大德僧聽。此某甲比丘在某聚落。僧與作擯羯磨時。
0501b08: 便言。僧有愛有恚。有怖有癡。有如是同罪比丘。有驅
0501b09: 者。有不驅者。僧今與某甲比丘作訶諫。捨此事故。汝
0501b10: 莫作是言。僧有愛有恚。有怖有癡。有如是同罪比丘。
0501b11: 有驅者。有不驅者。而諸比丘不愛不恚。不怖不癡。汝
0501b12: 污他家。行惡行。污他家亦見亦聞。行惡行亦見亦聞
0501b13: 汝污他家。行惡行。誰諸長老。忍僧與某甲比丘。作訶
0501b14: 諫捨此事者默然。誰不忍者說。是初羯磨。
0501b15: 作初羯磨已巳。應更求言。
0501b16: 大德。我已巳作白初羯磨竟。餘有二羯磨在。大德。可捨
0501b17: 此事。莫為僧所訶。更犯重罪。
0501b18: 若隨語者善。不隨語者。如上作第二羯磨。
0501b19: 作二羯磨已巳。如上應更求云云。
0501b20: 若隨語者善若不隨語者如上作第三羯磨已巳結。
0501b21: 云。
0501b22: 僧已巳忍與某甲比丘作訶諫捨此事竟。僧忍默然故。
0501b23: 是事如是持。
0501b24: 釋　是中諫捨不捨。及教莫捨。治罪如前。並顯
0501c01: 非相亦准前。
0501c02: △解擯法
0501c03: 律云。彼擯比丘不喚自來至界內。諸比丘白佛。佛
0501c04: 言。不應不喚來至界內。聽在界外住。遣好伴來至
0501c05: 僧中。白大德僧懺悔。自今已巳去自責心。更不復爾。
0501c06: 彼比丘隨順眾僧。不敢違逆。從僧乞解擯羯磨。應
0501c07: 與解白四羯磨。有七五法。不應與解。從授人大戒。
0501c08: 乃至共善比丘。如是七五法不作。應與解。彼被
0501c09: 擯比丘應至僧中。候鳴槌集僧已巳。偏露右肩。脫革
0501c10: 屣。右膝著地。合掌白云。
0501c11: 大德僧聽。我某甲比丘。僧與我作擯羯磨。我今隨順
0501c12: 眾僧。不敢違逆。從僧乞解擯羯磨。願僧慈愍故。為我
0501c13: 解擯羯磨如是三說。
0501c14: 僧中差羯磨人。作前方便答云。與解擯羯磨。作如
0501c15: 是白。
0501c16: 大德僧聽。此某甲比丘。僧與作擯羯磨。隨順眾僧。不
0501c17: 敢違逆。從僧乞解擯羯磨。若僧時到僧忍聽。僧今為
0501c18: 某甲比丘解擯羯磨。白如是。
0501c19: 大德僧聽。此某甲比丘。僧為作擯羯磨。隨順眾僧。不
0501c20: 敢違逆。從僧乞解擯羯磨。僧今為某甲比丘解擯羯
0501c21: 磨。誰諸長老。忍僧為某甲比丘解擯羯磨者默然。誰
0501c22: 不忍者說。是初羯磨第二第三亦如是說。僧已忍為某甲比丘
0501c23: 解擯羯磨竟。僧忍默然故。是事如是持。
0501c24: 釋　如法解已巳。奪事仍聽堪為。顯非同上。
0502a01: ○依止法並解
0502a02: 續　此二法。准白四綱目。今依呵責犍度續法。佛
0502a03: 言。若比丘癡無所知。多犯眾罪謂犯後三篇威儀戒。共諸白
0502a04: 衣雜住而相親附。不順佛法。告諸比丘。自今已巳去。
0502a05: 聽僧為彼作依止白四羯磨。應集僧已。與作舉乃
0502a06: 至與罪淮上法儀。作前方便答云。與作依止羯磨。差堪
0502a07: 羯磨者。作如是白。
0502a08: 大德僧聽。此某甲比丘癡無所知。多犯眾罪。共白衣
0502a09: 雜住而相親附。不順佛法。若僧時到僧忍聽。與某甲
0502a10: 比丘。作依止羯磨。白如是。
0502a11: 大德僧聽。某甲比丘癡無所知。多犯眾罪。共白衣雜
0502a12: 住而相親附。不順佛法。僧今為某甲比丘。作依止羯
0502a13: 磨。誰諸長老。忍僧為某甲比丘依止羯磨者默然。誰
0502a14: 不忍者說。是初羯磨第二第三亦如是說。僧已己忍為某甲比丘
0502a15: 依止羯磨竟。僧忍默然故。是事如是持。
0502a16: 佛言。作依止羯磨者。七五之事不應作。有三法五
0502a17: 法。作此羯磨非法非毗尼不成就。有三法五法如
0502a18: 法如毗尼成就。皆同上法。
0502a19: 律云。有稱方作依止羯磨。彼方破壞。人民反逆。有
0502a20: 稱國土。彼國破壞。人民散亂。有稱住處。彼處人民
0502a21: 破壞。有稱人。彼人或三破。或三舉。或二擯。不能增
0502a22: 益沙門法。有稱安居。彼被羯磨人。安居中得智慧。
0502a23: 佛言。不應稱如是等作依止羯磨。自今已去。聽語
0502a24: 言汝應受依止。
0502b01: 僧祗律云。雖復百歲。應驅依止持戒。下至知二部
0502b02: 律十歲比丘。晨起應問訊。與出大小行器唾器。舉
0502b03: 置常處。與齒木。與掃地迎食浣衣熏。一切盡供
0502b04: 給。唯除禮拜按摩。若病時得令按摩。應教二部律。
0502b05: 若不能者教一部。若復不能者。應廣教五眾戒謂五
0502b06: 篇戒。應教善知陰界入十二因緣。應教善知罪相非
0502b07: 罪相威儀非威儀。若學已巳。即名為捨謂許離依止也。
0502b08: 根本一切有部云。以無所知愚癡依止比丘。應依
0502b09: 止智慧年少比丘學律。一切盡應供給。唯除禮拜。
0502b10: 名曰老小比丘。
0502b11: 非　餘非准前。唯異事非。謂事干初二等。
0502b12: △解依止法
0502b13: 佛言。彼被羯磨者。親厚多聞智慧比丘所。學法毗
0502b14: 尼。得智慧。隨順眾僧。無所違逆。從僧乞解依止羯
0502b15: 磨。應與解白四羯磨。有七五法作不作不應與解
0502b16: 應與解如前。彼被羯磨比丘至僧中。俟鳴槌和集
0502b17: 已巳。具修威儀。胡跪合掌。白僧云。
0502b18: 大德僧聽。我某甲比丘。僧與我作依止羯磨。我今隨
0502b19: 順眾僧。從僧乞解依止羯磨。願僧慈愍故。為我解依
0502b20: 止羯磨如是三說。
0502b21: 僧中差羯磨者。作前方便答云。與解依止羯磨。作
0502b22: 如是白云。
0502b23: 大德僧聽。某甲比丘。僧與作依止羯磨。彼隨順眾僧。
0502b24: 不敢違逆。從僧乞解依止羯磨。若僧時到僧忍聽。僧
0502c01: 今為某甲比丘。解依止羯磨。白如是。
0502c02: 大德僧聽。某甲比丘。僧為作依止羯磨。隨順眾僧。不
0502c03: 敢違逆。從僧乞解依止羯磨。僧今與某甲比丘解依
0502c04: 止羯磨。誰諸長老。忍僧與某甲比丘。解依止羯磨者
0502c05: 默然。誰不忍者說。是初羯磨第二第三亦如是說。僧已巳忍與某
0502c06: 甲比丘解依止羯磨竟。僧忍默然故。是事如是持。
0502c07: 釋　如法解已巳。奪事不禁。堪任隨行。其間非相。
0502c08: 准前解法。
0502c09: 
0502c10: 毗尼作持續釋卷第十三
0502c11: 音義
0502c12: 惡性謂不忍不受人如法教誨。
0502c13: 詭音癸。異也。詐也。
0502c14: 俛即俯字。曲也。
0502c15: 獷音礦。麤獷恚貌。言無親也。
0502c16: 倡伎倡者謂俳優雜戲也。伎者女樂也。
0502c17: 詈音利。正斥曰罵。旁及曰詈。
0502c18: 歟歎聲也。
