0549a01: 大明三藏法數卷第二十八　　　　碣十
0549a02: 上天竺前住持沙門一如等奉　集註
0549a03: 十種佛出華嚴經佛梵語具云佛華言覺謂自
0549a04: 覺覺他覺行圓滿也。【一成正覺佛】謂佛於
0549a05: 菩提樹下降伏諸魔朗然大悟證無上果
0549a06: 是名成正覺佛梵語菩提華言道謂之菩提樹者以佛於此樹下成
0549a07: 道而得名也。【二願佛】謂佛從兜率下生人間說法
0549a08: 度生酬宿因願是名願佛梵語兜率華言知足。【三業
0549a09: 報佛】謂佛修萬行清淨業因感相好莊嚴
0549a10: 果報是名業報佛。【四住持佛】謂佛真身及
0549b01: 於舍利住持世間永久不壞是名住持佛
0549b02: 梵語舍利華言骨身。【五涅槃佛】梵語涅槃華言滅度
0549b03: 謂佛應身化事既終示現滅度是名涅槃
0549b04: 佛滅度者謂大患永滅超度三界也。【六法界佛】謂佛證一
0549b05: 真法界無漏之體有大智慧放大光明
0549b06: 照一切是名法界佛無漏者謂惑業淨盡不漏落三界生死也。
0549b07: 【七心佛】謂佛心體離念虛徹靈通本來真
0549b08: 覺寂然獨照是名心佛。【八三昧佛】梵語三
0549b09: 昧華言正定謂佛常住大定如如不動了
0549b10: 知一切是名三昧佛。【九本性佛】謂佛具大
0550a01: 智慧照了自性本來是佛具足恒沙性妙
0550a02: 功德是名本性佛。【十隨樂佛】謂佛隨機樂
0550a03: 欲如意速疾即為現身說法令其行業成
0550a04: 就是名隨樂佛。
0550a05: 華嚴十類經出華嚴經謂毘盧遮那如來以本
0550a06: 願力現法界無盡身雲遍一切處常轉無
0550a07: 上法輪令諸眾生入華藏海無有窮盡故
0550a08: 知此經難可限量然自狹至寬略明十類
0550a09: 故現相品云毘盧遮那佛願力周法界一
0550a10: 切國土中恒轉無上輪是也梵語毘盧遮那華言遍一
0550b01: 切處。【一略本經】謂此經一部三十九品八十
0550b02: 卷文現傳世間乃是下本十萬偈中之四
0550b03: 萬五千偈未得具足故名略本經。【二下本
0550b04: 經】謂此經文殊與阿難結集已巳龍神
0550b05: 入龍宮後因龍樹菩薩入龍宮見此大不
0550b06: 思議經具有上中下三本下本十萬偈四
0550b07: 十八品龍樹遂記出流傳于世故名下本
0550b08: 經文殊梵語具云文殊師利華言妙德梵語阿難華言慶喜龍樹者本傳云其母
0550b09: 樹下生之又因龍接入宮以成其道遂以為號大智度論云大不思議經即華嚴經
0550b10: 也。【三中本經】謂此經龍樹於龍宮所見有
0551a01: 四十九萬八千八百偈一千二百品故名
0551a02: 中本經。【四上本經】謂此經龍樹於龍宮所
0551a03: 見有十箇三千大千世界微塵數偈一四
0551a04: 天下微塵數品故名上本經四天下者即東弗于逮南
0551a05: 閻浮提西瞿耶尼北單越之四洲也。【五普眼經】謂此經中
0551a06: 普眼法門於一法之中能見無量之法即
0551a07: 海雲比丘所持以大海為墨彌聚筆書
0551a08: 此法門一品中一門一門中一法一法中
0551a09: 一義一義中一句不得少分何能盡故
0551a10: 名普眼經海雲比丘者即善財童子第三所之善知識以此普眼法門
0551b01: 開導善財者也。【六同說經】謂佛約百億同類世界
0551b02: 遍於虛空皆有主伴同說無盡法輪不思
0551b03: 議品云如一佛身轉如是無盡法輪如是
0551b04: 盡虛空界一一毛端分量之處一一化身
0551b05: 皆如是說音聲文字句義一一充遍法界
0551b06: 故名同說經。【七異說經】謂佛約樹形等異
0551b07: 類世界其中眾生報類亦別於彼現身說
0551b08: 法化導生施設不同故名異說經樹形者謂
0551b09: 世界之形如樹也。【八主伴經】謂毘盧遮那與十方
0551b10: 佛互為主伴重重無盡而說此經如此方
0552a01: 遮那為主說此法時十方諸佛為伴彼方
0552a02: 為主此方為伴如此方說十住時十方來證
0552a03: 皆言我等國土皆說此法則知十方國土
0552a04: 一切諸佛互為主伴皆說此經故名主伴
0552a05: 經十住即經中十住品也。【九眷經】謂佛隨順機宜
0552a06: 之教是此經之眷下劣之機不能聞
0552a07: 圓頓一乘大法故佛隨宜說三乘教作勝
0552a08: 方便引入此門經云普眼修多羅以佛剎
0552a09: 微塵數修多羅以為眷故名眷經三乘
0552a10: 者聲聞乘緣覺乘菩薩乘也梵語修多羅華言契經。【十圓滿經】謂此
0552b01: 經名圓滿因輪融上九經為一無盡修多
0552b02: 羅海隨一會一品一文一句皆攝無盡法
0552b03: 海圓滿具足經云顯現自在力為說圓滿
0552b04: 經無量諸眾生悉授菩提記故名圓滿經
0552b05: 因輪即根本法輪也根本法輪若轉一切法輪皆轉也。
0552b06: 十種教體出華嚴經教者謂如來所說一大藏
0552b07: 教也體即體性教之本也然如來所說之
0552b08: 教詮顯權實義趣淺深不同故分十體
0552b09: 攝一切教法無不盡也權者三乘權教謂聲聞緣覺菩
0552b10: 薩也實者一乘實教也。【一音聲語言體】謂言音語業
0553a01: 為教體也故佛唱號言評量論說是為
0553a02: 教體楞嚴經云此方真教體清淨在音聞
0553a03: 是也。【二名句文身體】名者依事立名句者
0553a04: 眾語合成文者聯合眾義皆言身者身即
0553a05: 聚集之義謂此三者長短高下次第行布
0553a06: 而能詮顯教法之體也。【三通取四法體】謂
0553a07: 通取聲名句文四法而為能詮教體也淨
0553a08: 名經云通用四法為佛教體是也。【四通攝
0553a09: 所詮體】謂經文通攝所詮義理為教體也
0553a10: 文是所依義是能依文是能詮義是所
0553b01: 詮此明文義相成也經云文隨於義義隨文
0553b02: 是也。【五諸法顯義體】謂世間一切諸法能
0553b03: 顯義理皆為教體也淨名經云或有佛土
0553b04: 以佛光明而作佛事香積世界餐香飯而
0553b05: 三昧顯極樂佛國水鳥樹林皆宣妙法華
0553b06: 嚴性海雲臺寶網同演法音毛孔光明皆
0553b07: 作佛事是也香積佛國土名也香飯者即維摩詰遣化人詣彼國所取
0553b08: 之香飯也梵語三昧華言正定。【六攝境唯心體】謂以前五
0553b09: 種一切諸法唯心所現故攝為教體也起
0553b10: 信論云所言法者謂眾生心是心則攝一
0554a01: 切世間出世間法是也。【七會緣入實體】謂會
0554a02: 前六門緣起差別教法同入真如一實之體
0554a03: 也諸聖教皆從真如流出故因緣事相本
0554a04: 空全是真如體性也。【八理事無礙體】謂真
0554a05: 如是理教法是事此二無礙為教體也
0554a06: 一切教法雖全體即真如而不礙事相宛
0554a07: 然雖真如全體為一切教法而不礙理性
0554a08: 明現二互交徹無礙融通也。【九事事無礙
0554a09: 體】謂一切法文義圓融以無障礙法界為
0554a10: 教體也所起教稱性融通事事無礙遂
0554b01: 令一言一音一文一義一因一果一毛一
0554b02: 塵含攝法界圓融無礙互交重重無
0554b03: 盡經云佛以一妙音周聞十方國眾音悉
0554b04: 具足法雨皆充遍是也。【十海印炳現體】謂
0554b05: 海印三昧為教體也然海印是喻三昧是
0554b06: 定如來說華嚴經時入是三昧一切諸法
0554b07: 炳然齊現大寂定中猶如香海澄渟湛然
0554b08: 不動四天下中一切眾生色身形像皆於
0554b09: 其中歷歷頓現如印印文其差別無盡教
0554b10: 法及所化機雖大小不同亦同緣起炳現
0555a01: 定中經云或現童男童女形天龍及以阿
0555a02: 修羅乃至摩羅伽等隨其所樂悉令見
0555a03: 眾生形相各不同行業音聲亦無量如是
0555a04: 一切皆能現海印三昧威神力是也四天下者
0555a05: 即東弗于逮南閻浮提西瞿耶尼北單越之四洲也梵語阿修羅華言無端正梵
0555a06: 語摩羅伽華言大腹行地龍也。
0555a07: 教起十因出華嚴經謂如來出現說華嚴經必
0555a08: 有因緣故出現品云非以一緣非以一事
0555a09: 如來出現以無量因緣而得成就令斯教
0555a10: 興故以因緣二字各開十義以顯無盡先
0555b01: 彰十因後顯十緣故云教起因緣也。【一法
0555b02: 應爾】法應爾者理本當然也謂如來出現
0555b03: 法應說此華嚴經故所以諸佛皆於無盡
0555b04: 世界常轉無盡法輪令諸眾生返本還源
0555b05: 佛佛道同法皆如此也。【二酬宿因】酬宿因
0555b06: 者謂如來說法為酬宿世願因也如來
0555b07: 於因中精修道行願度眾生今既成佛當
0555b08: 酬宿願是以悲智雙運行願齊周說廣大
0555b09: 法度諸眾生也。【三順機感】謂如來說教必
0555b10: 由機緣所感若無當機之眾雖說無益所
0556a01: 以說者必隨順機宜也。【四為教本】謂如來
0556a02: 先說此一乘圓頓之法為諸教之本然後
0556a03: 漸施末教調停小機根既熟使其悟入
0556a04: 如來智慧也末教者即聲聞緣覺小教也。【五顯果德】謂
0556a05: 如來顯揚妙果勝德令人信樂若不知佛
0556a06: 果德安能渴仰懇求故佛舉揚華藏世界
0556a07: 微妙十身依正果德為此也依正果德有二種一
0556a08: 依果即華藏世界也二正果即如來十身也十身者菩提身願身化身力持身相好
0556a09: 莊嚴身威勢身意生身福德身法身智身也。【六彰地位】謂此經
0556a10: 彰顯菩薩修行地位從因至果有階差也
0556b01: 然有二種一行布位即排布行列次第升
0556b02: 進也二圓融位即一位攝一切位也如初
0556b03: 地等一地之中具攝一切諸地功德是也
0556b04: 初地者即十地中初歡喜地也。【七說勝行】謂如來宣說殊
0556b05: 勝妙行令人信向也欲登妙位非行不
0556b06: 階故說無量勝行使一切菩薩及諸眾生
0556b07: 依教立行造修證入也。【八示真法】謂如來
0556b08: 出世宣示真實大法令人開也欲修
0556b09: 諸勝行了法理不達法理行亦非
0556b10: 真經云不了真實法諸佛故興世是也。【九
0557a01: 開因性】謂如來開示一切眾生本有性德
0557a02: 也以如上真法勝行因果皆眾生性中
0557a03: 本有但相變體殊情生智隔不能覺了故
0557a04: 談斯經令其開悟也相變體殊者謂生佛之相既變理性之體
0557a05: 亦殊也。【十利今後】謂如來說法利益今世後
0557a06: 世一切眾生也經云我等諸佛護持此法
0557a07: 令未來世一切菩薩皆悉得聞獲大利益
0557a08: 是也。
0557a09: 教起十緣出華嚴經【一依時】時即說經時分也
0557a10: 謂如來心冥至道則混一古今一念與多
0557b01: 圓融本無時分可限今以無時之時略
0557b02: 顯十時恒演此經經云諸佛得菩提實不
0557b03: 計於日是也梵語具云波華言分別時節十時者一念時盡七日
0557b04: 時三際時攝同類時異類時以念攝時念重時異類界時彼此相
0557b05: 入時以本末時也。【二依處】處即說經處所也謂諸
0557b06: 佛菩薩於十方盡虛空法界微塵剎海
0557b07: 乃至容一一毛端之處皆有七處九會頓
0557b08: 演此經猶如帝網重重無盡故云依處也
0557b09: 七處者一菩提二普光明殿三忉利天四夜摩天五兜率天六他化天七逝多林
0557b10: 九會者六處各說一會惟普光明殿三會說也。【三依主】主即說經
0558a01: 教主也謂毘盧遮那佛現法界無盡身雲
0558a02: 周十方微塵剎海常說華嚴經云如於
0558a03: 此處見佛坐一切塵中亦復然故云依主
0558a04: 也梵語毘盧遮那華言遍一切處。【四依三昧】梵語三昧華
0558a05: 言正定謂佛說經必先入三昧定靜鑒法理
0558a06: 權實分明然後從定而起應機而說故云
0558a07: 依三昧也權實分明者謂說小乘法為權大乘法為實也。【五依現
0558a08: 相】現相即說經之初現瑞相也謂或放光
0558a09: 動地華雨香雲皆為說法之瑞故於諸會
0558a10: 將欲說法必先放光警動物機故云依現
0558b01: 相也。【六依說人】說人即說法之人也謂法
0558b02: 無廢興弘之由人經云佛法無人說雖慧
0558b03: 莫能了故云依說人也。【七依聽人】聽人即
0558b04: 聽法之人也謂佛說法若無聽者終無有
0558b05: 說故云依聽人也。【八依德本】德本謂談經
0558b06: 必以智慧行願為本也若內無德本外豈
0558b07: 能談故佛告金剛幢菩薩言由汝智慧清
0558b08: 淨故告普賢菩薩言亦以汝修諸菩薩行
0558b09: 願故令汝入於三昧而演說法故云依德
0558b10: 本也。【九依請人】請人即諮請法要之人也
0559a01: 謂說法之人慈悲深厚雖無人請問而或
0559a02: 自談若敬法重人要誠請而後為說故
0559a03: 云依請人也。【十依能加】能加謂如來以神
0559a04: 力加被菩薩而說經也然加有二種一者
0559a05: 顯加即佛以三業神力顯然加被二者冥
0559a06: 加即佛密與智慧令他說法故云依能加
0559a07: 也三業者身業口業意業也。
0559a08: 教被十機出華嚴經教者謂華嚴一乘圓頓之
0559a09: 法也毘盧遮那如來演說此經化被
0559a10: 機通有十類故云教被十機也梵語毘盧遮那華言
0559b01: 一切處。【一被無信機】謂邪見眾生無有善根不
0559b02: 能信受或時聞已反生誹謗墮諸惡道雖
0559b03: 墮惡道由聞名故熏成其種是名被無信
0559b04: 機。【二被違真機】謂人違圓教真法而依傍此
0559b05: 經以求名利不淨說法集邪善因雖違真
0559b06: 教佛作饒益曾無厭捨是名被違真機。【三
0559b07: 被乖實機】謂人執文言即乖違實之理而
0559b08: 圓妙義門不入其心雖乖實理由熏聞成
0559b09: 種是名被乖實機。【四被狹劣機】謂二乘之人
0559b10: 根狹小故雖在法會如聾如啞不聞此
0560a01: 經根雖狹劣宿種蒙熏是名被狹劣機二乘
0560a02: 者聲聞乘緣覺乘也。【五被守權機】權即權巧方便機即
0560a03: 所化之機謂權教之人執守三乘之法次
0560a04: 第證修不信圓融具德之教雖執權小之
0560a05: 教然蒙佛饒益終能醒悟是名被守權機
0560a06: 三乘者聲聞乘緣覺乘菩薩乘也。【六被正為機】謂佛正為一
0560a07: 乘圓機說此具德之教使其聞而信修
0560a08: 行悟入即運不思議之妙乘遊入蓮華藏
0560a09: 海是名被正為機遊入華藏海者以喻所證法界之理無不周遍
0560a10: 而含攝也。【七被兼為機】謂人聞此經雖未悟入而
0560b01: 能信受成堅固種經云如人食少金剛終
0560b02: 竟不消此約未證悟者稱之為兼是名被
0560b03: 兼為機。【八被引為機】謂前權教菩薩不信圓
0560b04: 融具德之法故於十地之中以六相圓融
0560b05: 之義借其三乘行布之名寄位增勝誘引
0560b06: 演說今彼信受即入圓融是名被引為機
0560b07: 十地者歡喜地離垢地發光地慧地難勝地現前地遠行地不動地善慧地法雲
0560b08: 地也六相者總相別相同相異相成相壞相也。【九被權為機】謂二乘
0560b09: 聾不聞者乃是諸大菩薩權示聲聞之
0560b10: 行在於法會假言不聞及至逝多林中
0561a01: 頓悟法界示小乘根亦可得入是名被權
0561a02: 為機梵語逝多華言勝林。【十被遠為機】謂久遠之機令
0561a03: 其成熟也凡夫外道無性闡提及未來
0561a04: 世一切眾生悉有佛性咸是所被今雖不
0561a05: 信後必當入遠熏成種是名被遠為機闡提
0561a06: 梵語具云一闡提華言信不具。
0561a07: 十宗收教出華嚴經唐賢首法藏國師為宗計
0561a08: 不同乃開十宗判五教收釋一代聖教理
0561a09: 無不盡故前六宗收小乘教第七宗收始
0561a10: 教第八宗收頓教第九宗收終教第十宗
0561b01: 圓教故云十宗教也。【一我法俱有宗】
0561b02: 謂此宗執有我及計有無等法悉皆是
0561b03: 有是為我法俱有宗。【二法有我無宗】謂此
0561b04: 宗計諸法是有不離色心而於我相了不
0561b05: 可得是為法有我無宗。【三法無去來宗】謂
0561b06: 此宗計一切現在法是有計過去未來之法
0561b07: 俱無是為法無去來宗。【四現通假實宗】謂
0561b08: 此宗計現在法通假通實也通實者計五
0561b09: 蘊法以為實有通假者計十二處十八界
0561b10: 以為虛假是為現通假實宗五蘊者色蘊受蘊想蘊行
0562a01: 蘊識蘊也十二處者眼處耳處鼻處舌處身處意處色處聲處香處味處觸處法處
0562a02: 也十八界者眼界色界眼識界耳界聲界耳識界鼻界香界鼻識界舌界味界舌識
0562a03: 界身界觸界身識界意界法界意識界也。【五俗妄真實宗】謂此
0562a04: 宗計世俗之法皆是虛妄出世之法皆是
0562a05: 真實是為俗妄真實宗。【六諸法但名宗】謂
0562a06: 此宗計一切諸法唯有假名無實體性是
0562a07: 為諸法但名宗。【七三性空有宗】謂此宗但
0562a08: 說計一種性是空依他圓成二種性是
0562a09: 有是為三性空有宗計性者謂眾生迷惑不了諸法本空妄
0562a10: 於我身及一切法周計度也依他性者謂所有諸法皆依眾緣相應而起都無自
0562b01: 性也圓成性者謂真如之性不遷不變圓滿成就也。【八真空絕相宗】
0562b02: 謂此宗說真空實相之中絕一切虛妄假
0562b03: 名之相故般若心經云是故空中無色無
0562b04: 受想行識等是為真空絕相宗。【九空有無
0562b05: 礙宗】謂此宗說空是即有之空故不礙有
0562b06: 談有是即空之有故不礙空二互交徹圓
0562b07: 融無礙是為空有無礙宗。【十圓融具德宗】
0562b08: 謂此宗說一切諸法稱性圓融具足眾德
0562b09: 周含融事事無礙主伴無盡是為圓融
0562b10: 具德宗主即佛也伴即菩薩也。
0563a01: 玄門無礙十因出華嚴經玄門者即十玄門也
0563a02: 以此十法性德為因起大業用令彼玄門
0563a03: 諸法混融無礙重重無盡故云玄門無礙
0563a04: 十因也玄者妙也。【一唯心所現】謂世間出世間
0563a05: 一切諸法唯是真心所現然法唯心現全
0563a06: 法是心心既圓融法亦無礙經云知一切
0563a07: 法即心自性是也。【二法無定性】謂一切諸
0563a08: 法既唯心現從緣而起無定性也所謂小
0563a09: 非定小於一微塵能含太虛大非定大輪
0563a10: 圍無數入毛端中經云金剛圍山數無量
0563b01: 悉能安置一毛端是也輪圍者金剛輪圍山也。【三緣
0563b02: 起相由】謂緣起之法相由藉然法界緣
0563b03: 起義門無量略舉十義緣起方成故云緣
0563b04: 起相由也十義者諸緣各異義互相資義俱存無礙義異體相入義異
0563b05: 體相即義體用雙融義同體相入義同體相即義俱融無礙義同異圓滿義也。【四
0563b06: 法性融通】謂法界之性圓融通達無礙然
0563b07: 一切事法依性建立不異真性性既融通
0563b08: 事亦如之故一一微塵各含法界經云華
0563b09: 藏世界所有塵一一塵中見法界是也。【五
0563b10: 如幻夢】幻者猶如幻師能以一物為種種
0564a01: 物幻種種物而為一物夢者如一夢中所
0564a02: 見廣大事業自謂歷時久遠經云如人睡
0564a03: 夢中造作種種事雖經億千一夜未終
0564a04: 盡是也。【六如影像】謂一切法從心所現而
0564a05: 能含明了性猶如明鏡各各互現諸法影
0564a06: 像也經云遠物近物雖皆影現影不隨物
0564a07: 而有遠近是也。【七因無限】謂往昔因中稱
0564a08: 法界性修無量殊勝之因故今得果妙用
0564a09: 無邊經云修勝行無有邊今獲神通亦
0564a10: 無量是也。【八佛證窮】佛證窮者謂佛證果
0564b01: 窮極也故三覺圓明六通自在稱法界性
0564b02: 說圓滿經經云佛住甚深真法性所流圓
0564b03: 滿修多羅是也三覺者自覺覺他覺行圓滿也六通者天眼通天耳
0564b04: 通他心通宿命通身如意通漏盡通也梵語修多羅華言契經。【九深定用】
0564b05: 深定用者謂入甚深大定而起妙用也
0564b06: 以海印等諸三昧力令一切法炳然齊現
0564b07: 無礙圓融經云入微塵數諸三昧一一出
0564b08: 生塵等定是也海印三昧者梵語三昧華言正定海印是喻三昧是
0564b09: 定一切諸法炳然齊現大寂定中猶如香海湛然不動一切色相歷歷顯現如印印
0564b10: 文也。【十神通脫】脫即自在之義謂佛以
0565a01: 神通不思議脫之力令一切法於一法
0565a02: 中建立顯現圓融自在經云於一塵中建
0565a03: 立三世一切佛法是也三世者過去現在未來也。
0565a04: 十玄門出華嚴經隨演義鈔玄者妙也門即能通之
0565a05: 義謂玄妙之門能通蓮花藏海故也此
0565a06: 十門乃晉雲華尊者依華嚴大經一乘圓頓
0565a07: 妙義而立也。【一同時具足相應門】謂舉一法
0565a08: 時頓具一切諸法一法既具法法亦然交互
0565a09: 同時皆得相應具足圓滿經云一切法門無
0565a10: 盡海同會一法道中是也。【二廣狹自在無
0565b01: 礙門】謂大而無外名廣小而無內名狹然大
0565b02: 非定大置毛端而不窄小非定小含太虛而
0565b03: 有餘所謂事得理融自在無礙經云能以小
0565b04: 世界作大世界大世界作小世界等是也。【三
0565b05: 一多相容不同門】謂一佛土與十方一切佛
0565b06: 土互相容納而不壞一多之相名為不同經
0565b07: 云以一佛土滿十方十方入一亦無餘是也。
0565b08: 【四諸法相即自在門】謂一切諸法互融互即
0565b09: 不相妨礙如一法捨己已同他則舉體全是於
0565b10: 彼若一法攝他同己已則令彼一切即是己巳體
0566a01: 經云一即是多多即一是也。【五祕密隱顯俱成
0566a02: 門】謂一切諸法互攝無礙如一法攝多法則
0566a03: 一法顯而多法隱如多法攝一法則多法顯
0566a04: 而一法隱顯中有隱隱中有顯名為俱成由
0566a05: 此隱顯體無前後不相妨礙名為祕密云
0566a06: 如初八夜月半隱半顯隱顯同時不同晦月
0566a07: 唯隱無顯望月唯顯無隱然其半隱半顯之
0566a08: 月非但明與暗俱而明下有暗暗下有明也。
0566a09: 【六微細相容安立門】謂一能含多名曰相容
0566a10: 一多不雜乃稱安立然所含微細如琉璃瓶
0566b01: 盛多芥子炳然齊現不相妨礙經云於一塵
0566b02: 中一切國土曠然安住是也。【七因羅網境
0566b03: 界門】梵語因羅華言天珠天即帝釋天也
0566b04: 珠即珠網帝釋殿珠網覆上於一明珠內
0566b05: 萬像俱現眾珠盡然互相現影影復現影
0566b06: 互交光重重無盡今此法門亦復如是一一
0566b07: 法中一一位中一一世界互相交參重重無
0566b08: 盡經云諸佛知一切世界如因羅網世界
0566b09: 是也。【八託事顯法生門】謂寄託一事即顯
0566b10: 無盡法門令人深生信解云自在即稱為
0567a01: 王潤益即名法雲金色世界即是本性彌勒
0567a02: 樓閣即是法門勝熱婆羅門火聚刀山即是
0567a03: 般若是也梵語彌勒華言慈氏勝熱婆羅門者即善財五十三參中第九參之
0567a04: 善知識也。【九十世隔法異成門】謂三世各三為別
0567a05: 一念為總故名十世三世區分不相雜亂故
0567a06: 云隔法三世互在相成立乃稱異成經云菩
0567a07: 薩有十種說三世過去說過去過去說現在過
0567a08: 去說未來現在說過去現在說平等現在說
0567a09: 未來未來說過去未來說現在未來說無盡
0567a10: 又云無量無數之即一念是也平等者謂現在
0567b01: 中現在望前後過去未來得平等故也無盡者謂未來中未來於未來際無有盡故也。
0567b02: 【十主伴圓明具德門】謂如來說圓教之法理
0567b03: 無孤起必眷隨生故十方諸佛菩薩互為
0567b04: 主伴重重交參同時頓唱圓教法門如淨空
0567b05: 明月列星圍繞淨百川近遠炳現名主伴
0567b06: 圓明一一法會所說法門稱性極談具足眾
0567b07: 德名為具德經云法界修多羅以佛剎微塵
0567b08: 數修多羅以為眷是也梵語修多羅華言契經。
0567b09: 緣起十義出華嚴經緣起者謂諸法所起因緣
0567b10: 相攝持涉入無礙分為十種以釋前十玄門
0568a01: 之義也。【一諸緣各異義】諸緣各異者謂諸法
0568a02: 緣起各不同也諸法互相望要體用
0568a03: 各別不相雜亂方成緣起經云多中無一性
0568a04: 一亦無有多是也。【二互相資義】互相資
0568a05: 者謂諸法所起更互周相應資助方成緣
0568a06: 起也如一緣應多緣此一則具多一若不
0568a07: 多一則應不不成緣起當知此法界中一
0568a08: 緣具多法法皆爾無不互相資經云知以
0568a09: 一故眾知以眾故一是也。【三俱存無礙義】俱
0568a10: 存無礙者謂凡是一緣要具前之二義方成
0568b01: 緣起無礙也然必由各異方得待緣必由
0568b02: 應方自具德是故自一多一自在無礙經云
0568b03: 諸法無所依但從和合起是也自一多一者謂如十數中
0568b04: 以一為自一以自一應餘九為多一也。【四異體相入義】異體相
0568b05: 入者謂諸法異體相涉入也諸法力用
0568b06: 相依持方成緣起如一持多則多入一內
0568b07: 如多持一則一入多內也。【五異體相即義】異
0568b08: 體相即者謂諸法異體更互相望全體形奪
0568b09: 也然具有體無體方成緣起若一緣有體能
0568b10: 起諸緣即是一緣若一緣無體所起之緣即
0569a01: 是諸緣一緣有體無體既爾諸緣有體無體
0569a02: 亦然經云一即是多多即一是也全體形奪者謂有無
0569a03: 之體更互形比與奪也一緣者即一法之因緣也。【六體用雙融義】體
0569a04: 用雙融者謂會前異體相入相即二種皆融
0569a05: 通也諸法體用交涉無礙方成緣起以體
0569a06: 無不用故舉體全是用以用無不體故舉用
0569a07: 全是體互不相礙交徹圓融也。【七同體相入
0569a08: 義】同體相入者謂一緣多緣無別體故名為
0569a09: 同體若一緣有力則能持多一若多一無刀
0569a10: 則依彼一緣是故一能攝多多便入一多能
0569b01: 攝一一便入多也。【八同體相即義】同體相即
0569b02: 者謂本一多一同是一體故相即也本一
0569b03: 有體能作多一多一無體由本一成多一即
0569b04: 本一也故本一有體則多一無體多一有體
0569b05: 則本一無體也本一者謂多數中隨其所用之一即為本也。【九俱
0569b06: 融無礙義】俱融無礙者謂融前同體相入相
0569b07: 即二種皆無礙也體無不用則有同體相
0569b08: 入而無相即之義用無不體則有同體相即
0569b09: 而無相入之義今既全體全用則亦入亦即
0569b10: 也。【十同異圓滿義】同異圓滿者謂前九義有
0570a01: 同有異總合為一成大緣起令多義門同
0570a02: 時具足皆悉圓滿也。
0570a03: 十妙出法華玄義不可思議名妙即實相之理也
0570a04: 實相之理精微玄妙清淨寂絕經云是法
0570a05: 不可示言辭相寂滅是也總論因果自他
0570a06: 故具明十妙妙體無殊也。【一境妙】境即理
0570a07: 境也謂十如是等境心佛眾生三無差別
0570a08: 不可思議經云唯佛與佛乃能究盡諸法
0570a09: 實相所謂諸法如是相等是也十如是者如是相如
0570a10: 是性如是體如是力如是作如是因如是緣如是果如是報如是本未究竟等也。
0570b01: 【二智妙】智即全境所發之智也以境妙故智
0570b02: 亦隨妙相應不可思議經云我所得
0570b03: 智慧微妙最第一是也相應者喻境喻智應當也。
0570b04: 【三行妙】行即所修之行也以智妙故智導於
0570b05: 行行亦隨妙不可思議經云行此諸道已巳
0570b06: 道得成果是也。【四位妙】位即修行所歷
0570b07: 之位次也謂十住十行十回向十地等諸位
0570b08: 以行妙故所證之位亦妙不可思議經云
0570b09: 乘是寶乘遊於四方是也十住者發心住治地住修行住
0570b10: 生貴住方便具足住正心住不退住童真住法王子住灌頂住也十行者歡喜行饒
0571a01: 益行無瞋恨行無盡行離癡亂行善現行無行尊重行善法行真實行也十回向
0571a02: 者救一切眾生離眾生相回向不壞回向等一切佛回向至一切處回向無盡功德
0571a03: 藏回向隨順平等善根回向隨順等觀一切眾生回向真如相回向無縛脫回向
0571a04: 法界無量回向也十地者歡喜地離垢地發光地慧地難勝地現前地遠行地不
0571a05: 動地善慧地法雲地也四方即東西南北表前四十位也。【五三法妙】三
0571a06: 法即真性觀照資成之三法也真性是理觀
0571a07: 照是慧資成是定此之三法是佛所證不可
0571a08: 思議經云佛自住大乘如其所得法定慧
0571a09: 力莊嚴是也資成者謂定力能資助成就智慧也。【六感應妙】
0571a10: 感即眾生應即佛也謂眾生能以圓機感佛
0571b01: 佛即以妙應應之如水不上升月不下降
0571b02: 而一月普現眾水不可思議經云一切眾
0571b03: 生皆是吾子是也。【七神通妙】天心名神慧
0571b04: 性名通天然慧性徹照無礙名為神通謂
0571b05: 如來無謀之應善權方便稱適機宜變現
0571b06: 自在不可思議經云今佛世尊入于三昧
0571b07: 是不可思議現希有事是也梵語三昧華言正定。【八
0571b08: 說法妙】謂說大小乘偏圓之法咸令眾生
0571b09: 悟入佛之知見一音宣演不可思議經云
0571b10: 如來能種種分別巧說諸法言辭柔軟
0572a01: 可眾心是也偏圓者謂小乘之法所談之理非中名偏大乘之法所談
0572a02: 之理具足圓滿名圓也。【九眷妙】謂佛出世十方諸
0572a03: 大菩薩皆來贊輔或以神通而來生者或
0572a04: 以宿願而來生者或以應現而來生者皆
0572a05: 名眷俱不可思議經云但教化菩薩無
0572a06: 聲聞弟子是也。【十利益妙】謂佛說法一切
0572a07: 眾生咸得開悟本性入佛知見猶如時雨
0572a08: 普洽大地蒙益不可思議經云現在未來
0572a09: 若聞一句一偈我皆與授阿耨多羅三藐
0572a10: 三菩提記是也梵語阿耨多羅三藐三菩提華言無上正等正覺。
0572b01: 十不二門出法華玄義釋籤十門何為而設也荊
0572b02: 溪大師因釋法華玄義其中廣明十妙之
0572b03: 旨法相該學者難入故於本二門之
0572b04: 間對前十妙立此十門復於門門之下結
0572b05: 歸一念為今修學之人於一念心開妙鮮
0572b06: 立妙行故云不可不了十妙大綱故撮十
0572b07: 妙為觀法大體然此十門皆以不二命名
0572b08: 者法華以前四時三教所談色心等十
0572b09: 一一隔異名之為二至于法華開顯四時
0572b10: 三教所談偏權之法皆即圓實實理既彰
0573a01: 色心等法圓融自在互攝無外咸名不二
0573a02: 十門既對十妙而立妙即不二不二即妙
0573a03: 故此十門不二為目門即能通之義欲
0573a04: 以十門之易而通十妙之難也四時者華嚴時鹿苑
0573a05: 時方等時般若時也三教者藏教通教別教也偏權圓實者謂藏通別三教為偏為
0573a06: 權圓教為圓為實也。【一色心不二門】有形質礙之法
0573a07: 而無知覺之用既異於心故稱為色雖有
0573a08: 知覺之用而無質礙可見以能緣慮名之
0573a09: 為心諸文有云名色者心不可見但有其
0573a10: 名名即心也故智度論云一切諸法中但
0573b01: 有名與色更無有一法出於名色者然以
0573b02: 情見言之色心二法有異以理而論一切
0573b03: 諸法唯心本具即是妙色妙心心即是色色
0573b04: 即是心心外無色色外無心互具互攝故
0573b05: 名不二此之不二不出一念故心法妙所
0573b06: 以為門也。【二內外不二門】此就內外二境
0573b07: 論內外二觀也謂眾生諸佛及以依報名
0573b08: 為外境自己已心法名為內境於此內外二
0573b09: 境皆以三觀觀之即名內外二觀也然若
0573b10: 論修觀次第必先觀內心若論機入不同
0574a01: 故內外並列復為顯其妙義必內外
0574a02: 互融隨觀一境皆能攝故名不二此之
0574a03: 不二不出一念故心法妙所以為門也依報
0574a04: 者即身所依之國土也三觀者空觀假觀中觀也離性離相謂之空無法不備謂之
0574a05: 假非空非假謂之中也。【三修性不二門】修謂修治造
0574a06: 作即隨緣變造之事也性謂本有不改即
0574a07: 真如不變之理也性德不出色心修德莫
0574a08: 非三觀今示全性起修則諸行無作全修
0574a09: 在性則一念圓成是則修外無性性外無
0574a10: 修互泯互融故稱不二此之不二不出一念故
0574b01: 心法妙所以為門也泯絕也亡也論性則修全在於性性外無
0574b02: 修修泯亡也論修則性全在於修修外無性性泯亡也融即圓融性不礙修修不礙
0574b03: 性性即是修修即是性也。【四因果不二門】因即從迷而
0574b04: 言果乃就悟而說始從人天終至等覺菩
0574b05: 薩皆名為因唯妙覺佛獨稱為果良以九
0574b06: 界眾生無明惑覆實相之理未顯名因唯
0574b07: 妙覺佛無明淨盡實相之理究竟顯發隨
0574b08: 機應現設化無方乃名果也十界迷悟雖
0574b09: 殊實相始終理一故名不二此之不二不
0574b10: 出一念故心法妙所以為門也等覺者去後妙覺佛
0575a01: 猶有一等勝前諸位得稱覺也妙覺者謂自覺覺他覺行圓滿不可思議也九界者
0575a02: 菩薩界緣覺界聲聞界天界人界修羅界餓鬼界畜生界地獄界兼佛即名十界也。
0575a03: 【五染淨不二門】無明之用為染法性之用
0575a04: 為淨無明法性體本不二用乃有殊迷則
0575a05: 全法性而為無明全起無明之用以在纏
0575a06: 心變造諸法念念住名之為染悟則全
0575a07: 無明而為法性全起法性之用以離障心
0575a08: 應赴眾緣念念捨離名之為淨然在纏染
0575a09: 心本具妙理與淨不殊故名不二此之不
0575a10: 二不出一念故心法妙所以為門也在纏心者
0575b01: 纏即纏縛謂眾生心識為惑業之所纏縛也離障心者障即障礙謂佛心想惑業淨
0575b02: 盡離乎障礙也。【六依正不二門】依者依止之處即
0575b03: 所依之土也正者正受其報即能依之身
0575b04: 也如佛果後示現下三國土名為依報示
0575b05: 現前三教主及九界身名為正報法華開
0575b06: 顯三土即是寂光九界無非圓佛寂光即
0575b07: 所依之土圓佛乃能依之身以寂光圓佛
0575b08: 理本無二故能依中現正正中現依果既
0575b09: 依正不二因亦復然由理同故即知諸佛
0575b10: 眾生體用不二此之不二不出一念故心
0576a01: 法妙所以為門也下三國土者同居土方便土實報土以對常寂
0576a02: 光土在土故名下也前三教主者即藏通別三教果佛也九界身者即菩薩等九界
0576a03: 之身也寂光者即常寂光土也。【七自他不二門】自即自己巳
0576a04: 他謂他機此就三法論也佛法眾生法皆
0576a05: 名為他唯己已心法名之為自以由十界互
0576a06: 具則心佛眾生各有生佛若己已生佛顯則
0576a07: 與他佛生佛同俱為能化唯他眾生生佛
0576a08: 而為所化故云他生他佛尚與心同己巳
0576a09: 心生佛寧乖一念既同一念自他豈殊故
0576a10: 名不二此之不二不出一念故心法妙所
0576b01: 以為門也。【八三業不二門】三業者如來果
0576b02: 後垂化清淨身口意業也謂身輪現通口
0576b03: 輪說法意輪鑑機當知身尚無身說亦非
0576b04: 說身口平等等彼意輪心色一如故名不
0576b05: 二此之不二不出一念故心法妙所以為
0576b06: 門也身口意輪者輪有摧碾之用喻佛鑑機現通說法皆能摧碾眾生惑業故
0576b07: 名輪也心色一如者心即意色即身口謂身口意三業皆同一性無有別也。【九
0576b08: 權實不二門】權謂權謀即九界七方便之
0576b09: 法也實謂真實即佛界圓乘之法也蓋法
0576b10: 華已巳前四時未會權實不融至法華開顯
0577a01: 九界七方便之權即是佛界圓乘之實實
0577a02: 即是權權即是實實外無權權外無實皆
0577a03: 稱秘妙故云不二此之不二不出一念故
0577a04: 心法妙所以為門也七方便者方即方法便即便宜謂藏通兩
0577a05: 教二乘為四及藏通別三教菩薩共為七以其同修方便之道故也。【十受潤
0577a06: 不二門】受潤者從喻而立名也受即領納
0577a07: 以三草二木喻七方便眾生為能受也潤
0577a08: 即沾潤謂如來說前四時三教之法如雲
0577a09: 注雨為能潤也法華開前四時三教之法
0577a10: 皆即圓法七方便眾生咸蒙授記作佛譬
0577b01: 如三草二木皆一地所生一雨所潤無復
0577b02: 差降故名不二此之不二不出一念故心
0577b03: 法妙所以為門也三草二木喻七方便者下草喻人天中草喻聲
0577b04: 聞緣覺上草喻藏教菩薩小樹喻通教菩薩大樹喻別教菩薩也此七方便因對下
0577b05: 草故列人天而合藏通兩教二乘但為二也上之七方便因對論權實之法故不及
0577b06: 人天也。
0577b07: 十乘出摩訶止觀十乘者十乘觀法也此十通名
0577b08: 乘者乘即運載之義如世車乘堪能運載
0577b09: 也言修行之人依此十法修之則能運
0577b10: 出生死之苦到於涅槃彼岸也數至十者
0578a01: 由修觀之人上中下根不等上根者唯觀
0578a02: 初不思議境即得破惑顯理其次者於初
0578a03: 種觀法修之不入用第二發心乃至第
0578a04: 八對治助開方能破惑顯理又其次者於
0578a05: 前七種觀之不入用第八知位次乃至
0578a06: 第十離法愛方能破惑顯理故止觀大意
0578a07: 云上根唯一法中根二或七下根方具十
0578a08: 又為知妙境為九乘之本稱本修九方堪
0578a09: 入於初住是故備論此十乘也梵語涅槃華言滅度初住
0578a10: 者即十住中初發心住也。【一觀不思議境】觀即能觀境即
0578b01: 所觀所觀者何不出色心色從心造全體
0578b02: 是心故經云三界無別法唯是一心作即
0578b03: 眾生日用現前以根對塵所起一念之妄
0578b04: 心也此心既全真成妄今達妄即真即此
0578b05: 妄心具足諸法無有即心是一切法
0578b06: 一切法是心非一非異不前不後玄妙寂
0578b07: 絕非識所識非言所言故指此心為不思
0578b08: 議境也於此一心念念以即空即假即中
0578b09: 三觀觀之若觀一法即一切法假觀也觀
0578b10: 一切法即一法空觀也非一非一切而一
0579a01: 而一切中觀也空觀破見思惑證般若德假
0579a02: 觀破塵沙惑證解脫德中觀破無明惑證
0579a03: 法身德三觀既即一而三三惑豈前後而破
0579a04: 三德非次第而證說之次第理非次第由證
0579a05: 三德即入初住所謂上根之人唯用一法即
0579a06: 指此初觀也三界者欲界色界無色界也以根對塵者謂以眼耳鼻舌
0579a07: 身意之六根對色聲香味觸法之六塵也不前不後者一心不在前諸法不在後也
0579a08: 空假中者離性離相謂之空無法不備謂之假非空非假謂之中也非一非一切者
0579a09: 中觀雙遮空假也而一而一切者中觀雙照空假也見思惑者謂意根對法塵而起
0579a10: 分別曰見惑眼等五根對色等五塵起諸貪染曰思惑塵沙惑者謂眾生之惑種類
0579b01: 數多如塵若沙也無明惑者謂於中道之理無所明了也三德者法身德般若德
0579b02: 脫德也。【二發真正菩提心】梵語菩提華言道
0579b03: 初起大志造趣所期名之為發不依偏權
0579b04: 之教而依圓實中道妙境名曰真正菩提
0579b05: 即所期之果妙境即所行之路心即能行
0579b06: 能趣之心也由中根之人觀上妙境不
0579b07: 悟再加發心於靜心中思惟彼我痛憫
0579b08: 自他無量來沉淪生死縱發小志迷菩
0579b09: 提心我今雖知行猶未備故依前妙境發
0579b10: 四弘誓謂眾生無邊誓願度煩惱無數誓
0580a01: 願斷此二誓下化眾生也法門無盡誓願
0580a02: 知佛道無上誓願成此二誓上求佛道也
0580a03: 發此誓願如理思惟豁然悟理入凡聖位
0580a04: 是為發真正菩提心也偏權圓實者謂藏通別三教為偏為
0580a05: 權圓教為圓為實也弘誓者弘廣也誓制也謂發願廣制其心也凡聖位者凡即五
0580a06: 品十信之位聖即十住等位也。【三善巧安心】善巧安心者善
0580a07: 以法性自安其心也以法性為所安以寂
0580a08: 照為能安寂即是止照即是觀若信此心
0580a09: 但是法性則起是法性起滅是法性滅了
0580a10: 其實不起滅妄謂起滅如是體達功成法
0580b01: 界俱寂是名為止若觀察此心體是無明
0580b02: 無明癡惑即是法性無明法性本來皆空
0580b03: 空亦不可得法界洞朗名之為觀若離法
0580b04: 性無安心處若離止觀無安心法由上發
0580b05: 心不悟故用此方便善巧令心得安也。【四破
0580b06: 法】破法者謂以三觀能破之法破
0580b07: 諸惑也藏通二教但用空觀破見思惑不
0580b08: 得言別教先以空觀破見思惑次以假
0580b09: 觀破塵沙惑後以中觀破無明惑無明未
0580b10: 盡亦不得言今圓頓教三觀秪在一心
0581a01: 心空故一空一切空即諸法皆空空則三
0581a02: 惑俱破也心假故一假一切假即諸法皆
0581a03: 假假則三諦皆立也心中故一中一切中
0581a04: 即諸法皆中中則無惑不破無理不顯故
0581a05: 名也若上善巧安心惑破理顯不俟更
0581a06: 破由未安故故此破法也三諦皆立者謂真諦
0581a07: 俗諦中諦之法皆建立也。【五識通塞】通即通達謂菩提涅
0581a08: 槃六度等法其性虛通而能顯發實相之
0581a09: 理皆名為通塞即蔽塞謂生死煩惱六蔽
0581a10: 等法其性昏暗以能蔽塞實相之理不能
0581b01: 顯發皆名為塞若一言之如前破法
0581b02: 中所破諸惑為塞能破之法為通若別途
0581b03: 言之於能破觀法復起愛著亦名為塞所
0581b04: 謂於通起塞此塞破於塞得通此通
0581b05: 護但破塞存通如除膜養珠破賊護將由
0581b06: 上破法中修之未悟復恐於通起塞於
0581b07: 塞無通所以立此通塞一門撿彼破法
0581b08: 令於塞得通於通無塞故名識通塞也六度
0581b09: 者一布施二持戒三忍辱四精進五禪定六智慧也煩惱者謂昏煩之法惱亂心神
0581b10: 也六蔽者一慳貪二破戒三嗔恚四懈怠五散亂六愚癡也除膜養珠者膜謂眼中
0582a01: 所翳之膜珠即眼中之睛也。【六道品調適】道即能通之義
0582a02: 品類不同故名道品謂三十七道品而能
0582a03: 通至涅槃也調適者調謂調停亦調試也
0582a04: 適當也宜也從別言之故有三十七品若從
0582a05: 總而言此三十七品不出戒定慧即是以
0582a06: 戒定慧而調適也若修四念處能生正勤
0582a07: 正勤發如意足如意足生五根五根生五
0582a08: 力五力生七覺七覺入八正道是為調停
0582a09: 適當也若隨人根性於諸道品何者相應
0582a10: 可以入理是為調試適宜也當知道品即
0582b01: 四諦之道諦也今依圓教無作四諦三十
0582b02: 七品成於一心三觀也於上破法及識
0582b03: 通塞若不以道品調適何能疾與真法相
0582b04: 應故大論云三十七品是行道法修道之
0582b05: 人若欲破惑入理必此道品調適也三十
0582b06: 七道品者觀身不淨觀受是苦觀心無常觀法無我是四念處已己生惡令永斷未生
0582b07: 惡令不生已生善令增長未生善令得生是四正勤欲如意足念如意足精進如意
0582b08: 足思惟如意足是四如意足信根精進根念根定根慧根是為五根信力精進力念
0582b09: 力定力慧力是為五力念覺分擇覺分精進覺分喜覺分除覺分定覺分捨覺分是
0582b10: 七覺分正見正思惟正語正業正命正精進正念正定是八正道以上諸法總為三
0583a01: 十七品也。【七對治助開】對即對待治即攻治謂行
0583a02: 人正修觀時忽或邪倒心起障於正行不
0583a03: 能前進隨所心以相應之法而對破之
0583a04: 著心既息則正行可進實理可顯如世醫
0583a05: 治病之術藥必對病而用其患冷病者必
0583a06: 以熱藥治之患熱病者必以冷藥治之患
0583a07: 不冷不熱者必以溫和之藥治之藥力若
0583a08: 效其病即愈病既愈已巳身即安康今論對
0583a09: 治之法亦猶是也而言助開者由邪倒
0583a10: 之心障蔽正行而使解脫之門不開今修
0583b01: 此對治助道之法助於正觀之行開彼解
0583b02: 脫之門故名對治助開試就六蔽六度言
0583b03: 之若人修上道品調適解脫不開而慳貪
0583b04: 忽起激動觀心於身命財守護保著當用
0583b05: 捨施之法而對治之若破戒心起乖違淨
0583b06: 禁當確持戒律而對治之若瞋恚暴怒常
0583b07: 生忿恨當用忍辱而對治之若放逸懈怠恣
0583b08: 縱閑蕩當用精進而對治之若浮掉馳騁散
0583b09: 亂不定當用禪定而對治之若沉昏暗塞
0583b10: 愚癡迷惑當用智慧而對治之前之六種觀
0584a01: 法皆名正行六度等法名為助道涅槃經
0584a02: 云眾生煩惱非一種佛說無量對治門是
0584a03: 也。【八知位次】位即行行所歷之地位次即次
0584a04: 第謂所歷之位高下淺深不相混雜也若
0584a05: 修行者不知位次下根障重非惟正助不
0584a06: 明生上慢謂己巳均佛未得謂得未證謂
0584a07: 證故小乘經中四禪比丘謂得四果大乘
0584a08: 經中魔為菩薩授記若知位次則無如是
0584a09: 之失故知位次也正助者正即所修止觀之行助即六度等
0584a10: 道之行以助助於正也四禪者即色界第四禪也梵語比丘華言乞士四果者即聲
0584b01: 聞所證陀洹果斯含果阿那含果阿羅漢果也授記者聖言說與曰授果與心
0584b02: 期曰記也。【九安忍】安即不動忍即忍耐謂修觀之
0584b03: 人初觀不思議境至第八知位次或入五
0584b04: 品障轉慧開神智爽利本不聽學能解經
0584b05: 論欲釋一義辯不可盡或說一兩句法或
0584b06: 說一兩則禪初對一人傳誦漸廣則外招名
0584b07: 利內動宿障宿障縱少名利彌至為眾圍繞
0584b08: 廢自行非惟正行不進障道還興惟當
0584b09: 自勉於名利心安然不動復須忍耐內外
0584b10: 榮辱勵其心故名安忍五品者隨喜讀誦說法兼行六
0585a01: 度正行六度也障轉者謂惑業之障轉成脫也慧開者謂觀理之智開明也一兩
0585a02: 則猶一兩也宿障者謂宿世過去之業也內外榮辱者謂內心外身之榮辱也。
0585a03: 【十離法愛】離法愛者謂於中道之法遠離愛
0585a04: 著之心也言修行之人修前九種觀法
0585a05: 已巳過內外二障應入初住而不入者由住
0585a06: 六根清淨之位愛著中道相似之法所以
0585a07: 不能進入也此相似位無內外障唯有法
0585a08: 愛法愛若斷即得發真中道入於初住故
0585a09: 名離法愛也第八第九第十三種皆為下
0585a10: 根之人修前七種觀法不能入理故明
0585b01: 之所謂下根方具十也內外障者內即惑業外即名利等皆
0585b02: 能障蔽正行故也六根清淨者謂眼耳鼻舌身意已離惑業染污之法而獲清淨功
0585b03: 德也相似法者謂於中道之理未能真證而發相似之也。
0585b04: 十境出摩訶止觀十境一一皆前十乘觀法所觀
0585b05: 之境若論十境生起由觀陰入發下九境
0585b06: 能所相扶次第出生故成於十若論下之
0585b07: 九境互發不定則無復次第當知陰境常
0585b08: 自現前若發不發恒得為觀下之九境發
0585b09: 則皆用十乘觀法觀之不發不觀也陰入者謂
0585b10: 五陰十二入也能所相扶者如初陰境能生煩惱陰為能生煩惱為所生餘境展轉
0586a01: 相生亦然互發者更互發起也如正觀病境或發煩惱或發餘境餘境互發亦然。
0586a02: 【一陰境】陰覆之義即色受想行識五陰
0586a03: 也亦名五蘊蘊即積聚之義若言覆一
0586a04: 切善法此就因得名若言積聚無量生死
0586a05: 此就果得名十境以陰居初者有二義一
0586a06: 現前二依經現前者謂人受一期果報之
0586a07: 身即是五陰五陰重檐常自現前是故初
0586a08: 觀依經者大品般若云聲聞依四念處行
0586a09: 道五陰即四念處所觀之境又經中凡列
0586a10: 法門無不以五陰為首是故初觀此且就
0586b01: 五陰通總而言若專論所觀之境必須於
0586b02: 五陰中除前四的取第五識陰為所觀
0586b03: 之境也一期者謂人從生至死也重檐者生死重沓名重人所荷負名檐四
0586b04: 念處者觀身不淨觀受是苦觀心無常觀法無我故云五陰即四念處所觀之境除
0586b05: 前四者謂除色受想行也。【二煩惱境】昏煩之法惱亂心
0586b06: 神又貪瞋等法與心作煩令心得惱故云
0586b07: 煩惱謂無始以來積集重惑今因用觀觀
0586b08: 察陰境煩惱即發譬如流水尋常不覺其
0586b09: 急若之以木流即奔迸莫能止遏是時
0586b10: 應捨陰境而觀煩惱境也。【三病患境】病起之
0587a01: 因雖多不出四大增致有患生又由觀
0587a02: 陰惑激動四大致有患生身若染病廢修
0587a03: 聖道若能觀察彌益用心復識其病之
0587a04: 原由宜以何法治之或內觀力或術或醫
0587a05: 其病若愈聖道可修為是觀病患境也
0587a06: 四大者地大水大火大風大也謂人攬外四大而成內身四大皮肉筋骨等屬地涕
0587a07: 唾涎沫等屬水氣屬火轉動及出入息屬風言增者水增則火火增則水
0587a08: 風增則地地增則風四大不調病即生也陰惑者陰即陰境惑即煩惱境也。
0587a09: 【四曰業相境】業即身口所作之業謂修行之人
0587a10: 無量來所作善惡諸業或已巳受報不復
0587b01: 更發或未受報於靜心中忽然俱發善
0587b02: 業將受報故發惡業來責報故發於此善
0587b03: 惡業相現時勿喜勿怖彌用觀令業謝
0587b04: 行成一心取道為是觀業相境也梵語具
0587b05: 云波華言分別時節。【五立魔事境】魔梵語具云魔羅華
0587b06: 言殺者謂能奪人智慧之命故也言魔事
0587b07: 者大論云魔以破人善法為事又天魔正
0587b08: 以順生死貪五欲退菩提為事故名魔事
0587b09: 此由觀前諸境惑雖未破天魔猶恐出其
0587b10: 境界而復化度於他失我民屬空我宮殿
0588a01: 又慮夫得大神通得大智慧必當調伏控
0588a02: 制於我我今應預破之壞彼善根故有魔
0588a03: 事發也治魔之法有三初觀察訶棄如守
0588a04: 門人遮惡不進二當從頭至足一一諦觀
0588a05: 身心了不可得魔從何來欲惱何等如惡
0588a06: 人入舍處處照撿不令得住三觀之不去
0588a07: 即當強心抵捍以死為期一心用觀合道
0588a08: 行成就為是觀魔事境也天魔者即欲界第六他化
0588a09: 自在天也五欲者色欲聲欲香欲味欲觸欲也梵語菩提華言道。【六禪定境】
0588a10: 禪梵語具云禪那華言靜慮謂魔事已巳過
0588b01: 而且真明未顯以修觀故發過去習諸禪
0588b02: 紛現當置魔事用觀觀之良以禪樂美妙
0588b03: 喜生味雖免魔害更為定縛如避火墮
0588b04: 水無益正行為是觀禪定境也過去習即宿習
0588b05: 也諸禪者即色界中初禪二禪三禪四禪等禪也。【七諸見境】非一曰
0588b06: 諸邪解曰見謂推理不當而偏見分明作
0588b07: 定解名為見也此之諸見或因禪發或
0588b08: 因聞發因禪發者謂初因心靜後觀轉明
0588b09: 見解通徹有如妙悟因聞發者謂聽本不
0588b10: 多廣能曉悟見解分明問答辯雖因禪
0589a01: 因聞而發既推理不當皆屬邪見實非辯
0589a02: 悟此等見發即用觀視之令達正道不
0589a03: 為所障為是用觀諸見境也。【八慢境】自恃
0589a04: 輕他之心名慢謂既伏諸見妄執之心則
0589a05: 息無智者謂為涅槃濫叨高位起大輕慢
0589a06: 慢心既發廢於正行為是觀慢境也梵語
0589a07: 涅槃華言滅度。【九二乘境】謂聲聞緣覺以四諦之法
0589a08: 而脩則能運出生死之苦名之為乘謂見
0589a09: 慢之心既因修觀而息則先世所習小志
0589a10: 因靜而生小志溺於空寂不能至于大
0589b01: 乘究竟之地所謂寧起疥癩野干心勿
0589b02: 學聲聞緣覺行故二乘境界若發亦
0589b03: 用觀觀察毋令生著為是觀二乘境也
0589b04: 四諦者苦諦集諦滅諦道諦也野干似狐而小形色青黃如狗群行夜鳴如狼。【十菩
0589b05: 薩境】菩薩梵語具云菩提薩埵華言覺有
0589b06: 情天台大師解云用諸佛道成就眾生謂
0589b07: 由上見慢之心既息或發先世所習若憶
0589b08: 本願則不墮二乘之境而發三教菩薩境
0589b09: 界之心今修觀者既依大乘圓頓妙教開
0589b10: 解立行故藏等三教菩薩境界若發亦
0590a01: 觀察毋令生著為是觀菩薩境也三教者藏
0590a02: 教通教別教也。
0590a03: 十如是出法華經玄義不異名如無非曰是謂十法
0590a04: 界始自地獄終至佛界各具十如是因果
0590a05: 之法天台大師依義讀文凡有三轉一云
0590a06: 是相如是性如乃至是報如如名不異即
0590a07: 空之義也二云如是相如是性乃至如是
0590a08: 報名字施設各各不同即假之義也三云
0590a09: 相如是性如是乃至報如是如於中道實
0590a10: 相之是即中之義也十法界者地獄界畜生界餓鬼界脩羅界
0590b01: 人界天界聲聞界緣覺界菩薩界佛界也空假中者離性離相謂之空無法不具謂
0590b02: 假非空非假謂之中也。【一如是相】相即相貌相以據
0590b03: 外覽而可別謂始自地獄終至佛界各各
0590b04: 相貌不同是名如是相相據外者謂相在外而可依據也。【二
0590b05: 如是性】性即性分性以據內自分不改謂始
0590b06: 自地獄終至佛界其性各各不同是名如
0590b07: 是性。【三如是體】體即體質謂始自地獄終至
0590b08: 佛界俱以色身而為體質是名如是體。【四如
0590b09: 是力】力即力用謂始自地獄終至佛界皆有
0590b10: 力用功能是名如是力。【五如是作】作即造作
0591a01: 謂始自地獄終至佛界皆能運為造作是
0591a02: 名如是作。【六如是因】因即習因謂始自地獄
0591a03: 終至佛界善惡業因皆由自種而生習續
0591a04: 不斷是名如是因。【七如是緣】緣即緣助謂
0591a05: 始自地獄終至佛界各有緣起之法助成
0591a06: 習因是名如是緣。【八如是果】果即習果謂
0591a07: 始自地獄終至佛界皆由習因習續於前
0591a08: 習果剋獲於後是名如是果。【九如是報】報
0591a09: 即報果謂始自地獄終至佛界皆由習因
0591a10: 習果而感其報是名如是報。【十如是本末
0591b01: 究竟等】謂初相為本後報為末此之本末
0591b02: 皆同實相一理平等無二是名如是本末
0591b03: 究竟等。
0591b04: 
0591b05: 
0591b06: 
0591b07: 
0591b08: 大明三藏法數卷第二十八
