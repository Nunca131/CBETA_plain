0969b01: 空谷道澄禪師語錄卷十一
0969b02: 嗣法門人德儒編
0969b03: 康熙二十七年紳衿都綱留住寶光禪院辦齋請上
0969b04: 堂至座云今朝初到寶方說動佛法馨香既擔祖師
0969b05: 慧命只得代佛宣揚陞座拈香云此瓣香武則威風
0969b06: 凜凜如虎文則壯氣昂昂若龍拈爇乾坤鼎內普願
0969b07: 子孝臣忠禮樂尊卑次第通國精勤道風斂衣坐上
0969b08: 首白椎竟師云第一義中人少知擬若知之落二機
0969b09: 語默中間尤未也利生不免弄玄虛問釋迦老子夜
0969b10: 睹明星悟箇甚麼師云六十甲子不管五濁陰陽敢
0969b11: 侵進云拈花不得隱光力滿目慚惶沒面皮師云木
0969b12: 童竹女打鼓燈臺燭架燒香烏藤陞座說法頑石點
0969b13: 首承當問高提祖印寶光重興祝贊　當今一句如
0969b14: 何稱揚師立身合掌云
0969b15: 萬歲萬萬歲進云世尊入雪山苦修睹星悟道因甚麼
0969b16: 說箇未出母胎利生已巳竟師云曾來濁世八千番醫
0969b17: 方說盡病餘深進云道本無言今於座上說箇甚麼
0969b18: 師良久云會麼進云不會師云止止不須說我法妙
0969b19: 難思問四眾雲集將何法接引師云水深搭橋山高
0969b20: 修路挑燈撥火尋常照顧進云古人拄杖分賓主和
0969b21: 尚拄杖是賓是主師云坐覺一身行知兩腿後山磻
0969b22: 石前溪漩水不識廟中是神是鬼問世尊未離兜率
0969b23: 已巳降皇宮未出母胎度生已巳竟雪山夜睹明星還悟
0969b24: 箇甚麼師云只為黃河水不清青天白日起因塵進
0969b25: 云依教奉行倚籬靠壁直指單傳節外生枝不依教
0969b26: 指作麼生理會師云孤光獨耀高卑齊照蓮花出水
0969b27: 隨處得妙問天上天下惟佛獨尊為甚麼卻被文殊
0969b28: 折倒師云赶虎帶傷追賊見贓千古敗缺退步良方
0969b29: 進云笙向天外響琴從月下鳴師云也是篾絲葫蘆
0969b30: 七漏八穿問和尚說法的是肉身如何是法身師打
0969c01: 云有體則有用問答處分明進云如何拄杖落點處
0969c02: 師打云打破腦蓋見血淋乃云打破腦蓋見機括歲
0969c03: 歲今朝四月八午時星斗現位烈遶週匝人人鼻孔
0969c04: 盡撩天唯有瞿曇眼刺剌瞎四十九年弄伽阤說了許
0969c05: 多奧妙法不向源頭覓本宗數墨尋行討飯喫一人
0969c06: 逃走隱雞山遺下賊種二十八又來東土用機謀想
0969c07: 把眾生盡吞殺幸得一莖硬拄杖撐著虛空天不塌
0969c08: 教眾生業根拔免到三災劫盡日有無情識遭磨擦
0969c09: 出三界有機括名利場中看得空一切有為兩手撒
0969c10: 舉杖云尋常識得者著子超劫如同卸鎧甲以拄杖
0969c11: 一卓云唯有山僧者一卓三世諸佛舉掌合何故如
0969c12: 是諸佛成道菩薩證果定要明此者一卓苦海眾生
0969c13: 長劫輪迴迷此者一著且道者一卓有甚奇特會得
0969c14: 價重三千不識豈值文錢遇著知音結成連環今朝
0969c15: 是我無說居士識價到寶光飯僧請山僧上堂說箇
0969c16: 不沾泥水句者麼呵呵蓮花出水不沾泥明珠離海
0969c17: 本光隨麒麟走上琉璃殿杲日當空顯二儀傳戒竟
0969c18: 下座將欲到方丈前王居士向前橫路問世尊成道
0969c19: 即不問和尚陞座事如何師云認病下藥看貨還錢
0969c20: 進云看病且止未上座時無位真人與和尚道箇甚
0969c21: 麼師云不怕笑中刀須防泥裏茨進云恁麼退後三
0969c22: 步時如何師云臨陣脫逃軍令難饒士喝師云者一
0969c23: 喝落點在甚麼處士無語禮竟師進方丈。
0969c24: 禮萬佛上堂拈香白椎竟師云從前一字尚嫌多如
0969c25: 今遍界是藤蘿融通識得真三昧正打旁敲唱哩歌
0969c26: 問白玉辦齋迎和尚陞座說個甚麼師云人不回心
0969c27: 草木知春進云佛說三種人難度是那三種師云勢
0969c28: 大才高酗酒惡八苦交煎抱佛腳進云屠兒最惡因
0969c29: 甚放下刀云成佛師云為汝放不下世人放得下無
0969c30: 一不成佛問十方諸佛雲來集和尚如何相待師云
0970a01: 一心五體投地進云禮與不禮如何師云禮則互相
0970a02: 敬不禮獨稱尊乃云山僧今若獨稱尊草長堂前數
0970a03: 尺深放下就時猶尚未和泥合水約人心未入門時
0970a04: 觀動靜進堂三日察原因咦相機就世設方權莫教
0970a05: 鈍頑以作難若將中下一齊利萬佛堂開結普緣有
0970a06: 奮超生脫苦志勇力同登般若船念佛一聲隨口應
0970a07: 禮佛一頭就首還如月千江連浪穩似鏡懸空照醜
0970a08: 妍舉杖示眾云見麼十方諸佛諸大菩薩雲集在山
0970a09: 僧拄杖頭豫先知寶光設大勝會恭請證盟道場各
0970a10: 依方位次第而坐凡有希求必獲如意且問大眾求
0970a11: 箇甚麼眾無答師示偈云梁皇曾白西胡禪建寺供
0970a12: 僧廣結緣造像諷經功有未答云實實枉徒然所以
0970a13: 古人出言太直硬無融化故此武帝不理在山僧分
0970a14: 中則不然若問福功有也無洪福齊天難證菩他若
0970a15: 問求菩一字驀頭一棒辨精粗。
0970a16: 上堂師云四喝若雷操祖業八棒如電整宗風豺狼
0970a17: 狡兔夥群隊野干狂猿村市充佛法不親覲王法道
0970a18: 眼不明貪嗔通此等眾生無法救三塗地獄何時空
0970a19: 剛強暴惡無忠信逆霸橫行任自兇絫積如山毫不
0970a20: 跋埋頭喫飯等待終故此世尊未出雪山觀此末世
0970a21: 眾生暴惡難調化我寧不說法尋念過去佛幸傍帝
0970a22: 釋三請利生法揚四十九年三百餘會止教一箇半
0970a23: 箇顧視左右云識麼若不識聽山僧頌出一箇隱山
0970a24: 待慈氏華門內更別天日半持衣缽利群生換姓改
0970a25: 名人不識鼻祖來指破爛紙錢不值下座。
0970a26: 上堂問世尊四十九年未道者一字因甚麼教滿龍
0970a27: 宮師云未曾開口週沙界剛纔擬議振大千進云雲
0970a28: 門有三句在那一句得妙師云字字中間都有妙不
0970a29: 明一點難通竅進云明了時如何師云虛空無形貌
0970a30: 問天垂寶蓋地湧金蓮是甚麼人境界師云紫微出
0970b01: 現眾星拱真人擬動百靈隨問涅槃生死等空花時
0970b02: 如何師云事從妄有夢猶想生進云無夢無想時如
0970b03: 何師云吸乾水無月擊破鏡有形問如何是寶光境
0970b04: 師云天牙永受人天供八角樓高迎八風進云如何
0970b05: 是境中人師云晏寂如山靜說法似雷鳴進云和尚
0970b06: 登寶華王座四眾圍繞以何祥瑞利益人天師云烏
0970b07: 藤舉時六種動白拂揮處五花飛進云還有向上事
0970b08: 也無師云澄清絕點無二乘覿面不親枉勞神乃云
0970b09: 覿面不道有無古人一句絕精粗因眾善禮躬請
0970b10: 拈出將來作話圖且道是那一句法華云若人有福
0970b11: 曾供養佛我昔曾供養今後還親近今朝朱善人誘
0970b12: 引五十三位正合先古五十三賢同日發心修行同
0970b13: 日證無上菩提今此者夥英雄毫傑莫不是那般應
0970b14: 世同至萬佛堂中營齋上供為求福耶為求無上菩
0970b15: 提耶若求無上菩提向古人句中更續兩句以證心
0970b16: 印若人有福何用浮塵空碌碌曾供養佛識得自心
0970b17: 毫不屈人人有箇光明臺向外馳求內埋沒欲乞當
0970b18: 來真佛田慳囊打破供諸賢救饑拔苦濟貧之遍界
0970b19: 黃金步有蓮賀賀造化全同上金剛般若船。
0970b20: 上堂問世尊未離兜率已巳降皇宮實為何事師云開
0970b21: 正路撥慧眼進云脫胎七步指天地是何道理師云
0970b22: 未開生藥舖豫先挂招牌進云世尊與和尚是同是
0970b23: 別師云任伊卜度都綱含潤問若有一法毘盧墮入
0970b24: 毒海若離一法普賢失其境界有無即不問戒與禪
0970b25: 是同是別師云水出崑崙雨降虛空萬派千流盡歸
0970b26: 海中進云釋迦老人如何自稱獨尊師云成都豈有
0970b27: 兩箇寶光進云和尚今日千秋四眾雲集道箇甚麼
0970b28: 師云百年三萬七千日返復原來是者漢進云如是
0970b29: 則和尚壽量同虛空師云山海虛空同劫盡智光寶
0970b30: 燈永長明問千山起舞賀壽域萬派江聲祝聖恩錦
0970c01: 城緇素臨筵慶壽星一句如何明師云壽星品中問
0970c02: 彌勒千光王時有觀音進云恁麼則慈雲普覆大地
0970c03: 霑恩師云知恩不忘稱俊傑忘義失倫豈呼人進云
0970c04: 破戒比丘不墮地獄清淨梵行不入涅槃是何意師
0970c05: 云只因打不知痛罵不知羞頑鐵堅鋼劫火無憂進
0970c06: 云一句迥超威音外象王行步絕狐蹤如何師云君
0970c07: 不言而自聖佛不威而自尊問飯王太子指上指下
0970c08: 寶光和尚說東說西即此二義是同是別師云佛法
0970c09: 無二權實多方進云昔世尊張弓四十九年只射一
0970c10: 箇今和尚拋鉤四十九日能釣幾何師云不是鯨鱗
0970c11: 豈上鉤乃云日月辰星天地眼風雲雷雨乾坤機施
0970c12: 為動靜情同妙花果放收物共威萬般難離格子眼
0970c13: 一塵不立以何依世間難得無心士剛到無心落依
0970c14: 稀平生不作有無用豈與人天辨是非前三十年成
0970c15: 滯頓後三十年弄玄虛如今已巳此七十四宜當退步
0970c16: 逸山居雖然如是者莖拄杖必須也要尋箇交代是
0970c17: 好舉起拄杖云萬佛堂中有承當得者麼靜融禪人
0970c18: 近座展禮云昔蒙和尚披剃此段大事因緣敢不承
0970c19: 當師以源流拂子袈裟拄杖一併交代云昔日釋迦
0970c20: 世尊將正法眼藏百萬人天之中交與迦葉為初祖
0970c21: 西天二十八代菩提達磨至此土遞相傳授而至渠
0970c22: 儂正七十世源流符印法王座上憑眾付授於汝汝
0970c23: 當傾心盡力行道流傳正印勿令斷續珍重。
0970c24: 上堂問飯百阿羅含不如飯一阿羅漢有甚差別師
0970c25: 云雞肚不知鴨事進云飯千阿羅漢不如飯一無心
0970c26: 道人有甚奇特師舉杖云且道者是有心是無心僧
0970c27: 無語師云不識奇特磚石頑鐵乃云說者奇特果奇
0970c28: 特三世諸佛難摩測去來無跡亦無蹤呼遺如風遠
0970c29: 近徹大包天地細微塵方圓長短厚寬窄世間無物
0970c30: 可能比知機煖飽暑寒熱有眼不見耳不聞大悲千
0971a01: 手尚難得天地得之分陰陽志士得之識皂白諸佛
0971a02: 得之利群生菩薩得之超三劫眾生得之脫苦海聖
0971a03: 人得之出火宅揮拂云試問大眾得的是箇甚麼呵
0971a04: 呵山僧不說眾難曉指點分明慢艸草日逐返觀念
0971a05: 佛誰東方日出震居卯以拄杖一卓下座。
0971a06: 上堂師云直指門庭法不多一言之下定干戈尋常
0971a07: 識得無文句大千沙界盡包羅舉杖示眾云見麼一
0971a08: 卓云聞麼若向者裏見得真聞得清欲飲西江水連
0971a09: 星帶月吞雖然如是金剛云凡有相皆虛妄且道向
0971a10: 甚麼處見聞聲若雷電若閃速起速滅何處見聞復
0971a11: 舉杖云向者裏見而不見聞而未聞即是辦齋居士
0971a12: 真受用諦聽不睹不聞真福田當空杲日獨優然大
0971a13: 圓鏡裏誰加點唯有寶光喚作禪拽杖下座。
0971a14: 諷華嚴上堂問佛未出世祖未西來戒實有耶無耶
0971a15: 師舉杖云者是有是無進云有無即不會師云有無
0971a16: 不識成佛已巳竟進云蒙師受記師云莫效釋老在處
0971a17: 弄巧後有達磨一旦盡掃乃云看起達磨單板禪嵩
0971a18: 山豈不受熬煎為人活潑如秋月方應方兮圓應圓
0971a19: 閒暇思量無一事安具過夏諷華嚴禪能直指菩提
0971a20: 路經乃人間良福田到底看來沒一字信知鼻祖不
0971a21: 虛傳舉杖示眾云者裏是有字耶無字耶若向者裏
0971a22: 會得字字慧燈開覺路行行苦海渡人船者裏不會
0971a23: 金鋀不辨囫圇混墨煤未分黑漫漫今朝是我無說
0971a24: 居士都剛含潤智能宰官居士留住寶光辦齋堅請
0971a25: 上堂不敢輕易提持無言句之文章暫作有形象之
0971a26: 佛事且道如何為有相佛事諷誦行持非分外數墨
0971a27: 尋行點畫清謾道釘樁搖櫓漢聖人原不礙聲聞揮
0971a28: 拂云有文有學號儒賢無字無言名曰禪出水青龍
0971a29: 須仗水入山白虎靠由山涇渭河邊看的確方來趨
0971a30: 進寶光壇黃河九曲天生就設便門庭難得關。
0971b01: 佛誕上堂問答繁未錄師云佛曾兜率發慈心愍念
0971b02: 眾生業海深降入皇宮為太子雪山六載證金身西
0971b03: 天說法千年後東土漢君感夢欽五里一菴千里寺
0971b04: 晨朝朔望祝皇恩一人有慶萬民樂四海無風百物
0971b05: 春普願含情開正眼脫離三界輪迴坑一聞千悟超
0971b06: 無上劫火到時不受驚此是如來一轉化威音那畔
0971b07: 尚難陳分身無量恒沙界焉得具同此日生法華經
0971b08: 中佛云吾從無量劫成佛分身十方世界教化眾生
0971b09: 處處名姓不同若論此語年年佛生之年月月佛生
0971b10: 之月日日佛生之日時時佛生之時揮拂且道者是
0971b11: 甚麼時正是世間廣種福田之時況且
0971b12: 當今親奉三寶大小尊官敬賢愛民宜各傾心向善盡
0971b13: 力修行以體聖人之德方酬遺教之恩且道如何是
0971b14: 報恩一句經宣無字接三有法說有心利四生彈指
0971b15: 已巳超空劫外剎那不覺恒沙春下座。
0971b16: 上堂師云入廛垂手蓋緣播揚祖師演一乘之旨趣
0971b17: 權實並行無非導利眾生出三界之正因邪歸正魚
0971b18: 龍變化凡轉聖仙佛翻身涇渭江邊分清濁選佛堂
0971b19: 中窺假真今朝是我王居士辦金牛香齋烹趙州茗
0971b20: 茶供佛飯聖眾請陞堂山僧到此只好說箇世法平
0971b21: 等大眾凝神諦聽師良久提起拄杖一卓云聽麼山
0971b22: 僧思忖揣摩一番病從口入禍從口出不如不開口
0971b23: 為妙承此信心只得歡喜納受惟者笑的一聲始得
0971b24: 呵呵下座。
0971b25: 上堂師云多聞強識未為賢廊下賡題得自然陸地
0971b26: 打車求轍快磚磨鏡照無生顏縱橫窮通三藏十二
0971b27: 部之奧旨貫通九經十數今古之玄文到頭難免三
0971b28: 大劫之苦辛必須斷除塵沙細惑之肴訛參進透骨
0971b29: 徹髓之精微趨入無上甚深之直門方能超過三世
0971b30: 諸佛說不到之受用舉杖示眾云惟有者箇道理通
0971c01: 天徹地縱橫無礙有無俱不立迷悟兩頭除因甚麼
0971c02: 前人道個有物先天地無形本寂寥所以古人拈起
0971c03: 即是取來必真胸含有箇悟字無處不辦今人開尸
0971c04: 便錯動念乖真堅隔執箇迷字不肯直下承當若以
0971c05: 山僧論之只教隨緣消舊業切莫造新殃雖然如是
0971c06: 惟恐打在無事甲裏是必要箇把柄在手始得若無
0971c07: 把柄如大海孤舟一日狂風大作無方爬岸必遭沉
0971c08: 溺之患幸我釋迦如來廣大慈悲權實兩立頓漸雙
0971c09: 指先持淨戒以煉基平後載道如豎搭正受戒竟明
0971c10: 示一頌曰持戒觀心心不動六根清淨道基全定能
0971c11: 發慧慧開性見性明心成佛源一卓下座。
0971c12: 上堂師云看破浮塵世事拋或登鷲嶺或蓬瑤靈山
0971c13: 學佛出三界蓬島學仙上九霄無未國中開飯店有
0971c14: 炎路上豎茶標三千行滿超無上八百功完入蟠桃
0971c15: 出家必證菩提果不枉空門走一遭即若袁居士生
0971c16: 長世宦之家學習詩書門第妻死俗緣完名成書債
0971c17: 畢但念生死無常投入三寶門中求師指條明路出
0971c18: 身免墮輪迴之苦既真出家諦聽後頌出家定要丈
0971c19: 夫兒不是丈夫莫強為剃髮染衣為佛子經行坐臥
0971c20: 習威儀早參晚課形端整持咒諷經音梵齊宄混只
0971c21: 圖延歲月驢年沒箇出頭時擲下拄杖下座。
0971c22: 己已巳正月二十五日文哲相公為母初度於寶光請
0971c23: 就大慈寺上堂師至座執啟云想是者箇包裹字句
0971c24: 文行安妥山僧紊入葛藤達磨聞得怪我不免附與
0971c25: 維那宣過自有一段批頗宣畢師云既請山僧上堂
0971c26: 何其不面商量月映千江體正法分萬派馨香自古
0971c27: 法王住法位梧桐一定棲鳳皇若識山僧真實義棒
0971c28: 頭之下細參詳陞座拈香云此瓣香無聲無臭不改
0971c29: 不遷文成武就葉正根端花開明秀果熟香甜拈爇
0971c30: 爐中煙結紅蓮先酬天君後謝椿萱臣忠國富子孝
0972a01: 家寬道合三才能化育德容萬象可招賢斂衣坐上
0972a02: 首白椎竟問大道本無生云何道有壽師云壽道不
0972a03: 為有無眾生見識分別進云既然如是量等虛空日
0972a04: 月同明師云爬著痛癢問萬仞峰外還得進步也無
0972a05: 師云險僧喝師打進云三世諸佛被我一坑埋卻師
0972a06: 復打云唯救得汝一人出頭來問靈山記幾多年
0972a07: 一度相逢一度歡此日佳辰重禮請雲門三句乞師
0972a08: 宣師云逐一道來進云大道沒遮攔如何是函蓋乾
0972a09: 坤句師云一粒粟中三大千進云色身俱不到語默
0972a10: 絕言詮如何是截斷眾流句師云一葉落天下秋一
0972a11: 塵起萬物收進云有水皆含月無山不帶雲如何是
0972a12: 隨波逐浪句師云羅叉國裏有觀音進云以上蒙師
0972a13: 指報恩之句作麼生師云放下人我山耕轉自心田
0972a14: 多少名利客不忘根本關乃云萬般出沒有來因水
0972a15: 問源頭木問根子孝臣忠大節目讎將恩報菩薩心
0972a16: 西方正法傳東土只教孝忠斷愛嗔後到達磨指絕
0972a17: 學一塵不立出迷津嵩山面壁等時候熊耳俟誰續
0972a18: 祖燈幸有神光投應機渾身雪積夜更深自從斷臂
0972a19: 安心後四海五湖皆共春識得午時星斗現方知子
0972a20: 夜日紅輪山僧若不用揮指辜負時人錯用心堂上
0972a21: 雙親真活佛扇枕煖被感神欽尋常仔細看端的洪
0972a22: 波海裏現觀音欽哲萱堂初度日大慈禪院建延生
0972a23: 恭迎山衲頻登座拈片名香報四恩三界之中孝第
0972a24: 一十方法界佛為尊至誠奉佛即行孝竭志養親勝
0972a25: 誦經十類聞經生極樂九幽聽法盡超昇珠龍出穴
0972a26: 雲雷助角虎入山草木驚九州三島仙能會千載難
0972a27: 逢長壽星今此吾徒初度日壽星降此指添庚師舉
0972a28: 杖示眾云見麼若向者裏見得壽星面目方能見得
0972a29: 三世諸佛面目見得諸佛面目方能見得父母未生
0972a30: 已巳前面目若不見聽示父母未生面目看取虛空形
0972b01: 局識得虛空真容方明性空常住一卓下座。
0972b02: 上堂問世尊陞座天雨四花地湧金蓮和尚陞座有
0972b03: 何祥瑞師云滿空星斗現剎塵獅象鳴進云眾善辦
0972b04: 齋請師陞座與他明箇甚麼道理師云不屬庚甲豈
0972b05: 有五行強安名姓號曰覺靈進云恁麼率土歸王化
0972b06: 莖艸丈六身師云是星朝北是水歸東問從上宗乘
0972b07: 即不問今日上堂說甚麼師云三界猶如夢魂臺愍
0972b08: 念眾生魂不赴體夢不得醒進云夢若醒時如何師
0972b09: 云老夫憂心放下進云放下撒步歸轉隨身是箇甚
0972b10: 麼師云無毛鴻子進云滿目青山如何是道師云生
0972b11: 鐵饅首好看不好喫進云禪道蒙師指末後一句作
0972b12: 麼生師云池成月自明梧茂鳳來臨乃云泯跡玄元
0972b13: 不屬文三教典章沒處尋如蓮出水不沾水似玉落
0972b14: 塵豈染塵曠劫居廛忘歲月恒沙住世失秋春時逢
0972b15: 國泰仁風正拈舉寶光照四英舉杖示眾云會麼者
0972b16: 裏會得形山之寶有方所放光先照六根門者裏不
0972b17: 會掀翻倚案尋元主波濤吸盡問觀音辦齋居士識
0972b18: 些子萬佛堂中種善根以拄杖一卓云佛可讓你作
0972b19: 只要不退心拽杖下座。
0972b20: 上堂問分明好似九霄月一段風光處處輝和尚千
0972b21: 秋即不問今日陞堂事若何師云拈起虛空有眼難
0972b22: 識放出萬象四類皆知進云如天普蓋似地普擎時
0972b23: 如何相見師云隔墻見角休疑馬水面泛波必走鯨
0972b24: 進云恁麼物物有佛性頭頭現真如師云毫釐有差
0972b25: 天地懸隔問和尚七十已巳前事如何師云放之彌六
0972b26: 合進云七十後如何師云卷之藏於密進云陞堂施
0972b27: 戒是放是收師云眼見若盲口誦如啞耳聽甚聾手
0972b28: 執無把色空無著誰辨真假乃云真假不分無今無
0972b29: 古本無囊藏只得盡吐老僧不覺行年七十五至念
0972b30: 存詞貓捕鼠一世進燎兩箇字苦辣酸甜甘受楚四
0972c01: 方行腳訪明賢踏遍州城邑鎮堡試問四來直指禪
0972c02: 高山平地俱皆土知燈即火冰皆水方識大蟲便是
0972c03: 虎自家堂上有爹娘何必他鄉尋父母顢頇自性天
0972c04: 真佛要作傳燈續脈祖剛纔紹得法王位就想阿誰
0972c05: 接後補仔細思量無盡期天地壞時法亙古所以佛
0972c06: 法無盡山僧利生亦無窮盡年年此日歲歲今朝陞
0972c07: 堂說戒上報四恩下資三有具圓者出班傳衣竟復
0972c08: 云已巳上戒品過去七佛遞相授受傳流不絕山僧得
0972c09: 此不吝慈悲一旦相授諦聽後頌戒若持純四相空
0972c10: 一念如如道自濃線下牟尼親指示放光只在尋常
0972c11: 中此戒者一名心法藏一名智慧田一名般若海一
0972c12: 名菩提山一名寶藏樓一名光明臺一名無盡窟一
0972c13: 名百靈王一名千聖尊一名萬物主十號具足一旦
0972c14: 授汝晝夜殷勤點撿時刻提撕琢磨一朝迸破蒙天
0972c15: 網山川社稷盡光明珍重珍重下座。
0972c16: 上堂云不立一塵鼻祖禪禪床撩倒祖師關會得目
0972c17: 前真作用山間林下即西天到此禪不用參若參矢
0972c18: 上加尖敲破甕子走出黃鱔道不用學若學畫蛇添
0972c19: 腳擊碎虛空通身是藥者事要說有好似坐南看北
0972c20: 斗要說無天師門上鬼畫符所以佛法原無一定說
0972c21: 有不得說無不得不有不無亦不得古今因學人問
0972c22: 狗子佛性一答有一答無若論此語令後學者起疑
0972c23: 惟者疑的一字萬無一失何也上古云大疑大悟小
0972c24: 疑小悟不疑不悟只須向行住坐臥發起疑情畢竟
0972c25: 是箇甚麼道理直挺挺一心撕挨做去自獲有箇擣
0972c26: 斷日子那時如暗投明如貧得寶豈不快暢者哉。
0972c27: 庚午年禮萬佛傳戒上堂拈香白椎竟師云老僧應
0972c28: 世七旬五叨進法門入祖譜說法利生數十年膽肝
0972c29: 臟腑盡情吐三年禮佛功圓滿以此功勳報父母恩
0972c30: 報已巳竟兩手撒開不恁麼幻圖斂跡聽顛舞現前大
0973a01: 眾乞聖戒暫代波羅打口鼓傳戒竟下座。
0973a02: 第杜二位居士請上堂拈香白椎竟師云百億那身
0973a03: 現丈六為度眾生受委曲人間天上獨稱尊大覺金
0973a04: 仙號曰佛人人盡說今成道山僧聽得一場笑大通
0973a05: 佛世利恒沙兜率阤天闡聖教哀憐含識降娑婆皇
0973a06: 宮脫質何奇妙假此雪山故出世慮乎末運人驕傲
0973a07: 四十九年無一字安得渠儂不動笑道不屬修豈有
0973a08: 成譬若虛空何像貌如同皓月映秋潭玄穹杲日當
0973a09: 空照大納乾坤世界中細如微塵毫末竅世間萬物
0973a10: 俱融通假安名號隨呼叫宗師呼曰禪法師號曰教
0973a11: 律師名之戒道者為至妙舉杖示眾云且道者箇呼
0973a12: 作箇甚麼若論者箇乃是山僧掌中之物任我呼名
0973a13: 呼號一曰撐天二曰著地三曰探竿四曰敲椎五能
0973a14: 引瞑六可代老七為扶弱八為助強九作牙爪山僧
0973a15: 喚作權衡又為遞代相傳把柄十號具足最不可呼
0973a16: 作龍虎二字若呼為混江龍攪擾江海水族不安若
0973a17: 呼獨角虎擾亂疆山走獸不寧仔細看來是箇頑物
0973a18: 止好呼箇囫蟲豈似第杜二位居士方知造惡有
0973a19: 罪作善有功誠詣寶光飯眾當酬一偈飯眾結萬緣
0973a20: 六度上福田飽餐以何酬三文大光錢。
0973a21: 寶光禮萬佛竟上堂瓊樓閣上瑞雲靉說法堂前結
0973a22: 五彩諸佛菩薩眾會時寶蓮艷艷布西海忽然平地
0973a23: 變黃金纓絡雨花遍界洒感動無非一點心珍饈天
0973a24: 賜不須擺眾口同音稱禮讚多生愆咎盡消解又能
0973a25: 種下菩提種佛性現成豈外買諸佛護生若已巳子眾
0973a26: 生聞法如娘奶二足神全教十方八德調和化四海
0973a27: 從今不捉者條蛇任世貴高永不采下座。
0973a28: 上座云老僧住世七旬五日用全憑靠施主說法利
0973a29: 生四十秋皈依弟子難清楚數年在外回成都只教
0973a30: 觀心禮佛祖千佛萬賢參遍過八難三途來救苦三
0973b01: 年口頭已巳周全山中採藥培基土養得還元任復初
0973b02: 玄穹日月從頭數呵呵月月中間有十五下座。
0973b03: 上堂從今不說口頭禪飽食煖衣高枕眠無事於心
0973b04: 忘歲月少夤緣處度時年風來拂地帶雲舞水去興
0973b05: 波攜月摶壁上畫龍行雨普碑頭鐫鳳御書啣古人
0973b06: 三詔不偢睬我有何能望上宣退隱居山皆本分草
0973b07: 衣木食不為艱所以老夫掀天揭地四十餘年未曾
0973b08: 暫息而今自覺慚惶稱此耳不聾時先退步眼不花
0973b09: 時豫抽身直指祖禪禪難進精嚴聖戒戒不依除此
0973b10: 兩般無法說椅案掀翻各東西一句無生話保重聽
0973b11: 其時以拄杖一卓云時到花枝滿緣來不假思下座。
0973b12: 上堂云老僧佛法無偏私如日高懸月映溪情與無
0973b13: 情同化日世間出世共玄機如如一點通三教湛湛
0973b14: 兩行合九師直教人人惺惺著煙塵拂盡得光輝善
0973b15: 來四眾弟子想是翻身枕子墮驚惺夢中人誠來法
0973b16: 會中剃髮出家受戒而求出身者麼是則雖是出家
0973b17: 容易受戒恐難何也受戒容易信心長遠守戒難古
0973b18: 云出家不受戒遇便行憊懶地獄由爾去法門從此
0973b19: 壞汝實誠心向上出班剃落傳衣竟復云出家受戒
0973b20: 已巳成僧須效古人行處行八萬行中勤點檢三千儀
0973b21: 裏牢拴繩心猿走出無方意馬溜韁何處尋地獄
0973b22: 天堂隨業轉九幽十類任機輪若還放逸不收斂枉
0973b23: 爾今朝入法門聽得老僧真切語牢牢記在肺肝心
0973b24: 功完行滿知端的步步黃金豈讓人下座。
