0603b01: 浮石禪師語錄卷八
0603b02: 嗣法門人行浚等編
0603b03: 拈古
0603b04: 舉世尊初生時一手指天一手指地周行七步目顧
0603b05: 四方云天上天下唯我獨尊雲門云我當時若見一
0603b06: 棒打殺與狗子喫貴圖天下太平師云世尊纔出頭
0603b07: 來只要起家立業那顧垛生招箭雲門大師雖則據
0603b08: 令而行剛成賊過張弓豎拂子云大眾見麼不因樵
0603b09: 子徑怎到葛洪家。
0603b10: 舉世尊在靈山會上拈花示眾是時眾皆默然唯迦
0603b11: 葉尊者破顏微笑世尊云我有正法眼藏涅槃玅心
0603b12: 實相無相微妙法門不立文字教外別傳付囑摩訶
0603b13: 迦葉師云世尊拈花眼空四海迦葉微笑傍若無人
0603b14: 且道正法眼藏是什麼乾屎橛。
0603b15: 舉外道問佛不問有言不問無言世尊良久外道歎
0603b16: 云世尊大慈大悲開我迷雲令我得入作禮而去阿
0603b17: 難云外道有何所證而言得入世尊云如世良馬見
0603b18: 鞭影而行後來百丈恒舉此話請益法眼語未終眼
0603b19: 云住住汝擬向世尊良久處會麼丈從此悟入師云
0603b20: 不向良久處會向什麼處會復顧左右云百丈悟處
0603b21: 與外道悟處是同是別若道是同天下宗師盡為外
0603b22: 道伴侶若道是別東土衲僧不如西天外道者裏緇
0603b23: 素分明許汝參學事畢。
0603b24: 舉世尊因波斯匿王問勝義諦中有世俗諦否若言
0603b25: 無智不應一若言有智不應二一二之義其義云何
0603b26: 佛言大王汝於過去龍光佛時曾問此義我今無說
0603b27: 汝亦無聞無說無聞是為一義二義師云世尊雖則
0603b28: 善荅帶累波斯匿王墮在死水山僧則不然待問一
0603b29: 二之義其義云何豎拂子云喚作拂子則觸不喚作
0603b30: 拂子則背此是一二之義畢竟喚作什麼匿王若向
0603c01: 者裏透得非唯不落一二之數亦且慶快平生。
0603c02: 舉文殊起佛見法見被世尊威神貶向二鐵圍山千
0603c03: 巖和尚云大眾不起佛見法見還免得貶向二鐵圍
0603c04: 山麼世尊也是憐兒不覺醜師云千巖恁麼道也是
0603c05: 自屎不覺臭敢問大眾起也貶不起也貶作麼生免
0603c06: 得眾無語師湧身云觀世音菩薩將錢買胡餅放下
0603c07: 手卻是饅頭。
0603c08: 舉教中道未離兜率已巳降皇宮未出母胎度人已巳畢
0603c09: 師云此是黃面老子閨閣中物罄底搬出與諸人面
0603c10: 前了也還見麼若也見得必自信自肯脫或未能不
0603c11: 妨更為諸人下箇註腳落霞與孤鶩齊飛秋水共長
0603c12: 天一色。
0603c13: 舉世尊一日陞座大眾集定文殊白椎云諦觀法王
0603c14: 法法王法如是世尊便下座師云世尊雖是頭正尾
0603c15: 正卻被文殊使令若是山僧纔見文殊出眾便乃震
0603c16: 威一喝即歸方丈直使文殊一場何也我為法
0603c17: 王於法自在。
0603c18: 舉永嘉云江月照松風吹永夜清宵何所為佛性戒
0603c19: 珠心地印霧露雲霞體上衣大慧云者箇阿師好與
0603c20: 三十棒且道過在什麼處不合將常住物入衣缽下
0603c21: 師云大慧老人雖則捉賊獻贓棒不虛發怎奈不顧
0603c22: 自家失利大眾還知失利處麼不許他人富甘得自
0603c23: 家貧。
0603c24: 舉陸亙大夫對南泉云肇法師甚奇怪道天地與我
0603c25: 同根萬物與我一體泉以手指庭前花云時人見此
0603c26: 一株花如夢相似師云陸亙將此勘驗王老師卻被
0603c27: 王老師勘驗陸亙雖是無語其旨了然若會得陸亙
0603c28: 了然處要識天地同根萬物一體有什麼難。
0603c29: 舉僧問風穴古曲無音韻如何和得齊穴云木雞啼
0603c30: 子夜芻狗吠天明徑山云者黃面淛子恁麼荅話也
0604a01: 做他臨濟兒孫未得在今日或有人問徑山古曲無
0604a02: 音韻如何和得齊只向他道木雞啼子夜芻狗吠天
0604a03: 明師云富而好禮以見無驕財不苟得方無濫取徑
0604a04: 山老人是不能逃二者之咎只欲抑人揚己巳不懼旁
0604a05: 觀雖然還知徑山為人處麼若非舍己巳從人那見婆
0604a06: 心太切喝一喝。
0604a07: 舉雪峰仁禪師云終日忙忙那事無妨且道如何是
0604a08: 無妨底那事良久云心不負人面無慚色師云報恩
0604a09: 則不然終日閒閒那事難安且道如何是難安底事
0604a10: 上床落地日應三餐且道與古人是同是別若道是
0604a11: 同未免喫報恩棒若道是別亦未免喫報恩棒為甚
0604a12: 如此不是報恩硬與棒大都緇素要分明。
0604a13: 舉千巖示眾云老僧如猢猻種樹種了便拔看大眾
0604a14: 根生也未眾無語自代云根生也師云根生則不然
0604a15: 未免自起自倒山僧也不種也不拔秪問大眾如何
0604a16: 是無根的樹子眾無語師云無根樹子也不識。
0604a17: 舉百靈問龐居士云石頭得力句曾舉似人否士云
0604a18: 亦曾舉似人來靈云阿誰士點胸云龐公靈云直是
0604a19: 妙德空生也讚嘆不及居士卻問百靈阿師得力句
0604a20: 曾舉似人否靈云亦曾舉似人士云阿誰靈戴笠便
0604a21: 行大慧云者箇話端若不是龐公幾乎錯舉似人雖
0604a22: 然如是畢竟百靈輸他龐公一著何故若不得箇破
0604a23: 笠遮卻髑髏有甚面目見他龐公師云百靈戴笠子
0604a24: 正要與龐公相見為甚大慧道不得者箇破笠遮卻
0604a25: 髑髏有甚面目見他龐公還會麼欲得不招無間業
0604a26: 莫謗如來正法輪。
0604a27: 舉臨濟上堂兩堂首座相見同時下喝僧問還有賓
0604a28: 主也無濟云賓主歷然復召眾云要會臨濟賓主句
0604a29: 問取堂中二首座師云臨濟大師卻被者僧覷破報
0604a30: 恩則不然者僧纔恁麼問劈頭便棒非但使者僧脫
0604b01: 洒亦且與二首座相見。
0604b02: 舉興化謂克賓云汝不久為唱導之師賓云不入這
0604b03: 保社化云會了不入不會不入賓云總不與麼化便
0604b04: 打云克賓維那法戰不勝罰錢五貫設饡飯一堂次
0604b05: 日自白槌云克賓維那法戰不勝不得喫飯即趁出
0604b06: 院師云興化法令若不如是之嚴何以見他克賓所
0604b07: 謂父為子隱子為父隱直在其中矣。
0604b08: 舉丹霞於慧林寺遇天大寒取木佛燒火向院主訶
0604b09: 云何得燒我木佛霞以拄杖撥灰云吾燒取舍利主
0604b10: 云木佛何有舍利霞云既無舍利更取兩尊燒主自
0604b11: 後鬚眉墮落師云丹霞燒木佛冷煖自知院主墮眉
0604b12: 鬚其禍難了盡道木佛本無舍利誰信丹霞以杖撥
0604b13: 底喝一喝云青天白日切莫眼花。
0604b14: 舉趙州訪道吾吾見來著豹皮褌把吉獠棒在三門
0604b15: 前等候纔見州來便高聲唱喏而立州云小心祇候
0604b16: 著吾又唱喏而去師云道吾勘驗趙州卻被趙州勘
0604b17: 驗雖然趙州輸他一著何故著賊也不知。
0604b18: 舉深明二上座同行見一鯉魚從網跳出深云俊哉
0604b19: 好似箇衲僧明云何似當初未入網時好深云明兄
0604b20: 猶欠悟在明行三十里方省師云結交須勝己已似我
0604b21: 不如無。
0604b22: 舉靈山會上有一女子於佛前入定佛敕文殊出之
0604b23: 文殊遶女子三匝鳴指一下女子入定儼然文殊遂
0604b24: 運神力托至梵天撲下女子亦復儼然佛云非但汝
0604b25: 一人出此女子定不得設使百千萬億文殊亦出不
0604b26: 得下界有罔明菩薩能出此定佛語未竟罔明從地
0604b27: 涌出佛敕令出定罔明遶女子三匝鳴指一下女子
0604b28: 遂出定師云文殊自文殊罔明自罔明女子與瞿曇
0604b29: 從來不異心一箇點即不到一箇到即不點一箇亦
0604b30: 點亦到一箇不點不到向者裏分析得明方具得參
0604c01: 學眼然未具透關眼在且道如何是透關眼一氣不
0604c02: 言含有象萬靈何處謝無私。
0604c03: 舉臨濟問洛浦云從上一人行棒一人行喝阿那箇
0604c04: 親浦云總不親濟云親處作麼生浦便喝濟便打師
0604c05: 云臨濟探竿在手深淺預知洛浦死坐竿頭不求進
0604c06: 步還有知恩者麼直饒有也只是喫棒底漢。
0604c07: 舉趙州訪黃檗檗見來便閉卻方丈門州即於法堂
0604c08: 上叫云救火救火檗開門搊住云道道州云賊過後
0604c09: 張弓師云二大老相見可謂碁逢敵手落子非輕一
0604c10: 箇把住雙關一箇頻連虎口雖能各展奇謀到底不
0604c11: 無優劣且道在阿誰分上試檢點看。
0604c12: 舉南陽國師云說法有所得斯則野干鳴說法無所
0604c13: 得斯則獅子吼師云大小國師只解瞻前不能顧後
0604c14: 有所得無所得則且置畢竟喚什麼作法啼得血流
0604c15: 無用處不如緘口度殘春。
0604c16: 舉僧問雲門如何是驚人句門云響師云雲門老漢
0604c17: 接機甚便秪是閉門不落閂空費己已力忽有人問報
0604c18: 恩如何是驚人句只向他道低聲低聲。
0604c19: 舉雪峰示眾云盡大地是箇解脫門因甚把手拽不
0604c20: 入師云雪峰老漢可謂千鈞之弩不為鼷鼠而發機。
0604c21: 舉僧問高安澄禪師舊歲已去新歲到來還有不受
0604c22: 歲者麼澄云作麼生僧云恁麼則不受歲也澄云城
0604c23: 上已巳吹新歲角窗前猶點去年燈僧云如何是去年
0604c24: 燈澄云臘月三十日師云高安老漢被者僧看破且
0604c25: 道看破在什麼處臘月三十日。
0604c26: 舉黃檗因南泉問什麼處去檗云擇菜去泉云將什
0604c27: 麼擇檗豎起刀子泉云汝只解作賓不解作主檗以
0604c28: 刀子點三下師云二大老雖是互相勘驗賓主歷然
0604c29: 檢點將來南泉輸卻一籌若是廣慧見他把刀子點
0604c30: 三下只道箇轉見不堪雖然碁逢敵手方堪著琴遇
0605a01: 知音始好彈。
0605a02: 舉溈山因仰山摘茶次謂仰云終日摘茶只聞子聲
0605a03: 不見子形仰撼茶樹溈云子只得其用不得其體仰
0605a04: 云未審和尚如何溈良久仰云只得其體不得其用
0605a05: 溈云放子二十棒師云溈山陸地興波仰山隨邪逐
0605a06: 惡若無末後二十棒直至於今沒勦絕何則一把柳
0605a07: 絲收不得和煙搭在玉欄杆。
0605a08: 舉黃檗因百丈問什處來檗云大雄山下採菌來丈
0605a09: 云還見大蟲麼檗作虎聲丈拈斧作斫勢檗把丈一
0605a10: 摑丈笑歸陞座為眾曰大雄山下有一大蟲汝等諸
0605a11: 人也須仔細老漢今日親遭一口師云捨己已從人真
0605a12: 大丈夫若非刖足曾三獻怎得連城價倍高。
0605a13: 舉僧問大隨法真禪師劫火洞然大千俱壞未審者
0605a14: 箇壞不壞隨云壞僧云恁麼則隨他去也隨云隨他
0605a15: 去僧不肯後到投子舉前話子遂裝香遙禮曰西川
0605a16: 古佛出世謂其僧曰汝速回懺悔僧回大隨隨已化
0605a17: 再轉投子子亦遷化師云者僧不肯大隨甚是難得
0605a18: 反被投子害他一生。
0605a19: 舉李駙馬問慈明我聞西河有金毛獅子是否明云
0605a20: 駙馬甚處得者消息來李便喝明曰野干鳴李又喝
0605a21: 明云獅子吼師云問也問得好荅也荅得妙只是末
0605a22: 後猶欠收機未免落他彀中還有出得者麼試跳
0605a23: 看。
0605a24: 舉唐代宗問忠國師百年後所須何物忠云要箇無
0605a25: 縫塔子帝云請師塔樣忠良久云會麼帝云不會忠
0605a26: 云我有付法弟子耽源卻諳此事召問之國師圓寂
0605a27: 後帝召耽源問源呈頌云湘之南潭之北中有黃金
0605a28: 充一國無影樹下合同船琉璃殿上無知識師云可
0605a29: 謂字經三寫烏焉成馬要會無縫塔樣麼向國師處
0605a30: 見則易向耽源處見則難何也毫釐有差天地懸隔。
0605b01: 頌古
0605b02: 世尊初生。
0605b03: 右脅初生不肖兒罄將家醜布寰區只因半點難瞞
0605b04: 昧殃及兒孫無盡時。
0605b05: 女子出定。
0605b06: 女子慣自粧妖瞿曇沒點氣息帶累罔明文殊至今
0605b07: 遭人甄別。
0605b08: 教中道未離兜率已巳降皇宮。
0605b09: 雲散家家月春來樹樹花不勞些子力當處足生涯。
0605b10: 世尊不說說迦葉不聞聞。
0605b11: 鍼芥相投絕易難師資道合本天然靈山多少奇男
0605b12: 子誰敢輕酬作指南。
0605b13: 阿難倒剎竿。
0605b14: 金襴之外更何傳平白阿難起釁端誰道飲光無把
0605b15: 捉呼喚門前倒剎竿。
0605b16: 今說無心處不與有心殊。
0605b17: 擬用無心墮有心通身荊棘入荒林吾今真得無心
0605b18: 旨聲色頭頭不自昏。
0605b19: 國師塔樣。
0605b20: 囫圇塔子甚分明豈是尋常捏聚成從來有樣堪描
0605b21: 畫小似須彌大似針。
0605b22: 青源米價。
0605b23: 廬陵米價荅何難貴賤高低當處看若是久經行販
0605b24: 者自然輸價兩家懽。
0605b25: 馬祖不安。
0605b26: 身橫竹榻懶跏趺酬酢情懷謾道無玉質不分梅笑
0605b27: 雪鷓鴣啼得客心孤。
0605b28: 百丈再參。
0605b29: 擬喝多云震若雷天懸秪為錯毫釐誰知百丈翻身
0605b30: 處日午三更悟大機。
0605c01: 南泉牽牛入堂首座拊牛背三下南泉出趙州
0605c02: 放一束朿草於首座前座無語。
0605c03: 千聖從來只一頭南泉為眾自忘羞引他首座成顛
0605c04: 倒打正還輸老趙州。
0605c05: 破灶墮。
0605c06: 灶神冷地賣聰明問著聰明當下昏不經棒打泥團
0605c07: 破縱有聰明何日惺。
0605c08: 溈山水牯。
0605c09: 人牛互喚兩無拘智理雖分共一如直下見超無別
0605c10: 伎快教扶起淨瓶來。
0605c11: 南泉斬貓。
0605c12: 提起剛刀問兩堂眾中誰敢露鋒鋩輸他趙老這些
0605c13: 子赤腳悠悠獨占強。
0605c14: 南泉云馬祖說即心即佛王老師不恁麼說不
0605c15: 是心不是佛不是物。
0605c16: 不是心佛物王老師兮親口說是甚麼沒交涉清白
0605c17: 眼中休著屑。
0605c18: 中邑獼猴。
0605c19: 無事生端驗作家獼猴內外喻偏賒若非捉手言相
0605c20: 見辜負當年小釋迦。
0605c21: 鹽官索扇。
0605c22: 扇子破也索犀牛侍者茫然絕應酬誰道更闌秋夜
0605c23: 永蘆花月色正綢繆。
0605c24: 龐居士到芙蓉太毓禪師處毓行食與居士士
0605c25: 接食次毓縮手云生心受供淨名早訶去此一
0605c26: 機居士還甘否士云當時善現豈不作家毓云
0605c27: 非干他事士云食到口邊被他奪卻毓乃下食
0605c28: 士云不消一句。
0605c29: 不消一句意如何甘不甘兮沒兩塗下食了時無後
0605c30: 語誰知龐老出常徒。
0606a01: 趙州狗子。
0606a02: 問處孤巍荅自然。強生擬議隔千山。昔年趙老原無
0606a03: 意。莫效韓盧逐塊間。
0606a04: 趙州柏樹子。
0606a05: 庭前柏樹子。粒粒甚分明。相識滿天下。知心有幾人。
0606a06: 夾山參船子。
0606a07: 煙水茫茫擲下鉤。多年難遇我般儔。點頭忽得金鱗
0606a08: 現。跳入滄浪即便休。
0606a09: 子湖狗。
0606a10: 子湖烈犬正當門。終日橫身不露形。觸著直教惡性
0606a11: 發。無分上下與卑尊。
0606a12: 德山托缽。
0606a13: 春滿乾坤花滿林。綠楊冉冉亂啼鶯。湘江一曲漁家
0606a14: 樂。不涉宮商調更清。
0606a15: 睦州擔板。
0606a16: 丈夫意氣本無拘。自畫隨人喚即違。欲識睦州相會
0606a17: 處。豈容擔板衲僧窺。
0606a18: 臨濟三頓棒。
0606a19: 三遭問話三遭打。冷汗通身沒可把地歸來氣象
0606a20: 新。拳鼓掌賣瀟灑。
0606a21: 臨濟入滅。
0606a22: 正法眼藏是何物。父子相酬滅不滅。臨終被喝心纔
0606a23: 冷。罵做瞎驢誰透徹。
0606a24: 香嚴擊竹。
0606a25: 裹足雲林大似呆。生前消息強安排。若非擊竹一聲
0606a26: 。滿耳聞來總是乖。
0606a27: 靈雲見桃花。
0606a28: 春風舒笑豔陽天。逐水桃花爛熳然。可惜一雙清白
0606a29: 眼。無端擉瞎在桃邊。
0606a30: 趙州勘二菴主。
0606b01: 古制焦桐彈到今。調中翻覆驗知音。高山流水分明
0606b02: 極。未識于今孰解聽。
0606b03: 芭蕉拄杖。
0606b04: 一條拄杖滑如油。與奪從教得自由。有意氣時添意
0606b05: 氣。不風流處轉風流。
0606b06: 保壽開堂。
0606b07: 棋逢敵手休輕下。優劣全昭一著間。兩將未分先覷
0606b08: 破。徒教車馬各爭先。
0606b09: 荊棘林中堪獨步。馬能千里故追風。直饒翻轉無情
0606b10: 面。似向南離聽處分。
0606b11: 雲門須彌山。
0606b12: 一念不起須彌山。光前絕後沒遮攔。雲門忒煞傾肝
0606b13: 膽。那個男兒肯荷擔。
0606b14: 玄沙問小塘長老。昨日許多喧鬧。向甚麼處去。
0606b15: 塘提起袈裟角。沙云。料掉沒交涉。
0606b16: 畫虎畫皮難畫骨。知人知面不知心。小塘提起袈裟
0606b17: 角。心骨何方徹底傾。
0606b18: 首山竹篦。
0606b19: 拈卻兩頭會也麼。輕輕踏著別無他。轉身須是英靈
0606b20: 漢。不被渠瞞始作家。
0606b21: 婆子燒庵。
0606b22: 抱住慇懃問最親。供他死漢少知情。若還具有羅空
0606b23: 手。一彈分明落一禽。
0606b24: 黃龍三關。
0606b25: 我手何似佛手。曾盜淨瓶楊柳。露出白拈嘴臉。天涯
0606b26: 無處藏醜。
0606b27: 我腳何似驢腳。步步全無好惡。早經踏著烏龜。箇箇
0606b28: 都是硬殼。
0606b29: 人人有箇生緣。良駿何待加鞭。迅速穿花過柳。追風
0606b30: 逐電如煙。
0606c01: 五祖云。譬如牛過窗櫺頭角四蹄都過了。秪是
0606c02: 尾巴過不得。
0606c03: 透得尾巴過。牛身方始全。縱橫泥水裏。毛色轉新鮮。
0606c04: 看得尾巴透。方傾參學心。百花林裏戲。片葉不沾身。
0606c05: 破沙盆。
0606c06: 沙盆既破量寬洪。包括乾坤更可容。一切聖賢收不
0606c07: 得。秪因沙界覓無蹤。
0606c08: 僧問本師密和尚。如何是三寶。密云。一餐胡餅
0606c09: 兩餐粥。僧云。不是者三飽。密云。老僧日日奉持。
0606c10: 問得分明荅得親。奉持那肯別殷勤。茫茫宇宙人無
0606c11: 數。幾箇知歸不外尋。
0606c12: 本師一日上堂。舉世尊初生話畢。乃云。汝等不
0606c13: 見黃面老子。更向者裏討甚麼碗。下座一時打
0606c14: 散。
0606c15: 彼丈夫兮我丈夫。有何虧尟向人圖。枉教喫盡伶俜
0606c16: 苦。到底衣珠外得無。
0606c17: 末後句。
0606c18: 末後句透何難。臘月梅花帶雪看。箇中若善尋梅者。
0606c19: 不用寒香到鼻邊。
0606c20: 和普明禪師牧牛頌十首。
0606c21: 未牧。
0606c22: 蹉過聲前這一哮。反生邊見歷途遙。披毛帶角渾無
0606c23: 慮。糞草何曾識稼苗。
0606c24: 初調。
0606c25: 纔識牛兮鼻已穿。翻然自肯更加鞭。暫時不在頻偷
0606c26: 走。猶把芒繩緊緊牽。
0606c27: 受制。
0606c28: 渡水穿雲不亂馳。任他呼遣總相隨。雖然已巳是堪調
0606c29: 治。未許山童暫放疲。
0606c30: 回首。
0607a01: 一回入草一回頭。可比初時性已巳柔。滿徑落花思踐
0607a02: 履。客途煙雨豈羈留。
0607a03: 馴伏。
0607a04: 玲瓏石畔古松邊。任運騰騰始貼然。手裏有鞭須放
0607a05: 下。鼻中去索不須牽。
0607a06: 無礙。
0607a07: 觸處逢渠得自知。入泥入水又何拘。饑餐渴飲困來
0607a08: 睡。底事從來無欠餘。
0607a09: 任運。
0607a10: 己巳眼撐開宇宙中。胡來胡現任茸茸。山童閒唱還鄉
0607a11: 曲。不覺令人歸思濃。
0607a12: 相忘。
0607a13: 喪盡偷心豁達中。人牛何異復何同。從今兩絕隄防
0607a14: 力。可以西兮可以東。
0607a15: 獨炤。
0607a16: 脫盡皮毛赤體間。堂堂獨露笑談間。不是渠儂能了
0607a17: 達。秪因透徹上頭關。
0607a18: 雙泯。
0607a19: 空空寂寂杳無蹤。一點靈機盡埽空。智理不存悲化
0607a20: 普。一輪明月炤幽叢。
0607a21: 世尊陞座文殊白椎。
0607a22: 法王之法若何觀。已見文殊彊指南。不是瞿曇大慈
0607a23: 愍。潑水教收智者難。
0607a24: 世尊睹明星。
0607a25: 以己已方人世盡然。瞿曇未越見還偏。不思愧點胭脂
0607a26: 額。故把硃砂畫雪顏。
0607a27: 外道問那一通。
0607a28: 那通不識五通虛。樹本無根豈有枝。仙人不遇大慈
0607a29: 父。兩足懸空步步虛。
0607a30: 靈雲見桃。
0607b01: 因桃起見見非桃。桃既非桃見亦消。桃見兩消是甚
0607b02: 麼。靈雲從此得逍遙。
0607b03: 栴檀瑞像。
0607b04: 情與無情共一真。木雕泥塑解飛迎。世尊親手曾摩
0607b05: 頂。你我原非有二人。
0607b06: 婆生七子六個不遇知音只者一個也不消得
0607b07: 便拋下水中。
0607b08: 婆婆抱子問來原。撫棹酬機見不偏。不遇知音猶自
0607b09: 可。知音知處道情乾。
0607b10: 僧問首山如何是佛山云新婦騎驢阿家牽。
0607b11: 新婦騎驢阿家牽。因邪打正道方圓。曲高不落尋常
0607b12: 調。越色超聲契別傳。
0607b13: 法語
0607b14: 天植駱居士五十懸弧之辰作佛事薦其先嚴
0607b15: 請說
0607b16: 公今年五十。上天一晝夜。天方夢夢然。不知有佛法。
0607b17: 公反勝於天。知苦修解脫。自度能度人。先從度親始。
0607b18: 非但一世親。世世親皆度。追思曠劫來。循環六道苦。
0607b19: 備知異類身。曾昔為父母。所以調御師。普度於一切。
0607b20: 公能效佛行。大孝莫可喻。
0607b21: 示鈍斧禪人
0607b22: 非剛打就。豈鐵鑄成。八風不動。四相無侵。收放自由。
0607b23: 佛魔難近。只這一著。無可標名。喜子老大執侍三稔。
0607b24: 欲離吾右刈茅蓋頭。孜孜無倦操持實乃僧中之龍。
0607b25: 和羅飯骨董羹隨家豐儉暢子平生。
0607b26: 金沙眾居士以念佛米供齋求法語
0607b27: 向來米價貴如珠。此米超珠珠莫及。一句彌陀一粒
0607b28: 米。一粒米動一佛出。若將供養老趙州。定然有口也
0607b29: 不食。何故念佛一聲漱口三日。還會趙州此言麼。
0607b30: 秪為念佛人不得理致。心外有法取捨情生。反污己巳
0607c01: 口不若不念。故道此爾要知得理之念謂之正念。失
0607c02: 理之念謂之邪念。須是得正去邪始得。且作麼生方
0607c03: 乃得正去邪。如大勢至菩薩云。都攝六根淨念相繼。
0607c04: 如是念佛是為得理。何謂都攝六根淨念相繼。淨念
0607c05: 者。念無雜念。相繼者。念無間斷。六根者。眼耳鼻舌身
0607c06: 意。都攝者。因眼貪色耳貪聲鼻貪香舌貪味身貪細
0607c07: 滑意貪法塵。貪即是愛。經云。有愛則生愛。盡則死。故
0607c08: 知貪愛為生死本。如今要斷生死。先斷貪愛。貪愛作
0607c09: 麼生得斷。即將一句阿彌陀佛念念相繼。則自然眼
0607c10: 不取色耳不取聲鼻不取香舌不取味身不取細滑
0607c11: 意不取法塵。總歸一句彌陀謂之都攝六根。貪取謂
0607c12: 之亂。一句彌陀謂之淨。淨以掃亂。亂除愛盡則生死
0607c13: 之因自空。輪迴之果自息。如是念佛方得斷生死出
0607c14: 沉淪趣菩提證涅槃。纔是究竟念佛是為得理正念。
0607c15: 趙州祖師要人明取念佛之理。接引盲修瞎念之輩。
0607c16: 故曰。念佛一聲漱口三日。汝等善人擔柴運米助我
0607c17: 雲廚。老僧特為發明此理。得明是理。歸家一心念佛。
0607c18: 無雜無斷。各各得生唯心淨土。箇箇得見本性彌陀。
0607c19: 當生珍重。記取記取。
0607c20: 徹空上人持卷乞法語
0607c21: 上人號徹空。法名曰慶秀。慶則慶其徹。空則空其秀。
0607c22: 慶徹徹於空。空秀空於有。於法為真空。於有為妙有。
0607c23: 妙有原非相。真空即是物。始知一貫錢。依然兩五百。
0607c24: 真空不住空。妙有不住有。空有兩不住。藏身於北斗。
0607c25: 真空不離空。妙有不離有。空有兩不離。頭陀自抖擻。
0607c26: 喚甚為真空。喚甚為妙有。空有兩誰喚。露出本來面。
0607c27: 無空說真空。無有說妙有。空有兩俱說。機用安可測。
0607c28: 身心本一如。身外更無餘。但有空可徹。土上又加泥。
0607c29: 到此際非容易。報恩猶未輕。相許擊破如來藏裏珠。
0607c30: 掀翻祖師關捩子。會盡古今三術闍。方可利生施法
0608a01: 雨。
0608a02: 示監收
0608a03: 常住田疇賴汝監收。一人輕著力。眾得飽齁齁。雖然
0608a04: 粥足飯足。未是汝足。直教嚼著無米飯。普使人天香
0608a05: 滿腹。
0608a06: 示潤芳
0608a07: 後生家須早計。莫把光陰虛自棄。為僧若不究根源。
0608a08: 生死循環豈兒戲。聲名動有何好。添得眼前鬧炒炒。
0608a09: 貴圖身世事奢華。不顧業識來牽繞。闖驢胎穿馬腹。
0608a10: 一旦囊藏俱露布。徒教受苦萬千般。有口難言向誰
0608a11: 訴訢。莫待角生悔已巳遲。即今休把青年蹉。終朝捏箇無
0608a12: 手拳。打破虛空見碧天。從教混入黃河裏。那日隨流
0608a13: 衣自乾。
0608a14: 回山示眾
0608a15: 師云。古者道三日不見亦須刮目相待。老僧出山已巳
0608a16: 來。不覺八月矣。院中事務不無幹辦。未審各各本分
0608a17: 事。亦有深契否。百丈老祖道我被馬大師一喝直得
0608a18: 三日耳聾。如何是耳聾底意旨。速速道來。若有道得
0608a19: 貼體者。老僧拄杖子兩手分付。如或未能不可輕易
0608a20: 放過。
0608a21: 示新戒
0608a22: 師豎拂云。諸佛子看看。諸佛出世只為發明者箇。汝
0608a23: 能會得者箇。三無漏學悉已巳具足。其或未然。且依經
0608a24: 云眾生受佛戒即入諸佛位。新戒依佛言是名真菩
0608a25: 薩。所以道三業清淨。佛出世。步步踏著黃金地三業
0608a26: 不淨。佛滅度。黃金地上難移步。依教奉行。眼前明歷
0608a27: 歷。不依教奉行。腳下黑漫漫。依而不依。口中說食終
0608a28: 難飽。不依而依。身上穿衣方免寒。四句百非俱坐斷。
0608a29: 千生業海頓枯乾。到恁麼地喚甚麼作菩提煩惱阿
0608a30: 那個為生死涅槃盡大地人齊斫額國山峰月炤人
0608b01: 寒。
0608b02: 解期示眾
0608b03: 七日禪期雖已巳周。本參未透豈能休。直須洞徹西來
0608b04: 意。生死牢關一筆勾。後生晚進忌聰明。且要虛心學
0608b05: 老成。記取古人好言語。要渠癡鈍過平生。大道本天
0608b06: 然那許。妄穿鑿離心意識。參出聖凡路學參。須真實
0608b07: 參直待冷。灰中豆爆悟須真。實悟更加絕後而再甦。
0608b08: 方堪繼續祖燈。永作人天龜鑑。切不可半塗而廢得
0608b09: 少為足。貪他利養要人禮敬。假粧知識粉飾無聞不
0608b10: 慚不愧。錯因錯果未得言得未證言證大妄語成造
0608b11: 無間業。一時苦事臨頭。他日悔之晚矣。諸仁者當聞
0608b12: 是語。銘刻在心。依此而行超凡入聖。出類拔萃得大
0608b13: 受用。庶不辜負生平大眾久立。伏惟珍重。
0608b14: 迎龍庵求開示去歲承招今日齋貴圖一飽了余懷
0608b15: 誰知眾請重開示須信談玄口不開大眾既是談玄
0608b16: 為甚口不開。不見教中道是法不可示言辭相寂滅
0608b17: 諸法。從本來常自寂滅相。所以昔日外道問佛。不問
0608b18: 有言不問無言。世尊良久。外道云。世尊大慈大悲開
0608b19: 我迷雲。令我得入於此見。得是謂上根於此不見可
0608b20: 謂東土衲僧不如西天外道。山僧未免更向第二門
0608b21: 頭別通個消息。正是教中道我有異方便助顯第一
0608b22: 義。故世尊初生一手指天。一手指地。周行七步。目顧
0608b23: 四方。乃云。天上天下。唯我獨尊。是異方便助顯第一
0608b24: 義。年登十九念世無常。捨王宮居雪嶺。苦行六年因
0608b25: 睹明星忽然大悟。歎云。奇哉。眾生皆有如來智慧德
0608b26: 相。良由妄想執著不能證得。是異方便助顯第一義。
0608b27: 隱勝現劣經行樹下三七思惟云。若但讚佛乘。眾生
0608b28: 沒在苦破法不信。受墜於三惡道。我寧不說法疾入
0608b29: 於涅槃。尋念過去佛所行方便。力亦應說三乘作是
0608b30: 思惟時。十方佛皆現梵音慰諭我。善哉。釋迦文第一
0608c01: 之導師。於是機分大小道殊半滿。說法四十九年。談
0608c02: 經三百餘會。末後於靈山會上百萬眾前。拈一枝合
0608c03: 歡梧桐花。舉示四眾。唯有迦葉破顏微笑。便云。我有
0608c04: 正法眼藏涅槃妙心實相無相。教外別傳。付囑與摩
0608c05: 訶大迦葉。是異方便助顯第一義。於此會得是謂中
0608c06: 根。如其根器淺劣不能領會。且看昔日有智閑上座
0608c07: 聰辯過人。問一荅十。問十荅百。一日參禮溈山。次山
0608c08: 問。聞子聰辯過人。問一荅十。問十荅百。此皆冊子中
0608c09: 語。向父母未生前道一句來。閑乃杜口無對。禮請溈
0608c10: 山說破。山云。我若與子說破。他日罵我在。乃禮辭溈
0608c11: 山併去。所習結茅於忠國師遺跡終日呆呆地討箇
0608c12: 父母未生前消息。日久月深。忽於掃地次拾瓦礫擊
0608c13: 竹作聲頓然打破疑團。洞徹生前消息。便設香望溈
0608c14: 山禮拜云。當時若與我說破。怎得有今日。此便是鈍
0608c15: 根人參禮善知識做工夫悟道的樣子。蓋因入道遲
0608c16: 速不同。故分根器有三種。雖說有三。於悟處無有異。
0608c17: 大眾。古人如是。爾豈不然。各宜憤悱。急自究取。莫將
0608c18: 閒學解。空費好時光。
0608c19: 
0608c20: 浮石禪師語錄卷八終
