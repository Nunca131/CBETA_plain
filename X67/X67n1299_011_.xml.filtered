0065b17: 
0065b18: 禪林類聚卷第十一
0065b19: 
0065b20: 住山開堂附　庵居　戒律出家附　禮拜
0065b21: 　參學　省訪
0065b22: 住山開堂附
0065b23: 青原思禪師令石頭馳書往南嶽讓和尚處。乃云回
0065b24: 來與汝斧子住山去。石頭到彼。未通書便問。不慕
0065c01: 諸聖。不重己已靈時如何。嶽云。子問太高生。何不向下
0065c02: 問。頭云。寧可永劫受沈淪。不求諸聖解脫。便回。師問。
0065c03: 返何速乎。書達不。頭云。書亦不達。信亦不通。去時蒙
0065c04: 許斧子住山。即今便請。師垂一足。頭便禮拜。歸南
0065c05: 嶽住山。
0065c06: 玄沙云。大小石頭被大慧靠倒。至今起不得。　翠
0065c07: 巖芝云。思和尚垂足。石頭禮拜。要且不得他斧子。
0065c08: 且道後來用箇甚麼。　黃龍南云。石頭雖善馳達。
0065c09: 不辱宗風。其柰逞俊太過。不知落節。既是落節。回
0065c10: 來因甚得斧子。　雪竇顯云。石頭洎擔板過。又
0065c11: 云。大小大惠不能據令。
0065c12: 保寧勇頌云。從來祖上作君王。子子孫孫代代昌。
0065c13: 文武百僚俱不識。只應金殿有尊堂。　佛印元云。
0065c14: 諸聖不求。己已靈不重。一問太高。天驚地動。拂袖而
0065c15: 回。音書肯開。後茲盤石上。更不過山來　佛國白
0065c16: 云。斧持來便住山。斫開南嶽好巒。兒孫失利
0065c17: 將何用。又被嚧笑魯般。　枯木成云。千里迢迢
0065c18: 信不通。歸來何事太。白雲斷巖前石。掛角
0065c19: 羚羊不見蹤。
0065c20: 百丈海禪師。僧問如何是奇特事。師云獨坐大雄。
0065c21: 僧禮拜。師便打。
0065c22: 應庵華云。大小百丈答話不了。
0065c23: 雪竇顯頌云。祖域交馳天馬駒。化門舒卷不同途。
0065c24: 電光石火存機變。堪笑人來捋虎鬚。　白雲端云。
0066a01: 大機大用豈然。獨坐雄是有權。稍若錯傳王
0066a02: 令者。腦門須喫棒三千。　投子青云。巍巍峭出
0066a03: 雲霄。頂寒勢外遙。坐觀四望煙籠處。一帶青
0066a04: 山萬水朝。　保寧勇云。大雄頂獨巍巍。直下橫
0066a05: 分八字眉。賴得縮頭知進退。未容易敢相虧。
0066a06: 　海印信云。雄獨坐鎮巍巍。四海謠滿路岐。任
0066a07: 是通身鋒刃者。到來無不降旗。
0066a08: 投子同禪師。僧問和尚住此山有何境界。師云丫角
0066a09: 女子白頭絲。
0066a10: 白雲端頌云。丫角女子白頭絲。猛堆中雪片飛。
0066a11: 一等住山誰可擬。閑雲流水不同歸。　正覺逸云。
0066a12: 山家世界別。塵世罕曾聞。只可自怡悅。不堪持贈
0066a13: 君。持贈君。還也奇。丫角女子白頭絲。
0066a14: 雲居僧問僧家畢竟如何。師云居山好。僧禮拜。師云
0066a15: 你作麼生會。云。僧家畢竟於善惡生死逆順境界。其
0066a16: 心如山之不動。師打云。辜負先聖。喪我兒孫。又問傍
0066a17: 僧云。你作麼生。僧禮拜云。僧家畢竟眼不玄黃之
0066a18: 色。耳不聽絲竹之聲。師云。辜負先聖。喪我兒孫。
0066a19: 黃龍南云。作麼生道得一句。不辜負先聖喪我兒
0066a20: 孫。若人道得。到此青山非道場。若道不得。有寒暑
0066a21: 兮促君壽。有鬼神兮君福。
0066a22: 投子青頌云。突兀嵯峨萬刃橫。四邊無路不通行。
0066a23: 自古兩輪光不到。夜深王老入西岑。
0066a24: 庵居
0066b01: 南泉願禪師住庵時。一僧到。師乃云。某甲上山作務。
0066b02: 請齋時作飯自喫了。送一分來。其僧齋辨自喫了。
0066b03: 將家事一時打破。仍就臥。師伺久不來。遂歸。見
0066b04: 僧臥。師亦去一邊臥。僧便起去。師住後云。我往前住
0066b05: 庵時。有箇利道者來。直至如今不見。
0066b06: 五祖戒云。也是貧兒思舊債。　翠巖芝云。兩箇漢
0066b07: 前不至村後不至店。
0066b08: 南堂靜頌云。吹毛利。逆水波清。丈夫志氣。不順
0066b09: 人情。君征塞北。我伐西秦。千古萬古。共樂昇平。
0066b10: 趙州諗禪師因到一庵主處問。有麼有麼。主起拳
0066b11: 頭。師云水淺不是泊船處。便行。又到一庵主處云。有
0066b12: 麼有麼。主亦起拳頭。師云。能縱能奪。能殺能活。便
0066b13: 作禮。
0066b14: 姜山愛云。趙州只見錐頭利。　雲居舜云。趙州當
0066b15: 時甚生意氣。雖然如是。要且鼻孔在二庵主手裏。
0066b16: 　上方益云。避得風雷。重遭霹靂。　月庵果云。泣
0066b17: 露千般草。吟風一樣松。為甚麼肯一不肯一。若向
0066b18: 這裏見得。釋迦不先。彌勒不後。坐斷要津。天長地
0066b19: 久。苟或未然。月庵老人為諸人下箇註。良久云。
0066b20: 若不如是。爭知如是。
0066b21: 文殊道頌云。疋馬單鏘戰祖關。死生只在剎那間。
0066b22: 趙州最是難容漢。庵主當頭楔兩拳。　佛昱云。
0066b23: 問答元來總一般。當頭一著莫瞞頇。將軍自有佳
0066b24: 聲在。不得封侯也是閑。　佛性泰云。無星秤子兩
0066c01: 頭平。提起應須見得明。若向箇中爭分兩。知渠錯
0066c02: 認定盤星。　湛堂準云。趙州老漢少喜多嗔。不會
0066c03: 為客勞煩主人。　佛心才云。虎步龍驤九垓。會
0066c04: 從平地起風雷。等閑喚出庵中主。便見千江水逆
0066c05: 流。
0066c06: 龍山禪師住庵。洞山价禪師與密師伯行見溪流
0066c07: 菜葉。洞云此中必有修行人。遂往尋。見庵主。師問。此
0066c08: 山無路。闍梨向甚麼處來。洞云。無路且置。和尚從何
0066c09: 而入。師云我不曾雲水來。洞云和尚住此庵多少時
0066c10: 耶。師云春秋不涉。云。和尚先住。此山先住。師云不知。
0066c11: 云為甚麼不知。師云我不為人天來。洞又問如何是
0066c12: 賓中主。師云長年不出戶。云如何是主中賓。師云青
0066c13: 山覆白雲。云賓主相去幾何。師云長江水上波。云賓
0066c14: 主相見有何言說。師云清風拂白月。洞又問庵主見
0066c15: 箇甚麼道理便住此山。師云。我見兩箇泥牛入海。
0066c16: 直至如今無消息。復有頌云。三間茅屋從來住。一道
0066c17: 神光萬境閑。莫把是非來辯我。浮生穿鑿不相干。遂
0066c18: 放火燒。直入後庵。
0066c19: 保寧勇頌云。泥牛入海無消息。天上人間何處。
0066c20: 謂言春去秋復來。步步乘騎得渠力。　南堂靜云。
0066c21: 撥草瞻風海上遊。海山深處葉隨流。相將行到水
0066c22: 窮處。果見厖眉老比丘。這比丘。冷啾啾。清風為線。
0066c23: 明月為。一合乾坤作釣舟。孤絕頂垂綸坐。不
0066c24: 風流處也風流。
0067a01: 俱胝禪師初住庵時。有尼頂笠錫至。遶禪三
0067a02: 云。道得即住。師無語。自嘆云。我雖是丈夫。無丈夫
0067a03: 之作。欲棄庵參。是夜土地報云。庵主不須雲遊。自
0067a04: 有知識來為說法。次日果天龍和尚至庵。師舉前話
0067a05: 問之。龍一指。師忽然大悟。不復他遊。後凡有所問
0067a06: 唯一指頭。臨終謂眾云。我得天龍一指頭禪。一生
0067a07: 受用不盡。乃一指而逝遊。
0067a08: 長慶代眾云。美食不中飽人喫。　玄沙云。我當時
0067a09: 若見。拗折指頭。　玄覺云。且道玄沙恁麼道。意作
0067a10: 麼生。　雲居錫云。只如玄沙恁麼道。肯伊不肯伊。
0067a11: 若肯。何言拗折指頭。若不肯。俱胝過在甚麼處。
0067a12: 　曹山云。俱胝承當處鹵莽。只認得一機一境。一種
0067a13: 是拍手撫掌。是他西園奇。　玄覺又云。且道俱
0067a14: 胝還悟也未。若悟。為甚麼道承當處鹵莽。若不悟。
0067a15: 又道用一指頭禪不盡。且道曹山意旨在甚麼處。
0067a16: 汾陽昭頌云。天龍一指悟俱胝。當下無私物匪齊。
0067a17: 萬互千差寧別說。直教今古勿針錐。　雪竇顯云。
0067a18: 對揚深愛老俱胝。宇宙空來更有誰。曾向滄溟下
0067a19: 浮木。夜濤相共接盲龜。　佛國白云。問答機關豈
0067a20: 易酬。無錢難作好風流。心中有事說不得。只得忙
0067a21: 中指頭。　慧照預云。蓆簾蓬戶在門頭。誰謂村
0067a22: 居院落幽。雨散雲收山嶽露。瑚枝上掛金。
0067a23: 　徑山杲云。俱胝一指頭。喫飯飽方休。腰纏十萬貫。
0067a24: 騎上揚州。
0067b01: 雪存禪師住庵時。有兩僧來禮拜。師見來。以手托
0067b02: 庵門放身出云是甚麼。僧亦云是甚麼。師乃低頭歸
0067b03: 庵。僧後到巖頭。頭問甚麼處來。云嶺南來。頭云曾到
0067b04: 雪麼。云曾到。頭云有何言句。僧舉前話。頭云他道
0067b05: 甚麼。云他無語低頭歸庵。頭云。噫。我當初悔不向他
0067b06: 道末後句。若向伊道。天下人不奈雪老何。僧至夏末
0067b07: 再舉前話請益。頭云何不早問。云未敢容易。頭云雪
0067b08: 雖與我同條生。不與我同條死。要識末後句。只這
0067b09: 是。聯燈小異
0067b10: 大溈云。大小雪巖頭被這僧勘破。　湛堂
0067b11: 準云。大眾。雪是會末後句不會末後句。若道會。
0067b12: 巖頭又道當初悔不向他道末後句。若道不會。因
0067b13: 甚而今兒孫遍天遍地。雖與我同條生不與我同
0067b14: 條死。末後句巖頭為劈頭說破也。未免有些訛。
0067b15: 久參先德一舉便知。後學初機莫道不疑好。
0067b16: 雪竇頌云。末後句。為君說。明暗雙雙底時節。同條
0067b17: 生也共相知。不同條死還殊絕。還殊絕。黃頭碧眼
0067b18: 須甄別。南北東西歸去來。夜深同看千巖雪。　白
0067b19: 雲端云。雪入庵中後。路上無人見得伊。賴有
0067b20: 故人千里在。同條生死不同時。　照覺總云。雪老
0067b21: 別鼇山卓庵閩中坐。一日見僧來探頭道甚麼末
0067b22: 後句。少人和。得巖頭重註破。同條生。同條死。末
0067b23: 後句。莫錯舉。　天童覺云。切瑳琢磨。變態訛。葛
0067b24: 陂化龍之杖。陶家居蟄之梭。同條生兮有數。同條
0067c01: 死兮無多。末後句。只這是。風舟載月浮秋水。
0067c02: 虎溪庵主因有僧問。庵主在這裏得多少年也。師云。
0067c03: 祇見冬凋夏長。總不記得。云大好不記得。師云汝道
0067c04: 得多少年也。云冬凋夏長。師云市裏虎。
0067c05: 琅覺頌云。市中心虎。能歌不能舞。命值木星
0067c06: 君。不遇羅土。　草堂清云。虎溪老住庵。年深都
0067c07: 不記。市中心虎。四方如鼎沸。
0067c08: 洛浦安禪師遊歷罷。往夾山頂卓庵經年。夾山知乃
0067c09: 修書令僧馳到。師接得便坐。再展手索。僧無對。師
0067c10: 便打。云歸去舉似和尚。僧回舉似夾山。山云。這僧看
0067c11: 書三日內必來。若不看書。斯人救不得。果三日後至。
0067c12: 纔見夾山不禮拜。乃當面叉手而立。夾山云。雞棲鳳
0067c13: 巢。非其同類。出去。師乃問云。自遠趨風。請師一接。山
0067c14: 云。目前無闍梨。此間無老僧。師便喝。山云。住住。且莫
0067c15: 草草。雲月是同。溪山各異。截斷天下人舌頭即
0067c16: 不無闍梨。爭教無舌人解語。師佇思。夾山便打。師因
0067c17: 茲伏膺。
0067c18: 興化云。但知作佛。愁甚麼眾生。　雪竇顯云。這僧
0067c19: 可悲可痛。鈍置他臨濟。他既雲月是同。我亦溪山
0067c20: 各異。說甚麼無舌人不解語。坐具劈口摵。夾山是
0067c21: 箇知方漢。必然明下安排。　五祖戒出洛浦語
0067c22: 云。更說道理看。便出去。　大陽延代云。也要和尚
0067c23: 證明。
0067c24: 投子青頌云。無伴石人夜入山。雪籠紅頂綠衣寒。
0068a01: 喝開劫肇三頂。捧出金襴對日看。　枯木成云。
0068a02: 喝下承當草已巳深。來蘭浦訪知音。溪山雲月何
0068a03: 異。今古誰人鑑此心。　天童覺云。搖頭擺尾赤
0068a04: 梢鱗。徹底無依解轉身。截斷舌頭饒有術。拽回鼻
0068a05: 孔妙通神。夜明簾外兮風月如晝。枯木巖前兮花
0068a06: 卉長春。無舌人。無舌人。正令全提一句親。獨步寰
0068a07: 中明了了。任從天下樂欣欣。
0068a08: 昔有二庵主住庵旬日不相見。忽相會。上庵主問下
0068a09: 庵主云。多時不相見。向甚麼處去來。下云在庵中造
0068a10: 箇無縫塔。上云。某甲也要造一箇。就兄借取塔樣子。
0068a11: 下云。何不早說。恰被人借去了也。
0068a12: 法眼云。且道是借他樣不借他樣。
0068a13: 月庵果頌云。無縫塔子樣。兩手不起。被人借將
0068a14: 去。至今尋未已巳。尋未已巳。天上人間知幾幾。
0068a15: 昔有一婆子供養一庵主經二十年。常令一二八女
0068a16: 子送飯給侍。一日令女子抱定云。正恁麼時如何。庵
0068a17: 主云。枯木倚寒巖。三冬無暖氣。女子歸舉似婆。婆云。
0068a18: 我二十年只供養得箇俗漢。遂遣出。燒庵。
0068a19: 佛燈珣云。大凡扶宗立教須是其人。你看他婆子
0068a20: 雖是箇女人。宛有丈夫作略。二十年簁油費醬固
0068a21: 是可知。一日向百尺竿頭做箇失落。直得用盡平
0068a22: 生腕頭氣力。自非箇俗漢。知機洎乎巧盡拙出。雖
0068a23: 然如是。諸人要會麼。雪後始知松操。事難方見
0068a24: 丈夫心。
0068b01: 或庵體頌云。不見人班見虎班。筭來莫願見人斑。
0068b02: 虎斑見後通回避。唯有人斑近最難。
0068b03: 三角遇庵主因荒亂魁師入山。執刃而問。和尚有甚
0068b04: 財寶。師云僧家之寶非君所宜。魁云是何寶。師振聲
0068b05: 一喝。魁不悟。以刃加之。
0068b06: 洞山聰頌云。師將真寶濟兇人。豈謂行恩返害身。
0068b07: 真寶與伊云不識。而今更是好訴貧。　正覺逸云。
0068b08: 深山深處隨時荒。無價之珍不隱藏。纔遇兇人便
0068b09: 分付。兇人少鑑返加傷。
0068b10: 懶瓚禪師遁居衡嶽之頂。石室中每歌云。世事悠悠。
0068b11: 不如山丘。臥藤蘿下。塊石枕頭。不朝天子。豈羨諸侯。
0068b12: 生死毋慮。吾復何憂。唐德宗聞其名。遣使者到其窟
0068b13: 宣言。天子有詔詔。尊者宜起謝恩。師方撥糞火尋煨
0068b14: 芋食之。寒涕垂垂。未答。使者笑之。且勸拭涕。師云我
0068b15: 豈有閑工夫為俗人拭涕耶。使者竟不能致之。帝聞
0068b16: 倍加欽羨。
0068b17: 覺範洪頌云。糞火但破黃獨美。銀那識紫泥新。
0068b18: 尚無餘力收寒涕。那有工夫對俗人。
0068b19: 戒律出家附
0068b20: 中邑恩禪師因仰山至謝戒。師乃於禪上拍手云。
0068b21: 鳴鳴。仰從西過東。從東過西。復向中心立。然後
0068b22: 謝戒。師云甚麼處得此三昧。仰云於曹溪脫印子學
0068b23: 來。師云。汝道曹溪用此三昧接甚麼人。仰云接一宿
0068b24: 覺。仰復問。和尚甚處得此三昧。師云於馬大師處學
0068c01: 得此三昧。一本作章敬處學來。小異
0068c02: 琅覺云。愁人莫向愁人說。　翠巖芝云。看兩箇
0068c03: 老和尚可殺漏逗。對面相謾。　溈山果云。若據二
0068c04: 老見處。達磨一宗掃土而盡。　松源岳云。二老漢
0068c05: 正是癡人說夢。雖然。笑他者多。哂他者少。
0068c06: 汾陽昭頌云。鼓脣拍手口鳴。直引來人辨正邪。
0068c07: 千萬往來都不薦。仰山纔見便同家。　慈受深云。
0068c08: 仰山善問。中邑善應。覆去翻來。拍拍是令。　正覺
0068c09: 逸云。曹溪脫印傳來錯。章敬師承受處麤。將謂胡
0068c10: 鬚天下赤。元來更有赤鬚胡。
0068c11: 禮拜
0068c12: 南泉願禪師示眾云。江西馬祖說即心即佛。又云非
0068c13: 心非佛。王老師不恁麼。不是心不是佛不是物。恁麼
0068c14: 道還有過麼。時趙州出。禮拜了去。續有僧問州云。上
0068c15: 座禮拜了去。意作麼生。州云汝問取和尚。僧遂問
0068c16: 師。適來諗上座禮拜了去。意作麼生。師云他領得
0068c17: 老僧意旨。
0068c18: 徑山杲云。兩箇老漢雖善韡裏動指頭。殊不知傍
0068c19: 觀者醜。又頌云。倒腹傾腸說向君。不知何故尚沈
0068c20: 吟。而今便好猛提取。付與當場無事人。　佛眼遠
0068c21: 云。祖佛場中不展戈。後人剛地起訛。道泰不傳
0068c22: 天子令。時清休唱太平歌。
0068c23: 趙州諗禪師一日在佛殿上見文遠禮拜佛。師以拄
0068c24: 杖打一下。遠云禮佛也是好事。師云好事不如無。
0069a01: 鼓山珪頌云。平生侍奉老師。全無些子氣息佛法。
0069a02: 妙性天機。一字教他不得。　徑山杲云。文遠修行
0069a03: 不落空。時時瞻禮紫金容。趙州拄杖雖然短。腦後
0069a04: 圓光又一重。
0069a05: 道吾智禪師。僧問如何是和尚深深處。師下禪床作
0069a06: 女人拜云。謝子遠來。無可祗待。
0069a07: 投子青頌云。驪龍海臥瑞雲高。四望歸宗萬派朝。
0069a08: 木人來問西宮事。回慧東園一顆桃。　山如云。
0069a09: 草戶柴門謝子來。躬身下拜笑眉開。深深密密親
0069a10: 分付。莫道寶山空手回。　枯木成云。回途已巳落今
0069a11: 時路。不露鋒鋩豈得圓。撥動少林關子。誰知別
0069a12: 是一壺天。
0069a13: 雪存禪師送南際長老出。乃作女人拜。際斂歛手應
0069a14: 諾諾。師以手斫額便歸。
0069a15: 投子青頌云。送客隨家豐儉施。盡情為餞免生疑。
0069a16: 蒙慧重過相贈。斂歛手遙別向暮歸。
0069a17: 韶山普禪師因僧來禮拜了叉手而立。師云大林藏
0069a18: 拙戶。僧又過一邊。師云喪棟梁材。
0069a19: 丹霞淳頌云。叉手須知已巳隔津。更重進步轉漂淪。
0069a20: 頑銅若作黃金貨。祇可謾他無眼人。
0069a21: 參學
0069a22: 善財童子禮辭文殊。文殊指往南方勝樂國妙高山
0069a23: 參德雲比丘。及到彼山。東西南北四維上下求經
0069a24: 于七日。乃見德雲比丘在別頂上徐步經行。
0069b01: 南嶽讓禪師初往曹溪參六祖。祖問甚處來。師云嵩
0069b02: 山來。祖云。甚麼物恁麼來。師云說似一物即不中。祖
0069b03: 云還假修證不。師云。修證即不無。染污即不可。祖云
0069b04: 只此不染污。諸佛之所護念。汝既如是。吾亦如是。善
0069b05: 自護持。西天二十七祖般若多羅讖汝去後出一馬
0069b06: 駒踏殺天下人去在。
0069b07: 汾陽昭頌云。因師顧問自何來。報道嵩山意不回。
0069b08: 修證不無不染污。撥雲見日便心開。　佛印元云。
0069b09: 玉在池中蓮出水。污染不能絕方比。大家如是若
0069b10: 承當。洞庭一夜秋風起。　保寧勇云。戴角披毛恁
0069b11: 麼來。鐵圍山嶽盡衝開。閻浮踏殺人無數。驀鼻深
0069b12: 穿拽不回。　佛國白云。嵩頂來來恁麼來。不中一
0069b13: 物早塵埃。便歸南嶽磨鏡。照得追風馬子回。
0069b14: 青原思禪師初參六祖。問云當何所務即不落階級。
0069b15: 祖云汝曾作甚麼來。師云聖諦亦不為。祖云落何階
0069b16: 級。師云。聖諦尚不為。落何階級。祖云。如是如是。汝善
0069b17: 護持。
0069b18: 松源岳云。是即是。總未有出身之路。靈隱門下莫
0069b19: 有獨脫底麼。敲出鳳凰五色髓。撲碎驪龍頷下珠。
0069b20: 投子青頌云。無見頂露雲攢急。劫外靈枝不帶春。
0069b21: 那邊不坐空王殿。爭肯耘田向日輪。　丹霞淳云。
0069b22: 卓爾難將正眼窺。超今古類何齊。苔封古殿無
0069b23: 人侍。月蒼梧鳳不棲。　佛國白云。無階無級見
0069b24: 無求。奪得曹溪第一籌。向廬陵言米價。百行千
0069c01: 市競相酬。　佛印元云。聖諦從來尚不為。更無階
0069c02: 級可修持。至今盧大猶舂米。和和糠付與誰。
0069c03: 藥山儼禪師初參石頭。問三乘十二分教某甲粗知。
0069c04: 聞南方直指人心見性成佛。實未明了。伏望和尚
0069c05: 慈悲指示。頭云。與麼也不得。不與麼也不得。與麼不
0069c06: 與麼總不得。汝作麼生。師佇思。頭云。子因緣不在此。
0069c07: 江西有馬大師。子往彼去。應為汝說。師遂至彼。準前
0069c08: 請問。馬師云。我有時教伊揚眉瞬目。有時不教伊揚
0069c09: 眉瞬目。有時教伊揚眉瞬目者是。有時教伊揚眉瞬
0069c10: 目者不是。師於是有省。便作禮。馬師云子見箇甚麼
0069c11: 道理。師云某甲在石頭時如蚊子上鐵牛相似。馬師
0069c12: 云。汝既如是。宜善護持。
0069c13: 法雲秀云。石頭好箇無孔鐵鎚。大似分付不著。藥
0069c14: 山雖然過江西悟去。爭柰平地上喫交。有甚麼扶
0069c15: 處。具眼者試辨看。
0069c16: 松源岳頌云。坐斷千路。穿開碧落天。那容問端
0069c17: 的。端的髑髏前。
0069c18: 汾州無業國師。凡有請問。但云莫妄想。
0069c19: 西禪需頌云。王令威嚴誰敢擬。纖毫纔動鐵輪隨。
0069c20: 時人只見錐頭利。幾人能見利頭錐。
0069c21: 趙州諗禪師因僧告辭。師問甚處去。僧云諸方學佛
0069c22: 法去。師拂云。有佛處不得住。無佛處急走過。三千
0069c23: 里外逢人不得錯舉。云與麼則不去也。師云。摘楊花
0069c24: 摘楊花。
0070a01: 天衣懷云。趙州非但走得這僧底皮穿。亦乃
0070a02: 這僧口。口若不。為甚麼逢人便舉。　五祖演
0070a03: 於不得住處云。換你心肝五臟。急走過處云。鴈
0070a04: 過留聲。錯舉處云。出門便錯。不去也處云。種粟
0070a05: 生荳。末後云。不覺日又夜。爭教人少年。　天童覺
0070a06: 云。沈空滯。犯手傷風。俱未是衲僧去就。直須莫
0070a07: 入人行市。莫坐他床榻。正不立玄。偏不附物。方能
0070a08: 把住放行有自由分。
0070a09: 保寧勇頌云。堂堂好箇丈夫兒。剛被胡麻取次欺。
0070a10: 若解奮拳張意氣。世間何處可容伊。　天童覺云。
0070a11: 青山不異。白玉無瑕。茫茫流水。擾擾黃花。有佛處
0070a12: 纖塵不立。無佛處萬別千差。長安路上未歸客。尋
0070a13: 溪猶自摘楊花。　佛慧泉云。截斷三關過者稀。臨
0070a14: 鋒誰解振全威。楊花摘處何人見。風送漫天似雪
0070a15: 飛。　普融平云。三千里外兩重關。衲子紛紛過者
0070a16: 難。回首石橋南北路。楊花風散雪漫漫。
0070a17: 龍潭信禪師在天皇三年。忽一日問云。某甲自到來。
0070a18: 不蒙和尚指示心要。皇云。自汝到來。吾未不指示
0070a19: 汝心要。師云甚處是指示某甲心要處。皇云。汝擎茶
0070a20: 來。吾為汝接。汝行食來。吾為汝受。汝和南時。吾便低
0070a21: 首。何處不指示汝心要。師思。皇云。見即直下便見。
0070a22: 擬思即差。師當下開悟。乃問云如何保任。皇云。任性
0070a23: 逍遙。隨緣放曠。但盡凡心。別無聖解。
0070a24: 白雲端頌云。脫白求師貴苦辛。擎茶問訊盡躬親。
0070b01: 無端再敘三年事。笑殺頭賣餅人。
0070b02: 翠微覺禪師因龍牙問。自到和尚法席。每沐上堂。不
0070b03: 蒙一法示誨。意在於何。師云嫌箇甚麼。牙後至洞山
0070b04: 亦如是問。山云爭得老僧。後有問法眼。眼云祖師
0070b05: 來也。
0070b06: 東禪齊云。此三人尊宿語還有親也無。若有。阿
0070b07: 那箇親。若無。親眼在甚麼處。　雪竇顯云。兩箇
0070b08: 老漢被這僧穿。唯有法眼與他同參。若是雪竇
0070b10: 樹省禪師問洞山甚麼處來。山云親近來。師云。若
0070b11: 是親近。用動這兩片皮作甚麼。後曹山聞舉乃云一
0070b12: 子親得。
0070b13: 丹霞淳頌云。從來父子不相離。石女何勞更問伊。
0070b14: 昨夜寒巖無影木。白雲深處露橫枝。
0070b15: 巖頭禪師初參德山問是凡是聖。山便喝。師便禮
0070b16: 拜。洞山聞得乃云。若不是公也大難承當。師云。洞
0070b17: 山老漢不識好惡。錯下名言。我當時一手一手搦。
0070b18: 雪竇顯云。然則德山門下草偃風行。要且不能塞
0070b19: 斷天下人口。當時纔禮拜。劈脊便棒。非唯勦絕洞
0070b20: 山。亦乃把斷老。還會麼。李將軍有嘉聲在。不得
0070b21: 封侯也是閑。　教忠光云。還知三大老落處麼。德
0070b22: 山和身放倒。洞山帶水拖泥。若非巖頭具通方眼。
0070b23: 爭顯功高汗馬。且作麼生是一手一手搦處。殺
0070b24: 人刀活人。　琅覺云。巖頭無人問著不妨奇
0070c01: 特。纔被洞山腦後一錐。直得瓦解冰消。
0070c02: 保寧勇頌云。平川走兔放蒼鷹。一搦便雙眼睛。
0070c03: 毒手奪來人買去。柰何斤兩未分明。　法雲秀云。
0070c04: 巖頭老漢。凡聖孰辨。半僧半俗。可貴可賤。三文取
0070c05: 箇黑老婆。江邊相喚摝蝦蜆。　山如云。一喝驚
0070c06: 天動地雷。海翻太華洞然開。巖頭膽喪魂飛也。謾
0070c07: 道當時手搦。
0070c08: 雪存禪師首謁鹽官。自後三登投子。九上洞山。因
0070c09: 緣不契。後參德山。問從上宗乘學人還有分也無。山
0070c10: 打一棒云道甚麼。師不會。至明日請益。山云。我宗無
0070c11: 語句。實無一法與人。師因此有省。一本小異
0070c12: 巖頭聞云。德山一條脊梁骨硬似鐵。雖然如是。於
0070c13: 唱教門中猶較些子。　保福問招慶。只如巖頭出
0070c14: 世。有何言句過於德山。便恁麼道。慶云。汝不見巖
0070c15: 頭道。如人學射久久方中。福云中後如何。慶云展
0070c16: 闍梨莫不識痛痒好。福云和尚今日非唯舉話。慶
0070c17: 云展闍梨是甚麼心行。　明招謙云。大小招慶錯
0070c18: 下名言。　九僊清云。如今若有問光孝。從上宗乘
0070c19: 學人還有分也無。光孝也不下禪床。也不拈拄杖。
0070c20: 也不劈脊打。只向他道窮鬼子不要杜。少你一分
0070c21: 不得。然雖如是。癡人面前不得說夢。
0070c22: 保寧勇頌云。此疾懷來沒量時。尋醫求卜過多師。
0070c23: 濃煎一服通神散。血汗流徹四肢。　雲巖因云。
0070c24: 是法平等無高下。伊予有分必相亞。雖無一法輕
0071a01: 與人。棒下龍蛇從變化。
0071a02: 鏡清怤禪師。僧問。學人未達其源。乞師方便。師云是
0071a03: 甚麼源。云其源。師云。若是其源。爭受方便。尋後侍者
0071a04: 問。適來成褫伊不。師云無。者云不成褫伊不。師云無。
0071a05: 者云和尚尊意如何。師云。一點水墨。兩處成龍。
0071a06: 雪竇顯於爭受方便處云。死水裏浸有甚用處。
0071a07: 於末後云。猶較些子。雪竇不是減鏡清威光。要與
0071a08: 這僧相見。是甚麼源。其源。三十年後與汝三十棒。
0071a09: 　五祖戒云。與麼道也太險。雖然語險。爭柰用得
0071a10: 這一點。親要會麼。莫鏡清多意氣。他家曾謁聖
0071a11: 明君。　圓悟勤云。鏡清機如掣電。眼似流星。一切
0071a12: 世界悉皆皆成就。要且只解委曲。不解直截。還委
0071a13: 悉麼。有意氣時添意氣。不風流處也風流。　南堂
0071a14: 靜云。大小鏡清元來手小。今夜忽有問。適來莫
0071a15: 成褫伊麼。無。莫不成褫伊麼。無。未審尊意如何。一
0071a16: 點水墨地成金毛獅子。
0071a17: 保寧勇頌云。鏡水平湖碧湛然。茫茫曾未達其源。
0071a18: 王維妙手堪圖。一點成龍兩處全。　正覺逸云。
0071a19: 成龍兩處若為分。碧眼黃頭笑未聞。莫鏡清多
0071a20: 意氣。他家曾謁聖明君。　雲溪恭云。手把空行未
0071a21: 是難。難中難是問其源。其源未達奈何也。且看成
0071a22: 龍點下分。
0071a23: 玄沙初謁雪後。欲歷諸方參尋知識。囊出嶺。
0071a24: 築著指頭流血痛楚。忽然猛省云。是身非有。痛自
0071b01: 何來。遂即回雪。雪問云那箇是備頭陀。師云終
0071b02: 不敢誑於人。雪峰忽一日召云。備頭陀何不參去。
0071b03: 師云。達磨不來東土。二祖不往西天。然之。
0071b04: 本覺一頌云。釣魚船上謝三郎。趯倒須彌返故鄉。
0071b05: 應笑途中未歸客。伶俜旅泊向他鄉。　佛國白云。
0071b06: 驀然趯破便知休。百越青山更不遊。從此七閩江
0071b07: 上月。至今空落釣魚舟。
0071b08: 雲居禪師。僧問全無學處如何立身。師云無立身處。
0071b09: 僧云佛事何勞。師云不同興化。
0071b10: 投子青頌云。苔殿煙收紫氣旋。拱斑宸幄退堯年。
0071b11: 鳳樓不宿桃源客。豈並金光矚漢天。
0071b12: 廣教志禪師。僧問是甚麼物學人不會。師云生在冀
0071b13: 州。
0071b14: 投子青頌云。禁幄重闈苔蘚深。金鈴不動侍無人。
0071b15: 誰斑杖來相問。報說東園麥隴青。
0071b16: 雲門偃禪師到洞巖。巖問作甚麼來。師云親近來。巖
0071b17: 云亂走作甚麼。師云暫時不在。巖云知過即得。師云
0071b18: 和尚亂走作甚麼。
0071b19: 鼓山晏國師示眾云。諸和尚盡道向諸方參學。未審
0071b20: 參箇甚麼。學箇甚麼。還有參得者也無。有即出來對
0071b21: 眾驗看。諸和尚為復參禪參道參佛參法參毗盧師
0071b22: 法身主參佛向上事涅槃後句。若實參此得無大妄。
0071b23: 喚作望上心不息。與諸和尚了無交涉。
0071b24: 風穴沼禪師。僧問如何是學人親切處。師云。須彌南
0071c01: 畔齊打鼓。賀蘭山上築皮毬。
0071c02: 投子青頌云。親切曾伸問老翁。東山歌唱北山吟。
0071c03: 弄潮須是江吳客。別語還他漢地人。
0071c04: 首山念禪師。僧問如何是學人用心處。師云你一
0071c05: 問遲也。
0071c06: 投子青頌云。未語難明迷悟情。發言方表赤心人。
0071c07: 祇貪進步求名玉。爭信靈苗不受春。
0071c08: 五祖演禪師每遇僧來請益。祇云無這閑工夫。
0071c09: 佛眼遠頌云。彼此且無相負累。行人無不失錐。
0071c10: 雖然不瞎眾生眼。也好拳頭劈口槌。
0071c11: 五祖云。老僧遊方十餘年。參數十人善知識。將謂了
0071c12: 當。及到浮山圓鑑會下。更開口不得。末後又到白雲。
0071c13: 因破一箇鐵酸。直是百味具足。且道餡子一句
0071c14: 作麼生道。花發雞冠媚早秋。何人能染紫絲頭。有時
0071c15: 風動頻相倚。似向前不休。
0071c16: 西禪需云。五祖老和尚恁麼說話。大似乞兒見小
0071c17: 利。　松源岳云。五祖恁麼說話。猶欠悟在。
0071c18: 月庵果頌云。白雲鐵酸。衲僧難下口。忽然得
0071c19: 破。大作獅子吼。
0071c20: 省訪
0071c21: 雲巖晟禪師同道吾自南泉回藥山。師問藥山云如
0071c22: 何是異類中行。山云。吾今日困倦。且待別時來。師云
0071c23: 某甲物為此事歸山來。山云且去。師便出。道吾在方
0071c24: 丈外聞師不薦。不覺得指頭血出。吾下來問師。
0072a01: 師兄去問和尚那。因緣作麼生。師云不為某甲說。吾
0072a02: 便低頭。
0072a03: 丹霞淳頌云。飢餐嫩草遙山去。渴飲寒泉曲回。
0072a04: 放蕩不耕空劫地。暮天何用牧歌催。
0072a05: 洛浦安禪師。一日有故人來訪問云。忽數年何處
0072a06: 逃難。師云只在闤闠中。如何不向無人處去。師云無
0072a07: 人處去有何難。云且如闤闠中如何逃避。師云雖在
0072a08: 闤闠中要且無人識。故人罔措。復問。西天二十八祖。
0072a09: 至此土人傳一人。且如彼此不垂曲者如何。師云野
0072a10: 老門前不話朝堂之事。云合談何事。師云未逢別者
0072a11: 終不開拳。云有人不從朝堂來相逢時還話不。師云
0072a12: 量外之機徒勞目擊。故人無對。
0072a13: 洛浦僧問學人擬歸鄉時如何。師云家破人亡子歸
0072a14: 何處。云恁麼則不歸去也。師云。庭前殘雪日輪消。室
0072a15: 內紅塵遣誰掃。
0072a16: 丹霞淳頌云。太平鄉國路空賒。歸興悠悠思莫涯。
0072a17: 撒手到家何所有。琉璃寶殿蟾華。
0072a18: 蛤溪道者相訪洛浦安禪師。安問。自從犁溪相別。今
0072a19: 得幾年。者云和尚猶記得昔時事。安云見說道者總
0072a20: 忘年月也。者云。和尚住持事繁。且容子細看。安云
0072a21: 打即打會禪漢。者云某甲消得。安云道者住山事繁。
0072a22: 丹霞淳頌云。這般消息不尋常。蟾桂枝枝布遠香。
0072a23: 昨夜嫦娥呈巧妙。眼睛直上鴛鴦。
0072a24: 護國澄禪師。僧問如何是本來父母。師云頭不白者。
0072b01: 云將何奉獻。師云。慇懃無米飯。堂前不問親。
0072b02: 丹霞淳頌云。出門遍界無知己已。入戶盈眸不見親。
0072b03: 室夜寒何所有。碧天明月頗為。
0072b04: 
0072b05: 禪林類聚卷第十一
