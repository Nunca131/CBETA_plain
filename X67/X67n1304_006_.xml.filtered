0364c10: 
0364c11: 林泉老人評唱丹霞淳禪師頌古空集卷六
0364c12: 
0364c13: 後學性一閱
0364c14: 生生道人梓
0364c15: 第八十一則　淨眾蓮花花
0364c16: 示眾云。顯晦殊途終無異。細細商量卜度。欲
0364c17: 出還同未出時。任伊水底胡撈摸。
0364c18: 舉僧問淨眾禪師。蓮花未出水時如何八八六十四。眾
0364c19: 云菡萏滿池流灘下接取。僧云出水後如何九九八十一。眾
0364c20: 云葉落不知秋無意人人自。
0364c21: 師舉參同契云。承言須會宗。勿自立規矩。觸目不會
0364c22: 道。運足焉知路。若也於斯履踐明白。開口動舌自知
0364c23: 下落。皆為慈悲之故有落草之談。有僧曾問智門光
0364c24: 祚禪師。蓮花未出水時如何。門云蓮花。僧云出水後
0365a01: 如何。門云荷葉。天童拈云。靈龜無卦兆。空殼不勞鑽。
0365a02: 拈淨眾前段云。李陵持漢節。潘閬倒騎驢。林泉道。世
0365a03: 情看冷暖。人面逐高低。若是桶底脫的人。自然七通
0365a04: 八達了無凝滯。不見道。有句非宗旨。無言絕聖凡。本
0365a05: 欲教伊超情離見去偽存真。扳倒繫驢橛。掣脫黃金
0365a06: 索。左右既逢原。縱橫難執捉。若能恁麼。何必隨言定
0365a07: 旨逐語分宗。本無情緒縈纏。豈有意根滋孕。論甚池
0365a08: 心沼內岸側堤邊。風清香。波搖素。任遊人之採
0365a09: 折。信蘭棹之挨排。但能離染絕塵。自不拖泥帶水。還
0365a10: 見麼。五月臨平山下路。果然無數滿汀洲。頌曰。
0365a11: 白藕未萌非隱的隱而彌彰。紅花出水不當陽顯而不露。遊
0365a12: 人莫用傳消息何必忉忉。自有清風遠香牢收鼻孔。
0365a13: 師云。真如不變何礙隨緣。當體本空何妨成事。未萌
0365a14: 時元非隱的。近分明。出水處那肯當陽。遠觀不審。
0365a15: 若具正法眼。必證涅槃心。船雖唱採蓮歌。蘭棹撥
0365a16: 殘新水令。稀逢賞鑒難遇知音。徒勞遊人。不必
0365a17: 妄傳消息。自有清風匝地綠連空。看時暗遠香
0365a18: 來。歷劫使伊恓省去。休便尋言逐句。直須叱妙呵玄。
0365a19: 當設化城示渠寶所。還識芙蕖本來面目麼。對人風
0365a20: 味渾消洒。誰信芳姿似六郎。
0365a21: 第八十二則　同安二機對機
0365a22: 示眾云。有句無句如藤倚樹。忽然樹倒藤枯。未審句
0365a23: 歸何處。非同老鼠入油缸。他家別有通霄路。且道誰
0365a24: 能縱橫自在。
0365b01: 舉僧問同安志禪師。二機不到處如何舉唱不是知音
0365b02: 人不知。安云。偏處不逢。玄中不失兩頭俱坐斷。獨露一真常。
0365b03: 師云。洪州同安志禪師。嗣先同安丕禪師。丕將示寂
0365b04: 上堂曰。多子塔前宗子秀。五老峰前事若何。三舉未
0365b05: 有對者。末後師出曰。夜明簾外排斑立。萬里歌謠道
0365b06: 太平。丕曰須是這驢漢始得。住後僧問二機不到處
0365b08: 認影逐聲。不免無事生事。所以對他道。偏處不逢玄
0365b09: 中不失。這僧若是無手能遮日。釣鰲不犯竿的漢。便
0365b10: 能委悉不逢不失底道理。不見僧問風穴。語默涉離
0365b11: 微。如何通不犯。穴云。常憶江南三月裏。鷓鴣啼處百
0365b12: 花香。一則和光惹事。一則刮篤成家。一則有意氣時
0365b13: 添意氣。一則不風流處轉風流。於此四句語中若不
0365b15: 捕影。汝若不信。請問丹霞。頌曰。
0365b16: 這邊那畔總難逢他日尋不得。有時還自來。一句無私不處中
0365b17: 爭肯坐。紅日暮沉西嶂外箇裏十分忘影像。空留孤影照溪
0365b18: 東就中一點最分明。
0365b19: 師云。不居南北與東西。透脫無依類莫齊。覺照圓明
0365b20: 活鱍鱍。何勞垂手強提。咦。周遍十方心不在一切
0365b21: 處。豈止這邊那畔難逢而已巳哉。既云一句無私。想必
0365b22: 十分有理。不見道。夜深不向蘆灣宿。出中間與兩
0365b23: 頭。非彼此之可評量。非放縱之可計較。飄飄一葉隱
0365b24: 顯全該。浩浩千江往來無間。須知遠浪。別有好思
0365c01: 量。所以道。風力扶帆行不棹。笛聲喚月下滄洲。一任
0365c02: 西沉東涌。嶂外溪心非唯孤影團團。況乃清光耿耿。
0365c03: 隨流得妙住岸不迷。當此之際。想四智之難明。忖二
0365c04: 機之不到。同安舉唱千載徽猷。誰是知音肯來斷和。
0365c05: 還知麼。胡笳不犯宮商曲。玉笛同將劫外吹。
0365c06: 第八十三則　廣德言語對機
0365c07: 示眾云。會得也目前包裹。會不得也目前包裹。若能
0365c08: 秉此權衡。莫不深明至理。有靈籠剔透者向未開口
0365c09: 時薦取。
0365c10: 舉僧問廣德義禪師。古人云。言語道斷。非去來今。
0365c11: 此理如何低聲低聲。德云。彌勒涅槃知幾劫。護明猶未
0365c12: 降迦維昔本不曾生。今亦未滅。
0365c13: 師舉三祖大師信心銘結句云。信心不二。不二信心。
0365c14: 言語道斷。非去來今。這僧借此以為問端。故廣德不
0365c15: 負初心分明指示。雖是問在答處答在問處。不可以
0365c16: 有意求。不可以無意會。不可以尋言逐句違背真宗。
0365c17: 不可以究妙窮玄差殊妙趣。有偈云。薩埵超十一。雪
0365c18: 山越六雙。淹泥超八劫。餘九石門傍。昔釋迦因中為
0365c19: 薩埵王子時。捨身餵餓虎超彌勒十一劫。雪山六年
0365c20: 苦行超十二劫。值然燈出世布髮淹泥超八劫。翹足
0365c21: 贊底沙。世尊入火光三昧定說偈曰。天地此界多聞
0365c22: 室。逝宮天處十方無。丈夫牛王大沙門。尋地山林遍
0365c23: 無等。即超彌勒九劫。釋迦未成佛時號護明菩薩。離
0365c24: 兜率天宮降迦維羅國。隨父王姓故曰釋迦。昔與彌
0366a01: 勒菩薩同時發心。由釋迦修行猛利超彌勒四十劫
0366a02: 也。今此反用意。蓋宗門有所謂也。林泉道。休從兔角
0366a03: 詢長短。莫向空花問淺深。是是非非何日了。本無過
0366a04: 現可縈心。頌曰。
0366a05: 妙湛圓明第一機落七落八。降生成道涅槃時原始要終。一併
0366a06: 拈出。迦維摩竭雙林樹生滅滅已巳。寂滅為樂。認著元來不是伊
0366a07: 枉勞心力。
0366a08: 師云。示跡迦維羅。成道摩竭。說法波羅奈。入滅拘
0366a09: 尸羅。此皆從妙湛圓明第一機處。弄暫時光影應物
0366a10: 現形而已巳。昔護明菩薩應運適至。即遣金團天子選
0366a11: 示生處。乃以迦維羅衛國處閻浮提中白淨飯王種
0366a12: 剎帝利家世胄綿遠。聖后摩耶具大人相。堪為父母。
0366a13: 菩薩乃捨天壽。聖后是夕夢菩薩乘旃檀樓閣日輪
0366a14: 王象趣於右。及期詣嵐毗尼園無憂樹下。其花方
0366a15: 妍后欲取之。舉手聖自右示生。當周昭王二十四
0366a16: 年四月八日也。神龍澍水以浴之。地涌金蓮以承之。
0366a17: 周行七步手指天地。作師子吼。天上天下唯我獨尊。
0366a18: 後出家逾城至檀特山修道。始於阿藍迦藍處三年。
0366a19: 學無所有處。知非便捨。復至鬱頭藍弗處三年。學非
0366a20: 非想定。知非亦捨。又至象頭山同諸外道日食麻麥
0366a21: 經於六年。故經云。以無心意無受行而悉摧伏諸外
0366a22: 道。先歷試邪法。示諸方便。發諸異見。令至菩提。普集
0366a23: 經云。菩薩於二月八日明星出時。成無上道。號天人
0366a24: 師。時年三十矣。當穆王二年癸未歲。既而於鹿野苑
0366b01: 中為憍陳如等五人轉四諦法輪。皆證道果。自摩竭
0366b02: 陀及波羅奈至拘尸那化緣已巳畢。示現有疾。於連
0366b03: 河側娑羅雙樹間右累足泊然大寂。此皆示相門
0366b04: 中誘迷導物。擬議認著是皆蹉過。不見道。如來者無
0366b05: 所從來亦無所去。故名如來。還知言語道斷非去來
0366b06: 今處麼。一堂風冷淡。千古意分明。
0366b07: 第八十四則　廣德久負鏡扇
0366b08: 示眾云。無價寶珠沉埋衣內。甘受貧窮可怜迷昧。有
0366b09: 朝一日酒醒時。方信相知心不背。有具眼者麼。
0366b10: 舉僧問廣德。久負不逢時如何慚惶殺人。德云。扇開人
0366b11: 不遇。陋巷莫能收難尋恰好。
0366b12: 師云。歷歷心珠射斗牛。襟懷祕隱幾經秋。可怜塵昧
0366b14: 雖然用意多時。爭奈當頭蹉過。若解慎初護末返本
0366b15: 還源。百草頭薦得老僧。市裏識取天子。不見布袋
0366b16: 和尚道。彌勒真彌勒。化身千百億。時時示時人。時人
0366b17: 皆不識。爭免武帝道。見之不見逢之不逢。今之古之
0366b18: 悔之恨之。這僧問處以己已方人。自來首身豈干我事。
0366b19: 所以廣德道。扇開人不遇陋巷莫能收。此亦偏處不
0366b20: 逢玄中不失之本意也。雖是隱而彌彰。顯而不露。亦
0366b21: 須定隻宗眼始得。頌曰。
0366b22: 妙體堂堂相好全描不成不就。青霄獨步躡金蓮悉達猶在。
0366b24: 著骨。
0366c01: 師云。磊磊落落巍巍堂堂。具大人相萬德全彰。非一
0366c02: 朝一夕蘊藉妙體之相好者也。蓋自無始以來人人
0366c03: 本有箇箇不無。但不辜負己已靈埋沒家寶。何時不於
0366c04: 青霄獨步足躡金蓮。所以道高高標不出。杳杳望難
0366c05: 窮。千花臺上懶坐正偏床。百寶前倦行芳草地。何
0366c06: 況弊垢襴衫腲襟袖出。乖弄醜玷辱門風。可憐留
0366c07: 戀色塵中。傷感奔馳形影裏。雖是撞頭磕額。還同背
0366c09: 示處。子細好生觀。
0366c10: 第八十五則　廣德波浪舟楫
0366c11: 示眾云。汪汪洋洋莽莽蕩蕩。無涯無岸非淺非深。莫
0366c12: 有截流得度者麼。
0366c13: 舉僧問廣德周禪師。波浪之中如何得妙風力扶帆行不
0366c14: 棹。笛聲喚月下滄洲。德云。橈棹不施兼底脫。往來終不借浮
0366c15: 囊雖道過河須用筏。那知到岸不須船。
0366c16: 師云。心源浩渺性海澄渟。識智掀揚業風飄蕩。使六
0366c17: 道四生沉淪生死無有出期。古不云乎。張愚癡帆。隨
0366c18: 無明流。入生死海。這僧問處恐中此疾。故求妙藥。所
0366c19: 以廣德依方修合對證評量道。橈棹不施兼底脫。往
0366c20: 來終不借浮囊。只如廣德恁麼道。是答他話是與他
0366c21: 說。是格外說話是就上商量。具眼者辨看。不見洞山
0366c22: 道。切忌從他。迢迢與我。我今獨自往。處處得逢
0366c23: 渠。渠今正是我。我今不是渠。應須恁麼會。方得契如
0366c24: 如。當時洞山過水影大悟。此豈非波浪之中得妙
0367a01: 者也。據洞山具此神通得大三昧。何借浮囊而得渡
0367a02: 邪。其餘道不到處分付丹霞。頌曰。
0367a03: 一句相酬難取則且忌道。輪王不化閻浮國至治無為。無
0367a05: 師云。三句明一句。一句明三句。三一不相涉。分明向
0367a06: 上路。只如向上一路合作麼生。登陟出門總是長安
0367a07: 道。緊繫芒鞋慢慢行。恁麼相酬是堪取則不堪取則。
0367a08: 諸人試定當看。若也定當得下。如輪王出世至化無
0367a09: 為。遍閻浮提不治而不亂。不言而自信。不化而自行。
0367a10: 設使無邊剎海莫不風恬浪靜。雖則獨駕泥牛而耕
0367a11: 月色。一任無中出有空裏拿雲。不犯宮商自歌自彈。
0367a12: 可謂語帶玄而無路。舌頭談而不談。當於忘功業。超
0367a13: 語默。出是非。離得失處著意參詳。便見丹霞針線功
0367a14: 夫。還端的麼。無目雙鳳。透碧霄。
0367a15: 第八十六則　雲光作牛牛鹿
0367a16: 示眾云。因不收。果不管。出常情。把得住。放得行。非
0367a17: 同別報。當可就中委悉。不應相上觀瞻。具眼禪和豈
0367a18: 容造次。
0367a19: 舉僧問石門徹禪師。雲光作牛意旨如何吽。門云。
0367a20: 陋巷不騎金色馬。迴途著破襴衫改頭換面人難識。只是東
0367a21: 村李二郎。
0367a22: 師云。異類橫身作者知。休隨形質強支離。本來真性
0367a23: 無移易。枉被皮毛占殺伊。師一日上堂云。一切眾生
0367a24: 本源佛性。譬如明月當空。祇為浮雲翳障不得顯現。
0367b01: 為明為照為道為路。為舟為楫為依為止。一切眾生
0367b02: 本源佛性亦復如是。時汾陽昭和尚在眾出問。明月
0367b03: 海雲遮不得。舒光直透水晶宮時如何。曰。石壁山河
0367b04: 非障礙。閻浮界外任昇騰。云。千聖共傳沒底。時人
0367b05: 皆唱太平歌。曰太平曲子如何唱。云不墮五音非關
0367b06: 六律。曰還有人和得麼。云請和尚不慈悲。曰仁者
0367b08: 兒。舊說雲光法師坦率自怡不事戒律。誌公謂曰。出
0367b09: 家何為。光曰吾不齋而齋。食而非食。後招報作牛拽
0367b10: 車於泥中。誌公召曰雲光。牛舉頭。公曰何不言拽而
0367b11: 非拽。牛墮淚號咷而逝。林泉道。當時解扯芒繩斷。蹄
0367b12: 角分明索許伊。所以石門道。陋巷不騎金色馬。迴途
0367b13: 著破襴衫。恰似道佛祖位中留不住。於異類受
0367b14: 輪回。入垂手悲心重。幸勿臨機莫左猜。賴有丹霞
0367b15: 為伊雪屈。頌曰。
0367b16: 瑞草叢中懶欲眠任伊跳。徐行處處任翛然縱橫自在。披
0367b17: 毛戴角人難識罕逢明鑑。為報芒童不用鞭何消費力。
0367b18: 師云。兀兀無知水牯牛。縱橫爭肯混常流。何勞溪上
0367b19: 東西牧。一縱鼻繩六不收。由是瑞草叢中懶欲眠而
0367b20: 優遊自在。靈苗科裏聊舉步而放蕩逍遙。著意而來
0367b21: 徐行而往。莫不翛然洒落。無非豁爾安閑。雲耕月
0367b22: 而妙絕功勳。戴角披毛而微通玄奧。溈山書字意在
0367b23: 其中。王老橫身情知在內。何必芒童鞭起。那消野父
0367b24: 愁耘。空劫地無畔無邊。中心樹非榮非悴。任伊履踐
0367c01: 看我抽牽。在今時而不落今時。居物外而豈留物外。
0367c02: 非止優哉悠哉。況乃快矣樂矣。只如恁麼。還解受用
0367c03: 也無。飢嫩草無拘繫。渴飲寒泉任往還。
0367c04: 第八十七則　太原數家齋粥
0367c05: 示眾云。情存向背就中便有高低。見處偏枯箇裏非
0367c07: 念者麼。
0367c08: 舉僧問太原隱禪師。數家檀越請。未審赴誰家撒手
0367c09: 懸崖下。分身萬象中。原云。月印千江水。門門盡有僧一即一切。一切
0367c10: 即一。
0367c11: 師云。三祖大師道。至道無難。唯嫌揀擇。但不憎愛。洞
0367c12: 然明白。既能垂意伸三請。那比飢鷹待一呼。況賓頭
0367c13: 盧尊者日赴四天下供。何止數家而已巳哉。這僧小器
0367c14: 不大量。僻執不通方。都來數家早應副不下。若非
0367c15: 太原卒難祗對。雖道月印千江水門門盡有僧。已巳往
0367c16: 觀來。特似將高就下。屈己已從他。借路經過藉言顯理。
0367c17: 若能出情量離言詮。忽規模超語默邊會得。自不破
0367c18: 珠求影記刻舟。權向今時路頭呼么喝六配紫抽
0367c19: 青。莫便作合頭語繫驢橛般折倒。舜老夫初自洞山
0367c20: 來武昌求乞。先至一居士家。居士高行為郡所敬。意
0367c21: 所與奪莫不從之。乞士至必首謁之。舜老夫方年少。
0367c22: 不知其飽參頗易之。居士曰老漢有一語問上人。語
0367c23: 相契則開疏。如不契即請還新豐。問古鏡已巳磨時
0367c24: 如何。曰照天照地。未磨時如何。曰黑如漆。居士曰
0368a01: 請還山。舜即馳歸舉似禪師。為代語。舜即趍問
0368a02: 曰古鏡未磨時如何。曰此去漢陽不遠。磨後如何。
0368a03: 曰黃樓前鸚鵡洲。與前答辭雲月是同溪山各異。
0368a04: 故浮山曾設九帶以一貫之。非久參衲子莫可得而
0368a05: 知也。丹霞所以就虎添斑因齋慶贊。為伊頌出。頌曰。
0368a06: 妙圓無相劫前人相逢不對面。對面不相逢。隨類權分百億身
0368a07: 時時示時人。時人皆不識。月夜御樓纔報曉潛通造化。平明六國盡
0368a08: 逢春泄漏天機。
0368a09: 師云。天台山佛窟巖惟則禪師曰。天地無物也。物我
0368a10: 無物也。雖無物也而未無物也。如此則聖人如影
0368a11: 百姓如夢。孰能生死哉。況妙圓無相空劫前。人非四
0368a12: 大之可成褫。非六根之可砌合。無影無形無示無識。
0368a13: 雖曰聖人無己已而豈知靡所不己已。故能隨類權分千
0368a14: 百億身。塵塵爾剎剎爾。何啻數家而已巳哉。既來曲為
0368a15: 今時。暫別空劫。垂手為人焉能有間。端如月夜漏聲
0368a16: 長咫尺。御樓纔報曉平明。六國處處逢春。方信道一
0368a17: 氣不言含有象。萬靈何處謝無私。
0368a18: 第八十八則　梁山日用對機
0368a19: 示眾云。張口喫飯。粒米不曾嚼。舒手穿衣。寸絲曾不
0368a20: 挂。縱橫得妙左右逢原處還會得麼。
0368a21: 舉僧問梁山觀禪師。如何是日用事頭頭常顯現。物物盡圓通。
0368a22: 山云。碧玉點破琉璃色。滿目紅塵不見沙指示分明。
0368a23: 師云。拈匙并舉。運水及般柴。物物無非己已。頭頭用
0368a24: 不乖。魚軍容問忠國師曰。師住白山。十二時中如
0368b01: 何修道。師喚童子來。摩頂曰。惺惺直言惺惺。歷歷直
0368b02: 言歷歷。已巳後莫受人謾。林泉道。是你謾我。瑞巖居
0368b03: 常自召云。主人公。惺惺著。莫受人謾。汝諸禪者但肯
0368b04: 念茲在茲。不被色塵所染聲利所惑。得失所侵死生
0368b05: 所沮。日日時時所用之事何慮而不辦哉。梁山雖道
0368b06: 碧玉點破琉璃色。滿目紅塵不見沙。若非具正法眼
0368b07: 得涅盤心者。敢只向舌尖口角得少為足。而不能跳
0368b08: 出玄關踏義海。唱胡笳曲詠無聲詩。知無味之味
0368b09: 其味恒然。不快哉。若然。則無師智自然智不待子
0368b10: 言而悉知矣。由是丹霞於不立一塵處安邦定國立
0368b11: 計成家。頌曰。
0368b12: 劫火洞然無相宅見之則燎眼孔。視之則爍皺面門。金門不玉
0368b13: 樓家司空見慣應為尋常。寶天雲淡銀河冷徹底分明。浩浩波瀾
0368b14: 豈動沙識情難測。
0368b15: 師云。仁王經班足王取千王頭以祀摩訶迦羅大黑
0368b16: 天神。已巳得九百九十九唯少一王。末後乃得普明王。
0368b17: 其普明王白班足言。願聽一日禮敬三寶。命百法師
0368b18: 講說般若。第一法師為說偈曰。劫火洞然。大千俱壞。
0368b19: 須彌巨海。磨滅無餘。此偈凡三十二句。宅既無相人
0368b20: 必皆空。泯跡忘蹤寧容住著。金門恢廓五目不其
0368b21: 容。玉宇棲遲四智難窮其奧。洞明千載炳煥一時。光
0368b22: 叢林而葉綴花聯。影分禪苑而根深蒂固。既尺璧
0368b23: 之非寶。必寸陰之可競。不見道。莫向老來方學道。孤
0368b24: 墳多是少年人。須知日用無多事。一念回光妄即真。
0368c01: 還能恁麼麼。塵中能作主。化外自來賓。
0368c02: 第八十九則　梁山祖意祖教
0368c03: 示眾云。春蘭秋菊香味雖殊。夜月朝曦光明無異。雖
0368c04: 云顯晦全彰。大抵是非一揆。鳳凰飛在梧桐樹。自有
0368c05: 傍人話短長。
0368c07: 東上人皆貴。玉兔西沉佛祖迷出沒任渠分晝夜。往來終不離乾坤。
0368c08: 師云。雲門一日上堂道。你若不相當。且箇入路。微
0368c09: 塵諸佛在你舌頭上。三藏聖教在你跟底。不如悟
0368c10: 去好。還有悟得底麼。出來對眾道看。又云。盡十方世
0368c11: 界乾坤大地。以拄杖畫云。百雜碎。三乘十二分教達
0368c12: 磨西來放過即不可。不放過。不消一喝。林泉道。有勞
0368c13: 神用。若會祖意即是教意。若會教意即是祖意。其實
0368c14: 祖意教意本無二岐。情封則觸途成滯。理契則妙用
0368c15: 縱橫。昔屏山贊達磨敘別傳之說云。豈吾佛教外復
0368c16: 有所傳乎。特不泥於名相耳。真傳教者也。非別傳也。
0368c17: 如來末後拈花示眾。復以空不空之真宗。有不有之
0368c18: 妙說。令一切眾生離妄想執著而證無上正等菩提。
0368c19: 若能禪教融通宗說無滯。使僻見之流合達人之論。
0368c20: 抉江河同歸大海。撤藩籬通為一家。何有今日之矛
0368c21: 盾者也。故梁山答以金烏玉兔東上西沉。人雖皆貴。
0368c22: 暫時光影爾。佛祖迷者。理極之謂歟。更看丹霞信手
0368c23: 拈來。直教無星秤上兩頭平。沒底船中同著棹。向分
0368c24: 來毫去處試辨別看。頌曰。
0369a01: 靈山會上言雖普出一人口。入萬人耳。少室峰前句未親救
0369a02: 得一半。瑞草蒙茸含月色非無花果志。寒松蓊鬱出雲霄
0369a03: 必有歲寒心。
0369a04: 師云。七七年來感聖緣。靈山九會演真詮。三乘五教
0369a05: 周沙界。半滿區分闡妙玄。由是言言雖普。雙丸塞耳
0369a06: 而聞似不聞。字字分明。兩葉遮晴而見如不見。豈憚
0369a07: 傾心吐膽。寧辭利道拔生。應須粉骨碎身。不可辜恩
0369a08: 負德。非止心心相印。還曾祖祖相傳。少室峰前嵩山
0369a09: 巖畔。九年曾不語。一句悉能該。心雖未得。豁爾解
0369a10: 安排。立雪神光幾曾蹉過。偶見蒙茸瑞草含月色以
0369a11: 騰輝。灼爍心花藉風光而挺秀。未若蒼松蓊鬱奇柏
0369a12: 崢嶸。任歲寒之不凋。保根株之常在。聯芳續焰自古
0369a13: 及今。不見道一花開五葉。結果自然成。
0369a14: 第九十則　梁山空劫法器
0369a15: 示眾云。冰河發焰。鐵樹開花。非從造化之機。豈在陰
0369a16: 陽之彀。向混沌未分之際試定省看。
0369a17: 舉僧問梁山。如何是空劫已巳前事不勞閑打聽。切忌漫商量。山
0369a18: 云。擊動乾坤。時人聽不聞孤巖無耳知音。
0369a19: 師云。無木馬高超威音之前。沒足石人獨步劫空
0369a20: 之後。方信道。妙有元非有。真空本不空。無依活卓卓。
0369a21: 歷劫用無窮。故知此事非空非有非一非二。非同非
0369a22: 別非即非離。擬之則差議之則錯。常時拈向面前。可
0369a23: 惜拋在腦後。深愍此輩水中撈月不知月之在天。空
0369a24: 裏採花不知花之無蒂。尋香逐氣認影迷頭。盡力推
0369b01: 敲分毫不釆。所以梁山道。擊動乾坤鼓。時人聽不聞。
0369b02: 林泉道。群生雖有耳。幾箇是知音。更看丹霞如何斷
0369b03: 和。頌曰。
0369b04: 空為須彌槌鼕鼕。擊者雖多聽者稀枉勞心力。半夜
0369b05: 髑髏驚破夢休語。滿頭明月不思歸切忌坐。
0369b06: 師云。杭州鹽官齊安禪師示眾云。空為。須彌為
0369b07: 槌。甚麼人打得。眾無對。南泉云。王老師不打這破。
0369b08: 林泉道。自是和尚手懶。法眼別云。王老師打不。林泉
0369b09: 道。只恐傍人不知下數。雪竇拈云。打者甚多。聽者極
0369b10: 少。且問誰是解打者。莫謗鹽官好。南泉道。王老師不
0369b11: 打這破。法眼云。王老師不打。兩箇既不奈何。一箇
0369b12: 更是。又云王老師不打。還肯得諸方也無。代云。
0369b13: 千年田。八百主。林泉道。屈指從頭數莫真。恁麼看來。
0369b14: 豈免丹霞道。擊者雖多聽者稀。半夜髑髏。初驚破夢。
0369b15: 三更露柱。偶爾放光。有具眼者分明辨取。直待滿頭
0369b16: 明月兩霜華。流落今時不思劫外。所以洞山道。向
0369b17: 道莫去。歸來背父。且作麼生得箇恰好去。還知麼。不
0369b18: 離花下路。遊遍洞中天。
0369b19: 第九十一則　大陽上堂示眾
0369b20: 示眾云。行取說不得的。說取行不得的。若能行說俱
0369b21: 到。何必廝挨廝靠。有不識好惡者麼。
0369b22: 舉大陽明安禪師上堂云。嵯峨萬仞。鳥道難通縱橫
0369b23: 如得妙。左右自逢原。刃輕冰。誰當履踐男兒欲要富。無過險處做。宗乘
0369b24: 妙句。語路難陳吾師舉似且低聲。不二法門。淨名杜口不答
0369c01: 當渠痛處錐。所以達磨西來。九年面壁始遇知音功多業就。
0369c02: 水到渠成。大陽今日也太無端。珍重只知開口。不覺更舌長。
0369c03: 師云。郢州大陽警玄禪師或曰廷。避廟諱。江夏張氏子。依智
0369c04: 通禪師出家。十九為大僧。聽圓覺了義講席。無能及
0369c05: 者。遂遊方。初到梁山問無相道場。深達玄旨。因嗣續
0369c06: 焉。因一日上堂。舉此嵯峨萬仞鳥道難通等語。況斯
0369c07: 一事。非智可知非識可識。若嵯峨萬仞刃輕冰。
0369c08: 之則眼眩思之則意亂。端的宗乘妙句寔語路之難
0369c09: 陳。祖域玄綱非機關之可隘。維摩經不二法門品曰。
0369c10: 文殊問維摩詰。我等各自說已巳。仁者當說何等是菩
0369c11: 薩入不二法門。時維摩詰默然。文殊歎曰。善哉。乃至
0369c12: 無有語言文字是真入不二法門。梵語維摩詰。此云
0369c13: 淨名。達摩大士自西而來。至金陵見武帝不契。渡江
0369c14: 至洛京。居嵩山少林。面壁九年。始遇神光立雪斷臂
0369c15: 求安心之旨而得髓焉。豈非知音者也。大陽今日也
0369c16: 太無端。如斯舉唱皆為剩語。故自首身據結桉道
0369c17: 各自珍重。丹霞終不證父攘羊。而反稱贊。頌曰。
0369c18: 不挂唇皮一句奇必是舌在口外。少林冷坐慈悲知恩有幾
0369c19: 人。須知此道非傳授本自圓成。立雪神光已巳強為果是遭人
0369c20: 點檢。
0369c21: 師云。若知無說說。自解不聞聞。未挂唇皮處。分明指
0369c22: 示君。一自拈花之後面壁已巳來。或拂拈槌。或揚眉
0369c23: 瞬目。或吐納言辭。或嚬呻咳。設使千句萬句。終不
0369c24: 離此一句。是其所以奇特也。菩提達摩雖則少林冷
0370a01: 坐九年。用盡慈悲未有知恩解報恩者。然是人人本
0370a02: 具箇箇圓成。理本自如道非傳授。亦假無絲玉線穿
0370a03: 沒鼻金針。聯古錦於空劫以前。丹鳳於成平之際。
0370a04: 用斯勤懇未得心安。寧不刳肱特來立雪。非是神光
0370a05: 勉強。不得已巳而為之也。此乃奮先覺覺後之心。興自
0370a06: 利利他之志。為禪苑規模叢林榜樣。幸勿未得為得
0370a07: 未證為證。而懶墮不趣無上菩提者也。只如到此。合
0370a08: 作麼生行履即是。還知明安丹霞大意麼。妙舞縱饒
0370a09: 回雪態。三臺須是大家催。
0370a10: 第九十二則　大陽家風家風
0370a11: 示眾云。密室不通風。何消來壁聽。縱橫契本真。妙用
0370a12: 無非應。有知音可嘉者麼。
0370a13: 舉僧問大陽。如何是和尚家風朝看雲片片。暮聽水潺潺。陽云。
0370a14: 滿缾傾不出。大地沒飢人圓同太無欠無餘。
0370a15: 師云。門庭施設萬別千差。入理深談一了百當。世尊
0370a16: 在楞伽山告大慧大士曰。非一切剎土有言說。言說
0370a17: 者是作相耳。或有佛剎瞻視顯法。或有作相。或有揚
0370a18: 眉。或有動睛。或歎或欠。或咳。或念剎土。或動搖。乃
0370a19: 至如是說法得無生法忍及殊勝三昧。以至蚊蚋蟲
0370a20: 蟻無言而各辦事。又棄諸蓋大士問世尊曰。禪門祕
0370a21: 要為有一門為有多門。若有多者。法即有二。若是一
0370a22: 者。云何容受無量無邊眾生而不迫迮。世尊曰。此禪
0370a23: 要門亦非是一亦非是多。一切眾生性同空。雖同
0370a24: 空各于身心自有禪門。寔不共修。何以故。息口不
0370b01: 言冥合于理。口為禪門。攝眼分別。混合無異。眼為禪
0370b02: 門。耳所聞聲。了知妄畢竟寂滅。猶如聾人耳為禪
0370b03: 門。乃至身意亦復如是。善男子。攝諸塵勞入不二門。
0370b04: 曠徹清湛然凝定。此蓋吾佛略闡家風萬分之一
0370b05: 也。故我衲僧門下。心心相印祖祖相傳。利道拔生妙
0370b06: 用縱橫亦非一也。大陽道滿缾傾不出大地沒飢人。
0370b07: 子細看來。所得甚簡施設彌寬。不負問端盡情吐露。
0370b08: 具眼衲僧分明薦取。頌曰。
0370b09: 荊山美玉何須辨非智可知。赤水玄珠不用拈非識可識。罔
0370b10: 象無心黃帝重理契則神。卞和有智楚王嫌情封則物。
0370b11: 師云。荊山美玉卞和三獻而禍及於身。赤水玄珠罔
0370b12: 象一見而肯加於己已。抱璞之事已巳具投子頌古。而
0370b13: 述之茲不復云。黃帝遊于赤水之北。登乎之丘。
0370b14: 而南望還歸。遺其玄珠。使智索之而不得。使離朱索
0370b15: 之不得。使喫詬索之亦不得。乃使象罔象。罔得之。見
0370b16: 莊子。喫口懈切。詬口豆切。罔象當作象罔。此謂無心
0370b17: 合道。道合無心。既大陽家醜外揚。惹丹霞如斯評品。
0370b18: 幸勿獻直得曲逐句尋言。矢上加尖空中著楔。問你
0370b19: 諸人作麼生免得不恁麼去。熱則寒向火。莫將
0370b20: 閑事挂心頭。
0370b21: 第九十三則　投子宗風法屬
0370b22: 示眾云。窮源究本。豈容攃蹉絲毫。列祖分宗。那許自
0370b23: 謾方寸。既爾恩歸有地。非無稟受承襲。欲要大家知。
0370b24: 盡情須吐露。
0370c01: 舉僧問投子青禪師。師唱誰家曲。宗風嗣阿誰見如
0370c02: 還不見。聞似不曾聞。子云。威音前一箭。射透兩重關英雄力破重圍。
0370c03: 僧云如何是相付底事一狐疑了一狐疑。子云。全因淮地
0370c04: 月。得照郢陽春清光照。左右逢原。僧云恁麼則入水見長
0370c05: 人認依然元不是。子云。祇知荊玉異。那辨楚王心智識徒勞
0370c06: 測聖情。子隨後以拂子敲禪床一下若將耳聽終難會。眼裏聞聲方
0370c07: 得知。
0370c08: 師云。舒州投子山義青禪師。初參蔣山元不契。復依
0370c09: 浮山遠。會遠預夢獲俊青。既見師至遠為曰。汝應
0370c10: 其祥矣。令看外道問佛因緣。前後三載。一日遠曰。汝
0370c11: 記得話頭麼。試舉看。師方舉。遠驀以手掩其口。師豁
0370c12: 然大悟。先浮山遠見郢州大陽明安禪師。機相契遂
0370c13: 傳宗旨。明安以皮履布直裰付之。遠辭曰。某已巳有得
0370c14: 處。安歎曰吾一枝遂無人也。遠曰洞上宗風實難紹
0370c15: 舉。和尚年尊無人承嗣。某當持此衣信轉相付囑。安
0370c16: 許之曰。他時得人。以吾偈證明。遂書偈曰。陽廣山頭
0370c17: 草。憑君待價焞。異苗茂處。深密固靈根。其末云。得
0370c18: 法後潛眾十年方可闡揚。暨師相契付大陽頂相衣
0370c19: 頌囑曰。代吾續大陽宗風。善自護持。咦。迄至於今。兒
0370c20: 孫不墜。枝葉興榮。此豈非應異苗茂之遠讖者邪。
0370c21: 這僧恁麼問。投子與麼答。宗中辨的量外轉機。事存
0370c22: 函蓋合。理應箭鋒拄。還曉會得也無。其或莽鹵漫汗。
0370c23: 更看丹霞分析。頌曰。
0370c24: 珊瑚枝上玉花開異苗茂處。千載果希奇。風清香遍九垓
0371a01: 無處不聞。勿謂乾坤成委曲休錯商量。韶陽親見睦州來有條
0371a02: 攀條。無條攀例。
0371a03: 師云。陰陽不測謂之神。異種同根漏泄春。薝蔔林中
0371a04: 金果樹。玉花瓊藥葉常新。自此聯芳續焰光叢林。
0371a05: 匝地普天香分覺苑。勿謂乾坤委曲。休云根種非同。
0371a06: 諸方仰羨而接活靈枝。一雨普霑而不離心地。韶州
0371a07: 雲門山文偃禪師初參睦州陳尊宿。扣其門。陳問曰
0371a08: 阿誰。門曰文偃。陳開門把住曰道道。門無語。陳曰秦
0371a09: 時輅鑽。遂托開以門掩。折右足。門因發明大意。陳
0371a10: 指游雪峰。陞堂乃出眾云。項上三百斤鐵枷何不脫
0371a11: 。峰下座把住曰。因甚到與麼。門以手拭目。後嗣雪
0371a12: 峰。道振叢林。後遷雲門。名重天下。投子雲門異派同
0371a13: 流。至今源遠不絕。續佛慧命。大顯曹溪之道者皆出
0371a14: 二師。道力致之然也。還有知恩報恩者麼。笑把金針
0371a15: 穿斷線。殷勤分付到兒孫。
0371a16: 第九十四則　投子示眾飛走
0371a17: 示眾云。靜沉死水應須換。步移身動落今時。切忌走
0371a18: 南掠北。非止理圓言偏。其由言生理喪。只如空劫以
0371a19: 前合作麼生話會。
0371a20: 舉投子示眾云。若論此事老老大大自揚家醜。如鸞鳳霄
0371a21: 不留其跡。羚羊挂角那其蹤神心莫究。佛眼難窺。金龍不
0371a22: 守於寒潭。玉兔豈棲於蟾影密移一步六門曉。無限風光大地春。其
0371a23: 或賓主若立。須威音路外搖頭動容揚古路。問答言陳
0371a24: 乃玄路傍提為唱不墯悄然機。若能如是。猶在半途向道
0371b01: 莫去。更乃凝眸。不勞相見歸來背父。
0371b02: 師云。理極忘情莫可追。了無毫忽涉思惟。不留蹤跡
0371b03: 雖為妙。點檢將來未是奇。不見道。莫守寒巖異草青。
0371b04: 坐著白雲宗不妙。直得偏圓互換事理該羅。觸處自
0371b05: 由縱橫無礙。豈留朕跡那墮偏方。萬疊群峰倚晴空
0371b06: 而聳翠。一輪杲日昇曉嶂以堆紅。由是耀古騰今輝
0371b07: 天鑒地。直得金龍踊躍玉兔奔馳。明暗全彰形容不
0371b08: 露。擬從問答。不無玄唱玄提。將欲敷揚。併狂情狂
0371b09: 解。直饒脫體無依。未是十成一句。還有具通方眼者
0371b10: 麼。便能覿面相呈。畢竟是何眼孔瞎。頌曰。
0371b11: 水澄月滿道人愁歡喜未盡。煩惱早來。妙盡無依類莫收千自
0371b12: 由百自在。劫外正偏兼帶路七通八達。不萌枝上辨春秋高
0371b13: 眼看。
0371b14: 師云。語忌十成。正雖正而不應居正。機貴回互。偏雖
0371b15: 偏而莫滯於偏。所以道澄源湛水尚棹孤舟。古佛場
0371b16: 中猶乘車子。爭肯教伊向死水裏作活計。到此地面
0371b17: 活鱍鱍轉轆轆。方有少分相應。雖則水澄月滿一念
0371b18: 萬年。正是道人可愁慮處。何也。有德非為德。無功始
0371b19: 是功。到這裏。直得妙盡無依功成不處。萬類千般莫
0371b20: 能收管。有時橫身劫外。有時垂手中。正去偏來無
0371b21: 非兼帶。這邊那畔不滯有無。只此建化玄門便是抄
0371b22: 直要路。若也於斯洒洒落落了了明明。不枉向不響
0371b23: 山中善通音耗。未萌枝上能辨春秋。咦。還達此意麼。
0371b24: 若解無中能唱出。方知元不在宮商。
0371c01: 第九十五則　投子拈香帝王
0371c02: 示眾云。金輪統御應須端拱酬恩。玉燭垂祥當可殷
0371c03: 勤賀德。通方衲子何必懷疑。本分宗師自知下落。有
0371c04: 解山呼者麼。
0371c05: 舉僧問投子和尚。適來拈香祝壽。且道當今皇帝
0371c06: 壽年多少芥城劫石知無數。枉了區區漫校量。子云。月籠丹桂遠。星
0371c07: 拱北辰高瞻之仰之實難思議。
0371c08: 師云。問在答處答在問處。問答交馳不勞思慮。雖是
0371c09: 言言見諦句句超宗。莫使四臣相鈍滯。他既舌頭
0371c10: 無骨。汝合眼裏有筋。別辨青黃品度甘苦。自古以來
0371c11: 世法佛法了無二體。君聖臣賢兮則內外相應。河清
0371c12: 海晏兮則中邊寧謐。是故曹洞宗風全明尊貴一路。
0371c13: 傍參回互拱密威嚴。不犯當頭潛通妙用。由是投子
0371c14: 答以月籠丹桂星拱北辰。若使向高遠邊折倒。徒勞
0371c15: 斫額枉費精神。當於不可量不可稱無有邊處得言
0371c16: 句總持。具游戲三昧。不枉輔朝輔國盡孝盡忠。更看
0371c17: 丹霞若為話會。頌曰。
0371c18: 六國清平賀聖年萬歲萬歲萬萬歲。珠簾高卷月明前光含
0371c19: 萬象。影浸千江。金輪那肯當堂坐至化無為。不用丹墀擊靜鞭
0371c20: 宮漏密傳人悄悄。宅香輕裊院沉沉。
0371c21: 師曰。楞嚴經道。一處成休復。六根皆解脫。高沙彌亦
0371c22: 云。長安雖。我國晏然。是知心王安帖。六賊難侵。根
0371c23: 根塵塵而不涉干戈。莽莽蕩蕩而了無邊徼。所以道
0371c24: 十二處忘閑影響。三千界放淨光明。以此清平賀聖
0372a01: 年則不亦樂乎。直得珠簾高卷玉殿深沉。團團皎月
0372a02: 當天。細細清風擊竹。金輪聖主坐不當堂。鳳闕朝臣
0372a03: 行須出戶。何必丹墀鞭響聲催。心城穩帖而同
0372a04: 賀堯年。性海澄渟而咸歌舜德。理無不遍事無不周。
0372a05: 忠孝兩全是非一揆。還能如此知恩報恩麼。日月光
0372a06: 天德。山河壯帝居。
0372a07: 第九十六則　天寧誰家法屬
0372a08: 示眾云。一花五葉密固靈根。萬古千秋屢呈嘉瑞。若
0372a09: 不侵陵雪色。焉能漏泄春光。箇中靈利衲僧不可漫
0372a10: 汗莽鹵。
0372a11: 舉僧問東京天寧楷和尚。師唱誰家曲。宗風嗣阿
0372a12: 誰知音不在頻頻舉。達者須知暗裏驚。寧云。金鳳夜棲無影樹。峰巒
0372a13: 纔露海雲遮不教人見轉風流。
0372a14: 師云。東京天寧芙蓉道楷禪師。沂州崔氏子。自幼學
0372a15: 辟。隱伊陽山。後遊京師籍名術臺寺。試法華得度。
0372a16: 謁投子於海會。乃問佛祖言句如家常茶飯。離此之
0372a17: 外別有為人處也無。子曰。汝道寰中天子敕。還假堯
0372a18: 舜禹湯也無。師欲進語。子以拂子摵師口曰。汝發意
0372a19: 來。早有三十棒也。師即開悟。再拜便行。曰。且來闍黎。
0372a20: 師不。子曰汝到不疑之地邪。師即掩耳。淘汰有年
0372a21: 遂嗣其法。開堂後數遷大剎。大興祖道。大觀二年春
0372a22: 開封尹李公孝壽奏師道行卓冠叢林。宜有褒顯。即
0372a23: 賜紫方袍。號定照禪師。內臣持敕命至。師迎謝曰。某
0372a24: 辭父母出家時陳重誓。不為利名專誠學道。用資
0372b01: 九族。苟渝願心當身命。父母以此聽許。今若不守
0372b02: 本志。竊寵光。則佛法親盟背矣。於是修表具辭。復
0372b03: 降旨京尹堅俾授之。師確不回。以拒命坐罪。奉旨下
0372b04: 棘寺與從輕。寺吏聞有司欲徙淄州。有司曰有疾與
0372b05: 免刑。及吏問之。師曰無疾。吏曰何有灸瘢耶。曰昔者
0372b06: 疾今日愈。吏令思之。曰。已巳悉厚意。但妄非所安。乃恬
0372b07: 然就刑而行。從之者如歸市。師以法語施之。獲益尤
0372b08: 眾。靈源清禪師評曰。夫楷公大士也。其建志立行當
0372b09: 素有根本。豈悠悠者之所能知。因贊其像曰。惟唐正
0372b10: 觀。靈潤投驩。匪移所守。能適其安。乃曰此行略有三
0372b11: 益。一酬往譴。二順厭生。三成大行。今日淄州楷公亦
0372b12: 云。嚴天大雪始見松筠。媚草夭花亦成造化。苟竊世
0372b13: 榮。實辜恩者。師抵淄川僦居。學者愈親。明年冬敕令
0372b14: 自便。庵於芙蓉湖心。道俗川湊僅數百人。日食粥一
0372b15: 杯。故多引去。政和七年冬賜額曰花嚴禪寺。八年五
0372b16: 月十四日索筆書偈付侍僧曰。吾年七十六。世緣今
0372b17: 已巳足。生不愛天堂。死不怕地獄。撒手橫身三界外。騰
0372b18: 騰任運何拘束。移時而逝。當遭黜時佛光餞云。面皺
0372b19: 如冰裂。脊骨硬似鐵。著破草鞋。踏退澄潭月。韓國
0372b20: 餞云。不受囊封老古錐。到頭脫下祖師衣。一場弄險
0372b21: 驚天地。誰信長空利劍揮。恁麼舉來。還知芙蓉家風
0372b22: 麼。還知所嗣宗風麼。利漢領略取。當向金鳳夜栖
0372b23: 無影樹處子細詳。試於峰巒纔露海雲遮處分明
0372b24: 體究。既恁正偏兼帶。不無事理融通。休做有心知。莫
0372c01: 作無意會。宗中辨的量外轉機者。自有丹霞為伊開
0372c02: 解。頌曰。
0372c03: 等閑無問豈安排何必忉忉。一句全提隱顯該分身兩下看。
0372c04: 薄霧依依籠古徑難辨高低。孤峰終不露崔嵬那分向背。
0372c05: 師云。洪鐘在架任扣擊以騰聲。明鏡當臺從妍而
0372c06: 現影。苟或不扣不擊無妍無媸。何聲影而可煩耳目
0372c07: 者哉。既待臨機不讓。應須為眾全提。非圖半暗半明。
0372c08: 莫便似見不見。若解該羅法界。休愁不入玄門。倜儻
0372c09: 縱橫自忘計較。可惜依依薄霧籠古徑以萋迷。傷嗟
0372c10: 矗矗孤峰隱崔嵬而不露。雖恁韜光晦跡安排接物
0372c11: 利生。不消更問誰家。試聽無生妙曲。汝諸禪者還曾
0372c12: 聞麼。若將耳聽終難會。眼裏聞聲方得知。
0372c13: 第九十七則　天寧夜半對機
0372c14: 示眾云。空手把鋤頭。今秋決好收。步行騎水牛。念念
0372c15: 不停留。擬涉思惟處。隄防害口羞。
0372c16: 舉僧問天寧。夜半正明。天曉不露。如何是不露底
0372c17: 句開口即錯。寧云。滿船空載月。漁父宿蘆花但得隨流妙。何妨苦
0372c18: 纜舟。
0372c19: 師云。日午猶虧半。烏沉始是圓。幾人能曉會。明暗未
0372c20: 分前。當於空劫之際眹兆之初。一念不生纖塵不立。
0372c21: 淨赤洒洒處轉身吐氣。不守寒巖不沉死水。運
0372c22: 心月以恒明。使迷雲而殄滅。所以道人牛不見處。正
0372c23: 是月明時。故向第二門頭入垂手。接物利生。雖則
0372c24: 念念釋迦出世。步步彌勒下生。而豈知周遍十方心。
0373a01: 不在一切處。是知雖在今時而不落今時。這僧若能
0373a02: 心不附物。語不立玄。何必低情下意取覆他人。致使
0373a03: 天寧搖篙鼓棹罷釣收綸道。滿船空載月。漁父宿蘆
0373a04: 花。可惜不遇金鱗。空使勞心力。寧免丹霞向正明
0373a05: 不露處。依稀越國彷彿揚州。頌曰。
0373a06: 星流水國夜然燈一點分明。月印江天明似鏡十分光彩。隱
0373a07: 顯無私位不該二邊莫立。依稀擬動成偏正中道難安。
0373a08: 師云。眼似流星心如湛水。六國安寧非無儀軌。向更
0373a09: 深夜靜浪止風恬杜絕辭源時。慧燈沉影。照燭壺天。
0373a10: 況兼皎月復印澄江。上下冥通。若軒轅之寶鏡。內外
0373a11: 交徹。勝照膽之良規。隱顯無私。晦明有准。雖是排班
0373a12: 無位次。屈指不倫流。其間該括意趣非輕。擬之則動
0373a13: 落今時。邊方雖有令。不是太平年。議之則靜沉死水。
0373a14: 莫守寒巖異草青。坐著白雲宗不妙。直得正偏兼到
0373a15: 事理雙明。不偏枯無窒礙。放教活鱍鱍。免致死郎當。
0373a16: 方有些子少分相應。還能恁麼措置麼。密移一步六
0373a17: 門曉。無限風光大地春。
0373a18: 第九十八則　天寧上堂法身
0373a19: 示眾云。法報化三身。是非只為多開口。體相用三大。
0373a20: 煩惱皆因強出頭。離心緣。莫錯尋思。離言說。休胡議
0373a21: 論。有喫火不燒舌的衲僧。且道是誰。
0373a22: 舉天寧上堂云。法身者理妙言玄。頓超終始之患
0373a23: 黃金雖貴。落眼成塵。諸仁者。莫是幻身外別有法身麼用破木杓
0373a24: 作先祖髑髏。莫是幻身便是法身麼認馬鞍作你耶下。若也
0373b01: 恁麼會去。盡是依他作解。蒙昧兩岐畫馬不成驢亦失。法
0373b02: 眼未得通明只見錐頭利。不見鑿頭方。不見僧問夾山。如何是
0373b03: 法身清風兩檻竹。山云法身無相承言者喪。如何是法眼白露
0373b04: 一庭松。山云法眼無瑕滯句者迷。所以道吾云。未有師在
0373b05: 明眼人前一場漏逗。忽有人問老僧。如何是法身。羊便乾處
0373b06: 臥六六三十六。如何是法眼。驢便濕處尿九九八十一。更有
0373b07: 人問。作麼生是法身。買帽相頭水長船高。作麼生是法
0373b08: 眼。坑坎堆阜泥多佛大。若點檢將來。夾山祇是學處不
0373b09: 明起初不遇作家。到底番成骨董。如流俗閨閤裏物不能捨養病
0373b10: 喪。致使情關固閉。識難開自作自受。老僧今日若不
0373b11: 當陽顯示。後學難以知歸為怜三歲子。用盡一生心。勸汝諸人
0373b13: 眼中除幻翳。元不有空花。自然智鑑洞明。更無他物猶有這箇在。諸
0373b14: 仁者。還會麼氣急殺人。良久云月色靜中見。泉聲深夜聞。珠中有火
0373b15: 君須信。休向天邊問太陽儻能明自己已。何必問他人。
0373b16: 師云。依經解義三世佛冤。離經一字即同魔說。所以
0373b17: 道。把住則真金失色。放行則瓦礫生光。縱汝恁麼會
0373b18: 得。須知向上別有一竅。只如向上一竅汝還會得麼。
0373b19: 老僧遙指猿啼處。別有露蹤在上方。恁麼看來。不是
0373b20: 依他作解。亦非蒙昧兩岐。若要法眼通明。除是恁般
0373b21: 會取。雖夾山住潤州荊口竹林時如此祗對法身法
0373b22: 眼。已巳被道吾點檢。指見華亭。若不因流水。還應過別
0373b23: 山。不見道。起初不遇作家。到底成骨董。所以天寧
0373b24: 聘不唧留。忍俊不禁。向石頭上栽花。空裏釘楔。非
0373c01: 唯與伊解黏去縛縳。抑亦教汝脫洒罄快。不可作麤
0373c02: 俗語計較。亦不可用理趣研窮。不見天寧責罰夾山
0373c03: 學處。如流俗閨閤裏物被情關識累帶平生。所以
0373c04: 天寧向直截緊要處不惜唇皮為伊指示。於良久處
0373c05: 再三撈摝。苦口叮嚀。是汝本有真性。何須向外馳求。
0373c06: 未免丹霞重宣此義。頌曰。
0373c07: 道合平常絕異端以一貫之。行人何必歷艱難不勞費力。從
0373c08: 今莫買孫賓卜禍福無門。龜無靈不用鑽唯人自召。
0373c09: 師云。麤言及細語。皆歸第一義。其實道合平常。平常
0373c10: 合道。故云是處語言皆合道。誰家絃管不傳心。決非
0373c11: 攻乎異端斯害也已巳。而校其萬一者邪。修行之人若
0373c12: 能如此行歷。何必忙拖竹杖緊繫行纏。撞東磕西走
0373c13: 南掠北。向枯骨上睏咬。畢竟有甚麼汁。恁麼省去。不
0373c14: 消你相形問命而取吉凶。孫賓。卜者。按本傳。孫賓孫
0373c15: 武子後。善兵法。設減之術。敗龐涓於馬陵。以此名
0373c16: 播天下。世傳其兵法。今禪門謂設鋪市卜。不知於何
0373c17: 而得是說。學者詳焉。賓因臏其足。故更名。臏毗忍切。
0373c18: 臏蓋刑名。去膝之謂也。鑽龜者。莊子云。宋元君夢人
0373c19: 被髮曰。予自宰路之淵。予謂清江使河伯之所漁者。
0373c20: 余且得予。覺而占之。神龜也。漁者果有余。且網得白
0373c21: 龜。其圓五尺。君欲活之卜之。曰殺龜以卜吉凶。及刳
0373c22: 龜七十二鑽而無遺筴。咦。眹兆已巳前如委悉。何消搯
0373c23: 筭問陰陽。
0373c24: 第九十九則　保壽上堂杖笠
0374a01: 示眾云。信手拈來無非恰好。全身放下何必商量。較
0374a02: 得攛向面前。免致橫檐背後。有會得的麼。
0374a03: 舉大洪保壽恩禪師上堂拈拄杖云。得自天台絕
0374a04: 比倫少賣弄。從來無葉又無根看怎生。有時扶過斷橋
0374a05: 水同行無伴。幾度伴歸明月村步步鎮相隨。雖然如是。也
0374a06: 不得無過知人得。擊香臺一下便下座象骨前弄蛇手。兒時做
0374a07: 處老知羞。
0374a08: 師云。隋州大洪山報恩禪師。衛之黎陽人。族劉氏。世
0374a09: 以武進。家喜事佛。其母禱子夢佛。所謂阿羅漢舁之。
0374a11: 厭塵境。請於朝願謝簪紱求出世法。上詰其故。師曰。
0374a12: 臣祖死王事。何足以報厚恩。唯有熏修之功庶資冥
0374a13: 福。神宗歎異。親灑宸翰。賜名報恩。就都福壽寺受戒。
0374a14: 謁投子。子問天明也未。云明矣。曰明則卷簾。師從之。
0374a15: 忽開悟白子。子印之。巾侍有年。丞相韓公請住少林。
0374a16: 紹聖初詔改大洪律居為禪林。命師為第一世。崇寧
0374a17: 二年詔住京之法雲。五年復遷大洪。宗風大振。居一
0374a18: 日上堂拈拄杖云。得自天台絕比倫。從來無葉又無
0374a19: 根。古人為人至切。徹底情深。要汝等諸人向拄杖頭
0374a20: 薦取。本分一事雖無枝葉。根苗已巳早狼藉遍地。又道。
0374a21: 扶過斷橋水。伴歸明月村。果然克己已從他。道雖然如
0374a22: 是也不得無過。知之減半。何必云云。故擊禪一下
0374a23: 便下座。方信道不如歸去便歸去。欲了時無了時。
0374a24: 蘄州北禪悟通寂禪師。嗣雲門。上堂拈拄杖曰。過去
0374b01: 未來現在諸佛。微塵菩薩。一時在拄杖頭上轉大法
0374b02: 輪。盡向諸人鼻孔裏過。還見麼。若見。與我拈將來。若
0374b03: 不見。大似立地死漢。良久曰。風恬浪靜。不如歸堂。林
0374b04: 泉道。放去較危。收來太速。雖然兩段不同。大抵用處
0374b05: 不異。更看丹霞如何科判。頌曰。
0374b07: 如今擲向亂峰前甚底大如割捨。免致叢林為軌則已是強生
0374b08: 節目。
0374b09: 師云。人人本有箇箇不無。匪假陰陽而可生成。豈干
0374b10: 造化而能製就。不須九節何用過頭。比筇竹無影無
0374b11: 形。類靈壽非長非短。雖是登山涉水承他恩力。其奈
0374b12: 倚墻貼壁伴我安閑。不如擲向峰前拋在腦後。不勞
0374b13: 解虎寧用敲風。禪床角忒立多時。法座傍暫別少頃。
0374b14: 略置叢林軌則。且停覺苑規模。但肯念茲在茲。較得
0374b15: 無事生事。何也。幸自可怜生。
0374b16: 第百則　三界唯心示眾
0374b17: 示眾云。頭頭上顯。莫教過新羅。物物上明。休似蠅
0374b18: 鑽故紙。撞頭磕額兮時時示時人。攔街截卷兮時人
0374b19: 皆不識。有具眼者辨看。
0374b20: 舉保壽上堂云。三界唯心。萬法唯識大無不包。細無不入。檻
0374b21: 外雲生。簷頭雨滴逐物意移。水湛如藍。野花開似織
0374b22: 弄假像真。此時若不究根源。謾向當來問彌勒差之毫厘。失之
0374b23: 千里。還會麼按牛頭喫草。不勞久立深謝慈悲。
0374b24: 師云。神鼎諲禪師。少年時與數耆宿遊南嶽。一僧舉
0374c01: 論宗乘頗敏會。野飯山店中供辦。而僧論說不已巳。
0374c02: 諲曰。上人言三界唯心萬法唯識。唯識唯心。眼聲耳
0374c03: 色。何人之語。僧曰法眼大師偈也。諲曰其義如何。對
0374c04: 曰。唯心故根境不相到。唯識故聲色樅然。諲曰。舌味
0374c05: 是根境否。對曰是。諲以挾菜置口含胡而言曰。何
0374c06: 謂相入耶。坐者相大驚莫能加答。諲曰。路途之樂
0374c07: 終未到家。見解入微不名見道。參須實參悟須實悟。
0374c08: 閻羅大王不怕多語。林泉道。苦口是良藥。逆耳是忠
0374c09: 言。端的了達唯識唯心之旨。方寸間何物而可窒礙
0374c10: 者耶。故保壽云。檻外雲生。簷頭雨滴。水湛如藍。野
0374c11: 花開似織。壽禪師唯心訣亦云。巖樹庭柯各挺無邊
0374c12: 之妙相。猿吟鳥噪皆談不二之圓音。此豈非塵塵爾
0374c13: 法法爾。若也於斯蹉過。枉盻龍華。不如各自歸堂。免
0374c14: 勞久立。保壽既恁慈悲。丹霞怎不讚詠。頌曰。
0374c15: 靈然不涉去來今一言道斷處。千古意分明。三界都盧一點心
0374c16: 認依前還不是。檻外桃花春蝶舞色即色時輕話會。門前楊柳
0374c17: 曉鶯吟聲非聲處細參詳。
0374c18: 師云。覺性圓明靈知不昧。十世古今無非畢。過去
0374c19: 過去兮雷擊真空。未來未來兮波渟性水。何止欲界
0374c20: 色界無色界總乎一心。盡空法界亦由唯識相分所
0374c21: 攝。而豈知僧問琅琊覺和尚。清淨本然云何忽生山
0374c22: 河大地。覺云清淨本然云何忽生山河大地。此之所
0374c23: 謂迷時三界有。悟後十方空。至若檻外桃花。門前楊
0374c24: 柳。任翩翩之蝶舞。縱恰恰之鶯啼。那消箇。聽之不聽
0375a01: 聞之不聞。聲色純真了無異念。還能如是麼。山河草
0375a02: 木揚真諦。花月樓臺演妙音。
0375a03: 
0375a04: 林泉老人評唱丹霞淳禪師頌古堂集卷六終
