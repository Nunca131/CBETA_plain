0261c01: 
0261c02: 
0261c03: 絕老人天奇直註雪竇顯和尚頌古下
0261c04: 
0261c05: 金臺慈仁沙門性福編集
0261c06: 古杭菩曇禪寺淨深重梓
0261c07: 雪峰住庵。二僧來拜。峰見。兩手托門放身出云。是什
0261c08: 麼當央直示。恐蹉再提。僧云是什麼失見問。峰低頭歸庵全提向上。僧
0261c09: 到巖頭。頭問什麼處來就事藏峰。僧云嶺南來具實。頭云曾
0261c10: 到雪峰麼不見來歷。所以再勘。僧云曾到同前。頭云有何言句細辨
0261c11: 來源。僧舉前話依舊不達。他道什麼審其始終。僧云他無語低頭
0261c12: 歸庵只知供。不知賊。頭云噫嘆峰不遇知音。點僧當面蹉過。我當初悔不
0261c13: 向他道末後句。若向他道。天下人不柰雪老何隔身傍註。
0261c14: 僧至夏末再舉前話請益始終未決。頭云何不早問賊打不妨。
0261c15: 僧云未敢容易實供。頭云。雪峰與我同條生。不與我同
0261c16: 條死隔身點罰。要識末後句。只這是竭力提持
0261c17: ○主意當央直示。旨明句裏藏機。總結不遇知音。
0261c18: 末後句。為君說舉前引後。明暗雙雙底時節雪老低頭。岩頭批判。
0261c19: 內外不失其機。句中理事通融。故曰雙雙。同條生也共相知相知明同。不同
0261c20: 條死還殊絕殊絕暗異。還殊絕。黃頭碧眼須甄別暗中既異。
0261c21: 不得粗心。任是佛祖。也要辨別。南北東西歸去來。夜深同看千巖
0261c22: 雪夜是暗。雪是明。正當此時。四海咸來。你看誰明誰暗。
0261c23: 僧問趙州。久響石橋。到來只見略彴借事驗主。眇視趙州。州云。
0261c24: 汝只見略彴。不見石橋就見反追。深識來風。僧云如何是石橋
0262a01: 就機驗機。州云度驢度馬當央直指○主意主賓互換。旨明無有意路。總結心倖。
0262a02: 孤危不立道方高諸方孤危。此老平實。入海還須釣巨鰲大海
0262a03: 不釣其蝦。大智不為小德。堪笑同時灌溪老。解云劈箭也徒勞
0262a04: 用處一般。爭奈尖新。
0262a05: 馬祖與百丈行。見野鴨飛過。祖云是什麼就物明宗。丈云
0262a06: 野鴨子實供。祖云什麼處去也前之已巳蹉。後之復提。丈云飛過去
0262a07: 也依舊不達。祖扭丈鼻。丈作痛聲。祖云何曾飛去大用急提
0262a08: ○主意隨緣令人。旨明就事明宗。總結老婆心切。
0262a09: 野鴨子。知何許審其下落。馬祖見來相共語遇物令歸。免陷偏方。
0262a10: 話盡山雲海月情。依前不會還飛去盡情兩次。依舊不會。欲
0262a11: 飛去。把住恐逐外物。故扭其鼻。道道活處垂釣。
0262a12: 雲門問僧。近離甚處常理。僧云西禪同上。門云西禪有何
0262a13: 言句探竿。僧展兩手呈機驗主。門打一掌一截二驗。僧云某有話
0262a14: 在一拈二辨。門展兩手劈筈奪窩。僧無語伎倆已巳盡。門便打正令全提
0262a15: ○主意就身打劫。旨明全提正令。總結權衡在手。
0262a16: 虎頭虎尾一時收前後兩打。凜凜威風四百州正令一行。十方
0262a17: 坐斷。問不知何太險只知展手奪機。不知有險。師云放過一著
0262a18: 雪竇不。點他二人不顧前後。
0262a19: 道吾與漸源一家弔慰。源拍棺云。生耶死耶就事請益。吾
0262a20: 云。生耶不道。死耶不道就機直指。源云為甚不道可惜錯會。吾
0262a21: 云不道不道始終不改。回至中途。源云。快與某道。不道打
0262a22: 和尚去自昧反怪。吾云。打即任打。道即不道盡心盡力。無能分解。源
0262a23: 便打瞎打屈受。道吾遷化。源至石霜舉前話。霜云。生耶不
0262a24: 道。死耶不道當央直提。源云為甚不道似見不見。故又復追。霜云不
0262b01: 道不道要他直領。所以不那。源方有省始見全提。一日將鍬於法堂
0262b02: 上東邊過西西邊過東呈機求註。霜云作什麼探竿在手。源云
0262b03: 先師靈骨影草隨身。霜云。洪波浩渺。白浪滔天。什麼
0262b04: 先師靈骨恐執孤危。以活拈死。師著語云。蒼天蒼天一截二拈。源云
0262b05: 正好著力正好用心。霜云。一物也無。著什麼力恐執平實。以死拈活。
0262b06: 源持鍬便行截斷二邊。獨明向上。太原孚云。先師靈骨猶在不立
0262b07: 一法。正□靈骨○主意以機呈機。旨明就窩打免。總結不落級。
0262b08: 兔馬有角劫外徹於今時。牛羊無角今時徹於劫外。絕毫絕氂不容
0262b09: 一法。如山如嶽全機獨露四句。只明道吾答處。黃金靈骨今猶在。白
0262b10: 浪滔天何處著石霜太原一並拈出。無處著恐後滯無。故拈令看。隻履
0262b11: 西歸曾失達磨葬於熊耳。嶺獨露。且問諸人是生耶是死耶。
0262b12: 良禪客問欽山。一鏃破三關時如何借事呈解。山云放出
0262b13: 關中主看就見拶見。良云與麼則知過必改以見首見。山云更
0262b14: 待何時見首就逼。良云好箭放不著所在。便出一拈二點。山云
0262b15: 闍黎且來見其勉強。不免招回。良回首失其主張。山云。一鏃破三關
0262b16: 且止不用誇功。試與欽山發箭看我作其主。你是射看。良擬議情封於物
0262b17: 現成不知。山打七棒云。且聽這漢疑三十年法窟爪牙
0262b18: ○主意見機而作。旨明攙旗奪鼓。總結權衡在手。
0262b19: 與君放出關中主。放箭之徒莫鹵山乃風行草偃。良公太煞
0262b20: 粗心。取箇眼兮耳必聾。捨個耳兮目雙瞽見沉取捨。放失來機。
0262b21: 可憐一鏃破三關空擔名。的的分明箭後路現成空缺。嘆其
0262b22: 無眼。君不見。玄沙有言兮。大丈夫。先天為心祖要識主中
0262b23: 之主。須明空劫已巳前。方能不落。心鏡聖凡。
0262b24: 僧問趙州。至道無難。唯嫌揀擇。如何是不揀擇心倖辯主。
0262c01: 州云。天上天下唯我獨尊全身指註。僧云此又是揀擇逐句
0262c02: 反追。州。云田庫奴當央一點。什麼處是揀擇急處一提。僧無語情封
0262c03: 於物○主意句裏呈機。旨明盡力提持。總結權衡在手。
0262c04: 似海之深。如山之固幽深如海。堅固如山。蚊弄空裏猛風。
0262c05: 螻蟻撼於鐵柱州如猛風鐵柱。僧如蚊螻蟻。揀兮擇兮。當軒布
0262c06: 末後急提。如鼓當央。
0262c07: 僧問趙州。至道無難。唯嫌揀擇。是時人窠窟否心倖驗主。
0262c08: 州云。曾有人問我。直得五年分訴不下隔身點罰
0262c09: ○主意拈情。旨明爪牙。總結言思無路。
0262c10: 象王嚬呻。獅子哮吼自在無畏。無味之談。塞斷人口註十
0262c11: 絕待。南北東西。烏飛免走雪竇呈機。
0262c12: 僧問趙州。至道無難。唯嫌揀擇。纔有語言是揀擇。和
0262c13: 尚如何為人心倖驗主。州云。何不引盡此語就身套他。僧云某
0262c14: 只念到這裏輸己已陷人。州云。只這至道無難。唯嫌揀擇以見
0262c15: 遣見○主意紅綿套索。旨明法窟爪牙。總結權衡在手。
0262c16: 水洒不著。風吹不入一切不到。虎步龍行州之全威。鬼號神
0262c17: 泣僧之悲愁。頭長三尺知是誰。相對無言獨足立舉古例今。
0262c18: 傍通大用。
0262c19: 雲門以拄杖示眾云。拄杖子化為龍。吞乾坤去了。
0262c20: 山河大地什麼處得來契理於心。外相何有
0262c21: ○主意理非外物。旨明垂釣為人。總結心境不二。
0262c22: 拄杖子。吞乾坤。徒說桃花浪奔法本是心何必言悟。杖本是龍何必
0262c23: 言化。燒尾者不在拏雲霧不須誇化。曝腮者何必喪膽
0262c24: 忘魂不須言點。拈了也拈了二邊。聞不聞知不知也。直須洒洒落
0263a01: 落不住化點自然乾淨。休更紛紛紜紜若逐化點便遭困苦。七十二棒
0263a02: 且輕恕執語可恕。一百五十難放君若又迷悶。更加倍打。師驀拈
0263a03: 拄杖下座。大眾一時走散雪竇全提大用。大眾當機辜負。
0263a04: 風穴垂語云。若立一塵家國興盛纖塵不立一性圓明。不立一
0263a05: 塵家國喪亡機盡情忘杳無依倚。師拈拄杖云。還有同生同死
0263a06: 底衲僧麼未有得者。我與你立○主意垂釣。旨明無住。總結大功不宰。
0263a07: 野老從教不展眉。且圖家國立雄基去妄明真。謀臣猛
0263a08: 將今何在。萬里清風只自知獨得無共。
0263a09: 雲門垂語云。乾坤之內。宇宙之間明其依報。中有一寶。秘
0263a10: 在形山寶隱在身。拈燈籠來佛殿裏。將三門來燈籠上恐乃
0263a11: 情解。今故直指○主意明宗。旨明拈情。總結破權顯實。
0263a12: 看看。古岸何人把釣竿急看是誰。雲冉冉。水漫漫先指其人
0263a13: 恐執本體。今示平實。明月蘆花君自看明月非蘆花。形山非六寶。應須眼自看。
0263a14: 南泉一日兩堂爭。泉提起云。道得即不斬全機垂釣。
0263a15: 眾無對不妨截斷。泉斬為兩段凡聖不存
0263a16: ○主意直下明宗。旨明正令全提。總結截斷是非。
0263a17: 兩堂俱是杜禪和。撥動塵不奈何有名無實。賴得南
0263a18: 泉能舉令。一刀兩段任偏頗正令一截。
0263a19: 南泉舉問趙州疏通前旨。州脫鞋戴出親呈大用。泉云子在救
0263a20: 得兒出身賞德○主意垂釣。旨明大用。總結父子唱和。
0263a21: 公案圓來問趙州。長安城裏任閒遊美德無拘。草鞋頭
0263a22: 戴無人會。歸到家山即便休合心便罷。
0263a23: 外道問佛。不問有言。不問無言雙截驗主。世尊良久當央直示。
0263a24: 外道讚歎云。世尊大慈。開我迷雲。令我得入有無如雲。良久
0263b01: 如日。故呈其悟。外道去後。阿難問佛。外道有何所證而言得
0263b02: 入疑故審。佛云。如世良馬。見鞭而行外道之俊如馬見鞭
0263b03: ○主意就機一指。旨明當央直示。總結見兔放鷹。
0263b04: 機輪曾未轉。轉必兩頭走一迷本心便逐兩頭。明鏡忽當臺。
0263b05: 當下分妍醜良久如鏡。有無自分。妍醜分兮迷雲開。慈門何
0263b06: 處生塵埃有無一分。佛慈自見。因思良馬窺鞭影。千里追風
0263b07: 喚得回因思外道之俊。故示阿難之慈。喚得回。鳴指三下責前戒後。免隋
0263b08: 大功。
0263b09: 僧問大龍。色身敗壞。如何是堅固法身去妄明真。龍云。山
0263b10: 花開似錦。水湛如藍當央直指
0263b11: ○主意拈轉話頭。旨明平實絕待。總結問正答偏。
0263b12: 問曾不知。答還不會問以劫外。不知劫外。答以今時。不會今時。月冷風
0263b13: 高。古巖寒檜雪老自呈。堪笑路逢達道人。不將語默對
0263b14: 不犯動靜。當央直指。手把白玉鞭。驪珠盡擊碎法身如珠。答處如鞭。不
0263b15: 擊碎。增瑕類若不打破。便執為奇。國有憲章。三千條罪違法損身。
0263b16: 執功失位。
0263b17: 雲門垂語云。古佛與露柱相交。是第幾機佛喻性。柱喻形。性形
0263b18: 相交。且道是誰。自代云。南山起雲。北山下雨當央直指
0263b19: ○主意垂釣。旨明絕待。總結不存玄解。
0263b20: 南山雲。北山雨。四七二三面相會得上機。佛祖皆見。新羅
0263b21: 國裏曾上堂。大唐國裏未打新羅明格外。大唐明本地。只要活潑。
0263b22: 不可定樁。苦中樂。樂中苦。誰道黃金如糞土苦樂須混。金糞兩辨。
0263b23: 休把古佛而為露柱。
0263b24: 岩頭問僧什麼處來常情。僧云西京來亦同。頭云黃巢過
0263c01: 後收得劍麼就事藏鋒。僧云收得逐句妄答。岩引頸近前云
0263c02: 一呈二驗。僧云師頭落也只見他落。不知自落。頭大笑點他昧己巳。反責他人。僧
0263c03: 到雪峰。峰問什麼處來。僧云岩頭問答同前。峰云有何言
0263c04: 句審其來由。僧舉前話。峰打三十出光前絕後
0263c05: ○主意就事明宗。旨明大用現前。總結藏鋒陷虎。
0263c06: 黃巢過後曾收劍。大笑還應作者知此劍此笑。作者方知。三
0263c07: 十山藤且輕恕峰處喫打。又且可恕。得便宜是落便宜引頸大笑。
0263c08: 只道得了便宜。不知全失便宜。
0263c09: 梁武帝請傅大士講經。士於座上揮案一下下座大用
0263c10: 全提。帝愕然驚怖。志公問。陛下還會麼見蹉急提。帝云不會具供。
0263c11: 公云大士講經竟不免註上○主意當央直指。旨明大用全彰。總結正令絕待。
0263c12: 不向雙林寄此身。來梁土惹埃塵言不守分來講經。當
0263c13: 時不得志公老。也是恓恓去國人不是志公扶持。亦同達摩出國。
0263c14: 仰山問三聖汝名什麼探竿。聖云慧寂劈筈奪窩。山云慧寂
0263c15: 是我收機反驗。聖云我名慧然一呈二收。仰山大笑一呈二賞
0263c16: ○主意收放交互。旨明就身打劫。總結作家相見。
0263c17: 雙收雙放若為宗擒縱殺活。二俱作家。騎虎由來要絕功善如
0263c18: 騎虎。各各無傷。笑罷不知何處去杳無跡。只應千古動悲風
0263c19: 如此之才。可為榜樣。
0263c20: 南泉歸宗麻谷去拜忠國師。泉於地上畫一圓相云。
0263c21: 道得即去暗機為驗。宗坐於圓相坐皆報化。當央直示。谷作女拜曲為
0263c22: 今時。大用親呈。泉云。與麼則不去既具如此。何往他希。宗云是何心倖
0263c23: 一點一拈。前後相違○主意探竿。旨明大用。總結作家相見。
0263c24: 由基箭射猿。遶樹何太直問如猿。答如箭。二人並中其的。千箇與
0264a01: 萬箇。是誰曾中的作者須多。不如二老。相呼相喚歸去來。曹
0264a02: 溪路上休登陟盡古盡今。不過如此。復云。曹溪路坦平。為甚
0264a03: 休登陟雪老垂釣。
0264a04: 百丈問溈山。併咽喉唇吻作麼生道口探。山云
0264a05: 請和尚道以見拶見。丈云。不辭向汝道。已巳後喪我兒孫一推
0264a06: 二拈○主意探。旨明返擲。總結以機遣機。
0264a07: 請和尚道。虎頭生角出荒草不逐言句。如虎出草。十洲春
0264a08: 盡花凋殘百年一春。須奇非比。珊瑚樹林日杲杲山奪師機。還問於師。
0264a09: 如珊瑚樹奪日之光。返照於日。
0264a10: 百丈問五峰。併咽喉唇吻作麼生道。峰云和尚也
0264a11: 須併以見截見。丈云無人處斫額望汝一賞一罰
0264a12: ○主意探。旨明直截。總結劈筈奪窩。
0264a13: 和尚也併。龍蛇陣上看謀略如臨大陣。以將殺將。令人長
0264a14: 憶李將軍。萬里天邊飛一鶚問如飛鶚。答如神箭。言不放空。
0264a15: 百丈問雲。併咽喉唇吻作麼生道。岩云和尚有
0264a16: 也未逐句違令。丈云喪我兒孫當頭一點○主意探。旨明失互。總結見不
0264a17: 離位。
0264a18: 和尚也有未。金毛獅子不踞地只知逐句。不能返擲。兩兩三
0264a19: 三舊路行。大雄山下空彈指見不超。彈指空嘆。
0264a20: 僧問馬祖。離四句。絕百非有句．無句．非有非無句．非非有非非無句。四句一離。
0264a21: 百非自絕。請師直指西來意心倖驗主。祖云。我今日勞倦不能
0264a22: 為汝說全機直指。不妨覆。問取智藏去推惡去己已。僧問藏。藏云何
0264a23: 不問和尚照用同時。僧云和尚教來問具供。藏云。我今日頭
0264a24: 痛不能為汝說。問取海兄去非父不生其子。僧問海。海云我
0264b01: 到這裏不會只知盡法。不管無民。僧舉馬祖。祖云。藏頭白。海頭
0264b02: 黑當央直示○主意直指。旨明絕待。總結權衡在手。
0264b03: 藏頭白。海頭黑。明眼衲僧會不得句中無味。馬駒踏殺
0264b04: 天下人。臨濟未是白拈賊不留跡。臨濟未及。離四句。絕百
0264b05: 非。天上人間只我知離句絕非。何有共知。
0264b06: 金牛和尚每至齋時。自將飯桶僧堂前作舞。呵呵大
0264b07: 笑云。菩薩子喫飯來大用全提。師云。雖然如此。金牛不是
0264b08: 好心恐落機境辜負金牛。故乃拈之。僧問長慶。古人道。菩薩子喫飯
0264b09: 來。意旨如何疑問。慶云。大似因齋慶讚照用同時
0264b10: ○主意垂釣。旨明大川。總結作家唱和。
0264b11: 白雲影裏笑呵呵。兩手持來分付他當央分付。若是金
0264b12: 毛獅子子。三千里外見訛未舉先知。
0264b13: 僧問大光。長慶道。因齋慶讚。是如何請其疑。光作舞大用
0264b14: 親呈。僧拜投他知見。光云見箇什麼便拜審他見處。僧作舞果逐機境。
0264b15: 光云這野狐精一點二拈○主意拈情。旨明大用。總結權衡在手。
0264b16: 前箭猶輕後箭深作舞是前箭。野狐是後箭。誰云黃葉是黃金
0264b17: 執葉失金。執功失位。曹溪波浪如相似。無限平人被陸沉若在
0264b18: 情識。誠陷天真。
0264b19: 鹽官一日喚侍者。與我過犀牛扇子來言中有響。者云扇
0264b20: 子破也見供。官云。扇子既破。還我犀牛兒來法空追人。者無
0264b21: 對忙然失所。投子云。不辭將出。恐頭角不全有性無相。故曰不全。師
0264b22: 云。我要不全底頭角我正要性。石霜云。若還和尚即無也
0264b23: 與你我無。師云。犀牛兒猶在知在莫昧。資福一圓相。於中書
0264b24: 一牛字大用全彰。師云。適來為甚不將出不應時。保福云。和
0264c01: 尚年尊。別請人好顛懂難侍。師云。可惜勞而無功反恩為
0264c02: ○主意就事明宗。旨明句裏呈機。總結作家唱和。
0264c03: 犀牛扇子用多時。問著元來總不知凡聖皆具。自昧絕知。無
0264c04: 限諸老清風扇子與頭角犀牛。盡同雲雨去難追如雲若雨。一去
0264c05: 難追。復云。若要清風再復頭角重生。今請禪客各下
0264c06: 一語。問云。扇子既破。還我犀牛兒來垂釣。僧出云。大
0264c07: 眾參堂去拈前截後。師喝云。拋釣鯤鯨。釣得箇蝦。
0264c08: 便下座法窟爪牙。末後拂。
0264c09: 世尊一日陞座當央直示。文殊白槌云大用驚眾。諦觀法王法。
0264c10: 法王法如是盡情註解。世尊下座見殊漏泄。不免拂
0264c11: ○主意直示。旨明大用。總結師資唱和。
0264c12: 列聖叢中作者知唯佛與佛乃能知之。法王法令不如斯若是
0264c13: 作者。未舉先知。會中若有仙陀客。何必文殊下一槌於今若有
0264c14: 英靈。何用白槌頌古。
0264c15: 僧從定州到烏臼。臼云定州法道何似這裏探竿。僧云
0264c16: 不別影草。臼云若不別。更轉彼中去。便打一拈二截。僧云。棒
0264c17: 頭有眼。不得草草打人一點二拈。臼云。今日打著一箇。又
0264c18: 打三下據令而拈。僧便出見機嚴峻。不免回互。臼云屈棒元來有人
0264c19: 喫在一呼二點。僧轉云。爭奈杓柄在和尚手裏一尊二遣。臼云。
0264c20: 汝要。山僧與汝紅綿套索。僧奪臼棒打臼三下以令行令。臼云
0264c21: 屈棒屈棒輸己已陷人。僧云有人喫在就見一遣。臼云草草打著
0264c22: 箇漢見俊深賞。僧禮拜點他自誇。臼云與麼去拈他劣見。僧大笑
0264c23: 深賞作家而出。臼云。消得與麼。消得與麼拈他不消如此賣弄
0264c24: ○主意主賓互換。旨明作家相見。總結皆有權衡。
0265a01: 呼則易。遣則難縱而能奪。收而能放。二俱作家。所以深賞。互換機鋒仔
0265a02: 細看更令後人可看其妙。劫石固來猶可壞。滄溟深處亦須
0265a03: 乾劫石尚壞。滄海可乾。此行難得。烏臼老。烏臼老。幾何般能放能收。忽賓
0265a04: 忽主。與他杓柄太無端佛祖權衝。善及平分。
0265a05: 丹霞問僧甚處來。僧云山下來問答皆實。霞云喫飯了也
0265a06: 未未辨再審。僧云喫了具供。霞云。將飯與汝喫底人。還具眼
0265a07: 麼須是審他十分爪牙。僧無語忙然絕所。長慶問保福。將飯與人喫。
0265a08: 報恩有分。因甚不具眼借機驗機。福云。施者受者。二俱瞎
0265a09: 漢雙截雙拈。慶云。盡其機來。還成瞎否盡令而行。又作麼生。福云道
0265a10: 我瞎得麼盡情說了我還瞎否。現成公案可惜錯認
0265a11: ○主意探竿在手。旨明欺瞞做賊。總結二勝二負。
0265a12: 盡機不成瞎。按牛頭喫草責他情見。有陷後人。四七二三諸
0265a13: 祖師。寶器持來成過咎一切佛祖皆是直指。不以本分豈不壞法。過咎
0265a14: 深。無處尋。天上人間被陸沉既昧大旨。無不遭陷。
0265a15: 僧問雲門。如何是超佛越祖之談請益。門云餬餅當央直指
0265a16: ○主意拈轉話頭。旨明無有意路。總結直下明宗。
0265a17: 超談禪客問偏多。縫罅披離見也麼只知要超佛祖。不知打作
0265a18: 兩截。餬餅來猶不住。至今天下有訛當縫一。又不渾淪。
0265a19: 故曰訛。
0265a20: 古有十六開士隨僧沐浴。忽悟水因觸水而悟。諸禪德。作
0265a21: 麼生會。他妙觸宣明。成佛子住令人眼。身境俱絕。一道清孤。各住佛地。
0265a22: 也須七穿八穴始得若住清孤墮於大功。直須撒手始無拘繫
0265a23: ○主意引教破情。旨明就路還家。總結大功不宰。
0265a24: 了事衲僧消一箇。長連床上展臥大了底人只消一。何必
0265b01: 用多。夢中曾說悟圓通。香水洗來驀面唾若執我悟圓通。依舊
0265b02: 作夢。似這般人只好驀臉唾。
0265b03: 僧問投子。一切聲是佛聲心倖。子云是陷虎之機。僧云和尚
0265b04: 莫沸碗鳴聲自屎不臭。一點一拈。子便打正令全提。又問。粗言及
0265b05: 細語。皆歸第一義只知驗人不知人驗。子云是賣身套他。僧云喚和
0265b06: 尚作頭驢得麼同前。子便打同前
0265b07: ○主意輸己已陷人。旨明大用全提。總結權衡在手。
0265b08: 投子投子。機輪無阻應用甚活。放一得二。同彼同此一
0265b09: 是字。前後無空。可憐無限弄潮人。畢竟還落潮中死僧陷投子
0265b10: 反被子打。如弄潮人還死潮中。忽然活。百川倒流聒聒雪老出脫這僧
0265b11: 若然得活。投子十分太險。
0265b12: 僧問趙州和尚。初生孩子。還具六識也無請益。州云急
0265b13: 水上打毬子水急不存。一物喻上。復問投子。急水上打毬子意
0265b14: 旨如何沉疑再。子云念念不停流雙註前法
0265b15: ○主意正案傍提。旨明句裏呈機。總結入就藏鋒。
0265b16: 六識無功伸一問六根渾然故曰無功。作家相共辯來端趙州
0265b17: 投子二俱作家。茫茫急水打毬子。落處不停誰解看不存一物
0265b18: 誰人解看。
0265b19: 僧問藥山。平田淺草塵鹿成。如何射得塵中主借事
0265b20: 驗主。山云看箭以見用見。僧放身便倒見機而作。山云侍者拖出
0265b21: 以見遣見。僧便走逐句行機。山云弄泥團漢有什麼限法窟爪牙。據
0265b22: 結案。師拈云。三步雖活。五步須死前不構村。後不迭店。終不勦絕
0265b23: ○主意見機而作。旨明攙旗奪。總結權衡在手。
0265b24: 塵中塵。君看取令人眼。下一箭。走三步未出綣繢。五步若
0265c01: 活。成虎若解番身。誰敢當鋒。正眼從來付獵人大手宗師須還
0265c02: 藥山。師高聲云。看箭末後垂釣。
0265c03: 維摩詰問文殊師利。何等是菩薩入不二法門探竿。殊
0265c04: 云。如我意者。於一切法無言無說言語不通。無示無識示識
0265c05: 不及。離諸問答問答皆離。是為入不二法門以無遣有。一切掃蕩。於是
0265c06: 文殊問維摩。我等各自說已巳三十二士各說法已巳。仁者當說。何
0265c07: 等是菩薩入不二法門返請其佳。師曰。維摩道什麼恐逐良久。
0265c08: 急處一提。復云。勘破了也點破默然。拈其不露
0265c09: ○主意探竿。旨明向上。總結相演揚。
0265c10: 咄大用全提。這維摩老盡力一提。悲生空懊惱雪老深嘆。不遇知音。臥
0265c11: 疾毗耶離。全身太枯槁示其微疾。不存一見。七佛祖師來。一
0265c12: 室且頻掃除去所有。接待文殊。請問不二門。當時便靠倒眾皆
0265c13: 有言。當央默示。不靠倒。金毛獅子無處討非是靠倒。佛祖到此亦不能言。
0265c14: 僧到桐峰庵主處便問。者裏忽逢大虫。又作麼生借事
0265c15: 藏鋒。主作虎聲以機示機。僧作怕勢就見行見。主大笑賞其知音。僧云
0265c16: 這老賊拈上之見。主云爭奈老僧何一誇二驗。僧休去推惡離己巳。師
0265c17: 云。是則是。兩箇惡賊只解掩耳偷鈴點他解放不解收
0265c18: ○主意見機而作。旨明遇物明宗。總結隨緣應用。
0265c19: 見之不取。思之千里不行正令。只打葛藤。好箇斑斑。爪牙未
0265c20: 二俱雛兒。君不見。大雄山下忽相逢。落落聲光皆振
0265c21: 地師資作家。舉例令看。大丈夫。見也無。收虎尾兮捋虎鬚拈起
0265c22: 令看。如此擒縱始是作家。
0265c23: 雲門垂語云。人人盡有光明在。看時不見暗昏昏。作
0265c24: 麼生是諸人光明皆有靈光。因何不見。自代云。庫三門恐陷竿頭。
0266a01: 故示剎塵。又云。好事不如無恐執平常。復再拈之
0266a02: ○主意當央直指。旨明不落二邊。總結老婆心切。
0266a03: 自照列孤明。為君通一線是境皆顯。我又重示。花謝樹無影。
0266a04: 看時誰不見以無拈有。恐執大功。見不見。倒騎牛兮入佛殿
0266a05: 以有拈無。恐執大功。
0266a06: 雲門示眾云。藥病相治。盡大地是藥。那箇是自己已若作
0266a07: 藥病。那是自己已○主意破惑。旨明垂釣。總結拈情。
0266a08: 盡大地是藥。古今何大錯古今作藥。古今大錯。閉門不造車。
0266a09: 通途自寥廓妄生穿鑿終是死見。若不穿鑿自然開豁。錯錯此乃拈無。鼻孔
0266a10: 遼天亦穿不落有無亦非作家。何故。不解入垂手。
0266a11: 玄沙示眾云。諸方老宿盡道利生接物。忽有三種病
0266a12: 人來。作麼生接迷己已逐物。顛倒難接。患盲者。拈槌拂他又不
0266a13: 見對面親呈。空示如瞎。患聾者。語言三昧他又不聞開示顯揚。空說如聾。
0266a14: 患啞者。教他說又說不得風月盈懷。空具如啞。且道作麼生接
0266a15: 審眾如何。若接此人不得。佛法無有靈驗非干佛法。自無手段。僧請
0266a16: 益雲門。門云汝禮拜著風行草偃。僧禮拜起所旨不辨。門以拄
0266a17: 杖挃當央直呈。僧退後依然不辨。門云汝不患盲當頭直點。復喚近
0266a18: 前來急處一提。僧近前聽旨不辨。門云汝不患聾當頭直點。乃云還
0266a19: 會麼急處一提。僧云不會直供。門云汝不患啞當頭一點。其僧於
0266a20: 此有省方達全機。非說可及○主意垂釣為人。旨明當央直示。總結權衡在手。
0266a21: 盲聾瘖啞。杳絕機宜向上一。根境不到。天上天下該羅六道。堪
0266a22: 笑堪悲笑他盲者不盲。悲他不啞啞。離朱不辯正色百步能見秋毫。於此
0266a23: 正是瞎漢。師曠豈識玄絲隔山聞蟻。爭聞於此。正是聾人。爭如獨坐
0266a24: 下。葉落花開自有時理本自然豈消安排。雪老自誇高超二子。復云
0266b01: 還會麼我已巳說了你還會麼。無孔鐵鎚你既不會。何異鐵鎚。
0266b02: 雲岩問道吾。大悲菩薩用許多手眼作麼疑經之言。吾云
0266b03: 如人夜中背手摸枕子手上無眼。深夜識枕。岩云我會也悟理非根。
0266b04: 吾云汝作麼生會審他見處。岩云身是手眼渾然一理更無有雜。
0266b05: 吾云。道即太煞道。只道得八成悟則甚的。又在大功。岩云師兄
0266b06: 作麼生恐有不諦。故求深進。吾云通身是手眼就機一拈。以見遣見
0266b07: ○主意隔身傍註。旨明渾然不二。總結老婆心切。
0266b08: 身是。通身是。拈來猶教十萬里此言諸方妄認。及至臨時無踐。
0266b09: 展翅鵬騰六合雲。摶風鼓蕩四溟水道吾提處。如金翅鳥劈海
0266b10: 取龍。是何埃塏兮忽生。那箇毫兮未止雲岩悟處。似埃忽生
0266b11: 如毫未止。君不見。網珠垂範影重重周遍含容一多無礙。自然之道豈用
0266b12: 造作。棒頭手眼從何起即今棒喝。你看從何處發現。咄。
0266b13: 僧問智門。如何是般若體請益。門云蚌含明月當央直指。僧
0266b14: 云如何是般若用。門云兔子懷胎問答同前
0266b15: ○主意明宗。旨是絕待。總結坐斷兩頭。
0266b16: 一片癡絕謂情體絕言思。人天從此見空生舉例令看。莫守
0266b17: 孤危。免執大功。於此註破。蚌含玄兔深深意。曾與禪家作戰爭
0266b18: 空生又困孤危。不知智門平實。
0266b19: 楞嚴經云。吾不見時。何不見吾不見之處我不見物。何不見我
0266b20: 不見物處。若見不見。自然非彼不見之相見我不見物處。此見非對物有。
0266b21: 見非物有。離物存見。若不見吾不見之地。自然非物。云何非汝
0266b22: 見我不見之地。自然無見。見問無跡。不汝而誰○主意直明向上。旨明雙離物見。總結人境俱奪。
0266b23: 全象全牛翳不殊全象全見象有。全牛全見牛無。有無之見皆是眼中之翳。從
0266b24: 來作者共名摸古今之人未出有無。如今要見黃頭老。剎剎
0266c01: 塵塵在半途不住有無。剎塵見佛亦是今時。故曰半途。
0266c02: 長慶云。寧說阿羅漢有三毒出三界。了分段之生死。貪真嗔妄。貪嗔不了曰
0266c03: 痴。不說如來有二種語一切諸法無非直指。不道如來無語。只
0266c04: 是如來無二種語不道無有指示。只是無別指示。保福云。作麼生是
0266c05: 如來語深見其情故又探之。慶云聾人爭得聞點他不曉。福云情知
0266c06: 你向第二門頭道看透心肝。說出骨髓。慶云作麼生是如來語
0266c07: 屈己已從人。福云喫茶去當央一截。法窟爪牙
0266c08: ○主意深竿在手。旨明一一刮。總結作家相見。
0266c09: 頭兮第一第二。臥龍不鑑止水第一第二皆是死水。無處有
0266c10: 月波澄有月無龍名之死水。有處無風浪起有龍無月名之活水。若是活人
0266c11: 不逐死句。稜禪客。稜禪客。三月禹門遭點額長慶任是作家。也遭
0266c12: 保福一點。
0266c13: 趙州示眾三轉語○主意舉妄明真。旨明了性非要。總結不落二邊。
0266c14: 泥經不度水。神光照天地上標下柱。立雪如未休。何人
0266c15: 不雕偽光未見祖妄生穿鑿。見祖方悟心非外得。
0266c16: 金佛不度爐。人來訪紫胡同前。牌中數箇字。清風何
0266c17: 處無前示其體。今示其用。若然會得。天下橫行。
0266c18: 木佛不度火。常思破墮同前。杖子忽擊著。方知辜
0266c19: 負我一體一用皆是今時。忽然脫落本來尊貴。
0266c20: 金剛經云。若為人輕賤。是人先世罪業應墮惡道。以
0266c21: 今世人輕賤故迷己已從緣。十界皆為輕賤。先世罪業則為消滅忽悟
0266c22: 天真。何事不畢○主意舉權明實。旨明幻盡覺圓。總結直下明宗。
0266c23: 明珠在掌。有功者賞人人具有。忽悟名賞。胡漢不來。全無伎
0266c24: 倆達性得珠。對緣應現。機絕功忘。凡聖不通。伎倆既無。波旬失途。瞿曇
0267a01: 瞿曇。識我也無莫道波旬佛祖不見。復云。勘破了也點執尊貴。意在
0267a02: 垂手。
0267a03: 天平依和尚參西院常云。莫道會佛法。箇舉話頭
0267a04: 人也無誇他有禪。所以馳騁。一日院見召云從依照用並行。平舉頭
0267a05: 忙然失所。院云錯錐在手。平行三兩步十分猶豫。院云錯法窟爪牙。平
0267a06: 近前依舊不達。院云適來這兩錯。是西院錯上座錯深入虎穴。
0267a07: 平云從依錯可惜逐句。院云錯太煞威嚴。平休去強作主宰。院云且
0267a08: 在這裏過夏。共上座商量這兩錯仁義之慈。平當時便行
0267a09: 只知不受籠罩。不知穿鼻孔。後住院謂眾云。我當初行時。被業
0267a10: 風吹到思明長老處。連下兩錯。更留我過夏。共我商
0267a11: 量。我不道恁麼時錯。發足南方去時。早錯了也訴前之短。
0267a12: 呈今之長○主意拽回鼻孔。旨明直下明宗。總結老婆心切。
0267a13: 禪家流。愛輕薄打草驚蛇。滿肚參來用不著天平自誇飽參。西院
0267a14: 點破無用。堪悲堪笑天平老。謂當初悔行悲他無言。笑他
0267a15: 空會。錯錯。西院清風頓銷鑠會得這兩錯。二老家風一時消瓦解。復
0267a16: 云。忽有箇衲僧出云。錯起前徵後。雪竇錯何似天平錯
0267a17: 垂四海。
0267a18: 肅宗帝問忠國師。如何是十身調御請益。師云。檀越踏
0267a19: 毗盧頂上行梵謂毗盧。此云法身。帝云不會直供。師云。莫認自己已
0267a20: 清淨法身一拈二註○主意拈情。旨明向上。總結老婆心切。
0267a21: 一國之師亦強名法身不認。何存國師。南陽獨許振佳聲天下
0267a22: 少並。大唐扶得真天子。曾踏毗盧頂上行扶持聖主。不執法身。
0267a23: 鐵鎚擊碎黃金骨。天地之間更何物法身一絕。更有什麼。三
0267a24: 千剎海夜澄澄。不知誰入蒼龍窟須然絕點純清。不知誰能到此。
0267b01: 僧問巴陵。如何是吹毛借事藏鋒。陵云。珊瑚枝枝著
0267b02: 月當央直指○主意拈轉話頭。旨明直截言思。總結信手拈來。
0267b03: 要平不平有體無用如弱者受強之欺凌。僧問在實際。巴陵答處將用分付。如路劍相
0267b04: 助。免受強者之辱。故曰要平不平。大巧若扡須是兩手分付。幾箇全身擔荷。撫琴與聾。
0267b05: 豈不成拙。或指或掌。倚天照雪若然會得。隨緣泛應。得大自在。無不鋒利。大
0267b06: 冶兮磨礱不下。良工兮拂拭未歇此天生。本非造作。良工大冶
0267b07: 徒勞拂拭。別別既非造作。必不同諸。高眼看。是何道理。珊瑚枝枝著月
0267b08: 盡情吐露。切忌商量。
0267b09: 
0267b10: 絕老人天奇直註雪竇顯和尚頌古下終
