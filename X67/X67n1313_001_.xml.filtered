0706b01: 
0706b02: 
0706b03: 
0706b04: 
0706b05: No. 1313-A
0706b06:  青州百問序
0706b07: 
0706b08: 夫禪分五派。本乎出自一源。教列三乘。大底終歸一
0706b09: 法。利生接物。若洪鐘隨扣而騰聲。遇緣即宗。猶大鑑
0706b10: 對形而現影。是以高低普應。妍醜齊分。須令入聖超
0706b11: 凡。必使識心見性。恭惟
0706b12: 青州法祖大師提綱振領。鼎新曹洞之宗。運智興悲。
0706b13: 彌兒孫之。師一日厭居京邑。退隱山林。聚十方
0706b14: 僧。束三條篾。每向室中勘驗。皆明格外良規。用一對
0706b15: 無孔竅鉗鎚。出百隻沒意頭符券。三世諸佛未免再
0706b16: 鑄同函鑰匙。六代祖師更須重經大冶鑪。言言有
0706b17: 據。字字無。爍破瞎衲子眼睛。扭轉杜禪和鼻孔。偏
0706b18: 圓互換。玉線金針不易穿。主伴交參。銀山鐵壁應難
0706b19: 透。或奪或縱。或放或收。或立一塵。或隳大地。忽忽
0706b20: 出自心上。皆一一置作問端。雖聞流布。未甚光揚。往
0706b21: 往叢林不知名者。多矣。憧憧籌室透斯語者。鮮焉。既
0706b22: 弗讓天衣．晦堂．圓通底蘊之奇可。盥手焚香再拜。薰
0706b23: 毫而為之頌。噫。知我罪我。其惟此書乎。
0706b24: 林泉野衲從倫序
0706c01: 
0706c02: 
0706c03: 
0706c04: 
0706c05: No. 1313
0706c06: 青州百問
0706c07: 
0706c08: 中都大萬壽禪寺辯和尚問
0706c09: 唐慈雲十身禪寺覺和尚答
0706c10: 燕京報恩禪寺林泉老人頌
0706c11: 華亭生生道人梓
0706c12: 問。聲前薦得。落在今時。句後承當。迷頭認影。作麼生
0706c13: 是空劫已巳前自己已。答。半夜石人無影像。縱橫誰辨
0706c14: 往來源。頌。大地山河瑞像全。丙丁求火又重宣。紅
0706c15: 鑪點雪非情謂。碧岫滄浪絕妙玄。緣木取魚終錯
0706c16: 矣。刻舟求必徒然。驊騮一自窺鞭影。忍俊追風
0706c17: 過九天。
0706c18: 問。空問萬象。萬象答空。且道甚麼人證據。答。
0706c19: 六耳不同謀。頌。萬象空不惜眉。分明問答報君
0706c20: 知。須彌俛首非全諾。還似山半肯時。參飽客。莫
0706c21: 狐疑。休待文殊下一椎。
0706c22: 問。暫時不在。如同死人。且道在甚麼處。答。東西南
0706c23: 北。頌。毫忽之差。紅塵汩沒。至理一言。奪胎換骨。
0706c24: 知不知。休恍惚。夜來兔角逞神通。擊碎多年山鬼
0707a01: 窟。
0707a02: 問。門裏出身易。身裏出門難。如何是身裏出門底人。
0707a03: 答。呂大后。頌。覿面分明仔細看。風流禪客莫顢
0707a04: 頇。箇中本自無難易。剛被時人立易難。
0707a05: 問。從天降下則貧寒。從地湧出則富貴。既是從天降
0707a06: 下。為甚麼貧寒。答。甲乙丙丁。頌。貧富須知祇
0707a07: 在人。乾坤那更有親。隨家豐儉元平等。獘服華
0707a08: 房各任真。
0707a09: 問。盡大地是箇解脫門。把手拽不入。且道過在師。過
0707a10: 在學人。答。子承父業。頌。推不出。拽不入。解脫門
0707a11: 開無處立。師資過犯總彌天。悔也應知追不及。追
0707a12: 不及。入水還曾不濕。
0707a13: 問。山河大地無纖毫過患。猶是轉身句。且道轉了後
0707a14: 如何。答。舌頭在口裏。頌。拽尾靈龜。擬忘其。其
0707a15: 弗忘。翻成勞役。萬丈懸崖撒手時。跟點地無
0707a16: 移易。無移易。昨夜東風滿四維。曉來頓覺花狼藉。
0707a17: 問。不見一法。猶是半提。作麼生是全提底道理。答。
0707a18: 石馬驟千山。頌。陝陜府鐵牛赤骨立。芒繩掣斷應難
0707a19: 。崑崙山上震雷音。大似一聲春霹靂。水草之餘
0707a20: 無所知。來江岸聽笛。
0707a21: 問。靈山四十九年。未道著一字。少室九年面壁。行
0707a22: 行分明。還信得及麼。答。文不加點。頌。談而不談。
0707a23: 聽而不聽。玉潔水清。星衡藻鏡。全諾兮辜負己已靈。
0707a24: 半肯兮埋沒先聖。明眼禪和仔細參。莫隨狂解招
0707b01: 三病。
0707b02: 問。難陀龍王無耳善聽。且道是甚麼人為他說。
0707b03: 答。張三李四。頌。舜若多神失口。難龍居其
0707b04: 右。再三再四乞玄言。不免為渠垂隻手。
0707b05: 問。以泥洗泥即不問。以水洗水時若何。答。黃河入
0707b06: 海流。頌。水洗水。法幢高建超前軌。可怜一片老婆
0707b07: 心。漏泄玄關親切旨。祇這是活句。休同死句參。鷓
0707b08: 鴣啼在深花裏。
0707b09: 問。喫飯忘其飢。力充忘其飽。作麼生是力充底人。
0707b10: 答。巨靈手無多子。分破華山千萬重。頌。跛挈痿
0707b11: 羸軟弱儂。身紅爛臥荊叢。眉棱擬舉如山重。我
0707b12: 道斯人力最充。
0707b13: 問。一透龍門雲外路。莫作黃河點額魚。未審龍門在
0707b14: 甚麼處。答。洪波浩渺。白浪滔天。頌。目斷平林與
0707b15: 翠岑。千巖萬壑曉雲深。雷驚三級桃花浪。葛杖陶
0707b16: 梭俊不禁。高著眼。莫麤心。此回蹉過實難尋。
0707b17: 問。打破大唐國。覓箇不會佛法底人不得。設使得。
0707b18: 堪作何用。答。觀音妙智力。能救世間苦。頌。量材
0707b19: 受職。是得非得。迥出規模。高超繩墨。大唐國內尋
0707b20: 將來。且教屋裏閑食。
0707b21: 問。三千大千界。無剎不現身。為甚麼十方遊歷。不
0707b22: 見佛行蹤。答。此去西天十萬里。頌。普眼當時
0707b23: 普賢。目睛猶若隱雲。方知覿面相逢處。好本元
0707b24: 來天下傳。
0707c01: 問。二邊純莫立。中道不須安。且道甚麼處相見。得箇
0707c02: 端的。答。鼻孔大頭垂。頌。佛殿行廊兩夾間。不
0707c03: 妨稽首拜師顏。德雲面目周沙界。莫訝別峰絕仰
0707c04: 攀。
0707c05: 問。有口讚不盡。無言心自明。是則裂破空。不是則
0707c06: 鬼家活計。上人端的處。道將一句來。答。不道。不道。
0707c07: 頌。鳧短長。松直棘曲。李白桃紅。山青水綠。與麼
0707c08: 酬酢。千足萬足。禪房一枕黑甜餘。方信無由容寵
0707c09: 辱。
0707c10: 問。古人道。一切不為。佛也不作。未審作箇甚麼。答。
0707c11: 闡提漢。頌。古洞雲深下難。轉身獨步入長安。五
0707c12: 湖四海皆曾到。八水三川已巳觀。有意氣時添意
0707c13: 氣。得盤桓處且盤桓。聖情凡解俱截斷。蠅利蝸名
0707c14: 總不干。
0707c15: 問。迴途轉位。直須戴角披毛。喚作畜生。得麼。答。飢
0707c16: 渴飲。頌。兀兀無知水牯牛。優游終不混常流。拖
0707c17: 犁拽杷閑終日。未審何時是徹頭。逼拶處。莫輕酬。
0707c18: 溈山書字深深意。浩浩名聞四百州。
0707c19: 問。若見諸相非相。則見如來。汝一切時中甚麼處歸
0707c20: 依。答。心不負人。頌。眼中撥盡黃金屑。調御十身
0707c21: 猶屈節。不識人嫌強露顏。那堪仰嶠還饒舌。橫按
0707c22: 鏌。傷龜恕鱉。幾箇禪流。皮下有血。
0707c23: 問。維摩一默。未出化門。目擊道存。顢頇佛性。洒落一
0707c24: 句作麼生道。答。六六三十六。頌。跳出離微語默
0708a01: 關。橫身物外任安閑。從他杓柄談長短。但看山尖
0708a02: 月一彎。洒落句。本非慳。恐隨流水到人間。
0708a03: 問。我是他非。他是我非。唯之與阿。相去幾何。答。海
0708a04: 闊山遙。頌。是非海裏安身。得失林中著。這般一
0708a05: 等禪和。不妨有些作略。擬詢相去幾何。別日為渠
0708a06: 斟酌。
0708a07: 問。闍王殺父。圓悟無生。善星出家。為甚麼生陷地獄。
0708a08: 答。據結案。頌。愛惡俱忘。聖凡截斷。地獄天堂。
0708a09: 猶窺葦管。迷悟情塵不立時。自然心地常平坦。
0708a10: 問。路逢達道人。不將語默對。且道如何見得淺和深。
0708a11: 答。賤避貴。少避老。頌。手相將過海東。淺深難
0708a12: 昧把梢翁。鷓鴣聲裏桃花綻。誰靈雲繼祖風。
0708a13: 問。作是思惟時。十方佛皆現。而今思惟也。佛在甚麼
0708a14: 處。答。頂上無螺髻。頌。目生華。迷頭認影。淨地
0708a15: 撒沙。平田掘井。根境識三。不勞馳騁。妙相本自圓
0708a16: 成。莫學胭脂塗癭。
0708a17: 問。若人識得心。大地無寸土。即今山河大地是有是
0708a18: 無。答。江南塞北。頌。有無俱坐斷。獨露一山河。人
0708a19: 境元非二。心塵不隔多。但能高著眼。何用動干戈。
0708a20: 擊碎疑團還罄快。莫教平地起風波。
0708a21: 問。背覺合塵即不問。背塵合覺是若何。答。劈腹剜
0708a22: 心。頌。塵寰終日竟忙忙。那事元來總不妨。舉步儻
0708a23: 能離向背。更無岐路泣亡羊。
0708a24: 問。未達境唯心。起種種分別。達境唯心已巳。分別即不
0708b01: 生。過關底道將一句來。答。柳綠花紅。頌。懵憧無
0708b02: 知。總不記得。一鏃遼空。萬機頓息。文殊不二門。維
0708b03: 摩酬一默。牢看向上關。照顧白拈賊。走江南并
0708b04: 塞北。
0708b05: 問。少林九年。垂一則語。直至如今。諸方詀舉。未審諸
0708b06: 人作麼生舉。答。徒勞側耳。頌。退步應須自決。莫
0708b07: 便亡鋒結舌。若也莽鹵顢頇。虧殺神光立雪。別。別。
0708b08: 勿謂達磨無法可說。自是闍黎弄巧成拙。
0708b09: 問。不用揚眉瞬目。拂敲。勿涉離微。甚處相見。
0708b10: 答。氣急殺人。頌。大地非寬。微塵非窄。覿面相呈。撞
0708b11: 頭磕額。擬議不知。攔腮便摑。全提正令摠權衡。萬
0708b12: 里清風地生。
0708b13: 問。水鳥樹林皆悉念佛念法。且道案山與主山說箇
0708b14: 甚麼法。答。諦聽。諦聽。頌。切忌追求。徒勞採摭。
0708b15: 竺法蘭。未翻譯。諦聽諦聽兮不辨金。如是
0708b16: 如是兮難分玉石。越凡情。絕朕。十寸應知為一
0708b17: 尺。
0708b18: 問。四十九年無不盡。為甚麼末後拈花始道傳。答。
0708b19: 怜兒不覺醜。頌。瞿曇平昔忒多羅。鋪席開張不柰
0708b20: 何。末後拈花折倒處。洎乎笑殺老頭。阿呵呵。會
0708b21: 也麼。幾縷斷霞橫雪嶽。一殘月挂蘿。
0708b22: 問。絲懸綠水。浮定有無之意。且道為人在甚麼處。
0708b23: 答。移舟諳水勢。頌。微風信止浪痕平。短棹飄飄一
0708b24: 葉輕。月雲餌沉寒水。釣得金鱗始稱情。參禪客。
0708c01: 參禪客。莫待龍門遭點額。
0708c02: 問。雲從龍。風從虎。且道仰山拄杖從箇甚麼。答。一
0708c03: 棒一條痕。頌。雲從龍。風從虎。仰山柱杖從雷雨。佛
0708c04: 祖瞻之喪膽魂。德山見也忘區宇。杜禪和。休莽鹵。
0708c06: 問。直得不恁麼來者。猶是兒孫事。如何是向上人。
0708c07: 答。半夜烏雪裏啼。頌。瑞靄祥煙起鳳城。玉樓金
0708c08: 殿月華明。祇聞闔國傳皇化。到了終須不得名。
0708c09: 問。情生智隔從來事。息念忘緣又落空。如何得相應
0708c10: 去。答。珍重。頌。擊碎疑團便好休。何須又被有無
0708c11: 收。欲令於是明真意。雲自高飛水自流。
0708c12: 問。牛頭橫說說。不知有向上關捩子。如何是向上
0708c13: 關捩子。答。踏著便轉。頌。一撥靈機活鱍鱍。三賢
0708c14: 十聖應難奪。箇中關捩少人知。不必尋行緣本末。
0708c15: 大用神通變化時。虎頭虎尾同時捋。莫啾啾。休聒
0708c16: 聒。德山棒兮臨濟喝。
0708c17: 問。行玄體妙。落在今時。究理窮源。關山萬里。祇如未
0708c18: 知有底人如何趣向。答。窄先臥。頌。瘖盲聾。
0708c19: 狂愚魯。百無所能。一無可取。是人多幸得如斯。
0708c20: 鼠糞休將投。鼎釜。
0708c21: 問。菩薩護生。猶戒草木。為甚麼南泉一刀兩段。答。
0708c22: 不妨疑著。頌。斬芟蛇。大人境界。不解玄微。翻為
0708c23: 怪。拍盲禪客細參詳。妙用縱橫看變態。
0708c24: 問。念念釋迦出世。步步彌勒下生。為甚麼擬心即錯。
0709a01: 動念即乖。答。自倒自起。頌。現在釋迦。未來彌勒。
0709a02: 今古恒存。何隱匿。擬心動念轉迂迴。為報禪流
0709a03: 休費力。出是非。超語默。人間幾箇知恩德。
0709a04: 問。未離兜率。已巳降王宮。未出母胎。度人已巳畢是如何。
0709a05: 答。枉費草鞋錢。頌。耆闍山裏老瞿曇。不惜眉毛
0709a06: 為指南。未出未離俱鈍滯。垛根禪客切須參。
0709a07: 問。龍吟霧起。虎嘯風生。且道是甚麼人分上事。答。
0709a08: 玄沙元是謝三郎。頌。虎嘯龍吟。風清霧黑。不辨東
0709a09: 西。難分南北。大悲千手運神通。擘破面門猶不識。
0709a10: 何不識。黯黯乾坤如潑墨。
0709a11: 問。指南一路。智者知。瑞草無根。為甚麼賢者不貴。
0709a12: 答。好事不如無。頌。不貴知。俊哉奇偉。具眼
0709a13: 阿師。人間幾幾。掣開金碎玄關。騎虎頭兮捋虎
0709a14: 尾。
0709a15: 問。三十年前尋客。為甚麼一見桃花更不疑。答。
0709a16: 眼在面門前。頌。已巳悟桃花樂有餘。玄沙未保意何
0709a17: 如。靈苗瑞草從滋茂。野父終須不肯鋤。
0709a18: 問。鐘鳴鼓響。無非觀音入理之門。短松長。盡是毗
0709a19: 盧一真境界。且如德山．臨濟是甚麼家風。答。兩
0709a20: 踏地。頌。咄。棒頭突出。○霄鶻。天眼龍睛不可窺。
0709a21: 轉身返入蒼龍窟。雄雄七事用無窮。大辨從來還
0709a22: 若訥。
0709a23: 問。依經解義。數比河沙。續焰聯芳。稻麻竹葦。祇如佛
0709a24: 祖未生前。還有佛法也無。答。洎合恁麼去。頌。佛
0709b01: 法有。釋迦老子徒開口。佛法無。達磨麼尊者漫勞軀。
0709b02: 五湖雲水休狂解。粥罷應須洗盂。逆耳忠言如
0709b03: 不信。鐵圍山裏問文殊。
0709b04: 問。動容揚古路。不墮悄然機。且道那箇有分。那箇無
0709b05: 分。答。有功者賞。頌。片雲為雨下山頭。潤濕群萌
0709b06: 九州。一齊平無向背。榮枯何用苦搜求。
0709b07: 問。迷時千卷少。悟後一言多。且道悟了底人。如何履
0709b08: 踐。答。行不出戶。坐不當堂。頌。迷悟端如眼裏塵。
0709b09: 衲僧一見便傷神。要知履踐明白處。社飲村歌樂
0709b10: 本真。
0709b11: 問。諸行無常。是生滅法。生滅滅已巳。寂滅為樂。恁麼會
0709b12: 得。還徹也未。答。此義文長。頌。徹與不徹。總未勦
0709b13: 絕。曲為今時。證龜作鱉。踏叢林問人。了然無
0709b14: 地容生滅。生滅求兮畢竟無。可怜特地捨全軀。得
0709b15: 聞半偈雖忘楚。爭免人言不丈夫。
0709b16: 問。古人講得天花墜。石點頭。因甚重來訪祖師。答。
0709b17: 碧眼胡僧笑點頭。頌。事窮理變計多端。鈔焚燒
0709b18: 許德山。一見龍潭成正覺。不妨袖手伴雲閑。
0709b19: 問。山河無隔礙。圓明離識情。如何領會。答。圓同太
0709b20: 。無欠無餘。頌。識情隔礙兩無端。領會應知下口
0709b21: 難。般若談空空不有。常啼何必賣心肝。
0709b22: 問。城東老母與佛同生。而不欲見佛。且道這婆子還
0709b23: 有長處也無。答。夜深方見把針人。頌。公案渾成
0709b24: 見也麼。擬詢長短。不知他衲僧鼻孔人難摸。獨許
0709c01: 城東強老婆。
0709c02: 問。世尊臨般涅槃時。曼殊大士請佛再轉法輪。世尊
0709c03: 咄云。吾四十九年未道著一字。且如三乘十二分
0709c04: 教自何而得。答。如是我聞。頌。靈鷲祖翁。拘尸羅
0709c05: 滅。原始要終。無法可說。五教三乘謾度量。龍宮海
0709c06: 藏空羅列。空羅列兮因何得。千眼大悲也不識。休
0709c07: 不識。憨皮袋是真彌勒。
0709c08: 問。富樓那問佛。清淨本然。云何忽生山河大地。莫道
0709c09: 富樓那。且如瞿曇還知痛痒麼。答。將此身心奉塵
0709c10: 剎。是則名為報佛恩。頌。山河大地元清淨。猶向
0709c11: 瞿曇求畢竟。多少玄關僻執人。紅塵堆裏迷真
0709c12: 性。
0709c13: 問。善財童子至妙高峰。七日德雲比丘不得。後別
0709c14: 峰相見。且道是德雲否。答。相識滿天下。知心有幾
0709c15: 人。頌。是不是。妙高頂難行履。具眼禪人仔細參。
0709c16: 正偏兼到非離此。
0709c17: 問。岸如欲止先停棹。車若不行須打牛。如今打牛也。
0709c18: 車行也未。答。下載清風付與誰。頌。好箇溈山水
0709c19: 牯牛。群靈般運了無休。方知羊鹿閑家具。古佛場
0709c20: 中不肯收。行也未。為君酬。過後如何曾借問。他云
0709c21: 平地兩條溝。
0709c22: 問。了了常知故。言之不可及。為甚麼洪音震地。聵者
0709c23: 不聞。答。穿過髑髏。頌。箇中若會不聞聞。曉了觀
0709c24: 音第一門。眼睫眉毛俱解聽。何勞洪韻震乾坤。
0710a01: 問。釣盡江波。金鱗始遇。且道甚麼處相見。答。負命
0710a02: 者上。頌。離磻溪與華亭。不從線得長鯨。煙
0710a03: 波萬頃乘清興。肯學空舟載月明。
0710a04: 問。為一大事因緣故。出現於世。如何是一大因緣。
0710a05: 答。止止不須說。頌。大事因緣。群心仰慕。東土西天。
0710a06: 徒勞指注。玉兔懷胎兮深隱紫微。崑崙舉步兮高
0710a07: 超雲露。
0710a08: 問。二祖禮拜了。依位而立。初祖云。汝得吾髓。且道祖
0710a09: 師還道盡也未。答。請和尚道。頌。三拜畢。依位
0710a10: 立。便云得髓令承襲。兩桂芬芳直至今。五花爛熳
0710a11: 盈都邑。端的處。未為難。盡不盡兮君自看。
0710a12: 問。夜半正明。天曉不露。為甚麼道黑白未分前猶是
0710a13: 正中偏。答。石女畫娥眉。頌。空劫威音外。壺天不
0710a14: 夜時。嶺頭雲吐月。海內島銜曦。半暗半明唯半露。
0710a15: 無私照燭不萌枝。
0710a16: 問。不披毛。不戴角。異類迴途事若何。答。十字街頭。
0710a17: 頌。露地白牛角不全。轉身獨步下層巔。饑渴飲
0710a18: 無餘事。月一風前骨侖眠。
0710a19: 問。一言道斷處。千古意分明。為甚麼高峰頂上有一
0710a20: 人不肯在。答。長安雖樂。頌。千古雖非在一言。斯
0710a21: 人不肯更無端。高峰頂上猶閑管。足見居塵量不
0710a22: 寬。
0710a23: 問。白鷺下田千點雪。黃鶯上樹一枝花。且道是境不
0710a24: 是。答。鳥銜花落碧巖前。頌。不貴語親。秪圖眼正。
0710b01: 妍醜高低。難謾寶鏡。法燈擬議已巳輸機。今日禪流
0710b02: 看性命。
0710b03: 問。寒山逢拾得。拍手笑呵呵。未審笑箇甚麼。答。飢
0710b04: 嗔飽喜。頌。寒山拾得笑呵呵。目擊心存會也麼。此
0710b05: 意分明非委曲。更休特地覓訛。
0710b06: 問。賓中辨主即不問。主中之主事何如。答。觀音頂
0710b07: 上彌陀佛。頌。主中主。玉宇天顏棲紫府。丹墀月浸
0710b08: 影沉沉。彩雲無限遮廊廡。信不通。音亦絕。底事分
0710b09: 明誰敢說。
0710b10: 問。唯此一事實。餘二即非真。如何是真實底事。答。踏
0710b11: 著秤鎚硬似鐵。頌。三蜘蛛飛上天。參先聖與
0710b12: 先賢。忽然撞著須彌柱。倒跨崑崙駕鐵船。
0710b13: 問。達磨逢梁武。摩騰遇漢明。是則不隔纖毫。不是則
0710b14: 兩重公案。上人參學眼在甚麼處。答。日裏看山。頌。
0710b15: 宗教分梁漢。佳聲震玉京。是非從此出。得失自茲
0710b16: 生。雨過山添翠。雲開目倍明。空花元不有。何必怪
0710b17: 雙睛。
0710b18: 問。猿抱子歸青嶂後。鳥銜花落碧巖前。且道是甚麼
0710b19: 人語。答。言不該典。非君子之所談。頌。至理一言。
0710b20: 不勞分棟。輸他夾山。疑殺法眼。錯商量。有何眼。莫
0710b21: 學徐六空擔板。
0710b22: 問。研窮至理。以悟為則。為甚麼祖師道不怕迷。祇怕
0710b23: 悟。答。跣足履春。頌。迷也何憂。悟也何怕。水月
0710b24: 空花。從他變化。吹毛照雪倚天寒。殺活權衡獨柄
0710c01: 霸。
0710c02: 問。有語不得道。無言鬼也嗔。且道意旨如何。答。舌
0710c03: 頭無骨。頌。巖松庭檜影蕭條。月玄猿恨未消。清
0710c04: 韻連霄酬谷響。癡心猶自笑鷦鷯。
0710c05: 問。有佛處不得住。無佛處急走過。且道衲僧家甚麼
0710c06: 處安身立命。答。緊俏草鞋。頌。瘦筇挑月入紅塵。
0710c07: 不必擇居卜立身。有佛處同無佛處。趙州何用苦
0710c08: 勞神。
0710c09: 問。祖師道。見處不從眼見。聞處不從耳聞。靈雲．香嚴
0710c10: 正眼在甚麼處。答。眉毛下。頌。聞似不聞。見如不
0710c11: 見。木竹桃花。乾坤普。心中雙眼頓圓明。六一俱
0710c12: 亡無不見。閃電光中仔細時。何勞耳目生疲倦。
0710c13: 問。斷絃續不得。為甚麼千古響泠泠。答。罕遇知音。
0710c14: 頌。我道知音一箇無。知音縱有待何如。乾闥婆奏
0710c15: 頭陀舞。習氣元來果未除。
0710c16: 問。圓明了知。不因心念。未審從甚麼處念。答。分明
0710c17: 記取。頌。覺照圓明絕念時。更無一物可堪為。四臣
0710c18: 喝退忘依所。雲倚西山月落遲。
0710c19: 問。雖得六銷。猶未忘一。忘一之後。功歸何所。答。冬
0710c20: 去寒食一百五。頌。荒陂獵犬羚羊。蹤跡無餘得
0710c21: 校量。畢竟元勳成底事。茙葵傾側奉朝陽。
0710c22: 問。色見聲求俱是妄。問君那箇是如來。答。明眼人
0710c23: 難謾。頌。乾屎橛。雲門指出靈山月。一道光含四百
0710c24: 州。癡兒何必重相謁。色見聲求不契時。達磨半夜
0711a01: 辭梁闕。
0711a02: 問。悟則言言般若。迷時句句瘡疣。為甚麼祖師道。悟
0711a03: 之一字直須吐。答。心空及第歸。頌。吐不出。嚥
0711a04: 不入。迷悟情懷誰敢立。智炬煌煌照大千。白毫光
0711a05: 裏絕階級。
0711a06: 問。情忘識盡歸真諦。為甚麼絕點純清階下人。答。
0711a07: 祇見錐頭利。頌。白珪無玷。不足為貴。圓珠不穴。何
0711a08: 可言純。相如有智兮還成鈍滯。罔象無心兮孰為
0711a09: 因循。豈知李杜蘇黃輩。花酒叢中飽看春。
0711a10: 問。自心起信。還信自心。且道信後如何行履。答。運
0711a11: 水般柴。頌。河裏失錢河裏摝。不須更買孫賓卜。忽
0711a12: 然獲得便流通。頃刻達諸耳目。耳目達。無阻隔。
0711a13: 縱橫妙用商客。
0711a14: 問。坐脫立亡猶未徹。石霜消息事如何。答。蒼天。蒼
0711a15: 天。頌。枯木花開。冷豆。石霜一宗。幾乎寂寞。侍
0711a16: 者忒慣叢林。首座未行。東風忽坤維。點
0711a17: 檢人間錯不錯。遍地桃花紅灼灼。
0711a18: 問。祖師道。知有底人。直須向異類中行。祇如不知有
0711a19: 底人。向甚麼處行履。答。花襯馬蹄香。頌。忽憶南
0711a20: 泉水牯牛。溪頭溪尾自優游。牧童睡穩芒繩斷。明
0711a21: 月孤圓萬里秋。
0711a22: 問。古人道。若論此事。直須似鏡常明。為甚麼道打破
0711a23: 鏡來與汝相見。答。醜婦揚眉。頌。成壞根源不可
0711a24: 疑。休從照膽定良規。本來面目常相見。何用區區
0711b01: 手撥眉。
0711b02: 問。離心意識參。出凡聖路學。祇如到這裏。參見阿誰。
0711b03: 學箇甚麼。答。相識還如不相識。頌。飢時喫飯。寒
0711b04: 時著衣。無法可說。無師可依。震威一喝聾三日。
0711b05: 瞎雙睛息萬機。
0711b06: 問。不落因果。墮野狐身。不昧因果。脫野狐身。且道落
0711b07: 昧二字是同是別。答。春蘭秋菊。頌。通身身。何
0711b08: 必不必。具眼阿師。試分得失。雷同兮採花成蜜。無
0711b09: 別兮割汁為漆。實實雨過。寒蟬鳴唧唧。
0711b10: 問。絕後重甦。方始欺君不得。作麼生是重甦底人。
0711b11: 答。作麼。作麼。頌。名遂功成撒手行。迴途復妙幾人
0711b12: 能。退身三步參詳去。不會休爭鬼眼精。
0711b13: 問。脫籠頭卸角底人。向甚麼處安排。答。可上
0711b15: 妥妥帖帖。無欠無餘。橫眠側臥。一任卷舒。
0711b16: 問。祖師道。一念迴機。便同本得。迴機一句作麼生道。
0711b17: 答。更無一物尊堂。頌。休云迦葉富。莫訝釋迦
0711b18: 慳。月逐波沉海。雲隨鴈過山。不居生死宅。那住有
0711b19: 無關。若昧迴機路。難逃作野犴。
0711b20: 問。葉落歸根。來時無口。未審祖師那裏得這箇消息
0711b21: 來。答。無言童子暗嗟吁。頌。霜天雲際沒賓鴻。風
0711b22: 捲平林萬樹空。向晚樓閑放目。難將有限無
0711b23: 窮。
0711b24: 問。古人云。有道者得。無心者通。為甚麼道無心猶隔
0711c01: 一重關。答。彈指三下。頌。泰興衰。情忘轉隔。得
0711c02: 返紅衢。還迷紫陌。跟線斷了無拘。方信名為雲
0711c03: 水客。
0711c04: 問。古人道。修證則不無。染汙則不可。作麼生喚作染
0711c05: 汙。答。含血噀人。頌。萬里晴空。片雲點破。一翳不
0711c06: 生。九鳥自墮。除去見聞覺知。併行住坐臥。清
0711c07: 玉潔總如如。莫道精嚴無一箇。
0711c08: 問。不用求真。唯須息見。祇如諸見如何息得。答。眼
0711c09: 裏無筋一世貧。頌。諸見息。平田未免生荊棘。荊棘
0711c10: 林中得自由。方能透得黃金國。箇中真妄本無殊。
0711c11: 為報禪人休費力。
0711c12: 問。古人道。有一人常不喫飯不道飢。有一人終日喫
0711c13: 飯不道飽。且道是一人。是二人。答。難兄難弟。頌。
0711c14: 飢不飢。飽不飽。無欠無餘非善巧。鼻孔昂藏模
0711c16: 不真。
0711c17: 問。得魚必假筌。得兔必假。不假筌。還得也無。
0711c18: 答。收來放去。頌。恢恢天網非漏。水陸生靈難以
0711c19: 透。點額華鯨更不移。桂宮白兔仍依舊。遇明時。當
0711c20: 曉晝。呂尚從今莫下。成湯自此休秋狩。
0711c21: 問。德山棒如雨點。臨濟喝似雷奔。且道那箇最親切。
0711c22: 答。南地竹兮北地木。頌。拱密威嚴。全施號令。無
0711c23: 劣無優。無偏無正。具眼兮針芥相投。擬心兮聖凡
0711c24: 難並。當機棒喝沒人情。十聖三賢應乞命。
0712a01: 問。百尺竿頭須進步。十方世界現全身。且道百尺竿
0712a02: 頭如何進步。答。險。頌。踢倒須彌。踏翻大地。左右
0712a03: 逢源。縱橫無累。分身百億兮至化綿綿。撒手懸
0712a04: 兮靈機異異。
0712a05: 問。情存向背。見處偏枯。且道仰山拂子是偏是正。
0712a06: 答。信手拈來。頌。玉線金針半夜穿。鼻微芒細巧相
0712a07: 聯。從來妙用離情見。須信靈山有秘傳。
0712a08: 問。曹山云。諸方盡把格則語。何不與他道。且道如
0712a09: 何為他道則是。答。逢人不得錯舉。頌。法不離心。
0712a10: 波即是水。擬涉詮量。是非鋒起。古格分明舉似伊。
0712a11: 桃紅李白薔薇紫。
0712a12: 問。龍牙云。待石烏龜解語即向汝道。且道那箇是石
0712a13: 烏龜。答。九宮八卦。頌。石烏龜。分付汝。劈腹剜心
0712a14: 無險阻。茫茫天下杜禪和。慎勿從今休錯舉。
0712a15: 問。德山云。我宗無語句。實無一法與人。且道德山還
0712a16: 盡善也未。答。駟不及舌。頌。雲出岫兮無心。月印
0712a17: 江兮非意。直饒雲月如然。也是一場特地。舉身踏
0712a18: 轉上頭關。應笑維摩垂不二。鷲嶺舉一花。少林開
0712a19: 五葉。西乾布芬芳。東土光煒煠。五派各奔流。一言
0712a20: 成勝捷。正偏能參差。祖代相承接。玉馬驟青霄。泥
0712a21: 牛駕舟。蒼梧鳳不棲。古殿誰肯躡。撒手舊途中。
0712a22: 主賓那交涉。肚飽。枕高安帖帖。綠水綠潺
0712a23: 潺。青山青疊疊。
0712a24: 青州百問終
