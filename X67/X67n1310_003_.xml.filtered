0673a19: 
0673a20: 
0673a21: 
0673a22: 佛鑑佛果正覺佛海拈八方珠玉集下
0673a23: 
0673a24: 舉澧州洛浦和尚。僧問撥亂乾坤底人來。師還接否。
0673b01: 浦起拂子。僧云。恁麼則今日得遇明君也。浦云。依
0673b02: 稀似曲纔堪聽。又被風吹別調中。
0673b03: 佛果拈云。驗人端的處。下口便知音。
0673b04: 正覺云。若不被風吹別調。這般聲韻也難當。
0673b05: 佛海云。若非察色聽聲。禍事禍事。
0673b06: 舉僧問洛浦。萬丈懸崖須進步。如何免得喪於身。浦
0673b07: 云。須彌繫藕絲。僧云。是何境界。浦云。剎竿頭上仰蓮
0673b08: 心。僧云。湛湛澄澄也。浦云。須彌頂上再翻身。僧云。恁
0673b09: 麼則兢兢切切也。浦云。空隨媒鴿走。喪網羅身。僧
0673b10: 云如何得不隨去。浦云。鸚缾項小。擬透望天飛。
0673b11: 佛果拈云。洛浦奮作家手段。解粘去縛。直得費盡
0673b12: 鉗鎚。這僧業業兢兢。畢竟玄黃眩目。不免隨上走
0673b13: 下。若是大解脫底。一刀兩段。更有什麼難。還委
0673b14: 悉麼。萬丈高能撒手。無邊剎境任遨遊。
0673b15: 正覺云。這僧死門難向。引得洛浦命似懸絲。佛果
0673b16: 雖解撒手遨遊。也是強作活計。噓
0673b17: 佛海云。這僧費洛浦多少腕頭力。雖則湛湛澄澄。
0673b18: 兢兢切切。萬丈懸崖一步。終是。且過在什麼
0673b19: 處。
0673b20: 舉僧問洛浦。二王當筵。龍蛇未辨。救難之心。誰人最
0673b21: 切。浦云。踏破鴻門者。僧云。誰知今古。不覺墮。浦云。
0673b22: 只貪香餌。身滯網羅。僧云。饒師古鏡當軒。猶被野狐
0673b23: 精魅。浦云。山僧今日。大戰無功。僧作虎聲。浦打一棒。
0673b24: 僧隨棒便倒。浦云。棒下死漢。有什麼限。僧拂袖便出。
0673c01: 浦云。獵狗不向床下死。
0673c02: 佛果拈云。這僧一手一手搦。爭奈洛浦能據虎
0673c03: 頭虎尾。可謂是賊識賊。是精識精。雖然如是。不
0673c04: 覺不知。話作兩橛。敢問甚處。是話作兩橛處。要識
0673c05: 真金火裏看。
0673c06: 正覺云。這僧狐假虎威。敗於仁義之手。
0673c07: 佛海云。前面藏身露影。後面張口開牙。若非古鏡
0673c08: 當軒。不免野狐精魅。
0673c09: 舉僧問洛浦。法身無為。不墮諸數。是否。浦云。惜取眉
0673c10: 毛好。僧云。如何免得斯咎。浦云。泥龜任你千年。終不
0673c11: 解隨雲。僧云。任你孫賓。也遭貶剝。浦云。無鼻孔牛。
0673c12: 有什麼御處。僧便托地作牛吼。浦云。這畜生。僧便喝。
0673c13: 浦云。掩尾露牙。終非好手。
0673c14: 佛果拈云。這僧似見不見。似會不會。若非寶鏡當
0673c15: 臺。爭驗得他離蹤失體。且道。即今還有破綻處也
0673c16: 無。八月秋何處熱。
0673c17: 正覺云。當時若是這僧。向道。和尚鼻孔完全。有什
0673c18: 麼御處。
0673c19: 佛海云。這僧五次出頭。洛浦五次捺住。且訛在
0673c20: 甚處。掩尾露牙誇好手。公門一點不容私。
0673c21: 舉僧問洛浦。無問無答。請師答話。浦云。你不是丁姚。
0673c22: 僧云。謝師答話。浦云。中九下七。
0673c23: 佛果拈云。得老鼠。打破油甕。小慈妨大慈。何不
0673c24: 與本分草料。
0674a01: 正覺云。這僧華言不備。洛浦梵字橫書。
0674a02: 佛海云。洛浦汪洋萬頃。深不可量。者僧將破
0674a03: 碗一戽。使其徹底乾枯。可煞好笑。雖然。且喜將軍
0674a04: 全得勝。歸時不少去時人。
0674a05: 舉廬山雲居和尚。僧問如何是諸佛師。居便喝云。這
0674a06: 田厙兒。僧禮拜。居云。你作麼生會。僧喝云。這老和尚。
0674a07: 居云。元來不會。僧作舞出去。居云。臺盤乞兒。
0674a08: 佛果拈云。識機宜。別休咎。有回互轉關底眼。千百
0674a09: 中。難得一半。為什麼。成臺盤去。也是
0674a10: 憐兒不覺醜。
0674a11: 正覺云。然雖一種乞兒。會臺盤底。也可賞。
0674a12: 佛海云。雲居老兒。略露半面。者田厙奴。一見便見。
0674a13: 打破大唐國。覓臺盤底。也難。
0674a14: 舉僧問雲居。如何是一法。居云。如何是諸法。僧云。未
0674a15: 審如何領會。居云。一法是你本心。諸法是你本性。且
0674a16: 道。心與性是一是二。僧禮拜。居乃有頌。一法諸法宗。
0674a17: 萬法一心通。唯心唯汝性。不說異兼同。
0674a18: 佛果拈云。久聞雲居弘覺。是洞山嫡子。將謂全用
0674a19: 衲僧巴鼻。元來有時。也只拖泥涉水。若據蔣山見
0674a20: 處。喚什麼作心性一二。土上加泥又一重。
0674a21: 正覺云。佛果與麼。也只知其一。不知其二。
0674a22: 佛海云。上來講讚。無限良因。
0674a23: 舉雲居一日上堂云。如人將三十貫錢。買一隻獵犬。
0674a24: 只解尋得有蹤跡氣息底。忽遇羚羊挂角。莫道蹤跡。
0674b01: 氣息也無。僧便問。羚羊未挂角時如何。居云。六六三
0674b02: 十六。僧云。挂角後如何。居云。六六三十六。僧禮拜。居
0674b03: 云會麼。僧云不會。居云。豈不見道。絕蹤跡。佛果著語
0674b04: 云。魚行水濁。其僧舉似趙州。州云。雲居師兄猶在。僧
0674b05: 便問。羚羊未挂角時如何。州云。九九八十一。僧云。直
0674b06: 得恁麼難會。州云。有什麼難會。僧云。請師說。州云。新
0674b07: 羅新羅。佛果著語云。魚行水濁。僧又問長慶。羚羊未
0674b08: 挂角時如何。慶云。草裏漢。僧云。挂角後如何。慶云。亂
0674b09: 喚。僧云。畢竟如何。慶云。驢事未去。馬事到來。佛果
0674b10: 著語云。魚行水濁。
0674b11: 佛果復拈云。若論此三尊宿。其中一人得其體。一
0674b12: 人得其用。一人體用相兼。若也驗得出。斷得明。莫
0674b13: 道羚羊。挂角與未挂角。直得無逃避處。只如山僧
0674b14: 恁麼道。也是魚行水濁。
0674b15: 正覺云。羚羊挂角。掩鼻偷香。魚行水濁。家賊難防
0674b16: 佛海云。雲居趙州一狀領過。獨有長慶較些子。
0674b17: 舉同安丕禪師看經次。有僧來參。丕以衫袖蓋頭。
0674b18: 僧近前。作吊慰勢。丕放下衫袖。提起經云。會麼。僧亦
0674b20: 佛果拈云。覿面去來。賓主互換。一等是弄鬼眼睛。
0674b21: 就中奇怪。所謂神通遊戲三昧。雖然如是。爭如
0674b22: 踏實地好。且作麼生是。踏實地處。青天白日。
0674b23: 正覺云。同安。念彼觀音力。這僧。著還於本人。
0674b24: 佛海云。一等是互換之機。爭奈賓家能死不能活。
0674c01: 舉僧問同安丕和尚。如何是和尚家風。丕云。金抱
0674c02: 子歸霄漢。玉兔懷胎入紫微。僧云。忽遇客來。將何祗
0674c03: 待。丕云。金早朝猿摘去。玉花晚後鳳銜來。
0674c04: 佛果拈云。峭措不妨峭措。風流且是風流。偏正五
0674c05: 位君臣。言中不妨諦當。雖然如是。曹洞門下。光前
0674c06: 絕後。臨濟宗風。豈容回互。若有人問蔣山。如何是
0674c07: 和尚家風。對他道。開口見膽。忽遇客來。如何祗待。
0674c08: 跳底金剛圈。吞底栗棘蓬。
0674c09: 正覺云。尺素如殘雪。結成雙鯉魚。要知心裏事。看
0674c10: 取腹中書。
0674c11: 佛海云。家風富貴。氣尊嚴。自然語韻幽玄。正偏
0674c12: 自在。乃舉拄杖云。且道。與這相去幾何。卓一下。
0674c13: 舉同安察和尚。翫月次。云奇哉星明月朗。足可觀瞻
0674c14: 不異道乎。僧云。如何是道。察云。汝試道看。僧云。彼自
0674c15: 無瘡。勿傷之也。察云。負笈攻文。莫閑弓矢。
0674c16: 佛果拈云。透得脫。用得快。不傷鋒。不犯手。這僧
0674c17: 知慚愧。為什麼道。他不閑弓矢。只為分明極。翻令
0674c18: 所得遲。
0674c19: 正覺云。同安門下。若非高吟大嚼。爭能賞此清歡。
0674c20: 這僧雖然容止可觀。其奈難勝盛禮。
0674c21: 佛海云。良辰美景。賞心樂事。同安四者俱并。這僧
0674c22: 得與清歡。難勝盛禮。當時道你試道看。便云。星明
0674c23: 月朗。足可觀瞻。管取和氣靄然。
0674c24: 舉同安察和尚。問僧。近離什麼處。僧云江西。察云。江
0675a01: 西法道。與此間何別。僧云。賴遇問著某甲。若問別人。
0675a02: 即禍生也。察云。老僧適來造次。僧云。某甲不是嬰兒。
0675a03: 徒啼黃葉。察云。傷鱉恕龜。殺活由我。
0675a04: 佛果拈云。宗師家。握佛祖鉗鎚。理當即行。不留朕
0675a05: 。這僧。既上門上戶。更說什麼。傷鱉恕龜。劈脊便
0675a06: 棒。何故。重賞之下。必有勇夫。
0675a07: 正覺云。同安尋常。被人抱頭撮。今日觀在不疑
0675a08: 之地。雖然殺活自由。爭奈去遠矣。
0675a09: 佛海云。這僧有甚共語處。等閑借問。便作屎臭氣
0675a10: 薰人。好痛與一頓。何故。有功者賞。
0675a11: 舉僧問察和尚。久造玄微。如何洞曉。察云。老僧耳背。
0675a12: 高聲問來。僧云。快不打籬邊。察云。暗中臨鏡。誰
0675a13: 辨妍。僧云。向上機關。如何洞曉。察云何必。僧云休
0675a14: 休。察云。始解乘舟。擬跨水。
0675a15: 佛果拈云。同安既龍頭蛇尾。這僧乃半路抽身。子
0675a16: 細點檢將來。二俱不了。且作麼生。得勦絕去。殺人
0675a17: 須見血。為人須為徹。
0675a18: 正覺云。同安爐裏。冷熱隨時。這僧探湯。展了縮
0675a19: 佛海云。關既開而還閉。兵欲攻而復休。不是詐謀。
0675a20: 亦非畏怯。只緣同是江南客。不欲頻頻唱鷓鴣。
0675a21: 舉僧問察和尚。學人未曉時機。請師指示。察云。參差
0675a22: 松竹煙凝薄。重疊峰巒月上遲。僧擬進語。察云。甲
0675a23: 未施。賊身已巳露。僧云何也。察云。精陽不剪霜前竹。水
0675a24: 墨徒誇海上龍。僧遶禪床一匝。大笑而出。察云。閉目
0675b01: 食蝸牛。一場酸苦。
0675b02: 佛果拈云。以多制寡。以強凌弱。於理不難。也須防
0675b03: 爛泥有刺剌始得。同安一往施呈。這僧十分風彩。爭
0675b04: 如當處和平好。忽有人問蔣山。學人未曉時機。乞
0675b05: 師指示。只對他道。入寺看額。入鄉問俗。齋時有飯。
0675b06: 晨時有粥。
0675b07: 正覺云。同安只知臨機互換。不覺正眼乖張。當時
0675b08: 賴這僧。大笑而休。存得一時去就。等閑被他掀倒。
0675b09: 看是阿誰苦。
0675b10: 佛海云。這僧與麼問。賊身已巳露。同安與麼答。甲
0675b11: 未施。當時被他向擬進語處。便禮一拜。閉目食蝸
0675b12: 牛。同安自領始得。
0675b13: 舉察和尚問僧。善惡不思。心體自現。古人還有理也
0675b14: 無。僧云。莫便是古人深意麼。察云。胡人飲乳。返良
0675b15: 醫。僧禮拜便出。察云。若到諸方。莫道參見同安來。
0675b16: 佛果拈云。頭香餌。意在錦鱗。一掣纔來。翻身脫
0675b17: 去。賴是同安有手段。諸人還知末後句麼。不犯清
0675b18: 波意自殊。
0675b19: 正覺云。這僧一期祗對。道理宛然。同安深立門墻。
0675b20: 爭奈已巳揚家醜。
0675b21: 佛海云。唱者一舉。和者亦至。聲韻諧和。難瞞眾耳。
0675b22: 雖則換調移宮。要且不傷和氣。
0675b23: 舉察和尚示眾云。洪音不剖。其理不彰。設使不言。且
0675b24: 道是分不分。僧云不分。察云。若不是闍梨。老僧不曉。
0675c01: 僧云。同安風彩。瓦解冰消。察云。養由弓矢。不射田蝸。
0675c02: 僧禮拜。察云。將謂便宜。
0675c03: 佛果拈云。洪音不剖。其理不彰。設使不言。且道是
0675c04: 分不分。師云。三蝦跳上天。僧云不分。師云。刺剌
0675c05: 腦入膠盆。同安云。若不是闍梨。老僧不曉。師云。也
0675c06: 未是好心。僧云。同安風彩。瓦解冰消。師云。孟八郎
0675c07: 漢。同安云。養由弓矢。不射田蝸。師云。宛有宗師作
0675c08: 略。僧禮拜。師云。牽得這漢回來也。同安云。將謂得
0675c09: 便宜。師云。平出。乃復拈云。豈不見道。意能句。句
0675c10: 能意。意句交馳。是為可畏。
0675c11: 正覺云。青紅間碧。文彩可觀。分與不分。黑蛇當路。
0675c12: 這僧當時。有解拈七寸底手。不能善始善終。待
0675c13: 伊道養由弓矢。不射田蝸。但向道。我也識得。你看
0675c14: 是阿誰便宜。
0675c15: 佛海云。半開半遮。全隱全露。針鋒密。線路暗隨。
0675c16: 無端各占便宜。減了十分風彩。雖然誰是得便宜
0675c17: 者。
0675c19: 理麼。僧云。和尚作麼生。察打一拂子。僧云。撲手征人。
0675c20: 徒誇好手。察云。握鞭側帽。豈是闍梨。僧云。今古之道。
0675c21: 何處藏身。察云。闍梨作麼生。僧珍重。便出。察云未在。
0675c22: 佛果拈云。玄機歷落。妙用縱橫。木人唱巴歌。石人
0675c23: 應雪曲。直得機感相投。言氣相合。為什麼同安
0675c24: 道。他未在。不見道。日午猶虧半。烏沉始得圓。
0676a01: 正覺云。同安似著賊人看牓。這僧似看牓人著賊
0676a02: 佛海云。和尚作麼生。同安打一拂子。闍梨作麼生。
0676a03: 這僧珍重便出。如是酬酢。各有所長。當初撞著
0676a04: 拍盲漢。見同安道。闍梨作麼生。被他打一坐具時
0676a05: 如何。也未在。
0676a06: 舉察和尚一日遊山次。大眾隨後。察云。前翠竹。砌
0676a07: 下黃花。古人道。真如般若。同安即不然。僧云。古人也
0676a08: 好。和尚。察云。不貪香餌味。可謂碧潭龍。僧云。諸方眼
0676a09: 目。不陶潛。察云。闍梨。閉目中秋坐。笑月無光。僧
0676a10: 云。前翠竹。砌下黃花。又作麼生。察云。安南未伏。塞
0676a11: 北那降。僧禮拜。察云。名稱普聞。
0676a12: 佛果拈云。根基牢實。血貫通。同安善擒縱卷舒。
0676a13: 這僧解攙旗奪鼓。所謂如金連環。相續不斷。要
0676a14: 知端的事。須問中人。
0676a15: 正覺云。同安遊山處。可謂款步高吟。這僧相隨徐
0676a16: 行當歇。不妨風流儒雅。只如佛果道。如金連環。
0676a17: 相續不斷。要知端的事。須問中人。也不妨諦當。
0676a18: 雖然如此。爭奈於他翠竹黃花妙旨。猶少機關在。
0676a19: 且道畢竟如何。掬水月在手。弄花香滿衣。
0676a20: 佛海云。頭香餌味。意在碧潭龍。果然躍浪翻波。
0676a21: 頭角呈露。羅籠不住。呼喚不回。若非同安老人。洎
0676a22: 合釣竿失。
0676a23: 舉察和尚問僧。眼界無光。如何得見。僧云。北斗東轉。
0676a24: 南斗西移。察云。夫子入太廟。僧云。恁麼則同安門下。
0676b01: 道絕人荒去也。察云。橫抱嬰兒。擬彰皇簡。
0676b02: 佛果拈云。這僧解接無根樹。能挑海底燈。大似登
0676b03: 禹門震鱗鬣。雖然浪擊千尋。爭奈龍王不顧。
0676b04: 正覺云。一般歇後語。同安得較多。
0676b05: 佛海云。宗師巴鼻。洪爐拋出銕烏龜。衲子機輪。地
0676b06: 覆天翻星斗轉。非此作家宗師。不能網此英俊衲
0676b07: 子。非此英俊衲子。不能搆此作家宗師。圓悟云。雖
0676b08: 然浪激千尋。爭奈龍王不顧。不然中無肯路。
0676b09: 舉察和尚問僧。甚處來。僧云。五臺來。察云。還見文殊
0676b10: 麼。僧展手。察云。展手頗多。文殊誰。僧云。氣急殺人。
0676b11: 察云。不雲中鴈。焉知沙塞寒。僧云。遠趍丈寄。乞師
0676b12: 一言。察云。孫臏門下。徒話鑽龜。僧云。名不浪施。察云。
0676b13: 喫茶去。僧便珍重。察云。雖則一場榮。刖一雙足。
0676b14: 佛果拈云。一出一沒。一往一來。諸人還透得麼。若
0676b15: 透得。更不用周由者也。若透未得。山僧不惜眉毛。
0676b16: 為諸人判去也。前段同安逼這僧。直得盛水不漏。
0676b17: 後段這僧逼同安。直得不留涓滴。若透得。許你會
0676b18: 衲僧巴鼻。
0676b19: 正覺云。這僧困急地。被人問著。膽喪魂飛。末後得
0676b20: 一盞茶。未曾沾口。茶在什麼處。更刖一雙足。要會
0676b21: 麼。在舍只言為客易。臨筌方万覺取魚難。
0676b22: 佛海云。李八叔王小君。三叉路口忽逢迎。一交來
0676b23: 了一交去。見面勝聞名。不知那是輸贏。
0676b24: 舉察和尚。看經次。眾僧問訊。察云。古佛今佛。皆無別
0676c01: 理。僧云。和尚如何。察打一掌。僧云。如是如是。察云。這
0676c02: 風顛漢。僧云。今古皆然。察云。擬欲降龍。逢死虎。僧
0676c03: 云。同安甚生光彩。察云。停舶守株。非汝而誰。僧云。和
0676c04: 尚。察云。胡羊往楚。抱屈而歸。
0676c05: 佛果拈云。這僧五度扣關。五回格下。為復是傷鋒
0676c06: 犯手。為復是以勢淩人。須知這一條路。別。還委
0676c07: 悉麼。似鶻捉鳩。君不覺。髑髏前驗始知真。
0676c08: 正覺云。同安頗無風韻。愛用此機。這僧深入虜庭。
0676c09: 得失無愧。佛果云。似鶻捉鳩。君不覺。髑髏前驗始
0676c10: 知真。也是隨風逐勢。
0676c11: 佛海云。以強凌弱。同安慣用此機。以弱勝強。這僧
0676c12: 不勞餘力。須知古佛與今佛。其理皆然。又不然。
0676c14: 足可以話道周圓。僧云。更請一甌茶。安云。井底求魚。
0676c15: 山上求螺。豈非愚哉。僧叉手近前。安云。何不道取。僧
0676c16: 以目視之。安云。卦是天門筭來五兆。僧禮拜。安云。俊
0676c17: 哉。
0676c18: 佛果拈云。這僧前頭較些子。後面直得。合水和泥。
0676c19: 為什麼同安道。它俊哉。還會麼。引之令得住是
0676c20: 法中。
0676c21: 正覺云。這僧茶禮周旋。同安話作兩橛。只為先難
0676c22: 後易。大似禮下於人。為什麼。咄。俊哉。是何言歟
0676c23: 佛海云。這僧先施禮樂。後展戈矛。同安看客吐詞。
0676c24: 觀爻斷卦。愚哉俊哉。齊之以禮。
0677a01: 舉同安和尚。有時云。喜鵲鳴寒檜。心印是伊傳。僧云。
0677a02: 何別。安云。眾中有人在。僧云。同安門下。道絕人荒。安
0677a03: 云。胡人飲乳。返良醫。僧云休休。安云。老入枯池。
0677a04: 不見魚蹤跡。
0677a05: 佛果拈云。同安赤心片片。餌在頭。這僧片片赤
0677a06: 心。似膠投漆。為什麼。下梢頭。成干戈相待去。瞻
0677a07: 前不顧後。同死不同生。
0677a08: 正覺云。同安指東劃西處。正要相親。相親處。正要
0677a09: 東道西說。爭奈說則不親。親則不說。既親既說。人
0677a10: 荒道絕。畢竟如何。喜鵲鳴寒檜。枯池好釣魚。
0677a11: 佛海云。同安旁通曲指。意在切瑳琢磨。這僧語順
0677a12: 心違。不覺干戈競起。
0677a13: 舉僧問同安。萬法歸真。真歸何所。安云。龍門無宿客。
0677a14: 龜自成仙。僧云。作麼生是。龍門無宿客底道理。安
0677a15: 云。柯爛只因少局。亡羊那得失長途。僧云。久響和
0677a16: 尚。安云。負笈攻文。不勝交戰。
0677a17: 佛果拈云。同安若無後語。洎被這僧折倒。還委悉
0677a18: 麼。若不登樓望。焉知滄海寬。
0677a19: 正覺云。這話有血。在中間一拶。直得撈弓摸箭。
0677a20: 具眼底。子細點檢看。
0677a21: 佛海云。同安一向設施。故是無可不可。這僧中間
0677a22: 挨拶。應是未肯點頭。公案見成。試點撿看。
0677a23: 舉有僧。來參同安。遶禪床一匝。振錫一下云。凡聖不
0677a24: 到處。請師別道。安鳴指一下。僧云。奇哉。同安嚇得。忘
0677b01: 前失後。安云。闍梨發足何處。僧便珍重。安云。五湖衲
0677b02: 子。一錫禪人。未到同安。不妨疑著。僧云。近見不如遠
0677b03: 聞。安云。貪他一盃酒。失滿舡魚。
0677b04: 佛果拈云。全軍隊伍。馬步相參。兩陣交鋒。不妨奇
0677b05: 特。爭奈二俱失利。具眼底。試辨看。
0677b06: 正覺云。大小同安。畢竟不識這僧。一場吞聲飲氣。
0677b07: 賴得佛果。為伊解忿。
0677b08: 佛海云。同安平常。耽耽虎視。凜凜全威。今日被人。
0677b09: 據其頭。收其尾。捋其鬚。只得一場。
0677b10: 舉有座主。問同安。三乘十二分教。某甲粗知。未審和
0677b11: 尚。說何法示人。安云。我說一乘法。主云。如何是一乘
0677b12: 法。安云。幾般雲色出峰頂。一樣泉聲落檻前。主云。某
0677b13: 甲不問此事。如何是一乘法。安云。闍梨英賢。老僧蒙
0677b14: 昧。對眾試說看。主云。某甲何咎。安云。只見錐頭利。不
0677b15: 見鑿頭方。
0677b16: 佛果拈云。這僧逼同安。直得轉身無路。及乎同安
0677b17: 倒展旗鎗。逼這僧。直得無路轉身。諸人若未委悉。
0677b18: 只見錐頭利。若也委悉得去。不見鑿頭方。
0677b19: 正覺云。同安被座主一問。不合乞諸其鄰。若是一
0677b20: 乘法。須還它座主。何故。不見道。錐頭利鑿頭方。
0677b21: 買賣各歸行。
0677b22: 佛海云。若是伶利座主。只消向同安道。比來請和
0677b23: 尚。說一乘法。因什麼。為說三乘法。且道同安如
0677b24: 何答。泉聲雲色同時舉。不見錐頭見鑿方。
0677c01: 舉僧問蒙溪和尚。不落聖凡機。請師別道。溪鳴指三
0677c02: 下。僧云。岳巒峭峻。如何趨途。溪良久。僧云。蒙溪今日
0677c03: 瓦解冰消。溪擲下拂子。僧拈起拂子。溪便喝。僧呵呵
0677c04: 大笑云。事不孤起。溪云。暗中抨繩。誰辨曲直。僧云。抱
0677c05: 傷身。是誰之咎。拂袖便出。溪笑云。難遇此子。難遇
0677c06: 此子。
0677c07: 佛果拈云。文來文對。武來武對。你恁麼。我不恁
0677c08: 麼。你不恁麼。我恁麼。千變萬化。權實卷舒。雖是
0677c09: 死蛇。解弄也活。還委悉麼。須是中人。
0677c10: 正覺云。蒙溪袖裏藏鋒。這僧下坡逞俊。雖然難遇
0677c11: 此子。爭知落聖落凡。是則龍女頓成佛。非則善星
0677c12: 生陷墜。
0677c13: 佛海云。譬如敵手下。一著一著著著活。一局一
0677c14: 局局局新。神變無方。天機莫測。雖曰兩無輸贏。其
0677c15: 柰猶欠一子。
0677c16: 舉洞山和尚。有一僧。在延壽堂不安。要見洞山。山遂
0677c17: 至僧所。僧便問。和尚何不救取人家男女。山云。你是
0677c18: 什麼人家男女。僧云。某甲是大闡提人家男女。佛果
0677c19: 著語云。不妨惺惺。山良久。僧云。四山相逼時如何。山
0677c20: 云。老僧亦從人家屋簷下過。僧云。回互不回互。山云。
0677c21: 不回互。僧云。教某甲。向什麼處去。山云。粟畬裏去。僧
0677c22: 噓一聲云。珍重。便坐脫。佛果著語云。不妨惺惺。山以
0677c23: 拄杖扣頭三下云。只解與麼去。不解與麼來。佛果著
0677c24: 語云。金剛圈子。
0678a01: 佛果復拈云。諸人還會麼。若不會。山僧重話會去
0678a02: 也。大凡行人。正要透脫這一件事。這僧既是大
0678a03: 闡提人家男女。直至四山相逼。手忙亂。若不是
0678a04: 洞山具大慈悲。放一線道。與他平展。爭解恁麼去。
0678a05: 所以古人道。臨終之際。若一毫頭。聖凡情量不盡。
0678a06: 未免驢胎馬腹裏去。只如洞山道。我也只從人家
0678a07: 屋簷下過。粟畬裏去。鼎鼎礙四山不礙四山。到這
0678a08: 裏。須是桶底子脫始得。且道洞山意作麼生。還會
0678a09: 麼。金破琉璃。玉兔挨開碧海門。
0678a10: 正覺云。這僧竿到頂。洞山閑處斫額。相望看
0678a11: 失落。不妨嶮哉。猶能教伊與麼來在。是什麼心行。
0678a12: 當時這僧。若真與麼來時如何。洞山須到涅
0678a13: 槃堂始得。只如佛果道。金剛圈子如何辨明。咄。不
0678a14: 妨惺惺。
0678a15: 佛海云。聖量凡情淨盡時。轉身無路事還非。屋簷
0678a16: 下過粟畬裏。馬腹驢胎一道歸。
0678a17: 舉洞山行時。讀忠國師錄。見僧問。如何是古佛心。
0678a18: 國師云。墻壁瓦礫是。僧云。墻壁瓦礫。豈不是無情。國
0678a19: 師云是。僧云。無情還解說法否。國師云。常說熾然說。
0678a20: 無間歇。僧云。什麼人得聞。國師云。諸聖得聞。僧云。和
0678a21: 尚還聞否。國師云。我不聞。僧云。和尚既不聞。爭知無
0678a22: 情解說法。國師云。賴我不聞。我若聞則齊於諸聖。汝
0678a23: 即不聞我說法。僧云。恁麼則眾生無分也。國師云。我
0678a24: 為眾生說。不為諸聖說。僧云。眾生聞後如何。國師云。
0678b01: 即非眾生。山後到溈山。溈問。价闍梨疑國師無情說
0678b02: 法。是否。山云是。溈山云。試請舉看。山便舉前因緣。溈
0678b03: 山云。我這裏也有。只是罕遇其人。山云。便請。溈山以
0678b04: 拂子。點一點。山云。請和尚為某甲說。溈山云。父母所
0678b05: 生口。終不為子說。山云。和尚此間。還更有同年慕道
0678b06: 者也無。溈山云。此去澧陵攸縣石室相連。有雲
0678b07: 道人。子若能撥草瞻風。必為子之所重。山到雲請
0678b08: 益。云。不見彌陀經云。水鳥樹林。皆悉念佛念法念
0678b09: 僧。山因此有省。乃述頌曰。也大奇也大奇。無情說法
0678b10: 不思議。若將耳聽終難會。眼處聞時方始知。
0678b11: 佛果拈云。天高地厚。海闊山遙。若要窮極根源。須
0678b12: 是利根上智。洞山古佛。生平疑著這無情說法因
0678b13: 緣。直得眼不見鼻孔。智識聰敏。玄妙居懷。以無
0678b14: 情有情為二段。以聞與不聞。說與不說。為兩種。及
0678b15: 至下梢。桶底子脫。始知鼻孔元在面上。山僧今日
0678b16: 不避泥水。重話會去也。國師石抽條。大溈碓觜
0678b17: 生花。雲鋸解秤鎚。用盡神通。成就得無孔竅
0678b18: 鐵橛子。還委悉麼。千重關盡。一倚天寒。
0678b19: 正覺云。隔墻見角。的知是牛。望火認煙。已巳盡熱性。
0678b20: 見角則須窮異類果報。望火處遍知火性夤緣。極
0678b21: 目所觀。縱耳所聽。無一色而非目。無一聲而非耳。
0678b23: 韻文章。隨時流注。出生變化。觸處現成。眼聽耳觀。
0678b24: 圓音歷歷。心現色隱。真佛堂堂。故曰。即非眾生。齊
0678c01: 於諸聖。為眾生說。諸聖得聞。且如洞山末後與麼
0678c02: 道。還曾悟也未。
0678c03: 佛海云。樹林幽鳥。頭頭放常寂光。鼓板鍾魚。物物
0678c04: 顯真實理。未親契證。不免逐色隨聲。忽面逢迎。當
0678c05: 下超聞離見。洞山古佛尚乃如斯。你等禪人。可不
0678c06: 勉力。山僧重重土上加泥去也。國師溈山雲三
0678c07: 大老。一人作先鋒。一人作中軍。一人作殿後。布
0678c08: 三陣。盡大地人無數。因何只捉得价闍梨一人。
0678c09: 禍不入慎家之門。
0678c10: 舉覆舡和尚。見僧便作起身勢。僧便出去。舡云。闍梨
0678c11: 且容人事。僧便作抽坐具勢。舡乃歸方丈。僧云。蒼天
0678c12: 蒼天。舡轉身云。龍頭蛇尾。僧近前叉手而立。舡云。敗
0678c13: 將投王。不存性命。
0678c14: 佛果拈云。動絃別曲。葉落知秋。轉變縱橫。不妨管
0678c15: 帶。這僧與覆舡相見。不爭一線。雖然如是。及至契
0678c16: 勘將來。若會道得隔身句。始見光前絕後。明眼
0678c17: 底。試辨看。
0678c18: 正覺云。錐去來。這僧勢不由己已。賞善罰惡。覆舡
0678c19: 不順人情。子細點撿將來。這僧也未便到與麼法
0678c20: 令。何故。已巳是通霄路上人。
0678c21: 佛海云。一條絲線。兩人各牽。來去卷舒。殊無間斷。
0678c22: 雖然我愛韶陽新定機。利刀剪拂令人愛。
0678c23: 舉僧問覆舡。抱石投江。師還接否。舡以手拍香臺。僧
0678c24: 禮拜。舡云。禮拜即不無。其中事作麼生。僧亦拍香臺。
0679a01: 舡云。舌頭不出口。
0679a02: 佛果拈云。這僧機關玲瓏。眼目定動。依稀越國。彷
0679a03: 彿楊州。其奈覆舡用本分草料。諸人還解他道舌
0679a04: 頭不出口麼。千萬人中無一人。
0679a05: 正覺云。覆舡平地波瀾。這僧水底伏氣。
0679a06: 佛海云。賓家興波作浪。主家截斷眾流。及乎主家
0679a07: 作浪興波。賓家眾流截斷。雖則機鋒互換。爭奈用
0679a08: 處不同。那裏是不同處。事出急家。
0679a09: 舉僧問覆舡。錐不到處。請師道。舡良久。僧云。掣電
0679a10: 之機。徒勞佇思。舡云。出格一句。汝試道看。僧近前三
0679a11: 步。退後。舡云。此是出格句。即今事作麼生。僧以袖
0679a12: 拂一拂。便出去。舡云。也是天津橋上漢。
0679a13: 佛果拈云。這僧渾金璞玉。覆舡大冶宏開。百千
0679a14: 煉。成一金剛王寶。還委悉麼。也是天津橋上
0679a15: 漢。北斗南頭著眼看。
0679a16: 正覺云。這僧進前退後。有甚奇特。覆船便道。此是
0679a17: 出格句。及乎末後拂袖便出。因什麼。喚作天津
0679a18: 橋上漢。要會中間事麼。錐不到處。擬議隔重關
0679a19: 佛海云。覆船曾不負伊來機。因甚地錐一上。
0679a20: 不是天津橋上漢。定應普化出僧堂。
0679a21: 舉道吾和尚問覆船。久嚮和尚會禪。是否。舡云。蒼天
0679a22: 蒼天。吾近前。掩船口云。低聲低聲。舡與一掌。吾云。
0679a23: 蒼天蒼天。舡近前把住云。得與麼無禮。吾與舡一
0679a24: 掌。舡云。老僧罪過。吾拂袖便行。船呵呵大笑云。早知
0679b01: 如是。不見如是。
0679b02: 佛果拈云。二老宿。力氣相齊。機鋒相觸。非唯據虎
0679b03: 頭。亦善收虎尾。直是兩一雙。擔到洛陽。也不偏
0679b04: 一銖。敢問大眾。且道。他得什麼。敢恁麼道。酒逢
0679b05: 知己已飲。詩與會人吟。
0679b06: 正覺云。若論賓主相逢。可謂箭鋒相拄。針芥不差。
0679b07: 若會禪也未在。何故。只得悔前。不得悔後。
0679b08: 佛海云。一人火發風起。一人電閃雷奔。照用同時。
0679b09: 得失齊泯。若謂會禪。更待三生六十劫。
0679b10: 舉僧問覆舡。如何是師子。舡云。善能哮吼。僧撫掌云。
0679b11: 好手好手。船云。青天白日。被鬼迷。僧便掀倒禪床。
0679b12: 舡便打。僧云。驢事未了。馬事到來。舡云。酌然是作
0679b13: 家。僧便出去。舡云。將甌盛水。擬比大洋。
0679b14: 佛果拈云。這僧上門上戶。疾如風。磨牙礪齒猛如
0679b15: 虎。石火裏攙旗。電光中奪鼓。若不是覆舡。洎見
0679b16: 飛火亂。諸人還會他末後句麼。若不酬價。爭辨真
0679b17: 偽。
0679b18: 正覺云。覆舡被這僧一場反倒。幾不奈何。及乎下
0679b19: 梢。未免漢家禮度。
0679b20: 佛海云。哮吼踞地。跳躑翻身。灼然爪牙完備。甌水
0679b21: 難將比大洋。此即靈山親得記。
0679b22: 舉有僧。來參覆舡。路逢賣鹽翁子。僧問。覆舡路。向甚
0679b23: 處去。翁良久。僧又問。翁云。你患聾那。僧云。你向我道
0679b24: 什麼。翁云。向你道覆舡路。僧云。翁莫會禪麼。翁云。莫
0679c01: 道禪。佛法也會盡。僧云。你試說看。翁挑起鹽。僧云。難。
0679c02: 翁云。你喚作什麼。僧云鹽。翁云。有什麼交涉。僧云。作
0679c03: 麼生。翁云。不可更向你道是鹽。
0679c04: 佛果拈云。參須實參。見須實見。用須實用。證須實
0679c05: 證。這老翁。雖然參見覆舡來。要且只參得把定底。
0679c06: 未參得放行底。當時這僧。若是漢。不消一劄。敢
0679c07: 問諸人。作麼生是覆舡放行底。棒頭有眼明如日
0679c08: 正覺云。賴值這翁。只參得把定底。這僧尚不柰何。
0679c09: 若使參得放行底。覆舡路上。轉見荒。何也。高空
0679c10: 有月千門閉。大道無人獨自行。
0679c11: 佛海云。販私鹽漢。將謂會盡佛法。元來是無佛處
0679c12: 稱尊。當時撞著聱頭。不消向道。因你患啞。累我
0679c13: 患聾。便與奪。令他知有向上巴鼻。
0679c14: 舉茱萸和尚。問僧。甚處來。僧云。閩中來。萸云。閩中尊
0679c15: 宿。愛舉胡來胡現。漢來漢現。是否。僧擬開口。萸打一
0679c16: 掌。僧云。欲透龍門。遭點額。萸云。燕金塞海。蝃蚋搖
0679c17: 山。僧撫掌大笑出去。萸云。疥狗不願生天。笑雲中
0679c18: 白。
0679c19: 佛果拈云。茱萸行這一掌。可謂截斷訛。這僧大
0679c20: 笑而行。未免吞聲飲氣。何況更有最後一著。還會
0679c21: 麼。為山登九仞。土定千鈞。
0679c22: 正覺云。問病下藥。苦難嚥。一服醒醒。生姜重煉
0679c23: 佛海云。作家手。本分鉗鎚。擬待出頭。堪作什麼。
0679c24: 若不是慣透龍門底。頭角也大難當抵。
0680a01: 舉茱萸問僧。闍梨為復游山翫水。為復問道參禪。僧
0680a02: 云。和尚試道看。萸云。雕蚶鏤蛤不之泥。勞君遠至。
0680a03: 僧云。渾身是鐵。猶被一橈。萸云。降軍不斬。
0680a04: 佛果拈云。言前收。句後煞。峻疾不通風。直饒釘觜
0680a05: 鐵舌。也無處。且道。為什麼如此。非人得其便
0680a06: 正覺云。赤人趕兔。著靴人喫肉。
0680a07: 佛海云。這僧既不為翫水游山而來。茱萸亦待以
0680a08: 參禪問道之禮。些子訛。便被收下。圓悟云。非人
0680a09: 得其便。作麼生。
0680a10: 舉有僧。來參茱萸。萸以手一劃。僧便出去。萸云。這
0680a11: 師僧。來不通名。去不道姓。僧便轉來。以手一劃。萸云。
0680a12: 這僧名又不識。姓又不識。僧云。且道某甲姓什麼。
0680a13: 萸云。善哉波斯喫胡椒。僧拂袖便出。萸云。作家師僧。
0680a14: 天然猶在。
0680a15: 佛果拈云。這僧善放善收。正是伶俐衲子。茱萸能
0680a16: 擒能縱。真本分鉗鎚。千百年後。不道無。只是少。
0680a17: 諸人還委悉麼。和氏場中饒美璞。孟門下足高
0680a18: 賓。
0680a19: 正覺云。這僧果不識姓。茱萸先鑒可知。因什麼末
0680a20: 後道。作家師僧。天然猶在。佛果道。和氏場中饒
0680a21: 美璞。孟門下足高賓。且道與麼。抑揚褒貶。在什
0680a22: 麼處。還會麼。逢人且說三分話。
0680a23: 佛海云。略施號令。賓家直下遵承。剪斷葛藤。主家
0680a24: 未肯放過。何故。莫坐來頻勸酒。自從別後見君
0680b01: 稀。
0680b02: 舉寶峰和尚問僧。古人有一路。接後進初機。汝還知
0680b03: 麼。僧云。請師指出古人路。云。恁麼則闍梨委了也。
0680b04: 僧云。頭上安頭。云。自是老僧。不合問闍梨。僧云。借
0680b05: 問又何妨。云。我這裏不曾被人亂說道理。出去。
0680b06: 佛果拈云。作家宗師。高提祖印。獨據寰中。具大慈
0680b07: 悲。放一線道。且容你出一口氣。若也把定要津。直
0680b08: 下似平田淺草。戴角底大蟲。有什麼近傍處。諸人
0680b09: 要會麼。一句截流。萬機寢削。
0680b10: 正覺云。寶峰貴物作賤賣。這僧弄物不知名。當時
0680b11: 若也深辨來端。便見首正尾正。待伊道。我這裏不
0680b12: 曾被人亂說道理。只消應一聲喏。好戴角大蟲
0680b13: 佛海云。呼來也在我。遣去也在我。呼來也一路接
0680b14: 引。共相委知。遣去也語牽連。亂說道理。寶峰道。
0680b15: 自是老僧。不合問闍梨。誰為者僧。別一轉語。
0680b16: 舉有僧。從岩頭來寶。見。起拂子云。落在此機
0680b17: 底人。未具眼在。僧擬近前。云。恰落在此機。僧回。舉
0680b18: 似岩頭。頭云。我當時若見。奪拂子。看他作麼生。
0680b19: 聞此語云。我拂子。從伊奪。總不將物。又作麼生。岩
0680b20: 頭聞舉云。無星秤子。有什麼辨處。
0680b21: 佛果拈云。寶布縵天網。打衝浪錦鱗。垂萬里。
0680b22: 駐千里烏騅。這僧出寶綣繢不得。則故是。至如
0680b23: 岩頭具頂門眼。有肘下符。及至勘證將來。也只得
0680b24: 平出。且畢竟。落在什麼處。中端的事。獨許作家
0680c01: 知。
0680c02: 正覺云。只如寶道。我舉拂子。從伊奪。總不將物。
0680c03: 又作麼生。正好奪取。何故。恰落在此機。會麼。無星
0680c04: 秤子兩頭掀。
0680c05: 佛海云。擬開口。落在此機。不開口。亦落在此機。豈
0680c06: 獨這僧出不得。岩頭大師。也出不得。便是無星秤
0680c07: 子。亦出不得。乃起拂子云。具眼者辨取。
0680c08: 舉寶問岩頭。與麼與麼。作麼生會。頭云。不與麼不
0680c09: 與麼。又作麼生會。云。是平實語。頭云。腰帶無結。
0680c10: 云。作麼生。頭云。上腰不得。云。是平實語。
0680c11: 佛果拈云。識機宜。別休咎。把斷世界。不漏絲毫。到
0680c12: 綿密處。許寶具一隻眼。其奈未知有向上一
0680c13: 竅。只如腰帶無結。上腰不得。故知是平實語。恁
0680c14: 麼恁麼。不恁麼不恁麼。為何也是平實語去。還會
0680c15: 麼。莫從前多意氣。他家曾踏上頭關。
0680c16: 正覺云。病我亦成我。庶幾三百篇。
0680c17: 佛海云。海枯終見底。人死不知心。
0680c18: 舉有一念經僧。從寶方丈前過。云。滿口道盡。只
0680c19: 是不具眼。僧以手指云。道道。掌身邊沙彌云。
0680c20: 眼在什麼處。僧翹起一足云。與麼。云。長江下釣。無
0680c21: 餌也。僧喝云。這老和尚。無故塗糊人。云。咬人師
0680c22: 子。不露爪牙。僧便作咬勢。云。大裁帽子別處戴。
0680c23: 佛果拈云。大凡宗師。驅耕夫之牛。奪飢人之食。寶
0680c24: 既用此機。這僧是金毛。善能哮吼。埃拶往復。
0681a01: 未分勝負。是身邊沙彌。獲得一籌。既是滿口道
0681a02: 盡。若解轉身。即見汗馬功高。且道畢竟如何。三點
0681a03: 如流水。曲似刈禾鎌。
0681a04: 正覺云。這僧不唯念經。亦能華梵翻對。寶無風
0681a05: 起浪。轉見山高水高。雖然酬酢分明。可惜沙彌一
0681a06: 掌。何故。鵓鳩樹頭鳴。意在麻子地。
0681a07: 佛海云。阿呵呵。且道。笑什麼。好咬人師子。翻
0681a08: 成逐塊韓。
0681a09: 舉德山和尚。有僧近前。作相樸勢。山云。恁麼無禮。合
0681a10: 喫山僧手裏棒。僧拂袖便出。山云。饒汝如是。也只得
0681a11: 一半。僧轉身便喝。山便打云。須是我打你始得。僧云。
0681a12: 諸方有明眼人在。山云。天然有眼。僧擘開眼云。。便
0681a13: 出去。山云。黃河三千年一度清。
0681a14: 佛果拈云。俊哉衲子。德山老漢。尋常據一條白棒。
0681a15: 佛來也打。爭奈打這僧不著。何故。為他過了機關
0681a16: 外。透出羅籠表。祖域馳天馬子。神通妙用得縱
0681a17: 橫。三千年度誠希有。九曲黃河徹底清。
0681a18: 正覺云。德山這回。打著一箇無禮漢。
0681a19: 佛海云。據一條白棒。三十年。未曾打得獨脫底。
0681a20: 德山徒有此語。今日撞著無禮漢。也未得一
0681a21: 半。為什麼放過伊。
0681a22: 舉僧問鏡清。一等明機扣。為什麼遭違貶。清云。
0681a23: 打水魚頭痛。驚林鳥散忙。
0681a24: 佛果拈云。水流濕。火就燥。一合相不可得。
0681b01: 正覺云。一朝權在手。
0681b02: 佛海云。若不是鏡清。未免撈弓摸箭。
0681b03: 舉僧問鏡清。聲前絕妙。請師指歸。清云。許由不洗耳。
0681b04: 僧云。為什麼如此。清云。猶繫在。僧云。某甲只如此。
0681b05: 師意又如何。清云。無端夜來鴈。驚起後池秋。
0681b06: 佛果拈云。這得持聾詐啞。鏡清見兔放鷹。聲前獨
0681b07: 露全機。未免承接響。且道鏡清端的。畢竟落在
0681b08: 什麼處。出身猶可易。脫體道應難。
0681b09: 正覺云。飄風揚塵。落花流水。聲前絕妙。無處著觜。
0681b10: 驚起後池秋。許由不洗耳。容好西施。開唇不露
0681b11: 齒。
0681b12: 佛海云。纔有所重。便成窠臼。這僧向聲色窠子裏
0681b13: 作主宰。帶累鏡清。也跳不出。
0681b14: 舉僧問鏡清。學人未達其源。乞師方便。清云。是什麼
0681b15: 源。僧云。其源。佛果著一喝。清云。若是其源。爭受方便。
0681b16: 佛果云。可惜放過。僧禮拜出去。侍者云。和尚適來成
0681b17: 褫伊。清云無。者云。無成褫伊。清云無。者云。未審和尚
0681b18: 尊意如何。佛果著一喝。清云。一點水墨。兩處成龍。佛
0681b19: 果云。可惜放過。
0681b20: 佛果復拈云。鏡清機如掣電。眼似流星。一切世界。
0681b21: 悉皆成就。要且只解委曲。不解直截。還委悉麼。有
0681b22: 意氣時添意氣。不風流處也風流。
0681b23: 正覺云。鏡清徐行步。有意氣時添意氣。佛果忍
0681b24: 俊不禁。不風流處也風流。咄。可惜放過。
0681c01: 佛海云。這僧曾不霧拏雲。頭角潛露。鏡清亦不
0681c02: 轟雷掣電。牙爪暗開。點撿將來。得侍者致力。
0681c03: 舉鏡清一日。自於僧堂前。打鍾子云。玄沙道底。玄沙
0681c04: 道底。有僧出云。未審玄沙道什麼。清畫一圓相。僧云。
0681c05: 若不久參。焉知端的。清云。失錢遭罪。雪竇云。洎被打
0681c06: 破蔡州。
0681c07: 佛果拈云。爛泥裏有刺剌
0681c08: 正覺云。鏡清因風吹火。雪竇路見不平。佛果為蛇
0681c09: 足。文過飾非。
0681c10: 佛海云。鏡水湖心拋一餌。錦鱗躍浪上來。幾乎
0681c11: 掣斷竿頭線。引得傍觀下釣臺。
0681c12: 舉杉洋和尚問僧。什麼處來。僧云。江西來。洋起痒
0681c13: 和子云。江西還有這麼。僧托膝閉目。洋云。東家廝
0681c14: 兒。向西家使喚。僧云。有口不煩賓主說。洋云。適來
0681c15: 患聾。如今患啞。僧云。買鐵得金。一場富貴。洋云。客作
0681c16: 無功。未免逃避。僧便行。洋云。自累猶可。莫累老僧。僧
0681c17: 回禮拜。洋云。若不恁麼。已巳後喪我兒孫。
0681c18: 佛果拈云。有頭無尾。亦不得。有尾無頭。亦不得。須
0681c19: 是頭尾相稱始得。這僧既善折旋。杉洋亦解俯仰。
0681c20: 所謂動絃別曲。告往知來。且道他得什麼便恁
0681c21: 麼。別寶須還碧眼胡。
0681c22: 正覺云。作業相似箕傳家。末後兒孫不喪。也知
0681c23: 繩上去蛇。錯。
0681c24: 佛海云。住則錐子錐之。去則子之。且道。這僧
0682a01: 皮下。還有血麼。
0682a02: 舉樹去參定山。便問。不落數量。請師道。佛果著語
0682a03: 云。刺剌腦入膠盆。山提起數珠云。是落不落。佛果著語
0682a04: 云。頭有餌。樹云。圓珠三竅人人有。請師圓前話。佛
0682a05: 果著語云。一釣便上。山便打。佛果著語云。不惜眉毛。
0682a06: 樹便走。佛果著語云。渾崙吞棗。山云。三十年後。槌
0682a07: 大哭在。佛果著語云。據款結案。樹後開堂。示眾云。
0682a08: 老僧三十年前。被定山老瞞我一上。不同小小。佛果
0682a09: 著語云。知恩方解報恩。
0682a10: 佛果復拈云。雖然已巳是賊過後張弓。今日忽有人。
0682a11: 問蔣山。不落數量。請師道。劈脊便棒。且道還有為
0682a12: 人處也無。
0682a13: 正覺云。三十年前。被定山謾。三十年後。前話已巳圓。
0682a14: 落與不落。數量歷然。會麼。
0682a15: 佛海云。三十年前錯分付。三十年後錯承當。即不
0682a16: 無定山樹。乃起拂子云。且道。數量還該得這
0682a17: 麼。莫道瞞你。
0682a18: 舉公期和尚。因往羅漢。路逢一騎牛翁子。期問羅漢
0682a19: 路。向什麼處去。翁拍牛云。道道。期喝云。這畜生。翁子
0682a20: 云。羅漢路向什麼處去。期拍牛云。道道。翁云。直饒
0682a21: 與麼。猶少蹄角在。期便打。翁子便拍牛走。
0682a22: 佛果拈云。雲從龍。風從虎。公期和尚。向草窟裏。撞
0682a23: 著聱頭。也會雙。也會雙放。也會雙暗。也會雙
0682a24: 明。也解同死。也解同生。雖然如是。子細點撿將來。
0682b01: 只在半途。且道什麼處是半途處。試卜度看。
0682b02: 正覺云。當面中鎗猶自可。暗中著箭苦猶深。
0682b03: 佛海云。你儂我儂。狹路相逢。尋常蹄角。互換機鋒。
0682b04: 拍牛歸去。不見其蹤。儻非羅漢老兒。定是草裏大
0682b05: 蟲。
0682b06: 舉僧問魯祖。如何是雙林樹。祖云。有相身中無相身。
0682b07: 僧云。如何是無相身。祖云。金香爐下鐵崑崙。
0682b08: 佛果拈云。還委悉麼。蚊子上鐵牛。無你下觜處。
0682b09: 正覺云。有相身中無相身。金香爐下鐵崑崙。雙林
0682b10: 別後無消息。滿路風塵來往人。
0682b11: 佛海云。魯祖答這兩轉語。有權有實。有照有用。透
0682b12: 得過者。面目現在。若透未過。山僧不惜眉毛。重下
0682b13: 注。有相身中無相身。金香爐下鐵崑崙。
0682b14: 舉金和尚上堂云。我若舉來。又恐遭人唇吻。如不
0682b15: 舉來。又乃遭人笑。於其中間。如何即是。有僧纔出。
0682b16: 便歸方丈。至晚。有僧。請益云。和尚今日垂語。有僧
0682b17: 出問。為什麼不答。云。大似失錢遭罪。
0682b18: 佛果拈云。宗師家。眼觀東南。意在西北。向桑樹上
0682b19: 下箭。直得柳樹汁出。也未是分外。這僧既傷鋒犯
0682b20: 手。及至對眾拈出。依前又被他和座掇。敢問大
0682b21: 眾。什麼處是。金失錢遭罪處。無孔鐵槌當面擲
0682b22: 正覺云。失錢遭罪。自首猶輕。知而故犯。罪加一等
0682b23: 佛海云。這老漢。與麼賣弄。且無朕跡。末後被人一
0682b24: 挨。便乃縫罅離披。
0682c01: 舉金問僧甚處來。僧云。東國來。云。作麼生過得
0682c02: 金關。僧云。行止分明。云。試呈似金看。僧展兩
0682c03: 手。云。金關。從來無人過得。僧云。和尚過得麼。
0682c04: 云。波斯喫胡椒。
0682c05: 佛果拈云。這僧有透關眼。未具透關機。金善能
0682c06: 據虎頭。亦解虎尾。大眾還知他落處麼。一言無
0682c07: 向背。末後最慇懃。
0682c08: 正覺云。金關。要無私。這僧空身透漏。未一免劄
0682c09: 佛海云。這僧既呈公驗。行止分明。因甚過金關
0682c10: 不得。不能掉臂騰騰去。便被他家下一錐。
0682c11: 舉有僧。辭金。云。何處去。僧云。不敢妄通消息。
0682c12: 云。若到諸方。切忌說著金為人處。僧云。已巳領尊旨。
0682c13: 云。忽有人問你。作麼生道。僧提起袈裟角。云。捷
0682c14: 弱於闍梨。
0682c15: 佛果拈云。金為人處。水洒不著。風吹不入。諸天
0682c16: 捧花無路。魔外潛不見。這僧雖則有趣向。下
0682c17: 梢頭。不免妄通消息。致金老漢依舊與他折倒。
0682c18: 諸人還知落處麼。真玉泥中異。不撥萬機塵。
0682c19: 正覺云。若說金為人處。莫道這僧。直饒金。也
0682c20: 無話會底分。雖然如此。爭奈已巳播諸方。何故。路上
0682c21: 行人口似。
0682c22: 佛海云。能謹初中。不能護末。只為忍俊不禁。又成
0682c23: 妄通消息。
0682c24: 舉金問僧。姓什麼。僧云姓何。云。至竟不脫俗。僧
0683a01: 云。因師致得。云。若恁麼。過在金。僧云不敢。云。
0683a02: 酌然。金有過。
0683a03: 佛果拈云。時人勝。金劣。時人占剛。金占
0683a04: 弱。且道。落在什麼處。得饒人處且饒人。
0683a05: 正覺云。山僧則不然。何也。金打草驚蛇。
0683a06: 佛海云。金。眼觀東南。意在西北。這僧。心不負人。
0683a07: 面無慚色。
0683a08: 舉有韶禪客。來參金。云。什麼處來。韶云。泉州來。
0683a09: 云。彼中物色。如何貴賤。韶云。與此間相似。云。喚
0683a10: 此間。作泉州得麼。韶云。某甲今日結舌有分。云。金
0683a11: 。韶云。要且貴賤有殊。云。還我此間相似底來。
0683a12: 韶近前良久。云。恰似結舌。韶云。和尚作麼生。云。
0683a13: 早來曾說了也。韶云。某甲為什麼記不得。云。你自患
0683a14: 聾啞。不可金。韶無語。云。你只是。踏州縣漢。
0683a15: 佛果拈云。行玄路。遊鳥道。直得如金連環。相續
0683a16: 不斷。始解相應。韶禪客既入金窠窟。最初也
0683a17: 密。及至下梢。忘前失後。帶累他主人。拖泥涉水。
0683a18: 豈不見道。工夫不到不方圓。言語不通非眷屬。
0683a19: 正覺云。金狗逼墻。佛果空架網。
0683a20: 佛海云。三步四步不及。七步八步行有餘。縱饒
0683a21: 金連環。何似利刀剪。這踏州縣漢。不語較些
0683a22: 子。
0683a23: 舉有僧。來參金。方放拜起。云。我有一則因緣。舉
0683a24: 似你。第一不得錯會。僧云。請和尚舉。起拂子。僧
0683b01: 作聽勢。云。早錯了也。僧以目視東西。便出去。云。
0683b02: 雪上更加霜。
0683b03: 佛果拈云。金起模樣。這僧好肉剜瘡。不唯雪
0683b04: 上加霜。未免將錯就錯。山僧亦有一則因緣。只是
0683b05: 不舉向諸人。何故。六耳不同謀。
0683b06: 正覺云。這僧被問。水到渠成。雪上加霜。金自領。
0683b07: 何故。不見道。語是心苗。
0683b08: 佛海云。金錯舉。這僧錯聽。兩家拾歸來。也是
0683b09: 將錯就錯。
0683b10: 舉金和尚。有僧到來。以手指僧。復自指云。楊廣
0683b11: 失駱駝。僧便出去。云。今古亦然。僧回禮拜。云。適
0683b12: 來事作麼生。僧云。終不錯舉。云。不錯舉底事。作麼
0683b13: 生。僧以手持。復自指。云。曾見先師來麼。僧云。向
0683b14: 什麼處見。云。喫粥飯處見。僧遶禪床一匝。閉
0683b15: 方丈門。
0683b16: 佛果拈云。東勝身洲唱歌。南贍部洲作舞。西瞿耶
0683b17: 尼拍彈。北鬱單越打鼓。好一場曲調。因什麼如此。
0683b18: 只為曾見先師來。
0683b19: 正覺云。傾蓋相投。真機互換。莫一家生活。從來
0683b20: 苗裔分明。只如這僧。遶禪床。則可知。金閉門。是
0683b21: 何相待。會麼。家無常禮。
0683b22: 佛海云。一人探竿在手。一人影草隨身。不惟同條
0683b23: 生。亦乃同條死。且作麼生辨得。他見先師來。開眼
0683b24: 也著。合眼也著。
0683c01: 舉金峰和尚。有僧纔入方丈。便打。僧云。是是。又
0683c02: 打。僧云。不是不是。作禮拜勢。僧作托勢。云。老僧
0683c03: 眼暗。闍梨耳背。僧云。將飯餧魚。還須剋己已。云。施食
0683c04: 得長壽報。僧云。和尚年多少。云。不落數量。僧云。長
0683c05: 壽者誰。云金。僧云。果然眼昏。云。是是。
0683c06: 佛果拈云。以格外機。施格外用。旗幡交錯。馬步相
0683c07: 參。大戰一場。直得桑樹上著箭。柳樹上汁出。雖然
0683c08: 出草入草。要且不分勝負。還委悉麼。互換之機。子
0683c09: 細看。
0683c10: 正覺云。善惡若無報。乾坤必有私。
0683c11: 佛海云。二人相見。也好將一條匾擔。作一擔擔。遶
0683c12: 須彌山。百千萬匝。也無些子偏枯。何故。眼暗耳聾。
0683c13: 病痛攸同。
0683c14: 舉金一日。見駢道者來。擎起經。作攬衣勢。以目視
0683c15: 之。佛果著語云。三竅俱明。駢提坐具。以目視金。佛
0683c16: 果著語云。兩頭坐斷。云。一切人道。你會禪。佛果著
0683c17: 語云。搽糊也。駢云。和尚作麼生。佛果著語云。推過又
0683c18: 爭得。笑云。草賊大敗。佛果著語云。果然。
0683c19: 佛果復拈云。金錦上鋪花。駢道者鋪花錦上。要
0683c20: 且礙當頭事。當時若是漢。待他提起經來。但
0683c21: 向他道。是什麼。古往今來為榜樣。龍宮海藏一時
0683c22: 詮。
0683c23: 正覺云。臨機設變。固許金老人。早降旗。未甘
0683c24: 駢道者在。何故。濕裏褁大虫。
0684a01: 佛海云。龍起滄海。虎出林端。直下來也。急著眼看。
0684a02: 舉僧問金。不落聖凡機。請師別道。云。金眼不
0684a03: 小。僧云。恁麼則一撥良琴。頓清君主也。云。別道又
0684a04: 爭得。僧云。為物之言。又作麼生。云。頓清君主。僧云。
0684a05: 不是金也大難。云。良籌漢席周下還輸。僧云。若
0684a06: 不承言。恐遭惑亂。云。承什麼言。僧云。何煩再舉。
0684a07: 云。啞子舡。頑嚚多少。
0684a08: 佛果拈云。放去來。似斷而復續。攙旗奪鼓。如卷
0684a09: 而復舒。雖然覿面相呈。要且二俱失利。且道什麼
0684a10: 處是。他失利處。
0684a11: 正覺云。金別道。殊途同歸。這僧承言。恭而無禮。
0684a12: 雖則頓清君主。還遭惑亂頑嚚。佛果云。雖然覿面
0684a13: 相呈。要且二俱失利。且道什麼處是失利處。金
0684a14: 跟忒大。
0684a15: 佛海云。這僧有不落聖凡底機。不是金具不落
0684a16: 聖凡底眼。往往被這啞子惑亂去。
0684a17: 舉金一日。見僧掃地。問。作什麼。僧起掃。
0684a18: 云。猶有這在。僧云。和尚適來。見什麼。乃拈起
0684a19: 拄杖。
0684a20: 佛果拈云。大小金。猶作這去就。當時待伊道。
0684a21: 和尚見什麼。劈脊便棒。何故。殺人須見血。為人
0684a22: 須為徹。
0684a23: 正覺云。這僧掃。金拄杖。影草探竿。敲空作響。
0684a24: 猶有這。在乙詰希。
0684b01: 佛海云。見之不取。思之千里。等是覿露風規。可惜
0684b02: 放過一著。
0684b03: 舉金一日。見僧來。便起身立。僧便出去。云。恰共
0684b04: 昨日僧見解不別。僧回云。昨日僧道什麼。云。恰
0684b05: 恁麼問。僧云。知道金有眼。云。金且致。你今日
0684b06: 何處喫飯。僧云。通著即不中。云。與麼則無來處也。
0684b07: 僧云。老婆心。堪作什麼。云。金問僧。不曾弱他。就
0684b08: 中闍梨無話處。僧云。豈是分外。云。小慈妨大慈。
0684b09: 佛果拈云。頭香餌。放去來。衝浪錦鱗。搖鬚振
0684b10: 鬣。雖金不曾弱他。奈這僧承機自弱。還會麼。小
0684b11: 慈妨大慈。
0684b12: 正覺云。既知是小慈妨大慈。因什麼。放過到這田
0684b13: 地。只為昨日今朝事不同。
0684b14: 佛海云。聞金關。從來少人過得。這僧上門上
0684b15: 戶。葛將來。攔截不住。且道。過得關也未。
0684b16: 舉金和尚。見僧來。乃舉起手云。此是大人分上事。
0684b17: 你試通消息看。僧云。某甲不欲瞞和尚。云。知孝
0684b18: 養人。也還希有。僧云。莫是大人分上事麼。云。老僧
0684b19: 不欲瞞闍梨。僧云。到這裏。也不易辨白。云。酌然酌
0684b20: 然。僧禮拜。云。發足何處。僧云。只這裏。云。不唯自
0684b21: 瞞。兼瞞老僧。
0684b22: 佛果拈云。宗師家。敲唱俱行。權實並照。二俱作家。
0684b23: 彼此不欲相瞞。遂成孝養。作大人相。既是如此。金
0684b24: 下梢頭。為什麼。不放過。還委悉麼。若不酬價。
0684c01: 爭辨真偽。
0684c02: 正覺云。這僧雖瞞金。也是實語。當懺悔。
0684c03: 佛海云。金一舉手。三賢膽喪。十聖魂驚。因甚兩
0684c04: 回三度。互相熱瞞。不見道。此是大人分上事。
0684c05: 舉金示眾云。事存函蓋合。理應箭鋒拄。還有人道
0684c06: 得麼。若有人道得。金分半院與他住。時有僧。出禮
0684c07: 拜。云。相見易得好。共住難為人。便下座。
0684c08: 佛果拈云。大小大金。龍頭蛇尾。若是蔣山則不
0684c09: 然。若有人道得。山僧便分半院。與伊住。忽有出
0684c10: 來禮拜。只向他道。上天同歸霄漢。入地共返黃泉
0684c11: 正覺云。尋常多謂。這僧貪程太速。金前言不副
0684c12: 後語。要且不然。何故。不見道。事存函合。理應箭
0684c13: 鋒拄。
0684c14: 佛海云。金祇有受璧之心。且無割城之意。蔣山
0684c15: 不然。事存函合。理應箭鋒拄。若人道得。兩手分
0684c16: 付。若有僧出來。只向他道。雪後始知松操。事難
0684c17: 方見丈夫心。
0684c18: 舉金一日。拈起枕子云。一切人。喚作枕子。金道
0684c19: 不是。僧云。未審。和尚喚作什麼。拈起枕子。僧云。與
0684c20: 麼則依而行之也。云。你喚作什麼。僧云枕子。云。
0684c21: 落在金窠裏。
0684c22: 佛果拈云。渾崙無縫罅。綿密不通風。也不成。
0684c23: 也不就。喚作枕子。故是落在金窠裏。直饒
0684c24: 不喚作枕子。也不免。落在金窠裏。且作麼生。出
0685a01: 得金窠窟。識取頭意。莫認定盤星。
0685a02: 正覺云。金窠裏絕訛。枕子拈來會也麼。迴鴈
0685a03: 一聲春夢斷。始知身世悟南柯。
0685a04: 佛海云。渾崙拈起好風規。石火明明已巳較遲。不落
0685a05: 金窠窟裏。會須赤手討便宜。
0685a06: 舉僧問金。如何是金正主。云。此去鎮縣不遙。
0685a07: 闍梨莫造次。僧云。何不道。云。你口是磉盤。
0685a08: 佛果拈云。金孤風凜凜。這僧敢捋虎鬚。雖然千
0685a09: 里折衝。要且猶爭一線。當時待他問。如何是金
0685a10: 正主。和聲便打。何故。試玉須經火。求珠不離泥。
0685a11: 正覺云。易開終始口。難保歲寒心。
0685a12: 佛海云。這僧何用繁詞。只向金初答處。禮一拜。
0685a13: 捋虎鬚。也是分內事。
0685a14: 舉僧問金。金杯滿酌時如何。云。金不勝酩酊。
0685a15: 佛果拈云。承言會宗。明機普應。則不無金。子細
0685a16: 點撿。也大漏逗。若人問蔣山。金杯滿酌時如何。只
0685a17: 對他道。山僧自來天誡。
0685a18: 正覺云。面赤不如語直。
0685a19: 佛海云。騎賊馬。趕賊隊。作家金。
0685a20: 舉金問僧。發足何處。僧云趙州。云。趙州法嗣何
0685a21: 人。僧云南泉。云。你何曾離趙州。僧云。未審和尚尊
0685a22: 意如何。云。趙州定嗣南泉。其僧至晚。又請益云。今
0685a23: 日蒙和尚慈悲。某甲未會。請和尚再指。云。若到別
0685a24: 處。莫道後語是金底。僧云。為什麼如此。云。恐辱
0685b01: 他趙州。
0685b02: 佛果拈云。這僧雖從趙州來。當面蹉趙州機。空
0685b03: 使金。費許多鉗鎚。要且只與趙州相見。不干這
0685b04: 僧事。大眾還知落處麼。分明箭後路。
0685b05: 正覺云。癡漢喫憨拳。
0685b06: 佛海云。波斯入市。
0685b07: 舉金和尚。一日有僧。來問訊。把住云。不得向
0685b08: 人道。我有一則因緣。舉向你。僧作聽勢。打一掌。僧
0685b09: 云。為什麼打某甲。云。我要這話行。
0685b10: 佛果拈云。鳥立枯池。魚從下過。總不
0685b11: 知。且道落在什麼處。六耳不同謀。
0685b12: 正覺云。莫把金針度與人。
0685b13: 佛海云。金活剝生吞。當初使這僧。眼裏有筋。未
0685b14: 必肯吞聲飲氣。
0685b15: 舉僧問金。是身無知。如土木瓦礫。此意如何。下
0685b16: 禪床。把僧耳朵扭。僧作痛聲。云。今日始捉著無
0685b17: 知漢。僧禮拜。出去。召云。闍梨。僧回首。云。若到僧
0685b18: 堂裏。不得舉著。僧云。何故如此。云。大有人笑。金
0685b19: 老婆心。
0685b20: 佛果拈云。這僧拋塼引玉。金入草尋人。雖然末
0685b21: 後慇懃。其奈蛇安足。若是山僧。待伊問是身無
0685b22: 知。如土木瓦礫。此意如何。則當毒與一拳。聽他
0685b23: 自知落處。
0685b24: 正覺云。這二老宿。元來錯會話端。何故。殊不知這
0685c01: 僧。正是知痛痒底。土木偶。
0685c02: 佛海云。是身土木無知漢。忍痛聲中一皺眉。好是
0685c03: 南山射石虎。假饒沒羽亦徒為。
0685c04: 舉金一日。於僧堂喫餅次。自拈一枚餅。從上板頭
0685c05: 轉一匝。大眾見一時合掌。云。假饒你十分起手。也
0685c06: 只得一半。至晚有僧。請益云。今日行餅。見僧合掌。和
0685c07: 尚道。假饒十分起手。也只得一半。請和尚全道。作
0685c08: 拈餅勢。復云。會麼。僧云不會。云。金也只得一半。
0685c09: 佛果拈云。金老。作神通遊。不妨殊有可觀。及
0685c10: 至這僧請益。直得分不下。成蝦跳去。還委悉
0685c11: 麼。藤纏胡盧猶自可。被胡盧倒纏藤。
0685c12: 正覺云。金胡餅。只許一半。若要完全。後五日看
0685c13: 佛海云。會得只一半。不會完全。
0685c14: 舉僧問金。千萬。那是金。以手斫額。
0685c15: 佛果拈云。大眾還會麼。魚龍穴下盤根闊。日月輪
0685c16: 邊氣象深。
0685c17: 正覺云。大小金。不識人調戲。
0685c18: 佛海云。金面目見前。爭奈死而不吊。
0685c19: 舉金問僧。你還知金一句子麼。僧云。知來久矣。
0685c20: 云。作麼生。僧便喝云。金一句子。今日百雜碎。
0685c21: 云。稍曾問人。就中闍梨。門風峭峻。僧云。不可須要人
0685c22: 點撿。云。真不博金。
0685c23: 佛果拈云。金拖泥。這僧涉水。雖然末後慇懃。爭
0685c24: 奈當頭蹉過。
0686a01: 正覺云。墮也墮也。
0686a02: 佛果拈云。這僧打頭放過。末後慇懃。本分參學。但
0686a03: 與麼驅將去。說甚金一句子。雖然美玉須經火。
0686a04: 舉金問僧。甚處來。僧近前良久。云。闍梨參見什
0686a05: 麼人來。僧云。參什麼。云。金有過。僧云。是是。
0686a06: 良久。
0686a07: 佛果拈云。這僧良久。闇室藏燈。金良久。燈藏暗
0686a08: 室。雖然得人一牛。還人一馬則故是。要且明頭雖
0686a09: 合。暗頭處尚未廝當。畢竟如何。壺中別是一乾坤
0686a10: 正覺云。會麼。是則玉石區分。若也不是。玉石俱焚
0686a11: 佛海云。金與這僧相見。譬如青天。油然而雲。沛
0686a12: 然而雨。高下沾足。金良久。與這僧良久。如何。休
0686a13: 更問歸路。只此是蓬萊。
0686a14: 舉金和尚。有僧到來。方擬相看。云。不用通時暄。
0686a15: 第一句。道將來。僧云。孟春猶寒。伏惟和尚。尊候萬福。
0686a16: 云。猶有這在。僧云。不可須要人點撿。云誰。僧
0686a17: 以手指自身。云。不妨遭人點撿。
0686a18: 佛果拈云。這僧雖善別風雲。爭奈金攙旗奪鼓。
0686a19: 還委悉麼。不見道。他參活句。不參死句。
0686a20: 正覺云。不可是第一句。
0686a21: 佛海云。道得未免遭人點撿。道不得。亦未免遭人
0686a22: 點撿。自指身來是阿誰。臥龍未有轉身時。
0686a23: 舉僧問鳳凰和尚。坐斷毗盧頂。不稟釋迦文。未審此
0686a24: 人。與什麼人為侶。鳳云。一筆勾下。僧云。恁麼則罕遇
0686b01: 知音。凰云。且子細看。僧云。若然者。禮拜去也。凰云。更
0686b02: 侍何時。
0686b03: 佛果拈云。宗師眼目。須至恁麼。如明鏡當臺。明珠
0686b04: 在掌。放去收來。更無透漏。且道。他得什麼。還委
0686b05: 悉麼。出頭天外看。誰是中人。
0686b06: 正覺云。爭之不足。讓之有餘。
0686b07: 佛海云。者僧問頭。雖則撮顛拗。不消一筆勾下四
0686b08: 字。別有妙用神通。一點入作不得。何故。他家曾踏
0686b09: 上頭關。
0686b10: 舉僧問臥龍。去僕從。便請相見。龍云。眨上眉毛看。
0686b11: 僧云。不與麼時如何。龍云。山北去也。
0686b12: 佛果拈云。擊石火中。閃電光裏。有權有實。有卷有
0686b14: 忽有人問。去僕從。請師相見。只向道。喫茶去。
0686b15: 正覺云。直待雨淋頭。
0686b16: 佛海云。來時利牙爪可怖。去時疾走無邊方。
0686b17: 舉僧問巖頭。路逢猛虎時如何。頭云拶。
0686b18: 佛果拈云。天無四壁。地絕八維。直得萬箭攢心。千
0686b19: 鎗著體。也敵他這一機不得。還委悉麼。六六元來
0686b20: 三十六。
0686b21: 正覺云。大小大佛果。元來錯下筭子。
0686b22: 佛海云。若教頻下淚。滄海也須乾。
0686b23: 舉僧問巖頭。利斬天下。誰是當頭者。頭云。暗。僧擬
0686b24: 進語。頭云。鈍漢。
0686c01: 佛果拈云。是則是。活人。要且無摸處。若是
0686c02: 蔣山則不然。忽有人問。利斬天下。誰是當頭者。
0686c03: 只對他道。歸依佛法僧。
0686c04: 正覺云。佛果道。活人。無摸處。爭奈把人何
0686c05: 佛海云。這僧將一口。擬取天下人頭。到巖頭面
0686c06: 前。何故先折。一箇起惡心者。返受其殃。
0686c07: 舉巖頭和尚。三聖來參。頭云。不用展炊單。這裏無殘
0686c08: 羹餿飯。聖云。設有。向什麼處著。頭便打。聖接住棒。推
0686c09: 放床上。頭撫掌一下。聖將坐具頭。哭蒼天出去。
0686c10: 佛果拈云。二俱勝捷。各各善奪鼓攙旗。二俱失
0686c11: 利。彼此傷鋒犯手。大似把手上高山。未免傍觀者
0686c12: 哂。敢問大眾。誰是傍觀者。
0686c13: 正覺云。國士遇我。國士報之奇。
0686c14: 佛海云。智智。勇勇。拳對拳。踢對踢。且道是誰
0686c15: 家風月。嚇倒東村李大翁。
0686c16: 舉僧問香嚴和尚。如何是道。嚴云。枯木裏龍吟。僧云
0686c17: 不會。嚴云。髑髏裏眼睛。僧又問石霜。如何是枯木裏
0686c18: 龍吟。霜云。猶帶喜在。僧云。如何是髑髏裏眼睛。霜云。
0686c19: 猶帶識在。僧舉問曹山。山乃有頌。枯木龍吟真見道。
0686c20: 髑髏無識眼初明。喜識盡時消息盡。當仁那辨濁中
0686c21: 清。僧再問。如何是枯木裏龍吟。山云。血不斷。僧云。
0686c22: 如何是髑髏裏眼睛。山云。乾不盡。
0686c23: 佛果拈云。念不異。心不差。圓融五位君臣。跳過無
0686c24: 為三毒。便可以向枯木上生花。寒巖中吹律。看他
0687a01: 三箇老宿。一人透語滲漏。一人透情滲漏。一人透
0687a02: 見滲漏。若善參詳。便可玄關獨步。還委悉麼。莫守
0687a03: 寒巖異草青。坐白雲宗不妙。
0687a04: 正覺云。會麼。香嚴採花。石霜造蜜。曹山煎湯。且道
0687a05: 知甜底是誰。
0687a06: 佛海云。工夫不到不方圓。言語不親非眷屬。古人
0687a07: 行到這裏。說到這裏。更不移易一絲頭。點撿將來。
0687a08: 一人從玄途建立。一人於鳥道掃除。不得曹山。洎
0687a10: 得。透得此公案。
0687a11: 舉有一老宿。到臨濟處。濟見來。便喝。宿云。兩重公案。
0687a12: 濟云。過在什麼處。宿云。這野狐精。濟便休去。佛果著
0687a13: 語。賺殺一舡人。宿近前。提起坐具云。展即是。不展即
0687a14: 是。濟便喝。宿便展坐具。濟云。這賊。宿便坐具。拂袖
0687a15: 而出。濟云。莫道無事好。佛果著語云。勘破了也。濟回
0687a16: 頭見首座。乃問。你道。適來有過無過。座云有過。濟云。
0687a17: 賓家有過。主家有過。座云。二俱有過。濟云。過在什麼
0687a18: 處。座拂袖便去。濟云。莫道無事好。佛果著語云。勘破
0687a19: 了也。後有僧。舉似南泉。未審此三人。意旨如何。泉云。
0687a20: 大似官馬相踏。佛果著語云。勘破了也。
0687a21: 佛果復拈云。大凡宗師。須是具金剛正眼。方能施
0687a22: 呈這般作略。只如山僧下三勘破。若欲洞明臨
0687a23: 濟正眼。流通大教。應須構取。苟或未然。莫道無事
0687a24: 好。
0687b01: 正覺云。勘破了也。
0687b02: 佛海云。臨濟尋常。向石火電光中。打風打雨。今日
0687b03: 這老宿。前能作主。後慣為賓。進退合儀。機用泯合。
0687b04: 只得和首座。一時放過。到王老師面前。只成官馬
0687b05: 相踏。
0687b06: 舉佛日和尚到徑山。山云。承聞長老。獨處一方。何故。
0687b07: 再遊頂。日云。朗月當空掛。冰霜不自寒。山云。莫便
0687b08: 是長老家風麼。日云。峭峙萬重山。此中含寶月。山云。
0687b09: 此猶是文言。長老家風。又作麼生。日云。賴遇佛日。日
0687b10: 問徑山。隱密全該。時人知有。道不得。大省無辜。時
0687b11: 人知有。道得。離此二途。猶是時人昇降處。未審長老
0687b12: 自道親道如何道。山云。我家道處無可道。日云。如來
0687b13: 路上無私曲。更請玄音和一聲。山云。任你二輪更互
0687b14: 照。碧霄雲外不相干。日云。為報白頭無限眾。此回年
0687b15: 少莫歸鄉。山云。老少同倫無向背。一家玄路不參差
0687b16: 日云。一言定天下。四句為誰留。山云。汝言有三四。我
0687b17: 道其中一也無。日便禮拜。山乃有頌。東西尚不顧。南
0687b18: 北與誰鄰。汝言有三四。我道其中一也無。
0687b19: 佛果拈云。具超宗越格眼。有逸過量機。驀路相
0687b20: 逢。不妨奇特。看他主家勘賓。直得玉轉珠回。賓家
0687b21: 驗主。直得斗轉星移。雖然異派各宗。及至契證將
0687b22: 來。如理如事。還知這兩尊宿落處麼。闇裏抽橫骨。
0687b23: 明中坐舌頭。
0687b24: 正覺云。入鳥不亂行。入獸不亂群。始解到他隱密
0687c01: 處。然後可以搖乾蕩坤。回天轉地。看這二老宿。向
0687c02: 無可道處道取。不妨隱密全該。直得老少同倫。一
0687c03: 家玄路。東西不顧。南北誰鄰。絕纖毫墮負。具定天
0687c04: 下底眼。始解把手共行。還辨得他端倪麼。其中一
0687c05: 也無。擬議涉程途。覽盡瀟湘景。和舡入圖。
0687c06: 佛海云。佛日朗月當空。徑山碧霄雲外。佛日白頭
0687c07: 年少。徑山老少同倫。佛日一言有三四。徑山其中
0687c08: 一也無。纔涉升降。二途總被渾崙吞。雖然若不
0687c09: 閉城壁。其鋒不可當。
0687c10: 舉佛日離雲居到夾山。維那云。此間不著後生僧。日
0687c11: 云。某甲特來。禮拜和尚。不是寄宿。維那乃白堂頭云。
0687c12: 有一後生。要見和尚。山云。教伊上來。日纔到下。山
0687c13: 便問。什麼處來。日云。雲居來。山云。即今在什麼處。日
0687c14: 云。在夾山頂上。山云。老僧行年在坎。五鬼臨身。日
0687c15: 擬上。山云。三道寶。汝從那道而上。日云。三道寶
0687c16: 。曲為今時。向上一路。請師直指。山便揖。日便上。山
0687c17: 云。與什麼人同行。日云。木上座。山云。何不來看老僧
0687c18: 日云。和尚看他有分。山云。在什麼處。日便作卓拄杖
0687c19: 勢。山云。莫從天台得麼。日云。非五嶽之所生。山云。莫
0687c20: 從須彌得麼。日云。月宮亦不遊。山云。莫從人得麼。日
0687c21: 云。自己已尚似生冤家。豈況從人得。山云。冷裏一粒
0687c22: 豆。山云。侍者喚維那。明下安排。佛果拈云。大
0687c23: 小大夾山。牙如樹。口似血盆。被後生僧。熱瞞一
0687c24: 上。便乃高降旗。來日夾山入堂。問。昨日新到。在什
0688a01: 麼處。日出應喏。山云。子未到雲居前。在什麼處。日云。
0688a02: 天台國清寺。山云。我聞天台有潺潺之水。淥淥之波。
0688a03: 謝子遠來。子意如何。日云。久居岩谷。不挂松蘿。山云。
0688a04: 此猶是春意。秋意又作麼生。日良久。山云。看君只是
0688a05: 舡客。終歸不是弄潮人。日便休去。
0688a06: 佛果復拈云。賴有此爾。若不如此。何處有夾山也。
0688a07: 還知他落處麼。逢敵手難藏倖。詩到重吟始見
0688a08: 功。
0688a09: 正覺云。撥草瞻風。要鑒冰雪底眼。入垂手。須全
0688a10: 縱奪之機。傾蓋相投。音容閑暇。二老宿得之多矣。
0688a11: 只如褒貶酬酢處。初向明下安排則且置。末後
0688a12: 道。不是弄潮人。佛日休去。且道。他甘與不甘。試斷
0688a13: 看。
0688a14: 佛海云。無舉鼎拔山力。安能萬里烏騅。無回天
0688a15: 轉地機。安能御垂天雲翼。夾山門墻。如山之嶮。似
0688a16: 海之深。佛日到未升。已巳遭勘辨。觀其龍驤虎驟。
0688a17: 玉轉珠回。有始有終。無得無失。末後隨語生解者。
0688a18: 便道。不得春風花不開。花開又被風吹落。敢問。佛
0688a19: 日休去。又作麼生。
0688a20: 舉夾山一日普請次。維那命佛日。送茶。日云。某甲只
0688a21: 為佛法來。不為送茶來。那云。和尚令請上座。日云。和
0688a22: 尚即得。日乃將茶。去作務處。見夾山。遂撼茶作聲。
0688a23: 夾山不顧。日云。釅茶三五。意在钁頭邊。山云。瓶有
0688a24: 傾茶勢。籃中幾甌。日云。瓶有傾茶勢。籃中無一甌。
0688b01: 便傾茶。大眾俱以目視之。日云。大眾望。乞師一言。
0688b02: 山云。路逢死蛇莫打殺。無底籃子盛將歸。日云。手執
0688b03: 夜明符。幾知天曉。山召大眾云。已巳有人也。歸去來。
0688b04: 乃住普請。
0688b05: 佛果拈云。為佛法。究自己已。須如佛日。據祖位。振宏
0688b06: 綱。要似夾山。明下。拄杖頭。深山裏。钁頭邊。豈不
0688b07: 是龍象蹴踏。奇特大事耶。還知落處麼。他家自有
0688b08: 青山在。
0688b09: 正覺云。會麼。不見道。義重清茶也醉人。只是普請
0688b10: 不了。
0688b11: 佛海云。不為送茶來。為佛法來。何得狼籍太甚。遂
0688b12: 使摘茶。翻成不了。還見結角羅紋。箭鋒相直麼。萬
0688b13: 人齊指處。一鴈落長空。
0688b14: 舉米胡和尚。有僧來參。路逢婆子。僧問婆。有眷屬麼。
0688b15: 婆云。有。僧云。在什麼處。婆云。山河大地。若草若木。皆
0688b16: 是我眷屬。僧云。婆莫曾作師姑來麼。婆云。你見什
0688b17: 麼。僧云俗人。婆云。你不可是僧耶。僧云。婆莫混濫佛
0688b18: 法好。婆云。我不混濫佛法。僧云。你恁麼。豈不是混濫。
0688b19: 婆云。你是男。我是女。豈是混濫。
0688b20: 佛果拈云。這婆子是則是。參見米胡來。要且只參
0688b21: 得乾剝剝地。蘿蔔頭禪。也解甄別與奪。要且前不
0688b22: 搆村。後不迭店。這僧若是人。亦不放過。且道如
0688b23: 何。一條白棒佛來打。更有行人在上頭。
0688b24: 正覺云。米胡閉門造車。婆子出門合轍。雖然眷屬
0688c01: 和同。被這僧點檢。點撿什麼。僧俗女男無混
0688c02: 濫。言中有響得人疑。
0688c03: 佛海云。米胡門下老婆禪。洎合分不下。他道山
0688c04: 河大地。若草若木。盡是我眷屬。好與便喝。拂袖前
0688c05: 去。剪斷葛藤猶可可。庶教知有頂門機。
0688c06: 舉僧問米胡。自古上賢。還達真正理麼。胡云。達。僧云。
0688c07: 只如真正理。且作麼生達。胡云。當時霍光。賣假銀城
0688c08: 與單于。契書是什麼人做。僧云。某甲直得。杜口無言。
0688c09: 胡云。平地教人作保。
0688c10: 佛果拈云。米胡大善知識。放固得自由。要且不
0688c11: 能截斷。若是山僧。忽有人問。自古上賢。還達真正
0688c12: 理麼。只向他道。用達作什麼。待伊周由者也。劈脊
0688c13: 便棒。何故。千金之寶。豈敢售。
0688c14: 正覺云。問處翻身弄影。答處把放船。米胡四楞
0688c15: 著實。這僧杜口無言。若論真正妙理。大煞辜負上
0688c16: 賢。何故。遠之遠矣。十萬八千。只如佛果道。用達作
0688c17: 什麼。也是河裏摝錢。蹉過了也。
0688c18: 佛海云。只知翻手為雲。覆手為雨。不覺筋骨太露。
0688c19: 舉米胡問僧。甚處來。僧云。藥山來。胡云。藥山近日如
0688c20: 何。僧云。大似頑石一般。胡云。得恁麼鄭重。僧云。也無
0688c21: 拈掇處。胡云。非但藥山。米胡亦恁麼。僧近前。以目顧
0688c22: 視。胡指云。看看。頑石動也。僧便出去。雪竇拈云。米胡
0688c23: 也縱奪可觀。爭奈死而不弔。
0688c24: 佛果拈云。雪竇細處細如米末。冷處冷如冰雪。要
0689a01: 且只見錐頭利。若據蔣山見處。只這米胡得老
0689a02: 鼠。打破油瓮。
0689a03: 正覺云。據這二尊宿拈提。也扶持。也掃蕩。要且未
0689a04: 與他米胡出得氣在。且道畢竟如何。瞬息仙衣下
0689a05: 九天。
0689a06: 佛海云。好片頑石。米胡三度拈掇。藥山十倍風光。
0689a07: 當初見這僧出去。便歸方丈。不獨坐人舌頭。管取
0689a08: 自家清風匝地。
0689a09: 舉僧問米胡。牛頭未見四祖時如何。胡云。魚隱深潭。
0689a10: 必招釣客。僧云。見後如何。胡云。瞥然渾濁水。白鷺卒
0689a11: 難尋。
0689a12: 佛果拈云。臨機親切。不無正眼稱提。漏逗葛藤。未
0689a13: 有衲僧巴鼻。今夜忽有人問蔣山。牛頭未見四祖
0689a14: 時如何。只對他道。賊不打貧家。見後如何。對他道。
0689a15: 賊不打貧家。
0689a16: 正覺云。米胡答話。一箭兩垛。
0689a17: 佛海云。以事形容理。雖親切。猶欠爪絕在。
0689a18: 舉僧問韶國師。名假法假。人空法空。向去諸緣。請師
0689a19: 直指。國師云。謝此一問。僧云。不王居壯。焉知天子
0689a20: 尊。國師云。貪觀天上月。失手中橈。
0689a21: 佛果拈云。問處七穿八穴。闇負兩重。答來截斷眾
0689a22: 流。壁立千仞。且未得直截在。忽有人問蔣山。名假
0689a23: 法假。人空法空。向去諸緣。請師直指。只向他道。錦
0689a24: 上鋪花數百重。
0689b01: 正覺云。山僧即不然。壁上加泥不校多。
0689b02: 佛海云。天台國師。洎被這僧廝筭。
0689b03: 舉韶國師行時。到朱溪。忽聞犬咬靈鼠聲。便問。是
0689b04: 什麼聲。溪云。犬咬靈鼠聲。國師云。既是靈鼠。為什麼
0689b05: 被犬咬。溪云。咬殺也。國師云。好箇犬。溪便打。國師云。
0689b06: 莫打某甲。話在。
0689b07: 佛果拈云。朱溪八面受敵。故宜委曲接人。韶國師
0689b08: 一著當機。未免承接響。當時待伊道。莫打某甲
0689b09: 話在。但向他道。已巳後須遇人始得。
0689b10: 正覺云。大小佛果。向斧柄上著剛。
0689b11: 佛海云。若不是靈鼠。洎被咬殺。
0689b12: 舉韶國師。到鹿門。門問。近離甚處。師云。谷隱。昨夜在
0689b13: 龐居士巖宿。門云。五眼之中。那箇是正眼。師云。久響
0689b14: 鹿門。門云。這一片田地。干你甚事。師云。話頭何在。
0689b15: 佛果拈云。韶國師雖具正眼。要且抱擔枷。鹿門
0689b16: 雖與這一片田地作主。要且未有分付處在。當時
0689b17: 待伊道。話頭何在。向伊道。闍梨夜來。宿不著所在。
0689b18: 待伊擬議。劈脊便棒。何故。不風流處也風流。
0689b19: 正覺云。這二老宿。抓處不痒。痒處不抓。
0689b20: 佛海云。識話頭。具正眼。綽綽有餘。因甚道。這片
0689b21: 田地。干你甚事。
0689b22: 舉朱溪和尚問僧。甚處來。僧云。廣南來。溪云。彼中還
0689b23: 有奇特尊宿麼。僧云。奇特尊宿。並無人說著。只有一
0689b24: 人。大無慚愧。溪云。誰。僧便指溪。溪云。果然無慚愧。僧
0689c01: 云。若不是朱溪。時人罔措。溪以手掩鼻。僧近前。溪便
0689c02: 打。僧云恰是。溪云。老僧住持事繁。僧拂袖便出去。溪
0689c03: 呵呵大笑云。盤陀石上藕。
0689c04: 佛果拈云。當機覿面提。覿面當機疾。這僧踏著
0689c05: 向上關。若不是朱溪。爭辨得他來處。大眾還知
0689c06: 端的麼。盤陀石上藕。
0689c07: 正覺云。撥草瞻風客。機鋒劈箭來。盤陀石上藕。一
0689c08: 夜鐵花開。
0689c09: 佛海云。奇特老尊宿。大無慚愧人。盤陀石上藕。喜
0689c10: 見一番新。
0689c11: 舉米倉和尚。問僧。近離甚處。僧云。冀州太湖。倉云。闍
0689c12: 梨來時。太湖向你。道什麼。僧云。知道米倉路峻。倉云。
0689c13: 到這裏。又作麼生。僧云。不異發足時道路。倉云。闍梨
0689c14: 已巳辜負太湖去在。僧云。某甲亦不肯和尚恁麼道。倉
0689c15: 云。來時路峻。如今路平。僧云。不妨和尚此路。倉云。漆
0689c16: 桶裏漢。有什麼限。
0689c17: 佛果拈云。言前。句後放。彼彼相照。一一當機。爭
0689c18: 奈只解長生路上行。不解向絕氣息處轉。作麼生
0689c19: 道得一句。令不相辜負去。平步上青雲。
0689c20: 正覺云。抱頭捽。甚有來由。及乎末後斷交。向漆
0689c21: 桶裏折倒。莫太湖道底。米倉路峻。
0689c22: 佛海云。太湖門下。米倉面前。恁麼紹續將去。也大
0689c23: 難得。只因峻處坦平。遂成漆桶裏漢。
0689c24: 舉平田和尚。見僧來。便打。僧近前。把住拄杖。田云。適
0690a01: 來造次。僧奪棒打田。田云。作家作家。僧禮拜。田近
0690a02: 前。作攙勢。僧呵呵大笑。拂袖出去。田云。草賊大敗。
0690a03: 佛果拈云。文來文對。武來武對。拳來拳對。踢來踢
0690a04: 對。也不易。輥地大戰一場。爭奈末後。輸他一著。還
0690a05: 委悉麼。任大也須從地起。更高爭奈有天何。
0690a06: 正覺云。會麼。任使將軍全得勝。歸時還少去時人
0690a07: 佛海云。兩家相見。如火與火。熱性即一。烈焰無殊。
0690a08: 用之則明。藏之即晦。乃起拂子云。莫有捋虎鬚。
0690a09: 拂袖而去者麼。草賊大敗。
0690a10: 舉西京白馬遁儒和尚。問僧。名什麼。僧云。覓名不
0690a11: 可得。儒云。自是老僧。不識好惡。僧云。幾人到此忙然
0690a12: 在。儒云。酌然作家。僧云。須是和尚眼始得。儒云。闍梨
0690a13: 底。僧便出去。儒召云。闍梨。僧回首。儒云。苦屈之詞。
0690a14: 不妨難吐。
0690a15: 佛果拈云。這僧具正眼。不合便回頭。白馬本分
0690a16: 錐。卒急實難湊泊。還委悉麼。相罵饒汝接觜。相
0690a17: 唾饒汝潑水。
0690a18: 正覺云。這僧幸自高飛遠颺。不受羅籠。及乎喚著
0690a19: 回頭。大似猩猩著索醉也。
0690a20: 佛海云。白馬通身是眼。這僧是眼通身。點檢將來。
0690a21: 一場好笑。笑什麼。苦屈之詞。不妨難吐。
0690a22: 舉寶壽和尚。有僧來問訊次。壽云。百千諸聖。盡不出
0690a23: 此方丈內。僧云。只如古人道。大千沙界海中漚。未審
0690a24: 此方丈。向什麼處著。壽云。千聖現在。僧云。阿誰證明。
0690b01: 壽便擲下拂子。僧從東過西立。壽便打。僧云。若不久
0690b02: 參。焉知端的。壽云。三十年後。此話大行。
0690b03: 佛果拈云。寶壽向方丈裏。布網張羅。這僧餌邊
0690b04: 擎頭帶角。三度衝浪上來。三度被他籠。且道他
0690b05: 得什麼。還會麼。重賞之下。必有勇夫。
0690b06: 正覺云。寶壽與麼垂示。正要這僧與麼商量雖解
0690b07: 與麼商量。爭奈不合符節。什麼處是。不合符節處。
0690b08: 三十年後。正要人點檢。
0690b09: 佛海云。寶壽善治璠璵。者僧皓玉無玷。如切如瑳。
0690b10: 如琢如磨。而今此話大行。何待三十年後。
0690b11: 舉西堂和尚。一日普請次。堂垂語云。大眾因果歷然。
0690b12: 爭奈何。爭奈何。時有僧出。以手托地。堂云。作什麼。僧
0690b13: 云。相救相救。堂云。大眾這師僧。猶較些子。僧拋下
0690b14: 鋤頭。拂袖便走。堂云。師子身中虫。自食師子肉。
0690b15: 佛果拈云。西堂洞明綱要。始終正令全提。這僧異
0690b16: 類中行。其奈龍頭蛇尾。敢問大眾。因果歷然。一句
0690b17: 作麼生道。是則龍女頓成佛。非則善星生陷墜。
0690b18: 正覺云。風來草動。身行影隨。因果歷然。是人見處。
0690b19: 只如這僧與麼果報。向什麼處辨因。若也辨得。歷
0690b20: 然可知。其忽未然。爭奈何爭奈何。
0690b21: 佛海云。既吞香餌。旋脫。然性命。在西堂手裏。
0690b22: 舉仰山和尚。一日有梵僧來。山於地上。半月相。僧
0690b23: 近前。添作圓相。以抹。山展兩手。僧拂袖便出。
0690b24: 佛果拈云。以膠投漆。將鹽入醬。羽毛相似。體段一
0690c01: 般。雖然如是。大小仰山。被梵僧勘破。
0690c02: 正覺云。頗耐這僧。欺我此土。
0690c03: 佛海云。者僧未離西天時。好與三十棒。既到仰山
0690c04: 後。好與三十棒。參學高流。試著眼看。
0690c05: 舉仰山一日。忽見異僧乘而至。作禮而立於前。山
0690c06: 便問。近離甚處。僧云。早晨離西天。山云。何太遲生。僧
0690c07: 云。遊山翫水。山云。神通妙用。即不無闍梨。佛法須還
0690c08: 老僧始得。僧云。特來東土禮文殊。遇小釋迦。遂出
0690c09: 西天貝多葉。與山。作禮。乘雲騰空而去。
0690c10: 佛果拈云。驅耕夫之牛。奪飢人之食。是從上來爪
0690c11: 牙。這羅漢。具許多神通妙用。到仰山面前。直得目
0690c12: 瞪口呿。何故。有九難翥翼。馬無千里謾追風
0690c13: 正覺云。胡磨猢猻入布袋。
0690c14: 佛海云。仰山奪食驅耕手。又更點。被踏
0690c15: 空漢。只輕輕一杓惡水潑之。便休去。喚
0690c16: 他作神通妙用得麼。
0690c17: 舉僧問龍濟和尚。師子返擲時如何。濟云。你還怕文
0690c18: 殊麼。僧云。非但文殊。佛來亦不顧。濟云。爭奈被文殊
0690c19: 騎何。僧云。文殊騎者。不是師子。濟云。返擲事作麼生。
0690c20: 僧云。應用無虧。濟云。正是文殊騎師子。
0690c21: 佛果拈云。言出如箭。斜不可發。入耳無根。深不可
0690c22: 拔。這僧向龍濟明眼宗師前。句裏呈機。及乎一言
0690c23: 參差。便被他折倒。當時待他道。返擲事作麼生。便
0690c24: 與掀倒禪床。不見道。香象奔波失威。天龍寂聽
0691a01: 生欣悅。
0691a02: 正覺云。莫不怕佛。元來是業重。
0691a03: 佛海云。將謂是返擲師子。被龍濟驀腰一騎。更轉
0691a04: 仄不得。
0691a05: 舉僧問石和尚。如何是地藏手中珠。云。你手裏
0691a06: 還有麼。僧云不會。云。莫瞞大眾。乃有頌。不識自
0691a07: 家寶。隨他認外塵。日中逃影質。鏡裏失頭人。
0691a08: 佛果拈云。石和尚。雖則入泥入水。接物利生。大
0691a09: 似倚勢欺人。或有人問蔣山。如何是地藏手中珠。
0691a10: 只對他道。你手裏。還有麼。它若云不會。對他道。
0691a11: 是山僧罪過。何故。花也不損。密也得喫。
0691a12: 正覺云。山僧即不然。一種作貴人。遣誰賣柴炭。
0691a13: 佛海云。這僧不會。出自偶然。直饒認得掌中之珠。
0691a14: 終不若通身是去。
0691a15: 舉僧問老觀和尚。如何是毗盧師。法身主。觀云不道。
0691a16: 僧云。為什麼不道。觀云。我若道。即縮我舌。我若不
0691a17: 道。即啞我口。僧舉似洞山。山大展坐具。禮拜云。古
0691a18: 佛古佛。
0691a19: 佛果拈云。猛虎口裏橫身。毒蛇頭上揩痒。須是作
0691a20: 家宗師。方有此手段。若不是洞山。洎嶮放過也。
0691a21: 還知落處麼。謂言侵早起。更有夜行人。
0691a22: 正覺云。早知燈是火。飯熟已巳多時。
0691a23: 佛海云。老觀泥裏水裏。放大光明。新豐老人。下本
0691a24: 廝筭。
0691b01: 舉鼓山和尚。有新羅僧。來參。山云。直下猶難會。尋言
0691b02: 轉更賒。若論佛與祖。特地隔天涯。上座作麼生會。僧
0691b03: 無語。舉似侍者云。某甲不會。請侍者。代一轉語。者云。
0691b04: 和尚恁麼道。猶隔天涯在。僧舉似山。山喚侍者來問。
0691b05: 你為新到代語。是否。者云。是。山便打出院。
0691b06: 佛果拈云。這僧承接響。侍者守住窠窟不遇鼓
0691b07: 山國師。驅耕夫牛。奪飢人食。幾乎話霸。還委悉麼。
0691b08: 曹溪波浪如相似。無限平人被陸沉。
0691b09: 正覺云。侍者恁麼道。及乎鼓山喚來問著。便乃披
0691b10: 襟承當。被打出院。且道甘與不甘。還會麼。去路一
0691b11: 身輕似葉。高名千古重於山。
0691b12: 佛海云。國師養子太慈悲。入草何如出草時。射透
0691b13: 九重聖箭子。依前特地隔天涯。
0691b14: 舉雪和尚。一日與玄沙行次。指面前地云。這一
0691b15: 片田地。好造無縫塔。沙云。高多少。以目上下顧
0691b16: 視。沙云。人天福報。即不無和尚。靈山授記。未曾夢見
0691b17: 在。云。你作麼生。沙云。七尺八尺。
0691b18: 佛果拈云。要神通妙用。須參雪。要田地穩密。須
0691b19: 參玄沙。更有一箇不涉二途。諸人還委悉麼。須彌
0691b20: 頂上擊金鐘。
0691b21: 正覺云。要識玄沙。只是箇。三家村裏。推土車漢。
0691b22: 佛海云。雪無縫塔樣。描也描不成。也不就。
0691b23: 剛被玄沙。以一瓦塔子易之。
0691b24: 舉僧問明招和尚。師子未出窟時如何。招云。俊
0691c01: 不及。僧云。出窟後如何。招云。萬里正紛紛。僧云。欲出
0691c02: 未出時如何。招云。嶮。僧云。向去如何。招云。貶。
0691c03: 佛果拈云。既放行。須知把住。既把住。須是放行。今
0691c04: 日忽有人。問蔣山。師子未出窟時如何。對他道。藏
0691c05: 牙伏爪。出窟後如何。對云。草偃風行。欲出未出時
0691c06: 如何。對云。崖崩石裂。向去如何。對云。錦上鋪花。
0691c07: 正覺云。明招老人。乘舡走馬。去死一分。驚殺傍觀。
0691c08: 輸他慣熟。千里萬里。
0691c09: 佛海云。隨流放去。截浪來。且道是窟內語。窟外
0691c10: 語。若辨得。許伊是踞地爪牙。
0691c11: 舉雙和尚。一日上堂云。進一步即迷理。退一步即
0691c12: 失事。饒你一向兀然立。又同無情。時有僧問。如何得
0691c13: 不同無情去。云。動轉施為。僧云。如何得不迷理失
0691c14: 事去。云。進一步。退一步。僧禮拜。云。向來有人與
0691c15: 麼會。老僧不肯伊在。僧云。請師直指。便打。
0691c17: 妙。進一步則不迷理。退一步亦不失事。所謂恁麼
0691c18: 中不恁麼。不恁麼中恁麼。就中是末後一著。光
0691c19: 前絕後。
0691c20: 正覺云。車不橫推。這僧恁麼來。理不曲斷。不許恁
0691c21: 麼會。何故。棒頭有眼。
0691c22: 佛海云。古人恁麼說話。打草只要蛇驚。蔣山這裏
0691c23: 少人買賣。直然道。進一步則理無不如。退一步則
0691c24: 事無不是。一向兀立。天上人間。忽有禮拜者。只向
0692a01: 道。向來有人。不與麼會。老僧深肯伊。且道。與古人
0692a02: 相去幾何。兩彩一賽。
0692a03: 
0692a04: 佛鑑佛果正覺佛海拈八方珠玉集下終
0692a05: 
0692a06: 八方珠玉集湮沒六十年末葉諸孫等
0692a07: 力以雕永置天池院令法源流傳
0692a08: 　至德乙丑歲　仲秋良月天　謹記之
