1011a01: 蔗菴範禪師語錄卷二十四
1011a02: 侍者智忍錄
1011a03: 佛祖源流頌上
1011a04: 始祖釋迦牟尼佛姓剎利父淨飯王母摩耶周昭王
1011a05: 甲寅四月八日生時一手指天一手指地周行目顧
1011a06: 曰天上天下惟吾獨尊十九歲踰城往雪山六年十
1011a07: 二月八日睹明星悟道說法四十九年後以拈花示
1011a08: 眾惟迦葉微笑佛曰吾有正法眼藏涅槃妙心實相
1011a09: 微妙法門不立文字教外別傳付囑摩訶迦共
1011a10: 汝當護持傳化無令斷絕偈曰法本法無法無法法
1011a11: 亦法今付無法時法法何曾法。
1011a12: 降生日語太直天上天下無等匹黃屋青宮那肯
1011a13: 住雪巘高寒何怨惡忽見明星失眼睛皇皇七七
1011a14: 無尋處生平心事剎塵中能得知音理絲桐我適
1011a15: 拈花飲光一笑已揚家醜累兒孫敢謂法門稱微
1011a16: 妙。
1011a17: 第一祖摩訶迦葉尊者摩竭陀國人出家修杜多行
1011a18: 佛於眾中稱歎第一後因拈花因緣付法焉一日因
1011a19: 阿難問師兄世尊傳金襴袈裟外別傳箇甚麼祖召
1011a20: 阿難阿難應諾祖曰倒卻門前剎干著自念衰老欲
1011a21: 入定於雞足山乃召阿難言我今不久世間將正法
1011a22: 付囑於汝汝善守護付法偈曰法法本來法無法無
1011a23: 非法何於一法中有法有不法。
1011a24: 祖印首佩夙興夜寐行篤杜多於古尤愧更問別
1011a25: 傳倒卻剎干翼翼濟濟流化五天君不見雞足山
1011a26: 頭一碗燈四照毫光日月恆。
1011a27: 二祖阿難尊者如來從弟也多聞博達智慧無礙於
1011a28: 恆河中流將入寂滅念先所度脫五百弟子悉皆來
1011a29: 集中有弟子一名商那和修二名末田底迦祖告之
1011a30: 曰如來以正法眼付迦葉迦葉付我我今將滅用傳
1011b01: 於汝當聽偈曰本來付有法付了言無法各各須自
1011b02: 悟悟了無無法復以正法眼囑累商那和修而謂末
1011b03: 田底迦曰昔佛有記汝當罽賓敷宣大法言已入風
1011b04: 輪奮迅三昧而分身四分各造塔而供養。
1011b05: 智海深無底我是如來弟負重長相思轉託須同
1011b06: 體殃及故無窮有口不輕啟憶子子應知諒我我
1011b07: 無私酬恩時一歌一舞何差池。
1011b08: 三祖商那和修尊者姓毘舍多摩突羅國人在胎六
1011b09: 年而生出家證道化緣既久思付正法於吒利國得
1011b10: 優波鞠多以為給侍祖因問曰汝年幾耶曰我年十
1011b11: 七祖曰汝身十七耶性十七耶曰師髮已白為髮白
1011b12: 耶心白耶祖曰我但髮白非心白鞠多曰我身十七
1011b13: 性非十七祖知是法器而以法眼付囑之付法偈曰
1011b14: 非法亦非心無心亦無法說是心法時是法非心法。
1011b15: 髮自可白心不白半夜翻身看日出身是十七性
1011b16: 非十七俊鶻捎空肖翹罔測言有多少道無古今
1011b17: 六載孃胎中毒深不識時人知不知威音那畔即
1011b18: 如斯。
1011b19: 四祖優波鞠多尊者吒利國人姓首陀十七出家二
1011b20: 十證果在世化導證果最多每度一人以一室
1011b21: 其室縱十八肘廣十二肘充滿其間最後有一長者
1011b22: 子名香眾禮祖求出家祖曰汝身出家心出家曰我
1011b23: 來出家非為身心祖曰不為身心復誰出家曰夫出
1011b24: 家者無我我故無我我故即心不生滅心不生滅即
1011b25: 是常道諸佛亦常心無形相其體亦然祖曰汝當大常　
1011b26: 悟心自通達宜依佛法僧紹隆聖種因為剃度受具
1011b27: 名提多迦且告曰昔如來以正法眼藏次第傳授以
1011b28: 至於我今復付汝付法偈曰心自本來心本心非有
1011b29: 法有法有本心非心非本法。
1011b30: 化度最繁籌滿室龍象奔騰非一一東君愛客不
1011c01: 告疲金樽酌醴成相知金刀纔斷青絲髻聖種將
1011c02: 隆烏容辭汝面前無我我面前無汝拍拍高山與
1011c03: 流水。
1011c04: 五祖提多迦尊者摩伽陀國人初名香眾生時父夢
1011c05: 金日自屋而出照耀天地遇鞠多傳法後行化中印
1011c06: 度彼有僊名彌遮迦昔與祖同生梵天遮迦遇阿私
1011c07: 陀僊授僊法祖則修習禪那報分六劫以夙緣故捨
1011c08: 邪歸正率眾求解脫祖即度之其眾亦俱發心出家
1011c09: 祖以正法付之偈曰通達本法心無法無非法悟了
1011c10: 同未悟無心亦無法。
1011c11: 金日流光照一切信是至人以出世長安古路直
1011c12: 如弦何謂同參南北天緬想舊時言固在脫白彬
1011c13: 彬形不改奪得錦標氣自若要月攜樽花下酌大
1011c14: 僊心心已了一曲高歌歸去好。
1011c15: 六祖彌遮迦尊者既得法已遊化至北天竺國於闤
1011c16: 闠間遇一人手持酒器逆而問曰師何方來欲往何
1011c17: 所祖曰從自心來欲往無處曰識我手中物否祖曰
1011c18: 此是觸器而負淨者曰師識我否祖曰我即不識識
1011c19: 非我彼即置器禮祖自稱名婆須密願加度脫祖
1011c20: 即與披剃授具付法偈曰無心無可得說得不名法
1011c21: 若了心非心始解心心法。
1011c22: 法受也累將始沽酒人逢鬧市曰往曰來勞寸心
1011c23: 觸淨交鋒難為音莫言雲漢冥鴻杳天竺清風冠
1011c24: 古今西東競者芳烈存也。
1011c25: 七祖婆須密尊者北天竺國人常服淨衣執酒器遊
1011c26: 行里閈或吟或嘯人謂之狂遇遮迦受法行化至摩
1011c27: 羅國有智者佛陀難提索祖論義祖曰仁者論即不
1011c28: 義義即不論若擬論義終非義論難提知祖義勝心
1011c29: 欽服願求道霑甘露祖付法說偈曰心同虛空界示
1011c30: 等虛空法證得虛空時無是無非法。
1012a01: 里閈吟嘯陽春古調人皆謂狂我夢斯覺殺人活
1012a02: 人不用刀舌上龍泉利吹毛虛空背上橫身臥看
1012a03: 雲眼睛方始高擷蓼花釀蜜果食以甘噉以苦無
1012a04: 可不可。
1012a05: 八祖佛馱難提尊者迦摩羅國人姓瞿曇適提伽國
1012a06: 毘舍羅長者家見舍上有白光上騰知有至人長者
1012a07: 作禮問何所須祖曰我求侍者長者曰我有一子名
1012a08: 伏馱密多年已五十口未曾言足未曾履祖曰如汝
1012a09: 所說真我弟子伏馱聞之遽起禮拜而說偈曰父母
1012a10: 非我親誰是最親者諸佛非我道誰是最道者祖以
1012a11: 偈答曰汝言與心親父母非可比汝行與道合諸佛
1012a12: 心即是外求有相佛與汝不相似欲識汝本心非合
1012a13: 與非離伏馱聞偈便行七步投佛出家付法偈曰虛
1012a14: 空無內外心法亦如此若了虛空故是達真如理。
1012a15: 年貌非稚小為法不惜老風塵漠漠提伽走驚動
1012a16: 金毛獅子吼試看誰續牟尼後口不語足不履五
1012a17: 十年昂昂默默箇獃子。
1012a18: 九祖伏馱密多尊者提伽國人姓毗舍羅受囑已至
1012a19: 中印度有長者香蓋攜一子以處胎六十年因名難
1012a20: 生禮祖曰曾有一僊謂此兒骨相非常當為法器今
1012a21: 命出家祖與剃髮授戒羯磨之際祥光燭座舍利現
1012a22: 前自此精進忘疲祖付法偈曰真理本無名因名顯
1012a23: 真理受得真實法非真亦非偽。
1012a24: 中印度香蓋高風真可慕有兒難生堪作務憶
1012a25: 子尚有記骨相非常真法器克紹家猷謂有人踏
1012a26: 翻大地無纖塵君不見靈峰四十九年未曾說著
1012a27: 一字。
1012a28: 十祖脅尊者本名難生投九祖執侍左右脅不至席
1012a29: 因號焉至華氐國憩一樹下有長者子富那夜奢合
1012a30: 掌前立祖問曰汝從何來曰我心非往祖曰汝何處
1012b01: 住曰我心非止祖曰汝不定耶曰諸佛亦然祖曰汝
1012b02: 非諸佛曰諸佛亦非祖乃付法焉偈曰真體自然真
1012b03: 因真說有理領得真實法無行亦無止。
1012b04: 欲明大事餘不顧一任春光換幾度精進幢高不
1012b05: 可攀六師怖走無門樹下相逢話一片借手行
1012b06: 拳自慣便延睇長林心且勞秋葉紛紛落亭院諸
1012b07: 佛既非是何以夢破玉人而不洗。
1012b08: 十一祖富那夜奢尊者華氐國人姓瞿曇得法已尋
1012b09: 詣波羅奈國有馬鳴大士作禮而問曰我欲識佛何
1012b10: 者即是祖曰汝欲識佛不識者是曰佛既不識焉知
1012b11: 是乎祖曰既不識佛焉知不是曰此是鋸義祖曰彼
1012b12: 是木義祖問曰鋸義者何曰與師平出馬鳴卻問木
1012b13: 義者何祖曰汝被我解馬鳴豁然省悟祖因付法偈
1012b14: 曰迷悟如隱顯明暗不相離今付隱顯法非一亦非
1012b15: 二。
1012b16: 欲識佛是不識者萬頃波濤舌上瀉鋸義木義涉
1012b17: 間關一篇無韻詩繇寫向上事非難易見谿群疑
1012b18: 一二三四。
1012b19: 十二祖馬鳴尊者波羅奈國人以有作無作諸功德
1012b20: 最為殊勝故亦名功勝受法已於華氐國宣化忽有
1012b21: 魔來與祖較力即震伏之魔遂現形懺悔祖問汝名
1012b22: 誰耶眷屬多少曰我名迦毘摩羅眷屬三千祖曰盡
1012b23: 汝神力變化若何曰我化巨海極為小事祖曰汝化
1012b24: 性海得否曰何為性海我未常知祖曰山河大地皆
1012b25: 依建立三昧六通由茲發現迦毘聞已遂發信心祖
1012b26: 付法偈曰隱顯即本法明暗元不二今付悟了法非
1012b27: 取亦非離。
1012b28: 力回天轉地轂魔焰銷祖燈續千門萬戶春風吹
1012b29: 此心可以報先師先師知寬懷抱一花榮千枝好
1012b30: 性海汝還化得無拾取流雲上畫圖爭得似移家
1012c01: 住在海門東三更先看日頭紅。
1012c02: 十三祖迦毘摩羅尊者華氐國人入西印度北山之
1012c03: 中山有大樹蔭覆五百大龍其樹王名龍樹常為龍
1012c04: 眾說法祖訪之龍樹出迎曰深山孤寂龍蟒所居大
1012c05: 德至尊何枉神足祖曰我非至尊來訪賢者龍樹默
1012c06: 此師得決定性明道眼否是大聖繼真乘否祖
1012c07: 曰汝雖心語我已巳意知但辦出家何慮我之不聖龍
1012c08: 樹聞已巳悔謝祖為剃度而付法偈曰非隱非顯法說
1012c09: 是真實際悟此隱顯法非愚亦非智。
1012c10: 山南山北取次行有大樹王來前迎誰堪龍蟒入
1012c11: 深處秖望賢者繼真乘心頭事以洩面上火以熱
1012c12: 隱顯法既傳芧檐坐秋月回頭試間馬鳴老大鵬
1012c13: 豈是尋常。
1012c14: 十四祖龍樹尊者旺化南印度彼國人多信福業祖
1012c15: 為說法遞相謂曰人有福業世間第一徒言佛性誰
1012c16: 能睹之時有迦那提婆來謁將及門祖先遣侍者以
1012c17: 滿缽水置於座前提婆見之即以一鍼投之而進祖
1012c18: 後造智度等論垂世以法眼付提婆偈曰為明隱顯
1012c19: 法方說解脫理於法心不證無嗔亦無喜。
1012c20: 福海洪深慢山聳峭佛性咨疑廣狹焉到明蟾影
1012c21: 裏聽追風神駿原非凡格調鍼芥投水乳合天下
1012c22: 紛紛徒嗑胡家曲子琴無絃白雪聲高遍塵剎。
1012c23: 十五祖迦那提婆尊者南天竺國人姓毘舍羅得法
1012c24: 後至迦毘羅國彼有長者名梵摩淨德園樹生耳如
1012c25: 菌味甚美與子羅羅多取食經八十年蓋昔供養
1012c26: 一比丘以道眼不明虛霑信施今為樹菌以酬報祖
1012c27: 為說其因緣長者嘆服以其子羅羅多隨祖出家
1012c28: 祖曰昔如來有記第二五百年此子當為大教主即
1012c29: 與剃度至巴連弗城聞諸外道欲障佛法祖乃執長
1012c30: 幡入彼眾中彼問曰汝何不前祖曰汝何不後彼曰
1013a01: 汝似賤人祖曰汝似良人彼曰汝解何法祖曰汝百
1013a02: 不解彼曰我欲得佛祖曰我灼然得彼曰汝不合得
1013a03: 祖曰元道我得汝實不得彼曰汝既不得云何言得
1013a04: 祖曰汝有我故所以不得我無我我故自當得彼辭
1013a05: 既屈乃問祖曰汝名何等祖曰我名迦那提婆彼眾
1013a06: 夙聞祖名咸悔過歸伏祖隨告羅羅多而付法眼
1013a07: 偈曰本對傳法人為說解脫理於法實無證無終亦
1013a08: 無始。
1013a09: 彼有良賤心我無前後步一旦絕干戈枯瘁灑甘
1013a10: 露園中菌子不生時此回入室可勿疑林有陰樹
1013a11: 有葉行路人不苦熱。
1013a12: 十六祖羅羅多尊者迦毘羅國人行化至室羅筏
1013a13: 城有河名金水寶莊嚴王之子號僧伽難提者居河
1013a14: 之源安坐入定祖領徒泝流而上伺之三七日難提
1013a15: 從定起祖問曰汝身定耶心定耶曰身心俱定祖曰
1013a16: 身心俱定何有出入曰雖有出入不失定相如金在
1013a17: 井金體常寂祖曰若金在井若金出井金無動靜何
1013a18: 物出入曰言金動靜何物出入言金出入金非動靜
1013a19: 祖曰若金在井出者何金若金出井在者何物曰金
1013a20: 若出井在者非金金若在井出者非物祖曰此義不
1013a21: 然曰彼義非著祖曰此義當墮曰彼義不成祖曰彼
1013a22: 義不成我義成矣曰我義雖成法非我故祖曰我義
1013a23: 已成我無我故曰我無我故復成何義祖曰我無我
1013a24: 故故成汝義曰仁者師誰得是無我祖曰我師迦那
1013a25: 提婆證是無我難提以偈贊曰稽首提婆師而出於
1013a26: 仁者仁者無我故我欲師仁者祖以偈答曰我已無
1013a27: 我故汝須見我我汝若師我故知我非我我難提心
1013a28: 意豁然即求度脫祖曰汝心自在非我所繫言已即
1013a29: 以大法囑付偈曰於法實無證不取亦不離法非有
1013a30: 無相內外云何起。
1013b01: 溯河源聖者出伺定起三七日金井滔滔論不窮
1013b02: 風動落花紅滿室仁者無我故我欲師仁者孫陽
1013b03: 若不逢孰能御良馬豈不見一光照弟所誄或不
1013b04: 知有禪史天長地久無終始。
1013b05: 十七祖僧伽難提尊者室羅筏城寶莊嚴王子也行
1013b06: 化摩提國歷山谷間至一峰下時山舍有一童子持
1013b07: 圓鑑直造祖前祖問汝幾歲耶曰百歲祖曰汝年尚
1013b08: 幼何言百歲曰我不會理正百歲耳祖曰汝善機耶
1013b09: 曰佛言若人生百歲不會諸佛機不如生一日而得
1013b10: 決了之祖曰汝手中者當何所表曰諸佛大圓鑑內
1013b11: 外無瑕翳兩人同得見心眼皆相似其父令隨祖出
1013b12: 家祖為名伽耶舍多後復因風吹殿鈴聲祖問曰鈴
1013b13: 鳴耶風鳴耶舍多曰非風鈴鳴我心鳴耳祖曰心復
1013b14: 誰乎舍多曰俱寂靜故祖曰善哉善哉繼我道者非
1013b15: 子而誰即付法眼偈曰心地本無生因地從緣起緣
1013b16: 種不相妨花果亦復爾。
1013b17: 棄王宮若弊屣十年燕坐深山裏水入水空合空
1013b18: 法乳未酬心忡忡適摩提始行化百歲童出茅舍
1013b19: 掣電機不少借風吹殿角鈴重來布葛藤大圓鏡
1013b20: 本絕瑕翳佛祖閒名安何處花芳春苑果熟秋枝
1013b21: 繼我道者非子而誰。
1013b22: 十八祖伽耶舍多尊者摩提國人經大月氐國鳩摩
1013b23: 羅多之舍祖將入羅多問曰是何徒眾祖曰是佛弟
1013b24: 子羅多一聞佛號心神悚然即時閉戶祖良久扣其
1013b25: 門羅多曰此舍無人祖曰答無者誰羅多聞已巳遂發
1013b26: 宿智祖以付法眼偈曰有種有心地因緣能發萌於
1013b27: 緣不相礙當生生不生。
1013b28: 荷負大事金甌自視小試輕售非我所志道路悠
1013b29: 悠秋復春飫飽風煙誰苦辛一聞如來種心神甚
1013b30: 驚恐轉身閉卻門丈夫亦剛勇室內對人夢中語
1013c01: 不想鄰家聽有耳得意失意何疑哉報讎報恩皆
1013c02: 在此。
1013c03: 十九祖鳩摩羅多尊者大月氐國婆羅門之子也適
1013c04: 中天竺國有大士名闍夜多問仁夭暴壽逆吉義凶
1013c05: 之故祖答以善惡有三時報夜多頓釋所疑祖曰汝
1013c06: 雖已信三業而未聞業從惑生惑依識有識依不覺
1013c07: 不覺依心心本清淨無生滅無造作無報應無勝負
1013c08: 寂寂然靈靈然汝若入此法門可與諸佛同矣一切
1013c09: 善惡有為無為皆如夢幻夜多領旨即發宿慧祖為
1013c10: 剃染而告之曰吾今寂滅時至汝當紹行化跡付法
1013c11: 眼偈曰性上本無生為對求人說於法既無得何懷
1013c12: 決不決。
1013c13: 紹祖位肯耽名與利為道惜不愁天地窄綠水迢
1013c14: 迢青山宛宛吾來豈是誇遊衍相逢奇男子自號
1013c15: 闍夜多幽懷舒以暢大夢醒南柯眼上眉橫如舊
1013c16: 日深夜不須良久立。
1013c17: 二十祖闍夜多尊者至羅閱城敷揚頓教彼有學者
1013c18: 惟尚辨論首者名婆修盤頭此云遍行常一食不臥
1013c19: 六時禮佛清淨無為為眾所歸祖欲度之問彼眾曰
1013c20: 此遍行頭陀能修梵行可得佛道乎眾曰我師精進
1013c21: 何故不可祖曰汝師與道遠矣設苦行歷於塵劫皆
1013c22: 虛妄之本眾曰尊者蘊何德行而譏我師祖曰我不
1013c23: 求道亦不顛倒我不禮佛亦不輕慢我不長坐亦不
1013c24: 懈怠我不一食亦不雜食我不知足亦不貪欲心無
1013c25: 所希名之曰道時遍行聞已發無漏智祖告曰汝久
1013c26: 植眾德當繼吾宗遂付法眼偈曰言下合無生同於
1013c27: 法界性若能如是解通達事理竟。
1013c28: 稅駕羅閱城法雨滂沱傾未得者得未聞者聞三
1013c29: 艸二木俱欣欣示苦行出谿徑言下無生彈指證
1013c30: 君不見時鳥候蟲繁音成陣神駿追風千里一瞬。
1014a01: 二十一祖婆修槃頭尊者羅閱城人行化至那提國
1014a02: 王常自在問曰羅閱土風與此何異祖曰彼土會三
1014a03: 佛出世今王國有二師化導王曰二師者誰祖曰即
1014a04: 王之次子摩挐羅乃其一吾雖德薄敢當其一時王
1014a05: 方同祖語忽使者報有象巨萬逼城祖曰挐羅出患
1014a06: 解矣王遂命之挐羅出城向象大喝城為震動象皆
1014a07: 顛仆馳散於是王大驚信命挐羅投祖出家祖授付
1014a08: 法偈曰泡幻同無礙如何不了悟達法在其中非今
1014a09: 亦非古。
1014a10: 君王問土風山僧說真實三佛出興汝未知二師
1014a11: 化導我當一而子英明世無樣震威喝下馴狂象
1014a12: 繡幕錦幃非所留秖願心燈亙古亮心燈續光四
1014a13: 燭同唱鄉歌品絲竹。
1014a14: 二十二祖摩挐羅尊者姓剎帝利常自在王之子也
1014a15: 弘化月氐國有鶴勒那堪為法器躬往化之迎祖而
1014a16: 問曰我昔何緣而感鶴眾祖曰汝第五劫中為比丘
1014a17: 赴龍宮會諸弟子欲隨汝觀眾中無堪任供養者時
1014a18: 諸弟子曰師常說法於食等者於法亦等今既不然
1014a19: 何聖之有汝即會同赴坐是濫食報為羽族以故至
1014a20: 今相隨遂問祖以何方便令彼解脫祖曰我有無上
1014a21: 法寶汝當聽受化未來際乃付法偈曰心隨萬境轉
1014a22: 轉處實能幽隨流認得性無喜亦無憂。
1014a23: 劫外真丹傳已久僊子不逢頻搔首羽客聯翩來
1014a24: 白雲者番出脫陳窠臼當年同赴龍王燕今日追
1014a25: 隨不勝眷肘後既將組綬懸拔生敢說有疲猒尊
1014a26: 貴以謨苔滿庭除生平以符雪飛紅爐。
1014a27: 二十三祖鶴勒那尊者月支國人中印度師子比丘
1014a28: 問我欲求道當何用心祖曰汝欲求道無所用心曰
1014a29: 既無用心誰作佛事祖曰若有用心即非功德汝若
1014a30: 無作即是佛事經云我所作功德而無我所故師子
1014b01: 聞已巳即入佛慧祖告曰我滅後五十年北天竺國當
1014b02: 有難起嬰在汝身今以法眼付囑於汝善自護持說
1014b03: 付法偈曰認得心性時可說不思議了了無可得得
1014b04: 時不說知乃密示嬰難之由而歸。
1014b05: 主伴參隨若形與影詰其根元始發深省寒暑於
1014b06: 日馳艱心故勿辭問為誰家事中印師子兒師子
1014b07: 兒既相值荒草裏全身入連忙斬斷葛藤已是參
1014b08: 天荊棘的的意莫輕玩五十年請再看。
1014b09: 二十四祖師子尊者中印度人求法嗣於罽賓國遇
1014b10: 一長者引一子問祖曰此子名斯多當生便拳左手
1014b11: 今二十年終未能舒祖即以手接曰可還我珠童子
1014b12: 遽開手奉珠眾皆驚異長者令之出家以前緣故復
1014b13: 名婆舍斯多祖即告之曰吾師密有懸記罹難非久
1014b14: 如來正法眼藏今付囑汝汝應保護普潤來際偈曰
1014b15: 正說知見時知見即是心當生即知見知見即於今
1014b16: 祖說偈已復以僧伽黎密付斯多俾之他國斯多受
1014b17: 教乃抵南天。
1014b18: 靈符肘懸勿妄宣傅悠悠適廣莫四望無火煙頗
1014b19: 憶寧馨不可得入眼憂虞常惻惻有子持珠曾不
1014b20: 露一逢知己便親付尊兮貴兮不知價古兮今兮
1014b21: 光照夜承前謝鶴師勁後賴婆舍。
1014b22: 二十五祖婆舍斯多尊者受師子祖囑獨邁南天潛
1014b23: 隱山谷天德王迎供王有二子長曰德勝次曰不如
1014b24: 密多密多和柔德勝凶暴及即位惑外道說欲抑祖
1014b25: 密多諫德勝囚之乃詰祖曰師子尊者已遇罽賓國
1014b26: 王難何緣付法祖出尊者先所付僧伽黎示勝勝命
1014b27: 焚之衣出五色光薪盡如故勝乃追悔禮祖立出密
1014b28: 多密多遂求祖出家祖問曰汝欲出家當為何事密
1014b29: 多曰我若出家不為其事祖曰不為何事密多曰不
1014b30: 為俗事祖曰當為何事密多曰當為佛事祖曰王子
1014c01: 智慧天生即度出家侍祖六年乃付法偈曰聖人說
1014c02: 知見當境無是非我今悟真性無道亦無理。
1014c03: 欽師臨難不苟免繄我巖跧脈可衍纔音嫉韻動
1014c04: 黃扉金襴火試彌光輝魔外風波有銷歇慧日明
1014c05: 明無圓缺求賢既得賢祖胤以綿綿為惜下秋抱
1014c06: 深耿盤桓敢說桂花冷。
1014c07: 二十六祖不如密多尊者南印度之王子也行化至
1014c08: 東印度王堅固敬信於祖祖曰王國有聖當繼我法
1014c09: 時國中有婆羅門子年二十幼失父母不知名氏或
1014c10: 自稱瓔珞人遂呼為瓔珞童子丐行閭里有問汝行
1014c11: 何急即曰汝行何緩問何姓即曰與汝同姓人莫測
1014c12: 之一日祖與王同車而出瓔珞稽首於前祖曰汝憶
1014c13: 往事否曰我於往劫與師同居師演摩訶般若我演
1014c14: 甚深修多羅祖即以昔因乃名般若修多羅付法眼
1014c15: 偈曰真性心地藏無頭亦無尾應緣而化物方便呼
1014c16: 為智。
1014c17: 天路長規步詳矯逸翅摩穹蒼邪氣從茲短正法
1014c18: 於是昌豐城吐耀有神物不遇張華那能識無頭
1014c19: 無尾錯流傳盡大地人俱受屈屈不受何處走玉
1014c20: 蝶火中飛金牛雲外吼。
1014c21: 二十七祖般若多羅尊者東印度人因南印度香至
1014c22: 王供以寶珠祖即取試三王子曰此珠圓明有能及
1014c23: 否二王子曰此珠七寶中尊固無踰也第三王子菩
1014c24: 提多羅曰此是世寶未足為上於諸寶中法寶為上
1014c25: 此是世光未足為上於諸光中智光為上此是世明
1014c26: 未足為明於諸明中心明為上此珠光明不能自照
1014c27: 要假智光光辨於此既辨此已即知是珠既知是珠
1014c28: 即明其寶若明其寶寶不自寶若辨其珠珠不自珠
1014c29: 珠不自珠要假智珠而辨世珠寶不自寶要假智寶
1014c30: 以明法寶然則師有其道其寶即現眾生有道心寶
1015a01: 亦然祖嘆其辨慧乃復問曰於諸物中何物無相曰
1015a02: 於諸物中不起無相又問於諸物中何物最高曰於
1015a03: 諸物中人我最高又問於諸物中何物最大曰於諸
1015a04: 物中法性最大祖時知是法器默而混之香至猒世
1015a05: 遂依祖出家祖以其通達大法乃名菩提達摩而告
1015a06: 之曰如來以正法眼付大迦葉如是展轉乃至於我
1015a07: 我今囑汝聽我偈曰心地生諸種因事復生理果滿
1015a08: 菩提圓花開世界起。
1015a09: 混世無知名負重賴有盟香至示誠以珠獻直為
1015a10: 照世踰長庚般若富千官故多克家子東西留清
1015a11: 輝雅志無彼此千聖不能傳一句在汝邊。
1015a12: 二十八祖菩提達摩大師南天竺國香至王之子受
1015a13: 般若多羅囑讖行化時至觀此土有大乘器遠泛重
1015a14: 溟三周寒暑於梁普通七年庚子達南海廣州刺史
1015a15: 表聞武帝帝遣使齎詔迎至金陵帝問如何是聖諦
1015a16: 第一義祖曰廓然無聖帝曰對朕者誰祖曰不識帝
1015a17: 機不契遂渡江北至少林面壁而坐人莫之測慧可
1015a18: 問諸佛法印可得聞乎祖曰諸佛法印匪從人得可
1015a19: 曰我心未寧乞師與安祖曰將心來與汝安可良久
1015a20: 曰覓心了不可得祖曰與汝安心竟可悟入越九年
1015a21: 命門人曰汝等各言所得有道副對曰如我所見不
1015a22: 執文字不離文字而為道用祖曰汝得我皮尼總持
1015a23: 曰我今所解如慶喜見阿佛國一見更不再見祖
1015a24: 曰汝得我肉道育曰四大本空五陰非有而我見處
1015a25: 無一法可得祖曰汝得我骨慧可出禮三拜依位而
1015a26: 立祖曰汝得我髓遂告之曰昔如來以正法眼付迦
1015a27: 葉尊者展轉囑累而至於我我今付汝汝當護持并
1015a28: 授袈裟以表信付法偈曰吾本來茲土傳法救迷情
1015a29: 一花開五葉結果自然成。
1015a30: 馳遠途涉寒暑抵震旦見君王不相契便過岸少
1015b01: 室風坐九年神光一臂擎青天齒缺語不諧整理
1015b02: 舊皮鞋好循來者路可明去矣懷。
1015b03: 二十九祖大祖慧可大師武牢人姬氏子從初祖得
1015b04: 法遍求法嗣三祖為居士時年踰四十不言名氏禮
1015b05: 祖問曰弟子身纏風恙請和尚懺罪祖曰將罪來與
1015b06: 汝懺士良久曰覓罪了不可得祖曰與汝懺罪竟宜
1015b07: 依佛法僧住士曰今見和尚已知是僧未審何名佛
1015b08: 法祖曰是心是佛是心是法法佛無二僧寶亦然士
1015b09: 曰今日始知罪性不在內不在外不在中間如其心
1015b10: 然佛法無二也祖深器之遂為剃髮名曰僧璨付法
1015b11: 偈曰本來緣有地因地種花生本來無有種花亦不
1015b12: 曾生。
1015b13: 胸中廣博如淵海筆上開花生五彩覓心無得始
1015b14: 安心勤苦多聞乃自悔窮罪性無所定伽陀藥匪
1015b15: 治病草頭方恰對證居士好落髮應該蚤璀璨琳
1015b16: 球姿實是吾家寶辨和事射工利翟邑侯何意思
1015b17: 君不見唱罷生平快活歌長安風月還如舊。
1015b18: 三十祖鑒智僧璨大師不知何許人以白衣從二祖
1015b19: 得法隱公山深自韜晦居無常處積十餘載人無
1015b20: 知有道信沙彌年始十四禮祖曰願和尚慈悲乞與
1015b21: 解脫法門祖曰誰縛汝曰無人縛祖曰何更求解脫
1015b22: 乎信於言下大悟服勞九載屢試玄微知其緣熟乃
1015b23: 付法偈曰花種雖因地從地種花生若無人下種花
1015b24: 地盡無生。
1015b25: 公巉巖誠不惡遯世無憂然自諾利生標致钁
1015b26: 頭邊肯為短販入城郭將求正器無乃遲氣同鴻
1015b27: 鵠有沙彌時哲紛紛盡棋局孰堪向上行風俗司
1015b28: 空山綽有餘閒白雲流水非人間。
1015b29: 三十一祖大醫道信大師姓司馬氏受法已巳脅不至
1015b30: 席者六十年後住蘄春破頭山學侶雲臻一日往黃
1015c01: 梅縣路逢一小兒骨相奇秀異乎常童祖問曰子何
1015c02: 姓曰姓即有不是常姓祖曰是何姓曰是佛姓祖曰
1015c03: 汝無姓耶曰姓空故無祖默識是法器即遣侍者從
1015c04: 其母乞出家後付法偈曰花種有生性因地花生生
1015c05: 大緣與性合當生生不生。
1015c06: 無人縛當年不道酬機錯有累受今日纔知事掣
1015c07: 肘破頭山峭黃梅路浩龍象望崖不敢登小兒饒
1015c08: 舌非常調我不知諓不知賢但聽夜半日高奏管
1015c09: 絃御路飛聲徹九天。
1015c10: 三十二祖大滿弘忍大師蘄州黃梅人前身為栽松
1015c11: 道者轉遇四祖得法嗣化於破頭山六祖時為居士
1015c12: 姓盧名慧能聞讀金剛經有省自新州來參祖問曰
1015c13: 汝自何來曰嶺南祖曰欲須何事曰惟求作佛祖曰
1015c14: 嶺南人無佛性若為得佛曰人即有南北佛性豈然
1015c15: 祖令隨眾作務曰弟子自心常生智慧不離自性即
1015c16: 是福田未審和尚教作何務祖曰者獦獠性太利著
1015c17: 槽廠去盧便禮拜入碓坊經八月祖一日令眾述偈
1015c18: 意符則授衣法會下七百餘僧上座神秀者於廊壁
1015c19: 書偈曰身似菩提樹心如明鏡臺時時勤拂拭莫使
1015c20: 惹塵埃祖見知秀所作乃讚歎曰後人依此修行亦
1015c21: 得勝果各令念誦盧在碓坊聞之至夜倩人於秀偈
1015c22: 側亦書一偈曰菩提本無樹明鏡亦非臺本來無一
1015c23: 物何處惹塵埃祖見曰此是誰作亦未見性眾聞祖
1015c24: 語遂不之顧逮夜祖潛詣碓坊問曰米白也未曰白
1015c25: 也未有篩祖以杖擊碓三下而去盧即三鼓入室祖
1015c26: 密付衣法囑善保護無令斷絕付法偈曰有情來下
1015c27: 種因地果還生無情既無種無性亦無生。
1015c28: 山上種松竹水邊求託宿致使周家渾不睦將知
1015c29: 秘密不可傳惟奏無絃琴一曲續續彈切切思如
1015c30: 激碓坊舂米志似說威音那畔事無姓兒老樵夫
1016a01: 兩心相對意相符不識眾人還知無。
1016a02: 三十三祖大鑑惠能大師嶺南姓盧負薪過市中聞
1016a03: 客讀金剛經而感悟後謁黃梅佩其法印弘化曹溪
1016a04: 因青原思來參問曰當何所務不落階級祖曰汝曾
1016a05: 作什麼來思曰聖諦亦不為祖曰落何階級思曰聖
1016a06: 諦尚不為何階級之有祖深器之令首眾祖為眾說
1016a07: 付法偈曰心地含諸種普雨悉皆萌頓悟花情已菩
1016a08: 提果自成。
1016a09: 根性太利槽廠安置片語倩人題壁上攸行攸止
1016a10: 情何狀米白尚未篩皓月在丹墀胡笳忽吹動問
1016a11: 艇長江湄曹溪有路只管去波翻浪倒不須慮幽
1016a12: 暗途麗清旭枯槁株法雨沐相思歌有人續。
1016a13: 
1016a14: 
1016a15: 
1016a16: 
1016a17: 
1016a18: 
1016a19: 
1016a20: 蔗菴範禪師語錄卷二十四
