0435a17: 
0435a18: 淨土隨學卷下
0435a19: 
0435a20: 戀西學人　玉古崑　自編
0435a21: 蓮宗必讀總序
0435a22: 淨土法門者。乃諸佛究竟之法也。故彌陀因地。觀此
0435a23: 理而大誓普收。釋迦果成。稱此理而廣舌深讚。彼則
0435a24: 鉅賢至聖。咸舒藻以為盟。此則覺德鴻儒。盡摛毫而
0435b01: 作誓。挺身立行。力修此道者。列宿塵沙。莫況其多也。
0435b02: 下至惡逆凡夫。十念便登寶土。飛禽畜類。隨稱亦達
0435b03: 金池。此非彌陀願力。安能若是。經云。末法億億人修
0435b04: 行。罕一得道。唯依念佛得度。靈云。於念佛法門中。
0435b05: 求其至簡易。至直捷者。莫若信願專持名號。是故淨
0435b06: 土三經並行。古人獨以彌陀經為日課。豈非持名一
0435b07: 法。普被三根。攝事理無遺。統宗教無外。尤不可思議
0435b08: 也哉。其名號功德。自何而始。乃因六八大願之所莊
0435b09: 嚴。九品悲心之所成就也。然彼佛願力雖不可思議。
0435b10: 若厭離不深。則娑婆業繫不脫。故藉五王八苦之緣。
0435b11: 以作進修之。而進修儀軌甚多。唯慈雲行願。最為
0435b12: 切要。上根之士。一聞便信。中下之輩。多諸疑惑。智者
0435b13: 十疑論。統淨宗一切疑問。振菩提大道之綱。斷疑生
0435b14: 信。厥功最巨。善導云。修餘行業。迂僻難成。唯此法門。
0435b15: 速超生死。若專修者。十即十生。法照大師。感文殊告
0435b16: 曰。汝今念佛。正是其時。當知念佛。諸法之王。慧日感
0435b17: 觀音亦云。汝當知淨土法門。勝過諸行。二大士皆法
0435b18: 王長子。親口傳授念佛法門。殷勤如此。可不信哉。飛
0435b19: 錫永明四明慈照優曇天如妙楚石幽溪等。乃傳
0435b20: 宗列祖。闡教聖師。皆撰文述偈。深勸往生。當細心玩
0435b21: 味。而詳擇之。蕅益法師。每見學者。未識方隅。靡慚濫
0435b22: 吹。或云念佛。散心無益。或云念佛。須一心不亂。或云
0435b23: 念佛。須參究是誰。詰其信願。毫無所知。可悲也夫。如
0435b24: 意珠王。遇此等人。而成瓦礫。以此故述信願持名歷
0435c01: 九品說。行者宜勤之。又云。得生與否。全由信願之
0435c02: 有無。品位高下。全由持名之深淺。堅密云。一句彌陀。
0435c03: 非大徹不能全提。而最愚亦無少欠。只貴一心受持。
0435c04: 甯羨依稀解悟。省庵云。暫持聖號。勝於布施百年。一
0435c05: 發大心。超過修行歷劫。徹悟云。淨土一門。最初省求
0435c06: 悟門。末後不待發慧。不須懺業。不斷煩惱。至極省要。
0435c07: 至極徑捷。及其證入。至極廣大。至極究竟。故要解云。
0435c08: 一聲阿彌陀佛。即釋迦本師於五濁惡世所得之阿
0435c09: 耨多羅三藐三菩提法。今以此果覺。全體授與濁惡
0435c10: 眾生。乃諸佛所行境界。唯佛與佛能究盡。非九界自
0435c11: 力所能信解也。如上所述。咸遵佛祖誠言。非敢臆說。
0435c12: 撮其詞明義顯。最切要者。會成一冊。以便朝暮莊誦。
0435c13: 刻刻提撕。如面聆法音。不敢疑貳。名之曰蓮宗必讀。
0435c14: 余為障緣深重濁智騰波。非專修一行。生死難脫。匪
0435c15: 憑聖教。信願難階。況去聖時遙。邪風競起。正行之人。
0435c16: 多被惑亂。是故必讀此書。然後必生淨土。愧鄙見隘
0435c17: 劣。焉敢公諸勝友。但自為鞭。而作往生左券。敬摘
0435c18: 諸文。而謬為之序。時在丁卯冬住普陀之法華洞。
0435c19: 西方徑路序
0435c20: 夫一句彌陀稱徑路者。乃橫絕迷源。直投覺海。至簡
0435c21: 易至直捷之大方便也。故經云。若人但念阿彌陀。是
0435c22: 名無上深妙禪。要解云。當知執持名號。既簡易直捷。
0435c23: 仍至頓至圓。以念念即佛故。不勞觀想。不必參究。當
0435c24: 下圓明。無餘無欠。直指云。無上正知覺普應機宜。
0436a01: 說法三百餘會。皆令有同證真常。求其機宜相感
0436a02: 生佛緣深至簡至易。而功高徑捷者。無越求生淨土
0436a03: 一門。況五濁盛時。眾生垢重。餘道修行必難成就而
0436a04: 匪仗此門。其何從疾脫生死。是故娑婆教主。再四叮
0436a05: 嚀。十方如來。殷勤勸讚。千經萬論。處處指歸。往聖前
0436a06: 賢。人人趣向。大矣哉。一句彌陀。真可謂渡苦海之巨
0436a07: 航。生西方之徑路也。昔善導和尚。專志於此。眾稱彌
0436a08: 陀化身。豈欺我哉。詳其自行化他。總不出彌陀一經
0436a09: 之妙旨。乃云。眾生障重。境細心粗。識颺神飛。觀難成
0436a10: 就。是以大聖悲憐。直勸專稱名號。正由稱名易故。相
0436a11: 續即生。若能念念相續。畢命為期。十即十生。百即百
0436a12: 生。徹悟云倘置佛名。而別修三乘聖行。亦是浪用精
0436a13: 神亦是千鈞之弩。為鼷鼠而發機。況造六凡生死之
0436a14: 業乎。又云。世間出世思惟。不念彌陀更念誰。謹遵
0436a15: 此旨。并深信佛願。將一句彌陀。述成四十八偈。盡採
0436a16: 金口誠言。及祖師臨終遺囑。平生實行。並非臆說。名
0436a17: 之曰西方徑路。復集諸文為證。以便初機易生正信。
0436a18: 倘有同志。不以人廢言。亦可憑此互相警策。速念彌
0436a19: 陀。速生淨土。速念眾生。速行化度。庶不負彌陀化身。
0436a20: 直指徑路。一片血滴滴之老婆心矣。發願回向云。
0436a21: 稽首娑婆說法主稱讚淨土十方佛
0436a22: 極樂世界大導師淨土圓頓修多羅
0436a23: 觀音勢至大海眾闡揚蓮社諸聖祖
0436a24: 我發誠心集此書唯願證明垂加護
0436b01: 復然臂香六八炷供養彌陀慈悲父
0436b02: 願我承此殊勝因早促陽壽生淨土
0436b03: 願此徑路廣流通見者聞者生欣慕
0436b04: 早念彌陀早往生早入娑婆早化度
0436b05: 淨土自警錄後序
0436b06: 余於咸豐辛亥冬。在仙居之南山。閱蓮池大師彌
0436b07: 陀疏鈔。見序中云。著事而念能相繼。不入品之功。
0436b08: 執理而心實未明。反受落空之禍。誠哉此語。感德無
0436b09: 涯。乃余信淨土之根本也。因師兄敬上人。指示圓
0436b10: 覺妙經。乃八道之要典。便熟讀熟背。忽疑經中之語。
0436b11: 發心參究。雖障深未悟。而信力已巳增。一時不能放下。
0436b12: 是故仍住叢林。多親禪德。亦有慈悲知識。方便證明。
0436b13: 自慚功淺。不敢承當。唯恐心實未明。反受落空之禍
0436b14: 不如繼念彌陀。猶有入品之功。況且名利習氣。日有
0436b15: 所增。諒必工夫。不相應故。雖知如是。還不能死心念
0436b16: 佛何哉。皆因不知念佛法門。有奇特超勝之功。只謂
0436b17: 禪淨無二。不生輕易而已巳。後參昌啟老人。於杭之大
0436b18: 崇福。屢痛拶。盡改前非。深知向上宗乘。不是容易
0436b19: 可得。遂乃兼修淨業。兼讀淨土諸書。及見永明禪師
0436b20: 四料簡云。有禪無淨土。十人九錯路。無禪有淨土。萬
0436b21: 修萬人去。祖師之言。禪淨分別。優劣乃爾。可信淨土。
0436b22: 別有奇特。索性棄禪修淨。不讀他經。後避兵災。於普
0436b23: 陀佛頂山之慧濟寺。讀堅密大師淨要總序。靈大
0436b24: 師彌陀要解。及幽溪大師圓中鈔等書。乃知五濁盛
0436c01: 時。眾生障重。非執持名號。必難往生。況此法門。微妙
0436c02: 難思。一切諸佛之所護念。從此晨朝十念。記數持名
0436c03: 遂然兩指。供養兩土教主。以作欣厭之本。盡此一生。
0436c04: 誓無改變。自後倣其樣者漸多。名漸大。每有學者。
0436c05: 再三請示。余深漸障重。勉學此門。以此為人。豈不謬
0436c06: 哉。用力推之。莫不招怨。不得已巳。將金口之誠言。祖師
0436c07: 之要語。述成一冊。以此自警。并警有緣之士。勿執偏
0436c08: 空。勿貪禪語。老實持名。求生淨土。書成之後。復呈鄙
0436c09: 見為之序。
0436c10: 淨土神珠序
0436c11: 淨土神珠者何。現前一念心性靈妙莫測之謂也。彌
0436c12: 陀經稱讚不可思議功德。一切諸佛所護念者。蓋為
0436c13: 此也。古今賢聖。極力弘通寶王三昧。亦為此也。此心
0436c14: 性者。本自窮橫。不生不滅。本具十方諸佛淨妙
0436c15: 國土。是故實有西方彌陀淨土。宛然在中。無奈眾生
0436c16: 障重。不能得見。故勞娑婆教主。開方便門。十方世尊。
0436c17: 出廣長舌。故妙宗云。心藏具法。有何邊涯。無妙觀緣。
0436c18: 隱而不發。今依佛語。順性想之。寶地光明。種種奇相。
0436c19: 隨心出現宗論云。現前一念之心。古今。故名無
0436c20: 量壽。靈明洞徹。故名無量光。果能念念執持阿彌陀
0436c21: 佛即是念念證無量壽。放無量光。果因交徹。微妙難
0436c22: 思。諸佛護念。其在茲焉。故知淨土。乃無上心要。如如
0436c23: 意珠。頓含眾寶。復何疑哉。余惜從前。雖喜淨土。不知
0436c24: 其實。每問禪友。皆云唯心淨土。自性彌陀。不可著相。
0437a01: 因此雖喜念佛。但只著空而已巳。後閱台淨二宗。及無
0437a02: 生論。始知淨土實境昭彰。即是唯心。彌陀真身顯現
0437a03: 即是自性。實有淨土可生。實有彌陀可見。故云生本
0437a04: 無生生四土。見猶離見見三身。從茲死心。念佛求生。
0437a05: 謹將鄙見起信要言。略集成編。以此自勉。并告同心
0437a06: 所願廣開解目。深入行門。一句彌陀。包含無盡。佛功
0437a07: 德海。當念圓成。釋迦勸讚。諸佛同宣。凡有信者。不可
0437a08: 不盡心而力行之也。同治己巳夏月幽溪傳法後裔
0437a09: 古崑稽首謹識。
0437a10: 西歸行儀序
0437a11: 西歸行儀。本戀西學人自行之佛事。因閱妙宗圓中
0437a12: 二鈔。及淨土十要等書。始知彌陀經十念門。二經行
0437a13: 儀。四十八願。九品觀章。皆淨土必要。深信切願。莫不
0437a14: 由斯。是故將此。奉為日課。并告同心。共作往生左券。
0437a15: 彌陀經者。乃諸佛之心要。樂那之家書。功德不可思
0437a16: 議。故聞是經受持者。皆為一切諸佛之所護念。臨命
0437a17: 終時。彌陀聖眾。現前導引。況多佛勸持。那堪不誦。十
0437a18: 念法門。本彌陀大願實淨土指南。修淨業者。必不可
0437a19: 少。楚石禪師。道高德備。朝朝十念。尚無虧焉。禮想入
0437a20: 觀二儀。從時公行儀中摘出。專修之士。尤為急要。修
0437a21: 此者。不觀境而淨境宛然。不參心而真心全露。可謂
0437a22: 見佛之奇勳。明心之妙訣也。四十八願。九品觀章。乃
0437a23: 法藏之因心。彌陀之果德。讀此方了彌陀因果。始終
0437a24: 不捨於我第苦惱眾生。而依此持名。於念念中。必能
0437b01: 圓具信願行之三種資。西歸不遠。唯在此矣。如上
0437b02: 皆諸祖闡揚之旨。並非臆說。唯願諸見聞。皆生決定
0437b03: 信。勉力共修持。同歸彌陀願。一生成佛。廣度眾生。在
0437b04: 此一舉。不可緩也。戀西學人古崑在舜江天台教觀
0437b05: 敬然臂香四十八炷供養阿彌陀佛稽首謹序。
0437b06: 經律異相摘錄序
0437b07: 昔釋迦如來。慈愍應世。說法四十九年。積經千萬億
0437b08: 卷。總而名之。曰經曰律曰論。然於經律論三藏之中。
0437b09: 撮其要義。則不出十法界之因果。又於十界因果中
0437b10: 究之則是現前一心。更無別法。迷之則九界雜陳。生
0437b11: 死不絕。悟之則佛道圓成。寂常真淨。吾人欲知未來
0437b12: 苦樂之果。當觀現在善惡之因。喻形端則影直。源濁
0437b13: 則流昏。貪心重必沉鬼趣。惡見猛必墮地獄。向善多
0437b14: 必生天官。念佛切必往淨土。唯須自己巳檢點。不必旁
0437b15: 問他人。修行之士。切宜慎之。徹悟禪師云。真法無性。
0437b16: 染淨從緣。一真既舉體成十界。則十界全體即一真。
0437b17: 是故善談心性者。必不棄離於因果。而深信因果者。
0437b18: 終必大明乎心性。此理勢所必然也。經律異相者。乃
0437b19: 梁之高僧所撰。因其大藏浩瀚。初心難入。恐後向佛
0437b20: 之徒。因果不明。修行無益。是故備採經律。專明因果。
0437b21: 會成一冊。共五十卷。欲令眾生。憑此修學。同證菩提
0437b22: 余因亂世。避居南海。偶讀此書。疑冰釋。始知佛法
0437b23: 之妙。莫要於因果分明。一心念佛。惜其部帙猶廣。披
0437b24: 閱仍難。由是發心。摘錄兩卷。欲刻流通。普結法緣。助
0437c01: 生淨土云爾。
0437c02: 重刻觀經義疏妙宗鈔勸讀序
0437c03: 觀無量壽佛經者。乃釋迦本師為五濁惡世苦惱眾
0437c04: 生而說之也。特假韋提夫人受苦之緣。以為發起。令
0437c05: 末世眾生。早知厭苦。早慕西方。此經不獨被韋提希
0437c06: 等圓頓之機。悟無生忍。亦能普收十惡五逆愚癡之
0437c07: 輩。入寶蓮華。可謂勝異方便。無上法門也。昔天台智
0437c08: 者大師。眾稱小釋迦。靈嶽親承。大蘇妙悟。證法華三
0437c09: 昧。獲無礙辯才。以此判釋一代時教。乃有三大五小
0437c10: 之說。論其部類。則有三大五小之分。究其要義。則不
0437c11: 出現前一念三千。即空即假即中之妙三觀也。觀經
0437c12: 義疏者。乃五小部之一也。此經妙觀。深固幽遠與華
0437c13: 嚴法華同體。非東土小釋迦。誰堪解釋。以合妙宗。若
0437c14: 不解釋。安能令末世障重眾生。了知三身不異。四土
0437c15: 圓融。之微妙觀法也哉。妙宗鈔者。四明法智尊者所
0437c16: 作。尊者乃天台大師之遠孫也。力闡台宗。精修妙觀。
0437c17: 至宏淨土法門尤為要切。見觀經義疏。妙旨甚深。初
0437c18: 心難入。若不重為細釋。恐此圓頓妙觀。不能廣傳於
0437c19: 世。故鈔云。當知今觀。非直於陰。觀本性佛。乃託他佛。
0437c20: 顯乎本性。故應佛顯。知本性明。託外義成。唯心觀立。
0437c21: 又云。應知實相。全體照明。稱為真心。亦名本覺。覺體
0437c22: 故。諸法皆實。若指其要。不離現前分別之念。念即
0437c23: 本覺。覺即經體。無別經體。以為所詮。以此覺心。觀於
0437c24: 依正。能所即絕。對待斯忘。妙觀之宗。自茲而立。寄語
0438a01: 行者。觀雖深妙。本被初心。若能進功。何憂不就。縱未
0438a02: 入品。為因亦強。生至彼。得預大會。所見依正。微妙
0438a03: 難思。速入聖階。度生亦廣如此土人。宿圓修者。於諸
0438a04: 座席。見相殊常。聞法易悟。以此類彼。功在妙宗。願共
0438a05: 有情即心念佛。乃此鈔所以作也。嗟乎。吾奉此書。已巳
0438a06: 竭力矣。至逢刀兵大亂四處奔逃。亦負之而行。唯恨
0438a07: 神識飛颺。不能作觀。然所得利益不可思議。焚身供
0438a08: 養亦報不盡。鈔云。應知法界圓融不思議體。作我一
0438a09: 念之心。亦復舉體。作生作佛。作依作正。余閱至於此。
0438a10: 乃深思之。既舉此體。作生作佛。作依作正。則生佛依
0438a11: 正。一一無非法界圓融不思議體。故知彌陀名號。亦
0438a12: 是舉此體而作。亦即是法界圓融不思議體。故幽溪
0438a13: 大師云。念佛之時。此心便是圓融清淨寶覺。以此妙
0438a14: 心。念彼阿彌。則彼三身。何身不念。求彼四土何土不
0438a15: 生。靈大師。深得此旨。故於要解中云。光則橫十
0438a16: 方。壽則窮三際。橫交徹即法界體。是故彌陀名
0438a17: 號。即是眾生本覺理性。彌陀名號。既即法界圓融不
0438a18: 思議體。則但持名號。豈有一法而不圓收。故幽溪靈
0438a19: 堅密徹悟諸大祖師。皆云持名不必更涉觀想參
0438a20: 究等行。余死心持名。乃從此入今特記之。以明法惠。
0438a21: 并告同行之士。雖不作觀。此書不可不讀。若不讀此
0438a22: 書。安知淨土法門。至頓至圓。後來恐被他岐所惑。甯
0438a23: 不寒心。願共勉之願共勉之。深愧薄福。不能將此法
0438a24: 門。重刊流布。令法界眾生。而共聞之。幸有妙根然二師。
0438b01: 深知佛恩。悲智雙運。一見此書。喜如獲寶。再三閱之。
0438b02: 欣樂愈深。遂募資刊布。廣結大緣。所願見者聞者。深
0438b03: 開妙解。稱者觀者。同見彌陀。淨業之士。欲深明三觀
0438b04: 之旨。鈔中已巳具。余愧無文。莫能嘆述。聊採數言。以為
0438b05: 勸發云爾。四明遠裔古崑然臂香九炷稽首謹識。
0438b06: 彌陀圓中鈔勸讀序
0438b07: 夫彌陀一經。乃釋迦如來。於深法中作淺說。廣法中
0438b08: 作略說者也。詮理則至頓至圓。詮行則至簡至易。故
0438b09: 聞之者。決定不退菩提。修之者。決定早登補處。無奈
0438b10: 眾生。障垢日深。經旨莫識。由此而諸解漸興。然解雖
0438b11: 多。論俯須時機。則皆可稱美。論闡揚妙觀。則莫若幽
0438b12: 溪大師之圓中鈔矣。其序云。以極樂依正為妙有。一
0438b13: 心持名為真空。微真空而莫能證於極樂之妙有。微
0438b14: 妙有而莫能顯於此心之真空。所謂不思議假非偏
0438b15: 假。真空不空非但空。合是二者而行之。則圓中圓滿
0438b16: 非但中之道成。是故命為鈔焉。意欲讀是經而修行
0438b17: 者。顧名思義。誠宜一心不亂。而萬慮皆忘。則真空之
0438b18: 理彰。七日持名。念念相續。則妙有之理顯。行成而見
0438b19: 佛。心淨而華開。娑婆之印壞。而極樂之文成。印壞所
0438b20: 以空其情。是之為真空。文成所以立其法是之為妙
0438b21: 有。二者俱存而俱忘。彌陀久經。厥語所以略。厥義所
0438b22: 以深也。崑於咸豐五年。在杭之大崇福寺。一見此書。
0438b23: 宛如熟識。遂覓此板。乃在城內法藏院諾庵法師所。
0438b24: 即印數十部。以廣其傳。因此淨緣漸熟。圓解漸開。是
0438c01: 故歷逃兵難。未嘗暫離願同學諸友。此書必須多讀。
0438c02: 始得深生信願。決志持名。佛法之妙舉。不外乎此矣。
0438c03: 淨土十要重梓序
0438c04: 淨土十要者。乃靈大師徹底悲心之所結集也。堅
0438c05: 密大師剖心瀝血之所流通也。自古宏淨土者。未有
0438c06: 如此直剖心宗。力救時病可謂將法王最勝寶藏。一
0438c07: 旦盡開。普施大地眾生。現成受用。猶有不肯死心承
0438c08: 當者。真是愚之甚。癡之極矣。靈云。深信發願。的為
0438c09: 淨土指南。由此而執持名號。乃為正行。若信願堅固。
0438c10: 臨終十念一念。亦決得生若無信願縱將名號。持至
0438c11: 風吹不入雨打不濕。如銀牆鐵壁相似。亦無得生之
0438c12: 理。修淨業者。不可不知。堅密云。六字洪名。念念之間。
0438c13: 欣厭具足。如出幽獄。奔託王家。步步之間。欣厭具足。
0438c14: 是故萬緣之唾不食。眾苦之忍莫回。又云。一句彌陀。
0438c15: 非大徹不能全提。而最愚亦無少欠。倘有些子分別。
0438c16: 便成大法魔殃。此乃二大師哀憐末世。之大慈大悲
0438c17: 真語實語。大舌輪之所同說。金色臂之所常垂。皆此
0438c18: 意也。願深思之願深思之。愧哉。吾本屠門之子。地獄
0438c19: 之人。賴佛光垂照。善友提乃知厭苦。發心出家。屢
0438c20: 蒙師友重重開示。始慕宗乘。愧宿障深厚。參究數年。
0438c21: 只解偏空而已巳。辛酉春。在虞東明因寺。忽遭兵。方
0438c22: 覺前來。學未真實。幸佛恩加被。在大難中。雖傷一足。
0438c23: 猶可奔逃。遂隱居於普陀佛頂山慧濟寺。於夏月間。
0438c24: 細閱此書。感激之至。如多年暗室。忽遇明燈。可惜從
0439a01: 前。不肯細讀。空過光陰悔之不及。自此盡棄舊習。專
0439a02: 學持名。欲具欣厭。故然兩指。十念記數。皆從此起。有
0439a03: 淨侶妙能大師。與余頗似宿緣。一見歡喜。乃共行之。
0439a04: 見十要序云。像季久轉。唯淨土一門。契理契機而淨
0439a05: 土諸書。唯此諸要。盡美盡善。因兵燹之後。此板無存。
0439a06: 遂發誠心。勸募重梓。唯願十方三世。共遵此書。同念
0439a07: 彌陀。同生淨土。方慰諸佛廣長。二師願力也矣。學人
0439a08: 古崑敬然臂香四十八炷。供養阿彌陀佛。稽首謹序。
0439a09: 重刻往生集序
0439a10: 余尊奉此集。略有三意。一信本師親口。告舍利弗曰。
0439a11: 汝等皆當信受我語。及諸佛所說。若有信者。應當發
0439a12: 願。生彼國土。己巳今當願。己巳今當生。集中上至高僧鴻
0439a13: 儒。下至愚夫愚婦。信願念佛。悉皆往生。豈非本師金
0439a14: 言。的確非謬。二信六方諸佛。出廣長舌。說誠實言。汝
0439a15: 等眾生。當信是稱讚不可思議功德一切諸佛所護
0439a16: 念經。集中四眾人等。乃至惡人。臨終念佛。皆得往生。
0439a17: 其惡人臨終。應墮地獄暫稱佛號。即免地獄。而便往
0439a18: 生。如此功德。安可思議也哉。豈非諸佛稱讚不可思
0439a19: 議功德。真實不。三信彌陀因中大誓願云。十方眾
0439a20: 生。發菩提心。修諸功德。至心發願。欲生我國。臨壽終
0439a21: 時。假令不與大眾圍繞現其人前者。不取正覺集中
0439a22: 多見念佛之人。臨命終時。佛及聖眾。親垂接引。豈非
0439a23: 彌陀誓願。決定可憑。蓮宗行者。苟能具此三信。決定
0439a24: 往生無疑。往生集者。乃蓮池祖師。大慈悲心之所撰
0439b01: 也。余確信淨土著事之功。實因於此。是故發心。重募
0439b02: 流通。以公十方淨友。普勸得此書者。當時常披閱。一
0439b03: 則企慕先賢。免生退屈。一則增長信力。淨業易成。庶
0439b04: 不負蓮祖之厚望焉。
0439b05: 讀圓覺經深信念佛序
0439b06: 大方廣圓覺經者。乃如來入大光明藏。於不二境。現
0439b07: 諸淨土而說。三世如來之所守護。十方菩薩之所皈
0439b08: 依。十二部經清淨眼目。豈不甚深微妙廣大圓融也
0439b09: 哉。圓覺者何。現前一念無明業識之心是也經云。無
0439b10: 上法王。有大陀羅尼門。名為圓覺。流出一切。清淨真
0439b11: 如菩提涅槃。悟此故也。又云。一切眾生。種種幻化。皆
0439b12: 生如來圓覺妙心。迷此故也。故裴公云。離圓覺無六
0439b13: 道。捨圓覺無三乘。非圓覺無如來。泯圓覺無真法。三
0439b14: 世諸佛之所證。蓋證此也。如來為一大事出現。蓋為
0439b15: 此也。三藏十二部。一切修多羅。蓋詮此也。是經名為
0439b16: 頓教大乘頓機眾生。從此開悟。亦攝漸修一切品。
0439b17: 譬如大海。不讓小流。乃至蚊。及阿修羅。飲其水者。
0439b18: 皆得充滿。是故古崑。雖生末世。惡業深重。猶可得聞
0439b19: 如斯妙經。獲益甚深。佛恩難報。倘不知現前一念無
0439b20: 明業識。即是如來圓覺妙心。那能決志。專念彌陀。若
0439b21: 不專念彌陀。定隨無明。造生死業輪迴六道。永無出
0439b22: 期。經中得益之處頗多。不能全舉。唯將念佛起信之
0439b23: 言。略引之耳。經云。一切眾生。若佛住世。若佛滅後。若
0439b24: 法末時。有諸眾生。具大乘性。信佛秘密大圓覺心。欲
0439c01: 修行者。當立期限。稽首十方諸佛名字。又云。若諸眾
0439c02: 生。修三摩提。先當憶想十方如來。夫圓覺經者。本
0439c03: 直指人心見性成佛最要之典。尚云欲修行者。先當
0439c04: 憶想十方如來。及諸佛名字。故堅密大師云。參禪必
0439c05: 不可無淨土。為防退墮甯不寒心。此言禪淨兼修為
0439c06: 益最大。永明所謂。有禪有淨土。猶如帶角虎現世為
0439c07: 人師。當來作佛祖。又何故偏云。淨土必不可入禪機。
0439c08: 意見稍乘。二門俱破。蓋言事有顯理之功。不必外加
0439c09: 夾雜。永明所謂。無禪有淨土。萬修萬人去。但得見彌
0439c10: 陀。何愁不開悟。可知圓覺妙經。乃禪淨圓融賢愚普
0439c11: 攝之大法門也。永明之角虎。亦不外乎此矣。經云。假
0439c12: 使有人。純以七寶。積滿三千大千世界。以用布施。不
0439c13: 如有人。聞此經名。及一句義。假使有人。教百恒河沙
0439c14: 眾生。得阿羅漢果。不如有人。宣說此經。分則半偈。圭
0439c15: 云。實由法無不持。機無不被者也。戀西學人古崑。
0439c16: 敬然臂香十二炷。供養圓覺妙經。唯願承此功德。早
0439c17: 見彌陀世尊。誓度法界眾生。同歸大圓覺海。
0439c18: 圓覺彌陀二經合讚
0439c19: 大矣哉。圓覺妙經。真渡我出迷流之寶筏也。若不讀
0439c20: 此經。安知現前一念。窮橫無法不具。若不知現
0439c21: 前一念。窮橫。無法不具安信有十萬億佛土外
0439c22: 之極樂世界阿彌陀佛。若不信有極樂世界阿彌陀
0439c23: 佛。安肯死心持名。發願往生。若不肯死心持名。發願
0439c24: 往生。安能速離苦海。早見。彌陀。若不早見彌陀。安得
0440a01: 一時頓現自心本具無量功德也哉。
0440a02: 刺剌血寫阿彌陀經發願
0440a03: 娑婆教主。在祇園會上。說出一卷阿彌陀經。六方恒
0440a04: 沙諸佛。同聲稱讚。同為護念。復出廣長之舌。覆大
0440a05: 千世界。普勸眾生。應當信受何哉。蓋此經。乃直顯眾
0440a06: 生久迷之自性。大暢諸佛普度之本懷故也。故經云。
0440a07: 將來經法。滅盡。特留此經百年。眾生遇斯。皆可得度。
0440a08: 若有眾生。聞斯經者。於無上道。終不退轉。是故應當。
0440a09: 專心信受。持誦說行古崑為此。述禮。想儀奉為日課。
0440a10: 再欲將斯經典。廣為人說。以報佛恩。舌鈍心昏。不能
0440a11: 滿願。豈不恨極。障深福薄。乃至如此想在俗不遇此
0440a12: 經。決不能發意出家。出家不仗此經。決不能死心念
0440a13: 佛。此恩此德。難報難酬。是故每想刺剌血。書寫此經。以
0440a14: 自供奉。愧無忍力。不敢下手。直至同治癸酉。忽得舌
0440a15: 病。經久不除。定是累生妄語之報。若不懺悔必墮三
0440a16: 途。因此發決定心。對釋迦像前敬刺舌血。書寫阿彌
0440a17: 陀經。又然臂香九炷。供養娑婆教主。本師釋迦牟尼
0440a18: 佛。極樂世界阿彌陀佛。六方世界恒河沙數諸佛。發
0440a19: 願云。
0440a20: 弟子古崑。見經中說。已巳發願若已巳生。今發願若今生。
0440a21: 當發願若當生。是故我今。至心發願。
0440a22: 我得舌病難除滅定是累生多妄說
0440a23: 發心書寫彌陀經為表至誠刺舌血
0440a24: 以此血之善因懺除舌根諸惡業
0440b01: 願我臨欲命終時下品蓮華定得入
0440b02: 唯願蓮華速速開早得如來廣長舌
0440b03: 誓入娑婆惡世中將此妙經細解說
0440b04: 隨聲出現妙莊嚴普令見聞生歡悅
0440b05: 人人皆念阿彌陀箇箇同生極樂國
0440b06: 仰願彼佛及本師并此經中六方佛
0440b07: 大慈大悲同證明我願如是無休歇
0440b08: 直顯者。圓中鈔云。瓊林玉沼。直顯於心源。壽量光
0440b09: 明。全彰於自性但舉假名。全收實法故曰一稱嘉
0440b10: 號。萬德齊彰。是則依此經修。但以稱佛名號。六字
0440b11: 音聲。而為所緣之境。無以觀佛相好。以濫經宗。要
0440b12: 解云。阿彌陀佛。是萬德洪名。以名召德。罄無不盡
0440b13: 故即以執持名號為正行。不必更涉觀想參究等
0440b14: 行。至簡易至直捷也。故徹悟云。一句所念之佛。全
0440b15: 德立名。德外無名。以名召德。名外無德。本一切
0440b16: 本含一切。絕待圓融。不可思議。蓮宗行者。當從者
0440b17: 裏信入。又云。深信切願。專懇持名。能於念念中。齊
0440b18: 澄眾染。圓顯本空。頓契靈源。直趣果海。徑路序所
0440b19: 謂。一句彌陀。乃橫絕迷源。直投覺海。至簡易至直
0440b20: 捷之大方便也如上引證。皆直顯之旨願持名者。
0440b21: 同盡心焉。光緒元年。歲次乙亥。佛涅槃日。於法源
0440b22: 庵之報恩關。發此願也。
0440b23: 刺剌血寫四十八願九品觀章發願
0440b24: 同治元年。古崑在佛頂山慧濟寺。閱淨土十要。至寶
0440c01: 王論中。知智者大師。臨終令讀四十八願。九品觀章
0440c02: 想智者。乃東土釋迦。臨終令讀。豈非至要之言。因此
0440c03: 熟讀奉為日課。為感得聞彌陀願力。九界普收。惡逆
0440c04: 之人。能稱十念。亦必往生。是故刺血書寫以常供奉。
0440c05: 發願云。
0440c06: 我今刺身血敬寫六八願願我命終時
0440c07: 得見彌陀面又復然臂香炷數四十八
0440c08: 供養阿彌陀願速生彼剎
0440c09: 我今刺剌身血敬寫九品經願我早離苦
0440c10: 早得下品生又然香九炷供養華池佛
0440c11: 願求命終時蓮現如初日
0440c12: 自慶聞法然身香發願
0440c13: 我弟子古崑。從於無始以至今生。常因三毒。造罪無
0440c14: 邊。今雖出家。得聞佛法。三毒之心。依然常熾。倘不聞
0440c15: 彌陀有十念之願力。蓮池有九品之方便。那敢現世
0440c16: 求願往生。若不想現世往生。必定退失善根。轉貪利
0440c17: 養。非佛護念。安有今朝。是故於解七之際。敬然身香
0440c18: 五炷。供養娑婆世界本師釋迦牟尼佛。為感入五濁
0440c19: 惡世。說難信之法。令我得聞彌陀名號。死心執持。又
0440c20: 然身香十八炷。供養六方世界一切諸佛。為感護念
0440c21: 阿彌陀經。及聞是經受持者。要解云。聞經受持。即執持名號又然身
0440c22: 香四十八炷。供養西方極樂世界光壽無量阿彌陀
0440c23: 佛。為感因中所發四十八願。以名號功德。普度有情。
0440c24: 至稱十念。亦得往生。又然身香九炷。供養西方極樂
0441a01: 世界在池水上阿彌陀佛。為感果上所開九品方便。
0441a02: 令惡逆眾生。十念稱佛。得生寶池。我弟子古崑。以此
0441a03: 然香功德。至心回向。唯願六方諸佛。兩土世尊。慈悲
0441a04: 證明。哀憐攝受。願我盡此報身。決定得生極樂世界。
0441a05: 七寶池中下品華內。承佛冥加。一彈指頃。華開見佛。
0441a06: 即聞佛乘。頓開佛慧。廣度眾生。滿菩提願。
0441a07: 然臂香供楞嚴觀音圓通偈發願
0441a08: 我然臂香十二炷。供養楞嚴圓通偈。願我早生七寶
0441a09: 池。早淨耳根聞妙諦。
0441a10: 楞嚴經觀音圓通偈云。十方俱擊十處一齊聞
0441a11: 此則圓真實。隔垣聽音響。遐邇俱可聞。此則通真
0441a12: 實。聲無亦無滅。聲有亦非生。生滅二圓離。此則常
0441a13: 真實。幽溪大師楞嚴玄義云。常真實即聞性窮。
0441a14: 不生不滅也。圓真實即聞性橫。無去無來也。通
0441a15: 真實即聞性清淨。不受妄染也。崑曰。宛同圓覺經覺性滿清淨不
0441a16: 動之義又云圓通常。即三德也。即常住真心也。此數
0441a17: 偈。不唯可以驗耳根本理圓妙。行者亦宜持此。以
0441a18: 資圓修。如人靜居之時。隨其音聲。發於何方。應於
0441a19: 障外。或動或靜。而吾之聞性。圓通常住。於此彌可
0441a20: 資而得矣。又復應知。法本非空非假。亦非非空假。
0441a21: 秪由法性絕待。就此寓名為中。秪由法性無染。就
0441a22: 此寓名為空。秪由法性具足諸法。就此寓名為假。
0441a23: 只一法性。即絕待即無妄即具法。如摩尼寶珠。即
0441a24: 瑩徹即具寶即體圓。雖三宛然。而是一珠。雖是一
0441b01: 珠。而三宛然。耳根圓通。亦復如是。十方俱擊。十
0441b02: 處一齊聞。就此絕待。說名為中。能觀此圓。是觀中
0441b03: 道。隔垣聽音響。遐邇俱可聞。就此無礙。說名為空。
0441b04: 能觀此通。是觀真空。聲無亦無滅。聲有亦非生。就
0441b05: 此無生。說名為有。能觀此常。是觀妙有。天台云。全
0441b06: 由性具。實匪修成。不其然乎。此猶約不次中。說於
0441b07: 次弟。若不次不次說者。舉圓必通必常。舉通必圓
0441b08: 必常。舉常必圓必通。是故返聞之時。但觀其圓。則
0441b09: 通之於常。皆在是矣文崑為沙彌時。初閱此經。一
0441b10: 見擊鐘驗常。及此偈等。便生歡喜遂將此經常帶
0441b11: 身邊。故受戒後。住國清禪堂。於靜夜中。歡喜聽幽
0441b12: 冥鐘。反觀聞性。一夜聞鐘聲。恍有所解。而成偈云。
0441b13: 本來無可比因他現其己巳他己巳自消融
0441b14: 無憂亦無喜
0441b15: 後見幽溪生無生論云。靈不昧。吾心自空也。物
0441b16: 來斯應。吾心自有也空有相即。吾心自中也。此性
0441b17: 也。非修也。三諦也。非三觀也。修之者。稱性照了也。
0441b18: 體達此心。空洞無物謂之空。照了此性。具足萬法
0441b19: 謂之假。融通二邊。不一不異謂之中。然則即靈
0441b20: 而應物也。即應物而靈也空即假中也假即空
0441b21: 中也。中即空假也。是稱性而修也。絕待而照也。不
0441b22: 思議之三觀也。首楞大定之司南也。始知前所解
0441b23: 者。恍契此旨。乃信極樂依正莊嚴之他物。即吾人
0441b24: 靈不昧之自心。故圓中鈔云離彼妙有。無以顯
0441c01: 此真空。離此真空無以證彼妙有。余幸知此。方能
0441c02: 勇信西方。死心求生。實從無生論及圓中鈔而入
0441c03: 是故願嗣台宗。為幽溪之後裔焉。
0441c04: 然臂香供圓覺經發願
0441c05: 我然臂香十二炷。供養圓覺了義經。願我早見阿彌
0441c06: 陀。早來以此度生。
0441c07: 圓覺經云彼知覺者猶如空知空者即空華
0441c08: 相。亦不可說。無知覺性。有無俱遣是則名為淨覺
0441c09: 隨順。崑因師兄指示。讀至於此。喜而有疑。遂向日
0441c10: 用中。參箇能知覺者。畢竟是誰。亦在國清寺禪堂。
0441c11: 於解七之際。豁然有省。如久渴得漿。喜不可說。後
0441c12: 念佛時。因述偈云。
0441c13: 本有一圓覺動轉及施為明明全體是
0441c14: 何必更問誰
0441c15: 了了無跡時時在目前本來離言說
0441c16: 故佛亦無傳
0441c17: 吾聞淨土教頗似有宿因所食諸雜毒
0441c18: 吐成六字經
0441c19: 崑因宿障深重。學禪難就。遂捨之修淨。恐招謗禪
0441c20: 之罪。是故將從前濫沾法乳之言。至心呈出。一表
0441c21: 賢聖流通經典之恩。一表祖師建立禪堂之德。雖
0441c22: 則入門甚淺。然於淨土。甘心守愚。全仗此矣。
0441c23: 牙痛發願
0441c24: 古崑恒受牙痛。心不能忍。靜心思之。定是前生毀謗
0442a01: 三寶。及一切人。故招此報。若不懺悔。必墮地獄。是故
0442a02: 發心敬然臂香四十八炷。供養阿彌陀佛。發露懺悔。
0442a03: 願早往生。願云。
0442a04: 我受牙痛為何因諒必前生謗三尊
0442a05: 謗法謗僧過已巳重再加謗佛罪難陳
0442a06: 若不懺悔并發願必墮地獄痛尤深
0442a07: 故然臂香六八炷供養彌陀大慈尊
0442a08: 願我速離牙痛苦願我促壽早往生
0442a09: 願我早見彌陀面以真實語利生
0442a10: 讚佛讚僧心不已巳更讚淨土妙法門
0442a11: 普令眾生皆度脫我願方始得稱心
0442a12: 仰願十方三世佛一切菩薩賢聖僧
0442a13: 大慈大悲同證明同垂救護令往生
0442a14: 病久發願
0442a15: 古崑於癸酉年。三月初五日。身染重病。直至秋間。夜
0442a16: 不安眠。口不開味。生死之事。未知如何。想我此生。別
0442a17: 無所能。只有淨土一門。極力相信。誠恐宿業深重。現
0442a18: 生不能如願。豈不孤負佛恩。枉被法服。消一切信
0442a19: 心供養。佛袈裟下。失人身。最堪痛惜。異方便中。不
0442a20: 成道業。不悲傷。故於九月二十三日。在天台教觀。
0442a21: 啟建四十九日七期。禁止語言不敢放逸。每日早晨。
0442a22: 敬然臂香三炷。供養阿彌陀佛。發願云。
0442a23: 六八大願王九品妙慈力令我速歸去
0442a24: 早來度一切我壽若未盡願令病消滅
0442b01: 誓發精進心持名不休歇
0442b02: 戒述發願
0442b03: 古崑慚愧數年以來。謬述偈文。自不知醜。靜心思之。
0442b04: 不但枉費工夫。全無利益。而且勞損精神。增長狂見。
0442b05: 其害非淺。止觀云。領持記憶。心勞志倦。言論往復。水
0442b06: 濁珠昏。領持記憶。乃學佛法之要事。修止觀者。尚須
0442b07: 棄捨。況專持名號。現世求生之人。那可向外習學。擾
0442b08: 亂心神。使三昧不成。往生難決。為改前非。復成偈云。
0442b09: 謬述偈文向外學。妄招賢士生輕薄。祖師妙典積如
0442b10: 山。何用吾盲多造作。可醜可醜真可醜。私採他言為
0442b11: 己巳有。如此狂心不肯休。西方直路成橫走。如斯深障
0442b12: 每欲戒之。意馬難止。是故於同治癸酉年。佛成道日。
0442b13: 敬然臂香三炷。立誓願云。古崑此生再述偈文。必墮
0442b14: 地獄。又敬然臂香六炷。供養釋迦如來。彌陀世尊。唯
0442b15: 願以慈悲願力。加被於我。令我定心念佛。速往西方
0442b16: 早見慈尊。頓開佛慧。盡未來際。說法利生。
0442b17: 慎狂發願
0442b18: 妙禪師云。交情不求益我。情益我則虧失道義。虧
0442b19: 道義必見人之非。又云。與人不求順適。人順適則內
0442b20: 必自矜。內自矜必執我之是。崑每好亂改學友之言。
0442b21: 豈非見人之非。執我之是。故知虧道內矜。受害非淺。
0442b22: 淨業未成。自救不了。那敢評人是非。的是狂魔所附。
0442b23: 回心思之。懊悔不已巳。是故於光緒元年夏日。向阿彌
0442b24: 陀佛敬然臂香九炷。以求懺悔。發願偈云。
0442c01: 深慚無智起狂見。每每胡圖改友言。今向佛前求懺
0442c02: 悔。願除狂害早生蓮。
0442c03: 七期發願
0442c04: 要解云。得生與否。全由信願之有無。品位高下。全由
0442c05: 持名之深淺。徹悟云。真能發願則信在其中。信願既
0442c06: 具。則行不期起而自起。是故信願行。三種資糧。唯一
0442c07: 願字盡之矣。崑每揣障重。要仗一心不亂。方得往生。
0442c08: 今生決定不能。若仗信願能生。似可勉力。是故凡建
0442c09: 七期。定十萬彌陀為日課。以作發願之本。決不求一
0442c10: 心不亂。每晨必然臂香三炷供佛。至心發願云。
0442c11: 我今然臂香。供養彌陀佛。願我命終時。決定生彼國。
0442c12: 呵棄欲蓋
0442c13: 慈雲懺願儀云。定取淨業即時成就。不得一念思憶
0442c14: 五塵。呵去愛欲。勤息恚癡。行人各有無始惡習。速求
0442c15: 捨離。不為正懺障礙。當觀察何習偏重。呵棄調停。取
0442c16: 令平復。勿便行法唐喪其功。余為此。採止觀方便中
0442c17: 呵五欲棄五蓋之文。附以欣求淨土之意。述成十偈。
0442c18: 寫諸坐隅。日以自警云。
0442c19: 色
0442c20: 色欲侵人禍甚深。輪迴六道苦彌增。願求彼佛垂慈
0442c21: 愍。早放光明接往生。
0442c22: 聲
0442c23: 媚言曲眾邪聲。惱亂行人道不成。誓念佛名生彼
0442c24: 國。常聽靈鳥唱玄音。
0443a01: 香
0443a02: 芬芳馥郁害非輕。高志之人亦被侵。唯願早登安養
0443a03: 國。蓮華香裏悟無生。
0443a04: 味
0443a05: 沙彌味墮蟲身。此欲由來害亦深。及早修行生極
0443a06: 樂。酥酡妙食自然成。
0443a07: 觸
0443a08: 堪嗟觸害少人知。垢體常希細軟衣。託質蓮華身淨
0443a09: 潔。微風吹著妙難思。
0443a10: 貪
0443a11: 貪心一起黑沉沉。人相翻為餓鬼形。急念彌陀生寶
0443a12: 所。現成受用不須尋。
0443a13: 嗔
0443a14: 炎炎嗔火若蛇形。燒無邊功德林。遙羨樂諸善
0443a15: 友。慈悲喜捨利生。
0443a16: 睡
0443a17: 睡魔久住黑山林。晝夜常欺學道人。痛策身心稱彼
0443a18: 佛。早歸極樂始安。
0443a19: 掉悔
0443a20: 掉舉身心障已巳深。更縈憂悔道難成。一聲佛號超生
0443a21: 死。自在逍遙莫比倫。
0443a22: 疑
0443a23: 疑蓋縈纏道不成。應須急棄莫存心。樂有路原相
0443a24: 近。信極方能易往生。
0443b01: 血佛像詩
0443b02: 同治壬申夏初。崑在旌教講寺。看顯明和尚之病。見
0443b03: 妙能法師自題血像詩十首。喜其深得欣厭取捨之
0443b04: 旨。故不揣庸愚。學而和之。每得二首。原韻別記。
0443b05: 久背彌陀大導師。深沉苦海莫能離。剖身欲畫慈悲
0443b06: 像。滴血解鮮帶淚垂。
0443b07: 血描極樂大恩師。盡報歸依不敢離。苦海漂流無可
0443b08: 出。願伸寶手近吾垂。
0443b09: 說著死門涕淚淋。深慚度莫追尋。至心血寫如來
0443b10: 像。願我速聞極樂音。
0443b11: 窮兒嘆苦淚淋淋。痛失摩尼沒處尋。割血圖成親長
0443b12: 者。朝朝求降大慈音。
0443b13: 勞勞碌碌百無成。孤負靈臺一點明。賴有彌陀垂攝
0443b14: 受。恭描血像願求生。
0443b15: 善事難周惡易成。皆由因果不分明。今刳舌血描慈
0443b16: 像。九品華池定得生。
0443b17: 造業之時只一軀。三途受苦有千殊。願從此世生安
0443b18: 養。剖血描成彼佛模。
0443b19: 只說聖凡各一軀。誰知真性體無殊。誠心血繪彌陀
0443b20: 像。帶起當人臺日模。
0443b21: 覺體靈明本自安。量周沙界一毫端。血圖聖像皆因
0443b22: 此。唯願諸人著眼看。
0443b23: 莊嚴淨土最堪安。寶樹重重樂萬端。痛血畫成調御
0443b24: 像。願生彼國倚欄看。
0443c01: 輪迴生死去還來。何日能昇七寶臺。割血描師求出
0443c02: 苦。免教痛哭響如雷。
0443c03: 剖身滴血畫如來。願我臨終上寶臺。諸佛現前同授
0443c04: 手。梵音慰喻響如雷。
0443c05: 現前一念本惺惺。為染塵緣失己巳靈。血畫彌陀全體
0443c06: 露。宛然心佛不丹青。
0443c07: 彌陀願海寂惺惺。攝取生復本靈。剖血繪成真實寶
0443c08: 像。是心是佛是丹青。
0443c09: 佛性常存非舊新。眾生迷背認殘身。精誠血畫慈尊
0443c10: 像。普願含靈越垢塵。
0443c11: 一點靈光萬古新。情根覆蔽變凡身。血心畫作西方
0443c12: 佛。願了娑婆歷劫塵。
0443c13: 情枷愛鎖莫能開。急急回頭把藕栽。恭對西方剖舌
0443c14: 血。描成彼佛宛然來。
0443c15: 彼佛願門正大開。應將信種急培栽。我今血畫金池
0443c16: 像。宛在心中無去來。
0443c17: 曠劫奔馳喪本真。深悲空過負慈親。今番立誓持名
0443c18: 號。滴血申誠畫佛身。
0443c19: 血寫彌陀即一真。為人自肯乃方親。還須把本逃生
0443c20: 死。念念休忘彼佛身。
0443c21: 為友封龕
0443c22: 拈封條云。真如界內。本無東西之隔。生滅門中。有
0443c23: 來去之形。恭惟旌教堂上顯明和尚。一生行滿。大事
0443c24: 圓成。可謂無所從來。來生東土亦無所去。去往西方
0444a01: 更白數言聊表尊德。脫俗離塵數十春。尋師訪道志
0444a02: 宏深。因緣時至心華發。親見無生舊主人。苦志參禪
0444a03: 功已巳至。忘身為眾愈加精。朝行百事無疲倦。夜坐觀
0444a04: 心達五更。戒行精嚴如雪淨。慈悲忍辱利生。出言
0444a05: 不說他人過。居世常存厭世心。臨終一著無餘事。但
0444a06: 念彌陀願往生。可幸顯公歸西去。堪憐吾輩少知音。
0444a07: 且道封龕一句作麼生。多年苦行忙如箭。今日安閒
0444a08: 坐寶蓮。便封。
0444a09: 往生要關
0444a10: 念佛之人。將往生時。最怕心懷疑惑。自生退屈。謂我
0444a11: 等生死凡夫。罪障深重豈能一世便得往生此皆不
0444a12: 如彌陀願力。特為救度苦惱眾生一生成就。而設此
0444a13: 方便也。觀經云。十惡五逆。臨終苦逼。教稱十念。即生
0444a14: 彼國。此豈非一生成就之明證乎。十惡五逆。乃極大
0444a15: 惡人。尚能一生成就。何況小惡。何況無惡。何況一生
0444a16: 念佛之人。豈不決定往生。疑者云。大惡之人。臨終念
0444a17: 佛。十念往生。皆是宿世善根深厚。乃能如此。釋云。大
0444a18: 惡之人。宿世尚有善根。何況小惡。何況無惡。何況一
0444a19: 生念佛之人。豈有無善根之理。當知但能遇善知識。
0444a20: 聞佛名號。皆是宿世善根深厚之人。不可自生疑惑。
0444a21: 自障其心。令一生空過道業無成。余親見善友。根機
0444a22: 最利功行高超。臨終生疑。不得往生。有愚鈍者。老實
0444a23: 念佛。臨命終時。即得往生。可見淨土法門。不論根機
0444a24: 大小。功行淺深。唯在深信佛語。皆得成就。故慈照宗
0444b01: 主云。將謂是凡夫。不得生淨土。且自持齋戒。後世願
0444b02: 為人。輾轉更修行。方可生彼國。多見修行人。常作如
0444b03: 是說不稱彌陀願。不合淨土經。邪見障覆心。畢竟難
0444b04: 出離。非是他人障。皆是自障心。今世不得生。一蹉成
0444b05: 百蹉。勸汝修行人。信我如來說。佛無不實語。豈是
0444b06: 誑言。但當自精勤。一心求淨土。
0444b07: 佛恩加被
0444b08: 余庚午冬。在旌教寺。起七念佛。因得小病。便生疲倦。
0444b09: 不能提起。心中胡思亂想。忽然想著在家之時。衣食
0444b10: 難圖。苦不可言。今賴佛恩百事現成。稍有微恙。那堪
0444b11: 放逸。今逢如此良緣。再不精進念佛。豈有出苦之期。
0444b12: 因此忽爾新鮮。神清氣爽。念佛頗見有力。因作厭苦
0444b13: 出家念佛求生四偈。以常警。
0444b14: 自慚歷劫罪根深。報在貧家做苦人。衣食難圖多困
0444b15: 厄。親靡恃甚酸辛。雖存藝業空無味。賴遇病緣起
0444b16: 厭心。感佛慈悲垂救護。願修大行度生。
0444b17: 造惡愚人忽作僧。未知往昔有何因。旱逢甘澤非吾
0444b18: 福。病遇良醫是聖勳。大石將沉還不沒。重囚臨死得
0444b19: 回生。願祈速出輪迴苦。廣學菩提報佛恩。
0444b20: 幸得為僧異俗倫。深慚垢重道難成。胸中妄想紛然
0444b21: 起。意地貪嗔不暫停。始學禪宗緣未就。將修淨業病
0444b22: 相侵哀哉寶所空無獲。立誓專稱萬德名。
0444b23: 畢命為期誦佛名。朝朝六萬定功程。往生盡在專修
0444b24: 志。流轉咸由放逸心。極樂人民皆不退。娑婆豪貴亦
0444c01: 沉淪。唯求早託蓮池底。免在閻浮受苦輪。
0444c02: 憶恩流淚
0444c03: 同治庚午冬。余在旌教寺。裱一軸六字洪名供於室
0444c04: 內。於初掛之日。竭力跪誦千聲。以申誠敬。忽憶萬德
0444c05: 洪名。救我死心之恩。不覺聲淚並出因作偈云。
0444c06: 六字洪名妙莫測。無邊功德皆含攝。本師為此重重
0444c07: 宣。諸佛因斯處處說。善導多稱多放光。少康一唱一
0444c08: 飛佛。我今跪誦憶深恩。句句聲聲淚並出。
0444c09: 慶領直捷
0444c10: 彌陀要解云。阿彌陀佛。是萬德洪名。以名召德。罄無
0444c11: 不盡。徹悟禪師云。一句所念之佛。全德立名。德外無
0444c12: 名。以名召德。名外無德。寄語持名行者。當思此語。始
0444c13: 知持名不必參觀。至簡易至直捷也。余愧數年以來。
0444c14: 不解此旨。隨伶俐人跟所轉。妄謂彌陀名號。曲為
0444c15: 下根之人。若上智念佛。必要參究作觀方稱有禪有
0444c16: 淨。每懷此意。究竟參又參不到。觀又觀不成。幸於辛
0444c17: 未春。而得解入彌陀三身之德。恒稱名而頓彰。圓中
0444c18: 鈔云。一稱嘉號。萬德齊彰。果有此妙。自此參觀心絕。
0444c19: 慶幸之至。若非父母勤苦之力。讀兩年書識幾箇字。
0444c20: 那有今朝。愧出家來。並無薦遂然臂香四十八炷
0444c21: 供養阿彌陀佛。願我生身父母。承此善根。早生極樂
0444c22: 因作偈云。
0444c23: 以名召德本融通。彼佛分明在口中。果得持名無異
0444c24: 念。聲聲露出紫金容。
0445a01: 手掐輪珠記佛名。珠中有佛甚分明。只因自己巳塵緣
0445a02: 重。終日於中不見形。
0445a03: 家貧已巳讀兩年書。父母辛勤汗如雨。今解以名召德
0445a04: 宗。全憑識字看經語。
0445a05: 臂上虔焚六八香。至心供養彌陀佛。以斯功德願雙
0445a06: 親。早脫苦輪生樂國。
0445a07: 惜前謬濫
0445a08: 堪悲昔日墮偏空。妄謂己巳明向上宗。念著彌陀平淡
0445a09: 淡。自稱見地喜濃濃。
0445a10: 初出家時本信西。一欣禪理反嫌低。至遭兵難方知
0445a11: 謬。盡改從前一切非。
0445a12: 淨宗未入自稱通。濫解彌陀即主翁。雖說洪名吾喜
0445a13: 念。心中猶著沒西東。
0445a14: 我學恭禮只解空。謬稱心淨即蓮宮。至看十要明西
0445a15: 有。始決持名願捨東。
0445a16: 名號本願
0445a17: 眾生垢重道難修。苦海茫茫怎出頭。法藏因斯立誓
0445a18: 願。但將名號度流。
0445a19: 彌陀名號願無邊。普攝凡愚頓且圓。惡逆回心纔十
0445a20: 念。火車化作紫金蓮。
0445a21: 持名自得
0445a22: 洪名隱隱口中稱。手掐輪珠靜靜聽。聽得玄音明歷
0445a23: 歷。恍如有佛露真身。
0445a24: 開唇誦佛微微響。攝耳澄心細細聽。聽得佛音含淚
0445b01: 出。宛如難子哭慈親。
0445b02: 持名要策
0445b03: 口誦佛。耳聽聲。句句應使勿暫停。但得如斯無夾雜。
0445b04: 宛然有佛在其唇西齋詩云。口耳相傳六個字聖凡不隔一條絲。即此義也。
0445b05: 名一舉。佛頓彰。徹悟禪師云。全德立名。德外無名。以名召德。名外無德。少康祖師。功極於
0445b06: 此。故能稱一聲名。出一尊佛聲聲全露自心光。即徹悟云。一聲佛號。一聲心直下分
0445b07: 明。豈待尋鞭影。不勞頻舉示。白牛運出古黃全為茲不用雜參觀。只要當人
0445b08: 願力強堅密大師云。六字洪名。念念之間欣厭具足。此即願力堅強之謂也。
0445b09: 持名重口
0445b10: 持名重口義深深。當究大乘圓頓經。法華一稱皆作
0445b11: 佛。觀經十氣便超生。
0445b12: 洪名功大在音聲。故得頓收惡逆根。感應易成全仗
0445b13: 此。高賢慎勿看為輕。
0445b14: 持名當響
0445b15: 我稱名號響如雷。彼佛遙聞必速來。只為念聲力小
0445b16: 小。故他緩緩送金臺。
0445b17: 我把彌陀盡力稱。蓮池會裏必聞聲。其中諒有舊親
0445b18: 戚。終肯早來送好音。
0445b19: 持名伏妄
0445b20: 稱佛不宜記妄心。最宜聽著口中音。譬如白日濃雲
0445b21: 起。當幸陽光不被侵。
0445b22: 稱名伏妄有奇勳。勳在口中出響聲。譬若人間千怪
0445b23: 起。一雷能破眾邪心。
0445b24: 三業圓修
0445c01: 口稱佛號必從心。手掐輪珠正屬身。三業圓修功必
0445c02: 大。故堪將此廣流行。
0445c03: 細想佛宣三藏經。無非警誡修三業。所以深勸稱彌
0445c04: 陀。聲聲圓淨易超越。
0445c05: 有佛土頌
0445c06: 曾見學者。將一卷彌陀經。都說是自心本性。並無彼
0445c07: 佛彼土。豈非撥境求心。斬頭活。余聞之不忍。遂述
0445c08: 有佛土頌。以警童蒙。
0445c09: 大哉一卷小彌陀。佛字算有八十五。只見三心在厥
0445c10: 中。敢云無佛甯非忤。
0445c11: 土字成二十一。尋性字無跡。分明有土是圓
0445c12: 談。不比小乘多說寂。
0445c13: 自題小照
0445c14: 本貧窮人。是地獄種。何福而遇出家。何慧而知西方。
0445c15: 必蒙彌陀恩德之所加被。既感佛恩。當持佛名。慚愧
0445c16: 不能參究作觀。不能平伏妄想。只堪記數讀誦。畢命
0445c17: 為期而已巳。曾有偈云。
0445c18: 感佛深恩誦佛名。不修妙觀不參心。任憑意地多思
0445c19: 想。誓掐輪珠動口唇。問如此念佛。有何奇特。答念珠
0445c20: 在手華池朗。佛號離唇性地昏。
0445c21: 痛依稀
0445c22: 堅密大師云。一句彌陀。非大徹不能全提。而最愚亦
0445c23: 無少欠。倘有些子分別。便成大法魔殃。只貴一心受
0445c24: 持。甯羨依稀解悟。乞兒若見小利。急須吐棄無餘。崑
0446a01: 向謂名號即佛。豈非依稀。又謂名號即心。豈非分別。
0446a02: 如此小利。那可不吐因然臂香九炷。而述痛云。
0446a03: 彌陀六萬定規繩。日日堅持作路程。不想白牛當處
0446a04: 露。只求臨死免沉淪。
0446a05: 朝數洪名六萬聲。憑他微妙深非深。不求彼佛今時
0446a06: 現。只想臨終得往生。
0446a07: 多劫以來積罪深。持名一世豈能清。必憑佛力垂加
0446a08: 護。使我臨終帶業生。
0446a09: 巍巍萬德紫金身。纔誦洪名那得親。必仗當人真信
0446a10: 願。臨終佛救始超昇。
0446a11: 吾人心性含諸妙。信此求生終易到。最怕於中解不
0446a12: 忘。雖持佛號功難效。
0446a13: 彼佛洪名度一切。急須持誦休停輟。當如遇難喊人
0446a14: 援。莫謂音聲便是佛。
0446a15: 難難難難難之極。頓悟依然生苦域。實為理明事不
0446a16: 精。故知重解反招。
0446a17: 易易易易易之至。十聲佛號歸西去。只憑一點願心
0446a18: 堅。故信洪名功莫喻。
0446a19: 深恩略讚
0446a20: 一句洪名血滴滴。當知法藏大恩力。經無數劫結吾
0446a21: 緣。始肯今朝口不輟。
0446a22: 一句洪名血滴滴。釋迦之苦如山疊。捨頭捨目為吾
0446a23: 身。今日方能聽彼說。
0446a24: 一句洪名血滴滴。六方盡出廣長舌。為防吾信不能
0446b01: 堅。六道輪迴無可出。
0446b02: 一句洪名血滴滴。祖師菩薩汗如血。剖心竭力造諸
0446b03: 書。勸我必從者裏入。
0446b04: 古崑自發狂來苦有數載。幸於此休。故然臂香四
0446b05: 十八炷。供養彌陀釋迦。六方諸佛。及歷代祖師菩
0446b06: 薩發願云。我供臂香四十八。微佛祖諸恩德。願
0446b07: 吾今世得超生。盡未來時度一切。
0446b08: 佛前號哭
0446b09: 同治庚午九月。崑在旌教寺。啟建七七道場。每日持
0446b10: 名十萬。至圓滿日。自慚空過。佛前號哭云。
0446b11: 法門如此勝妙我罪如此深重為人如此心急
0446b12: 慧辯如此愚鈍信願如此極力持名如此散動
0446b13: 如此難得相應真實可悲可痛
0446b14: 此偈乃佛前聲淚俱下之言。倘有妄語。自招舌。
0446b15: 真實哭有多次。今特記出。以告諸賢。俾知我古崑
0446b16: 雖盡心竭力。窮究淨土妙旨。不及愚夫愚婦。老實
0446b17: 念佛之人。猶得一心不亂。
0446b18: 刺剌血暢懷
0446b19: 我今刺剌舌血。敬寫彌陀經。諸佛應生喜。彌陀必更欣。
0446b20: 我今刺剌舌血。塗六方佛。諒必共哀憐。令吾生樂國。
0446b21: 我刺剌左手血。書成六八願。彌陀欲普收。必定有吾分。
0446b22: 我刺剌右手血。流歸九品池。不分華大小。必有我一枝。
0446b23: 老實念佛
0446b24: 老實念彌陀。蓮歸路直。暫時生巧心。即刻墮邪域。
0446c01: 老實念彌陀。易離生死苦。一貪奇妙功。難到清所。
0446c02: 老實念彌陀。應須不輟口。聲聲如哭親。恰恰朝西走。
0446c03: 老實念彌陀。數珠休脫手。日持幾萬聲。在此終非久。
0446c04: 念佛慰進
0446c05: 一句阿彌陀。一顆大明珠。在在勤抹拭。處處寶光舒。
0446c06: 一句阿彌陀。一把金剛劍。日日持手中。朝朝魔不現。
0446c07: 一句阿彌陀。一條安養路。步步向前行。時時離穢土。
0446c08: 一句阿彌陀。一分相好光。念念常不捨。刻刻近法王。
0446c09: 三業同運
0446c10: 智者大師摩訶止觀云。步步聲聲念念。唯在阿彌陀
0446c11: 佛。因述四偈。而為警。
0446c12: 時時近佛繞。步步出塵牢。日日常如是。往生位必高。
0446c13: 開口誦彌陀。聲聲莫間斷。承斯往樂。彼佛必先喚。
0446c14: 欲離煩惱纏。念念休忘佛。不假諸功勳。速超安樂國。
0446c15: 欲成微妙德。唯在阿彌陀。三業同時運。得功易且多。
0446c16: 繞佛偶成
0446c17: 口稱彼佛名。身向彼方走。可恨貪嗔癡。不能隨我後。
0446c18: 願心欣西走。妄想好東遊。賴有彌陀力。終能到寶樓。
0446c19: 持名要切
0446c20: 洪名口口稱。生死聲聲哭。願佛大慈悲。令吾歸去速。
0446c21: 願師生蓮
0446c22: 崑深愧在俗之時。貧苦無依。誤歸外道。幸遇普甯堂
0446c23: 上。上滌下凡茂老和尚。救度出家。今聞去世是故敬
0446c24: 然臂香四十八炷。供養阿彌陀佛。發願云。
0447a01: 我然六八香。供養彌陀佛。願我剃度師。早生極樂國。
0447a02: 掩關警
0447a03: 余有同學。於旌教寺掩關。說法甚勤。為人甚切。只恐
0447a04: 利人太早。有損於己巳況凡夫習氣。名利難輕。情愛易
0447a05: 熾。雖然志在淨土。無奈力量未充。因忝在知心。同為
0447a06: 生死。故述八聯示之。願共警。
0447a07: 掩關本避人情亂定課原防世事纏
0447a08: 六字洪名應努力三時淡飯可隨緣
0447a09: 識性不嫌味苦知心何用語言甜
0447a10: 順境亂心多罣礙逆緣助道少牽連
0447a11: 法愛不輕功不熟人情難淡道難全
0447a12: 名聲愈廣情愈重利養越多愛越堅
0447a13: 勸人恐惹人情縛說法防招法愛牽
0447a14: 癩客醫瘡真可笑破舟救溺實堪憐
0447a15: 不相應
0447a16: 嘗見淨友。根機稍利。最好稱能。常說厭娑婆欣極樂
0447a17: 人命無常。光陰有限。而所行之事。全不相應。余因此
0447a18: 自省。習氣相同。遂作兩聯。以自警省庵法師云。雖
0447a19: 有好心。多為名利之所夾雜。雖有善法。復為罪業之
0447a20: 所染污。可不慎乎聯云。
0447a21: 真欣極樂逍遙。彼佛洪名當緊誦。
0447a22: 實厭娑婆苦惱。自身能處不宜稱。
0447a23: 既知人命無常。外事紛紛林再管。
0447a24: 果信光陰有限。內心亂亂急須平。
0447b01: 讚佛聯對
0447b02: 苦海風狂真可怕。必依教主之言。始得速離此岸。
0447b03: 愛河浪險實堪愁。終靠導師之力。方能早到他鄉。
0447b04: 娑婆教主。悲願宏深。誓度苦人離火宅。
0447b05: 極樂導師。慈心廣大。常迎迷子入蓮池。
0447b06: 黃金地上。寶樹重重。盡是修行者種。
0447b07: 白玉池中。蓮華朵朵。無非念佛人栽。
0447b08: 日日執華臺。處處去迎念佛者。
0447b09: 朝朝垂寶手。時時來接信心人。
0447b10: 我口裏纔唱明幾聲佛號。
0447b11: 彼池中便高了數寸蓮華。
0447b12: 暫禮金容三身圓現。
0447b13: 壹稱嘉號萬德齊彰。
0447b14: 白毫攝微塵剎。
0447b15: 紺目常窺大地人。
0447b16: 華臺迎接無疑士。
0447b17: 寶手提有願人。
0447b18: 聖號暫稱功莫測。
0447b19: 凡心雖亂妙難量。
0447b20: 一聲佛號微微誦。
0447b21: 七寶蓮華大大開。
0447b22: 覺號在唇唇有佛。
0447b23: 清珠存手手無塵。
0447b24: 稱洪名蓮華燦爛。
0447c01: 起惡念劍樹魏。
0447c02: 六方佛出廣長舌。
0447c03: 三界人歸安樂家。
0447c04: 入此門來當念佛。
0447c05: 行其路去莫忘西。門對
0447c06: 淨土隨學卷下終
0447c07: 
0447c08: No. 1187-B
0447c09:  淨土隨學新刻緣起
0447c10: 
0447c11: 淨土隨學一書。乃戀西大師。深念佛恩。剖心瀝血之
0447c12: 言。其中闡揚淨土妙義。罄無不盡。非但言真行實。令
0447c13: 人易起深信。而且文簡理明。令人易發大願。信願既
0447c14: 備。則持名一行。不勇自勇。如禮想與八觀。將二經之
0447c15: 本旨。次第指陳。徑路及開心。將淨土之正宗。分明拈
0447c16: 出。非善導親承。堅密面授。豈有是哉。十一序文。或引
0447c17: 初心。而別垂方便。或宏淨要。而細剖幽微。皆依聖教
0447c18: 發揮。慈心湧出。十篇發願。或感深恩。而立誓上求。或
0447c19: 懺重罪。而發心下化。可謂將此深心奉塵剎。是則名
0447c20: 為報佛恩。至若有佛土頌。破心性無佛無土之偏邪。
0447c21: 痛依稀。救名號即佛即心之混濫。乃別出心裁。對
0447c22: 病發藥。且平常且奇特持。非透徹靈堅密之意。安有
0447c23: 此作。以及深恩略讚刺血暢懷。種種偈等莫不為被
0447c24: 時機。瀝枯心血。幽玄文至。警之極。夫此書者。真可
0448a01: 謂救病神方。生西妙訣。故能令我障重之人。於持名
0448a02: 法門。深起信願。死盡偷心。自曉法師。指我見師於
0448a03: 佛頂山。至今十有餘載。所承法恩。不可思議。非盡未
0448a04: 來際。助師行化。安能酬報也哉。乙亥夏。有西舲上人。
0448a05: 自涔陽遠訪至紹。一見此書。殷勤稱讚。再四勸師。流
0448a06: 通結緣。遂題詞於卷首。又淨友本緣。對余曰。某甲得
0448a07: 解魔纏。仗隨學力。遂出錢貳拾千。復行倡募。願廣流
0448a08: 通。以報深德。書名隨學。隨者講也。學者信也。師具此
0448a09: 謙信二德。將來往生。必早見佛。唯願淨業之士。咸隨
0448a10: 此學學到如師信願切。定隨師後見彌陀隨學二字。
0448a11: 甚深甚深。可知吾師一生苦志。都回向在隨學二字。
0448a12: 故自序云。願承此隨學善根。早得見佛聞法。早能說
0448a13: 法利生。即普賢菩薩常隨佛學恒順眾生之願也。時
0448a14: 光緒元年臘月弟子妙能芳慧在旌教寺敬然臂香
0448a15: 四十八炷稽首謹識
0448a16: 
0448a17: No. 1187-C
0448a18:  往生要關附
0448a19: 
0448a20: 余每見修淨業者。說著現世往生。多疑心不決。非
0448a21: 疑業障深重。即疑功行淺薄。人人易犯此病。箇箇
0448a22: 難逃此關。何哉。皆因不知彌陀願力。特於苦處生
0448a23: 悲故也。余壬申夏至虞。見戀西大師要關之旨。不
0448a24: 怕障重。只愁信力微。不嫌功行淺。最忌心自退。
0448b01: 此深契彌陀普收之願。諸佛廣讚之心。可謂破夜
0448b02: 明燈。過河要筏。欲往西者。必不可少。遂發心付梓。
0448b03: 并印千張。以結淨緣。今刊神珠。又附於後。普願見
0448b04: 者聞者。知其勝異方便。不被此一疑而失千萬劫
0448b05: 難逢之奇遇也。芳慧識
0448b06: 要關云
0448b07: 念佛之人。將往生時。最怕心懷疑惑。自生退屈。謂我
0448b08: 等生死凡夫。罪障深重。豈能一世便得往生。此皆不
0448b09: 知彌陀願力。特為救度苦惱眾生。一生成就。而設此
0448b10: 方便也。觀經云。十惡五逆。臨終苦逼。教稱十念。即生
0448b11: 彼國。此豈非一生成就之明證乎。十惡五逆。乃極大
0448b12: 惡人。尚能一生成就。何況小惡。何況無惡。何況一生
0448b13: 念佛之人。豈不決定往生。疑者云。大惡之人。臨終念
0448b14: 佛。十念往生。皆是宿世善根深厚。乃能如此。釋云。大
0448b15: 惡之人。宿世尚有善根。何況小惡。何況無惡。何況一
0448b16: 生念佛之人。豈有無善根之理。當知但能遇善知識。
0448b17: 聞佛名號。皆是宿世善根深厚之人。不可自生疑惑。
0448b18: 自障其心。令一生空過。道業無成。余親見善友。根機
0448b19: 最利。功行高超。臨終生疑。不得往生。有愚鈍者。老實
0448b20: 念佛。臨命終時。即得往生。可見淨土法門。不論根機
0448b21: 大小。功行淺深。唯在深信佛語。皆得成就。故慈照宗
0448b22: 主云。將謂是凡夫。不得生淨土。且自持齋戒。後世願
0448b23: 為人。輾轉更修行。方可生彼國。多見修行人。常作如
0448b24: 是說。不稱彌陀願。不合淨土經。邪見障覆心。畢意難
0448c01: 出離。非是他人障。皆是自障心。今世不得生。一蹉成
0448c02: 百蹉。勸汝修行人。信我如來說。佛無不實語。豈是
0448c03: 誑言。但當自精勤。一心求淨土。
