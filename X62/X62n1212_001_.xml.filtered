0835a01: 
0835a02: 
0835a03: 
0835a04: 
0835a05: No. 1212
0835a06: 測海集節鈔
0835a07: 
0835a08: 際清彭紹升著私淑弟子節鈔
0835a09: 列朝聖德詩七篇。每篇數章。今錄一章。是　　　世
0835a10: 宗聖德篇中語。
0835a11: 有曜。睿作聖也　　　世宗明以制事。嚴以治官。寬
0835a12: 以得眾。敬天勤政。罔或宴息。委任賢能。庶務就理。氣
0835a13: 志清明。用能默契道原。路登聖域也第五篇。
0835a14: 罔盤于田。罔逸于寢。淵默以居。孰窺其朕。乃游義海。
0835a15: 乃徹法源。溥博無涯。孰知其然。
0835a16: 思賢詠百六十首。今錄十餘首。
0835a17: 修撰蔣超虎臣江南金壇人順治四年進士
0835a18: 虎臣性淡泊。斷葷血。好方外交。居京師時。參大博和
0835a19: 尚。一日入朝。聞唱道聲。豁然有省。詣大博呈解。大博
0835a20: 徵結再三。可之。尋官順天學政。清慎得士心。秩滿告
0835a21: 歸。過百泉。謁孫鍾元。去之匡廬。造鹿門。遂達峨嵋。居
0835a22: 伏虎寺。已己而得疾。為書別親友。端坐吟詩而逝。翼日
0835a23: 有胡生者。遇諸山椒。頻呼蔣先生。不應。及入寺。知虎
0835a24: 臣已己死。則大驚。
0835b01: 積雪閉陰崖。狼籍虎豹。誰能脫軒冕。來此臥磐石。
0835b02: 偶飲趙州茶。還嶺。泉有遺音。泠泠漱寒碧。
0835b03: 學士曹本榮木欣湖廣黃岡人順治六年進士
0835b04: 木欣少好陽明王子書。及入翰林。得館師胡此菴激
0835b05: 發。退而深思一年。豁然有省。遷司業。以正學為六館
0835b06: 倡。順治九年冬十月。應　詔言事　報聞。十二年四
0835b07: 月舉行日講。詞臣七人充日講官。木欣與焉。遷左庶
0835b08: 子。十四年九月。肇舉經筵。以木欣充經筵講官。遷國
0835b09: 史院侍讀學士。以疾乞歸。卒於揚州。臨卒。起。沐浴正
0835b10: 衣冠。視日影方中。危坐而逝節錄。
0835b11: 明主貴勸學。廣益由衷。一言端治本。四海熏王風。
0835b12: 覃思緬遺矩。責難昭靖共。觀化一何遽。危坐日方中。
0835b13: 少詹事耿介介石河南登封人順治八年進士
0835b14: 介石為人清鯁。踐履篤實。順治中。官檢討。出為福建
0835b15: 巡海道。恩信大行。康元年。轉江西湖東道。改直
0835b16: 大名道。在官期年。清三百餘案。丁母憂。從蘇門孫徵
0835b17: 君遊。闡明正學。復嵩陽書院以造士。二十五年。湯孔
0835b18: 伯掌詹事府　召入為少詹事。並輔導　皇太子。為
0835b19: 執政所嫉。假歸。仍主嵩陽。講學不輟。嘗與孔伯書。以
0835b20: 為道本中庸。作不得一些聰明。執不得一些意見。逞
0835b21: 不得一些精采釆。孔伯以其言為然節錄。
0835b22: 介石砥儒行。到處流仁聲。歸來一瓢飲。絕世懷英。
0835b23: 靈鳳不隱世。翩然眾鳥驚。同心兩暌隔。寂寞空山盟。
0835b24: 推官竇可權雲明河南河內人順治九年進士
0835c01: 順治中。雲明為汾州推官。除暴惠良。人稱之曰竇佛。
0835c02: 行部過沁州。州守懷金十鎰。夜視寢。潛置下。雲明
0835c03: 覺之。召守還其金。其屬有升秩者。大吏挾其陰事以
0835c04: 要賂。雲明持不可。遂劾雲明罷之。去官日。汾人念其
0835c05: 貧。爭獻錢帛。不受。自汾至鞮數百里。送者執香花
0835c06: 夾道旁。有泣下者。歸。築室奉親以老。雲明少時。遇
0835c07: 兒戲。嘗獨危坐。袖手觀之。人以是覘其器焉。
0835c08: 直道天所命。瓠落非吾憂。焚香拜活佛。戒律森高秋。
0835c09: 別淚灑長路。清風引歸輈。兒空見嚇。一笑青山頭。
0835c10: 督捕徐越山琢江南山陽人順治六年進士
0835c11: 昔　　　世祖朝。懲明之敝　敕責臣下沽名市恩。
0835c12: 令對狀。諸臣惶恐引罪。山琢官御史。上言。諸臣精
0835c13: 神智慮。但保功名。每奉　敕回奏。僥倖無事。推其初
0835c14: 心。有不盡然者。畏懼之念。轉為推諉。萬幾叢集。專恃
0835c15: 獨斷。所關治忽非淺。請召對大小臣工。並許反覆指
0835c16: 陳。寬好名之禁。以厲中材。留死徙之刑。以處大慝。天
0835c17: 下幸甚節錄。
0835c18: 龍德利正中。下交而道泰。徐君發苦口。言踐陋隘。
0835c19: 治河同斯理。下壅則旁潰。大智講疏瀹。到海得無害。
0835c20: 尚書湯斌孔伯河南睢陽人順治九年進士諡謚文正
0835c21: 孔伯正色立朝。始終一節。忠主庇民。死生以之。順治
0835c22: 中。由翰林檢討。出為潼關兵備道。康十七年。以博
0835c23: 學宏儒。徵授翰林侍講。官至禮部尚書。二十六年九
0835c24: 月。改工部尚書。十月。以疾卒。臨終。誡子溥曰。汝輩須
0836a01: 養乍見孺子入井之心。令時時發見。全體渾然。可達
0836a02: 天德。若徒襲取于外。終為鄉原無益也。其學兼通朱
0836a03: 陸。得蘇門孫氏之傳。乾隆元年。追賜今諡謚。
0836a04: 湯公邃儒修。忠信洞萬物。一夫愧推溝。莘野此其匹。
0836a05: 耽耽竟何為。綽綽保終吉。肫然歲寒心。時至落其實。
0836a06: 知縣許定升升年江南長洲人順治十一年副貢生
0836a07: 康中。升年官禹城知縣。始至。問民疾苦。煦煦如家
0836a08: 人。縣有桀黠奴。恃主人威橫鄉里。升年杖斃之。尸諸
0836a09: 道。民歌之曰。菩薩變金剛。犯者棄道旁。核縣中丁籍。
0836a10: 減去老弱二千有奇。以省徭役。暇治藥施病人。每
0836a11: 視事。病者繞案訴所苦。咸予善藥去。三年。縣以大治。
0836a12: 蘇人韓元少。為作禹城行詳其事。
0836a13: 金剛與菩薩。一體無兩心。於菟落其愧。仁鳥喧春林。
0836a14: 能為病者藥。乃使呻者吟。千秋禹城行。可譜雲和琴。
0836a15: 左都御史沈近思位山浙江錢塘人康熙三十九年進士諡謚端恪
0836a16: 位山年十歲。從師學。疑仁是何物。既長。讀程朱書。
0836a17: 澹然有得。深信力行。踐履日篤。擢左都御史。卒於位。
0836a18: 生平論學。誦法當湖陸清獻公。其言論施設。亦仿佛
0836a19: 似之節錄。
0836a20: 渺志測元始。潛淵茂靈根。靈根挺霜骨。正直排天門。
0836a21: 披腹抒遠慮。和奉明恩。景行未寥闊。當湖薦芳蓀。
0836a22: 尚書孫嘉淦錫仁山西興縣人康熙五十二年進士諡謚文定
0836a23: 乾隆元年。擢左都御史。上疏論三習一獘。略言人君
0836a24: 耳習於所聞。則喜諛而惡直。目習於所見。則喜柔而
0836b01: 惡剛。心習於所是。則喜從而惡違。自是之根不拔。則
0836b02: 機伏於微。而勢成於不可反。黑白可以轉色。東西可
0836b03: 以易位。臣願皇上。時時事事。常存不敢自是之心。引
0836b04: 文王望道未見孔子可以無大過為喻　上嘉納之。
0836b05: 奇氣激忠肝。排雲自傾寫。良哉諍臣風　君相共陶
0836b06: 冶。一雨被蒼生。四海誦司馬優曇不時開。望古淚盈
0836b07: 把。
0836b08: 總督于成龍北溟山西永寧人諡謚清端
0836b09: 康熙二十年。總督江南江西。日食粗糲。佐以菜。年饑
0836b10: 屑糠雜米為粥。舉家食之。客至亦以進。謂曰。如法行
0836b11: 之。可得留餘以賬饑民也。晚歲或有以蜚語　聞者。
0836b12: 北溟心動。時熊文端罷相居江寧。一日過文端舍。坐
0836b13: 梧桐樹下。語及之。文端曰。公亦慮此耶。大丈夫勘得
0836b14: 透時。雖生死不可易。何況其他。北溟曰。先生言是也。
0836b15: 其明年。乞休弗許。再過文端。有憂色。文端厲聲曰。遂
0836b16: 忘梧桐樹下語耶。未幾卒於官。
0836b17: 于公令羅城。撫猺若撫子。及夫守武黃。縛賊猶縛豕。
0836b18: 開府亦尋常。食菜味逾旨。側側梧桐風。商兌方有喜。
0836b19: 光祿少卿楊馝靜山奉天人正黃旗
0836b20: 康中。靜山官固安。調宛平　聖祖巡畿南。過固安。
0836b21: 老幼爭乞留靜山　聖祖曰。別與汝固安一好官。何
0836b22: 如。一女子曰。何不別以好官予宛平耶　聖祖大笑。
0836b23: 以為誠。許食知州俸。知固安縣節錄。
0836b24: 好官若珍珠。得者懼或奪。誰能如傷。太息此無褐。
0836c01: 春榆映簷低。秋水衝渠活。迢迢闇昧區。天日一朝豁。
0836c02: 光祿卿沈起元子大江南太倉人康熙六十年進士
0836c03: 晚而好易。述孔義集說。論學兼通朱陸。病中手鈔明
0836c04: 道先生語錄。語其友曰。平生學力無住手處。年來日
0836c05: 夕。檢點身心。仰不愧。俯不怍。或庶幾焉。及卒。無他言。
0836c06: 菽粟本常味。活人以為功。時復遇饑饉。出手蘇疲癃。
0836c07: 誠求亦有要。衾影流清風。洛川一卷書。觀化無始終。
0836c08: 徵士孫奇逢啟泰直容城人明萬歷中舉人
0836c09: 啟泰當天啟中。周旋東林黨人。以節概聞天下。後日
0836c10: 益韜晦。其學宗陽明而歸本於慎獨。先居五公山。既
0836c11: 渡河。止蘇門。入本朝。屢　徵命。率眾躬耕。習三代
0836c12: 之禮。人無賢愚。導以為善。遠近莫不向風。卒年九十
0836c13: 二。
0836c14: 驚濤無靜鱗。烈風無休枝。達人蛻萬物。來往不可羈。
0836c15: 守一眇聞見。善誘無町畦。默吹揖讓風。開茲太平期。
0836c16: 徵士李顒中孚陝陜西屋人
0836c17: 中孚之學。以致良知為宗。默坐澄心。改過遷善。常若
0836c18: 不及。客江東。為後輩講學。往往發人深痛。康中。大
0836c19: 吏薦於　朝。欲強起之。以病固辭。至拔刀自刺剌。於是
0836c20: 謝學者。闢土室以居老焉。
0836c21: 先生閉土室。沈冥邂世名。天光發中夜。良知炯然明。
0836c22: 完得子臣事。了無生死情。惟餘長養風。到處懷英。
0836c23: 處士謝文洊秋水江南南豐人明季諸生
0836c24: 秋水初學禪。靜坐中灑然有得。已巳而篤志程朱。闢程
0837a01: 山學舍。與諸學者。鞭迫近裏。以畏天命一言為心法。
0837a02: 時寧都易堂九子。以文章經濟自名。及過程山講學
0837a03: 旬餘。諸子並服秋水節錄。
0837a04: 積翠鎖危崖。披襟談古易。何人善洗心。一往無留。
0837a05: 身名謝飄風。吹嘯空四壁。尋原路不歧。翹首天光白。
0837a06: 處士汪渢魏美浙江錢唐人明崇正中舉人
0837a07: 魏美為人落落。與妻偕隱。好遊諸名山。事三宜和尚
0837a08: 謹。而不肯被僧服。曰。吾不忍儒門之空無人也。臨終
0837a09: 為五言詩一章。絕筆而逝。詩曰。大化無停軌。道術久
0837a10: 殊轍。駐世守頑形。問途猶未徹。至人本神運。可會不
0837a11: 可說。冰泮水還清。雲開月方潔。一旦破樊籠。逍遙從
0837a12: 此別。
0837a13: 魏美若野。山水無定居。回顧杵臼閒。梅花粲窮廬。
0837a14: 攬鏡照華髮。欲去仍踟躕。樊籠一以破。脫然還太。
0837a15: 處士徐枋昭法江南長洲人明崇正中諸生
0837a16: 家貧。自遭喪亂。遁山中。布衣草履。終身不入城市。
0837a17: 晚志道頗篤。時上靈巖。謁退翁和尚。問佛法。家貧絕
0837a18: 糧。退翁餽之粟。受之。非退翁弗受也。湯文正屏車騎
0837a19: 訪之。不得見。太息而去。
0837a20: 靈巖一片月。秋霜寫孤清。軒冕不敢窺。山僧共平生。
0837a21: 食薇竟何怨。采釆菊還自榮。學海逝不息。悠悠終古情。
0837a22: 處士張光緯次民江南無錫人明季諸生
0837a23: 次民童年補諸生。明亡。哭於　文廟。棄諸生服。年五
0837a24: 十餘。妻子盡喪。讀佛書。修念佛三昧。布衣蔬食。持優
0837b01: 婆塞戒。一蚊一蟻。惟恐傷之。年七十餘。將卒。為終制。
0837b02: 自言無營無戀。無瞋恚煩惱。一心清淨。時至便行。門
0837b03: 人刻其所著書四卷。名淨土剩言。
0837b04: 一慟謝儒服。回身拜金仙。誰知首陽薇。幻作東林蓮。
0837b05: 骨肉渺異世。香華度殘年。臨行了無取。月到天中圓。
0837b06: 處士畢奇紫嵐江南歙縣人
0837b07: 紫嵐少閱金剛般若經。歸信大法。已巳而入馬首山。遇
0837b08: 異僧。教令參求向上。苦究五年。豁然大悟。遊吳門。居
0837b09: 支研德雲菴。終日瞑坐。家人至。引避。子死亦不哭。
0837b10: 遂老於菴中。著別傳錄數卷。慧辯無礙。切於為人。
0837b11: 瞥眼一塵飛。因緣幻三有。誰能豁本光。傾盡無明酒。
0837b12: 春風黃獨香。夜月蒲牢吼。揮手謝妻兒。人間了無偶。
0837b13: 處士鄧元昌慕濂江西贛州諸生
0837b14: 慕濂年二十五。得宋五子書。始發憤向學。遂棄科舉
0837b15: 業。晚而所造益熟。嘗有詩云。處處桃源處處津。不知
0837b16: 誰是武陵人。從今嬾向漁郎問。鎮日窗前瞌睡頻。
0837b17: 通懷了無吝。談笑諧兒童。回顧庭戶間。融融自春風。
0837b18: 頫首緬遺冊。精修激悲衷。桃花滿溪水。源路誰能窮。
0837b19: 
0837b20: No. 1212-A
0837b21:  測海集敘
0837b22: 
0837b23: 孔子曰。大哉堯之為君也。巍巍乎。唯天為大。唯堯則
0837b24: 之。而古之頌堯者。曰不識不知。曰帝力何有。端木氏
0837c01: 曰。吾終日戴天。不知天之高也。豈非然哉。豈非然哉。
0837c02: 予幸生長治之世。蒙祖父之業。沐浴膏澤。詠歌太平。
0837c03: 竊撰　本朝聖德詩七首。附以思賢詠百六十首。題
0837c04: 曰測海集。夫海之不可測也。猶天之不可知也。測之
0837c05: 奈何。亦曰不識不知而已巳矣。亦曰帝力何有而已巳矣
0837c06: 今之歌堯者。猶古之歌堯者也。乾隆四十四年夏四
0837c07: 月朔彭紹升題
