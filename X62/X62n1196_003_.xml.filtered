0569b15: 
0569b16: 淨土證心集卷下
0569b17: 
0569b18: 傳天台古和　卍蓮　述
0569b19: 欣厭銘并敘
0569b20: 心該淨穢。欣厭自興。苦樂既已巳懸殊。速應捨此生
0569b21: 彼。設使不然。則生浪死。徒勞其神。如悟達國
0569b22: 師云。自惟我與釋迦如來。同為凡夫。今世尊成道
0569b23: 以來。已巳經爾所塵沙劫數。而我等。相與染六塵。
0569b24: 輪轉生死。永無出期。此實天下。可慚可愧。可羞可
0569c01: 。故知此界行道自力不具。可謂難至難矣。復不
0569c02: 仗他力。甘心受苦。則癡甚矣。吾所以作欣厭之銘
0569c03: 也。
0569c04: 五濁煎熬。炎炎火宅。較彼清涼。大相懸隔。曠劫相違。
0569c05: 深自痛責。枉受輪迴。酸心無益。生死關津。驚魂落魄。
0569c06: 恩愛悲離。淚多雨澤。淨愧晚知。誠可嘆惜。佛祖宏。
0569c07: 廣長舌白。血滴心憐。和墨訂畫。遞相宣傳。文成山積。
0569c08: 祇為吾人。解疑除惑。惟決橫超。約然法則。放下萬緣。
0569c09: 大休大息。一句彌陀。各自努力。四威儀中。心心記憶。
0569c10: 遵而行之。逕如絃直。便脫娑婆。同登淨域。快樂逍遙。
0569c11: 自然衣食。但願一生。咬口信極。致理於心。往生事實。
0569c12: 仗彼勝緣。易得作佛。佛外無心。心外無物。不同犀角。
0569c13: 獨守孤崛。所以圓人。愈遠愈迄。塵剎無邊。大乘觀訖。
0569c14: 唯心念佛頌并敘
0569c15: 唯心念佛者何。緣生無性也。以無性故。則法界歸
0569c16: 元。了無一物。以緣生故。則唯心施設。妙有千殊。故
0569c17: 知相資相攝。若事若理。俱不可著。然後起修。修而
0569c18: 無修。無修而修。方可圓成一心正念。大論云。菩薩
0569c19: 知一切精進。皆是妄。而常成就不退。是名真實
0569c20: 精進。是故彼唯心之佛。了心者方能繫念。彼唯心
0569c21: 之土。了心者方知求生。了且如是。未了者不皆當
0569c22: 念佛乎。如來不思議境界經云。三世一切諸佛。皆
0569c23: 無所有。唯依自心。菩薩若能了知諸佛及一切法。
0569c24: 皆唯心量。得隨順忍。或入初地。捨身速生妙喜世
0570a01: 界。或生極樂淨佛土中。觀此可謂念佛往生者。是
0570a02: 真大乘。不可不知也。縱使提宗考本。豈逃彌陀之
0570a03: 外哉。若達一念彌陀處。不必更尋別相見。起信
0570a04: 論云。初信大乘心人。諸佛皆攝生淨土。信之篤矣。
0570a05: 一念彌陀吾佛心宗識得是處莫問別
0570a06: 一念彌陀意旨如何禪那無外外無禪那
0570a07: 一念彌陀雲門一字禪淨歸元究竟不二
0570a08: 一念彌陀智者皆重知是眾生成佛嘉種
0570a09: 一念彌陀無陰陽地世出世間無可比類
0570a10: 一念彌陀不響山谷有情無情悉皆普育
0570a11: 一念彌陀無根樹子成住壞空總在這裏
0570a12: 一念彌陀同上下單會其不易離他更難
0570a13: 一念彌陀忘情絕慮正恁麼時彌陀決
0570a14: 一念彌陀著即變見見之時見非是見
0570a15: 一念彌陀見縱深入見猶離見見不能及
0570a16: 一念彌陀無古無今正法眼藏涅槃妙心
0570a17: 一念彌陀妙心空了超理事端出言外表
0570a18: 一念彌陀法界藏身這片田地親到始真
0570a19: 一念彌陀木人看破大地山河不離這箇
0570a20: 一念彌陀飯熟日午應供堂前金牛起舞
0570a21: 一念彌陀溈山水牯遍歷雲不出門戶
0570a22: 一念彌陀國無二主倘或不然大蟲咬虎
0570a23: 一念彌陀時處常在十世古今無邊剎海
0570a24: 一念彌陀那伽大定究竟言之證而無證
0570b01: 一念彌陀前後際卷三世如來總在裏選
0570b02: 一念彌陀冠攝台宗五時八教一代包容
0570b03: 一念彌陀不變隨緣兼但對帶不說是權
0570b04: 一念彌陀隨緣不變直到王城不說方便
0570b05: 一念彌陀至貴至尊去來現在普被三根
0570b06: 一念彌陀即空假中該法報化始終無窮
0570b07: 一念彌陀融通理事彌陀與吾不二而二
0570b08: 一念彌陀原非各各終日自呼自應其諾
0570b09: 一念彌陀嫡嫡親親曠劫父子不是外人
0570b10: 一念彌陀西方極樂彼佛現時是我心作
0570b11: 一念彌陀灼然不錯極樂自心自心極樂
0570b12: 一念彌陀似鏡照鏡無量壽光本來自性
0570b13: 一念彌陀自買自賣極樂文成娑婆印壞
0570b14: 一念彌陀往生公據無來佛來無去我去
0570b15: 一念彌陀開導引導十萬億西彈指能到
0570b16: 一念彌陀歸路迢迢出離三界直截橫超
0570b17: 一念彌陀遞相勸修恩懷折攝各應自酬
0570b18: 一念彌陀人謂遠求余曰不爾圓明性周
0570b19: 一念彌陀安養心標歸家路穩不可動搖
0570b20: 一念彌陀無所不裹悟後方知染污不可
0570b21: 一念彌陀直下分明眾生心佛一念圓成
0570b22: 一念彌陀原一至理領悟不真是非競起
0570b23: 一念彌陀謬會識神春池拾礫棄家珍
0570b24: 一念彌陀土本心具離土求心大約未悟
0570c01: 一念彌陀且疑且決自性惟心見要親切
0570c02: 一念彌陀識神不是彌陀識神同在介爾
0570c03: 一念彌陀彌陀自性錯認識神膏肓大病
0570c04: 一念彌陀非是外佛十劫彌陀自性中物
0570c05: 一念彌陀介爾直指真心妄心相似不是
0570c06: 一念彌陀惟心淨土執緣影心認奴作父
0570c07: 一念彌陀不在於胸西方淨土唯心涵容
0570c08: 一念彌陀智愚不同智求彼國愚著胸中
0570c09: 一念彌陀日面月面事有西東理不隔線
0570c10: 一念彌陀願與無願總攝三根至公至論
0570c11: 一念彌陀上根無願十地已巳登是不定論
0570c12: 一念彌陀中根無願惑業未除彼則錯論
0570c13: 一念彌陀下根無願淨土不知莫怪其論
0570c14: 一念彌陀千聖龜鑑直下承當必有相賺
0570c15: 一念彌陀病中妙藥於味知何要人細嚼
0570c16: 一念彌陀是最上乘不達目前彼未曾證
0570c17: 一念彌陀愚亦可作信有西方蓮花寄托
0570c18: 一念彌陀無別判斷信願行全必到彼岸
0570c19: 一念彌陀信要廣大淨土往生不出心外
0570c20: 一念彌陀願要切深箇中欣厭念念懇忱
0570c21: 一念彌陀行要專長乃至臨命不可暫忘
0570c22: 一念彌陀一行三昧使十二時繫緣不退
0570c23: 一念彌陀佛有本誓十念尚生矧乎勿替
0570c24: 一念彌陀以此比例彼佛有緣是故勉勵
0571a01: 一念彌陀一條白練勇往向前不須轉面
0571a02: 一念彌陀法界一相趨實無趨趨向安養
0571a03: 一念彌陀勿楷定悟信彼可歸緊要事務
0571a04: 一念彌陀歸元徑路九品蓮方無論緇素
0571a05: 一念彌陀願紅塵錯求生西方永不退落
0571a06: 一念彌陀名標蓮萼三昧圓成還其棲託
0571a07: 一念彌陀禦敵良將無量法門莫過於上
0571a08: 一念彌陀莫可因循努力提起斬斷萬綸
0571a09: 一念彌陀超出苦輪百千萬劫免受酸辛
0571a10: 一念彌陀淨業同倫是非莫辯名利讓人
0571a11: 一念彌陀非難非易但得一心殊勝自備
0571a12: 一念彌陀其義唯何愈專愈一更莫問他
0571a13: 一念彌陀不可思議至頓至圓至簡至易
0571a14: 一念彌陀今正其時這條徑路更莫再疑
0571a15: 一念彌陀末世修行欲離苦趣只有往生
0571a16: 一念彌陀時時護未得往生能不愁怖
0571a17: 一念彌陀珍重一著當臨行時切勿退
0571a18: 一念彌陀要在欣切極樂莊嚴隨心施設
0571a19: 一念彌陀要在厭切八苦交煎無處離別
0571a20: 一念彌陀要在心切但求出離娑婆頓絕
0571a21: 一念彌陀要在念切提起洪名咬釘嚼鐵
0571a22: 一念彌陀要在專切但辦肯心更無別訣
0571a23: 一念彌陀要在痛切身如山崩投誠泣血
0571a24: 一念彌陀又在信切踢倒疑團七花八裂
0571b01: 一念彌陀又在願切決待往生不緣別節
0571b02: 一念彌陀又在行切劫火縱然心無易轍
0571b03: 一念彌陀感應如影本來體空如是欣幸
0571b04: 一念彌陀佛是心作華臺懸迎導歸極樂
0571b05: 一念彌陀冠上化佛佛外無心心外無物
0571b06: 一念彌陀髻上寶瓶更非他物本具底靈
0571b07: 一念彌陀滿空一會海眾非異非同
0571b08: 一念彌陀不動道場未離當念已巳往西方
0571b09: 一念彌陀寶池花開證無生忍親如來
0571b10: 一念彌陀回自向他十身圓顯化娑婆
0571b11: 一念彌陀利生要務自性無邊眾生齊度
0571b12: 一念彌陀菩提願滿自性無盡煩惱頓斷
0571b13: 一念彌陀是圓滿覺自性無量法門超學
0571b14: 一念彌陀常寂光明自性無上佛道圓成
0571b15: 一念彌陀無作公所是聖是凡不待更舉
0571b16: 一念彌陀永劫相承惟願樂土含識同登
0571b17: 專持求生并敘
0571b18: 問書云。獲鳥者。羅之一目。不可以一目為羅。治國
0571b19: 者。功在一人。不可以一人為國。今淨土應爾。奚不
0571b20: 眾善同熏。反將獨稱得往乎。答此問未得其旨。何
0571b21: 則。蓋淨土一門。全在信願。信願若具。散持亦往。儻
0571b22: 無信願。萬行扶助。便得生耶。曰信願者何。曰信此
0571b23: 有生必有死。生死不出。諸苦難逃。復信彼國一生。
0571b24: 不須捨身受身。以至補處。中間常受其樂。復願此
0571c01: 濁穢之軀。要決定捨離更不再受。願彼清之體。
0571c02: 要決定寄托終無易願。果得若爾。萬善齊修亦生。
0571c03: 況第稱名乎。
0571c04: 學到無心願往生。終身歸命執持名。知吾與彼罪吾
0571c05: 者。一概聽之總不爭。
0571c06: 說來說去說持名。問我箇中決有程。多障眾生念佛
0571c07: 觀。當今最易到長庚。
0571c08: 斷疑生信志心堅。日日如斯不改絃。祇望臨終歸極
0571c09: 樂。更無別事可相牽。
0571c10: 予學達摩直指先。方知念佛勝參禪。禪經後有始終
0571c11: 苦。淨土一生道果圓。
0571c12: 願法界眾生同歸并敘
0571c13: 維摩經云。佛言眾生是菩薩淨土。故知菩薩念佛
0571c14: 者。原為眾生不為己故。終日度生猶為度己。終日
0571c15: 念佛猶為念己。何以故。菩薩無己無所不己。達心
0571c16: 佛眾生無差別故。如天普覆。如地普載。捨生即捨
0571c17: 己。離佛即離心。心不可離。生不可捨。雲門所謂函
0571c18: 蓋乾坤者。其旨豈越乎此哉。
0571c19: 花間稽首花間佛。願共花間結聖胎。彼國無生終日
0571c20: 去。尊容不動應時來。脫離苦海紅塵骨。化作珍池白
0571c21: 玉孩。記入娑婆同訂約。十方盡是紫金臺。
0571c22: 警習勉行并敘
0571c23: 吾人之最難鋤去者。習氣是也。雖斷除無術。不可
0571c24: 任其習之所成。要當勉其行之不怠。何則。世尊往
0572a01: 昔自登地。纔事古釋迦。其時猶居凡位。大智度論
0572a02: 云。佛言我過去世。亦曾作惡人小蟲。因積善故。乃
0572a03: 得成佛。以此觀之。十地尚有心色二習。何況其餘。
0572a04: 倘當時不勉力行之。安得於今成佛也哉。
0572a05: 習病深藏性已巳癡。自家進勉行之。不離不即其
0572a06: 體。與佛一心知見治。
0572a07: 穢土雖知體是同。須臾失照昧真空。待渠往見彌陀
0572a08: 後。方可戲遊地獄中。
0572a09: 五欲牽來落火坑。主人緊護莫循情。看空四大原無
0572a10: 實。不可隨緣負往生。
0572a11: 染緣究竟沒來因。祇是蓮花願要親。同體昇沉凡聖
0572a12: 路。念頭乍起自看真。
0572a13: 彼此原來本自空。未分其事朧。西方心與土俱
0572a14: 淨。較作娑婆大不同。
0572a15: 悟後須知愛自裁。莫忘生死苦哀哉。心雖寂終難
0572a16: 忍。必要歸來保聖胎。
0572a17: 痛往生并敘
0572a18: 自從無始以來。生已巳復死。死復重生。生生死死。於
0572a19: 今未脫。其故維何。祇繇因循二字。以致枉受輪迴
0572a20: 諸苦。所以昔日張祖留。其友人勸他念佛往生。留
0572a21: 云。男未婚。女未嫁。親喪未厝。而未幾亡矣。友往弔
0572a22: 云。我友名為張祖留。勸伊念佛說三頭。可怪閻翁
0572a23: 無分曉。三頭未了便來。故知凡修淨業者。莫可
0572a24: 太緩也。一錯百錯。
0572b01: 末世時人敵死生。兒億億有誰贏。當知苦海從橫
0572b02: 脫。月藏經中載甚明。
0572b03: 奉勸持名莫待時。求生人自要先知。閻浮世界光陰
0572b04: 短。只怕將來錯遲。
0572b05: 命存呼吸莫寬修。但看當年張祖留。世事如棋難下
0572b06: 局。資糧趕備早歸舟。
0572b07: 淨業因緣果不差。一條歸路夕陽斜。餘門雖是俱堪
0572b08: 入。最穩無如念佛嘉。
0572b09: 一息不還隨業流。真誠念佛莫頭。如登寶岫空回
0572b10: 手。後悔難追祇自憂。
0572b11: 未得歸心莫自安。已巳修行願更休寬。稍乘再世塵緣
0572b12: 裏。欲望出離難上難。
0572b13: 如救頭然祇自親。饑時喫飯豈關人。縱云土是唯心
0572b14: 淨。安比往生事更真。
0572b15: 平時功歸臨終并敘
0572b16: 已巳知求生者。心亦不可太急也。總要不即不離而
0572b17: 已巳。祇如法因禪師。三十載明心淨土。慧亨律師。六
0572b18: 十年淨業專求。凡今之人。每多淺見。詳聞其念佛
0572b19: 時。未到一年半載。十年八年。淨境既未得純。諸淨
0572b20: 土書。猶未細心詳玩。焉知其味。便謂改絃退轉。欲
0572b21: 望道念成就。安有日哉。故先儒有言。不可以仁之
0572b22: 難熟。而甘為他道之有成。蓋謂此也。況乎淨土之
0572b23: 要。無問利根鈍根。久學初學。靜之與否。皆驗於臨
0572b24: 終得往。以為真實之期限。餘外欲以尋悟。欲以發
0572c01: 慧。俱非緊要。是故吾語與後來同學者。此殊門。既
0572c02: 已巳得入。堅志莫動。
0572c03: 求生無別可商量。總在行人自主張。小技皆從純熟
0572c04: 得。莫教大事喪專長。
0572c05: 平生只剩望西歸。決定無疑願不違。彈指能超清夢
0572c06: 趣。百千萬倍疾如飛。
0572c07: 三昧功成撒手歸。臨行自有佛光圍。思前慮後空勞
0572c08: 力。只要吾人斷是非。
0572c09: 理契方知徑路工。死生關隘勝禪功。幾多辯若懸河
0572c10: 輩。不及持名愚婦終。
0572c11: 惡則往生張善和。言其善者數彌多。大都莫不皆然
0572c12: 也。要在終時一剎那。
0572c13: 得入此門宿善根。己巳今功就出乾坤。野人願發蓮花
0572c14: 供。另答十方授記恩。
0572c15: 惟心淨土幾曾知。貴要終無退轉時。總是今生歸去
0572c16: 好。免從胎獄更迷離。
0572c17: 清修淨業即真空。一枕夢殘路自通。父子相關親授
0572c18: 手。往生依舊妙心中。
0572c19: 淨土要約并敘
0572c20: 聞夫自達摩以來。禪矜自力者眾。而信歸淨土者。
0572c21: 曾有幾人哉。嗚呼。雲門三作國王。尚且遂失神通。
0572c22: 況餘智乎。蓋失即退轉故。小本云。極樂國土。眾生
0572c23: 生者。皆是阿致。以此較之。則禪與淨孰利。燦
0572c24: 然其明白。故料簡云。有禪無淨土。十人九錯路。誠
0573a01: 可嘆借。當知末世修行。非依西方淨土。理事橫超。
0573a02: 求其不退墮者。終不可得。果能深信於此。則淨土
0573a03: 法門之尊貴。自不容延緩遲疑。吾因不愧。分題撰
0573a04: 述。更以勸修欣厭信願行觀念專久警。綴成二十
0573a05: 首要約之語。以質高明。
0573a06: 西
0573a07: 淨土世尊自指陳。愍吾末劫救迷津。盡將苦海舟中
0573a08: 客。同作蓮池會上人。名尚不聞三惡道。花能常雨六
0573a09: 時新。眾生生者難思議。多有一生補處身。
0573a10: 方
0573a11: 我信長庚定不差。常思彼國法王家。花間香結心池
0573a12: 果。岸上枝萌道樹芽。望托蓮臺誠獨切。導歸葵子手
0573a13: 頻斜。往生終滿利生願。圓顯身如出岫霞。
0573a14: 淨
0573a15: 界真身無去來。珍池借我滌塵埃。淺深水勢隨心
0573a16: 欲。紅白花枝逐念開。寶蓋空幪金大士。香雲繚繞玉
0573a17: 嬰孩。珊瑚樹裏瓊樓上。都是同倫養聖胎。
0573a18: 土
0573a19: 西方淨土我惟心。佈沙黃地是金。出水枝擎圓葉
0573a20: 上。浮香岸遶藕花深。戒珠頓悟無生忍。鳥語頻聞妙
0573a21: 法音。迢遞相傳諸善友。同將眷屬悉歸臨。
0573a22: 理
0573a23: 逃禪莫教認胸襟。自性彌陀遠訪臨。彼此不離猶不
0573a24: 即。始終非古又非今。圓融覺體常如是。含裹空豈
0573b01: 待尋。一統窮橫處。塵塵剎剎妙明心。
0573b02: 事
0573b03: 法王慈旨不傳。實有西方事宛然。曰壽曰年同佛
0573b04: 永。欲衣欲食現吾前。班痕花映欄杆裏。樂響風迴行
0573b05: 樹邊。快樂逍遙終不盡。歸來共坐玉池蓮。
0573b06: 橫
0573b07: 三界橫開一徑蹊。故鄉令我易歸棲。箇中念佛思親
0573b08: 處。花上標名入品題。疾證菩提無後有。早從淨土悟
0573b09: 前迷。慈尊彼岸久相待。撒手即為倚馬。
0573b10: 超
0573b11: 欲得超生脫死因。娑婆心起厭離親。本來無量壽尊
0573b12: 剎。皆是阿致人。萬劫莊嚴春不老。千花綿繡色
0573b13: 長新。道行果滿黃金地。就我彼中出世身。
0573b14: 勸
0573b15: 西方捷徑莫蹉跎。放下身心應早過。名利原空猶不
0573b16: 捨。死生且到如何。寬修歷劫三祇行。誠感臨終一
0573b17: 佛陀。無始輪迴憑此脫。方知淨土異娑婆。
0573b18: 修
0573b19: 一欣一厭兩相攻。彼國迢迢路自通。諸上善人俱會
0573b20: 處。眾中勝友滿空。紅塵看破渾如戲。白業脩來早
0573b21: 出籠。此土祇緣身易失。同歸見佛壽無窮。
0573b22: 欣
0573b23: 樂指我勝超倫。永絕輪迴脫苦辛。乘大願船歸故
0573b24: 里。盡空界現全身。知多妙貌人同玉。無數蓮花品
0573c01: 共珍。如此唯心如此境。千經萬論亦循循。
0573c02: 厭
0573c03: 穢都說世間倫。受盡煎熬八苦辛。地水火風成幻
0573c04: 質。悲歡離合戀浮身。偏爭人我空勞力。護惜瑕疵錯
0573c05: 認珍。及早回頭深厭切。癡繩斬斷莫因循。
0573c06: 信
0573c07: 洪名提起志西標。立信跟莫動搖。蓮海悲深容我
0573c08: 入。葵忱信向欲君超。烏輪遙憶天邊落。金臂難忘夢
0573c09: 裏招。土即自心歸去穩。百千萬劫業能消。
0573c10: 願
0573c11: 萬般世事少關情。要在歸元徑路行。念佛心深滄海
0573c12: 淺。往生誓重泰山輕。未圓忍力淨當信。已巳歷僧祇道
0573c13: 始成。朝夕焚香稽首願。就途早到故鄉城。
0573c14: 行
0573c15: 生則無生絕點疑。萬牛難挽我西馳。橫超忍土三千
0573c16: 界。旋轉輪珠十二時。念念是心空及第。聲聲彼自性
0573c17: 阿彌。珍池同到親摩頂。來作分身選佛師。
0573c18: 觀
0573c19: 觀中大士侍彌陀。凡聖本來體不頗。毫白眉間光寂
0573c20: 寬。風清池畔境融和。紅翻上下千重綿。綠漲東西一
0573c21: 統波。三昧圓成依正就。是心作佛豈淆訛。
0573c22: 念
0573c23: 勿論靜神與散神。聲聲喚徹本來真。大方闊步西歸
0573c24: 路。更莫好奇別問津。心絕狐疑終得到。工無間斷自
0574a01: 然純。每聞禪者。究竟誰之一字。他自亦不知。偏抑初心人。端的念佛者是誰。應答云憑他稱
0574a02: 念誰為主。只要往生我出塵。
0574a03: 專
0574a04: 專精念佛出塵囂。定數若干莫放饒。名號性空聲歷
0574a05: 歷。歸家徑直路迢迢。知多匹馬單刀入。未見三心兩
0574a06: 意超。縱使習深休自礙。慈尊可恕往生消。
0574a07: 久
0574a08: 淨土持名最易超。跟勿可被人搖。唯專唯注功彌
0574a09: 勝。愈久愈堅益更饒。十念悲深曾有約。一生痛切豈
0574a10: 無聊。彼彈指到元同體。故說西方路不遙。
0574a11: 警上雖已厭。而淨願畢命為期。奈坯器未火。濁惡境強。必須再警。始可克終
0574a12: 未登故岸最猗嗟。一失人身路轉遐。從曠劫來今始
0574a13: 悟。自此生去莫還差。堅強淨願非他力。痛清修亦
0574a14: 自家。塵世推窮終是險。賦歸極樂玉無瑕。
0574a15: 淨土儀式并敘
0574a16: 原夫如來出世。無非利濟也。法無聖傳。生何以利。
0574a17: 故知如來說無所說。全說眾生之所修。眾生修無
0574a18: 所修。全修如來之所說。此乃千古不易之定論也。
0574a19: 倘或不然。杜修臆煉。功必唐捐。生滅宛然。於人何
0574a20: 益哉。良繇覺源浩渺。性海汪洋。非以指南而按之。
0574a21: 其不迷於四方者鮮矣。所以上都儀云。歸命三寶
0574a22: 者。要指方立相。住心取境。不明無相離念也。佛懸
0574a23: 知凡夫繫心。尚乃不得。況離相耶。故我同倫求生
0574a24: 西方者。所當立此儀式也。儀式者何。供堂之內。須
0574b01: 安佛像。西坐東向。然後起修。如是乃正合佛意。信
0574b02: 經所說。從是西方過十萬億佛土。有世界名曰極
0574b03: 樂。其土有佛號阿彌陀。今現在說法。乃至我見是
0574b04: 利。故說此言等諭。既言從是西過。則極樂定在是
0574b05: 西也明矣。夫世間端人君子。尚無妄語以誑人。況
0574b06: 出世如來。金口親傳。豈有妄語欺我者也。以是觀
0574b07: 之。決無此理。故信西方實有此等蓮花佛國。風枝
0574b08: 樂響。珍池水鳥。演揚寶典。一生彼國。悉不退轉。依
0574b09: 正若是種種挺峙。嚴麗超絕。較之濁世。大不相侔。
0574b10: 吾人自當欣仰矣。縱使處所不就。聖相隨安隨向。
0574b11: 而觀念總不可離西也。何者。蓋塵世凡夫。心猿無
0574b12: 主。意馬忘歸。若不賴彼法王導之。思歸則難。譬如
0574b13: 貴子求名。若不賴我帝主選之。思中則難。是以選
0574b14: 官必承北恩。選佛應歸西求。所以修淨土者。不可
0574b15: 無儀式也。猶夫禦敵之謀。陣雄則賊軍不攻而自
0574b16: 退。而持名之法。式嚴則妄習不除而自消。故勸念
0574b17: 佛。禮懺申願回向。無論緇素老幼賢愚貧富男女。
0574b18: 但願一一信之。終日遵式而行。庶幾使我心境易
0574b19: 繫。淨念不忘。久久勿替。緣至純熟。則同登清泰之
0574b20: 鄉云爾。
0574b21: △晨十念
0574b22: 夫十念法者。乃慈雲懺主之所立也。日日早晨服飾已。面西正向。合掌定心。稱名云。
0574b23: 南無西方極樂世界。大慈大悲。大願大力。接引導師。
0574b24: 阿彌陀佛　南無阿彌陀佛　南無阿彌陀佛。
0574c01: 盡一氣為一念。如是十氣名為十念。但隨氣長短。不限佛數。氣盡為度。其聲不高不低。不緩不急。調停得
0574c02: 中。十氣連屬。令心不散。專精為功。名十念者。是藉氣束心也。作是念已。發願回向云。
0574c03: 我弟子某甲。一心歸命。極樂世界。阿彌陀佛。願以淨
0574c04: 光照我。慈誓攝我。我今正念。稱如來名。經十念頃為
0574c05: 菩提道。求生淨土。佛昔本誓。若有眾生。欲生我國。至
0574c06: 心信樂。乃至十念。若不生者。不取正覺。唯除五逆誹
0574c07: 謗正法。我今自憶。此生已巳來。不造業罪。不謗大乘。願
0574c08: 此十念。得入如來。大誓海中。乘佛慈力。眾罪消滅。淨
0574c09: 因增長。若臨命終。預知時至。身無病苦。心不貪戀。意
0574c10: 不顛倒。如入禪定。佛及聖眾。手執金臺。來迎接我。於
0574c11: 一念頃。生極樂國。花開見佛。即聞佛乘。頓開佛慧。廣
0574c12: 度眾生。滿菩提願。
0574c13: 十方三世一切佛。一切菩薩摩訶薩。摩訶般若波羅
0574c14: 蜜作此願已。禮佛不禮佛俱可。但要盡此一生。不得一日暫廢。唯將不廢。自要其心。得生彼國。
0574c15: △次禮懺
0574c16: 夫求生西方者。必須兼禮是懺。常為早課。於常供道場中。端莊謹肅。合掌定心。作是云。
0574c17: 一切恭敬。
0574c18: 一心頂禮。常住三寶存心禮。十方三世一切佛法僧寶。拜起兩膝跪地。手執香爐。
0574c19: 燒眾名香云。
0574c20: 願此香花雲。滿十方界。無邊佛土中。無量香莊嚴。
0574c21: 具足菩薩道。成就如來香。
0574c22: 我此香花十方。以為微妙光明臺。諸天音樂天寶香。諸天肴膳天寶衣。不可思議妙法塵。一一塵出一
0574c23: 切塵。一一塵出一切法。旋轉無礙互莊嚴。至十方三寶前。十方法界三寶前。悉有我身修供養。一一皆
0574c24: 悉法界。彼彼無雜無障礙。盡未來際作佛事。普熏法界諸眾生。蒙熏皆發菩提心。同入無生證佛智。
0575a01: 供養已巳。一切恭敬。
0575a02: 如來妙色身。世間無與等。無比不思議。是故今頂禮。
0575a03: 如來色無盡。智慧亦復然。一切法常住。是故我歸依。
0575a04: 大智大願力。普度於生。令捨熱惱身。生彼清涼國。
0575a05: 我今淨三業。歸依及禮讚。願共諸眾生。同生安樂剎。
0575a06: 讚願已巳。即便禮佛。一一存心專對云。
0575a07: 一心頂禮。宏揚淨樂土。釋迦如來。千百億化身。法
0575a08: 界諸佛拜下觀云。
0575a09: 能禮所禮空寂。感應道交難思議。我此道場如帝珠。釋迦文佛影現中。我身影現釋迦文佛前。願求
0575a10: 生接足禮。下但隨位改聖號。禮當觀想云云。
0575a11: 一心頂禮。常寂光淨土。阿彌陀如來。清淨妙法身。
0575a12: 法界諸佛
0575a13: 一心頂禮。實報莊嚴土。阿彌陀如來。微塵相海身。
0575a14: 法界諸佛
0575a15: 一心頂禮。方便聖居土。阿彌陀如來。解脫相嚴身。
0575a16: 法界諸佛
0575a17: 一心頂禮。西方安樂土。阿彌陀如來。大乘根界身。
0575a18: 法界諸佛
0575a19: 一心頂禮。西方安樂土。阿彌陀如來。十方化往身。
0575a20: 法界諸佛
0575a21: 一心頂禮。西方安樂土。教行理三經。極依正宣。揚
0575a22: 法界尊法真空法性如空我身應現法寶前　常住法寶難思議願求生歸命禮
0575a23: 一心頂禮。西方安樂土。觀世音菩薩。萬億紫金身。
0575a24: 法界菩薩摩訶薩
0575b01: 一心頂禮。西方安樂土。大勢至菩薩。無邊光智身。
0575b02: 法界菩薩摩訶薩
0575b03: 一心頂禮。西方安樂土。清淨大海眾。滿分二嚴身。
0575b04: 法界聖眾禮已兩膝跪地。執手爐燒香。至誠而倡是言
0575b05: 我今普為四恩三有。法界眾生。悉願斷除三障。歸命
0575b06: 懺悔。我與眾生。無始來今。由愛見故。內計我人。外加惡友。不隨喜他一毫之善。唯三業。廣造重罪。
0575b07: 事雖不廣。惡心布。晝夜相續。無有間斷。覆諱過失。不欲人知。不畏惡道。無慚無愧。撥無因果。故於今日。
0575b08: 深信因果。生重慚愧。生大怖畏。發露懺悔。斷相續心。發菩提心。斷惡修善。勸三業。翻昔重過。隨喜凡聖
0575b09: 一毫之善。念十方佛。有大福慧。能救我。及諸眾生。從二死海。置三德岸。從無始來。不知諸法。本性空寂。
0575b10: 廣造眾惡。今知空寂。為求菩提。為眾生故。廣修諸善。斷眾惡。唯願十方諸佛。彌陀世尊。慈悲攝受。聽我
0575b11: 懺悔。
0575b12: 至心懺悔。我弟子某甲。及法界眾生。從無始世來。
0575b13: 無明所覆。顛倒迷惑。而由六根三業。習不善法。廣造
0575b14: 十惡。及五無間。一切眾罪。無量無邊。說不可盡。十方
0575b15: 諸佛。常在世間。法音不絕。妙香充塞。法味盈空。放淨
0575b16: 光明。照觸一切。常住妙理。滿空。我無始來。六根
0575b17: 內盲。三業昏闇。不見不聞。不覺不知。以是因緣。長流
0575b18: 生死。經歷惡道。百千萬劫。永無出期。經云毗盧遮那。
0575b19: 一切處。其佛所住。名常寂光。是故當知。一切諸法。
0575b20: 無非佛法。而我不了。隨無明流。是則於菩提中。見不
0575b21: 清淨。於解脫中。而起纏縛。今始覺悟。今始改悔。奉對
0575b22: 。
0575b23: 諸佛。彌陀世尊。發露懺悔。當令我與法界眾生。三業
0575b24: 六根。無始所作。現作當作。自作教他。見聞隨喜。若憶
0575c01: 不憶。若識不識。若疑不疑。若覆若露。一切重罪。畢竟
0575c02: 清淨。我懺悔已巳。六根三業。淨無瑕累。所修善根。悉亦
0575c03: 清淨。皆悉回向。莊嚴淨土。普與眾生。同生安養。願
0575c04: 阿彌陀佛。常來護持。令我善根。現前增進。不失淨因。
0575c05: 臨命終時。身心正念。視聽分明。面奉。
0575c06: 阿彌陀佛。與諸聖眾。手執華臺。接引於我。一剎那頃。
0575c07: 生在佛前。具菩薩道。廣度眾生。同成種智應三說。若時促及事
0575c08: 迫。一說亦得。起云。
0575c09: 懺悔發願已巳。歸命禮阿彌陀佛。及一切三寶一拜。
0575c10: 次旋繞法。或三或七。乃至多。如是稱念。隨意隨。不拘遍數。稱云。
0575c11: 南無阿彌陀佛南無觀世音菩薩南無大勢至
0575c12: 菩薩南無清淨大海眾菩薩摩訶薩
0575c13: 自歸依佛。當願眾生。體解大道。發無上心。一拜
0575c14: 自歸依法。當願眾生。深入經藏。智慧如海。一拜
0575c15: 自歸依僧。當願眾生。統理大眾。一切無礙。一拜
0575c16: 和南聖眾
0575c17: △次誦經即誦阿彌陀經一卷。及生七遍。畢接讚云
0575c18: 阿彌陀佛身金色相好光明無等倫
0575c19: 白毫宛轉五須彌紺目澄清四大海
0575c20: 光中化佛無數億化菩薩眾亦無邊
0575c21: 四十八願度眾生九品咸令登彼岸
0575c22: 南無西方極樂世界。大慈大悲。接引導師。阿彌陀佛。
0575c23: 南無阿彌陀佛每從朝起。或定數一萬二萬乃至十萬聲。至暮面西回向。
0575c24: △晚回向
0576a01: 跪念後菩薩聖號。各十聲。
0576a02: 南無觀世音菩薩南無大勢至菩薩
0576a03: 南無清淨大海眾菩薩即此雲棲西方發願文。回向云。
0576a04: 稽首四方安樂國接引眾生大導師
0576a05: 我今發願願往生惟願慈悲哀攝受
0576a06: 一發心持名願弟子某甲。普為四恩三有。法界眾生。求於諸佛一乘
0576a07: 無上菩提道故專心持念阿彌陀佛萬德洪名期生
0576a08: 淨土。三懺悔三障願又以業重福輕。障深慧淺。染心易熾。淨德難成。
0576a09: 今於佛前。翹勤五體。披瀝一心。投誠懺悔。我及眾生。
0576a10: 曠劫至今迷本淨心縱貪嗔癡染穢三業無量無邊
0576a11: 所作罪垢。無量無邊。所結冤業。願悉消滅。三立四宏誓願分三從於今日。
0576a12: 立深誓願遠離惡法誓不更造勤修聖道誓不退惰
0576a13: 誓成正覺。誓度眾生。一感佛護念願阿彌陀佛。以慈悲願力。當證知
0576a14: 我。當哀憫我。當加被我。願禪觀之中。夢寐之際。得見
0576a15: 阿彌陀佛。今色之身。得歷阿彌陀佛。寶嚴之土。得蒙
0576a16: 阿彌陀佛。甘露灌頂。光明照身。手摩我頭。衣覆我體。
0576a17: 二得幸妙應願使我宿障自除善根增長疾空煩惱頓破無明圓覺
0576a18: 妙心。廓然開悟。寂光真境。常得現前。三貴重臨終願至於臨欲命終。
0576a19: 預知時至。身無一切病苦厄難。心無一切貪戀迷惑。
0576a20: 諸根悅豫。正念分明。捨報安詳。如入禪定。阿彌陀佛。
0576a21: 與觀音勢至。諸聖賢眾。放光接引。垂手提。樓閣幢
0576a22: 幡異香天樂西方聖境昭示目前令諸眾生見者聞
0576a23: 者。歡喜感歎。發菩提心。四求生淨土願我於爾時乘金光臺。隨從佛
0576a24: 後。於彈指頃。生極樂國。七寶池內。勝蓮花中。花開見
0576b01: 佛。見諸菩薩聞妙法音。獲無生忍。於須臾間。承事諸
0576b02: 佛親蒙授記得授記已巳三身四智五眼六通無量百
0576b03: 千陀羅尼門。一切功德。皆悉成就。五回入利他願然後不違安養。回
0576b04: 入娑婆。分身無數。遍十方剎。以不可思議自在神力。
0576b05: 種種方便。度脫眾生。咸令離染。還得淨心。同生西方。
0576b06: 入不退地如是大願世界無盡眾生無盡業及煩惱
0576b07: 一切無盡。我願無盡。六總申回向願願今禮佛發願。修持功德。回施
0576b08: 有情。四恩總報。三有齊資。法界眾生。同圓種智。
0576b09: 十方三世一切佛。一切菩薩摩訶薩。摩訶般若波羅
0576b10: 蜜。發願回向已。即禮佛稱聖號云。
0576b11: 南無宏揚淨樂土。釋迦如來。千百億化身。法界諸
0576b12: 佛。三拜
0576b13: 南無西方極樂世界。大慈大悲。大願大力。接引導師。
0576b14: 阿彌陀佛。或十二拜。或四十八拜。隨願禮。
0576b15: 南無西方極樂世界。教行理三經。極依正宣揚。法
0576b16: 界尊法。三拜
0576b17: 南無西方極樂世界。萬億紫金身。觀世音菩薩摩訶
0576b18: 薩。三拜
0576b19: 南無西方極樂世界。無邊光熾身。大勢至菩薩摩訶
0576b20: 薩。三拜
0576b21: 南無西方極樂世界。滿分二嚴身。清淨大海眾菩薩
0576b22: 摩訶薩。三拜
0576b23: 自皈依佛。常願眾生。體解大道。發無上心。一拜
0576b24: 自皈依法。當願眾生。深入經藏。智慧如海。一拜
0576c01: 自皈依僧。當願眾生。統理大眾。一切無礙。一拜
0576c02: 和南聖眾
0576c03: 戒殺放生詩并敘
0576c04: 蓋聞護生者。以戒殺好施為首。積德者。以放生贖
0576c05: 命居先。觀夫胎卵濕化。蜎飛蝡動之類。無非與我。
0576c06: 皆同一體。豈可恃強而凌弱乎。然有血氣者。都是
0576c07: 貪生畏死。以致逢擒則奔。雖身不可逃。命不可救。
0576c08: 而觀其觳觫之狀。聞其冤號之聲。甚可悲矣。所以
0576c09: 古人云。見其生。不忍見其死。聞其聲。不忍食其肉。
0576c10: 告誡諄諄。昭入耳目。奉勸世人。戒殺放生。轉而持
0576c11: 齋念佛。現世必登仁壽之途。他生同入蓮花之國。
0576c12: 則吾之願。庶幾慰矣。
0576c13: 仁風到我話偏遲。考古驗今君已巳知。莫道放生無報
0576c14: 應。臨刑不負壽禪師。
0576c15: 流水遺風萬古垂。泉資象運活魚兒。濟饑說法納佳
0576c16: 種。試看天人授記時。
0576c17: 為民感格不探。信老易牲禱雨甘。梁武慈風猶未
0576c18: 泯。權司天道播東南。
0576c19: 鱗甲羽毛不可誣。蠢形雖異性無殊。古今餘報知多
0576c20: 少。非但隋侯獲寶珠。
0576c21: 羅列莫妄烹。須知生命識仁情。潘公去後江湖
0576c22: 亂。水族哀號不得平。
0576c23: 本欲逃生何所依。猿垂悲淚夢魂飛。我今苦勸諸君
0576c24: 子。當學商王解網圍。
0577a01: 濟生一片好心存。可易卑名選首元。尤封龜印
0577a02: 紐。推來皆是藉仁恩。
0577a03: 毛寶當年戰敗兵。拯蠅益壽亦分明。鱉知報婢垂危
0577a04: 日。解脫原來仗放生。
0577a05: 當年非但小沙彌。猶有元村老屈師。壽盡還將增甲
0577a06: 子。仁功勝服靈芝。
0577a07: 誠順好生上帝心。聖言未許動刀碪。慈勳久積龍天
0577a08: 喜。壽自綿長福自臨。
0577a09: 兵鞘深藏我所思。原從天下有仁慈。山林願化文王
0577a10: 囿。一統清平樂盛時。
0577a11: 天界懸迎不妄陳。并懷濟鴿佛前身。斷弓猶憶登仙
0577a12: 品。三教終成一體仁。
0577a13: 隨見生靈三歸便決
0577a14: 夫戒殺放生。以是濟世身命。今有出世方便。復可奉行。吾人凡隨處見一切生靈。必須要發菩提心。起慈
0577a15: 悲念。愍其聖法無知。代他歸依懺悔發願。即稱云。
0577a16: 
0577a17: 
0577a18: 
0577a19: 往昔所造諸惡業皆由無始貪瞋癡
0577a20: 從身語意之所生今代眾生求懺悔
0577a21: 眾生無邊誓願度煩惱無盡誓願斷
0577a22: 法門無量誓願學佛道無上誓願成
0577a23: 自性眾生誓願度自性煩惱誓願斷
0577a24: 自性法門誓願學自性佛道誓願成
0577b01: 弟子某甲代為眾生歸依懺悔發願。以此功德。普願
0577b02: 眾生。往生西方極樂世界。得覲彌陀。然後分身。廣度
0577b03: 含靈。齊成佛道。
0577b04: 承斯法利。續他慧命。可謂永作道種。而法門雖言方便。其所結法緣甚易廣大。四恩總報。三有齊資。法界
0577b05: 眾生。同圓種智。
0577b06: 
0577b07: 淨土證心集卷下終
