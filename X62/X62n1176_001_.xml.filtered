0144a01: 
0144a02: No. 1176-A
0144a03:  淨土全書序
0144a04: 
0144a05: 蓋聞願生淨土者。必先淨其心。其心淨則其土淨也。
0144a06: 欲淨其心者。必專精其法。其法專則其功純也。往生
0144a07: 淨土之書。實浩且繁。其持名之專。用功之精。莫尚於
0144a08: 王龍舒淨土文矣。余昔閱其書。每置卷三歎。欲廣
0144a09: 流通。俾九州四海若緇若素。若男若女。有厭離娑婆
0144a10: 極苦。而忻羨安養極樂者。皆得攝百千萬億三昧於
0144a11: 一念佛三昧中。十二時間。純而弗雜。約而易操。力省
0144a12: 功倍。期孚效速。華開見佛。永脫輪迴。則此書誠為破
0144a13: 障之前陣。割惑之利鋒。淨域之寶筏。入聖之要津。與
0144a14: 茲棲水俞惠公居士。復原本龍舒。綜經論。為全
0144a15: 書。既以自利。兼以利他。觀其直捷信向願力弘厚。可
0144a16: 謂入海而取明月之珠。登山而採連城之璧。無以加
0144a17: 矣。刻成。乞余一言。以為序。余固知法專而后功純。功
0144a18: 純而后心淨。心淨而后土淨。其將旦暮而遇之也。寧
0144a19: 止多善根多福德多因緣而已巳哉。
0144a20: 康三年仲秋之月　報恩琇頭陀　題
0144a21: 
0144a22: 
0144a23: 
0144a24: 
0144b01: 
0144b02: No. 1176-B
0144b03:  淨土全書序
0144b04: 
0144b05: 安養國法王子之言曰。淨念相繼。得三摩地。即淨土
0144b06: 心。不必淨土歟。曰勢至菩薩欲入於微塵內。轉根本
0144b07: 法輪。識淨土成住有因也。曹溪大師之言曰。東方人
0144b08: 求生西方。西方人求生何國。即求生不必往生歟。曰
0144b09: 盧祖。慮人於一真界。起爾我諍端。明淨土跬步可到
0144b10: 也。是故黃童白叟不論年。華屋蓽門不論地。動靜閒
0144b11: 忙不論時。無人非念佛人。無地非念佛地。無時非念
0144b12: 佛時。然則一切人是佛本來人。一切地是佛降生地。
0144b13: 一切時是佛成道時。聲聲是佛聲。念念是佛念。龍舒
0144b14: 居士於淨土三昧。倏然而起。歡喜合掌。而告我言。棲
0144b15: 水善里。有大長者。現淨清身。與我某甲。分座說法。令
0144b16: 諸眾生。同行佛行。同堅佛願。同證佛心。同生佛土。靈
0144b17: 山老人為作證明。山僧不覺手舞足蹈。敬書是語於
0144b18: 其簡端。
0144b19: 康甲辰初冬日靈隱弘禮題於直指堂中
0144b20: 
0144b21: 
0144b22: 
0144b23: 
0144b24: 
0144c01: 
0144c02: No. 1176-C
0144c03:  淨土全書序
0144c04: 
0144c05: 禪宗自達磨西來。派傳五葉。燈續千秋。其間大智利
0144c06: 根。一聞徹悟。妙證無上者固多。若凡夫之人。根器頑
0144c07: 鈍。雖菩提種子當身具足。而雲深霧重。推盪不開。對
0144c08: 以痴漢。欲以棒喝喚醒。是猶以盲詔盲。累劫難明。
0144c09: 安在其為大慈父耶。釋迦如來為是特說彌陀一經。
0144c10: 單指念佛往生。前哲如慧遠。首結蓮社。中深懷淨
0144c11: 土。宣暢念佛法門。向慕西方極樂。大抵從凡夫所貪
0144c12: 處。猛然善誘。解者不敢以為非。昧者深以為可喜。
0144c13: 蓋無智無愚大共極便之途也。柰何末法浸衰。本原
0144c14: 漸晦。即知念佛可以往生。究不識所念何佛。遂令西
0144c15: 方有億萬之遙。苦海無回頭之樂。豈知所謂念佛者
0144c16: 非徒以齒舌也。念念是心。念念是佛。纔一動念。西方
0144c17: 即爾現前。纔一現前。是名極樂世界。然則念佛往生
0144c18: 之說。其諸即心即佛之謂與。以為提宗。離念何處尋
0144c19: 宗。以為直證。舍佛將何作證。是知列祖傳燈。頓超生
0144c20: 死。眾生篤信。遂脫輪迴。其歸一也。近代蓮池大師重
0144c21: 開捷徑。啟愚迷。今復澤邈而誨湮矣。茲寶蓮俞君。
0144c22: 慮安養之懸。憫塵沙之罔覺。仰企龍舒之懿訓。宏
0144c23: 參經傳之元詮。為一書。其文而不繁。其義括而
0144c24: 無隱。殆以嗣揚至教。而廣接群蒙于弗墜者哉。予不
0145a01: 敏。諷終編。頓生歡喜。而為之言。
0145a02: 康乙巳仲春既望狀元四明史大成謹序
0145a03: 
0145a04: No. 1176-D
0145a05:  淨土全書序
0145a06: 
0145a07: 淨土之說。肇自阿彌陀佛。慈願弘開。彰于釋迦牟尼
0145a08: 佛。特告阿難。其言非妄。故西土傳教。流入中華。翕然
0145a09: 遵信。如響應聲。至晉慧遠祖師及劉遺民諸君。結蓮
0145a10: 社百餘人。篤信專修。其中感佛來迎。脫生淨土者。不
0145a11: 勝屈指。嗣後隋有智者。魏有曇鸞。唐有善導五會臺
0145a12: 岩。大振宗風。迨宋永明省常慈照諸師。勸修益勵。及
0145a13: 王龍舒先生。嚮往愈堅。修持愈篤。臨終立化。淨土之
0145a14: 歸較然矣。自利利他。著淨土文十三卷。以詔來學。歲
0145a15: 久板翳。呂元益重為刊梓。欲壽其傳。刊至四卷第九
0145a16: 第十板。迸出舍利三顆。見之呂師說序中。章章可攷。
0145a17: 此皆精誠所感。示現神通。孰謂佛法無靈耶。明蓮
0145a18: 池大師。亦每每導人。念佛往生。其教稍廣。予生也晚。
0145a19: 間竊聞其說。而未悉其指。近得龍舒淨土文。誦
0145a20: 詳。恍然見先生一片婆心。真法寶中度世之慈航
0145a21: 也。然此書大都接引中下居多。其文浩繁。恐根鈍者
0145a22: 不能豁然生信。竊不自揣。括其要旨。畫為淨土定式。
0145a23: 刊板流通。普勸道俗。猶慮淨土之蘊未大備也。更慱
0145a24: 采釆諸經及餘尊宿所緒論。輯為全書。以擴見聞。所以
0145b01: 啟人之信。破人之疑。鼓邁往之志。銳進之階者。視
0145b02: 前哲為粗備。冀令娑婆世界眾生。人人信向七寶池
0145b03: 中。蓮花日日發生。庶幾淨土一門。永播恒沙于無量
0145b04: 焉爾。
0145b05: 康三年甲辰仲夏　寶蓮道人俞行敏謹題
0145b06: 
0145b07: No. 1176-E
0145b08:  勸修淨土啟
0145b09: 
0145b10: 竊以學佛初機。大悲自菩薩心印。利他要行。誘進乃
0145b11: 淨業勝因。晉社。願偕生於極樂。十方海眾。宜
0145b12: 於娑婆。痛生死之難逃。嘆無常之甚速。敢不景仰。
0145b13: 前哲鼓倡當來。勸一人以至多人。布沙門之法施。念
0145b14: 一佛以至億佛。適淨土之慈航。勉爾同儕。深植善本。
0145b15: 常為道侶。勤真功。一夫退惰。則力提撕。一子遐
0145b16: 昇。則交相接引。庶使眾生不永滯乎迷途。且令善信
0145b17: 咸慶登夫寶所。若徒知而不修。累葉常沉黑獄。苟推
0145b18: 已巳而行化。現身即是彌陀。敢冀弘仁。轉加喚醒。立時
0145b19: 下手。猛地回頭。一生遂補佛處。曠不染纖塵。斯誠
0145b20: 超脫輪迴之捷徑。而直馳安養之康衢也。寶蓮道人
0145b21: 謹啟
0145b22: 
0145b23: 
0145b24: 
0145c01: 
0145c02: No. 1176-F
0145c03:  淨土文序
0145c04: 
0145c05: 阿彌陀如來。以大願力。攝受品。繫念甚簡。證果甚
0145c06: 速。或者疑之。余為之言。阿彌陀佛即汝性是。極樂
0145c07: 國土即汝心是。眾生背覺合塵。淪於七趣。立我與佛
0145c08: 天地懸隔。佛為是故。慈悲方便開示悟入。現諸無量
0145c09: 如幻三昧。莊嚴其國。備極華好。復以辯智而為演說。
0145c10: 令諸眾生歡喜愛樂。於日用中。能發一念。念彼如來。
0145c11: 欲生其國。即此一念清淨堅固。還性所有。與佛無異。
0145c12: 當是念時。不起於坐。阿彌陀佛極樂國土悉皆現前
0145c13: 如是修習。乃至純熟。幻身壞時。此性不壞。金蓮華臺。
0145c14: 由性種生。往生其中。如歸吾廬。諸佛菩薩即我眷屬。
0145c15: 性無異故。自相親愛。友人龍舒王中。端靜簡潔。
0145c16: 通書。訓傳六經諸子數十萬言。一旦捐之。曰是皆
0145c17: 業習。非究竟法。吾其西方之歸。自是精進。惟佛惟念。
0145c18: 年且六十。布衣蔬茹。重趼千里。以是教人。風雨寒暑。
0145c19: 弗皇恤閒居。日課千拜。夜分乃寢。面目奕奕有光。望
0145c20: 之者。信其為有道之士也。紹興辛巳秋。過家君於宣
0145c21: 城。留兩月。始見其淨土文。凡修習法門。與感驗章著。
0145c22: 具有巔末。將求信道。鋟木傳焉。諉予序其書。故為之
0145c23: 題其端云。中名日休。十月旦。狀元歷陽張孝祥序。
0145c24: 
0146a01: 
0146a02: No. 1176-G
0146a03:  重刊龍舒淨土文序
0146a04: 
0146a05: 華嚴經云。信為道元功德母。長養一切諸善根。然世
0146a06: 之所謂修淨土者。不可以不信也。淨土乃西方極樂
0146a07: 世界。其中種種殊勝莊嚴。阿彌陀經載之詳矣。阿彌
0146a08: 陀乃彼中之佛。未成佛以前。有四十八願。願願度人。
0146a09: 眾生願生彼國者。一稱其名。隨念往生。末世之人。皆
0146a10: 於命終氣絕之後。令他人稱念十聲。謂之十念。何益
0146a11: 於事。不知於平日諸惡莫作眾善奉行。念念不離
0146a12: 西方淨土。念念願見彼佛彌陀。直至命終。不差不亂。
0146a13: 蓮臺上品。決定化生。五濁惡世。更不再入。但闡提之
0146a14: 人不信有之。被惡業昏翳。既不能自修。又障他人修。
0146a15: 此入地獄如箭射。誠可憫也。譬如遐絕域之人。居
0146a16: 處服食。極其荒。安知有中國富貴快樂。一旦或有
0146a17: 語之者。咸以為妄。其中乃至一人聽而信之。念慕中
0146a18: 國。大厭彼土。願身沒而生焉。今生中國之人。豈無若
0146a19: 輩乎。此世界中。豈無遐絕域乎。既有南贍部洲。便
0146a20: 有西方淨土。捨此生彼。亦理之常。烏得而不信哉。諸
0146a21: 佛無妄語。佛語不誤人。先賢達士及禪門宗師亦多
0146a22: 修淨土。惟龍舒王居士信之篤。修之勤。正念現前。臨
0146a23: 終明白。淨土之歸無疑矣。自利利他。又作淨土文十
0146a24: 三卷。引三教經書為證。方便利益。開導後人。可謂一
0146b01: 念萬年。歲久板翳。不任披閱。吾侄呂元益。遜齋自號。
0146b02: 康廬隱客。乃先兄道山左丞之子。夙植善本。來生我
0146b03: 家。行己巳立身。靡不在道。饑寒病苦。周恤有恒。道釋諸
0146b04: 經印施饒益。修行淨業。惟已巳自知發心。重為刊梓。欲
0146b05: 壽其傳。願一切眾生。悉歸淨土。刊至第四卷第九第
0146b06: 十板。鐵筆有礙。迸出舍利三顆。嵌罅深隱。光彩燦。
0146b07: 眾驚異焉。此皆阿彌陀佛悲智示現。龍舒居士願力
0146b08: 不泯。吾侄信心堅固所致。謂佛法無靈。西方無淨
0146b09: 土可乎。延祐三年。歲次丙辰中秋。同修淨土信士。奉
0146b10: 訓大夫前江淮等處財賦都總府副總管古壽呂師
0146b11: 說。書於潯陽寓舍之信堂。
0146b12: 
0146b13: No. 1176-H
0146b14:  重刊龍舒淨土文序
0146b15: 
0146b16: 予閱龍舒淨土文。知王居士之用心。普度一切。兼
0146b17: 攝三乘。而其接中下二根之功為最多。何者。此事
0146b18: 本來現成。不假修證。纔涉有想。便落第二義。而世之
0146b19: 人。不皆上根利器也。非示以起信修持之方。證以現
0146b20: 世感應之跡。則其能無所緣。而發心者鮮矣。此淨土
0146b21: 文。乃修行之捷徑。如肯心信受。則無論根器利鈍。持
0146b22: 習淺深。現世末後均得證果。誠世之所不可無者。或
0146b23: 者以十聲念佛。恐未能深入三昧。觀想不純。未必臨
0146b24: 終受用。殊不知世界皆從想生。遂成幻有。何況專修
0146c01: 淨土者。終身禮拜注念。而不能隨意往生。必無是理
0146c02: 也。惟直截根原之士。頓空諸幻者。無需乎此。而一切
0146c03: 初地學人。舍是則如盲。不任杖倀倀何之。予故謂。居
0146c04: 士接中下二根之功為最多。在在處處不可無此書
0146c05: 也。萬曆二年歲次甲戌仲秋吉日。紫雲山人宗門後
0146c06: 學操守經書。
0146c07: 
0146c08: No. 1176-I
0146c09:  佛祖因緣
0146c10: 
0146c11: 鼓音王經云。過去久遠劫中。有國名妙喜。王名憍尸
0146c12: 迦。祖父清泰國王。父月上轉輪王。母殊勝妙顏。皇后
0146c13: 生三子。長曰月明。次曰憍尸迦。三曰帝眾。時有一佛
0146c14: 出世。號世自在王如來。憍尸迦棄舍國位。投佛出家。
0146c15: 名曰法藏比丘。恭對如來。發四十八種廣大行願。普
0146c16: 度十方一切眾生。若一願不滿者。誓不作佛。是時諸
0146c17: 天散華。大地震動。空中讚言。決定成佛號阿彌陀。
0146c18: 悲華經云。往昔中。有轉輪王。名無諍念。大臣寶海
0146c19: 為善知識。同于寶藏佛所發願。輪王云。我作佛時。在
0146c20: 於清淨安樂世界。攝受一切眾生。大臣云。我作佛時。
0146c21: 在於五濁苦惱世界。度脫一切眾生。無諍念王者。阿
0146c22: 彌陀佛是也。寶海大臣者。釋迦牟尼佛是也。似此君
0146c23: 臣道合。名為攝折二門。是故阿彌陀佛在彼淨土。接
0146c24: 引眾生。釋迦牟尼佛在此娑婆。教化眾生。
0147a01: 柔自墮者。宜以攝受法門化之。如說安養功德莊嚴等。剛強自是者。宜以折伏法門度之。如說娑婆苦
0147a02: 難昇沉等。
0147a03: No. 1176-J
0147a04:  菩薩因緣
0147a05: 
0147a06: 悲華經又云。爾時寶藏如來。復告第一不眴太子。即轉
0147a07: 輪王之子今當號汝為觀世音。無量壽佛般涅槃。此云入寂減
0147a08: 後當成佛道。號普光功德山如來。又告第二尼摩太
0147a09: 子。次當作佛。號善住功德寶王如來。汝以願力。取清
0147a10: 淨土。復號汝為大勢至。
0147a11: 大阿彌陀經云。佛言。彼佛即阿彌陀至般泥洹即涅槃時。觀
0147a12: 世音菩薩乃當作佛。掌握化權。教化度脫十方世界
0147a13: 諸天人民。以至蜎飛蠕動之類。皆令得泥洹之道。轉
0147a15: 央數劫。乃般泥洹。其次大勢至作佛。掌握化權。教化
0147a16: 度脫。一如阿彌陀佛。經歷數。永無般泥洹時。
0147a17: 
0147a19: 
0147a20: 卷上
0147a21: 序佛祖因緣菩薩因緣
0147a22: 淨土原始淨土起信淨土定式
0147a23: 修持要約淨土扶迷
0147a24: 卷下
0147b01: 淨土果證沙門往生類　王臣往生類　處士往生類　尼眾往生類　婦女往生類
0147b02: 　惡人往生類　畜生往生類念佛現應
0147b03: 
0147b04: 淨土全書目次終
0147b05: 
0147b06: 
0147b07: 
0147b08: 
0147b09: No. 1176
0147b11: 
0147b12: 宋國學進士　王龍舒先生　著
0147b13: 後學　俞行敏惠公甫　重輯
0147b14: 淨土原始
0147b15: 經言。西方淨土以七寶莊嚴。常清淨自然。無一切穢
0147b16: 雜。故名淨土。其人皆蓮華中生。長生不老。其景序常
0147b17: 春。無復寒暑。大受快樂。無一切苦惱。故名極樂世界。
0147b18: 其佛梵語。名阿彌陀者。此云無量。以我佛光明。照見
0147b19: 十方世界。無有限量。凡念佛眾生。無不知之故。又名
0147b20: 無量光佛。我佛壽命。與其國中人民壽命。皆無有限
0147b21: 量。雖恒河沙劫。亦無有盡故。又名無量壽佛。我佛有
0147b22: 大誓願誓願見後度人。其威神不可思議故。至心信向念
0147b23: 其名號者。西方七寶池中。即生蓮華一朵。他日於其
0147b24: 中託生。直脫輪迴之外。更得阿跋致華言不退轉。
0147c01: 彌陀經云。極樂國土。七重欄楯。七重羅網。七重行樹。
0147c02: 皆是四寶。周圍繞。又有七寶池。八功德水。充滿其
0147c03: 中。池底純以金沙布地。四邊階道。金銀琉璃玻合
0147c04: 成。上有樓閣。亦以金銀琉璃玻硨磲赤珠碼。而
0147c05: 嚴飾之。池中蓮華。大如車輪。青色青光。黃色黃光。赤
0147c06: 色赤光。白色白光。微妙香潔。又常作天樂。黃金為地。
0147c07: 晝夜六時。雨天陀羅華。又有種種奇妙雜色之鳥。
0147c08: 白孔。鸚鵡舍利。迦陵頻伽。共命之鳥。是諸眾鳥。
0147c09: 晝夜六時。出和雅音。其音演暢五根五力。七菩提分。
0147c10: 八聖道分。如是等法。其土眾生。聞是音已巳。皆悉念佛
0147c11: 念法念僧。是諸眾鳥。非罪報所生。皆是阿彌陀佛欲
0147c12: 令法音宣流。變化所作。又微風吹動諸寶行樹。及寶
0147c13: 羅網。出微妙音。譬如百千種樂同時俱作。聞是音者。
0147c14: 自然皆生念佛念法念僧之心。
0147c16: 一日。若二日。若三日。若四日。若五日。若六日。若七日。
0147c17: 一心不亂。其人臨命終時。阿彌陀佛。與諸聖眾。現在
0147c18: 其前。是人終時。心不顛倒。即得往生阿彌陀佛極樂
0147c19: 國土。
0147c21: 或純以一寶為地。光色照耀。奇妙清淨。超越十方一
0147c22: 切世界。其國廓曠蕩。不可窮盡。地皆平正。無須彌
0147c23: 山及金剛圍一切諸山。亦無大海小海及坑坎井谷。
0147c24: 亦無幽暗之所。無地獄餓鬼畜生。以至蜎飛蝡動之
0148a01: 類。無諸龍鬼神。亦無雨露。惟有自然流泉。亦無寒暑。
0148a02: 氣象常春。清快明麗。不可具言。阿彌陀佛。講堂精舍。
0148a03: 皆自然七寶相間而成。復有七寶。以為樓觀欄楯。復
0148a04: 以七寶。為之瓔珞。懸飾其側。復以白珠明月珠摩尼
0148a05: 珠。為之交絡。覆其上。殊特妙好。不可勝言。其餘菩
0148a06: 薩聲聞所居宮宇。亦復如是。彼諸天及世人。衣服飲
0148a07: 食。華香瓔珞。傘幢幡。微妙音樂。隨意而現。所居宮
0148a08: 宇樓閣。稱其形色。高下大小。或以一寶二寶。乃至無
0148a09: 量眾寶。悉化現而成。然宮宇有隨意高大。浮于空中。
0148a10: 若雲氣者。有不能隨意高大。止在地上。如世間者。其
0148a11: 故非他。能隨意者。乃前世求道時。慈心精進。益作諸
0148a12: 善。德厚所致。不能隨意者。乃求道時。不慈心精進。德
0148a13: 薄所致。所以別進有勤惰。德有大小。示眾見之。其內
0148a14: 外復有自然流泉及諸池沼。與自然七寶俱生。有純
0148a15: 一寶池者。其底沙亦以一寶。若黃金池者。底白銀沙。
0148a16: 水晶池者。底琉璃沙。瑚池者。底琥珀沙。二寶為一
0148a17: 池者。底沙亦以二寶。若三寶四寶。以至七寶。共為一
0148a18: 池者。其底亦如是。此諸寶池。有方四十里者。有方五
0148a19: 六十里者。展轉漸大。以至方二萬四百八十里。皆菩
0148a20: 薩聲聞諸上善人生長之所。若彼佛池。其方倍此。是
0148a21: 諸池者。皆八功德水。湛然盈滿。清淨香潔。味如甘露。
0148a22: 十方無央數世界。諸天人民。以至蜎飛蝡動之類。往
0148a23: 生阿彌陀佛剎者。皆于七寶池蓮華中化生。自然長
0148a24: 大。亦無乳養。皆食自然之食。諸菩薩聲聞諸上善人。
0148b01: 有時浴于其中。意欲令水沒足。水即沒足。欲令至膝
0148b02: 至腰。以至於頸。水亦如是。欲令其水如初。即亦如初。
0148b03: 調和冷煖。無不順適。開神悅體。滌蕩情慮。清明澄潔。
0148b04: 瑩若無形。既出浴已巳。各坐一蓮華上。自然微風徐動。
0148b05: 吹諸寶樹。或作音樂。或作法音。吹諸寶華。皆成異香。
0148b06: 散諸菩薩聲聞之上。諸菩薩聲聞。有欲聞法音者。有
0148b07: 欲聞樂音者。有欲聞華香者。有皆不欲聞者。其欲聞
0148b08: 者。獨聞之。不欲聞者。寂無所聞。各適其意。自然快
0148b09: 樂。隨往進修。有在地講經者。誦經者。自說經者。口授
0148b10: 經者。聽經者。念經者。思道者。坐禪一心者。經行者。仍
0148b11: 有在空中講經者。誦經者。自說經者。口授經者。聽
0148b12: 經者。念經者。思道者。坐禪一心者。經行者。其間有未
0148b13: 得須陀洹者。因是得須陀洹。未得斯陀含者。因得斯
0148b14: 陀含。未得阿那含者。因得阿那含。未得不退轉地菩
0148b15: 薩者。乃得不退轉地菩薩。各隨其質而有所得。諸寶
0148b16: 池中。其水轉相灌注。不疾不徐。波揚無量自然妙聲。
0148b17: 或作說佛聲。或作說法聲。或作說僧聲。或作說寂靜
0148b18: 聲。說空無我聲。說大慈悲聲。說波羅蜜聲。說十力無
0148b19: 畏不共法聲。說諸通慧聲。說無所作聲。說不起滅聲。
0148b20: 說無生忍聲。乃至說甘露灌頂一切妙法等聲。聞者
0148b21: 喜悅無量。發清淨心。無諸分別。正直平等。成熟善根。
0148b22: 永不退于無上菩提。于彼世界。不復聞于地獄餓鬼
0148b23: 畜生夜叉。殺生偷盜諍惡口兩舌。如是等一切惡
0148b24: 聲。聞且絕無。況有其實。但有自然清淨之音。自然快
0148c01: 樂之事。是故其剎名曰極樂。池岸上有無數栴檀香
0148c02: 樹。吉祥果樹。華果恒芳。異香流布。又有天優羅華。
0148c03: 曇摩華。拘牟頭華。芬陀利華。雜色光茂。彌覆水上。
0148c05: 一寶。若二寶三寶。乃至七寶為一樹者。根莖枝葉花
0148c06: 果亦復如是。是諸寶樹。種種各自異行。行行相植。列
0148c07: 數百千重。間以寶池亦復如是。乃至周世界。榮色
0148c08: 光耀。不可勝視。清風時發。自成微妙音聲。無可比者。
0148c09: 復有種種自然妙樂。而其音聲無非妙法。清暢嘹喨。
0148c10: 微妙和雅。諸往生者。其飯食時。有欲金銀者。有
0148c11: 欲水晶琉璃珊瑚瑪瑙。或明月珠摩尼珠白玉紫金
0148c12: 等者。皆隨其意。化現在前。百味飲食。充滿其中。多
0148c13: 亦不餘。少亦不缺。食已巳自然化去。再欲食時。復現如
0148c14: 前。所欲衣服。隨念即至。不假裁縫擣染浣濯。諸菩薩
0148c15: 聲聞眾。其面目。皆端正靜好。其材性。皆智慧勇健。其
0148c16: 所欲言。皆豫相知意。心所存念。無非道德。形于談說。
0148c17: 無非正事。動合禮義。穆若弟兄。轉相教令。欽悅承受。
0148c18: 意皆潔清。無所貪染。淫泆嗔怒愚痴之態。盡絕無餘。
0149a01: 樂從經道。啟慧性。通其宿命。又有道場樹。高一千
0149a02: 六百由旬。四布枝葉。八百由旬。根入寶地。五百由旬。
0149a03: 及一切眾寶。自然合成。華果敷榮。作無量百千殊麗
0149a04: 之色。于其樹上。或時微風徐動。演出無量妙法音聲。
0149a05: 其聲流布。諸佛剎。眾生聞者得深法忍。住不退轉
0149a06: 地。無其耳病。以至成就無上菩提。若有眾生。見此樹
0149a07: 者。乃至成佛。于其中間。不生眼病。聞樹香者。不生鼻
0149a08: 病。食樹果者。舌亦無病。樹光照者。身亦無病。觀想樹
0149a09: 者。心得清涼。遠離貪等煩惱之病。皆得甚深法忍。住
0149a11: 徐動。不寒不暑。溫柔和。不疾不遲。吹諸寶網。及諸
0149a12: 寶樹。演發無量微妙法音。流布萬種清雅德香。其有
0149a13: 聞者。塵勞垢息。自然不生。風觸其身。自然快樂。其間
0149a14: 欲作佛者。即令修菩薩行。以至成佛。既成佛已巳。其有
0149a15: 宿願度生。則以弘誓功德。入他方生死界中。作獅子
0149a16: 吼。說法度脫。爾時阿彌陀佛。以威神力。令彼教化一
0149a17: 切眾生。度脫十方無央數諸天人民。以至蜎飛蝡動
0149a18: 之類。往生其剎者。不可勝數。作聲聞得泥洹道者。亦
0149a19: 不可勝數。作菩薩以至成佛者。亦不可勝數。如是寶
0149a20: 剎。皆阿彌陀佛願力無邊。威神廣大。功德圓滿。自然
0149a21: 化現。無窮無極。不可思議。晝夜一劫。說不能盡。今為
0149a22: 汝等。略言之耳。十方世界諸天人民。有至心欲生阿
0149a23: 彌陀佛剎者。別有三輩。其上輩生者。捨家棄欲。而作
0149a24: 沙門。心無貪慕。持守經戒。行六波羅蜜。修菩薩業。一
0149b01: 向專念阿彌陀佛。修諸功德。是人則于夢中。見佛及
0149b02: 諸菩薩聲聞。其命欲終時。佛與聖眾。悉來迎致。即于
0149b03: 七寶水池蓮華中化生。為不退轉地菩薩。所居七寶
0149b04: 宮宇。在于空中。去佛所為近。其中輩生者。雖不能往
0149b05: 作沙門。大修功德。常信受佛語。發無上菩提之心。專
0149b06: 向念佛。隨力修善。奉持齋戒。起立塔像。飯食沙門。懸
0149b07: 繒然燈。散華燒香。以此回向。願生其剎。命欲終時。佛
0149b08: 亦化現其身。與諸大眾。在其人前。即隨往生。亦住不
0149b09: 退轉地。次于上輩生者。其下輩生者。不能作諸功德。
0149b10: 不發無上菩提之心。每日十聲念佛。願生其剎。命欲
0149b11: 終時。亦夢見佛。遂得往生。所居七寶宮宇。惟在于地。
0149b12: 去佛所為遠。若不能大精進禪定。盡持經戒。必修十
0149b13: 善。一不殺生。二不偷盜。三不邪婬。四不調欺。五不飲
0149b14: 酒。六不兩舌。七不惡口。八不妄語。九不嫉。十不貪
0149b15: 欲。不靳吝。不嗔恨。不邪見。篤于孝順。謹于誠信。信受
0149b18: 阿彌陀佛。欲生其剎。十晝夜不斷絕者。命終。必得往
0149b19: 生。縱不能十晝夜。當絕慮去憂。勿與家事。勿近婦人。
0149b20: 端身正心。斷除愛欲。齋戒清淨。至心憶念彼佛。誦持
0149b21: 名號。止一晝夜。不斷絕者。勝于阿彌陀剎中為善百
0149b22: 歲。所以者何。以彼剎中人悉為善。無毫髮之惡。若此
0149b23: 世界中。為惡極多。為善極少。能自修治。其功勝彼。命
0149b24: 終亦得往生。若有善男子善女人。發菩提心。持諸禁
0149c01: 戒。堅守不犯。饒益眾生。所作善緣。悉以施與。令得安
0149c02: 樂。常憶念佛及彼剎境界。是人命終往生。賢聖圍繞。
0149c04: 入妙法要義。諸根明利。其初鈍根者。成就二忍。利根
0149c05: 者得不可計無生忍。皆當一生遂補佛處。復無三種
0149c06: 過失。一者心無妄。二者住不退轉。三者善無唐捐。
0149c08: 功德。願生彼剎。後有悔心。亦復疑惑。不信有彼佛剎。
0149c09: 不信有往生者。其人雖爾。續有念心。暫信暫不信。志
0149c10: 意猶豫。無所專據。臨命終時。佛乃化現其身。令彼目
0149c11: 見。口雖不能言。其心即喜。乃悔不勉作諸善。以悔過
0149c12: 故。亦生彼剎。惟不能前至佛所。方入其剎邊地。見七
0149c13: 寶城。即入其中。于蓮華中受身。自然長大。飲食亦皆
0149c14: 自然。其快樂如忉利天人。惟于城中。經五百歲。不得
0149c15: 見佛。不見菩薩諸聲聞眾。無由供養。以此為苦。示其
0149c16: 小謫。是故彼剎名為胎生。當知生疑惑者。失大利益。
0149c17: 世間人民。前世為善。常行佛道者。乃得聞阿彌陀佛
0149c18: 名號。固非凡人。若不生信心。亦不信佛語者。乃惡道
0149c20: 之中。勤身營務。以自給濟。無貴賤貧富。無少長男女。
0149c21: 皆憂財物。累念積慮。為心走使。無時安息。有田憂田。
0149c22: 有宅憂宅。有牛馬六畜奴婢衣食什物。悉共憂之。尊
0149c23: 貴豪富。既有斯患。嬰結于心。若貧窮下劣。常苦困乏。
0149c24: 無田宅。亦憂欲其有田宅。無牛馬六畜等物。亦憂欲
0150a01: 其皆有。適有一物。復缺一物。適有是事。復缺是事。勤
0150a02: 苦若此。休息無時。不達于道德。迷沒于嗔怒。貪恨于
0150a03: 貨色。坐斯不得道。當入苦惡趣。展轉數千億劫。無有
0150a04: 出期。痛不可言。極可哀愍。今語汝等。世間之事。擇其
0150a05: 善者。勤而行之。愛欲榮華。不可常保。生老病死痛苦。
0150a06: 惡露不淨。無可樂者。宜自決斷。端身正行。益作諸善。
0150a07: 洗除心垢。言行忠信。表裏相應。既得自度。轉相拯濟。
0150a08: 雖現世勤苦。亦須臾之間。後生淨土。快樂無極。長與
0150a09: 道德合明。永拔生死根本。吾哀世人教誨切至。正法
0150a10: 難聞。當勤精進。超生淨剎。永離五趣。若不信悟。無益
0150a11: 其人。大命將至。悔亦何及。
0150a12: 又云。無量無數劫以前。有世自在王佛出。化度眾生。
0150a13: 是時有大國王。往聽說法。遂有覺悟。乃捨國王之位。
0150a14: 而往修行。號曰法藏比丘。即阿彌陀佛也。對世自在
0150a16: 無央數世界眾生。至心信樂。欲生我國。十聲念我名
0150a17: 號。而不生者。我不作佛。是我佛自有誓願度人。惟假
0150a18: 人之十念。以表歸依之心。故人至心信向。念其名號
0150a19: 者。現世必蒙福佑。消除災障。身後必往生極樂世界。
0150a20: 若念名號時。一心觀想阿彌陀佛之形像。臨命終時。
0150a21: 必見佛之真身。前來接引。又一願云。十方無央數世
0150a22: 界女人。聞我名號。喜悅信樂。發菩提心。厭惡女身。壽
0150a23: 終之後。來生我剎。其身不復為女。以我佛威神廣大。
0150a24: 無所不在。而人心念。與佛純熟。則自然感通。故佛現
0150b01: 其身也。
0150b02: 又云。阿彌陀佛。歷大阿僧祇劫。行菩薩行。忍力成就。
0150b03: 不計眾苦。常以和顏愛語。饒益眾生。善護口業。不譏
0150b04: 他過。善護身業。不失律儀。善護意業。清淨無染。口中
0150b05: 常出栴檀之香。身諸毛孔。出優羅華香。無量眾生。
0150b06: 聞此香者。皆發無上菩提之心。手中常出一切衣服。
0150b07: 一切飲食。一切幢旛寶。一切音樂。及一切最上所
0150b08: 需之物。以此施惠眾生。令生歡悅。以行教化。故致無
0150b09: 量無數眾生。發無上菩提之心。如是善行。無量無邊。
0150b10: 說不能盡。歷無量無數百千萬億劫。功德圓滿。威神
0150b11: 熾盛。方得成就所願。而入佛位。是以十方無央數世
0150b12: 界諸天人民。以至蜎飛蝡動之類。無所不度。所以一
0150b13: 念歸依。遂生其國。皆于七寶池蓮華中化生。皆受自
0150b14: 然清之身。無極之壽。彼剎中。皆諸上善人。無有
0150b15: 婦女。皆壽命無央數劫。皆洞視徹聽。遙相瞻見。遙相
0150b16: 聞語聲。皆求善道者。無復異人也。
0150b17: 又云。釋迦佛一日容顏異常。侍者阿難。怪而問之。佛
0150b18: 言善哉。汝所問者。勝于供養一天下聲聞緣覺。及布
0150b19: 施諸天人民。以至蜎飛蝡動之類。雖至累劫。猶百千
0150b20: 萬倍。不可以及。所以者何。以諸天帝王人民。乃至蜎
0150b21: 飛蝡動之類。皆因汝所問。而得度脫之道。以此觀之。
0150b22: 是釋迦佛。初欲說阿彌陀佛之時。其存于心而形于
0150b23: 色者。已巳異于平日。則阿彌陀佛。所以感諸佛者。固已巳
0150b24: 非常。況于感一切眾生者乎。觀其初發願偈云。我至
0150c01: 成佛時。名聲超十方。人天欣得聞。俱來生我剎。地獄
0150c02: 鬼畜生。亦生我剎中。是則凡在三界六道輪迴之內
0150c03: 者。無所不度可知已巳。是以此經云。阿彌陀佛。現在西
0150c04: 方極樂世界。又在十方世界。教化無央數諸天人民。
0150c05: 以至蜎飛蝡動之類。莫不過度解脫者。是其所以廣
0150c06: 度眾生。無有窮極。而人一念歸依。遂生其國。無足疑
0150c07: 也。
0150c08: 又云。彌勒菩薩白佛言。世尊。于此世界。有幾何不退
0150c09: 轉地菩薩。往生阿彌陀佛剎。佛言。此世界有七百二
0150c10: 十億不退轉地菩薩。往生彼剎。及諸小菩薩。修習少
0150c11: 功德者。不可勝計。不但我剎。他方佛剎。乃至十方無
0150c12: 量佛剎中。其往生者甚多。不可復計。
0150c13: 又云。佛言。天地之間。五道昭明。廓浩渺。業報相生。
0150c14: 轉相承受。美惡慘毒。皆自當之。善人行善。從樂入樂。
0150c15: 從明入明。惡人行惡。從苦入苦。從暗入暗。世人昧此。
0150c16: 惡道不絕。故有自然地獄餓鬼禽獸蜎飛蝡動之類。
0150c17: 展轉其中。累劫無由出離。惟修淨土。直得超去。
0150c18: 無量壽經云。爾時韋提希號泣。白佛言。世尊。願為我
0150c19: 廣說無憂惱處。我當往生。不樂閻浮濁惡世也。于是
0150c20: 世尊放眉間光。照十方世界諸佛國土。皆于中現。
0150c21: 時韋提希見已巳。向佛言。是諸佛土。雖復清淨。皆有光
0150c22: 明。我今惟願生極樂世界阿彌陀佛所。
0150c23: 又云。上品上生者。若有眾生。願生彼國者。發三種心。
0150c24: 即便往生。一者至誠心。二者深心。三者迴向發願心。
0151a01: 復有三種眾生。當得往生。一者慈心不殺。具諸戒行。
0151a02: 二者讀誦大乘方等經典。三者修行六念。迴向發願。
0151a03: 願生彼國。具此功德。一日乃至七日。即得往生。生彼
0151a04: 國時。此人精進勇猛。故阿彌陀如來。與觀世音大勢
0151a05: 至。無數化佛。百千比丘聲聞大眾。無量諸天。觀世音
0151a06: 菩薩。執金剛臺。與大勢至菩薩。至行者前。阿彌陀佛。
0151a07: 放大光明。照行者身。與諸菩薩。授手迎接。行者見已巳。
0151a08: 歡喜踊躍。自見其身。乘金剛臺。隨從佛後。如彈指頃。
0151a09: 往生彼國。見佛菩薩色身。眾相具足。演說妙法。聞已巳。
0151a10: 即悟無生法忍。經須臾間。歷侍諸佛。十方界。於諸
0151a11: 佛前。次第授記。還至本國。得無量百千陀羅尼門。
0151a12: 上品中生者。不必讀誦方等經典。善解義趣。于第一
0151a13: 義。深信因果。不謗大乘。以此功德。迴向求生極樂。命
0151a14: 欲終時。阿彌陀佛。與觀音勢至無量大眾眷屬圍繞。
0151a15: 持金剛臺。至行者前。讚言。法子。汝行大乘。解第一義。
0151a16: 是故我今來迎接汝。與千化佛。一時授手。行者自見。
0151a17: 坐紫金臺。如一念頃。即生彼國七寶池中。此紫金臺。
0151a18: 如大寶華。經宿則開。佛及菩薩。俱時放光。照行者身。
0151a19: 目即開明。即下金臺。禮佛合掌。經于七日。應時即于
0151a20: 阿耨多羅三藐三菩提。得不退轉。應時即能飛行。
0151a21: 至十方。歷侍諸佛。修諸三昧。經一小劫。得無生忍。
0151a22: 上品下生者。亦不信因果。不謗大乘。但發無上道心。以
0151a23: 此功德。迴向求生極樂國。命欲終時。阿彌陀佛及觀
0151a24: 音勢至。與諸眷屬。持金蓮華。化作五百佛。來迎此人。
0151b01: 五百化佛。一時授手。讚言。法子。汝今清淨。發無上道
0151b02: 心。我來迎汝。即自見身。坐金蓮華。坐已巳華合。隨世尊
0151b03: 後。即得往生。七寶池中。一日一夜。蓮華乃開。七日之
0151b04: 中。乃得見佛雖見佛身。于眾好相。心不明了。三七日
0151b05: 後。乃了了見。遊歷十方。供養諸佛。于諸佛前。聞甚深
0151b06: 法。經三小劫。得百法明門。住歡喜地。
0151b07: 中品上生者。若有眾生。受持五戒。不造五逆。無眾過
0151b08: 患。以此善根。迴向求生極樂世界。臨命終時。阿彌陀
0151b09: 佛。與諸眷屬圍繞。放金光色。至其人所。演說苦空無
0151b10: 常無我。讚歎出家。得離眾苦。行者見已巳。心大歡喜。自
0151b11: 見己巳身。坐蓮華臺。脆合掌。為佛作禮。未舉頭頃。即
0151b12: 得往生極樂世界。蓮華尋開。當華敷時。聞眾音聲。讚
0151b13: 歎四諦。應時即得阿羅漢道。三明六通。具八解脫。
0151b14: 中品中生者。若有眾生。若一日一夜。受持八齋戒。一
0151b15: 日一夜。持沙彌戒。一日一夜。持具足戒。威儀無缺。以
0151b16: 此功德。迴向求生極樂國。命欲終時。見阿彌陀佛。與
0151b17: 諸眷屬。放金光色。持七寶蓮華。至行者前。行者自聞。
0151b18: 空中有聲。讚言。善男子。如汝善人。隨順三世諸佛教
0151b19: 法。我來迎汝。行者自見。坐蓮華上。蓮華即合。生于極
0151b20: 樂世界。在寶池中。經于七日。蓮華乃敷。開目合掌。讚
0151b21: 歎世尊。聞法歡喜。得須陀洹。經半劫已巳。成阿羅漢。
0151b22: 中品下生者。若有善男子善女人。孝養父母。行世仁
0151b23: 慈。命欲終時。遇善知識。為其廣說阿彌陀佛國土樂
0151b24: 事。亦說法藏比丘四十八願。聞此事已巳。尋即命終。譬
0151c01: 如壯士屈申臂頃。即生極樂世界。生經七日。遇觀音
0151c02: 勢至。聞法歡喜。過一小劫。成阿羅漢。
0151c04: 典。如此愚人。多造惡業。無有慚愧。命欲終時。遇善知
0151c05: 識。為說大乘十二部經首題名字。以聞如是諸經名
0151c06: 故。除千劫極重惡業。智者復教合掌叉手。稱南無
0151c07: 阿彌陀佛。稱佛名故。除五十億劫生死之罪。爾時彼
0151c08: 佛即遣化佛化觀音勢至。至行者前。讚言。善男子。汝
0151c09: 稱佛名故。諸罪消滅。我來迎汝。行者即見。化佛光明。
0151c10: 滿其室。即便命終。乘寶蓮華。隨化佛後。生寶池中。
0151c11: 經七七日。蓮華乃敷。當華敷時。大悲觀世音菩薩。放
0151c12: 大光明。住其人前。為說甚深十二部經。聞已巳信解。發
0151c13: 無上道心。經十小劫。具百法明門。得入初地。
0151c14: 下品中生者。或有眾生。毀犯五戒八戒及具足戒。偷
0151c15: 僧祗物。盜現前僧物。不淨說法。無有慚愧。以諸惡業
0151c16: 而自莊嚴。如此罪人。以惡業故。應墮地獄。命欲終時。
0151c17: 地獄眾火。一時俱至。遇善知識。以大慈悲。為說阿彌
0151c18: 陀佛十力威德。廣讚彼佛光明神力。亦讚戒定慧解
0151c19: 脫知見。此人聞已巳。除八十億劫生死之罪。地獄猛火。
0151c20: 化為清涼風。吹諸天華。華上皆有化佛菩薩。迎接此
0151c21: 人。如一念頃。即得往生七寶池蓮華內。經于六劫。蓮
0151c22: 華乃敷。觀音勢至以梵音聲。安慰彼人。為說大乘甚
0151c23: 深經典。聞此法已巳。應時即發無上道心。
0152a01: 善。如此愚人。以惡業故。應墮惡道。經歷多劫。受苦無
0152a02: 窮。如此愚人。臨命終時。遇善知識。種種安慰。為說妙
0152a03: 法。教令念佛。此人苦逼。不遑念佛。善友告言。汝若不
0152a04: 能念者。應稱無量壽佛。如是至心令聲不絕。具足十
0152a06: 劫生死之罪。命終之時。見金蓮華。猶如日輪。住其人
0152a07: 前。如一念頃。即得往生極樂世界。于蓮華中。滿十二
0152a08: 大劫。蓮華方開。觀音勢至以大悲音聲。為其廣說諸
0152a09: 法實相。除滅罪法。聞已巳歡喜。應時即發菩提之心。
0152a10: 大悲經云。佛言。我滅度後。北天竺國。有比丘名祁婆
0152a11: 迦。修習無量種種最勝菩提善根。已巳而命終。生于西
0152a12: 方。過百千億世界無量壽國。于彼佛所。種諸善根。後
0152a13: 當作佛。號無垢光。
0152a14: 菩薩生地經云。佛言。時摩差竭得不起法忍。五百清
0152a15: 信士。二十五清信女。皆得不退轉地。壽終俱生無量
0152a16: 壽佛清淨國。
0152a17: 淨土傳云。阿彌陀佛。與觀世音大勢至二菩薩。悲憫
0152a18: 眾生。乘大願船。泛生死海。就此娑婆世界。呼引眾生。
0152a19: 上大願船。送至西方。若信心肯往。雖有罪惡。亦必得
0152a20: 生彼土。經云。佛能度一切眾生。不能度一切不信之
0152a21: 人。信者一念也。身壞時惟一念而已巳。一念到處。則
0152a22: 無不到。況佛與菩薩。又招引人往生乎。
0152a24: 悉皆散壞。一切親屬悉皆捨離。一切威勢悉皆退失。
0152b01: 乃至象馬車乘珍寶一切無復相隨。惟此願王。不相
0152b02: 捨離。於一切時。引導其前。一剎那中。即得往生極樂
0152b03: 世界。是故汝等聞此願王。莫生疑念。應當諦受。
0152b04: 藥王菩薩本事品云。聞是經典。如說修行。於此命終。
0152b05: 即往安樂世界。阿彌陀佛。大菩薩眾。圍繞住處。生蓮
0152b06: 華中寶座之上。
0152b07: 法華經云。若人散亂心。入於塔廟中。一稱南無佛。皆
0152b08: 已巳成佛道。
0152b09: 大智度論云。佛是無上法王。諸大菩薩以為法臣。諸
0152b10: 臣所尊重者。惟佛法王也。有諸菩薩。自念往昔謗般
0152b11: 若墮惡道。受無量苦。復經無量劫來。雖修餘行。不能
0152b12: 得出苦海。後遇善知識。教念阿彌陀佛。即得除滅罪
0152b13: 障。超生淨土。我今應當禮謝阿彌陀佛。何以故。父母
0152b14: 親友人天王等。不能度我出離苦海。惟阿彌陀佛願
0152b15: 力攝受。是以得出苦海。偈云。若人願作佛。心念阿彌
0152b16: 陀。即得為現身。故我歸命禮。
0152b17: 無為楊傑次公。少登高科。明禪門宗旨。謂眾生根有
0152b18: 利鈍。即其近而易知。簡而易行者。唯西方淨土。但一
0152b20: 長者子云。知一切佛。猶如影像。自心如水。我若欲見
0152b21: 安樂世界阿彌陀如來。隨意即見。是知眾生注念。定
0152b22: 見阿彌陀佛。若生彼土。則無眾苦。般舟三昧經云。
0152b23: 陀和菩薩問釋迦佛云。未來眾生。云何得見十方諸
0152b24: 佛。佛教令念阿彌陀佛。即見十方一切諸佛。又大寶
0152c01: 積經云。若他方眾生。聞無量壽如來名號。乃至能發
0152c02: 一念淨信。歡喜愛樂。所有善根。迴向願生其國者。隨
0152c03: 願往生。得不退轉。此皆佛言也。不信佛言。何言可信。
0152c04: 不生淨土。何土可生。蘇東坡云。次公晚年。作監司太
0152c05: 字。丈六阿彌陀佛像。隨行供養觀念。至壽終時。感
0152c06: 佛來迎。端坐而化。其辭世頌曰。生亦無可戀。死亦無
0152c07: 可捨。太空中之乎者也。將錯就錯西方極樂。
0152c08: 釋迦佛在世時。有翁婆二人。用一斗記數。念阿彌
0152c09: 陀佛。願生西方。佛云。我別有方法。令汝念佛。一聲得
0152c10: 多之數。乃教以念西方極樂世界三十六萬億一
0152c11: 十一萬九千五百同名同號阿彌陀佛。出寶王論以秈
0152c12: 校之。一合千八百粒。此數乃二千石之數。佛自以
0152c13: 此教二老人。則其功德甚大可知矣。
0152c14: 真言字。本非佛國字。乃譯經者所用。人以其字難識而不讀。佛初說時。止有音聲。今存其聲音。用易識之
0152c15: 字代之。又世間點句多差。今用藏經兩處點句一同。更不須疑。誦此者。阿彌陀佛。常在其頂。不令冤家
0152c16: 為害。現世安穩。命終任意往生。若滿二十萬。即菩提芽生。三十萬。不久面見阿彌陀佛。今依藏經點
0152c17: 句載覽。
0152c18: 南謨阿彌多婆夜哆　拖伽哆　夜哆　夜哆阿
0152c19: 彌里　都婆毗　阿彌里哆　悉婆毗　阿彌里
0152c20: 哆　毗加蘭帝　阿彌里哆　毗加蘭哆　加彌膩
0152c21: 　伽伽那　止哆加唎　娑婆訶
0152c22: 淨土起信
0152c23: 王龍舒云。予覽藏經。及諸傳記。取其意為淨土
0152c24: 文。無一字無所本。幸勿以人微而忽其說。欲人人
0153a01: 共曉。故其言直而不文。
0153a02: 淨土之說。多見于日用之間。而其餘功。乃見于身後。
0153a03: 不知者。止以為身後之事而已巳。殊不知其大有益于
0153a04: 生前也。何則。佛之所以訓人者。無非善。與儒教之所
0153a05: 以訓人。何以異哉。故其以淨土為心。則見于日用之
0153a06: 間者。意之所念。口之所言。身之所為。無適而非善。善
0153a07: 則為君子為大賢。現世則人敬之神祐之。福祿可增。
0153a08: 壽命可永。庸人稍知佛理者。世必目之為善人。此其
0153a09: 效也。由是言之。則從佛之言。而以淨土為心者。孰謂
0153a10: 無益于生前乎。或曰。從孔子之言。而以儒教為心。豈
0153a11: 不益于生前。何必淨土哉。曰此世間法耳。非出世間
0153a12: 法。世間法則不出于輪迴。出世間法則直脫輪迴之
0153a13: 外。淨土既益于生前。又益于身後者。以其兼世間出
0153a14: 世間法故也。
0153a15: 淨土之說。有理有跡。論其理。則見于日用之間。而未
0153a16: 常離。前篇所言是也。論其跡。則見于三時一茶之頃。
0153a18: 人人皆可以修。雖罪惡之人。佛亦不棄。迴心向善。即
0153a19: 為善故。雖屠宰之人。放下屠刀。亦可以修。所以修者
0153a20: 不難。亦不妨一切俗事。故在官不妨職業。在士不妨
0153a21: 修讀。在商賈不妨販賣。在農人不妨耕種。在公門不
0153a22: 妨事上。在僧徒不妨參禪。凡一切所為。皆不相妨。故
0153a23: 曰。其修持工夫。見于三時一茶之頃耳。遂可以為萬
0153a24: 萬劫不壞之資。用力甚易。而收功甚大。人何為而不
0153b01: 修乎。及此不修。可痛惜哉。可痛惜哉。
0153b02: 人驟聞淨土之景象。多不信之。無足怪也。處此娑
0153b03: 婆濁世。惟知生長于胞胎。不知彼有蓮華之化生。壽
0153b04: 不過百年。不知彼有河沙之壽數。衣食必由于營作。
0153b05: 不知彼有自然之衣食。快樂常雜于憂惱。不知彼有
0153b06: 純一之快樂。遂將佛之所言。等于幻妄。而不之信。殊
0153b07: 不思佛切戒人以妄語。必不自妄語以誑人。其言可
0153b08: 信。無足疑者。故先賢云。佛言不信。何言可信。況自古
0153b09: 及今。修此者感應甚多。猶不可以不信者也。
0153b10: 世有專于參禪者云。惟心淨土。豈復更有淨土。自性
0153b11: 阿彌。不必更見阿彌。此言似是而非也。何則。西方淨
0153b12: 土有理有跡。論其理。則能淨其心。故一切皆淨。誠為
0153b13: 惟心淨土矣。論其跡。則實有極樂世界。佛丁寧詳復
0153b14: 言之。豈妄語哉。人人可以成佛。所謂自性阿彌者。固
0153b15: 不妄矣。然猝未能至此。譬如良材可以雕刻物像。而
0153b16: 極其華麗。必加以雕刻之功。然後能成。不可遽指良
0153b17: 材。而遂謂極物像之華麗也。又或信有淨土。而泥惟
0153b18: 心之說。謂現前即是西方。不足生者。謂參禪悟性。超
0153b19: 佛越祖。阿彌不足見者。皆失之矣。何則。此言甚高。竊
0153b20: 恐不易到。彼西方淨土無貪無戀。無嗔無痴。吾心能
0153b21: 無貪戀無嗔痴乎。彼西方淨土思衣得衣。思食得食。
0153b22: 欲靜則靜。欲去則去。吾思衣而無衣。則寒惱其心。思
0153b23: 食而無食。則饑惱其心。欲靜而不得靜。則動惱其
0153b24: 心。欲去而不得去。則繫累惱其心。是所謂惟心淨土
0153c01: 者。誠不易到也。彼阿彌陀佛。福重山海。力挈天地。變
0153c02: 地獄為蓮華。易于反掌。觀無盡之世界。如在目前。吾
0153c03: 之福力。尚不能自為。常恐宿業深重。墜于地獄。況乃
0153c04: 變作蓮華。隔壁之事猶不能知。況乃見無盡世界乎。
0153c05: 是所謂自性阿彌者。誠不易到也。然則吾心可以為
0153c06: 淨土。而猝未能為淨土。吾性可以為阿彌。而猝未能
0153c07: 為阿彌。烏得忽淨土而不修。捨阿彌而不欲見乎。故
0153c08: 修西方。見佛而得道則甚易。若止在此世界。欲參禪
0153c09: 悟性。超佛越祖為甚難。況修淨土者。不礙于參禪。何
0153c10: 參禪者。必薄淨土而不修也。大阿彌陀經云。十方有
0153c11: 無量菩薩。往生阿彌陀佛國。彼菩薩尚欲往生。我何
0153c12: 人哉。不欲生彼。是果勝于諸菩薩乎。不仰藉阿彌陀
0153c13: 佛慈力。往生彼國。又果勝于阿彌陀佛乎。由此言之。
0153c14: 惟心淨土自性阿彌者。高而寡效。修未到者。誤人多
0153c15: 矣。不若踏實地。持誦修行。則人人必生淨土。徑脫
0153c16: 輪迴。與言無實者。天地相遠矣。
0153c17: 淨土或問云。今禪者見修淨土。鄙之為愚夫愚婦。此
0153c18: 非鄙愚夫愚婦也。乃鄙文殊普賢馬鳴龍樹也。何以
0153c20: 障礙。面見彌陀佛。往生安樂剎。華嚴行願品普賢菩
0153c21: 薩偈云。願我臨欲命終時。盡除一切諸障礙。面見彼
0153c22: 佛阿彌陀。即得往生安樂剎。起信論。馬鳴菩薩。示最
0153c23: 勝方便。謂專意念佛。即得往生。終無有退。楞伽經。佛
0154a01: 安樂國。以上略舉四大菩薩。其餘菩薩修淨土者。不
0154a03: 參禪一法。固為了悟生死。而設修淨土一法。亦是令
0154a04: 眾生了悟生死也。參禪有省。則現世了悟生死。得生
0154a05: 淨土。則見阿彌陀佛。而後了悟生死。況即證無生忍。
0154a06: 居不退轉地。直至成佛而後已巳。大善知識。未不以
0154a07: 此教人。初機參學人。何為薄淨土而不修乎。
0154a08: 蓮宗寶鑑云。世人稍利根。便輕視念佛。謂是愚夫愚
0154a09: 婦勾當。彼徒見愚夫愚婦。口誦佛名。心遊千里。不知
0154a10: 此等。是名讀佛。非念佛也。念從心心思憶而不忘。故
0154a11: 名曰念。然人之一心。不思正則思邪。不思理則思欲。
0154a12: 今人念念思憶五欲。不覺其非。反以念佛為非。不亦
0154a13: 惑之甚哉。
0154a14: 人有不信因果。從而不信淨土者。夫因果烏可以不
0154a15: 信乎。要知前世因。今生受者是。要知後世果。今生作
0154a16: 者是。若不信此語。何不以目前之事觀之。人生所以
0154a17: 有富貴貧賤。有苦樂勞逸。有榮辱壽夭。其禍福種種
0154a18: 不同。雖曰天命。天豈私于人哉。以其人前生所為
0154a19: 有善惡故。今生受報有禍福。是以此身謂之報身。報
0154a20: 身者。報我前生所為故。生此身也。以其前生所為不
0154a21: 能純乎善故。今生亦不得純受其福報。有富貴而苦
0154a22: 夭者。有貧賤而壽樂者。有榮寵而悴辱者。如影隨形。
0154a23: 如響應聲。纖毫不差。故云種桃得桃。種李得李。惟種
0154a24: 時少。收穫時多。故作善惡時甚小。受禍福之報甚大。
0154b01: 故云春種一粒粟。秋收萬顆子。人生為善惡。果報還
0154b02: 如此。造化自然之理也。此理可信。則淨土之說必
0154b03: 可信。何則。二者皆佛言也。佛誠言于因果。必不妄言
0154b04: 于淨土。故因不信因果。從而不信淨土者。此可以解
0154b05: 其惑矣。
0154b06: 或者疑云。此間念佛。西方七寶池中。如何便生蓮華
0154b07: 一朵。曰此不難知也。譬如大明鏡。凡有物來。便現其
0154b08: 影。鏡何容心哉。以其明而自然耳。阿彌陀佛頂中
0154b09: 光明。清淨圓滿。自然照見十方世界。是故此間念佛。
0154b10: 西方七寶池自然生蓮華一朵。無足疑也。或又疑念
0154b11: 往生真言者。阿彌陀佛常住其頂。若無量世界眾生。
0154b12: 念此真言。阿彌陀佛豈能一一住其頂乎。曰亦自
0154b13: 然耳。譬如天上一月。普現一切水中。豈不自然哉。
0154b14: 人生時。父母妻子。屋宅田園。牛羊車馬。以至檯凳。器
0154b15: 皿衣服。及細微帶索等物。不問大小色色。認為己巳物。
0154b16: 倉庫既盈。心猶未足。金珠已巳多。營猶未止。舉眼動步。
0154b17: 無非愛。一宿在外。已巳念其家。一僕未歸。已巳憂其失。
0154b18: 種種事務。無非掛懷。一旦大限到來。盡皆拋去。雖我
0154b19: 此身。猶是棄物。況身外者乎。靜心思之。恍如一夢。古
0154b20: 人有言。一日無常到。方知夢裏人。萬般將不去。惟有
0154b21: 業隨身。妙哉此言也。予故用其後二句。續成一偈云。
0154b22: 萬般將不去。惟有業隨身。但念阿彌陀。定生極樂國。
0154b23: 業者。謂善業惡業。此皆將得去者。豈可不以淨土
0154b24: 為業乎。
0154c01: 昔佛問阿難云。汝欲見地獄人否。阿難云欲見。佛云。
0154c02: 身行惡。口言惡。意念惡。此地獄人也。謂人生善惡。
0154c03: 不過身口意三業。若三業俱惡。是為純黑業。所以入
0154c04: 地獄。若三業俱善。則為純白業。乃生天堂。若三業中。
0154c05: 有一業善。則為雜業。亦不入地獄。故身意雖惡。而口
0154c06: 念佛名。亦一業善。遠勝于三業俱惡。況口念佛時。又
0154c07: 能心想佛像。則意業善。端正其身。而手提數珠。則身
0154c08: 業善。常能善此三業。以修淨土。必上品生。或曰。人誦
0154c09: 佛名。連稱不絕。正如呼一人。頻呼不止。其人必怒。則
0154c10: 是專誦佛名者。未足為善也。是不然。眾生自無始以
0154c11: 來。口業過惡。積如山海。多誦佛名。以滌蕩之。猶懼不
0154c12: 足。豈可以稱呼常人之名為比也。況佛自開此念誦
0154c13: 法門。所以誘掖眾生。善其口業。以漸善其身意者。至
0154c14: 矣。其謂專誦佛名。未足為善者。世俗愚昧之說。非諸
0154c15: 佛誘掖眾生之言。何足齒焉。
0154c16: 據佛所言。口業果報多于身意二業。以發意則未必
0154c17: 形于外。出口則遂見矣。舉身為惡。猶有時艱阻。不若
0154c18: 口之易發也。且如人有一言稱人或勸人。其人終身
0154c19: 受賜。有福及子孫者。一言陷人或唆人。其人終身受
0154c20: 害。有累及子孫者。口業豈不重哉。
0154c21: 全持齋戒。又禮佛念佛。讀誦大乘經典。解第一義。以
0154c22: 此迴向。願生西方。必上品上生。所謂齋者何哉。不食
0154c23: 肉。不飲酒。不淫慾。不食五辛。所謂戒者何哉。殺生偷
0154c24: 盜邪婬。是謂身三業。妄言綺語兩舌惡口。是謂口四
0155a01: 業。貪慾瞋恨邪見。是謂意三業。總為十戒。若修淨土
0155a02: 者。全持十戒。加以如上文所言功德。固上品上生矣。
0155a03: 若止持五戒。而修淨土。亦不失中品下生。或下品上
0155a04: 生也。若又不能持五戒。豈可以不戒殺生乎。殺生為
0155a05: 五戒之首。亦為十戒之首。亦為比丘二百五十戒之
0155a06: 首。是不殺則為大善。殺則為大惡。故殺生不可不戒
0155a07: 也。凡殺生以資口腹。則口腹之欲何厭。放箸之後。滋
0155a08: 味已巳空。而殺業具在。若殺生以待賓。賓則以平日不
0155a09: 殺。亦無過責。況其罪己巳自當之。經云。來而獨自來。去
0155a10: 而獨自去。輪迴獨自行。果報獨自受。觀此則豈可為
0155a11: 人而殺生也。若殺生以祭先祖。豈無素食清羞。孔子
0155a12: 雖蔬食菜瓜。祭必齋如也。如是何有不可哉。若然
0155a13: 香誦經。仗佛力。以為薦。自得超生。故亦不在殺生
0155a14: 也。若止能持此不殺之一戒。以修淨土。已巳不在下品
0155a15: 生矣。
0155a16: 楞伽經云。有無量因緣。不當食肉。眾生肉本非所宜
0155a17: 食。以耳聞目見。慣熟不知其非。如能斷去。固為上也。
0155a18: 如不能斷。且食三淨肉而減省。所謂不見殺。不聞殺。
0155a19: 不為己巳殺。是也。如食兼味。且去其一。如兩皆肉。且
0155a20: 一以素。人生祿料有數。若此自可延壽。更當為此。
0155a21: 眾生念誦資薦。庶可釋冤滅罪。據閻羅王告鄭鄰之
0155a22: 言。則至誠為彼念佛。必得超度往生觀音感應記云。饒州軍典鄭鄰。
0155a23: 誤追至陰府。放還。閻王告云。汝還人間。勉力為善。汝見人殺生。但念阿彌陀佛。與觀世音菩薩。彼得受生。汝亦
0155a24: 得福。由此推之。足以見念阿彌陀佛。誠可薦亡者。增延福壽。不獨身後生西方也。
0155b02: 無阿彌陀佛。則變地獄為蓮華。亦生淨土。良由我佛
0155b03: 慈悲至深。威力至大。故能如此。然所謂十念者。乃生
0155b04: 前自己巳十聲。念阿彌陀佛。非身後倩人念也。生前自
0155b05: 念者。臨命終時。佛與菩薩。自來迎接故。亦必生淨土。
0155b06: 或云平生殺害眾生。苦虐人民。臨死念佛。便得往生。
0155b07: 其所殺所苦之眾生。懷冤負枉。何時而可解乎。答云。
0155b08: 生淨土得道之後。然後度脫一切冤親。豈不勝于冤
0155b09: 冤相報彼此無出期者乎。
0155b10: 蓮宗寶鑑云。惡人必不回心念佛。其有念佛者偽也
0155b11: 非真念也。若真能一心念佛。即取給於臨終之十念。
0155b12: 亦必往生。況善人一心念佛。而有不生西方者乎。我
0155b13: 輩既修淨土。止愁不到一心不亂田地。若一心不亂。
0155b14: 任他千譏萬謗。當巍巍不動如泰山矣。更何疑哉。
0155b15: 淨土指歸云。欲了生死。修行淨業。當發十種信心。念
0155b16: 念不忘。決生淨土。一信佛所說法。金口誠言。真實不
0155b17: 。二信凡夫在迷識神不滅。六趣循環不息。三信此
0155b18: 土修行未得道果不免輪迴。四信未出輪迴雖生天
0155b19: 上不免墮落。五信極樂世界眾生生者永無退轉。六
0155b20: 信眾生發願願生淨土決定往生。七信一稱佛名能
0155b21: 滅八十億劫生死重罪。八信念佛之人阿彌陀佛神
0155b22: 通光明攝取不捨。九信念佛之人十方世界恒沙諸
0155b23: 佛同以神力時常護念。十信既生淨土壽命無量一
0155b24: 生當得無上菩提。于此十種。不能深信。生疑惑者。雖
0155c02: 當少壯未暇。及此一旦無常。措手弗及咦。莫待老來
0155c03: 方念佛。孤墳多是少年人。今為再設方便。當少壯時。
0155c04: 即須信向。每日早晨盥畢。心面西。止用十念工
0155c05: 夫。專精念佛十聲。即迴向云。願我臨命終時。往生西
0155c06: 方極樂世界。持至半老。加功精進。亦必往生。
0155c07: 是書原本龍舒。推廣至教。以補法寶之所未備。
0155c08: 凡我善信得是書者。切宜仰體。
0155c09: 佛祖弘慈。公諸同志。轉相勸諭。萬弗束之高閣。及
0155c10: 等閒委棄。沉埋法寶。慢褻聖。罪莫可逭。戒之戒
0155c11: 之。如有遠方善信。欲廣其傳。捐貲重刻。流播十方。
0155c12: 功德無量。決定往生。勉之勉之。
0155c13: 淨土定式
0155c14: 每日早中晚三時。焚香合掌。向西頂禮。兩目上視。儼
0155c15: 慈顏。先念。
0155c17: 南謨西方極樂世界阿彌陀佛一拜
0155c18: 南謨大悲觀世音菩薩一拜
0155c19: 南謨大勢至菩薩一拜
0155c20: 南謨一切菩薩聲聞諸上善人一拜
0155c21: 拜畢。復合掌頂禮。觀想己巳身。在蓮華內。仰對
0155c22: 阿彌陀佛丈六金身。在大蓮華金臺上。兩眉中間。向上
0155c23: 有白毫一條八稜中空之像。隨念。
0155c24: 南謨阿彌陀佛十聲又觀想
0155c25: 觀世音菩薩丈六金身。在大蓮華內。垂手接引。隨念。
0156a01: 南謨觀世音菩薩十聲又觀想
0156a02: 大勢至菩薩丈六金身。在大蓮華內。隨念。
0156a03: 南謨大勢至菩薩十聲又觀想界
0156a04: 菩薩眾俱在蓮華內。隨念。
0156a05: 南謨一切菩薩聲聞諸上善人十聲復頂禮念
0156a06: 大悲菩薩讚
0156a07: 佛懺罪向發願偈一。
0156a08: 十方三世佛阿彌陀第一九品度眾生
0156a09: 威德無窮極我今大歸依懺悔三業罪
0156a10: 凡有諸福善至心用迴向願同念佛人
0156a11: 感應隨時現臨終西方境分明在目前
0156a12: 見聞皆精進共生極樂國見佛了生死
0156a13: 如佛度一切
0156a14: 念畢向云。弟子某誦聖號。專求臨命終時。仗
0156a15: 佛菩薩慈悲接引。往生西方極樂世界　一拜。隨觀想。
0156a16: 己巳身。在蓮華內。直達西方。親見我
0156a17: 佛菩薩。良久又念
0156a19: 百同名同號阿彌陀佛七畢。
0156a20: 迴向云。弟子某誦聖號。專為超度。此南閻浮提。今
0156a21: 生宿世。祖宗父母。伯叔兄弟。子孫妻女。宗親外戚。僕
0156a22: 從使女。師徒朋友。恩主冤家。已巳相識未相識。乃至所
0156a23: 殺所食。為絲為綿之眾生。盡生極樂世界。一拜　又
0156a24: 念。
0156a25: 大悲七　往生七畢。
0156b01: 迴向云。願我今生臨命終時。仗此二神力。往生西
0156b02: 方極樂世界。隨觀想己巳身。在蓮華內。直達西方。親見
0156b03: 我
0156b04: 佛菩薩。良久功畢。餘功誦彌陀經一卷。念佛千聲。或五
0156b05: 百聲。或三百聲。隨力念之。不拘多寡。每日如此。專志
0156b06: 修持。其往生品地必高。
0156b07: 舊法。早中晚三時修習者。為通緇素而定也。若出家
0156b08: 者。無事擾心。應當六時禮誦。若在家者。世事稍暇。亦
0156b09: 須三時禮誦。再或冗忙。只早晚亦可。如萬難脫身。早
0156b10: 晨一時斷不可缺。
0156b11: 凡念佛者。有默持。有高聲持。有金剛持。然高聲覺太
0156b12: 費力。默念又恐昏沉。只是綿綿密密。聲在唇齒之間。
0156b13: 乃謂之金剛持。三者隨其意之所之。不必執定。久久
0156b14: 自有利益。今之念佛者。只是隨口喊。所以不得利
0156b15: 益。必須句句出口入耳。聲聲喚醒自心。則自有得力
0156b16: 處矣。
0156b17: 若有女人及愚鈍人。不能多記者。只用前段十念工
0156b18: 夫亦可。不能誦大悲。只誦往生。或二十一。或
0156b19: 四十九亦可。不能誦彌陀經。只隨力念佛亦可。總
0156b20: 之用工不拘多寡。只在信向不輟。亦必往生。
0156b21: 修持要約
0156b22: 平時齋戒潔已巳。清心靜慮。面西安坐。閉目默然。觀想
0156b23: 阿彌陀佛真色金身。在西方七寶池中。大蓮華上座。
0156b24: 其身長丈六。兩眉中間。向上有白毫一條。八稜中空。
0156b25: 光明照耀。金色面與金色身。更不得妄有分毫他念。
0156b26: 當令閉眼開眼。悉皆見之。如此久久念心純熟。自然
0156c01: 感應。見佛金身。此法最為上等。心想佛時。此心即
0156c02: 是佛。又勝于口念也。身後必上品上生。
0156c03: 更于行住坐臥。著衣喫飯。一切時中。默然舉念南無
0156c04: 阿彌陀佛。即返觀自照。這念佛求生淨土的是誰。良
0156c05: 久。又念如是參究工夫。勿令間斷。忽然親見彌陀。盡
0156c06: 大地是個西方淨土。
0156c08: 想阿彌陀佛而坐。或欲行時。一心觀想阿彌陀佛而
0156c09: 行。或欲睡時。一心觀想阿彌陀佛而臥。功深力久。或
0156c10: 于正觀念時。即得見之。或于睡夢中見之。但辦至誠。
0156c11: 必如所願。
0156c12: 觀經云。觀想阿彌陀佛身相光明。如百千萬億閻浮
0156c13: 檀金色。閻浮檀金者。極大極美之金也佛身高六十萬億那由他恒
0156c14: 河沙由旬。那由他者。萬億也。由旬者。十六里也眉間白毫。如五須彌山。
0156c15: 佛眼如四大海水。清白分明。以無緣慈。攝取眾生。兼
0156c16: 觀想觀世音菩薩。身長八十萬億那由他由旬。身紫
0156c17: 金色。手掌作五百億雜蓮華色。有八萬四千光。其光
0156c18: 柔軟。以此寶手。接引眾生。次觀想大勢至菩薩身。長
0156c19: 八十萬億那由他由旬。舉身光明。作紫金色。有緣眾
0156c20: 生皆得悉見。隨想己巳身亦在七寶池蓮華內。結跏趺
0156c21: 坐。見佛菩薩。并見諸佛。蓮華滿空界。如此觀想。善
0156c22: 根愈大。倘或未能。且想丈六小像亦可。
0156c23: 大悲懺文云。觀世音菩薩常白佛言。若諸眾生受持
0156c24: 大悲神。不生諸佛國者。我誓不成正覺。是菩薩全
0157a01: 以悲願度人。大勢至菩薩以念佛證無生忍。究其因
0157a02: 地。純于念佛上用工。念念無間。打成一片。佛者心
0157a03: 也。念佛念心。心心不二。佛佛皆然。一念貫通。是真淨
0157a04: 土。念佛之旨。大略如斯。遠公祖師得是三昧。以示百
0157a05: 二十二人及十八大賢。同修同證。思專想寂。以至究
0157a06: 竟。
0157a07: 六祖讚云。念此一句阿彌陀佛。是萬世出世之妙道。
0157a08: 成佛作祖之正因。此句是三界人天之眼目。明心見
0157a09: 性之慧燈。此句是十方空之無際。廣大一性之圓
0157a10: 明。此句是五千大藏之骨髓。八萬總持之要門。此句
0157a11: 是渡苦海之舟筏。最尊最上之法門。所有四眾弟子。
0157a12: 若要心性明朗。時時念想彌陀名號。念滿成功。徑往
0157a13: 西方極樂世界。面見彼佛。親承授記。因誓曰。我若妄
0157a14: 語誑眾生。自遭拔舌塵沙劫。
0157a15: 永明壽禪師四料揀云。有禪無淨土。十人九錯路。陰
0157a16: 境若現前。瞥爾隨他去。無禪有淨土。萬修萬人去。但
0157a17: 得見彌陀。何愁不開悟。有禪有淨土。猶如帶角虎。現
0157a18: 世為人師。當來作佛祖。無禪無淨土。鐵床并銅柱。萬
0157a19: 劫與千生。沒個人依怙。
0157a20: 靈芝法師云。地凡夫惑業纏縛。流轉五道。百千萬
0157a21: 劫。受諸苦惱。忽聞淨土。志願求生。一日稱名。即超彼
0157a22: 國。若人肯念阿彌陀佛。超過一切善根。何則。雖修一
0157a23: 切福業。若無正信。求生淨土。皆為小善根也。若念阿
0157a24: 彌陀佛。發願求生淨土。是為大善根也。
0157b02: 如染香人身有香氣。如此繫心。任運常遮一切惡念。
0157b03: 設欲作惡。心常下耎。惡不能成。如身有香自然離臭。
0157b04: 又復覺心微起惡念。即便憶佛。以佛力故。惡念自息。
0157b05: 又若覺他受苦時。以念佛心。憐憫于彼。願其離苦。若
0157b06: 斷刑獄。以念佛故。生憫念心。雖依正法。當密作願云。
0157b07: 我行王法。非我本心。願生淨土。誓相救濟。
0157b09: 要敵他生死始得。若也半信半疑。如何出得輪迴。若
0157b10: 是信得及。便從今日。發大勇猛大精進。莫問會與不
0157b11: 會。但只執持一句南無阿彌陀佛。如靠一座須彌山
0157b12: 相似。搖撼不動。專其心。一其意。或參念。或觀念。或十
0157b13: 念。或臆念。或默念。或禮念。念茲在茲。朝也念。暮也念。
0157b14: 行也念。坐也念。日日時時。不要放捨工夫。如此把得
0157b15: 定。做得主。縱遇苦樂順逆境界現前。只是念阿彌陀
0157b16: 佛。無一念退惰心。決定要生西方極樂世界。臨命終
0157b17: 時。定生上品。其或力量未充。應須隨力修習。朝昏禮
0157b18: 念。縱使家緣冗繁。無忘十念稱名。猛著精彩。積功累
0157b19: 行誓畢此生。同登淨域。方為了事。要知此事。決定不
0157b20: 在。廣設道場。多點香燭上。決定不在有傳有授。扭
0157b21: 做作上。決定不在會說會道。廣化人緣上。此等之人。
0157b22: 所謂著事相而正理。順聲色而背真宗。數他寶而
0157b23: 已巳無半錢者也。須是以念佛為正行。而兼修福德。諸
0157b24: 惡莫作。眾善奉行。所修一切善根。悉皆回向。願生淨
0157c01: 土。自然善果圓成。
0157c03: 皈依佛會。或為病苦。或為報親。或為消災祈福。或為
0157c04: 修積來生。皆是了還心愿。只求富貴榮華。誇耀塵世。
0157c05: 罕有為自己巳生死。發願念佛。往生淨土者。如此妄想。
0157c06: 不合佛祖本願。縱使一生修誦。錯用工夫。臨終不得
0157c07: 往生。凡曰作福。盡屬有為。乃世間有漏之因。非出世
0157c08: 無為之道。修行佛子。宜善思惟。一念回光。願捨娑婆。
0157c09: 往生淨土。譬如游子。久客他鄉。復歸故里。
0157c10: 凡念佛人。塵根未淨。惡念起時。須自檢點。或有慳貪
0157c11: 心。嗔恨心。癡愛心。嫉心。欺誑心。吾我心。貢高心。
0157c12: 曲心。邪見心。輕慢心。能所心。及諸隨染所生一切不
0157c13: 善之心。設或起時。急須高聲。念佛斂歛念。歸正直下。打
0157c14: 併淨盡。勿令相續。所有深信心。至誠心。慈悲心。謙下
0157c15: 心。平等心。方便心。忍辱心。持戒心。喜捨心。禪定心。精
0157c16: 進心。菩提心。及一切善心。常常守護。但能依法修持。
0157c17: 是為淨土正行。
0157c18: 初學對治昏散之心。數息最要。凡欲坐時。先想己巳身。
0157c19: 在圓光中。默觀鼻端。想出入息。每一息默念南無阿
0157c20: 彌陀佛一聲。方便調息。不緩不急。心息相依。隨其出
0157c21: 入。勿令間斷。行住坐臥。常自密密行持。久久純熟。忽
0157c22: 爾心眼開通。三昧現前。即是唯心淨土。
0157c23: 天台十疑論云。一切諸佛。悉皆平等。但眾生根鈍。濁
0157c24: 亂者多。若不專心係念一佛。則心散漫。三昧難成。故
0158a01: 專令念阿彌陀佛。即是一相三昧。寶王論云。修持一
0158a02: 相三昧者。當于行住坐臥。係念不忘。縱令昏。亦係
0158a03: 念而寢。覺即續之。不以餘業間斷。不以貪嗔等間隔。
0158a04: 隨犯隨懺悔。念念常清淨圓明。即是一相三昧也。
0158a05: 又須發救度眾生心。發至誠心。發堅固心。發深心。加
0158a06: 以禮拜念佛。如此則現世蒙佛加佑。身後必上品上
0158a07: 生。救度眾生心者。願生淨土。見佛得道後。救度苦海
0158a08: 眾生。非獨度自身也。至誠心者。直心歸向。無邪曲也。
0158a09: 堅固心者。堅持精進。更不退轉也。深心者。用心深至
0158a10: 直透淨土。如探海底明珠也。三世諸佛。與法界眾生。
0158a11: 皆由心造。吾心如是。焉得不上品上生。
0158a12: 人生皆如水泡。生滅不常。或一歲二歲。或一十二十。
0158a13: 幸而至五六十。亦為難矣。況世間無非是苦。但不思
0158a14: 省。故不覺知。不稱意時。固為苦矣。即或稱意。亦無多
0158a15: 時。父母妻兒。或疾病死亡。或殺傷離散。或自己巳大限
0158a16: 忽然而至。平生罪惡。豈得全無。自少至老。積累既多。
0158a17: 閉眼之後。不免隨業緣去。或墮地獄。受諸極苦。或為
0158a18: 畜生。受人宰殺。或生餓鬼。饑火燒身。或入修羅。嗔恨
0158a19: 戰。即有善業。得生天上人間。受盡福報。依舊輪迴。
0158a20: 漂流汩沒。無有出期。惟西方淨土。最為超脫輪迴之
0158a21: 捷徑。更得不退轉。色身難得。康時。辦此大事。當
0158a23: 故不出離。今日知之。豈可不即時下手。年高者固當
0158a24: 急急勉力。年少者亦不可因循。平時豫備。工力純熟。
0158b01: 臨命終時。徑生極樂世界。視死入地府見閻王。受譴
0158b02: 責者。相去萬萬矣。況其工甚易行。盡大藏中。八萬四
0158b03: 千法門。無如此之要捷者。而人或不知。可痛惜哉。知
0158b04: 而不可。尤可痛惜也。
0158b05: 凡受師友之訓誨。恩地之提挈。交游之禮遇。悉皆告
0158b06: 以淨土而為之報。以至與一切人。或一飯一茶。一言
0158b07: 一坐。下至僕。有事我之勞者。皆以此告之。使脫離
0158b08: 苦海。即一切知與不知。識與不識。皆以是化之。使共
0158b09: 生淨土。又一切飛禽走獸蜎飛蝡動之類。遇彼宰殺
0158b10: 受困時。皆當為念阿彌陀佛數聲。或往生數遍云。
0158b11: 願汝往生極樂世界。乃至形相不可見者。亦當作是
0158b12: 念言。如此則吾善念純熟。臨終上品上生必矣。大慈
0158b13: 菩薩勸修西方偈云。能勸二人修。比自己巳精進。勸至
0158b14: 十餘人。福德已巳無量。如勸百與千。名為真菩薩。又能
0158b15: 過萬數。即是阿彌陀。勸人善道。名為法施。勸修淨土。
0158b16: 又法施之最大者。
0158b17: 齋僧供佛。燒香獻花。懸旛建塔。念佛禮懺。種種三寶
0158b18: 上崇奉。以此功德。迴向願生西方。或為世間種種利
0158b19: 益方便善事。若為子盡孝。為兄友愛。為弟敬長。鄉黨
0158b20: 鄰里。姻親相接。以禮相與。以恩以至。事君則盡忠。為
0158b21: 官則盡仁。為下則勤以事上。或教導愚迷。或扶助孤
0158b22: 弱。或濟急難。或惠貧窮。或修橋砌路。或施藥散食。或
0158b23: 減己巳奉養。以利他人。或臨財饒人。以自省約。或教人
0158b24: 為善。或讚善止惡。隨力所作。世間一切善事。不拘大
0158c01: 小。不拘多少。以此迴向。願生西方。常使一念不斷。念
0158c02: 茲在茲。必上品上生。
0158c03: 佛言。欲修淨土。當修三福。一者孝養父母。奉事師長。
0158c04: 慈心不殺。修十善業。二者受持三皈。具足眾戒。不犯
0158c05: 威儀。三者發菩提心。深信因果。讀誦大乘。解第一義。
0158c06: 勸進行者。此三世諸佛。淨業正因。三皈謂皈依佛法
0158c07: 僧也。
0158c09: 之。大孝也。勸以念佛法門。俾得往生淨土。大孝之大
0158c10: 孝也。奉告世人。父母在堂。早勸念佛。更須教以至誠
0158c11: 信向。一心專念。寶積經云。世尊父王。頂禮佛足。一心
0158c12: 合掌。而白佛言。云何修行當得佛道。佛言。一切眾生
0158c13: 皆即是佛。汝今當念西方世界阿彌陀佛。常勤精進。
0158c14: 當得此道。觀此則知為人子者。斷當勸進父母矣。
0158c16: 家。願子孫世世食祿。護持佛法。後呂氏所出。若公著。
0158c17: 若好問。若用中。皆貴顯而奉佛。竟酬所願。況求生淨
0158c18: 土。取必于自己巳。而有不可必得者乎。
0158c19: 凡在家菩薩。無檀信之齋供。必須隨順正法。度日資
0158c20: 生。或田疇力作。或市井經營。或富有家貲。或日求升
0158c21: 斗。勤則不缺。儉則不奢。如此修行。方為佛子。所以潭
0158c22: 州黃老常打鐵以修行。居士龐公賣笊篱而養道。喻
0158c23: 彌陀畫像為業。戴佛菴發燭資身。可謂一日不作一
0158c24: 日不食矣。
0159a02: 淨土。須是不得怕死。常念此身多苦。不淨惡業。種種
0159a03: 交纏。若得舍此穢身。超生淨土。受無量快樂。解脫生
0159a04: 死苦趣。乃是極稱意之事。如脫獘衣得換珍服。但當
0159a05: 放下身心。莫生戀著。凡遇病時。便念無常。一心待死。
0159a06: 叮囑家人。及往來問候人。凡來我前。為我念佛。不得
0159a07: 說眼前閒雜之話。家中長短之事。亦不須溫言相慰。
0159a08: 祝願安樂。若病重將終之際。親屬不得垂淚哭泣。及
0159a09: 發嗟嘆懊惱之聲。惑亂心神。失其正念。但一時同聲
0159a10: 念佛。待氣盡良久。方可哀泣。纔有絲毫繫戀。便成
0159a11: 礙。不得解脫。若得明曉淨土之人。頻來勵。極為得
0159a12: 力。若依此者。決定往生。斷無疑也。知歸子問曰。平生
0159a13: 未念佛人。還用得否。答曰。此法僧人俗人。未念佛人
0159a14: 用之。皆得往生。決定無疑。常見世人。平常念佛。禮讚
0159a15: 發願。求生西方。甚是勤拳。及至臨病。又怕死。都不
0159a16: 說著往生淨土之事。直待氣消命盡。方始十念鳴鐘。
0159a17: 如賊去關門。濟何事也。生死事大。須是自家著力
0159a18: 始得。若一念差錯。歷劫受苦。誰人相代。思之思之。若
0159a19: 無事時。常以此法。精進受持。是為臨終大事。
0159a20: 佛言。若人命終之際。豫知時至。正念分明。洗浴著衣。
0159a21: 吉祥而逝。光明照身。見佛相好。眾善俱見。定知此人
0159a22: 決定往生淨土。
0159a23: 天台十疑論云。臨終念佛。名最後心。其心猛利。一念
0159a24: 佛名。即生淨土。垂死時。其心猛健決定。勝于百歲
0159b01: 行力。故能感佛來迎。即生彼土也。
0159b03: 愚。不論老少疲癃。但一心不亂。隨其功行大小。九品
0159b04: 往生。故知世間無有一人不堪念佛。試為眾等言之。
0159b05: 若人富貴。受用現成。正好念佛。若人貧窮。家小累少。
0159b06: 正好念佛。若人有子。宗祀得託。正好念佛。若人無子。
0159b07: 孤身自由。正好念佛。若人子孝。安受供養。正好念佛。
0159b08: 若人子逆。免生愛戀。正好念佛。若人無病。趁身康健。
0159b09: 正好念佛。若人有病。切近無常。正好念佛。若人年少。
0159b10: 精神強健。正好念佛。若人年老。光景無多。正好念佛。
0159b11: 若人處閒。心無事擾。正好念佛。若人處忙。忙裏偷閒。
0159b12: 正好念佛。若人出家。逍遙物外。正好念佛。若人在家。
0159b13: 知是火宅。正好念佛。若人聰明。通曉淨土。正好念佛。
0159b14: 若人愚魯。別無所能。正好念佛。若人持律。律是佛制。
0159b15: 正好念佛。若人看經。經是佛說。正好念佛。若人參禪。
0159b16: 禪是佛心。正好念佛。若人悟道。道須佛證。正好念佛。
0159b17: 普勸世人。火急念佛。九品往生。華開見佛。見佛聞法。
0159b18: 究竟成佛。始知自心。本來是佛。
0159b19: 真歇了禪師云。捷徑法門。惟有念佛。功高易進。若不
0159b20: 念佛而求出離者。終無所獲。普勸清信。一心念佛。求
0159b21: 願往生。決矣不。
0159b22: 明教大師云。吾勸學道者。若不能頓悟。且把一句阿
0159b23: 彌陀佛。常憶常念。常覺常照。何以故。此時縱然未悟。
0159b24: 臨命終時。仗彼佛力。必得往生。既得往生。何愁不悟。
0159c01: 諸仁者。要知念佛一門。實乃超出餘門之上。
0159c03: 凡夫。如何敢望。必待來世再修。不知念佛法門。一念
0159c04: 信心。彈指可到。總仗佛力接引。何待來生。先德云。此
0159c05: 身不向今生度。更向何生度此身。斯言誠宜三復。
0159c06: 宗本法師。禪宗淨土難易說。今世人提公案做工夫。
0159c07: 只期參禪悟道。不願往生淨土。此法何如。答曰。利根
0159c08: 上智之人。可以直參實悟。略有差訛。便成大錯。何以
0159c09: 故。參禪悟道者難。念佛往生者易。古德云。參禪要了
0159c10: 生死。百無二三。念佛求生淨土。萬不失一。正所謂有
0159c11: 禪無淨土。十人九錯路也。法門固有八萬四千。總不
0159c12: 如一句阿彌陀佛。
0159c13: 淨土扶抉迷
0159c14: 獅子如如顏丙勸修淨業文身為苦本覺悟早修
0159c16: 浮生易度。豈是久居。幻質非空。總歸磨滅。自未入胞
0159c17: 胎之日。寧有這男女之形。只緣地水火風假合而成。
0159c18: 不免生老病死彫殘之苦。上無絲線可掛。下沒根株
0159c19: 所生。浮如水上泡。須曳不久。危脆似草頭露。忽
0159c20: 便無。長年者不過六七十以皆亡。短命者大都三二
0159c21: 十而早夭。又有今日不知來日事。又有上床別了下
0159c22: 床時幾多。一息不來。便覺千秋永別。雪峰頌。一盞孤燈照夜臺。上床
0159c23: 脫了襪和鞋。三魂七魄夢中去。未委明朝來不來嘆此身無有是處。奈誰人
0159c24: 不被他瞞。筋纏七尺骨頭。皮褁一包肉塊。九孔常流
0160a01: 不淨。六根恣逞無明。髮毛爪齒聚若堆塵。涕淚津液
0160a02: 污如行廁。裏面盡蛆蟲聚會。外頭招蚊虱交攢。沾一
0160a03: 災一疾。皆死得人。更大熱大寒。催人易老。眼被色牽
0160a04: 歸餓鬼。耳隨聲去入阿鼻。口頭喫盡味千般。死後只
0160a05: 添油幾滴。長魁詩云。紅紅白白莫相瞞。無位真人赤肉團。敗壞不如狗相。只今便作死屍看
0160a06: 此身無可愛惜。諸人當願出離。如何迷昧底。尚逞風
0160a07: 流。懵懂漢猶生顛倒。或有骷髏頭上簪花簪草。或有
0160a08: 臭皮袋畔帶麝帶香。羅衣了膿血囊。錦衣遮屎
0160a09: 尿桶。用盡奸心百計。將謂住世萬年。不知頭痛眼花。
0160a10: 閻羅王接人來到。那更鬢斑齒損。無常鬼寄信相尋。
0160a11: 個個戀色貪財。盡是失人身捷徑。日日飲酒食肉。無
0160a12: 非種地獄深根。眼前圖快活一時。身後受苦辛萬劫。
0160a13: 淨土文。皮包血肉骨纏筋。顛倒凡夫認作身。到死始知非是我。從前金玉付他人一旦命根
0160a14: 絕處。四大風刀割時。外則手牽抽。內則肝腸痛裂。
0160a15: 縱使妻兒相惜。無計留君。假饒骨肉滿前。有誰替汝。
0160a16: 古頌。父母恩深終有別。夫妻義重也分離。人情似鳥同林宿。大限來時各自飛生底只得悲
0160a17: 啼痛切。死者不免神識奔馳。前途不見光明。舉眼全
0160a18: 無伴侶。過奈河橋。見之無不悲傷。入鬼門關。到者盡
0160a19: 皆悽慘。世上纔經七日。陰間押見十王。曹官抱案沒
0160a20: 人情。獄卒持叉無笑面。平生作善者。送歸天道仙道
0160a21: 人道。在日作惡者。押入湯塗火塗刀塗。鑊湯沸若崖
0160a22: 崩。樹勢如山聳。灌銅汁而身肉爛。吞銕丸而滿
0160a23: 口生。遭剉磕則血肉淋漓。人寒則皮膚凍裂。身
0160a24: 碎業風吹再活。命終羅剎喝重生。人間歷盡百春秋。
0160b01: 獄內方為一晝夜。延光集。鑊湯爐炭喧幽壞。劍樹刀山聳太清。受罪要終八萬劫獄卒
0160b02: 牛頭始放行魂魄雖歸鬼界。身屍猶臥棺中。或隔三朝五
0160b03: 朝。或當六月七月。腐爛則出蟲出血。臭穢則熏地熏
0160b04: 天。胖脹不堪觀。醜惡真可怕。催促付一堆野火。斷送
0160b05: 埋萬里荒山。昔時要耍悄紅顏。翻成燼。今日荒涼白
0160b06: 骨。變作泥堆。寒山頌。胭脂面嬌千樣。龍麝熏衣悄百般。今日風流都不見。綠楊芳草髑髏
0160b07: 寒從前恩愛。到此成空。自昔英雄。如今何在。淚雨灑
0160b08: 時空寂寂。悲風動處冷颼颼。夜闌而鬼哭神號。歲久
0160b09: 而。荒草畔漫留石。綠楊中空掛紙錢。下
0160b10: 稍頭難免如斯。到這裏怎生不醒。寒山云。雀鴉皮肉盡。風吹日炙
0160b11: 髑髏乾。目前試問旁觀者。自把形骸仔細看大家具眼。休更埋頭。翻身跳
0160b12: 出迷津。彈指裂開愛網。休向鬼窟裏作活計。要知肉
0160b13: 團上有真人。是男是女總堪修。若智若愚皆有分。但
0160b14: 請迴光返照。便知本體元無。若未能學道參禪。也且
0160b15: 勤持齋念佛。捨惡歸善。改往修來。移六賊為六神通。
0160b16: 離八苦得八自在。便好替天行化。不妨代佛接人。對
0160b17: 眾為大眾宣揚。歸家為一家解說。使處處齊知覺悟。
0160b18: 教人人盡免沉淪。上助諸佛轉法輪。下拔眾生離苦
0160b19: 海。佛言不信。何言可信。人道不修。他道難修。莫教一
0160b20: 日換了皮。縱有千佛難救汝。火急進步。時不待人。各
0160b21: 請直下承當。莫使此生空過寒山云。百骸潰散離塵泥。一物長靈復是誰。不
0160b22: 得此時通線路。骷髏著地幾人知。
0160b23: 天台智者大師勸修行人專修淨土
0160b24: 設問曰。諸佛菩薩以大悲為業。若欲救度眾生。秪應
0160c01: 願生三界。于五濁三塗中。救苦眾生。因何求生淨土
0160c02: 自安其身。專為自利。障菩提道。智者答曰。菩薩有二
0160c03: 種。一者久修行菩薩道。得無生忍者。實當斯責。二者
0160c04: 未得已巳還。及初發心凡夫菩薩者。要須常不離佛。忍
0160c05: 力成就。方堪處三界內。于惡世界。救苦眾生。故智度
0160c06: 論云。具縛凡夫。有大慈心。願生惡世救苦眾生者。無
0160c07: 有是處。何以故。惡世界煩惱強。自無忍力。心隨境轉。
0160c08: 聲色所縛。自墮三塗。焉能救眾生。假令持戒修福。得
0160c09: 生人中。作國王大臣。富貴自在。縱遇善知識。不肯信
0160c10: 用。貪迷放逸。廣造眾罪。乘此惡業。一入三塗。經無量
0160c11: 劫。從地獄出。受貧賤身。若不逢善知識。還墮地獄。如
0160c12: 此輪迴。至于今日。人人皆如是。此名難行道也。故維
0160c13: 摩經云。自疾不能救。而能救諸疾人。又智度論云。譬
0160c14: 如二人各有親眷。為水所溺。一人情急。直入水救。為
0160c15: 無方便力故。彼此俱沒。一人有方便。往取船筏。乘之
0160c16: 救接。悉皆得脫水溺之難。新發意菩薩亦復如是。未
0160c17: 得忍力。不能救眾生。為此常須近佛。得無生忍已巳。方
0160c18: 能救眾生。如得船者。凡夫無力。唯得專念阿彌陀佛。
0160c19: 使成三昧。臨終斂念。得生決定。不疑見彌陀佛。證無
0160c20: 生忍已巳。還來三界。乘無生忍船。救苦眾生。廣施佛事。
0160c21: 任意自在。故論云。遊戲地獄行者。生彼國。得無生忍
0160c22: 已巳。還入生死國。教化地獄。救苦眾生。以是因緣。求生
0160c23: 淨土。此名易行道也。
0160c24: 真州長蘆慈覺賾禪師勸參禪人兼修淨土
0161a01: 夫以念為念以生為生者。常見之所失也。以無念為
0161a02: 無念以無生為無生者。邪見之所惑也。念而無念生
0161a03: 而無生者。第一義諦也。是以實際理地。不受一塵。則
0161a04: 上無諸佛之可念。下無淨土之可生。佛事門中不捨
0161a05: 一法。則總攝諸根。有念佛三昧。還源要術。示開往
0161a06: 生一門。故經云。若人聞說阿彌陀佛執持名號。乃至
0161a07: 是人終時。心不顛倒。即得往生阿彌陀佛極樂國土。
0161a08: 以初心入道。忍力未淳。須託淨緣。以為增上。何則
0161a09: 娑婆國土。釋迦已巳滅。彌勒未生。極樂世界阿彌陀佛
0161a10: 現在說法。娑婆國土觀音勢至徒仰嘉名。極樂世界
0161a11: 彼二上人。親為勝友。娑婆國土諸魔競作。惱亂行人。
0161a12: 極樂世界大光明中。決無魔事。娑婆國土邪聲雜亂。
0161a13: 女色妖婬。極樂世界水鳥樹林。咸宣妙法。正報清淨。
0161a14: 實無女人。然則修行緣具。無若西方。褊見緇流。橫生
0161a15: 疑謗。切嘗論之。此方之人。無不厭俗舍之煩喧。慕蘭
0161a16: 若之寂靜。故有捨家出家。則殷勤讚歎。而娑婆眾苦。
0161a17: 何止俗舍之煩喧。極樂優游。豈止蘭若之寂靜。知出
0161a18: 家為美。而不願往生。其惑一也。萬里辛勤。遠求知識
0161a19: 者。以發明大事。決擇生死。而彌陀世尊願力弘深。
0161a20: 一演圓音。無不明契。願參知識。而不欲見佛。其惑二
0161a21: 也。叢林廣眾皆樂棲遲。少眾道場不欲依附。而極樂
0161a22: 世界一生補處。其數甚多。諸上善人俱會一處。既欲
0161a23: 親近叢林。而不慕清淨海眾。其惑三也。此方之人。上
0161a24: 壽不過百歲。童癡老耄。疾病睡眠。常居大半。西方之
0161b01: 人。壽命無量。一託蓮苞。便獲阿惟越致。即不退轉佛階決
0161b02: 定。可期流轉。娑婆促景。而不知淨土長年。其惑四也。
0161b03: 若乃位居不退。果證無生。在欲無欲。居塵不塵。方能
0161b04: 興無緣慈。運同體悲。迴入塵勞。其有淺聞單慧。或與
0161b05: 少善相應。便謂永出四流。高超十地。詆訶淨土。耽戀
0161b06: 娑婆。不知自是。何人擬此大權菩薩。其惑五也。若夫
0161b07: 信佛言而生淨土。則累繫之所不能拘。劫波之所不
0161b08: 能害。謝人間之八苦。無天上之五衰。尚無惡道之名。
0161b09: 何況有實。唯顯一乘之法。決定無三。解脫之要門。
0161b10: 修行之捷徑。無出此矣。是以了義大乘。無不指歸淨
0161b11: 土。前賢後聖。自他皆願往生。凡以欲得度人。先須自
0161b12: 度故也。嗚呼人無遠慮。必有近憂。一失人身萬劫深
0161b13: 悔。故率大海眾。各念彌陀佛。則十萬遙程。不勞而至
0161b14: 矣。
0161b15: 杭州永明壽禪師戒無證悟人勿輕淨土
0161b16: 設問曰。但見性悟道。便超生死。何用繫念彼佛。求生
0161b17: 他方。答曰。真修行人。應自審察。如人飲水。冷煖自知。
0161b18: 諸仁者當觀自己巳行解見性悟道。能如馬鳴龍樹否。
0161b19: 得無礙辯才。證法華三昧。能如天台智者否。宗說皆
0161b20: 通。行解兼修。能如忠國師否。此諸大士。皆明垂言教。
0161b21: 深勸往生。是自利利他。豈肯人自。況往生傳
0161b22: 所載。古今高士事跡。顯著非一。宜勤觀覽。以自照知
0161b23: 又當自度。臨命終時。生死去住。定得自在否。自無始
0161b24: 來。惡業重障。定不現前。此一報身。定脫輪迴否。三塗
0161c01: 惡道。異類中行。出沒自由。定無苦惱否。天上人間。十
0161c02: 方世界。隨意寄託。定無滯礙否。若也了了自信得及。
0161c03: 何善如之。若其未也。莫以一時貢高致。永劫沉淪。
0161c04: 自失善利。將復誰尤。嗚呼哀哉。何嗟及矣。
0161c05: 蓮池大師序勸往生
0161c06: 世尊始成正覺。為諸有情。普演佛乘。既而機難盡投
0161c07: 于一乘中。示三乘法。而復于三乘中。出淨土一門。今
0161c08: 去佛日遠。進之不能發神解超聖階。退之倀倀乎有
0161c09: 淪墜之患。而匪仗此門。其何從疾脫生死。大矣哉。可
0161c10: 謂起末世之沉痾。必之靈藥也。顧古之多。今之
0161c11: 。其咎安在。則亦口淨土。心娑婆。而堅勇明悟。不
0161c12: 及前輩云爾。昔有傳往生者。歲久滅沒。予于斷章遺
0161c13: 跡中。摘其因果。昭灼者積之成編。俾緇素之流。確知
0161c14: 某也。以如是解脫而生某也。以如是純一而生某也。
0161c15: 以如是精誠之極感格而生某也。以如是大悲大願
0161c16: 而生某也。以如是改過不吝轉業于將墮也而生。某
0161c17: 如是上生。某如是中生下生。庶幾乎考古今。為淨
0161c18: 業者左券。客有過我者。閱未數傳。勃然曰。淨土唯心。
0161c19: 心外無土。往生淨土寓言也。子以為真生乎哉。寧不
0161c20: 乖于無生之旨。予俟其色定。徐而謂曰。談何容易。如
0161c21: 以無生而已巳。一切斷滅。不應尚有唯心。果悟無生。則
0161c22: 終日生而未嘗生也。且爾已巳盡漏心否乎。對曰不能。
0161c23: 噫漏心未盡。則生緣未休。生緣未休。則托質有所。茫
0161c24: 茫三界大苦海中。不生淨土而生何土。六道之匍匐。
0162a01: 九品之逍遙。相去殆天淵矣。飾論而爭高。吾弗為
0162a02: 之。即淨土而之佛乘。未嘗間隔絲毫。而奚乖之有。客
0162a03: 乃惘然自失。亟請梓焉。
0162a04: 丞相鄭清之勸修淨土文
0162a05: 人皆謂。修淨土。不如禪教律。余獨謂。禪教律法門。莫
0162a06: 如修淨土。夫真淨明妙。徹靈通。凡在智愚。皆具此
0162a07: 性。故釋氏以禪教律。假設方便。使之從門而入。俱得
0162a08: 超悟。惟無量壽佛。獨出一門。曰修行淨土。如單方治
0162a09: 病。簡要直截。一念之專。即到彼岸。不問緇白。皆可奉
0162a10: 行。但知為化愚俗。淺近之說。其實則成佛道捷徑之
0162a11: 途。今之學佛者。不過禪教律。究竟圓頓莫如禪。非利
0162a12: 根上器神領意解者。則未免墮頑空之失。研究三乘
0162a13: 莫如教。非得魚忘筌因指見月者。未免鑽故紙之病。
0162a14: 護善遮惡莫如律。非身心清淨表裏如一者。未免自
0162a15: 纏縛之苦。其不由禪教律而得戒定慧者。唯淨土一
0162a16: 門乎。方念佛時。口誦心惟。諸惡莫作。豈非戒繫念淨
0162a17: 境。幻塵俱滅。豈非定念實無念。心華湛然。豈非慧人
0162a18: 能屏除萬慮。一意西方。則不施棒喝而悟圓頓機。不
0162a19: 閱大藏經而得正法眼。不持四威儀中而得大自在。
0162a20: 不垢不淨。無纏無脫。當是時也。孰為戒定慧。孰為禪
0162a21: 教律。我心佛心。一無差別。此修淨土之極致也。八功
0162a22: 德水。金蓮華臺。又何必疑哉。
0162a23: 廬陵李彥弼夢記
0162a24: 彥弼。乾道癸巳。家染疫疾。四月五日。彥弼亦病。粥藥
0162b01: 不進。至十九日。早夢一人褐衣神貌清。以手撫摩
0162b02: 彥弼肢體。而呼令速起。彥弼惕然問曰。公何人耶。答
0162b03: 曰。予即龍舒也。彥弼因告以疾病。雖欲支持莫能。將
0162b04: 何以愈其疾乎。公曰。記省闕仲。雅教汝捷徑否。彥弼
0162b05: 曰。然每日持誦阿彌陀佛不輟。公曰。汝起食白粥。即
0162b06: 可既寤。索粥食之。病果隨愈。後見龍舒像。儼然如
0162b07: 夢中見者。彥弼稔聞。居士誨人不倦。所至學者輻輳。
0162b08: 謝君以靜逸堂待之。正月十一日。令子姪往承其教。
0162b09: 不久回云。居士夜來講書罷。如常持誦禮佛至三鼓。
0162b10: 忽厲聲念阿彌陀佛數聲云。佛來接我。言訖立化。是
0162b11: 夕人有夢。二青衣引公向西而行。傳為勝異。居士
0162b12: 未示寂滅前三日。囑諸人。勉進道業。有此後不復
0162b13: 再見之語。自非功力精深達乎生死者。未易臻此。彥
0162b14: 弼一病垂死。荷居士陰賜拯接。遂獲平愈。可謂生死
0162b15: 骨肉者矣。或曰。夢因想成。然食白粥之效。安可誣也
0162b16: 謹刻公像。并著感應事跡。用廣其傳。非敢飾辭。以惑
0162b17: 耳目。伏冀見聞敬信。同霑利益。公姓王。名日休。字
0162b18: 中。號龍舒居士云。是歲下元。廬陵李彥弼謹記。
0162b19: 
0162b20: 淨土全書卷上
