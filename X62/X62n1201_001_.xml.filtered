0642b01: 
0642b02: 
0642b03: 
0642b04: 
0642b05: No. 1201
0642b06: 啟信雜說
0642b07: 
0642b08: 鹿城周安士思仁輯
0642b09: 以淨土之說。勸大智慧人。化導甚易。因其宿福深
0642b10: 厚。根器不凡也。以淨土之說。勸愚夫愚婦化導亦
0642b11: 易。因其無成見。如甘之可以受和。白之可以受
0642b12: 采釆也。獨是以其說告之吾輩讀書人。甚不易。由
0642b13: 其先有一種陳腐之執。牢結於。故雖有至道。而
0642b14: 不欲聞。雖有良言。而不欲聽也。爰集指迷歸信之
0642b15: 言。可與淨土相發明者。摘錄數條。以當法喜。名為
0642b16: 啟信雜說。
0642b17: 
0642b19: 如如居士顏丙勸修行文理障更甚於欲
0642b20: 先要知三世之說又要明因果之理
0642b21: 三世之理孔子必定說過智者勿以短命自待
0642b22: 有智者不可隘其見聞藏經不可不讀
0642b23: 奘師善於哲發當於肉軀生厭離心
0642b24: 大孝人不願入胎大貴人須知自慚
0642c01: 蠶繭喻籪籃喻
0642c02: 馬喻野狐喻
0642c03: 歸咎冥王撲燈蛾
0642c04: 窗內蠅調馬四法
0642c05: 眼藥有願必遂
0642c06: 為僧者不可不修淨土高僧亦宜修淨土
0642c07: 不可甘心作鬼九類皆當往生
0642c08: 念佛無枉用之方人間勝事無如念佛
0642c09: 
0642c10: 如如居士顏丙勸修行文
0642c11: 人人愛此色身。誰信身為苦本。刻刻貪圖快樂。不知
0642c12: 樂是苦因。浮生易度。那得久居。幻質匪堅。總歸磨滅。
0642c13: 長年者偶至八九十而亡。短命者不過二三旬而夭。
0642c14: 更有今日不知來日事。又有上忽別下鞋。幾多
0642c15: 一息不來。便是千秋永別。歎此身無有是處。柰誰人
0642c16: 不被他瞞。筋纏七尺骨頭。皮裹一包肉塊。髮毛爪齒。
0642c17: 流若堆塵。涕淚痰涎。汙如行廁。冬寒夏熱。年年向瘧
0642c18: 疾裏偷生。蝨蚊鑽。歲歲從蛆蟲邊混過。此身無可
0642c19: 愛樂。諸人當願出離。如何迷昧者。尚逞風流。懞懂漢
0642c20: 猶生顛倒。或有骷髏頭上簪花簪草。或有臭皮袋邊
0642c21: 帶麝帶香。羅衣膿血囊。錦被悉遮屎尿桶。用盡
0642c22: 奸心百計。將謂住世萬年。不知頭痛眼。閻羅王接
0642c23: 人來到。加以班齒落。無常鬼寄信相尋。個個戀色
0642c24: 貪財。盡是失人身徑。日日耽酒嗜肉。無非種地獄
0643a01: 深根。眼前圖快活一時。身後受苦辛萬劫。一旦命根
0643a02: 絕處。四大風刀割時。外則手牽抽。內則肝腸痛裂。
0643a03: 縱使妻拏相惜。無計留君。假饒骨肉滿前。有誰替汝。
0643a04: 生者枉自悲啼痛切。死者但覺神識奔馳。前途不見
0643a05: 光明。舉目全無伴侶。過柰河岸。見之無不悲傷。入鬼
0643a06: 門關。到者自然悽慘。棄世方經七日。投冥漸歷諸司。
0643a07: 曹官抱案沒人情。獄卒持叉無笑面。平生為善者。送
0643a08: 歸天道仙道人道。在日造惡者。押入湯塗火塗刀塗。
0643a09: 當初盡道。因果荒唐。此際方知。語言不謬。孽鏡裏件
0643a10: 件分明。夜臺中般般苦楚。刀山樹。喫不盡萬種煎
0643a11: 熬。戴角披毛。填不了多生業債。任汝心雄膽潑。免不
0643a12: 得向鬼卒而低頭。憑他謗道毀僧。挨不過對閻君而
0643a13: 屈膝。魂魄雖歸陰界。身屍猶臥棺中。或隔三朝五朝。
0643a14: 或當六月七月。腐爛則出蟲出血。臭穢則熏地熏天。
0643a15: 無錢財者。付之一堆野火。有體面者。埋諸萬里荒山。
0643a16: 昔時俏麗紅顏。翻成燼今日。荒白骨。變作塵埃。
0643a17: 從前恩愛。到此成空。自昔英雄。而今何在。青草邊漫
0643a18: 留石。綠楊內空掛紙錢。想到梢頭結局。誰人難免
0643a19: 如斯。若欲跳出輪回。須是歸心正覺。休尚鬼窟裏作
0643a20: 活計。要知肉團上有真人。是男是女總堪修。若俗若
0643a21: 僧皆有分。急求活路。當思身後之身。切莫依回原做。
0643a22: 夢中之夢。若明日更待明日。看看誤盡青春。使後人
0643a23: 復哀後人。累累增高白骨。彌陀好念。勿彼國之金
0643a24: 臺。閻老無情。莫惹他家之鐵棒。捨惡從善。改往修來。
0643b01: 對眾為大眾宣揚。家歸為一家解說。使在在齊知覺
0643b02: 悟。教人人共免沈淪。佛言不信。何言可信。人道不修。
0643b03: 他道難修。各請直下承當。莫使此生空過。
0643b04: 理障更甚於欲
0643b05: 生而盲者不識象。有一國王。集瞽而問之曰。汝等
0643b06: 欲知象之形否。皆曰願知。乃命象夫牽象於庭。喚
0643b07: 瞽以手摸之。摸訖。問曰。汝等已巳知象形否。皆曰已巳知。
0643b08: 乃各自揣度。摸其鼻者。曰象形如琴。摸其足者。曰象
0643b09: 形如柱。摸其脊者。曰象形如屋。摸其脅者。曰象形如
0643b10: 壁。摸其耳者。曰象形如箕。摸其尾者。曰象形如帚。各
0643b11: 執一說。爭論不已巳。繼以毆擊。王笑曰。汝等皆未知象。
0643b12: 琴者。其鼻也。柱者。其足也。屋者。其脊也。壁者。其脅也。
0643b13: 箕者。其耳也。帚者。其尾也。由是瞽默不敢言。然意
0643b14: 中猶謂所摸之不謬。而大恨說之皆非。於是瞽人
0643b15: 終身不識象矣。向使不教以手摸。則象之形狀。數語
0643b16: 便知。夫何至於爭執也。惟其有此一摸彼。遂謂親驗
0643b17: 之於手斷無疑惑。是以牢固於中而不可拔也。不讀
0643b18: 書人。教以修淨土。縱未能皆信。然必不至於誹謗。若
0643b19: 一讀舉業之書。便自以為是。空腹高心。以為此不過
0643b20: 佛氏之教。而誠實之語反謂荒唐。甘露之投視為鴆
0643b21: 毒矣。故曰理之為障。更甚於欲。
0643b22: 先要知三世之說
0643b23: 讀書人有不信前世後世。因而不信淨土者。不知前
0643b24: 世後世。即是昨日來朝。合下便有。並非佛家造出。譬
0643c01: 如五臟六腑。原在病人自己巳腹中。柰何因其出諸醫
0643c02: 人之口。遂視為藥籠中物乎。文昌帝君勸士子文。開
0643c03: 口便謂吾一十七世為士大夫身。是顯然有三世矣。
0643c04: 士子科名。皆經其掌管。豈其言不足信乎。
0643c05: 又要明因果之理
0643c06: 儒者之不信因果。非不信佛也。乃不信儒也。易曰。積
0643c07: 善之家。必有餘慶。積不善之家。必有餘殃。書曰。作善
0643c08: 降之百祥。作不善降之百殃。夫作善作不善。因也。降
0643c09: 祥降殃。則果矣。譬之日與太陽同是一物。故曰欲知
0643c10: 前世因。今生受者是。人若信乎其說。自然不敢為惡。
0643c11: 倘以報應為荒唐。是落得欺人詐人無所忌憚矣。且
0643c12: 如一邑之內。一人信之而作一善。萬人即增萬善。一
0643c13: 人不信而造一惡。萬人即增萬惡。故曰人人信因果。
0643c14: 大治之道也。人人不信因果。大亂之道也。
0643c15: 三世之理孔子必定說過
0643c16: 三世之說。考之書史。所載甚多。即今世俗見聞事亦
0643c17: 不一。儒者止因孔子未嘗言及。所以不敢出諸口。然
0643c18: 孔子豈有不言者乎。若云孔子不知三世。亦不得為
0643c19: 聖人矣。一部論語中。孔子所言者不過八千五百零
0643c20: 三字。則言之不傳於後者必多。若必待見之經書而
0643c21: 後信。則四書五經中。孔子未嘗自言其父母。儒者亦
0643c22: 當隱諱其所生。未嘗自言其昆弟。儒者不當道及其
0643c23: 手足。未嘗自言其室廬田疇。儒者不應居宮室而業
0643c24: 恒產。不寧唯是文房四寶。經書中未之及也。子之習
0644a01: 字差矣。夏葛冬裘之外。未嘗說及小衣。得毋今之穿
0644a02: 者非乎。江南金錫。儒者不當為用。西蜀丹青。儒者
0644a03: 不當作彩。何也。以孔子未嘗出諸口也。獨是經書所
0644a04: 傳。孔子教人孝友。儒者卻不肯孝友。教人忠恕。儒者。
0644a05: 不肯忠恕。並未嘗勸人賭博。儒者偏好賭博。並未
0644a06: 嘗教人做某事某事。偏要去做某事。某事則又何也。
0644a07: 一言以蔽之。曰弗思耳。
0644a08: 智者勿以短命自待
0644a09: 人身初未嘗有死。死之名乃從肉軀得之。肉軀雖
0644a10: 有變更。吾性本無變更。譬諸遠行之人。或乘舟坐轎。
0644a11: 或馳馬驅車。舟車轎馬肉軀也。乘舟車轎馬者真性
0644a12: 也。就肉軀論。長者不滿百年。若言吾之本來面目。豈
0644a13: 止天長地久。靜言思之。何等快樂。今之不信後世者。
0644a14: 知有肉軀而不知有真性也。是明明以短命自待也。
0644a15: 亦見之謬矣。
0644a16: 有智者不可隘其見聞
0644a17: 農夫心眼中。不知富翁境界。富翁心眼中。不知帝王
0644a18: 境界。同在人類中。而大小懸殊矣。況其由人而天復
0644a19: 由天而至於佛國乎。人謂讀書之人。見聞必廣。豈知
0644a20: 越是讀書人。見聞越小。由其執著先入之言。牢固不
0644a21: 耳。彼所見聞者。不過此閒一國土。而不知世界
0644a22: 之多。不可窮盡。日月之多。亦不可窮盡。浪說厥初生
0644a23: 民始於盤古。不知劫初自大平等王開創後。目下已巳
0644a24: 經第九小劫。但知此處號為中華。不知就閻浮一洲
0644b01: 中。其自號為中華者。已巳有十六大國。五百中國。十萬
0644b02: 小國。但知人生七十。便號古稀。不知劫初之人。皆從
0644b03: 八萬四千歲而始。但知此方衣食之源。必由耕織。不
0644b04: 知天宮佛土。皆念衣衣來。想食食至。但知金銀財寶。
0644b05: 此方得之甚難。不知十方佛土。大地皆七寶所成。但
0644b06: 見此方文字。止有倉頡所造六書。不知自開闢後。書
0644b07: 法已巳有六十四種。但知左國史漢。些微典籍。便稱藝
0644b08: 苑之宗。不知普光明殿上祕笈琅函。同於山積。但知
0644b09: 人類肉軀必從男女精血而成。不知質託蓮胎。生於
0644b10: 上妙香潔之處。可以不由女人之腹。但知娶得一位
0644b11: 黃瘦婦女。便愛之惜之。珍之玩之。唯其言之是聽。豈
0644b12: 知轉輪王臨御時。除玉女外。尚有二萬妙麗夫人。至
0644b13: 於忉利天王。其玉女之多。動以萬億計。每一玉女之
0644b14: 旁。天王自化一身以受娛樂。但知人為萬物之靈。謂
0644b15: 可贊化育。參天地。不知人類不過六道中之一道。四
0644b16: 生中之一生。十法界中之一法界。但知奉得一位兩
0644b17: 位聖人。便謂其尊無對。其餘一應天神地祇人鬼。皆
0644b18: 不足信。一應未曾目擊之事。皆謂荒唐。豈知每一國
0644b19: 土。即有幾位聖人。主持教化。人類之多。閻浮提中。共
0644b20: 有六千四百種。不獨此閒一處有聖人。嗟乎此種境
0644b21: 界。豈聲色貨利之徒。所能窺其毫末哉。譬如蚯蚓。但
0644b22: 知尺土中食泥之樂。不知倉龍躍於大海。突浪衝波。
0644b23: 譬如螂。但知糞壤內轉丸之樂。不知大鵬扶搖九
0644b24: 萬里。風斯在下。是故學佛人。當須大著眼。
0644c01: 藏經不可不讀
0644c02: 雞犬牛羊。能鳴而不能語。較諸能言之人。人之能言
0644c03: 者貴矣。一字不識之人。但能以口言語。不能以手言
0644c04: 語。而略識幾字者。能以筆通信於千里之遠。則略識
0644c05: 幾字者貴矣。略識幾字者。雖能以手代口。終不能化
0644c06: 一手為百千手。并不能留其手以至百千年。若能博
0644c07: 通古今。著書垂後。則能一書刷印百千書。一書留至
0644c08: 百千年矣。其人不更貴乎。雖然。此猶世間之書也。若
0644c09: 於儒書外。更能博覽佛藏。則一應天上天下。前劫後
0644c10: 劫。以及龍宮海藏。皆可略知其概。見聞不更廣乎。雖
0644c11: 然。見聞固廣。若不得捷徑之方。超出三界。則於菩提
0644c12: 種子。猶無分也。倘能博通三藏。復遇淨土法門。能篤
0644c13: 信而奉行之。斯其福德智慧所由來。非三世五世之
0644c14: 事矣　或曰。龍宮海藏之文。雖係如來誠實之語。其
0644c15: 如儒者之不信何。曰堯舜禹湯文武之事。若以告之
0644c16: 不識字人。彼亦以為荒唐也。是故佛書誠不可不讀
0644c17: 也。
0644c18: 奘師善於啟發
0644c19: 世俗或以僧無戒行。故輕之而不信淨土。謬也。是以
0644c20: 道士不肖而輕老子。士人不肖而輕孔子也。智者尚
0644c21: 不以人廢言。況可以其徒而輕其教乎。昔唐太宗謂
0644c22: 玄奘法師曰。朕欲齋僧。但聞僧多無行。柰何。奘法師
0644c23: 曰。崑山有玉。混泥沙。麗水生金。豈無瓦礫。土木雕
0644c24: 成羅漢敬之。則福生銅鐵鑄就金容。毀之而有罪。泥
0645a01: 龍雖不能行雨。祈雨須禱泥龍。凡僧雖不能降福。修
0645a02: 福須敬凡僧。太宗恍然曰。朕自今以後。雖見小沙彌。
0645a03: 猶如敬佛。嗟乎太宗固自有宿福。一撥便醒。奘師亦
0645a04: 可謂善於啟發矣。
0645a05: 當於肉軀生厭離心
0645a06: 人生在世。八苦交煎。而人不自知苦。反以為樂。宜乎
0645a07: 以苦入苦。永無出期也。且以生苦言之。人在母胎。住
0645a08: 肝膈之下。大腸之上。由膜而皰。漸漸成形。胞胎裹住。
0645a09: 不得自由。母噉熱食。如灌鑊湯。母飲冷水。若臥寒冰。
0645a10: 所居乃不潔之處。所食皆不淨之血。其住胎也。不滿
0645a11: 三百日。其受苦也。同於數十年。迨至彌月。便倒懸其
0645a12: 體。頭向產門。形質漸大。欲出無由。自斃之道。在此一
0645a13: 刻。殺母機關。亦在此一刻。此時蓐母牽之。痛如車裂。
0645a14: 所以一出胞胎。無不放聲大哭。出胎之後。尿溺狼藉。
0645a15: 不知羞愧。所謂大富大貴者亦如此。所謂大聖大賢
0645a16: 者亦如此。人惟習為固然。所以不知不覺。若能清夜
0645a17: 一思。豈不可哀可恥。如來大聖憐憫世間。教人求生
0645a18: 淨土蓮華化生。免此患難。柰何耽染沈迷。不生厭離
0645a19: 之想。
0645a20: 大孝人不願入胎
0645a21: 神識投胎。不獨自己巳受苦。即為母者。亦大受其苦。無
0645a22: 論在胎十月。度日如年。到出胎之際。為母者痛苦萬
0645a23: 狀。漸懼難言。刻刻與鬼為鄰。念念求生不得。幸而難
0645a24: 過重生。便愛嬰兒若寶。由是推燥就濕。顧復提。一
0645b01: 生精血暗裏消磨者多矣。昔有七歲沙彌。出家得道。
0645b02: 自識宿命。因歎曰。吾之一身。累五母悲惱。為第一世
0645b03: 母子時。鄰家亦生。吾獨短命。母見鄰子長成。即生悲
0645b04: 惱。為第二母子時。吾復早夭。母若見人乳兒。即生悲
0645b05: 惱。為第三母子時。十歲即亡。母見他兒飲食類我。即
0645b06: 生悲惱。為第四母子時。未娶而死。母見同輩娶婦。即
0645b07: 生悲惱。今當第五世。七歲出家。吾母憶念。復生悲惱。
0645b08: 吾念生死輪回。累親如此。所以情進修道。今街上摩
0645b09: 肩接踵。往來不絕之人。大抵遺累於親者多。能報親
0645b10: 恩者曾有幾人。夫託胎一世。即累一父母。則託胎百
0645b11: 千萬世。即遺累百千萬世父母矣。若能超然出世蓮
0645b12: 華化生。永遠不累父母。豈非大孝之大孝乎。乃今之
0645b13: 謗佛者。反謂出家不孝。是甘心常住胎中。而累及其
0645b14: 親者也。
0645b15: 大貴人須知自慚
0645b16: 所謂貴人者。非爵尊位顯。學富五車之謂也。謂其能
0645b17: 去乎賤態也。謂其能去同乎獸禽之賤態也。賤何在。
0645b18: 曰貪。曰淫。曰殺。曰盜是也。此禽獸所同有也。其外尚
0645b19: 有可羞可恨者。莫如腹中化糞一事。無論珍羞百味。
0645b20: 一入咽喉。便同津唾腦涎。隨之而下。胃中即有黃色
0645b21: 長蟲。屈伸宛轉於其內。經一晝夜。鑽齧消化。流注大
0645b22: 腸。臭不可近。積之既多。遂從大小便。分道涌出。醜惡
0645b23: 之狀。同於犬豕。此種賤態。偶一為之。已巳是可羞。何堪
0645b24: 日日如此。若有此賤態。不自覺知。不求厭離。便與禽
0645c01: 獸無異。故必自怨自艾。刻刻欲去。此賤態方是大貴
0645c02: 之人。六天之中。雖食天須陀味。然皆香潔輕清。無纖
0645c03: 塵渣滓。身上香雲。涌現自在。百千萬國。忽去來。無
0645c04: 有涕淚痰涎。大小便利之穢。故天人之爪甲。價值閻
0645c05: 浮提地。然不可稱為大貴人者。以猶不免於輪回也。
0645c06: 是必超然出世。蓮華化生。而後可永絕此賤態也。此
0645c07: 非孔孟之力。所能救吾也。
0645c08: 蠶繭喻
0645c09: 蠶之作繭也。亦既左之右之。上之下之。盡吐腹中之
0645c10: 所有以成之。方謂常住其中。可安然無恙。豈知所以
0645c11: 自經自營者。適所以自纏自縛乎。豈知彼方恃其所
0645c12: 吐以衛身。人即利其所吐以殺身乎。萬萬千千癡蟲。
0645c13: 誰得免於沸湯者。然彼方子復傳子。孫復傳孫。以入
0645c14: 沸湯也。則慘莫慘於此也。世間兩片大門內之家繭。
0645c15: 亦復如是。竭畢世之經營。剛剛為妻子謀衣食。設機
0645c16: 械。結怨讎。無所不至。迨家業粗成。而此身已巳束縛其
0645c17: 中矣。萬萬千千癡人。誰得免於償報者。然彼方將子
0645c18: 復傳子。孫復傳孫。以償報也。則奇莫奇於此也。所以
0645c19: 四十二章經云。人繫於妻子舍宅。甚於牢獄。牢獄有
0645c20: 散釋之期。妻子無遠離之念。
0645c21: 籪籃喻
0645c22: 漁人設籪中流。使魚不得越過。其傍浮以水草。示以
0645c23: 可藏匿狀。而密埋能進不能出之籃於草下。於是魚
0645c24: 爭投之。以為可以棲託。而不知已巳在籃中矣。愛河中
0646a01: 之籪簾。亦復如是。人但知無病無患時。家舍可安。妻
0646a02: 子可託。悠悠忽過。不覺不知。一旦閻老之籃忽起。而
0646a03: 平日最愛之父子夫妻。一一被其登簿勾取。思之豈
0646a04: 不可恨。徒恨無益。唯有使其不敢勾取。乃為高著。
0646a05: 馬喻
0646a06: 馬有四種。其最上良馬。見鞭影而馳。不待驅。次則
0646a07: 一鞭即走。又次之鞭輕不走。鞭重方走。其最下駑馬。
0646a08: 鞭重亦不走。必錐入於膚。痛極而始走。人亦如是。有
0646a09: 智慧者易於醒覺。百里內聞人死。即當駭曰。百里內
0646a10: 有人死矣。吾亦人也。死必及我。作速修行以求解脫。
0646a11: 此見鞭影而馳者也。其次則見親戚死而覺悟。又其
0646a12: 次見逼鄰人死。而後覺悟。若待自己巳年老。或自己巳有
0646a13: 病而後覺悟。已巳是錐入膚而後走者。倘或年老猶不
0646a14: 覺悟。或已巳病猶不覺悟。豈非并此而不若者乎。
0646a15: 野狐喻
0646a16: 野狐黑夜入廚房。飽食睡去。天明不能逃竄。乃佯死
0646a17: 而待人棄去。未幾果有欲棄之者。一人曰。狐尾甚佳。
0646a18: 待我割之而後棄。狐聞而懼。忍痛而聽其割。俄有童
0646a19: 子來。欲取其兩耳。狐聞益懼。然思兩耳猶無關於性
0646a20: 命。仍復忍之。俄復有人曰。皮可補裘。狐大駭曰。若取
0646a21: 我皮必至斷頭剖腹。其可忍乎。於是奮然跳起向外
0646a22: 狂奔。而此狐竟走脫矣。人在三界牢獄。無異房。業
0646a23: 已巳託胎為人。已巳難逃於一死。只有念佛往生。乃可死
0646a24: 裏逃過。錯過強壯之時。狐尾已巳經割去。若到桑榆遲
0646b01: 暮。已巳將斷頭剖腹矣。苟非立宏誓願。奮不顧身。其能
0646b02: 跳出迷途蒙佛接引乎。
0646b03: 歸咎冥王
0646b04: 一人死見冥王。據業受罪。其人曰。早知如此。大王何
0646b05: 不先通一信。冥王曰。通過信矣。汝髮漸黃。是第一信。
0646b06: 汝齒漸搖。是第二信。汝力漸衰。是第三信。汝之耳目
0646b07: 漸瞶。是第四第五信。信之通也屢矣。有少年者泣
0646b08: 曰。彼信通矣。我猶未也。冥王曰。通於爾亦多矣。爾猶
0646b09: 憶某少年有病死疫亡者乎。某少年有刀傷縊死者
0646b10: 乎。某少年有水溺火焚狼吞蛇螫者乎。皆汝信也。豈
0646b11: 必呼名而告也。任汝有拔山世之勇。掀天揭地之
0646b12: 才。其能免於此間之對簿乎。獨有超然事外。不唯免
0646b13: 於此間之對簿。并能使冥王。敬而禮之者。則唯念佛
0646b14: 往生之人。
0646b15: 撲燈蛾
0646b16: 燈蛾之死於油火也。非死於油火也。死於見也。人方
0646b17: 憐而驅之。彼必乘隙而投之。以為我之所見者必不
0646b18: 謬。是以一往無前。死而後已巳也。人之嗜聲色。嗜貨利。
0646b19: 嗜賭博者。亦因彼之所見者。止在於此。是以一往無
0646b20: 前。直至死而後已巳也。何不借鑒蛾也。
0646b21: 窗內蠅
0646b22: 癡蠅之在窗也。有盤旋往復。竟日不能出者。由其拘
0646b23: 於所見。不能作一退步耳。若能翻然作一退步。處處
0646b24: 海闊天空矣。娑婆世界。是一個大窗。自古及今。不
0646c01: 知關閉多少癡蠅於內。吾今幸而忽作退步。向西飛
0646c02: 去也。向西飛去也。快哉。
0646c03: 調馬四法
0646c04: 佛世有調御良馬者。佛問其用幾法。答言用四法。一
0646c05: 恩。二威。三先威後恩。四先恩後威。佛言四法不調。將
0646c06: 如之何。馬師曰。便當殺之。世尊教化眾生。當用何法。
0646c07: 佛言亦用四法。其一用恩者。謂善信之人。教以修行
0646c08: 學道。其二用威者。謂造惡之人。示以三途輪轉。三則
0646c09: 先教以修行學道。四則先示以三途輪轉。馬師曰。四
0646c10: 法不化。將如之何。佛言。我亦殺之。馬師曰。如來大慈。
0646c11: 何以行殺。佛言四法不化。教亦無益。遂不與言。不與
0646c12: 之言即殺之矣。
0646c13: 眼藥
0646c14: 世尊之將入涅槃也。摩耶夫人。淨飯王之后在忉利天宮。
0646c15: 得數種惡夢。內一夢云。夢下界日輪忽沒。舉世黑暗。
0646c16: 有無數羅剎。手執利刀。挑去世人之眼。摩耶歎曰。此
0646c17: 必吾子釋迦如來入涅槃之兆也。俄而阿那律尊者。
0646c18: 果然升天來報矣。世間毀謗三寶之書。皆挑去人之
0646c19: 眼目者也。末劫之人。福力愈淺。則此種書籍愈多。智
0646c20: 慧愈微。則奉此種書籍者愈眾。故有福之人。必須早
0646c21: 自覺悟。不被其挑。固為上也。倘或已巳經挑傷。宜速以
0646c22: 妙藥塗之。藥何在此。書亦其一也。
0646c23: 有願必遂
0646c24: 宋呂文正公蒙正。字聖功。太宗時。舉進士第一。封許
0647a01: 國公。每晨興禮佛時。必祝云不信佛者勿生吾家。願
0647a02: 吾子孫。世食天祿。護持三寶。後從子夷簡。封申國公。
0647a03: 每遇元日拜家廟後。即叩禮廣慧禪師。申公之子公
0647a04: 著。亦封申國公。於天衣禪師亦如之。左丞好問。於圓
0647a05: 照禪師。亦如之。左丞之子用中。於佛照禪師。亦如之。
0647a06: 世世貴顯。奉佛果符公願。夫文正所期不過世願。猶
0647a07: 能成就。何況發菩提心。願生安養。而不遂其所求乎。
0647a08: 為僧者不可不修淨土
0647a09: 宋青草堂禪師。素有戒行。年九十餘。曾氏常供養之。
0647a10: 屢施衣物。僧感其德。許以託生其家。後曾氏婦人生
0647a11: 子。使人看草堂。已巳坐化矣。所生子。即曾魯公也。以前
0647a12: 世曾修福慧。故少年登高科。後作賢宰相。又如明末
0647a13: 浙江僧大成。為寺中收盞飯供眾。道經飯店史家。其
0647a14: 家奉佛。僧來化齋者必留。大成收飯回寺。史見其日
0647a15: 飯少。輒以其飯湊滿。史家素無子。後其妻忽有孕。分
0647a16: 娩時。親見大成走入臥房。急追問之。不得而分娩者。
0647a17: 竟產一男。是日。大成僧不見來取飯。造寺問之。乃知
0647a18: 即於是日謝世。於是即以大成名之。其子幼年。聰慧
0647a19: 孝友。茹胎齋。終身不破戒。以順治乙未。大魁天下。自
0647a20: 世俗觀之。此兩公者。皆富貴而享大名。若修行人觀
0647a21: 之。兩僧之自誤者多矣。向使兩師知有西方法門。以
0647a22: 其所修者。回向淨土。縱或不能上品。猶或可以中品。
0647a23: 何至僅以狀元宰相。竟其局哉。
0647a24: 高僧亦宜修淨土
0647b01: 隋相州釋玄景。宗教俱通。道風遐播。大業二年六月。
0647b02: 將欲示寂。沐浴端坐。兩目上視。忽自言曰。吾欲生兜
0647b03: 率內院。見彌勒菩薩。云何乃作夜摩天王。眾問之曰。
0647b04: 非爾所知也。頃之。又云天上甚忙。賓客甚多。遂坐而
0647b05: 逝嗟乎。師修行時。固發心見彌勒。到此不能見彌勒。
0647b06: 而轉作天王者也。自世俗觀之。其位已巳在上帝之上
0647b07: 矣。然較之生於西方。則遠不逮也。是知高僧亦不可
0647b08: 不修淨土也。
0647b09: 不可甘心作鬼
0647b10: 大千世界一切人類。不問貴賤智愚。老幼男女。臨終
0647b11: 之後。若不出世。未有不為鬼者。勸人念佛。求生淨土。
0647b12: 是勸世人。不去為鬼也。小儒不信佛法。反從而謗之。
0647b13: 不唯自己巳甘心為鬼。并欲勸一切世人為鬼矣。其現
0647b14: 在不為鬼者。特暫耳。目下林林總總一切人。即轉盼
0647b15: 後林。林總總一切鬼也。人惟不知甚暫。所以疲形勞
0647b16: 神以求富貴。無論不得富貴。縱使極富極貴。當臨去
0647b17: 之候。手內不能齎分文。一鬼呼之而輒去。安在其為
0647b18: 富貴耶。獨有念佛之人。到此無疾無災安然脫化。身
0647b19: 無一切病苦厄難。心無一切貪戀迷惑。惡鬼影潛
0647b20: 。閻老聞名頂禮。豈非超然出世之大丈夫乎。人惟
0647b21: 如是而後始能不作鬼也。則夫不作鬼者。誠非易也。
0647b22: 九類皆當往生
0647b23: 九類者。所謂胎生。卵生。濕生。化生。有色。無色。有想。無
0647b24: 想。非有想。非無想也。九類。則盡乎貴賤幽明。及天上
0647c01: 天下之數矣。九類之中。最苦者三惡道。最樂者。三界
0647c02: 二十八天。止因未出生死。所以輪回六道。是苦者固
0647c03: 苦。樂者亦苦也。縱使長壽諸天。現享無涯之樂。然而
0647c04: 天福報盡。仍墮三途。豈若極樂國土之永脫輪回。長
0647c05: 辭六趣乎。余於文昌。關帝。東嶽。廟中進香。禮拜之
0647c06: 後。必祝云。願帝君尊信三寶。發菩提心。往生西方。行
0647c07: 菩薩道。又頂禮斗母尊天。及昊天上帝。雖誠惶誠
0647c08: 恐。稽首頓首之後。亦願至尊念佛往生。行菩薩道。廣
0647c09: 度一切。何以故。祇因有智慧人。看得世間極高明事。
0647c10: 無如念佛。最有福事。莫若往生。念佛往生。非一切福
0647c11: 德所可比擬者也。斗母尊天。即經中摩利支天菩薩。
0647c12: 昊天上帝。即經中所稱忉利天王。世尊每說法時。忉
0647c13: 利天王。無不恭敬禮拜。侍立左右。今日聞此默祝。必
0647c14: 然歡喜。斷無反開罪戾之事。吾輩幸而遇此法門。不
0647c15: 思勇猛精進。回向菩提。豈非如來所稱最可憐憫者
0647c16: 乎。
0647c17: 念佛無枉用之力
0647c18: 世俗之事。謀而不成。則前功盡棄。獨有念佛。縱有始
0647c19: 無終。而從前所念。亦決不枉費。昔有樵夫。遇虎登樹。
0647c20: 一稱南無佛。多生多劫後。猶賴之以出家。漸至成佛
0647c21: 者。何況精誠一世乎。即或現世不能往生。來世必出
0647c22: 生死。非如世俗之讀書不就。枉費精神。經營不就。反
0647c23: 虧貲本也。
0647c24: 人間勝事無如念佛
0648a01: 譬喻經云。昔有夫妻二人。禱天求子。婦即懷娠。生四
0648a02: 種物。一旃檀米斗。二甘露蜜瓶。三珍寶錦囊。四七節
0648a03: 神杖。其人歎曰。吾本求子。何用此種物。天神問曰。汝
0648a04: 欲得子何為。其人曰。吾欲得子。將來望其養育耳。神
0648a05: 曰。斗中之米。取之復盈。甘露瓶中。能消百病。珍寶之
0648a06: 囊。用之不竭。七節神杖。以備凶暴。人間孝子。豈能如
0648a07: 是。其人大喜。遂致殷富。其後他國聞之。遣兵往奪。其
0648a08: 人擎杖。飛行擊退。保之終身。世人孜孜汲汲。無暇修
0648a09: 行者。不過為一妻子耳。然妻子縱極趨奉。安能若此
0648a10: 四物哉。至於往生西方。則超出生死。萬福莊嚴。所求
0648a11: 如意。又豈四物之所可較量哉。故天上人間。第一勝
0648a12: 事無如念佛。
0648a13: 
0648a14: 啟信雜說終
