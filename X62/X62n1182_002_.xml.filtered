0343a04: 徹悟禪師語錄卷下
0343a05: 
0343a06: 嗣法門人　了梅等　集
0343a07: 雜著
0343a08: 般若淨土兩門大義
0343a09: 般若乃即緣起而明性空。雖性空而不壞緣起。淨土
0343a10: 乃即性空而明緣起。雖緣起而不礙性空。此則空有
0343a11: 兩門。互不相礙也。不特於此。正以緣起故性空。若非
0343a12: 緣起。說誰性空。此則緣起為性空之所以。又以性空
0343a13: 故緣起。若非性空。何從緣起。此則性空為緣起之所
0343a14: 以。若然者。空有兩門。不但不相礙。且復迭互相成矣。
0343a15: 如古所謂萬象參天。觀之而無色。音揭地。聽之而
0343a16: 無聲。愈有愈空。愈空愈有者矣。夫緣起性空。既在同
0343a17: 時任運。便有雙泯雙存之面目。雙泯雙存同時無礙。
0343a18: 即是向上圓融不思議第一義諦。圓融第一義諦。即
0343a19: 是當人本源心性之異名。是知佛說種種般若門。無
0343a20: 非顯示此本源心性。佛說種種淨土門。亦無非顯示
0343a21: 此本源心性。從本源心性。流出種種般若淨土法門。
0343a22: 而種種般若淨土法門。皆悉指歸本源心性。所謂無
0343a23: 不從此法界流。無不還歸此法界也。昔有人問雲棲
0343a24: 大師云。參禪念佛。如何得融通去。大師答云。若然是
0343b01: 兩物。即用融通得著。噫。旨哉言乎。夫禪者。淨土之禪。
0343b02: 淨土者。禪之淨土。本非兩物。用融通作麼。然則般若
0343b03: 淨土兩門。既唯一本源心性。不唯分無可分。亦且合
0343b04: 無可合。分合尚著不得。況可更論其相成相礙也哉。
0343b05: 西有解
0343b06: 西有者。謂西方的的是有。但含事理空有等種種義
0343b07: 相耳。若謂定方實有。不可移易。此凡情執著之常有
0343b08: 也。若謂一切境界。循業發現。即其現處。當體全空。此
0343b09: 則非有。而有。有即非有。真空妙有二諦交徹之有也。
0343b10: 若互奪雙亡。二諦俱泯。則非空非有之有也。若相成
0343b11: 兩立。二諦俱存。則即空即有之有也。若正雙泯時便
0343b12: 雙存。正雙存時便雙泯。雙泯雙存同時無礙之有也。
0343b13: 又此有緣起性空。不墮有句。性空緣起。不墮空句。二
0343b14: 義只成一法。不墮亦有亦空句。一法宛具二義。不墮
0343b15: 非有非空句。此則四句全超之有也。又此有性空緣
0343b16: 起。該得有句。緣起性空。該得空句。二諦雙存。該得亦
0343b17: 有亦空句。二諦俱泯。該得非有非空句。此則四句全
0343b18: 該之有也。又唯全超故全該。設有一句不超。亦不能
0343b19: 全該四句。唯全該故全超。設有一句不該。亦不能全
0343b20: 超四句也。此則圓教有門之有也。又西方依正莊嚴。
0343b21: 皆一切眾生性所本具。特借彌陀大願為增上緣因。
0343b22: 一顯發耳。曾何片法之新得哉。此則西有者。乃自性
0343b23: 本具真善妙有之有也。又有句固是有句。有句亦是
0343b24: 空句。有句亦是亦有亦空句。有句亦是非有非空句。
0343c01: 一句即四句也。一句既即四句。四句亦即一句。有句
0343c02: 固是有句。空句亦是有句。亦有亦空句亦是有句。非
0343c03: 有非空句亦是有句。全一即四。全四即一。一四圓融。
0343c04: 不可思議。又此有空等四句。執之則成四種邪見。通
0343c05: 之則為四方便門。執成邪見網。永墮外道種族。通為
0343c06: 方便門。便入聖賢階位。故曰般若如大火聚。觸著便
0343c07: 燒。此謂四邊不容執著也。又曰般若如清涼池。隨方
0343c08: 可入。此謂四門皆堪入道也。然全大火聚是清涼池。
0343c09: 非離火聚別有涼池。全清涼池是大火聚。非離涼池
0343c10: 別有火聚。所謂毫有差。天地懸隔。毫釐無差。天地
0343c11: 懸隔也。
0343c12: 華嚴經節略要旨
0343c13: 大方廣佛華嚴經者。乃毗盧遮那如來。於菩提場初
0343c14: 成正覺。七處九會。一音頓演稱性法門也。案西域記。
0343c15: 此經有三本。上中二本。其偈品以世界微塵論。下本
0343c16: 猶有十萬偈。四十八品。結集之後。收入龍宮。以上中
0343c17: 二本。非閻浮提人心力能持。故龍樹大士。但於龍宮
0343c18: 記出此本。流布人間。而經來此土。有晉唐兩譯。佛陀
0343c19: 波陀羅所譯六十卷。三十四品。唐實叉難陀所譯八
0343c20: 十卷。三十九品。即今經也。然文雖未備。義已巳周圓。神
0343c21: 而會之。存乎其人。文中前後共有七處九會。古德判
0343c22: 為五周四分。曲盡精詳。今古同遵。第一會。說毗盧遮
0343c23: 那如來依正因果法門。經文凡十一卷。六品。即四分
0343c24: 中舉果勸樂生信分。五周中所信因果周也此中因果。乃聖
0344a01: 位中修證之圓因妙果。非善惡因果之謂也。後皆倣此其次六會。以次說十信
0344a02: 十住十行十回向十地等妙二覺法門。共四十一卷。
0344a03: 三十一品。即四分中修因契果生解分。五周中差別
0344a04: 因果平等因果二周也。第八一會。說離世間法門。普
0344a05: 慧雲興二百問。普賢缾瀉二千。重明因果行相。共
0344a06: 七卷。一品。即四分中託法進修成行分。五周中成行
0344a07: 因果周也。第九一會。有本有末。初如來現相放光。具
0344a08: 答諸菩薩心念所請果海中事三十問。令其現證。為
0344a09: 本會。後文殊於福城東際大塔廟前令六千比丘頓
0344a10: 證十信滿心。指善財童子南參諸善知識。為末會。共
0344a11: 二十一卷。一品。即四分中依人證入成德分。五周中
0344a12: 證入因果周也。以前三十八品。雖廣談法界因果。但
0344a13: 令生信開解起行造修。至此方始證入。苟無此證。前
0344a14: 之信解行俱為設。故以證終焉。詳夫全經之大旨。
0344a15: 統唯一真法界。圓該萬有。唯是一心。覿體全真。融
0344a16: 通交攝。是為諸佛極證之果海。亦即眾生本有之心
0344a17: 源也。然法界勢含四重。謂理法界。事法界。理事無礙法界。事事無礙法界也重
0344a18: 重無盡。因果緣起六位。即前信住行向地等妙二覺也位位圓融。圓
0344a19: 融不礙行布。行布於圓融。差別非離平等。平等其差
0344a20: 別。初則舉法界而全成因果。萬德萬行昭然。後乃融
0344a21: 因果而混同法界。一毫一塵廓爾。雖四重六位有殊。
0344a22: 隱顯開合無定。而原始要終。究不離乎一真法界。故
0344a23: 曰無不從此法界流。無不還歸此法界也。是以一心
0344a24: 萬法。舒卷自由。三際十方。縱橫無礙。十世古今互現。
0344b01: 無邊剎境交羅。猶帝網之千珠。光含眾影。類天池之
0344b02: 一滴。味具百川。故界標華藏。具見染淨之融通。而佛
0344b03: 號毗盧。直示應真之不二。五周四分之金文。瀾翻於
0344b04: 口海。六相十玄之妙旨。星燦於義天。可謂教啟無上
0344b05: 圓宗。法窮甚深理窟者矣。故得若聞若見。圓文殊智
0344b06: 鑒於自心。或誦或持。啟普賢行門於界。人人入金
0344b07: 剛之藏。塵塵樹功德之林。直得一生事辦。則我即善
0344b08: 財。但使法界願周。而誰非淨滿。經云。此經不入一切
0344b09: 餘眾生手。論云。唯付屬最上大心凡夫。斯言豈無謂
0344b10: 哉。故知排斥久修開士。聾瞽上德聲聞。是皆所以融
0344b11: 權執。引大心之深意也。然則食金剛之少許。固已巳植
0344b12: 乎聖因。剖大經於微塵。終有待夫智者。況一字法門。
0344b13: 海墨書而不盡。千重樓閣。指聲彈而頓開非貝葉之
0344b14: 所能詮。豈管窺可得而測。勉述大端。聊備采釆覽云爾。
0344b15: 如欲詳明者。藏中有清涼觀國師疏鈔。棗柏李長
0344b16: 者合論。其疏盡精微。沖深包博。而論得大體。痛快
0344b17: 直截。二者參而觀之。則華嚴大旨。無餘蘊矣。
0344b18: 楞嚴二決定義
0344b19: 初義示根中之湛性為真因。真因得而後果證可
0344b20: 期。二義指根中之結相為惑本。惑本明而後斷修
0344b21: 有要。湛性者。六根之性也。不變之真也。結相者。六根
0344b22: 之相也。隨緣之妄也。斯則唯一六根。特相妄性真之
0344b23: 別耳。惟其相妄。故須解之令盡。惟其性真。故可依而
0344b24: 為因。然真既不變。則妄即本空。而妄既緣起。則真必
0344c01: 全隱。約妄緣起而真全隱。修德固不可缺。且真不變
0344c02: 而妄元空。性德尤所當明。性德固資修德而顯。修德
0344c03: 全依性德而成。合二門之義觀之。真妄交融。性修雙
0344c04: 妙之旨。無餘蘊矣。然則推此而往。根身世界。物物頭
0344c05: 頭。真也妄也。圓陀陀活潑潑。渾無定相。云為動作。心
0344c06: 心念念。性也修也。淨灑灑赤。了無定執。如是則
0344c07: 何惑不斷。何果不成。而實亦無斷無不斷。無成無不
0344c08: 成。特對迷心倒見者強分別耳。
0344c09: 楞嚴頓歇漸修說
0344c10: 前云汝但不隨分別三種相續。狂性自歇。歇即菩提
0344c11: 何藉劬勞肯綮修證。似令一念頓歇也。此云菩提涅
0344c12: 槃尚在遙遠。非汝歷劫辛勤修證。雖復多聞。祇益戲
0344c13: 論。似令歷劫漸修也。阿難之根。不劣於滿慈。而滿慈
0344c14: 之位。差勝於阿難。何其修證難易之相懸若是耶。此
0344c15: 世尊據念劫圓融之理。頓漸不二之宗。顯妄空以
0344c16: 奪法執。斥徒聞而真修。即所謂看孔著楔。應病與
0344c17: 藥也。試論之。一念歇狂。頓也。不了則流為長劫。歷劫
0344c18: 勤修。漸也。究亦不離於一念。此念劫頓漸。似相懸而
0344c19: 實不離也。況乃念性元空。時節無體。迷時似有隔異。
0344c20: 悟後本自圓融。一念本不殊長劫。而長劫原祇是一
0344c21: 念。復何念劫頓漸之可疑哉。向使滿慈不索妄因而
0344c22: 執實有。阿難不溺多聞而廢進修。則世尊頓歇漸修
0344c23: 之說。亦不容拈出矣。
0344c24: 金剛經實有法發菩提心說
0345a01: 金剛經。圓明五眼。洞徹三心。一段。乃解上文實無有
0345a02: 法發菩提心者之義。謂眾生所以為眾主者。為有妄
0345a03: 心故也。三心既不可得。眾生豈復可得眾生不可得。
0345a04: 誰為能發之人。三心不可得。何為所發之心。故曰實
0345a05: 無有法發菩提心者。又妄心不可得。則全妄即真。眾
0345a06: 生不可得。則全生即佛。果見到全妄即真全生即佛。
0345a07: 是為不發而發。稱性開發阿耨多羅三藐三菩提心。
0345a08: 如此發心。何更有法可得。故曰實無有法發菩提心
0345a09: 者。
0345a10: 楞嚴經知見無見說
0345a11: 楞嚴經知見無見一語。至為要妙。總攝一切諸要妙
0345a12: 句。以其即是見猶離見也。華屋之門也。狂心頓歇也。
0345a13: 不取無非幻也。聞復翳根除也。歸無所得也。滅妄名
0345a14: 真也。全修在性也。覓心了不可得也。心空及第歸也。
0345a15: 子轉身而就父也。臣退位以朝君也。父子投機也。君
0345a16: 臣道合也。以少方便疾得成佛也。緣起無生也。知之
0345a17: 一字眾妙之門也。剎那而登正覺也。體得無心道也
0345a18: 休也。諸聖所知轉相傳授妄想無性也。一超直入如
0345a19: 來地。回頭慚愧好兒孫也。自是不歸歸便得。故鄉風
0345a20: 月有誰爭也。撒手到家何所似。更無一物獻尊堂也。
0345a21: 知而無知。不是無知而說無知也。即此見聞非見聞。
0345a22: 無餘聲色可呈君也。根既不立。塵無所緣。根塵兩亡。
0345a23: 靈光獨耀也。類此句義。不能盡舉。唯此四句。攝盡無
0345a24: 餘。所謂緊要處佛法無多子也。果能一念相應。是為
0345b01: 真轉全經。古德如慈明圓權大道棲賢舜廣道者等
0345b02: 諸人。於大見道後。皆作此工夫。謂之無心體道。以其
0345b03: 是還鄉要路。歸真祕訣也。
0345b04: 一乘決疑論說
0345b05: 欲得不招無間業。莫謗如來正法輪。此古德大慈悲
0345b06: 心淚出痛腸語也。良以我釋迦如來。為眾生故。修證
0345b07: 此法。無央數劫。行諸一切難行法行。捨所愛之國城
0345b08: 妻子頭目腦髓。不知其幾千萬億。至於道成。仍以平
0345b09: 等大悲。順悉檀義而敷衍之。故凡一句一字。皆無明
0345b10: 長夜之寶炬。生死苦海之慈航。凡在有情。孰不蒙益。
0345b11: 而諸子以依通之見。肆口詆訶。障正法明。瞎將來眼。
0345b12: 疑誤眾生。殊非小小。謂其無罪。寧有是處。茲以一乘
0345b13: 之理。剖決疑。正大光明。直截痛快。蕩迷雲而淨盡。
0345b14: 耀佛日以重光。誠為法門一大金湯矣。當是時也。諸
0345b15: 子天眼法執。果得已巳通已巳忘。自能深生隨喜正使未
0345b16: 忘未通。定當頓獲勝益。故知此論之作。非特有益於
0345b17: 法門。實則有益於諸子。不唯有益於諸子。且深有益
0345b18: 於天下後世之學者。請即流通以廣法施。
0345b19: 相相離相心心印心略解
0345b20: 原夫境逐念生。念泯則相相離相。妄依真起達真則
0345b21: 心心印心。惟其離也。有相皆歸實相。即斯印矣。無心
0345b22: 不屬真心。是以滯相迷真。頭頭障礙。背塵合覺。法法
0345b23: 圓通。心相大端。略申管見。精微詳釋。以俟多聞。
0345b24: 
0345c01: 淨土津梁
0345c02: 乙巳仲秋。衍法志公和尚。會刻淨土經論文集成。屬
0345c03: 數語。余因歷觀。三經明因舉果。大開淨土之門。三
0345c04: 論顯理破迷。的示唯心之要。龍舒文。導初機而精詳
0345c05: 曲盡。指歸集。采釆眾善於事理圓通。或問數紙。搜抉禪
0345c06: 者孤陋之疑。法語一章。力振行人因循之弊。雲棲願
0345c07: 文自注戒殺放生等篇。莫非往生急務。助行要門。至
0345c08: 若蓮華世界詩。雖文出游戲。而理實圓常。況寫境傳
0345c09: 神。引心入觀。攝化門中為不可少。善哉。念佛一門。得
0345c10: 此諸說。無機不被。無路不通。統萬流而歸淨土。誠為
0345c11: 一大津梁矣。爰為題名曰淨土津梁。然而津梁雖設。
0345c12: 履踐在人。撩起便行。阿誰無分。所貴賈勇先登。占寶
0345c13: 蓮之上品。玄關直踏。獲法忍於無生。佛記早承。願輪
0345c14: 速轉。剎網而縱橫應化。盡劫波以展轉津梁。則苦
0345c15: 海勞生。由是而蒙利濟者。可復量哉。如其逐世波而
0345c16: 忘返。趨險道以苟安。或則玩津梁而不進。守津梁以
0345c17: 自足。不驚汩沒之苦。卒致問橋戀筏之譏。其何
0345c18: 以慰集者之苦心。且深昧夫命名者之大義也矣。或
0345c19: 曰。和尚秉單傳之宗。以祖道自任。當依本分。直截示
0345c20: 人。夫唯心淨土。當處現成。自性彌陀覿體不隔。乃為
0345c21: 是津梁之說。以起人心外有法。去來取捨之見乎。噫。
0345c22: 通元峰頂。不是人間。心外無法。滿目青山。本分直截
0345c23: 耶。去來取捨耶。於此緇素分明。許汝會唯心自性。如
0345c24: 或未然。莫寐語好。
0346a01: 德全禪人血書蓮華經
0346a02: 無我而靈者。佛知見也。有我而昧者。眾生知見也。生
0346a03: 佛知見無殊。特一妄我間之耳。夫大迷之本存乎我。
0346a04: 而我之最愛者莫過身。苟眾生之身見不亡。我執不
0346a05: 破。則生死輪回。曷能自已巳。德禪人密發九品淨願。書
0346a06: 成七軸蓮經。以無情之霜刀。刺難出之身血。十指瀝
0346a07: 乾。一心不動。偉矣哉。真無邊苦海中。頓空我見。直出
0346a08: 生死之勇猛丈夫也。噫。禪人初發是念。蓮華種植時
0346a09: 也。日漸刺剌書。蓮華增長時也。七卷功圓。蓮華光香具
0346a10: 足時也。如是則禪人之淨因已巳成矣。但當莫忘本願。
0346a11: 繫心念佛。直待此方報謝。彼土華開。即見佛聞法因
0346a12: 圓果滿時也。雖然。即今試問禪人。方金刀裂肉血筆
0346a13: 縱橫時。其知疼痛而成點畫者。靈耶。昧耶。我耶。非我
0346a14: 耶。佛知見耶。眾生知見耶。於此了然。則佛國非遙。寶
0346a15: 蓮正放。或猶未也。請分明記取。以質諸彌陀老子。
0346a16: 明初禪人血書蓮華經
0346a17: 金刀未舉。班管未拈。盡十方是部血淋淋的妙法華
0346a18: 經。於斯見徹。謂靈山一會未散可也。謂靈山一會本
0346a19: 不曾會亦可也。向當時喝散可也。於今日再會亦可
0346a20: 也。大用現前。不存軌則。如王寶。殺活臨時。如是刺剌
0346a21: 血。如是書經。是真精進。是名真法供養如來可以暢
0346a22: 本師出世之懷。何以來古佛泥洹之塔。直令十二類
0346a23: 生。迎刃而命根頓斷。無邊法藏。點筆而文采釆全彰。莫
0346a24: 不滴滴歸源。言言得髓。奚止刺剌無能刺剌。書無所書。鋪
0346b01: 好華於錦上。指明月於天邊也哉。明禪人年齒尚少。
0346b02: 向道唯誠。刺剌血書經。歸心樂土。果能聞是說而不生
0346b03: 驚怖。是為解第一義。上品生因。如其未然直須十二
0346b04: 時中。四威儀內。以書經之念。念念忘緣。刺剌血之心。心
0346b05: 心憶佛。管取金臺可以坐待。妙諦不日親聞。否則必
0346b06: 見我為能書。經為所書。彼是刺剌血時。彼是書經處。以
0346b07: 生滅心。取實相法。轉不輕行。為我慢幢。不特全迷妙
0346b08: 法。遠背佛心。且深負此一點百劫千生不易發起之
0346b09: 勇猛淨信。為可惜矣。禪人其勉之。
0346b10: 書蓮華經普門品後
0346b11: 題標妙法。何法也。品號普門。何門也。說者謂。一光東
0346b12: 照。十界圓彰。隨類現身。應念脫苦。未為非是。特其末
0346b13: 耳。直須未舉以前。向世尊開口不得處。大士回避不
0346b14: 及時。親見法法此法。門門此門。正與麼時不與麼會。
0346b15: 始具看經眼。否則入海算沙。執指為月。不唯埋沒己巳
0346b16: 靈。見惜明眼。將恐普門。漸閉而妙法終隱矣。默超居
0346b17: 土有見於此。得是經而裝帙之。屬綴數語。普為見聞
0346b18: 隨喜者。震塗毒鼓。食少金剛。其意豈淺淺哉。
0346b19: 二有室
0346b20: 經云。從是西方過十萬億佛土。有世界名曰極樂。其
0346b21: 土有佛。號阿彌陀。今現在說法。此金口誠言。分明指
0346b22: 示。而世之昧者。猶謬執唯心。橫生異議。可悲也。因特
0346b23: 書此以名余室。用警省焉。
0346b24: 余以二有名室。或者淺之。吁。是尚不知即空之有。有
0346c01: 而非有。況復雙泯雙存。超四句。該四句。圓教有門之
0346c02: 有。與夫性具本有之有耶。其謂之淺也宜矣。無庸辯。
0346c03: 禪人勇建血書楞嚴經莊嚴淨土
0346c04: 首楞嚴者。稱性大定之名也。以如來藏心而為體性。
0346c05: 以耳根圓通而為入門。以窮極聖位而為究竟。此依
0346c06: 藏性之理。起稱性之行。還復證入。藏性全體。一經大
0346c07: 旨。義盡於斯。故文殊於是請結經名。此後復明昧此
0346c08: 難免七趣沈淪。修此須防五魔擾亂者。但反襯正宗。
0346c09: 以補足其間要務耳。經中兼明淨土。其處有四。第一
0346c10: 大勢至法王子。親稟念佛法門於超日月光佛。其所
0346c11: 陳念法。至為切要。而大士修因契果。自利利他。唯以
0346c12: 念佛。皆悉具足。第二乾慧地中云。現前殘質不復續
0346c13: 生。夫乾慧地。雖圓伏五住。見思尚猶未斷。何以便不
0346c14: 續生。超同居穢土。生同居淨土矣。智者大師是其
0346c15: 明證。第三情想升沈中云。純想即飛。必生天上。若飛
0346c16: 心中。兼福兼慧。及與淨願。自然心開。見十方佛清淨
0346c17: 國土。隨願往生。前乾慧地。猶屬聖位。此則博地凡夫。
0346c18: 純想之心。便往生有分。此我釋迦如來大慈悲心。
0346c19: 熾然輪回之中。特地拈出此橫出三界之要道耳。古
0346c20: 今未入聖位之人。臨終往生者。是其證也。第四流通
0346c21: 分中。若有一人身具重罪。將招極惡。一念宏法。變其
0346c22: 所受地獄苦因。為安樂國。重罪尚然。況輕罪乎。況無
0346c23: 罪乎。無福尚然。況有福乎。況多福乎。一念尚然。況多
0346c24: 念乎。況終年終身乎。其往生不在中下品矣。古今宏
0347a01: 法諸師。現相往生者。皆其證也。夫念佛法門。專逗十
0347a02: 方之機。三根齊被。耳根圓通。專逗此方之機。唯利上
0347a03: 根。且示阿難以就路還家。故文殊大士曲為揀選。非
0347a04: 謂耳根獨勝。念佛便劣也。讀經者不可不知。禪人血
0347a05: 書此經。流通大法。實為希有難能之行。其於往生當
0347a06: 必有分焉。
0347a07: 書問
0347a08: 覆香嚴居士書
0347a09: 月內二十九日。得尊札。備悉一切。欣慰無量。讀札內
0347a10: 有念佛期過三七尚未見相好云云。觀此用心之切。
0347a11: 立行之猛。此百日內。當必有大不思議之成就。但此
0347a12: 時不可預存期之心。存之則增躁動而翻為障礙
0347a13: 矣。此係修行門中微細心病。不可不知。直須深信諦
0347a14: 了。心外無佛。佛外無心全心即佛。全佛即心。一念現
0347a15: 前。即一念相應。念念現前。即念念相應。但使此念常
0347a16: 現在前。便是真實驗。離此念外別求驗。便是間
0347a17: 斷。便不親切。便入岐路矣。經云。是心作佛。是心是佛。
0347a18: 正此之謂也。鄙見如此。不識居士於意云何。至如長
0347a19: 水之問。琅琊之答。鍼鋒直截明白。不可更為蛇足。果
0347a20: 能於此正眼洞開。破瑯琊。捉敗長水。楞嚴大旨。思
0347a21: 過半矣。然雖如此。正好擲向他方世界。且自一心念
0347a22: 佛。若曰開少解路。則更不勞拈出矣。柴紫錄久聞其
0347a23: 名。第未親見其書。未可懸斷。寺中近日唯嘉園居士
0347a24: 兼旬或一至。此外別無客跡。不慧逐日與諸衲子揮
0347b01: 麈談經。罷即焚香晏坐。或校華嚴。或檢閱津梁。別
0347b02: 亦無事楞嚴已巳講竟六卷。約於後七月間。可圓全部。
0347b03: 因思半載之內。兩終此經。亦閻浮提人生一大快事
0347b04: 也。然唯循行數墨而已巳。絕無一字之新得。并書以博
0347b05: 一笑。
0347b06: 答江南彭二林居士書
0347b07: 仰惟居士。深入淨宗。廣陳法施。自他並利。解行俱圓。
0347b08: 可謂現居士身。修菩薩行。不違本願。不忘佛屬者矣。
0347b09: 向得三經新論。妄為評題。不見罪責。已巳出分外。茲復
0347b10: 寄示種種新刻。屬令論定。益覺赧顏。山野唯教乘大
0347b11: 旨。粗知向方。而幼失問學。語不成文。故兩處住持。二
0347b12: 十餘年。檀護之門。未投隻字。今感居士懷遠問。為
0347b13: 法之誠。遂頓忘固陋。罄己巳所知。直詞以告。其當否去
0347b14: 取。唯高明以自裁焉。念佛決疑兩論。皆發前人所未
0347b15: 發。一以見慧解之超卓。一以彰衛道之真切。並沒量
0347b16: 大人出格作用。可續入藏。永永流通。序皆精當。間
0347b17: 有可商之處。簽辯於後。
0347b18: 與瑞一李居士書
0347b19: 屢有書來。曾未覆答。師資心契。諒不我疑。聞在南中。
0347b20: 竭力辦公。盡心護法。修持不輟。勸導維殷。此則自行
0347b21: 化他。二利並舉。世法佛法。一道齊行。或雁信時通。或
0347b22: 口傳誦。每一聞見。且慰且欣。因思道無不在。豈分
0347b23: 朝野。而修證之際。實有易難。的論修道。出家尚不易。
0347b24: 況在家耶。居家已巳難。況居官耶故知即塵勞為佛事。
0347c01: 化熱惱作清涼。苟非忍證無生。位登不退。深入如來
0347c02: 之室。權現宰官之身者。恐終不免塵緣漸染。而道念
0347c03: 日微也。今賢契信向此道未久。便能於衝繁官署。猛
0347c04: 切乃爾。非宿善根力。謂之何哉。雖然。猶須痛念三界
0347c05: 無安。肉身苦惱。生死路險。人命無常。幸聞佛法。幸生
0347c06: 信心。幻境幻緣。隻眼破。佛心佛行。赤體儋當。淨業
0347c07: 得修且修。宦場可下便下。無少生留戀。無棄光陰。
0347c08: 務期事辦一生。華開上品。庶幾不負自己巳多生熏習
0347c09: 之善願。我佛長劫護念之慈恩。而成一世出世間之
0347c10: 勇猛丈夫焉。
0347c11: 
0347c12: No. 1182-D
0347c13:  念佛伽陀附
0347c14: 
0347c15: 嗣法門人　了如等　述錄
0347c16: 教義百偈
0347c17: 一句彌陀我佛心要豎徹五時橫該八教
0347c18: 一句彌陀意旨如何知音常少木耳偏多
0347c19: 一句彌陀大意分明蛇生弓影藥出金瓶
0347c20: 一句彌陀名異方便普攝機旁通一
0347c21: 一句彌陀開往生門是多福德非少善根
0347c22: 一句彌陀臨終佛現四辯親宣六方共讚
0347c23: 一句彌陀成佛標準以念佛心入無生忍
0347c24: 一句彌陀證三不退祇此一生便鋪佛位
0348a01: 一句彌陀滿十大願豈得普賢錯教了辦
0348a02: 一句彌陀白牛駕勁其疾如風行步平正
0348a03: 一句彌陀如來藏心水外無浪器原是金
0348a04: 一句彌陀妙真如性春在華枝像含古鏡
0348a05: 一句彌陀清淨實相絕議絕思難名難狀
0348a06: 一句彌陀圓融法界覿體全真交羅無礙
0348a07: 一句彌陀大圓智鏡身土影含重重掩映
0348a08: 一句彌陀空如來藏萬法未形一真絕相
0348a09: 一句彌陀圓滿菩提天更無上雲不與齊
0348a10: 一句彌陀大般涅槃一輪明月萬里空寒
0348a11: 一句彌陀開般若門十萬法一口平吞
0348a12: 一句彌陀華屋門開從者裏入快隨我來
0348a13: 一句彌陀入王三昧似地均擎如天普
0348a14: 一句彌陀得大總持轉一切物使十二時
0348a15: 一句彌陀性本自空星皆拱北水盡朝東
0348a16: 一句彌陀法界緣起淨業正因菩提種子
0348a17: 一句彌陀如鏡照鏡宛轉互含重疊交
0348a18: 一句彌陀似空合空了無痕縫卻有西東
0348a19: 一句彌陀一大藏經縱橫文彩絕待幽靈
0348a20: 一句彌陀一大藏律瞥爾淨心戒波羅蜜
0348a21: 一句彌陀一大藏論當念心開慧光如噴
0348a22: 一句彌陀一藏祕密發本神通具大威力
0348a23: 一句彌陀渾全大藏戒定慧光流出無量
0348a24: 一句彌陀繩本是麻奈何不會翻疑作蛇
0348b01: 一句彌陀罕聞罕睹影現鏡林響宣天鼓
0348b02: 一句彌陀無可譬喻古鏡當臺水銀墮地
0348b03: 一句彌陀老婆心苦運萬斛舟發千鈞弩
0348b04: 一句彌陀明明是有四辯八音婆心苦口
0348b05: 一句彌陀的的是無鎔他萬像入我洪鑪
0348b06: 一句彌陀亦無亦有夢裏山川鏡中華柳
0348b07: 一句彌陀非有非無捺著便轉水上壺盧
0348b08: 一句彌陀第一義諦尚超百非豈落四句
0348b09: 一句彌陀妙圓三諦最清涼池大猛火聚
0348b10: 一句彌陀得大自在轉變聖凡融通世界
0348b11: 一句彌陀有功者賞王膳盈前髻珠在掌
0348b12: 一句彌陀里仁為美居卜來歸枯樁非鬼
0348b13: 一句彌陀非難非易九品蓮華一生心力
0348b14: 一句彌陀就路還家可惜癡人棄金擔麻
0348b15: 一句彌陀橫出娑婆信不及吾末如何
0348b16: 一句彌陀歸元捷徑緊要資糧唯信願行
0348b17: 一句彌陀要在信深蓮芽九品抽自此心
0348b18: 一句彌陀要在願切寸心欲焚雙目流血
0348b19: 一句彌陀要在行專單提一念斬斷萬緣
0348b20: 一句彌陀誓成片段拌此一生作箇閒漢
0348b21: 一句彌陀只恁麼念百八輪珠斷重換
0348b22: 一句彌陀不急不緩心口一如歷歷而轉
0348b23: 一句彌陀愈多愈好如人學射久習則巧
0348b24: 一句彌陀攝心密持如人飲水冷煖自知
0348c01: 一句彌陀譬猶掘井就下近泥價廉工省
0348c02: 一句彌陀類如鑽火木煖煙生暫停不可
0348c03: 一句彌陀全身頂戴人命無常光陰不再
0348c04: 一句彌陀如救頭然盡十分力期上品蓮
0348c05: 一句彌陀妙圓止觀寂寂惺惺無雜無間
0348c06: 一句彌陀險路砥平直抵寶所不住化城
0348c07: 一句彌陀如水清珠紛紜雜念不斷自無
0348c08: 一句彌陀頓入此門金翅擘海直取龍吞
0348c09: 一句彌陀塵緣自斷師子遊行驚散野干
0348c10: 一句彌陀驀直念過一踏到底香象渡河
0348c11: 一句彌陀無相心佛國土莊嚴更非他物
0348c12: 一句彌陀無為大法日用單提離寶匣
0348c13: 一句彌陀無漏真僧雪山藥樹險道明燈
0348c14: 一句彌陀滿檀那度裂破慳囊掀翻寶聚
0348c15: 一句彌陀滿尸羅度都攝六根圓淨三聚
0348c16: 一句彌陀滿羼提度二我相空無生忍悟
0348c17: 一句彌陀滿毗梨度不染纖塵直踏玄路
0348c18: 一句彌陀滿禪那度現諸威儀藏甚枯樹
0348c19: 一句彌陀滿般若度境寂心空雲開月露
0348c20: 一句彌陀想寂思專未離忍土已巳坐寶蓮
0348c21: 一句彌陀一朵寶蓮唯心之妙法爾如然
0348c22: 一句彌陀一朵寶蓮凡情不信亦宜其然
0348c23: 一句彌陀一朵寶蓮決定不信真箇可憐
0348c24: 一句彌陀一朵寶蓮直饒不信已巳染識田
0349a01: 一句彌陀宏通敢惰入大悲室坐法空座
0349a02: 一句彌陀無盡寶藏八字打開普同供養
0349a03: 一句彌陀斷諸煩惱全佛全心一了百了
0349a04: 一句彌陀滅除定業赫日輕霜洪爐片雪
0349a05: 一句彌陀能空苦報世界根身即粗而妙
0349a06: 一句彌陀圓轉三障即惑業苦成祕密藏
0349a07: 一句彌陀解難解冤慈光共仰法喜均沾
0349a08: 一句彌陀報未報恩裂纏網入解脫門
0349a09: 一句彌陀空諸惡趣萬德洪名那容思議
0349a10: 一句彌陀機逗人天參差三輩掩九蓮
0349a11: 一句彌陀化兼小聖回狹劣心向無上乘
0349a12: 一句彌陀超然無礙文殊普賢大人境界
0349a13: 一句彌陀微妙難思唯佛與佛乃能知之
0349a14: 一句彌陀列祖奉行馬鳴造論龍樹往生
0349a15: 一句彌陀因緣時節異香常聞蓮社創結
0349a16: 一句彌陀利大象龍永明禪伯智者教宗
0349a17: 一句彌陀感應非輕少康化佛善導光明
0349a18: 一句彌陀有教無類雄俊入冥惟恭滅罪
0349a19: 一句彌陀是無上禪一生事辦曠劫功圓
0349a20: 一句彌陀理非易會百偈俄成三尊加被
0349a21: 宗乘百偈
0349a22: 一句彌陀五宗公案八裂七華不勞判斷
0349a23: 一句彌陀指向上路不可言傳直須神悟
0349a24: 一句彌陀切忌莽鹵瓜徹蒂甜瓠連根苦
0349b01: 一句彌陀何敢相嘲合取狗口打折驢腰
0349b02: 一句彌陀現成公案但辦肯心必不相賺
0349b03: 一句彌陀正好活埋拗折竹杖燒卻草鞋
0349b04: 一句彌陀死了未燒佛曾有約天不須招
0349b05: 一句彌陀莫問宗教未擲藤條先焚疏鈔
0349b06: 一句彌陀計甚易難三條竹蔑七箇蒲團
0349b07: 一句彌陀拳拳牢執捏鐵稱錘出黃金汁
0349b08: 一句彌陀親切受持一牛飲水五馬不嘶
0349b09: 一句彌陀念來便好不用分疏耑蒙合道
0349b10: 一句彌陀悟機尤妙念極情忘寒豆
0349b11: 一句彌陀誰知如此百丈鼻頭雲門足指
0349b12: 一句彌陀正好轉身山盡無路谿回有
0349b13: 一句彌陀踏上頭關水不是水山依舊山
0349b14: 一句彌陀萬重關透佛手驢面皮多厚
0349b15: 一句彌陀格外宗通泥牛吼月木馬嘶風
0349b16: 一句彌陀三玄三要除卻楊修阿誰知妙
0349b17: 一句彌陀天然五位只為分明卻難領會
0349b18: 一句彌陀全賓全主師子咬人鵝王擇乳
0349b19: 一句彌陀四重料揀收放卷舒頂門有眼
0349b20: 一句彌陀四種藏鋒巖頭去後誰善斯宗
0349b21: 一句彌陀藏身無跡此意誰知華亭空憶
0349b22: 一句彌陀本分禪宗橫擔楖栗直入千峰
0349b23: 一句彌陀密轉不已巳自己巳山河山河自己巳
0349b24: 一句彌陀大有來由暗中書字窗裏出牛
0349c01: 一句彌陀誰善舉揚龜毛拂短兔角杖長
0349c02: 一句彌陀六八宏願冷便穿衣飢來喫飯
0349c03: 一句彌陀是何宗旨雪峰輥毬天龍指
0349c04: 一句彌陀得要明宗攬草成藥破壁飛龍
0349c05: 一句彌陀全機勘破勝金剛王超木上座
0349c06: 一句彌陀舊案全翻喝退臨濟棒走德山
0349c07: 一句彌陀法身向上如何若何徒勞讚謗
0349c08: 一句彌陀一點靈明無星稱上兩頭恰平
0349c09: 一句彌陀一箇主翁若然兩物用著融通
0349c10: 一句彌陀坐鎮寰宇燒返魂香擊塗毒鼓
0349c11: 一句彌陀切莫顢頇月圓當戶日出連山
0349c12: 一句彌陀重新指點拽下禪未是正眼
0349c13: 一句彌陀成合夥井驢是渠是我
0349c14: 一句彌陀居不待卜盜入賊家僧投寺宿
0349c15: 一句彌陀父子投機慈顏咫尺愧久背違
0349c16: 一句彌陀君臣道合聖德天淵慚難報答
0349c17: 一句彌陀且淺商量薰風南來殿閣微涼
0349c18: 一句彌陀子細商量心外無法東土西方
0349c19: 一句彌陀的當商量店中焚被庫下賣薑
0349c20: 一句彌陀含靈普育日麗山川春榮草木
0349c21: 一句彌陀九品蓮華種豆得豆種瓜得瓜
0349c22: 一句彌陀九品蓮華布帛非儉錦繡非奢
0349c23: 一句彌陀九品蓮華故鄉作客別國為家
0349c24: 一句彌陀九品蓮華壺盧架上卻結冬瓜
0350a01: 一句彌陀曾聞多觜雁過長空影沈寒水
0350a02: 一句彌陀今重告語生實不生去決定去
0350a03: 一句彌陀念者為誰會得了也猶欠鍼錐
0350a04: 一句彌陀撥塵見佛佛亦是塵塵是何物
0350a05: 一句彌陀於意云何兩段不同收歸上科
0350a06: 一句彌陀願樂欲聞草木真香山水清音
0350a07: 一句彌陀惟德是馨山不在高水不在深
0350a08: 一句彌陀別啟玄關一般雲月各自谿山
0350a09: 一句彌陀是殺人刀當場拈起鬼哭神
0350a10: 一句彌陀是活人略露鋒鋩龍騰豹變
0350a11: 一句彌陀轟雷掣電法眼卷簾三平斷案
0350a12: 一句彌陀臨機自由芭蕉拄杖黃龍拳頭
0350a13: 一句彌陀不用曉曉但歸山去自有柴燒
0350a14: 一句彌陀頗深意致買石雲饒移華蜨至
0350a15: 一句彌陀說山中話六月松風人間無價
0350a16: 一句彌陀安樂故土胡不歸來市有虎
0350a17: 一句彌陀轉身就父無計承歡何敢背忤
0350a18: 一句彌陀法本常住綠樹啼鶯動便飛去
0350a19: 一句彌陀不勞融貫心佛眾生本來一串
0350a20: 一句彌陀佛眼難窮通身密八面玲瓏
0350a21: 一句彌陀字三點喚破沙盆作正法眼
0350a22: 一句彌陀千車同軌王庫寶刀祖庭真髓
0350a23: 一句彌陀坐大寶蓮彌勒非後釋迦不前
0350a24: 一句彌陀全心相委似金博金如水投水
0350b01: 一句彌陀百千卷經水中鹽味色裏膠青
0350b02: 一句彌陀常寂滅相時至華開鶯啼柳上
0350b03: 一句彌陀是究竟道下士聞之呵呵大笑
0350b04: 一句彌陀殊非草草救取丹霞喚回趙老
0350b05: 一句彌陀萬古空平當人面目大地眾生
0350b06: 一句彌陀明珠走盤看則有分道即應難
0350b07: 一句彌陀豐儉隨家香巖錐子真淨袈裟
0350b08: 一句彌陀建大法幢寰中道契化外魔降
0350b09: 一句彌陀震大法雷臥龍奮迅蟄戶洞開
0350b10: 一句彌陀吹大法蠃木童撫掌石女高歌
0350b11: 一句彌陀擊大法鼓日月停輪山河起舞
0350b12: 一句彌陀無邊眾生同時度竟豈待更稱
0350b13: 一句彌陀無盡煩惱輥成一團全身靠倒
0350b14: 一句彌陀無量法門慈氏樓閣武陵桃源
0350b15: 一句彌陀無上佛道不許夜行投明須到
0350b16: 一句彌陀且不是佛名本非名物原無物
0350b17: 一句彌陀何止唯心山自高高水自深深
0350b18: 一句彌陀心佛雙彰兩輪互照一統無疆
0350b19: 一句彌陀心佛兩亡水歸滄海雲去帝鄉
0350b20: 一句彌陀離見超情水清月現印壞文成
0350b21: 一句彌陀恰有明證趙州狗子卻無佛性
0350b22: 一句彌陀宗提格外劫火洞然者箇也壞
0350b23: 一句彌陀道出大方寂光有相佛性無常
0350b24: 一句彌陀人人知有從東過西進前叉手
0350c01: 一句彌陀大家委悉向下文長付於來日
0350c02: 一信生必有死普天之下。從古至今。曾無一人逃得。
0350c03: 二信人命無常出息雖存。入息難保。一息不來。即為後世。
0350c04: 三信輪回路險一念之差。便墮惡趣。得人身如爪上土。失人身者如大地土。
0350c05: 四信苦趣時長三途一報五千劫。再出頭來是幾時。
0350c06: 五信佛語不此日月輪。可令墮落。妙高山王。可使傾動。諸佛所言。無有異也。
0350c07: 六信實有淨土如今娑婆無異。的的現有。
0350c08: 七信願生即生己巳今當願。己巳今當生。經有明文。豈欺我哉。
0350c09: 八信生即不退境勝緣強。退心不起。
0350c10: 九信一生成佛壽命無量。何事不辦。
0350c11: 十信法本唯心唯心有具造二義。如上諸法。皆我心具。皆我心造。
0350c12: 信佛語故。則造後四。不信佛語。但造前四。故深
0350c13: 信佛言。即深信自心也。修淨業者。能具此十種
0350c14: 信心。其樂土之生。如操左券而取故物。夫何難
0350c15: 之有。甲子七月訥堂道人書
0350c16: 
0350c17: No. 1182-E
0350c18:  徹悟禪師行略
0350c19: 
0350c20: 師諱際醒。字徹悟。一字訥堂。又號夢東。京東豐潤縣
0350c21: 人。俗姓馬。父諱萬璋。母高氏。師幼而穎異。長喜讀書。
0350c22: 經史籍。靡弗采釆。二十二歲。因大病。悟幻質無常。
0350c23: 發出世志。病已巳。至房山縣。投三聖菴榮池老宿薙髮。
0350c24: 越明年。詣岫雲寺恒實律師圓具。次年。聞香界寺隆
0351a01: 一法師開演圓覺。師預會焉。晨夕研詰。精求奧義。遂
0351a02: 悟圓覺全經大旨。復依增壽寺慧岸法師。聽講相宗。
0351a03: 妙得其要。後歷心華寺空法師座下。聽法華楞嚴
0351a04: 金剛等經。圓解頓開於性相二宗三觀十乘之旨。了
0351a05: 無滯礙。乾隆三十三年冬。參廣通粹如純翁。明向上
0351a06: 事。師資道合。乃印心焉。是為臨濟三十六世。磬山七
0351a07: 世也。三十八年。粹翁遷萬壽寺。師繼席廣通。率眾參
0351a08: 禪。厲後學。津津不倦。十四年如一日。聲馳南北。宗
0351a09: 風大振。每憶永明延壽禪師。乃禪門宗匠。尚歸心淨
0351a10: 土。日課十萬彌陀。期生安養。況今末代。尤宜遵承。遂
0351a11: 心淨土。主張蓮宗。日限尺香晤客。過此惟禮拜持
0351a12: 念而已巳。五十七年。遷覺生寺。住持八年。百廢盡舉。於
0351a13: 淨業堂外。別立三堂。曰涅槃。曰安養。曰學士。俾老病
0351a14: 者有所依託。初學者便於誦習。師於禪淨宗旨。皆深
0351a15: 造其奧。律己巳甚嚴。望人甚切。開導說法。如瓶瀉雲興。
0351a16: 與眾精修。蓮風大扇。遐邇仰化。道俗歸心。當時法門
0351a17: 為第一人。嘉慶五年。退居紅螺山資福寺。以期終歲。
0351a18: 衲子依戀追隨者眾。師為法為人。心終無厭。遂復留
0351a19: 眾。俄成叢席。擔柴運水。泥壁補屋。一飲一。與眾共
0351a20: 之。如是者又十年。十五年二月。詣萬壽寺。埽粹祖塔。
0351a21: 辭諸山外護。屬曰。幻緣不久。人世非常。生可惜。各
0351a22: 宜努力念佛。他年淨土好相見也。三月。還山。命預辦
0351a23: 茶毗事物。十月十七日。集眾付院務。命弟子松泉領
0351a24: 眾住持。誡曰。念佛法門。三根普被。無機不收。吾數年
0351b01: 來。與眾苦心建此道場。本為接待方來。同修淨業。凡
0351b02: 吾所立規模。永宜遵守。不得改弦易轍。庶不負老僧
0351b03: 與眾一片苦心也。臨示寂半月前。覺身微疾。命大眾
0351b04: 助稱佛號。見空中幢旛無數。自西而來。乃告眾曰。
0351b05: 淨土相現。吾將西歸矣。眾以住世相勸。師曰。百年如
0351b06: 寄。終有所歸。吾得臻聖境。汝等當為師幸。何苦留耶。
0351b07: 十二月十六日。命監院師貫一設涅槃齋。十七日申
0351b08: 刻。告眾曰。吾昨已巳見文殊觀音勢至三大士。今復蒙
0351b09: 佛親垂接引。吾今去矣。眾稱佛號愈厲。師面西端坐
0351b10: 合掌曰。稱一聲洪名。見一分相好。遂手結彌陀印。安
0351b11: 詳而逝。眾聞異香浮空。供奉七日。面貌如生。慈和豐
0351b12: 滿。髮白變黑。光潤異常。二七入龕。三七茶毗。獲舍利
0351b13: 百餘粒。門弟子遵遺命。請靈骨葬於普同塔內。師生
0351b14: 於乾隆六年十月十四日未時。終於嘉慶十五年十
0351b15: 二月十七日申時。世壽七十。僧臘四十九。法臘四十
0351b16: 有三。所著有示禪教律念佛伽陀行於世。嘉慶十七
0351b17: 年壬申。九月既望。有師之弟子惺聰者。持師行實。請
0351b18: 述於余。余與師相契有年。素蒙開誨。啟良多。師真
0351b19: 過量人也。六根通利。解悟超常。既具辯才。兼持苦行。
0351b20: 終始如一。余所目。故此述不容一字假飾。愧余不
0351b21: 文。特質言之以傳信云爾。拈華寺慕蓮杜多體寬通
0351b22: 申敬述
0351b23: 
0351b24: 徹悟禪師語錄卷下終
