0113c01: 西歸直指卷之三
0113c02: 玉峰　懷西居士周夢顏安士氏輯
0113c03: 婁東　勝蓮居士羅萬忠允枚氏梓勸
0113c04: 啟信雜說
0113c05: 以淨土之說勸大智慧人。化導甚易。因其宿福深
0113c06: 厚。根器不凡也。以淨土之說勸愚夫愚婦。化導亦
0113c07: 易。因其胸無成見。如甘之可以受和。白之可以受
0113c08: 采釆也。獨是以其說告之吾輩讀書人。甚不易。由
0113c09: 其先有一番膚淺套語。牢結於胸。故雖有至道而
0113c10: 不欲聞。雖有良言而不欲聽也。爰集指迷歸信之
0113c11: 言。可與淨土相發明者。摘錄數條。以當法喜。名為
0113c12: 啟信雜說。
0113c13: 如如居士顏丙勸修行文
0113c14: 人人愛此色身。誰信身為苦本。刻刻貪圖快樂。不知
0113c15: 樂是苦因。浮生易度。豈是久居。幻質匪堅。總歸磨滅。
0113c16: 長年者偶至八九十而亡。短命者不過二三旬而夭。
0113c17: 更有今日不知來日事。又有上忽別下鞋。幾多
0113c18: 一息不來。便是千秋永別。歎此身無有是處。柰誰人
0113c19: 不被他瞞。筋纏七尺骨頭。皮裹一包肉塊。髮毛爪齒。
0113c20: 聚若堆塵。涕淚痰涎。汙如行廁。冬寒夏熱。年年向瘧
0113c21: 疾裏偷生。蝨蚊鑽。歲歲從蛆蟲邊混過。此身無可
0113c22: 愛樂。諸人當願出離。如何迷昧者。尚逞風流。懞懂漢。
0113c23: 猶生顛倒。或有骷髏頭上簪花簪草。或有臭皮袋邊
0113c24: 帶麝帶香。羅衣膿血囊。錦被悉遮屎尿桶。用盡
0114a01: 奸心百計。將謂住世萬年。不知頭痛眼昏。閻羅王接
0114a02: 人來到。加以鬢班齒落。無常鬼寄信相尋。箇箇戀色
0114a03: 貪財。盡是失人身之捷徑。日日耽酒嗜肉。無非種地
0114a04: 獄之深根。眼前圖快活一時。身後受苦辛萬劫。一旦
0114a05: 命根絕處。四大風刀割時。外則手牽抽。內則肝腸
0114a06: 痛裂。縱使妻孥相惜。無計留君。假饒骨肉滿前。有誰
0114a07: 替汝。生者枉自悲啼痛切。死者但覺神識奔馳。前途
0114a08: 不見光明。舉目全無伴侶。過柰河岸。見之無不悲傷。
0114a09: 入鬼門關。到者自然悽慘。棄世方經七日。投冥漸歷
0114a10: 諸司。曹官抱案沒人情。獄卒持叉無笑面。平生為善
0114a11: 者。送歸天道仙道人道。在日造惡者。押入湯塗火塗
0114a12: 刀塗。當初盡道因果荒唐。此際方知語言不謬。孽鏡
0114a13: 裏。件件分明。夜臺中。般般苦楚。刀山劍樹。喫不盡萬
0114a14: 種煎熬。戴角披毛。填不了多生業債。任汝心雄膽潑。
0114a15: 免不得向鬼卒而低頭。憑他謗道毀僧。挨不過對閻
0114a16: 君而屈膝。魂魄雖歸陰界。身屍猶臥棺中。或隔三朝
0114a17: 五朝。或當六月七月。腐爛。則出蟲出血。臭穢。則熏地
0114a18: 熏天。無錢財者。付之一堆野火。有體面者。埋諸萬里
0114a19: 荒山。昔時俏麗紅顏。翻成燼。今日荒涼白骨。變作
0114a20: 塵埃。從前恩愛。到此成空。自昔英雄。而今何在。青草
0114a21: 邊。漫留石。綠楊內。空挂紙錢。想到梢頭結局。誰人
0114a22: 難免如斯。若欲跳出輪迴。須是歸心正覺。休向鬼窟
0114a23: 裏作活計。要知肉團上有真人。是男是女總堪修。若
0114a24: 俗若僧皆有分。急求活路。當思身後之身。切莫依回。
0114b01: 原做夢中之夢。若明日更待明日。看看誤盡青春。使
0114b02: 後人復哀後人。纍纍增高白骨。彌陀好念。勿彼國
0114b03: 之金臺。閻老無情。莫惹他家之鐵棒。捨惡從善。改往
0114b04: 修來。對眾為大眾宣揚。歸家為一家解說。使在在齊
0114b05: 知覺悟。教人人共免沈淪。佛言不信。何言可信。人道
0114b06: 不修。他道難修。各請直下承當。莫使此生空過。
0114b07: 理障更甚於欲
0114b08: 生而盲者不識象。有一國王。集瞽而問之曰。汝等
0114b09: 欲知象之形否。皆曰願知。乃命象夫牽象於庭。喚
0114b10: 瞽以手摸之。摸訖。問曰。汝等已巳知象形否。皆曰已巳知。
0114b11: 乃各自揣度。摸其鼻者。曰象形如琴。摸其足者。曰象
0114b12: 形如柱。摸其脊者。曰象形如屋。摸其者。曰象形如
0114b13: 壁。摸其耳者。曰象形如箕。摸其尾者。曰象形如帚。各
0114b14: 執一說。爭論不已巳。繼以毆擊。王笑曰。汝等皆未知象。
0114b15: 琴者其鼻也。柱者其足也。屋者其脊也。壁者其也。
0114b16: 箕者其耳也。帚者其尾也。由是瞽默不敢言。然意
0114b17: 中猶謂所摸之不謬。而大恨說之皆非。於是瞽人
0114b18: 終身不識象矣。向使不教以手摸。則象之形狀。數語
0114b19: 便知夫何至於爭執也。惟其有此一摸。彼遂謂親驗
0114b20: 之於手。斷無疑惑。是以牢固於中而不可拔也。不讀
0114b21: 書人。教以修淨土。縱未能皆信。然必不至於誹謗。若
0114b22: 一讀舉業之書。便自以為是。空腹高心。以為此不過
0114b23: 佛氏之教。而誠實之語。反為荒唐。甘露之投。視為鴆
0114b24: 毒矣。故曰理之為障。更甚於欲。
0114c01: 先要知三世之說
0114c02: 讀書人有不信前世後世。因而不信淨土者。不知前
0114c03: 世後世。即是昨日來朝。合下便有。並非佛家造出。譬
0114c04: 如五臟六腑。原在病人自己巳腹中。柰何因其出諸醫
0114c05: 人之口。遂視為藥籠中物乎。文昌帝君勸士子文。開
0114c06: 口便謂吾一十七世為士大夫身。是顯然有三世矣。
0114c07: 士子科名。皆經其掌管。豈其言不足信乎。
0114c08: 又要明因果之理
0114c09: 儒者之不信因果。非不信佛也。乃不信儒也。易曰。積
0114c10: 善之家。必有餘慶。積不善之家。必有餘殃。書曰。作善
0114c11: 降之百祥。作不善降之百殃。夫作善作不善。因也。降
0114c12: 祥降殃。則果矣。譬之日與太陽。同是一物。故曰欲知
0114c13: 前世因。今生受者是。人若信乎其說。自然不敢為惡。
0114c14: 倘以報應為荒唐。是落得欺人詐人。無所忌憚矣。且
0114c15: 如一邑之內。一人信之而作一善。萬人即增萬善。一
0114c16: 人不信而造一惡。萬人即增萬惡。故曰人人信因果。
0114c17: 大治之道也。人人不信因果。大亂之道也。
0114c18: 三世之理孔子必定說過
0114c19: 三世之說。考之書史。所載甚多。即今世俗見聞。事亦
0114c20: 不一。儒者止因孔子未嘗言及。所以不敢出諸口。然
0114c21: 而孔子豈有不言者乎。若云孔子不知三世。亦不得
0114c22: 為聖人矣。一部論語中。孔子所言者。不過八千五百
0114c23: 零三字。則言之不傳於後者必多。若必待見之經書
0114c24: 而後信。則四書五經中。孔子未嘗自言其父母。儒者
0115a01: 亦當隱諱其所生。未嘗自言其昆弟。儒者不當道及
0115a02: 其手足。未嘗自言其室廬田疇。儒者不應居宮室而
0115a03: 業恒產。不寧唯是文房四寶。經書中未之及也。子之
0115a04: 習字差矣。夏葛冬裘之外。未嘗說及小衣。得毋今之
0115a05: 穿者非乎。江南金錫。儒者不當為用。西蜀丹青。儒
0115a06: 者不當作彩。何也。以孔子未嘗出諸口也。獨是經書
0115a07: 所傳。孔子教人孝友。儒者不肯孝友。教人忠恕。儒
0115a08: 者不肯忠恕。並未嘗勸人賭博。儒者偏好賭博。並
0115a09: 未嘗教人做某事某事。偏要去做某事某事。則又何
0115a10: 也。一言以蔽之。曰弗思耳。
0115a11: 智者勿以短命自待
0115a12: 人身初未嘗有死。死之名。乃從肉軀得之。蓋肉軀雖
0115a13: 有變更。吾性本無變更。譬諸遠行之人。或乘舟坐轎。
0115a14: 或馳馬驅車。舟車轎馬。肉軀也。乘舟車轎馬者。真性
0115a15: 也。就肉軀論。長者不滿百年。若言吾之本來面目。豈
0115a16: 止天長地久。靜言思之。何等快樂。今之不信後世者。
0115a17: 知有肉軀而不知有真性也。是明明以短命自待也。
0115a18: 亦見之謬矣。
0115a19: 有智者不可隘其見聞
0115a20: 農夫心眼中。不知富翁境界。富翁心眼中。不知帝王
0115a21: 境界。同在人類中。而大小懸殊矣。況其由人而天。復
0115a22: 由天而至於佛國乎。人謂讀書之人。見聞必廣。豈知
0115a23: 越是讀書人。見聞越小。由其執著先入之言。牢固不
0115a24: 拔耳。蓋彼所見聞者。不過此間一國土。而不知世界
0115b01: 之多。不可窮盡。日月之多。亦不可窮盡。但知厥初生
0115b02: 民。始於盤古。不知劫初自大平等王開創後。目下已巳
0115b03: 經第九小劫。但知此處號為中華。不知就閻浮一洲
0115b04: 中。其自號為中華者。已巳有十六大國。五百中國。十萬
0115b05: 小國。但知人生七十。便號古稀。不知劫初之人。皆從
0115b06: 八萬四千歲而始。但知此方衣食之源。必由耕織。不
0115b07: 知天宮佛土。皆念衣衣來。想食食至。但知金銀財寶。
0115b08: 此方得之甚難。不知十方佛土。大地皆七寶所成。但
0115b09: 見此方文字。止有蒼頡所造六書。不知自開闢後。書
0115b10: 法已巳有六十四種。但知左國史漢。些微典籍。便稱藝
0115b11: 苑之宗。不知普光明殿上祕笈琅函。同於山積。但知
0115b12: 人類肉軀。必從男女精血而成。不知質托蓮胎。生於
0115b13: 上妙香潔之處。可以不由女人之腹。但知娶得一位
0115b14: 黃瘦婦女。便愛之惜之。珍之玩之。唯其言之是聽。豈
0115b15: 知轉輪王臨御時。除玉女外。尚有二萬妙麗夫人。至
0115b16: 於忉利天王。其玉女之多。動以萬億計。每一玉女之
0115b17: 旁。化一天王以受娛樂。但知人為萬物之靈。謂可贊
0115b18: 化育。參天地。不知人類不過六道中之一道。四生中
0115b19: 之一生。十法界中之一法界。但知奉得一位兩位聖
0115b20: 人。便謂其尊無對。其餘一應天神地祗人鬼。皆不足
0115b21: 信。一應未曾目擊之事。皆謂荒唐。豈知每一國土。即
0115b22: 有幾位聖人。主持教化。人類之多。閻浮提中。共有六
0115b23: 千四百種。不獨此間一處有聖人。嗟乎此種境界。豈
0115b24: 聲色貨利之徒。所能窺其毫末哉。譬如蚯蚓。但知尺
0115c01: 土中食泥之樂。不知蒼龍躍於大海。突浪衝波。譬如
0115c02: 蜣蜋。但知糞壤內轉丸之樂。不知大鵬扶搖九萬里。
0115c03: 風斯在下。是故學佛人當須大著眼。
0115c04: 藏經不可不讀
0115c05: 雞犬牛羊。能鳴而不能語。較諸能言之人。人之能言
0115c06: 者貴矣。一字不識之人。但能以口言語。不能以手言
0115c07: 語。而略識幾字者。能以筆通信於千里之遠。則略識
0115c08: 幾字者貴矣。略識幾字者。雖能以手代口。終不能化
0115c09: 一手為百千手。并不能留其手以至百千年。若能博
0115c10: 通古今。著書垂後。則能一書刷印百千書。一書留至
0115c11: 百千年矣。其人不更貴乎。雖然。此猶世間之書也。若
0115c12: 於儒書外。更能博佛藏。則一應天上天下。前劫後
0115c13: 劫。以及龍宮海藏。皆可略知其。見聞不更廣乎。雖
0115c14: 然。見聞固廣。若不得捷徑之方。超出三界。則於菩提
0115c15: 種子。猶無分也。倘能博通三藏。復遇淨土法門。能篤
0115c16: 信而奉行之。斯其福德智慧所由來。非三世五世之
0115c17: 事矣　或曰。龍宮海藏之文。雖係如來誠實之語。其
0115c18: 如儒者之不信何。曰堯舜禹湯文武之事。若以告之
0115c19: 不識字人。彼亦以為荒唐也。是故佛書誠不可不讀
0115c20: 也。
0115c21: 奘師善於啟發
0115c22: 世俗或以僧無戒行。故輕之而不信淨土。謬也。是以
0115c23: 道士不肖而輕老子。士人不肖而輕孔子也。智者尚
0115c24: 不以人廢言。況可以其徒而輕其教乎。昔唐太宗謂
0116a01: 玄奘法師曰。朕欲齋僧。但聞僧多無行。奈何。奘法師
0116a02: 曰。崑山有玉。混雜泥沙。麗水生金。寧無瓦礫。土木雕
0116a03: 成羅漢。敬之則福生。銅鐵鑄就金容。毀之而有罪。泥
0116a04: 龍雖不能行雨。祈雨須禱泥龍。凡僧雖不能降福。修
0116a05: 福須敬凡僧。太宗恍然曰。朕自今以後。雖見小沙彌。
0116a06: 猶如敬佛。嗟乎。太宗固自有宿福。一撥便醒。奘師亦
0116a07: 可謂善於啟發矣。
0116a08: 當於肉軀生厭離心
0116a09: 人生在世。八苦交煎。而人不自知苦。反以為樂。宜乎
0116a10: 以苦入苦。永無出期也。且以生苦言之。人在母胎。住
0116a11: 肝膈之下。大腸之上。由膜而皰。漸漸成形。胞胎裹住。
0116a12: 不得自由。母噉熱食。如灌鑊湯。母飲冷水。若臥寒冰。
0116a13: 所居乃不潔之處。所食皆不淨之血。其住胎也。不滿
0116a14: 三百日。其受苦也。同於數十年。迨至彌月。便倒懸其
0116a15: 體。頭向產門。形質漸大。欲出無由。自斃之道。在此一
0116a16: 刻。殺母機關。亦在此一刻。此時蓐母牽之。痛如車裂。
0116a17: 所以一出胞胎。無不放聲大哭。出胎之後。屎溺狼籍。
0116a18: 不知羞愧。所謂大富大貴者亦如此。所謂大聖大賢
0116a19: 者亦如此。人惟習為固然。所以不知不覺。若能清夜
0116a20: 一思。豈不可哀可恥。如來大聖憐憫世間。教人求生
0116a21: 淨土。蓮華化生。免此患難。奈何耽染沈迷。不生厭離
0116a22: 之想。
0116a23: 大孝人不願入胎
0116a24: 神識投胎。不獨自己巳受苦。即為母者亦大受其苦。無
0116b01: 論在胎十月。度日如年。到出胎之際。為母者痛苦萬
0116b02: 狀。慚懼難言。刻刻與鬼為。念念求生不得。幸而難
0116b03: 過重生。便愛嬰兒若寶。由是推燥就濕。顧復提。一
0116b04: 生精血。暗裏消磨者多矣。昔有七歲沙彌。出家得道。
0116b05: 自識宿命。因歎曰。吾之一身。累五母悲惱。為第一世
0116b06: 母子時。家亦生。吾獨短命。母見子長成。即生悲
0116b07: 惱。為第二母子時。吾復早夭。母若見人乳兒。即生悲
0116b08: 惱。為第三母子時。十歲即亡。母見他兒飲食類我。即
0116b09: 生悲惱。為第四母子時。未娶而死。母見同輩娶婦。即
0116b10: 生悲惱。今當第五世七歲出家。吾母憶念。復生悲惱。
0116b11: 吾念生死輪迴。累親如此。所以精進修道。今街上摩
0116b12: 肩接踵。往來不絕之人。大抵遺累於親者多。能報親
0116b13: 恩者。曾有幾人。夫托胎一世。即累一父母。則托胎百
0116b14: 千萬世。即遺累百千萬世父母矣。若能超然出世。蓮
0116b15: 華化生。永遠不累父母。豈非大孝之大孝乎。乃今之
0116b16: 謗佛者。反謂出家不孝。是甘心常住胎中。而累及其
0116b17: 親者也。
0116b18: 大貴人須知自慚
0116b19: 所謂貴人者。非爵尊位顯。學富五車之謂也。謂其能
0116b20: 去乎賤態也。謂其能去同乎禽獸之賤態也。賤何在。
0116b21: 曰貪。曰淫。曰殺。曰盜。是也。此禽獸所同有也。其外尚
0116b22: 有可羞可恨者。莫如腹中化糞一事。無論珍羞百味。
0116b23: 一入咽喉。便同津唾腦涎。隨之而下。胃中即有黃色
0116b24: 長蟲。屈伸宛轉於其內。經一晝夜。鑽囓消化。流注大
0116c01: 腸。臭不可近。積之既多。遂從大小便。分道涌出。醜惡
0116c02: 之狀。同與犬豕。此種賤態。偶一為之。已巳是可羞。何堪
0116c03: 日日如此。若有此賤態。不自覺知。不求厭離。便與禽
0116c04: 獸無異。故必自怨自艾。刻刻欲去此賤態。方是大貴
0116c05: 之人。六天之中。雖食天須陀味。然皆香潔輕清。無纖
0116c06: 塵渣滓。身上香雲。涌現自在。百千萬國。忽去來。無
0116c07: 有涕淚痰涎。大小便利之穢。故天人一爪甲。價值閻
0116c08: 浮提地。然不可稱為大貴人者。以猶不免於輪迴也。
0116c09: 是必超然出世。蓮華化生。而後可永絕此賤態也。此
0116c10: 非孔孟之力。所能救吾也。
0116c11: 蠶繭喻
0116c12: 蠶之作繭也。亦既左之右之。上之下之。盡吐腹中之
0116c13: 所有以成之。方謂常住其中。可安然無恙。豈知所以
0116c14: 自經自營者。適所以自纏自縛乎。豈知彼方恃其所
0116c15: 吐以衛身。人即利其所吐以殺身乎。萬萬千千癡蟲。
0116c16: 誰得免於沸湯者。然彼方子復傳子。孫復傳孫。以入
0116c17: 沸湯也。則慘莫慘於此也。世間兩片大門內之家繭。
0116c18: 亦復如是。竭畢世之經營。剛剛為妻子謀衣食。設機
0116c19: 械。結冤。無所不至。迨家業麤成。而此身已巳束縛其
0116c20: 中矣。萬萬千千癡人。誰得免於償報者。然彼方將子
0116c21: 復傳子。孫復傳孫。以償報也。則奇莫奇於此也。所以
0116c22: 四十二章經云。人繫於妻子舍宅。甚於牢獄。牢獄有
0116c23: 散釋之期。妻子無遠離之念。
0116c24: 籪籃喻
0117a01: 漁人設籪中流。使魚不得越過。其傍浮以水草。示以
0117a02: 可藏匿狀。而密埋能進不能出之籃於草下。於是魚
0117a03: 爭投之。以為可以棲托。而不知已巳在籃中矣。愛河中
0117a04: 之籪簾亦復如是。人但知無病無患時。家舍可安。妻
0117a05: 子可托。悠悠忽過。不覺不知。一旦閻老之籃忽起。而
0117a06: 平日最愛之父子夫妻。一一被其登簿勾取。思之豈
0117a07: 不可恨。徒恨無益。唯有使其不敢勾取。乃為高著。
0117a08: 馬喻
0117a09: 馬有四種。其最上良馬。見鞭影而馳。不待驅。次則
0117a10: 一鞭即走。又次之。鞭輕不走。鞭重方走。其最下駑馬。
0117a11: 鞭重亦不走。必錐入於膚。痛極而始走。人亦如是。有
0117a12: 智慧者易於醒覺。百里內聞人死。即當駭曰。百里內
0117a13: 有人死矣。吾亦人也。死必及我。作速修行。以求解脫。
0117a14: 此見鞭影而馳者也。其次則見親戚死而覺悟。又其
0117a15: 次見逼人死。而後覺悟。若待自己巳年老。或自己巳有
0117a16: 病。而後覺悟。已巳是錐入膚而後走者。倘或年老猶不
0117a17: 覺悟。或已巳病猶不覺悟。豈非并此而不若者乎。
0117a18: 野狐喻
0117a19: 野狐黑夜入廚房。飽食睡去。天明不能逃竄。乃佯死
0117a20: 而待人棄去。未幾。果有欲棄之者。一人曰。狐尾甚佳。
0117a21: 待我割之而後棄。狐聞而懼。忍痛而聽其割。俄有童
0117a22: 子來。欲取其兩耳。狐聞益懼。然思兩耳猶無關於性
0117a23: 命。仍復忍之。俄復有人曰。皮可補裘。狐大駭曰。若取
0117a24: 我皮。必至斷頭剖腹。其可忍乎。於是奮然跳起。向外
0117b01: 狂奔。而此狐竟走脫矣。人在三界牢獄。無異廚房。業
0117b02: 已巳托胎為人。已巳難逃於一死。只有念佛往生。乃可死
0117b03: 裏逃過。錯過強壯之時。狐尾已巳經割去。若到桑榆遲
0117b04: 暮。已巳將斷頭剖腹矣。苟非立弘誓願奮不顧身。其能
0117b05: 跳出迷途。蒙佛接引乎。
0117b06: 歸咎冥王
0117b07: 一人死見冥王。據孽受罪。其人曰。早知如此。大王何
0117b08: 不先通一信。冥王曰。通過信矣。汝髮漸黃。是第一信。
0117b09: 汝齒漸搖。是第二信。汝力漸衰。是第三信。汝之耳目
0117b10: 漸昏瞶。是第四第五信。信之通也屢矣。有少年者泣
0117b11: 曰。彼信通矣。我猶未也。冥王曰。通於爾亦多矣。爾猶
0117b12: 憶某少年有病死疫亡者乎。某少年有刀傷縊死者
0117b13: 乎。某少年有水溺火焚狼吞蛇螫者乎。皆汝信也。豈
0117b14: 必呼名而告也。任汝有山拔世之勇。掀天揭地之
0117b15: 才。其能免於此間之對簿乎。獨有超然事外。不唯免
0117b16: 於此間之對簿。并能使冥王敬而禮之者。則唯念佛
0117b17: 往生之人。
0117b18: 撲燈蛾
0117b19: 燈蛾之死於油火也。非死於油火也。死於見也。人方
0117b20: 憐而驅之。彼必乘隙而投之。以為我之所見者。必不
0117b21: 謬。是以一往無前。死而後已巳也。人之嗜聲色。嗜貨利。
0117b22: 嗜賭博者。亦因彼之所見者。止在於此。是以一往無
0117b23: 前。直至死而後已巳也。何不借鑒於蛾也。
0117b24: 窗內蠅
0117c01: 癡蠅之在窗也。有盤旋往復。竟日不能出者。由其拘
0117c02: 於所見。不能作一退步耳。若能翻然作一退步。處處
0117c03: 海闊天空矣。娑婆世界是一箇大窗。自古及今。不
0117c04: 知關閉多少癡蠅於內。吾今幸。而忽作退步。向西飛
0117c05: 去也。向西飛去也。快哉。
0117c06: 調馬四法
0117c07: 佛世有調御良馬者。佛問其用幾法。答言用四法。一
0117c08: 恩。二威。三先威後恩。四先恩後威。佛言四法不調。將
0117c09: 如之何。馬師曰。便當殺之。世尊教化眾生。當用何法。
0117c10: 佛言亦用四法。其一用恩者。謂善信之人。教以修行
0117c11: 學道。其二用威者。謂造惡之人。示以三途輪轉。三則
0117c12: 先教以修行學道。四則先示以三途輪轉。馬師曰。四
0117c13: 法不化。將如之何。佛言。我亦殺之。馬師曰。如來大慈。
0117c14: 何以行殺。佛言四法不化。教亦無益。遂不與言。不與
0117c15: 之言。即殺之矣。
0117c16: 眼藥
0117c17: 世尊之將入涅槃也。摩耶夫人淨飯王之后在忉利天宮。
0117c18: 得數種惡夢。內一夢云。夢下界日輪忽沒。舉世黑暗。
0117c19: 有無數羅剎。手執利刀。挑去世人之眼。摩耶歎曰。此
0117c20: 必吾子釋迦如來入涅槃之兆也。俄而阿那律尊者。
0117c21: 果然昇天來報矣。世間毀謗三寶之書。皆挑去人之
0117c22: 眼目者也。末劫之人。福力愈淺。則此種書籍愈多。智
0117c23: 慧愈微。則奉此種書籍者愈眾。故有福之人。必須早
0117c24: 自覺悟。不被其挑。固為上也。倘或已巳經挑傷。宜速以
0118a01: 妙藥塗之。藥何在。此書亦其一也。
0118a02: 有願必遂
0118a03: 宋呂文正公蒙正。字聖功。太宗時。舉進士第一。封許
0118a04: 國公。每晨興禮佛時。必祝云。不信佛者。勿生吾家。願
0118a05: 吾子孫。世食天祿。護持三寶。後從子夷簡。封申國公。
0118a06: 每遇元日拜家廟後。即叩禮廣慧禪師。申公之子公
0118a07: 著。亦封申國公。於天衣禪師亦如之。左丞好問。於圓
0118a08: 照禪師亦如之。左丞之子用中。於佛照禪師亦如之。
0118a09: 世世貴顯奉佛。果符公願。夫文正所期。不過世願。猶
0118a10: 能成就。何況發菩提心。願生安養。而不遂其所求乎。
0118a11: 為僧者不可不修淨土
0118a12: 宋青草堂禪師。素有戒行。年九十餘。曾氏常供養之。
0118a13: 屢施衣物。僧感其德。許以托生其家。後曾氏婦人生
0118a14: 子。使人看草堂。已巳坐化矣。所生子。即曾魯公也。以前
0118a15: 世曾修福慧。故少年登高科。後作賢宰相。又如明末
0118a16: 浙江僧大成。為寺中收盞飯供眾。道經飯店史家。其
0118a17: 家奉佛。僧來化齋者必留。大成收飯回寺。史見其日
0118a18: 飯少。輒以其飯湊滿。史家素無子。後其妻忽有孕。分
0118a19: 娩時。親見大成走入臥房。急追問之。不得。而分娩者
0118a20: 竟產一男。是日。大成僧不見來取飯。造寺問之。乃知
0118a21: 即於是日謝世。於是即以大成名之。其子幼年。聰慧
0118a22: 孝友。茹胎齋。終身不破戒。以順治乙未。大魁天下。自
0118a23: 世俗觀之。此兩公者。皆富貴而享大名。若修行人觀
0118a24: 之。兩僧之自誤者多矣。向使兩師知有西方法門。以
0118b01: 其所修者。回向淨土。縱或不能上品。猶或可以中品。
0118b02: 何至僅以狀元宰相竟其局哉。
0118b03: 高僧亦宜修淨土
0118b04: 隋相州釋玄景。宗教俱通。道風遐播。大業二年六月。
0118b05: 將欲示寂。沐浴端坐。兩目上視。忽自言曰。吾欲生兜
0118b06: 率內院。見彌勒菩薩。云何乃作夜摩天王。眾問之。曰
0118b07: 非爾所知也。頃之。又云。天上甚忙。賓客甚多。遂坐而
0118b08: 逝。嗟乎。師修行時。固發心見彌勒。到此不能見彌勒。
0118b09: 而轉作天王者也。自世俗觀之。其位已巳在上帝之上
0118b10: 矣。然較之生於西方。則遠不逮也。是知高僧亦不可
0118b11: 不修淨土也。
0118b12: 不可甘心作鬼
0118b13: 大千世界一切人類。不問貴賤智愚。老幼男女。臨終
0118b14: 之後。若不出世。未有不為鬼者。勸人念佛。求生淨土。
0118b15: 是勸世人不去為鬼也。小儒不信佛法。反從而謗之。
0118b16: 不唯自己巳甘心為鬼。并欲勸一切世人為鬼矣。其現
0118b17: 在不為鬼者。特暫耳。目下林林總總一切人。即轉盼
0118b18: 後林林總總一切鬼也。人惟不知甚暫。所以疲形勞
0118b19: 神以求富貴。無論不得富貴。縱使極富極貴。當臨去
0118b20: 之候。手內不能齎分文。一鬼呼之而輒去。安在其為
0118b21: 富貴耶。獨有念佛之人。到此無疾無災。安然脫化。身
0118b22: 無一切病苦厄難。心無一切貪戀迷惑。惡鬼影潛
0118b23: 。閻老聞名頂禮。豈非超然出世之大丈夫乎。人惟
0118b24: 如是。而後始能不作鬼也。則夫不作鬼者誠非易也。
0118c01: 九類皆當往生
0118c02: 九類者。所謂胎生。卵生。濕生。化生。有色。無色。有想。無
0118c03: 想。非有想非無想也。九類。則盡乎貴賤幽明。及天上
0118c04: 天下之數矣。九類之中。最苦者。三惡道。最樂者。三界
0118c05: 二十八天。止因未出生死。所以輪迴六道。是苦者固
0118c06: 苦。樂者亦苦也。縱使長壽諸天。現享無涯之樂。然而
0118c07: 天福報盡。仍墮三途。豈若極樂國土之永脫輪迴。長
0118c08: 辭六趣乎。余嘗於文昌。關帝。東嶽。廟中進香。禮拜之
0118c09: 後。必祝云。願帝君尊信三寶。發菩提心。往生西方。行
0118c10: 菩薩道。又嘗頂禮斗母尊天。及昊天上帝。雖誠惶誠
0118c11: 恐。稽首頓首之後。亦願至尊念佛往生。行菩薩道。廣
0118c12: 度一切。何以故。祇因有智慧人。看得世間極高明事。
0118c13: 無如念佛。最有福事。莫若往生。念佛往生。非一切福
0118c14: 德所可比儗者也。斗母尊天。即經中摩利支天菩薩。
0118c15: 昊天上帝。即經中所稱忉利天王。世尊每說法時。忉
0118c16: 利天王。無不恭敬禮拜。侍立左右。今日聞此默祝。必
0118c17: 然歡喜。斷無反開罪戾之事。吾輩幸而遇此法門。不
0118c18: 思勇猛精進。回向菩提。豈非如來所稱最可憐憫者
0118c19: 乎。
0118c20: 念佛無枉用之力
0118c21: 世俗之事。謀而不成。則前功盡棄。獨有念佛。縱有始
0118c22: 無終。而從前所念。亦決不枉費。昔有樵夫。遇虎登樹。
0118c23: 一稱南無佛。多生多劫後。猶賴之以出家。漸至成佛
0118c24: 者。何況精誠一世乎。即或現世不能往生。來世必出
0119a01: 生死。非如世俗之讀書不就。枉費精神。經營不就。反
0119a02: 虧貲本也。
0119a03: 人間勝事無如念佛
0119a04: 譬喻經云。昔有夫妻二人。禱天求子。婦即懷娠。生四
0119a05: 種物。一栴檀米斗。二甘露蜜瓶。三珍寶錦囊。四七節
0119a06: 神杖。其人歎曰。吾本求子。何用此種物。天神問曰。汝
0119a07: 欲得子何為。其人曰。吾欲得子。將來望其養育耳。神
0119a08: 曰。斗中之米。取之復盈。甘露瓶中。能消百病。珍寶之
0119a09: 囊。用之不竭。七節神杖。以備凶暴。人間孝子豈能如
0119a10: 是。其人大喜。遂致殷富。其後他國聞之。遣兵往奪。其
0119a11: 人擎杖。飛行擊退。保之終身。世人孜孜汲汲。無暇修
0119a12: 行者。不過為一妻子耳。然妻子縱極趨奉。安能若此
0119a13: 四物哉。至於往生西方。則超出生死。萬福莊嚴。所求
0119a14: 如意。又豈四物之所可較量哉。故天上人間。第一勝
0119a15: 事。無如念佛。
0119a16: 
0119a17: 西歸直指卷之三
