0331b01: 
0331b02: 
0331b03: 
0331b04: 
0331b05: No. 1182-A
0331b06:  徹悟禪師語錄序
0331b07: 
0331b08: 世之稱淨業者。自晉遠法師始。仰體佛慈。大啟度門。
0331b09: 鑿池植蓮。建堂立誓。於時十八賢眾百二十三人。得
0331b10: 自在力。念而無念。無生而生。心印遞傳。迄至於今不
0331b11: 墜。有徹悟禪師者。法門之元嗣也。夙具定慧。參契淵
0331b12: 微。始則悟圓覺一經要義。繼則了解三藏十乘妙旨。
0331b13: 盡棄舊習。專注淨業。其衷。平其氣。歷廿載如一日。
0331b14: 無退轉心。克遂西生之願。是以圓信圓解饒益眾生
0331b15: 者。即以之證彌陀法界。遺集具存。讀之而益信師之
0331b16: 所言。曰願。曰信。曰行。曰罪業懺除。曰善根成熟。要惟
0331b17: 兢兢於一心之生者。橫十方。窮三際。心之廣也。
0331b18: 慮墜偏小。發大菩提。心之宏也。任運感業。合道轉業。
0331b19: 心之權也。清珠濁水之投。種瓜種豆之穫。鑄金成
0331b20: 之具。心之源也。經所稱是心作佛是心是佛二語。尤
0331b21: 反覆求詳。三致意焉。又謂一寸時光。一寸命光。欲後
0331b22: 之學者。於恒河沙數中。履捷行簡。速出生死之關。共
0331b23: 證安樂之境。拯迷。胥登彼岸。其意亦何厚乎。師
0331b24: 平昔於語言文字。不欲究心。然偶一拈大之總攝
0331c01: 無餘。細之圓融無礙。對機立教。真理兼包。如阿伽陀
0331c02: 藥。無病不療。如如意珠。無願不滿者。其如斯乎。余竊
0331c03: 念宗教兩門。語錄浩如煙海。疏經注義。法旨昭明。而
0331c04: 淨業之修。為入道之正軌。自龍舒大佑諸集外。言者
0331c05: 闕如。宜師言之不可湮沒也。師之高弟松泉。以是集
0331c06: 付刊。問序於余。余即師文之奧衍者。申言之。是為序。
0331c07: 三寶弟子誠安謹識
0331c08: 
0331c09: No. 1182-B
0331c10:  自序
0331c11: 
0331c12: 余自乾隆癸巳。住持京都廣通寺。領眾參禪。間有東
0331c13: 語西話。筆以記之。至丁卯歲。以宿業深重。多諸病緣。
0331c14: 因思教乘五停心觀。多障有情以念佛治。且此一門。
0331c15: 文殊普賢等諸大菩薩。馬鳴龍樹等諸大祖師。智者
0331c16: 永明楚石蓮池等諸大善知識。皆悉歸心。我何人斯。
0331c17: 敢不歸命。於是朝暮課佛。而禪者願隨者頗夥。因順
0331c18: 時機。且便自行。遂輟參念佛。時門牆見重者。謗四
0331c19: 起。余以深信佛言。不顧也。十餘年來所有積稿。一旦
0331c20: 付之丙丁。不意為多事禪者。於燼中撥出若干則。
0331c21: 然百不存一矣。嗣後為業風所吹。歷主覺生資福兩
0331c22: 剎。為名所誤。往往有請開示索題者。迫不得已巳
0331c23: 而應之。日久歲深。復積成卷。戊辰夏。李居士逢春在
0331c24: 山聽講。聞法有悟。遂欲付之剞劂。余曰不可。身既隱
0332a01: 矣。焉用文為。此世間隱者之言尚然。余已巳栖心淨土。
0332a02: 復何文字可留。居士堅請不已巳。爰弁數語。用示皆不
0332a03: 得已巳之言也。
0332a04: 嘉慶歲次庚午九月重陽後三日。訥道人書於資
0332a05: 福二有丈室。
0332a06: 
0332a07: No. 1182-C
0332a08:  念佛伽陀序
0332a09: 
0332a10: 訥堂老人。率眾精脩持名法門。備極誠懇。於廣通覺
0332a11: 生兩蘭若。歷有年所。茲乙卯冬。復以教義宗乘。各詠
0332a12: 偈百首。闡其要妙。舉以示眾。如輩當時一聞心蕩神
0332a13: 怡。若深有領會焉。因仰體老人為眾苦心諄諄如是。
0332a14: 若不記錄。久必湮沒。遂壽之梨棗。莊成數卷。以備諸
0332a15: 同志者共為參味云爾。
0332a16: 嘉慶元年歲次丙辰佛歡喜日。受業弟子心雨稽
0332a17: 首謹題。
0332a18: 
0332a19: 
0332a20: 
0332a22: 
0332a23: 卷上
0332a24: 序
0332b01: 示眾
0332b02: 普說
0332b03: 卷下
0332b04: 雜著
0332b05: 般若淨土兩門大義西有解
0332b06: 華嚴經節略要旨楞嚴二決定義
0332b07: 楞嚴頓歇漸修說
0332b08: 金剛經實無有法發菩提心說
0332b09: 楞嚴經知見無見說一乘決疑論說
0332b10: 相相離相心心印心略解
0332b11: 
0332b12: 淨土津梁
0332b13: 德全禪人血書蓮華經
0332b14: 明初禪人血書蓮華經
0332b15: 書蓮華經普門品後二有室
0332b16: 禪人勇建血書楞嚴經莊嚴淨土
0332b17: 書問
0332b18: 覆香嚴居士書答江南彭二林居士
0332b19: 與端一李居士書
0332b20: 附
0332b21: 念佛伽陀門人了如等述錄教義宗乘各百偈
0332b22: 徹悟禪師行略
0332b23: 
0332b24: 徹悟禪師語錄目錄終
0332c01: 
0332c02: 
0332c03: 
0332c04: 
0332c05: No. 1182
0332c06: 徹悟禪師語錄卷上
0332c07: 
0332c08: 嗣法門人　了亮等　集
0332c09: 示眾
0332c10: 普說
0332c11: 一切法門。以明心為要。一切行門。以淨心為要。然則
0332c12: 明心之要。無如念佛。憶佛念佛。現前當來必定見佛。
0332c13: 不假方便。自得心開。如此念佛。非明心之要乎。復次
0332c14: 淨心之要。亦無如念佛。一念相應。一念佛。念念相應。
0332c15: 念念佛。清珠下於濁水。濁水不得不清。佛號投於亂
0332c16: 心。亂心不得不佛。如此念佛。非淨心之要乎。一句佛
0332c17: 號。俱攝悟修兩門之要。舉悟則信在其中。舉修則證
0332c18: 在其中。信解修證。俱攝大小諸乘。一切諸經之要。罄
0332c19: 無不盡。然則一句彌陀。非至要之道乎。
0332c20: 吾人現前一念之心。全真成妄。全妄即真。終日不變。
0332c21: 終日隨緣。夫不隨佛界之緣。而念佛界。便念九界。不
0332c22: 念三乘。便念六凡。不念人天。便念三途。不念鬼畜。便
0332c23: 念地獄。以凡在有心。不能無念。以無念心體。唯佛獨
0332c24: 證。自等覺已巳還。皆悉有念。凡起一念。必落十界。更無
0333a01: 有念出十界外。以十法界更無外故。每起一念。為一
0333a02: 受生之緣。果知此理。而不念佛者。未之有也。若此心
0333a03: 能與平等大慈大悲依正功德。以及萬德洪名相應。
0333a04: 即念佛法界也。能與菩提心六度萬行相應。即念菩
0333a05: 薩法界也。以無我心與十二因緣相應。即念緣覺法
0333a06: 界也。以無我心觀察四諦。即念聲聞法界也。或與四
0333a07: 禪八定。以及上品十善相應。即念天法界也。若與五
0333a08: 戒相應。即念人法界也。若修戒善等法。兼懷瞋慢勝
0333a09: 負之心。即落修羅法界。若以緩心。念下品十惡。即
0333a10: 墮畜生法界。或以緩急相半心。與中品十惡相應。便
0333a11: 墮餓鬼法界。若以猛熾心。與上品十惡相應。即墮地
0333a12: 獄法界也。十惡者。即殺。盜。婬。妄言。綺語。惡口。兩舌。貪。
0333a13: 瞋。邪見是。反此則為十善。當密自檢點日用所起之
0333a14: 念。與何界相應者多。與何界相應者猛。則他日安身
0333a15: 立命之處。不勞更問人矣。
0333a16: 一切境界。唯業所感。唯心所現。即其現處。當體即心。
0333a17: 凡在有心。不能無境。不現佛境。便現九界之境。不現
0333a18: 三乘之境。便現六凡之境。不現天人鬼畜之境。便現
0333a19: 地獄境界。佛及三乘所現境界。雖有優降不同。要皆
0333a20: 受享法樂而已巳。三界諸天所現之境。但唯受用禪定
0333a21: 五欲之樂。人道之境。苦樂相間。各隨其業。多少不同。
0333a22: 鬼畜之境。苦多樂少。至於地獄。則純一極苦。如人夢
0333a23: 中所見山川人物。皆依夢心所現。若無夢心。必無夢
0333a24: 境。設無夢境。亦無夢心。故知心外無境。境外無心。全
0333b01: 境即心。全心即境。若於因中察果。當須觀心。設於果
0333b02: 處驗因。當須觀境。故曰未有無心境。曾無無境心。果
0333b03: 必從因。因必克果。苟真知此心境因果一如不二之
0333b04: 理。而猶不念佛求生淨土者。吾不信也。
0333b05: 真為生死。發菩提心。以深信願。持佛名號。十六字為
0333b06: 念佛法門一大綱宗。若真為生死之心不發。一切開
0333b07: 示皆為戲論。世間一切重苦。無過生死。生死不了。生
0333b08: 死死生。生生死死。出一胞胎。入一胞胎。捨一皮袋。取
0333b09: 一皮袋。苦已巳不堪。況輪回未出。難免墮落。豬胞胎。狗
0333b10: 胞胎。何所不鑽。驢皮袋。馬皮袋。何所不取。此箇人身。
0333b11: 最為難得。最易打失。一念之差。便入惡趣。三途易入
0333b12: 而難出。地獄時長而苦重。七佛以來。猶為蟻子。八萬
0333b13: 劫後。未脫鴿身。畜道時長已巳極。鬼獄時長尤倍。久經
0333b14: 長劫。何了何休。萬苦交煎。無歸無救。每一言之。衣毛
0333b15: 卓豎。時一念及。五內如焚。是故即今。痛念生死。如喪
0333b16: 考妣。如救頭然也。然我有生死。我求出離。而一切眾
0333b17: 生皆在生死。皆應出離。彼等與我本同一體。皆是多
0333b18: 生父母。未來諸佛。若不念普度。唯求自利。則於理有
0333b19: 所虧。心有未安。況大心不發。則外不能感通諸佛。內
0333b20: 不能契合本性。上不能圓成佛道。下不能廣利生。
0333b21: 無始恩愛何以解脫。無始怨愆何以解釋。積劫罪業
0333b22: 難以懺除。積劫善根難以成熟。隨所修行。多諸障緣。
0333b23: 縱有所成。終墮偏小。故須稱性發大菩提心也。然大
0333b24: 心既發。應修大行。而於一切行門之中。求其最易下
0333c01: 手。最易成就。至極穩當。至極圓頓者。則無如以深信
0333c02: 願持佛名號矣。所謂深信者。釋迦如來梵音聲相。決
0333c03: 無誑語。彌陀世尊大慈悲心。決無願。且以念佛求
0333c04: 生之因。必感見佛往生之果。如種瓜得瓜。種豆得豆。
0333c05: 響必應聲。影必隨形。因不棄。果無浪得。此可不待
0333c06: 問佛而能自信者也。況吾人現前一念心性。全真成
0333c07: 妄。全妄即真。終日隨緣。終日不變。橫豎窮。當體無
0333c08: 外。彌陀淨土。總在其中。以我具佛之心。念我心具之
0333c09: 佛。豈我心具之佛。而不應我具佛之心耶。
0333c10: 往生傳載臨終瑞相。班班列列。豈欺我哉。如此信已巳。
0333c11: 願樂自切。以彼土之樂。回觀娑婆之苦。厭離自深。如
0333c12: 離廁坑。如出牢獄。以娑婆之苦。遙觀彼土之樂。欣樂
0333c13: 自切。如歸故鄉。如奔寶所。總之如渴思飲。如飢思食。
0333c14: 如病苦之思良藥。如嬰兒之思慈母。如避怨家之持
0333c15: 刀相迫。如墮水火而急求救援。果能如此懇切。一切
0333c16: 境緣。莫能引轉矣。然後以此信願之心。執持名號。持
0333c17: 一聲是一九蓮種子。念一句是一往生正因。直須心
0333c18: 心相續。念念無差。唯專唯勤。無雜無間。愈久愈堅。轉
0333c19: 持轉切。久之久之。自成片段。入一心不亂矣。誠然如
0333c20: 此。若不往生者。釋迦如來便為誑語。彌陀世尊便為
0333c21: 願。有是理乎哉。
0333c22: 觀經是心作佛是心是佛二語。較之禪宗直指人心
0333c23: 見性成佛。尤為直截痛快。何也。以見性難而作佛易
0333c24: 故。何為見性。離心意識。靈光迸露。始為見性。故難。何
0334a01: 為作佛。持佛名號。觀佛依正。即為作佛。故易。經云。汝
0334a02: 等心想佛時。是心即是三十二相八十種好。豈非以
0334a03: 想念於佛。即為作佛耶。夫成佛是佛。理無二致。而見
0334a04: 性作佛。難易相懸若是。豈非念佛較之參禪。尤為直
0334a05: 截痛快也哉。一是祖語。一是佛言。何重何輕。何取何
0334a06: 捨。學者但當盡捨舊習。其心。平其氣。試一玩味而
0334a07: 檢點之。當必首肯是說為不謬矣。
0334a08: 石霜遷化。眾舉泰首座繼席住持。時九峰虔為侍者。
0334a09: 乃曰。若繼住持。須明先師意。泰曰。先師有甚麼意。我
0334a10: 會不得。虔曰。先師尋常教人休去歇去。冷湫湫地去。
0334a11: 古廟香鑪去。一條白練去。萬年一念去。其餘則不問。
0334a12: 如何是一條白練去。泰云。此但明一色邊事。虔曰。原
0334a13: 來未會先師意。泰云。裝香來。香煙盡處。我若去不得。
0334a14: 即不會先師意。左右即裝香。香煙未盡。泰即化去。虔
0334a15: 撫其背曰。坐脫立亡即不無。先師意未夢見在。曹山
0334a16: 堂上坐。紙衣道者從堂下過。山曰。莫是紙衣道者麼。
0334a17: 衣曰。不敢。山曰。如何是紙衣下事。衣曰。一裘纔挂體。
0334a18: 萬法悉皆如。山曰。如何是紙衣下用。衣曰諾。便化去。
0334a19: 山曰。汝祇解恁麼去。不解恁麼來。衣復開目問曰。一
0334a20: 靈真性不假胞胎時如何。山曰。未是妙。夫坐脫立亡。
0334a21: 未明大法。固非了事。然其造詣工夫。殊非易易。果能
0334a22: 回此一段精神。專心念佛。求生淨土。當必穩得上品
0334a23: 上生。豈更遭人檢點哉。如紙衣進問。如何是妙。山答
0334a24: 云。不借借。衣便珍重化去。噫。與其不借而借臭穢胞
0334b01: 胎。何如不借而借香潔蓮華。直以胞胎臭穢蓮華香
0334b02: 潔而論。己巳自勝劣懸殊。況出胎隔陰。作主大難。而蓮
0334b03: 胞一敷。勝緣具足。此則日劫相懸。天地不足以喻其
0334b04: 否泰矣。無怪乎永明大師謂。有禪無淨土。十人九錯
0334b05: 路。無禪有淨土。萬修萬人去。此真語也。實語也。大慈
0334b06: 悲心淚出痛腸之語也。學者幸勿忽諸。
0334b07: 最初迷真起妄。則曰一念妄動。末後返妄歸真。則曰
0334b08: 一念相應。是則起妄之後。歸真之前。更有何法。能外
0334b09: 此一念乎。是故一念悟隨淨緣。即佛法界。迷隨染緣。
0334b10: 即九法界。十方空。是此一念迷昧。一切國土。是此
0334b11: 一念澄凝。四生正報。是此一念情想合離。四大依報。
0334b12: 是此一念動靜違順。唯依此念。變現諸法。離此念外。
0334b13: 無法可得。原此一念。本是法界。從緣而起。緣無自性。
0334b14: 全體法界。故得橫十方。豎窮三際。離過絕非。不可
0334b15: 思議。法爾具此威神。法爾具此功用。今以此念。念於
0334b16: 西方阿彌陀佛。求生極樂淨土。正當念時。西方依正
0334b17: 在我心中。而我此心已巳在西方依正之內。如兩鏡交
0334b18: 光。相含互照。此橫十方之相也。若約豎窮三際。則
0334b19: 念佛時。即見佛時。亦即成佛時。求生時。即往生時。亦
0334b20: 即度生時。三際同時。更無前後。帝網珠光。難齊全體。
0334b21: 南柯夢事。略類一班。此理悟之最難。信之最易。但能
0334b22: 直下承當。終必全身受用。可謂參學事畢。所作已巳辦
0334b23: 矣。如或未能。但當任便觀察。隨分受用焉耳。
0334b24: 心能造業。心能轉業。業由心造。業隨心轉。心不能轉
0334c01: 業。即為業縛。業不隨心轉。即能縛心。心何以能轉業。
0334c02: 心與道合。心與佛合。即能轉業。業何以能縛心。心依
0334c03: 常分。任運作受。即為業縛。一切現前境界。一切當來
0334c04: 果報。皆唯業所感。唯心所現。唯業所感故。前境來報
0334c05: 皆有一定。以業能縛心故。唯心所現故。前境來報皆
0334c06: 無一定。以心能轉業故。若人正當業能縛心。前境來
0334c07: 報一定之時。而忽發廣大心。修真實行。心與佛合。心
0334c08: 與道合。則心能轉業。前境來報。定而不定。又心能轉
0334c09: 業。前境來報不定之時。而大心忽退。實行有虧。則業
0334c10: 能縛心。即前境來報。不定而定。然業乃造於已巳往。此
0334c11: 則無可柰何。所幸而發心與否。其機在我。造業轉業。
0334c12: 不由別人。如吾人即今發心念佛。求生極樂。或觀依
0334c13: 正。或持名號。念念相續。觀念之極。則心與佛合。合之
0334c14: 又合。合之其極。則心能轉業。而前境之娑婆。轉為極
0334c15: 樂。胎獄之來報。轉為蓮胞。便是樂自在人矣。若正
0334c16: 恁麼時。其心或偶然失照。或忽生退悔。不與佛合。則
0334c17: 業能縛心。而前境仍舊來報。依然還是忍土苦眾生
0334c18: 也。然則我輩有志出離。求生淨土者。可弗惕然而警。
0334c19: 奮然而發也哉。
0334c20: 淨土門中。以願為最。凡有願者。終必能滿。如頭藍
0334c21: 弗。習非非想定於水邊林下。每定將成。多為魚鳥所
0334c22: 驚。因發惡願曰。吾他日後當作飛貍。入林食鳥。入水
0334c23: 食魚。後非想定成。遂生天上。壽八萬大劫。天報既終。
0334c24: 遂墮為飛貍。入林水以食魚鳥。此惡願也。與性相違。
0335a01: 尚有大力用。八萬劫後能滿。況稱性之善願乎。神僧
0335a02: 傳載一僧。於石佛前戲發願曰。如今生生死不了。願
0335a03: 來生作威武大臣。後果作大將軍。此戲發之願也。尚
0335a04: 終得遂。況至誠所發之願乎。復載一僧。博通經論。所
0335a05: 至無所遇。乃咨嗟歎息。傍一僧曰。汝學佛法。獨不聞
0335a06: 未成佛果。先結人緣。汝雖明佛法。其如無緣何。其僧
0335a07: 曰。我即終於此乎。傍僧曰。吾代汝為之。問其僧有何
0335a08: 所畜。曰無他。僅餘一衣料耳。曰。此亦足矣。遂變價置
0335a09: 買食物。引其僧至一深林。禽鳥昆蟲甚多之處。置食
0335a10: 於地。復教以發願。乃屬曰。汝二十年後。方可開法。其
0335a11: 僧如所屬。至二十年後始開法。受化者多少年。皆
0335a12: 受食之禽鳥昆蟲也。此願力之不可思議也。尚能以
0335a13: 他人之願。攝彼蟲鳥。脫異類而入人道。豈自願不能
0335a14: 自度耶。佛以四十八願自致成佛。而我所發之願。正
0335a15: 合佛攝生之願。此則直以發願便可往生。而況佛有
0335a16: 不思議大慈大悲。如瑩珂。酒肉無擇之人。後閱往生
0335a17: 傳。每讀一傳。為一首肯。遂斷食念佛。至七日。感佛現
0335a18: 身慰之曰。汝陽壽尚有十年。當好念佛。吾十年後來
0335a19: 接汝。珂曰。娑婆濁惡。易失正念。願早生淨土。承事諸
0335a20: 聖。佛曰。汝志如此。我三日後來接汝。三日後果得往
0335a21: 生。又懷玉禪師。精修淨業。一曰見佛菩薩滿空中。
0335a22: 一人執銀臺而入。玉念曰。吾一生精進。志在金臺。今
0335a23: 胡不然。銀臺遂隱。玉彌加精進。二十一日後。復見佛
0335a24: 菩薩滿空。前持銀臺者易金臺而至。玉遂泊然
0335b01: 而逝。劉遺民依東林。結社念佛。一日想念佛次。見佛
0335b02: 現身。劉念曰。安得如來手摩我頭乎。佛即手摩其頭。
0335b03: 復念曰。安得如來衣覆我體乎。佛即以衣覆其體。於
0335b04: 戲。佛之於眾生。無所不至。真可謂大慈悲父母矣。欲
0335b05: 速生即令速生。欲金臺即易金臺。欲手摩頭即摩頭。
0335b06: 欲衣覆體即覆體。佛既慈悲一切眾生。豈獨不慈悲
0335b07: 我乎。佛既滿一切眾生之願。豈獨不滿我之願乎。大
0335b08: 慈悲心。無有揀擇。安有此理。是以真能發願。則信在
0335b09: 其中。信願既真。行不期起而自起。是故信願行三種
0335b10: 資糧。唯一願字盡之矣。
0335b11: 世之最可珍重者。莫過精神。世之最可愛惜者。莫過
0335b12: 光陰。一念淨。即佛界緣起。一念染。即九界生因。凡動
0335b13: 一念。即十界種子。可不珍重乎。是日已巳過。命亦隨減。
0335b14: 一寸時光。即一寸命光。可不愛惜乎。苟知精神之可
0335b15: 珍重。則不浪用。則念念執持佛名。光陰不度。則刻
0335b16: 刻熏修淨業。倘置佛名而別修三乘聖行。亦是浪用
0335b17: 精神。亦是千鈞之弩為鼷鼠而發機。況造六凡生死
0335b18: 之業手。倘置淨業而別取權乘小果。亦是度光陰。
0335b19: 亦是以如意寶珠而貿一衣一食。況取人天有漏之
0335b20: 果乎。如是珍重。如是愛惜。則心專而佛易感。行勤而
0335b21: 業易精。果得真生淨土。親見彌陀。時承開示。面奉慈
0335b22: 音。妙悟自心。深證法界。延一念為長劫。促長劫為一
0335b23: 念。念劫圓融。得大自在。得非自食其珍重愛惜之報
0335b24: 乎。
0335c01: 夫見道而後修道。修道而後證道。此千聖同途。千古
0335c02: 不易之定論也。然見道豈易言哉。若依教乘。必大開
0335c03: 圓解。若依宗門。必直透重關。然後得論修道。否則便
0335c04: 為盲修瞎練。不免撞牆壁。墮坑落塹矣。唯淨土一
0335c05: 門則不然。從是西方過十萬億佛土。有世界名曰極
0335c06: 樂。其土有佛。號阿彌陀。今現在說法。但發願持名。即
0335c07: 得往生。此乃佛心佛眼親知親見之境界。非彼三乘
0335c08: 賢聖所能知見也。但當深信佛言。依此而發願持名。
0335c09: 即是以佛知見為知見。不必別求悟門也。餘門修道。
0335c10: 必悟後依法修習。攝心成定。因定發慧。因慧斷惑。所
0335c11: 發之慧有勝劣。所斷之惑有淺深。然後方可論其退
0335c12: 與不退。唯此淨土門中。唯以信願之心。專持名號。持
0335c13: 至一心不亂。淨業即為大成。身後決定往生。一得往
0335c14: 生。便永不退轉。又餘門修道。先須懺其現業。若現業
0335c15: 不懺。即能障道。則進修無路矣。修淨業者。乃帶業往
0335c16: 生。不須懺業。以至心念佛一聲。能滅八十億劫生死
0335c17: 重罪故。又餘門修道。須斷煩惱。若見思煩惱分毫未
0335c18: 盡。則分段生死不盡。不能出離同居國土。唯修淨業。
0335c19: 乃橫出三界。不斷煩惱。從此同居生彼同居。一生彼
0335c20: 土。則生死根株便永斷矣。既生彼土。則常常見佛。時
0335c21: 時聞法。衣食居處。出於自然。水鳥樹林。皆悉說法。同
0335c22: 居土中。橫見上三淨土。諸上善人俱會一處。圓證三
0335c23: 種不退。一生便補佛位。然則淨土一門。最初省求悟
0335c24: 門。末後不待發慧。不須懺業。不斷煩惱。至極省要。至
0336a01: 極徑捷。及其證入。至極廣大。至極究竟。學者當細心
0336a02: 玩味而詳擇之。毋以一時貢高。失此殊勝最大利益
0336a03: 也。
0336a04: 一窮人。遙望。見錢一串。就而取之。乃蛇也。遂瞠立於
0336a05: 其傍。復一人至。得錢一串去。夫錢非蛇也。而蛇現
0336a06: 者。唯業所感。唯心所現也。錢上之蛇。固是業感心現。
0336a07: 而蛇上之錢。獨非業感心現乎。錢上之蛇。一人之別
0336a08: 業妄見也。蛇上之錢。多人之同分妄見也。一人之妄
0336a09: 見。其妄易知。多人之妄見。其妄難知。以易知例難知。
0336a10: 難知亦易知矣。然則蛇固蛇也。錢亦蛇也。推此而往。
0336a11: 內而根身。外而境界。由一方而至十方。以及四大部
0336a12: 洲。三千大千世界。皆此錢上之蛇也。但唯心之蛇既
0336a13: 現。便能螫人。唯心之錢既現。便得享用。非謂唯心。便
0336a14: 無外境。且娑婆之穢苦。安養之淨樂。皆唯心現。唯心
0336a15: 之穢苦既現。則遭大逼迫。唯心之淨樂既現。則得大
0336a16: 受用。既穢苦淨樂。皆唯心現。何不捨唯心之穢苦。以
0336a17: 取唯心之淨樂。而乃久經長劫。甘為八苦之所交煎
0336a18: 也哉。
0336a19: 吾人生死關頭。唯二種力。一者心緒多端。重處偏墜。
0336a20: 此心力也。二者如人負債。強者先牽。此業力也。業力
0336a21: 最大。心力尤大。以業無自性。全依於心。心能造業。心
0336a22: 能轉業。故心力唯重。業力唯強。乃能牽生。若以重心。
0336a23: 而修淨業。淨業則強。心重業強。唯西方是趨。則他日
0336a24: 報終命盡。定往西方。不生餘處矣。如大樹大牆。尋常
0336b01: 向西而歪。他日若倒。決不向餘處也。何為重心。我輩
0336b02: 修習淨業。信貴於深。願貴於切。以信深願切故。一切
0336b03: 邪說。莫能搖惑。一切境緣。莫能引轉。若正修淨業時。
0336b04: 倘達摩大師忽現在前。乃曰。吾有直指人心見性成
0336b05: 佛之禪。汝但捨置念佛。吾即以此禪授汝。但當向祖
0336b06: 師作禮。謂我先已巳受釋迦如來念佛法門。發願受持。
0336b07: 終身不易。祖師雖有深妙禪道。吾則不敢自違本誓
0336b08: 也。縱或釋迦如來忽爾現身。謂曰。吾先說念佛法門
0336b09: 時。一時方便耳。今更有殊勝法門。超於彼者。汝當且
0336b10: 置念佛。吾即為說勝法。亦祇可向佛稽首陳白。我先
0336b11: 稟受世尊淨業法門。發願一息尚存。決不更張。如來
0336b12: 雖有勝法。吾則不敢自違本願也。雖佛祖現身。尚不
0336b13: 改其所信。況魔王外道妄邪說。豈足以搖感之耶。
0336b14: 能如是信。其信可謂深矣。若赤熱鐵輪旋轉頂上。不
0336b15: 以此苦退失往生之願。若輪王勝妙五欲現前。亦不
0336b16: 以此樂退失往生之願。此逆順至極。尚不改所願。況
0336b17: 世間小小逆順境界。豈能引轉哉。能如是願。其願可
0336b18: 謂切矣。信深願切。是謂重心。而修淨業。淨業必強。心
0336b19: 重故。則易純。業強故。則易熟。極樂淨業若熟。娑婆染
0336b20: 緣便盡。果得染緣已巳盡。則臨終時。雖欲輪回境界再
0336b21: 現在前。亦不可得。果得淨業已巳熟。則臨終時。雖欲彌
0336b22: 陀淨土不現在前。亦不可得。然此信願。要在操之有
0336b23: 素。臨時自不入於岐路。如古德臨欲命終。六欲天童
0336b24: 次第接引。皆不去。唯專心待佛。後佛現。乃曰佛來也。
0336c01: 遂合掌而逝。夫臨欲命終。四大分張。此何時也。六欲
0336c02: 天童次第接引。此何境也。苟素常信願。不到十分堅
0336c03: 固。當此時。對此境。而能強作主宰乎。如古德真可謂
0336c04: 千古修淨業者之標榜矣。
0336c05: 有禪者問曰。一切諸法。悉皆如夢。娑婆固夢也。極樂
0336c06: 亦夢也。既同是一夢。修之何益。予曰。不然。七地以前。
0336c07: 夢中修道。無明大夢。雖等覺猶眠。唯佛一人。始稱大
0336c08: 覺。當夢眼未開之時。苦樂宛然。與其夢受娑婆之極
0336c09: 苦。何若夢受極樂之妙樂。況娑婆之夢。從夢入夢。夢
0336c10: 之又夢。展轉沈迷者也。極樂之夢。從夢入覺。覺之又
0336c11: 覺。漸至於大覺者也。夢雖同。所以夢者。未嘗同也。可
0336c12: 論乎。
0336c13: 佛法大海。信為能入。淨土一門。信尤為要。以持名念
0336c14: 佛。乃諸佛甚深行處。唯除一生所繫菩薩可知少分。
0336c15: 自餘一切賢聖。但當遵信而已巳。非其智分之所能知。
0336c16: 況下劣凡夫乎。然十一善法。以信居初。信心之前。更
0336c17: 無善法。五十五位。以信為始。信位之前。別無聖位。故
0336c18: 菩薩造起信論。祖師作信心銘。以信心一法。為入道
0336c19: 要門也。昔王仲回問於楊無為曰。念佛如何得不間
0336c20: 斷去。楊曰。一信之後。更不再疑。王欣然而去。未久。楊
0336c21: 夢仲回致謝。謂因蒙指示。得大利益。今已巳生淨土矣。
0336c22: 楊後見仲回之子。問及仲回去時光景。及去之時節。
0336c23: 正楊得夢之日。噫。信之時義大矣哉。
0336c24: 法藏比丘對世自在王佛。發稱性四十八種大願。依
0337a01: 願久經無量長劫。修習大行。至於因圓果滿。自致成
0337a02: 佛。法藏轉名彌陀。世界轉名極樂。彌陀之所以為彌
0337a03: 陀者。深證其唯心自性也。然此彌陀極樂。非自性彌
0337a04: 陀。唯心極樂乎。但此心性。乃生佛平等共有。不偏屬
0337a05: 佛。亦不偏屬眾生。若以心屬彌陀。則眾生乃彌陀心
0337a06: 中之眾生。若以心屬眾生。則彌陀乃眾生心中之彌
0337a07: 陀以彌陀。心中之眾生念眾生。心中之彌陀。豈眾生
0337a08: 心中之彌陀。不應彌陀心中之眾生耶。但佛悟此心。
0337a09: 如醒時人。眾生迷此心。如夢中人。離醒時人。無別夢
0337a10: 中之人。豈離夢中之人。別有醒時之人耶。但夢中之
0337a11: 人。當不自認為真。亦不離夢中之人。別求醒時之人。
0337a12: 唯應常憶醒時之人。憶之又憶。則將見大夢漸醒。而
0337a13: 夢眼大開。即夢中能憶之人。便是所憶醒時之人。而
0337a14: 醒時之人。非夢中人也。夢中人眾多。醒時人唯一。十
0337a15: 方諸如來。同共一法身。一心一智慧。力無畏亦然。此
0337a16: 乃即一即多。常同常別。法爾自妙之法也。念佛之意。
0337a17: 大略如此。
0337a18: 生則決定生。去則實不去。二語。上句說事。下句說理。
0337a19: 事是即理之事。謂生即不生。非直以生為生也。理是
0337a20: 即事之理。謂不去而去。非直以不去為不去也。兩句
0337a21: 作一句看。則事理圓融。所謂合之則雙美也。若兩句
0337a22: 作兩句看。則事理分張。所謂離之則兩傷也。若不合
0337a23: 此兩句作一句。便當演此兩句作四句。謂生則決定
0337a24: 生。生而無生。去則實不去。不去而去。雖為四句。義亦
0337b01: 無增。合為一句。義亦無減。總一事理圓融耳。與其執
0337b02: 去則實不去之理。不如執生則決定生之事為得。何
0337b03: 也。以執事昧理。猶不入品之功。若執理廢事。便不
0337b04: 免落空之誚。以事有偕理之功。理無獨立之能故也。
0337b05: 以有生為生。則墮常見。以不去為不去。則墮斷見。斷
0337b06: 常雖同一邪見。而斷見之過患深重。故不若執事之
0337b07: 為得。然總不如圓會二句為佳耳。
0337b08: 吾人現前一念。緣生無性。無性緣生。不生佛界。便生
0337b09: 九界。若約緣生無性。則生佛平等一空。若約無性緣
0337b10: 生。則十界勝劣懸殊。阿祈達王臨終為驅蠅人以拂
0337b11: 拂面。一念瞋心。遂墮為毒蛇。一婦人渡河失手。其子
0337b12: 墮水。因撈子故。與之俱沒。以慈心故。得生天上。夫一
0337b13: 念慈瞋。天畜遂分。則此臨終之緣生一念。可不慎乎。
0337b14: 苟以此心緣念彌陀。求生淨土。得不見佛往生乎。但
0337b15: 此一念。不可僥倖而致。必須存之以誠。操之有素。是
0337b16: 故吾輩於此一句彌陀。千念萬念。以至終日終年念
0337b17: 者。無非為熟此一念而已巳。果得一念純熟。則臨命終
0337b18: 時。唯此一念。更無異念。智者大師云。臨終在定之心。
0337b19: 即淨土受生之心。然唯此一念。更無異念。非在定之
0337b20: 心乎。念果如是。不見彌陀。更見何人。不生淨土。更生
0337b21: 何處。只恐吾人自信不及耳。
0337b22: 觀經。是心作佛。是心是佛。二語既舉。則言外之心不
0337b23: 作佛。心不是佛。心作九界。心是九界。心不作九界。心
0337b24: 不是九界。等義俱彰矣。噫。果明此理。而猶不念佛者。
0337c01: 則吾末如之何也已巳矣。
0337c02: 觀經是心作佛是心是佛二語。不唯是觀經一經綱
0337c03: 宗法要。實是釋迦如來一代時教大法綱宗。不唯釋
0337c04: 迦一佛法藏綱宗。實是十方三世一切諸佛法藏綱
0337c05: 宗。此宗既透。何宗不透。此法既明何法不明。所謂學
0337c06: 雖不多。可齊上賢也。
0337c07: 真法無性。染淨從緣。一真既舉。體成十界。則十界全
0337c08: 體即一真。是故善談心性者。必不棄離於因果。而深
0337c09: 信因果者。終必大明乎心性。此理勢所必然也。
0337c10: 吾人現前一念能念之心。全真成妄。全妄即真。終日
0337c11: 隨緣。終日不變。一句所念之佛。全德立名。德外無名。
0337c12: 以名召德。名外無德。能念心外。無別所念之佛。所念
0337c13: 佛外。無別能念之心。能所不二。生佛宛然。本離四句。
0337c14: 本絕百非。本一切。本含一切。絕待圓融。不可思議。
0337c15: 蓮宗行者。當從者裏信入。
0337c16: 殺生一事。過患至為深重。一切眾生。皆有佛性。生可
0337c17: 殺乎。造重業縱殺心。結深怨。感苦果。皆由一殺所致。
0337c18: 是以殺心漸猛。殺業漸深。漸以殺人。以及殺其六親。
0337c19: 甚而積為刀兵大劫。可悲也矣。皆由不知戒殺之
0337c20: 所致。苟知戒殺。牲且不忍殺。況殺人乎。況殺六親乎。
0337c21: 牲不忍殺。刀兵大劫。何所從來。殺人之父者。人亦殺
0337c22: 其父。殺人之兄者。人亦殺其兄。知人之父兄不可殺。
0337c23: 亦戒殺之漸。但不知殺父兄者。由於不戒殺始也。
0337c24: 人之所以不戒殺者。由於不達因果之理。因果者。感
0338a01: 應也。我以惡心感之。人亦以惡心應。我以善心感之。
0338a02: 人亦以善心應。人但知感應見於現生。而不知感應
0338a03: 通於三世也。人但知感應見於人道。而不知感應通
0338a04: 於六道也。果知感應通於三世六道。六道中皆多生
0338a05: 之父兄。殺可不戒乎。總知感應通於六道。亦不知感
0338a06: 應通於世出世間也。以無我心感。則聲聞緣覺之果
0338a07: 應之。以菩提心六度萬行感。則菩薩法界果應之。以
0338a08: 平等大慈同體大悲感。則佛法界果應之。噫。感應之
0338a09: 道。可盡言哉。
0338a10: 須知一句阿彌陀佛。以唯心為宗。此唯心之義。須以
0338a11: 三量楷定。三量者。現量比量聖言量也。現量者。謂親
0338a12: 證其理也。如羅什大師。七歲隨母入佛寺。見佛。喜
0338a13: 而頂戴之。俄而念曰。我年甚幼。佛甚重。何能頂戴。
0338a14: 是念纔動。忽失聲置。遂悟萬法唯心。高麗惟曉法
0338a15: 師。來此土參學。夜宿冢間。渴甚。明月之下。見清水一
0338a16: 汪。以手掬而飲之。殊覺香美。至次日清晨。乃見其水
0338a17: 為墓中控出。遂惡心大吐。乃悟萬法唯心。便回本國
0338a18: 著述。此皆現量親證也。比量者。借眾相而觀於義。比
0338a19: 喻而知也。諸喻之中。夢喻最切。如夢中所見山川人
0338a20: 物。萬別千差。皆不離我能夢之心。離夢心外。別無一
0338a21: 法可得。即此可以比喻。而知現前一切萬法。但唯心
0338a22: 現也。聖言量者。三界唯心。萬法唯識。千經萬論。皆如
0338a23: 是說。已巳約現等三量楷定唯心。更約事理二門。辨明
0338a24: 具造。謂由有理具。方有事造。理若不具。事何所造。所
0338b01: 以理具。但具事造。離事造外。無別所具。由有事造。方
0338b02: 顯理具。事若不造。爭知理具。所以事造。祇造理具。離
0338b03: 理具外別無所造。祇此一念心中。本具十界萬法。即
0338b04: 此一念隨緣。能造十界萬法。理具。如金中本具可成
0338b05: 缾盤釵釧之理。事造。如隨工匠鑪鎚之緣造成缾盤
0338b06: 釵釧之器。又理具。如中本具可成種種食物之理。
0338b07: 事造。如水火人工之緣。造成種種食品也。已巳辨事理。
0338b08: 復約名體同異揀定真妄。佛法中有名同而體異者。
0338b09: 有名異而體同者。名同體異。如心之一名。有肉團心。
0338b10: 有緣慮心。有集起心。有堅實心。肉團心。同外四大。無
0338b11: 所知識。緣慮心通於八識。以八種識皆能緣慮自分
0338b12: 境故。此則是妄集起心。唯約第八。以能集諸法種子。
0338b13: 能起諸法現行故。此則真妄和合。堅實心者。即堅固
0338b14: 真實之性。乃離念靈知。純真心體也。今言唯心者。乃
0338b15: 堅實純真之心也。名異體同者。如諸經中所說真如。
0338b16: 佛性。實相。法界等。種種極則之名。皆此堅實純真心
0338b17: 也。已巳揀真妄。還約本有現前折衷指點。以諸經皆言
0338b18: 無始本有真心。夫既曰本有。即今豈無。而今現有。即
0338b19: 本有也。若無無始。則無現前。若離現前。豈有無始。是
0338b20: 故不必高尊本有。遠推無始。但現前一念心之自性。
0338b21: 即本有真心也。以現前一念。全真成妄。全妄即真。終
0338b22: 日隨緣。終日不變。離此現前一念之外。豈別有真心
0338b23: 自性哉。古德云。威音那畔。不離今世門頭。眾生現行
0338b24: 無明。即是諸佛不動智體。其庶幾乎。由上四義。以顯
0338c01: 唯心。故一以唯心為宗也。又一句阿彌陀。以唯佛為
0338c02: 宗。以一切萬法。既唯心現。全體唯心。心無彼此。心無
0338c03: 分際。於十界萬法。若依若正。假名實法。隨拈一法。皆
0338c04: 即心之全體。皆具心之大用。如心權。如心豎窮。以
0338c05: 唯心義成。唯色唯聲唯香唯味唯觸唯法。乃至唯微
0338c06: 塵唯芥子。一切唯義俱成。一切唯義俱成。方成真唯
0338c07: 心義。若一切唯義不成。但有唯心之名。而無唯心
0338c08: 之實義。以一切唯義俱成。故曰法無定相。遇緣即宗。
0338c09: 唯微塵。唯芥子。尚可為宗。八萬相好莊嚴之果地彌
0338c10: 陀。反不可以為宗耶。故以唯佛為宗。又以絕待圓融
0338c11: 為宗。於十界萬法。隨拈一法。無非即心全體。具心大
0338c12: 用。橫十方。豎窮三際。離於四句。絕於百非。獨體全
0338c13: 真。更無有外。彌滿清淨。中不容他。一法既爾。萬法皆
0338c14: 然。各約諸法當體。絕待無外。是為絕待。又以十界萬
0338c15: 法。各各互。各各互含。一一交羅。一一該徹。彼彼無
0338c16: 障無礙。各各無壞無雜。如當壹古鏡。影現重重。如帝
0338c17: 網千珠。回環交攝。此約諸法迭互相望。是為圓融。今
0338c18: 合絕待圓融為一宗。正絕待時。即圓融。正圓融時。便
0338c19: 絕待。非離絕待。別有圓融。絕待。絕待其圓融。非離圓
0338c20: 融。別有絕待。圓融。圓融其絕待。絕待圓融。各皆不可
0338c21: 思議。今共合為一宗。則不思議中。不思議也。又超情
0338c22: 離見為宗。以但約諸法絕待。離過絕非。已巳超一切眾
0338c23: 生情妄執著。三乘賢聖所見差別。若約諸法圓融。圓
0338c24: 該四句。融會百非。尤非凡情聖見之所能及。故總立
0339a01: 超情離見為宗。初以唯心為宗。次以唯佛為宗。三以
0339a02: 絕待圓融為宗。末以超情離見為宗。總此四重宗旨。
0339a03: 方是一句彌陀正宗。宗旨豈易言哉。
0339a04: 此一念佛法門。如天普。似地普擎。無有一人一法。
0339a05: 能出其外。不在其中者。如華嚴全經。雖有五周四分
0339a06: 之殊。以因果二字。該盡無餘。四十一位因心。無一心
0339a07: 而不趨向果覺。四十一位所修種種法行。豈非皆念
0339a08: 佛法行也。而末後普賢以十大願王。導歸極樂。為全
0339a09: 經一。大結穴。不其然乎。又華嚴者。以萬行因華。莊嚴
0339a10: 一乘佛果。此萬行非念佛行耶。華嚴具婆須蜜女。無
0339a11: 厭足王。勝熱婆羅門等無量門。然皆顯示毗盧境界。
0339a12: 此無量門。非即念佛門耶。法華一經。從始至終。無非
0339a13: 開示悟入佛知佛見。此非始終唯一念佛法門耶。楞
0339a14: 嚴最初顯示藏性。明成佛之真因也。其次揀選圓通。
0339a15: 示成佛之妙行也。後歷六十聖位。圓滿菩提。歸無所
0339a16: 得。證佛地之極果也。背此。則成七趣沈淪。向此。則明
0339a17: 五魔擾亂。末後云。有人身具四重。十波羅夷。瞬息即
0339a18: 經此方他方阿鼻地獄。乃至窮盡十方無間。靡不經
0339a19: 歷。若能一念將此法門。於末劫中。開示未學。是人罪
0339a20: 障應念消滅。變其地獄所受苦因。為安樂國。此則徹
0339a21: 始徹終唯一念佛法門也。總佛一代時教。三藏十二
0339a22: 部半滿權實。偏圓頓漸。種種法門。無非顯示唯心自
0339a23: 性。圓成無上妙覺而已巳。得非總一大念佛法門耶。至
0339a24: 如禪宗達摩大師西來。但當曰。直指人心。見性便了。
0339b01: 而云成佛者。非宗門亦念佛門耶。故合二派五宗。千
0339b02: 七百則公案。不過指點當人本源心性。顯示本有清
0339b03: 淨法身。法身橫豎窮。無所不。而參禪人。要須時
0339b04: 時現前。頭頭相應。此何在而非念佛法門哉。至如佛
0339b05: 之一字吾不喜聞。一棒打殺與狗子喫等語。皆顯示
0339b06: 法身向上勝妙方便。是真念佛也。往往無知之輩。謂
0339b07: 宗門中人。不宜念佛。此不唯不知念佛。豈真知宗哉。
0339b08: 不唯宗教兩門如是。即普天之下。士農工商。諸子百
0339b09: 家。縱不欲念佛。不知佛者。亦不能出於念佛法門之
0339b10: 外。以彼去來動靜咸率此道。百姓日用而不知也。所
0339b11: 謂一氣不言含有象。萬靈何處謝無私。夾路桃華風
0339b12: 雨後。馬蹄無地避殘紅。
0339b13: 一真為生死發菩提心。是學道通途。二以深信願持
0339b14: 佛名號。為淨土正宗。三以攝心專注而念。為下手方
0339b15: 便。四以折伏現行煩惱。為修心要務。五以堅持四重
0339b16: 戒法。為入道根本。六以種種苦行。為修道助緣。七以
0339b17: 一心不亂。為淨行歸宿。八以種種靈瑞。為往生驗證。
0339b18: 此八種事。各宜痛講。修淨業者。不可不知矣。
0339b19: 眾生所以輪回者。六道也。餘趣眾生。為驚瞋苦樂所
0339b20: 障。無暇向道。可以整心慮趣菩提。唯人道為能耳。但
0339b21: 失人身者如大地土。得人身者如爪上土。人身豈易
0339b22: 得乎。人道眾生。從生至壯以及老死。眼之所見。耳之
0339b23: 所聞。無非世間塵勞生死業緣耳。佛法豈易聞乎。得
0339b24: 人身已巳難。況得男子身六根具足尤難。聞佛法已巳難。
0339c01: 況聞彌陀名號淨土法門尤難。何幸而得難得之人
0339c02: 身。何幸而聞難聞之佛法。聞之而猶不肯信。不深為
0339c03: 可惜也哉。不信姑置。即如信者。信而不願。猶不信也。
0339c04: 願而無行。猶弗願也。行而不猛。猶弗行也。行之所以
0339c05: 不猛。由願不切。願之所以不切。由信不真。總之生真
0339c06: 信難。信果真矣。願自能切。願果切矣。行自能猛。真切
0339c07: 信願。加以勇猛行力。決定得生淨土。決定得見彌陀。
0339c08: 決定證三不退。決定一生補佛。既得生淨土矣。曠大
0339c09: 劫來生死業根。則從此永斷。既一生補佛矣。至極尊
0339c10: 貴無上妙覺。則便得圓成。此一念真信所關係者。豈
0339c11: 淺淺哉。苟非障道緣薄。生死業輕。久種善根。宿因深
0339c12: 厚者。何以能爾。然吾人無量劫來。業力輕重。善根深
0339c13: 淺。皆莫得而知。但業力由心轉變。善根在人栽培。是
0339c14: 故宏法者。不得不善巧方便。懇切開示。而學道者。不
0339c15: 可不竭力奮勉。勇往直前。但一言入耳。一念動心。皆
0339c16: 可轉變業力。皆能栽培善根。雖聞種種緊要開示。都
0339c17: 無一言所入。雖遭種種逆順境界。曾無一念奮發。是
0339c18: 為真業力深重。真善根輕鮮。則亦莫可如何也矣。
0339c19: 現前一念心性。本與佛同體。佛已巳久悟。而我猶迷。佛
0339c20: 雖已巳悟。亦無所增。我雖猶迷。亦無所減。佛雖無增。以
0339c21: 順性故。受大法樂。我雖無減。以背性故。遭極重苦。佛
0339c22: 於同體心性之中。雖受法樂。以同體大悲無緣大慈。
0339c23: 念念憶念於我。念念攝化於我。我於同體心性之中。
0339c24: 雖遭眾苦。不知仰求於佛。不知憶念於佛。但唯逐境
0340a01: 生心循情造業。曠大劫來。五逆十惡種種重業。何所
0340a02: 不造。三途八難種種大苦。何所不受。言之可慚。思之
0340a03: 可怖。設今更不念佛。依舊埋頭造種種業。依舊從頭
0340a04: 受種種苦。可不愧乎。可不懼乎。今且知佛以大慈大
0340a05: 悲。於念念中憶念攝化於我。則我今者深感佛恩故
0340a06: 應念佛。一向長劫枉受眾苦。欲求脫苦故應念佛。已巳
0340a07: 造之業無可如何。未來之業可更造乎。生慚愧心故
0340a08: 應念佛。同體心性既曰本有。即今豈無。祇欠悟證耳。
0340a09: 求悟心性故應念佛。以求悟心念佛。念佛必切。以慚
0340a10: 愧心念佛。念佛必切。以畏苦心念佛。念佛必切。以感
0340a11: 恩心念佛。念佛必切。我不念佛。佛尚念我。我今懇切
0340a12: 念佛。佛必轉更念我矣。大勢至菩薩云。十方諸佛憐
0340a13: 念眾生。如母憶子。子若逃逝。雖憶何為。若子憶母。如
0340a14: 母憶時。母子歷生不相違遠。若眾生心憶佛念佛。現
0340a15: 前當來必定見佛。去佛不遠。不假方便自得心開。此
0340a16: 大士親證實到境界。吐心吐膽相告語也。我今念佛。
0340a17: 必得見佛。一得見佛。便脫眾苦。即開悟有期。果得開
0340a18: 悟。便可一痛洗已巳往之慚愧矣。佛尚可不念乎。
0340a19: 一切眾生。本來是佛。真心本有。妄性元空。一切善法。
0340a20: 性本自具。但以久隨迷染之緣。未斷元空之妄。未證
0340a21: 本有之真。善本具而未修。佛本是而未成。今欲斷元
0340a22: 空之妄。證本有之真。修本具之善。成本是之佛。而隨
0340a23: 悟淨之緣者。求其直其痛快。至頓至圓者。無如持名
0340a24: 念佛之一行矣。以能念之心。本是全真成妄。全妄即
0340b01: 真。所念之佛。亦本全德立名。全名即德。能念心外。無
0340b02: 別所念之佛。所念佛外。無別能念之心。能所兩忘。心
0340b03: 佛一如。於念念中。圓伏圓斷五住煩惱。圓轉圓滅三
0340b04: 雜染障。圓破五陰。圓超五濁。圓淨四土。圓念三身。圓
0340b05: 修萬行。圓證本真。而圓成無上妙覺也。一念如是。念
0340b06: 念皆然。但能念念相續。其伏斷修證。有不可得而思
0340b07: 議者矣。以是全佛之心。念全心之佛。實有自心果佛
0340b08: 全分威德神力。冥熏加被耳。一句佛號。不雜異緣。十
0340b09: 念功成。頓超多劫。於此不信。真同木石。捨此別修。非
0340b10: 狂即癡。復何言哉。復何言哉。
0340b11: 問。諸方皆有淨土。何專讚西方。求願往生耶。答。此非
0340b12: 人師意也。乃金口誠言。分明指示故。大乘顯密諸經。
0340b13: 同指歸故。令初心人專注一境。三昧易成故。四十八
0340b14: 願為緣。緣強故。十念為因。因勝故。佛與眾生偏有緣
0340b15: 故。此土眾生。無論僧俗男女老幼善惡之人。當其處
0340b16: 極順逆苦樂境緣之時。多必由中而發。衝口而出。念
0340b17: 佛一聲。然不念佛則已巳。凡念佛。必念阿彌陀佛。此誰
0340b18: 使之然。眾生久蒙佛化。久受佛恩。與佛緣深故也。
0340b19: 且此彌陀一經。羅什最初譯成。東林遠祖。即與一百
0340b20: 二十三人。結社念佛。其一百二十三人。以次漸化。臨
0340b21: 終皆留瑞應。雖鸚鵡八八兒念佛。化時皆有瑞相。此
0340b22: 非眾生與佛緣深。謂之何哉。又無量壽經云。當來經
0340b23: 道滅盡。我以願力。特留此經。更住百年。廣度含識。夫
0340b24: 不留他經。而獨留此經者。豈非以此法門。下手易而
0340c01: 攝機普。入道穩而獲益速耶。以是而知。其時愈後。此
0340c02: 法愈當機矣。
0340c03: 世間眾生。當處急難痛苦之時。嗥叫父母。呼天喚地。
0340c04: 不知父母人天王等。不能救我生死。盡我輪回。以其
0340c05: 同在生死輪回故耳。三乘聖人雖出生死。無大悲心。
0340c06: 無益於我。諸菩薩等。雖有大慈悲心。以其心證各有
0340c07: 分限。未能普利眾生。滿一切願。十方諸佛。雖皆證窮
0340c08: 法界。然我感之不易。縱感極而見。不過暫時離苦。終
0340c09: 非究竟。唯阿彌陀佛。但得一見。即頓脫生死。永斷苦
0340c10: 根矣。唯此一句阿彌陀佛。是所當盡心竭力者。予曾
0340c11: 有偈云。世間出世思惟。不念彌陀更念誰。然而念
0340c12: 佛不難。難於堅久。果能堅持一念。如生鐵鑄成。渾鋼
0340c13: 打就。如一人與萬人敵。千聖遮攔不住。萬牛挽不回
0340c14: 頭。如是久之。必能感通相應。若其未能如此用心。便
0340c15: 謂佛言無驗。佛心難感者。夫豈可哉。但得一念感通。
0340c16: 便頓出生死。直登不退。穩成佛果。豈易事也哉。
0340c17: 知小而不知大。見近而不見遠者。此眾生之常分也。
0340c18: 如阿彌陀佛。於諸眾生有大恩德。眾生不知也。佛於
0340c19: 無量劫前。對世自在王佛。普為惡世界苦眾生。發四
0340c20: 十八種大願。依願久經長劫。修菩薩行。捨金輪王位
0340c21: 國城妻子頭目腦髓。不知其幾千萬億。此但萬行中
0340c22: 內外財布施一行也。如是忍人所不能忍。行人所不
0340c23: 能行。圓修萬行。力極功純。嚴成淨土。自致成佛。分身
0340c24: 無量。接引眾生。方便攝化。令生彼國。然則如為一人。
0341a01: 眾多亦然。如為眾多。一人亦然。若以眾多觀之。佛則
0341a02: 普為一切眾生也。若以一人觀之。佛則專為我一人
0341a03: 也。稱性大願。為我發也。長劫大行。為我修也。四土。為
0341a04: 我嚴淨也。三身。為我圓滿也。以致頭頭現身接引。處
0341a05: 處顯示瑞應。總皆為我也。我造業時。佛則警覺我。我
0341a06: 受苦時。佛則拔濟我。我歸命時。佛則攝受我。我修行
0341a07: 時。佛則加被我。佛之所以種種為我者。不過欲我念
0341a08: 佛也。欲我往生也。欲我永脫眾苦。廣受法樂也。欲我
0341a09: 展轉化度一切眾生。直至一生補佛而後已巳也。噫。佛
0341a10: 之深恩重德。非父母所可比。雖天地不足以喻其高
0341a11: 厚矣。非聞開示。安知此意。不讀佛經。安曉此理。今而
0341a12: 後。已巳知之矣。唯有竭力精修。盡報歸誠。命念佛而
0341a13: 已巳。復何言哉。
0341a14: 一切眾生。為利鈍十使所使。久經長劫。流轉生死。受
0341a15: 大苦惱。不能出離。可悲也。十使者何。即身邊邪見戒。
0341a16: 此五為利使。以發動輕便故。貪瞋癡慢疑。此五為鈍
0341a17: 使。由利使所生。對利說鈍故。此之十使。眾生或多或
0341a18: 少。各有偏重。若帶之修道。但唯增長邪見煩惱。決無
0341a19: 相應分。如欲斷之實難。以此十使。於四諦下歷三界
0341a20: 九地。有八十八使見惑。八十一品思惑。但斷見惑。如
0341a21: 斷四十里流。況思惑乎。若見思二惑毫髮未盡。分段
0341a22: 生死不能出離。此所謂豎出三界也。甚難甚難。然此
0341a23: 十使。總名眾生知見。古德謂眾生知見。須以佛知見
0341a24: 治之。佛知見者。即現前離念靈知也。然此靈知。不能
0341b01: 孑然自立必隨緣起。不隨佛界之緣。便隨九界緣起。
0341b02: 離十界外。無別緣起故。欲隨佛界緣起。無如以信願
0341b03: 心持佛名號。但信貴深。願貴切。持名貴專勤勒。果以深
0341b04: 切專勤之心。信願持名。即是以佛知見而為知見。亦
0341b05: 即是念念中以佛知見治眾生知見也。熾然十使心
0341b06: 中。但置一信願持名之心。即轉生界緣起。為佛界緣
0341b07: 起。此於修道門中。乃點鐵成金極妙之法。只須赤體
0341b08: 擔當。久久勿替。管取金臺可以坐待。寶蓮不日來迎。
0341b09: 是為從此同居。生彼同居。橫出三界。較之豎出者。不
0341b10: 亦省力也哉。
0341b11: 一句阿彌陀佛。是阿伽陀藥。無病不療。是如意珠王。
0341b12: 無願不滿。是生死苦海之慈航。無苦不度。是無明長
0341b13: 夜之慧燈。無暗不破。但得一歷耳根。便為有緣。但能
0341b14: 一念信心。便可相應。信心果真。願不期發而自發。只
0341b15: 將此信願二法常存在心。如忠臣之奉聖君密旨。孝
0341b16: 子之受慈父嚴命。憶念不忘。作為第一件要事。不論
0341b17: 所處境界靜閒忙。多念少念。總皆為往生正因。只
0341b18: 恐介在勤怠間耳。吾人曠大劫來。久在輪回。豈永不
0341b19: 發求出離之心。修向道之行耶。皆廢於因循。敗於
0341b20: 怠惰。所以常在生死。受大苦惱。今聞持名簡要法門。
0341b21: 若仍循故轍。安於覆敗。可謂第一等無血性漢子矣。
0341b22: 所謂執持名號者。即拳拳服膺之謂。謂牢持於心。而
0341b23: 不暫忘也。稍或一念間斷。則非執持也。稍或一念夾
0341b24: 雜。則非執持也。念念相續。無雜無間。是真精進。精進
0341c01: 不已巳。則漸入一心不亂。圓成淨業。若到一心不亂。仍
0341c02: 復精進不輟。將見開智慧。發辯才。得神通。成念佛三
0341c03: 昧。以至種種靈異瑞相。皆現前矣。如蠟人向火。薄處
0341c04: 先穿。但不可豫存期效之心。唯當致力於一心不亂
0341c05: 耳。一心不亂。乃淨業之歸宿。淨土之大門。若未入此
0341c06: 門。終非穩妥。學者可不勉哉。
0341c07: 修習一切法門。貴乎明宗得旨。今人但知萬法唯心。
0341c08: 不知心唯萬法。但知心外無佛。不知佛外無心。但知
0341c09: 無量為一。不知一為無量。但知轉山河大地歸自己巳
0341c10: 不知轉自己巳歸山河大地。然既不知心唯萬法。豈真
0341c11: 知萬法唯心。既不知佛外無心。豈真知心外無佛。所
0341c12: 謂一箇圓球。擘作兩半。離之則兩傷。合之則雙美也。
0341c13: 是故念佛者。必以唯佛唯土為宗。若唯佛唯土之宗
0341c14: 不明。則真唯心義不成。果透真唯心義。則唯佛唯土
0341c15: 之宗自成既成此宗。則一句所念之佛。所生之土。全
0341c16: 體大用。橫豎窮。獨體全真。包羅無外。所念既爾。能
0341c17: 念亦然。是謂以實相心。念實相佛。以法界心。念法界
0341c18: 佛。念念絕待。念念圓融。以絕待故。全超一切法門。無
0341c19: 與等者。以圓融故。全收一切法門。無出其外者。此之
0341c20: 謂法無定相。遇緣即宗。繁興大用。舉必全真。一句阿
0341c21: 彌陀佛。須恁麼信。恁麼念。方是不思議中不思議也。
0341c22: 生佛不二。平等共有者。唯此現前離念靈知耳。諸佛
0341c23: 以隨悟淨因緣。悟之又悟。淨之又淨。悟淨之極。故其
0341c24: 靈知橫豎窮。廣大無外也。眾生以隨迷染因緣。迷
0342a01: 之又迷。染之又染。故其靈知局然促然。介爾微劣也
0342a02: 然即此介爾靈知。與諸佛廣大靈知。覿體不二。毫髮
0342a03: 無差。使其得隨悟淨之緣。業盡情空。則此介爾之知。
0342a04: 當下轉為廣大無外之靈知矣。如一星之火。能燒萬
0342a05: 頃荒田。然此現前一念靈知。若約所知之境。固有廣
0342a06: 狹勝劣之不同。若約能知之知。則全體無異。如同一
0342a07: 火也。燒檀則香。燒糞則臭。所燒雖殊。能燒之火無二。
0342a08: 又如同一水也。清濁不同。同一鏡也。昏明有異。清濁
0342a09: 雖殊。濕性不二。昏明雖異。光體是同。水同一濕也。濁
0342a10: 者可使澄之而清。鏡同一光也。昏者可使磨之而明。
0342a11: 光昏者。為帶垢耳。垢非光。光者鏡之本體也。水濁者。
0342a12: 為雜塵耳。塵非濕。濕者水之本性也。此一念靈知。如
0342a13: 水之濕。如鏡之光。如火之燒。舉體無異者也。唯其舉
0342a14: 體無異。故於修道方便門中。便有多門。有但仰慕諸
0342a15: 聖者。有但尊重己巳靈者。有外慕諸聖。內重己巳靈者。有
0342a16: 不慕諸聖。不重己巳靈者。若但仰慕諸聖者。如本分念
0342a17: 佛之人。以知諸聖。皆已巳先證我之己巳靈。語默動靜。皆
0342a18: 堪垂範。我曹若不仰慕諸聖。則進修無路矣。故或專
0342a19: 持名號。或觀想音容。三業虔誠。六時敬禮。傾心歸命。
0342a20: 盡報遵承。及乎時至緣熟。感應道交。心地大開。靈光
0342a21: 獨露。乃知我之己巳靈。原與諸聖平等無異。亦不可不
0342a22: 自尊重也。又但尊重己巳靈者。如宗門參禪者。以直指
0342a23: 人心見性成佛。故唯欲十二時中。四威儀內。獨露當
0342a24: 人面目。受用本地風光。離心性外。毫無取著。所謂任
0342b01: 他千聖現。我有天真佛也。及乎造詣功深。悟證已巳極。
0342b02: 乃知一切諸聖。皆久已巳先證我之己巳靈者。尤不可不
0342b03: 仰慕也。又外慕諸聖。內重己巳靈者。夫欲尊重己巳靈。必
0342b04: 須仰慕諸聖。唯其仰慕諸聖。正是尊重己巳靈。又仰慕
0342b05: 諸聖。必須尊重己巳靈。若不尊重己巳靈。豈能仰慕諸聖。
0342b06: 此則內外交修。心佛等重。既無偏執。進道彌速。至於
0342b07: 力極功純。全體相應。乃知諸聖。但不過先證我之己巳
0342b08: 靈而已巳。無庸仰慕。而我己巳靈者。亦不過平等齊於諸
0342b09: 聖而已巳。何勞尊重。又不慕諸聖。不重己巳靈者。此謂寸
0342b10: 絲不挂。心佛兩忘。徹底撒開。迥無依倚。外遺世界。內
0342b11: 脫身心。一念不生。萬緣坐斷。至於久久功熟。圓滿證
0342b12: 入。本靈獨露。諸聖頓齊。雖不仰慕諸聖。乃善仰慕。雖
0342b13: 不尊重己巳靈。卻真尊重。此之四路。學者自諒根性。各
0342b14: 隨好樂。但當一門深入。久之必皆有相應。切不可妄
0342b15: 生執著。輕發議論。出奴入主。是一非餘。不唯背妙道
0342b16: 而成障礙。將恐謗大法而詔愆尤也矣。
0342b17: 楞伽經云。諸聖所知。轉相傳授。妄想無性。二祖云。覓
0342b18: 心了不可得。起信論云若有能觀無念者。即為向佛
0342b19: 智故。華嚴合論云。頓悟一念緣起無生。超彼三乘權
0342b20: 學等見。此佛經祖語菩薩知識造論。皆就現前一念
0342b21: 指點。顯妄性本空也。夫妄本空而真本有。非佛而何。
0342b22: 但眾生久隨汙染之緣。未能頓復其本空耳。須以清
0342b23: 淨緣起漸而轉之。以吾即佛之因心。念吾即心之果
0342b24: 佛。因果從來交徹。心佛法爾一如。而吾即心之果佛。
0342c01: 無緣大慈。同體大悲。本自不可思議。且吾即佛之因
0342c02: 心。深信切願。專懇持名。亦復不可思議能於念念中。
0342c03: 齊澄眾染。圓顯本空。頓契靈源。直趣果海。然則清淨
0342c04: 之緣無過此者。但於念時。當萬緣放下。一念單提。如
0342c05: 救頭然。如喪考妣。如雞抱卵。如龍養珠。不期小效。不
0342c06: 求速成。但只一心常恁麼念。是名無上深妙禪門。此
0342c07: 則根身世界。密隨其心念念轉變。殆非凡心肉眼所
0342c08: 能知見者也。及乎報終命盡。彌陀聖眾忽現在前。或
0342c09: 現異香天樂。諸靈瑞相。世人方謂淨業成就。然淨業
0342c10: 之成。豈此時乎。
0342c11: 念佛當生四種心。云何為四。一無始以來造業至此。
0342c12: 當生慚愧心。二得聞此法門。當生忻慶心。三無始業
0342c13: 障。此法難遭難遇。當生悲痛心。四佛如是慈悲。當生
0342c14: 感激心。此四種心中有一。淨業即能成就。念佛當長
0342c15: 久。不可間斷。間斷。淨業亦不能有成。長久當勇猛。不
0342c16: 可疲怠。疲怠。淨業亦不能成。長久不勇猛。即有退。勇
0342c17: 猛不長久。即無進。
0342c18: 當念佛時。不可有別想。無有別想。即是止。當念佛時。
0342c19: 須了了分明。能了了分明。即是觀。一念中止觀具足。
0342c20: 非別有止觀。止即定因。定即止果。觀即慧因。慧即觀
0342c21: 果。一念不生。了了分明。即寂而照。了了分明。一念不
0342c22: 生。即照而寂。能如是者。淨業必無不成。如此成者。皆
0342c23: 是上品。一人乃至百千萬億人。如是修。皆如是成就。
0342c24: 念佛者。可不慎乎。
0343a01: 
0343a02: 徹悟禪師語錄卷上
