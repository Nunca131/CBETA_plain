0318c01: 布水臺集卷第三
0318c02: 住明州天童寺匡廬黃巖沙門道忞著
0318c03: 詩三
0318c04: 贈緣幻法主有序
0318c05: 法主蜀人精練三學尤嚴律部卯齋鍊臂三十年
0318c06: 無虛日矣吳興道山纍葉祖庭也替於明而義學
0318c07: 者始得俎豆其間自師嗣席乃不惑游議毅然復
0318c08: 古謀諸檀越遂挽予於越之大能仁院度予既肯
0318c09: 可即日攜杖笠過別峰予所見知法主者如此賦
0318c10: 以贈之高其行誼為可風也。
0318c11: 凡落今時盡底刊衲衣強半逐雲殘食才接得玄沙
0318c12: 氣臂日常然淨藏檀護戒真如鵝護雪虞名直侶鶴
0318c13: 虞彈宅心更有難企及法道為公起祖壇
0318c14: 莖齏菴詠為聖月錢居士賦
0318c15: 不傍高丘不傍谿隨宜斗室卓村西聖賢勘破渾如
0318c16: 夢身世嘗多澹似齏瓮裏沈酣悲小蠁山頭清餓笑
0318c17: 商齊一莖我自千般足春至華香鳥又唬
0318c18: 過吳江宿艸菴留題壁間
0318c19: 數椽小小搆孤村蔆芡交加水到門四壁天垂宜晚
0318c20: 望可中落日大如盆
0318c21: 雜詠
0318c22: 秦宮灰燼漢蒿藜隆準王孫歎莫之夢想不懷兜率
0318c23: 好衲僧誰道失便宜
0318c24: 盆子無功又禍民興朝只應漢真人燐膏添得滿原
0318c25: 火報主何如一死榮
0318c26: 瀛國為僧全后尼大元於宋豈偏私興亡自古有天
0318c27: 命斬艾徒多曷爾為
0318c28: 負固迻師伐不臣情原迫挾況蒸民元元總在君王
0318c29: 宥何辜累囚婦子嬰
0318c30: 浹旬九日苦霖蒸一日贏來半日晴蹋步谿橋休更
0319a01: 問聽頻葉落也心驚
0319a02: 辛卯九月予與靈嵒儲姪禪師俱以弘法嬰難至
0319a03: 明年春仲質獄東甌谿山險遠辛苦歸來即事賦
0319a04: 感漫成三十韻
0319a05: 其然甘露門稱二雅合楊岐調一腔失路不分天近
0319a06: 遠衡陽飛去鴈雙雙
0319a07: 聰明深察口雌黃近死或吾莫汝傷壑桂塗蘭同蹸
0319a08: 折擬騷幾待問蒼蒼
0319a09: 不羨羡名高共斗齊牽犁抴耙笑同畦翻憐一海分東
0319a10: 北黃髮番番隔望夷
0319a11: 靈山佛法付王臣弘護寧知非善因白簡卻遭閒論
0319a12: 議禍從天降豈由人
0319a13: 天然茅廣住山翁吏事誰閒遠錄公風靜碧潭雲去
0319a14: 後秋空那倩水磨礱
0319a15: 非無籌策恿規圖冒昧貪生不丈夫借爾紅爐千尺
0319a16: 燄黃金煆就玉珊瑚
0319a17: 千盤未動征車輻百曲先撐入漢槎運會生當凶有
0319a18: 百風波險惡不須嗟
0319a19: 壯者肩囊少者隨師生八九日登逵山陽僕尚傳千
0319a20: 古風割馬頭賸有思
0319a21: 為緣一字入公門喫盡波查不用論桃放出莊明十
0319a22: 里無因歸主亦銷魂
0319a23: 山城無處不兵騷埜坫荒涼半沒蒿日落孤亭悲旅
0319a24: 況還傷春燕樹泥巢
0319a25: 官橋墅柳短長亭去國饑民倍旅萍差喜眼前生計
0319a26: 復寒煙隴上麥青青
0319a27: 雲昏白晝儘愁添那更官催程限嚴鴈蕩好山看不
0319a28: 諦籃與驀過老僧嵒
0319a29: 一宿永嘉待質偵喧傳士女早傾城金槍何事仍懼
0319a30: 難活佛由來浪得名
0319b01: 公庭羅織燄如山誰道人心只等閒一自頑皮經烈
0319b02: 火丹砂信有九回還
0319b03: 阿旁那得性從容無猒庭觀鬼亦忪卻笑停囚偏長
0319b04: 智三關歸去設黃龍
0319b05: 骨堆平地起何來五百生前薀業胎報得兩籌青竹
0319b06: 篦懷春石女產麟孩
0319b07: 似還未是定淆訛屈棒有人早喫何我自不偏渠不
0319b08: 黨蒿枝長想拂滹沱
0319b09: 鈇辱袞榮總是虛泣麟譏鳳待何如惜來鸞翼甌傷
0319b10: 去侃論曾聞李拙予
0319b11: 李公諱惟越溫人也仕明官至掌科
0319b12: 帝座何緣犯客星鼾呼御榻睡嚴陵乾坤老我千山
0319b13: 走回首富春百念興
0319b14: 法社危如漢祚傾興朝每憶禹諸丞揚舲擊盡中流
0319b15: 楫誰羨煙波釣子陵
0319b16: 錢塘歸櫂始停綄還向臬司禮問官囚執可憐三界
0319b17: 獄無生幾箇話團圞
0319b18: 絲縣命若為傳衣古聖當之亦暗欷危嶮路還千里
0319b19: 外龐眉驚作錦榮歸
0319b20: 杜鵑風雨亂枝頭行盡江南麥未秋譚笑對清往昔
0319b21: 債百城還怪一生遊
0319b22: 往業今酬莫浪箋投身鄴縣豈徒然任公不遠拋香
0319b23: 餌爭引魚龍出坎淵
0319b24: 勞生待砭痛加鍼結得冤讎海樣深縣首尚銜師子
0319b25: 恨弄潮人定死潮心
0319b26: 九年壁觀苦生涯積怨誰知是禍階毒藥到頭甘自
0319b27: 飲累人千載又皮鞋
0319b28: 投閣區區墜子雲膏明自著燼來焚短檠果克光長
0319b29: 炤敢惜如今世所云
0319b30: 忘身為物語呶呶垂手何人肯棄拋驚死華亭歸去
0319c01: 客蹋翻船子打翻橈
0319c02: 支解忍僊幸自甘大千身命舍瞿曇薀空端的誰為
0319c03: 我手刃春風也太憨
0319c04: 大千朽故宅方燎乾艸誰擔入不燒得失未忘情見
0319c05: 在渾鋼打就額頭焦
0319c06: 畏洩春光口欲緘語梁無那燕喃喃盡情說似人難
0319c07: 解珍重休將空夢函
0319c08: 次畣樓霞浪禪師附來韻
0319c09: 常憶此宗百怨門橫身為物錯其根六遭服毒曾
0319c10: 無我千古皮鞋空斷魂賺殺不妨頭角異明來卻
0319c11: 喪我兒孫如今奇有驢三腳弄景偏令海嶽渾。
0319c12: 揭地風翻白下門參天劍故列牙根直將身命扶宗
0319c13: 教那顧人天喪膽魂似我難方曇晦杲如君真箇仲
0319c14: 謀孫龍泉謾說雙薶獄光射斗杓漢亦渾
0319c15: 壬辰夏五賦壽聞聞上人六十
0319c16: 甲子巡周三百六龐眉豈是乏同儔塵勞桎梏人如
0319c17: 蝟一衲奇君百慮休
0319c18: 延促時因情念別念情消處古今空寥寥天地餘雙
0319c19: 眼似火榴看萬井紅
0319c20: 三歲觀河六十均塵沙劫豈異今身年年五月蕅華
0319c21: 漾時有香風散白蘋
0319c22: 贈光福妙高臺法師
0319c23: 臺占妙高迥更幽蘿龕鎖斷太湖秋青松難並春華
0319c24: 賣頑石空教亂點頭
0319c25: 贈賓化禪人
0319c26: 何緣化外盡來賓主作塵中蓋有因無米能炊香國
0319c27: 飯平教大地沒饑人
0319c28: 九日過婁其章胡給諫以詩見訪次韻復之
0319c29: 六宇同昏颯颯秋堯天尚憶奉宸遊批鱗直遂檻曾
0319c30: 折擊楫歌長響若收且混樵漁尋埜客幸迻門徑近
0320a01: 滄洲最憐此日茱堪看無奈黃華嬾上頭
0320a02: 蕭蕭落木競隨秋獨泛玄槎象外遊信意冥鴻唯我
0320a03: 適瀰天沆瀣許誰收飲酣陶令心非酒樹挂壺公春
0320a04: 滿洲牆塹固然勤白社更勞一擊破關頭
0320a05: 楓入吳江處處秋輕舠快挾傍僊遊橫揮麈落三無
0320a06: 漏縱布詞傾六不收捩轉夷亭通汐浦鑠乾婁水見
0320a07: 瀛洲箭鋒莫怪能相拄布袋盛錐合出頭
0320a08: 癸巳三月十九之作
0320a09: 蒼梧望斷翠與塵愁聽子規十度頻艸木爭承新雨
0320a10: 露園陵誰弔故君臣曾因血詔傳三月每蹋芳郊怯
0320a11: 又春欲得悠懷消息盡東風休遣到平津
0320a12: 漢移魏易晉羈俘殉國吾皇曠代無靈爽飫聞誅賊
0320a13: 子陟降時說警神都昭昭日月宣明德閃閃風雷下
0320a14: 使符獨恨聖神嬰巨禍哭將滄海淚為枯
0320a15: 聖主焦勞十七秋誰憐君國共分憂補天莫展女媧
0320a16: 手營堀偏工狡兔謀舊壘僅存空社燕新魂無暇問
0320a17: 湘流河山破碎何人過地老天荒恨未休
0320a18: 閻浮天子電中觀今古興亡半局殘會見銅駝埋晉
0320a19: 代早驚玉闕燬長安金甌欲破群毛泣泰嶽將崩一
0320a20: 柱難稽首大行皇帝舄不須誤國罪千官
0320a21: 若干大澤歎龍亡豈只吾君賦恨長畢命臺城梁武
0320a22: 帝隕身忉利頂生王乾城乍涌浮幢界蝸國相爭古
0320a23: 戰場萬歲山呼忞忭拜奉攀玉輅上慈航
0320a24: 題畫
0320a25: 喬林簇擁裏群山門掩清陰白晝閒應有逃空人打
0320a26: 睡惜無排闥一開關
0320a27: 題入山圖
0320a28: 千曲清谿路百洄孤筇直上此嵒隈好思船子臨岐
0320a29: 話莫入西山更不回
0320a30: 題千仞岡姪水月居
0320b01: 屈曲溝原數版橋臨門水接大江潮名山何處堪招
0320b02: 隱玉在秋林艸自夭
0320b03: 次答麗祖方居士
0320b04: 古今見謝時三世同帷幄達法本唯心境緣何好惡
0320b05: 如彼運斤人鼻端恣揮霍良由物我捐豈曰心眼廓
0320b06: 黃海有奇士澄襟江漢濯千聖思汰剛今時盡裒落
0320b07: 無乃心慍煩聊解不為藥
0320b08: 癸巳年冬死心堂建叔則李寶應以詩見贈次韻
0320b09: 復之
0320b10: 布金煩長者論道媿瞿曇幸傍香嚴室無勞虎護龕
0320b11: 出誰能不戶北概認為南歇處聊相指分燈恐未堪
0320b12: 又
0320b13: 欲識孃生面須空鏡裏天緬懷神共王超步力還綿
0320b14: 依真多礙俗在欲孰行禪邈哉林下士猗與渭濱賢
0320b15: 別唐人韋蟾贈商山隱僧詩二十五絕附原韻
0320b16: 商嶺東西路欲分兩間茅屋一谿雲師言耳重知
0320b17: 師意人是人非不欲聞。
0320b18: 歲月頻將落葉分亂峰不禁鳥辭雲耳根喝斷馬師
0320b19: 後未信人間別有聞
0320b20: 山林無意市朝分十步谿來五步雲一自千峰歸臥
0320b21: 後木雞夜夜曉窗聞
0320b22: 天南地北一區分為雨為晴幾片雲拽得虛空雙耳
0320b23: 脫難陀絕聽卻能聞
0320b24: 山泉筧到小廚分飯罷經行復聽雲老大惺惺能矍
0320b25: 鑠聲由觀察不由聞
0320b26: 日掩柴門過未分乍開薄暮為歸雲根塵似雪消春
0320b27: 水只用心聞不耳聞
0320b28: 四序窅忘至與分生涯一钁日鉏雲了知撲落非他
0320b29: 物不猒啼鵑帶血聞
0320b30: 險韻無朋久不分拋來詩思冷秋雲光通淨極如何
0320c01: 也砌下螘聲鬥虎聞
0320c02: 爐篆煙消夜欲分一聲鶴唳動寒雲空山響畣元無
0320c03: 我過誤誰云是蓄聞
0320c04: 鐵頭茅屋一間分半屬山僧半屬雲今古寥寥空四
0320c05: 壁不知何法得留聞
0320c06: 等將三世剎那分出沒還如松際雲萬里神光圜頂
0320c07: 後不由聲響豈由聞
0320c08: 電拂群宗泯別分空雙白眼視流雲千差坐斷三更
0320c09: 月攪海風號亦可聞
0320c10: 劫外今時總不分孤筇一畫斷天雲髑髏識未全銷
0320c11: 盡枯木龍吟豈易聞
0320c12: 深谿杓子玅難分不舀清風便舀雲色後聲前忘借
0320c13: 借眼根還作耳根聞
0320c14: 春冰泮後澗流分好鳥山山喚煖雲頂戴春光無厚
0320c15: 薄好音分得大家聞
0320c16: 藤華落盡綠筠分閃閃人間偪火雲山茨何煩嘲熱
0320c17: 客從無剝啄到扉聞
0320c18: 炎涼世態暮朝分山舍悠悠只白雲黃狖自啼霜自
0320c19: 落今秋不易去秋聞
0320c20: 千峰葉落岫難分塞鴈尤迷楚澤雲將謂山家消息
0320c21: 斷清香別有一枝聞
0320c22: 事事山家有寸分澗留明月樹留雲興來不發蘇門
0320c23: 嘯逸響恐驚天上聞
0320c24: 清風明月兩無分邀到山家共伴雲風卻多情翻夜
0320c25: 籟月窗幾度送清聞
0320c26: 隔岸家山到莫分幾多谷口鳥迷雲等閒蹋著來時
0320c27: 路依舊谿聲不斷聞
0320c28: 無心待把祖燈分浪走禪流駛若雲競向海門遙悵
0320c29: 望何如一見越千聞
0320c30: 爻象未彰兆已己分祖機唱出更和雲心華不審誰開
0321a01: 燦鼓打南天北地聞
0321a02: 宮商調合作家分瞥爾情生萬里雲魯祖經年長面
0321a03: 壁青霄韻出幾人聞
0321a04: 谿橋蹋斷祖源分一笑風前起白雲火發新羅唐土
0321a05: 熱從來濟道出常聞
0321a06: 金沙混處燄爐分噫氣衝開南嶽雲一曲無生連韻
0321a07: 唱總教大地入圜聞
0321a08: 除夜慧光知浴六十詩以壽之
0321a09: 臘盡人間甲子終晨光來日更融融淨華折得春無
0321a10: 數定水長年洗太空
0321a11: 乙未春孟值止水明侍者四十初度念其相從最
0321a12: 久賦而志喜亦志感也
0321a13: 青鬢相依古越州霜豪又見一莖抽八還古教心心
0321a14: 炤九載巾缾事事周般若海同今日泳金剛種已己百
0321a15: 生收風規自著休方我老大徒傷鶴髮稠
0321a16: 大威上人六十詩以壽之
0321a17: 戒耨身田定水盈叢叢忍艸競頭生春光六十人間
0321a18: 度知著伽黎是幾身
0321a19: 住老菴居歲月深階前道樹半雲侵抽條結綠年年
0321a20: 事還喜歲寒不改心
0321a21: 壽吳爾世母貞淑胡孺人
0321a22: 撫就遺孤祀克承短檠幾對夜深燈瓊芳不共閒華
0321a23: 老三壽何勞頌作朋
0321a24: 螓首孀居白髮稠丈夫心見事難秋鬚眉堪笑風塵
0321a25: 客一姓從人不到頭
0321a26: 玅體金剛喻莫方那從甲子記春王古今一念銷鎔
0321a27: 盡未羨蓬壺日月長
0321a28: 丙申秋日壽經國王居士五十
0321a29: 海籌添得十洲春穰穰豐年萬室均封祝謾勞三獻
0321a30: 頌普天同此慶佳辰
0321b01: 休驚百歲半消磨三際由來一剎那去日還同今日
0321b02: 日昔人何事驗觀河
0321b03: 浮瓜沈李日長悠詩酒賓朋樂事稠放卻楊州騎去
0321b04: 鶴人間且住五千秋
0321b05: 何年海上遇安期傳得僊方善自頤五十貌如三二
0321b06: 十卻疑王遠是君師
0321b07: 壽德輝何君六十
0321b08: 爭奇晚翠賦瑤華君鬢蒼蒼我歎嗟孝可作忠唯護
0321b09: 母才堪謀國僅施家綸收渭水辰方早日挽長戈景
0321b10: 已己斜漢自需人馮自老白雲蒼狗類如麻
0321b11: 晦中明上座曾親炙先師密老人于天童復為山
0321b12: 僧監廣潤道峰二山院事今住台州未久頓興法
0321b13: 輪古寺于埜田蔓艸之間嘉其有道行詩以贈之
0321b14: 叢林戶說老耆年小試天彭結有緣不蹈西山高隱
0321b15: 躅肯隨保社拍盲禪油油嬾向時流道莫莫還為智
0321b16: 者宣佛手未申驢腳展法輪早見佛燈然
0321b17: 伏枕吟
0321b18: 八月有事武林歸度錢塘病大作舟過山陰依止
0321b19: 故人六度菴中偃臥焉恐其將至于漸因求木直
0321b20: 裰子不覺漫吟遂成九絕。
0321b21: 鶴骨病來瘦可憐自知身半入黃泉四方衫子爭免
0321b22: 得佳話何人解共圓
0321b23: 熱發如登萬仞山一回著腳一辛酸幾多喫盡羊腸
0321b24: 苦依舊將身試險巒
0321b25: 五度經來況抱痾雅情轉覺故人多堪憐彼此染霜
0321b26: 葉只恐相將欲去柯
0321b27: 晃晃青燈挂戶楹幾回冷眼覷還明大梅何事貪聞
0321b28: 鼠拋卻常光認物聲
0321b29: 中秋十載客途看此夜懷深出戶難獨喜清光曾不
0321b30: 減萬千人尚倚闌干
0321c01: 一息懨懨絕所思隱几塔若坐忘時有人卻問生和
0321c02: 死點首與他自合知
0321c03: 老僧病到骨稜嶒從者病來亦莫興攢簇果然俱不
0321c04: 得何常爾病我肩承
0321c05: 轀涼車子雜鮑魚愁斷祖龍去國殂我已己無家天外
0321c06: 客何山不可窆寒顱
0321c07: 垂竿幾待錦鱗來便欲將身入水薶我有三三金鳳
0321c08: 子散為霖雨樂何涯
0321c09: 贈天石施居士
0321c10: 神鍾河嶽器難評屬受靈山願獨宏衛植金隄匡我
0321c11: 法文滋豹霧變群英才高眼自空當世意廣心宜小
0321c12: 渤瀛何日臥龍潭起蟄沛將霖雨惠蒼生
0321c13: 丁酉眾為山僧卜壽藏于玲瓏嵒下作西嵒隱詩
0321c14: 三十絕
0321c15: 謝事天童十一秋重來晚暮更何求攜將朽骼依先
0321c16: 子返本或當正首丘
0321c17: 師子原開在水西南山敢望北山齊胡家曲共丁年
0321c18: 唱尤喜臘鈞六二時
0321c19: 綢繆未雨得從容誰逼生蛇便化龍我亦乾城如蜃
0321c20: 結玉礱金鎖待關空
0321c21: 非心非佛難名邈魄邪魂兮莫浪猜華落華開誰是
0321c22: 主謾勞鬼伯苦相催
0321c23: 何邦歸去待何年卻把閻浮九土穿撐起空王空界
0321c24: 月從教任運落前川
0321c25: 盡空法界一方墳身後身前孰與論可歎投湘人去
0321c26: 後大招不起遠遊魂
0321c27: 牛頭沒了馬頭回滑似泥鰍上舞臺不信遼東華表
0321c28: 鶴去家千載始歸來
0321c29: 誰搬雜劇不收場燭燼中宵好主張休俟臺空人散
0321c30: 去牛山徒有淚千行
0322a01: 億須彌積多生骨窖掘浮幢未足埋憑仗涅槃山色
0322a02: 好大家歸築臥雲齋
0322a03: 揣空出骨鑿空藏此地無金十二兩堪笑人生恆倒
0322a04: 置幾多剜肉作成瘡
0322a05: 暢他紅爛好平窺風日幾經炙又吹特地開窀圖掩
0322a06: 卻水晶瓮裏著波斯
0322a07: 雞峰未死先趨滅熊耳埋藏後脫空我本不來今不
0322a08: 去且栽松竹引清風
0322a09: 休嗤死了仍全活欲活先須死一場多少生前無活
0322a10: 路隧泉擬見本生孃
0322a11: 特石何須費裹包閒名深媿未全勦他年只恐成狼
0322a12: 藉普請諸人力下鍬
0322a13: 明是百年需用物南陽畫虎卻成貍何如太白親拈
0322a14: 出窣堵高高八尺奇
0322a15: 一二三文起話端屍骸遍地露疏山天童著意為收
0322a16: 拾匠作依工取次還
0322a17: 本來纖芥物全無平地何須起骨都只為巧遮人世
0322a18: 眼假銀城卻賣單于
0322a19: 紫雲如蓋覆金幢無盡真燈照一缸枯骨謾云空點
0322a20: 綴法身元是一枯樁
0322a21: 山藏力負壑能趨唯有賴頑是者驢一道神光同皎
0322a22: 月枝枝撐著玉珊瑚
0322a23: 麓眠雲子千山曉松入風聲萬壑哀謾道來時無口
0322a24: 說須知淵默卻如雷
0322a25: 雲攢白晝暮煙迷無縫誰言號難提充國黃金都蕩
0322a26: 盡還他密室爛如泥
0322a27: 帶質兼文式樣高煙霞星月足相招臨池摹得同真
0322a28: 本傳到諸方亦古標
0322a29: 重峰仰對臥龍蒼古記喧傳在上方論劫山靈長護
0322a30: 惜底因蒙昧發天藏
0322b01: 玲瓏高倚卓嵒根竅穴分明正眼存怪道當年吾祖
0322b02: 傑等閒呼作破砂盆
0322b03: 深藏玄豹淺來麙萬本修篁百尺杉天設鸞谿為玉
0322b04: 塹城包太白更嵒嵒左谿名凰下以鳳凰曾下此谿也
0322b05: 我師南院祖東山咫尺禪宮僊梵寒心賞不多天子
0322b06: 至龍臍隨葬耳隨安東山密菴傑祖塔也南院密雲悟和尚塔也皆在望中
0322b07: 清谿流碧界煙嵐錯雜松篁覆一龕幸是高嵒人共
0322b08: 矚不勞碑版揭朝簪
0322b09: 鬱蔥佳氣布香曇洞壑平如古泐潭慚媿兒孫成隊
0322b10: 出令人轉憶大莊嚴
0322b11: 吉祥殊勝口難評陰亥偏宜丙合程術果形家真不
0322b12: 謬一燈終古應長明
0322b13: 攪海狂風吹不入谿華流出洞中春方來欲識西嵒
0322b14: 隱好向南天看北辰
0322b15: 壽法起嵩乳和尚七十
0322b16: 望重諸方臘日高飲人以德倍醇醪植扶宗教東山
0322b17: 謝培養真元五柳陶漁浦萬家焚業網赤梢千尾奮
0322b18: 金鼇欲知化雨沾群彙頌說長河沸似濤
0322b19: 寧宇居士與淮北嵩乳和尚同庚七十因隱書記
0322b20: 為其乞言詩以壽之
0322b21: 法起嵯峨東海東生緣甲子喜君同泗州大聖空為
0322b22: 量著意香華歲歲供
0322b23: 一日諳機早百齡春秋況復閱多庚劫空前事如相
0322b24: 委須信當生即不生
0322b25: 
0322b26: 
0322b27: 
0322b28: 
0322b29: 
0322b30: 布水臺集卷第三
