0696a03: 
0696a04: 
0696a05: 
0696a06: 
0696a07: 
0696a08: 大方廣佛新華嚴經合論卷第一百五
0696a09: 唐于闐國三藏沙門實叉難陀譯經
0696a10: 唐太原方山長者李通玄造論
0696a11: 唐福州開元寺沙門志寧釐經合論
0696a12: 入法界品第三十九之十八
0696a13: 【經】爾時善財童子見聞如上所現一切諸希有事念
0696a14: 念觀察思惟解了深入安住承佛威力及解脫力則
0696a15: 得菩薩不思議大勢力普喜幢自在力解脫何以故
0696a16: 與喜目夜神於往昔時同修行故如來神力所加持
0696a17: 故不思議善根所祐助故得菩薩諸根故生如來種
0696a18: 中故得善友力所攝受故受諸如來所護念故毗盧
0696a19: 遮那如來曾所化故彼分善根已巳成熟故堪修普賢
0696a20: 菩薩行故爾時善財童子得此解脫已巳心生歡喜合
0696a21: 掌向喜目觀察眾生夜神以偈讚曰。
0696a22: 無量無數劫學佛甚深法隨其所應化
0696a23: 顯現妙色身了知諸眾生沈迷嬰妄想
0696a24: 種種身皆現隨應悉調伏法身恒寂靜
0696b01: 清淨無二相為化眾生故示現種種形
0696b02: 於諸蘊界處未曾有所著示行及色身
0696b03: 調伏一切眾不著內外法已巳渡生死海
0696b04: 而現種種身住於諸有界遠離諸分別
0696b05: 戲論所不動為著妄想者弘宣十力法
0696b06: 一心住三昧無量劫不動毛孔出化雲
0696b07: 供養十方佛得佛方便力念念無邊際
0696b08: 示現種種身普攝諸生了知諸有海
0696b09: 種種業莊嚴為說無礙法令其悉清淨
0696b10: 色身妙無比清淨如普賢隨諸眾生心
0696b11: 示現世間相
0696b12: 爾時善財童子說此頌已巳白言天神汝發阿耨多羅
0696b13: 三藐三菩提心為幾時耶得此解脫其已巳久如爾時
0696b14: 喜目觀察眾生主夜神以頌答曰。
0696b15: 我念過去世過於剎塵劫剎號摩尼光
0696b16: 劫名寂靜音百萬那由他俱胝四天下
0696b17: 其王數亦爾各各自臨馭中有一王都
0696b18: 號曰香幢寶莊嚴最殊妙見者皆欣悅
0696b19: 中有轉輪王其身甚微妙三十二種相
0696b20: 隨好以莊嚴蓮華中化生金色光明身
0696b21: 騰空照遠近普及閻浮界其王有千子
0696b22: 勇猛身端正臣佐滿一億智慧善方便
0696b23: 嬪御有十億顏容狀天女利益調柔意
0696b24: 慈心給侍王其王以法化普及四天下
0696c01: 輪圍大地中一切皆豐盛我時為寶女
0696c02: 具足梵音聲身出金色光照及千由旬
0696c03: 日光既已巳沒音樂咸寂然大王及侍御
0696c04: 一切皆安寢彼時德海佛出興於世間
0696c05: 現顯神通力充滿十方界放大光明海
0696c06: 一切剎塵數種種自在身滿於十方
0696c07: 地震出妙音普告佛興世天人龍神眾
0696c08: 一切皆歡喜一一毛孔中出佛化身海
0696c09: 十方皆滿隨應說妙法我時於夢中
0696c10: 見佛諸神變亦聞深妙法心生大歡喜
0696c11: 一萬主夜神共在空中住讚歎佛興世
0696c12: 同時覺悟我賢慧汝應起佛已巳現汝國
0696c13: 劫海難值遇見者得清淨我時便寐寤
0696c14: 即清淨光觀此從何來見佛樹王下
0696c15: 諸相莊嚴體猶如寶山王一切毛孔中
0696c16: 放大光明海見已巳心歡喜便生此念言
0696c17: 願我得如佛廣大神通力我時尋覺悟
0696c18: 大王并眷屬令見佛光明一切皆欣慶
0696c19: 我時與大王騎從千萬億眾生亦無量
0696c20: 俱行詣佛所我於二萬歲供養彼如來
0696c21: 七寶四天下一切皆奉施時彼如來說
0696c22: 功德普雲經普應生心莊嚴諸願海
0696c23: 夜神覺悟我令我得利益我願作是身
0696c24: 覺諸放逸者我從此初發最上菩提願
0697a01: 往來諸有中其心無忘失從此後供養
0697a02: 十億那由佛恒受人天樂饒益諸生
0697a03: 初佛功德海第二功德燈第三妙寶幢
0697a04: 第四空智第五蓮華藏第六無礙慧
0697a05: 第七法月王第八智燈輪第九兩足尊
0697a06: 寶山燈王第十調御師三世華光音
0697a07: 如是等諸佛我悉曾供養然未得慧眼
0697a08: 入於解脫海從此次第有一切寶光剎
0697a09: 其劫名天勝五百佛興世最初月光輪
0697a10: 第二名日燈第三名光幢第四寶須彌
0697a11: 第五名華第六號燈海第七熾然佛
0697a12: 第八天藏佛九光明王幢十普智光王
0697a13: 如是等諸佛我悉曾供養尚於諸法中
0697a14: 無而計為有從此復有劫名曰梵光明
0697a15: 世界蓮華燈莊嚴極殊妙彼有無量佛
0697a16: 一一無量眾我悉曾供養尊重聽聞法
0697a17: 初寶須彌佛二功德海佛三法界音佛
0697a18: 四法震雷佛五名法幢佛六名地光佛
0697a19: 七名法力光八名空覺第九須彌光
0697a20: 第十功德雲如是等如來我悉曾供養
0697a21: 未能明了法而入諸佛海次後復有劫
0697a22: 名為功德月爾時有世界其名功德幢
0697a23: 彼中有諸佛八十那由他我皆以妙供
0697a24: 深心而敬奉初乾闥婆王二名大樹王
0697b01: 三功德須彌第四寶眼佛第五盧舍那
0697b02: 第六光莊嚴第七法海佛第八光勝佛
0697b03: 九名賢勝佛第十法王佛如是等諸佛
0697b04: 我悉曾供養然未得深智入於諸佛海
0697b05: 此後復有劫名為寂靜慧剎號金剛寶
0697b06: 莊嚴悉殊妙於中有千佛次第而出興
0697b07: 眾生少煩惱眾會悉清淨初金剛佛
0697b08: 二無礙力佛三名法界影四號十力燈
0697b09: 第五名悲光第六名戒海第七忍燈輪
0697b10: 第八法輪光九名光莊嚴十名寂靜光
0697b11: 如是等諸佛我悉曾供養猶未能深悟
0697b12: 如空清淨法遊行一切剎於彼修諸行
0697b13: 次第復有劫名為善出現剎號香燈雲
0697b14: 淨穢所共成億佛於中現莊嚴剎及劫
0697b15: 所說種種法我皆能憶持初名廣稱佛
0697b16: 次名法海佛三名自在王四名功德雲
0697b17: 第五法勝佛第六天冠佛第七智佛
0697b19: 第十無上士眉間勝光明如是一切佛
0697b20: 我悉曾供養然猶未能淨離諸障礙道
0697b21: 次第復有劫名集堅固王剎號寶幢王
0697b22: 一切善分布有五百諸佛於中而出現
0697b23: 我恭敬供養求無礙解脫最初功德輪
0697b24: 其次寂靜音次名功德海次名日光王
0697c01: 第五功德王第六須彌相次名法自在
0697c02: 次佛功德王第九福須彌第十光明王
0697c03: 如是等諸佛我悉曾供養所有清淨道
0697c06: 眾生煩惱薄於中有佛現八十那由他
0697c07: 我悉曾供養修行最勝道初佛名華聚
0697c08: 次佛名海藏次名功德生次號天王髻
0697c09: 第五摩尼藏第六真金山第七寶聚尊
0697c10: 第八法幢佛第九名勝財第十名智慧
0697c11: 此十為上首供養無不盡次第復有劫
0697c12: 名曰千功德爾時有世界號善化幢燈
0697c13: 六十億那由諸佛興於世最初寂靜幢
0697c14: 其次奢摩他第三百燈王第四寂靜光
0697c16: 八名殊勝九名天勝藏十名大吼音
0697c17: 如是等諸佛我悉常供養未得清淨忍
0697c18: 深入諸法海次第復有劫名無著莊嚴
0697c19: 爾時有世界名曰無邊光中有三十六
0697c20: 那由他佛現初功德須彌第二空心
0697c21: 第三具莊嚴第四法雷音第五法界聲
0697c22: 第六妙音雲第七照十方第八法海音
0697c23: 第九功德海第十功德幢如是等諸佛
0697c24: 我悉曾供養次有佛出現名為功德幢
0698a01: 我為月面天供養人中主時佛為我說
0698a02: 無依妙法門我聞專念持出生諸願海
0698a03: 我得清淨眼寂滅定總持能於念念中
0698a04: 悉見諸佛海我得大悲藏普明方便眼
0698a05: 增長菩提心成就如來力見眾生顛倒
0698a06: 執常樂我淨愚癡闇所覆妄想起煩惱
0698a07: 行止見稠林往來貪欲海集於諸惡趣
0698a08: 無量種種業一切諸趣中隨業而受身
0698a09: 生老死眾患無量苦逼迫為彼眾生故
0698a10: 我發無上心願得如十方一切十力尊
0698a11: 緣佛及眾生起於大願雲從是修功德
0698a12: 趣入方便道願雲悉彌覆普入一切道
0698a13: 具足波羅蜜充滿於法界速入於諸地
0698a14: 三世方便海一念修諸佛一切無礙行
0698a15: 佛子我爾時得入普賢道了知十法界
0698a16: 一切差別門
0698a17: 善男子於汝意云何彼時轉輪聖王名十方主能紹
0698a18: 隆佛種者豈異人乎文殊師利童子是也爾時夜神
0698a19: 覺悟我者普賢菩薩之所化耳我於爾時為王寶女
0698a20: 蒙彼夜神覺悟於我令我見佛發阿耨多羅三藐三
0698a21: 菩提心自從是來經佛剎微塵數劫不墮惡趣常生
0698a22: 人天於一切處常見諸佛乃至於妙燈功德幢佛所
0698a23: 得此大勢力普喜幢菩薩解脫以此解脫如是利益
0698a24: 一切眾生善男子我唯得此大勢力普喜幢解脫門
0698b01: 如諸菩薩摩訶薩於念念中普詣一切諸如來所疾
0698b02: 能趣入一切智海於念念中以發趣門入於一切諸
0698b03: 大願海於念念中以願海門盡未來劫念念出生一
0698b04: 切諸行一一行中出生一切剎微塵數身一一身普
0698b05: 入一切法界門一一法界門一切佛剎中隨眾生心
0698b06: 說諸妙行一切剎一一塵中悉見無邊諸如來海一
0698b07: 一如來所悉見法界諸佛神通一一如來所悉見
0698b08: 往劫修菩薩行一一如來所受持守護所有法輪一
0698b09: 一如來所悉見三世一切如來諸神變海而我云何
0698b10: 能知能說彼功德行善男子此眾會中有一夜神名
0698b11: 普救眾生妙德汝詣彼問菩薩云何入菩薩行淨菩
0698b12: 薩道時善財童子頂禮其足遶無數殷勤瞻仰辭
0698b13: 退而去。
0698b14: 【論】第一正入當位法門中從爾時善財童子已巳下
0698b16: 念善知識教思惟升進二善財意欲詣喜目觀察
0698b17: 眾生夜神所三夜神神力加持善財令知親近善
0698b18: 知識多所饒益四善財蒙加持已巳速發此念自知
0698b19: 由親近善知識能勇猛勤修一切智道五善財詣
0698b20: 喜目夜神所觀察夜神攝化眾生饒益境界從此
0698b21: 所見夜神在於如來眾會道場坐蓮華藏師子之
0698b22: 座已巳下長科為十二段一爾時善財童子發是念
0698b23: 已巳至皆令歡喜而得利益有五行半經明初觀察
0698b24: 喜目夜天攝化境界分二所謂出無量化身雲充
0698c01: 滿十方一切世界已巳下至如是宣說一切菩薩種
0698c02: 種行法而為利益於中有八十三行經明以十波
0698c03: 羅蜜攝化眾生分三復於一一諸毛孔中出無量
0698c04: 種種眾生身雲已巳下至主方神等相似身雲周
0698c05: 十方充滿法界有十七行半經明喜目夜神毛孔
0698c06: 化身十方同類攝眾生分四於彼一切眾生之前
0698c07: 現種種聲已巳下至從初發心所集功德有八行經
0698c08: 明喜目神出現滿十方音聲說喜目神初發心
0698c09: 來所有功德親近諸佛及所行波羅蜜海分五所
0698c10: 謂承事一切諸善知識已巳下至令無量眾生住如
0698c11: 來地有四十六行半經明前所現音聲所說喜目
0698c12: 神所修行及供養諸佛教化眾生境界分六爾時
0698c13: 善財童子見聞如上所現一切諸希有事已巳下至
0698c14: 堪修普賢菩薩行故有八行半經明善財童子見
0698c15: 如上教化境界得入此喜目夜神所行法名不思
0698c16: 議大勢力普喜幢自在力解脫法門分七爾時善
0698c17: 財童子已巳下一行半經明善財說頌歎喜目神功
0698c18: 德分八頌中有十行頌明正申頌意歎夜神道德
0698c19: 分九爾時善財童子已巳下三行經明善財問夜神
0698c20: 得解脫久近分十我念過去世已巳下至其心不忘
0698c21: 失有二十六行頌明夜神答善財住劫久近分十
0698c22: 一從此後供養十億那由他佛已巳下至了知十法
0698c23: 界一切無差別有六十五行頌答善財住劫供養
0698c24: 諸佛久近多少之數於此供養分中有十一段一
0699a01: 段有十佛名號十一段佛名號皆配十一地中隨
0699a02: 位升進一地配十佛名號十地配百佛名號十一
0699a03: 地配一佛名號明後一攝前多故明一地具十地
0699a04: 行故以十波羅蜜互參成故第一初明從此供養
0699a05: 十那由他佛者配初歡喜地明初總攝末故初含
0699a06: 多故願廣大故初地明勝願發心初即多故是總
0699a07: 相義此初地是第三地中初地故乃至十地是第
0699a08: 三地中十地故初佛功德海者是第三地中初地
0699a09: 檀波羅蜜門為主餘九為伴以此位是第三地中
0699a10: 前後地內十波羅蜜總在此位中餘位亦倣此相
0699a11: 收如帝網相入一入多故此明忍體總收因果
0699a12: 也五位中位位皆然第二一切寶光剎其劫名天
0699a13: 勝者第二離垢地戒波羅蜜為戒體故天者表淨
0699a14: 戒自在也此戒淨自在勝於煩惱名為天勝故五
0699a15: 百佛興世者以戒波羅蜜為主五位中五百箇波
0699a16: 羅蜜總以戒淨體收名為五百佛興世若於自心
0699a17: 境自體無垢外若別見他佛是人未離魔業初佛
0699a18: 號月光輪者表戒光圓滿餘九佛號是戒中主伴
0699a19: 波羅蜜因果名號如下如是等諸佛我悉曾供養
0699a20: 尚於諸法中無而計為有者為智波羅蜜未圓明
0699a21: 升進未熟戒取猶在表以升進生熟論之至於十
0699a22: 地智波羅蜜圓明有五百重升進習氣生熟不同
0699a23: 此明總相中別同中之異以一發菩提心已巳受無
0699a24: 量安樂所修生熟十地猶存十一地方盡二愚至
0699b01: 佛位為對習氣安立諸地諸位治之計其智理十
0699b02: 地差別如空中鳥跡然其約習氣同別行相非無
0699b03: 第三從此復有劫名曰梵光明者是第三發光地
0699b04: 名以發光地位修八禪都治三界習障欲界樂欲
0699b05: 障上二界樂禪障現第一義天光淨無障號劫名
0699b06: 梵光明梵名淨也治三界染淨習氣一分淨故名
0699b07: 為淨光明世界名蓮華燈此是當位行無染名也
0699b08: 莊嚴極殊妙以忍波羅蜜為莊嚴故名極殊妙以
0699b09: 忍為行首彼有無量佛者以明忍體總收諸行故
0699b10: 云彼有無量佛我悉供養者以忍辱供敬為供養
0699b11: 一切佛故初寶須彌佛者以第三地忍辱謙敬為
0699b12: 行中高勝故如須彌山高勝也此佛為主餘佛為
0699b13: 此忍中之伴已巳下一一隨十地十一地十波羅蜜
0699b14: 萬行主伴配之一切諸佛皆依此五位行中理智
0699b15: 悲願得佛果故離此法別見佛者無有是處以智
0699b16: 所行及處說名劫量大智之境都無有時日歲月
0699b17: 也皆須約自實佛實智實法而論不可隨自他
0699b18: 妄見若也智滿行周一切總佛已巳下第四地配精
0699b19: 進波羅蜜以八十那由他佛者表八正覺道為精
0699b21: 數次第五地禪波羅蜜中劫名寂靜音剎號金剛
0699b22: 寶表法性身為禪體明語嘿皆寂靜也金剛總明
0699b23: 禪體無壞性於中有千佛次第而出興者表禪體
0699b24: 攝用歸本以十地中一地有百波羅蜜為主伴此
0699c01: 禪位中收十地位為千次第也第六地般若為主
0699c02: 有劫名善出現者表智慧善能出現諸法剎號香
0699c03: 燈雲表智慧為香破闇為燈說法普覆為雲億佛
0699c04: 於中現者以般若從用以億數舉之前位千此位
0699c05: 億也第七地中有五百佛於中而出興者表方便
0699c06: 波羅蜜通收五位門中出世智慧總入俗同事成
0699c07: 大悲行故舉五百佛為行數劫名集堅固王者處
0699c08: 纏不污方名堅固王者自在義八地有八十那由
0699c09: 他佛者表無功用之大用已巳終八正之行總備九
0699c10: 地六十億那由他佛者一那由他當此溝是此第
0699c11: 二十數表法師之位法雲普雨六道化周亦表第
0699c12: 一般若總通十地位雨法雨滿故十地中有三十
0699c13: 六那由他佛者表智圓三世六位齊明因果徹故
0699c14: 以智增明三世六位無始終一圓智故十一地有
0699c15: 一佛者表收三世六位為一法界無礙大用故此
0699c16: 收別同本依根本智故成普賢門佛果圓故一多
0699c17: 徹故一如經細看文義皆自有此意非是人情強
0699c18: 安立也第十二段中善男子已巳下至我唯知此大
0699c19: 勢力普喜幢解脫門有九行半經明都結已巳上發
0699c20: 心始末因果劫量分於此段中彼轉輪聖王名十
0699c21: 方主能紹隆佛種者豈異人乎文殊師利是爾時
0699c22: 夜天神覺悟我者普賢菩薩之所化也其王寶女
0699c23: 蒙彼夜神所化者即此喜目夜神是表法是依根
0699c24: 本智法身之理起差別智行大慈悲不限時劫以
0700a01: 佛剎微塵數以況之經如是等劫量修行得此大
0700a02: 勢力普喜幢解脫者明第三地修三界別別對治
0700a03: 四禪八定得自在故處世行慈悲行忍行一分終
0700a04: 故始於一切善惡眾生常歡喜不厭故以此修行
0700a05: 劫數答前善財所問發心久近故明忍性周一
0700a06: 時總答又明智無前後故經云禪波羅蜜所有資
0700a07: 具者明施戒忍精進四念觀三十七道品等是禪
0700a08: 家資具亦以五停心觀十八事物空閑寂靜是禪
0700a09: 家資具亦以師第法智之正教是禪家資具亦以
0700a10: 十波羅蜜與四攝四無量為助顯法界體用自在
0700a11: 是禪家資具此是第三發光地善知識以忍波羅
0700a12: 蜜為主餘九為伴治三界中住禪染淨二障令行
0700a13: 大慈悲使無礙故如是染淨二習一分微薄始於
0700a14: 善惡眾生一分不生厭捨得大勢力普喜幢解脫
0700a15: 門前五位十地中言說所陳恐不能了至此位中
0700a16: 善財以求善知識以名目處所男女長者比丘比
0700a17: 丘尼優婆塞優婆夷菩薩夜神等名行相狀託法
0700a18: 及事以表之使令易解第二推德升進門中從如
0700a19: 諸菩薩摩訶薩已巳下至辭退而去有十四行經約
0700a20: 分為五門一推德升進二示善知識所在三舉善
0700a21: 知識名號夜神名普救護眾生妙德四勸善財令
0700a22: 往詣五禮敬辭去隨文釋義者在此會中有夜神
0700a23: 者明菩提及智悲圓滿名在此會中夜神如前所
0700a24: 釋此是十地中第四慧地生諸佛家位住菩提
0700b01: 位長大慈悲門以第二地夜神名普德淨光在菩
0700b02: 提場內明與菩提心相會為初地是勝願發心二
0700b03: 地方會真體得中道故自此已巳後直至十地長養
0700b04: 大慈悲心方終十一地純是普賢之處世妙行前
0700b05: 三地治三界業一終名為發光地此地生如來家
0700b06: 淨慧現前名慧地自餘如文自具。
0700b07: 第四眾會中普救眾生妙德夜神主慧地。
0700b08: 【經】爾時善財童子於喜目觀察眾生夜神所聞普喜
0700b09: 幢解脫門信解趣入了知隨順思惟修習念善知識
0700b10: 所有教誨心無暫捨諸根不散一心願得見善知識
0700b11: 普於十方勤求匪懈願常親近生諸功德與善知識
0700b12: 同一善根得善知識巧方便行依善知識入精進海
0700b13: 於無量劫常不遠離作是願已巳往詣普救眾生妙德
0700b14: 夜神所時彼夜神為善財童子示現菩薩調伏眾生
0700b15: 解脫神力以諸相好莊嚴其身於兩眉間放大光明
0700b16: 名智燈普照清淨幢無量光明以為眷屬其光普照
0700b17: 一切世間照世間已巳入善財頂充滿其身善財爾時
0700b18: 即得究竟清淨輪三昧得此三昧已巳悉見二神兩處
0700b19: 中間所有一切地塵水塵及以火塵金剛摩尼眾寶
0700b20: 微塵華香纓絡諸莊嚴具如是一切所有微塵一一
0700b21: 塵中各見佛剎微塵數世界成壞及見一切地水火
0700b22: 風諸大積聚亦見一切世界接連皆以地輪任持而
0700b23: 住種種山海種種河池種種樹林種種宮殿所謂天
0700b24: 宮殿龍宮殿夜叉宮殿乃至摩羅伽人非人等宮
0700c01: 殿屋宅地獄畜生閻羅王界一切住處諸趣輪轉生
0700c02: 死往來隨業受報各各差別靡不悉見又見一切世
0700c03: 界差別所謂或有世界雜穢或有世界清淨或有世
0700c04: 界趣雜穢或有世界趣清淨或有世界雜穢清淨或
0700c05: 有世界清淨雜穢或有世界一向清淨或有世界其
0700c06: 形平正或有覆住或有側住如是等一切世界一切
0700c07: 趣中悉見此普救眾生夜神於一切時一切處隨諸
0700c08: 眾生形貌言辭行解差別以方便力普現其前隨宜
0700c09: 化度令地獄眾生免諸苦毒令畜生眾生不相食噉
0700c10: 令餓鬼眾生無有饑渴令諸龍等離一切怖令欲界
0700c11: 眾生離欲界苦令人趣眾生離闇夜怖毀呰怖惡名
0700c12: 怖大眾怖不活怖死怖惡道怖斷善根怖退菩提心
0700c13: 怖遇惡知識怖離善知識怖墮二乘地怖種種生死
0700c14: 怖異類眾生同住怖惡時受生怖惡種族中受生怖
0700c15: 造惡業怖業煩惱障怖執著諸想繫縛怖如是等怖
0700c16: 悉令捨離又見一切眾生卵生胎生濕生化生有色
0700c17: 無色有想無想非有想非無想普現其前常勤救護
0700c18: 為成就菩薩大願力故深入菩薩三昧力故堅固菩
0700c19: 薩神通力故出生普賢行願力故增廣菩薩大悲海
0700c20: 故得普覆眾生無礙大慈故得普與眾生無量喜樂
0700c21: 故得普攝一切眾生智慧方便故得菩薩廣大解脫
0700c22: 自在神通故嚴淨一切佛剎故覺了一切諸法故供
0700c23: 養一切諸佛故受持一切佛教故積集一切善根修
0700c24: 一切妙行故入一切眾生心海而無障礙故知一切
0701a01: 眾生諸根教化成熟故淨一切眾生信解除其惡障
0701a02: 故破一切眾生無知黑闇故令得一切智清淨光明
0701a03: 故時善財童子見此夜神如是神力不可思議甚深
0701a04: 境界普現調伏一切眾生菩薩解脫已巳歡喜無量頭
0701a05: 面作禮一心瞻仰時彼夜神即捨菩薩莊嚴之相還
0701a06: 復本形而不捨其自在神力爾時善財童子恭敬合
0701a07: 掌住一面以偈讚曰。
0701a08: 我善財得見如是大神力其心生歡喜
0701a09: 說偈而讚歎我見尊妙身眾相以莊嚴
0701a10: 譬如空中星一切悉嚴淨所放殊勝光
0701a11: 無量剎塵數種種微妙色普照於十方
0701a12: 一一毛孔放眾生心數光一一光明端
0701a13: 皆出寶蓮華華中出化身能滅眾生苦
0701a14: 光中出妙香普熏於眾生復雨種種華
0701a15: 供養一切佛兩眉放妙光量與須彌等
0701a16: 普觸諸含識令滅愚癡闇口放清淨光
0701a17: 譬如無量日普照於廣大毗盧舍那境
0701a18: 眼放清淨光譬如無量月普照十方剎
0701a19: 悉滅世癡翳現化種種身相狀等眾生
0701a20: 充滿十方界度脫三有海妙身十方
0701a21: 普現眾生前滅除水火賊王等一切怖
0701a22: 我承喜目教今得詣尊所見尊眉間相
0701a23: 放大清淨光普照十方海悉滅一切闇
0701a24: 顯現神通力而來入我身我遇圓滿光
0701b01: 心生大歡喜得總持三昧普現十方佛
0701b02: 我於所經處悉見諸微塵一一微塵中
0701b03: 各見塵數剎或有無量剎一切咸濁穢
0701b04: 眾生受諸苦常悲歎號泣或有染淨剎
0701b05: 少樂多憂苦示現三乘像往彼而救度
0701b07: 住持諸佛法一一微塵中無量淨剎海
0701b08: 毗盧遮那佛往劫所嚴淨佛於一切剎
0701b09: 悉坐菩提樹成道轉法輪度脫諸生
0701b10: 我見普救天於彼無量剎一切諸佛所
0701b11: 普皆往供養
0701b12: 爾時善財童子說此頌已巳白普救眾生妙德夜神言
0701b13: 天神今此解脫甚深希有其名何等得此解脫其已巳
0701b14: 久如修何等行而得清淨夜神言善男子是處難知
0701b15: 諸天及人一切二乘所不能測何以故此是住普賢
0701b16: 菩薩行者境界故住大悲藏者境界故救護一切眾
0701b17: 生者境界故能淨一切三惡八難者境界故能於一
0701b18: 切佛剎中紹隆佛種不斷者境界故能住持一切佛
0701b19: 法者境界故能於一切劫修菩薩行成滿大願海者
0701b20: 境界故能於一切法界海以清淨智光滅無明闇障
0701b21: 者境界故能以一念智慧光明普照一切三世方便
0701b22: 海者境界故我承佛力今為汝說善男子乃往古世
0701b23: 過佛剎微塵數劫爾時有劫名圓滿清淨世界名毗
0701b24: 盧遮那大威德有須彌山微塵數如來於中出現其
0701c01: 佛世界以一切香王摩尼寶為體眾寶莊嚴住無垢
0701c02: 光明摩尼王海上其形正圓淨穢合成一切嚴具帳
0701c03: 雲而覆其上一切莊嚴摩尼輪山千圍遶有十萬
0701c04: 億那由他四天下皆妙莊嚴或有四天下惡業眾生
0701c05: 於中止住或有四天下雜業眾生於中止住或有四
0701c06: 天下善根眾生於中止住或有四天下一向清淨諸
0701c07: 大菩薩之所止住此界東際輪圍山側有四天下名
0701c08: 寶燈華幢國界清淨飲食豐足不藉耕耘而生稻梁
0701c09: 宮殿樓閣悉皆奇妙諸如意樹處處行列種種香樹
0701c10: 恒出香雲種種鬘樹恒出鬘雲種種華樹常雨妙華
0701c11: 種種寶樹出諸奇寶無量色光周照耀諸音樂樹
0701c12: 出諸音樂隨風吹動演妙音聲日月光明摩尼寶王
0701c13: 普照一切晝夜受樂無時間斷此四天下有百萬億
0701c14: 那由他諸王國土一一國土有千大河周圍遶一
0701c15: 一皆以妙華覆上隨流漂動出天樂音一切寶樹列
0701c16: 植其岸種種珍奇以為嚴飾舟船來往稱情戲樂一
0701c17: 一河間有百萬億城一一城有百萬億那由他聚落
0701c18: 如是一切城邑聚落各有無量百千億那由他宮殿
0701c19: 園林周圍遶此四天下閻浮提內有一國土名寶
0701c20: 華燈安隱豐樂人民熾盛其中眾生具行十善有轉
0701c21: 輪王於中出現名毗盧遮那妙寶蓮華髻於蓮華中
0701c22: 忽然化生三十二相以為嚴好七寶具足王四天下
0701c23: 恒以正法教導生王有千子端正勇健能伏怨敵
0701c24: 百萬億那由他宮人婇女皆悉與王同種善根同修
0702a02: 光明諸毛孔中恒出妙香良臣猛將具足十億王有
0702a03: 正妃名圓滿面是王女寶端正殊特皮膚金色目髮
0702a04: 紺青言同梵音身有天香常放光明照千由旬其有
0702a05: 一女名普智妙德眼形體端嚴色相殊美眾生見
0702a06: 者情無厭足爾時眾生壽命無量或有不定而中夭
0702a07: 者種種形色種種音聲種種名字種種族姓愚智勇
0702a08: 怯貧富苦樂無量品類皆悉不同時或有人語餘人
0702a09: 言我身端正汝形鄙陋作是語已巳遞相毀辱集不善
0702a10: 業以是業故壽命色力一切樂事悉皆損減時彼城
0702a11: 北有菩提樹名普光法雲音幢以念念出現一切如
0702a12: 來道場莊嚴堅固摩尼王而為其根一切摩尼以為
0702a13: 其榦眾雜妙寶以為其葉次第分布並相稱可四方
0702a14: 上下圓滿莊嚴放寶光明出妙音聲說一切如來甚
0702a15: 深境界於彼樹前有一香池名寶華光明演法雷音
0702a16: 妙寶為岸百萬億那由他寶樹圍遶一一樹形如菩
0702a17: 提樹眾寶纓絡周垂下無量樓閣皆寶所成周
0702a18: 道場以為嚴飾彼香池內出大蓮華名普現三世一
0702a19: 切如來莊嚴境界雲須彌山微塵數佛於中出現其
0702a20: 第一佛名普智寶妙德幢於此華上最初得阿耨
0702a21: 多羅三藐三菩提無量千歲演說正法成熟眾生其
0702a22: 彼如來未成佛時十千年前此大蓮華放淨光明名
0702a23: 現諸神通成熟眾生若有眾生遇斯光者心自開悟
0702a24: 無所不了知十千年後佛當出現九千年前放淨光
0702b01: 明名一切眾生離垢燈若有眾生遇斯光者得清淨
0702b02: 眼見一切色知九千年後佛當出現八千年前放大
0702b03: 光明名一切眾生業果音若有眾生遇斯光者悉得
0702b04: 自知諸業果報知八千年後佛當出現七千年前放
0702b05: 大光明名生一切善根音若有眾生遇斯光者一切
0702b06: 諸根悉得圓滿知七千年後佛當出現六千年前放
0702b07: 大光明名佛不可思議境界音若有眾生遇斯光者
0702b08: 其心廣大普得自在知六千年後佛當出現五千年
0702b09: 前放大光明名嚴淨一切佛剎音若有眾生遇斯光
0702b10: 者悉見一切清淨佛土知五千年後佛當出現四千
0702b11: 年前放大光明名一切如來境界無差別燈若有眾
0702b12: 生遇斯光者悉能往覲一切諸佛知四千年後佛當
0702b13: 出現三千年前放大光明名三世明燈若有眾生遇
0702b14: 斯光者悉能現見一切如來諸本事海知三千年後
0702b15: 佛當出現二千年前放大光明名如來離翳智慧燈
0702b16: 若有眾生遇斯光者則得普眼見一切如來神變一
0702b17: 切諸佛國土一切世界眾生知二千年後佛當出現
0702b18: 一千年前放大光明名令一切眾生見佛集諸善根
0702b19: 若有眾生遇斯光者則得成就見佛三昧知一千年
0702b20: 後佛當出現次七日前放大光明名一切眾生歡喜
0702b21: 音若有眾生遇斯光者得普見諸佛生大歡喜知七
0702b22: 日後佛當出現滿七日已巳一切世界悉皆震動純淨
0702b23: 無染念念普見十方一切清淨佛剎亦現彼剎種種
0702b24: 莊嚴若有眾生根性淳熟應見佛者咸詣道場。
0702c01: 
0702c02: 大方廣佛新華嚴經合論卷第一百五
0702c03: 
0702c04: 音切
0702c05: 騎其寄切。姝昌朱切。古孝切。號乎刀切。榦古案切。
