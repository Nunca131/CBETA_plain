0562b06: 
0562b07: 
0562b08: No. 747
0562b09: 此經三本大異，今以宋本元本對校明本別附卷末 cf. p. 563佛說罪福報應經
0562b10: 
0562b11: 宋于闐國三藏求那跋陀羅譯
0562b12: 聞如是。一時佛在迦維羅衛國釋氏精舍。與
0562b13: 千二百五十比丘俱。九月本齋一時畢竟從
0562b14: 神室出。往至舍衛國祇樹給孤狐獨園。二國之
0562b15: 間有一大樹。名尼拘類。高二十里。枝布方圓
0562b16: 覆六十里。其樹上子數千萬斛。食之香甘其
0562b17: 味如蜜。甘果熟落人民食之。眾病皆除眼目
0562b18: 精明。佛坐樹下。時諸比丘取果食之。佛告阿
0562b19: 難。吾觀天地萬物各有宿緣。阿難即前為佛
0562b20: 作禮。長跪白佛。何等宿緣。此諸弟子願欲聞
0562b21: 之。唯具演說開化未聞。佛告阿難。善哉善哉。
0562b22: 若樂聞者一心聽之。
0562b23: 佛言。夫人作福譬如此樹。本種一核。稍稍漸
0562b24: 大所益無限。為人豪貴國王長者。從禮事三
0562b25: 寶中來。為人大富財物無限。從布施中來。
0562b26: 為人長壽無有疾病身體強壯。從持戒中來。
0562b27: 為人端正顏色潔白暉容第一。手體柔軟口
0562b28: 氣香潔。人見姿容無不歡喜。視之無厭。從忍
0562b29: 辱中來。為人精修無有懈怠。樂為福德。從精
0562c01: 進中來。為人安詳言行審諦。從禪定中來。為
0562c02: 人才明達解深法。講暢妙義開悟愚蒙。人聞
0562c03: 其言莫不諮受宣用為珍。從智慧中來。為人
0562c04: 音聲清徹。從歌詠三寶中來。為人潔淨無有
0562c05: 疾病。從慈心中來。以其前生不行杖捶故。為
0562c06: 人姝長恭敬人故。為人短小輕慢人故。為人
0562c07: 醜陋喜瞋恚故。生無所知不學問故。為人顓
0562c08: 愚不教人故。為人瘖謗毀人故。為人聾盲
0562c09: 不視經法不聽經故。為人奴婢負債不償故。
0562c10: 為人卑賤不禮三尊故。為人醜黑遮佛前光
0562c11: 明故。生在裸國輕衣佛精舍故。生馬蹄
0562c12: 人國屐躡佛前故。生穿胸人國布施作福悔
0562c13: 惜心故。生鹿麋塵中驚怖人故。生墮
0562c14: 龍中調戲故。身生惡瘡治護難差。鞭榜
0562c15: 眾生故。人見歡喜前生見人歡悅故。人見不
0562c16: 歡喜。前生見人不歡悅故。遭縣官閉繫牢
0562c17: 獄桁械其身。前生為人籠繫眾生不從意故。
0562c18: 為人吻缺。前生釣魚魚決口故。聞好言善語
0562c19: 心不樂聞。於中語亂人聽受經法者。後為
0562c20: 耽耳狗。聞說法語心不採。後生長耳驢馬
0562c21: 之中。慳貪獨食墮餓鬼中。出生為人。貧窮
0562c22: 飢餓衣不蔽形。好者自噉惡者與人。後墮
0562c23: 豚蜣蜋中。劫奪人物後墮羊中。人生剝皮。
0562c24: 殺生者後生水上浮游蟲。朝生暮死。偷盜
0562c25: 人財物者。後生牛馬奴婢中償其宿債。
0562c26: 婬他人婦女者。死入地獄。男抱銅柱。女臥鐵
0562c27: 床。出生為人墮鴨中。作妄語傳人惡者。
0562c28: 入地獄中洋銅灌口。拔出其舌以牛犁之。出
0562c29: 生墮惡聲鳥鵂鶹鵒中。人聞其鳴無不驚
0563a01: 怖。皆言變怪令其死。飲酒醉犯三十六
0563a02: 失。後墮沸泥犁中。出生墮狌狌中。後為人
0563a03: 愚癡頑無所知。夫婦不相和順者。數共諍
0563a04: 更相驅遣。後生鴿鳩鳥中。貪人力者後生象
0563a05: 中。為州郡令長粟食於官者。無罪或私侵人
0563a06: 民鞭打捶杖。逼強輸送告訴無從。桁械繫錄
0563a07: 不得寬縱。後墮地獄神受萬痛數千億歲。從
0563a08: 罪中出墮水牛中。貫穿鼻口挽船牽車。大杖
0563a09: 打撲償其宿罪。為人不裁淨者從中來。慳
0563a10: 貪不庶幾者從狗中來。佷戾自用者從羊中
0563a11: 來。為人不安諦不能忍事者。從獼猴中來。人
0563a12: 身腥臭者從魚鱉中來。為人兇惡含毒心者。
0563a13: 從蝮蛇中來。為人好美食。殺害眾生無有慈
0563a14: 心者。從豺狼狸鷹中來。生世短命胞胎傷墮
0563a15: 不全。生世未幾而早命終。墮在三塗。數千萬
0563a16: 劫無得竟時。慎之慎之。
0563a17: 佛言。凡作功德皆應身。為燒香福食及以轉
0563a18: 經。不得請人而不嚫。願如倩人食。豈得自飽
0563a19: 不復飢耶。燒香潔淨逮薩云若攝一切想。然
0563a20: 燈聰明得三達智無所罣礙。燒香齋食讀經
0563a21: 達嚫以為常法。布施得福諸天扶將。萬惡皆
0563a22: 眾邪敢當。懈怠之人安隱諧偶無精進心。
0563a23: 一朝疾病有不吉利。便欲燒香方云作福。諸
0563a24: 天未降眾魔故前。試共嬈觸作諸變怪。以是
0563a25: 之故常當精進。罪福隨人如影隨形。殖種福
0563a26: 田如尼俱類樹。本種之時為種幾核。阿難長
0563a27: 跪叉手答佛言。種一枚核稍稍漸大。收子無
0563a28: 限。佛言阿難。施一得萬倍。言不虛也。佛時頌
0563a29: 曰。
0563b01: 賢者好布施天人自扶將
0563b02: 施一得萬倍安樂壽命長
0563b03: 今日施善人其福不可量
0563b04: 皆當得佛道度脫於十方
0563b05: 佛語阿難。世人無知生死。肉眼不知罪福。吾
0563b06: 以道眼無數劫來。至于今日罪福報應。猶
0563b07: 如掌中觀寶璃。內外明徹無狐疑也。阿難
0563b08: 即前整衣服。作禮而白佛言。演說此法當
0563b09: 何名之。佛告阿難。此經名為五道輪轉罪福
0563b10: 報應。若有善男子善女人。諷誦宣傳功德無
0563b11: 量。當見賢劫千佛奉事供養。不墮三塗八難
0563b12: 之處。得無識定。佛說經已。五百比丘漏盡意
0563b13: 解。諸天龍神時會樹下。清信士萬二千人。
0563b14: 清信女六千人。悉履道跡。皆前為佛作禮而
0563b15: 去。
0563b16: 佛說罪福報應經
