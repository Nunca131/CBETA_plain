0485a01: 刊萬峰和尚語錄舊序
0485a02: 萬峰和尚。蚤歲於虎跑室中得其肉。壯歲於伏龍室
0485a03: 中得其髓。自是通身慶快。徹骨清涼。無一絲毫為障
0485a04: 為礙。爾後張鋪席於蔚嶠。開飯店於嵩山。不假文字。
0485a05: 不資語嘿。單單以一色本分草料接人。而四方來者
0485a06: 如歸。不舍晝夜。室中得指明心者莫知其數。嗣法立
0485a07: 宗者列布山川。化緣既終。其徒齡山壽上人。捧此帙
0485a08: 過苕溪之上。見示於稿室稿室即合爪加額焚香。三
0485a09: 復既而掩卷而謂齡山曰老師已巳和盤托出。盡在此
0485a10: 書矣正是活人之丹殺人之藥故其胸中流出。一一
0485a11: 高玅。使天目正宗。伏龍的派。二十年後話當大行。或
0485a12: 問余何以知之。曰我知言。洪武癸亥秋季月吉日前
0485a13: 淨慈稿室翁弘智題
0485a14: 語是謗。嘿是誑。語嘿向上有事在。今觀萬峰蔚禪師
0485a15: 舉古驗今語錄。所謂言言見諦。句句朝宗。一一皆是
0485a16: 胸襟流出。浚天目正派之深。得伏龍心髓之奧。如金
0485a17: 翅擘海直取龍吞。燃龍猛膏變連山石。斯之謂歟。然
0485a18: 語嘿向上事。非頂具眼者莫能辯之。其嗣法弟子
0485a19: 茲欲刊行於世。遠來請題於上。余見其誠。故書之。
0485a20: 阿育王山弘辯崇裕時年八十
0485a21: 從上宗師應機接物。直是斬釘截銕。初不以言句示
0485a22: 人。至如雲門大師說法。如雲如雨。猶不許記錄其語。
0485a23: 懼屬流布也。今萬峰蔚公禪師出天目之門。入伏龍
0485a24: 之室。一出世住山。即菴居中吳垂三十年。履真踐實。
0485a25: 吳人多服其化。而登其門者可謂駢肩縈跡但隨機
0485a26: 開導。未嘗以言句形於紙筆。其徒華首座私錄其語。
0485a27: 間以示予。請識其後。予聞此老末後一段光明尤為
0485a28: 卓異。宜乎吳人家繪其像而敬事之。所錄之語特其
0485a29: 土苴緒餘耳。雖然道本無言。因言顯道。讀是錄者。忽
0485a30: 然築著磕著。洞見此老心肝五臟。未必無其人也。故
0485b01: 為書之。
0485b02: 洪武癸亥春前住天界全室叟宗泐書
0485b03: 
0485b04: 姑蘇信士萬應鵬捐資重刻
0485b05: 萬峰禪師語錄一冊計字一萬七千六百板
0485b06: 刻增書三項共銀六兩二錢所冀見聞披讀
0485b07: 咸悟祖心獲福無窮傳燈不盡
0485b08: 
0485b09: 
0485b10: 板藏鄧蔚萬峰禪院流通
0485b11: 
0485b12: 
0485b13: 
0485b14: 
0485b15: 
0485b16: 
0485b17: 
0485b18: 
0485b19: 
0485b20: 
0485b21: 
0485b22: 
0485b23: 
0485b24: 
0485b25: 
0485b26: 
0485b27: 
0485b28: 
0485b29: 
0485b30: 
0485c01: 萬峰和尚語錄
0485c02: 參學比丘　　　　　普壽　　　集
0485c03: 萬峰十一世嗣法嫡孫法藏　較重梓
0485c04: 住蘭溪州嵩山開堂上堂拈香祝聖云。此香爇向爐
0485c05: 中。端為祝延　今上聖壽。恭願三千大千世界盡屬
0485c06: 華封。百億萬億須彌咸歸正化。次拈香云。奉為伏龍
0485c07: 山聖壽禪寺佛慧圓鑒千巖和尚用酬法乳之恩。
0485c08: 就座千聖難明不了因。代代相傳古到今。今日嵩山
0485c09: 重舉似。鐵樹花開別是春。向無影樹下打眠宏開飯
0485c10: 店。於虛空背上經行大闡宗乘。塵塵剎剎全彰。物物
0485c11: 頭頭合轍。擊碎魔王窠臼。斷送衲子命根。不作奇特
0485c12: 商量。不作玄妙解會。直得淨名杜口共贊昇平。巖頭
0485c13: 密啟咸宣至化。正恁麼時。開堂祝聖報恩句子作麼
0485c14: 生道。良久云。一片定光暉宇宙。直教萬國奉君恩。
0485c15: 上堂舒兩手云。大開方便門。便從這裏入。復握雙拳
0485c16: 云。閉卻郤牢關說家裏話。且道不開不閉一句又作麼
0485c17: 生道。良久斂歛僧伽黎下座。
0485c18: 施主請說大法。陞座良久云。三世諸佛如是說。歷代
0485c19: 祖師如是說。天下老和尚如是說。嵩山道者亦如是
0485c20: 說。若有不如是說者。與他三十棒。若有如是說者亦
0485c21: 與他三十棒。何故。卓拄杖一下云。嵩山門下令不虛
0485c22: 行。下座上堂現成公案不肯承當。卻郤向嵩山追求何
0485c23: 物。若言求佛。汝即是佛。若言求道。道無可道。若言求
0485c24: 法。法本無法。切莫妄想。時有僧問。佛法即不問。如何
0485c25: 是嵩山境。師云。四面好山擎日月。一湖秋水浸青天。
0485c26: 問。如何是境中人。師云。三仙描不就。終不與君傳。問
0485c27: 如何是目前事。師云眉毛眼上橫。問莫不是他安身
0485c28: 處麼。師云錯認定盤星。進云。爭奈觀山觀水何。師云。
0485c29: 觀外如幻。觀內亦然。去此二途。汝作麼生觀。僧無對
0485c30: 師乃云。只如老子道內觀其心。心無其心。外觀其形。
0486a01: 形無其形。遠觀其物。物無其物。三者既悟。唯見於空。
0486a02: 亦是吾宗金鎖玄關之難。何況觀山觀水觀佛觀法。
0486a03: 所以道不是目前法。亦非目前事。且道是個甚麼。喝
0486a04: 一喝。卓拄杖下座。
0486a05: 示眾。舉古德云。溪聲便是廣長舌山色無非淨法身。
0486a06: 堪笑古人猶在聲色裏作活計。要見清淨法身太遠
0486a07: 在。既不在聲色裏。畢竟在甚麼處會麼。良久云。須知
0486a08: 更在青山外。
0486a09: 設齋示眾。舉古德云。不見三頭六臂。卻郤能拈匙放箸。
0486a10: 也大奇也大奇。拈拄杖指左邊一指云。這裏是山。那
0486a11: 裏是水。又指右邊一指云。遮裏是水。那裏是山舉拄
0486a12: 杖云。這箇是拄杖子。主在甚麼處。向這裏一一見得
0486a13: 明白。許你有口堪喫飯。然雖恁麼。亦未見他三頭六
0486a14: 臂在。且道那裏見得。拈拄杖一齊打散。
0486a15: 正月初一示眾云。月頭是初一。光明漸漸出。月尾是
0486a16: 三十。光明何處覓。假饒老釋迦。也道拈不出。拈得出。
0486a17: 萬事畢。大眾若有人道得。出來道看。如無。嵩山與你
0486a18: 諸人露箇消息。舒兩手云。我見燈明佛。本光瑞如此。
0486a19: 下座。
0486a20: 一日有二僧來參。師問云。那裏來。僧云。隴西來。師云。
0486a21: 我聞隴西有鸚鵡是否。進云是。師云。還會吟詩作賦
0486a22: 麼。進云會。師云。吟甚麼詩。試道看。僧無對。師打一棒
0486a23: 云妄語漢。汝不從隴西來。師云。第二員道看。僧作舞
0486a24: 勢。師云。是即是。爭奈上大人丘乙己巳。
0486a25: 示眾以拂子打圓相云。天地未分。日月未明這一著子。觀時
0486a26: 無物。聽時無聲。無色無聲。如天常清。如空常明。聖凡
0486a27: 俱泯。生滅全沉。動靜不生。非假非真。了無邊表。亦無
0486a28: 昇沉。空空寂寂。絕見絕聞。你還識麼。若向這裏得箇
0486a29: 消息。便可與三世諸佛同一眼見。同一耳聞。歷代祖
0486a30: 師一口所宣。一音演暢。放光動地。亙古亙今。開迷情
0486b01: 之眼目。洗執垢之塵心。轉萬物為自己巳。轉自己巳為萬
0486b02: 物。融通法界。變化山川。說凡說聖。說有說空。說權說
0486b03: 實。俱無障礙。亦不滯於空寂。亦不沉於有無。亦不墮
0486b04: 於凡聖。亦不落於生死。放行把住。機輪互換。出沒捲
0486b05: 舒。縱橫妙用。法法全彰。建立也在我。掃蕩也在我。我
0486b06: 為法王。於法自在。若也悟處不真。見處不實。執凡執
0486b07: 聖。說是說非。沉空守寂。盡是生死垢心。輪迴根本。如
0486b08: 今多見叢林中有一等兄弟家終日說禪。自不識禪。
0486b09: 終日說法。自不識法。終日說般若。自不識般若。諸仁
0486b10: 者。還要識般若麼。莫是德山棒臨濟喝麼。莫是香嚴
0486b11: 上樹雪峰輥毬麼。莫是雲門胡餅趙州吃茶麼。所以
0486b12: 道。是法非思量分別之所能解。大丈夫漢。不可匆匆
0486b13: 草草。迷頭認影。埋沒自己巳靈光。辜負先聖垂慈之妙。
0486b14: 佛祖無傳而傳之法。無得而得之心。此心此法頭頭
0486b15: 合轍。處處逢源。何以。將心捉心。以佛覓佛。若能如是。
0486b16: 轉無交涉。如今要得徹去。嵩山與汝露箇消息。豎拂子云
0486b17: 是佛是法是心是道。是照是用是主是賓。作圓相云非佛
0486b18: 非法非心非道。非照非用非主非賓。馬大師云。即心
0486b19: 即佛。不是心不是佛不是物。正為此也。向這裏見得
0486b20: 明白。方是吾家種草。臨濟兒孫。只如法眼和尚問修
0486b21: 山主。毫釐有差天地懸隔。師兄作麼生會。修云。毫釐
0486b22: 有差天地懸隔。法眼云。恁麼會又爭得。修云。某甲只
0486b23: 與麼。和尚又作麼生。法眼云。毫釐有差天地懸隔。修
0486b24: 於此有省。保寧勇禪師頌云。石城親切問同參。不語
0486b25: 東西便指南。明暗兩條來往路。依稀屈曲在煙嵐。二
0486b26: 大老。一人面南看北斗。一人步行騎水牛。嵩山即不
0486b27: 然以拂子打圓相云。寥寥自在本無說。寂寂空空豈礙留。蕩
0486b28: 蕩悠悠無可立。心心不易絕玄鉤。
0486b29: 因僧論禪教。示眾云。如來妙道難解難知。靈山會上
0486b30: 五千退席。大覺世尊愍物垂慈。開演三車誘引諸子。
0486c01: 出離火宅。然後但以大乘而為度脫。若總不說。不為
0486c02: 眾生普施妙道。若別有說。反令眾生隨於諸有。經云。
0486c03: 一切諸世尊。皆說一乘道。我有方便力。開示三乘法。
0486c04: 世尊如是剖露。太煞老婆心切。後學初機不知聖意。
0486c05: 往往沉於語言之下。不能體會玄微。徒觀標月之指。
0486c06: 不睹當天之月。遂以語言文字為礙。醍醐上味翻成
0486c07: 毒藥。豈不聞世尊云。為了此事更無餘事。為你學人
0486c08: 不明自己巳是佛。向外馳求。先聖以慈愍故。遞相出興。
0486c09: 遞相傳授。開方便門。示真實相。或威或慈。或擒或縱。
0486c10: 或隱或顯。或棒或喝。頭頭顯露。處處全彰。即要當人
0486c11: 直下領會玄旨。不得已而為之。卻郤將蜜棗子換汝苦
0486c12: 葫蘆。水潦和尚見馬大師欲伸問間。被馬祖一腳踏
0486c13: 翻。起來呵呵大笑百千法門。無量妙義。即向一毫頭
0486c14: 上識得根源。了了分明。若也住心觀靜。舉心外照。攝
0486c15: 心內澄。凝心入道。總是無風匝匝之波。我此一門只
0486c16: 貴利根上智領之於二言之下。若也世智辯聰。縱然
0486c17: 通得一大藏教。乃至九經十七史。諸子百家。只嬴得
0486c18: 口頭滑。於本分事遠之遠矣。士大夫有留心意於此
0486c19: 者多謂佛道懸曠。久受勤苦。乃可得成。又謂千生學
0486c20: 威儀。萬劫學細行。如何博地凡夫便得入手。此皆自
0486c21: 推一座須彌山一障障了。豈不見黃山谷道人問道
0486c22: 晦堂。因論吾無隱乎爾。山谷於是瞥地。張無垢居士
0486c23: 初見靈隱明。善權清。久之不契。及登妙喜之門。因論
0486c24: 但知格物。不知物格。頓悟厥旨。世出世間得人憎無
0486c25: 出遮些子。如水行地中。無往而非水。若謂水專在是
0486c26: 此澄清大海。惟認一浮漚目為全潮。若果得此事入
0486c27: 手。只消一滴便可興波作浪。全卷全舒。全起全滅。盡
0486c28: 浮幢王剎海皆具吾一滴中矣。倘或不然。只守澄澄
0486c29: 湛湛。未免死水裏淹殺。大丈夫漢。向威音王以前空
0486c30: 劫那畔擔負得行。何處有許多周由者也。豈不見臨
0487a01: 濟在黃檗會下問祖師西來的的大意。三度問話。三
0487a02: 遭痛棒。不領玄旨。後至大愚和尚處。被他一拶。豁然
0487a03: 大悟。便道黃檗元來佛法也無多子。大愚云。你適問
0487a04: 有過無過。便道黃檗佛法無多子。畢竟有多少。速道
0487a05: 濟於大愚脅下三拳。到這裏一點子也謾他不得。
0487a06: 自後開堂演法。顯大機。發大用。開鑿人天眼目。發揚
0487a07: 佛祖宗猷。機鋒如石火電光相似。實難近傍。凡見學
0487a08: 人入門便喝。示眾云。有時一喝是金剛王寶劍。有時
0487a09: 一喝是踞地獅子。有時一喝是探竿影草。有時一喝
0487a10: 不作一喝用。敢問諸人道阿那一喝是金剛王寶劍。
0487a11: 阿那一喝是踞地獅子。阿那一喝是探竿影草。阿那
0487a12: 一喝不作一喝用。向這裏緇素得出。許爾具一隻眼。
0487a13: 看破臨濟祖師。會麼會麼。喝一喝云。是金剛王寶劍。
0487a14: 是踞地獅子。是探竿影草。是一喝不作一喝用。又喝
0487a15: 一喝云。是照是用。是照用同時。是照用不同時。又喝
0487a16: 一喝云。是賓是主。是賓主同時。是賓主不同時。遮裏
0487a17: 會得。亦未全提。如臨濟會下兩堂首座齊下一喝。且
0487a18: 道那喝是主。那喝是賓。遮裏見得徹去。便見臨濟老
0487a19: 人立地處。便見汾陽白雲慈明楊岐祖師立地處。便
0487a20: 見自己立地處。便見大地眾生立地處。懷藏智鑑。鑑
0487a21: 在機先。顯發大用。用超格外。以至東家杓柄長。西家
0487a22: 杓柄短。無不知之。如今叢林參學高士。至死不明此
0487a23: 事。病在何為。堪嗟學人不了。妄自執法為病。以病攻
0487a24: 病。致使佛性愈求愈遠。轉急轉遲。伶俐漢回光返照。
0487a25: 直下知非。藥病兩忘。眼睛突出。爍破山河大地。耀開
0487a26: 百億須彌。全卷全舒。全殺全活。捉敗德山門戶。看破
0487a27: 臨濟家風。是則是。要見德山即易。要見嵩山即難。何
0487a28: 故。須知死句中有活句。活句中有死句。死句中有死
0487a29: 句。活句中有活句。驀拈拄杖舉示大眾云會麼。善財到此無行
0487a30: 路。有在渠儂彈指間。
0487b01: 示眾。從上佛祖剖露單傳。開權顯實。說玄說妙。契理
0487b02: 契機。只要學人識取自心。累他先聖曲垂方便。誘進
0487b03: 斯門。所以道。摩尼珠。人不識。如來藏裏親收得。六般
0487b04: 神用空不空。一顆圓光色非色。此珠人人具足。箇箇
0487b05: 圓成。非特如來藏中。三世諸佛歷代祖師。何嘗少欠。
0487b06: 若佛若祖。是聖是凡。莫不皆有此珠。汝等諸人六根
0487b07: 門頭放光動地。因甚不見。即為情生智隔。想念體殊。
0487b08: 無端雜毒種在八識田中。醍醐上味翻成惡水。埋沒
0487b09: 自己靈光。決定無由得見。若是決烈丈夫。直下一刀
0487b10: 兩段。不被邪師惑亂。不受塵緣繫縛。具大眼目。具大
0487b11: 手段。直入斯門。得獲大寶。豈不見大梅常禪師參馬
0487b12: 祖問云。如何是佛。祖云。即心是佛。便向大梅一住二
0487b13: 十年。馬祖令僧去探其是否。僧到便問云。和尚見馬
0487b14: 大師得何道理便住此山。常曰。向我道即心即佛。我
0487b15: 便向這裏住。僧云。馬祖佛法近日又別。常曰。作麼生
0487b16: 別。僧云。又道非心非佛。常曰。這老漢惑亂天下人。未
0487b17: 有了日在。任他非心非佛。我但即心即佛。看他一得
0487b18: 永得。了無退失。遮箇便是參禪問道底英靈衲子。一
0487b19: 見便了。更不狐疑。如百丈問長慶云。如何是佛。慶云。
0487b20: 騎牛覓牛。僧問西明和尚云。如何是佛。尚云。即汝便
0487b21: 是便是自家珍寶。更莫他求。如斯會得。看破馬大師
0487b22: 心肝五臟。苟或不然。更聽一偈。一對眉毛眼上橫。莫
0487b23: 問渠儂短與長。八字打開全剖露。分明遍界雨花香。
0487b24: 示眾。禪無可參。道無可證。無證無參。是為禪定。定無
0487b25: 所定。所定非定。欲得真定。但莫諍兢。諍兢既忘不存
0487b26: 心境。道本無修。從茲而證。如斯證者。方知無三界可
0487b27: 出。無涅槃可證。無禪定可修。無輪迴可脫。無染無淨。
0487b28: 不生不滅。古云。不斷煩惱而證菩提。煩惱即是菩提。
0487b29: 菩提即是煩惱。離菩提即無煩惱。離煩惱即無菩提。
0487b30: 菩提煩惱出乎心。更無別法。明只明自本心。見即見
0487c01: 自本性。見又離見。離見之見即見本心。本心非心。非
0487c02: 心之心。即見真心。此名為正悟。此名為精進。亦名為
0487c03: 解脫。亦名般若真如佛性。大覺金仙總是假名。如是
0487c04: 悟者。方知佛與眾生性原平等。無二無別。只因迷妄
0487c05: 不能修禪定智慧。淪墜生死苦海。無有出期。大覺世
0487c06: 尊方便誘進眾生。假說六度萬行。布施持戒忍辱精
0487c07: 進禪定智慧。若無禪定智慧布施持戒者何也。即貪
0487c08: 嗔癡煩惱賊劫奪功德法財。若無貪嗔癡更無言說
0487c09: 五千餘卷。如葉止啼相似。達磨大師自西天十萬八
0487c10: 千里道途來至此土。教外別傳不立文字。直指人心。
0487c11: 見性成佛。自後神光立雪斷臂。覓法安心。從此問荅
0487c12: 為禪。頓契明心為道。嵩山到這裏恁麼也三十棒。不
0487c13: 恁麼也三十棒。恁麼不恁麼亦與他三十棒。卓拄杖一下云
0487c14: 夜來風捲殘雲去。一輪明月照天心。
0487c15: 示眾。大凡參禪做工夫者。不得安然靜坐。忘形死心。
0487c16: 澄空守寂。昏沉散亂。須是抖擻精神。猛著精彩。急下
0487c17: 手腳。剔起眉毛。咬定牙關。提起話頭。立地要知分曉。
0487c18: 不得今日也恁麼。明日也恁麼。便就萬法歸一。一歸
0487c19: 何處上大起疑情。疑箇一歸何處。即將此一則公案。
0487c20: 盡平生氣力提在手中。如一柄銕掃帚相似。佛來也
0487c21: 掃。魔來也掃。邪來也掃。正來也掃。是也掃非也掃。有
0487c22: 也掃無也掃。掃來掃去。掃到無下手處。無著力處。正
0487c23: 好著力。無掃蕩處正好掃蕩。忽然掃破虛空。突出一
0487c24: 箇苕帚柄來。元來卻郤在這裏。在這裏。依前即是箇
0487c25: 張上座。一翻翻轉山河大地。明暗色空。盡是自家珍
0487c26: 寶。草木砂礫盡是自己巳法身。到這裏說甚麼一歸何
0487c27: 處。只這一柄銕掃帚亦乃和身放下。坐斷常寂光。超
0487c28: 出無生界。喚作無為無事人也。若是打不徹透不過。
0487c29: 切莫匆匆草草。道我會禪會道。不用參疑。我問你臘
0487c30: 月三十日到來。從前會得底道禪用得著麼。所以參
0488a01: 須實參。悟須實悟。不可弄虛頭。認光影。不求正悟。須
0488a02: 向遮裏將本參公案三百六十骨節。八萬四千毫竅
0488a03: 併作一箇疑團。頓在眉毛眼睫上。看定。通身是箇萬
0488a04: 法歸一。一歸何處。行也如是參。坐也如是參。靜也如
0488a05: 是參。動也如是參。參來參去。通身是箇話頭。物我俱
0488a06: 忘。心識路絕。澄澄湛湛。寂靜無為。驀然疑團子爆地
0488a07: 一聲。直得須彌粉碎。大地平沉。迸出一輪杲日照耀
0488a08: 山川。遮藏不得。那時卻郤來嵩山門下喫痛棒。
0488a09: 中夏示眾云。達磨的的西來直指人心見性成佛。且
0488a10: 道性作麼生。一喝。於此直下死團百雜碎。便見青青
0488a11: 翠竹顯真如。柳綠花紅明皎潔。風生虎嘯石龍吟。燕
0488a12: 語鶯啼為汝決。衲僧家。活潑潑。滿懷撒出夜明珠。獻
0488a13: 寶波斯難辨別。放倒和衣打覺眠。一任天崩與地裂。
0488a14: 其或未然。參。
0488a15: 解制上堂云。一葉落。天下秋。一塵起。大地收。解開布
0488a16: 袋口。衲僧得自由。腳頭腳底風雲起。撒土揚沙輥入
0488a17: 流。逼塞虛空無影像。啼鶯元在柳梢頭。畢竟作麼生
0488a18: 取用。喝。
0488a19: 本淨居士入山求語示眾
0488a20: 達磨至金陵惟傳一心之法。面對梁王廓然無聖。只
0488a21: 此一句。已巳為諸人說破。聖量凡情悉皆掃蕩。自後德
0488a22: 山舉棒。又是節上生枝。臨濟下喝亦乃無風起浪。禾
0488a23: 山打鼓。石鞏張弓。卓烏藤。拈麈尾。總不出維摩一默。
0488a24: 巖頭密啟。何況嵩山。寫長篇。書短偈。喚作開示初機。
0488a25: 明今檢古。正是勝量未忘。餘心不息。違背少林直旨。
0488a26: 迦葉別傅。淨居士如令要得徹去。但即放教胸次中
0488a27: 空勞勞地。虛豁豁地。一絲不掛。一念不生。恰如皎月
0488a28: 含空照而常寂。寂而常照。自然為道相應。某自從至
0488a29: 正十五年禁筆不書頂相。不寫法語。單單一味杜田。
0488a30: 將古人一則無滋味話八字打開。兩手分付。方來學
0488b01: 者不肯直下承當。卻郤在那邊咬嚼。這邊穿鑿。返被這
0488b02: 些子銀墻鐵壁礙在面前銷鎔不得。若是了事丈夫。
0488b03: 英靈傑士。於未舉以前一拳打透。一腳踢翻。誰敢向
0488b04: 你諸人潔淨地上撒土拋沙。居士特特入山禮拜設
0488b05: 齋求語。以為入道津梁。爭是我宗無語句無一法為
0488b06: 人。居士既信得及。便就父母未生已巳前看道那箇是
0488b07: 我本來面目。二六時中。折旋俯仰。靜鬧閑忙。心心無
0488b08: 間。念念相續。即恁麼參去。即恁麼疑去。忽然泥團子
0488b09: 爆地一聲。撞破面前銀山鐵壁。踏著本地風光。土塊
0488b10: 泥團。呵呵大笑。方知此事不在語言文字上。勉之勉
0488b11: 之。
0488b12: 又云
0488b13: 四十餘年除糞來。清清淨淨絕纖埃。如如寂寂那伽
0488b14: 定。肚裏無痾口懶開。
0488b15: 
0488b16: 
0488b17: 
0488b18: 
0488b19: 
0488b20: 
0488b21: 頌古
0488b22: 門人　普華　普慈　集
0488b23: 世尊昔在靈山會上拈花示眾。眾皆默然。唯迦葉破
0488b24: 顏微笑。世尊乃云。吾有正法眼藏。涅槃妙心。付與摩
0488b25: 訶迦葉。師拈云。世尊也是無風起浪捏目生花。迦
0488b26: 葉亦乃承虛接響無事生非。正法眼藏。涅槃妙心。
0488b27: 阿誰欠少。且作麼生分付。既以迦葉破顏微笑。直
0488b28: 下承當。此一枝花付與迦葉了也。只今花在世尊
0488b29: 手裏。迦葉手裏。試道看。
0488b30: 瞬目揚眉只此枝。栽培深處幾人知。傍觀若不揚
0488c01: 家醜。無限香風付阿誰。
0488c02: 世尊陞座。文殊白槌云。諦觀法王法。法王法如是。世
0488c03: 尊下座。師拈云。世尊也是起模畫樣。文殊亦乃見
0488c04: 境生情。出來道箇諦觀法王法。法王法如是。且道
0488c05: 此語落在文殊處。落在世尊處。
0488c06: 輕煙薄霧實難描。更有何人手段高。驚起暮天沙
0488c07: 上鴈。雙雙飛去入雲霄。
0488c08: 阿難問迦葉云。世尊臨滅度時。傳金襴之外別傳何
0488c09: 物。迦葉喚阿難。阿難應諾。葉云。倒卻郤門前剎竿著。
0488c10: 師拈云。迦葉喚阿難。暗號私通。倒卻郤門前剎竿。依
0488c11: 前不會。若問嵩山。世尊傳金襴外別傳何物。只對
0488c12: 他道。低聲低聲。且道古人是同是別。
0488c13: 金襴傳外復何傳。弟應兄呼強指南。倒卻郤剎竿緣
0488c14: 底事。免教南北兢頭參。
0488c15: 達磨西來。初見梁武帝。帝問云。如何是聖諦第一義。
0488c16: 磨云。廓然無聖。帝曰。對朕者誰。磨云。不識。帝不契。磨
0488c17: 遂折蘆渡江。至魏。帝後舉問志公。公曰。陛下識此人
0488c18: 否。帝曰。不識。公曰。此是觀音大士傳佛心印至此。帝
0488c19: 遣使詔之。公曰。莫說陛下詔。闔國人去他亦不回。
0488c20: 師拈云。達磨大師當時何得道廓然無聖。卻郤被梁
0488c21: 武帝進後語。若問嵩山如何是第一義。吾即叉手
0488c22: 默然。直教梁王進後語不得。且道畢竟如何是第
0488c23: 一義。
0488c24: 廓然無法面梁王。無地容身暗渡江。直入少林巖
0488c25: 下坐。無端又賺老神光。
0488c26: 二祖可大師初至少林參達磨。立雪斷臂。悲淚求法。
0488c27: 磨知是法器。乃曰。諸佛最初求道。為法忘形。汝今斷
0488c28: 臂。求亦可在。可曰。諸佛法印。可得聞乎。磨云。諸佛法
0488c29: 印。不從人得。可曰。我心未寧。乞師安心。磨曰。將心來。
0488c30: 與汝安。可曰。覓心了不可得。磨曰。與汝安心竟。可即
0489a01: 於此悟入。師拈云。九年面壁。暗地藏刀。立雪齊腰。
0489a02: 泥中有刺剌。神光踏發毒箭。射中泥牛。卻郤道覓心了
0489a03: 不可得。和贓捉敗。磨云。吾與汝安心竟。血濺梵天。
0489a04: 且道覓心了不可得。如何話會。
0489a05: 神光立雪夜深寒。達磨天明轉面看。斷臂安心流
0489a06: 血髓。至今塗汙未曾乾。
0489a07: 達磨大師將返西天。謂門人曰。時將至矣。合各言所
0489a08: 得。時門人道副對曰。如我所見。不即文字。不離文字
0489a09: 而為道用。師曰。汝得吾皮。尼總持曰。我今所解如慶
0489a10: 喜見阿佛國。一見更不再見。師曰。汝得吾肉。道育
0489a11: 曰。四大本空。五陰非有。而我見處無一法可得。師曰。
0489a12: 汝得吾骨。最後慧可禮拜合掌依位而立。師曰。汝得
0489a13: 吾髓。師拈云。至道無難。惟嫌揀擇。達磨大師分皮
0489a14: 分髓分別不少。且道有法付神光。無法付神光。若
0489a15: 道無。少林因甚麼付囑。若道有。且道付箇甚麼。
0489a16: 勘破少林端的意。了無一法付神光。近前合掌施
0489a17: 三拜。好肉無端剜作瘡。
0489a18: 文殊一日令善財採藥去。善財普觀大地無不是藥。
0489a19: 卻郤來報云。無不是藥。殊云。是藥者採將來。善財拈一
0489a20: 枝草度與文殊。殊提起示大眾云。此藥草能殺人亦
0489a21: 能活人。師拈云。善財拈起藥草。家醜無端露盡。文
0489a22: 殊舉示諸方。文殊漏逗不少。嵩山不令而行。且道
0489a23: 有何玄玅。千年松下茯苓得者自然不少。
0489a24: 大地普觀都是藥。枝枝靈草總醫方。拈起口宣言
0489a25: 殺活。直至如今藥道行。
0489a26: 五祖演禪師示眾云。釋迦彌勒猶是他奴。且道他是
0489a27: 阿誰。師拈云。你還識他麼。不離這箇即這箇。我是
0489a28: 阿誰誰是我。不審不審。蹉過蹉過。
0489a29: 三箇奴郎總一家。幾多卜度路頭差。虛空撲落呵
0489a30: 呵笑。識得他兮莫問他。
0489b01: 唐憲宗迎佛舍利現五色光。百僚皆賀。惟韓愈端立。
0489b02: 帝問曰。百僚皆賀。卿為甚不賀。愈曰。臣曾看佛書來。
0489b03: 佛光非青黃赤白等光。此是龍神荷助之光。帝曰。如
0489b04: 何是佛光。愈無對。古宿代云。陛下問處便是。師拈
0489b05: 云。帝迎佛舍利。現五色光。眉毛罅裏耀古騰今。愈
0489b06: 曰。佛光非青黃赤白黑。見即成邪。可惜韓愈末後
0489b07: 無對。若問嵩山佛光作麼。吾即噓兩噓。
0489b08: 帝王法王。口放常光。一統乾坤。此土西方。
0489b09: 宣州安國挺禪師。因僧問五祖云。真性緣起。其義云
0489b10: 何。祖默然。時師侍次。乃謂大德正興一念問時是真
0489b11: 性緣起。其僧於言下大悟。師拈云。這僧只知開口
0489b12: 問人。不知真性緣起。累他挺禪師道。大德正興一
0489b13: 念問時是真性中緣起。其僧打失鼻孔。雖然得箇
0489b14: 悟處。畢竟費力不少。且道未問已巳前緣在何處。
0489b15: 寥寥孤月掛寒空。大地山河寂照中。開口便能成
0489b16: 話墮。緣風吹入九霄宮。
0489b17: 僧問雲門云。如何是佛。門云。乾屎橛。師拈云。雲門
0489b18: 大師不妨奇特。看他突然一句子。疑殺天下衲僧。
0489b19: 若道不疑乾屎橛。汝作麼生會。
0489b20: 雲門公案親提起。便使通身冷汗流。香臭不知何
0489b21: 處去。虛空落地笑無休。
0489b22: 趙州到一菴主處問。有麼有麼。主豎起拳頭。州云。水
0489b23: 淺不是泊船處便行。又到一菴主處問。有麼有麼。主
0489b24: 亦豎起拳頭。州云。能縱能奪。能殺能活。便禮拜。師
0489b25: 拈云。趙州劈開古鏡。兩處分明。學人不識好惡。特
0489b26: 地驚疑。汝還知趙州兩次入門便問有麼有麼。被
0489b27: 這菴主豎箇拳頭。州便禮拜。豈不是趙州失卻郤一
0489b28: 隻眼。然雖如是。因甚肯一不肯一。
0489b29: 趙州當路掘深坑。卻郤要行人自酌量。透得重關無
0489b30: 別路。頭頭物物總家鄉。
0489c01: 洞山到雲門。門問曰。那裏來。山云。查渡。門曰。今夏在
0489c02: 甚麼處。山曰。湖南報慈。門曰。幾時離彼。山云。八月十
0489c03: 五日。門云。放汝三頓棒。山明日卻郤上方丈。山云。昨日
0489c04: 蒙和尚放某甲三頓棒。某不知過在甚麼處。門曰。飯
0489c05: 袋子。江西湖南便恁麼去。山於言下大悟。師拈云。
0489c06: 雲門把住放行。洞山不知失禮。來朝案款重供。當
0489c07: 下一槌擊碎。雖然得箇悟處。未免落在雲門坑裏。
0489c08: 當時震聲便喝。不致來朝結罪。
0489c09: 雲門太殺老婆心。放過烏藤未是征。明日再來重
0489c10: 案過。果然頭角出群英。
0489c11: 南泉因兩堂首座爭箇貓兒。泉乃提起貓云。道得即
0489c12: 救取貓兒。道不得即斬卻郤。眾皆無對。泉遂斬之。至晚
0489c13: 趙州外歸。舉似趙州。州脫草鞋頂在頭上而出。泉云。
0489c14: 子若在。救得貓兒。師拈云。兩堂首座無定亂之機。
0489c15: 南泉乃有安邦之手。看他正令纔行。誰敢當場開
0489c16: 口。趙州救得貓兒。來遲未為好手。嵩山拂袖便行。
0489c17: 且道救也不救。
0489c18: 白刃全提覿面揮。縱橫殺活逞玄機。命根落在渠
0489c19: 儂手。救得來遲總是非。
0489c20: 首山和尚拈竹篦示眾云。汝等諸人若喚作竹篦則
0489c21: 觸。不喚作竹篦則背。且道喚作什麼。師拈云。首山
0489c22: 和尚。兩頭截斷。中道不安。爭奈傍觀。自有出身之
0489c23: 路。且道那裏是他出身之路。就手奪來劈面便打。
0489c24: 且道喚作什麼。道道。
0489c25: 拈來劈面便相呈。獻寶還他龍子孫。捧出摩尼光
0489c26: 閃爍。人間天上最為尊。
0489c27: 郢州芭蕉清禪師示眾云。你有拄杖子。我與你拄杖
0489c28: 子。你無拄杖子。我奪卻郤你拄杖子。師拈云。芭蕉雖
0489c29: 曰能縱能奪能殺能活。要且不識拄杖子。若是這
0489c30: 條拄杖子。阿誰欠少。渡水登山挑包過澗。倒用橫
0490a01: 拈隨身受用。且道即今拄杖子在什麼處。以手畫
0490a02: 一畫云。扶過斷橋水。伴歸明月村。
0490a03: 與奪縱橫顯此機。拈來渾不涉思惟。揭開佛祖無
0490a04: 私眼。突出寒光滿太虛。
0490a05: 溈山在百丈會充典座。百丈將選大溈主人。乃請首
0490a06: 座對眾下語。出格者可之。丈拈淨瓶置地上。問云。不
0490a07: 得喚作淨瓶。汝喚作什麼。座云。不可喚作木突也。丈
0490a08: 卻郤問山。山趯倒淨瓶而去。丈笑云。第一座輸卻郤山子
0490a09: 了也。丈遂命山住溈山。師拈云。百丈滿地刀鎗。溈
0490a10: 山通身是劍。一踢大地俱傾。直得雲開霧捲。海嶽
0490a11: 山川倒逆流。輥出摩尼光閃電。嵩山即作眼中花。
0490a12: 是非休向瓶邊辯。疾步歸來作者知。不將家醜傍
0490a13: 人見。
0490a14: 乾坤一踢不留蹤。大智堂前暗號通。頭角崢嶸藏
0490a15: 不得。英靈千古顯宗風。
0490a16: 子胡示眾云。子胡有狗一隻。上取人頭。中取人腰。下
0490a17: 取人腳。往來者各自防避。照管喪身失命。人至喝云。
0490a18: 看狗。師拈云。入門一喝。頭正尾正。擬議思量。喪卻郤
0490a19: 性命。且作麼生入得他家門戶。喝一喝。阿耶阿耶。
0490a20: 一喝門前三轉身。儂家犬子沒疏親。朝昏倚臥門
0490a21: 限下。踏著迴頭咬殺人。
0490a22: 瑞巖彥和尚每日自喚主人翁。復自應諾。乃云。惺惺
0490a23: 著諾。他時後日莫受人謾諾諾。師拈云。瑞巖翁自
0490a24: 起自倒。主人翁阿誰不識。何須抱贓檢賊。聲裏尋
0490a25: 聲。如未喚之時。主在什麼處。
0490a26: 惺惺喚省更惺惺。苦苦拘龍入鐵瓶。觸著自聲聲
0490a27: 裏諾。乾坤翻轉作滄溟。
0490a28: 僧問趙州。黑荳未生芽時如何。州云。好合醬。
0490a29: 趙州活計得能忙。黑荳渾淪入醬缸。今日有來篩
0490a30: 磨過。破砂盆裏響璫璫。
0490b01: 龍潭吹燈。
0490b02: 輕輕點出這些兒。耀古騰今爍太虛。兩眼明明無
0490b03: 別物。方知宮殿有龍居。
0490b04: 百丈野狐。
0490b05: 落昧都盧在半途。一掌分明脫野狐。夢眼豁開無
0490b06: 一物。不將罪福問孫吳。
0490b07: 僧問雲門如何是教外別傳一句。門云。對眾將來。僧
0490b08: 云。直得恁麼時如何。門云。照從何立。師拈云。雲門
0490b09: 大師。一放一收。累及學人疏分不下。若問嵩山。如
0490b10: 何是教外別傳一句。當時振聲一喝。直教學人言
0490b11: 下悟去。
0490b12: 教外無言號別傳。別傳心印訥無言。馬師一喝輕
0490b13: 拈出。不屬瞿曇話正偏。
0490b14: 黃龍三關。
0490b15: 我手何似佛手。無端播揚家醜。乾坤都在掌中。寒
0490b16: 光射翻牛斗。
0490b17: 我腳何似驢腳。伸縮無非踏著。掀翻於菟草窠。臭
0490b18: 皮襪子脫卻郤。
0490b19: 人人有箇生緣。大道不涉言詮。開口便欺佛祖。抹
0490b20: 過東土西天。
0490b21: 生緣斷處無驢腳。驢腳纔行佛手伸。要識三關端
0490b22: 的意。鷓鴣啼處百花新。
0490b23: 行住坐臥。
0490b24: 步步春風起碧天。腳跟不動到平田。自從踏著遮
0490b25: 些子。那管人間歲月遷。
0490b26: 滿目青山看不休。白雲流水自悠悠。苑菴占斷蒼
0490b27: 崖底。一片丹青畫未周。
0490b28: 幽然兀兀若痴呆。禪道經書口嬾開。有客過門休
0490b29: 問話。葫蘆無地與君栽。
0490b30: 老朽終朝臥石床。了無閑夢到諸方。轉身不覺天
0490c01: 邊日又向紗窗透入房。
0490c02: 靈光。
0490c03: 一點靈光漚內空。風吹漚動走西東。漚生漚滅原
0490c04: 無動。漚破還當覺性同。
0490c05: 昔有三玄頌其語。絕非老人面目且與濟宗不
0490c06: 侔聞。為後人攙改茲姑去之以附卷尾。
0490c07: 
0490c08: 
0490c09: 
0490c10: 
0490c11: 法語
0490c12: 寄雪山熙長老
0490c13: 我正閒時汝未閒話頭今已落人間高提斧萬鈞
0490c14: 重付與新羅熙雪山
0490c15: 寄仰山無念學首座
0490c16: 五派傳來臨濟宗入門一喝露機鋒老婆心切能容
0490c17: 易試看疑蛇變化龍
0490c18: 又
0490c19: 竹篦倒握辯龍蛇佛祖場中有作家兩手展開親付
0490c20: 囑佳聲贏得震中華
0490c21: 寄日照慧首座
0490c22: 金雞啼省覺心王杲杲圓明耀十方昇騰不息緣何
0490c23: 事要與眾生作眼光
0490c24: 寄寶峰真首座
0490c25: 呂仙飛劍斬黃龍一喝當前入地中長老收看無用
0490c26: 處拈來分付與禪翁
0490c27: 示虎丘圓首座
0490c28: 等閑坐斷死生關寂寂如如得自閒三十年來圓道
0490c29: 者清名從此落人間
0490c30: 示應侍者
0491a01: 如如寂寂絕思惟無古無今越太虛會得箇中端的
0491a02: 意夕陽元不落山西
0491a03: 送如大海
0491a04: 洪波浩浩廣無邊潮去潮來納百川昨夜冷光浮海
0491a05: 底澄澄湛湛水連天
0491a06: 示上人
0491a07: 金鞭在手莫遲疑進步逢人即便揮冷地一鞭知落
0491a08: 處山河大地發光輝
0491a09: 示淨慈性海真藏主
0491a10: 慧日峰前轉法輪永明宗旨又重新試看百千香水
0491a11: 海只消輕放一毫吞
0491a12: 示虎丘現藏主
0491a13: 海湧峰頭笑轉身五千餘卷若為論遶床三匝敷揚
0491a14: 處堪作龍峰派下孫
0491a15: 示徑山照藏主
0491a16: 靈光洞徹剎塵周世界河沙海一漚萬象森羅藏裏
0491a17: 許明明晃耀碧天秋
0491a18: 示因禪人
0491a19: 竹篦觸背妙難藏分付渠儂孰可當信隱居山恁麼
0491a20: 去自然道價遍諸方
0491a21: 示悟首座
0491a22: 徹悟心源達本源學無前後悟為先室中黑漆竹篦
0491a23: 子續焰聯芳千古傳
0491a24: 示靈隱妙藏主
0491a25: 六十烏藤顯大機三玄三要絕思惟大愚脅下施三
0491a26: 萬像森羅展笑眉
0491a27: 寄海舟慈首座
0491a28: 龜毛付囑與兒孫掛角拈來問要津一喝耳聾三日
0491a29: 去箇中消息許誰親
0491a30: 寄天界華首座
0491b01: 寶劍全提劈面揮祖師心印鐵牛機嵩山今日重拈
0491b02: 出分付渠儂繼祖衣
0491b03: 贈陸鑽龜
0491b04: 汝鑽龜卜我鑽心鑽透靈源直萬金爆地一聲爻象
0491b05: 露六爻平靜絕追尋
0491b06: 示正菴主
0491b07: 正信參禪且學呆通身疑起震如雷情忘意寂高提
0491b08: 話鐵作心肝頓豁開
0491b09: 示普祥居士開肆
0491b10: 家珍剖出與君看萬戶千門寶一般賣與買人誰估
0491b11: 價須知覿面不相謾
0491b12: 示就上人
0491b13: 涅槃心藏有何傳七百千師總被穿五葉花敷春爛
0491b14: 熳汝今休問棒頭禪
0491b15: 示普明尼
0491b16: 百草明明佛祖機黃花翠竹展忻眉便從箇裏承當
0491b17: 去超越當年尼總持
0491b18: 示本果尼
0491b19: 一花開發眾花鮮花謝菩提果自圓肯向給孤林下
0491b20: 坐清香拂拂滿祗田
0491b21: 贈瑛首座
0491b22: 妙明真性本天然箇事何曾有靜喧問著西來端的
0491b23: 意烏藤六十顯三玄
0491b24: 贈清首座
0491b25: 傳衣表法獄囚枷無底籃乘死活蛇撞著知音開痛
0491b26: 口同生同死會龍華
0491b27: 寄源首座
0491b28: 鐵蛇昔日透龍門吐霧興雲日月昏掣電光中轟霹
0491b29: 靂騰身普雨潤乾坤
0491b30: 寄寶藏首座
0491c01: 大愚脅下痛還拳三要三玄絕正偏臨濟窟中獅子
0491c02: 子燈燈續焰古今傳
0491c03: 寄果林首座
0491c04: 傳衣表法為人師不是閒人說是非實地參來心自
0491c05: 悟何妨語默涉離微
0491c06: 寄懶牛菴主
0491c07: 得來與我結生冤老牯當年懶向前大地靈苗耕種
0491c08: 熟呵呵活弄手中鞭
0491c09: 寄光寂照
0491c10: 覺性無生五蘊空真如頓息幻包容無同無異如如
0491c11: 體照用俱忘法法通
0491c12: 示本澄尼
0491c13: 澄源湛寂絕痕瑕妙在其中會也麼若向那邊明辯
0491c14: 得不萌枝上散金光
0491c15: 示信上人
0491c16: 三遭發問顯三玄六十烏藤話未圓卻郤被大愚親說
0491c17: 破至今不用棒頭禪
0491c18: 示徒十首內第二首即示正菴主見前不錄
0491c19: 參禪猶似下弓窩莫放他行蹉路過寂靜徑來還是
0491c20: 發忽然驚覺笑呵呵
0491c21: 安然坐定困茫茫滯寂沉空正念忘未待放參閒雜
0491c22: 話可憐空過好時光
0491c23: 一箇話頭參到底不須更做別生涯若能念念心無
0491c24: 退智慧花敷不二家
0491c25: 轉面皮爺不識情忘意寂好參疑平湖湛水波中
0491c26: 月萬里寒光擁翠微
0491c27: 道人誓不趁人情截斷恩緣與愛憎大戒不違心寂
0491c28: 寂真名三界福田僧
0491c29: 不用相拘自坐禪如初月出漸團圓經行坐臥心無
0491c30: 間定證如來大涅槃
0492a01: 聞板方思去坐禪若能成佛待驢年死生大事何曾
0492a02: 舉此等愚人莫與言
0492a03: 打板拘他不坐禪不憂大事縱心猿披毛戴角都拼
0492a04: 了警策徒勞結死冤
0492a05: 安然體健好參玄大道何拘身少年看他七歲黃梅
0492a06: 老歸來松柏已巳天然
0492a07: 示出家十首
0492a08: 出家堅戒精專禮佛燒香習坐禪佛祖也知無妄語
0492a09: 依行父母盡生天
0492a10: 出家人發真心一寸光陰一寸金莫把世間閒骨董
0492a11: 等閑埋沒少林心
0492a12: 出家戒諸病瘥貪嗔頓息超三界堅持戒律等金剛
0492a13: 邪魔外道不能壞
0492a14: 出家客達宗風古今佛法沒西東一句了然超百億
0492a15: 萬象森羅轉笑容
0492a16: 出家主無散聚色身外相分男女赤白青黃體上衣
0492a17: 靈通佛性皆相似
0492a18: 出家難沖玄關難中有易易中難兀兀頓忘塵世念
0492a19: 呵呵一笑悉超凡
0492a20: 出家人莫因循物物頭頭合本真運水搬柴親薦得
0492a21: 鐵樹花開別是春
0492a22: 出家守莫游走既是參禪施毒手鐵壁銀山盡打穿
0492a23: 草木叢林獅子吼
0492a24: 出家僧任騰騰大道玄玄息智能了了明明無可立
0492a25: 心心無法續傳燈
0492a26: 出家仙達無傳西來祖意宜何宣棒喝交馳談般若
0492a27: 永祝皇圖萬萬年
0492a28: 佛祖讚
0492a29: 釋迦佛
0492a30: 如來誓願化三塗錯降王宮出路無不得淨居天子
0492b01: 力至今同我是凡夫
0492b02: 釋迦半身
0492b03: 依舊無端下雪山將何憑據示人間全身不立乾坤
0492b04: 別破盡有情生死關
0492b05: 出山相
0492b06: 雪嶺堆堆坐六年無風起浪出人前未拈花已巳先微
0492b07: 笑教外何曾有別傳松澗求
0492b08: 又
0492b09: 眾生未度出雲霞一見明星眼裏砂大地雪山春色
0492b10: 轉人間何必更拈花明禪人求
0492b11: 魚籃觀音
0492b12: 西來祖意覓無縱盡在盈盈信手中拶破魚籃真好
0492b13: 笑白鶯飛過海門東
0492b14: 童真觀音頂上梅月
0492b15: 善財敬禮觀音相碧玉巖磐事大差要見童真端的
0492b16: 處廣寒宮裏笑梅花裴惟德求
0492b17: 又
0492b18: 三十二應神頭鬼面喚作觀音童真示現善財龍女
0492b19: 喪家風碧玉巖前通一線南大師師求
0492b20: 涌壁觀音
0492b21: 碧玉嵒前寒波浪起鳥啼花笑風生竹尾圓通極處
0492b22: 了無聞龍女善財齊側耳晦巖求
0492b23: 梵相觀音
0492b24: 改頭換面三十二應喚作梵相虛空安柄要見大悲
0492b25: 觀世音全身坐斷大圓鏡新禪人求
0492b26: 觀音
0492b27: 白浪生神足衣珠汎海風普陀山頂月無處不圓通
0492b28: 欽侍者求
0492b29: 玅音觀自在海月印無心龍珠光奪夜善財仔細尋
0492b30: 盡大地人無覓處浪花堆裏聽潮音裴惟賢求
0492c01: 碧玉巖前玅觀自在大圓鏡裏了無罣礙鶯啼柳眼
0492c02: 舞春風兒童更在乾坤外如禪人求
0492c03: 人人有箇觀音相童子何勞向外看當處必然開活
0492c04: 眼梅花影裏逼人寒裴學正求
0492c05: 海底泥牛翻白浪善財龍女禮慈容若將此是觀音
0492c06: 相頂上圓光又一重玉澗求
0492c07: 玉石未分明皎皎妙觀自在體如如巖前已巳有花含
0492c08: 笑翠竹搖風拂太虛相禪人求
0492c09: 源上人讚
0492c10: 東州敗闕過西州兀坐柴床得自由想汝別無奇特
0492c11: 處一生偏愛杜田頭
0492c12: 壽上人讚
0492c13: 也不讚也不罵有耳如聾有口如啞萬古一青松蓋
0492c14: 覆四天下
0492c15: 昱上人請讚
0492c16: 遮頭陀有甚德不是寒山亦非拾得手握竹篦口生
0492c17: 荊棘胡揮亂打佛也不識咄面目分明是什麼物
0492c18: 維摩
0492c19: 不二門誰能道老維摩入荒草頓嘿然未為妙把住
0492c20: 云道道道
0492c21: 達磨
0492c22: 西來特地見梁皇不了依前暗渡江面壁九年無活
0492c23: 計豁然雙眼逼神光慧禪人求
0492c24: 童真五祖
0492c25: 面如滿月困似泥團童真非五祖法界一齊觀泥牛
0492c26: 無覓處爐香貝葉逼人寒空禪人求
0492c27: 五祖
0492c28: 有孃生無爺姓一點心明似鏡濁港灘頭記宿歸青
0492c29: 松以滿東山嶺
0492c30: 六祖
0493a01: 擔橫肩入市廛舂米白鏡非妍三更得後成何事嶺
0493a02: 上風光不亂傳
0493a03: 布袋
0493a04: 憨布袋覓人錢祖師意亂相傳將蓆鋪開市廛怜俐
0493a05: 漢見不見
0493a06: 又
0493a07: 彌勒笑嘻嘻問渠知不知全身倚布袋兩眼挂須彌
0493a08: 咄率陀宮裏到人稀隨處花開香滿衣傑禪人求
0493a09: 朝陽
0493a10: 破衲襖沒兩般穿得透補得完抖擻看骨毛寒
0493a11: 對月
0493a12: 心戀倦意幪幪本無字讀不通回首看日東紅
0493a13: 蜆子和尚
0493a14: 笊籬日向江邊摝不得蝦兒未肯休人問西來祖師
0493a15: 意酒臺推出冷相酬
0493a16: 船子和尚
0493a17: 一橈打落洪波裏即要男兒自點頭掩耳得來獨歸
0493a18: 去踏翻船子一齊收
0493a19: 趙州
0493a20: 趙州直截開口見舌擬議得來虛空迸裂安禪人求
0493a21: 警策
0493a22: 大凡參學做工夫者。先將平日所知所見。人我利名。
0493a23: 盡情掃卻郤。然後將本參話頭頓在目前。行住坐臥時
0493a24: 也參。著衣喫飯時也參。屙屎送尿時也參。靜鬧閒忙
0493a25: 時也參。喜怒哀樂時也參。但於十二時中心心無間
0493a26: 念念相續。不忘這箇話頭。須是大起疑情。大疑即大
0493a27: 悟。不疑即不悟。悟即悟自本心。明即明自本性。古人
0493a28: 云。佛見法見是二種鐵圍山。若有所見。盡成其障。所
0493a29: 以證道歌云。心是根。法是塵。兩種猶如鏡上痕。痕垢
0493a30: 盡除光始現。心法雙忘性即真。此事不論根性利鈍
0493b01: 只要信得及行得切。時節到來。忽然觸著磕著。洞明
0493b02: 大事。祖師云。我本求心不求佛。法界元來無一物。佛
0493b03: 者覺也。如何是覺。呵呵。方知此語實無妄也。且道
0493b04: 笑箇什麼。經云。心生大歡喜。自知當作佛。然雖如是。
0493b05: 須經大善知識爐鍛煆煉。將來方可續佛慧命謹參謹參。
0493b06: 西來直指正單傳。自念參疑意廓然。今古上乘無別
0493b07: 法。盡皆心悟未生前。
0493b08: 破衣歌
0493b09: 野禪和超因果。把茅蓋頭癡呆坐。肌寒體露不知羞。
0493b10: 八面狂風峭直過。赤洒洒。淨裸裸。孃衫著久風吹破。
0493b11: 真如面目本天然笑道修行求佛做。有因果。無因果。
0493b12: 疑是疑非招殃禍。著衫脫褲露真常。靈通實性難包
0493b13: 褁。孤峰頂。隱泉坡。無常老病誰能躲。或寒或熱任交
0493b14: 煎。且自長伸兩腳臥。披白雲風吹裸。寒灰撥散無星
0493b15: 火。人間多少好柦那。仰面看渠誰識我。比榮華。少什
0493b16: 麼。寸絲寸線頻難捨。不用千羅萬兩綿。青州布衫只
0493b17: 一箇。忽有緣。撞著嗄。眼光迸出天來大。手中執顆爍
0493b18: 光珠。大地山河皆照破。東峰行。西峰坐。諦觀日月穿
0493b19: 梭過。未曾折亂三斤麻。著破孃衫知幾箇。南州生。北
0493b20: 州大。父母未生誰是我。恩愛頓忘真出家。忍衣法空
0493b21: 如來座。建法幢。立香火。堪笑堪悲老達磨。九年面壁
0493b22: 向西歸。不得神光至今坐。拋隻履。露齒牙。身衣襤縷
0493b23: 往回家。香至國王多富貴。且歸宮裏受榮華。通智勝。
0493b24: 坐道場。梵眾衣奉殿香。體煖安和心意樂。千生萬
0493b25: 劫不思鄉。曠大劫未為長。繫珠何离七斤裳。傳布種
0493b26: 麻栽石上。毳衣從棄火中央。經行坐。絕思量。隱山誰
0493b27: 笑破衣裳。熱即捲簾寒放下。西天此土統家鄉。
0493b28: 師平常三等接人。凡人來便云在那裏來。或云吃飯
0493b29: 也未。或云幾時到此。道道道。此語三十年未曾有人
0493b30: 道得。若於此語一一道得明白。許你親見萬峰和尚。
0493c01: 慈光寂照圓明利濟萬峰大禪師塔銘
0493c02: 苕溪花城隱士海安同知沈貫撰
0493c03: 一真法界。萬象無跡。妙有不有。真空不空。寂而常知。
0493c04: 無機不備。洞照十方。含包天地。故名大覺。吾佛證斯。
0493c05: 開方便門。示真實相。迦葉得斯。破顏微笑。越正法眼。
0493c06: 少林得此。面壁九年。與可安心。以三即一。以一即三。
0493c07: 四七二三。皆證此也。佛佛相印。祖祖相傳。衣缽可藏
0493c08: 而法不容泯。曹溪付與南嶽。嶽授與馬祖。祖得百丈
0493c09: 海。海得黃檗運。運得臨濟玄。一花五葉從此而分。臨
0493c10: 濟溈仰雲門曹洞法眼。濟得黃檗親傳。古云。臨濟正
0493c11: 宗。一十八世至高峰妙公。公得雪巖欽公心印。居天
0493c12: 目山獅子巖三十年不出死關。四方從者雷動海湧。
0493c13: 鮮有昇其門者。唯中峰本公深造閫奧。以得其訣。通
0493c14: 博無礙。以大辯才。息三教之有。破六宗之執。王臣慕
0493c15: 仰。帝道施恩。入室弟子以數十計。惟千巖長公得其
0493c16: 法。爾巖得其傳。居義烏伏龍山。建大伽藍。學徒恒數
0493c17: 百人。攪動江山。名傾宇宙。齊魯燕趙秦隴閩蜀。外而
0493c18: 日本三韓八番。羅甸交趾琉球莫不奔走膜拜咨決。
0493c19: 惟萬峰禪師一人最為上首。師諱時蔚號萬峰。溫州
0493c20: 樂清縣金氏子。母鄭氏。夜夢白氣亙天。因時懷妊。癸
0493c21: 卯八月二十九日午時生。母晚年生師雙子。師得第
0493c22: 二。母欲棄之。有姊金氏鞠以為子。年始七歲父母俱
0493c23: 喪。忽一夜自睹白光滿室。賢愚莫能知之。十三歲依
0493c24: 本縣演慶寺昇講主出家。十六歲為僧。因看法華經
0493c25: 安樂行品云。在於閑處修攝其心。師有省問講主。此
0493c26: 語如何解說。講曰。世尊教你向山間林下結庵辦道。
0493c27: 師聞其語不勝欣喜。長時打坐兀兀如癡。講曰。汝非
0493c28: 吾宗人也。令師遊方問道。年十九歲更衣學禪。受具
0493c29: 足戒。遊於兩浙。至杭州聞。虎跑止巖和尚道譽。遂往
0493c30: 禮拜請益。巖曰。因甚參禪人不悟真性。逐日區區打
0494a01: 鬨過了也。或三五成群。說長老如何。或三五成群說
0494a02: 叢林好惡。一向不在己躬下做工夫。若要了悟上乘。
0494a03: 切要真參實學。從頭開發一遍就付三不是公案。巖
0494a04: 云。便從這裏晝三夜三。心心無間。念念相續參去。師
0494a05: 得開示。夜不寢席。日不涉緣。以經數月。未得其決。復
0494a06: 回明州達蓬佛跡山卓居辦道。正在疑網中。忽聞寺
0494a07: 中宗律師舉百丈問溈山云。不可喚作淨瓶喚作甚
0494a08: 麼。山踢倒便行。觸發疑情。不覺地一聲。打破疑團。
0494a09: 直得虛空粉碎。大地平沉。非一切世間境界可比。不
0494a10: 是心不是佛不是物。咄。這鈍漢正好為渠三十棒。本
0494a11: 來見成何有許多周折。頌曰。如來臘八睹明星。也是
0494a12: 將蝦作眼睛。為有遠孫明悟處。日輪當午豁然明。自
0494a13: 厥之後徑往華頂峰無見和尚處求其決擇。見問萬
0494a14: 法歸一一歸何所。師上前問訊叉手而立。又問如何
0494a15: 是道。師云道無可道。見云。不道又不道箇甚麼。師云。
0494a16: 正要和尚疑著。見云。疑著即錯。師云。不疑亦錯。見便
0494a17: 喝。師亦喝。見又喝。師亦喝。拂袖而行。見云。侍者侍者。
0494a18: 你雖悟得箇真性。年紀小在。未可印證你來。汝且居
0494a19: 山十年二十年。我自令人來取你也。其年二十六歲。
0494a20: 復回達蓬數載。自後竟無消息。師忽聞虎跑止巖和
0494a21: 尚圓寂久時。師遂往掃塔。偶宿靈隱旦過。忽聞方殿
0494a22: 主舉千巖和尚一頌云。斷崖和尚春圓寂。無見知翁
0494a23: 夏亦亡。畢竟有生還有死。千巖不久也無常。兩輪日
0494a24: 月如梭過。一合乾坤是磨忙。寄語諸方參學者。莫教
0494a25: 蹉過好時光。一聞便知來意。一同本僧直造伏龍相
0494a26: 見和尚。纔入門便問。不是心不是佛不是物是箇甚
0494a27: 麼。師將坐具打一圓相。叉手而立問荅不錄。偈呈。南
0494a28: 泉不是惱人心。有要將心去捉心。不是我心不是佛。
0494a29: 性空寬廓有何尋。師允諾就命堂中第一座。辭不獲
0494a30: 已巳。黽勉秪領忽。一日和尚陞堂。舉無風荷葉動。必定
0494b01: 有魚行。師出眾震聲一喝。拂袖而行。和尚示偈云。鬱
0494b02: 鬱黃花滿目秋。白雲端坐碧峰頭。無賓主句輕拈出。
0494b03: 一喝千江水逆流。師見偈從此退職。遂往蘭溪州嵩
0494b04: 山結菴辦道。奈何十方雲水交參。四海高賢咨決千
0494b05: 巖令人持書相招。前日堂中大眾問老僧首座如何
0494b06: 不來走遭以見眾人之心歡喜。老僧門下得人。你如
0494b07: 何執坐於此。以知斯意。師念愚魯。於宗無補。不敢妄
0494b08: 為擔荷大法。後於壬辰三月二十四日。和尚令源藏
0494b09: 主送法衣頂相來。巖云。老僧袈裟一頂送與嵩山蔚
0494b10: 長老。略表叢林之道念。非諸方兜法子者也。呵呵。師
0494b11: 得法之後因浙東田少山多。不堪著眾。又遭三年亢
0494b12: 旱。繇是行錫蘇州。遊翫水山。乃見光福鄧蔚山山水
0494b13: 相拱。龍虎盤旋。朱雀導而玄武從。陰陽合而子午正。
0494b14: 刱建道場。鋪舒厥志。三十餘年。道風遍布。如谷應聲。
0494b15: 往來雲水靡間賢愚。駢集座下。致無虛日。於洪武辛
0494b16: 酉正月十五日告眾曰。吾今時節至矣。大眾切莫遠
0494b17: 去。門人駭然不散。後於當月付囑衣法與眾弟子。門
0494b18: 人行宗問曰。和尚會中幾人得法弟子。師示偈曰。慈
0494b19: 悲無念。華開果熟。因地分明。慧寶致囑。清徹源源一
0494b20: 派流。千古萬古來相續。付法已巳訖。此日京都西天師
0494b21: 父令慶侍者來報師。欲以奏聞請師相見。一一應荅
0494b22: 酬謝以畢。明日二十九日乙卯午時。付囑門人曰。如
0494b23: 今已得。須向山間林下钁頭邊接引一箇半箇。闡揚
0494b24: 吾道。報佛恩德。不可攀高接貴。輕慢下流。逐利追名。
0494b25: 迷真惑道。如今末法將沉。汝等切須仔細。道了結跏
0494b26: 趺坐。說偈曰。七十九年。一味杜田。懸崖撒手。杲日當
0494b27: 天。語畢而逝。春秋七十九。僧臘六十。夏停龕十三日。
0494b28: 肢體溫如形容儼若。門人普鑑等取二月十三日巳
0494b29: 時。門人普鑑等奉全身瘞於院西涅槃山之永光塔。
0494b30: 四眾弟子哀聲動搖山水。師一生清苦莫能言之。衲
0494c01: 衣蒲履錙銖不蓄。數處開山略無顧盻。學徒皆稱菩
0494c02: 薩。不呼名諱。受化僧俗莫知其數。室中舉古驗今。直
0494c03: 截根源。並無剩語。所有示眾語錄。送行法語。不肯留
0494c04: 傳。但曰從上佛祖種種言說。句句朝宗。言言見諦。後
0494c05: 學初機。略不聽從。況吾區區杜田話柄乎。悉付火燼。
0494c06: 門人記錄略成文卷。仍行於世。門人普壽敬持行實。
0494c07: 勉余請銘。余才輕德薄。不敢汙禪師之德。自念為師
0494c08: 嗣法弟子。海舟和尚座下參學久矣。況吾祖父亦授
0494c09: 天目中峰和尚戒諭往來不徹。余一日請問海舟曰。
0494c10: 圓覺經云。修多羅教如標月指。若復見月了知所標
0494c11: 畢竟非月。此理如何。舟舉手云。經也月也指也。余懵
0494c12: 然。舟拍案一下云。月落寒潭。因而有省。乃知月指不
0494c13: 別。為經從此知師之道非凡情之所測也。了知一月
0494c14: 當天。本無標指。無指恐觀者不睹真月。直指之言。智
0494c15: 者觀之有進。故述其銘。銘曰。
0494c16: 天目穹隆大道盤宗至高至妙本乎其中
0494c17: 千巖一隕卓然萬峰夢感母妊瑞應童蒙
0494c18: 爰自落髮性智圓融一聞妙義聲入心通
0494c19: 虎跑回首歸隱達蓬機觸百丈頓悟真空
0494c20: 靈隱逢方道契伏龍遍歷殊勝罔克愜衷
0494c21: 相彼平江山水之邦蔚山秀拔群峰頡頏
0494c22: 登臨一覽終焉允藏坎離中正龍虎超驤
0494c23: 大展厥志洪肇道場天人擁護聖凡讚揚
0494c24: 徒眾雲集躋躋蹌蹌援溺扶蹶道念遑遑
0494c25: 寒之裘裳飢之膏粱汲引將來山海梯航
0494c26: 維踵接跡靡閒遐方世有餘春其道大昌
0494c27: 為人天師宜壽無量八旬相將偈說無常
0494c28: 瘞院西傍涅槃之陽位正玄堂甃塔全藏
0494c29: 維石昂昂松柏蒼蒼石爛松枯斯塔永光
0494c30: 弟子普壽普福普堅普隱西序　普持普華普榮普慈等立石。
0495a01: 聖恩禪菴開山祖師萬峰蔚公傳
0495a02: 承德郎刑部主事永嘉陳亢宗述并書篆
0495a03: 師諱時蔚。字萬峰。出溫州樂清金氏。母鄭。夢儒釋二
0495a04: 人入其寢。覺而生二子。師居末。適有光燭室。鄭懼欲
0495a05: 弗舉。其姑保而育之。襁抱中見僧輒微笑。作合掌態。
0495a06: 父母度不可留。使禮越之永慶寺昇講主為師。時年
0495a07: 十一。嘗誦法華經。至諸法從本來。常自寂滅相。忽有
0495a08: 省。遂入杭受具。參止巖禪師於虎跑。示以南泉三不
0495a09: 是語。別入達蓬山卓菴佛跡寺古址。晝夜究竟巖語。
0495a10: 至忘寢食。一日寺主宗律師舉似溈山淨瓶公案。觸
0495a11: 所參。即說偈云。顛顛倒倒老南泉。累我工夫卻郤半年。
0495a12: 當下若能親薦得。如何不進劈胸拳。遂往見巖。詰前
0495a13: 語。獻偈云。南泉正是惱人心。更要將心去覓心。不是
0495a14: 心兮不是物。性天寬廓有何尋。復之華頂訪無見。睹
0495a15: 公。見問從何處來。師云。從杭州來。曾見何人。師云。止
0495a16: 巖和尚。有何指示。師云。南泉三不是。見云。我這裏南
0495a17: 泉三不是即不問。如何萬法歸一。師云。從生至死皆
0495a18: 無一。又問。如何是一歸何處。師近前叉手云。不審。見
0495a19: 云。且居山保守。還返達蓬。獨處者十稔已而往伏龍
0495a20: 山中謁千巖禪師。初入室。問將甚麼與老僧相見。師
0495a21: 豎拳頭云。這裏與和尚相見。巖問。死了燒了向何處
0495a22: 安身立命。師云。漚生漚滅水還在。風息波平月映潭。
0495a23: 巖復云。莫要請益受戒麼。師即掩耳而去。明日巖請
0495a24: 眾斫松。師拈圓石作獻珠狀。云請和尚酬價。巖云。不
0495a25: 直半分錢。師云。瞎。巖云。我也瞎。你也瞎。師云。瞎瞎。即
0495a26: 說偈云。龍宮女子將珠獻。價直三千與大千。卻郤被傍
0495a27: 觀人決破。誰知不值半分錢。巖顧昭首座曰。蔚山主
0495a28: 頗有衲僧氣味。煩請歸堂。比佛誕日巖上堂云。今日
0495a29: 有三種好事。一者世尊降誕。二者天道晴明。三者有
0495a30: 大施主設齋。若向此三種好事上識得。老僧舌頭落
0495b01: 處。日消萬兩黃金。師從西過東。一手指天。一手指地。
0495b02: 云。天中天。天中天。釋迦彌勒誰後先。巖云。大師子吼
0495b03: 過了也。還有小師子麼。未幾復還佛跡巖。遺以衣拂
0495b04: 各一。并偈一首。見千巖語錄中。既而移居嵩山。閱九
0495b05: 載。巖三為手書招之。所以愛重期待者甚厚。比至請
0495b06: 與分座。尋返嵩山。巖囑云。汝緣在浙西。可往化導。大
0495b07: 振吾宗。遂以元末己丑年入吳。凡三築精藍。卒之袁
0495b08: 墓鄧蔚山中卓錫半山。斬蒙羃結菴居之。久之四眾
0495b09: 歸嚮。乃搆為大伽藍。號曰聖恩。自是緇素奔輳。遠邇
0495b10: 雲集。師隨機開導俾滿意欲。初不為雕琢語。故人益
0495b11: 慕而信之。一日忽沐浴更衣。召眾訣別。書偈曰。七十
0495b12: 九年。一味杜田。懸崖撒手。杲日當天。遂趺坐而逝。時
0495b13: 洪武十四年正月二十九日也。龕留十有三日。顏色
0495b14: 如生。傾城聚觀膜拜瞻嘆。其徒普壽等奉全身合二
0495b15: 缶。瘞菴之西崗。遵治命也。師貌古而清髭鬢疏秀。寡
0495b16: 緣飾。千巖稱其純粹質樸。有古人氣象。深得之矣。師
0495b17: 歿垂四十年。吳人無少長咸知。遵慕其行。嘉湖諸郡
0495b18: 至有繪像而事之者。其生卒之辰遠邇畢集如其生
0495b19: 時。而傑閣重樓逾增舊觀。焚修之徒。數常滿百。歸然
0495b20: 為一大叢林。雖宿號名山盛剎。或未之能先焉。巖所
0495b21: 囑者。益又驗矣。師平生未常讀書。惟以深悟自得。其
0495b22: 形諸語默者俱能刊落浮華而一踐乎實。其徒普壽
0495b23: 等輯為萬峰語錄一帙。鋟梓流行。然非師志也。其所
0495b24: 度弟子若干人得法弟子若干人。而勝學無念者獨
0495b25: 號能紹其傳云。贊曰。昔中峰普應國師以臨濟正宗。
0495b26: 振耀天目得其心印者弟子千巖也。千巖再傳而師
0495b27: 實承之。厥後無念學公復親受師衣法之付。受知
0495b28: 太祖高皇帝。龍章寵錫。雲漢昭回。天目淵源。遂為有
0495b29: 托。師所付得人矣。嗚呼盛哉。
0495b30: 永樂十七年八月二十九日徒弟比丘智璿立石。
0495c01: 萬峰語錄後跋
0495c02: 嗚呼三百年來天下老和尚之真精神不得見其大
0495c03: 全也審矣。何則。自元迄今。義學橫出。遮障宗風。每議
0495c04: 語錄不應出自身前。故多後人竊錄。漫附己巳意。稍于
0495c05: 一字一語差池則毫釐千里。於文或妙。於宗則失。故
0495c06: 國朝語錄宗旨不備。多致湮沒。間有好事者。翻刻舊
0495c07: 錄又以改削宗旨為自任。妄意增損。無從訂正。則傳
0495c08: 燈一脈漸為微弱。良可慨也。茲萬峰禪師語錄。二百
0495c09: 年餘幾經重鋟矣。觀其三玄頌。不以臨濟之三玄而
0495c10: 蹈玄沙三玄之名則誤矣。至若第三玄則曰。本來無
0495c11: 一物。萬象盡蠲蠲。若此。正六祖未徹悟時語。通身座
0495c12: 主見解也。豈臨濟第三玄之旨哉。予詢其來。則草本
0495c13: 傳自他家種草。不得不辯。特因姑蘇脫塵萬居士施
0495c14: 貲重付諸梓。而出其疑案於卷尾。為後之明眼者證。
0495c15: 所異宗旨載明。玄風永扇。為祖燈之光燦不替云。時
0495c16: 崇禎三年庚午元旦。鄧蔚天壽
0495c17: 聖恩禪寺住山比丘法藏志。
0495c18: 
0495c19: 
0495c20: 
0495c21: 
0495c22: 
0495c23: 附出三玄原頌
0495c24: 句中玄。孤雁唳長天。瀉出無生曲。隨方解逐圓。
0495c25: 體中玄。無正亦無偏。容光吞萬象。獨露水中天。
0495c26: 玄中玄。維摩頓默然。本來無一昒。萬象盡蠲蠲。
0495c27: 翰林院侍讀學士王公達善復銘師塔尋出補刻
0495c28: 
0495c29: 
0495c30: 
0496a01: 
0496a02: 
0496a03: 
0496a04: 
0496a05: 
0496a06: 
0496a07: 
0496a08: 
0496a09: 
0496a10: 
0496a11: 附刻東明寺虛白慧旵禪師塔銘
0496a12: 資德大夫正治上卿禮部前太子賓客兼國子祭酒
0496a13: 毘陵胡譔
0496a14: 中順大夫京府丞前翰林編修東吳朱孔陽書
0496a15: 中憲大夫太常少卿經筵侍書廣平程南雲篆額
0496a16: 師諱慧旵。字東明。號虛白。姓王氏。其先湖廣人也。
0496a17: 父為丹陽稅課司副使。遂家焉。母黃氏。方娠。一夕
0496a18: 夢僧頂包入門。及產師。有異質。警悟不凡。經書過
0496a19: 目即能成誦。甫七歲。嘗夢坐稠人中揮麈談論。醒
0496a20: 以告母。母曰。此僧家說法象也。他日令汝出家。年
0496a21: 十四。即禮邑之妙覺寺僧性某湛然為師。湛然問
0496a22: 曰。汝為何事。答曰。作佛。然大奇之。既為落髮受戒。
0496a23: 晨夕精進。服勤三載。值湛然轉江西疏山住持。時
0496a24: 聞松隱唱導雲間。即往咨叩其心印。至一小庵自
0496a25: 誓曰。我今若不徹證。決不復回。遂禪定至六日方
0496a26: 出定。舉首睹松。豁然有省。自此晝夜無睡。坐如鐵
0496a27: 幢。故諸方號之為旵鐵脊。尋又至蘇之玄墓山。見
0496a28: 果林和尚。針芥相投。然後指示見寶藏持禪師。師
0496a29: 具陳悟因。藏斥之曰。佛法如大海。轉入轉深。那裏
0496a30: 泊在此處。師遂親炙於座下。藏一日問曰。心不是
0496b01: 佛。智不是道。汝云何會。師向前問訊叉手而立。藏
0496b02: 呵之曰。汝在此許多時。還作遮個見解。師乃發憤
0496b03: 忘寢食。至第二夜。驀然徹法源底。遂呈偈曰。一拳
0496b04: 打破太虛空。百億須彌不露蹤。借問個中誰是主。
0496b05: 扶桑湧出一輪紅。藏笑曰。雖然如是。也須善自護
0496b06: 持。時節既至。其理自彰。師受囑別去。至永樂甲申
0496b07: 歲登天目結千日期期滿。至昭慶受具。戊子訪安
0496b08: 溪古道場道通禪師遺蹤。師見其峰巒秀拔。遂有
0496b09: 終焉之意。山之先住靜人恐其侵據。鬱悒不樂。夜
0496b10: 夢神人告曰。汝不可輕慢此僧。後當大建道場。弘
0496b11: 法度人。師於山中入關。一住三十餘年。影不出山。
0496b12: 道風揚播。緇素信向。四方請益者接踵。雖耆年宿
0496b13: 衲亦爭趨座下。蓋其誨迪獎勵。未嘗少倦。有疑而
0496b14: 決者析以片言。莫不冷然省解。是致檀施填委。學
0496b15: 徒雲集。恒至數百。因居所狹隘。不能容眾。宣德丁
0496b16: 未遂拓基營繕。不二年間。殿堂門廡禪室方丈鐘
0496b17: 樓庫宇僧寮庖湢。凡所宜有者。靡不畢備。遂成一
0496b18: 大叢林。宣德乙卯欽蒙
0496b19: 賜額為東明禪寺。復為度僧。俾奉香火。至于己巳未。罄
0496b20: 以檀那獻施。羨餘財帛重建淨慈佛殿。辛酉六月
0496b21: 廿有七日。命齋僧眾。眾知師意不久住世。請師留
0496b22: 偈。師曰。一大藏教。無人看著。爭用得遮幾句閑言
0496b23: 語。至二十九日辰時間。辭眾跏趺跌而逝。停龕七日。
0496b24: 顏貌如生。官貴僧俗。扶送者數千人。依法茶毘獲
0496b25: 設利無數。明瑩如珠。眾函遺骨并設利。葬於山之
0496b26: 東塢而塔焉。師世壽七十。僧臘五十有五。弟子僅
0496b27: 百人。受戒者。請誨益者數萬人。蓋師平昔訓誨學
0496b28: 徒無分高下。隨機設變。各以其病藥之。若遇初機
0496b29: 則和顏悅色。軟語恬言。使人醉心快意。如坐春風
0496b30: 中。及其較勘宿學。務必辯其淺深。究其源委。毫髮
0496c01: 不容虛偽。苟有果能進道者。解衣推食而勉之。至
0496c02: 于屠臘之輩。遇師訓誨。無不改惡遷善。唯其道力
0496c03: 強固。解行兼全。以身任道。務在闡揚宗旨。志在利
0496c04: 他。有扣即應。故能致人信向皈依如是之多。今其
0496c05: 上首本寺住持覺明。令僧智宗智鑑齎天竺靈山
0496c06: 住持臨川妙狀師行業。徵余為銘。余於宗門未
0496c07: 嘗究竟。罔措頌美之辭。特摘狀所實為銘。庶幾不
0496c08: 失其實。俾末學得以瞻承遺範云爾。銘曰。
0496c09: 大雄宗教昉於四域流入中華
0496c10: 四海洋溢初祖達磨單傳直指
0496c11: 返照迴光佛即在是惟師克紹
0496c12: 挺然負荷豎立法幢作大依怙
0496c13: 四眾學徒川奔雲集化如時雨
0496c14: 罔不霑及賴慈方便人咸信向
0496c15: 各領奧要得意忘象卓哉東明
0496c16: 大元厥宗世緣既盡委順而終
0496c17: 山之東塢崇崇窣堵勒辭玟
0496c18: 垂休萬古
0496c19: 己巳巳秋七月望日本寺徒弟比丘　覺澄　覺明
0496c20: 　　覺泉　覺淨　覺曇　覺圓　覺海　覺真
0496c21: 　　智林　智誠　智滿　智宗　智庚　智鑑
0496c22: 　　智茂同立石
