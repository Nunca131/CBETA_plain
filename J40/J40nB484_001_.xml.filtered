0273a01: 野雲映禪師宗統頌
0273a02: 嗣法門人性璨　錄
0273a03: 南岳第一世
0273a04: 南岳懷讓禪師金州杜氏子年十五出家謁嵩山安
0273a05: 公指參六祖祖問甚處來師云嵩山來祖云甚麼物
0273a06: 與麼來師無對退參八載復來荅云說似一物即不
0273a07: 中祖云還假修證也無師云修證即不無染污即不
0273a08: 得祖云只此不染污乃諸佛之所護念汝既如是吾
0273a09: 亦如是得法後侍祖一十五載復居南岳。
0273a10: 頌來自嵩山來物原非他物攪不渾兮涅不緇規
0273a11: 弗圓兮矩弗曲兀兀潛蹤旬五秋勿勞瑣瑣重
0273a12: 訂囑重訂囑屈堪述。
0273a13: 南岳第二世
0273a14: 江西馬祖道一禪師漢州什邡人姓馬氏幼歲出家
0273a15: 開元中習定衡岳遇讓和尚問云大德坐禪圖甚麼
0273a16: 師云圖作佛讓將磚一片於彼菴前石上磨師云磨
0273a17: 作甚麼讓云磨作鏡師云磨磚豈得成鏡耶讓云磨
0273a18: 磚既不成鏡坐禪豈得成佛師問如何即是讓云如
0273a19: 牛駕車車若不行打車即是打牛即是師無對讓云
0273a20: 汝學坐禪為學作佛若學坐禪禪非坐臥若學坐佛
0273a21: 佛非定相于無住法不應取捨汝學作佛即是殺佛
0273a22: 若執坐相非達其理師聞開示如飲醍醐乃受心印
0273a23: 開法南康龔公山僧問和尚為甚麼說即心即佛師
0273a24: 云為止小兒啼僧云啼止時如何師云非心非佛僧
0273a25: 云除此二種人來時如何指示師云向伊道不是物
0273a26: 其化盛行江西。
0273a27: 頌無端架起陶家輪運轉機關詎暫停不得破瓶
0273a28: 花八裂推車觸壁難轉身易轉身非佛非物亦
0273a29: 非心。
0273a30: 南岳第三世
0273b01: 洪州百丈懷海禪師福州長樂人王氏子丱歲出家
0273b02: 三學該煉及參馬祖為侍者偶侍祖行次見野鴨飛
0273b03: 過祖云是甚麼師云野鴨子祖云甚處去也師云飛
0273b04: 過去也祖扭師鼻師負痛失聲祖云又道飛過去也
0273b05: 師有省一日再參馬祖祖震威一喝師三日耳聾後
0273b06: 黃蘗聞舉不覺吐舌。
0273b07: 頌含靈蠢動俱生知何事毛群逐隊馳負痛失聲
0273b08: 飛不過又被平空驚蟄雷驚蟄雷喪卻威耳聾
0273b09: 舌捲豆爆冷灰。
0273b10: 南岳第四世
0273b11: 洪州黃蘗希運禪師閩中人幼歲出家至京洛行乞
0273b12: 吟添缽聲一嫗出扉問曰太無厭生師云汝猶未施
0273b13: 責我無厭何耶嫗笑而掩扉師異之後往南昌見馬
0273b14: 祖祖已巳示寂時百丈為祖廬墓師見丈丈舉耳聾話
0273b15: 師吐舌丈云汝嗣馬祖去師云某來參馬祖不料無
0273b16: 緣因和尚斯舉得見馬祖大機大用若嗣馬祖恐以
0273b17: 後喪我兒孫及開法上堂眾纔集師召云大眾眾回
0273b18: 首師云月似彎弓少雨多風。
0273b19: 頌乞食城中展缽盂村姑笑我不因時回首又遇
0273b20: 真經紀罔覯知音苦自支苦自支妙難思多風
0273b21: 少雨月掛東籬。
0273b22: 南岳第五世
0273b23: 鎮州臨濟義玄禪師曹州南華人姓刑氏落髮進具
0273b24: 志慕禪宗初參黃檗三度問佛法的的大意三度被
0273b25: 打及到大愚處悟徹于大愚脅下築三拳復轉黃檗
0273b26: 打黃檗一掌後臨滹沱河側建立黃檗宗旨故號臨
0273b27: 濟宗。
0273b28: 頌粥去飯來沒下場閒將小艇繫長楊迅雷風勁
0273b29: 煙波涌直撞橫衝任撕當隨轉運謾悽惶不舒
0273b30: 破浪挐雲手怎得滹沱五葉芳。
0273c01: 南岳第六世
0273c02: 魏府興化存獎禪師初在臨濟為侍者因詢洛浦來
0273c03: 參機緣兩遭濟打及到三聖處為首座聖問師師便
0273c04: 喝聖云須是你始得復到大覺處為院主覺問師師
0273c05: 便喝覺便打師又喝覺又打次日覺又問師師亦喝
0273c06: 覺亦打師再喝覺再打至脫下衲衣痛與一頓處直
0273c07: 下薦得臨濟在黃檗喫棒底道理迨後開堂拈香云
0273c08: 者辨香本為三聖師兄三聖于我太孤本為大覺師
0273c09: 兄大覺于我大賒不如供養臨濟先師。
0273c10: 頌職理多般命逾乖機思竭露暴屍骸枯枝爇盡
0273c11: 完無畫賒儉徒令化作灰休浪擬莫胡猜煙焰
0273c12: 至今尚活埋。
0273c13: 南岳第七世
0273c14: 汝州南院慧顒禪師得法于興化獎開堂後有僧來
0273c15: 參云販也師引杖向前僧無語師便打數棒。
0273c16: 頌堅設重圍禁夜行育龜跛鱉競頭走中軍主將
0273c17: 令符分拈得鼻孔失卻口。
0273c18: 南岳第八世
0273c19: 汝州風穴延沼禪師餘杭劉氏子參南院于棒下無
0273c20: 生忍話大徹玄旨開化風穴僧問如何是佛師云杖
0273c21: 林山下竹筋鞭。
0273c22: 頌萬籟因風齊鼓動百昌化母足裁成蟬音鳥語
0273c23: 皆堪樂獨把此君引鳳鳴。
0273c24: 南岳第九世
0273c25: 汝州首山省念禪師菜州狄氏子參風穴得承子印
0273c26: 一日拈竹篦示眾云喚作竹篦則觸不喚作竹篦則
0273c27: 背不觸不背汝諸人喚作甚麼。
0273c28: 頌鳩性愛雨雀愛睛鳩一聲來雀一聲天公也自
0273c29: 無張主落雨不成晴不成。
0273c30: 南岳第十世
0274a01: 汾州太子院善昭禪師大原俞氏子幼有大志一切
0274a02: 文字不由師訓自然通曉剃髮遊方遍參諸宿七十
0274a03: 一人最後見首山問百丈捲席意旨言下悟徹拜而
0274a04: 起云萬古碧潭空界月再三撈摝始應知。
0274a05: 頌善財參遍五十三眾藝曾經往復難不向別峰
0274a06: 圈櫃破幾將牛斗臥寒潭。
0274a07: 南岳第十一世
0274a08: 潭州石霜楚圓慈明禪師全州清湘李氏子少為書
0274a09: 生年念二得度母賢遣之遊方聞汾陽道望冒險往
0274a10: 來依住二載未許入室一夕訢曰自至法席不蒙指
0274a11: 示歲月飄忽己巳事不明失出家之利陽熟視罵詈舉
0274a12: 杖逐之師擬伸救陽以手掩其口師大悟嘆曰始知
0274a13: 臨濟道出常情。
0274a14: 頌萱慈割愛憶無憂越嶺逾城覓就頭幸遇柁師
0274a15: 操一曲和煙和雨下滄洲。
0274a16: 南岳第十二世
0274a17: 兗州楊岐方會禪師宜春冷氏子久依慈明未有省
0274a18: 發每咨請明云庫司事繁且去他日又問明云監事
0274a19: 異時兒孫滿天下在何用忙為明適出師偵之小徑
0274a20: 既見搊住云老漢今日須與我說不說打你去明云
0274a21: 監寺知是般事便休語未卒師大悟即拜于泥途開
0274a22: 法楊岐僧問少林面壁意旨如何師云西天人不會
0274a23: 唐言。
0274a24: 頌出納支收務實繁寧分己巳事與他般泥途撲破
0274a25: 茶鹽袋梵語唐言一串穿。
0274a26: 南岳第十三世
0274a27: 舒州白雲守端禪師衡陽葛氏子依茶陵郁披剃往
0274a28: 參楊岐岐問受業師為誰師云茶陵郁和尚岐云聞
0274a29: 伊過橋遭仆有偈能記否師舉云我有明珠一顆久
0274a30: 破塵勞關鎖今朝塵淨光生照破山河萬朵岐笑而
0274b01: 趨起師愕然通夕不寐黎明訶之岐云汝見昨日
0274b02: 打敺儺者麼師云見岐云汝一籌不及渠師愈駭然
0274b03: 云何謂也岐云渠愛人笑汝怕人笑師大悟。
0274b04: 頌佳隹人睡起懶梳頭手握金釵半掩羞倏爾破顏
0274b05: 輕一露渾身挾背汗澆流。
0274b06: 南岳第十四世
0274b07: 蘄州五祖法演禪師綿州鄧氏子年三十五始逐髮
0274b08: 遍參明宿因浮山指見白雲問南泉摩尼珠話雲叱
0274b09: 之師領悟獻投機偈後開堂僧問如何是佛師云口
0274b10: 是禍門。
0274b11: 頌三登九上浮雲一顆摩尼價逾增撲碎滿盤
0274b12: 光燦爛禍殃不入慎家門。
0274b13: 南岳第十五世
0274b14: 成都昭覺克勤佛果禪師彭州洛氏子兒時日記千
0274b15: 言見佛書如獲舊物出家首謁玉泉皓次依金鸞信
0274b16: 大溈哲黃龍心東林度僉指為法器而晦堂稱他日
0274b17: 臨濟一派屬子矣最後見五祖盡其機用祖皆不諾
0274b18: 師忿然而去到金山染寒困極試以平日見處無得
0274b19: 力者乃轉依五祖令入侍寮問舉提邢小豔詩話祖
0274b20: 云他秪認得聲師云他既認得聲為甚麼卻不是祖
0274b21: 云如何是祖師西來意處前柏樹子師忽有省出
0274b22: 門見雞飛上欄杆鼓翅而鳴復自謂云此豈不是聲
0274b23: 遂袖香入室通其所得祖云佛祖大事非小根劣器
0274b24: 所能造詣吾助汝喜由此所至推為上首。
0274b25: 頌幾度臨江上小船柁工向我索文錢一聲款乃
0274b26: 驚啼鳥飛過千山與萬山。
0274b27: 南岳第十六世
0274b28: 臨安徑山大慧宗杲普覺禪師宣城奚氏子年十六
0274b29: 出家十七落髮十九遊方初參曹洞諸宿繼謁湛堂
0274b30: 後參圓悟聞薰風自南來殿角生微涼語省豁悟每
0274c01: 舉有句無句話問之師擬開口悟便云不是一日師
0274c02: 問悟云聞和尚曾問五祖師翁來不知道個甚麼悟
0274c03: 笑而不荅師云當時想是對眾問今日說亦何妨悟
0274c04: 云我問有句無句如藤倚樹意旨如何祖云描也描
0274c05: 不成畫也畫不就又問樹倒藤枯時如何祖云相隨
0274c06: 來也師當下釋然悟云始知我不汝欺也遂著臨濟
0274c07: 正宗記付之。
0274c08: 頌東山水西角風旋空泛海護遊龍霧驟雲興毒
0274c09: 遍野藤枯樹倒焰飛空描畫也笑倒摩哲相隨
0274c10: 也顛殺智公只今腥臭無窮已巳說似一物即不
0274c11: 中。
0274c12: 南岳第十七世
0274c13: 福州西禪鼎需懶菴禪師郡之林氏子幼舉進士偶
0274c14: 看遺教經嘆曰幾為儒冠所誤欲去出家母以親迎
0274c15: 難之師絕之以偈云夭桃紅杏一時分付春風翠竹
0274c16: 黃花此去永為道伴竟依保壽禪師遍參名宿後依
0274c17: 大慧慧問內不放出外不放入正恁麼時如何師擬
0274c18: 開口慧拈竹篦連打三下師于此大悟厲聲云和尚
0274c19: 已巳多了也慧又打師禮拜慧印以偈一日上堂云懶
0274c20: 翁懶中懶最懶懶說禪亦不重自己巳亦不重先賢又
0274c21: 誰管你地又誰管你天物外翛然無個事日上三竿
0274c22: 猶更眠。
0274c23: 頌覷破浮生一塊棚不出不入不當中黃花有意
0274c24: 開真相翠竹無心弄景風。
0274c25: 南岳第十八世
0274c26: 福州鼓山本菴安永禪師閩縣吳氏子弱冠為僧謁
0274c27: 懶菴于雲門懶問不問有言不問無言世尊良久不
0274c28: 得向世尊良久處會隨後便喝師倏然契悟作禮云
0274c29: 不因今日問爭喪目前機懶許之上堂拈拄杖云臨
0274c30: 濟小廝兒未曾當頭道著今日全身放憨也要諸人
0275a01: 知有擲拄杖下座。
0275a02: 頌彗孛飛流斗柄移佇思空喪目前機傾鍬倒岳
0275a03: 龍飛也謾教徒勞發旱雷。
0275a04: 南岳第十九世
0275a05: 杭州淨慈晦翁悟明禪師上堂舉夾山會下一僧到
0275a06: 高亭纔禮拜亭便打僧云特來禮拜亭亦打又拜亭
0275a07: 又打趁出僧回舉似夾山山云會麼僧云不會山云
0275a08: 賴汝不會汝若會即夾山口啞去應菴拈云高亭一
0275a09: 期忍俊不禁爭奈拄杖放行太速這僧當時若是個
0275a10: 漢莫道高亭夾山便是達磨大師出來也斬為三段
0275a11: 何故家肥生孝子國伯有謀臣師云高亭夾山門庭
0275a12: 施設各得其宜但中間一人略較些子應菴與麼道
0275a13: 也是鞏縣茶瓶。
0275a14: 頌套板時腔幾厭然自拈笤帚掃烽煙一聲鐵笛
0275a15: 秋堤起萬里晴空鶚影橫。
0275a16: 南岳第二十世
0275a17: 太原苦口良益禪師參淨慈慈問近離甚處師云瑞
0275a18: 光慈云正與麼時光在何處師便喝慈云且止汝道
0275a19: 西湖水深多少師擬議慈便打趁出久之契悟作偈
0275a20: 曰臨機一句不露絲頭吹毛纔展大地全收慈云從
0275a21: 上心印汝今得之宜處深谷俟時行化。
0275a22: 頌人將語探水將杖探擬議思量當胸一箭謾用
0275a23: 鈍弩操弓大施吹毛寶劍變不變幽谷芝蘭香
0275a24: 豔豔。
0275a25: 南岳第二十一世
0275a26: 汾州筏渡普慈禪師初參徑山端高峰妙各有契處
0275a27: 後北還過燕遊五臺禮文殊感大士放光居臺二年
0275a28: 入太原參益和尚益云發足甚處師云五臺益云文
0275a29: 殊與汝說甚麼師云腳下草鞋唱成一百文益云腳
0275a30: 跟為甚麼不點地師云且喜老漢見得親切益云老
0275b01: 僧罪過師喝一喝而出自此常造室中久之益囑云
0275b02: 汝緣當在本處他後設大法藥宜號筏渡師禮謝歸
0275b03: 汾州。
0275b04: 頌清涼山裏一莖柴不著麻衣著草鞋直至而今
0275b05: 難脫下本地風光雅快哉。
0275b06: 南岳第二十二世
0275b07: 洛京相國一言道顯禪師鴈門人生而岐疑穎悟英
0275b08: 特年十二自願出家父母難之師云兒志決矣未可
0275b09: 強留遂落髮于郡之西山聽講圓覺至知幻即離章
0275b10: 頓然默契恍若舊識乃辭師遊汾州謁筏渡渡一見
0275b11: 器之命入侍寮一日渡舉竹篦問云畢竟喚作甚麼
0275b12: 師方進語渡驀頭便打忽然大悟禮拜云和尚且止
0275b13: 古人道佛法無多子非虛語也渡云汝今方知吾意
0275b14: 耶師云和尚大恩碎身難報渡囑云汝年且幼時至
0275b15: 理彰師執勞座下一十七載。
0275b16: 頌一紀嘗存出世懷幻生幻滅口慵開香嚴瓦子
0275b17: 輕觸碎拍掌呵呵笑一回。
0275b18: 南岳第二十三世
0275b19: 西京小菴行密禪師初以白衣禮相國顯和尚凡見
0275b20: 便禮拜顯一日謂云道人禮拜且止佛法在甚處師
0275b21: 方舉首忽聞板聲鳴顯云只者是師從此有入遂求
0275b22: 度顯云汝誠精進宜名行密力參三年顯舉馬祖三
0275b23: 不是語未絕師云畢竟如何顯笑云已巳多了也師于
0275b24: 言下得大安樂顯云佛法下衰正宜潛隱母拘城隍
0275b25: 得安身處最為佳隹耳。
0275b26: 頌萬籟齊吹總不聞蒼岩無耳卻知音密移一步
0275b27: 龍飛也笑殺區區行路人。
0275b28: 南岳第二十四世
0275b29: 二仰圓欽禪師禾之秀水人遍參諸方毫無所契入
0275b30: 西京謁小菴密于旅舍密問浙中有個伶俐人汝還
0275c01: 見麼師云圓欽鈍漢密云我要個鈍漢作監收汝還
0275c02: 知麼師罔措密云數千里來可惜錯過師相依扣參
0275c03: 一日見鼠從架上過撲翻油瓮忽爾頓契走見密云
0275c04: 某已巳捉得了也密搊住云道道師云一粒鼠屎污卻
0275c05: 鍋羹密云瞎漢參堂去。
0275c06: 頌鼠糞逾于鼠藥毒些兒咂著換皮骨油瓮從教
0275c07: 自掀翻免使監收空碌碌。
0275c08: 南岳第二十五世
0275c09: 壽州無念智有禪師蜀之漢州人發足南方遊四明
0275c10: 登天目後參二仰欽欽云行腳甚處師云南方欽云
0275c11: 彼中佛法如何師云山川無異欽云我手何似佛手
0275c12: 師良久欽云莫道無異好後看興化打維那機緣始
0275c13: 浩然大悟作偈云興化打維那平地遭殃禍作夜南
0275c14: 山雲飛向北山朵欽見為之助喜云不辜到此嘉靖
0275c15: 初迤邐壽州十有二年。
0275c16: 頌山川在處原無異驢腳卻遭佛手繫不是飛雲
0275c17: 過北山維那打得無休息。
0275c18: 南岳第二十六世
0275c19: 荊山懷寶禪師渚宮人遊壽州謁無念有有云躐縣
0275c20: 遊州畢竟為著何事師云生死大事求師拔度有云
0275c21: 汝是荊州人麼師云是有云闍黎即今在甚麼處師
0275c22: 擬對有云若便恁麼猶較些子佛法不是商量參堂
0275c23: 去師潛心座下一日有喚云闍黎師應諾有云在甚
0275c24: 麼處師于言下領旨乃云和尚大慈真人天師也有
0275c25: 滅後師于嘉靖七年以法付鐵牛隱終南山。
0275c26: 頌躐縣遊州原何事為覓闍黎在甚處一喚回頭
0275c27: 識也否潛心領旨參堂去。
0275c28: 南岳第二十七世
0275c29: 秦嶺鐵牛德遠禪師得心印于荊山菴居秦嶺常披
0275c30: 一紅布衫一日頂笠揮鋤地中月明聯池過之池見
0276a01: 云者漢好似一頭軍師云看箭池作躲勢師近前攜
0276a02: 手至菴留住三月謂云我乃大慧之裔在此待人數
0276a03: 十年矣汝今既來當為我求人光揚祖道付偈云就
0276a04: 身能打劫劈筈善奪窩三玄從此出三要不為多探
0276a05: 竿影草主賓分獅子迷蹤奈我何。
0276a06: 頌迷蹤獅子露形蹤頂笠揮鋤孰共功良因一箭
0276a07: 躲不著血汙滄海恨無窮。
0276a08: 南岳第二十八世
0276a09: 序州朝陽月明聯池禪師本郡范司馬之後幼居林
0276a10: 下有僧過訪不遇題聯于壁師見厭世祝髮杖笠南
0276a11: 遊過洛伽道逢一僧偉儀殊相師前行失腳念佛一
0276a12: 聲僧云此是敲門瓦子何不拋卻師云拋卻後如何
0276a13: 僧云葉落歸根來時無口師有省後于秦嶺受印鐵
0276a14: 牛返敘州居朱提山朝陽洞聚雲來參師問云如何
0276a15: 是古佛心雲拱手云請和尚尊重師問不用音聲與
0276a16: 色身將何喚作本來人雲默然師休去。
0276a17: 頌念佛聲敲門瓦急拋卻實瀟灑瀟瀟灑灑隱朝
0276a18: 陽心佛眾生一坑鮓。
0276a19: 南岳第二十九世
0276a20: 忠州聚雲吹萬廣真禪師敘州宜賓人姓李氏祖父
0276a21: 三世為婆羅門師生日有八僧臨舍一僧記曰此子
0276a22: 乃八寶羅漢應真也母即厭腥食素三年離乳十五
0276a23: 偶在窗下觀菊語同學云此花今歲凋謝明春復生
0276a24: 人生一去不來讀書寧免生死竟往登少峨參浩翁
0276a25: 久之返里得大慧錄朝暮體究遇一僧見訪問如何
0276a26: 是佛師擬對僧云不是師復進語僧云不是被此一
0276a27: 劄塵念如灰留午值僧磨剃刀師急問如何是佛僧
0276a28: 云我今日磨剃刀不能為汝說且待別時來師以白
0276a29: 衣參朝陽三載于萬曆癸丑乃落髮受具一日陽謂
0276a30: 師云汝有一句未會在師問那一句陽云不用音聲
0276b01: 與色身默然良久與我現出真空來師拂袖便出自
0276b02: 思此事不可草草此中別有玄要辭往別山苦參三
0276b03: 年經行危坐脅不至蓆限滿復見朝陽問云畢竟如
0276b04: 何現出陽引師手掩其口豁然大悟囑後涉海入吳
0276b05: 穿閩過粵于瀟湘湖東開法解制還蜀闡化聚雲出
0276b06: 世三十年五坐道場語錄二十卷廣錄五十卷先是
0276b07: 法孫水部熊月崖居士錄梓崇禎己巳卯七月晦日索
0276b08: 筆書偈云朝打三千暮打八百要見聚雲眉毛出血
0276b09: 危坐至午大喝兩聲而逝闍維煙至松羃結為五彩
0276b10: 荷香襲人起骨得黃金鎖三莖門齒化為紫色五色
0276b11: 舍利三百餘顆平都地藏院迎十二顆建塔餘皆塔
0276b12: 于本寺三目山之陽。
0276b13: 頌三千八百數難窮現出真空空亦空在在毒流
0276b14: 處處顯眉毛挂劍血長虹。
0276b15: 南岳第三十世
0276b16: 忠州治平慶忠鐵壁慧機禪師營山羅氏子家世業
0276b17: 儒滿門科第師生而貌偉器骨不凡八歲父見背即
0276b18: 隨母持齋稍長厭俗有元白道者辟穀邑之太鵬山
0276b19: 師往來叩問玄理決志出家兄母留之于天啟壬戌
0276b20: 二月潛遁大竹築室掩關每日食米二握五味俱斷
0276b21: 者三年室中屢矚異相師懷疑出關欲追元白而終
0276b22: 南路阻師乃薙髮雲遊參見聚雲雲問奚往師具實
0276b23: 以白雲笑云子真昧于尋師者師依住滿夏一日雲
0276b24: 出方丈師跪泣于前求雲開示雲笑而不荅師謂遇
0276b25: 至人而無緣得授不如捐軀赴水以待來生有諭以
0276b26: 從講肆遊師聽畢復來相依後雲入金陵師隨之聞
0276b27: 天童道望欲暫辭而往雲云去亦且從但恐錯過老
0276b28: 僧宗旨師復侍雲師歸蜀雲命總院事一朝念誦畢
0276b29: 登塌一賜渾身骨碎大笑不止拈偈呈雲雲不之印
0276b30: 又力究三年忽爾大徹入室密以告雲雲云汝今日
0276c01: 纔會老僧意那師云和尚大慈為人徹底雲我後師
0276c02: 為廬墓四眾堅請開法平都地藏院十坐道場語錄
0276c03: 二十卷僧問如何是正法眼藏師云龜歌開夜市。
0276c04: 頌尋師訪道涉山川踢破指頭是幾年夜市烏龜
0276c05: 輕賣弄無端矢上又加尖腥臭大冤債寬兒孫
0276c06: 滿地倒弄顛拈。
0276c07: 野雲映禪師塔銘
0276c08: 嘗謂鷲嶺拈花法弘西土少林面壁道播神州臨濟
0276c09: 德山滅卻正法眼藏曹溪南嶽衍繁嫡骨兒孫然火
0276c10: 焚大地誰能口吐蓮花塵滿人寰若個面成金色宜
0276c11: 乎龍蛇難辨因而魚珠混淆也　野雲禪師以童子
0276c12: 不壞身秉靈燭以照迷情持慧劍以割愛慾真僧中
0276c13: 之豪耶考其行狀師諱燈映字心月野雲其別號也為酆
0276c14: 陵冉氏子父伯仲五人皆富於財而樂善好施明崇
0276c15: 禎初師之伯父開明捐數千金建十方堂於平都山
0276c16: 之麓是時　鐵老人方開法席遂延之駐錫焉師之
0276c17: 長兄佛喜禪師者一見老人遂爾皈依之師年甫十
0276c18: 五父兄皆以成名見期方謀婚配師潛遁悟喝寺自
0276c19: 行薙髮父兄莫能挽留後值烽煙肆起師之父遂拜
0276c20: 托老人俾其手足相依追隨參學一日老人閱錄次
0276c21: 師云和尚也被他瞞老人云汝又作麼生師便喝老
0276c22: 人云汝來這裏叫喚師云這裏不叫向何處叫老人
0276c23: 云汝當時跳岩跳坎只為父兄難汝出家而今好云
0276c24: 尋個事幹又有誰難汝師作禮老人示偈云退後棲
0276c25: 身地步寬慇勤好去到牛山客來切忌無優待翠竹
0276c26: 蒼松一任看住山數載復侍老人凡任重致遠重趼
0276c27: 百舍弗憚其勞嗣後老人付囑云棒喝施陳顯大機
0276c28: 赤肩荷來無餘事因緣節候有時彰裕後光前輝祖
0276c29: 室乙巳冬當事者請老人開建治平古剎師乃領眾
0276c30: 先行誅茅刈棘老人次年方至始豎經樓七楹而老
0277a01: 人歸寂師與眾師等經營祖席塔院堂宇像設諸務
0277a02: 落成幾三十餘年勞勞木石竭力勉撐師生於明天
0277a03: 啟五年乙丑至康熙三十六年丁丑菊月偶示微恙
0277a04: 望前二日忽索水沐浴眾以天寒固止次日五鼓囑
0277a05: 法屬畢遂命侍僧書偈曰七十三年如露電臨行一
0277a06: 句阿誰薦泥牛含月吸秋波木馬嘶風吞素練良久
0277a07: 云鑑黎明復問侍僧荅曰辰時師云昨日索浴今不
0277a08: 洗了遂著衣端然坐脫師生平剛毅果決故爾去住
0277a09: 之際灑然自得如此乃為之銘曰。
0277a10: 望月於天捉月於淵看花於鏡
0277a11: 折花於園是同是別可以語禪
0277a12: 近則方寸遠而靈山青獅白象
0277a13: 在指顧間佛道之任雲師是肩
0277a14: 重重浩劫履險而安層層寶剎
0277a15: 光輝雲天功成行滿七十三年
0277a16: 唱還鄉曲泥牛鼓絃其證佛果
0277a17: 銘卜萬千
0277a18: 時
0277a19: 康熙三十六年歲次丁丑嘉平佛成道之吉蒼溪
0277a20: 離堆居士忠州鐸陶淑李槃談撰。
0277a21: 野雲禪師行狀
0277a22: 丁丑九月野雲和尚圓寂於治平禪院閱月而英歸
0277a23: 自成都訪　竺和尚於方丈憑　雲師之靈而吊之
0277a24: 竺公曰君自成童以來與雲師交遊者益三十年矣
0277a25: 知師之詳者無如君曷狀其行余將乞銘於士大夫
0277a26: 以藏諸幽英辭以鄙陋不獲因含淚而述其實焉師
0277a27: 諱燈映字心月別號野雲世為蜀之酆都人姓冉氏
0277a28: 父某兄弟五人皆富於財樂善好施通邑之街衢橋
0277a29: 梁皆其所修砌者明崇禎間　鐵老人始得法於忠
0277a30: 之聚雲寺師之伯父字開明者晤　鐵公於忠南慨
0277b01: 然捐數千金建十方堂於平都山之麓延　鐵公主
0277b02: 方丈是時四眾雲從聲施洋溢師之兄號佛喜者先
0277b03: 祝髮皈依之時師年十有五因契慕焉歸白其母母
0277b04: 阻之復往白其父父曰爾年方少吾所望於爾者遠
0277b05: 且大圓頂被緇豈能了吾家事耶力阻者再師潛遁
0277b06: 悟喝寺自行薙髮父母兄弟莫能挽留後值甲申兵
0277b07: 火肆起師之父拜求　鐵公曰劫運方來兒志已巳決
0277b08: 曷令其手足相依追隨參學可乎師隨　鐵公凡石
0277b09: 柱之三教寺青山頂諸剎艱危饑饉參學不怠一日
0277b10: 鐵公閱錄次師云和尚也被他瞞　鐵公云汝又作
0277b11: 麼生師便喝　鐵公云汝來這裏叫喚師云這裏不
0277b12: 叫向何處叫　鐵公云汝當時跳巖跳坎只為父母
0277b13: 難汝出家而今好去尋個事幹又有誰來難汝師作
0277b14: 禮鐵公示偈云退後棲身地步寬慇懃好去到牛山
0277b15: 客來切忌無優待翠竹蒼松一任看適兵烽稍熜石
0277b16: 寶塗井諸善士請師住牛頭山師率眾開耕為延
0277b17: 　鐵公結制分理執事不憚勤勞　鐵公附囑云棒喝
0277b18: 施陳顯大機赤肩荷來無餘事因緣節候有時彰裕
0277b19: 後光前輝祖室乙巳冬各當事請　鐵公開建治平
0277b20: 古剎於時城郭荊榛瓦礫頹基人望之而生畏師率
0277b21: 眾先行誅茅刈棘建茅屋數十間迎　鐵公以居迨
0277b22: 次年始豎經樓七楹而　鐵公已巳歸寂矣師與　竺
0277b23: 和尚拮据經營不避甘苦嗣是而大雄殿天王殿左
0277b24: 右禪寮以及門樓塔院佛像諸務垂三十餘年始得
0277b25: 成就為忠南第一大觀蓋師之性勇而決於物無所
0277b26: 容然善氣迎人能化強暴於俄頃故其任事也不後
0277b27: 先推諉即如治平落成　竺和尚主持於內師經理
0277b28: 於外三十餘年不避艱險卒之金碧輝煌堂宇幽邃
0277b29: 非勇且決其不致廢於一簣者幾希矣由甲寅以迄
0277b30: 辛酉兵戈頻仍師處寺中恬淡如故暴兵亦無所逞
0277c01: 曾計戊午春英與諸同人應試入渝與師同載時渝
0277c02: 水府宮僧酗酒無賴師主其家僧即斷飲茹蔬或叩
0277c03: 之僧曰和尚在我家何敢如舊時事茲非其善氣化
0277c04: 暴之明驗歟所可惜者鑑物太明以故不能容物牛
0277c05: 頭山之耕可開也而法筵不自開行徒可集也而龍
0277c06: 象不可集是以支那無可譔述惟存宗統頌若干則
0277c07: 集為一卷大抵從木石課工之餘而得者然其學其
0277c08: 識已巳可想見一斑矣總之師產於豐厚之家財物無
0277c09: 所吝性甘淡泊不以一毫自私治平之成成以此也
0277c10: 師生於天啟五年乙丑卒於康熙三十六年丁丑九
0277c11: 月享年七十三歲僧臘五十三將卒之前二日偶示
0277c12: 微恙忽索水沐浴眾以天寒止之次日五鼓囑法屬
0277c13: 畢遂命侍書偈曰七十三年如露電臨行一句阿誰
0277c14: 薦泥牛含月吸秋波木馬嘶風吞素練良久云鑑黎
0277c15: 明復問侍僧曰甚麼時候荅曰辰時師云昨日索浴
0277c16: 今日不洗了遂著衣端坐而逝蓋其勇決之性至臨
0277c17: 終之時猶如此余自童年來忠謁　鐵公於茅菴內
0277c18: 即師建之以迎　鐵公者迨後交遊日久故能悉師
0277c19: 之生平然詞不雅馴亦不能無掛漏處茲因　竺公
0277c20: 之命不敢以鄙陋辭謹述其初終如石大君子從而
0277c21: 原書闕
