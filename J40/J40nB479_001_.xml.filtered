0115a01: 昭覺竹峰續禪師語錄序
0115a02: 余少壯時喜偕二三及門讀書山寺聆晨鐘暮鼓以
0115a03: 為夙興夜寐砥礪讀書者之一助每講說經史窮極
0115a04: 搜討散懷閒步愛揖宗老禪伯談證西來意旨輒亹
0115a05: 亹忘倦於是儒釋交融機鋒湊泊樂把余臂入林者
0115a06: 數公如放雲之嘯堂楓溪之省庵二老皆前輩也余
0115a07: 縛舉子業久麗塵網頓遠超悟今出宰成華陳陳劫
0115a08: 劫惟徵逐風塵歸途極目當天霽時片刻與西山太
0115a09: 古雪冷然相對而已巳昭覺古林間從旗亭送客鞭絲
0115a10: 東指以為此中大有人在則續公是也予之見續公
0115a11: 者數多以事不及參竹篦而續公視余亦以俗吏故
0115a12: 茶瓜外兩無訓答雲行水流余二人之謂歟今秋閏
0115a13: 適家道州刺史淑公來蜀訪勝尋幽得遇續公坐古
0115a14: 桂下正當樨香撲鼻無隱之旨親相證矣遂出禪藻
0115a15: 若干卷索序於道州而道州轉以屬余夫道州與續
0115a16: 公相證於古桂下者云何云何而乃以屬余余非門
0115a17: 外漢耶門外人說門內事不獨續公笑余道州應先
0115a18: 笑余矣雖然續公語錄具在余於簿書之暇挑燈一
0115a19: 讀依然如少壯時在山寺中與禪伯宗老相談證亹
0115a20: 亹忘倦而已巳正不必援儒入釋強附知音也漫為序。
0115a21: 時
0115a22: 康熙四十九年庚寅歲閏七月
0115a23: 檇李周輔奏稿
0115a24: 
0115a25: 
0115a26: 
0115a27: 
0115a28: 
0115a29: 
0115a30: 
0115b01: 
0115b02: 
0115b03: 
0115b04: 
0115b05: 
0115b06: 
0115b07: 
0115b08: 
0115b09: 
0115b10: 
0115b11: 序
0115b12: 夫執語言文字以為道非也離語言文字以為道亦
0115b13: 非也昔達摩東來直接上根心不傳而傳法無說而
0115b14: 說迄今支分派衍祖祖相承燈燈相續其間珠聯壁
0115b15: 合廣布流通總以利益後人開悟知見為大法光明
0115b16: 地豈曰小補之哉竹峰續禪師者世本松人其母誕
0115b17: 時得夢兆即許出家後因誦法華經有疑遂辭親至
0115b18: 會城參昭覺本師老和尚不數年盡得其源流會余
0115b19: 奉命駐節松鎮久聞其名而未之見也歲庚辰以戎
0115b20: 政之暇覽勝雪山池名七實洞顯黃龍霧靄雲橫堆
0115b21: 璚疊翠信古聖修真養道之所惜乎歲久基廢因合
0115b22: 諸同志闢荊除莽建立花宮爰請和尚為雪山主席
0115b23: 居未閱歲因本師年老速師歸主持昭覺院事歷年
0115b24: 來其語錄并機緣頌古書問雜著班班具在嗣法門
0115b25: 人實悟等敬請刊布以垂後學問序於余余夙慕宗
0115b26: 乘用廣法音樂香山之雅會邀慧遠以同遊故言是
0115b27: 道即連篇累牘不以為多言而非道雖一字猶贅也
0115b28: 嗟乎如續公者真可謂片言心印川月皆圓觸處靈
0115b29: 通隨機發現揚宗風於廢苑開覺路於鶴林無愛無
0115b30: 憂顯無生之妙諦一瓶一缽折般若之根源與壁觀
0115c01: 默示者有同乎否耶曰是則同。
0115c02: 康熙歲在上章攝提格春三月日鏡湖周文英拜手
0115c03: 謹序
0115c04: 
0115c05: 
0115c06: 
0115c07: 
0115c08: 
0115c09: 
0115c10: 
0115c11: 
0115c12: 
0115c13: 
0115c14: 
0115c15: 
0115c16: 
0115c17: 
0115c18: 
0115c19: 
0115c20: 
0115c21: 序
0115c22: 余方齠齡頗喜談象教而樂遨遊凡所過名山大川
0115c23: 叢林古剎即流連不合樂以忘歸於庚寅歲緣銅街
0115c24: 之碌碌聞玉壘峨山形勝甲於天下由燕臺來蜀省
0115c25: 家成都公於錦官署即楊子雲故居也常與二三友
0115c26: 朋刻燭分題歷覽諸勝登少陵之草堂乃旋而之北
0115c27: 訪昭覺寺謁竹峰續禪師見夫方丈崇宏金容焜燿
0115c28: 復稚香滿院清芬襲裾境甚幽也評泉試茗談論亹
0115c29: 亹不倦情甚洽也斯時也予蓋樂以忘歸矣且出所
0115c30: 著語錄若干卷屬余序而請家成都公亦弁其首焉
0116a01: 反覆讀之意固軒爽語更俊快奚僅參透三昧得上
0116a02: 乘法重見曹溪宗旨駕慧遠諸公發明西來大意已巳
0116a03: 哉且儒家流也異日者闡揚大乘為西蜀之宗主者
0116a04: 其在竹峰乎東坡云時文凋獘僧雄強但鳴風雅非
0116a05: 鼓譽今於竹峰見之蓋不啻受一番棒喝矣噫嘻余
0116a06: 宦海驅馳二十餘年風塵鞅掌筆墨久荒未卜何日
0116a07: 芒鞋竹杖相與晨夕聯床親聆奧旨以醒迷途而登
0116a08: 彼岸也興言及此依依不忍舍昔人所嘆相見時難
0116a09: 別亦難良有以夫余歸記於子雲亭乃問竹峰請即
0116a10: 以此為序可乎竹峰頷而笑曰可。
0116a11: 時
0116a12: 康熙四十九年桂月　　　　　　　　榖旦
0116a13: 吳江周飛熊稿
0116a14: 
0116a15: 
0116a16: 
0116a17: 
0116a18: 
0116a19: 
0116a20: 
0116a21: 
0116a22: 
0116a23: 
0116a24: 
0116a25: 
0116a26: 
0116a27: 
0116a28: 
0116a29: 
0116a30: 
0116b01: 序
0116b02: 西蜀形勝頗異他州玉壘之高岷江之湥其間多產
0116b03: 異人名山峻閣在在皆有而蓉城為最錦官僧院又
0116b04: 以昭覺為最地近省會路通南北高僧名衲往往住
0116b05: 錫於斯開建以來代有禪師本朝之初先有破山禪
0116b06: 師繼之以丈禪師又繼之以冤禪師源流有自宗風
0116b07: 益彰誠難乎為繼今則繼之以竹峰禪師蓋能集三
0116b08: 師之大成者也師本松山巨族生而穎異幼入空門
0116b09: 矢志禪關頓悟宗旨苦行五十餘年專以清靜為心
0116b10: 慈悲為教益州士庶咸受指迷即省會文武官長莫
0116b11: 不崇禮竹師師每以清靜可為政慈悲足愛人為諸
0116b12: 宰官言之宰官因其言而清靜則蜀地獲寧因其言
0116b13: 而慈悲則蜀人被澤師在昭覺非徒寂滅自治實大
0116b14: 有益蜀人師之功德在世道行在躬惟見性明心開
0116b15: 示後學若夫語言文字其緒餘也非師之所尚也而
0116b16: 受法弟子欲因文章之可聞求性道之不可聞乃集
0116b17: 師生平語錄為若干卷將以繼昭覺三禪師之傳焉
0116b18: 弟子彌佑洪演彌願等受法甚久信道甚篤奉師語
0116b19: 錄不遠萬里送入浙嘉華藏用垂永久念可謂誠功
0116b20: 可謂苦良由師之善誨誘入人湥切故眾弟子佩服
0116b21: 忘勞也由此永住昭覺修己已化人其闡揚禪教寧有
0116b22: 既哉不揣荒謬敬為之序。
0116b23: 臨印法弟王前驅頓首拜譔
0116b24: 
0116b25: 
0116b26: 
0116b27: 
0116b28: 
0116b29: 
0116b30: 
0116c01: 
0116c02: 
0116c03: 
0116c04: 
0116c05: 
0116c06: 
0116c07: 
0116c08: 
0116c09: 
0116c10: 
0116c11: 昭覺竹峰續禪師語錄目次
0116c12: 卷第一
0116c13: 住成都府威鳳山昭覺禪院語錄
0116c14: 卷第二
0116c15: 住成都府威鳳山昭覺禪院語錄
0116c16: 卷第三
0116c17: 住松潘西岷山
0116c18: 敕賜妙覺崇善禪寺語錄
0116c19: 住松潘西龍山
0116c20: 敕賜大悲禪院語錄
0116c21: 開創松潘西崇山無量禪院語錄
0116c22: 開創雪寶頂雪山禪院語錄
0116c23: 成都府彭縣鳳凰山下院
0116c24: 敕賜法藏禪院掃智中一天國師祖塔語錄
0116c25: 昭覺首座寮秉拂
0116c26: 小參
0116c27: 佛事
0116c28: 卷第四
0116c29: 頌古
0116c30: 示偈
0117a01: 法語
0117a02: 卷第五
0117a03: 行繇
0117a04: 機緣
0117a05: 分燈
0117a06: 卷第六
0117a07: 詩偈
0117a08: 書問
0117a09: 雜著
0117a10: 
0117a11: 
0117a12: 
0117a13: 
0117a14: 
0117a15: 
0117a16: 
0117a17: 
0117a18: 
0117a19: 
0117a20: 昭覺竹峰續禪師語錄目次終
0117a21: 請主古松雪山寺期主周文傑張偉奇楊繼震吳
0117a22: 李承恩俞廷亮張良佐韓鎮余世瑞楊永泰率闔鎮
0117a23: 紳衿士庶等公啟伏以面壁芳懷咸向名山湥選勝
0117a24: 傳燈佳譜悉由淨土紹徽音欣前哲之幽蹤叨承鼎
0117a25: 建念開堂而說法尚藉住支恭惟大和尚識精三昧
0117a26: 鑒徹六通昭覺紹衣允擅西來法器真如默諦展稱
0117a27: 無量禪宗貴慧日以重光尚思普照廣慈航之攸濟
0117a28: 寧靳傳心聚石為徒憶昔冥頑能點首弄拳示教於
0117a29: 今頓悟豈無人要在藏修還從往蹟繄我松州勝地
0117a30: 實惟雪嶺奇峰考棲跡於先賢文昌多賓緣遊經於
0117b01: 浩劫殿宇汙萊藉檀越之發心更新日月念叢林之
0117b02: 衍秘重賴師資用廣咨諏莫如和尚敬修菲幣肅迓
0117b03: 安車伏願飛錫遙臨偈演蓮花光法諦浮杯速渡薪
0117b04: 傳梅子大宗風非徒梵剎增輝庶幾前徽靡替謹啟。
0117b05: 
0117b06: 
0117b07: 
0117b08: 
0117b09: 
0117b10: 
0117b11: 
0117b12: 
0117b13: 
0117b14: 
0117b15: 
0117b16: 
0117b17: 
0117b18: 
0117b19: 
0117b20: 
0117b21: 
0117b22: 
0117b23: 
0117b24: 
0117b25: 
0117b26: 
0117b27: 
0117b28: 
0117b29: 
0117b30: 
0117c01: 昭覺竹峰續禪師語錄卷第一
0117c02: 嗣法門人實悟　德繼編
0117c03: 壬午年二月初四日於松潘西崇山無量寺受本師
0117c04: 手劄及本省當道文武諸大護法概同門昆眾兩序
0117c05: 諸山紳衿檀信等公啟請主昭覺辭眾上堂詣法座
0117c06: 云親承師召難已巳措辭昭覺門庭豈容擬議是則是
0117c07: 也要兩得相稱拈啟云者個是老人親書不是畫餅
0117c08: 四字命正義洪演常印常仁彌佑法洪等不遠千里
0117c09: 而來專請續頭陀上祖庭主持法席的一道公券不
0117c10: 妨對眾拈出宣畢便陞問答不錄乃云東風拂柳杲
0117c11: 日騰輝玉壘山頭剛剛伸出摩霄手白蓮池畔聲聲
0117c12: 識的地頭人不惟本願應老人命真續於此卓席四
0117c13: 十餘年幾經辛辣方成法社意欲桑榆故里絕志林
0117c14: 泉誓不與人敲枷打鎖唐突大方蓋謂老人年登耄
0117c15: 齡難已巳應酬湥念化門撐柱乏人只得揚下斧子
0117c16: 掀翻折腳鐺不敢違命荷擔佛祖大任古德云去即
0117c17: 是住住即是去去住自由人天乞命顧眾云我本無
0117c18: 心有所希求今此寶藏自然而至喝一喝。
0117c19: 住昭覺入院。
0117c20: 三門云乾坤作殿日月為門八字打開亦任縱橫王
0117c21: 令甚嚴投明須進續頭陀到此出入無禁。
0117c22: 彌勒睹史陀天別後昭覺寺裏重逢明州市上幾多
0117c23: 年一物渾無布袋中。
0117c24: 天王物我同仁赤膽忠心輔弼叢林內外肅靜起惡
0117c25: 心者遠百由旬四方常擁護令一切安穩。
0117c26: 韋馱同氣相酬同聲相應雲從龍風從虎聖人作而
0117c27: 萬物睹。
0117c28: 佛殿老瞿曇威雄凜冽續上座歷戰沙場二尊宿誅
0117c29: 茅僻土奠立封疆不惟光前裕後亦要判驗諸方。
0117c30: 伽藍律令森嚴主賓互換君臣道合至化幽顯賞罰
0118a01: 分明興祖域安邦定國弘灶鑑。
0118a02: 祖師應機接物以法利生魔宮虎穴劍樹刀林吞從
0118a03: 今結個忘年友起坐逢迎不讓伊。
0118a04: 詣座云寶華王座獨露當陽到即便登有何回互卓
0118a05: 拄杖一喝便登拈香云此瓣香德配天地道貫古今
0118a06: 篆則光吞宇宙薰則瑞靄乾坤爇向寶爐祝延今上
0118a07: 皇帝聖躬萬歲萬歲萬萬歲伏願帝德巍巍四海祝無
0118a08: 疆之壽皇風蕩蕩八方歌大有之年再祝儲君王子
0118a09: 輔相大臣滿朝文武闔國公卿永作擎天玉柱常為
0118a10: 架海金梁九流共沐百藝咸霑此瓣香柄寰中之化
0118a11: 育權閫外之樞機恭惟本省文武諸大護法推願擁
0118a12: 山河於百代衛社稷於千秋柱石宗門金湯法化此
0118a13: 瓣香凌霜傲雪四十餘年今日囊藏不住只得和盤
0118a14: 托出此是第一回拈向爐中供養本堂
0118a15: 御書樓傳臨濟正宗第三十三世上佛下冤本師老和
0118a16: 尚惟冀壽算彌堅轉不生不滅法輪德嶽崇高現無
0118a17: 去無來法身斂歛衣就座上首拍椎竟師以手作托盤
0118a18: 勢云和盤托出大家看智鑑光寒不夜天殊勝殿前
0118a19: 雄一步一生竟不受人瞞眾中有不受人瞞者試出
0118a20: 相見乃云錦江波煖喚回天地公心雪嶺風清吐出
0118a21: 乾坤正氣孤峰頂上龍吟虎嘯選佛堂中鳳唱鸞吟
0118a22: 應老人命不顧危亡於斯開單展缽建立天童宗旨
0118a23: 闡揚昭覺門庭所以法不孤起仗境方生道不虛行
0118a24: 遇緣即應法隨法行法幢隨處建立要且無事道人
0118a25: 何妨單瓢隻杖若欲超宗越格直趨萬仞峰頭權衡
0118a26: 佛祖號令人天不惟光揚祖席亦且不振家聲新長
0118a27: 老到來還有為人處也無卓拄杖云孤明一鑑皆驚
0118a28: 駭真勝全歸掌握中。
0118a29: 據室應機接物以法利生佛祖規鑑互相傳持灰頭
0118a30: 垢面開人天正路逢場作戲轉根本法輪白棒麤拳
0118b01: 立叫泥人作佛紅爐烈焰郎使鐵面寒心天上人間
0118b02: 何妨垂手魔宮虎穴亦任橫身金獅子踢倒銀墻直
0118b03: 上梵天玉象王撞穿鐵壁喚也不回十方龍象兵隨
0118b04: 將轉滿堂雲水令逐符行續上座據此把斷要關不
0118b05: 通凡聖拈拄杖云放下缽盂不安把柄。
0118b06: 上堂問答畢乃云呵佛罵祖毒蛇頭上揩癢說性談
0118b07: 心饑鷹爪下奪食昭覺無事討事向虛空掘洞活埋
0118b08: 萬里雲煙滿堂雲水薦取碗底箸頭掃卻支解根蒂
0118b09: 那管他東家牛滲卵西家馬出鵝羊擇乾處尿驢揀
0118b10: 濕處屙咦是橋頭西石土地口口聲聲羅羅哩阿呵
0118b11: 呵也大奇路逢劍客須呈劍不是詩人不現詩咄咄
0118b12: 咄。
0118b13: 中元上堂秋潭月影靜夜鐘聲一段光明靈靈不昧
0118b14: 到這裏步步踏著三賢膽顫十地魂驚呼喚不回牢
0118b15: 籠不住如壯士屈臂不借他力方許少分相應脫或
0118b16: 依稀便是落空亡外道魂不散的死人塞耳偷鈴以
0118b17: 徒自欺果爾眼裏有筋皮下有血不妨相視不得
0118b18: 門傍戶聚頭妄誕趁慣時光以當了事禪和者哉
0118b19: 瞞碗底筋頭與諸人公驗分明在縱饒千聖出頭來
0118b20: 終沒交涉必盡鏟除動靜絕跡潛蹤一句作麼生
0118b21: 真金不怕轟天火爐燄豈藏蚊蚋身。
0118b22: 上堂老瞿曇拋磚引玉迦葉婆承虛接嚮正法眼藏
0118b23: 委在今時般若真燈輝鑒斯日所以金鳳不群具五
0118b24: 色髓現大人境具大根器直下承當無向無背全身
0118b25: 獨露絕聞絕跡於一切處不為一切所拘如斯韜略
0118b26: 則百千法門無量妙義一彈指頃轉大法輪建化法
0118b27: 中斯為可矣若論衲僧分上只向懸巖撒手劍刃橫
0118b28: 身娑婆擲向他方妙喜拈來此土不假思惟悉皆具
0118b29: 足且道承誰恩力得恁麼奇特良久云青山況是吾
0118b30: 家物不用尋家別問津。
0118c01: 結制通省會眾姓營齋請上堂詣法堂指座云佛祖
0118c02: 門庭人天標榜最初一步踏著直向千峰頂上且道
0118c03: 是甚麼人行履處卓拄杖云高著眼遂陞拈香云此
0118c04: 瓣香光輝海嶽瑞兆權衡威音那畔拾來人天眾前
0118c05: 捧出爇向爐中祝延今上
0118c06: 皇帝聖躬萬歲萬歲萬萬歲伏願帝德崇隆聖躬彌固
0118c07: 再祝儲君王子睿算千秋輔佐群臣高增祿位此瓣
0118c08: 香貴則娑婆價滿賤則掌內無文爇向爐中奉為本
0118c09: 省文武諸大護法十方檀越現前眾等同承般若之
0118c10: 正因共證金剛之種智此瓣香不產陸地豈屬陰陽
0118c11: 篆則玲瓏八面結則八面玲瓏此是第二回拈出供
0118c12: 養本堂
0118c13: 御書樓傳臨濟正宗第三十三世上佛下冤老和尚用
0118c14: 酬法乳之恩斂歛衣敷座維那拍椎竟問正令既輝洞
0118c15: 口釣竿垂下灘頭赤尾金鱗如何得取師云一釣便
0118c16: 上進云垂絲千尺意在深潭鐵額銅睛如何抵對師
0118c17: 震威一喝進云和尚陞座眾姓設齋施者受者功歸
0118c18: 何處師云謝供養進云恁麼則禹門三汲浪平地一
0118c19: 聲雷師云也是無端特地問明心見性如何不得禪
0118c20: 定智慧師云因為汝有禪定智慧在問八百獅子吼
0118c21: 秦川地搖六震因何終南山不點頭師云不是故鄉
0118c22: 人不親乃云玄機獨唱千聖難窺截斷眾流萬聖莫
0118c23: 測舉起天回地轉放下草偃風行山頭鼓浪弘開選
0118c24: 佛期場井底揚塵高建煆凡爐韝掀翻海嶽平匡佛
0118c25: 祖大機絕透玄微揭示人天正眼真元湛淨足跟下
0118c26: 嚴霜凜凜智鑑精明眉毛上杲日騰騰以一統眾穿
0118c27: 窠穴於毫端補短截長握秤尺於掌內前後際斷始
0118c28: 終不畹到這裏人天膽落佛祖心寒不妨虎口橫身
0118c29: 亦恁懸巖撒手且道坐斷當陽虛空失色一句作麼
0118c30: 生喝一喝云意氣不從天地得英雄豈待四時推。
0119a01: 上堂氣判元初始終不離於當念象分造化自他不
0119a02: 隔於毫端無邊剎海全現一毛頭上涉世古今總歸
0119a03: 寶王剎裏當軒坐斷還他水泄不通八字打開亦任
0119a04: 揚塵簸土掀翻大海摟碎虛空處處本慈氏樓閣堂
0119a05: 堂具善財莊嚴挨到這裏沒當也須借路傍通縱饒
0119a06: 臨風快便未免拂跡成痕橫按拄杖顧眾云劍為不
0119a07: 平離寶匣藥因救病出金瓶。
0119a08: 上堂宗乘一舉宇宙生輝正令當行乾坤失色全放
0119a09: 全收枯木中龍吟半開半合懸巖上虎嘯應用捲舒
0119a10: 隨機赴感到這裏何妨橫肩拄杖豎挂囊瓢端坐齋
0119a11: 堂普同供養且道施者受者如何得相應去顧眾云
0119a12: 一念純真非分外散心雜話實難消。
0119a13: 元旦上堂盡大地是國王水土無一物不受王恩盡
0119a14: 十方是諸佛道場無一日不為佛事莫有知恩報恩
0119a15: 者麼顧眾云是我臬臺劉公大護法仰瞻高厚追念
0119a16: 昇沉虔捐清俸憲駕親臨雲集合堂僧眾登臨大雄
0119a17: 紺殿諷誦七軸靈文頂禮千佛寶懺以斯善利酬不
0119a18: 酬之德報不報之恩光輝祖席滋培慧命所以皇天
0119a19: 無二道聖人無二心如天普蓋似地普擎別是一種
0119a20: 三昧王化佛化兼行現大人相轉悲運心調元自化
0119a21: 恩育陽春遂爇檀片云願祝仁風歌八表佇布帝眷
0119a22: 錫三多。
0119a23: 上堂玄機展演只貴知音正法舒彰單明向上正
0119a24: 玉轉珠回機先活潑人人鼻直口橫個個騎聲蓋
0119a25: 擺脫身心絕無回互何須雲興百問徒勞瓶瀉千言
0119a26: 處處振濟比家風頭頭現本來面目喜樂清平歌宣
0119a27: 盛化頓空三際橫遍十方一念不生前後際斷正恁
0119a28: 麼時還有量處麼顧眾云當臺一鑑明如日萬古
0119a29: 晴空絕是非。
0119a30: 解制上堂判驗往來一條白棒大用頻施玄機獨唱
0119b01: 不落窠臼全提向上八面玲瓏了無遮障豎光明
0119b02: 轉正法藏頓令人天不落埋藏遍界無影觸處全真
0119b03: 鑪鎚高建拔楔抽釘不容擬議當下分明拂一拂云
0119b04: 逢人且說三分話未可全拋一片心。
0119b05: 四月八上堂問大覺世尊初生放光動地昭覺如來
0119b06: 降誕是何祥瑞師云兩彩一賽進云古佛今佛同也
0119b07: 別也師云瞿曇不先山僧不後進云惟佛與佛乃能
0119b08: 知之即今降誕同臨以何法利人天師云諦聽諦聽
0119b09: 進云說法不離多行海談經湥處雨花飛師云更聽
0119b10: 言語轉周遮乃云黃面老瞿曇遠孫續飯袋一口慣
0119b11: 兩舌盜盡十法界苦海泛慈航娑婆削滯礙同途不
0119b12: 同轍兩彩卻一賽時節不相饒生成個樣賊風行草
0119b13: 偃兮拿雲喝月虎穴魔宮生擒活捉年年惡水潑頭
0119b14: 顱歷歷神珠遭點額昭覺今欲雪冤讎不道吾儕齊
0119b15: 捉敗雖然如是瞿曇有甚長處丕讚如斯遂爇香云
0119b16: 莫怪渠儂多意氣旃檀紫柏一般馨。
0119b17: 川北鎮劉護法誕辰請上堂昭覺中興法戰場知音
0119b18: 今日共敷揚全身高佩毘盧印烜赫人天令必彰作
0119b19: 麼生是毘盧印以手作印勢云三世諸佛於此印中
0119b20: 轉大法輪當今聖主於此印中日應萬機輔佐臣僚
0119b21: 於此印中為國為民我劉公大護法於此印中天保
0119b22: 九如永作皇家柱石帝眷三多常為釋氏金湯山僧
0119b23: 於此印中登寶王座說法利生現前大眾於此印中
0119b24: 腳跟點地得大自在一切寒林有情無情於此印中
0119b25: 各證無生法忍雖然如是且道結角羅紋一句作麼
0119b26: 生道遂爇香云願將補袞調羹手大家扶起破沙盆
0119b27: 本師誕日上堂法雨清風滿院涼桂花叢裏吐秋香
0119b28: 一輪寶月當空照大地山河盡放光拈拂子打圓相
0119b29: 云無量壽佛現也大眾還見麼若見不勞真續敲鐘
0119b30: 擂鼓說法陞堂脫或未然山僧與大眾略露些子遂
0119c01: 爇香云赤手擎拳住祖庭灰頭上面振家聲寶華堂
0119c02: 上舒鵬翼選佛堂前躍錦鱗不惜莖眉光法化弘將
0119c03: 大冶鍊真金今辰申慶吾師壽特敬慇懃表勝因。
0119c04: 結制上堂問爐宏開宗風大振十二類眾生到來
0119c05: 如何煆鍊師云擊碎頂門進云古德人天送供和尚
0119c06: 通省辦齋意旨如何師云一字兩頭垂進云古人與
0119c07: 和尚是一是二師云八兩原來是半觔進云古今句
0119c08: 子如何親切師云惟佛與佛乃能知之進云仙樂迎
0119c09: 上寶華座九重光裏現童真師云閒言語乃云獨露
0119c10: 當陽傅佛祖心印正令全提開人天正眼伶俐漢一
0119c11: 撥千轉孟八郎白雲萬里所以我宗道惟佛與佛乃
0119c12: 能知之秪貴當陽削盡根塵掃除業識亦恁橫眠豎
0119c13: 臥去住自由法法全彰頭頭慶快有時把住一塵不
0119c14: 染有時放行萬彙咸霑到此虛空失色日月潛光井
0119c15: 底星飛須彌浪滾三世諸佛傍入無門天下衲僧截
0119c16: 舌有分且道利害在甚麼處橫按拄杖云王令已巳行
0119c17: 天下遍將軍塞外絕煙塵。
0119c18: 冬至上堂碧天雲散盡清霜徹骨寒祖師西來意笑
0119c19: 殺石欄干咄若向這裏許秪貴承當何以故昭昭靈
0119c20: 靈耳見眼聞捲舒自由亙古亙今縱饒薦得未肯自
0119c21: 親且道自親個甚麼喝云龍從火裏出虎向水邊生。
0119c22: 元旦上堂冰消雪解露出乾坤正氣花發鶯啼喚回
0119c23: 天地公心萬象森羅咸霑化育山河大地共沐恩榮
0119c24: 人人頌堯天舜日個個樂義化軒仁春色平鋪各秉
0119c25: 威靈一天佳氣齊承恩力九有四生悉具金剛正眼
0119c26: 八難三途共證無生法忍若向這裏會得水流風動
0119c27: 盡談般若鳥喚猿啼歌唱陽春雖然如是且道林下
0119c28: 作麼生話會良久云歲歲梅花和雪綻年年楊
0119c29: 柳帶春垂。
0119c30: 解制上堂把斷要津不通凡聖放開一線還許量
0120a01: 且道量甚麼良久云大眾還會麼若會不勞山僧
0120a02: 搖唇鼓舌簸土揚塵人人分上不欠一毫有甚量
0120a03: 脫或未然山僧拄杖子與大眾略露些子遂拈柱杖
0120a04: 卓一卓喝一喝云綠楊坡下寒泉美從今不臥萬年
0120a05: 欄。
0120a06: 浴佛上堂拈拂子拂一拂云從上佛祖以此教化人
0120a07: 天天下長老以此建立法幢昭覺遠孫以此拋磚引
0120a08: 玉現前大眾以此就水和泥合國人民憑此一著報
0120a09: 恩已巳畢脫或未然番成兩橛今辰是我黃面老瞿曇
0120a10: 遠孫真續母難之期又兼通省會眾善特特來山供
0120a11: 佛飯僧敦請山僧舉揚般若說一口兩舌之佛法斬
0120a12: 兩彩一賽之葛藤雖然如是舉一不得舉二若向老
0120a13: 瞿曇分上久以打失鼻孔即此一著賣弄精神含血
0120a14: 噴天自污其面禍至於今回互無門若向山僧分上
0120a15: 住在今世門頭荷擔佛祖大任堪報不報之恩以酬
0120a16: 罔酬之德拂一拂云者個與佛同生定不與佛同著
0120a17: 全仗此公相扶中興圓悟法窟是則也是檢點將來
0120a18: 已巳是鄰家有火仰借餘光昭覺則不然向矢上加尖
0120a19: 與諸人頌出黃面瞿曇老不羞干進真續禍臨頭鄰
0120a20: 家有火光前後矢上加尖覺未酬。
0120a21: 端節上堂光吞萬象擲大千於方外貴踰娑婆納須
0120a22: 彌於孔中人人具頂門正眼個個握掌上玄機真靈
0120a23: 混合何用窮微品彙咸滋本乎自性千江一月物物
0120a24: 全彰大用萬里無雲塵塵現寶王剎到者裏亦任燈
0120a25: 籠起舞露柱生歡正法眼用廣流傳滹沱道全仗匡
0120a26: 扶八字打開洞明直入且道應時及節一句作麼生
0120a27: 蒲劍一揮百草裂山妖鼠怪盡潛蹤。
0120a28: 真玉宋居士建盂藍會請上堂據寶華座杲日當陽
0120a29: 劍挂眉間虛空失色默豎拂子云拈起一塵不立放
0120a30: 下萬有全彰攪長河為酥酪變大地作黃金踏穿峨
0120b01: 眉月坐斷三峽水倒騎陝陜府鐵牛歷遍支那國土偕
0120b02: 目犍連尊者結物外之友與現前大眾共打葛藤一
0120b03: 剎那頃作大佛事轉大法輪且道是神通妙用是法
0120b04: 爾如然於斯薦得上至非非想處下及空輪水際越
0120b05: 十二類生曠劫以前有情無情一時成佛去也脫或
0120b06: 躊躇山僧麈尾略露些子拂一拂云真玉來山結勝
0120b07: 緣人人各獲兜羅綿金牛莫當汾陽飯喫著通身徹
0120b08: 骨寒。
0120b09: 發化主上堂祖席中興億萬春知音竭力喜重增頹
0120b10: 綱再振光先哲擔荷須憑過量人時丁末運像季澆
0120b11: 漓撐住化門不落委墜是甚麼人階級召眾云雪後
0120b12: 始知松柏操世平方見丈夫心。
0120b13: 真玉宋居士建盂藍會請上堂驢鳴犬吠祖意西來
0120b14: 見色聞聲了明自性諸人分上還有絕測也未檢點
0120b15: 得出聲色堆頭親見本來面目亦任顛拈倒弄豎臥
0120b16: 橫眠與三世諸佛把手共肩歷代祖師同個鼻孔現
0120b17: 百千三昧轉大法輪不妨奇特大眾未然山僧拄杖
0120b18: 自倒自起去也雨弄蟾蜍口打蕉不妨疑著決中交
0120b19: 蝦蟆鼻孔長三丈嘯月吟風徹九霄。
0120b20: 昭覺竹峰續禪師語錄卷第一終
