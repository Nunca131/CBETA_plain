0595b01: 雨山和尚語錄卷第十七
0595b02: 嗣法門人　　編
0595b03: 詩偈
0595b04: 夏日寓大樹堂即事
0595b05: 暫得依棲大樹幽。濃陰重蓋小樓頭。江城雨過疑無
0595b06: 夏。殿閣風來直似秋。明月隋堤孤鶴唳。夕陽蕭寺暮
0595b07: 鴉投。攤書聊復支長晝。觸目何堪問舊遊。
0595b08: 懷匡廬
0595b09: 投荒兩月為誰忙。寥落匡廬舊草堂。雙眼欲窺雲九
0595b10: 疊。一身已巳遠石三梁。松筠入夢家山好。風雨驚魂客
0595b11: 路長。況是東林諸友在。何堪蹤跡滯維揚。
0595b12: 送誠禪人還匡山
0595b13: 探罷薰風殿閣禪。乘時仍自返匡巔。還家好把瓣蓮
0595b14: 掃。待我秋歸坐月圓。
0595b15: 送拙菴禪師之灨州
0595b16: 驪唱驚秋日。難迴去袂輕。不堪廬嶽客。翻作灨江行。
0595b17: 遠岸雲初斂歛。高灘水正平。扁舟明早發。何以慰同盟。
0595b18: 過硃砂菴贈佛峰法師
0595b19: 支公真好靜。結屋最高山。泉落不聞響。雲歸那辨顏。
0595b20: 著書陶至性。種菊課餘閒。我實懷風久。攜笻一扣關。
0595b21: 又
0595b22: 到門胡所見。清況逼人多。竹色開山徑。梅香出薜蘿。
0595b23: 夕霞明草戶。寒翠落巖坡。風物誠堪羨羡。何妨幾度過。
0595b24: 又
0595b25: 聞住西林日。登壇海眾圍。塵流千壑響。花雨一庭肥。
0595b26: 指物全真諦。談經入至微。愛閒雖勇退。巖穴有餘輝。
0595b27: 過九奇峰贈鵬庵靜主
0595b28: 道人無別慕。習靜在深巖。怪石雲常護。奇花鳥未啣。
0595b29: 缽炊新蕨粉。榻擁舊荷衫。蛇虎來菴畔。聞經亦不凡。
0595b30: 除夕
0595c01: 寒色滿林際。空堂早閉門。雪冰凝草榻。松火靜山村。
0595c02: 鐺響餘巖瀑。鐘鳴徹曉昏。地爐煨芋子。想見古人尊。
0595c03: 歲暮喜竺兄至
0595c04: 風勁偃巖樹。感君來敝廬。懷傾千日積。詩湧半筐餘。
0595c05: 剪柏支寒夜。裁雲覆古書。漫烹雲霧茗。相與話年除。
0595c06: 送盂侍者丐南昌
0595c07: 為眾三年不憚勞。廬陵米價愈增高。紛紛輕薄何堪
0595c08: 論。丕振佳隹聲是汝曹。
0595c09: 又
0595c10: 垂陰大樹有來由。行業純時動睦州。堪笑禪流誇大
0595c11: 口。幾曾續得此嘉猷。
0595c12: 又
0595c13: 冰心鐵骨楊岐老。監院叢林三十秋。謾謂石霜輕記
0595c14: 。兒孫今日遍神州。
0595c15: 又
0595c16: 大愚昔日接雲峰。三度差排正眼通。不是桶箍親爆
0595c17: 散。幾乎蹉過好機鋒。
0595c18: 又
0595c19: 吾子而今入祖門。先宗標格儼然存。果能一一躬行
0595c20: 去。何慮他年道不尊。
0595c21: 留別五老峰
0595c22: 吾庵與爾緊相排。一日盤桓定幾回。此別須知不爽
0595c23: 約。心喪了畢即歸來。
0595c24: 洞上耑玉禪師住清涼臺次韻懷之
0595c25: 清涼自古得名尊。寶鏡重開闢大昏。路仄不容天子
0595c26: 駕。山迴偏拱道人門。蒲輪月映禪心靜。松火香銷磨
0595c27: 衲溫。早晚與君同晏坐。巖前笑指雨花翻。
0595c28: 過清涼臺訪耑公次竺兄韻
0595c29: 躡磴攀蘿入曉蒼。危梁崛起識清涼。鳥依巖樹窺僧
0595c30: 定。雲掩柴門護佛光。僊梵一聲流遠壑。奇書千帙擁
0596a01: 方床。新豐古調今猶在。何必追風到郢陽。
0596a02: 除夕守先老人塔
0596a03: 空堂兀坐思無涯。俄聽荒城起暮笳。手爇瓣香慚報
0596a04: 德。身依孤塔浪為家。煙雲有意常垂蓋。燈燭無心自
0596a05: 結花。共見宗風行宇內。此時誰為法門嗟。
0596a06: 題雲居石船
0596a07: 遊遍江湖暫入山。波濤忘嶮路忘艱。何如再趁風帆
0596a08: 便。直上天河任往還。
0596a09: 晏然菴六景贈日燄大師
0596a10: 龍泉
0596a11: 巖腹淵然久祕真。肯將一潔了前因。等閒充發為霖
0596a12: 去。三點圓融萬象春。
0596a13: 虎眼泉
0596a14: 耽耽虎視得閒名。活眼疏開曉漲平。幽壑忽聞聲不
0596a15: 了。洗清劫濁在茲行。
0596a16: 補衲石
0596a17: 林底知他幾劫橫。時來補綴快生平。衲衣鬥得天然
0596a18: 巧。脫盡炎涼世上情。
0596a19: 茗香堤
0596a20: 一叢寒翠傍堤鮮。時有幽香到鼻邊。帶露烹來芬齒
0596a21: 頰。興餘散步竟忘眠。
0596a22: 嘯月臺
0596a23: 松堂月皎好登臺。長嘯聲聞下嶺隈。我本無心驚世
0596a24: 聽。不須尋響破幽來。
0596a25: 勒馬案
0596a26: 黔嶺委蛇作案平。勢如勒馬倚高層。野人遙識山靈
0596a27: 意。密護庵中晏坐僧。
0596a28: 鏡湖庵八景
0596a29: 面壁軒
0596a30: 松竹交垂面壁陰。高僧住得愜幽心。階前片地無人
0596b01: 到。只許頭陀立雪深。
0596b02: 讀經臺
0596b03: 玉立崢崢若有靈。天工闢出與翻經。梵音響徹空山
0596b04: 裏。頑石多能著耳聽。
0596b05: 缽匙石
0596b06: 波離遺囑不離身。今日緣何委路塵。莫是鰲山成道
0596b07: 後。目前真箇沒饑人。
0596b08: 步月坪
0596b09: 咫尺菴前洞壑平。孤蟾照我獨經行。翻思七八年來
0596b10: 事。消受山中多少清。
0596b11: 觀音巖
0596b12: 普陀原未異匡岑。敷座諸天有盛心。就裏不須尋面
0596b13: 目。松風澗響好知音。
0596b14: 九疊雲
0596b15: 芙蓉九疊埒蓬壺。添箇茆庵儼畫圖。向晚白雲還有
0596b16: 意。時來結蓋伴跏趺。
0596b17: 法乳泉
0596b18: 巖根躍出舊稱奇。一滴能消飲者迷。孰謂流分枝派
0596b19: 別。淵源端的出曹溪。
0596b20: 幽棲室
0596b21: 幽棲真箇好幽棲。禪不參兮佛不提。日上三竿猶打
0596b22: 睡。身心誰道懶如泥。
0596b23: 秋夜懷文澗弟
0596b24: 憶別紛紛梅雨多。送君不忍唱驪歌。看看又是新秋
0596b25: 至。孤月光寒照薜蘿。
0596b26: 鏡湖留別
0596b27: 無論前身與後身。兩番來住有深因。而今又別出山
0596b28: 去。慚愧峰頭舊隱淪。
0596b29: 示倚賢童子
0596b30: 妙齡立志出塵几。一遇文殊得指南。華雨庵中明祕
0596c01: 旨。善財端的許同參。
0596c02: 諸子修路喜示以偈
0596c03: 持地當年候佛來。聞言當下得心開。階前喜見平如
0596c04: 掌。一日行他一百回。
0596c05: 留別棲賢石鑑和尚
0596c06: 滹沱洞上兩源流。盡屬曹溪一派收。飲水分河嗟末
0596c07: 代。不堪祖苑又垂秋。
0596c08: 又
0596c09: 匡廬把臂十餘春。針芥相投得幾人。每過玉淵相對
0596c10: 坐。歲寒秪有澹交真。
0596c11: 又
0596c12: 橫拽孤笻下碧岑。山房兩宿快談心。臨岐珍重無他
0596c13: 語。好把殘燈剔少林。
0596c14: 又
0596c15: 龍舒此去路非遙。無柰諸賢折簡招。孰謂同風千里
0596c16: 隔。論心握手訂寒宵。
0596c17: 龍舒即事示憨石禪人
0596c18: 平生最愛是山林。廬嶽高深愜素心。寒涕垂膺煨芋
0596c19: 火。人間無路得相尋。
0596c20: 又
0596c21: 欃槍已巳過幸無災。何事相牽出嶽來。一箇渾身無著
0596c22: 處。虧人逐日走風埃。
0596c23: 又
0596c24: 淺淺山林曲曲沙。清幽無過是君家。老懷樂得偷閒
0596c25: 日。一榻相依度歲華。
0596c26: 悼見虛闍黎
0596c27: 模範叢林見熱腸。戒珠端的豁秋霜。人天正欲親華
0596c28: 表。餘照何堪又掩光。
0596c29: 壽祥甫居士
0596c30: 履跡曾聞遍四方。誰云訪道只襄陽。安心不入貫華
0597a01: 室。問法頻登選佛場。傾盡家私身似寄。踢翻溺器氣
0597a02: 如狂。老來事業堪千古。祖苑而今有耿光。
0597a03: 示宗髻禪師
0597a04: 老來脫白事非常。莫把身心逐世忙。但得念頭無變
0597a05: 異。眉間端放白毫光。
0597a06: 送恒慧專使歸吳陵
0597a07: 千里持書遠入山。道途曾不畏間關。頭陀無物堪相
0597a08: 贈。落得清風兩袖還。
0597a09: 祝汪公調居士
0597a10: 十笏門開傍石泉。松筠密植自悠然。座延白足因尊
0597a11: 佛。身謝紅塵豈讓仙。梵貝閒翻當午課。芸窗靜闢避
0597a12: 人諠。年來證得清修理。堪忍渾成極樂天。
0597a13: 送慧密侍者歸全椒
0597a14: 咫尺全椒送爾回。歸途正值老梅開。分明覿露真三
0597a15: 昧。笑煞南詢小善財。
0597a16: 又
0597a17: 相隨結夏又經冬。喝下常嫌耳不聾。大樹堂開還有
0597a18: 待。歸來好整舊家風。
0597a19: 送月嶠侍者遊匡廬二首
0597a20: 匡廬法窟古叢林。君去遊時當訪尋。五老峰頭逢五
0597a21: 老。相將好論劫前心。
0597a22: 秋風纔拂夏初闌。翹首江干望爾還。珍重臨岐須記
0597a23: 取。莫教歲月等虛閒。
0597a24: 送遠閒典客丐京師
0597a25: 針芥相投一句親。慶雲已巳得十分真。而今特向皇都
0597a26: 去。單學長汀等箇人。
0597a27: 示道鄰行者
0597a28: 年來執役甚殷勤。此去須同有道鄰。努力空門修白
0597a29: 業。莫教孤負好青春。
0597a30: 題林徹禪人小像
0597b01: 一松一石最清真。中有高禪遠世塵。瀹茗蒔花消歲
0597b02: 月。問君何事不南詢。
0597b03: 示大拙禪人充典記
0597b04: 當年掌記羨羡南公。玉矩金規法苑中。彼既丈夫誰不
0597b05: 爾。囑君努力繼高風。
0597b06: 壽朱巨源居士
0597b07: 滿庭競看綵衣斑。長者風流未可攀。事業半生推闕
0597b08: 里。機緣三世見靈山。圖書昔振詞壇遠。藜杖新分竹
0597b09: 院閒。選罷儒官還選佛。攢眉肯復去松關。
0597b10: 送憨維那住山
0597b11: 履跡須教遠市廛。住山人只貴精嚴。乘時治片燒畬
0597b12: 熟。絕勝諸方五味禪。
0597b13: 冬日次荅張尹生居士
0597b14: 寒雲片片鎖遙天。枯坐閒房思悄然。白社有蓮期爾
0597b15: 結。香山無榻待人懸。陸離翰墨難偕俗。瀟灑襟懷易
0597b16: 學禪。卻問巾車何日至。篝燈願了此時緣。
0597b17: 輓善行上座
0597b18: 古道叢林日見非。老成何事又真歸。西風一夜悲思
0597b19: 遠。雙淚難禁對雪幃。
0597b20: 什文上座五袟偈以祝之
0597b21: 道人胸次冷如冰。不學諸方打葛藤。大隱廛中三十
0597b22: 載。杖頭別紹一枝燈。
0597b23: 又
0597b24: 高閑天獨與君賒。近市雖諠戶不譁。晏坐胡床何所
0597b25: 事。定回聊自演三車。
0597b26: 又
0597b27: 熒熒燈火一窗新。愛爾幽居好結鄰。三徑奇花容過
0597b28: 訪。與君共賞劫前春。
0597b29: 又
0597b30: 仲尼當日少深思。天命何須著箇知。爭似臘高山嶽
0597c01: 者。笑他壽量落今時。
0597c02: 送西域僧遊天台
0597c03: 廬嶽雲泉游歷遍。橫肩楖栗又天台。石梁橋畔逢知
0597c04: 己巳。好把囊中貝葉開。
0597c05: 旭大師造文殊像到山喜而有贈
0597c06: 不須特地覓清涼。只此金蘭是覺場。平地擁來真大
0597c07: 士。好峰托出活獅王。法輪轉處天花滿。妙智宣時海
0597c08: 印光。寄語群生。高著眼。莫教咫尺背慈航。
0597c09: 留別聖基大師
0597c10: 驪歌初唱楚江濱。此日為懷未易論。十載法門親手
0597c11: 足。一朝岐路各風塵。岸花不上離人眼。江柳空牽故
0597c12: 國春。歸到五峰還佇望。魚書不惜寄來頻。
0597c13: 送梵敏侍者回受業
0597c14: 江南纔過熟梅天。此去長途日正炎。歸到家山須速
0597c15: 返。丈夫行處莫廉纖。
0597c16: 贈海山和尚紹席萬杉
0597c17: 匡廬法社久煙霾。天假真人應運開。好手不辭豎赤
0597c18: 幟。峻機何止續黃梅。松杉萬本標名剎。花雨千尋擁
0597c19: 法臺。為報西江雲水客。馬駒蹴踏又重來。
0597c20: 贈壁觀闍黎受衣
0597c21: 同條屈指已巳多遷。獨喜靈光尚儼然。本色惟傳心地
0597c22: 戒。任真不打葛藤禪。衣珠潔比清宵月。杖錫高標古
0597c23: 佛天。孰謂相承猶有在。心燈早續劫初前。
0597c24: 祝朱翔子居士
0597c25: 延令朱子舊稱賢。蒞政鹽山有許年。清白嘉聲由己已
0597c26: 造。孝廉公節自家傳。瑚天液露千秋秀。寶掌明珠萬
0597c27: 祀圓。百粵蒼生方屬望。角巾未許賦歸田。
0597c28: 祝龍華鑒旨老宿
0597c29: 四瑞堂中早罷參。手攜杖錫返舒南。心安不繫蓮華
0597c30: 土。臘長惟耽薜荔龕。得趣青山常入座。忘機野鳥自
0598a01: 馴菴。悠然宛似龍華境。壽量難將劫墨談。
0598a02: 輓慧徹靜主
0598a03: 憶昨來山院。同人坐落暉。方當舒老興。詎意便真歸。
0598a04: 繞砌花空艷。投林鳥失依。倚門吾一曲。不勝嘆知稀。
0598a05: 贈恒明師弟
0598a06: 鏟草堂前記念人。惟吾與爾最相親。慶雲隨罷歸匡
0598a07: 阜。幹辦叢林事事真。
0598a08: 又
0598a09: 栲栲嘗思打撫州。珠璣滿載到峰頭。爐邊正好圓賓
0598a10: 主。別調風吹豈勝愁。
0598a11: 又
0598a12: 白雲門戶偶然開。羨羡爾殷勤兩度來。土木生涯煩整
0598a13: 頓。叢林自古藉多才。
0598a14: 又
0598a15: 纔方聚首又言歸。十犢難教挽去衣。專望祖庭公案
0598a16: 了。重來領取箭鋒機。
0598a17: 即事感賦送蘊空禪人回揚
0598a18: 同條凋落柰如何。孤影臨風懶放歌。寄語雲山林怨
0598a19: 恨。故園兄弟已巳無多。
0598a20: 豫章道中
0598a21: 翛然一衲走西江。踏碎匡廬萬點蒼。三十六峰留不
0598a22: 住。又攜笠子勘諸方。
0598a23: 又
0598a24: 古寺長荒不剪茅。而今老大被人嘲。回看兩隻芒鞋
0598a25: 破。那更天台渡石橋。
0598a26: 五老師子
0598a27: 牙爪猙獰氣勢雄。長年獨踞白雲中。等閑不欲輕哮
0598a28: 吼。猶恐聲光下五峰。
0598a29: 送盂禪專使維揚
0598a30: 匡山奇秀擅天下。翠黛蒼煙渾欲瀉。我來結屋山之
0598b01: 巔。同居都是真道者。更有盂禪迥出群。襟懷寥廓如
0598b02: 崩雲。三冬機思雷迅發。落落聲光四海聞。尤喜居山
0598b03: 同我志。骨力堅剛並山峙。閒拈拙斧作生涯。雙履不
0598b04: 踏人間世。而今奉使去關。大似仲安到蔣山。祖翁
0598b05: 堂上善專對。傍觀無有不開顏。瓊花探罷秋風起。好
0598b06: 攜杖笠歸山裏。莫使峰頭懶殘翁。等閑盻斷滄江水。
0598b07: 尋梅
0598b08: 年來逸興較前賒。策蹇尋芳到月斜。萬卉此時都寂
0598b09: 寞。傲寒獨喜是梅花。
0598b10: 苦雨
0598b11: 瀟瀟疏雨灑寒林。澗壑雲埋夕氣陰。閉戶不知天地
0598b12: 晚。毳衾高擁十年心。
0598b13: 佛手巖
0598b14: 何年離竺國。降跡九奇巔。展出紫磨手。撐開碧漢天。
0598b15: 乾坤掌上立。日月指頭懸。生物咸依賴。神功未可宣。
0598b16: 大林寶樹
0598b17: 野寺孤山頂。鍾靈產異苗。根株盤劫石。枝葉布雲霄。
0598b18: 雨暗神龍護。天清埜鶴朝。高標渾莫測。獨許遠塵囂。
0598b19: 示瑞松沙彌
0598b20: 秀出叢林是瑞松。高標端不受秦封。只宜長蓄深崖
0598b21: 裏。他日龍鱗壯五峰。
0598b22: 石門
0598b23: 逕轉危巒上。嶙峋石結門。依巖群樹合。遶屋雜泉奔。
0598b24: 竹隱野僧舍。雲荒高士村。風規尚夙昔。想像坐朝昏。
0598b25: 清涼臺
0598b26: 極目蒼山迥。憑虛杖策來。危梁從地起。峭壁自天開。
0598b27: 趺坐雲為幔。翻經石作臺。悠然存太古。欲去幾徘徊。
0598b28: 東林有感
0598b29: 遠公棲錫處。遺事不堪聞。蓮漏埋荒草。經臺委斷雲。
0598b30: 堂留三笑跡。碑沒六朝文。野客閑相過。狂歌對夕曛。
0598c01: 半山亭雨望
0598c02: 躡磴憑高。碧秋江入杳。冥雨飛千渚。白雲掩萬山。青
0598c03: 宿鳥迷煙樹。歸僧倚石屏。臨風一回首。落葉亂空亭。
0598c04: 金蘭日公贈菊漫賦四絕
0598c05: 山舍驚逢重九日。那堪秋色坐中無。多情惟是金蘭
0598c06: 友。贈我紅黃菊數株。
0598c07: 帶露移來植草堂。西風幾度遞奇香。石床茗罷閑相
0598c08: 對。光景依稀似上皇。
0598c09: 悠然羨羡爾隱東籬。任是霜威不敢欺。分付山童須謹
0598c10: 護。莫教俗眼等閒窺。
0598c11: 漫言曾謝陽和力。此日尤高晚節風。別有真機天地
0598c12: 外。上林榮落不相同。
0598c13: 送大車禪士返維揚
0598c14: 繁華自古說揚州。道者胡為跨鶴遊。若謂祖翁田地
0598c15: 在知君世念未全休
0598c16: 送堅大師回杭州
0598c17: 閑名不耐世人聞五載高眠廬嶽雲為感師恩暫歸
0598c18: 去。山靈且莫勒移文。
0598c19: 即事寄大覺文和尚
0598c20: 魔強法弱正茲時。兄弟關心淚欲垂。既倒狂瀾吾莫
0598c21: 挽。將傾大廈汝能支。鴈行獨羨羡春秋富。馬齒空慚歲
0598c22: 月馳。吐盡血心猶不倦。年來自笑為人痴。
0598c23: 喜碩和尚重興上方古剎
0598c24: 龍脈山泉兩結靈。誰云法社不傳燈。食堂每藉諸天
0598c25: 護。寶座還留大士登。丹雘乍開凌白日。禪荒初闢賴
0598c26: 烏藤。應知悲願乘來遠。眼底宗風見一興。
0598c27: 寄懷雨華和尚
0598c28: 雨華夢去路難通。恰喜庵門近別峰。大有人天圍寶
0598c29: 座。可無雲水逗機鋒。入廛不廢三根用。據室還提一
0598c30: 味宗。吳越令行知己巳遍。棒頭點著幾真龍。
0599a01: 懷東皋一樹和尚
0599a02: 老成凋落似晨星。此日誰當繼典型。架屋羨羡君容廣
0599a03: 眾。居山愧我只單丁。斷碑有字猶堪讀。枯木無龍不
0599a04: 可銘。卻望東皋春色好。一枝高聳出青冥。
0599a05: 寄淵石上座
0599a06: 漫言消息阻巖阿。心眼相通秪剎那。看去塵沙劫不
0599a07: 遠。別來煙水路何多。忘機便是現成佛。著意寧非差
0599a08: 異魔。十載與君稱莫逆。還鄉一曲請同歌。
0599a09: 秋日寄別廣陵諸友
0599a10: 江閣愁看江草枯。片帆縹緲赴鄱湖。一千里外心懸
0599a11: 楚。三五年中夢到吳。問渡已巳知鄉語異。驚棲誰慰旅
0599a12: 魂孤。西山茅屋相延久。歸去乘時種野蔬。
0599a13: 輓陳卜翁
0599a14: 吳陵款敘得相親。別後常懷道誼真。正仰靈光尊魯
0599a15: 國。何期寶劍失延津。藕花淨侶添高士。洛社耆英少
0599a16: 哲人。莫謂故園風月冷。森森玉樹喜長春。
0599a17: 除夕書懷
0599a18: 數載區區興未刪。聊將蹤跡寄關。杖頭尚有煙霞
0599a19: 色。衣上渾無泥水斑。處世緣慳由計拙。供僧糧少為
0599a20: 時艱。地爐坐待宵寒盡。明日春風好聽還。
0599a21: 雨華朗巳和尚五袟
0599a22: 剎竿誰謂近城邊。戶絕煩囂別是天。石閣坐來風葉
0599a23: 滿。法壇望去雨花連。兩時清供惟隨眾。一味高閒不
0599a24: 入廛。顧我疏慵無可似。聊將短句祝長年。
0599a25: 次荅王歙州兄弟
0599a26: 纔過昭陽意便降。人文始信是名邦。麟超眾角原無
0599a27: 二。璧換連城況有雙。東壁輸君稱學府。西關老我豎
0599a28: 雲幢。同堂已巳獲三生契。招手誰云尚隔江。
0599a29: 輓張普照居士
0599a30: 最憐今夜月。普照在空陔。正羨羡碧天好。陡然成夜臺。
0599b01: 忘機天獨惜。有德世同哀。顧我空門士。惟澆茗一杯。
0599b02: 次荅張孺子居士
0599b03: 帝釋何勞花雨庵。瑤篇真足勝優曇。蒲團已巳得頭陀
0599b04: 坐。竹榻還期學士參。元亮風流曾入社。遠公老懶愛
0599b05: 居龕。況君高尚今無比。金錫遙招煙水南。
0599b06: 又
0599b07: 嶺南從不重袈裟。盧老身居處士家。顧我山中餘淨
0599b08: 土。笑他海外覓楞伽。剎那薦得機方正。擬議尋思路
0599b09: 即差。少室宗風靈鷲旨。都來消受一杯茶。
0599b10: 次宜巖禪人詠三峰丈室前雙桂韻
0599b11: 二株承祖讖。挺出傍吾尊。餘翠盈諸壑。清陰聚一園。
0599b12: 久昌因結子。新茂得培根。法苑蕭條日。何緣共曉昏。
0599b13: 示大覺專使渭天禪人
0599b14: 天寧門戶潑天開。半載勞君兩度來。任事不辭途路
0599b15: 苦。懸知他日定成材。
0599b16: 又
0599b17: 入門已巳羨羡足威儀。專對頭頭不辱師。以古論今無幾
0599b18: 幾。仲安之後有廝兒。
0599b19: 又
0599b20: 拜別維揚去雉城。一帆風正助君行。還家好記吾言
0599b21: 語。大覺門庭要力撐。
0599b22: 又
0599b23: 傳聞結制在今冬。蹴踏堂中看象龍。但得規模存古
0599b24: 意。何愁法苑不迴風。
0599b25: 次韻送慎修禪人回靈隱
0599b26: 山行不掛杖頭錢。半撥閒雲半撥煙。十載浪為淮海
0599b27: 客。何時踏上祖翁田。
0599b28: 贈馬郡丞魯士
0599b29: 憶昔江州白司馬。愛閒結屋爐峰下。放歌日夕恣臥
0599b30: 遊。七賢五老相共也。既而量移古杭州。太守風流聞
0599c01: 朝野。冷泉西湖枕席間。繼其高躅誰能者。豫章大士
0599c02: 乃其人。清明在躬氣如神。一自熊車下茲土。山河草
0599c03: 木皆長春。公餘猶復喜禪坐。清獻諸公不是過。筆頭
0599c04: 點出金剛眼。時與諸方相唱和。為政六載心閒閒。德
0599c05: 音著得滿關。路不拾遺人自肅。黎庶仰之如泰山。
0599c06: 天寧寺古路尤滑。石頭不避公常踏。盧老從傍高喝
0599c07: 采。宰官身現是菩薩。即此猶為公緒餘。政聲有日動
0599c08: 宸居。香山功業書竹帛。何難並駕與爭驅。
0599c09: 輓李孚翁
0599c10: 身世如雲歎莫禁。道人何事亦哀吟。選官易了生前
0599c11: 願。護法難忘沒後心。香國有靈何日到。玉樓無伴幾
0599c12: 時臨。不須更著招魂賦。旅櫬而今返故林。
0599c13: 酬冒青若居士仍步孺子原韻
0599c14: 雉城風雨冷茅庵。誰過荒齋訪瑞曇。雲板乍敲高士
0599c15: 至。風簾纔卷野僧參。心真不礙居塵土。道在何須戀
0599c16: 石龕。坐久渾忘歸路晚。夕陽草色暗城南。
0599c17: 又
0599c18: 青氈原不異袈裟。儒釋分明共一家。苦海人非無孽
0599c19: 種。慧苗君自有靈芽。莊生一指由機感。演若雙頭為
0599c20: 見差。踏得故園田地穩。何妨來飲趙州茶。
0599c21: 酬丹霞澹歸和尚兼次來韻
0599c22: 名山難得是芳鄰。歲暮何緣共一親。論道惟公偏識
0599c23: 晚。談心以我獨知新。山中白社推遺老。雲外丹霞讖
0599c24: 後身。此際謾言交臂失。東南半壁望伊人。
0599c25: 贈王草堂居士
0599c26: 王子真才雋。風流絕比倫。偶乘京口棹。來踏廣陵春。
0599c27: 天地空雙眼。江湖老一身。蕭齋時晤對。風月更怡人。
0599c28: 次荅李湯孫居士同諸公過訪
0599c29: 翩翩王謝讓雄才。相率來探白社開。草閣留君聊宴
0599c30: 坐。山鐘催我又登臺。松交期向歲寒見。梅信早從春
0600a01: 暖來。不用掌擎香積至。大千都是淨名財。
0600a02: 鶴山朱居士以詩見訪次韻酬之
0600a03: 鶴山居士善通方。論得心經旨最長。世外何人稱巨
0600a04: 子。塵中有客事空王。疏慵久厭懸河舌。辛苦仍操渡
0600a05: 海航。自愧虛名無所似。徒煩長者贈瑤章。
0600a06: 又
0600a07: 鄉園以齒獨公尊。來訪曇摩腳下孫。龍樹傳經非有
0600a08: 相。鹿門學道貴忘言。庭前翠柏承真讖。波面紅蓮得
0600a09: 至源。自昔廛居稱大隱。敢勞遙羨羡坐雲根。
0600a10: 松山和尚相訪旋以詩贈次韻酬之
0600a11: 漫笑芒鞋別故山。雖居廛市意猶閒。羨君不憚路千
0600a12: 里。分我竹西雲半間。淮海十年嗟獨掌。松堂一旦喜
0600a13: 開顏。珠璣何待傾囊出。全豹而今見一斑。
0600a14: 登圌山絕頂
0600a15: 極目微茫接遠天。山光水色兩相連。風塵不到煙蘿
0600a16: 裏。雲月時來梵座前。僧老橫眠幽砌石。鐘高直渡夕
0600a17: 陽船。相看舉世同蕉鹿。三嘆孤峰仰昔賢。
0600a18: 
0600a19: 
0600a20: 雨山和尚語錄卷第十七終
