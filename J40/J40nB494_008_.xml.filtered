0556b01: 雨山和尚語錄卷第八
0556b02: 嗣法門人　　記
0556b03: 住維揚天寧禪寺語
0556b04: 解制日。付法上堂。問。聖制告圓。放行一句作麼生道。
0556b05: 師云。截斷腳跟。進云。萬里無寸草。還許學人措足也
0556b06: 無。師云。天寧一向有公據。進云。若不上來。焉知端的。
0556b07: 師云。且莫草草。問。佛祖說不盡底請師拈出。師云。一
0556b08: 麟足矣。進云。龍生金鳳子。沖破碧琉璃。且道是祥耶。
0556b09: 是瑞耶。師云。公案現在。進云。好音在耳人皆聳。一句
0556b10: 當陽萬象輝。師云。好為流通。進云。堂堂大用頻拈出。
0556b11: 爭怪兒孫越格行。師云。者一句在上座分上。在山僧
0556b12: 分上。僧作女人拜云。伏惟和尚珍重。師云。見怪不怪。
0556b13: 問。大悲千手眼。那箇是正眼。師揮拂子云。看。看。進云。
0556b14: 多子塔前則且置。五老峰頭事若何。師云。與你猶隔
0556b15: 津在。進云。龍得水時添意氣。虎逢山勢長威獰。師云。
0556b16: 切忌亂走。問。佛佛授受。祖祖相傳。請問和尚。傳箇甚
0556b17: 麼。師云。近前來向你道。進云。恁麼則師子窟中無異
0556b18: 獸。師云。你做得山僧侍者。乃云。祖師心印。狀似鐵牛
0556b19: 之機。去即印住。住即印破。風穴老人權衡臨濟宗綱。
0556b20: 美則美矣。只是太費週遮。天寧出雲門腳下。只用箇
0556b21: 鐵鶻機。去底與一拶。住底亦與一拶。稍知痛癢。便明
0556b22: 窗下安排。若是三拶兩拶不回頭。謹奉一緉草鞋。一
0556b23: 任州縣踏白。所以從上來事殊非草草。若要入室稱
0556b24: 真。須是心髓相符始得。試看靈山會上。迦葉一笑投
0556b25: 機。少室峰前。神光三拜得旨。古人既有如此榜樣。諸
0556b26: 人焉得不努力參承。且的的相傳一句又作麼生道。
0556b27: 眾皆默然。師云。真獅子兒。善獅子吼。
0556b28: 晚參。日可冷。月可熱。眾魔不能壞真說。諸人要知真
0556b29: 說麼。拈椎豎拂不是真說。擎叉擊地不是真說。轉語
0556b30: 機鋒不是真說。滾毬打鼓不是真說。且畢竟如何是
0556c01: 真說。良久云。莫道無語。其聲如雷。
0556c02: 泰州恒甫易居士率令嗣元佐請上堂。問。一句當天。
0556c03: 八萬四千生死門永絕。且道如何是當天一句。師云。
0556c04: 語在言前。進云。恁麼則一條拄杖兩人扶。師云。你出
0556c05: 手看。進云。可謂學人添得十分光彩。師云。且緩緩。乃
0556c06: 云。三月春將半。韶華滿帝州。天寧寺前四五百條花
0556c07: 柳巷。瓊花觀外二三千座管絃樓。參玄上士。行腳高
0556c08: 流。何必朝遊檀特。暮宿羅浮。即今滿眼滿耳煙花爛
0556c09: 熳。遍塵遍剎風雨颼飀。都是如來藏裏收。便恁麼去。
0556c10: 一聞不再聞。觀音披衣得座。一見不再見。曼殊高枕
0556c11: 無憂。更說甚將錢買餬餅。放下手卻是饅頭。都落儂
0556c12: 家第二籌。且道如何是第一籌。揮拂子云。玉樹槎
0556c13: 牙天賜種。生來全不計春秋。便下座。
0556c14: 晚參。釋迦不出世。達磨不西來。實情好箇太平時節。
0556c15: 風以時。雨以時。種麻得麻。種荳得荳。設若須彌山跳
0556c16: 入諸人鼻孔裏。又將甚麼出氣。良久云。一總將作死
0556c17: 馬醫。
0556c18: 結夏日。行白上座請上堂。問。人天普集。仰聽雷音。猊
0556c19: 座已巳登。請師垂示。師云。巢知風。穴知雨。進云。恁麼則
0556c20: 太山頂下瑞雲騰起也。師云。過山尋蟻跡。能有幾人
0556c21: 知。問。古人云。石火莫及。電光罔通。除此二途。未審天
0556c22: 寧如何為人。師云。譬似閒。進云。學人總不恁麼。師云。
0556c23: 別有長處。不妨拈出。進云。出頭天外看。誰是我般人。
0556c24: 師云。謾誇好手。僧便喝。師便打。乃云。祖佛用不到處
0556c25: 有生機一路。人若踏著。管保不蹈釋迦老子三千年
0556c26: 前故轍。有般漢不解自家作活。纔聞箇踞菩薩乘。修
0556c27: 寂滅行。便向長連床上塞耳藏睛。如七村裏土地相
0556c28: 似。若只與麼。少室一宗流傳豈到今日。尋常向諸人
0556c29: 道盡大地是箇解脫場。一任隨緣放曠。任性逍遙。任
0556c30: 他龍蛇混雜。凡聖同居。他各各具有一副天地。一副
0557a01: 日月。一副胸襟。一副作略。不消護生用殺。自然頭頭
0557a02: 合妙。處處歸宗。天寧從不將禪道佛法攪人肚腸。便
0557a03: 恁麼絕商量。大家搖扇乘風涼。擊拂子下座。
0557a04: 端午日。見龍李護法仝母趙太君為和尚慶誕請上
0557a05: 堂。問。向日藏身北斗。今辰座擁南山。一眾當筵。請師
0557a06: 垂範。師云。出頭天外看。進云。恁麼則山河匪其久。日
0557a07: 月匪其明也。師云。搆不著。僧禮拜起云。麈尾拂開機
0557a08: 外旨。杖頭點出劫前春。師云。且過一邊。乃云。打從空
0557a09: 王如來。便留下這箇符印。今日入到山僧手裏。要依
0557a10: 樣畫葫蘆去也。乃以拂子作書字勢云。五月五日午
0557a11: 時書。佛見法見盡消除。如是則不用德山先鋒。臨濟
0557a12: 殿後。自能廓清祖域。奠安禪鼎於後五百歲。說甚靈
0557a13: 鍾於威音那畔。秀發於今世門頭。所以云得者不輕
0557a14: 微。明者不賤用。試看即今榴火噴千山紅燄。蒲劍揮
0557a15: 萬里清風。可謂時至而理自彰矣。且道諸仁即今又
0557a16: 如何受用。良久。復揮拂子云。此時若蹉過。餘日定難
0557a17: 逢。便下座。
0557a18: 晚參。稱提從上來事。驀拈拄杖云。惟有這廝最直截。
0557a19: 所以黃檗如是直截用。臨濟如是直截悟。降此以下。
0557a20: 盡是摘葉尋枝。埋沒先宗者。今日天寧直截用去也。
0557a21: 還有向直截處承當者麼。良久云。要會無多子佛法。
0557a22: 以拄杖一時旋風打散。
0557a23: 次日晚參。昨夜拄杖子向諸上座前弄一下險。今日
0557a24: 斂歛跡藏威。依舊在山僧手裏。有時扶過斷橋水。伴歸
0557a25: 明月村。猶是尋常受用。記得汾陽和尚有云。識得拄
0557a26: 杖子。一生參學事畢。諸仁即今還有識得拄杖者麼。
0557a27: 智悅眾云。請和尚放下著。師便放下。智云。相隨來也。
0557a28: 師云。這一堂師僧棒。合是悅眾喫。便歸方丈。
0557a29: 晚參。乃卓拄杖一下云。秪這箇為解脫之本。亦生死
0557a30: 之源。有會得者出眾相見。眾無對。師云。諸人既已巳吝
0557b01: 慈。山僧不免自道去也。復卓一下云。向這裏一見不
0557b02: 再見。豈不是解脫之本。向這裏一見復再見。豈不是
0557b03: 生死之源。然這猶是諸方老宿掉下不用底伎倆。若
0557b04: 是出格衲僧到來。又作麼生相待。良久。擲下拄杖云。
0557b05: 看我眉毛有幾莖。僧問。萬法歸一。一歸何處。師云。看
0557b06: 腳下。僧禮拜。師打云。依然是箇漆桶。僧問。言前薦得。
0557b07: 猶是滯殼迷封。句下精通。未免觸途狂見。請問和尚。
0557b08: 如何是第一句。師云。我向你道。早落第二句。僧云。和
0557b09: 尚今日敗缺。師云。甚麼處見得。僧擬議。師便打。僧問。
0557b10: 三不是。畢竟如何即是。師云。有是即有非。僧云。如何
0557b11: 是無是無非的句。師云。近前來。向汝道。僧進前。師打
0557b12: 云。獅子咬人。韓盧逐塊。
0557b13: 因事晚參。佛有佛眼。鬼有鬼眼。佛有佛心。鬼有鬼心。
0557b14: 大眾要識佛眼佛心麼。即今正大光明者是。要識鬼
0557b15: 眼鬼心麼。即今姦險詐偽者是。或有箇出來云。大小
0557b16: 天寧。話作兩橛。但向他道。我秪要據款結案。
0557b17: 晚參。佛寶法寶。切忌別處尋討。驀豎拄杖云。容顏甚
0557b18: 奇妙。豈不是佛。復卓一下云。光明遍十方。豈不是法。
0557b19: 與麼則僧寶分上原自具足也。因甚不肯承當。良久。
0557b20: 遂擲下拄杖云。秪為分明極。翻令所得遲。
0557b21: 晚參。一雨普滋。三草二木悉皆潤澤。且道無陰陽地
0557b22: 上生箇甚麼。若也知得。不用深耕穊種。非其種者鋤
0557b23: 而去之。且畢竟如何是無陰陽地。一云看腳下。一云
0557b24: 七賢女被我勘破。一云風吹不透。雨打不濕。一云分
0557b25: 付來多少時也。一云黑荳未生芽。一云寸草不生。師
0557b26: 顧侍者曰。分付直歲。來日不得普請。
0557b27: 師仝眾玩月次。問大眾云。正當恁麼時如何。一云胡
0557b28: 來胡現。漢來漢現。一云某甲不在明白裏。一云大家
0557b29: 在這裏。一云伏惟和尚珍重。一云放下著。僧問師。師
0557b30: 云。不是衲僧分上事。僧云。如何是衲僧分上事。師云。
0557c01: 月落後相見。又僧如前問。師云。我鈍置你猶可。你鈍
0557c02: 置我太煞。
0557c03: 普請示眾。寶山既到莫空回。昔聞其語。未見其人。而
0557c04: 今驗在目前也。雲門普擊著。知歸底許伊是箇俊快
0557c05: 禪流。若是三敲兩打不回頭。怎免天寧道箇鈍置。
0557c06: 早參。僧問。三頓痛棒。意旨如何。師云。現成公案。又僧
0557c07: 出。師云。狗子無佛性話。你作麼生會。僧云。現成公案。
0557c08: 師云。學語之流。僧擬議。師云。賊身已巳露。何必枷杻。乃
0557c09: 舉昔日佛眼和尚示眾云。山僧今日與諸仁同參一
0557c10: 箇真善知識去。良久。便下座。師云。佛眼老人可謂赤
0557c11: 心片片。但不合引人向良久處著倒。天寧今日亦與
0557c12: 諸仁仝參一箇真善知識去。驀豎拄杖云。巍巍乎惟
0557c13: 天為大。蕩蕩乎民無能名焉。
0557c14: 晚參。心不是佛。智不是道。當頭突出無毛鷂。等閒沖
0557c15: 破太虛空。歸來落得場好笑。且道笑箇甚麼。良久云。
0557c16: 笑他壁觀老胡。做人全沒孔竅。
0557c17: 晚參。安禪不必須山水。滅卻心頭火自涼。秪如心頭
0557c18: 火作麼生滅。一云惜取眉毛。一云用滅作麼。一云罔
0557c19: 象到時光燦爛。離婁行處浪滔天。一云人平不語。水
0557c20: 平不流。一云。莫妄想。一云知是般事便休。一云自己已
0557c21: 肚皮自己已畫。僧請師代。師云。要頭便砍將去。又云。山
0557c22: 僧今日被你勘破。
0557c23: 六月十四夜茶話。三伏苦炎蒸。實情難回互。雲堂坐
0557c24: 榻溫。翻思林下步。縱有趙州茶。徒然成露布。良哉先
0557c25: 聖言。光陰莫虛度。
0557c26: 新方丈據室。師拈拄杖卓一下云。此處最吉祥。過去
0557c27: 諸佛向這裏轉大法輪。直得天垂玉蕊。地湧金蓮。山
0557c28: 僧既隆聖種。須紹門風。復卓拄杖一下云。今日法輪
0557c29: 已巳轉。門風已巳紹。現前諸仁若道得箇接手句。譬如一
0557c30: 燈燃百千燈。燈燈無盡。且入室安居畢竟如何指南。
0558a01: 復卓拄杖云。此真法界。一切無礙。我今安居。得大自
0558a02: 在。
0558a03: 進新方丈日。拈花二位和尚率李都諫闔府眾護法
0558a04: 請上堂。乃云。有祖以來便打成這箇根基。開成這箇
0558a05: 保社。天地未分。未有生佛名字以前早已巳盡情結契。
0558a06: 分付諸仁了也。只貴箇同德同心。同聲同氣底相與
0558a07: 建法幢。立宗旨。未為難事。不然獨掌那能得鳴。獨樹
0558a08: 何由成林。所以妙吉祥恒白鷲嶺之椎。顛普化常推
0558a09: 滹沱之轂。是謂龍吟雲起。虎嘯風冽者也。驀拈拄杖
0558a10: 卓一下云。試看這一片地。自晉義熙間謝太傅捨宅
0558a11: 為寺以來。屈指歷一千三百餘年。雖時有盛衰而道
0558a12: 無升降。其間住持者。贊勷者皆代不乏人。逮至明末。
0558a13: 法席中衰。晉殿唐宮。雖復巋然。而孚上座鐵覺嘴之
0558a14: 高風凌夷至極。
0558a15: 國朝初。我師翁來自雲門。乃經其始。未幾以法席交
0558a16: 付先師。先師茹荼戮力一十八年而殿堂庖湢一一
0558a17: 周圓。獨方丈一案未果其願。嗚呼。便於丙午正王示
0558a18: 寂矣。比時師翁尚在。得訃曰。天寧當時我只一過手
0558a19: 耳。其恢弘擴大之功。皆巨長老之力。但山門衝要。難
0558a20: 乎其繼矣。師翁之言。歷歷猶在耳也。後之嗣席者不
0558a21: 體師翁之心而私其心。遂致法席荒寒。可勝扼腕。不
0558a22: 肖樗散之材。承諸檀護遴選住持。而及區區入院以
0558a23: 來。雖殿堂樓閣為之一新。遠近喧傳僉謂山埜之功。
0558a24: 那知同門拈花二大師贊翊之力居多。今方丈落成。
0558a25: 復承率諸大檀護揮金辦供。命陞此座。可謂久要不
0558a26: 忘先師之囑者也。雖然。飲水貴知源。得地貴識脈。苟
0558a27: 淵源有據。血脈無虧。則人人腳跟下明如杲日。寬若
0558a28: 太虛。何在捨己已之田。芸人之田。然後為得哉。若要此
0558a29: 後有憑傳之永永。幸有五山和尚為之證明在。遂卓
0558a30: 拄杖下座。是日天童老祖忌日。北來上方福隆鏡湖拈花五位和尚皆在。
0558b01: 解夏上堂。纔過九夏。忽到三秋。此日炎蒸歇滅。連朝
0558b02: 風雨颼飀。聖制已巳云滿。解開布袋頭。增上慢儔去則
0558b03: 任去。善良賢衲留則終留。留底不要你空手把钁。去
0558b04: 底須會他步行騎牛。此是今時樞要。亦為上古徽猷。
0558b05: 如不然也。直饒五湖浪跡。四海萍遊。踏破鐵鞋無用
0558b06: 處。徒然累得雪盈頭。
0558b07: 晚參。舉昔日馬祖同西堂。百丈。南泉翫月次。祖云。正
0558b08: 當恁麼時如何。堂云。正好供養。丈云。正好修行。南泉
0558b09: 拂袖便行。祖云。經歸藏。禪歸海。惟有普願。獨超物外。
0558b10: 師驀喝一喝云。除卻華山陳道士。何人不帶是非行。
0558b11: 中秋示眾。舉昔日南泉和尚翫月次。僧問云。何時得
0558b12: 似這箇去。泉云。王老師二十年前亦恁麼來。僧云。即
0558b13: 今作麼生。泉便歸方丈。乃云。何時得似這箇去。薦得
0558b14: 分明成死句。二十年前恁麼來。而今古殿長青苔。作
0558b15: 麼生。歸方丈。有口秪堪懸壁上。老南泉。一句玄。不須
0558b16: 重向天邊討。玉兔沉來話始圓。
0558b17: 結制日。師昂西堂同汪廣涵居士請上堂。僧問。爐韝
0558b18: 洪開。頓令頑金起色。鉗錘大展。直教塵鏡生光。四眾
0558b19: 雲臻。如何指示。師云。一槌便就。進云。伯牙琴已巳撥。幾
0558b20: 箇是知音。師云。瞞大眾不得。進云。望中盡是英靈客。
0558b21: 鞭影何勞這一施。師云。謾誇好手。僧便喝。師云。這是
0558b22: 臨濟底。與你有甚麼交涉。進云。人天眾前。且放過一
0558b23: 著。師云。大似持缽不得。問。古德云。不疑言句。是為大
0558b24: 病。秪如世尊不說。迦葉不聞。正恁麼時。作麼生疑。師
0558b25: 云。罕遇知音。進云。恁麼則劍為不平離寶匣。藥因救
0558b26: 病出金瓶。師云。與世尊迦葉有甚交涉。進云。金風吹
0558b27: 玉管。若箇是知音。師便打。僧顧左右云。大眾一齊高
0558b28: 著眼。莫教錯過目前機。師云。賺了也。問。九旬把住牢
0558b29: 關。水洩不通。請問和尚。如何是把住句。師云。大家在
0558b30: 這裏。進云。身心一如。身外無餘。放行一句又作麼生。
0558c01: 師云。後五日看。進云。就中收放憑師手。還許學人和
0558c02: 也無。師云。許。僧便喝。師云。一釣便上。問。西來大意則
0558c03: 不問。今朝結制一句作麼生道。師云。眉毛撕結。進云。
0558c04: 可謂精金若不經爐冶。怎得光華徹底新。師云。道著。
0558c05: 進云。無位真人還假煆煉也無。師打云。少這一棒不
0558c06: 得。問。四大本空。五蘊非有。請問和尚。制向甚麼處結。
0558c07: 師云。杜撰長老。進云。怎柰公案現在。師云。適來猶自
0558c08: 可。而今更郎當。進云。是何心行。師云。因甚話頭也不
0558c09: 識。僧便喝。師便打。進云。棒頭點出無生眼。燦破乾坤
0558c10: 亙古今。師云。料掉沒交涉。問。和尚鉗錘固是妙密。秪
0558c11: 如百撥不轉底漢來。有何方便。師云。且居門外。僧進
0558c12: 語糊塗。師打云。我若不打你。兩堂大眾笑去在。問。如
0558c13: 何是函蓋乾坤句。師云。你是漳泉福建僧。進云。如何
0558c14: 是截斷眾流句。師云。這裏無你措足處。進云。如何是
0558c15: 隨波逐浪句。師云。東去西去。一任上座。進云。千峰勢
0558c16: 到嶽邊止。萬派聲歸海上消。師云。閒言語。進云。鵝言
0558c17: 爭似鳳。蛛巧不如蚕。師云。無棒到你喫在。居士問。如
0558c18: 何是的的西來意。師云。西來有甚麼意。進云。半夜日
0558c19: 頭上。當午月正明。師云。杜撰不少。乃云。行腳高士擔
0558c20: 囊挈缽。撥草瞻霜。遶四天下行腳。驀豎拄杖云。秪為
0558c21: 不知這箇落處。所以驅馳決擇。乃卓拄杖一下云。今
0558c22: 日覿露現前也。諸仁盡知盡見。且作麼生說箇決擇
0558c23: 底道理。有者道識得拄杖子。一生參學事畢是決擇
0558c24: 處。又云。涉水登山。全得他力是決擇處。若只與麼。何
0558c25: 異水中撈月。空裏採花。天寧見處也要諸人共知。況
0558c26: 值聖制初開。若存一毫吝惜。豈不孤負諸人一緉草
0558c27: 鞋。復卓一下云。看。看。直得森羅萬象。徹下孤危。大地
0558c28: 山河。通上險絕。釋迦有手攀攬不著。達磨有眼傍觀
0558c29: 有分。惟許上無攀仰。下絕己已躬底衲僧。向天地未生。
0558c30: 未有生佛名字以前一逴逴得。便恁麼去。似地擎山。
0559a01: 不知山之孤峻。如石含玉。那識玉之無瑕。雖然如是。
0559a02: 忽若須彌山跳入你眼睛裏。香水海騰沸入你耳
0559a03: 朵裏。若向這裏道得箇脫體句。一任平山翫月。梅嶺
0559a04: 吟風。其或未然。且向三條椽下。七尺單前與你眉毛
0559a05: 撕結一上。下座。
0559a06: 晚參。今朝二七之八。露柱卻也省發。特地去問燈籠。
0559a07: 箇事本來條直。禪和子因甚反打葛怛波斯吒。心肝
0559a08: 偏向樹頭攀。舜若多鼻孔卻于地下穵。燈籠聞之燥
0559a09: 得火出。齊來啟白方丈。山僧云。是者夥顛倒眾生。教
0559a10: 我有甚麼法。
0559a11: 晚參。闡提有佛性不虛。是箇闡提。狗子無佛性非實。
0559a12: 是箇狗子。狗子非實。堪與佛祖為師。闡提不虛。到底
0559a13: 自救不了。紫湖門下畜得底來也道。上取人頭。中取
0559a14: 人心。下取人足。擬議則喪身失命。正恁麼時。還有避
0559a15: 得底麼。僧出便喝。師打云。性命也不炤顧。又僧問。大
0559a16: 地無寸土。和尚教大眾挑箇甚麼。師云。瞞卻幾多人。
0559a17: 僧禮拜。師云。將謂是箇衲僧。問。覿面相逢事若何。師
0559a18: 云。你合喫我手中棒。僧擬議。師便打。問。蠢動含靈俱
0559a19: 有佛性。因甚趙州道狗子無佛性。師云。我愛趙州道
0559a20: 得親。僧云。南泉斬貓兒意旨如何。師云。刀頭有眼。僧
0559a21: 擬議。師打云。照顧性命。
0559a22: 晚參。禪不禪。道不道。三寸舌頭胡亂掃。小南當日有
0559a23: 此作略。而今法久成弊。天寧不然。禪是禪。道是道。珍
0559a24: 重舌頭莫亂掃。何故。近來王令稍嚴。不許攙行奪市。
0559a25: 冬至日。明慧遠閒古鑑三上座丐徐州歸請上堂。問。
0559a26: 一陽初起事如何。師云。萬象騰輝。進云。恁麼則無根
0559a27: 草發千秋色。枯木花開劫外春。師云。又添一重好彩。
0559a28: 問。暑往寒來。陰消陽長。且道拄杖子還有消長也無。
0559a29: 師云。莫作埜狐精見解。進云。五百人善知識作恁麼
0559a30: 語話。師云。罕遇知音。進云。能為萬象主。不逐四時凋。
0559b01: 師云。你做得傅大士奴。進云。不得壓良為賤。進語稍
0559b02: 遲。師打云。已巳遲八刻。問。眼蓋乾坤即不問。口吞佛祖
0559b03: 事如何。師云。你有如是作略那。僧便喝。師云。是眼蓋
0559b04: 乾坤。是口吞佛祖。進云。一任和尚分疏。師云。鼓粥飯
0559b05: 氣師僧。進云。大善知識還有這箇在。師便打。乃云。一
0559b06: 陽來復。萬象騰輝。那邊不許夜行。君子道長。這邊投
0559b07: 明須到。小人道消。赤肉團上伐鼓考鐘。要問古佛與
0559b08: 露柱相交是第幾機。寂子速道。當下出得陰界。一任
0559b09: 拽占波與新羅鬥額。南嶽共天台撞彩。說箇燭明千
0559b10: 里象暗室。老僧迷猶存解路。那堪慈明老漢弄出三
0559b11: 分鬼畫符。便榜向僧堂前稱楊稱鄭。若到天寧。棒未
0559b12: 許他喫在。何以故。不見道陽氣發來無硬土。六管飛
0559b13: 灰書雲枝。筆誰不解拈。向虛空裏書箇上大人。許你
0559b14: 橫塗豎抹。誑惑閭閻。現前一眾盡是正因行腳底飽
0559b15: 叢林。能向枯木上糝些子花。不惟老胡有望。亦表宗
0559b16: 社有人。若是三點兩點不回頭。怎免山僧道箇漆桶
0559b17: 不快。
0559b18: 說沙彌戒日。拈花和尚率眾檀信請上堂。問。高沙彌
0559b19: 不登壇。盧行者不剃髮。如何是戒。師云。優波離尊者
0559b20: 笑你。進云。坐斷十方。迥超物外。如何是定。師云。莫向
0559b21: 鬼窟裏作活計。進云。出海驪珠光燦爛。塵沙草木盡
0559b22: 生輝。如何是慧。師云。擊碎驪珠來相見。進云。一鏃破
0559b23: 三關。大千惟隻眼。師云。大眾笑你。問。三壇大戒即不
0559b24: 問。格外玄機願垂指示。師云。冬不寒。臘後看。進云。與
0559b25: 麼則一句曲含千古調也。師云。似則似。是即未是。進
0559b26: 云。秪為分明極。翻令所得遲。師云。自知較一半。問。禪
0559b27: 律並行即不問。昔日拈花事若何。師云。迦葉師兄笑
0559b28: 口開。進云。納敗缺不少。師打云。何不領話。問。五篇七
0559b29: 聚佛所說。一句臨機試道看。師云。無暇荅你這話。進
0559b30: 云。佛法如大海。因甚不荅話。師打云。隨語生解。進云。
0559c01: 料且難瞞大眾。師云。癡人棒打不死。問。一念不生。萬
0559c02: 法無咎。還喚得金剛寶戒麼。師云。疑則別參。問。古人
0559c03: 云第一句中薦得。堪與佛祖為師。如何是第一句。師
0559c04: 云。頂門撾毒鼓。進云。第二句中薦得。堪與人天為師。
0559c05: 如何是第二句。師云。天寧垂手來多少時也。進云。第
0559c06: 三句中薦得。自救不了。且道過在甚麼處。師云。自家
0559c07: 驗取。進云。佛與眾生原不異。只為分明路更賒。師云。
0559c08: 有甚麼交涉。僧一喝。師便打。乃云。我有一機。瞬目視
0559c09: 伊。若還不會。別喚沙彌。可笑仰山老乘虛接響。聞恁
0559c10: 麼道。便云。閑師弟會得祖師禪也。阿剌剌刺刺若到天寧
0559c11: 門下。驅烏也未許伊在。然非惟香嚴些些小視。不足
0559c12: 以曠發群動。直饒靈山會上目淨凈修廣如青蓮底老
0559c13: 阿師等閒一瞬。直得山河大地。草木叢林。悉放寶光。
0559c14: 那知拖到如今。尚成流布。由是觀之。反不若現前一
0559c15: 夥新學沙彌。不用視伊。人人聲前得旨。何勞別喚。箇
0559c16: 箇句下知歸。黑漆缽盂要伊承受。黑漆袈裟要伊奉
0559c17: 持。謂是禪也。孤負波離尊者。謂是戒也。埋沒迦葉師
0559c18: 兄。須知這裏有舉一全該。得大無礙底。一著諸仁若
0559c19: 也不信。少間伐鼓考鐘。齊到僧堂前驗取。便下座。
0559c20: 師一晚仝眾坐香值散餅次。乃示眾云。超佛越祖之
0559c21: 談。雲門道箇餬餅。雖則家常茶飯。諸仁但不得囫圇
0559c22: 吞卻。若是箇咬得破的。始知他一句中百味具足。且
0559c23: 問諸仁。如何是百味具足底句。一云隨家豐儉。一云
0559c24: 我這裏沒閒家具。一叉手向前云。也不較多。一云吾
0559c25: 無隱乎爾。一云和尚也須親嘗過始得。一云三十年
0559c26: 不少鹽醬。一云若知滋味則禍事。一云一點瞞他不
0559c27: 得。一云苦瓜連根苦。甜瓜徹蒂甜。皆不愜師意。眾請
0559c28: 師代。師云。分付與典座。
0559c29: 臘八圓菩薩戒日。法宗上座請上堂。問。尸羅妙法。今
0559c30: 日告圓。末後一機。請師拈出。師云。謹慎缽袋子。進云。
0560a01: 依而行之又作麼生。師云。許你是箇信心比丘。進云。
0560a02: 雲在嶺頭閒不徹。水流澗下太忙生。師云。與尸羅有
0560a03: 甚交涉。進云。誰人知此意。令我憶南泉。便歸眾。師云。
0560a04: 直得叫屈有分。問。若人識得心。大地無寸土。且道揚
0560a05: 州瓊花種在甚麼處。師云。多虛不如少實。進云。恁麼
0560a06: 則祖席重興施法雨。明星閃爍絕群疑。師云。不勞這
0560a07: 一句。進云。某甲禮拜有分。師云。念汝遠來。且放過一
0560a08: 頓。問。獅子哮吼時如何。師云。驚殺你。僧便喝。師云。這
0560a09: 是野干鳴。進云。獅子窟中無異獸。師便打。問。釋迦成
0560a10: 道則不問。未審天寧將何法要示人。師云。在天成象。
0560a11: 進云。末後靈山拈花。迦葉微笑又且如何。師云。在地
0560a12: 成形。進云。後來阿難問迦葉云。世尊傳金襴外。別傳
0560a13: 何物。當時一呼一應。畢竟明甚麼邊事。師云。難兄難
0560a14: 弟。進云。可謂當陽惟許克家子。不許遊人來問津。師
0560a15: 云。與你猶隔津在。進云。是何心行。師云。分明舉似諸
0560a16: 方。乃舉昔日釋迦於正覺山前夜睹明星。豁然大悟
0560a17: 曰。奇哉。一切眾生具有如來智慧德相。但以妄想執
0560a18: 著不能證得。乃喝一喝云。這老漢寐語作麼。不見達
0560a19: 磨自西天來。秪要覓箇不受惑的人。爾諸大德果能
0560a20: 自成自立。縱饒盡十方虛空移來掌上。不消一捏粉
0560a21: 碎。更有甚南斗六。北斗七。翳汝眼睛。故法眼大師一
0560a22: 生平只教人仍舊去。去若仍舊則眼不顧他位裏。腳
0560a23: 不踏他位裏。果是知音。天下衲僧始得無過。雖然。秪
0560a24: 如鐘聲披起。鬱多羅是仍舊。不是仍舊。如向這裏道
0560a25: 得一句。阿難陀持缽去。菩薩子喫飯來。不著問人。一
0560a26: 一自知落處。驀拈拄杖卓一下云。上來已巳為這老子
0560a27: 三番羯磨也。諺語有云。打草蛇驚。打水魚痛。爾現前
0560a28: 諸仁還有懼佛見法見如酖毒者麼。天寧要問你智
0560a29: 慧德相是甚麼破草鞋。寧可赤腳不著最好。久立眾
0560a30: 慈。伏惟珍重。下座。
0560b01: 立春日聖玉上座仝劉達宇居士請上堂。問。春回大
0560b02: 地。萬物咸新。未審庭前柏樹子還屬新舊也無。師豎
0560b03: 起拂子云。祖師猶在。進云。恁麼依然還是舊時人不
0560b04: 改舊時行履處。師云。者便是上座見處。進云。常恨春
0560b05: 歸無覓處。不知轉入此中來。師云。香山佳句。不勞拈
0560b06: 出。進云。今日因齋慶讚又作麼生。師云。少停食堂裏
0560b07: 驗取。進云。玉曆已巳頒天下遍。歌謠處處樂昇平。師云。
0560b08: 江西湖南少你不得。問。一塵纔起。大地全收。新春已巳
0560b09: 到。因甚枯木無花。師云。後五日看。進云。還許一眾瞻
0560b10: 仰也無。師云。許。進云。如何是瞻仰處。師云。大似不帶
0560b11: 眼來。乃云。釋迦雪山冷坐。徹骨稱貧。彌勒鬧市酣眠。
0560b12: 通身賣富。通身賣富底與他下載。徹骨稱貧底與他
0560b13: 上載。諸仁要識上載麼。驀豎拂子云。以有下劣。寶几
0560b14: 珍御。要識下載麼。遂擲下拂子云。以有驚異。黧奴白
0560b15: 牯。然這猶是教開蒙兒順朱底說話。若是箇珍服全
0560b16: 拋。御飯亦吐底。直饒釋迦彌勒到來。亦轉他向背後
0560b17: 立。方顯大丈夫兒天然氣概。即今還有天然氣概庇
0560b18: 麼。揮拂子云。但願春風齊著力。一時吹入我門來。便
0560b19: 下座。
0560b20: 聖玉上座請茶話。舉昔日大慧老人住徑山。因超然
0560b21: 居士設粥。上堂云。超然居士設粥供養。一堂龍象喫
0560b22: 了掛起缽盂。好箇西來榜樣。乃云。大慧老人榜樣好
0560b23: 箇榜樣。未免有些做作。天寧則不然。聖玉上座設茶
0560b24: 供養。合院龍象喫了各各歸堂。切忌裝模作樣。何以
0560b25: 故。從來少室兒孫。不用一些伎倆。
0560b26: 元旦茶話。新年頭佛法。古人說有說無。俱成話墮。天
0560b27: 寧則不然。或有人問。如何是新年頭佛法。只向他道。
0560b28: 仍舊去。云。既是新年頭佛法。因甚道仍舊去。須知遠
0560b29: 煙浪別有好商量。
0560b30: 解制日。泰州劉忠赤居士率孫若淵請上堂。問。把住
0560c01: 也乾坤失色。放行也瓦礫生輝。乾坤失色則且止。正
0560c02: 當解制事如何。師云。緊峭草鞋。進云。恁麼則人人猶
0560c03: 角虎。箇箇若飛龍去也。師云。忽然有人打算九十日
0560c04: 飯錢又作麼生。進云。有意氣時添意氣。不風流處也
0560c05: 風流。師云。且信一半。問。因齋慶讚則不問。放行把住
0560c06: 事如何。師云。豈有與麼事。進云。怎柰目前何。師云。試
0560c07: 道看。進云。大鵬欲展摩霄翼。誰顧崩騰六合雲。師云。
0560c08: 俊快衲僧。乃云。好箇囫圇世界。無端被他夥老榾檛
0560c09: 扭捏得七花八裂。都道結也上古風規。解也今時樞
0560c10: 要。不知洪濛未判。世界未形。還有這箇消息也無。天
0560c11: 寧今日只得曲順時宜。汝諸人各有一緉草鞋。雖則
0560c12: 東去西去。向萬里無寸草處去。然非那邊不居。空界
0560c13: 這邊不踏。今時那能擺手出長安。一一合他古轍。不
0560c14: 見祖師道。還鄉盡是兒孫事。祖父從來不出門。伶俐
0560c15: 禪和若諳此旨。則古今天地依舊。山河不曾移易一
0560c16: 絲毫許。更有甚妙高山頂峻。百城煙水寬而不收歸
0560c17: 腳下。雖然。童子南詢則且置。且道德雲比丘即今在
0560c18: 甚麼處。良久云。覿面若無宗正眼。回頭只見舊煙嵐。
0560c19: 元宵日。勝玉上座請上堂。問。舉揚古佛家風。決斷今
0560c20: 時公案。如何是天寧為人句。師云。待你腳跟點地即
0560c21: 向汝道。進云。概栗橫肩不顧人。直入千峰萬峰去。師
0560c22: 云。甚麼處是你住處。僧擬議。師以杖拄之云。速道。速
0560c23: 道。進云。蒙師法施沾群品。恩大難酬此日機。師云。八
0560c24: 刻。乃云。十五日以前荒城雪尚滿。十五日以後大野
0560c25: 春猶寒。正當十五日。節屆元宵。火樹與冰花競彩。時
0560c26: 逢稔歲。星燈共月燭爭輝。笙歌叢裏普門圓通大啟。
0560c27: 朱紫場中曼殊境界全彰。是即是。因甚聞聲悟道。見
0560c28: 色明心。雲門老子又肯諾不得全。驀喝一喝云。貪他
0560c29: 一粒米。失卻半年糧。
0560c30: 安東悉容上座領奉山夏居士請上堂。僧問。啐啄同
0561a01: 時則不問。石火電光事若何。師打云。徒勞著眼。僧便
0561a02: 喝。師又打。僧又喝。師云。猶嫌少在。僧拜起云。洎合放
0561a03: 過。師連打趁。乃云。達磨西來。直指人心。見性成佛。不
0561a04: 道他不是繼祖傳燈底人。但不得向我衲僧門下過。
0561a05: 何故呢。不見道。金屑眼中翳。衣珠法上塵。己巳靈猶不
0561a06: 重。佛祖是何人。各各頂天立地丈夫兒肯受你塗污。
0561a07: 天寧今日要問這老臊胡。你道直指人心。且道心是
0561a08: 何顏。見性成佛。畢竟性作何色。試一一為我指出看。
0561a09: 若指不出。好搥腳折。雖然。忽有箇倔強禪和出來道。
0561a10: 大小天寧抑人太過。豈不聞道火燒著口。道水
0561a11: 何曾沾著唇。若是箇向那邊透過。這邊行履底。
0561a12: 任是魔宮鬼國。尚且安居。酒肆茶坊。亦常措足。豈是
0561a13: 你把纜放船。抱橋柱洗腳得底。山僧聞之更不與他
0561a14: 論今論古。說短說長。只將請法檀供奉他一分。且道
0561a15: 是賞伊罰伊。具眼道流試揀辨看。
0561a16: 到吳陵吉光菴。萬佛會諸善人請示眾。水之南。山之
0561a17: 北。最吉祥地堪結屋。中有苾芻用意勤。相率同人禮
0561a18: 萬佛。不向他求不己已求。通身已巳證蓮花國。文殊慧。普
0561a19: 賢福。總在一心兩具足。儼然一會在靈山。不愧如來
0561a20: 真眷屬。我似梵志老還鄉。鬢髮衰兮頭顱白。謂是昔
0561a21: 人非昔人。粗拳好與攔胸築。伏願在會諸善人。各各
0561a22: 證取本面目。庵在北山寺傍。
0561a23: 祈晴早參
0561a24: 久雨不晴。陸地波生。雲門一劄。力挽千鈞。直得風伯
0561a25: 雨師退身三舍。曦和靈曜光益十分。爾諸人前廊下。
0561a26: 後架上。幸自不曾濕腳。有甚麼乾爆爆的見惠些子。
0561a27: 眾無語。遂大喝一喝云。孟八郎漢。夢裏惺惺。分明日
0561a28: 卓午。猶謂打三更。
0561a29: 晚參
0561a30: 佛法大有。只是牙痛。古人恁麼道。作賊人心虛。
0561b01: 天寧今日牙雖痛。只是沒有佛法。若信得極。管
0561b02: 保一員無事道人。忽有個出來問。諸人浩浩地商量。
0561b03: 天寧因甚麼卻沒有佛法。只向他道。道泰不傳天子
0561b04: 令。時清休唱太平歌。
0561b05: 
0561b06: 
0561b07: 
0561b08: 
0561b09: 
0561b10: 雨山和尚語錄卷第八終
