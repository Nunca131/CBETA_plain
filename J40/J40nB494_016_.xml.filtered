0592c01: 雨山和尚語錄卷第十六
0592c02: 嗣法門人　　編
0592c03: 頌古
0592c04: 世尊拈花
0592c05: 拈花謾道傳心法。誰信分明是禍胎。胡種不教除滅
0592c06: 盡。太平風月幾時來。
0592c07: 文殊仗劍
0592c08: 怪底文殊達眾情。莫邪持逼甚分明。縱然蕩得煙塵
0592c09: 盡。又有痴頑戀太平。
0592c10: 六祖風幡
0592c11: 不是風幡復是誰。老盧特煞露全機。直饒透過威音
0592c12: 去。那免通身帶水泥。
0592c13: 不二法門
0592c14: 不二門中。語說默說。文殊維摩。各得一橛。
0592c15: 馬師鹽醬
0592c16: 馬祖當年用意賒。傷鹽傷醬稱當家。兒孫引得猶多
0592c17: 事。到處逢人只撒沙。
0592c18: 歸宗一味
0592c19: 踏翻大海未為險。踢倒須彌始是奇。直透長安無別
0592c20: 道。行人不用泣多岐。
0592c21: 婆子燒庵
0592c22: 道得分明事轉非。老婆不重嫁時衣。投機若也知親
0592c23: 切。須是人間大闡提。
0592c24: 趙州勘婆
0592c25: 紅爐焰裏橫身易。荊棘叢中出手難。冷眼看來成笑
0592c26: 具。幾人不被道途瞞。
0592c27: 長沙玩月
0592c28: 言中有響全機出。直下乘風用不虧。縱使大千俱踏
0592c29: 倒。大虫猶自落便宜。
0592c30: 九峰首座
0593a01: 雪覆蘆花古岸邊。客鄉何苦尚留連。要知咫尺家山
0593a02: 路。踏破珊瑚海底天。
0593a03: 南泉活計
0593a04: 南泉活計。兒孫得玅。不許夜行。投明須到。
0593a05: 曹山驢井
0593a06: 海月騰輝。珊瑚聳秀。覿露新條。天高地厚。婆娑影轉
0593a07: 不停機。黃頭碧眼應難搆。
0593a08: 雪峰鱉鼻
0593a09: 旌旗纔動五雲開。鬼面神頭轉出來。把盞靈前三鬯
0593a10: 酒。大家拍手舞高臺。
0593a11: 烏臼二僧
0593a12: 掌握洪機。文經武緯。把定乾坤。英雄喪氣。烏臼老。真
0593a13: 可畏。只有受璧之心。全無割城之意。
0593a14: 孚上座悟道
0593a15: 遶徑尋花逐日來。桃源洞口應時開。循環看遍春歸
0593a16: 去。始識靈苗不受栽。
0593a17: 黃檗酒糟
0593a18: 昨夜滿山風雨打。草庵卸卻琉璃瓦。大唐國內手親
0593a19: 垂。直下送君歸去也。
0593a20: 長沙崔顥
0593a21: 百千諸佛問何之。落處分明一首詩。長憶杜陵曾有
0593a22: 語。風流儒雅亦吾師。
0593a23: 心不是佛
0593a24: 古殿分明長綠苔。那來位次得安排。紛紛門外閒遊
0593a25: 者。徒羨羡當時作賦才。
0593a26: 三頓痛棒
0593a27: 細姑曉起覓紅籹。欲展奩籠恐事長。直把金針相度
0593a28: 與。從教出手繡鴦鴛。
0593a29: 巖頭一橈
0593a30: 抱得阿嬌覿面呈。鄂陽渡子一橈行。自從喪卻渾家
0593b01: 後。門外春來草漫生。
0593b02: 南泉如如
0593b03: 掣開金鎖。闖入異類。但念水草。餘無所會。
0593b04: 趙州菴主
0593b05: 白雲深處不藏身。轉過鄰西再問人。報道昨宵蘆管
0593b06: 動。暗中贏得武林春。
0593b07: 臨濟栽松
0593b08: 蒿枝拂後更無私。鳥道行來敵霸師。抹過雲橫三座
0593b09: 棧。望風只見豎降旗。
0593b10: 狗無佛性
0593b11: 起屍虎非德。歃血貓未功。爭似渠一齒。下下不曾空。
0593b12: 龐公指雪
0593b13: 六花指問全禪客。嶮崖之機直下闢。自非解衝逆浪
0593b14: 波。那免龍門遭點額。襄陽翁。襄陽翁。電光影裏捕飛
0593b15: 龍。
0593b16: 南陽無情
0593b17: 垂老猶然不歇心。慣針枯木作龍吟。分明妙唱無私
0593b18: 曲。幾箇能聆格外音。
0593b19: 睦州轉藏
0593b20: 纍纍龍文盈海藏。睦州轉得何通暢。勸君不用苦鑽
0593b21: 研。本事伽陀空色相。
0593b22: 百丈再參
0593b23: 豎拂掛拂。野狐戀窟。即此離此。鉤頭有餌。忽然迸出
0593b24: 迅雷聲。須彌岌峇海波騰。丈老耳聾重落草。回頭失
0593b25: 卻來時道。
0593b26: 非心非佛
0593b27: 蘆花拂拂晚風輕。罷釣歸來月正明。不脫煙蓑橫石
0593b28: 枕。子陵從此謝閒名。
0593b29: 六祖不會
0593b30: 行者分明不識丁。獦獠何得繼傳燈。只憑者句無私
0593c01: 語。壓倒黃梅七百僧。
0593c02: 雪峰烏石
0593c03: 軍旅相逢要合符。攔胸把住不虛圖。老觀展出威音
0593c04: 券。笑倒庵前箇野狐。
0593c05: 嚴陽一物
0593c06: 鸞鏡初開照影偏。憐君多在未生前。白雲乍可來青
0593c07: 嶂。明月難教下碧天。
0593c08: 佛鑒悟由
0593c09: 昨夜羅星入宮。官差民擾不從容。還家幸遇君平
0593c10: 卜。一爆龜紋兆吉凶。
0593c11: 南泉斬貓
0593c12: 國有憲章人自律。家無白澤鬼成精。南泉握起青鋒
0593c13: 劍。報盡人間兩不平。
0593c14: 章敬草鞋
0593c15: 草鞋拂卻利如兵。撲落金塵秪一聲。花雨不來巖自
0593c16: 寂。水雲何處覓空生。
0593c17: 靈雲桃花
0593c18: 桃花歲歲滿山蹊。怪煞靈雲不當意。昨日偶然一舉
0593c19: 頭。曼殊肝腦皆塗地。
0593c20: 玄沙未徹
0593c21: 妙峰孤頂獨尊渠。神臂弓開力有餘。一鏃遼天飛過
0593c22: 後。那知不在草庵居。
0593c23: 俱胝一指
0593c24: 孟嘗席上列千奇。咽得全牛便不饑。堪笑幾多珠履
0593c25: 客。酩然錯認口頭肥。
0593c26: 德山挾複
0593c27: 三戌漁陽再渡遼。騂弓在臂劍橫腰。蠻王自有過人
0593c28: 策。莫傍陰山來射鵰。
0593c29: 密師白兔
0593c30: 龍樓幔合全休致。體臥清風豈有私。頭上寶花如不
0594a01: 卸。還應拱立下丹墀。
0594a02: 夾山境話
0594a03: 古路層層苔蘚封。松杉日老鶴巢空。翻身木馬衝雲
0594a04: 去。夜半嘶開嶺上風。
0594a05: 投子大死
0594a06: 朽榦多年化作龍。爪牙雖備用無功。睡中觸發冰河
0594a07: 燄。燒得新羅滿國紅。
0594a08: 龍牙羅
0594a09: 流水高山志不衰。一聲長響出奇材。當時不遇中郎
0594a10: 鑑。絕代絲桐幾作灰。
0594a11: 迦葉剎竿
0594a12: 分明一帶官唐路。慶喜行來特地難。不是剎竿門外
0594a13: 倒。何時夢得到長安。
0594a14: 文殊白椎
0594a15: 谷口雲收化日低。春光喜見十分肥。東風何事不相
0594a16: 惜。吹落殘紅遍馬啼。
0594a17: 馬師玩月
0594a18: 寶月凝虛。光生銀海。作者競酬。圓轉無礙。經入藏兮
0594a19: 箭直鋒。禪歸海兮函得蓋。王老師。獨超邁。笑倒明州
0594a20: 憨布袋。
0594a21: 馬祖不安
0594a22: 日面佛。月面佛。馬師特煞露風骨。爭如埋向暗窗前。
0594a23: 免得人爭第二月。
0594a24: 女子出定
0594a25: 三箇孩兒合箇娘。一棚傀儡弄當場。牽來拽去資人
0594a26: 笑。贏得風流滿大唐。
0594a27: 賓主歷然
0594a28: 五月天申好令辰。一雙艾虎踞當門。更加兩道陰符
0594a29: 敕。百怪千妖盡喪魂。
0594a30: 臨濟破夏
0594b01: 尋常海上跨神鰲。平地如何轉喫交。縱使趁回開血
0594b02: 掌。鞋跟已巳是落蓬蒿。
0594b03: 馬師四句
0594b04: 馬師父子家聲重。心手都盧無別共。不影金鎚暗裏
0594b05: 拋。者僧那覺頂門痛。
0594b06: 三喚侍者
0594b07: 國師三喚莫相猜。樓閣分明八字開。長恨春歸無覓
0594b08: 處。不知轉入此中來。
0594b09: 高峰真贊
0594b10: 十載勞勞苦問津。浣花溪上始逢人。相將惟戀風光
0594b11: 好。那識桃源別有春。
0594b12: 高峰枕子
0594b13: 十丈珊瑚一擊開。到頭不羨羡季倫財。怎如直入蓬蒿
0594b14: 去。百二山河眼底灰。
0594b15: 子湖狗子
0594b16: 驀地逢人便展威。爪牙真箇利如錐。任他攫霧拏雲
0594b17: 者。到此應教點額回。
0594b18: 龍潭紙燈
0594b19: 卸卻紅籹洗盡香。冰心一片付仙郎。鶯聲喚醒生前
0594b20: 夢。花落幽巖月上窗。
0594b21: 殃崛產難
0594b22: 瞿曇掣轉靈符。殃崛踏翻毒箭。驀地激電光飛。鬼面
0594b23: 神頭俱現。
0594b24: 柏樹子話
0594b25: 銀漢風高著眼難。月華影射暮江寒。堪嗟多少浪遊
0594b26: 者。錯把山河當玉看。
0594b27: 又
0594b28: 少室神機。宣符奪命。匝地鋒馳。急如律令。煙塵鼓蕩
0594b29: 兮草木成兵。象龍蹴踏兮森羅遭印。五眼難窺。二聞
0594b30: 絕聽。咄。昨夜銀河垂斗柄。
0594c01: 最初父母
0594c02: 九烏盡。乾坤黑。莓苔結滿空王宅。五子奉重且無門。
0594c03: 帝釋雨花成狼籍。君不見。曇摩昔日至梁邦。對聖分
0594c04: 明云不識。
0594c05: 虎在深山
0594c06: 紅日逗。珠林秀。鸞鶴機停成過咎。怎如奮翮直沖霄。
0594c07: 縈身金網應時透。歸去來。明月瘦。故山風景還依舊。
0594c08: 虛空背面
0594c09: 洪荒闢。天機洩。冰花簇簇紅爐結。璇璣不動運無私。
0594c10: 鳥道揮來千仞鐵。神鋒別河山。盡染屠空血。
0594c11: 楚王城畔
0594c12: 席卷長河一滴投。當家須信出風流。楚王城畔朝宗
0594c13: 客。錯過蟾蜍月上秋。
0594c14: 牛過窗櫺
0594c15: 異草靈苗曾不顧。還家豈踏今時路。尾巴尖上老婆
0594c16: 禪。徒把虛空重指注。
0594c17: 雲門聞聲
0594c18: 入得觀音妙理門。看來猶自墮深坑。怎如透出韶陽
0594c19: 普。踢倒須彌撒手行。
0594c20: 寶壽開堂
0594c21: 勢若崩雷迸得來。定乾坤眼棒頭開。鎮州人且由他
0594c22: 瞎。自有佳隹聲遍九垓。
0594c23: 臨濟真人
0594c24: 白拈手段最稱奇。把得明珠暗裏施。擬欲窺光雲萬
0594c25: 里。卷舒曾不落今時。
0594c26: 清淨本然
0594c27: 野老門前化日幽。垂衣致治有嘉猷。封疆秪欲分夷
0594c28: 夏。頓起干戈百草頭。
0594c29: 有句無句
0594c30: 解轉機輪要絕功。乘言早見嶽摩空。最憐兩處同風
0595a01: 事。雖發千鈞不露銘。
0595a02: 麻谷觀音
0595a03: 觀音面面隨機現。互換臨時展大悲。兩箇白拈伎倆
0595a04: 絕。到頭誰是落便宜。
0595a05: 世尊初生
0595a06: 割據既然非善策。征誅亦不是良圖。要為祖域開新
0595a07: 運。垂拱還他大丈夫。
0595a08: 未離兜率
0595a09: 未離兜率。已巳降王宮。剎那見得。猶未通宗。瞿曇老。重
0595a10: 入草。十年歸不得。忘卻來時道。
0595a11: 世尊明星
0595a12: 玉殿瓊樓不肯居。卻來雪嶺甘受餓。縱饒說得悟明
0595a13: 星。難免兒孫平地坐。
0595a14: 武帝達磨
0595a15: 一敲敲出鳳凰髓。一擊擊碎明月珠。老胡伎倆無多
0595a16: 子。天上人間識也無。
0595a17: 龐公指雪
0595a18: 的的分明是六花。要將落處驗龍蛇。全公只解隨人
0595a19: 轉。縱有神通未足誇。
0595a20: 臨別輕輕露一籌。直中誰信曲如鉤。當時若縱機先
0595a21: 術。管保龐公血掌收。
0595a22: 妙展機鋒是老龐。只憑豪氣壓諸方。馬腳下多神
0595a23: 駿。蹴踏居然小八荒。
0595a24: 
0595a25: 
0595a26: 
0595a27: 
0595a28: 
0595a29: 
0595a30: 雨山和尚語錄卷第十六終
