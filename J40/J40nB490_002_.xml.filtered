0455b01: 粟如瀚禪師語錄卷之二
0455b02: 嗣法門人傳鵬編
0455b03: 住信州博山能仁寺上堂二
0455b04: 誕日上堂四十五年前過去事已巳過去了四十五年
0455b05: 後未來事誠然未來正當現在變幻紛紜刻刻不住
0455b06: 何者即是拈起拄杖云騰騰任運無今古豈肯釘樁
0455b07: 去搖艣有時虛堂兀坐似愚若魯有時赤手入廛張
0455b08: 弓架弩羚羊挂角絕形蹤丹鳳翀霄因風舞一卉開
0455b09: 時蜂競採苗枯花謝誰依怙卓拄杖云皓月當窗清
0455b10: 夢回此道今人棄如土。
0455b11: 因事上堂小兒曹小兒曹隨時異素操恍若秋前樹
0455b12: 葉落聲蕭颾松間箕踞者睹此亦疲勞還有卓立不
0455b13: 群者麼脫盡皮膚貞實在白雲去後見山高。
0455b14: 上堂博山有一訣尋常未輕說今日特拈出諸人試
0455b15: 分別擊如意云風不待月而涼火不待日而熱。
0455b16: 結制上堂閉門瞌睡接向上機從苗辯地為憐中下
0455b17: 博山恁麼接上機耶憐中下耶驀擊如意云秪此風
0455b18: 墮葉喚作止啼錢。
0455b19: 上堂海神喜欲移天柱大地紛紛相耳語碧眼胡僧
0455b20: 笑點伊始知一向鑿空舉我昔曾從此處來張拳奮
0455b21: 臂亦同侶妄情消絕意緒狂心頓歇肯自許夜明簾
0455b22: 外聽朝君古鏡臺前息煙炬照用機輪事事忘安容
0455b23: 更道振戈旅雖然一向鑿空胡僧伎倆可施此念未
0455b24: 興指點甚麼咦鼠糞休教投鼎釜因耿藩請師易服從戎故云。
0455b25: 上堂尊貴重重古殿封時聞閫外奏旋功野僧未識
0455b26: 承誰力睡覺窗前日已巳紅今非昔復匆匆熨斗煎茶
0455b27: 銚不同拈起簸箕別處春相逢謾話朝堂事更嫌身
0455b28: 在此山中。
0455b29: 元旦上堂座元大師問不落窠臼即且置斬新條令
0455b30: 意如何師云山河無阻礙春光觸處周進云莫是皇
0455c01: 風一片封疆不守麼師云依稀相似彷彿不同進云
0455c02: 端的一句又作麼生師云寒山與拾得笑插嶺頭梅
0455c03: 進云與麼野老門前不話朝堂之事師云朝堂之事
0455c04: 不妨道看進云是漢是秦俱不識五更但聽上方鐘
0455c05: 師云剎竿頭上風車子問第一義首座大師一椎打
0455c06: 就即今拈香祝聖請和尚道師云雨過溪光淡雲開
0455c07: 嶽色新進云庭前瑞氣祥雲靄屋後梅花鬥雪開師
0455c08: 云家鄉咫尺路非遙貪尋風景隔雲霄乃云案山呈
0455c09: 舊面幽鳥弄新聲毛頭星不現良人罷遠征文殊普
0455c10: 賢無端起佛見法見被山僧痛棒趁出眾中還有不
0455c11: 甘者麼眾不出師云鼓腹樂昇平。
0455c12: 結制上堂結繩政簡且約指天交質費穿鑿言多去
0455c13: 道日轉遠守默忘緣成造作纔有絲頭便蓋覆迥絕
0455c14: 無依始寬廓既然博山因甚循條攀例添人粘縛縳咄
0455c15: 不得春風花不開花開還藉風吹落。
0455c16: 上堂蕨長千峰已巳豎拳夷齊何事尚憂煎春風穆穆
0455c17: 翻成妒羞對商山話舊緣如何是舊緣說向人前黑
0455c18: 了天。
0455c19: 上堂桃李鬥芳菲嗟我憂盈抱時運日推遷少壯亦
0455c20: 已巳老多為人事愁誰覺身枯稿嗟哉復嗟哉堪悲不
0455c21: 堪道諸昆仲既堪悲為什不堪道不識大哥妻原來
0455c22: 是嫂嫂。
0455c23: 上堂成住壞空不從他得喜怒哀樂復更由誰對境
0455c24: 能忘取捨何妨建立隨時設或情存向背全身沒陷
0455c25: 淤泥超透一路還識得麼蝦蟆蚯蚓過東海無毛鷂
0455c26: 子撲天飛。
0455c27: 上堂云荊棘叢中翻身聲色頭邊坐臥且道什麼人
0455c28: 境界座元大師出云良哉觀世音全身入荒草師云
0455c29: 我行荒草裡汝又入深村進云因誰致得師亦云因
0455c30: 誰致得進云佛祖位中留不住行於異類且徘徊師
0456a01: 云浩浩紅塵裡灼然見故人進云咦師亦咦乃云天
0456a02: 上鳥水中魚緣境相忘飲啄徐徐橫衝直撞渾無礙
0456a03: 飛騰游泳樂何如以拂子打○相云還見麼不撥自
0456a04: 轉盤走珠無私獨運若蟾蜍。
0456a05: 中秋上堂秋露既白秋葉抽黃離群孤鴈哀怨凄涼
0456a06: 時節仍舊人事非常如何是仍常事雲外天飛鏡巖
0456a07: 前桂吐香。
0456a08: 元旦上堂忽雷震僧問時節若至其理自彰時節未
0456a09: 至因甚雷動中天師云大用現前不存軌則進云為
0456a10: 復是冬行春令為復是玅用神通師云但看棚頭弄
0456a11: 傀儡抽牽全是裡頭人進云萬邦歌有道四海樂無
0456a12: 為師云如何是無為景象進云鼓腹不知堯舜力村
0456a13: 歌社舞樂昇平師云好語忽將來問殷殷雷震雨汪
0456a14: 洋箇中消息請師揚師云溪邊嫩竹迎風舞嶺上老
0456a15: 梅鬥雨開進云且道是當風指竹法爾如然師云相
0456a16: 見人人笑臉開進云翀霄定是鳳凰兒師云你試翀
0456a17: 霄看進云請師高著眼師云鈍鳥不離窠乃云天本
0456a18: 高地本深雷忽震烈風行雲作雨澍萬類育成祖意
0456a19: 西來誰更外尋既不外尋何者即是卓拄杖云一點
0456a20: 陽春塵剎遍拈來大地盡黃金復卓一卓。
0456a21: 上堂定盤星誰不睹歷歷分明不覆藏無端特地尋
0456a22: 泥土鉤頭意試吞吐收綸擲釣事何常清波不犯超
0456a23: 今古還會麼夜半正明天曉不露。
0456a24: 上堂眾鳥翱翔繞樹啼憑欄望彼欲何棲去年巢寄
0456a25: 南山下今歲巢空北向迷世外逍遙隨分好青蘿爭
0456a26: 得與雲齊喝一喝云路逢死蛇莫打殺無底籃兒盛
0456a27: 將歸民失居所避亂無策故云。
0456a28: 心空選上座入塔上堂歇記室問聞道心空法亦空
0456a29: 請師陞座復奚為師云玉露垂青草金風動白蘋進
0456a30: 云恁麼則空禪人久旱逢甘雨他鄉遇故知師云相
0456b01: 看滿船歌白雪不知霜露入秋衣進云不因夜來鴈
0456b02: 誰憐去路人師云白雪作麼生和進云請師聽師云
0456b03: 誰是節拍人進云某甲禮拜去也問既知心本是空
0456b04: 未審來選甚麼師云誰識是當人進云二邊渾莫立
0456b05: 中道不須安師云鯨吞海水盡露出珊瑚枝進云家
0456b06: 家有路透長安師云路在甚處進云看腳下師云錯
0456b07: 乃云人人本有醒醒靈靈箇箇圓成靈靈醒醒不從
0456b08: 已巳叩徒向外求著妙著玄大似望風捕影覓生覓死
0456b09: 何如掘地討天撞入涅槃城未許心空及第弗住無
0456b10: 生國須知孝滿曹山子順母慈雖稱奉重珠藏玉韞
0456b11: 貴在掀翻是什麼人分上事塵中有佛呼來選身裏
0456b12: 無家向此宗喝一喝。
0456b13: 上堂拈起拄杖云還見麼認著依然還不是卓拄杖
0456b14: 云還聞麼若將耳聽終難會橫按拄杖云是甚麼混
0456b15: 則知處類之不齊擲下拄杖云畢竟是箇什麼海神
0456b16: 知貴不知價留與人間光照夜。
0456b17: 上堂博山機亦何奇昔時雷厲風行壁立嶮巇年來
0456b18: 平田淺草與世推移驀豎拄杖云謾道生來無定力
0456b19: 逆風吹又順風吹。
0456b20: 立義天西堂上堂化外來賓河清海晏南窗坦腹高
0456b21: 臥羲皇盡知時清物泰節候忽若楊子江吞卻鄱陽
0456b22: 湖報恩塔撞倒東西梁是甚麼節候良久云問取義
0456b23: 天西堂。
0456b24: 元座元受請引座上堂歇記室問舉一不得舉二放
0456b25: 過一著落在第二意旨如何師云香柑林老已巳經霜
0456b26: 拈出憑君仔細嘗進云南枝向暖北枝寒莫是春風
0456b27: 有兩般師云如何是兩般底事進云近水樓臺先得
0456b28: 月向陽花木易為春師云一氣不言含有象進云波
0456b29: 裡雖彰明月印入山推出宿雲來師云賴汝竭力乃
0456b30: 云舊令雖是全彰新條又將拈出承虛接響便來問
0456c01: 性問心撥草瞻風更從覓佛覓祖獅子座上指北呼
0456c02: 南象王室中揚眉瞬日額間挂劍機用顯殺活同時
0456c03: 肘後懸符文彩示縱橫自在花開嶠翠即且止敲唱
0456c04: 雙行意若何卓杖云澗水源從洵水出宿雲日照博
0456c05: 山青復舉三聖道我逢人即出出即不為人興化道
0456c06: 我逢人即不出出即便為人師云二老生涯各立則
0456c07: 固善若用出處為人曲折不少博山今日恁麼是為
0456c08: 人耶不為人耶喝一喝云平生肝膽向人傾相逢謾
0456c09: 道不相識。
0456c10: 鼓山為霖老和尚命一脈老宿掃祖塔請上堂問鳳
0456c11: 嶺嵯峨即不問屴崱峰高勢若何師云葉落風骨露
0456c12: 進云常因送客處憶得別家時師云家中事作麼生
0456c13: 進云五九盡逢春師云錯問迷之與悟相去幾何師
0456c14: 云鼻頭在眼下進云迷悟堆裡橫身得失叢中逞俊
0456c15: 又作麼生師云榮辱偏隨騎馬人進云有意氣時添
0456c16: 意氣不風流處也風流師云如何是你風流處進云
0456c17: 山尖月一彎物外任安閒師云未是你安閒處僧一
0456c18: 喝師云怎得安閒迺云久疑頓釋洒落何如遠客歸
0456c19: 家慶快難比脈禪德見師翁屴崱峰頭已巳露當家種
0456c20: 子永季祖為法叔雷鳴石鼓藉其再世楊岐既妙轉
0456c21: 功回途策杖掃黃博嶺請法山僧憶龍牙道一切名
0456c22: 山到因腳辛苦年深與襪著而今老大不能行手裡
0456c23: 把箇破木杓白雲端云龍牙老人可謂熟處難忘師
0456c24: 云龍牙長行思住果然熟處難忘豈免白雲揀點脈
0456c25: 禪德長住思行了忘擔荷博山為彼依實供通辛苦
0456c26: 年深著黑裘幾翻欣厭幾翻休而今脫體無拘束一
0456c27: 切名山信步遊遊則且從秪恐為法叔未許久假。
0456c28: 退院上堂義西堂問劫火洞然大千俱壞和尚得何
0456c29: 三昧博山宛然如故師云要識真金火裏看杖頭有
0456c30: 眼明如日進云從前汗馬無人識今日方稱蓋代功
0457a01: 師云春燕雛成移舊壘午雞啼罷啄陰階進云功成
0457a02: 不住雖堪羨羡退己巳讓人益見奇師云屈原若不逢漁
0457a03: 父千古誰人論獨醒進云南巒一陣薰風起推出山
0457a04: 中久宿雪師云推出後如何進云大家扶起破砂盆
0457a05: 師云有是哉歇後堂問撒手端然坐白雲深處閒遷
0457a06: 有為人也無師云深林人不知明月來相照進云鐵
0457a07: 牛不喫欄邊草靈雀豈棲無影林師云夜半穿雲去
0457a08: 天明戴帽歸進云若然綠楊芳草岸何處不稱尊師
0457a09: 云一任瞻仰問開基刱業前王事端拱持盈後帝心
0457a10: 如何是端拱持盈底事師云四海浪平龍睡穩進云
0457a11: 恁麼劍戟盡為農器用師云九天雲靜鶴飛高進云
0457a12: 大家齊聽太平音師云你試聽聽進云鶯棲燕市笙
0457a13: 歌鬧月白風清四野歡師云聽得一半迺云鯨波靜
0457a14: 狼煙息高崗鳴鳳振雲翼鴟鴞踞地仰天嗤翱翔欲
0457a15: 展翅無力不如歸者不如歸自是不歸歸便得還見
0457a16: 麼春燕雛成移舊壘午雞啼罷啄陰階。
0457a17: 永豐邑侯齊邑鎮陳暨紳衿等為師造像落成玄和
0457a18: 尚請上堂驀然突出峰頭笑他乾坤倒走激揚本地
0457a19: 風光累我現前諸友還見否瞻之在前忽然在後。
0457a20: 住信州高泉語錄
0457a21: 師甲辰四月八日在宿雲受信州上永紳衿及當山
0457a22: 勤舊請住高泉寺於廿一日入院。
0457a23: 上堂僧問衝開碧落松千尺截斷紅塵水一溪時如
0457a24: 何師云一九當面擲大地著眼看進云石鼓纔聞天
0457a25: 地震木馬嘶風出漢秦又作麼生師云天左旋地右
0457a26: 轉進云恁麼則高泉一滴真甘露洒作山河大地春
0457a27: 師云引不著乃云慵說道嬾談禪按下雲頭住葛仙
0457a28: 四眾無端頻逼促又攜瓢笠到高泉剎竿重豎全賴
0457a29: 英賢要紹壽昌祖風直須努力耕田耕田固是還識
0457a30: 得扶犁者麼卓杖云紫霞澗中飛片雪龍資寺裏浪
0457b01: 滔天。
0457b02: 端節上堂玉几峰前白字碑文獨露龜泉井畔青松
0457b03: 當道全彰若向者裏領略何妨鬥舟插蒲如或未委
0457b04: 三玄池映峰頭月太極窩名四海傳。
0457b05: 小參我知你知你見我見心佛眾生何曾隔線不惜
0457b06: 莖眉重為方便擲拄杖云海神不貴夜明珠滿把撮
0457b07: 來擲人面。
0457b08: 小參千倉盈萬箱益收藏宜及時活計貴精術叮嚀
0457b09: 學道流個事須委悉荏苒度朝昏苦在三十日個事
0457b10: 現成委悉甚麼雨打風吹草裡埋問著依然云不識。
0457b11: 小參一翻雨一翻風仲春猶寒白雪彌空詢老農卜
0457b12: 歲豐謂言九九將盡犁鋤正好施功天道一從人見
0457b13: 西成勤墮不同莫朦朧打著南邊動北邊東山燒火
0457b14: 西山紅雖然西成在勤墮頓悟又如何東卜與西卜
0457b15: 迢迢隔萬峰。
0457b16: 示眾叮嚀莫逐情牽迷悟自分愚賢惺惺主人牢記
0457b17: 空花世事虛緣如實證如實傳佛祖不值半文錢秪
0457b18: 此莫是到家行履麼咦潑油救火殊堪笑雪上加霜
0457b19: 更可憐。
0457b20: 住信州瀛山語錄
0457b21: 師丁未正月二十一日受玉山諸當道合邑鄉紳文
0457b22: 學檀護暨本山勤舊監院執事啟請主瀛山至二月
0457b23: 十五入院迨庚戌又二月一日始開堂。
0457b24: 受請舉如意云如意有時壁立萬仞有時平高就下
0457b25: 有時八字打開有時渾無縫罅應機示現又作麼生
0457b26: 看風用帆傾湫倒瀉。
0457b27: 三門遇緣即應不憚羊腸信步直入何用商量。
0457b28: 佛殿不是心不是佛不是物是個甚麼咄咄咄。
0457b29: 韋馱任即赴賴擁護護甚麼露。
0457b30: 伽藍不以時艱有辜面命為翰為屏乃恭乃敬。
0457c01: 祖師一堂商量舊題目癡人錯向東西卜作麼生得
0457c02: 不錯去六六依然三十六。
0457c03: 雪和尚像前風來松說偈人去雪猶關雀角聲生處
0457c04: 鶴驚知幾般今朝得展座相對笑開顏。
0457c05: 據室錯然則吉不可犯忤拔楔抽釘英靈失措喝云
0457c06: 拋出栗棘蓬試看誰吞吐。
0457c07: 指座露堂堂絕覆藏脫未委雪加霜遂陞。
0457c08: 拈香祝
0457c09: 聖畢次拈香云此一瓣香供養開山法伯雪關和尚復
0457c10: 拈香云此瓣香曾向博山拈出今到歸雲室裏何妨
0457c11: 錦上添花供養傳洞上二十八世博瀛普寧堂上本
0457c12: 師澗和尚用酬法乳斂歛衣就座雲岫大師白槌畢玄
0457c13: 大師問赴感隨機無方不應逆風把柁意作麼生師
0457c14: 云雪後始知松柏操事難方見丈夫心進云世尊不
0457c15: 起樹王而昇忉利和尚未離博嶠早住瀛山且道相
0457c16: 去多少師云夜半石人無影像縱橫須辨往來源進
0457c17: 云恁麼則砂盆扶起法鼓重鳴師云來朝更有新條
0457c18: 任惱亂春風卒未休進云佇聽雷音師云請公尊重
0457c19: 問實篆煙騰籠嶽頂禹門三汲浪滔天個中消息即
0457c20: 不問耀古騰今事若何師云金鎚影動寶劍光寒進
0457c21: 云恁麼則寂寂無音去也師云碓嘴使開花進云泥
0457c22: 牛吼出扶桑國木馬嘶歸浪苑洲師云念得好聽乃
0457c23: 云邑侯昔日請登臺三載住持口嬾開語默都盧存
0457c24: 此道春蘭秋菊不須猜大眾如何是此道莫是轉功
0457c25: 就位轉位就功麼莫是觀機利鈍收放有時麼莫是
0457c26: 普應多方大功不守麼莫是因該果海果徹因源麼
0457c27: 且喜總沒交涉畢竟如何是此道驀揮拂子云當年
0457c28: 面上重安鼻腦後今朝更畫眉初學久參應辨別當
0457c29: 機殺活謾稱奇雲大師結槌師下座。
0457c30: 當晚小參雪峰道望州亭與汝相見了也烏石嶺與
0458a01: 汝相見了也僧堂前與汝相見了也既一一相見又
0458a02: 用說個甚麼復舉慈明示眾云一切聖賢皆以無為
0458a03: 法而有差別前是案山後是主山喚甚麼作無為法
0458a04: 良久云向下文長付在來日山僧又且不然一切聖
0458a05: 賢皆以差別法而證無為上是天下是地又喚甚麼
0458a06: 作差別法白日青天切忌說夢。
0458a07: 請雲大師主瀛山席引座上堂問錯節盤根嘗不避
0458a08: 大功不宰事如何師云春燕雛成辭舊壘九皋鳴後
0458a09: 過龍池進云雞足兄呼弟應甲鰲弟應兄呼未審還
0458a10: 有分別也無師云欄杆雖共倚山色不同觀進云如
0458a11: 是則瀛博謙光諸方迥異師云虛空掛彩有眼皆見
0458a12: 進云陽春雪曲清音遠二老亭前笑展眉師云鍾期
0458a13: 既遇奏流水以何慚乃云鐘聲纔罷鼓聲催收放臨
0458a14: 時亦壯哉坐見白雲歸遠岫不須造作與安排大眾
0458a15: 還知山僧做處麼瀛山仔任三載週全特請雲岫息
0458a16: 我勞肩不獨推同門光前烈抑亦定繼席起後賢破
0458a17: 院聲光自茲遠播陽春白雪廣為流傳喝云且道者
0458a18: 一喝是遠播是流傳少待新和尚為汝敷宣。
0458a19: 元宵小參眾生盲昧所親秪調合覺背塵誰知覺亦
0458a20: 非真空勞役役心神畢竟那箇是親以如意打○相
0458a21: 云光輝萬古常如舊不似人間一夜新。
0458a22: 端午小參山蒼蒼水涓涓遙憶懷沙人可憐不鬥龍
0458a23: 舟情已巳慘龍舟鬥處忠魂牽舞棹者復何然藏身謾
0458a24: 道無蹤跡夜叉曰把珊瑚鞭沒蹤跡處莫藏身蚯蚓
0458a25: 蝦蟆上梵天正當此時瀛山奚為角黍菖蒲聊應節
0458a26: 不將閒事挂心田。
0458a27: 中秋小參瀛山門下無法可說每逢中秋團圞賞月
0458a28: 驚看地轉天旋雲蒸霧結可憐挈挈波波東倒西跌
0458a29: 刀山劍樹皮穿骨裂鑊湯爐炭灌銅飲鐵此時得暫
0458a30: 回光鼎沸場中頓歇既無法說道底甚麼太虛空中
0458b01: 切忌釘橛。
0458b02: 
0458b03: 
0458b04: 
0458b05: 
0458b06: 
0458b07: 
0458b08: 
0458b09: 
0458b10: 粟如瀚禪師語錄卷二終
