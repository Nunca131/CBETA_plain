0249b01: 竺峰敏禪師語錄卷之五
0249b02: 嗣法門人性鉅　湛等編
0249b03: 書問
0249b04: 復沈縣尹
0249b05: 掀翻界地若為酬擢破虛空誰可補直謂大居士所
0249b06: 閱者先老人錄耳詎意某等俱被青睛賞鑑耶譽某
0249b07: 乎冤某甚矣蒼天蒼天翰札諄諄誠有未見老人之
0249b08: 嘆然老人鼻孔既落居士手中老人面目未嘗不在
0249b09: 居士眼裏似亦可以無憾舌頭在口居士業已巳自信
0249b10: 更復何說遠承遣莫兼荷誄辭老人這段光明卻又
0249b11: 向居士筆尖頭流輝去矣所請舍利如命數十顆幸
0249b12: 珍重藏之敬寄老人遺杖一莖字帖一本一任我大
0249b13: 居士焚之折之惟不作吾宗話柄可耳。
0249b14: 候童真和尚
0249b15: 恭惟吾兄道行海國名振蜀川棒喝齊施滿地狐涎
0249b16: 消曝雪宗教俱敞遍空花雨藹晴煙匪特布千古徽
0249b17: 猷亦抑啟百代異業敬之深矣慶亦悠歟弟迺樗散
0249b18: 劣質忝同社火甄陶赧承麗澤相滋愧未青藍企及
0249b19: 年來雁行折陣徒切春樹暮雲素鯉頻臨一代時師
0249b20: 收眼角佳隹編三復萬里英豪納鑑中更祈折攝等慈
0249b21: 文頓使頑懦解便僻躋攀莫定把臂誓期大家打鼓
0249b22: 弄琵琶一眾登堂歡燕翼俚辭裁復郢筆當揮。
0249b23: 候嵩山馬司君
0249b24: 百辰拱聚萬彙敷榮榴開壯不老之丹桃熟慶無疆
0249b25: 之福正鶴筭與時偕臻寶籙並日俱永矣賀賀曩接
0249b26: 翰教足徵注念總緣去不忍恝之心不無一番濡滯
0249b27: 是以未遑報命夏初承貴治譚門眾檀信重為挽留
0249b28: 故爾暫借一枝於新聖耳緬想大檀越法誼攸關同
0249b29: 風千里自是不以遠近內外殊觀也適茲嶽降理合
0249b30: 登堂快睹百壽圓開欣聆千秋歲永攜雲門邀趙老
0249c01: 庶宜亭真樂別增野趣其如拄杖子不力徒增戀慕
0249c02: 已巳耳聊申賀私曷勝神往。
0249c03: 復杜瑞蘭居士
0249c04: 桃李培春樹經書掩目扉正居士樂自然天地快清
0249c05: 淨之神魂荷荷治平這舖功德承諸檀極力劻勷于
0249c06: 月八已巳將圓滿矣唯恒嘗守護道誼愈嘉下手點眼
0249c07: 者能有幾哉姑拈則古人公案以似昔張拙秀才參
0249c08: 石霜和尚霜問曰秀才何姓曰姓張名拙霜曰覓巧
0249c09: 了不可得拙自何來才有省即呈偈云云居士但將
0249c10: 這公案朝參暮叩念念予懷則倉忙壯稚無二乃心
0249c11: 巧拙賢愚唯一其志如是匪特松蕙穿針自應金針
0249c12: 刺腐耳有何難易苦樂之足云乎。
0249c13: 復童和尚
0249c14: 濟北之道慧祖重光朝陽之傳雲翁鼎振微我先老
0249c15: 人於干戈劫焰中轉大法輪儔能克昌厥後丕顯宗
0249c16: 猷哉吾兄年來戮力法門苦心苦志綸竿指處收盡
0249c17: 奇英第未識負命金鱗有幾耶今別和尚又將派匯
0249c18: 南洋益知我慧祖之道源遠而流長也弟幾欲順舟
0249c19: 與兄共賞普陀勝蹟無何忠郡文武護法再四挽留
0249c20: 去不忍恝住則神疲話聚姑有待耳吾兄倘懷故里
0249c21: 蓍簪遠邇圖新大業俾一燈聯燈以至無盡燈一傳
0249c22: 再傳直欲千萬傳在在甘露門開頭頭剎竿幢建正
0249c23: 符仙箕所謂逢虎大闡風聲遍動明矣關山修阻惱
0249c24: 我遐思寤寐時通筆舌難罄。
0249c25: 又
0249c26: 蘭芳春谷菊綻秋籬彼物物也而能順序與推應時
0249c27: 不爽者如是矧茲法運興隆因緣輻輳又豈偶然哉
0249c28: 目今別公海上獨步吾兄在處卓標我老人與三和
0249c29: 尚寂光中不言而慰不介而符易東道南之慶匪筆
0249c30: 舌所能悉矣唯弟株守治平痴拙自甘年來鑄造諸
0250a01: 功德兼啟三載幽明兩利勝會雖則稱水和泥似覺
0250a02: 勞勞靡息欲罷不能良由福慧二嚴未獲精誠純萃
0250a03: 故爾舉動維艱親教愈遠吾兄邇者作略新奇道聲
0250a04: 藹著自是人天愛戴神鬼欽尊則在在廣建赤幟頭
0250a05: 頭奮發狻猊四海英賢疇不欣其徑山楨幹益榮佛
0250a06: 日輪光普耀致若妄庸魔吐何煩芥帶齒頰哉螢火
0250a07: 詎傷日月之明乎地遠衷長穎楮難悉。
0250a08: 復別菴和尚
0250a09: 聚雲先師翁曾於朝陽洞中識得徑山一口慧泉在
0250a10: 在標名時時顯字是以涉海入吳適閩過越方向湖
0250a11: 東院裏輕輕逗露腥薌諸方將來錦水江干三目山
0250a12: 頂激揚湧沸霧驟雲興一時麇至者夥矣得我先老
0250a13: 人繼起盡此一派曹源直入干戈劫火中振鬣無休
0250a14: 霏灑靡罄嗣後玉印江頭又得解擔於高峰和尚復
0250a15: 攪長河收入一滴持向檇李鴛湖一番洗雪源源本
0250a16: 本冤結無休今和尚卓爾匯含南溟奚啻摶風九萬
0250a17: 激水三千誠所謂斬新日月特地乾坤某雖放酣丘
0250a18: 壑而志願足矣但未識這點真源從教永住白花按
0250a19: 時潮候更須杯渡普濟群靈也耶雲月雖通關河未
0250a20: 免少間屢承索我贓私至若某之素志實懶且拙矧
0250a21: 年來株守治平日與木石撕結雖有數則唾餘無乃
0250a22: 應時塞責詎可遺臭諸方頻煩注念增愧愧耳讀諸
0250a23: 佳隹編著作清新發藥超邁暫爾
0250a24: 皇恩遠沛天使雲臨佇見紫衣光賁佛日重輪矣唯冀
0250a25: 深穩德性大展金鎞謾謂智老再世即起從上而問
0250a26: 亦莫是過者筆莫悉衷神與俱往。
0250a27: 又
0250a28: 王老師修行無力卻被鬼神覷破土地前更添一分
0250a29: 治平拄杖今將跳又為檀信東扯西拉那一分畢
0250a30: 竟指向甚處安著好細讀歷歷佳隹編綽綽然確有回
0250b01: 天之勢益思隱隱愚衷急急焉恨無縮地之謀恁麼
0250b02: 也不得不恁麼也不得恁麼不恁麼總不得和尚其
0250b03: 何以寬慰我心耶致若晤聚商酌之縷衷愚若賢座
0250b04: 自為備述茲不贅。
0250b05: 復體如和尚
0250b06: 白露凝寒梧葉墜玉輪皎潔桂香飄正和尚德化維
0250b07: 新道行普應時也羨羨弟年來木石勞勞靡息雖暫
0250b08: 渡江南休靜三載無何治平未得卸肩客冬又被郡
0250b09: 人士再挽歸了此蟲豸和尚聞之惜乎慰耶屢承
0250b10: 翰教盛貺不為禮數優渥兼之獎譽過情頷愧良多
0250b11: 近聞拄杖芒鞋有跳之意特走奉迎倘慨惠然詎
0250b12: 獨手足得以聚談益令兩諦渴塵一瀉倏聞烽煙之
0250b13: 傳而道人拄杖所指自有龍天拱護況治平新聖相
0250b14: 望咫尺南北叢席任意安居幸勿遲疑解我懸念。
0250b15: 復醒徹和尚
0250b16: 天地蘧蘆也長揖者只經一宿古今傳舍也采真者
0250b17: 無容半偈斯語匪獨為世諦而言即林下人亦莫是
0250b18: 過者自癸卯別後再圖聚首詎意甲寅變起倉卒急
0250b19: 歸治平圓成祖塔逮塔工稍就而祖席缺如復為匏
0250b20: 繫雖年來滄桑幾度日與木石撕結勞勞未已巳是以
0250b21: 手足各天衡音杳若甲子冬暫渡江南漸圖白下無
0250b22: 何忠石兩地諸檀信再四挽留只得勉焉寓錫於新
0250b23: 聖院耳適接手翰依依宛如覿面所云秋晚後進目
0250b24: 擊心傷在在同況唯冀吾兄深穩德性益增遐齡與
0250b25: 趙老寶公把手共遊則獅子菴中多獅子子兩諦光
0250b26: 揚端有厚望在焉。
0250b27: 候嵩山馬司君
0250b28: 倏焉山林忽爾城市城市山林雖別然而斗柄猶在
0250b29: 河漢間也二載隱靜天臺叨荷福庇已巳將口掛壁上
0250b30: 飽飫煙霞心鬯神怡詎意客冬又為忠郡官紳士庶
0250c01: 責以大義勉歸治平整理祖室是以匆匆渡北未及
0250c02: 音聞遂結百廿期場仗賴遠注周圓矣法乳之恩雖
0250c03: 獲少酬先老人之萬一柴米鹽醬未免挽撒如許大
0250c04: 護法可是為某惜耶喜耶倘或二途不涉試問南賓
0250c05: 主人還肯合本圖利也無。
0250c06: 候黃星馬檀越
0250c07: 鷲嶺花猶茂嵩山髓不枯益知南賓城中金粟應身
0250c08: 有在也荷荷某年餘隱靜天臺每承遠注閒來採茹
0250c09: 拾芝大快雅志客冬為忠郡諸檀奪我所好復歸治
0250c10: 平重理葛藤建其百廿制期已巳荷周圓雖則少酬先
0250c11: 老人法乳之恩然而創業維艱守成亦不易易耳我
0250c12: 公其何以為某善策耶肅裁代面不宣。
0250c13: 候石司馬新君
0250c14: 暌違台教裘葛屢更雖日與木石撕結然孜孜拭目
0250c15: 覓種子隱隱伊人意可懷近者偶寓十方堂中閱雲
0250c16: 兄和尚法錄始知雲老漢一時謝擔大居士兩諦親
0250c17: 承眼目人天詎同小小聚雲一宗燈燈續焰端有厚
0250c18: 望在於南賓山斗矣肅椷申候以致永懷。
0250c19: 鏃可中馬檀越
0250c20: 昔龐老將家財悉沉滄海闔宅熏修今我公率身家
0250c21: 隱處市廛幻視塵境正淨名所謂不起滅定而現諸
0250c22: 威儀不捨道法而現凡夫相其性天之樂聲臭之旨
0250c23: 捨是又奚從而他適哉今幸聚雲法脈光著南海我
0250c24: 公聆之能不躍然耶某擬送先老人舍利於中建塔
0250c25: 肯慨捐一分栴檀遙申普陀代爇否別和尚來書云
0250c26: 有續燈正統之編我公護法入室有年可中居士寧
0250c27: 不與子韶無盡並耀聯芳乎筆舌聊通企仰莫罄。
0250c28: 賀劉鎮臺壽
0250c29: 恭惟鎮臺大檀越台臺五百名世八千大椿膺天寵
0250c30: 以永年輝增南極錄仙斑而益慶澤沛東川多祝媲
0251a01: 美于華封譽望稱隆乎郡國士民感仰泉石歡騰某
0251a02: 行愧前賢功慚宿哲霞可餐水可啜願學古人誓未
0251a03: 果關未周有辜護法頻蒙檀蔭方圖瓊報之未能喜
0251a04: 值鶴齡適幸嵩呼之有自三生石上每懷夙遘良緣
0251a05: 萬福堂中弗獲躬趨令旦敬具不腆之私敢曰甘泉
0251a06: 菊水伏乞如空之納竊云棠詠松陰德盛千秋芳流
0251a07: 億祀伏冀椒花日啖石髓時滋巨富龐公寶船永濟
0251a08: 江海須達長者金磚常注祗園五福駢臻九如耀麗
0251a09: 謹啟。
0251a10: 候嵩山馬司君
0251a11: 宜亭佳隹製巧奪天工騷客品題光瑩斗極雖未目睹
0251a12: 耳食之大暢埜懷曏者我公屢索俚句第年來木石
0251a13: 撕結筆硯塵生胸襟茅塞是以遲遲未復抱慊良多
0251a14: 今渡江南來急欲躬覽勝概無何關居數載足步維
0251a15: 艱故爾暫寓十方俟春溫凍解意轉棹別圖矣則笑
0251a16: 亭借座之緣姑有所待至若治平祖堂祖塔寶聖兩
0251a17: 代錄板統祈遠垂照拂感佩匪獨某等也先老人寂
0251a18: 光中自是訂囑有在。
0251a19: 復千峰和尚
0251a20: 古人纔下禪床已巳謂只得半藏治平今日務須一一
0251a21: 翻閱始獲正令全提恁麼不恁麼和尚堅密不動之
0251a22: 體自是在在安恬時時保惜老婆禪脫空話豈容張
0251a23: 喙於側耶尤幸線脈悠長勢藉重光祖室其鼯鼠聲
0251a24: 潛蹤潛跡寶公壽益著益增俾三藏參禮於蘭院戒
0251a25: 賢引讚乎竺天兩諦攸賴四眾欽崇正有日也萬望
0251a26: 強飯寬懷龍天耑為擁肅率茲暫復並謝。
0251a27: 復馬新君
0251a28: 倚天恒巍峙萬壽永崢嶸祖孫迢遞瓜瓞聯芳正我
0251a29: 檀越橋梓同躋壽域共享昇平時也適聞尊翁大人
0251a30: 倏爾仙遊不勝悲感交集悲則悲其尊大人回頭覺
0251b01: 早撒手忒遲感則感其我公春秋鼎盛政事維新至
0251b02: 若悲感不相關一句卻也瞞我公些子不得那裏是
0251b03: 瞞不得處老安少懷崇矜式富庶教養壯輿圖肅
0251b04: 裁暫復俟容耑芻。
0251b05: 又
0251b06: 曩接南賓方丈稿益知親承付囑之有在也第踞此
0251b07: 室者未審借座燈王取飯香積令其三萬二千獅子
0251b08: 座寬容充足否且道入室後還有事也無倘能于斯
0251b09: 穎脫則在在甘露門開處處赤幟星布正所謂一滴
0251b10: 獅乳迸撒七斛驢乳矣靈山一會儼然常住我公付
0251b11: 囑卓爾荷擔彼嘖嘖榆枋者何足與之較量哉。
0251b12: 復學正鄒檀越
0251b13: 一庭春色入文章滿眼英才爭豔麗檀越無窮雨花
0251b14: 政爾與時臻新矣羨羨曩者兩候江頭竟未躬親握
0251b15: 別悵歉何似嘉平得接華翰始悉仙任早陞門墻濟
0251b16: 濟總之入此堪忍場頭難免這番局套雖則暫履元
0251b17: 階佇見萃升指日唯等以如幻一觀在在皆為遊戲
0251b18: 三昧耳夫如是則雲路與林泉靡隔宦遊共埜樂何
0251b19: 殊統俟治平千日鐘會圓時少遂峨眉青城之念又
0251b20: 得快賞逍遙勝境促膝談心話舊端有日也肅裁暫
0251b21: 復曷勝翹企。
0251b22: 復笑旨上座
0251b23: 丁卯嘉平掌老人親持寶器寄我治平社火爐中幾
0251b24: 經鍛煉詎知此物惡辣無端煙焰迅發故山埜示以
0251b25: 科發少年之語信不虛也遽爾圖南適北光射東洋
0251b26: 氣沖吳越而且揭露我之贓私遙函數至乃知不負
0251b27: 之心昭廓也尤冀上座珍惜此器將來撲碎成團潛
0251b28: 符密用兼復恒親鎮海令其白花穩過素質無侵俾
0251b29: 掌老人得所寄而山埜滿所望亦抑令鎮海分厥宗
0251b30: 緒耳衍慶宗譜光耀人天端有厚望在焉。
0251c01: 復海若眾座
0251c02: 雖有智慧不如乘勢雖有鎡基不如待時此古人確
0251c03: 乎不可拔之定論第像末之際道假人弘守經行權
0251c04: 隨宜所適眾座既念承接不易報德實難即此一念
0251c05: 可以紹續宗傳恢弘先緒莫不由斯致也山埜幾有
0251c06: 徑山禮塔普陀覽勝之遊且於眾座決志向上者相
0251c07: 拉其往其如檀信再四挽留且將內外諸務安妥大
0251c08: 覺更增起免眾座各乘本願毋忘先人遺囑早歸祖
0251c09: 室同入社火重經鍛煉三拳一掌報德酬恩始不辜
0251c10: 人負己巳亦稍遂山野拭望眾座之素心也雷此暫復
0251c11: 不盡。
0251c12: 候武貞劉文學昆玉
0251c13: 梵鐸新成知音喜遘雖未獲親炙光儀然已巳飽飫惠
0251c14: 愛兼復信施且賢昆玉芳名載鑄鐘鼎永為萬代之
0251c15: 傳恒布三生之果盈盈帶水鼓棹匪遙倘肯乘興遨
0251c16: 遊則蓮社之約又借沛露於黔水滋培多矣治平縱
0251c17: 無沽酒以待卻存煨芋可將春光明媚景物輝煌桃
0251c18: 柳芳榮於紫陌桂蘭森茂於芸窗斑斑玉筍實堪娛
0251c19: 樂尤冀溟摶躍海逸翮靡天留笏住檀林慎勿謂苾
0251c20: 芻生妄想也。
0251c21: 寄況盈沖昆玉
0251c22: 人生如旅泊住則隨緣去則亡矣彼所得能幾何如
0251c23: 令師覺菴上座之住世出世也其所得者多而所益
0251c24: 不少何也上座生平以仁濟為心其應上接下咸皆
0251c25: 等之以慈且好義勇為樂善不倦及乎一旦應夢而
0251c26: 興出塵之想恩愛不能留骨肉莫可阻竟赴山埜座
0251c27: 下毅然薙髮剃鬚披緇茹蘗數年來孜孜矻矻以圓
0251c28: 通是念功行日新持誦不掇逮山野躬臨其境深探
0251c29: 厥心雖病勢垂危而意志無二雖未觀其脫去灑然
0251c30: 其操心篤實處自爾穩步蓮階一超直入如來地信
0252a01: 不誣矣賢昆玉慎勿過慟唯善繼善述恒以佛事為
0252a02: 心則盡孝報恩統在是矣握管心酸筆舌難罄賢昆
0252a03: 玉最之。
0252a04: 上座
0252a05: 乘勢待時各適所宜上座品識卓犖精操於南浦已巳
0252a06: 有年矣山埜採聽拭望把釣於臨江詎無謂乎但其
0252a07: 聚頭日淺鉗錘靡致毒辣觀時下手機括謾露鋒鋩
0252a08: 菊月廿間得接來翰益覺拄杖子慢過上座良多倘
0252a09: 或鼓棹再遊切忌累及參蓮上座亦勿謂山埜重重
0252a10: 錯愛好今於十月中旬確有普陀之行棹已巳買定晤
0252a11: 睿上座可與共訂前約溯舟順流行止緩急唯眾上
0252a12: 座裁之。
0252a13: 候若石和尚
0252a14: 治平祖席螳臂支撐幾去復來蟲豸未了客冬闔郡
0252a15: 文武官宰紳衿護法共結百廿期制者令其同門諸
0252a16: 耆德上座咸皆雲集不特以表數年未舉之禪規亦
0252a17: 令後生晚進知有先人面目也詎意遠近相聞不一
0252a18: 是以法筵中皓首龐眉弗獲齊聚耳今於月八佛誕
0252a19: 圓滿倘不辭跋涉出江一晤茲又社火爐頭一番鼓
0252a20: 動也盛惠附廚統謝並候。
0252a21: 復蓉城葉檀越
0252a22: 春光鬯茂景物舒融檀越壽祿與時序偕臻持誦協
0252a23: 道念益進矣羨羨但以江山迢遞寤寐不無關懷幸
0252a24: 爾雲月相通遐邇未嘗少間其所惠施如數收明已巳
0252a25: 供大悲像前長年奉獻緣以來人歸緩因之修謝致
0252a26: 遲緬想檀越無相心燈與金剛真體時時燦爛在在
0252a27: 光輝匪特蓉城遠映浯江展轉光遍天下庶不負十
0252a28: 數年弘護之至意亦抑得進彼此相遇一段奇緣倘
0252a29: 能直下承當極力頓斷則慧燈悠永心焰長瑩治平
0252a30: 有厚望在焉。
0252b01: 復黃陳眾檀越
0252b02: 弘彰法化一方之盛舉也大闡宗乘諸檀之盛心也
0252b03: 具盛心而成盛舉則遐邇學行有不聞風美成厥果
0252b04: 者哉山埜滿擬一至飽飫信施其如拄杖子有普陀
0252b05: 之遊確於十月廿間棹已巳買定是以弗克領悉盛筵
0252b06: 至若本堂內外學行亦以山埜束朿裝在即統未能應
0252b07: 命俟容挽棹歸來重新社火復增護助正有日也肅
0252b08: 茲率復不戩。
0252b09: 復學正鄒檀越
0252b10: 莫輕視此身三才在此六尺莫輕視此身千古在此
0252b11: 一夕大丈夫之志當自求入火不焦入水不濡之道
0252b12: 大安穩方為勝義而欲世界之不水不火不可望
0252b13: 矣檀越倘于焦濡不涉間深契如幻則一切愁魔怒
0252b14: 盡護法善神一切憊魔困魔悉為富相長者夫
0252b15: 匪特埜衲在在金湯永賴四海處處甘露益沛
0252b16: 濟疆矣述此而談似覺迂古忒甚然亦不誑不妄
0252b17: 也言外百千三昧法因風說與個中人。
0252b18: 又
0252b19: 境中峰岑拱峙陽安署裏桃李芳妍大都孰占
0252b20: 信是東君掌握荅幸我公梓枝挺萃尺壁騰光
0252b21: 義教家傳故衣缽不從外得也億溟摶大展
0252b22: 高翔佇見紫泥封報鴈塔名題即叢林草木更
0252b23: 俾亭有衣而室有帶詎非彼此千載之奇遘
0252b24: 準提聖像如命附來然大士之願有求皆應無感
0252b25: 通我公信能誠篤則響應必矣立驗至若進步竿
0252b26: 頭又當於持誦外覓大士之真體也縷縷心悰筆舌
0252b27: 難悉。
0252b28: 聯芳偈
0252b29: 囑鑑堂上座
0252b30: 功行隆時爾龍天鑑格主賓洽處務須針芥符投
0252c01: 致令法系悠長益俾宗譜綿遠鑑上座曩受具足於
0252c02: 先師座下復經策進於天臺山中濟眾無方參陳有
0252c03: 據值茲溯流循本盛舉何妨稱水和泥添嘉直指淵
0252c04: 源全彰授受聽吾偈天臺三載意慇懃接待唯斯一
0252c05: 念誠砥柱中流捍水屏垣法海湧金城千江月朗
0252c06: 千江印萬里雲開萬里明直下鉤竿須驗取為霖普
0252c07: 濟潤蒼生
0252c08: 囑慶堂上座
0252c09: 川兄法系遙相委衣缽真傳信屬吾踏遍天涯徵四
0252c10: 足香浮海國蔭雙株機鋒妙密渾兼帶節候巧彰應
0252c11: 合符拄杖拂莖齊付與羅龍御象衍宗圖
0252c12: 代囑正幢禪座
0252c13: 十方三世已巳親承法海幢幢正可人深養翼鱗頭尾
0252c14: 具慈膏布露洽群英
0252c15: 囑覺堂上座
0252c16: 龍頭自古屬耆英守道淳真徇化衡末代規繩勤整
0252c17: 肅先賢範快揮瑩精藍鼎搆殊王舍法苑枝分耀
0252c18: 覺城祖佛家風憑展演宏施棒喝震雷轟
0252c19: 囑淨修大德
0252c20: 數代親依志願清莊嚴萬德證無生千斤重擔宜承
0252c21: 接億世崇功允克成鐵磨神機隨互換末山妙用洵
0252c22: 舒陳騎獅坐象頻昭著衣缽薪傳信受行
0252c23: 囑濟堂知藏
0252c24: 泗水曹溪共一源超然起魯更齊賢持竿持鐸開方
0252c25: 便立主立賓應化權入室務須勤細軌酬恩謾用展
0252c26: 粗拳堂堂普濟周沙界佛祖心傳總荷肩
0252c27: 代囑繼堂上座
0252c28: 慶忠法席中興地繼起其中意可人直教授受輝真
0252c29: 諦頓令原源耀祖闉隨機建設彰權實就勢安身立
0252c30: 主賓脅下還拳憑展拓曇華開燦逐時新
0253a01: 囑誨堂藏主
0253a02: 寶聖叢中育聖胎養成頭角喜滋培重圓藏海師資
0253a03: 慶再展嘉猷祖禰恢入室維持冰煉火開筵慣用雪
0253a04: 烹煤個中消息隨收放灼灼優曇羨羡倍栽
0253a05: 囑永堂書狀
0253a06: 雙株開綻已巳多年在在逢渠洵有緣魏水植根枝永
0253a07: 固平山培果葉繁鮮塤箎疊奏無生曲手足偕彈沒
0253a08: 影絃九上三登勤策礪燈燈續焰演心傳
0253a09: 囑徹堂上座
0253a10: 薙染曾將個事期迥然闊徹悟無思已巳經密記親承
0253a11: 矣更憶弘揚代囑之二諦相關關法印三乘演應應
0253a12: 當機拈花旨意微舒笑燦爛人天振祖規
0253a13: 囑碩堂上座
0253a14: 歷載殷殷雅誼孜誠心濟眾實稱奇杏林碩蔭祗林
0253a15: 茂蟠果長榮覺果滋世事揮榮崇法範人情益裕衍
0253a16: 宗枝三拳一掌憑施設道脈親承正遍知
0253a17: 囑月堂知藏
0253a18: 稟賦繩誠意志諄三壇演習越當仁棒頭早已巳舒青
0253a19: 眼麈尾今應繫赤鱗倒跨金猊輝北極直撐鐵艇耀
0253a20: 東明法門砥砫倚天峙華果繁英萬彙勻
0253a21: 
0253a22: 
0253a23: 
0253a24: 
0253a25: 
0253a26: 
0253a27: 
0253a28: 
0253a29: 
0253a30: 
0253b01: 雜述
0253b02: 募鑄四十八願洪鐘引
0253b03: 治平晨鐘乃八景之標著鎮居左臂實萬姓之屏垣
0253b04: 晝夜一百八聲鍧聲振醒齁鼾夢周圓四十八願慈
0253b05: 願感招仁濟心須知循去即是環來要識得收仍歸
0253b06: 廣種砥砫城郭叮鼕鼓角協鏗鏘補障黌宮羅列樓
0253b07: 臺興壯麗鴻銘永鑄懿範恒新。
0253b08: 新鑄鐘磬銘
0253b09: 佛佛授受祖祖聯芳鉗錘扣擊鐘磬鏗鏘繄維治平
0253b10: 卓豎法幢陶凡鑄聖拓梯設砥砫水口屏障黌宮
0253b11: 緇素饒益文武興崇福山藹盛慧海融通大器聿圓
0253b12: 洪範攸鐘據座居此嚴守意城毋嗜蠅利毋耽蝸名
0253b13: 十戒毋違五辛毋親寶蓮可誡僧護允箴恢揚道脈
0253b14: 肇啟法源個個狻猊片片栴檀六度常勤四誓益堅
0253b15: 梵韻遍滿妙應綿延返聞聞性自覺覺他時新寶鐸
0253b16: 日燦心花運周劫石量等恒沙聲傳億祀永振無涯。
0253b17: 募塑功德引
0253b18: 巨舫將成必須珍藏滿載大廈甫就務期金碧莊嚴
0253b19: 矧茲治平禪院先康創修本朝重建通州關水口闔
0253b20: 郡總福田殿角容儀雖可壯觀贊佐神祗尤屬缺典
0253b21: 保境護國風調雨順仗四大天王應供利生虎伏
0253b22: 龍降咸推十八尊者馴獅駕象四板首位慈蔭昭彰
0253b23: 濟世裕民八部龍神恩波浩蕩昔曾同受靈山記今
0253b24: 復偕撐般若舟冀其一人而獨建一尊或引眾手以
0253b25: 共襄眾像現為叢林功德主當證頭陀金色身施受
0253b26: 無差果因不昧涓涓檀露頻滋潤藹藹桂蘭永綻榮
0253b27: 億代招提萬年香火。
0253b28: 募重修普樂寺引
0253b29: 大廈將成必鳩眾材而結搆寶鼎欲舉誓藉眾力以
0253b30: 維持普樂叢林創建多代今也梁頹棟朽勢覺難以
0253c01: 久支住居禪人重新有志奈橐罄囊空力不能逮敬
0253c02: 持短疏竭募洪仁總之為善務在普施享福斯由樂
0253c03: 捨七文一笠瑤池魏闕匪輕酬杓食杯漿玉宇巍利
0253c04: 奚小慶粟帛金錢隨喜布棟梁椽柱任欽陳一去即
0253c05: 是一來幸毋煩苦生厭有收還歸有種疾須踴躍歡
0253c06: 抒佛事八萬四千門頭頭合轍公案一千七百則法
0253c07: 法圓成有願斯從無私不服個個普臻功德主人人
0253c08: 樂享太平春紺殿維新慈容允固。
0253c09: 募慶佛誕引
0253c10: 一年一度益油薪感應道交難比況瑪瑙階前紫氣
0253c11: 騰琉璃殿上玉毫放朝天慧炬照無私徹夜晶燈輝
0253c12: 有象施也一任樂隨緣受兮詎謂為虛妄良田福種
0253c13: 洵滋培粟帛金貲厥肸蠁合會勷成功德林大家圓
0253c14: 滿光明藏普勸人人著意看者回始信沒遮障從教
0253c15: 覿面露堂堂慶祝綿綿山海量。
0253c16: 募疏
0253c17: 檀度恒開唯羨家常添缽滿惠施樂竭務期囊底益
0253c18: 金貲詩稱求福不回易嘉作善餘慶洵惟一源合轍
0253c19: 九彰三教同途不拘粟帛金錢共襄棟梁椽柱莊嚴
0253c20: 精舍時時得見巨富龐公結搆祗園在在相逢給孤
0253c21: 長者昔曾金磚迥布今且紺殿聿新無福不臻有緣
0253c22: 斯度。
0253c23: 又
0253c24: 七文生象魏一飯誕瑤池因果元不昧施受應無虛
0253c25: 正好乘時布種且共稱水和泥泥多佛大香煙永水
0253c26: 漲船高櫓棹齊。
0253c27: 募修萬聚山方廣禪院疏
0253c28: 萬聚巍峨先賢曾荷皇恩錫倚天崒嵂後裔維祈佛
0253c29: 日瑩昔也洪輝祖印鉗錘茲則拭望人天眼目詎知
0253c30: 獅乳任器益徵鸞膠續絃縑緣泣路悲絲之迷離兼
0254a01: 值劫火烽煙之遷革象龍落寞棟宇圮圯頹雖曰年來
0254a02: 微功漸培其如今日大觀未備故撐大廈非一木而
0254a03: 為力且舉巨鼎籍眾手以劻扶幸際德星照臨巨富
0254a04: 龐公稱佛國敢叩仁人溥濟給孤長者應人間布粟
0254a05: 金珠多寡隨心播植棟梁椽柱長短任意施陳七文
0254a06: 一笠無虛酬瑤池魏闕五莖半杓有實據寶座琳宮
0254a07: 庶方廣法席以再彰三關歷歷喜崇建俾檀度良田
0254a08: 而更拓五福源源快落成石橋溪水益清新祗樹心
0254a09: 華增曜麗遐邇胥慶緇素騰歡。
0254a10: 募修白雲菴疏
0254a11: 一塢白雲補衲遮頭用無盡數椽草室棲真容膝樂
0254a12: 有餘胡為區區事豐屋乃爾矻矻叩檀門良由獨覺
0254a13: 匪遍行之儔聿開普度自了違薩埵之願聊展化緣
0254a14: 白雲菴者在旦上人昔與親族創其始含波禪座今
0254a15: 募檀信勷厥終先後兩兩合尖落成緇素各各同圓
0254a16: 甫就無心出岫清風明月喜相從有意捐金錫樹布
0254a17: 園隨播植庶幾香火永盛益令功德日新慶衍三輪
0254a18: 福臻二諦。
0254a19: 法派
0254a20: 慧幻應觀方葦乘洵普航西來明大意東震建真幢
0254a21: 道脈恒輝遠宗源永紹芳嚴華法界海覺果鎮圓常。
0254a22: 
0254a23: 
0254a24: 
0254a25: 
0254a26: 　　　　　嗣法門人性應裔刊
0254a27: 
0254a28: 
0254a29: 
0254a30: 竺峰敏禪師語錄卷之五終
