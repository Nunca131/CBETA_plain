0583c01: 雨山和尚語錄卷第十四
0583c02: 嗣法門人　　記
0583c03: 住維揚天寧禪寺語
0583c04: 元旦日。克昭後堂一止知殿領龍舒眾信請上堂。元
0583c05: 正啟祚。萬物咸新。惟有天寧拄杖子不涉新舊。一味
0583c06: 坐樂昇平。秪如即今臘雪未消。青陽先到。作麼生說
0583c07: 箇樂底道理。乃揮拂子云。石樓仰祝　堯天罷。大啟
0583c08: 柴門看好春。下座。
0583c09: 立春第二日示眾。春風一拂融殘雪。放出雲山依舊
0583c10: 青。澗壑忽添新瀑布。茅簷猶掛舊冰稜。舉頭天上星
0583c11: 霜易。彈指人間歲月增。分付兩堂玄學客。急須努力
0583c12: 繼傳燈。
0583c13: 解制日。付法監院請上堂。問。擊碎照夜明珠。放出沖
0583c14: 天俊鶻。正當解制一句如何分付。師云。切莫亂統。進
0583c15: 云。會即途中受用。不會則世諦流布。如何得恰好去。
0583c16: 師云。全靠山僧不得。進云。將謂少林消息斷。桃花依
0583c17: 舊笑春風。師云。新上座撞彩耳。進云。誰知遠煙浪。別
0583c18: 有好商量。師云。孟八郎又恁麼去。乃舉永嘉證道歌
0583c19: 曰。遊江海。涉山川。尋師訪道為參禪。自從踏著曹溪
0583c20: 路。了知生死不相干。親見寶林來底。果然獨超物外。
0583c21: 今日天寧聖制告圓。你諸仁擬遊江海耶。涉山川耶。
0583c22: 擬訪道耶。參禪耶。如果踏著天寧路。越過生死海。不
0583c23: 惟堪繼先宗。抑且可規來學。不然。一句當天八萬門。
0583c24: 依舊情塵固蔽。識鎖難開。且請按下雲頭。山僧與你
0583c25: 另有商量。何以故。不見道。換骨抽腸重整頓。通身手
0583c26: 眼更須參。
0583c27: 泰州強崑玉居士發願。請僧檢藏三年。於啟期日請
0583c28: 上堂。一大藏教秪說這箇。雲門話墮阿師有甚饅頭
0583c29: 子。快下將來。睦州鈍置老漢轉半藏。轉全藏。休向
0583c30: 遶一匝處分疏。是梵語。是唐言。須從五千餘卷裏定
0584a01: 當。盡謂諸佛燃慧炬以燭幽。非關文字。那知列祖駕
0584a02: 慈航而普渡。尚假言詮。但能於黃卷玉軸上捉敗古
0584a03: 人。何難大地山河不全歸自己巳。一塵一佛國。一葉一
0584a04: 釋迦則不問。汝諸人且淺聞深悟。深聞不悟。又明甚
0584a05: 麼邊事。良久云。一塵不立始歸家。纔有纖毫非眷屬。
0584a06: 親切無過演祖此語也。久立眾慈。伏惟珍重。
0584a07: 端午日。師付法。兩序請上堂。北來和尚問。兄呼弟應。
0584a08: 上古風規。唱拍相隨。今時樞要。除此二途。如何道箇
0584a09: 福海無邊的句。師云。瞞老兄不得。進云。可謂掃除近
0584a10: 日門頭事。直透威音那畔機。師云。不信道。進云。幾多
0584a11: 龍象隨高步。無限香花結勝因。師云。笑殺靈山老漢。
0584a12: 進云。金圈栗棘齊拈出。荷擔堂前有後人。師云。總從
0584a13: 他腳下流出。進云。好彩不妨多。師云。非兄不委。乃云。
0584a14: 端陽令節。百草頭邊大用繁興。有向者裏道得箇應
0584a15: 時及節底句。也省得諸方老榾檛說青道黃。塗污方
0584a16: 來。設問如何是應時及節底句。便云龍舟競彩。艾虎
0584a17: 逞威者是。又道蒲劍揮空。榴火奪日者是。若然。盡屬
0584a18: 世諦流布。天寧門下一點也用不著。那知善財童子
0584a19: 當日拈一莖。便活盡天下死人。苟非入室真子。焉知
0584a20: 這點藥頭靈驗。釋尊云。我此法印。為欲利益世間。故
0584a21: 說在所游方。勿妄宣傳。諸仁要知不妄宣傳底一著
0584a22: 子麼。驀揮拂子云。喚作正法眼藏也得。喚作涅槃妙
0584a23: 心亦得。有能一肩擔荷得去。不謬為天寧室中一麟
0584a24: 也。誰道法身慧命不源遠流長哉。久立眾慈。伏惟珍
0584a25: 重。
0584a26: 上堂。問。三不是是箇甚麼。師云。劈腹剜心。問。如何是
0584a27: 本來面目。師作掩耳勢云。莫污我耳。問。如何是本來
0584a28: 面目。師云。適纔他污我耳。如今你污你口。僧罔措。師
0584a29: 云。三日嗽不清。問。德山托缽。意旨如何。師云。年老成
0584a30: 精。問。萬法歸一。一歸何處。師云。甲乙丙丁。戊己巳庚辛。
0584b01: 問。如何是有句。師卓拄杖一下。如何是無句。師云。喚
0584b02: 作拄杖即錯。如何是如藤倚樹。師云。杜撰長老。如麻
0584b03: 似粟。樹倒藤枯。句歸何處。師云。獅子咬人。韓盧逐塊。
0584b04: 溈山呵呵大笑歸方丈。又作麼生。師云。禹力不到處。
0584b05: 河聲流向西。僧便喝。師云。虛彰聲勢。舉雪峰示眾云。
0584b06: 若論此事。如明鏡當臺。胡來胡現。漢來漢現。玄沙出
0584b07: 眾云。忽遇明鏡來時如何。峰云。胡漢俱隱。沙云。者老
0584b08: 漢腳跟未點地在。峰休去。乃云。雪峰老不以筋骨為
0584b09: 能。縱饒玄沙逞俊。也出他範圍不得。諸人若作勝負
0584b10: 商量。未免深屈古人。且道利害在甚麼處。良久云。一
0584b11: 語傷人。千刀攪腹。
0584b12: 上堂。問。世尊有密語。迦葉不覆藏。如何是世尊密語。
0584b13: 師云。六耳不同謀。如何是迦葉不覆藏。師拈拄杖云。
0584b14: 瞎那。問。終日喫飯。不曾咬著一粒米。學人今日咬著
0584b15: 一粒也。師云。仔細牙齒。僧無語。師便打。乃云。三斤麻。
0584b16: 一疋布。舊店新開。何人下顧。楊岐老子當行家。貴買
0584b17: 賤賣無回互。說甚釋迦慳。彌勒富。這裏不是生藥舖。
0584b18: 驀拈拄杖卓一下云。而今拋出在當陽。試問諸人悟
0584b19: 不悟。眾無語。師顧左右云。有耳不聞。有眼難睹。三十
0584b20: 年後休叫冤苦。擲下拄杖。歸方丈。
0584b21: 晚參。師垂問云。達磨西來。直指人心。見性成佛。因甚
0584b22: 演祖又道。說心說性。便是惡口。一云但形文彩。即屬
0584b23: 染污。師云。祖師猶在。進云。一千五百人善知識。話頭
0584b24: 也不識。師云。人天眾前。不可造次。一云纔有一絲頭。
0584b25: 便是一絲頭。師云。大似徐六擔板。一云不得春風花
0584b26: 不開。花開又被風吹落。師云。肯諾不得全。一云金屑
0584b27: 雖貴。落眼成翳。師云。恁麼則達磨有過也。進云。卻是。
0584b28: 師云。莫謗他好。一云好事不如無。師云。說到不若行
0584b29: 到。一云王令稍嚴。不許攙奪行市。師笑云。鄭州出曹
0584b30: 門。
0584c01: 晚參。舉昔臨濟大師將涅槃時示眾云。吾滅度後。不
0584c02: 得滅卻吾正法眼藏。時三聖出眾云。爭敢滅卻和尚
0584c03: 正法眼藏。濟云。忽有人問汝。汝作麼生。聖便喝。濟云。
0584c04: 誰知吾正法眼藏向瞎驢邊滅卻。師云。三聖恁麼祗
0584c05: 對。因甚臨濟道正法眼向瞎驢邊滅卻。一云全歸肯
0584c06: 諾。一云口是禍門。一云克家須是破家兒。一云獅子
0584c07: 咬人。韓盧逐塊。一云莫寐語。一云若無舉鼎拔山力。
0584c08: 千里烏騅不易騎。一云爛泥裏有刺。一云祖禰不了。
0584c09: 殃及兒孫。一云恩大難酬。一云非但騎虎頭。亦解把
0584c10: 虎尾。一云鉤在不疑之地。一云只見錐頭利。不見鑿
0584c11: 頭方。乃云。誰知正法眼藏向瞎驢邊滅卻。臨濟大似
0584c12: 鑊湯無冷處。若非入室真子。也大難承當。諸方盡作
0584c13: 得失論量。實為深屈古人。雖然。且道臨濟意在甚麼
0584c14: 處。良久云。天堂未就。地獄先成。
0584c15: 上堂。善來比丘各依舊處著。不用老胡徵汝得處。箇
0584c16: 箇腳跟點地。山僧更有所說。何異矢上加尖。所以古
0584c17: 德拈拄杖示眾云。三世諸佛也恁麼。歷代祖師也恁
0584c18: 麼。天下老和尚亦恁麼。師驀喝一喝云。恁麼恁麼。拄
0584c19: 杖有過。忽然跳上三十三天。也免後代兒孫向黑
0584c20: 山鬼窟裏地坐。
0584c21: 上堂。舉昔雲門大師因普請。拈起一橛柴示眾云。一
0584c22: 大藏教祗說這箇。師云。大小雲門漏逗不少。引得無
0584c23: 限人向這一橛頭上作窠作臼。若天寧據令而行。直
0584c24: 須趁出三門始得。後有老宿別云。一大藏教不說這
0584c25: 箇。既不說者箇。且道又說箇甚麼。良久卓拄杖一下
0584c26: 云。須知遠煙浪。別有好商量。
0584c27: 上堂。舉昔香嚴和尚上堂云。若論此事。如人上樹。口
0584c28: 啣樹枝。手不攀枝。腳不踏枝。樹下忽有人問。如何是
0584c29: 祖師西來意。不對他即違他所問。若對他又喪身失
0584c30: 命。正當恁麼時。如何即得。時有虎頭上座出眾云。上
0585a01: 樹即不問。未上樹已巳前請和尚道。嚴呵呵大笑。師云。
0585a02: 香嚴和尚向雲中設磴。空裏造橋。欲度盡天下死人。
0585a03: 又焉知法久成弊。轉令人攀躋不上。虎頭上座雖善
0585a04: 成褫。要且秪會自己巳機關。不解香嚴活計。苟非絕處
0585a05: 逢生的當場出手。那能同道唱和。稱妙云獨腳哉。諸
0585a06: 上座。畢竟如何是香嚴活計。良久云。冷處著把火。
0585a07: 上堂。舉昔日玄沙和尚示眾云。諸方老宿盡道接物
0585a08: 利生。忽遇三種病人作麼生接。患盲者拈椎豎拂他
0585a09: 不見。患聾者語言三昧他不聞。患啞者教他說又說
0585a10: 不出。且作麼生接。若接此人不得。佛法無靈驗。乃云。
0585a11: 諸仁者。且道三種病人即今在甚麼處。驀拈拄杖云。
0585a12: 來也。來也。既來作麼生說箇接的道理。遂擲下拄杖
0585a13: 云。點石化為金玉易。勸人除卻是非難。
0585a14: 六月十九日上堂。觀音菩薩今日向聲塵裏轉大法
0585a15: 輪。乃說偈曰。蜀魄連宵叫。子規終夜啼。圓通門大啟。
0585a16: 何事隔雲泥。舜若多神聞得。向前曰。盡大地是箇圓
0585a17: 通。你也在裏許。我也在裏許。說甚麼隔與不隔。菩薩
0585a18: 被問直得一場。依舊退身向普陀巖中打坐去
0585a19: 也。諸人若識是非。一切聲是佛聲。其或尚留觀聽。鼓
0585a20: 聲穿破你髑髏。莫謂天寧不曾道破好。
0585a21: 晚參。師問僧。如何是父母未生前本來面目。僧云不
0585a22: 會。乃示以偈曰。父母未生前。有箇本來面。黑豆未生
0585a23: 芽。善財尋不見。見不見。倒騎牛兮入佛殿。僧出。師問。
0585a24: 云本來面目你作麼生會。僧云。是甚麼破草鞋。師云。
0585a25: 有時也用得著。僧云。有時也用不著。師云。恁麼則上
0585a26: 座赤腳走也。僧無語。師便打。
0585a27: 上堂。今朝六月念有六。暑氣尚炎秋未肅。無位真人
0585a28: 白汗流。面門出入忘拘束。老白拈。頻頻囑。誰人肯遭
0585a29: 你瞽惑。縱饒證據到十成。也須趁向無生國。且道因
0585a30: 甚如此。良久。卓拄杖一下云。家有白澤之圖。必無如
0585b01: 是妖怪。
0585b02: 晚參。舉昔德山和尚示眾云。山僧今夜不荅話。問話
0585b03: 者三十棒。天寧則不然。山僧今夜要荅話。不問話者
0585b04: 三十棒。畏打者出眾相見。良久。眾無出。師云。是你這
0585b05: 一夥豚皮漢。不打更待何時。遂旋風打散。
0585b06: 因病目上堂。舉昔密菴傑和尚克應菴華祖侍者。祖
0585b07: 一日問曰。如何是正法眼。傑云。破砂盆。乃云。傑和尚
0585b08: 等閒出一語。頓使曹山三種滲漏俱絕。是則固是。要
0585b09: 且令人難搆。今日天寧放開一線道與汝諸人相見。
0585b10: 設有問。如何是正法眼。但向他道箇害既是正法眼。
0585b11: 因甚卻害。不見道。未離三界外。還在五行中。
0585b12: 上堂。舉昔僧問雲門曰。秋初夏末。前途忽有人問。教
0585b13: 學人如何祗對。門云。大眾退後。僧曰。過在甚麼處。門
0585b14: 云。還我九十日飯錢來。乃云。雲門老漢抑捺者僧太
0585b15: 過。當時若善垂手。韶陽路上不致道絕人荒。天寧即
0585b16: 不然。或有問。秋初夏末。前途忽有人問。如何祗對。但
0585b17: 向他道。善為道路。若是箇知時識節的自然緊峭草
0585b18: 鞋。設或遲疑。卓拄杖云。莫謂天台路嶮巇。羊腸更在
0585b19: 青霄外。
0585b20: 晚參。師問云。君子愛財。取之有道。因甚招寶菩薩手
0585b21: 中錠子放不下。一云等箇人來。一云專為流通。一云
0585b22: 不妨隨分納些些。師皆不肯。眾請師代。師云。分付不
0585b23: 著人。
0585b24: 上堂。舉昔梵言首座示眾云。說法有所得為野干鳴。
0585b25: 說法無所得乃獅子吼。諸人要識獅子吼麼。遂大喝
0585b26: 一喝。乃云。語不離窠臼。焉能出蓋纏。梵言首座之謂
0585b27: 也。天寧則不然。說法有所得為野干鳴。說法無所得
0585b28: 乃獅子吼。諸人要識獅子吼麼。便卓拄杖。歸方丈。
