0005a01: 大博乾禪師語錄卷第二
0005a02: 侍者超今記錄
0005a03: 師於順治拾肆年四月初二日燕京保定府雄縣院
0005a04: 主欣然洎合縣縉紳檀越等請住崇寧寺結制上堂
0005a05: 拈香祝
0005a06: 聖畢次拈云此一瓣香第三回爇向爐中供養本師上
0005a07: 萬下如老和尚用酬法乳斂歛衣就座維那白椎云法
0005a08: 筵龍象眾當觀第一義師云埋兵搦戰總非作家匹
0005a09: 馬單鎗聊稱敏手還有久經戰場者麼出眾與拄杖
0005a10: 子相見僧問如何是賓中賓師云兩腳走埃塵進云
0005a11: 如何是賓中主師云烏藤不離手進云如何是主中
0005a12: 賓師云肚飽詐饑進云如何是主中主師云水火無
0005a13: 情進云賓主已巳蒙師指示向上機關事如何師云耳
0005a14: 聾眼瞎乃云夏月炎天似火爐中不用添柴只待煙
0005a15: 沉火寂通身體露如來雖然如是且道是誰證據震
0005a16: 威一喝復舉王常侍訪臨濟同到僧堂中侍云這一
0005a17: 堂僧還參禪否濟云不參禪侍云還看經否濟云不
0005a18: 看經侍云畢竟作麼生濟云總教伊成佛作祖去侍
0005a19: 云金屑雖貴落眼成又作麼生濟云我將謂汝是
0005a20: 個俗漢師云王常侍深用探竿難免坑塹臨濟老漢
0005a21: 趁浪顛舟徒費波濤正眼觀來各與二十拄杖何故
0005a22: 道泰不榮安樂業卻來平地起孤堆。
0005a23: 文安縣眾鄉紳請上堂跛鱉吸乾滄海水泥鰍吞卻
0005a24: 鐵崑崙得來箇裏平如掌佛祖流傳古到今於此透
0005a25: 得去總華藏海如一微塵盡大千界似一米粒泥鰍
0005a26: 跛鱉放大光明現無盡億身亦無身可得度無盡億
0005a27: 眾亦無眾可存雖然如是猶是建化門庭邊事且道
0005a28: 自己巳腳跟下一句又作麼生道良久云空劫已巳前難
0005a29: 話會威音那畔絕承當。
0005a30: 上堂問撐天拄地即不問赤條條的事如何師云天
0005b01: 無四壁進云只如天不能蓋地不能載又作麼生師
0005b02: 云誰是其人僧無語師打乃云獅子窟中獅子栴檀
0005b03: 林裏栴檀威獰赫赫精明香燄澄澄光彩乃至森羅
0005b04: 萬象貫古騰今剎剎塵塵全彰本分雖然如是若非
0005b05: 過量漢子焉敢承當出格男兒一肩擔荷會中還有
0005b06: 承當得者麼卓拄杖下座。
0005b07: 四月八上堂問世尊一手指天一手指地云天上天
0005b08: 下惟吾獨尊意旨如何師云和盤托出進云後來雲
0005b09: 門道一棒打殺是何意旨師云知恩報恩進云恁麼
0005b10: 則寒山逢拾得攜手過江村師云強盜撞著賊乃云
0005b11: 指天指地多少毒氣周行七步和盤托出目顧四方
0005b12: 轉覺郎當惟吾獨尊恥羞不顧大眾浴佛且置只如
0005b13: 雲門道一棒打殺喂狗子貴圖天下太平是何意旨
0005b14: 良久云將此身心奉塵剎是則名為報佛恩。
0005b15: 師誕日上堂問五十六年重煆煉一回拈出一回新
0005b16: 向上宗乘即不問乞師指出箇中人師云摘破香囊
0005b17: 燻大地進云天地同源萬物一體請拄杖子再轉法
0005b18: 輪師云撥開天竅吼真風進云雲開月朗乾坤闊萬
0005b19: 壽堂中宇宙寬師云不勞讚嘆乃云暑氣炎炎勢莫
0005b20: 休行人不在路橋頭南山古洞無今昔一片清涼不
0005b21: 記秋到者裏刀斧不能斫水火不能侵凡聖若空花
0005b22: 生死如陽燄所謂佛祖窺之不見列聖仰之無門從
0005b23: 他野鶴閑雲到來了無湊泊既然如是且道還有垂
0005b24: 手處也無壁立巖前風颯颯孤峰頂上浪滔滔。
0005b25: 端陽上堂云五月五日午時節百怪千妖俱殄滅菖
0005b26: 蒲似斂歛逼長空艾葉如雲遮天月桃符神莫莽鹵何
0005b27: 故清淨伽藍內不打這破鼓。
0005b28: 上堂離四句絕百非嘴邊生白醭舌上長青苔直恁
0005b29: 麼去卻成擔板橫說豎說塵說剎說口似懸河舌如
0005b30: 瓶瀉若恁麼去又落葛藤到者裏恁麼也不得不恁
0005c01: 麼也不得恁麼不恁麼總不得若有箇漢出來道離
0005c02: 四句絕百非也得橫說豎說塵說剎說也得恁麼不
0005c03: 恁麼總得且道淆訛在甚麼處還委悉麼鴛鴦繡出
0005c04: 從君看不把金鍼度與人。
0005c05: 上堂揚眉瞬目好肉剜瘡語默形言為蛇畫足只饒
0005c06: 乾坤未兆文彩未彰凜凜孤危沉沉絕照早是白雲
0005c07: 萬里還有具頂門眼者麼長安無限英靈客那箇男
0005c08: 兒不丈夫。
0005c09: 解制上堂秋水泥清秋月圓明秋禾成熟秋葉歸根
0005c10: 正是叢林中解制之時若是箇透脫漢子於動轉施
0005c11: 為處自然不掛一絲不捨一法物物頭頭拈來便用
0005c12: 到恁麼地便可以承受宗風擔荷家業還有擔荷得
0005c13: 者麼金風陣陣抹林枝正是梧桐葉落時幾次寒蟬
0005c14: 鳴後嶺數行秋鴈度前溪水光卸燄歸清錦山色蒼
0005c15: 黃疊翠衣說向參方學道者頭頭顯露目前機。
0005c16: 上堂如來出世間為度眾生故脫卻淨白衣示穿泥
0005c17: 履服六載悟心空三思深委曲無分大小根頓漸俱
0005c18: 提育拈花微笑間兩手親分付入滅到雙林潮回歸
0005c19: 海屋火燒白雀寺風捲西天竺咄咄。
0005c20: 上堂拈起須彌椎打破虛空鼓驚起北山蟲咬殺南
0005c21: 山虎甜的徹蒂甜苦的連根苦晝夜不容停追劄
0005c22: 鄉土為甚如是萬古碧潭空界月再三撈摝始應知。
0005c23: 師住盤山中盤寺僧首來儀院主德峰暨眾護法恭
0005c24: 請結制上堂拈疏示眾云今朝十月十五盤山鳴鐘
0005c25: 擊鼓中盤結制上堂林巒樹木起舞顧視左右云還
0005c26: 會麼倘若未會更請表白宣讀宣疏畢陞座拈香祝
0005c27: 聖罷次拈云此一瓣香第四回爇向爐中供養本師萬
0005c28: 如大和尚用酬法乳師云盤山久息案頭煙木鐸銅
0005c29: 鐃總寂然時為東君通一線鼓魚鐘磬吼三玄還有
0005c30: 知音者麼出眾相見僧問合山俊傑四海英賢同明
0006a01: 圓頓之宗共證三摩之旨且道承誰恩力師喝進云
0006a02: 萬象叢中開不二孤峰頂上獨稱尊師云誰是其人
0006a03: 進云眼橫鼻直師云末後一句如何道進云擊開普
0006a04: 化當年鐸驚起兒孫滿大唐師云又恁麼去也便打
0006a05: 問西乾演教東土傳心今日陞堂如何指示師云要
0006a06: 箇總不恁麼的進云恁麼則人人俱喝無生曲合會
0006a07: 同吹海底笙師云寶劍贈與烈士進云假若諸緣未
0006a08: 盡箇事欠平又如何指示師云只待腦後釘穿乃云
0006a09: 喫飯穿衣渾箇事迎賓待客總無他通身徹底無生
0006a10: 意何須重打葛藤窩到這裏窮玄窮妙背覺合塵論
0006a11: 性論心將妄逐妄若是英靈漢子聞恁麼道便乃直
0006a12: 下承當一肩擔荷豈不省力只如今日安居一事又
0006a13: 如何指示祖佛機關窮徹底人間天上總伽藍。
0006a14: 上堂佛殿階前騎象馬三門廊下走麒麟翻身踏倒
0006a15: 伽藍殿四個金剛著一驚且道驚個什麼誰知蓆帽
0006a16: 下元是昔時人。
0006a17: 上堂問古德云大事未明是山不是山水不是水只
0006a18: 如和尚分上畢竟如何師云山不是山水不是水進
0006a19: 云假若山崩水竭後畢竟又在什麼處師云兩眼對
0006a20: 兩眼進云山水已巳蒙師指示瑞雪騰空事如何師云
0006a21: 日出後一場乃云當陽一句顯教外之真風頂
0006a22: 門一機露玄關之密訣不是形言盡理博古明今實
0006a23: 要枯木龍吟石牛哮吼機投針芥言扣關津這邊那
0006a24: 邊齊收齊放所謂見與師齊減師半德見過於師方
0006a25: 堪傳授雖然如是盤山亦未點頭在何故出頭天
0006a26: 外看誰是我般人。
0006a27: 祈嗣上堂問教中道住者名主不住者名客即今僧
0006a28: 俗同均且道誰是住者師云雲騰千里霧進云假若
0006a29: 有個頂天立地人來又作麼生接待師云直與一頓
0006a30: 進云恁麼則打麵不離州土麥唱歌難哄當方人師
0006b01: 云哄過也不知乃云著實處透得攢花簇錦玉轉珠
0006b02: 回虛玄處透得玉轉珠回攢花簇錦到恁麼時節這
0006b03: 邊那邊向上向下魔宮佛國今古有無世法佛法打
0006b04: 成一片直得通身活潑徹底玲瓏有扣則鳴無求不
0006b05: 應卓杖云擒龍須是經綸漢捉虎還他將相才三個
0006b06: 泥牛吞卻月一時產下狀元來。
0006b07: 上堂問昨夜雪花飄滿地今朝風靜又成霜佛法世
0006b08: 法俱不問雪後加霜事如何師云屈詞難唱進云盤
0006b09: 山會裏翻觔斗到此方知普化顛如何是盤山境師
0006b10: 云五峰八石進云亂石巖前獅子吼短松靄靄萬年
0006b11: 春和尚平常以何接人師云杖頭有幸進云雪重霜
0006b12: 嚴伏惟珍重便拜師云遠勞神用乃云人人上盤山
0006b13: 求道道在什麼處乃呵呵大笑又云個個向老僧處
0006b14: 覓佛法佛法在什麼處亦呵呵大笑復云今日既已巳
0006b15: 上來老僧與伊等說個方便去若要求道向邦君大
0006b16: 路上驀直去要求佛法向自己巳頭上模取來老僧者
0006b17: 裏覓什麼碗復呵呵大笑下座。
0006b18: 冬至上堂三冬齊降湖海成冰正令當行乾坤失色
0006b19: 天門閉柵地戶封疆雪壓山川霜埋古路只得。
0006b20: 朔風颯颯寒氣森森冷冷孤危逼天塞地正恁麼時
0006b21: 若作佛法商量只得嘴掛壁上若作世法商量孰敢
0006b22: 出林揚首雖然如是止可威伏藩羊若是戴角熊兒
0006b23: 豈肯當爐避火只如隨緣得妙一句如何道竿木隨
0006b24: 身逢場作戲。
0006b25: 上堂迷者悟之父悟者迷之祖拈卻迷與悟大蟲元
0006b26: 是虎古人道米裏有蟲盤山道米裏有法但有嚼著
0006b27: 者一點也瞞他不得喝一喝。
0006b28: 上堂問盤山自古十人上山九人得道未審那一人
0006b29: 不得道師云跛腳阿師乃云覓火和煙得擔泉帶月
0006b30: 歸翻身獅子躑蹴踏象王回拈起拄杖云文殊普賢
0006c01: 不合本分卻向拄杖頭上道觀音妙智力能救世間
0006c02: 苦遂喝一喝云者無鼻梁漢終日救人何不自救且
0006c03: 道作麼生得自救去擲拄杖下座。
0006c04: 上堂問等閑恁麼提撕未能一肩擔荷今日群賢聚
0006c05: 會請師再轉玄機師云八角磨盤空裏轉進云拈出
0006c06: 些些乾屎橛直教遍界總馨香師云未飲三峽水爭
0006c07: 知甘味長進云恁麼則野老齊歌曲共賞雪中梅師
0006c08: 云逢人不得錯舉乃云若論佛法無處不是只是有
0006c09: 件事在說與大眾伸手拈不著開口道不著動足踏
0006c10: 不著所謂非思量計較之所能到者裏只許無舌人
0006c11: 論無手人拈無足人履還會麼若未會老僧更與你
0006c12: 通個消息去有意看山山轉遠無心學道道相應。
0006c13: 臘八日上堂問逐日尋心心不見經年參道道元無
0006c14: 夜深觸著明星角卓破摩醯本自如且道與釋迦老
0006c15: 子是同是別師云觸著後是何意旨進云古今無二
0006c16: 路凡聖一如然師云本分一句如何道進云踏著秤
0006c17: 錘硬似鐵師云亦須粉碎始得尼問如何是生師云
0006c18: 石筍抽條進云如何是死師云鐵牛臥水進云如何
0006c19: 是本來面目師云師姑依舊是女人進云早知燈是
0006c20: 火飯熟許多時師云見個什麼道理尼無語師打乃
0006c21: 云掀翻不是人間物打失何關天上星一片殘雲消
0006c22: 散盡碧天皎月現全身到恁麼時輸不從贏秦不順
0006c23: 楚山川水國緇素分明一片清虛何須特地還會麼
0006c24: 雖然舊閣閑田地一度贏來方始休。
0006c25: 上堂頓斷舌根的籠絡不住腦門合殺的總絕蹤由
0006c26: 所謂坐斷千差踏翻異路既然如是且道此人如何
0006c27: 親覲還委悉麼寢殿無人空寂寂滿軒惟有月虛明。
0006c28: 上堂動則失宗靜則失旨掀翻動靜哩哩若向
0006c29: 這裏領略得去今古歷然常坦坦了無南北與東西
0006c30: 下座。
0007a01: 應報成寺請上堂諸佛放光明助法實相義驀拈拄
0007a02: 杖敲香几西角云者是放的光如何是實相義又以
0007a03: 杖敲香几西角云者裏是實相如何是放的光若向
0007a04: 者兩處緇素得出便可拈一莖草為丈六金身盛大
0007a05: 千界於粟米之內何故水向石邊流出冷風從花
0007a06: 裏過來香。
0007a07: 歲朝上堂問衲僧門下無遷變選佛場中有聖凡只
0007a08: 如一年之首四季之初如何是迎新第一句師云東
0007a09: 方日出卯進云如何是國泰民安第二句師云臣忠
0007a10: 子樂子孝父心歡進云如何是風調雨順第三句師
0007a11: 云村翁連夜醉野老共雲閑進云恁麼則乾坤盡顯
0007a12: 無生意大地齊彰劫外春師云澣州出密棗乃云歲
0007a13: 首敘寒溫陽和四野分春風潑地起煖氣傍岩升乾
0007a14: 坤毛骨散甦醒凍中情到恁麼時羽毛轉向上宗乘
0007a15: 百草萌西來大意且道爾腳跟下骨董抽芽也未金
0007a16: 馬石前蘭疊翠白猿洞菊馨香。
0007a17: 上堂問五峰八石即不問如何是中盤寺裏主人公
0007a18: 師云德峰進云如何是主人的作用師云迎賓待客
0007a19: 進云恁麼則徹底玲瓏去也師云堂前休教缺香燈
0007a20: 張婆子問生從何來師喝進云死從何去師亦喝進
0007a21: 云如何是不來不去師云須彌山進云去年喫飽飯
0007a22: 今年忘卻饑師云什麼物解喫婆喝師打乃云終日
0007a23: 閑閑地常年坦坦然只麼無改變空王即現前下座。
0007a24: 上堂云拈起也雲騰霧捲放下也匝地波濤所謂活
0007a25: 潑潑轉轆轆逢江作渡遇澗為橋調無粉羹施無米
0007a26: 飯普利人天般般具足只如不拈不放一句如何指
0007a27: 示水歸大海波濤靜雲到蒼梧氣象閑。
0007a28: 上堂舉教中道佛真法身猶若虛空應物現形如水
0007a29: 中月黃面老子將苦葫蘆呼作密果拈黑豆換人眼
0007a30: 睛當時幸是無人若遇個銅頭鐵額漢管教一場漏
0007b01: 逗何故在處綠楊堪繫馬誰家無路透長安。
0007b02: 解制上堂解開布袋頭放出一群牛五湖藏不得四
0007b03: 海莫能收雖然如是切忌犯人苗稼豈不聞古人道
0007b04: 有佛處不得住無佛處急走過始較些子若還東逐
0007b05: 水草西犯青苗莫道不能收得只教浸殺他家虀甕
0007b06: 裏有分在會中還有拽脫鼻孔者試吐氣看眾默然
0007b07: 師云若不藍田射石虎幾乎誤殺李將軍。
0007b08: 上堂問南泉斬貓意旨如何師云腥臊的進云趙州
0007b09: 頂草鞋又作麼生師云兵行詭道乃云桑樹著箭柳
0007b10: 樹出漿張公喫酒醉殺李郎於此會得自有娘生衣
0007b11: 服祖業家園不變不遷不損不壞住之莫盡著之無
0007b12: 窮拈一絲而覆蔭群靈布一具而含育萬有且道如
0007b13: 何是娘生衣服祖業家園乃呵呵大笑下座。
0007b14: 上堂者個是甚麼只是個駝死屍的鈍漢荷皮袋的
0007b15: 婢子從始至今頭出頭入迷原認影逐妄失宗豈知
0007b16: 本自圓明體自空寂真常自性與佛無殊要識返本
0007b17: 還原麼識渠不用頻頻舉只在停機不語中。
0007b18: 上堂問神光山上說法達磨崖下參禪未審意旨如
0007b19: 何師云魚行水濁鳥飛毛落進云恁麼則虛空無背
0007b20: 面在處白雲鄉師云親到一回始得進云萬古不磨
0007b21: 空有相一塵不立絕淆訛師云更要腳跟點地始得
0007b22: 乃云圓明妙性中本來常清淨不染聲色塵不入寂
0007b23: 滅定無取亦無捨無修亦無證堂堂本自如是名大
0007b24: 圓鏡差別一絲毫錯過窮性命報到禪家仔細觀休
0007b25: 將伎倆作心源從前一段真常錦不假機梭體自圓。
0007b26: 上堂問等閑把住要津大地悉皆消殞如何是盤山
0007b27: 境師云群峰拱白塔進云如何是境中人師云一室
0007b28: 坐黃龍進云人境蒙師指向上事若何師便打進云
0007b29: 只如今日四眾臨筵又如何舉唱師云紫蓋峰前雲
0007b30: 片片蟒龍溪下水潺潺進云一種沒絃琴惟師彈得
0007c01: 妙師云識甚好惡乃云佛法如大火聚進則燎卻面
0007c02: 門退則墮坑落塹若有毫髮住著是為立地死漢只
0007c03: 饒諸佛諸祖出來亦須嘴掛壁上山僧到此無理可
0007c04: 申無言可吐只得借盤山為題與大眾通箇消息形
0007c05: 如畫境狀如松滿幹煙籠映碧穹面面龍盤浮翠影
0007c06: 層層瓔珞露真風寶圖壁立千峰外梵剎橫開萬壑
0007c07: 中舉世丹青描不得白雲常掛紫金容。
0007c08: 上堂箇中一著等虛玄今古寥寥絕變遷佛祖界中
0007c09: 藏不得盡情懸向碧堂前所謂仰之彌高鑽之彌堅
0007c10: 瞻之在前忽焉在後還會麼處處綠楊堪繫馬家家
0007c11: 有路透長安渠儂覿面親呈示不必前三與後三。
0007c12: 上堂問獅子吼時芳草綠象王回顧落花紅如何是
0007c13: 回顧的事師視左右云會麼進云不會師云錯過了
0007c14: 也乃云這邊一著佛智難知那邊一機祖心莫測移
0007c15: 星換宿促短延長格外提持一團作用到恁麼時便
0007c16: 可以大開爐拈弄鉗錘煆煉聖凡權衡佛祖且道
0007c17: 誰是其人赤心片片知人少覿面堆堆睹者稀。
0007c18: 上堂問壁立萬仞即不問接物利生事如何師云拖
0007c19: 泥帶水進云棒頭演唱無生曲未審知音有幾人師
0007c20: 云阿誰不會進云恁麼則現前大眾悉皆同條去也
0007c21: 師云知恩者少負恩者多乃云言前薦得舉一明三
0007c22: 句下承當拈頭識尾鐵草鞋一踏粉碎金剛橛一拶
0007c23: 成灰只得百不減一不添貓兒睡覺狗子打眠任他
0007c24: 滄海變桑田惟有衲僧真密訣至今千古許誰傳還
0007c25: 會麼當道鑄成金矮子正齊行下鐵饅頭。
0007c26: 上堂問傾湫倒嶽平常事不涉唇吻道將來師云現
0007c27: 成公案進云手持夜明符幾個知天曉師云夜行人
0007c28: 更多師拈拄杖卓一下云至尊至貴至低至賤雖不
0007c29: 值錢傾國不換廚堂階下糞掃堆頭填坑補谷塞壑
0007c30: 盈溝諸佛拈不起祖師莫能收十聖無門趣入三賢
0008a01: 那覓蹤繇獨有寂寥峰外禪和子作蒲團作被褥做
0008a02: 枕頭復云咄下座。
0008a03: 保安上堂問三藏百宗渾是藥情與無情一病身乞
0008a04: 師速救師打云收進云恁麼則踢翻罏銚藥病消殞
0008a05: 去也師云哩哩進云謝師指示師云吽癹吒乃
0008a06: 云罪從心起將心懺覓心心似空花焰了知心罪本
0008a07: 來空此是雄雄沒量漢達心空真實懺紅爐燄上飛
0008a08: 雪片三災八難盡消除五眼六通渾顯現圓明露藏
0008a09: 不得爍爍寒光輝碧落眉間玉露少人知掌上明珠
0008a10: 誰把著擲拄杖云大眾看取。
0008a11: 上堂問年年今日臘月八朝朝夜半一天星且道釋
0008a12: 迦老子悟個什麼師云窺破鼻梁進云恁麼則天明
0008a13: 不須雞報曉日午何用打三更師云說到不如行到
0008a14: 進云學人契界分明去也師云且莫錯認定盤星僧
0008a15: 喝師打乃云臘月八無縫罅鐵壁銀山錐莫劄舉眸
0008a16: 觸著一輪星雪山悟了西番達擲拂子下座。
0008a17: 
0008a18: 
0008a19: 
0008a20: 大博乾禪師語錄卷第二終
