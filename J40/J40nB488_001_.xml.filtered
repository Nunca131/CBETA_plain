0305a01: 斗南暐禪師語錄序
0305a02: 
0305a03: 
0305a04: 
0305a05: 
0305a06: 
0305a07: 
0305a08: 
0305a09: 
0305a10: 
0305a11: 
0305a12: 
0305a13: 
0305a14: 
0305a15: 
0305b01: 
0305b02: 
0305b03: 
0305b04: 
0305b05: 
0305b06: 
0305b07: 
0305b08: 
0305b09: 
0305b10: 
0305b11: 
0305b12: 
0305b13: 
0305b14: 
0305b15: 
0305c01: 
0305c02: 
0305c03: 
0305c04: 
0305c05: 
0305c06: 
0305c07: 
0305c08: 
0305c09: 
0305c10: 
0305c11: 
0305c12: 
0305c13: 
0305c14: 
0305c15: 
0306a01: 斗南暐禪師語錄卷之上
0306a02: 侍者普潤記錄
0306a03: 住溫州接待禪寺
0306a04: 康熙三十五年丙子五月初五日師受溫郡縉紳周
0306a05: 公長茂等公請入院。
0306a06: 山門　解脫門開周圍天壁龍象交參如何委悉卓
0306a07: 拄杖云從斯入者永無退失。
0306a08: 彌勒　天上無彌勒地下無彌勒驀然相撞著元來
0306a09: 是者賊顧左右云賊賊心不負人面無慚色。
0306a10: 韋馱　感應三洲隨方顯跡內外障消全仗渠力若
0306a11: 有非為曲不藏直。
0306a12: 佛殿　洞山言端雲門語的今日新長老當陽重舉
0306a13: 出展坐具作禮三拜。
0306a14: 伽藍　廣大道場盡是木頭土塊法門者般寥落你
0306a15: 也不生慚愧直須賓主同心方顯靈山一會。
0306a16: 祖師　西天東土一隊禿奴神光性燥達磨心粗插
0306a17: 香云以此驗今時正宗赤手扶。
0306a18: 據室　卓拄杖云據此室行此令橫按莫邪高懸寶
0306a19: 鏡佛祖魔軍側耳諦聽復卓一卓云咄當日眾護法
0306a20: 請上堂拈疏云識得一萬事畢一毫端上通消息者
0306a21: 消息也要維那重宣出宣疏畢指法座云寶華王座
0306a22: 作麼陞步直下無私向上一路拈香祝
0306a23: 聖畢次拈香云此瓣香惠眾萌芽嵩巖增長不受護國
0306a24: 深培卻郤承靈隱滋養業風吹到普陀頓教遍界芬芳
0306a25: 今日信手拈來爇向爐中專伸供養現住普陀鎮海
0306a26: 堂上傳臨濟正宗第二十八世上別下庵統老和尚
0306a27: 用酬法乳之恩斂歛衣就座宗要和尚白槌云法筵龍
0306a28: 象眾當觀第一義師云杲日當空光明赫奕朗耀祖
0306a29: 燈宗風振起花雨繽紛普天匝地隨處稱尊有權有
0306a30: 實主賓照用殺活臨時豎拄杖云所以木上座有時
0306b01: 在孤峰頂上合水和泥不背一人有時在鬧市街頭
0306b02: 青眉白眼不向一人敲空作響擊木無聲全體作用
0306b03: 點鐵成金非涉神通玄妙卻郤緣公案現成惟願大家
0306b04: 出手扶起破裂沙盆召眾云還有出手者麼更聽一
0306b05: 頌珠懸鎮海乾坤靜斗拱星辰朗太虛本地風光輝
0306b06: 宇宙一輪紅日遶須彌結槌云諦觀法王法法王法
0306b07: 如是師下座。
0306b08: 元旦上堂問昨日今朝即不問新年一句請師宣師
0306b09: 云爆竹一聲催臘去梅花幾點送春來進云不新不
0306b10: 舊一句又作麼生師云能為萬象主不逐四時凋進
0306b11: 云新年舊歲蒙師指如何是父母未生前本來面目
0306b12: 師云拈起驢頭尾上安進云恁麼則眉橫鼻直去也
0306b13: 師云切莫錯認問如何是第一義師云未禮拜前向
0306b14: 汝道了進云禮拜後如何師云有棒不打你僧禮拜
0306b15: 乃揮拂子云一念萬年萬年一念綿綿密密打成一
0306b16: 片憑他說前論後換舊添新戴新帽著新衣高拱手
0306b17: 深作揖拜張三謝李四列錦鋪花擎拳舞掌觀燈翫
0306b18: 月色色隨緣設若未能切須看箇話頭如銀山鐵壁
0306b19: 左不得右不得如嚼鐵饅頭吞不得吐不得如夜入
0306b20: 暗室進不得退不得忽然時節到來鴉鳴鵲噪爆竹
0306b21: 一聲自然推門落臼如杲日麗天無所不照者纔是
0306b22: 真新年也頭頭受用物物現成然雖如是且道新年
0306b23: 到來舊歲從甚處去拈拄杖過左手云從者裏去新
0306b24: 春從甚處來拈拄杖過右手云從者裏來正恁麼時
0306b25: 不來不去不新不舊一句又作麼生心包太虛懷藏
0306b26: 日月。
0306b27: 上堂寒梅帶雪池塘外綠柳拖金曲水邊簫管聲中
0306b28: 發妙旨煙霞堆裏絕言詮卓拄杖云露柱燈籠開口
0306b29: 笑本無新舊落人間。
0306b30: 法雨老和尚書到上堂舉書云只者箇千里傳來蒙
0306c01: 師眷注文不加點肘後符露八字打開無盡倉庫接
0306c02: 待者裏雖是藏無粒米雲廚餐餐充足龍蛇混雜凡
0306c03: 聖同居不能弘揚祖道豈把法門塗污遙念吾師深
0306c04: 恩恒把衣珠衛護正當恁麼時日用無私一句又作
0306c05: 麼生路遙知馬力日久見人心。
0306c06: 恒月文光兩上座領眾信朝海歸請上堂問卓錫九
0306c07: 山閒覺路法壇大啟梵王宮有一箇全體作用不涉
0306c08: 程途的到來如何接待師卓拄杖云白棒赤條條進
0306c09: 云臨濟三玄更請曲垂方便師云聽爾葛藤進云如
0306c10: 何是第一玄師云呈橈薄海浪滔天如何是第二玄
0306c11: 師云杖敲潭底月嬋娟如何是第三玄師云離岸橫
0306c12: 撐無底船如何是第一要師云梵音洞口羊腸道如
0306c13: 何是第二要師云栴檀林裏金獅哮如何是第三要
0306c14: 師云眼底聞聲向上竅進云玄要齊拈無箇事九天
0306c15: 雲淨鶴飛高師云又恁麼去也乃揮拂子云勝地名
0306c16: 山一毫端出萬派朝宗鎮海獨步梵音現相磐陀趺
0306c17: 坐佛國天然栴檀馥郁說法圓通因緣會遇四眾臨
0306c18: 筵切忌錯過復拂一拂云正當恁麼時在家舍不離
0306c19: 途中在途中不離家舍一句作麼生千里特來呈舊
0306c20: 面相逢相見笑呵呵擲拂子下座。
0306c21: 退院上堂拈拄杖云昨日今朝事不同江心船便好
0306c22: 開篷一雙窮相持竿手到處垂綸秪釣龍曳杖便行
0306c23: 住無錫慈雲禪寺。
0306c24: 康熙三十九年庚辰七月十二日師受邑侯李公護
0306c25: 法闔邑縉紳黎媚鄒公勗如楊公等公請暨方丈老
0306c26: 人慈命入院。
0306c27: 三門　要津把斷栖泊無從豁開戶牖聊通一線卓
0306c28: 拄杖便入。
0306c29: 佛殿　惟吾獨尊往者不可諫未說一字來者猶可
0306c30: 追幹蠱雲門較些子人情分上且施為展具作禮。
0307a01: 伽藍　沙盤成破杓柄短長叢林巨細惟君承當插
0307a02: 香云爇此一瓣無餘事只圖重起熱心腸。
0307a03: 祖師　終朝都盧著嘴成得甚麼邊事從今放開兩
0307a04: 道眉方始有些生氣。
0307a05: 方丈　拈一放一拿三道三此是本師老人打鳳羅
0307a06: 龍的所在暐上座子承父業且作麼生展演卓拄杖
0307a07: 云男兒自有沖霄志不向如來行處行是日請上堂
0307a08: 拈疏云七縱八橫明明歷歷文彩齊張開權顯實若
0307a09: 還未辨端由卻郤聽當陽表白指法座云須彌山獅子
0307a10: 座欲登便登要坐即坐擬議思量當面錯過顧視左
0307a11: 右云如何是不錯過的喝一喝遂陞拈香祝
0307a12: 聖畢次拈香云此瓣香芳蒂靈根冰清玉潔威音那畔
0307a13: 了無枝葉法雨堂中常為此切第二回拈出爇向爐
0307a14: 中專申供養前領高峰現住普陀永壽聖因徑山及
0307a15: 當山堂上六坐道場傳臨濟正宗第二十八世本師
0307a16: 上別下庵統老和尚用酬法乳之恩斂歛衣就座弘慧
0307a17: 大師白槌云法筵龍象眾當觀第一義師以拂子拂
0307a18: 一拂云道本無言因言顯道眾中若有顯道者不妨
0307a19: 出來相見本悟大師問蛟龍喜得風雲際頃刻昇騰
0307a20: 上九霄如何是昇騰一句師云麗珠光燦爛蟾桂影
0307a21: 婆娑進云分身宇宙行慈化垂手塵寰剔慧燈此是
0307a22: 方丈老人尋常作略今日新和尚分中如何施設師
0307a23: 云一株玉樹綻新花滿眼看來無異色進云
0307a24: 聖天子頒臨宸翰老和尚命授法幢吾兄如何擔荷師
0307a25: 云願同化日光天下力振宗風遍大千進云可謂掀
0307a26: 翻海嶽行新令不須鼓動口唇皮師云借光始得乃
0307a27: 云行無慮住無憂東甌卓錫過明州繽紛法雨吾師
0307a28: 化　御賜慈雲逸興優墻壁生光新意氣輝煌殿閣
0307a29: 舊春秋堯天舜日今猶昔滿路歌謠樂未休群生且
0307a30: 道承誰力人我雙忘理事周鯤鯨得水成龍去萬類
0307b01: 沽恩得自由拈拄杖卓一卓云雙徑高峰齊喝彩不
0307b02: 風流處也風流再白槌師下座。
0307b03: 開爐西堂慧通大師領許氏夫人請上堂問為國開
0307b04: 堂即不問說戒安禪事若何師云錦上鋪花又一重
0307b05: 問山不在高有仙則名水不在深有龍則靈如何是
0307b06: 慈雲境師云萬歲臺前光燦爛進云如何是境中人
0307b07: 師云鬧市街頭高著眼進云人境已蒙師指示向上
0307b08: 還有事也無師云向下會取乃卓拄杖云鉗錘在握
0307b09: 爐韝風高頑銅鈍鐵觸著鎔銷三賢十聖腦裂頭焦
0307b10: 更加一頓法器堅牢躍冶莫邪出匣吹毛殺佛殺祖
0307b11: 斬盡狐妖縱橫自在任運逍遙要見便見覿體相遭
0307b12: 思量擬議地遠天遙復卓一卓云會麼若還不會更
0307b13: 為頌出西堂為眾婆心切許氏齋僧插髻高親得一
0307b14: 回白汗出黃金萬兩一時消。
0307b15: 說戒浙江撫軍張大護法請上堂師以拂子打圓相
0307b16: 云形同法同天同地同聖同凡同僧同俗同山河大
0307b17: 地一切皆同大眾還信得及麼若信不及與你葛藤
0307b18: 一上靈光獨耀迥脫根塵體露真常心性無染大地
0307b19: 眾生各有一段光明輝天鑑地耀古騰今不變不遷
0307b20: 無向無昔修證不無染污不得雲收雨霽杲日當空
0307b21: 雖然猶是體上相應更須單刀直入大用現前胡來
0307b22: 胡現漢來漢現且道如何是即今的大用蘇州有常
0307b23: 州有無錫城畔惠澗東流萬法為侶吸盡西江擎茶
0307b24: 洗缽通身靈妙觸目文殊三昧滿耳圓通面門慈雲
0307b25: 境界超群優波離置在甚麼處今日大檀設齋少頃
0307b26: 持缽應供。
0307b27: 說戒琇如大師請上堂問法雨宗風即不問目前一
0307b28: 句是如何師云王令已行天下遍將軍塞外絕煙塵
0307b29: 進云即今設供飯僧有何祥瑞師云財法二施問雪
0307b30: 覆千山即不問五家宗旨請師宣師云五家無宗旨
0307c01: 僧擬問師便打僧喝師連棒打退乃云應供波離說
0307c02: 向伊披衣展缽莫遲疑若能覿體承當去三世如來
0307c03: 把手攜復舉世尊一日敕阿難食時將至汝當入城
0307c04: 持缽阿難應諾世尊曰汝既持缽須依過去七佛儀
0307c05: 式阿難便問如何是七佛儀式世尊召阿難阿難應
0307c06: 諾世尊曰持缽去師云世尊持缽慈雲展缽且道是
0307c07: 同是別今日琇大師設齋大眾食時切忌向鼻孔裏
0307c08: 入卓拄杖下座。
0307c09: 佛成道洪滋大德請上堂卓拄杖云釋迦老子苦行
0307c10: 生疲睹星悟道偷心未死指東話西不識羞恥堪笑
0307c11: 雲門痛處加錐復卓一卓。
0307c12: 上堂豎拂子云只者箇三世諸佛說不著歷代祖師
0307c13: 說不著天下老和尚說不著拂一拂云山僧即今說
0307c14: 著了也眾中還有信得及者麼擊禪床下座。
0307c15: 小參
0307c16: 小參問向威音前道則觸向威音後道則背如何是
0307c17: 不觸不背的句師云覓火和煙得擔泉帶月歸進云
0307c18: 眉毛分八字鼻孔向下垂如何是超格的句師云難
0307c19: 得到者地位進云一堂風冷淡千古意分明師云且
0307c20: 喜領話問丹霞燒木佛意旨如何師云親見丹霞始
0307c21: 得進云院主因甚眉鬚墮落師云多少人向者裏疑
0307c22: 著進云鴛鴦繡出從君看不把金針度與人師云逢
0307c23: 人切莫錯舉進云文殊是七佛之師因甚出女子定
0307c24: 不得師云相識滿天下知心能幾人進云罔明是初
0307c25: 地菩薩因甚出得女子定師云莫謗他好僧打○相
0307c26: 云還出得者箇麼師云敗闕不少問如何是真實境
0307c27: 師云昨日雨今日晴進云如何是虛妄境師云未開
0307c28: 口前早已巳錯進云其如寶珠池終日開口紫霞峰未
0307c29: 守點頭師云明眼人難瞞乃云照用雙行殺活並舉
0307c30: 大開爐點鐵成金饒他踢倒紫霞峰吸乾寶珠池
0308a01: 向紅爐裏著腳烈燄中安身到者裏只教上天無路
0308a02: 入地無門緩緩地將渠腦後一捏然後東西自辨南
0308a03: 北自分便覺胸包天地見出古今者些且置圓期一
0308a04: 句究作麼生喝一喝云犀因翫月紋生角象被雷驚
0308a05: 花入牙。
0308a06: 小參殘冬方去春色初來法王號用安排堪笑
0308a07: 東君多漏泄雪凝東嶺露梅腮。
0308a08: 解七小參豎竹篦云金能剋木木能生火信手拈來
0308a09: 烹佛烹祖照用同時不背不觸召眾云背觸且置七
0308a10: 期告圓一句又作麼生眾舉首旋風打散。
0308a11: 元旦小參年年正月初一箇箇眉橫鼻直橫按拄杖
0308a12: 云若向者裏見得一一何勞拈出。
0308a13: 除夕小參臘月三十年窮歲畢野鬼閑神自生荊棘
0308a14: 十聖三賢魂飛膽裂彌勒釋迦倚墻靠壁卓拄杖云
0308a15: 只得木上座心不負人面無慚色且道分歲一句又
0308a16: 作麼生良久云玉燭銀燈光燦爛來朝齊賀太平年
0308a17: 上元文光上座請為雪友禪宿對靈小參雪老闍黎
0308a18: 出處甚奇西域靈山移來者裏妙用無窮不可思議
0308a19: 忽爾知歸方寸不離特拈一偈覿面提持偈曰昔年
0308a20: 苦行赤條條獨立孤標萬象超言下頓圓無漏智輝
0308a21: 輝燈月甚逍遙。
0308a22: 小參雲門餅趙州茶粗中有細渴時飲饑時餐大用
0308a23: 現前若涉擬議麵裏有沙。
0308a24: 秉拂
0308a25: 大士誕日受囑秉拂莫謂龍天推出漫言果熟香飄
0308a26: 昔在萬八峰前獨薦今向普陀崖畔承當只因符到
0308a27: 奉行故爾當機不避啐啄同時乾坤震應正令全提
0308a28: 佛祖家風今值大士聖誕四眾雲臻諸兄推舉暐上
0308a29: 座提唱向上宗乘若論者一著子豈可輕易因堂頭
0308a30: 和尚嚴命不敢辜負人天眾前豈肯囊藏正當恁麼
0308b01: 時直得與諸兄露箇消息去也舉拂子云諸佛諸祖
0308b02: 自此授受從劫至劫無有得失還見麼擊拂子云大
0308b03: 庾嶺頭提不起而今遍界不曾藏。
0308b04: 機緣
0308b05: 師參靈隱因僧問碩和尚十方同聚會箇箇學無為
0308b06: 如何是無為法靈便打僧云既是無為法因甚麼顯
0308b07: 大機大用靈云你道大機大用是有為法麼僧無語
0308b08: 靈置一甕于方丈前命眾各作拈頌投入甕中如有
0308b09: 出格見解者即付缽袋眾投畢首座問靈云者一甕
0308b10: 未知有幾箇好的靈云半箇也無座云和尚看過了
0308b11: 麼靈云隔甕子看過了靈問師云你道隔甕子作麼
0308b12: 生看師打靈一掌云用甕子作麼靈呵呵笑云是汝
0308b13: 始得師拂袖便出。
0308b14: 師參護國夢和尚呈頌次夢云生從何來師云新生
0308b15: 月照天國云死從何去師云路在腳頭邊國云生來
0308b16: 死去是同是別師云苦瓜連根苦甜瓜徹蒂甜國打
0308b17: 云苦瓜連根苦甜瓜徹蒂甜師云明眼宗師因甚隨
0308b18: 人起倒。
0308b19: 師到雪竇弘遠和尚問甚處來師云天台來竇云護
0308b20: 國國清安否師云太平萬年竇云石橋因甚麼作兩
0308b21: 橛師云和尚何得掩耳偷鈴竇云你還不知麼師云
0308b22: 豈敢妄通消息竇云如何是真消息師低頭喫茶竇
0308b23: 云盞子撲落地碟子成七片又作麼生師云東西十
0308b24: 萬南北八千。
0308b25: 師在雪竇為茶頭一日雪竇上堂師出問撥塵見佛
0308b26: 事如何竇云你是箇死貓兒師云獅子兒也不識竇
0308b27: 云試哮吼看師云只恐驚殺野狐狸竇拈棒師便喝
0308b28: 竇歸方丈召師至問云適來者一段公案你還記得
0308b29: 麼師作聽勢竇打一掌云是賞你是罰你師云老老
0308b30: 大大伎倆如此竇云燒茶去師近前扭竇鬚竇云你
0308c01: 又腳荒手亂作麼師云冷灶裏一把熱灶裏一把竇
0308c02: 云東摸模西摸模有甚了期師云鑊湯無冷處。
0308c03: 師回惠眾剃度法師問諸方為子說甚麼師云請法
0308c04: 師珍重口門法師云曾到溈山麼師云到法師云水
0308c05: 牯牛事作麼生師云和泥合水拖犁拽杷法師云我
0308c06: 問子水牯牛子便道拖犁拽杷問汝如何是佛作麼
0308c07: 生道師向露柱作女人拜云珍重法師罔措師拍掌
0308c08: 而去。
0308c09: 師到澄心洪明和尚豎竹篦問喚作竹篦則觸不喚
0308c10: 作竹篦則背畢竟喚作什麼師云顛倒不少洪便打
0308c11: 師奪竹篦云速道速道洪良久師打地云放過則不
0308c12: 可。
0308c13: 師參法雨老人雨問云從甚處來師云金陵來雨云
0308c14: 曾到報恩麼師云曾到雨云報恩塔放光也未師云
0308c15: 換卻郤天下人眼睛雨豎拳云還換得者箇麼師云正
0308c16: 眼難瞞雨云如何是正眼師指旁僧云者瞎驢雨便
0308c17: 打師便喝雨又打師禮拜。
0308c18: 師在法雨板首寮打七次法雨老人遣侍者送竹篦
0308c19: 三塊者云內有一塊是和尚的師問雨適纔侍司道
0308c20: 內有一塊是和尚的未審是那一塊雨云第四塊是
0308c21: 師豎竹篦云者一塊雨云總任裏許師遂打云恁
0308c22: 麼則借婆衫子拜婆年。
0308c23: 師與天柱和尚同入堂柱云好一堂師僧沒箇大徹
0308c24: 大悟的師云瞎漢那箇不是大徹大悟的柱云瞎漢
0308c25: 那箇是大徹大悟的師召眾云者兩瞎還有親疏也
0308c26: 無眾無語師代云一對跎子相逢著世上于今沒直
0308c27: 人。
0308c28: 法雨老人入堂垂問無夢無想主人公在甚麼處眾
0308c29: 無對師就地臥作鼾聲雨云好瞌睡師云者老漢話
0308c30: 頭也不識師問法雨如何是祖師西來意雨云一株
0309a01: 老梅樹兩箇大丫叉師云只得其體不得其用雨云
0309a02: 汝作麼生師舉足便行雨云意旨如何師云多時不
0309a03: 洗臭氣熏人。
0309a04: 師問僧如何是本來面目僧云喫茶師云昨日道喫
0309a05: 茶今日又道喫茶僧無對師代云怎奈明日何。
0309a06: 法雨問師山僧心痛子還醫得麼師云和尚是無心
0309a07: 道人從甚處痛來雨驟步歸方丈師云者老漢被我
0309a08: 一問直得口啞旁僧云莫謗和尚好師打僧一掌僧
0309a09: 云為甚麼打某甲師云寄與堂頭和尚僧云何故師
0309a10: 云切忌裝模作樣。
0309a11: 法雨從徑山歸集眾出迎次師問眾古德云有一人
0309a12: 在途中不離家舍有一人在家舍不離途中因甚麼
0309a13: 又要鳴鐘擂鼓迎接和尚眾下語不契師代云怎奈
0309a14: 老漢披毛戴角何。
0309a15: 師問僧你在那一寮僧云藏樓上師云當何職事僧
0309a16: 云香燈師云香燈事作麼生僧云滿室香雲人定後
0309a17: 半窗明月夜來遲師云本分事僧云鐘板分明師
0309a18: 便打。
0309a19: 師問沙彌甚處來彌云松雲庵來師云誰叫你來彌
0309a20: 云自己來師云誰是你自己彌云我師云我是阿
0309a21: 誰彌云法成師云未有名字以前喚作甚麼沙彌無
0309a22: 對師喝出。
0309a23: 師遊山次見巖上有慧濟禪院四字問僧云慧濟在
0309a24: 甚麼處僧云前去半里師指巖云者裏是甚麼所在
0309a25: 僧無對師云只因太近有童子云只因太遠師云過
0309a26: 在甚麼處童云路徑太多師云你的路頭在甚麼處
0309a27: 童以棍子畫地云在者裏師云從此入者不得忘卻郤
0309a28: 童云不忘卻郤師云秪恐不是玉是玉也大奇。
0309a29: 僧問獅子窟中無異獸因甚麼野豬兔鹿成群師云
0309a30: 家無滯貨不富僧禮拜師云會麼僧擬議師托開云
0309b01: 野豬兒。
0309b02: 師入堂僧問無夢無想主人公在什麼處師云甕裏
0309b03: 何曾走卻郤鱉僧云秪如夢想到又作麼生師云惺惺
0309b04: 著僧拂袖便行師云你見箇甚麼道理僧便喝師云
0309b05: 切忌妄承當。
0309b06: 東甌蔣總戎問師云得業何處師云普陀蔣云普陀
0309b07: 是別庵和尚麼師云是蔣云甚處人師云西蜀蔣云
0309b08: 多少眾師云或千餘或十百蔣云因甚如此師云法
0309b09: 無定相蔣云師是何處人師云台山蔣云數聞有金
0309b10: 身羅漢因甚麼杳無消息師云護法何得貴耳賤目
0309b11: 蔣云某實不識師云果然。
0309b12: 僧問和尚諭僧直夜行不打燈者下簽忽遇箇雙目
0309b13: 不見的人作麼生若不下簽又違和尚令若下簽他
0309b14: 又是箇光明畢竟如何即是師云一朝權在手便把
0309b15: 令來行。
0309b16: 僧問毛吞巨海因甚麼大樹被水沖去師云若不賣
0309b17: 俏怎得風流。
0309b18: 僧問芥納須彌因甚麼
0309b19: 皇上賜琉璃瓦數十萬蓋菩薩頂不遍師云法門廣大。
0309b20: 僧問法雨寺居大洋海中為甚麼無水喫師云阿誰
0309b21: 欠少。
0309b22: 僧問海上橫行底人腳跟下因甚麼乾巴巴地師云
0309b23: 月穿潭底水無痕。
0309b24: 僧問名山受天下人供養閻羅老子索飯錢或將金
0309b25: 銀錢寶頭目髓腦等物與他他一切不要畢竟將甚
0309b26: 麼與他師云數本敲窗花有意幾竿對客竹無心僧
0309b27: 擬議師云切莫向鬼窟裏作活計。
0309b28: 僧問馬見便嘶驢見便撲永壽橋上石獅子鎮日相
0309b29: 對因甚麼不怒師云同道者方知。
0309b30: 僧問如何是祖師西來意師云冬瓜藤上結葫蘆進
0309c01: 云葫蘆有多少子師豎拳云一箇進云恁麼正欠參
0309c02: 在師云還我話頭來僧罔措師便打。
0309c03: 拈
0309c04: 大事未明如喪考妣大事已明如喪考妣
0309c05: 明與不明普化搖鈴哀與不哀裂石迸灰無有一人
0309c06: 著緊好似擔雪填井若道恁麼便是總是依樣畫餅
0309c07: 大眾盡力道不出底句還有人道得麼試出道看其
0309c08: 或未然留與諸方檢點。
0309c09: 青林挑柴
0309c10: 若作出坡會狼籍不少若作道理會弄巧成拙當時
0309c11: 若遇暐上座一到便罵者野狐精以己方人待他纔
0309c12: 開口一棒打殺何故車不橫推理無曲斷。
0309c13: 國師三喚侍者
0309c14: 國師三喚如蟲禦木侍者三應偶爾成文秖如國師
0309c15: 道將謂吾孤負汝誰知汝孤負吾意作麼生鯨吞海
0309c16: 水盡露出珊瑚枝。
0309c17: 南泉住庵
0309c18: 南泉雖是見機而作未免隨人起倒者僧雖善飽食
0309c19: 安眠猶是夢裏做夢。
