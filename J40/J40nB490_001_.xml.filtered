0449a01: 粟如大師像
0449a02: 
0449a03: 
0449a04: 
0449a05: 
0449a06: 
0449a07: 
0449a08: 
0449a09: 
0449a10: 
0449a11: 自贊
0449a12: 踞坐博嶺四十餘年大壽昌
0449a13: 先宗傳達摩不傳咦傳不傳
0449a14: 虛空釘橛矢上加尖咄咄。
0449a15: 嗣法門人傳鵬敬述
0449a16: 
0449a17: 
0449a18: 
0449a19: 
0449a20: 
0449a21: 粟如瀚禪師語錄序
0449a22: 神宗末年吾宗之在天下太白石傘而外於西汪則
0449a23: 唯博山焉博山法道嚴整門庭孤峻學者非出類拔
0449a24: 萃流罕有能登其門者以故能登之者皆係出偉人
0449a25: 如瀛山誾公檀度密公輩即在古亦所難得今其兒
0449a26: 孫遍天下鳳嶺一席代不乏人古云源之清遠者流
0449a27: 必長此其是也粟如瀚禪師出雪澗奉公之門奉公
0449a28: 與瀛山誾公為昆季皆老博山室中真子其鉗錘妙
0449a29: 密嚴整孤峻之風世能熟鍊故所出克紹箕裘者比
0449a30: 比也而禪師尤能於頭角中傑出一斑吾石傘一枝
0449b01: 雖不敢少讓然亦不敢不讓己巳酉元宵前三日承乏
0449b02: 博山以來所有為眾拈提語若干門人錄梓成帙索
0449b03: 序於余余雖不敏以私淑之至又安敢以不文辭於
0449b04: 是書數語簡端聊以志景仰萬一若其照用殺活主
0449b05: 賓縱奪與夫說法自在之妙接物變幻之巧具眼者
0449b06: 請以全帙觀則得之也然則博山一枝法道益有所
0449b07: 寄重其在是乎。
0449b08: 時歲次庚戌中夏之吉錢塘白巖淨符書於待慶堂
0449b09: 
0449b10: 
0449b11: 粟老和上語錄後序
0449b12: 古德云打破大唐國裡覓個禪師不可得由斯言之
0449b13: 師以禪名耶抑禪以師名耶此其故吾於先師粟老
0449b14: 和上其人得之矣先師以尊人會夏鼎已巳遷有殷革
0449b15: 命之際忠憤卒官遂繼志身隱披緇林泉高風勁節
0449b16: 人擬夷齊至於匡徒住院固其夷然所不屑者蓋先
0449b17: 師之志以禪逸也非欲以禪師之名躋於前而標於
0449b18: 後也及澗大父年耄郡侯易菴高公暨四眾堅請不
0449b19: 得已巳繼席博山應期瀛山高泉焉爰有三會錄梓行
0449b20: 於世世皆仰為破熱清涼散照夜光明幢久矣惜卷
0449b21: 帙浩繁人多艱於負挾遐方異地雖聞先師之名睹
0449b22: 先師之錄者少今於先師法錄中擇其的的提持本
0449b23: 分只著子者彙為六卷梓而送附嘉興楞嚴寺流行
0449b24: 使未睹者得而睹之亦俾後之學者或於一言半句
0449b25: 之下得脫略窠臼動徹本地風光是之謂能自得師
0449b26: 也即謂師以禪名也可謂禪以師名也可謂斯錄為
0449b27: 禪師也亦無不可是為序。時
0449b28: 康熙五十一年歲次壬辰夷則月自恣日住博山門
0449b29: 人傳鵬焚香拜手譔
0449b30: 
0449c01: 粟如瀚禪師語錄總目
0449c02: 卷之首
0449c03: 序文二則
0449c04: 第一卷
0449c05: 住博山能仁寺語錄
0449c06: 上堂一
0449c07: 第二卷
0449c08: 住博山能仁寺語錄
0449c09: 上堂二
0449c10: 住高泉語錄
0449c11: 上堂
0449c12: 小參
0449c13: 示眾
0449c14: 住瀛山語錄
0449c15: 上堂
0449c16: 小參
0449c17: 第三卷
0449c18: 再住博山語錄
0449c19: 上堂三
0449c20: 第四卷
0449c21: 住博山語錄
0449c22: 小參
0449c23: 第五卷
0449c24: 住博山語錄
0449c25: 示眾一
0449c26: 再住博山語錄
0449c27: 示眾二
0449c28: 秉拂
0449c29: 入室機緣
0449c30: 第六卷
0450a01: 拈頌
0450a02: 佛事
0450a03: 佛祖讚
0450a04: 自讚
0450a05: 詩偈
0450a06: 行狀
0450a07: 塔銘
0450a08: 塔記
0450a09: 
0450a10: 目次畢
0450a11: 
0450a12: 
0450a13: 
0450a14: 
0450a15: 
0450a16: 
0450a17: 
0450a18: 
0450a19: 
0450a20: 
0450a21: 
0450a22: 
0450a23: 
0450a24: 
0450a25: 
0450a26: 
0450a27: 
0450a28: 
0450a29: 
0450a30: 
0450b01: 粟如瀚禪師語錄卷之一
0450b02: 嗣法門人傳鵬編
0450b03: 住信州博山能仁寺上堂一
0450b04: 師於康熙己巳酉正月十二日受信州郡伯易菴高公
0450b05: 暨現任諸大護法併七邑紳衿諸大檀越及同門雲
0450b06: 怡玄三大師本寺兩序諸山耆舊請開堂。
0450b07: 受請上堂舉如意云一家有事百家忙師命頻催難
0450b08: 躲藏矧乃郡侯重抑逼無何勉強為登堂秪如登堂
0450b09: 作個甚麼擊如意云佇看碧天雲氣靜一輪明月印
0450b10: 千江。
0450b11: 佛殿麻三觔乾屎橛是什麼展具云今朝蓋覆將來
0450b12: 免教重重漏洩。
0450b13: 韋馱衛法安僧摧邪輔正外道天魔以具打○相云
0450b14: 咸遵此令咄。
0450b15: 伽藍有者片地賴君守護此地未生當何所務伽藍
0450b16: 神須照顧。
0450b17: 祖師你扶頭我把尾抬搦交加瞞神嚇鬼。
0450b18: 據室偏不附物正豈立玄機輪轉處及盡纖直饒
0450b19: 佛祖到來總教一頓麤拳。
0450b20: 拈疏當道檀護七邑紳衿法門昆季諸山勤舊毛錐
0450b21: 未動已巳前早為諸人說大義竟諸人還信麼脫或遲
0450b22: 疑仰勞維那重宣。
0450b23: 指座欲仰彌高欲鑽彌堅信步踏著地轉天旋遂陞
0450b24: 拈香此一瓣香知恩有自荷炤無私奉為
0450b25: 國王萬壽宰輔簪纓郡邑當道紳衿檀護永作民生依
0450b26: 怙常為濟世甘霖。
0450b27: 此一瓣香荊榛叢裏日聞虎嘯龍吟瓦礫場中高聳
0450b28: 瓊樓玉殿不是先聲露布秪貴酌水知源爇向鑪中
0450b29: 供養傳　曹洞正宗二十七世重興博山異祖和尚
0450b30: 此一瓣香既非自然不由造作昔年嗅著歸雲室一
0450c01: 旦衝開面壁軒端申供養前住瀛山高泉即此堂上
0450c02: 本師澗和尚用酬法乳斂歛衣就座怡西堂白椎竟出
0450c03: 問第一義諦即不問利生接物事如何師云春雲橫
0450c04: 海上金翅攪龍門進云聖人出世萬物欣睹和尚出
0450c05: 世人天欽仰未審相去多少師云島嶼分諸國星河
0450c06: 共一天進云洞上綱宗掀轉處博山法道復重新師
0450c07: 云還須共出隻手進禮退玄西堂問諸葛昔年稱隱
0450c08: 者茆廬堅請出山來雖然出處有時因甚前收後放
0450c09: 師云松花若也霑春力根在深巖也著開進云老人
0450c10: 六年抑逼和尚堅執不從今日一諾而就為復前收
0450c11: 後放為復出處有時師云誰人知此意令我憶鍾期
0450c12: 進云木人嶺上輕開口石女溪邊笑點頭且道是節
0450c13: 拍非節拍師云打麵還他洲土麥唱歌須是帝鄉人
0450c14: 進云恁麼則一曲無絃琴惟師彈得妙師云妙舞自
0450c15: 應誇遍拍三臺元要大家摧進作禮問從上宗乘即
0450c16: 且置四轉功位事如何師云我坐你立進云如何是
0450c17: 轉功就位師云無水不朝東如何是轉位就功師云
0450c18: 雲自帝鄉出如何是功位齊彰師云梅花雪裏香如
0450c19: 何是功位齊隱師云日落山水靜進云功位已巳蒙剖
0450c20: 露全提一句更請垂慈師便打問攢花簇錦不用拈
0450c21: 提五位功勳請師揭示師云黃葉休遮眼青雲自有
0450c22: 陰進云如何是向師云萬派皆歸海如何是奉師云
0450c23: 葵花向日傾如何是功師云高枕石頭眠如何是共
0450c24: 功師云石火迸青天如何是功功師云寒盡不知年
0450c25: 進云曹洞門庭蒙指示別展鎗旗作麼生師云禮拜
0450c26: 直須頭點地問為眾開堂人共仰臨濟家風事若何
0450c27: 師便打進云如何是奪人不奪境師云昔人已巳乘白
0450c28: 雲去此地空餘黃鶴棲如何是奪境不奪人師云日
0450c29: 暮鄉關何處是煙波江上使人愁如何是人境兩俱
0450c30: 奪師云吳宮花草埋幽徑晉代衣冠作古坵如何是
0451a01: 人境俱不奪師云新豐市裏行人度小苑城邊獵馬
0451a02: 回進云人境荷師指示獅子出窟時如何師云眾獸
0451a03: 近不得進云如何是獅子窟師云不見野狐蹤如何
0451a04: 是獅子吼師云裂破你腦門如何是獅子兒師云你
0451a05: 試嚬呻看僧遲疑師便打乃揮拂子云大眾三臺鐵
0451a06: 鋸舞弄多載趁起泥牛耕翻大海天神河伯喜共證
0451a07: 明露柱燈籠特來撞彩直得萬派朝宗靈鷲甲鰲騰
0451a08: 靉驀豎拂子云看看爭如通玄峰端拱自在且道符
0451a09: 到奉行一句又作麼生玉璽纔彰文萬邦齊卸鎧復
0451a10: 舉僧問曹山佛未出世時如何山曰曹山不如曰出
0451a11: 世後如何山曰不如曹山師云曹山老漢與麼荅話
0451a12: 大似情存向背見處偏枯新博山又且不然今日或
0451a13: 有問佛未出世時如何向道眉橫眼上出世後如何
0451a14: 舌在口中山僧恁麼荅話且道與曹山相去多少具
0451a15: 眼者試辨看怡西堂再白椎師下座。
0451a16: 元宵上堂問年年正月十五處處兢賞元燈未審和
0451a17: 尚者裏是何家風師豎拂云見麼進云如何是人人
0451a18: 本具個個不無底句師云闍黎腳跟未點地在進云
0451a19: 隨家豐儉元平等弊服華房各任真師云喚甚麼作
0451a20: 隨家豐儉僧一喝師便打乃云金烏急玉兔速人世
0451a21: 韶華如轉軸元旦纔過又上元衲僧拄杖休狂逐且
0451a22: 作麼得不狂逐去譬如今夜月皎潔無遮礙又若元
0451a23: 宵燈光本非分外一一出天然風流不俟丐纔起玩
0451a24: 著心霧靄浮雲昧以拂子打○相云者個還昧得麼
0451a25: 比擬空教業識茫歷劫圓明絕覆蓋。
0451a26: 上堂秧已巳長茶已巳老久雨忽然晴農夫愁頓掃大眾
0451a27: 農夫固是衲僧如何曉看白頭東畔出商量作務鬧
0451a28: 浩浩。
0451a29: 西堂怡大師請上堂問設齋申請即不問五位王子
0451a30: 望垂慈師云貪觀天上月失卻手中橈如何是誕生
0451b01: 王子師云須信深宮隱不出如何是朝生王子師云
0451b02: 縱高爭柰有天何如何是末生王子師云幾番嗔喜少人
0451b03: 知如何是化生王子師云萬國歌謠賀太平如何是
0451b04: 內生王子師云除卻須彌不是山師詰僧云你底王
0451b05: 子僧無語師云下坡不走快便難逢便打乃云行
0451b06: 年不惑一無成搔首忽驚白髮生拋玉引磚勤法請
0451b07: 因風帆便話生平懸想南詢結伴宛在目前法社相
0451b08: 將匡扶誰同出手皮膚脫落貞實幸存霜雪飄颻益
0451b09: 堅松操正恁麼時且如何是龍吟霧起虎嘯風生一
0451b10: 句妙舞自應誇遍拍三臺元是大家摧復舉大愚芝
0451b11: 示眾云三世諸佛不知有黧奴白牯卻知有語訖師
0451b12: 云大愚老漢東扯西拽話作兩橛博山要問伊黧奴
0451b13: 白牯向者裏放光動地且道者裏是甚麼所在莫瞞人好。
0451b14: 西堂玄大師請上堂玄出問南辰合掌北斗和南俱
0451b15: 已巳祝竟如何是和南自受用三昧師云常持經卷倚
0451b16: 松立笑問客從何處來進云塵點虛空窮壽量直透
0451b17: 威音更那邊師云匝地紅輪秀海底不栽花進云報
0451b18: 母說法於忉利慶生修懺於堂中且道是同是別師
0451b19: 云昔日梅溪余子介今朝瀛博粟山僧進云畢竟意
0451b20: 旨如何師云一個鼻孔兩處出氣進云恁麼則昔日
0451b21: 世尊今朝和尚師云莫塗污人好乃云公難其兄
0451b22: 存公難其弟昔年遺範至今存此日流風相媲美兄
0451b23: 呼弟應自尋常舉世矇矇聾瞶起抬眸節彼鰲山巔
0451b24: 卓絕典型時仰止出胸襟蓋天地尖新音韻出青霄
0451b25: 陽春白雪知幾幾一回舉起一回新誰知此道而在
0451b26: 邇雖然因齋慶贊又作麼生十四是四十何勞重屈
0451b27: 指。
0451b28: 合山大眾請上堂問世尊未出母胎度人已巳畢和尚
0451b29: 未出方丈說法已巳竟又要陞堂作麼師云爭怪得山
0451b30: 僧進云正當和尚華誕一句又作麼生師云斬新日
0451c01: 月年年長不老乾坤歲歲同進云春風浩浩慧日輝
0451c02: 輝共祝無疆之壽如何是無疆之壽師云腳跟下看
0451c03: 取進云喬松萬古秀仙鶴笑春秋師不顧問師登寶
0451c04: 座人天敬仰正偏五位望師指示師云靈龜無卦兆
0451c05: 空殼不勞鑽進云如何是正中偏師云枯木花開色
0451c06: 更鮮如何是偏中正師云反手書空字不成如何是
0451c07: 正中來師云泥龍出海亦奇哉如何是兼中至師云
0451c08: 相逢話盡平生志如何是兼中到師云寒鴉不向深
0451c09: 林噪進云正偏五位蒙師指向上宗乘事如何師云
0451c10: 小心勤侍老和尚莫教我師暗生嗔僧亂退師乃云山
0451c11: 僧四旬母難大眾請舉宗乘言前薦得落在今時句
0451c12: 下承當迷頭認影教山僧向諸人面前說個甚麼既
0451c13: 不容推委只得勉強相從衲僧家延一日為一劫非
0451c14: 異促一劫為一日何奇竿木隨身正好逢場作戲莫
0451c15: 邪在手何妨殺活同時因齋慶贊應時納吉即且置
0451c16: 圓成本具不落數量畢竟是個甚麼卓拄杖云打鼓
0451c17: 犒勞三軍黃金且和沙賣。
0451c18: 瀛山兩序請上堂玄西堂問少年曾訣龍蛇陣老大
0451c19: 還同稚子歌未審道合君臣是何曲調師云藥因救
0451c20: 病出金瓶何妨打瓦復鑽龜進云如何是君師云須
0451c21: 信乾坤只一人如何是臣師云兩班濟濟立朝門如
0451c22: 何是君視臣師云聖哲文明鑒眾情如何是臣向君
0451c23: 師云一片丹心常捧日如何是君臣道合師云謳歌
0451c24: 萬國樂昇平進云秪如東勝神洲打鼓西牛貨洲上
0451c25: 堂意作麼生師云常年不出博嶠瀛席三載住持進
0451c26: 云恁麼通玄騰瑞色二老盡橫趨師云有勞法重代
0451c27: 為伸請乃云南瞻部洲說法聲震西瞿耶尼長年不
0451c28: 出博嶠瀛席久稱住持茲瀛山兩序為山僧四旬特
0451c29: 來慶祝木土座驀出眾云某等年來雖則勤勞無非
0451c30: 成就自己巳福荃今日欣逢師壽為眾乞請法施余喜
0452a01: 不勝聊為解頤揮拂子云雲出岫日已巳闌二老亭前
0452a02: 眉對攢塵埋法座難堪眼地湧花宮進步跚猙獰牙
0452a03: 爪稱獅子破院風光興未寒雖然山僧有生且從慶
0452a04: 祝無生又作麼生衣裏明珠光燦爛羅浮原在廣之
0452a05: 南。
0452a06: 諸法屬製法被為師慶誕請上堂問蒼松翠竹韻似
0452a07: 琴聲齊祝南山未審流庚多少師云文殊算不清進
0452a08: 云雖然者裏無伸獻權把須彌祝壽山師云喚甚麼
0452a09: 作須彌進云層巒添瑞色萬卉解生花師云莫錯認
0452a10: 進云祖翁規鑑今日猶存師云再來不值半文錢問
0452a11: 世尊降誕九龍吐水沐金軀和尚生辰四眾雲趨共
0452a12: 瞻禮且道是同是別師云屋角梅開遍溪畔柳揚眉
0452a13: 進云鑪煙飄渺騰華座為祝吾師不老春作麼生是
0452a14: 不老春師云手執夜明符幾個知天曉進云和尚甲
0452a15: 子人所共知拈袈裟角云未審者個春秋幾何師云
0452a16: 一字不著畫進云和尚春秋與者個春秋相去多少
0452a17: 師云你已巳算了乃豎如意召眾云雲從龍風從虎聖
0452a18: 人作而萬物睹凡事出自天然管取超佛越祖設或
0452a19: 造作安排流入今時隊伍作麼是超佛越祖底句放
0452a20: 如意云真如若守自性也是釘樁椿搖櫓。
0452a21: 結制上堂塵世尚珠玉我視若塵土出世尚佛祖我
0452a22: 眼兼嬾睹不是逞我人亦非強作主衲僧合如斯誰
0452a23: 出不由戶胡為諸仁者參禪結社火結社火何似鼠
0452a24: 糞投鼎釜遂以手連招云快須歸去來免受伶俜苦
0452a25: 喝一喝。
0452a26: 解制上堂春水漾虛碧春山疊亂青幾多未歸客夢
0452a27: 裏說惺惺惺不惺蜘蛛結網打蜻蜓不惺惺堪笑烏
0452a28: 梅咬鐵釘鶯語枝頭聲瑣碎當機不薦任浮萍前途
0452a29: 忽過把關漢切忌無言意自扃。
0452a30: 上堂師以拄杖作搖擄勢云急著力莫遨遊恰如此
0452b01: 日鬥龍舟勇猛進前先到岸因循退縮便隨流雖然
0452b02: 得失渾閒事落節歸來滿面羞大眾秪如不居兩岸
0452b03: 不住中流還識機宜也無喝一喝云幾度黑風吹大
0452b04: 海未曾聞道釣舟傾。
0452b05: 中秋上堂師云水落石出山高月小大道弦直切忌
0452b06: 之遶眾中還有識得者麼僧問一葉落天下秋一塵
0452b07: 起大地收請問和尚是何意旨師云金風吹碧漢是
0452b08: 誰共知音進云夜來一陣狂雲起未審秋光在何處
0452b09: 師云未離悔底千峰黑纔到中天萬國明進云端的
0452b10: 風光不讓人師云且禮拜著乃云秋風吹落葉秋露
0452b11: 濕衣巾當此銀蟾夜誰憐未歸人未歸人楚復秦兩
0452b12: 鬢蕭蕭成底事一回凄切一回嗔雲山飄渺萬千隔
0452b13: 客路因循日痛呻自己巳伏藏原穩密何須向外苦追
0452b14: 尋雖然未歸底人且止秪如已巳歸底人如何話會以
0452b15: 拂子打○相云一輪明月映天心四海生靈荷照臨
0452b16: 何必西風撼丹桂碧霄重送九秋音。
0452b17: 結制義天監院請上堂故鄉相去廿餘里往事回思
0452b18: 二十年蕩盡家園無一物空拳聊對眾人前還有麼
0452b19: 還有麼問逆流洞水滔天起倒插青荊遍地生今日
0452b20: 和尚行正令如何施設定君臣師云只為愚騃啼不
0452b21: 止遂將黃葉作金錢進云五位君臣即不問如何是
0452b22: 正中偏師云月落霜滿天如何是偏中正師云雲覆
0452b23: 通玄頂如何是正中來師云鐵鋸舞三臺如何是兼
0452b24: 中至師云花街任遊戲如何是兼中到師云到家不
0452b25: 問道進云五位正偏蒙師指向上宗乘事若何師云
0452b26: 地下輥輯轆問鳴鍵陞座凡聖交參畢竟所為何事
0452b27: 師云為汝不了進云個個眉毛橫眼上今朝打七復
0452b28: 奚為師云採得百花成蜜後為誰辛苦為誰甜進云
0452b29: 嶺上木人纔啟口溪邊石女展雙眉師云閒言語進
0452b30: 云和尚師云放汝三十棒乃云虛空按下雲頭不
0452c01: 許南北東西拶得一回白汗試看誰悟誰迷諸昆仲
0452c02: 當此之際亙天烈燄蚊蚋難泊峻灘急水魚龍罕棲
0452c03: 直須通身無影像舉步絕行蹤始得物我不二夷險
0452c04: 一齊其或未然饒彼赤眼銅睛瞻仰有分擎頭戴角
0452c05: 望風莫躋大眾且道作麼生得通身無影舉步絕蹤
0452c06: 去喝一喝云任大也須從地起縱高爭柰有天兮復
0452c07: 舉大愚示眾云豎窮三際橫遍十方拈起也帝釋心
0452c08: 驚放下也地神膽顫不拈不放喚作甚麼自云蝦蟆
0452c09: 師云大愚示眾美則美矣惜乎錯安名字博山又且
0452c10: 不然秪如不拈不放喚作甚麼寧可截舌不犯國諱。
0452c11: 臘八印可禪人同眾新戒請上堂玄西堂問母胎纔
0452c12: 出稱尊大六載雪山復若何師云不因嶺上寒梅放
0452c13: 爭見春光處處同進云既是春光處處同因甚又道
0452c14: 但以妄想執著而不證得師云春色無高下花枝有
0452c15: 短長進云秪如遠來乞戒復從求法未審還有法說
0452c16: 也無師云一輪明月映天心四海生靈荷照臨玄顧
0452c17: 視左右云恁麼則和尚說法已巳竟新戒各宜薦取師
0452c18: 云猶喜西風撼丹桂碧霄重送九秋音乃云乞具遠
0452c19: 來甚善哉殷勤請法為登臺須知夜睹明星事說向
0452c20: 燈籠笑破腮且道笑個甚麼拍案云奼女已巳歸霄漢
0452c21: 去獃即猶自立空階復舉瑯琊因僧問拈椎豎拂即
0452c22: 不問瞬目揚眉事若何琊云趙州親見南泉來僧云
0452c23: 學人未曉琊云今冬多雨雪貧家怎柰何師云瑯琊
0452c24: 血心片片惜乎不遇其人山僧當時若見道今冬多
0452c25: 雨雪貧家怎柰何便進云請問瑯琊是貧是富。
0452c26: 上堂一年將盡夜萬里未歸人沉思生惆悵傾淚濕
0452c27: 衣巾山水何曾阻人心自隔津欲歸歸便得曷用苦
0452c28: 勞神謾勞神幾度木蘭舟上望不知原是此花身。
0452c29: 元旦上堂問一元資始萬物皆新且道佛法還有新
0452c30: 舊也無師云虛空掛彩色大地盡歡呼進云木人占
0453a01: 吉兆夜半露龜爻未審是什麼人證據師云燈籠說
0453a02: 去露柱傳來進云秪如天地未形四時不立龜爻向
0453a03: 甚麼處看取師云牧童遙指杏花村不萌枝上春色
0453a04: 曉進云妙體本來無處著通身那更有蹤由師云一
0453a05: 眾瞻之仰之問元正啟祚萬物咸新秪如通玄峰未
0453a06: 審作何顏色師云黃葉落時風骨露春來依舊石斕
0453a07: 斑進云恁麼則嫩桂蕃昌大抵枝頭春色好師云一
0453a08: 枝聖箭曾向龍池穿出半角靈山還從鷲嶺來麼進
0453a09: 云棋逢敵手難藏拙琴遇知音正好彈師云力幹山
0453a10: 河同帶礪傍分帝化奏膚功進云非師不舉師云股
0453a11: 肱良哉問春風拂拂遍天涯異草靈枝盡發芽記得
0453a12: 劫前橫鐵樹至今幾度覺開花且道鐵樹花開還涉
0453a13: 春秋也無師云識得枝頭意在處樂笙歌進云觸來
0453a14: 馥郁香騰座為慶吾師新歲華還是慶歲華是還是
0453a15: 慶和尚是師云萬仞崖頭書壽字進云恁麼一曲陽
0453a16: 春從此得當機舉出向人誇師云千峰勢到嶽邊止
0453a17: 萬派還歸海上消乃云適來歡喜地菩薩揚聲叫云
0453a18: 萬物咸新元正啟祚木馬嘶風泥牛吐霧佛法日新
0453a19: 家風顯露一機頓發千機兢赴君臣道合正偏回互
0453a20: 某等趨亦趨步亦步予喜云但得事事如舉不用山
0453a21: 僧囑付正恁麼時忽有個傍不甘底漢出來道華王
0453a22: 座上宜為人天解粘去縛縳何得世諦流布山僧向云
0453a23: 不見道等閒識得東風面萬紫千紅總是春。
0453a24: 結制立僧上堂元首座問黃葉紛紛明祖意安禪結
0453a25: 制復奚為師云頻呼小玉元無事秪要檀郎認得聲
0453a26: 進云時聽焦桐彈此曲座中幾個解知音師云我已巳
0453a27: 無端落荒草直須相累入深村進云休將瑣瑣人間
0453a28: 事換我悠悠林下閒師云祖翁舊閣閒田地料理須
0453a29: 憑弟贊兄進云恁麼則妙印手提煙塞靜傍分帝命
0453a30: 為傳持師云虛空點首大地和南座禮退師乃拈拄
0453b01: 杖云大眾心既真行本直橫拈倒弄幾人識先師曾
0453b02: 用十餘年我亦全憑者個力探竿影草驗正邪逆順
0453b03: 場中堪作式西堂手眼自圓明拔楔抽釘兼妙密龜
0453b04: 毛結網三千丈把住放行看縱抑諸昆仲放行則且
0453b05: 止把住一句作麼生卓拄杖云黃河凍合鎖纖流法
0453b06: 身露出難藏匿。
0453b07: 臘八藏明禪德請上堂玄大師問任從三尺雪白不
0453b08: 到孤峰未審孤峰憑個甚麼不被雪霜師云能為萬
0453b09: 象主不逐四時凋進云瞿曇早得師親指免受雪山
0453b10: 六載寒師云不到烏江畔知他未肯休進云寒山忘
0453b11: 卻來時道拾得相將攜手歸師云家住深山更覓山
0453b12: 眼開何處著羞慚進云灼然灼然師云屈原若不逢
0453b13: 漁父千古誰人論獨醒玄禮退師乃拂拂子云正覺峰
0453b14: 頭爛葛藤山僧今日要斬絕那個男兒不丈夫瞿曇
0453b15: 何用強分別引得禪流向外尋草鞋踏破不肯歇現
0453b16: 前一眾許多人習以成風困途轍眾中莫有為黃面
0453b17: 出氣者麼試出來分雪卓拄杖云縱然分雪得行須
0453b18: 防平地著跌喝一喝。
0453b19: 元旦三木監院請上堂玄座元問白雪已巳鋪銀世界
0453b20: 杲日當空事若何師云山河呈舊面草木獻新容進
0453b21: 云萬疊青山如洗出誰是居塵不染人師云綠楊芳
0453b22: 草岸何處不稱尊進云一點陽春塵剎裏直教四海
0453b23: 樂無為師云世祖成功三十六雲臺何似釣臺高進
0453b24: 禮拜歸眾問六花飛瑞預兆豐年野老謳歌各安舊
0453b25: 業舊業且置如何是新正一句師云日月光天德山
0453b26: 河壯林居進云戶外雖添遲日景窗前猶點舊年燈
0453b27: 師云新舊即不問喚甚麼作燈進云知音不用頻頻
0453b28: 舉達者分明暗裏驚師云誠獅子兒一撥便轉乃云
0453b29: 雨雪以時人物安然春光匝地三千大千忘機山鳥
0453b30: 樂此林泉隨時應節共慶新年大眾還識得山鳥慶
0453c01: 新年麼以手鼓翅作白鷴鳴云一唱已巳開千戶曉幾
0453c02: 人解覺五更先。
0453c03: 結制冬監院請上堂座元玄大師問一向川搖嶽擊
0453c04: 而今海晏河清再整爐錘憑誰恩力師云意氣不從
0453c05: 天地得行藏豈為勢時摧進云靈苗瑞草和根拔未
0453c06: 審此間作麼生師云不許夜行投明須到進云果然
0453c07: 文彩全彰處三十年後祖燈新師云如何是祖燈新
0453c08: 一句進云泥牛吼處天關轉木馬嘶時地軸搖師云
0453c09: 輕輕躡足龍門過惹得清風動地來進云起動和尚
0453c10: 師云請公尊重乃云勢異時難在所然山中監院請
0453c11: 安禪鎗林火聚忘燒割鐵壁銀山志愈堅擊如意云
0453c12: 向者裡薦去休言佛祖謾說愚賢脫或沉吟以夜為
0453c13: 日失食忘眠秤錘捏出黃金汁頑石深鑽自見煙一
0453c14: 朝驀地相逢處新婦騎驢阿家牽。
0453c15: 澗老和尚八旬誕日上堂乃揮拂子云白髮人今轉
0453c16: 翠阿盂峰猶自碧嵯峨謾隨世諦生欣戚正法難扶
0453c17: 可柰何道曠無涯休指註瞠開兩眼哭還歌吾師壽
0453c18: 量非言說莫將幻影論生滅披蓑垂釣有多般照盡
0453c19: 潭空誰辯別花甲云添二十年灼然癡守舊途轍恁
0453c20: 麼喚先師今日八旬大誕得麼良久云老鶴雖移松
0453c21: 頂巢風吹不動天邊月。
0453c22: 元旦召監院請上堂玄座元問歲華昨已巳結韶景又
0453c23: 重新畢竟承誰恩力師云手執夜明符幾箇知天曉
0453c24: 進云知者如何師云玉蘊荊山媚珠騰大海光進云
0453c25: 若然人人抱璧箇箇懷珠師云璧即且置珠試呈看
0453c26: 進云一丸當面擲大地著眼看師云好語忽將來進
0453c27: 云咦師云禹力不到處水聲流向西座禮退師乃揮
0453c28: 拂子云求名者趨朝求利者入市百藝與九流皆從
0453c29: 今日起惟有林下人不逐外物使優游泉石間任運
0453c30: 樂行止事來隨撥置事去仍復爾如斯舉似還有佛
0454a01: 法也無有則頭上安頭無則撥波求水去此二途若
0454a02: 為定當擊拂子云嶺梅枝上鵲聲新五湖四海春王
0454a03: 裏。
0454a04: 結制上堂問玅體本來無位次石霜王子意如何師
0454a05: 云休拈古調單于曲不落宮試舉看進云如何是
0454a06: 誕生師云呱聲未絕稱尊貴如何是朝生師云汾陽
0454a07: 終始列臣班如何是末生師云白水源來承漢祚如
0454a08: 何是化生師云大唐基業賴秦王如何是內生師云
0454a09: 拱默威嚴孰敢量進云師踞猊床當指何生師云不
0454a10: 離當處常寂然指即知君不可見進云若然今日結
0454a11: 制翻成虛設師云幾度扣門招不出將身直入裏頭
0454a12: 看進顧左右云灼然婆心徹困大眾須知師云知底
0454a13: 事作麼生進云陋巷不騎金色馬回途卻著破襤衫
0454a14: 師云咦問昨夜寒風起今朝匝地霜風霜即且置此
0454a15: 事請量師云寒鴉銜月叫回鴈怯霜棲進云金風
0454a16: 吹玉管那箇是知音師云流水高山無限意笑看得
0454a17: 得覓鍾期進云一種沒絃琴惟師彈得妙師云塗污
0454a18: 不少迺云黃葉落三冬迫千山萬木顏非昔主人何
0454a19: 事別家鄉甘作五湖羈旅客雲冉冉依誰宅累我枯
0454a20: 腸多感惜覓天掘地幾經遭鞭牛打車成虛役窠臼
0454a21: 踏翻消息無方知一向枉搜索曲曲垂慈若何指陳
0454a22: 此日規模歲歲同忘餐廢寢屢晨夕。
0454a23: 解制上堂以如意打○相云撥出雲中月四海白如
0454a24: 晝水寒魚不餌釣者豈疏漏解網釋結是何氣象呂
0454a25: 尚從今倦下鉤成湯自此停冬狩。
0454a26: 上堂人人頂門上輝大寶光箇箇腳跟下縱橫十字
0454a27: 因甚問著本命元辰十人有五雙擬議山僧恁麼拈
0454a28: 提也是一場特地。
0454a29: 除日上堂此際迎新送舊年東村王老夜燒錢山僧
0454a30: 不免依條例飯後長伸兩腳眠如斯舉似還有為人
0454b01: 處也無自是一般清意味如何對境復茫然。
0454b02: 元旦上堂問青山呈舊面黃鳥弄新聲還當得新年
0454b03: 佛法也無師云機絲不挂梭頭事文彩縱橫意自殊
0454b04: 進云天無私蓋地無私載又作麼生師云一氣不言
0454b05: 含有象萬靈何處謝洪恩進云紅日高懸映寶欄一
0454b06: 年好景大家看師云你喚甚麼作紅日進云切憶洞
0454b07: 上之言師云夜深須識把針人迺云天得一以清地
0454b08: 得一以寧聖人得一天下和平衲僧得一事事現成
0454b09: 拄杖子得一任運騰騰古德恁麼提持博山要且不
0454b10: 然二繇一有一亦莫守拈三門來佛殿裏將太虛藏
0454b11: 北斗三世諸佛瞠睛有分歷代祖師望風稽首不是
0454b12: 神通玅用亦非三三當九借婆衫子拜婆年風流餘
0454b13: 韻還知否。
0454b14: 端節上堂耿耿衷腸赴汨羅千秋熱血冷江波江波
0454b15: 冷向君王問為問君王會也麼三閭大夫孤忠可掬
0454b16: 未免激濁揚清坐守一色若知瞿曇心不妄取過去
0454b17: 法亦不貪著未來事不與現在有所住又何用齋志
0454b18: 泉源屈沉死水且如何得應時適宜去三年逢一閏
0454b19: 五月兩端陽。
0454b20: 中秋上堂不是心不是佛不是物畢竟是甚麼不是
0454b21: 心不是佛不是物白雲乍可來青嶂明月難教下碧
0454b22: 天。
0454b23: 結制上堂我患腸瘋纔歇諸人心病復起帶累疲弊
0454b24: 不堪晨昏一番料理作麼生料理不許鑿壁偷光撥
0454b25: 波求水。
0454b26: 解制上堂汝步渠亦步汝趨渠亦趨欲覓渠起處直
0454b27: 路翻成迂何況向外求愚人益自愚然則迥超途轍
0454b28: 又作麼生銷兵放馬後鼓腹樂何如。
0454b29: 開山異和尚百歲上堂問百年三萬六千朝反覆元
0454b30: 來是者漢未審者漢還有反覆也無師云暫時自肯
0454c01: 絕追尋歷劫何曾異今日進云且道異祖今日畢竟
0454c02: 是生耶死耶師云識得目前無異路何妨陰壽與陽
0454c03: 年進云若然臘月蓮花隨手獻不知誰是破顏人師
0454c04: 云莫是上座麼進擬議師喝問盡道祖翁今日生即
0454c05: 今祖翁在甚處師云一度風雨一度寒進云如何是
0454c06: 和尚為人句師云寒盡春來暖氣寬進云如何是過
0454c07: 去世師云是水皆含月如何是現在世師云無山不
0454c08: 帶雲如何是未來世師云泣露千般草進云三世已巳
0454c09: 蒙師指超佛越祖若何師云三十棒乃揮拂云因今
0454c10: 念往事千古真厥軌往事驗今時堪悲不堪視吾祖
0454c11: 撾毒鼓曾貫金陵耳法幢聳西江震旦絕倫比我生
0454c12: 法運移私心實仰止靈鷲峰前拆卻本博嶠花開在
0454c13: 碓嘴誰道馨香六載餘枝榦亭亭望標起株株隨分
0454c14: 掃落黃大壽逢時愧疏禮諸昆仲當自委法身壽量
0454c15: 等太虛謾謂今朝百歲已巳雖然不喚作百歲茫茫匝
0454c16: 地普天人人撥波求水若喚作百歲盡向空中覓鳥
0454c17: 跡蹉過目前秪者是畢竟如何大抵還他肌骨好不
0454c18: 須對鏡畫娥眉。
0454c19: 上堂驚看日月跳雙丸欲覓安居無處安荊棘林中
0454c20: 下腳易泥途有刺剌避還難心擬進步仍跚咄三界蜃
0454c21: 樓何足羨羡休把歸期屈指端。
0454c22: 元旦上堂問梅花呈笑面楊柳展歡眉祖意分明甚
0454c23: 如何應此時師云堂前客拜年進云新舊交參又作
0454c24: 麼生師云杲日麗中天進云口吞佛祖眼蓋乾坤師
0454c25: 豎拂子云你還吞得者箇麼進云達者須知暗裡驚
0454c26: 師云伶俐衲僧問閫外威權良有準不傷風化自昇
0454c27: 平昇平氣象請和尚指出師云六龍乘雲御九天進
0454c28: 云年來喜得新消息師云你還識不傷風化者麼進
0454c29: 云能為萬象主不逐四時凋師云玉帛朝回望帝鄉
0454c30: 鳥孫歸去謾稱王問爆竹一聲催臘桃符萬戶迎春
0455a01: 未審衲僧家作箇甚麼師云門前喜有長松柏時聽
0455a02: 子規來上啼進云松柏歲寒操不易子規幾度去還
0455a03: 來師云作麼生見得僧一喝師云又恁麼去迺云屋
0455a04: 後梅開遍堂前客拜年韶光歲復歲須委遷不遷諸
0455a05: 昆仲喚甚麼作不遷莫是天地位萬物育麼莫是四
0455a06: 時行百物生麼莫是長安征戰我國晏然麼是則固
0455a07: 是然猶未然畢竟喚什麼作不遷年來喜得新消息
0455a08: 六龍乘雲御九天。
0455a09: 元宵上堂堂前室裡燈照燭尚輝煌天上水中月清
0455a10: 光不如常更憐歌舞地猿叫斷人腸故國已巳荒虛支
0455a11: 身惟口糧巢居既弗可穴處復難藏辟穀已巳無術休
0455a12: 糧幸有方如何是休糧方但能飯向無心碗自有人
0455a13: 提折腳鐺喝一喝。
0455a14: 
0455a15: 
0455a16: 
0455a17: 
0455a18: 
0455a19: 
0455a20: 粟如瀚禪師語錄卷一終
