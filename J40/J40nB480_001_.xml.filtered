0151a01: 自序
0151a02: 鉼鐶釵釧一金而別其器酥酪醍醐一乳而異其名自
0151a03: 其殊者視之肝膽楚越也自其同者視之靈蠢冰水也
0151a04: 矧般若之摩訶衍而繫辭則曰大衍中庸之無聲臭而
0151a05: 道德則曰至虛乃至三心不可得與絕四與無為的的
0151a06: 然一鼎三足庸詎以彼此觀耶予自脫其古槐長夜復
0151a07: 入如幻三昧中目擊藏海之漚已巳具烏曇之華界足履
0151a08: 毛孔之步猶過摩詰之陶輪恍乘莽渺鳥而出六極莫
0151a09: 知其然而然也反而執之於左契始知性天即一中之
0151a10: 旨釋氏而歸之老氏而守之孔氏而貫之特教化若徂
0151a11: 公賦芧耳第乍入吾道者只知一之所已巳闢而不知一
0151a12: 之所未闢故臨內外境典如失寶印而不達斯必參其
0151a13: 別傳之眼藏俾於多羅了義若推門落白也不然則三
0151a14: 聖人乏所說果將為隱躄人者耶果將為踶跂人者耶
0151a15: 惟不蘊堅白異同之士懇垂隻眼庶幾得金忘耑得乳
0151a16: 忘名便可語夫象先矣。
0151a17: 吹萬廣真說
0151a18: 
0151a19: 
0151a20: 
0151a21: 一貫別傳小引
0151a22: 三教聖賢總從一箇圈子裡透出性公
0151a23: 人又說出如許註腳將無屋上架屋道
0151a24: 人曰不然假如要到長安避不得梯
0151a25: 彰義門瞻仰
0151a26: 聖人宮闕後復有人問路亦須覶縷向說這老和尚不
0151a27: 肯只做自了漢兒他也東行西走費卻許多腳跟如今
0151a28: 坐在聚雲方丈正好瞑目趺跏那管他千山萬水也
0151a29: 將從前經歷路程舉似後來行腳會得的到了長安更
0151a30: 莫問他在齊魯之西趙魏之比道人有一偈予萬水千
0151b01: 山在腳跟放下草鞋全沒帳進門好圖一覺睡且莫想
0151b02: 到路途上敢以質之性公。戒庵道人馬易從題於齋
0151b03: 之拙暇園
0151b04: 
0151b05: 
0151b06: 
0151b07: 
0151b08: 
0151b09: 
0151b10: 
0151b11: 一貫別傳目錄
0151b12: 　卷之一
0151b13: 　　儒宗　　　　　　　伏羲八卦原
0151b14: 　　伏羲六十四封原　　乾道變化　　利貞
0151b15: 　　復其見　　心乎　　艮其皆　　　其人
0151b16: 　　故神無方　無體　　百姓日用　　鮮矣上無喝斥
0151b17: 　　大學之道章　　　　天命全章
0151b18: 　　君子素其　得為　　鬼神之為德　可遺
0151b19: 　　至誠致曲　二章　　予懷明德一節上迴學處
0151b20: 　　六十而耳　踰矩　　君子不器
0151b21: 　　君子無終　於是　　朝聞道夕死可矣
0151b22: 　　君子之於　與比　　一貫章
0151b23: 　　宰予晝寢　何誅　　夫子之文章
0151b24: 　　回也不改　其樂　　誰能出不　道也
0151b25: 　　知之者　　之者　　飯疏食章
0151b26: 　　二三了　　丘也　　仁遠乎哉　至矣
0151b27: 　　子絕四章　　　　　吾有知乎哉章
0151b28: 　　喟然章　　　　　　可與共學章
0151b29: 　　未知生焉知死　　　顏淵問仁章
0151b30: 　　當仁不讓於師　　　予欲無言章上俱論部
0151c01: 　　敢問夫子　四節　　乍見孺子一節
0151c02: 　　顏淵曰　　若是　　象日以殺舜為事
0151c03: 　　殃壽不貳　命也上俱孟子
0151c04: 　卷之二
0151c05: 　　玄宗　　　　　　　道可道章
0151c06: 　　天下皆知章　　　　不尚賢
0151c07: 　　吾不知其　之先　　天地不仁
0151c08: 　　谷神不死　　　　　聖人後其身　身存
0151c09: 　　上善若水　　　　　故有之　　　為用
0151c10: 　　是以聖人　為目　　致虛極　　　其復
0151c11: 　　有物混成　曰道　　是以聖人　　棄物
0151c12: 　　昔之得一　以寧　　不笑不足以為道
0151c13: 　　道生一　　為和　　躁勝寒　　　下正
0151c14: 　　為學日益　為矣　　為無為　　　無味
0151c15: 　　知不知上　知病上俱道德經
0151c16: 　　何不樹之　之野　　吾喪我
0151c17: 　　庖丁為文　解牛　　心齋
0151c18: 　　坐忘　　　　　　　壺子
0151c19: 　　玄珠　　　　　　　濠梁之上
0151c20: 　　墜車　　　　　　　道術上俱南華經
0151c21: 　　聖人之權　為道　　是以聖人　　去識
0151c22: 　　夫忘精神　之矣　　惟聖人能神　於神
0151c23: 　　聖人御物　可拘　　物不知我我不知物
0151c24: 　　上俱文始經
0151c25: 　卷之三
0151c26: 　　釋宗　　　　　　　般若心經
0151c27: 　　金剛大義　　　　　須菩提　　　應住節
0151c28: 　　九種眾生　　　　　若心取法　　　壽者
0151c29: 　　我念過去　過者　　五眼上俱金剛經
0151c30: 　　若一日　　不亂　　一切諸佛　念經上俱彌勒經
0152a01: 　　問沙門四十二章經　　診脈說
0152a02: 　　維摩接妙喜國土　　不二法門上俱維摩經
0152a03: 　　總說　　　　　　　所謂殺父母　身血
0152a04: 　　宗通說通上俱楞伽經
0152a05: 　　總說　　　　　　　文殊章
0152a06: 　　知是空華　輪轉　　知幻即離　　漸次
0152a07: 　　菩薩唯以　世間　　隨順覺性
0152a08: 　　二十五輪　　　　　修於禪那　數門上俱圓覺經
0152a09: 　卷之四
0152a10: 　　總說　　　　　　　摩阿難頂　　一節
0152a11: 　　七處徵心　　　　　憍陳那悟客塵章
0152a12: 　　八還辨見　　　　　文殊請問章
0152a13: 　　識陰　　　　　　　同是菩提瞪發勞相
0152a14: 　　富樓那章　　　　　演若達多迷頭認影
0152a15: 　　浮根四塵　等句　　觀音三十二應
0152a16: 　　十四無畏　　　　　八萬四千首臂寶目
0152a17: 　　文殊選擇　　　　　楞嚴咒
0152a18: 　　眾生十二種類　　　三漸次
0152a19: 　　十信　　　　　　　五十五位
0152a20: 　　想舉情沉　　　　　十習因六交報
0152a21: 　　十種鬼類　　　　　十種人道
0152a22: 　　十種仙　　　　　　三界諸天
0152a23: 　　發真歸元　　　　　魔王宮殿崩裂
0152a24: 　　五陰主人　　　　　色陰區宇
0152a25: 　　受陰區宇　　　　　想陰區宇
0152a26: 　　行陰區宇　　　　　識陰區宇
0152a27: 　　諸根互用　　　　　八識因緣說
0152a28: 　　轉識說　　　　　　銷安逸鬼說上俱楞嚴經
0152a29: 　卷之五
0152a30: 　　總說　　　　　　　佛說此經已巳　趺坐
0152b01: 　　爾時佛放　寶塔　　不退諸菩薩　能知
0152b02: 　　五千人退席　　　　如是妙法　　虛妄
0152b03: 　　是為諸佛　於世　　若人散亂心　佛道
0152b04: 　　諸佛兩足　便說　　舍利弗　　　道故
0152b05: 　　大通智勝　佛道　　入如來室　　來座
0152b06: 　　見寶塔品　　　　　提婆達多品
0152b07: 　　龍女獻珠　　　　　藥王　　　　菩薩
0152b08: 　　上俱法華經
0152b09: 　　總說　　　　　　　世主妙嚴品
0152b10: 　　普賢　　　世界　　毘盧遮那品
0152b11: 　　觀察十方　　　　　如來名號　　六品
0152b12: 　　有勝三昧　等頌　　爾時世尊　　須彌
0152b13: 　　法慧菩薩　住法　　十行品
0152b14: 　　十迴向品　　　　　十地品
0152b15: 　　十一地　　出現　　離世間品
0152b16: 　　入法界品　　　　　入不思議　　願品
0152b17: 　　上俱華嚴經
0152b18: 
0152b19: 
0152b20: 
0152b21: 
0152b22: 
0152b23: 
0152b24: 
0152b25: 
0152b26: 
0152b27: 
0152b28: 
0152b29: 
0152b30: 
0152c01: 一貫別傳卷一
0152c02: 西蜀忠朔聚雲寺沙門　廣真　著
0152c03: 儒宗
0152c04: 盤古氏由一氣而繼天地曰人人既生矣所謂範圍天
0152c05: 地曲成萬物而造化在我故庖羲氏得之而畫八卦烈
0152c06: 山氏得之而著連山軒轅氏得之而作歸戴迨乎示厥
0152c07: 中於放勳無法之法已巳贅析精一於玄德非相之相龕
0152c08: 弘嗣後禹洛湯銘交易箕疇皆從這一氣源頭暢達而
0152c09: 為華梵正譯耳復有一貫傳心守約標於曾子浩然養
0152c10: 氣盡性倡自子思此又轉語心為四卷易曇華為一指
0152c11: 若漢之董與楊唐之韓昌黎道學中之文章也宋之
0152c12: 周與程明之王陽明文章中之性理也彼夫濂溪立主
0152c13: 靜之旨陽明闡良知之妙實原始反終而契死生之說
0152c14: 者至若復五太於未形歸二儀於無體吾不得而知請
0152c15: 問諸古皇先生。
0152c16: 易經
0152c17: 伏羲八卦原此言理也然理中含有數。
0152c18: 古者庖羲氏見河馬出圖仰觀象於天俯觀法於地觀
0152c19: 鳥獸之文與地之宜近取諸身遠取諸物於是始作八
0152c20: 卦以通神明之德以類萬物之情故初畫一爻以象太
0152c21: 極其數為奇即天開於子也再畫一爻以象地其數為
0152c22: 偶即地闢於丑也三畫一爻以象人即人生於寅也蓋
0152c23: 三畫成而為乾故謂之乾三連也然古以一畫象太極
0152c24: 其次象兩儀今曰象太極者即天開於子者何也謂天
0152c25: 一太極也地一太極也人一太極也三才合一太極也
0152c26: 故曰立天之道曰陰與陽即天得一以清也立地之道
0152c27: 曰柔與剛即地得一以寧也立人之道曰仁與義即人
0152c28: 得一以靈也三畫既成乾矣數亦為奇有奇必有偶兼
0152c29: 三才而兩之三才即天地人兩者即三才中之兩也即
0152c30: 陰陽柔剛仁義也陰陽柔剛仁義其位有六故重三畫
0153a01: 而成六爻斷三畫而成坤故謂之坤六斷也以卦言之
0153a02: 則乾象天而坤象地乾為父而坤為母既有天地必有
0153a03: 萬物既有父母必有男女蓋萬物男女必自天地父母
0153a04: 陰陽變化剛柔錯綜所成夫錯者陰陽交互也綜者陰
0153a05: 陽顛倒也始則乾家錯一爻於坤之初則坤變而為震
0153a06: 作乾家之長男坤家錯一爻於乾之初則乾化而為巽
0153a07: 作坤家之長女次則乾家錯一爻於坤之中則坤變而
0153a08: 為坎作乾家之中男坤家錯一爻於乾之中則乾化而
0153a09: 為離作坤家之中女三則乾家錯一爻於坤之上則坤
0153a10: 變而為艮作乾家之少男坤家錯一爻於乾之上則乾
0153a11: 化而為兌作坤家之少女故曰乾生三男坤生三女總
0153a12: 成六子也其顛倒者即乾之初爻顛於坤之上坤則變
0153a13: 而為艮坤之初爻顛於乾之上乾則化而為兌乾之上
0153a14: 爻倒於坤之初坤則變而為震坤之上爻倒於乾之初
0153a15: 乾則化而為巽此所以天地變化陰陽升降也天有太
0153a16: 陽太陰少陽少陰地有太柔太剛少柔少剛太陽為日
0153a17: 太陰為月少陽為星少陰為辰太柔為水太剛為火少
0153a18: 柔為上少剛為石日為暑月為寒星為晝辰為夜水為
0153a19: 雨火為風上為露石為雷天之寒暑晝夜變物之情性
0153a20: 形體地之風雨露雷化物之飛走草木是故震為雷巽
0153a21: 為風離為火坎為水艮為山兌為澤故曰天地定位山
0153a22: 澤通氣雷風相薄水火不相射八卦相錯數往者順知
0153a23: 來者逆然後萬物所以生也羲氏之觀圖畫卦者如是。
0153a24: 伏羲六十四卦原此言數也然數中含有理。
0153a25: ○此太極也象未形而其理已巳具然太極動而生陽動
0153a26: 極而靜靜而生陰靜極復動一動一靜互為其根故太
0153a27: 極之判始生一奇一偶而為一畫者二是為兩儀即陽
0153a28: 儀陰儀也兩儀之士各生一奇一偶而為二畫者四是
0153a29: 謂四象其位則太陽一少陰二少陽二太陰四其數則
0153a30: 太陽九少陰八少陽七太陰六四象之上各生一奇一
0153b01: 偶而為三畫者八其位則乾一兌二離三震四巽五坎
0153b02: 六艮七坤八八卦之上各生一奇一偶而為四畫者十
0153b03: 六謂兩儀之上各有八卦即陽儀八卦陰儀八卦也四
0153b04: 畫之上各生一奇一偶而為五畫者三十二謂四象之
0153b05: 上各有八卦也五畫之上各生一奇一偶而為六畫者
0153b06: 六十四亦兼三才而兩之八卦之上各有八卦也即程
0153b07: 子所謂加一倍法也始以乾一而至於坤八則八卦中
0153b08: 各有其八故一一為乾二一為夬三一為大有四一為
0153b09: 大壯五一為小畜六一為需七一為大畜八一為泰一
0153b10: 二為履二二為兌三二為暌四二為歸妹五二為中孚
0153b11: 六二為七二為損八二為臨一三為同人二三為監
0153b12: 三三為離四三為豐豊五三為家人六三為既濟七三
0153b13: 賁八三為明夷一四為無妄二四為隨三四為噬嗑四四
0153b14: 為震五四為益六四為屯七四為順八四為役一五為
0153b15: 垢二五為大過三五為鼎四五為恒五五為巽六五為井
0153b16: 七五為蠱八五為升一六為訟二六為困三六為未
0153b17: 四六為解五六為渙六六為坎七六為蒙八六為師一
0153b18: 七為遯二七為咸三七為旅四七為小過五七為漸六
0153b19: 七為蹇七七為艮八七為謙一八為否二八為萃三八
0153b20: 為晉四八為豫五八為觀六八為比七八為刺剌八八為
0153b21: 坤此亦參伍以變錯綜其數也蓋陽儀八卦在天成象
0153b22: 陰儀八卦在地成形互相變化所以日月星辰在天變
0153b23: 為寒暑晝夜水火土石在地化為雨風露雷故曰剛柔
0153b24: 相摩八卦相盪鼓之以雷霆潤之以風雨日月運行一
0153b25: 寒一暑乾道成男坤道成女然人之受生以來包此而
0153b26: 儀二八之氣二八者一斤之數也二十四銖為一兩十
0153b27: 六兩則得三百八十四銖也配之卦爻一卦六爻六十
0153b28: 四卦則得三百八十四爻也故曰刻漏若無差爻銖方
0153b29: 有準人既得此二八之氣則大道在吾身故周子所謂
0153b30: 聖人定之以中正仁義而主靜立人極焉其主靜立極
0153c01: 之妙亦不外乎變化而逆之即吾之性情形體目耳口
0153c02: 鼻天之所變也飛走草木色聲氣味地之所化也雖曰
0153c03: 一陰一陽之謂道繼之者善也成之者性也要其逆而
0153c04: 復之則吾分中自有不變不化者存故曰原始反終故
0153c05: 知死生之說。
0153c06: 乾道變化各正性命保合太和乃利貞。
0153c07: 廓徹圓通靈明虛湛即此乾道之體本自無動無靜因
0153c08: 健而有動靜靜極復動則為情為識為六根為聲色動
0153c09: 極復靜則為性為智為六通為寂定千變萬化無不是
0153c10: 此沖虛之氣以正之也根身如是器界亦如是故物有
0153c11: 清濁人有智愚然愚可以智濁可以清在保合太和而
0153c12: 已巳所謂利貞者蓋元亨為天之通利貞為天之復也今
0153c13: 云乃利貞可見物物皆可保和而復虛人人悉能盡性
0153c14: 以至命矣楞伽云如來之藏是善不善因能遍興造一
0153c15: 切趣生譬如伎兒變現諸趣離我我所正合斯義。
0153c16: 復其見天地之心乎。
0153c17: 參禪之人如剝芭蕉剝一層又一層剝一層又一層剝
0153c18: 至無下手處始得打成一片蓋剝落既盡纔復見其天
0153c19: 心見吾子曰當此之時一心大定萬慮冰消靜固靜矣
0153c20: 然非死灰稿木之謂也要見如如之中有了了明明之
0153c21: 中有曉曉至靜之中有至動者存焉所以先王以至日
0153c22: 閉關旅不行后不省方者謂安靜以養微陽耳然卦
0153c23: 辭既云七日來復是則陽去而陰來陰去而陽來乃自
0153c24: 然升降之理也何必靜以養之剝以復之耶吹萬曰郡
0153c25: 子云乾遇巽時觀月窟此動極復靜也又云地逢雷處
0153c26: 見大根此靜極復動也一動一靜一呼一吸而為天地
0153c27: 造物之消息第吾人得此一動一靜之間者又是天地
0153c28: 人之至妙至妙者也只此至妙之道不可以有無言而
0153c29: 亦未嘗無有無不可以動靜言而亦未嘗無動靜蓋靜
0153c30: 以養之剝以復之者正齊生死為一會萬物為一府
0154a01: 也觀音大士云生滅既滅寂滅現前忽然超越世出世
0154a02: 間十方圓明獲二殊勝一者上合十方諸佛本妙覺心
0154a03: 與佛如來同一慈力二者下合十方一切六道眾生與
0154a04: 諸眾生同一悲仰此其見天地之心乎。
0154a05: 艮其背不獲其身行其庭不見其人。
0154a06: 所止之背既著則覺性絆於執持能止之心纔生則妙
0154a07: 明沉夫斷滅唯無能無所非背非心便可止而止亦可
0154a08: 行而行也昔魯祖凡見僧來便面壁南泉聞云我尋常
0154a09: 向他道空劫以前承當佛未出世時會取尚不得一箇
0154a10: 半箇他恁麼驢年去此示非止之法也萬松云所以靈
0154a11: 山如畫月曹溪如指月怎似魯祖在水晶宮中廣寒殿
0154a12: 裡披襟相見此示非非止之法也說卦以艮為山山者
0154a13: 不動之義也即人之背亦不動也聖人借此不動之物
0154a14: 相以喻吾人圓湛之止體非果云背也況此體不於一
0154a15: 事一理一法一行上隨順應之而不動乃於一切事一
0154a16: 一切理一切法一切行上隨順應之而不動豈滯於一
0154a17: 身一庭而已巳哉若是則以萬象為一身故吾在身而不
0154a18: 知有己巳也則以法界為一庭故吾在庭而不知有人也
0154a19: 孰謂止孰謂非止。
0154a20: 故神無方易無體。
0154a21: 有一無位真人圓陀陀光灼灼赤灑灑淨裸裸視之不
0154a22: 見其形聽之不聞其聲謂其大兮範圍天地之化而不
0154a23: 過謂其小兮細人微塵之密而不彰其語默也翠竹黃
0154a24: 花其步趨也行雲流水此果無方之神耶抑果無體之
0154a25: 易耶若謂無方彼其所存主者一神之所為主宰於天
0154a26: 地萬物晝夜之中然亦未嘗無方也但不可以方所測
0154a27: 之若果無體彼其所運用者一易之所成運行於範圍
0154a28: 曲成通知之際然亦未嘗無體也但不可以定體執之
0154a29: 萬松云高低嶽瀆其轉根本法輪大小鱗毛普現色身
0154a30: 三昧瞿師羅表者睹三尺而無盡無邊身菩薩窮上界
0154b01: 而有餘無一時不現無一處不遍無方無體其若是乎。
0154b02: 百姓日肘而不知故君子之道鮮矣。
0154b03: 尋牛須訪跡學道訪無心跡在牛還在無心道易尋此
0154b04: 古人攝用歸體之模範也日用事無別唯吾自偶偕頭
0154b05: 頭非取捨處處勿張乖此古人即物明心之軌則也第
0154b06: 吾人晝夜中視聽言動行住坐臥無不是此妙明顯現
0154b07: 柰何在這目前諸人難睹孔子曰誰能出不由戶何莫
0154b08: 由斯道也又曰立則見其參於前在輿則見其倚於衡
0154b09: 也孟子曰行之而不著焉習矣而不察焉終身由之而
0154b10: 不知其道者眾也又曰口之於味也目之於色也耳之
0154b11: 於聲也鼻之於臭也四肢之於安佚也性也顏淵曰仰
0154b12: 之彌高鑽之彌堅瞻之在前忽焉在後看是甚麼東西
0154b13: 只令聖賢千言萬語不止昔韋參軍與僧對坐盤中置
0154b14: 有李因問如何是百姓日用而不知僧曰請喫果子食
0154b15: 已巳復問僧曰此即百姓日用而不知也韋方省諸人若
0154b16: 在這裡檢點出來始信天上天下唯我獨尊咦。
0154b17: 學庸
0154b18: 大學之道章。
0154b19: 釋曰性覺妙明儒曰明德同一最上乘學問第此明德
0154b20: 不獨己巳之所有一元方判百昌之機捩已巳成三有始形
0154b21: 剎海之淵源俱濬有性無性由茲一化之門也故民之
0154b22: 善者吾以明德之理而導之民之不善者吾亦以明德
0154b23: 之理而導之必欲同遊於非善非不善之地乃所謂之
0154b24: 至善也此即釋氏自覺覺他覺行圓滿之義夫此至善
0154b25: 之道必以何法為所脩之因亦以何境為能證之果如
0154b26: 來謂阿難曰若於因地以生滅心為本脩因而求佛果
0154b27: 不生不滅無有是處蓋不生不滅之義即止也止者純
0154b28: 一無雜具足清白梵行之相即清淨法身也清淨法身
0154b29: 者即自性之戒也戒即有定定者寂然不動具足無量
0154b30: 妙義即圓滿報身也圓滿報身者即根本之智也曰靜
0154c01: 曰安不出定中之正受定即有慧慧者感而遂迥具足
0154c02: 恒沙妙用即三髏化身也三髏化身者即六度萬衍之
0154c03: 德行也安而后能慮也三者俱備則心無能之必法
0154c04: 無所脩之法能所渾忘心法一如圓滿菩提歸無所得
0154c05: 以無所得故得之也知止為因能得為果以是而脩德
0154c06: 行道故曰君子曰聖人以是而利生出世故曰菩薩曰
0154c07: 世尊以是而復禮故曰致知以是而克己巳故曰格物物
0154c08: 即知也猶色不異空致即格也猶冰即是水乃至誠意
0154c09: 正心齊家治國平天下莫不以此戒定慧法而為體為
0154c10: 用也吹萬曰吾以天下為一身復以萬物為一心知本
0154c11: 非知物本非物珠簾繡柱黃鵠鑰統牙播起白鷗好
0154c12: 不正受咦。
0154c13: 天命全章。
0154c14: 易在先天無形有理無影之理即天命也在吾人謂之
0154c15: 性從來是不睹不聞者楞伽所謂三昧樂正受意生身
0154c16: 也日用語默動靜無不是此不睹不聞的東西隨順寂
0154c17: 照故謂之道楞伽所謂覺法自性性意生身也雖曰不
0154c18: 睹不聞又能範圍天地曲成萬物通乎晝夜故謂之教
0154c19: 楞伽所謂種髏遍現無行作意生身也三者本是乾元
0154c20: 一氣聖人得之而字之曰道是道也人人本具若聲之
0154c21: 應響而無殊箇箇圓成似影之隨形而不變本自不能
0154c22: 離者何嘗須臾離也故大脩行人行住坐臥應事接物
0154c23: 皆是此不睹不聞的中立不倚和而不流謂之戒慎謂
0154c24: 之恐懼第不睹不聞者即至隱至微之體雖幽也而見
0154c25: 莫見乎隱坐微塵裡轉大法輪雖細也而顯莫顯乎微
0154c26: 一毛端現寶王剎致乎此者故云慎獨矧是獨內不著
0154c27: 空恒如如而了了中也外不著相嘗曉曉而明明和也
0154c28: 果能致此中和之妙自覺乾坤之交而為泰非乾坤泰
0154c29: 也吾心之天地位也品物之出而最靈非品物靈也吾
0154c30: 心之萬物育也且道此心與天地萬物是一是二南泉
0155a01: 曰馬大師道箇非心非佛非逸禪譊籬不是心不是佛
0155a02: 不是物恁麼道有罪過不趙州便禮拜。
0155a03: 君子素其位而行不順乎其外素富貴行乎富貴素
0155a04: 貧賤行乎貧賤素夷狄行乎夷狄素患難行乎患難
0155a05: 君子無入而不自得焉。
0155a06: 過去心不可得未來心不可得現在心不可得何以故
0155a07: 過去已巳滅未來未至現在不住由此現在之心不住故
0155a08: 於一切處隨緣而不變也淨名云示行慳貪而捨內外
0155a09: 所有不惜身命似行富貴之道也示人貧窮而有寶手
0155a10: 功德無盡似行貧賤之道也示入於魔而願佛智慧不
0155a11: 隨他教似行夷狄之道也示入老病而永斷病根超越
0155a12: 死畏似行患難之道也古德云四大無主復如水遇曲
0155a13: 逢逄直無彼此淨污兩處不生心壅決何曾有二義觸境
0155a14: 但似水無心在世縱橫有何事見聞覺知無障礙色聲
0155a15: 味觸常三昧如鳥空中秪麼飛無取無捨無憎愛若會
0155a16: 應處本無心始得名為觀自在此真無入而不自得之
0155a17: 君子。
0155a18: 鬼神之為德其盛矣乎視之而弗見聽之而弗聞體
0155a19: 物而不可遺。
0155a20: 大魂地魄陽魂陰魄神魂鬼魄互相動靜升降而為五
0155a21: 行之運故精在天為寒在地為水在人為精神在天為
0155a22: 熱在地為火在人為神魄在天為燥在地為金在人為
0155a23: 魄魂在天為風在地為木在人為魂因精有魂因魂有
0155a24: 神因神有意因意有魄因魄有精五行回環不已巳若有
0155a25: 形也視之而弗見若有聲也聽之而弗聞以無形可見
0155a26: 斯能渾天地萬物以為魂以無聲可聞斯能渾天地萬
0155a27: 物以為魄凡造化所妙皆吾魂凡造化所有皆吾魄是
0155a28: 體物而不可遺者也華嚴云勇健臂夜叉王得普入一
0155a29: 切諸法義解脫門無礙勝力主空神得普入一切無所
0155a30: 著福德解脫門似這樣鬼神不是汝等燒紙錢潑水飯
0155b01: 的切莫認錯了。
0155b02: 至誠致曲二章。
0155b03: 空生大覺中如海一漚發漚相未起圓湛之體即誠法
0155b04: 塵既空性覺之明自盡內無其我盡我之性矣外無其
0155b05: 人盡人之性矣遠無其物盡物之性矣贊之參之亦復
0155b06: 如是此即釋氏圓頓之法門直下見性者也若夫致曲
0155b07: 一法又自明心而見性蓋心之初動為念曲者念頭起
0155b08: 處也能知此念而非之則靈光披露本來面目恬然妙
0155b09: 有生輝遍用真常自在此復其誠矣然寂定不可無照
0155b10: 慧誠則有形也照慧則能顯事理形則有著也即事即
0155b11: 理而理無所礙發越真精之明即理即事而事無所乖
0155b12: 應感活潑之動到這裡識相無相真知無知物則轉為
0155b13: 我矣故曰變我尚非我心亦非心體則渾成虛矣故曰
0155b14: 化此由漸而入頓者也如來逆流自誠而明菩薩順至
0155b15: 白明而誠二法相融便登妙覺果海得以證夫恒閟。
0155b16: 予懷明德一節。
0155b17: 楞嚴云於涅槃天將大明悟如雞後鳴瞻顧東方已巳有
0155b18: 精色予懷明德不大聲以色也若以色見我以音聲求
0155b19: 我是人行邪道不能見如來此聲色之以化民末也古
0155b20: 德云要觀學人有餘涅槃爐中灰即是德輶如毛毛猶
0155b21: 有輪也又云要觀學人無餘涅槃爐中灰飛盡即是上
0155b22: 天之載無聲無臭至矣吹萬曰若論明德之體純用聲
0155b23: 色若論明德之用純體清淨一毛孔中尚有佛剎微塵
0155b24: 數世界何必拘拘於無聲無臭也第吾人日用視聽言
0155b25: 動莫不是此無聲無臭的所作為只因知而故犯盡皆
0155b26: 當面錯過了也且道不曾錯過的人又向那裡相見夾
0155b27: 路桃花風雨後馬蹄何處避殘紅。
0155b28: 論語
0155b29: 六十而耳順七十而從心所欲不踰矩。
0155b30: 全聲是性耳不返聞全性是聲聽即著響所以纔舉話
0155c01: 頭若聚聾而鼓也文殊云旋汝倒聞機返聞聞自性蓋
0155c02: 眾人只知耳為能聞之根聲為所聞之境而不知更有
0155c03: 聞聞者在焉故仲尼謂顏淵曰若一志無聽之以耳而
0155c04: 聽之以心無聽之以心而聽之以氣聽止於耳心止於
0155c05: 符氣也者虛而待物者也惟道集虛虛者心齋也耳順
0155c06: 之功蓋如此既得是矣即同觀音大士所證之圓通三
0155c07: 十二應十四無畏即從心所欲之道理也古德云翠竹
0155c08: 黃花非外境白雲明月露全身頭頭盡是吾家物信手
0155c09: 拈來不是塵此便是不踰矩的說話。
0155c10: 君子不器。
0155c11: 心隨萬境轉轉處實能幽隨流認得性無喜亦無憂君
0155c12: 子得此則不局於其用便證現一切色身三昧也且道
0155c13: 如何是現一切色身三昧吹萬日三十輻共一轂當其
0155c14: 無有車之用。
0155c15: 君子無終食之間違仁造次必於是顛沛必於是。
0155c16: 眠則同眠起則同起行則同行語則同語縱然一夜風
0155c17: 吹去只在蘆花淺水邊自是不能違我者誰能違之耶
0155c18: 古德云行一禪坐一禪語默動靜體安然縱遇風刀常
0155c19: 坦坦假饒毒藥也閒閒此便是必於是的光景。
0155c20: 朝聞道夕死可矣。
0155c21: 道可聞耶不可聞耶夕可死耶不可死耶謂其可聞洞
0155c22: 庭之池樂鮮知謂其不可聞長舌之溪聲遍曉謂其可
0155c23: 死龍尚吟於枯木謂其不可死鷺卻隱夫蘆花第聖人
0155c24: 云夕死可者詎謂道果朝聞而遂夕死者麼昔曹山見
0155c25: 紙衣道人問曰如何是紙衣道人曰一裘纔著體萬法
0155c26: 悉皆如山曰如何是紙衣下事道人即立亡山曰汝只
0155c27: 解恁麼去不解恁麼來道人即醒曰一靈真性不入胞
0155c28: 胎時如何山曰未是妙道人曰如何是妙山曰不借借
0155c29: 道人即悟至晚於方丈內趺坐而化此正可通夕死之
0155c30: 說。
0156a01: 君子之於天下也無適也無莫也義之與比。
0156a02: 若戀靜潔處靜潔惹人困若戀歡鬧處歡鬧惹人狂如
0156a03: 水之就器隨方圓短長此真應無所住之心也君子得
0156a04: 此而行之但見干戈林裡橫身色絲豈絆於跟下荊棘
0156a05: 叢中擺手十字無關於口邊便可干木隨身逢場作戲
0156a06: 去也。
0156a07: 一貫章。
0156a08: 世尊拈花迦葉破顏微笑佛曰吾有正法眼藏涅槃妙
0156a09: 心及僧伽黎衣四天王所獻之缽今付於汝迦葉領訖
0156a10: 一日阿難請益迦葉曰世尊傳衣缽後外還付箇甚麼
0156a11: 葉曰倒卻門前插竿著蓋拈花即一貫之舉微笑即唯
0156a12: 應之納忠恕插竿又演一番公案矣吹萬曰文殊無說
0156a13: 維摩默然二大士是一是二。
0156a14: 宰予晝寢子曰朽木不可雕也糞土之墻不可杇也
0156a15: 於予與何誅。
0156a16: 阿那律陀出家常樂睡眠如來見之以偈訶曰咄咄何
0156a17: 為睡螺螄蚌蛤髏一睡一千年不聞佛名字律陀聞是
0156a18: 訶已巳七日不眠便失其目世尊示以樂見照明金剛三
0156a19: 昧不因眼根便觀十方世界如掌中之果後證旋見旋
0156a20: 凡之圓通但不知大予責宰予之後彼亦有此大志麼。
0156a21: 犬子之文章章。
0156a22: 法眼間脩山主毫釐有差天地懸隔汝作麼生會脩云
0156a23: 毫釐有差天地懸隔此在文章中會也眼云恁麼又爭
0156a24: 得脩云某甲只如此和尚又如何眼云毫釐有差天地
0156a25: 懸隔脩便禮拜此在性道上會也蓋性無體由虛與氣
0156a26: 而有其體天無形由太虛而有其形道無相由氣化而
0156a27: 有其相是道也潛天而天潛地而地在於人物故謂之
0156a28: 性性有文章在乎所言言有性道在乎所以言以性道
0156a29: 顯文章故萬物皆吾體以文章參性道故太虛皆吾用
0156a30: 然則可聞者青峰之語也而不可聞者法眼之宗也柏
0156b01: 樹偈曰趙州柏樹太無端境上追尋也大難處處綠楊
0156b02: 堪繫馬家家門首透長安吹萬日水木無言冷煖知夫
0156b03: 飲者。
0156b04: 回也不改其樂。
0156b05: 手探月窟足躡天根閒中今古靜裡乾坤回既得之矣
0156b06: 時為弱喪之窮兒明受車中之寶時為迷家之醉客暗
0156b07: 藏衣下之珠活活潑潑任運隨緣也且問如何是不改
0156b08: 之樂吹萬曰啞子喫黃連這苦向誰說。
0156b09: 誰能出不由戶何莫由斯道也。
0156b10: 有三摩提名大佛頂首楞嚴王具足萬行十方如來一
0156b11: 門超出妙莊嚴路蓋此路聖不為有餘凡不為不足千
0156b12: 江一月無增無減也天為之變則曰陰陽地為之化則
0156b13: 曰柔剛人為之道則曰仁義總一大哉乾元萬物資始
0156b14: 耳第吾人四大本乎一塊血肉然則眼耳鼻舌者吾身
0156b15: 之門戶也及乎見之明聽之聽言之聲聞之通者孰能
0156b16: 為之耶吹萬曰水向石邊流出冷風從花裡過來香有
0156b17: 不知者莫是舉頭鷂子過新羅乎。
0156b18: 知之者不如好之者好之者不如樂之者。
0156b19: 知是妄念不知是無記是道豈容知之耶有所好樂則
0156b20: 不得其正是道豈容好之耶內有喜悅外有水災是道
0156b21: 豈容樂之耶蓋天然神息出敦化以無蹌活潑關頭攝
0156b22: 川流而未起圓圓陀陀灑灑脫脫無知也無好也無樂
0156b23: 也而無不知也無不好也無不樂也。
0156b24: 飯疏食章。
0156b25: 世尊遇馬麥之難阿難白曰如來為太子時珍饈玉饌
0156b26: 尚弗可口而此馬麥何津津不厭也佛言我到這裡即
0156b27: 草木瓦礫皆成上味何啻此麥乎試觀物我忘機心境
0156b28: 一志時則流水有伯牙之琴涼飆動咸池之曲碧岫莊
0156b29: 花開之面寒潭月映之眉味其無味樂其非樂也何
0156b30: 用浮雲之富貴為吹萬曰如來吉祥而逝之伸尼曲肱
0156c01: 而枕之何寢止同歸乎右脅布袋和尚云彌勒真彌勒
0156c02: 分身千百億時時度時人時人自不識。
0156c03: 二三子以我為隱乎吾無隱乎爾吾無行而不與二
0156c04: 三子者是丘也。
0156c05: 山谷居士往依晦堂乞指徑揵處堂曰秪如仲尼道二
0156c06: 三子以我為隱乎吾無隱乎爾者太史居常如何理會
0156c07: 公擬對堂曰不是不是公迷悶不已巳一日侍堂山行次
0156c08: 時巖桂盛放堂曰聞木樨花香麼公曰聞堂曰吾無隱
0156c09: 乎爾公釋然即拜之曰和尚得恁麼老婆心切堂曰秪
0156c10: 要公到家耳若是豈獨聖人無隱於弟子即花木亦無
0156c11: 隱於山谷也不惟晦堂能轉於法輪即花木亦可以傳
0156c12: 心也秪因當面熱瞞各自昧卻者多縱令然諾暫相許
0156c13: 終是悠悠行路心那得休歇去。
0156c14: 仁遠乎哉我欲仁斯仁至矣。
0156c15: 昔老宿自喚云主人公自應云諾又曰惺惺著復自應
0156c16: 云諾又曰他時後日莫受人瞞復自應云諾此欲仁仁
0156c17: 至之道理也如世尊問文殊云如汝文殊更有文殊是
0156c18: 文殊者為無文殊如是世尊我真文殊無是文殊何以
0156c19: 故若有是者則二文殊然我今日非無文殊於中實無
0156c20: 是非二相若然者則至的就是欲的應的就是喚的是
0156c21: 的就是非的倘能非是非非非喚非應非欲非至則我
0156c22: 者又是甚麼東西也一擲千金渾是膽家無四壁不知
0156c23: 貧。
0156c24: 子絕四章。
0156c25: 華嚴經云心不妄取過去法亦不貪著未來事不於現
0156c26: 在有所住了達三世悉空寂仲尼得之空空洞洞純是
0156c27: 太虛氣象母意也如如了了純是緝熙光景母必也圓
0156c28: 圓陀陀純是不顯工夫母固也洒洒脫脫純是先天完
0156c29: 越母我也體認至此則太虛與事理無礙緝熙遍不已巳
0156c30: 之光先天與聲臭無關不顯垂悠久之德若是則意為
0157a01: 真常必為真樂我為真我固為真淨矣欲泛涅槃天須
0157a02: 從這裡過。
0157a03: 吾有知乎哉章。
0157a04: 圓覺經云譬如清淨摩尼寶珠映於五色隨方各現蓋
0157a05: 清淨之珠無知也能映五色空空也隨方各現問叩之
0157a06: 光景也第所問既感聖人在鄙夫光中所叩既通鄙夫
0157a07: 在聖人鏡裡謂兩端謂非兩端。
0157a08: 喟然章。
0157a09: 古德云硬似綿團軟似鐵六月炎天一點雪露柱燈籠
0157a10: 笑點頭啞人得夢向誰說這箇是喟然的光景法華
0157a11: 一光遍照東方萬八千界上至有頂下至鐵圍號曰無
0157a12: 量義光一切聲聞二乘莫能測度及後三周九喻四行
0157a13: 六記總釋此光的註解耳即仰鑽瞻忽高堅前後者亦
0157a14: 若此光之莫測也夫又何以知之耶抑何以證之耶必
0157a15: 須漸次徐徐善誘初以文字語言而示其說通繼以實
0157a16: 際理諦而指其宗通始知此理賦之於未形之先生之
0157a17: 於既形之後起坐相隨語默同居罷之不可得也參究
0157a18: 至此則內外根境心意識相盡情掃蕩若竭吾才矣久
0157a19: 久似有一物隱隱呈露訝原來就是這箇東西若有形
0157a20: 也視之而弗見若有聲也聽之而弗聞若可隨也從之
0157a21: 無其後若可迎也接之無其前莊子所謂離形去智同
0157a22: 於大通者也此不是未達一間正是顏子自註喟然中
0157a23: 之光景耳予因標此章為小法華。
0157a24: 可與共學章。
0157a25: 迷即生悟此處即是鉗鎚聖必因凡何須別尋罏韝故
0157a26: 始學之也必先去其舊染而進修學即釋氏之三增道
0157a27: 也次而適道也則信得及矣便津津不失故適道即
0157a28: 氏之信位也又次而立也根木不退得入真子灌頂
0157a29: 立即釋氏之住位也繼而曰行曰迴向曰十地總入權
0157a30: 巧中一法所以謂之權者即隨緣不變應事接物之道
0157b01: 也蓋其學適道與立者體也實也與權者用也想其鴻
0157b02: 荒未鑿一息成萬有之機霄壤既形大地盡真源之府
0157b03: 孰為體孰為用南泉云王老師有一頭水牯牛擬放溪
0157b04: 西牧未免侵他國王水土擬放溪東牧未免侵他國王
0157b05: 水土不如隨分納些些總不見得。
0157b06: 未知生焉知死。
0157b07: 生者非生也而生生者未嘗始死者非死也而死死者
0157b08: 未嘗終莊子云善吾生者乃所以善吾死善吾死者乃
0157b09: 所以善吾生蓋善吾生善吾死者理與氣也氣以行乎
0157b10: 理理以載乎氣理與氣而已巳理氣相守謂之生理氣相
0157b11: 離謂之死第今之所云未知生者謂吾人日用所作所
0157b12: 為處是生也若知得生的就知得死的便可死得若未
0157b13: 能知生則不能知死卻死不得。
0157b14: 顏淵問仁章。
0157b15: 須菩提問云何應住云何降伏其心顏淵問仁也世尊
0157b16: 云應如是住如是降伏其心克己巳復禮也如是度盡無
0157b17: 量無邊眾生實無一眾生得滅度者天下歸仁也不應
0157b18: 住色生心不應住聲香味觸法生心非禮勿視聽言動
0157b19: 也所云如是者指這箇是也住處是伏處伏的是住的
0157b20: 即克處是復處復的是克的耳得此渾融之妙目則無
0157b21: 視無不視耳則無聞無不聞口則無言無不言身則無
0157b22: 動無不動借問故園隱君子時時來往住人間何礙之
0157b23: 有。
0157b24: 當仁不讓於師。
0157b25: 黃蘗問百丈曰古人錯荅一轉語墮野狐五百生若轉
0157b26: 轉不錯當作甚麼人丈云你過來為汝說黃蘗遂進聞
0157b27: 與百丈師一掌百丈云將謂鬍鬚赤更有赤鬍鬚又臨
0157b28: 濟見黃蘗曰大愚道和尚老婆心太切蘗曰大愚太饒
0157b29: 舌待他來好與一掌臨濟便向前一掌云何必待他來
0157b30: 據此二端真當仁不讓也大修行人到此境界若接馬
0157c01: 駒之刀無容躲閃躲閃則喪身失命如當石鞏之箭不
0157c02: 得退藏退藏則帶角披毛所謂見過於師方堪傳授也。
0157c03: 予欲無言章。
0157c04: 古德云多言多慮轉不相應絕言絕慮無處不通蓋予
0157c05: 欲無言者即多言數窮不如守中也如來謂之良久維
0157c06: 摩謂之默然雖然無言無說而碓嘴磨盤猶自開花結
0157c07: 實也復有哭金錢的小兒向前亦未免孔老子出黃蘗
0157c08: 以止之乃曰天何言哉四時行焉百物生焉天何言哉
0157c09: 這正是一庵深藏霹靂舌從教萬象自分說的道理昔
0157c10: 藥山久不陞座院主云大眾久思示誨請和尚為眾說
0157c11: 法山令打鼓眾方集山陞座良久便下座歸方丈上後
0157c12: 隨問和尚適來許為眾說法云何不垂一言山云經有
0157c13: 經師論有論師爭怪得老僧。
0157c14: 孟子
0157c15: 敢問夫子惡乎長曰我知言四節。
0157c16: 裴休公因見高僧真儀問於黃蘗曰真儀可觀高僧何
0157c17: 在蘗朗聲曰裴休公應諾蘗曰在甚麼處公當下知旨
0157c18: 如獲髻珠曰吾師真善知識也示人剋的若是何故汩
0157c19: 沒於此乎若裴公者可謂知言者也宗密云元亨利貞
0157c20: 乾之德也始於一氣常樂我淨佛之德也本乎一心專
0157c21: 一氣而致柔修一心而成道若宗密者可謂善養吾浩
0157c22: 然之氣者也有太虛然後有氣化有氣化然後有知覺
0157c23: 知覺即心也太虛之氣即浩然之氣也知外無氣氣外
0157c24: 無知所謂知言者非知其言也知其所以言也而其祈
0157c25: 以言之者浩然之氣也何嘗二耶故孟子有難言之說
0157c26: 若知難言二字則已巳言之矣何得不言所以畫出浩然
0157c27: 之光景示其直養之工夫古德云一念萬年去一條白
0157c28: 練去寒灰枯木去就是這箇道理第天地萬物皆由此
0157c29: 氣而化本自剛大本自充塞非實有所知而能知非實
0157c30: 有所養而能養知無能知故云知養無能養故云養始
0158a01: 得不害而充塞也然此充塞之妙不離尋常日用行之
0158a02: 於義則配義故義可充塞行之於道則配道故道可充
0158a03: 塞無是浩然之氣則孰為義孰為道學者不可不知。
0158a04: 乍見孺子一節。
0158a05: 如來睹星阿難見相靈雲觀花道圓過澗審是四端即
0158a06: 此乍見孺子之心也觀彼氣淑風溫化母之靈英必露
0158a07: 江清宿朗孤輪之素影先輝若谷語傳聲而不待安排
0158a08: 似形來照鏡而無容擬意正恁麼時本來面目已巳披露
0158a09: 矣何更騎牛覓牛耶大慧云世間離生滅猶如虛空華
0158a10: 智不得有無而興大悲心一切法如幻遠離於心識智
0158a11: 不得有無而興大悲心不因內交要譽惡聲而有怵惕
0158a12: 惻隱之心者亦復如是。
0158a13: 顏淵曰舜何人也予何人也有為者亦若是。
0158a14: 百丈幼時隨母入佛殿指佛相而問母曰此是何人母
0158a15: 曰是佛百丈曰佛與人無異我後日當作焉可見大乘
0158a16: 根器自己巳靈覺不昧不假他人鉗鎚也回之所云得不
0158a17: 謂之大心凡夫耶古德云具足凡夫法凡夫不知具足
0158a18: 聖人法聖人不曉聖人若曉即同凡夫凡夫若知即成
0158a19: 聖人吾想聖人是以凡夫之知為不曉故不得為凡夫
0158a20: 也凡夫必以聖人之不曉為知故可以為聖人也有僧
0158a21: 問大珠和尚曰如何是大涅槃珠曰不造生死業是大
0158a22: 涅槃僧曰如何是不造生死業珠曰求大涅槃是生死
0158a23: 業捨鬧取靜是生死業有證有得是生死業不脫對治
0158a24: 門是生死業若據此一說則佛生聖凡皆著落不得百
0158a25: 丈顏淵不免於此杜舌。
0158a26: 象日以殺舜為事。
0158a27: 象之害舜即提婆之害佛也舜為天子而封象即佛為
0158a28: 釋尊而授記提婆也在舜則曰仁人之於弟也不藏怒
0158a29: 焉不宿怨焉親愛之而已巳矣故封之在佛則以為說法
0158a30: 之師而成我之大慈忍力者也故授記可見聖人之心
0158b01: 所同然皆等兗親為一致也吹萬曰鑊湯爐炭可中別
0158b02: 有清涼劍樹刀山箇裡更無熱惱舜帝釋迦都在這裡去。
0158b03: 殀壽不貳修身以俟之所以立命也。
0158b04: 文始經曰人生在世有生一日死者有生十年死者有
0158b05: 生百年死者一日死者如一息得道十年百年死者如
0158b06: 歷久得道彼未死者雖動作昭著止名為生不名為死
0158b07: 彼未契道者雖動作昭著止名為事不名為道以是觀
0158b08: 之則彭年不為長殤子不為短也昔有僧問老宿云生
0158b09: 死到來時如何宿云茶來喫茶飯來喫飯此言可為修
0158b10: 身立命之鼻祖。終
