0520b01: 磬山牧亭樸夫拙禪師語錄卷之六
0520b02: 偈贊傳
0520b03: 示石幢航後堂沒底海航好渡波法門八萬四千多
0520b04: 含靈蠢動皆身肉拍手大家唱凱歌一字渡波。
0520b05: 示非子蕃書藏非子非子是阿誰依舊鼻孔向下垂
0520b06: 慣在虎頭截兔角欣從鐵鳳產金雞。
0520b07: 示律菴和都監前三三與後三三牽牛老翁是同參
0520b08: 翻得孃生面皮轉文喜斷不住律菴。
0520b09: 示石壇模書記折鼎克模樸且頑苔痕蠹蝕自斑斑
0520b10: 家聲慚愧韶陽後個個跛行成肚蠻一字鼎銘。
0520b11: 示石丈崑燒香源頭本自發崑麓不悉川流遶嶽香
0520b12: 且待禹門三級浪為雲為雨任風狂。
0520b13: 示石床星侍者天佈景星夕影斜求珠輾轉向泥沙
0520b14: 虎頭戴角出荒艸咬殺南山鱉鼻蛇。
0520b15: 示石陵真子白拈父子揚家醜無有舌頭無有口
0520b16: 天下由茲起禍胎家門滅卻瞎驢手。
0520b17: 示我莊白真子橫挑楖栗兩肩痠擬擲漁翁作釣竿
0520b18: 交摺人天明白了從今齒不向人寒。
0520b19: 陲亭茶緣起綠楊樹裏蟬聲亂紫陌塵中日影斜謾
0520b20: 道白雲無個事逢人便與一甌茶。
0520b21: 募經偈不相宜了義義何得了時四旬才
0520b22: 離非百絕渾身已巳墮泥犁。
0520b23: 募橋引銀漢仙槎通弱水青雲坦道透長安參天喬
0520b24: 木寸苗養貫日白虹萬里看達人自審。
0520b25: 達磨像贊西天無站話分流落東土賣樣鬍臊眉麤
0520b26: 目突面黑齒版氣行胸無一點墨水做的瞎眼和尚
0520b27: 問著口似秤錘對聖不自揣量及乎渡葦少室裝聾
0520b28: 打騃停當玷辱兒孫飲氣個個懸吊壁上咦看你如
0520b29: 何下來遍地羊頭價長。
0520b30: 題岳武穆墨莊神跡
0520c01: 憶辛巳如武林禮將軍墓吟詩一絕追維英風悵望
0520c02: 不已巳今明經萬緯持神跡屬題展對之下如面鐵甲
0520c03: 將軍征西時鬚眉欲動英風逼人側視良久難著一
0520c04: 辭書舊句為贊以還之辭曰聞著金牌草木泣靖忠
0520c05: 化作靈芝汁風波亭上等尋常萬古上風輸檜立。
0520c06: 題鍾馗
0520c07: 先生文出武歸筆投秦氏轢咄嗟斯文掃地仗劍
0520c08: 星斗芒落龍蛇所恃文章妖孽全憑韜略氣虹怒髮
0520c09: 沖冠鬚眉劍戟倒卓日月乾坤磨肩山河社稷楔腳
0520c10: 真真口吐白鳳莫莫蝙蝠飛卻天上功名靡求人間
0520c11: 活鬼難捉君不見一股虫尸忙萬蟻味如嚼蠟蠟偏
0520c12: 嚼日出湖山咨息爝。
0520c13: 本師廬夢沛老人頂像贊釋迦彌勒將活剮文殊普
0520c14: 賢叱行者終不於此取泥洹一心願去作馬牛咦你
0520c15: 也只到得者裏。
0520c16: 又佛祖冤家枷鎖項下活剝泥牛鑽龜打瓦半邊鼻
0520c17: 孔落在誰者作驢作馬可知禮也。
0520c18: 業師洞虛光老人頂像贊梁園蛙吠月塞曲雪征鴻
0520c19: 孤艇繫煙柳黃鸝囀雨松除此一人任大清國裏遍
0520c20: 尋一轉若有一箇與此老共鼻孔出氣者王老師燒
0520c21: 牛糞香點狗尿茶大展九拜乃高聲三唱曰你是我
0520c22: 底的的薙染也你是我底的的薙染也你是我底的
0520c23: 的薙染也薙染者誰麻姑老人洞虛也此老不解
0520c24: 與俗人拭涕時雍正己巳酉春王廿有二目心喪徒實
0520c25: 拙氏識於鄱湖雪舫。
0520c26: 再題鼻孔打失何處著筆桃兮不夭柳兮不條蘭又
0520c27: 靡香梅又靡椿日高花影兮斯重風動松濤兮斯濃
0520c28: 噫水中鹽味色裏膠青彌高彌堅無聲無臭屬誰手
0520c29: 玅拙自不肖相頗不像。
0520c30: 藏祖頂像贊湖山蕉倚夕陽煙草閣鶯花人醉眠杜
0521a01: 宇啼殘楊柳月雲霞片片擁漁船。
0521a02: 會師太贊這瞎驢是何年瞎衝上雲居撞著異木老
0521a03: 瞎賊瞎棒瞎打打折伊打折伊回來三腳弄跛蹄師參
0521a04: 話頭產子不專鳴與飛然則角者鬣者爪者牙者骨高
0521a05: 毛長特來齊一二屎尿遍離離謂楚琦樵水兩知識不惟毒氣
0521a06: 鼓藂林黧奴白牯實相知嗚乎這瞎驢蹄跛沒了期
0521a07: 若非茂也謂嵩安茂孟八郎驀地張弩架箭孰敢為弩箭山名
0521a08: 嵩安奉師休老是山故云。
0521a09: 五龍和上傳贊
0521a10: 王維嘗以敗蕉繪雪圖世皆以為異絕余曰否何者
0521a11: 不見坡公云木有臞石有暈犀有通以取妍於人皆
0521a12: 物之病也若輞川豈非其病乎昌江五龍菴禪師曰
0521a13: 月菴者諱朗歙縣程氏子奕葉居宦師年十八輒嗟
0521a14: 曰一榮一枯一寒一暑循環理也晴晦不爽耳卒外
0521a15: 形骸遂投紫雲和上薙染焉是以百城煙水直踏草
0521a16: 鞋筋斷頗飽藂林其後嗣法仍復歸於五龍紫雲之
0521a17: 門下逮據室猶以實際理地不受一塵佛事門中不
0521a18: 舍一法住五十餘年師固無所要於世然僧俗不異
0521a19: 師而師亦不立異於僧俗也但知穿衣喫飯屙屎放
0521a20: 尿而鼻孔與仲尼瞿曇一洞通風而已巳矣所以七尺
0521a21: 烏藤未肯輕易打人何故曰好事不須頻話會留將
0521a22: 和氣暖丹田即或間有墨人韻士例以一江楓瘦吟
0521a23: 無跡孤館燈寒夢有聲乃來問於師師又安惜綠楊
0521a24: 芳樽高樓遠笛并與煙蓑雪舫之興也歟至若平居
0521a25: 皆與常人等所謂即此用離此用是也繇此思之蓋
0521a26: 輞川雪圖跡爾故有坡公之說焉若夫師之念水族
0521a27: 憐枯骨長於景薄西山惟以蓮邦指家者其皆赤子
0521a28: 之本性匪妍病也夫何異之有待乾隆二年十一月
0521a29: 十二日豫知時至剃浴更衣坐匡床說偈謝眾曰七
0521a30: 十九年洒洒落落無禪可參無道可學絕聖離凡任
0521b01: 緣而泊左之右之光明極樂眾尋請命後事曰事事
0521b02: 例我以生惟語錄行當鄭重語畢乃吉祥睡復曰請
0521b03: 大眾為我念佛眾纔舉佛號遂脫化因贈以偈曰素
0521b04: 琴本無絃藕船作導師黃金終古貴難鑄鍾子期所
0521b05: 以師之後裔濟人多用藕花船云其贊曰老古錐無
0521b06: 縫罅鐵圍是道場烊銅為般若眉栽眼下癡聾聵啞
0521b07: 拈椎豎拂敲磚打瓦狼藉堆頭糞疊山錦羅帳裏珠
0521b08: 交灑無上正覺臭魚敗鮓昌江鼓筏五龍拽耙黧奴
0521b09: 白牯參同契文殊普賢侍衛者佛來呵魔來打簉破
0521b10: 虛空鐵面門飛紅彈子出爐冶猛虎鈴頻繫逆鱗珠
0521b11: 慣下愛摘蓮花供彌陀百八珠迴絕晝夜撥動髑髏
0521b12: 根塵喚醒鱗甲變化關西子沒頭腦認奴作郎指鹿
0521b13: 為馬戴角虎鱉鼻蛇紫胡狗水牯牛與楊岐驢到箇
0521b14: 底遠避三舍誘兒投櫃學做賊兒能脫櫃粧鼠詐瞎
0521b15: 驢逐隊黑地唱喏鐵圍天子笑呵呵拼將永劫作驢
0521b16: 罷。
0521b17: 白雲鐵觜像贊嗟乎人只在白雲三門外望見竹苞
0521b18: 松茂未曾窺見室家之好盡謂曰白雲深處老僧窩
0521b19: 一犬吠虛千猱啀實誰知你背地裏鎮日拈一把苕
0521b20: 帚東邊一揮西邊一拂是箇以字不成八字沒一
0521b21: 爭奈者漢平生毫髮難瞞拙上座不但尋常見你拖
0521b22: 一條黑黲布衫有前沒後猶見你甑箄頂上鼠穿一
0521b23: 竅到今日定星盤上著一無孔鐵錘豈非懸羊賣狗
0521b24: 肉高抬時價正眼看來只含捏鼻一笑何故人平不
0521b25: 語水平不流莫怪臊鬍當門齒缺從來不肯驢唇馬
0521b26: 觜半斤償你八兩還有信得及者麼諦聽諦聽鳥啼
0521b27: 春盡蝶西東二十四番花信風秪見主人常醉客不
0521b28: 聞客醉主人翁。
0521b29: 火柴頭贊髼頭赤腳垢衣裳諸行苦空號覺皇折腳
0521b30: 鐺虛封上首尖頭屋小眇諸方松風萬本吟丘壑竹
0521c01: 月高枝奏鳳凰三個柴頭架火裏天然文字已巳全彰
0521c02: 題若海廣闍黎像廣也廣也老凍膿八十年來興頗
0521c03: 濃緉鞋獰似虎烏藤活於龍放下普化木鐸挂起投
0521c04: 子油筒床腳下種菜鐘樓上念贊碓觜頭栽松霜鬢
0521c05: 不裹頭項與楊岐同拈卻口塞卻鼻屏卻咽喉不通
0521c06: 風臉上刮得霜花落氣飲蝦蟆吞大蟲晝夜摩挲一
0521c07: 百八偏袓危坐於其中有人問我西來意半天吊下
0521c08: 黑雷公黑雷公砌下霜柑一顆紅。
0521c09: 傳
0521c10: 余家甲寅兵燹之餘繼丙寅先母終堂先子視此絕
0521c11: 無子女態意志豪放飄然攜琴書如子由周覽四海
0521c12: 名山大川過秦漢之故都求燕趙之豪俊恣觀終南
0521c13: 嵩華之高聳顧滹沱黃河之奔流而後知天地之廣
0521c14: 大曰天下奇聞壯觀盡出於山奔海立沙起雷行雨
0521c15: 鳴樹偃幽谷大都人物魚鳥其無一而不從意志豪
0521c16: 放中而得之矣何其獨不見一人乎哉迨辛巳復歸
0521c17: 梓里作八截句留別師弟故舊猶記第二章云不揣
0521c18: 敝貂問計非夢魂盡是白鷗飛扁舟四海為家舍滿
0521c19: 載月明何處歸由是解纜破彭蠡煙洞庭弄月又欲
0521c20: 上峨眉玩雪不果至巫峽聽猿夜啼悵然返棹轉荊
0521c21: 南夜登王粲樓斗酒自勞解襟對明月而詰曰天地
0521c22: 無人耶天下豪俊匪無也誠難合者也自此遊興稍
0521c23: 倦然意志愈加豪放凡所得錢飲之餘悉與之貧人
0521c24: 適孟仲二兄子英子輝亦從客歸聞此由家趨荊南
0521c25: 知父意志並受室於沙市養父老焉遂各有子女二
0521c26: 人辛卯秋不肖片瓢定省竊喜健飯起居皆便利堅
0521c27: 於迎歸恨貧不能攜家返故里且老年眷孫蓋終無
0521c28: 歸志年八十四歲己巳酉二月十一日無病而終痛二
0521c29: 兄皆先世賴孫力葬於王粲樓之西二里許嗚乎余
0521c30: 既削而髡矣僧俗殊途又迎歸不果願每一念及但
0522a01: 紀古人云粉骨碎身未足酬一句了然超百意且道
0522a02: 是那一句唯合什向空而號曰先子玉生李公諱善
0522a03: 別字荊山先母曾氏字西田二位肉身菩薩同入大
0522a04: 光明藏云耳。
0522a05: 佛事
0522a06: 設幻祖供舉祖一日因事著褊衫舉椅子作女人拜
0522a07: 云汝上座我拜你為師時修祖失笑呈偈云木人提
0522a08: 唱笑呵呵更著衣衫誰識他昨日來是男子今日
0522a09: 還作老婆婆祖云此偈甚愜老僧意師云者是二大
0522a10: 老平日咬豬狗底手腳今日被遠孫一齊捉敗有班
0522a11: 杜蠻禪和背地裏捏鼻一笑何故江南人唱鷓鴣詞
0522a12: 認作胡笳十八拍還聞麼若不聞側起牛耳。
0522a13: 供修祖真驀召大眾云要識瞌睡虎面目現在以下皆祖
0522a14: 語披衣得大床大座儘堪舞袖迴旋著錦看某水某
0522a15: 山不負敝貂馳走風轉滯帆得勢丹成拔屋皆仙花
0522a16: 木瓜長孫生子有王謝一種風流白芙蕖集鷺藏鷗
0522a17: 用晉宋諸賢故事毛錐子敵連城玉價非兔園冊裏
0522a18: 學成皮栲栳作擲地金聲是黃鶴樓前悟得唱樓煩
0522a19: 三百首別傳草木被文章繡虎起西江十八灘怒漲
0522a20: 風雲隨棒喝崩崖蟄戶有雷霆看清涼亦避三舍洞
0522a21: 門無鎖鑰笑雄峰自隔重關祖語止雖然一字入公門
0522a22: 九牛拔不出拔得出也是虛空背上穵窟遂拈香炷
0522a23: 爐云莫道腳下兒孫無長處好。
0522a24: 設問祖供鰲頭納敗興偏濃自臭不覺稱性專能打
0522a25: 脫空夙習難忘臉上刮得霜花落懸羊賣狗令行吳
0522a26: 越氣吐虹做盡伎倆遠孫今日因爇一爐香要與吾
0522a27: 祖棒下血淋淋冤魂髑髏通一線氣恨祖自無鼻孔
0522a28: 掃崗祖塔行岡千仞望之畏然故云高山仰止景行
0522a29: 行止雖不能至然心鄉往之復讀祖語錄至參無字
0522a30: 話忽有省說偈云狗子無佛性莫道說得好閨女學
0522b01: 做媒自身也難保又讀夾山參枕子落地機緣頌曰
0522b02: 久憶并州是故鄉而今身已巳到咸陽若教忘卻來時
0522b03: 路不是愁人也斷腸師云惟記來時路自身故難保
0522b04: 不見蕉叔祖拈香云千仞巖高疲殺人冤魂遍界髑
0522b05: 髏新比時因得未超薦白日至今鬼見身如何是鬼
0522b06: 復云念道真言次第陳。
0522b07: 棲雲師翁忘供真腦後見腮莫與往來小孫雖未見
0522b08: 師翁腮寬腮狹面短面長只聞昔住東山常在東廁
0522b09: 後細洗瘡爛腳天下衲僧未有一箇不被臭氣熏
0522b10: 拶逼來小孫未入社保聞得也須作惡今日要與諸
0522b11: 人雪屈去也仰師翁者盆惡水澆潑一上遂插香過
0522b12: 捏鼻云臭。
0522b13: 靈虛本師老和尚計音至上供我生不願見伊直逃
0522b14: 入羅剎鬼國當時性命在伊手裏一任敲骨取髓生
0522b15: 也由伊死也由伊我向何處雪屈乃拈香云好向者
0522b16: 裏雪屈麼伊死不願見我即躲入驢胎馬腹今日鼻
0522b17: 孔在我手裏一任橫拖倒拽生也由我死也由我伊
0522b18: 又向甚處叫冤復以香炷爐云莫向者裏叫冤麼良
0522b19: 久云牛糞燒香狗尿茶忤逆生死是冤家黧奴白牯
0522b20: 來薦饗脹殺蚯蚓與蝦蟆遂搥胸三下。
0522b21: 設此峰首座大師供生時行汝不贏今日汝來行生
0522b22: 時說汝不贏今日汝來說生時喫汝不贏今日汝來
0522b23: 喫請請復云不喫了遂搥胸大號曰是我命也夫是
0522b24: 汝命也夫嗚呼哀哉嗚呼痛哉尚饗。
0522b25: 設昆池元座供舉僧問趙州真如凡聖皆是夢言如
0522b26: 何是真言州云唵部林師云恁麼恁麼鐵輪天子
0522b27: 寰中敕帝釋天宮放赦書不恁麼不恁麼富嫌千口
0522b28: 少貧恨一身多何故不見道去年貧未是貧今年貧
0522b29: 始是貧去年貧猶有卓錐之地今年貧錐也無雖然
0522b30: 去年正當恁麼時多前年三件事今年正當恁麼時
0522c01: 多去年七件事者十件事數不過者甚多瑛大師若
0522c02: 不同床睡焉知被底穿拙上座雖是一箇不識羞的
0522c03: 男子也要緇素分明去卻七三存一無觜猢猻吹觱
0522c04: 栗遂側耳作聽勢云依稀似曲又被風吹。
0522c05: 火小園春侍者十八上破家十八上作活未是好手
0522c06: 爭似我春侍者十八上圓具戒月孤高十年內孰不
0522c07: 瞻之仰之迨廿七上不惟破家散宅恰值三十夜只
0522c08: 道貧無立錐之地他竟錐也無恨山僧命薄太息早
0522c09: 折遂搥胸二下然雖如是攃手時猶示眾曰小園小
0522c10: 瞎禿換手摸多年摸到三十夜火中生白蓮大眾可
0522c11: 是山僧謬語麼以炬打圓相擲下云藉你證盟。
0522c12: 封龕法王法力超群生嘗以法財施一切久積淨業
0522c13: 稱無量導眾以寂故稽首恭惟雪峰堂上月菴大和
0522c14: 上大圓鏡智同古同今流注真常契物契我體竭形
0522c15: 消而不滅金流朴散以長存本如來無所住心蓋念
0522c16: 風火地水由眾生有以合感惟憐濕化卵胎是以住
0522c17: 世七十九年不舍法界闡化沒休歇處遍入塵勞高
0522c18: 名千古重如山泥就泥水就水行普賢之願海棄國
0522c19: 一身輕似葉去就去來就來等觀音之慈心脫殼烏
0522c20: 龜飛上天金毛獅子化作狗泥犁苦趣逐類隨形餓鬼
0522c21: 道中他方此界藏身處沒蹤蹟沒蹤蹟莫藏身到個
0522c22: 底果熟豈自昌江花開何由歙縣雖然直得紅霞穿
0522c23: 碧海白日遶須彌須知更有不動尊如何是不動尊
0522c24: 今古長如白練飛一條界破青山色夫如是則生未
0522c25: 嘗生滅未嘗滅去未嘗去來未嘗來都盧是個如來
0522c26: 藏體真如正性敢問我月和上即今在什麼處現前
0522c27: 諸位桂子蘭孫并諸山老宿還委悉麼白玉毫歸安
0522c28: 養國黃金骨鎖蓮花臺遂遞封皮云封。
0522c29: 供月菴和上飯說奢說孤特郎當情義爭似道義長
0522c30: 太息相逢一宿晚令人飲恨到泉鄉小弟今日炊鐵
0523a01: 釘飯和木札羹聊表殷勤未審伊人還來鑒格也無
0523a02: 遂插香云過。
0523a03: 火靈智大師個老兒真卓犖孤松挺秀三千綽打雨
0523a04: 敲風長鱗角百尺懸崖上根露詎可托樵牧苦折攀
0523a05: 野火燎天灼靈大師誰家灶裏火無煙以炬打圓相
0523a06: 擲下云者個本無著。
0523a07: 無著大師起龕隻履西歸未免觸途狂見九年面壁
0523a08: 猶為滯殼迷封未有久動而不靜未有久靜而不動
0523a09: 所以道若能轉物即同如來且道物作麼生轉金毛
0523a10: 獅子喋屎狗雪白象王推磨驢。
0523a11: 行腳僧起龕桃灼灼柳依依浪遊子不肯歸驀喝一
0523a12: 喝云汝今還向何處去復以杖擊龕云相隨來也。
0523a13: 起龕來來來燈籠沿壁上天台去去去生鐵秤錘被
0523a14: 蟲蛀也不來也不去饑來喫飯困時睡阿呵呵笑甚
0523a15: 麼八十翁翁入場屋真誠不是小兒戲孰又得似我
0523a16: 聖登阿闍黎罏韝慵開自是呵佛罵祖鉗鎚惜運豈
0523a17: 止打雨敲風一物不將來那肯囫圇吞卻三番復趁
0523a18: 出真正無主孤魂雖未九叩洞山亦乃三登投子及
0523a19: 乎歸來頭著枷腰著械拼將拖泥帶水醫死馬弄死
0523a20: 蛇幾乎犯手傷鋒彩鳳舞丹霄陽春賡白雪到個裏
0523a21: 白日作竊底站過一邊清風下載底徒勞競出說甚
0523a22: 滴水不沾寸絲不挂直饒休去歇去冷愀愀地去寒
0523a23: 灰枯木去古廟香爐去一念萬年去一條白練去猶
0523a24: 是生死岸頭事須知更有向上事在畢竟如何是向
0523a25: 上事驀撫龕云鷂子過新羅。
0523a26: 入塔狐峰嶺上一輪秋影倒東灣截眾流七十九年
0523a27: 收不得化條白練濟南州顧左右云眾中還見吾師
0523a28: 大人相麼禮拜起云塔藏動也遂下龕。
0523a29: 瑩觀引請師封龕諸行無常是生滅法生滅滅已巳寂
0523a30: 滅為樂世尊只解淨地打繡毬何能荊棘翻筋斗若
0523b01: 是我西來引請師逍遙死生優游人世十字路頭縛
0523b02: 草菴逢人便與一甌茶夕陽景裏架長虹一任渡人
0523b03: 渡馬雖未開田說大義亦乃驅水牯種田博飯穵得
0523b04: 一塊畬秧得一籮芋何適而不樂所以事師以孝為
0523b05: 樂課徒以慈為樂撫弟以義為樂接友以信為樂有
0523b06: 時艸帽麻衣青鞋白襪背手流觀鳶飛魚躍揚眉瞬
0523b07: 目語默笑傲穿衣喫飯屙屎放尿沽鹽買醋運水搬
0523b08: 柴燒香掃地合掌搖頭頭頭有出身之樂何暇與俗
0523b09: 人拭涕雖然秪見葫蘆棚上挂東瓜麥浪堆裏釣得
0523b10: 蝦誰在畫樓沽酒店相邀來喫趙州茶實拙不是情
0523b11: 識未乾分上有所難逃六十二年之卓卓應酬阿師
0523b12: 自己巳一盞遂遞杯云還受用麼復云掩息如灰功幹
0523b13: 畢大悲千眼莫能窺云封。
0523b14: 封龕一念普觀無量劫無去無來亦無住如是了知
0523b15: 三世事超諸方便成十力到個底恰值冬至前後際
0523b16: 斷添也添一絲毫不得減亦減一絲毫不得若要添
0523b17: 減自由縱橫無礙須是我會師太今日涅槃堂上生
0523b18: 死途中螺紋結角千層合尖去來也由伊逍遙也由
0523b19: 伊悲愍也由伊華嚴海會也由伊玅法蓮花也由伊
0523b20: 玅湛總持也由伊喝囉怚那也由伊般若波羅。
0523b21: 伊超佛越祖也由伊泥豬疥狗也由伊極樂國土也
0523b22: 由伊直至滴水不沾寸絲不挂明如杲日寬若太虛
0523b23: 千聖不攜萬機寢削一念萬年萬年一念總由伊何
0523b24: 以不見華嚴偈云若人欲了知三世一切佛應觀法
0523b25: 界性一切惟心造更有一事未曾造著實拙即墮拔
0523b26: 舌也須道破風吹石臼遍哮吼泥捏金剛水裏走拋
0523b27: 卻楊岐三腳驢翻身跨上子胡狗會師太遶膝兒孫
0523b28: 悉在祖餞但西出陽關無故人牢記一偈趙氏連城
0523b29: 璧由來天下傳送君還舊府明月滿前川遂遶龕一
0523b30: 匝云封。
0523c01: 象舉師封龕和尚子莫妄想起心動念是妄想澄心
0523c02: 息念是妄想成佛作祖是妄想往往將妄想滅妄想
0523c03: 無有了期直饒掀翻海嶽踢倒須彌攪長河為酥酪
0523c04: 變大地為黃金在天普蓋在地普擎於日燭晝於月
0523c05: 照夜有時劫火變遷不存毫髮有時於一毫端現出
0523c06: 娑婆彈一指便開毘盧樓閣拈莖草即為丈六金身
0523c07: 植旃檀林於八識田中種鐵蒺藜於無明山上有如
0523c08: 此神通如此玅用如龍得水如虎靠山玉轉珠迴誰
0523c09: 能得彀所以道有一物上拄天下拄地明如日黑似
0523c10: 漆常在動用中動用中收不得且道過在甚麼處過
0523c11: 在動用中遂謦欬一聲復喚云理謙客來了快擎茶
0523c12: 來豈不是生死岸頭業識邊事若果是出家血性漢
0523c13: 子自是迅雷不及掩耳驀喝一喝以拄杖卓一卓云
0523c14: 塗毒鼓撾無手人龍門那許死屍宿。
0523c15: 起龕文殊出不得女子定死了活不得罔明出得女
0523c16: 子定活了死不得畢竟如何我有明珠在我者裏撥
0523c17: 著動著放光動地遂振龕云無毛鷂子拍天飛鑽破
0523c18: 虛空腦後皮復云起。
0523c19: 師徒同入塔顧左右云盡大地是一隻沙彌眼睛試
0523c20: 問諸人向甚處與象公寶塔合尖若有道得者對眾
0523c21: 商量如無山僧卻要錦上鋪花遂下師復云更有瑪
0523c22: 瑙階前布赤紗者麼又下徒云龍生金鳳子沖破碧
0523c23: 琉璃。
0523c24: 塵空維那封龕如來涅槃心祖師正法眼衲僧奇特
0523c25: 事知識解脫門總是十字街頭破草鞋無端被汝拋
0523c26: 在門角落裏多年狼籍不堪今日呈似本山檀樾諸
0523c27: 山老凍膿孰敢正眼覷著眾中還有不甘者麼若有
0523c28: 不妨起死回生如無填溝塞壑試聽一頌懶攜瓢笠
0523c29: 餐風露一病通身爛似泥千手大悲扶不起假饒靈
0523c30: 藥也難醫咦且待漆桶放光著。
0524a01: 起龕十方薄伽梵一路涅槃門未審路頭在什麼處
0524a02: 送以拄杖劃一劃云鐵蛇橫古路復喝一喝云蝦蟆
0524a03: 跳上天蚯蚓驀過東海。
0524a04: 火塵空塵空南北西東信腳踏翻遍界火紅以炬打
0524a05: 圓相云艸木昆蟲八面玲瓏。
0524a06: 移靈骨就塔顧左右云諸仁者還識者顆蜣螂丸子
0524a07: 麼是我空維那昔從糞掃堆頭失卻今從糞掃堆頭
0524a08: 拾得拙上座忍俊不禁要與百雜碎了也使他無復
0524a09: 得失遂以杖擊之云還受用麼復卓一下云用之則
0524a10: 行。
0524a11: 火耕雪畝不思善不思惡到個底無棲泊透出紅罏
0524a12: 金彈子簉破虛空腦後。
0524a13: 奠典輿籍姪憶汝八齡來海福夜坐團圞輒戲先師
0524a14: 膝前默默如愚師摩頂與棗栗啖曰吾老矣恐不能
0524a15: 望此子成立汝當成禠拙乃良久勉旃此一空望也
0524a16: 九齡十齡送塾師訓詁明句讀齒清章熟能辨字訛
0524a17: 此二空望也十一齡時石橋輔樵水主雲興寺三十
0524a18: 初度廬夢老人往賀老人偶問石橋念佛是誰汝傍
0524a19: 答曰破狗缽老人深項之曰然此三空望也時人間
0524a20: 屬予草書命汝立旁或牽紙或研墨飛舞間苟有力
0524a21: 不到者其必曰敗矣吾不能辯至十四十五汝自能
0524a22: 書已後每一出必駭能書長者此四空望也因小智
0524a23: 慧不免性剛岸幘幼慣不可易及至終身受病之原
0524a24: 豈非在斯乎嗚呼今年八月十六日年方二十所恨
0524a25: 父母兄弟業債難還為悵及至終身速汝命亦非在
0524a26: 斯乎直自去冬受具歸秉智慧刀執堅固箭示病週
0524a27: 期霜面皚皚冤親杜絕菩薩曾親接引鬼神無處摸
0524a28: 索只留一語臨終曰汝我茶毘場上再請相見此非
0524a29: 謬言事事是吾二十年中同師血心撫汝空望成立
0524a30: 今日參來成個果熟風殘公案然吾向汝從不肯搬
0524b01: 果子話亦非家富兒嬌正所謂信道莫行三峽路果
0524b02: 聞猿叫斷腸聲汝還聞麼其或未然驗在目前遂頓
0524b03: 足以袖拭涕隨展兩手曰那復喝一喝鳴指二下云
0524b04: 吽吽。
0524b05: 受業師洞虛老人封龕高聲重號師曰出世難未是
0524b06: 難入世難始是難何緣舐犢來塵寰五十九年靡頃
0524b07: 閒今日勞薪底所間且搥胸淚漫潸杜鵑啼血染山
0524b08: 斑實拙不孝罪豈容誅聊具無縫一所說甚一念萬
0524b09: 年任教安眠打鼾復云關。
0524b10: 設供花街柳市一慵僧狼籍鼻擁絕愛憎識得麻姑
0524b11: 端的處老人家居麻姑一號麻姑一小峰三江六月踏層冰遂咳嗽
0524b12: 一聲喚廣籍云師翁和尚歸也快展匙缽。
0524b13: 起龕驀召大眾云拙上座昨夜適夢老人絮絮叨叨
0524b14: 授命平生顛末并身後數椿極緊要事今當人天眾
0524b15: 前盡情揭露當陽曰老人姓詹氏家居麻姑山麓乳
0524b16: 飲益藩裔苗年十一塵氛旰水流亡豐城哭蒼冥兄
0524b17: 弟生離爺娘骨暴胸中松竹雲幙眼裏茅土血腥勞
0524b18: 生三江白業海福嘆師早世奮志自立承先藏祖臨
0524b19: 年卸眾授家委業嗣後一味謹慎忍辱十方檀那不
0524b20: 棄癡愚至三月十八日亥時打破鎮州始得螺紋結
0524b21: 角拈卻炙脂帽子卸卻鶻臭布衫展開驢腳申出佛
0524b22: 手明日即向無影樹下為萬靈長夜燈衝遍五
0524b23: 無間獄去也遺有平生顛末并身極緊要事
0524b24: 未曾向汝道破後繼海福總務者一要僧
0524b25: 行見人有禮二要晨夕鐘鼓分明時粥飯精
0524b26: 潔四要勤編松竹園籬未晚巡照門戶
0524b27: 燭更有不可說不可說阿僧祗劫已前
0524b28: 案尤當。
0524b29: 
0524b30: 
0524c01: 山鬼伎倆終
0524c02: 無垠汝當珍重拙忽夢驚汗背銘
0524c03: 於心曰詩有之高山仰止景行行止雖不能至然心
0524c04: 鄉往之又曰雲從龍風從虎聖萬物睹乃顧
0524c05: 左右云眾中還睹麼良久云若高聲云
0524c06: 起
0524c07: 入塔平生與世不相宜影水寒梅枝不是東風
0524c08: 窮徹骨虛空捉得倒翻皮所以道未是貧今
0524c09: 年貧始是貧去年貧猶有卓錐之貧錐也無
0524c10: 召大眾云既是錐也無因甚無影塔幢尾插天良久
0524c11: 云豈是西天無位次要留東土作規模。
0524c12: 附洞虛禪師塔銘
0524c13: 師諱心光字靈鑒號洞虛旴江詹氏子其大父為益
0524c14: 府儀賓國初挈家避亂吾鄉死喪殆盡遂剃染於海
0524c15: 福菴師既戚於天潢風度閒雅而天性樸真僧腦益
0524c16: 高戒行清苦隨順世緣絕無罣礙海福菴當
0524c17: 隘但儈雜作紛拏叫囂而菴復貧分衛周旋師
0524c18: 恬如也數十年僧俗不異師而師亦不立異於僧俗
0524c19: 也辛丑年三月十八日預言時至趺坐示寂壬寅年
0524c20: 正月廿五日塔於慶雲菴之西偏燉故與師往來而
0524c21: 牧亭大師者於師為剃度師今浮屠合尖皆其力也
0524c22: 并令予銘之銘曰。莫提起徒亂人重拈出禮白雲
0524c23: 時
0524c24: 皇清康熙六十一年歲次壬寅春王正月壬午
0524c25: 士擇選文林郎劍邑法弟李燉拜撰
0524c26: 
0524c27: 
0524c28: 
0524c29: 
0524c30: 磬山牧亭樸夫禪師語錄卷之六終
