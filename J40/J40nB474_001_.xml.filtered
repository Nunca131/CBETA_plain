0025a01: 敘
0025a02: 吾邑境內無山川，而薊丘諸峰實為吾邑之
0025a03: 望。每於風月朝夕登皋北眺，若遠若近之間，
0025a04: 知其中有隱君子也，而高僧戒衲亦往往不
0025a05: 乏。予性耽煙霞，塵緣牽絆，未訪僊人之館，徒
0025a06: 迷採藥之蹤，為山靈之所笑者，已巳不知凡幾
0025a07: 矣。客有自盤山來者，置景物不道，弟相與咨，
0025a08: 嗟驚異所謂了宗禪師傳達磨之宗旨、演曹
0025a09: 溪之正脈，即世尊舉花、迦葉微笑、正法眼藏，
0025a10: 如斯而已巳矣。予聞而慕之，私度其彼其人當
0025a11: 為支遁、佛印諸公所不過，苟不能親炙耿光、
0025a12: 悟其玅諦、觀飛錫之凌雲、睹雨花之散漫，豈
0025a13: 非吾生之不幸也哉？蓋不僅游山之屐齒木
0025a14: 折，而風雨懷人中心藏之矣。疆圉大荒落之
0025a15: 歲，瑤侯杜君晤師於逆旅，解其囊，得語錄四
0025a16: 卷，歸而屬予一言以序其事。予不敏，何足以
0025a17: 知師？且師之言又奚藉於予而後傳也？然伏
0025a18: 而讀之，見其蘊蓄弘博，寄託微渺，茫乎不知
0025a19: 其畔岸而非遠，浩乎不知其津涯而非深。所
0025a20: 謂晰三教之大原而悟其一貫者耶。所謂包
0025a21: 兩儀、徹古今、靡不備具者耶。所謂一語耐人
0025b01: 百思未、易許躁心入問津者耶。用以指迷塗
0025b02: 而開聾瞶、贊揚教化、啟誘眾生，豈不重有賴
0025b03: 哉？吾師乎，吾師乎，當與此山共為不朽矣。
0025b04: 康熙十六年歲次丁巳菊月寶坻楊　雍謹
0025b05: 題
0025b06: 
0025b07: 
0025b08: 盤山了宗禪師語錄敘
0025b09: 余生平懶學參禪，客有以壇
0025b10: 經見示者，讀之唯唯，又以臨
0025b11: 濟、趙州語錄見示者，余讀之
0025b12: 亦唯唯，客曰：「先生默而識之
0025b13: 乎？何唯唯而已耶？」余亦唯唯。
0025b14: 既而盤山了宗禪師自大梁
0025b15: 北旋投刺相晤，示以《語錄》，披
0025b16: 覽之餘，如朗月入懷，秋水澄
0025b17: 波，無纖毫塵土氣，又不拾古
0025c01: 人唾餘。余把翫不忍釋手，且
0025c02: 極口讚歎，因論及黃龍與純
0025c03: 陽言一粒粟中半升鐺內之
0025c04: 語，余謂此非有二義，純陽亦
0025c05: 不必見詘於黃龍也，了宗大
0025c06: 以為然，遂問敘於余。余儒者
0025c07: 也，於內典多有未諳，然觀《錄》
0025c08: 中所云：「顏回不遷怒、不貳過，
0025c09: 即是除事障也。至於如愚坐
0025c10: 忘，即理障除矣。」而又曰：「古人
0025c11: 改過遷善以除事障，安能不
0025c12: 思不勉以除理障哉？」如此妙
0025c13: 義，了宗不特精於禪並精於
0025c14: 儒也。夫今人之心，不障於事
0025c15: 即障於理，若去此二障，心如
0026a01: 朗月、如秋水。世途雖險，慾海
0026a02: 難染，何所沾染哉？此《語錄》所
0026a03: 以為人解粘去縛，迷津之寶
0026a04: 筏、渴喉之甘露也。客有在側
0026a05: 者忽謂余曰：「先生昔何唯唯，
0026a06: 今何剌剌刺刺耶？」余亦听然而笑，
0026a07: 遂書之以弁其端。
0026a08: 康熙歲次乙卯冬長至日
0026a09: 保和殿大學士太子太傅兼
0026a10: 禮部尚書加一級魏喬介題
0026a11: 
0026a12: 
0026a13: 
0026a14: 
0026a15: 
0026b01: 盤山了宗禪師語錄卷第一
0026b02: 侍者微凡　心月記錄
0026b03: 順治辛丑歲十月望日，灤州隆阭寺監院普光暨便
0026b04: 大護法高良富、眾檀越等恭請結制，上堂至座前拈
0026b05: 疏云：「覿面相呈，更無餘事。獨露當陽，毫無隱匿。還會
0026b06: 麼？其或未然，卻請維那布露。」宣疏畢，以拄杖指座示：
0026b07: 「打碎虛空，喝散白雲。逢場作戲，干木隨身。」便登座，拈
0026b08: 香云：「此一瓣香，信手拈來，爇向爐中，端為祝延
0026b09: 今上皇帝聖躬萬歲萬歲萬萬歲！　伏願
0026b10: 堯風浩蕩，舜日騰輝，道泰時清，萬民樂業。此一瓣香，
0026b11: 奉為滿朝文武、闔國公卿及請主，恒聞般若之香，同
0026b12: 證金剛種智。此一瓣香，天不從降，地不從生，從無影
0026b13: 林中拈出，爇向爐中，端為供養中盤堂上傳曹溪正
0026b14: 脈第三十六代上大下博本師和尚，用酬法乳之恩。」
0026b15: 師斂歛衣就座。維那白槌云：「法筵龍象眾，當觀第一義。」
0026b16: 師云：「展開爐韝，須用鉗鎚。煆鐵成鋼，煉凡成聖。還有
0026b17: 不懼鉗鎚者麼？出眾相見。」僧問：「如何是隆阭第一訣？」
0026b18: 師便打，進云：「謝和尚指示。」師云：「且莫錯承當。」問：「釋迦
0026b19: 老子末後拈花示眾，人天百萬為什麼不知？」師云：「怎
0026b20: 怪的老僧？」進云：「迦葉為什麼破顏微笑？」師云：「暗裏投
0026b21: 機。」進云：「恁麼則天上有星皆拱北，人間無水不朝東。」
0026b22: 師云：「家家門外長安路，箇中誰是知音人？」問：「如何是
0026b23: 西來大意？」師云：「風送斷雲歸嶺去，水流明月過橋來。」
0026b24: 進云：「水月澄清事如何？」師云：「月在什麼處？」僧擬議，師
0026b25: 便打，乃云：「開宗演教，建立法幢。接物利生，隨機應現。
0026b26: 橫拈倒用，左右逢原。擒縱殺活，有收有放。把住一絲，
0026b27: 黃金失色。放開一線，瓦礫生光。且道把住好放行好？」
0026b28: 舉拄杖云：「向這裏撥開一線路，恁麼也得，不恁麼也
0026b29: 得，恁麼不恁麼總得。拈起一毫頭，現無邊剎海，百千
0026b30: 法門、無量妙義一時圓成。雖然如是，還有通得一線
0026c01: 路的麼？其或未然，山僧不惜唇皮，更與諸人下箇註
0026c02: 腳。」喝一喝云：「袖裏金鎚光燦爛，吹毛寶劍逼人寒。」卓
0026c03: 拄杖下座。
0026c04: 入院上堂，僧問：「如何是第一義諦意旨？」師云：「大用現
0026c05: 前。」進：「轉身一匝？」師云：「這是風力所轉，終成敗壞。如何
0026c06: 是不壞的意旨？」進云：「求和尚指示。」師便打，乃云：「祖家
0026c07: 活計不比教下，是法非思量分別之所能解。只要斬
0026c08: 釘截鐵、一刀兩段，各各識取根源，不用胡言漢語。那
0026c09: 管前三後三、松直荊曲、鶴白烏玄？萬別千差，總皈法
0026c10: 藏，汝等諸人向這裏具隻眼。今日普光禪人屈身為
0026c11: 法，率領大護法、眾檀越及諸山師友，敦請山僧住院，
0026c12: 重整家風，建立門庭，宣揚法化，貴圖祖道興隆。既然
0026c13: 如是，或有人問：『佛法大意作麼生指示？』」舉拄杖云：
0026c14: 「棒頭有眼明如日，要識真金火裏看。」卓拄杖下座。
0026c15: 高良富領眾請，上堂問答不錄，乃云：「河邊受渴，飯裏
0026c16: 耽飢。真藥現前，自不能識。欲出生死海，須透過祖師
0026c17: 關。且道祖師關作麼生透？則如孔子三月忘味，顏
0026c18: 回終日如愚，拶至山窮水盡，自然有箇轉身悟處，始
0026c19: 知山僧恁麼說話。識得山僧恁麼說話，便知諸佛、諸
0026c20: 祖鼻孔。識得諸佛、諸祖鼻孔，便知自己巳落處。」復舉雲
0026c21: 門大師示眾云：「聞聲悟道，見色明心。觀世音菩薩將
0026c22: 錢買餬餅，放下手來卻是饅頭。」師云：「瞻之在前，忽然
0026c23: 在後。回頭識得自家珍，始知親言出親口。」
0026c24: 上堂僧問：「空谷傳聲，聲歸何處？」師云：「千山勢到嶽邊
0026c25: 止，萬派聲皈海上消。」進云：「釋家老子出世、達磨西來
0026c26: 說些什麼？」師云：「無半字可說。」進云：「為什麼又有三乘
0026c27: 十二部？」師云：「切斷葛藤。」僧云：「每日學道，不知道在何
0026c28: 處？」師便打，乃云：「八字打開，當陽獨露。且道是第一義
0026c29: 還是第二義？向這裏緇素分明，不必他求，則知佛祖
0026c30: 之道人人有分，元無欠缺，淨裸裸、赤灑灑，攝沙界於
0027a01: 毫端，融古今於當處。既然如是，只如超佛越祖一句
0027a02: 作麼生道？萬象齊作舞，虛空暗點頭。」
0027a03: 張洪宇領眾檀越等請上堂乃云：「若論這一著子，日
0027a04: 月照臨不到，天地覆載不著，十聖不知，三賢未曉。且
0027a05: 道許什麼人知？」舉拂子云：「若向這裏會得去，隨機利
0027a06: 物，就語接人，紹隆聖種，擔荷正宗，百千三昧，彈指圓
0027a07: 成。雖然如是，大眾還委悉麼？」卓拄杖一下云：「大道體
0027a08: 寬無背向，當陽須是箇中人。」下座。
0027a09: 雷成明請上堂乃云：「現成公案，不用作造。各各圓成，
0027a10: 處處玄妙。若欲識得本來人，縱橫無礙隨處樂。須彌
0027a11: 頂上扣金鐘，新羅國裏放鐵鷂。逐起泥牛海底行，踏
0027a12: 出金烏半夜叫。叫不叫？」舉拄杖云：「有人識得這箇，不
0027a13: 必生死之所縛。」擲下拄杖云：「差之毫釐，失之千里。」
0027a14: 佛成道日張汝卿、王世進等請上堂，監院問：「昔日神
0027a15: 光斷背，疼痛難忍，『祖師與我安心』，安箇什麼？」師云：「拔
0027a16: 出眼中釘，仍中穿耳箭。」進云：「佛殿倒走，獅子張口。」師
0027a17: 云：「吼吼我看。」進喝，師云：「野于鳴。」乃云：「大人俱大智，大
0027a18: 根成大器。不用行棒，不用行喝。」豎拂子云：「向這裏若
0027a19: 承當得去，不費纖毫，立地成佛。豈不見世尊初於臘
0027a20: 月八日明星出時忽云：『奇哉，一切眾生俱有如來智
0027a21: 慧德相！但以執著妄想而不能得證。』大眾，還識得釋
0027a22: 迦老子恁麼說話麼？其或未然，更聽隆阭一頌：棄卻
0027a23: 皇宮奔雪城，六年謐義對誰云？夜來戳瞎羅迦眼，依
0027a24: 舊日午打三更。」
0027a25: 杜世登、趙世卿、高良富請上堂問答不錄乃云：「佛是
0027a26: 世間了事漢，眾生是世間未了事漢。欲得萬法總歸
0027a27: 一，佛與眾生無二樣。識得自性本如如，亦無一法與
0027a28: 人看。看不看，凡夫外道執邪見。丹霞燒木佛，翠微供
0027a29: 羅漢。一人只解收，一人只解放。古人雖然作用不同，
0027a30: 大家也須具隻眼參。」
0027b01: 聖岩寺請上堂僧問：「如何是聖岩境？」師云：「巒峰翠色
0027b02: 新。」進云：「如何是境中人？」師云：「老僧愛住白雲深。」進云：
0027b03: 「或有人來，如何接待？」師云：「硬的是拳，軟的是棒。」僧擬
0027b04: 議，師便打，乃云：「西天四七，東土二三。燈燈相續，祖祖
0027b05: 相傳。且道傳箇什麼？佛祖窮之不到，千聖究之莫極。
0027b06: 山僧不惜眉毛，與諸人聊通箇消息：為人須為徹，殺
0027b07: 人須見血。若欲與大眾去黏解縛、抽釘拔楔，各各牙
0027b08: 似利劍、口如血盆、氣衝宇宙、鼻朝下垂，山僧到這裏
0027b09: 一點伎倆也無。為什麼如此？他家自有通霄路，說破
0027b10: 不值半文錢。」
0027b11: 永平府大護法郭自有領眾宰官請住南臺寺，上堂
0027b12: 乃云：「秋深氣爽，風清靜浪。雲散霧消，水澄月現。正當
0027b13: 恁麼時，還識得此道理麼？若識得此道理，頭頭顯露，
0027b14: 物物全彰，水流風動，皆是道場。向這裏若會得去，遇
0027b15: 緣即宗，隨處作主，無戒可持，無生可護，上無佛道可
0027b16: 成，下無眾生可度。雖然如是，提向上機，須明向上眼；
0027b17: 指箇中事，還要箇中人。坐斷要津，不通凡聖，亦未是
0027b18: 向上機，亦未是箇中事。且道作麼生是向上機、箇中
0027b19: 事？」舉拂子云：「還會麼？如或未然，更與大眾下箇註腳。」
0027b20: 良久云：「但有一人發真皈源，十方虛空悉皆消殞。」
0027b21: 劉繼漢請，上堂云：「若論佛法，本來現成，不隔絲毫，盡
0027b22: 大地是箇解脫門，與日月同明，耀古騰今。只因無始
0027b23: 以來妄想濃厚，背卻自己巳一段光明。若是箇大丈夫
0027b24: 漢，回光返照，直下承當，把得定，作得主，與諸佛、諸祖
0027b25: 把手並行、同來同去。雖然如是，還有領略得者麼？如
0027b26: 或未然，更與汝道破：利根上智須圓證，十聖三賢一
0027b27: 念超。」
0027b28: 解制上堂云：「有放有收，有結有解。佛祖家風，古今舊
0027b29: 例。千山活計，足下芒鞋。踏翻秤錘，元來是鐵。咦！瓊苑
0027b30: 花開萬劫春，長江水洗千秋月。」語錄卷第一終
