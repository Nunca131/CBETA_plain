0585c01: 雨山和尚語錄卷第十五
0585c02: 嗣法門人　　編
0585c03: 機緣
0585c04: 有僧號天城。一僧戲問云。天即不問。如何是城。天無
0585c05: 對。師遽荅云。東門西門。南門北門。僧云。忽遇三軍圍
0585c06: 繞時如何。師劈面掌云。草賊大敗。僧云。恁麼則打破
0585c07: 了也。師云。自首者免罪。
0585c08: 師初到天寧。上殿禮佛次。殿主階一問云。作甚麼來。
0585c09: 師云。禮佛。階云。我者裏無佛。師云。有。秪是你不肯承
0585c10: 當。階罔措。師呵呵大笑而去。
0585c11: 天寧和尚一日指瓶花問眾云。因甚者枝恁麼紅。那
0585c12: 枝恁麼白。荅者皆不愜。師代云。兩彩一賽。
0585c13: 問。牛過鐵窗櫺。頭角四蹄都過了。因甚尾巴過不得。
0585c14: 師云。熟處難忘。
0585c15: 問。如何得事事無礙去。師云。殺人放火有甚麼難。
0585c16: 問。三世諸佛因甚不知有。師云。一言既出。駟馬難追。
0585c17: 黧奴白牯因甚卻知有。師云。彩奔齪家。
0585c18: 問。若以思惟心測度如來圓覺。如螢火燒須彌山。終
0585c19: 不能爇。畢竟以何心得契圓覺。師云。今日冷似昨日。
0585c20: 問。無邊身菩薩因甚不見世尊頂相。師云。窮坑難填。
0585c21: 書字次。僧問。以字不成。八字不是。未審是箇甚麼字。
0585c22: 師舉筆云。文彩全彰。
0585c23: 天寧以月忌日不遷單。僧問云。既是事事無礙。今日
0585c24: 因甚不遷單。師云。客隨主便。
0585c25: 問。古德偈云。方信普通年遠事。不從蔥嶺帶將來。且
0585c26: 道從甚處帶來。師叉手近前云。也不較多。
0585c27: 舉古德長念觀音號。僧問。聞師長念觀音。是否。德曰。
0585c28: 是。僧云。騎卻頭時如何。德云。出頭即從汝騎。不出頭
0585c29: 騎箇甚麼。僧無對。師代云。者老漢瓦解冰消。又云。某
0585c30: 甲得得而來。
0586a01: 問。三千劍客獨許。莊周因甚跳不出。師云。者是甚麼
0586a02: 所在。僧云。作家。作家。師便噓兩噓。僧云。蒼天。蒼天。師
0586a03: 云。見箇甚麼道理。僧亦噓兩噓。師云。獅子咬人。韓盧
0586a04: 逐塊。
0586a05: 問朝到西天暮歸東土穿雲渡嶺即不問腳跟下道
0586a06: 將一句來。師云。某甲今日困。
0586a07: 遇街坊化祖師像。傍僧問云。祖師作麼生化。師云。乞
0586a08: 我一文錢。僧云。與麼則泥塑木雕底也。師云。你不妨
0586a09: 會得好。
0586a10: 與僧茶話次。勘云。作麼生是你未生前面目。僧指茶
0586a11: 盤云。者箇是宣州栗子。那箇是福州荔枝。師云。與麼
0586a12: 則世諦流布去也。僧擬議。師云。將謂是南番舶主。原
0586a13: 來是箇販私鹽漢。
0586a14: 問。牛頭未見四祖。因甚百鳥啣花。師云。義出豐年。見
0586a15: 後因甚不啣花。師云。儉生不孝。見與未見時如何。師
0586a16: 云。多虛不如少實。
0586a17: 一晚。至靈隱金光明殿。僧問。既是金光明殿。因甚黑
0586a18: 漆漆地。師云。洎不迷己巳。
0586a19: 一日。問大安師。甚處來。安云。老老大大。來處也不知。
0586a20: 師云。你亂走作麼。安云。莫錯怪人好。師云。某甲適來
0586a21: 造次。安云。原來是屋裏人。師云。何必。
0586a22: 問。觸不得。背不得。畢竟是箇甚麼。師豎起竹篦云。面
0586a23: 目現在。僧云。某甲不會。乞垂方便。師擲下竹篦云。但
0586a24: 恁麼會取。僧于此有省。乃舉古人道。吞卻荔枝即禍
0586a25: 生。意旨如何。僧云。不可頭上安頭。師云。若知滋味。轉
0586a26: 見禍生。又且如何。僧云。再犯不容。師頷之。
0586a27: 一日勘一僧云。你日來因甚失卻鼻孔。僧云。穿卻和
0586a28: 尚的。師云。你向甚麼處下手。僧作扭鼻勢。師打云。者
0586a29: 野狐精。
0586a30: 問。如何是父母未生前本來面目。師云。阿耨達池水
0586b01: 深四十丈。闊八十丈。
0586b02: 僧呈偈。有慧劍縱橫誰敢當之句。師徵云。作麼生是
0586b03: 慧劍。僧便喝。師云。何得自傷己巳命。僧無語。師云。伏惟
0586b04: 尚饗。
0586b05: 問。四百四病一時發時如何。師云。老兄入涅槃堂有
0586b06: 分。
0586b07: 問。道得也打。道不得也打。意旨如何。師云。杓柄在雪
0586b08: 上座手裏。僧擬議。師便打。
0586b09: 問僧。觸不得。背不得。你作麼生會。僧云。師姑元是女
0586b10: 人做。師云。大有人不肯恁麼道。僧無語。師云。賊身已巳
0586b11: 露。何必枷杻。
0586b12: 問僧云。你道空中一片雲。釘釘著。懸挂著。僧荅語不
0586b13: 契。自代云。山下接取。
0586b14: 問。如何是祖師西來意。師云。達磨是老臊胡。進云。庭
0586b15: 前柏樹子意旨如何。師云。直截根源佛所印。摘葉尋
0586b16: 枝我不能。
0586b17: 下堂。見一僧經行甚猛。師喝云。看腳下。僧纔住。師劈
0586b18: 頭打云。洎乎被你磕破鐘樓。
0586b19: 問。不是心。不是佛。不是物。畢竟是箇甚麼。師云。文不
0586b20: 加點。
0586b21: 問僧。從上諸聖以何法為人。僧云。莫取我語。師云。者
0586b22: 漢今日瓦解冰消。僧云。從上諸聖悉皆如此。師云。莫
0586b23: 把驢鞍橋比阿爺下項。
0586b24: 問。如何是祖師西來意。師云。一字不著畫。
0586b25: 問。古人道佛身充滿于法界。是否。師云。你試指出來
0586b26: 看。僧云。即今也不少。師云。釋迦耶。彌勒耶。僧云。一任
0586b27: 分剖。師便打云。長連床上底切忌將來。
0586b28: 問僧。盜財者國有常刑。盜法者該問何罪。僧無語。師
0586b29: 自代云。和尚合知。又云彼此。又云和尚棒折那。
0586b30: 一日與僧論法華經次。僧問。如何是一大白牛車。師
0586c01: 云。看腳下。僧云。恁麼則草行偃風去也。師云。也須是
0586c02: 歸家穩坐始得。僧無對。師打云。因甚向化城著倒。
0586c03: 問盂侍者。今日修供為阿誰。盂云。餧驢餧馬。師云。謝
0586c04: 子殷勤。盂云。且喜和尚解異類中行。師云。你還解隨
0586c05: 侍麼。盂無對。師代云。拖犁拽耙。有甚麼難。
0586c06: 問盂侍者。今日作甚麼。盂云。看語錄。師云。語即不問。
0586c07: 如何是錄。盂云。文彩全彰。師云。只道得一半。盂云。和
0586c08: 尚作麼生。師云。草本不勞拈出。
0586c09: 問盂侍者。至道無難。唯嫌揀擇。你作麼生會。盂便喝。
0586c10: 師云。者一喝是何意旨。盂云。金剛寶劍當頭截。師引
0586c11: 頸向前云。。盂云。賊。賊。師便休去。
0586c12: 僧參。師問。甚處來。僧云。廬山。師云。近日五老商量箇
0586c13: 甚麼。僧云。束家杓柄長。西家杓柄短。師云。是真語。是
0586c14: 誑語。僧云。和尚何不領話。師打云。且道是賞你。是罰
0586c15: 你。僧云。不勞再勘。師云。且坐喫茶。
0586c16: 問。如何是觀音面目。師云。盞子撲落地。碟子成七片。
0586c17: 僧云。意旨如何。師云。吽吽。
0586c18: 問。古德油餈公案乞師指示。師云。款出囚口。
0586c19: 師一日見悉達太子手中拈花。遽問眾云。者漢纔生。
0586c20: 因甚便拈華示眾。一云秪要大家知。一云虎頭虎尾
0586c21: 一時收。一云從前汗馬無人識。只要重論蓋代功。一
0586c22: 云事不由己已。眾請師代。師云。王程有限。
0586c23: 問僧。於一毫端現寶王剎。坐微塵裏轉大法輪。且道
0586c24: 法輪作麼生轉。僧云。早間喫白粥。師云。與麼則轉食
0586c25: 輪也。僧云。莫話作兩橛。師云。情知你向這裏躲跟。僧
0586c26: 云。和尚又作麼生。師拈扇子云。扇子跳上三十三
0586c27: 天。觸著帝釋鼻孔。東海鯉魚打一棒。雨似盆傾。僧云。
0586c28: 且道與喫白粥是同是別。師云。毫釐有差。天地懸隔。
0586c29: 一日喚僧。僧回首。師云。衲僧家隨處作主。因甚被人
0586c30: 一喚便轉。僧無語。師代云。山僧常念觀音。
0587a01: 問。雲門扇子跳上三十三天。意旨如何。師云。急急
0587a02: 如律令。僧云。學人不會。師云。符到奉行。
0587a03: 問。皓月當空即不問。秪如月落後如何相見。師云。不
0587a04: 許夜行。投明須到。
0587a05: 問僧。雲門扇子跳上三十三天。意旨如何。僧云。杜
0587a06: 撰不少。師云。不杜撰底試道看。僧拈起扇子。師云。落
0587a07: 在雲門圈續裏。僧云。蒼天。蒼天。師云。我怎救得你。
0587a08: 問。聞聲悟道。見色明心。觀世音菩薩將錢買胡餅。放
0587a09: 下手來卻是饅頭。意旨如何。師云。貓有歃血之功。虎
0587a10: 有起屍之德。
0587a11: 問僧。不是心。不是佛。不是物。是箇甚麼。僧云。吹毛原
0587a12: 不動。師云。忽然動時如何。僧便喝。師云。自傷己巳命。僧
0587a13: 無語。師便打。
0587a14: 問盂侍者。觀音菩薩將錢買胡餅。放下手卻是饅頭。
0587a15: 意旨如何。盂云。海枯終見底。人死不知心。師云。大有
0587a16: 人不肯恁麼道。盂便喝。師便打。
0587a17: 問證侍者。雲門道東山水上行。意旨如何。證云。紅爐
0587a18: 飛片雪。師復問云。古人道要悟即易。要迷即難。又如
0587a19: 何。證云。太平本是將軍定。不許將軍見太平。師厲聲
0587a20: 云。未在。證便禮拜。
0587a21: 僧問。世尊睹明星悟道。悟箇甚麼。師云。夜半正明。天
0587a22: 曉不露。
0587a23: 問。三世諸佛因甚不知有。師云。殺人須是殺人刀。狸
0587a24: 奴白牯因甚卻知有。師云。活人須是活人劍。
0587a25: 僧請益。僧問雲門。如何是雲門一曲。門云。臘月二十
0587a26: 五。意旨如何。師作鵓鳩啼云。谷谷呱。
0587a27: 問。如何是解脫。師云。要頭便斫將去。僧云。非師境界。
0587a28: 師云。料你下不得這副手。
0587a29: 師一日拈竹篦問僧云。道得即不打。僧云。便請。便請。
0587a30: 師颺下竹篦。僧云。草賊大敗。師云。三十年來弄馬騎。
0587b01: 今日卻被驢子撲。
0587b02: 鏡湖堂額宿雲舍三字。有僧問。既是宿雲舍。因甚不
0587b03: 見雲。師云。鏡湖今日放參。
0587b04: 問。某甲有鐵牛機。請問和尚印即是。不印即是。師云。
0587b05: 若是鳳凰兒。不向那邊討。進云。意旨如何。師云。還見
0587b06: 鐵牛機麼。僧便喝。師亦喝。僧又喝。師便打。
0587b07: 問。三世諸佛。歷代祖師。天下老和尚畢竟在甚麼處
0587b08: 安身立命。師指云。這裏好一片石。僧云。和尚何得將
0587b09: 目前境示人。師云。開元石佛大有人不曾得見。
0587b10: 問。德山托缽歸方丈。意旨如何。師便捏僧手一下。僧
0587b11: 云。不會。師云。六耳不同謀。
0587b12: 問。眼光落地時。神通妙用在甚麼處。師云。牽犁拽耙。
0587b13: 僧云。眼光落地。作麼生牽犁拽耙。師打云。者畜生。五
0587b14: 歲尚使不得。
0587b15: 問妙光。如何是有句。光云。青天轟霹靂。師云。如何是
0587b16: 無句。光云。話墮了也。師云。如藤倚樹又作麼生。光云。
0587b17: 刀斧劈不開。師云。樹倒藤枯時如何。光云。平地起骨
0587b18: 堆。師云。畢竟句歸何處。光云。相隨來也。師云。因甚溈
0587b19: 山呵呵大笑歸方丈。光云。賊身已巳露。師云。忽有箇不
0587b20: 肯你又如何。光便喝。師笑之。
0587b21: 問。欲識佛性義。當觀時節因緣。時節若至。其理自彰。
0587b22: 作麼生是自彰底理。師云。常憶江南三月裏。鷓鴣啼
0587b23: 處百花香。
0587b24: 問。萬古碧潭空界月。再三撈摝始應知。如何是知底
0587b25: 事。師云。滿口含霜。
0587b26: 問。人有心看月。月無心照人。有無成一片。方始得惺
0587b27: 惺。作麼生是惺惺。師云。猢孫倒上樹。
0587b28: 問。如何是說取行不得句。師云。鷦鷯眼裏放夜市。
0587b29: 問。馬大師自從胡亂後。三十年不曾少鹽醬。這話作
0587b30: 麼生商量。師云。義出豐年。
0587c01: 問。不與萬法為侶者是甚麼人。待汝一口吸盡西江
0587c02: 水即向汝道。意旨如何。師云。鑊湯無冷處。
0587c03: 問。如何是衲僧放身命處。師云。不坐萬年床。
0587c04: 問。馬祖一喝。百丈因甚三日耳聾。師云。海枯終見底。
0587c05: 人死不知心。
0587c06: 問。心月孤圓。光吞萬象。光非照境。境亦非存。光境俱
0587c07: 亡。復是何物。師云。臨巖看滸眼。特地一場愁。
0587c08: 問。拄杖橫也。挑括乾坤大地。缽盂覆也。蓋卻恒沙世
0587c09: 界。為復是神通妙用。法爾如然。師云。兒孫得力。室內
0587c10: 閒閒。
0587c11: 問。龍潭吹滅紙燈。德山悟箇甚麼。師云。萬里一條鐵。
0587c12: 問。目前無法。意在目前。不是目前法非耳目之所到。
0587c13: 如何是目前法。師云。南山起雲。北山下雨。
0587c14: 問。有一物上拄天。下拄地。黑似漆。常在動用中。動用
0587c15: 收不得。且道過在甚麼處。師云。爭怪得伊。
0587c16: 問。如何是全體大用。師云。石火迸青天。
0587c17: 問。德山入門便棒。臨濟入門便喝。是何意旨。師云。急
0587c18: 急如律令。
0587c19: 問。處處真。處處真。塵塵盡是本來人。真實說時聲不
0587c20: 現。正體堂堂沒卻身。作麼生是堂堂正體。師云。舉手
0587c21: 攀南斗。回身倚北辰。
0587c22: 問。仰山翫月次云。人人盡有者箇。秪是用不得。既是
0587c23: 人人盡有。因甚用不得。師云。迅雷不及掩耳。
0587c24: 問。魯祖見僧便面壁。意旨如何。師云。百尺竿頭五兩
0587c25: 垂。
0587c26: 問。雲門放洞山三頓棒。是有喫棒分。無喫棒分。師云。
0587c27: 殺人須是殺人刀。活人須是活人劍。
0587c28: 問。不涉程途一句作麼生道。師云。師姑原是女人做。
0587c29: 問。如何是向上活計。師云。火官頭上轉風車。
0587c30: 問。丹霞燒木佛。院主為甚墮落眉毛。師云。利動君子。
0588a01: 問。世尊入舍衛大城乞食。收衣缽。洗足已巳。敷座而坐。
0588a02: 須菩提出眾作禮曰。希有世尊。當時世尊未曾說一
0588a03: 字。須菩提見箇甚麼道理便道希有。師云。直不藏曲。
0588a04: 問。至道無難。唯嫌揀擇。作麼生是不揀擇。師云。驢駝
0588a05: 馬載。
0588a06: 問。若立一塵。家國興盛。不立一塵。家國喪亡。且道立
0588a07: 即是。不立即是。師云。惜取眉毛。
0588a08: 問。香嚴道。如人上樹。口啣樹枝。手不攀枝。腳不踏枝。
0588a09: 樹下有人問祖師西來意。不對則違他所問。若對又
0588a10: 喪身失命。未審香嚴意旨如何。師云。不許夜行剛把
0588a11: 火。直須當道與人看。
0588a12: 問。本是瀟湘一釣客。自西自東自南北。或有箇不涉
0588a13: 方所底。卻又如何與他相見。師云。問事即得。禮拜了
0588a14: 退。
0588a15: 問。挑囊負缽。撥草瞻風。也須是具行腳眼始得。作麼
0588a16: 生是行腳眼。師云。動容揚古路。不墮悄然機。
0588a17: 問。樹凋葉落。體露金風。是甚麼人境界。師云。截耳臥
0588a18: 街。
0588a19: 問。萬法歸一。一歸何處。師云。搬磚弄瓦。僧無語。師便
0588a20: 打云。要識神通玅用。只這是。
0588a21: 問。萬法歸一。一歸何處。師云。日午點金燈。
0588a22: 僧入。師拋竹篦云。是甚麼。僧云。物各有主。師云。如何
0588a23: 是你主。僧云。贓物現在。師打云。一時捉敗。
0588a24: 問。承師有言。此事不在言句上。不在話頭上。一切請
0588a25: 師撥置。師云。此事不在言句上。不在話頭上。與你撥
0588a26: 置了也。僧云。百草頭上祖師意。師云。又落在言句。僧
0588a27: 擬議。師打云。知而故犯。
0588a28: 問。一切眾生皆有佛性。因甚趙州道狗子無佛性。師
0588a29: 云。快活。快活。
0588a30: 問。不思善。不思惡。那箇是本來面目。師云。泰山石敢
0588b01: 當。僧云。不會。師云。向十字街頭去走走。自然撞著。
0588b02: 問楚侍者。無夢無想時如何。楚云。家無二主。師云。如
0588b03: 何是你主。楚云。撒手到家人不識。師云。因甚不識。楚
0588b04: 云。刀不自割。師打云。這擔板漢。
0588b05: 問。因甚趙州道狗子無佛性。師云。真玉不博金。
0588b06: 問。殺佛殺祖。向甚麼處懺悔。師云。三番羯磨。僧云。雲
0588b07: 門道。露。又作麼生。師云。剜心劈腹。
0588b08: 問僧。不是心。不是佛。不是物。畢竟是甚麼。僧云。張公
0588b09: 喫酒李公醉。師云。甚處學得這虛頭來。僧擬議。師打
0588b10: 云。錯認定盤星。
0588b11: 僧縫鞋次。師問。作甚麼。僧云。縫鞋。師云。如何是針鋒
0588b12: 上事。僧下語不契。師代云。血濺梵天。
0588b13: 僧入便喝。師默然。僧云。猶嫌少在。師復默然。僧罔措。
0588b14: 師打云。山鬼伎倆有盡。
0588b15: 問。不是心。不是佛。不是物。是箇甚麼。師云。看取下註
0588b16: 腳。僧云。畢竟如何。師云。向下文長。付在來日。
0588b17: 問僧。父母未生前道一句來。僧云。通身不掛一絲毫。
0588b18: 師云。適纔有人恁麼道。三十棒趁出去了。僧無語。師
0588b19: 打云。又是一箇。
0588b20: 師赴齋歸。爾侍者問云。和尚何得偏眾。師云。卻被侍
0588b21: 者勘破。爾云。學人罪過。師云。且道甚麼佛出世許汝
0588b22: 懺悔。爾無語。師命眾代。一云鬍張三。黑李四。一云和
0588b23: 尚莫探頭好。一云捉敗者老賊。一云來說是非者。便
0588b24: 是是非人。一云今日小出大遇。一云低聲。低聲。眾請
0588b25: 師代。師云。這老漢腳跟未點地在。又云。伏惟珍重。
0588b26: 師一日下堂。問。既是清淨伽藍。因甚有塵。一云切莫
0588b27: 眼花。一云竹密不妨流水過。一云兩重公案。一云住
0588b28: 持事繁。一云莫謗他好。一云官不容針。私通車馬。一
0588b29: 云事因叮囑起。一云人無遠慮。必有近憂。一云賊是
0588b30: 家親。師代云。物逐人興。又云。和尚今日放參。
0588c01: 師一日單上坐。璠行者請益七賢女話咨和尚。屍在
0588c02: 這裏。人在甚麼處。師撥開帳云。貓。璠擬進語。師云。古
0588c03: 佛過去久矣。
0588c04: 問。一切眾生皆有佛性。因甚趙州道狗子無佛性。師
0588c05: 云。面赤不如語直。
0588c06: 問。不是心。不是佛。不是物。是箇甚麼。師擲下竹篦云。
0588c07: 擲地作金聲。僧擬進語。師急掩其口云。切不得顧著。
0588c08: 僧入。師豎拳云。是甚麼。僧云。不會。師打云。這漆桶。出
0588c09: 去。僧便出。師復召云。來。僧回首。師云。破也。破也。墮也。
0588c10: 墮也。僧罔措。師連棒打出。
0588c11: 問。是法平等。無有高下。因甚世尊坐。迦葉立。師云。你
0588c12: 何得向四威儀中見他。僧無語。師便打。
0588c13: 問僧。庭前柏樹子意旨如何。僧云。不識。師云。你眼在
0588c14: 甚麼處。僧便喝。師云。適來道不識。如今又亂統。便打。
0588c15: 圊頭問。萬法歸一。一歸何處。師云。打掃圊頭著。頭便
0588c16: 禮拜。師打云。又向這裏亂屙。
0588c17: 問僧。大死的人卻活時如何。僧云。殺人放火。師云。忽
0588c18: 被巡捕捉著時如何。僧下語不契。師代云。老爺不是
0588c19: 你做的。
0588c20: 問僧。臘月三十日到來時如何。僧云。洛陽雖好不如
0588c21: 家。師云。若然。上座還在途中。僧云。被和尚看破。師云。
0588c22: 這浪子。
0588c23: 師一日至侍者寮。見壁上懸畫虎軸。指問云。猛虎入
0588c24: 室時如何。維那應聲云。和尚也須炤顧。師舉手作怕
0588c25: 勢。那無語。師云。原來沒牙爪。
0588c26: 一僧入室云。學人連日用心亂得緊。師云。延令守城
0588c27: 有五百兵在。僧無語。師打云。再犯不容。
0588c28: 問。以字不成。八字不是。畢竟是箇什麼字。師云。不識。
0588c29: 僧云。既是明眼宗師。因甚不識。師云。文不加點。
0588c30: 問。無夢無想。主人公在甚麼處。師云。夜半放烏雞。僧
0589a01: 云。意旨如何。師云。山僧從來柳下惠。
0589a02: 問僧。臨濟當時得黃檗力。得大愚力。僧云。一坑埋卻。
0589a03: 師云。與麼則上座也無出頭分。僧便喝。師云。棺木裏
0589a04: 瞠眼。
0589a05: 僧請益。僧問趙州。和尚親見南泉是否。州云。鎮州出
0589a06: 大蘿蔔頭。意旨如何。師云。懸羊頭。賣狗肉。又僧如前
0589a07: 問。師云。物見主。眼卓豎。
0589a08: 師一日問僧。向父母未生前道將一句來。僧云。大海
0589a09: 不揚波。師云。忽遇毘嵐風起又作麼生。僧無語。師便
0589a10: 打。
0589a11: 問。三頓痛棒意旨如何。師云。急急如律令。
0589a12: 問。牛過窗櫺。頭腳俱過。因甚尾巴過不得。師云。一字
0589a13: 入公門。九牛車不出。又僧如前問。師云。得便宜是失
0589a14: 便宜。
0589a15: 問。狗子無佛性意旨如何。師云。舌頭無骨。僧禮拜。師
0589a16: 打云。更須眼裏有筋始得。
0589a17: 融侍者問。拈華古藥和尚可曾做一番過。師云。三十
0589a18: 年前亦曾拖犁拽耙來。融云。恁麼則臨濟一宗。全憑
0589a19: 渠力。師云。汝也須下一分草料始得。融云。今日慶雲
0589a20: 院裏有齋。師云。不消拈華和尚道箇不必。
0589a21: 問。二祖當時講得天花亂墜。因甚求達磨安心。師云。
0589a22: 多虛不如少實。
0589a23: 師一晚下堂垂問。入荒田不揀。信手拈來草。且道是
0589a24: 神通玅用。是法爾如然。眾荅不契。師代云。學人今日
0589a25: 小出大遇。
0589a26: 師一日訓誨行者畢。復顧問祖書記云。燒香底燒香。
0589a27: 掃地底掃地。秪如無位真人做箇甚麼。祖云。隨眾。師
0589a28: 云。如何是隨眾底事。祖云。燒香掃地。師云。小心俟候
0589a29: 著。
0589a30: 問僧。既是良哉觀世音。因甚全身入荒草。僧云現大
0589b01: 人相。師云。恁麼則無出頭分也。僧云。這是甚麼所在。
0589b02: 師召云。闍黎。僧應諾。師云。與我過淨瓶來。僧無語。師
0589b03: 便打。
0589b04: 師一日舉米胡令僧問仰山。今時人還假悟也無。山
0589b05: 云。悟則不無。怎柰落在第二頭。仰山恁麼荅話。且道
0589b06: 意作麼生。彥記錄云。還鄉盡是兒孫事。祖父從來不
0589b07: 出門。楚侍者云。文不加點。祖書記云。貪他一粒米。失
0589b08: 卻半年糧。維那云。金屑雖貴。落眼成翳。師哂云。見
0589b09: 處則有。用處則無。
0589b10: 師一日與鵬菴禪師遊山次。鵬云。深山林壑為阿羅
0589b11: 漢所居。師云。是。鵬云。和尚是第幾尊。師云。者塊石得
0589b12: 恁麼大。那塊石得恁麼小。鵬云。指東話西作麼。師云。
0589b13: 好箇話端。分付不著人。
0589b14: 師一日過堂次。顧侍僧云。近日白闖多。阿誰看方丈。
0589b15: 一僧云。某甲。師云。忽遇賊來時如何。僧拍掌一下。師
0589b16: 云。好生看守。僧云。今日捉敗一箇。師云。贓。僧擬議。
0589b17: 師云。誣人之罪。三十棒一棒也不饒。
0589b18: 勝文侍者呈解。師問云。如何是你本來面目。文云。和
0589b19: 尚還要問麼。師云。有人問你祖師西來意。作麼生荅。
0589b20: 文云。達磨老子沒鬍鬚。師云。趙州道。庭前柏樹子。意
0589b21: 作麼生。文云。無根生大地。有葉覆天涯。師云。秪如雲
0589b22: 門扇子跳上三十三天話作麼生會。文拍手一下
0589b23: 云。總不離這裏。師云。忽然離卻這裏又作麼生。文云。
0589b24: 和尚又來惑亂人。
0589b25: 問僧云。狗子無佛性話你作麼生會。僧云。綿密不通
0589b26: 風。師云。忽然通風時如何。僧以手掩師口。師云。因甚
0589b27: 趙州不肯你。僧便喝。師打一竹篦云。飯袋子。江西湖
0589b28: 南便恁麼去。
0589b29: 師一晚下堂。見禪眾經行甚勇猛。以竹篦約住云。你
0589b30: 諸人從朝至暮。腳跟下踏殺千佛如來。不知獲了多
0589c01: 少罪過。眾愕然。遂擲下竹篦云。向這裏會去。管保懺
0589c02: 悔清淨。
0589c03: 師一日顧楚侍者云。你也儘好。秪是沒鼻孔。楚云。借
0589c04: 和尚鼻孔出氣。師云。你是你的。我是我的。作麼生借
0589c05: 得。楚無語。命眾代。師皆不肯。乃自代云。久知和尚不
0589c06: 吝。
0589c07: 師一日拈拄杖顧勝侍者云。我兩手分付你。上座作
0589c08: 麼生用。勝云。和尚照顧性命著。師云。真獅子兒善能
0589c09: 哮吼。勝無語。師云。將謂是獅子。原是箇沒尾巴底猢
0589c10: 猻。
0589c11: 藏樓伽藍被賊偷去。有僧問師。既是護法伽藍。因甚
0589c12: 被賊偷去。師云。輪機是筭人之本。
0589c13: 師一日下堂問俗士云。你尋常作何工夫。俗士云。念
0589c14: 佛。師云。我者裏直饒釋迦彌勒到來。也趁向他方世
0589c15: 界去。少頃問眾云。且道釋迦彌勒有甚麼過。楚侍者
0589c16: 出云。家無二主。師頷之。
0589c17: 問僧。明月蘆花不似他。且如何得似他去。僧云。恰直
0589c18: 通事人不在。師云。適來秪對者是誰。僧云。切忌當面
0589c19: 錯過。師云。草賊大敗。
0589c20: 師與石大師坐次。侍者過茶。石卻之。師云。將茶勸人。
0589c21: 終無惡意。石云。若然。我領一杯。師云。且道是何滋味。
0589c22: 石云。恰值趙州不在。師云。人莫不飲食也。鮮能知味
0589c23: 矣。
0589c24: 問。如何是絕羈絆的句。師云。太橋驢兒。
0589c25: 問。欲問不問時如何。師云。別處容上座不得。
0589c26: 葛先春居士參。師問其所從來。士云。靈谷。師云。於南
0589c27: 和尚以何佛法示人。士云。不知。師云。許你親見靈谷
0589c28: 來。士云。被和尚勘破。師云。因甚把髻投衙。士無語。師
0589c29: 云。此回卻真勘破了也。
0589c30: 新到參。師問云。鄉里何處。一云越州顯聖。師云。聞得
0590a01: 佛牙塔被人移去。是否。僧云。離來日久。實不知情。師
0590a02: 笑云。當面著賊也不知。復顧第二位云。上座。僧云。
0590a03: 潤州焦山。師云。古樵和尚鼻孔因甚缺了半邊。僧云。
0590a04: 瞞和尚不得。師云。向甚處見山僧。僧無對。師云。同坑
0590a05: 無異土。
0590a06: 新到人事畢。師問。受戒何處。僧云。山上戒。師云。南有
0590a07: 天台山。北有五臺山。上座是那一山。僧云。華山。師呵
0590a08: 云。瞎漢。何不早恁麼道。
0590a09: 讓記錄一晚至丈室。師問云。阿誰。讓云。宗起。師云。從
0590a10: 上有五宗。你起底是那一宗。讓振威一喝。師云。大似
0590a11: 臨濟兒孫。讓云。莫謗他好。師云。這漢今日瓦解冰消。
0590a12: 一日師過旦。過寮問客僧云。鄉里何處。僧云。浙江。師
0590a13: 云。曾過錢塘也未。僧云。曾過。師云。因甚不見打濕袈
0590a14: 裟角。僧無語。師云。將謂。將謂。
0590a15: 一日二僧參。師問。何處發足。僧云。杭州。師云。西子湖
0590a16: 水深多少。僧進語糊塗。師云。大似不曾從杭州來。復
0590a17: 顧第二位云。高隱何處。僧云。揚州西方。師云。阿彌陀
0590a18: 佛在麼。僧云。在。師云。何不出來與慶雲相見。僧便喝。
0590a19: 師云。此猶是他奴。
0590a20: 問僧。無夢無想。主人公在甚麼處。僧云。皓月當空。師
0590a21: 云。月落後如何。僧云。猶待曉雞啼。師云。截斷葛藤。親
0590a22: 切道將來。僧便喝。師便打。僧云。棒頭有眼。師又打云。
0590a23: 今日打著一箇。
0590a24: 大乘入。師云。莫便是井索麼。僧無語。師打云。可惜節
0590a25: 節支解。
0590a26: 僧入云。獅子來也。師云。試哮吼看。僧便喝。師云。一釣
0590a27: 便上。僧云。照顧性命。師便打。
0590a28: 僧入。師云。鼻孔。僧便喝。師云。眼睛。僧打一圓相。
0590a29: 師云。者箇是鬼眼睛。僧無語。師便打。
0590a30: 僧入。師云。狗子。僧便喝。師云。惡發作麼。僧打師一
0590b01: 掌。師云。者畜生得恁麼無禮。連棒打出。
0590b02: 明幻入。師云。山河大地是幻。日月星辰是幻。你作麼
0590b03: 生明。僧便喝。師云。喝亦是幻。棒亦是幻。僧無語。師便
0590b04: 打云。何曾明幻。
0590b05: 問。竹篦子話作麼生會。師云。錮著生鐵。
0590b06: 問。燒作兩堆灰。向甚麼處相見。師云。東山西嶺青。僧
0590b07: 云。這句學人也有。師云。既有。因甚向別人口裏討。僧
0590b08: 擬議。師便打。
0590b09: 問。不是心。不是佛。不是物。是箇什麼。師擲下竹篦云。
0590b10: 突出難辨。僧云。疑殺天下人。師云。你是第幾箇。僧云。
0590b11: 不會。師打云。但恁麼疑去。
0590b12: 問。從苗辨地。因語識人。且道古佛與露柱相交說箇
0590b13: 什麼。師云。一二三四五。僧云。從來疑著老漢。師云。你
0590b14: 恁麼弄泥團。有什麼了期。僧云。咦。師便打。
0590b15: 僧入。師云。號什麼。僧云。能忍。師便打。僧云。杓柄在和
0590b16: 尚手裏。師放下竹篦云。山僧適來造次。僧無語。師又
0590b17: 打。
0590b18: 師下堂次。一僧出眾。左右顧視。師云。莫是探水麼。僧
0590b19: 云。是。師云。且道深多少。僧無語。師打云。不曾帶得橈
0590b20: 來。
0590b21: 一日問僧。俱胝豎一指意旨如何。僧云。瞎卻天下人
0590b22: 眼。師云。如何得不瞎卻天下人眼去。僧云。問取童子。
0590b23: 師云。莫要截斷他指頭麼。僧云。也要和尚疑著。師云。
0590b24: 只恐汝下不得手。
0590b25: 問。如何是父母未生前本來面目。師云。觀世音菩薩
0590b26: 將錢買胡餅。僧云。與學人無交涉。師云。你終日過堂。
0590b27: 箇甚麼。僧禮拜。師劈頭棒云。恰好與一頓。
0590b28: 僧問。既是同安。因甚亡僧遷化。師云。官差不自由。
0590b29: 問。如何是城裏佛。師云。十字街頭酒望子。如何是村
0590b30: 裏佛。師云。茄子冬瓜。如何是山裏佛。師云。猿啼嶽麓。
0590c01: 虎嘯深巖。如何是教外別傳一句。師云。達磨是老臊
0590c02: 胡。
0590c03: 一日達侍者請芟法堂前草。師云。待深一丈了芟。達
0590c04: 云。恁麼則和尚沒在裏許。師呵呵大笑云。何緣得到
0590c05: 與麼地。達無語。師云。可惜侍者不在裏許。
0590c06: 師一日遊園次。遇二禪客。問云。古人道。葫蘆蓬上掛
0590c07: 冬瓜。明什麼邊事。一云不會。師打云。切忌亂走。又問
0590c08: 一僧。僧亦云不會。師亦打云。一任亂走。少頃顧侍者
0590c09: 云。一般不會。因甚一箇許伊。一箇不許伊。者佇思。師
0590c10: 亦打云。直得分疏不下。
0590c11: 一日問盛知藏。萬里不掛片雲時如何。盛云。莫守寒
0590c12: 巖異草青。坐卻白雲宗不妙。師云。你得恁麼佛法身
0590c13: 心。盛卻問云。萬里不掛片雲時如何。師撫掌云。快活。
0590c14: 快活。盛云。緣何如此。師云。再過五天就有新麥麵喫。
0590c15: 一日見僧擔板過。師問云。既是伶俐衲僧。因甚卻擔
0590c16: 板。僧下語不契。師代云。東鼓門下。
0590c17: 問梵記錄云。上座連日做工夫麼。梵云。有甚工夫可
0590c18: 做。師云。與麼則一箇閒人天地間也。梵云。也虧和尚
0590c19: 具眼。師伸手云。我者箇因甚喚作手。梵亦出手云。兩
0590c20: 彩一賽。師云。賽後如何。梵云。太絡索生。師笑云。三十
0590c21: 年來弄馬騎。今日被驢子撲。
0590c22: 師一日同梵記錄山行。走錯了路。梵云。既是明眼宗
0590c23: 師。因甚錯了路。師云。只因侍者不得力。梵云。老老大
0590c24: 大。為甚自己已作不得主。師云。山僧住持事繁。
0590c25: 問僧。道得也叉下死。道不得也叉下死。汝作麼生道。
0590c26: 僧下語不契。師云。你問我。僧如前問。師引頸向前曰。
0590c27: 。又掐僧膝一下。又云。老魔王。我識得你。
0590c28: 一日問梵侍者。昔日世尊以青蓮目顧迦葉。正當恁
0590c29: 麼時。說箇甚麼。梵掐師手一下。師云。作家。作家。梵作
0590c30: 禮。師云。得箇驢兒便歡喜。
0591a01: 問。如何是法身。師云。石頭大底大。小底小。如何是法
0591a02: 眼。師云。大的好砌墻。小的好壘壁。
0591a03: 一日遣梵侍者過萬杉。師云。設可大師勘汝。將何抵
0591a04: 對。梵云。請和尚作可大師。師便云。東鼓和尚安樂麼。
0591a05: 梵云。安樂。師云。因甚失卻半邊鼻孔。梵云。和尚那裏
0591a06: 得者消息來。師云。有雲水僧傳至。梵云。和尚莫道聽
0591a07: 途說。師云。也須勘過。又云。東鼓法道如何住持。梵云。
0591a08: 與此間不別。師云。怎柰雲月是同。谿山各異。梵云。如
0591a09: 何是各異的谿山。師云。縱目所觀。梵作禮。師云。又道
0591a10: 不別。
0591a11: 問僧。淨裸裸空無一物。赤骨力貧無一錢。戶破家亡。
0591a12: 乞師賑濟。師屈指云。一二三四五。僧云。莫者便是麼。
0591a13: 師云。還嫌少在。僧無對。師云。佛滅二千歲。比丘少慚
0591a14: 愧。信不誣也。
0591a15: 師一日山行。至觀音巖。侍者問云。巖在者裏。觀音在
0591a16: 甚麼處。師云。還聞澗水聲麼。者云。和尚莫指東話西。
0591a17: 師云。圓通古佛。大有人不曾得見。
0591a18: 師一日山行。梵侍者問云。登山須到頂。如何是到頂
0591a19: 一句。師云。舉手攀南斗。回身倚北辰。梵云。古廟裏獅
0591a20: 子。師云。罕遇知音。
0591a21: 有鄰菴僧至。師問侍者云。者僧在麼。者云。某甲不見。
0591a22: 師云。衲僧家眼光爍破四天下。因甚不見。者云。某甲
0591a23: 不在明白裏。師云。不在明白裏。在鬼窟裏。
0591a24: 問。觸不得。背不得。喚作什麼。師打云。更要我與你安
0591a25: 名立字那。
0591a26: 問。清淨本然。云何忽生山河大地。師云。汝喚什麼作
0591a27: 山河大地。僧便喝。師云。生也。僧又喝。師打云。須是我
0591a28: 打你始得。
0591a29: 問。無夢無想。主人公在什麼處安身立命。師云。小憨
0591a30: 不如大憨。僧云。除卻小大時如何。師云。者箇梢郎子。
0591b01: 未遇人在。
0591b02: 問。父母未生前。如何是本來面目。師云。黃瓜茄子。
0591b03: 師一日對融行者云。你在者裏住了如許時。還會佛
0591b04: 法也無。融曰。不會。師云。你早晨還喫粥麼。融云。喫。師
0591b05: 云。晚間還睡覺麼。融云。睡。師云。大好不會。少頃顧均
0591b06: 首座云。我恁麼道。還有過也無。均云。須彌山。師云。恁
0591b07: 麼則對首座求懺去也。均云。者賊。師云。不謬為人天
0591b08: 眼目。
0591b09: 問。萬法歸一。一歸何處。師云。你是靈谷寺裏僧。僧云。
0591b10: 不是。師云。是即是。只是你不肯承當。
0591b11: 一日林輝。良瑞至門首。一進一出。師把住云。道。道。道。
0591b12: 二皆無語。師云。一箇棺材。兩箇死漢。忽月上亦至。師
0591b13: 云。道。道。上云。有口道不出。師云。三箇也。有德緣又至。
0591b14: 師云。竹篦子話你作麼生會。緣亦無語。師打云。信知
0591b15: 同坑無異土。
0591b16: 問。一口氣不來。向甚麼處安身立命。師云。北邙山下
0591b17: 土一堆。僧無語。師云。嗚呼哀哉。伏惟尚饗。
0591b18: 師一日呼敏傳。傳便至。師云。一呼便至。是箇甚麼道
0591b19: 理。傳云。不識。師云。許你與達磨老祖一鼻孔出氣。傳
0591b20: 禮拜。師云。切莫草草承當。
0591b21: 問。三頓痛棒意旨如何。師云。寸釘入木。僧禮拜。師云。
0591b22: 拔得出是好手。僧擬議。師便打。
0591b23: 問。昔日院主問馬祖。連日尊候何如。祖云。日面佛。月
0591b24: 面佛。意旨如何。師拈竹篦云。拋出大家看。僧云。莫賣
0591b25: 弄好。師云。你適來問甚麼。僧云。日面佛。月面佛。師云。
0591b26: 又道我賣弄。
0591b27: 問。三不是。是箇甚麼。師云。鴉鳴雀噪啟圓通。僧禮拜
0591b28: 云。不會。師云。可以人而不如鳥乎。
0591b29: 問。一口氣不來。向甚麼處安身立命。師云。驢胎馬腹。
0591b30: 僧云。因甚學人不知。師云。知即禍生。
0591c01: 問。離四句。絕百非。請師直指西來意。師云。有口只堪
0591c02: 掛壁。僧云。因甚如此。師云。適來問甚麼。僧無語。師便
0591c03: 打。
0591c04: 問。如何是脫體句。師云。露柱不著褌。僧云。有何交涉。
0591c05: 師云。逢人但恁麼舉。
0591c06: 師一日問靈樹侍者云。靈樹果子熟也未。靈曰。熟也。
0591c07: 師云。何不呈一枚來。靈云。不堪供養。師云。太慳吝生。
0591c08: 靈云。忽然有。只是和尚吞不下。師打云。倩汝吞。
0591c09: 師問豁庵。為甚麼作家不啐啄。豁云。棋逢敵手難藏
0591c10: 拙。師曰。如何是敵手一句。豁便喝。師曰。也是三峰門
0591c11: 下一箇小卒。豁云。今日捉敗者老賊。師曰。山僧輸你
0591c12: 一籌。豁云。某甲罪過。師曰。只見錐頭利。不見鑿頭方。
0591c13: 師一日問弘記錄。從甚處來。弘云。看寫字來。師云。你
0591c14: 向那裏著眼。弘便喝。師云。我問你眼。因甚麼動口。弘
0591c15: 云。莫錯會好。師亦喝。弘云。作家宗師。天然有在。師云。
0591c16: 莫錯會好。
0591c17: 一日師洗手次。豁記錄問。至道無難。惟嫌揀擇。如何
0591c18: 是不揀擇底。師曰。你快拏手巾我揩手。畢竟如何是
0591c19: 沙門眼。師曰。泥彈子。豁云。某甲則不然。師曰。如何是
0591c20: 沙門眼。豁以手指云。者箇是當家寮。那箇是副寺寮。
0591c21: 師曰。恁麼則逐物意移也。豁云。莫錯會好。師便掌曰。
0591c22: 已巳喫山僧棒了也。
0591c23: 林樹侍者請益麻谷眨上眉毛。早已巳錯過話。復問。如
0591c24: 何是此事。師云。三月杖頭挑。靈云。此是古人的。師云。
0591c25: 今人用。靈云。老老大大。隨人腳跟轉。師云。一向有些
0591c26: 子。靈作禮云。學人罪過。師云。老老大大。隨人腳跟轉。
0591c27: 一日師問僧。趙州喫茶去意旨如何。僧云。家常茶飯。
0591c28: 師曰。語不離窠臼。焉能出蓋纏。僧便喝。師曰。兩重公
0591c29: 案。僧遂問。趙州喫茶去意旨如何。師曰。風流出當家。
0591c30: 一日師問豁記錄。如何是箭鋒相拄底句。豁便喝。師
0592a01: 以兩手掩耳。豁曰。者老賊。師亦喝。豁曰。作家宗師。天
0592a02: 然猶在。師曰。何得前倨而後恭。
0592a03: 一日師行路次。遇豁庵師。作打勢曰。道得即不打。豁
0592a04: 便引頸向前云。請。請。師曰。降將不斬。豁云。看師不是
0592a05: 金牙作。爭解彎弓射尉遲。師曰。因甚把髻投衙。豁便
0592a06: 喝。師曰。著甚死急。
0592a07: 問。從上來事。分付阿誰。師指傍僧曰。者箇師僧親見
0592a08: 佛來。僧云。且道他有甚長處。師曰。汝要瞞昧他那。僧
0592a09: 云。雖瞞他不得。且瞞和尚一箇。師曰。今日無暇打得
0592a10: 你。僧遂禮拜。
0592a11: 一日師浴。豁記錄問。三身中那一身浴。師以手拍胸
0592a12: 曰。驗在目前。豁進語不契。師代云。今日若不問。怎識
0592a13: 得瓜州賣瓜漢。
0592a14: 師一日指空中雨云。好雨。點點不落別處。豁記錄曰。
0592a15: 和尚莫眼花。師曰。且道是那一隻。豁曰。適來猶自可。
0592a16: 而今更郎當。師曰。三十年來弄馬騎。今日卻被驢子
0592a17: 撲。
0592a18: 一日師立中關。顧謂豁記錄云。方丈卻無樹蔭。豁應
0592a19: 曰。是。師云。臨濟一株大樹。覆蔭天下人。因甚方丈無
0592a20: 蔭。豁曰。一千五百人善知識。話頭也不識。師曰。老僧
0592a21: 年邁。
0592a22: 師一日問弘西堂云。箭鋒相拄時如何。弘云。照顧性
0592a23: 命。師云。老漢今日死在上座手裏。弘云。者老賊。師云。
0592a24: 且道山僧偷人甚麼來。弘云。贓物現在。師便打。
0592a25: 師一日問慈峰侍者云。父母未生前道將一句來。慈
0592a26: 云。文不加點。師曰。糞墼子意旨如何。慈云。填溝塞壑。
0592a27: 師云。恁麼則埋沒古人去也。慈云。一任舉似諸方。師
0592a28: 云。倔強禪和。
0592a29: 旭記錄沐浴回。師問云。既是清淨法身。因甚又要浴。
0592a30: 旭云。若不入水。怎見長人。師云。這是長連床上學得
0592b01: 來的。旭云。且浴者一點。師不肯。旭請師代。師云。今日
0592b02: 熱似昨日。旭作禮。
0592b03: 師一日與眾論起七。顧祥甫居士云。你還入這保社
0592b04: 麼。士云。惟我獨尊。師云。忽遇雲門一棒打殺與狗子
0592b05: 喫。又作麼生。士便喝。師云。好喝。更喝看。士無語。師云。
0592b06: 伎倆如此。
0592b07: 
0592b08: 
0592b09: 
0592b10: 雨山和尚語錄卷第十五終
