0185a01: 刻古音王傳引
0185a02: 古來除不盡底葛藤已巳被吹萬老人一口咬斷，只因
0185a03: 婆心太切，不忍頓割。年來語錄百種，靡不別開手眼，
0185a04: 真有不度眾生不成佛底願力。奈世間伶俐漢能得
0185a05: 有幾？必須慈悲，因便設筏。一日，過鐵壁和尚丈中，得
0185a06: 《古音王傳》，讀之，據案大呼曰：「在是矣！在是矣！」或問古
0185a07: 子：「此與《西遊記》是同是別？」卻又不然。作《西遊》者疏疏
0185a08: 莽莽，如燈取影，人不善讀，未免泥辭著相，絕不知主
0185a09: 人翁姓張姓李。此《傳》妙在不即不離，道是一卷度人
0185a10: 真經，卻言言遊戲；道是一本消閒詞話，卻又時時漏
0185a11: 逗。笨如古子也覺心花頓飛，世上伶俐漢當有十倍
0185a12: 於我者。萬丈巖頭直翻筋斗，區區窠臼陷不住也。謬
0185a13: 為評點，以付梨棗。師既肉上剜瘡，我又佛頭著糞，罪
0185a14: 過！罪過！鐵壁和尚曰：「無妨。古子亦不可謂非婆心也。」
0185a15: 崇禎辛巳孟夏月平都秤叟古心題於廬
0185a16: 
0185a17: 
0185a18: 鐵壁師吹萬，吹萬師朝陽，朝陽師鐵牛，鐵牛遞接
0185a19: 大慧，歷歷源頭，一代高似一代。此《傳》則吹萬老人
0185a20: 之寓言也。秤叟取而讀之，讀而批之、詐之、圈之、點
0185a21: 之，復刻之，固是識奇，亦其手辣。觀者於有字句處
0185a22: 看批評，於無字句處看圈點，庶不負秤叟之苦心，
0185a23: 亦不負老人之至意也。紅杏枝頭春意鬧，大家會
0185a24: 取本來人。
0185a25: 社弟延卿黃毓英評
0185a26: 
0185a27: 
0185a28: 吹萬大師就情識中指出虛空，秤叟即於下手處
0185a29: 拈出痛癢，覺一切枝蔓俱可燒卻。雖然，會看，縱稗
0185a30: 乘野史無非消息；不會看，則至言要道亦屬筌蹄。
0185b01: 是在諸人領取。
0185b02: 社衲雲懶元善評
0185b03: 
0185b04: 
0185b05: 
0185b06: 
0185b07: 
0185b08: 
0185b09: 
0185b10: 
0185b11: 原序
0185b12: 瞿曇世尊苦行六年，垂手四十有九，法開半滿之門，
0185b13: 乘分頓漸之教，末後拈花直指本來之面目，無非欲
0185b14: 人人同瞻佛性，共證菩提已巳耳。蓋自古真流常謂人
0185b15: 身如城國、血氣如臣民。黑暗不停之念，及視聽言動
0185b16: 意必固我之私，即魑魅魍魎禽獸、戎狄之類。所謂魔
0185b17: 強法弱者，此也。第觀吾身，苟於靜定之中尋伺其方
0185b18: 明之竅，自覺一日之間起滅無窮，剎那剎那未有纖
0185b19: 毫暫息，及至昏夜，方倚杭舒寐以求其止，然而一鼾
0185b20: 之中又焉知有華胥槐安之奔碌？似此則一生勞勞
0185b21: 未已巳，設使豎子揶揄，將何如哉？殊不知分內自有不
0185b22: 彫不損、無聲無臭之物在，得之者幾人乎？余故不憚
0185b23: 饒舌，勉為一喻，令後人易曉。且如下工之際，必如聖
0185b24: 人垂拱。大將臨敵，先認大統之心君，次識忠良之輔
0185b25: 相，以蓄內外之子民，然後察叛逆之魔王，擒奸佞之
0185b26: 群小，總以壇帳，運以韜略，使民安國富，主君得定，而
0185b27: 性可見，命可復矣。張紫陽云：「先且觀天明五賊，次須
0185b28: 察地以安民。民安國富當求戰，戰罷方能見聖人。」此
0185b29: 言豈虛設哉？若夫認賊為子，以佞為良，不知君臣之
0185b30: 綱紀，未曉國家之調度，燕鳳同群，狐馬作伴，致日消
0185c01: 月損，盡埋下土，亦何益也？故作是《傳》以喻之。
0185c02: 吹萬野人說
0185c03: 秤叟曰：「即此便是《楞嚴經》，覺七逐為煩；即此便是
0185c04: 太極圖，覺圓相為贅。」
0185c05: 凡則
0185c06: 《傳》中所言帝者，虛無之體也；震皇太子，即性也，天理
0185c07: 也；庚極太子，即情也，人欲也；獼猴者，六識之種子也；
0185c08: 含藏識者，根本無明也；接命道人者，坎宮修命之法
0185c09: 也；空谷禪師者，離宮修定之術也；無生老母者，虛空
0185c10: 了當之處也；無位真人者，天命也。總由教入道，而率
0185c11: 性以復命也。觀者細思之。
0185c12: 《傳》中「忽」字、「正說間」、「正想念間」字，重疊拈出政見，隨發
0185c13: 隨應，機無轉待處，不可忽過。
0185c14: 《傳》中如般若所奏，是實地工夫；如斷接命、空谷數語，
0185c15: 皆得手真諦，莫作口頭讀過。每段頌偈尤宜著眼，至
0185c16: 囑！至囑！
0185c17: 道人識
0185c18: 
0185c19: 
0185c20: 
0185c21: 
0185c22: 
0185c23: 
0185c24: 
0185c25: 
0185c26: 
0185c27: 
0185c28: 
0185c29: 
0185c30: 
0186a01: 擬華亭船子曲序
0186a02: 澤玩擬船子一曲，似鄰於戲第。果戲耶？非戲耶？嗚呼！
0186a03: 菩薩出胎，羅漢隔世，不無迷昧，矧茲薩埵，迺可廢提
0186a04: 醒耶？然則，今日此曲正覺世中權巧一法，所亟需而
0186a05: 不容緩者。如遽以本地象王、空林獅子相與質證，是
0186a06: 欲其視而反蔽之，孰肯傾心？且孰肯啄味？辟夫《陽春
0186a07: 白雪》，諧耳者百不一二；《下里歌謠》，聽者始舞掌矣。凡
0186a08: 賜觀者，母言果戲。倘以戲視之，往昔《南徐行歌》化俗
0186a09: 非出自見道者乎？近時《曇華一記》又非出自縉紳者
0186a10: 乎？正亦覺世權巧之一法。唯大觀者能闊視，而井底
0186a11: 者乏全目耳。故敢為之說用次於後。
0186a12: 門人蓬蓬子慧澤撰
0186a13: 
0186a14: 
0186a15: 
0186a16: 
0186a17: 
0186a18: 
0186a19: 
0186a20: 
0186a21: 
0186a22: 
0186a23: 
0186a24: 
0186a25: 
0186a26: 
0186a27: 
0186a28: 
0186a29: 
0186a30: 
0186b01: 吹萬和尚船子曲
0186b02: 侍者燈輝集
0186b03: 堪忍娑婆世界，應憐纏繳華亭。隨波好去慢叮嚀，
0186b04: 船到岸頭始定。山僧乃船子和尚。可是嘆咱在
0186b05: 那過去底時節，只為個降不伏底水牯牛、捏不殺底
0186b06: 猢猻子，干惹得一個淨裸裸、赤洒洒底主人公翻筋
0186b07: 斗撲落在蝴蝶夢中。幸喜得醒起來，依舊是個莊周。
0186b08: 好看得玉珞金貂一場戲，只是個華胥底英雄；識破
0186b09: 了尼連雙樹四句偈，纔算得涅槃底老子。是則是，火
0186b10: 宅中一條路忙教著出去；苦則苦，愛河裏七根繩強
0186b11: 拽將進來。剛纔鐵面子底，頓一下鬚髮盡落；又道擔
0186b12: 板禪底，免不得葛藤相牽。正是憎檻復欣籠，何異避
0186b13: 溺翻投火？罷罷罷。聲聞乘、緣覺乘、菩薩乘，儘著我做
0186b14: 了一場漏逗；過去心、未來心、現在心，不由他把住一
0186b15: 個郎當。又遭那碧眼胡說甚麼西來意、超佛越祖，卻
0186b16: 依個香嚴老悟甚麼祖師禪、打石敲筠。呵呵呵。蚤知
0186b17: 道饑在萬年倉，就曉得渴居大海水，著甚麼勞騷？哄
0186b18: 得我東打西敲，指樹吹毛。到頭來徹底掀翻，也只是
0186b19: 一根剝盡了無下手底芭蕉、嚼碎了沒滋味底虛空，
0186b20: 卻交付個上大人，莫昧了可知禮也。山僧到這個田
0186b21: 地，有鼻難嗅，有話難言，于碌碌自作自受，休怨他人。
0186b22: 華亭岸上又作麼生下落？來到此間，不免逐境隨流。
0186b23: 看此乃興歌作樂之地，山僧也只得假一個「身為浪
0186b24: 子偏憐客，慣愛貪杯識醉人」底榜樣，以他世路中
0186b25: 一年時景，亂說個七言八句底古頌，以咱落髮辭
0186b26: 親脩行得道底絡索，調一個漁歌子底曲兒，醒他一
0186b27: 醒，有何不可？
0186b28: 正月律中是大簇，嚶嚶鳥語枝頭宿。五木煮湯浴
0186b29: 人歡，六帖造符驚鬼哭。白獸樽來庭裏獻，屠蘇酒向
0186b30: 囊中掬。落梅帶火元夕行，廣陵帝在虹橋目。落梅
0186c01: 殘，深夜倦，風塵怕入傷心變。好紅顏，驚皺面，驀地揶
0186c02: 揄誰見？痛娑婆，悲冗眩，鼠肝蟲背如何戀？細追尋，忙
0186c03: 脩鍊，免使蘭膏先煽。釋迦彌陀佛，觀世音菩薩。細追
0186c04: 尋，忙脩鍊，免使蘭膏先煽。念聲佛，南無佛，阿彌陀佛。
0186c05: 二月律中是夾鍾，萬物分榮春色濃。黃鸝樹上催
0186c06: 華木，玄鳥山前舞翠峰。淑景風回楊柳面，鮮雲靄落
0186c07: 杏花容。鷹化為鳩堪喚雨，行人綠野興慵慵。醉漓
0186c08: 身，醺落魄，江頭采石沒仙客。惜詩腸，嗟翰籍，獨自依
0186c09: 依河伯。憶吾曹，將孰擇？須尋趙老烹茗益。鼎煙霞，山
0186c10: 翠碧，掬取溪邊流合前
0186c11: 三月律中是姑洗，子規啼時傷客邸。既秀桐花送
0186c12: 春歸，將然榆火驚炎啟。南浮橋上玉公褉，東流水邊
0186c13: 郭虞泲。土人渚逸解杯環，至今城洛猶濟濟。降書
0186c14: 來，歸夢迫，從來粉臉戕誰白？縱傾城，總囊革，說甚守
0186c15: 宮塗額？看琵琶，聲嘖，空教魂赴金城陌。莫隨流，須
0186c16: 安宅，長縷腰間繩索。合前
0186c17: 四月律中是仲呂，炎炎城戶當初暑。麥波隴頭瀛
0186c18: 浪飛，梅雨林間清濤語。荷知有熱蓋先擎，柳為無寒
0186c19: 綿盡湑。西乾天竺吐九龍，釋迦象落王宮處。羨羡揮
0186c20: 鋤，堪俊傑，老龐滄海金銀別。積珍珠，成恨切，忽爾墮，
0186c21: 園何悅？怨錢飛，將戶闔，男兒志肯甘清節。鼎盛虀，瓢
0186c22: 住雪，阿堵從今休說。合前
0186c23: 五月律中是蕤賓，木槿籬邊處處新。彩色絲纏長
0186c24: 命縷，沐蘭湯浴好芳荀。百舌無聲林寂寂，楚人有歡
0186c25: 水呻呻。龍舟發鼓汨江上，角黍猶為屈原因。號重
0186c26: 瞳，誇按劍，英魂只向烏江淹。怒悻悻，瞋焰焰，氣盡難
0186c27: 逃歸窆。峙不周，頭觸欠，共工此恚作何厭？興堪嘲，心
0186c28: 損念，雖作羼提非僭。合前
0186c29: 六月律中是林鍾，腐草化螢炎氣爞。環爐王仲火
0186c30: 圍座，交扇謝老汗流胸。朱提山上群鳥絕，水井臺邊
0187a01: 眾士從。只有綠荷花向日，煙霞光照影池笻。石渠
0187a02: 藏，天祿住，甘泉投閣空成賦。作三都，書露布，留得陌
0187a03: 頭荒墓。總金壇，稱仲父，浮雲過眼經朝暮。急追尋，休
0187a04: 馳鶩，恐怕光陰虛度合前。
0187a05: 七月律中是夷則，涼風乍至西亭側。白露寒蟬樹
0187a06: 上鳴，綵縷金針庭裏纏。子儀銀洲目視軿，郝隆七夕
0187a07: 腹當赩。唯有僧俗悉營盆，《盂蘭經》上稱功德。歎傳
0187a08: 柑，嗟割肉，鼓盆不見莊周哭。謝熊丸，代刺剌目，豈若泥
0187a09: 洹真復。珠雙雙，文郁郁，楂梨卻也寒枯髑。沒來由，空
0187a10: 剝碌，挽卻早圖天竺合前。
0187a11: 八月律中是南呂，秋聲夜夜聞砧杵。鷾鴯一去線
0187a12: 難瞻，浮槎復來機相與。庾亮樓前月照窗，謝公艇上
0187a13: 風傳語。廣寒宮裏色清虛，竹杖為橋登其所。越西
0187a14: 城，求翠岫，終南雲靄山環秀。柳風飄，梧月逗，隱隱清
0187a15: 香初嗅。過漣溪，寬宇宙，平途花鳥煙霞透。結茅廬，開
0187a16: 圃囿，先且攀藤來搆合前。
0187a17: 九月律中是無射，鴻雁來賓雀入澤。登山飲酒羨羡
0187a18: 悲風，坐湖聯句懸海汋。武帝適情臺可遊，陶潛興到
0187a19: 菊堪惜。只有溫令作文嘲，笑得參軍聲嘖嘖。問仙
0187a20: 陀，敲北谷，袖香一展金針昱。付牛車，兼鹿轂，難道青
0187a21: 蓮無育。指黃華，參綠竹，法身般若誠堪祝。海航遙，銀
0187a22: 浪速，休擇士農漁牧合前。
0187a23: 十月律中是應鍾，寒風冽冽復傳冬。清池水定冰
0187a24: 光凍，焦槐火改霜色封。講武行隊出天子，滌場歌舞
0187a25: 自鄉農。虛之一孝曾天感，楊梅兩實味濃濃。鎖金
0187a26: 牛，繫木馬，繩床一坐松巖下。世情休，塵焰寡，數陣風
0187a27: 濤幽雅。躡天根，傾大冶，乾坤踏破實消灑。夜符明，如
0187a28: 意赭，提起娑婆難價合前。
0187a29: 冬月律中是黃鍾，陰化陽升一線逢。風行廣莫吹
0187a30: 寒卉，日軌巽維徹凍峰。進退八寸單觀美，消起兩至
0187b01: 只朝冬。地雷震動堯夫讚，大音玄酒實堪宗。繫虛
0187b02: 空，除線索，含唇笑點春光額。色青青，形赤赤，想是日
0187b03: 來潮汐。頓心寒，瞪眼碧，鷺鷥驚起沙汀舶。出靈荒，遊
0187b04: 廣莫，不折紫磨金策合前。
0187b05: 臘月律中是大呂，梅花帶雪侵人語。潔潔時魚親
0187b06: 帝闕，沖沖冰鑿臨江渚。長炬照田吳鄉人，靈葩採獻
0187b07: 陳氏女。餽歲除夜祭祖先，卻歡春色重來與。吐龍
0187b08: 唇，垂象足，霏霏花雨瘳人毒。來山環，返水曲，莫使迷
0187b09: 頭顛。北曦曦，南旭旭，兩人共照何拘束。莫胡猜，休
0187b10: 亂欲，這裏豈容真俗合前。
0187b11: 分疊既成五種禪折金無處不垂涎秪因陸徑皆茅塞依舊重撐般若船
0187b12: 附住興龍解制抱病欲歸詞
0187b13: 聚雲和尚平常性情瀟灑，雖病中危篤，猶對近侍
0187b14: 之人敲拍唱詠。時，西堂蔚公請而記之，正見師如
0187b15: 古人所謂「老僧有個安閑法，八苦交煎總不妨」之
0187b16: 意也。書記慧謐沐手和南錄。
0187b17: 幻場運甕
0187b18: 打掃竹林方丈，勤添席上栴檀。石榻爐邊自穩，相
0187b19: 依堂老清閑。小僧乃聚雲和尚侍者是也，這幾日和
0187b20: 尚四大不安，今日稍可，想要起來清坐一坐，小僧只
0187b21: 得在此伺候。遠看蜘蛛行事，偏他腹內絲多。三教
0187b22: 門前結網羅，蚊蚋蜂蝴放他不過。有朝一日，落地金
0187b23: 雞啄，惡貫滿盈自作。侍者問訊：「和尚今日為甚麼
0187b24: 不戴僧伽帽、陀頭氅衣？莫不是厭作和尚耶？」
0187b25: 拍拍令我看那和尚呵，他駕著日輪香象，降入王
0187b26: 宮，指天指地，卻勞了許多閑氣。又看他太子遊門，十
0187b27: 九踰城，雪山苦行，睹明星徹道了，來到菩提樹下，只
0187b28: 落得一場兒磨累。及至四十九年說法，末後拈花，干
0187b29: 惹得後代兒孫行棒行喝，拈鎚豎拂，七顛八倒無休
0187b30: 息。到而今，只落得細雨洒花千點淚，淡煙籠竹一堆
0187c01: 愁了，怎能句衲披蒙頭萬事休，綠岸紅曦淺水流，瀟
0187c02: 湘雪夜歸來晚，明月蘆花到處秋。既不做和尚，莫
0187c03: 不為逍遙道者否？我看那道者呵，他自那八十年
0187c04: 懷胎，手攀樹枝，左腋降生，指李為姓，已巳成了一場兒
0187c05: 怪事。又看他周靈王時，守藏史，柱下史，竊仁者之名，
0187c06: 贈人以言，何曾得絕聖棄智？及至紫氣出關，尹喜請
0187c07: 問，注了五千言道德，為甚麼道個我生何以晚？泥洹
0187c08: 亦何早？不見釋迦文心中常懊惱了，怎能勾一片白
0187c09: 雲萬里煙，千株松下湧寒泉，桃花流水杳然去，別有
0187c10: 天地非人間？和尚、道者既不做，莫不依舊為儒者
0187c11: 否？我看那儒者呵，他初生時，蒼龍繞室，五老在門，
0187c12: 麟吐玉符，王商周而素王出，已巳成不祥之瑞。又看他
0187c13: 刪《詩》定《書》，訪樂萇弘，問禮老聃，卻是些懸疣負贅，及
0187c14: 至教下了三千徒眾、七十二賢，為甚麼再逐于魯、伐
0187c15: 樹于宋、削跡畏匡，返惹得後代兒孫爭名奪利、誇富
0187c16: 稱榮？一個個相逢盡道「休官去」，林下何曾見一人了？
0187c17: 怎能勾一掬清泉世界寬，袖中此石東海瀾，千里江
0187c18: 山千里盡，一溪楊柳一溪煙？曾聞和尚易字性空，
0187c19: 今三者不做，何不稱個空三教？呵呵，你正抓著我
0187c20: 痒處了也。一僧一道一儒流，三人共話幾春秋，不知
0187c21: 說個何年事，直到而今笑未休。我看那天地未判、
0187c22: 世界未成時，早有一物，動立天根，靜持地軸，落在人
0187c23: 間，傳聲空谷，只是叫不響也。我看這三教底腔子，如
0187c24: 三甕然，若處一甕之中，只知一甕之消息，定不知別
0187c25: 甕之消息。若能運甕，必出甕外而運之。我何不作個
0187c26: 運甕老人呵，卻把這道冠儒履佛袈裟，和會三家共
0187c27: 一家，個中若了全無事，重陽九日燦黃花。
0187c28: 蝶臉蒼鬍纔老叟一回換面叫孩兒曲罷帳中無箇事你是何人我是誰
0187c29: 
0187c30: 詞曲終
0188a01: 
0188a02: 
0188a03: 
0188a04: 　　　捐衣貲重刻
0188a05: 　上吹下萬師祖古音王傳船子曲運甕詞
0188a06: 　　　以廣流通用滋福慧
0188a07: 　　　　　曾孫性（明　禪）徒空孫法
0188a08: 
0188a09: 
0188a10: 
0188a11: 
0188a12: 
0188a13: 
0188a14: 
0188a15: 
0188a16: 
0188a17: 
0188a18: 
0188a19: 
0188a20: 
0188a21: 
0188a22: 
0188a23: 
0188a24: 
0188a25: 
0188a26: 
0188a27: 
0188a28: 
0188a29: 
0188a30: 
0188b01: 古音王傳
0188b02: 吹萬野人著
0188b03: 秤叟居士評
0188b04: 庚極太子越城為寇
0188b05: 天地未判，日月未分。古音王國，太和元年，圓滿清虛
0188b06: 皇帝即位。是時，分天地，曜日月，變山川，化萬物，燮理
0188b07: 陰陽，制裁文武，四境昇平，八方朗靜。正是乾遇巽時
0188b08: 觀月窟，地逢雷處見天根。忽宮內出現慈悲之法相、
0188b09: 宏彰招提之聖境，欲圖後嗣，以立人極，潛心默告虛
0188b10: 空。夜感神夢，產下二子，一名震皇，二名庚極。頒敕天
0188b11: 下，曉諭軍民。至太和十四年八月初三日，庚極太子
0188b12: 自將天祿閣藝志經籍火燼無存，宮人車馬棄之弗
0188b13: 用，獨引素練，即君手執紫金花，身駕白虎，頭頂銀盔，
0188b14: 體掛銀鎧，倒拖銀鎗，徑越西城，投入我慢山，結廬為
0188b15: 寨，肇立大旗，上書「西山大白虎神王」七字，招兵養馬，
0188b16: 蓄積資糧，不知為何事件。偈曰：清淨本然物我無，覺
0188b17: 明為幻竟成竽。一聲鼓動生生竅，驀地山河萬象鋪。
0188b18: 震皇、庚極俱有深意，震屬木，庚為金，情者伐性之
0188b19: 斧也。何故？以八月初三逃，金行秋令也。
0188b20: 五路魔黨投禮西山
0188b21: 卻說古音王國內有一佞臣，名曰含藏識，因帝見伊
0188b22: 素有謀主之心每常責貶，以此懷隙，又見庚極太子
0188b23: 私奔郊外為寇，自思不若乘機出朝，訪一深識韜略、
0188b24: 遁術者為輔佐，再覓慣習六師、精專藝勇者為頭領，
0188b25: 多招兵卒，投助西山王，眾力齊功，則土地三分，侯王
0188b26: 必得矣。於是寅夜亦越西城，適一陣狂風，飛沙走石，
0188b27: 須臾間似有峨冠者立於前，謂曰：「吾乃知識神也，見
0188b28: 汝有此大用大志，特來授汝一書。此書惟五蘊山無
0188b29: 底洞六耳彌猴能曉，汝可急求，以成大事。」識聞此說，
0188b30: 不甚欣樂，遂直往投拜六耳彌猴。猴曰：「子是何鄉之
0188c01: 人？欲求何事？」識曰：「我乃古音王國內臣，今欲報怨恨，
0188c02: 無高明之主，幸神人授我幻書，特來哀求大師同謀
0188c03: 永業。」猴聞此言，喟然歎曰：「予住此山，亦受帝王之害。
0188c04: 謂我博古通今，多知天文地理、悔吝憂虞，恐後有不
0188c05: 測，常將慧火掣燒我目，圖絕我而自安也。早欲叛之，
0188c06: 恨無其主。昨聞庚極太子已入我慢山，自稱王位，今
0188c07: 又得其賢侶，共招黨類，齊助西山王，以圖事業，豈不
0188c08: 美哉？」言罷各駕孽龍一條，手執招軍旗一面，巡遊四
0188c09: 方。至東路，招四毒將軍：貪、瞋、癡、愛，各統雄兵四萬，為
0188c10: 左營；西路，招七惡魔王：喜、怒、哀、懼、好、惡、欲，各統雄兵
0188c11: 七萬，為右營；南路，招五毒將軍：色、受、想、行、識，各統雄
0188c12: 兵五萬，為前營；北路，招六寇幻師：眼、耳、鼻、舌、身、意，各
0188c13: 統雄兵六萬，為後營；中路，招二妒追魂將：斷、常二見，
0188c14: 各領雄兵二萬，為中營。三聲炮響，各掛頭盔衣甲、鎗
0188c15: 刀器械，分青黃赤白黑之高旌，列東西北南中之方
0188c16: 面，旗旛閃閃，金鼓喧喧，五路人馬齊奔西山。正是：一
0188c17: 念機心起，百萬障門開。卻說西山王一日宴坐寨中，
0188c18: 自歎曰：「人生在世，箇箇皆秉正氣而成，安得無懷德
0188c19: 保仁之念、存心養性之工？奈何煩惱不興、菩提未得？
0188c20: 若欲火裏栽蓮、真人出現，也須要顯無明、振覺想，於
0188c21: 人情內覓道情、酒色中訪彌勒，方為出世丈夫、超群
0188c22: 烈漢。今我父兄獨守枯寂，形同稿木，心若死灰，不認
0188c23: 我為真子，不遺授我天下，我故於此結寨安營、停兵
0188c24: 積草，他日鼠離碣石、足下生雲、浪鼓滄溟、翼摩穹昊，
0188c25: 那時心滿意足，然後入山了道未為晚也。」正說間，忽
0188c26: 寨外炮響，魔兵齊至，眾聚寨前，大呼：「西山王萬歲萬
0188c27: 歲！我等願為爪牙，共圖江山。伏望大王收納。」王即答
0188c28: 曰：「奇哉奇哉！正是煩惱遇妄想，魚水自相投。」遂將六
0188c29: 耳彌猴立為大軍師，號令眾將斬殺自繇；含藏識立
0188c30: 為總督大元帥，掌握兵權，督理軍儲，五路總領。人馬
0189a01: 照舊安營，認方下寨，聽候午陽令出，發兵前進。偈曰：
0189a02: 一波纔動萬波隨，使惑如烽不自知。打開王宮空若
0189a03: 夢，他年枯朽慕當時。
0189a04: 六耳獼猴有微意，六根惟耳最甚。觀世音，上也；聲
0189a05: 聞、緣覺，次也。我夫子直至從心不踰、併耳順，不足
0189a06: 言矣。此謂如來。
0189a07: 圓滿皇帝差使探討
0189a08: 卻說圓滿皇帝夜夢四兆：一、太山欲崩；二、四海水泛；
0189a09: 三、臣民悲泣；四、內宮逃散。忽覺，通身汗流，急宣眾臣
0189a10: 并震皇太子，出殿問曰：「我此四兆吉凶如何？」駕前般
0189a11: 若丞相執笏奏曰：「此乃國家遷變之相。陛下宜洗心
0189a12: 滌慮，以永天命。不然，則江山廢矣。」正商議間，忽有一
0189a13: 將飛馬徑奔殿前，俯伏大哭曰：「國家喪矣！」眾官扶起，
0189a14: 奏曰：「臣乃西關防禦將軍覺照。今有庚極太子背父
0189a15: 私逃，勾引奸賊含藏識，訪求五蘊山無底洞六耳獼
0189a16: 猴，大積軍兵，於我慢山自稱王位，多方幻術，殺害生
0189a17: 靈。若不早滅，江山難保。」帝聞之，昏倒於地，須臾方甦，
0189a18: 急詢眾臣曰：「此事何如？有良策者不妨早奏。」這正是：
0189a19: 只因一念妄覺照，自家人害自家人。時，般若丞相奏
0189a20: 曰：「陛下且自寬懷。臣聞古人云：『妄想原來本是真，除
0189a21: 時又起一重塵。言思動靜承誰力？仔細看來無別人。』
0189a22: 《傳》云：『知己已知彼，百戰百勝；不知己已不知彼，百戰百敗。』
0189a23: 庚極太子雖是自家之人，今已巳中群黨之毒，一時難
0189a24: 解。當時陛下既知庚極太子久有私逃毒害之意，必
0189a25: 須時時謹察、刻刻調停。若遇動時，以善止之。今已巳遠
0189a26: 矣，愈隔愈疏。分明是個中秋月，今日翻成兩半邊。陛
0189a27: 下既欲剪除，可差覺照將軍并善能分別對治官粧
0189a28: 作軍人，潛入彼營，細探有何異術本事，以便征討。」二
0189a29: 人領命前去打探。偈曰：佛性圓通物我如，渾身大地
0189a30: 一瓊琚。個中有念鴻門碎，縱覺那能復始初。
0189b01: 世間伶俐兒郎都被朋黨引壞。一念稍動，則諸邪
0189b02: 易入矣。制外不如防內，讀之猛省。
0189b03: 探使回報各營奸細
0189b04: 卻說覺照將軍與善能分別對治官二人齊出西城，
0189b05: 卸了冠裳械甲，粧作軍人，暗入西山寨內，從左營至
0189b06: 右營，復從前營至後營，又入中軍帳內，探其諸將謀
0189b07: 略巧術明白，轉回本國，詣太極殿前呈奏。是時，國內
0189b08: 眾臣、官僚士庶，齊集聽白。奏曰：「臣領聖旨，前去魔寇
0189b09: 寨前，探得庚極太子乃北方水中之金氣出現於世，
0189b10: 繼位西方，得白虎煞氣而威雄，變而為情，其體好動，
0189b11: 動時山崩地裂，魔寇齊出。此毒若無法度擒之，亦能
0189b12: 相織為輪迴六道之模，亦能染污其覺地三身之體，
0189b13: 翻頭作足，播智為識，為害不淺也。因此一人妄動，故
0189b14: 起多端黨惡。至於部下，左營四頭自：首者貪，其性好
0189b15: 欲，欲心一動，變而為水，以淹生靈；二者瞋，其性有火，
0189b16: 毒火一發，能熾萬物；三者癡，其性多藏黑氣，若黑氣
0189b17: 露時，令人昏迷；四者愛，其性藏絲，從口吐出，將人綁
0189b18: 縛死地。右營七頭目：首者喜，其性歡樂，若動時，令人
0189b19: 陷入泥犁坑；二者怒，其性毒，若發時，令人變為蛇；三
0189b20: 者哀，其性憂慼，一動時，令人魂魄自損；四者懼，其性
0189b21: 驚疑，忽發時，令人心驚膽顫；五者好，其性多愛樂，一
0189b22: 動時，令人化為禽獸；六者惡，其性嫉妒，暗舉時，令人
0189b23: 變為蟒；七者欲，其性貪淫，一動時，令人輪迴不止、六
0189b24: 道不停。前營五頭目：首者色，其性惑亂，若動時，令人
0189b25: 顛狂著染；二者受，其性喜繁華，若行時，令人陷於刀
0189b26: 山劍樹；三者想，其性奸猾，一舉時，令人碎心剖腹；四
0189b27: 者行，其性執固，若遇時，令人敗國亡家；五者識，其性
0189b28: 幽隱，若遇時，令人染物迷心。後營六頭目：首者眼，其
0189b29: 性多愛戀，若遇時，令人喪目失光、著境不回；二者耳，
0189b30: 其性貪聲，若遇時，令人隨身墮地；三者鼻，其性貪香，
0189c01: 若遇時，令人聞香飲毒；四者舌，其性貪味，若遇時，令
0189c02: 人得味成病；五者身，其性貪細滑，若遇時，令人入鐵
0189c03: 床銅柱；六者意，其性散亂，若觸時，令人入一十八重
0189c04: 生死網。中營二頭目：一者斷，其性剛烈，若遇時，令人
0189c05: 化為木石；二者常，其性不謹，若遇時，令人自纏其體。
0189c06: 都督大元帥含藏識，其性毒惡、多謀多慮、巧詐百般，
0189c07: 若遇時，令人或現禽形、或現獸形、或現鬼形、或現魔
0189c08: 體，更不能復見本來面目。六耳獼猴，其性上識天文、
0189c09: 下識地理、中識人倫正道，三教九流、百家子書無一
0189c10: 不通、無一不曉，若遇時，令人肚腸寸斷、心肝粉碎、九
0189c11: 孔長流、分形滅相。」帝聞之，號聲大哭，眾臣亦皆齊泣
0189c12: 倒地，悲曰：「吾國有如此大毒，我君臣命垂旦夕，教朕
0189c13: 如何得以慰生？」時，般若丞相含泣奏曰：「陛下且自保
0189c14: 重。昔，世尊曾道：『我在鑊湯爐炭裏成等正覺、刀山劍
0189c15: 樹上成等正覺。』何必深慮悲戚也？正是：煩惱暗宅中，
0189c16: 常須生慧日。伏望陛下敕出榜文一道，張掛皇門外，
0189c17: 招納賢士，以討黨逆。幸勿多憂。」帝然其奏，頒降榜文
0189c18: 一道於門外，曉論：「如有達天地造物、陰陽化機、熟識
0189c19: 討賊之法者，許揭榜面奏，當拜為軍師。日後功完行
0189c20: 滿，願為門弟子，與師入山了道。」偈曰：「百年干戈焰氣
0189c21: 雄，何曾一箇外寰中？關頭出入皆由覺，潦倒於今又
0189c22: 說通。」
0189c23: 諸魔之害，和盤托出，婆舌婆心。明知山有虎，固作
0189c24: 採薪人，可歎可笑。
0189c25: 接命道人揭榜降魔
0189c26: 卻說北海玄武山接命道人，自幼離塵出家，入山年
0189c27: 久，得至人授，有接命之工，專以保精納氣為主，今已巳
0189c28: 功成。聞國內招賢納士，徑入城中，看畢榜文，揭下。被
0189c29: 皇門官報知，宣進殿前，大會群臣，詢審才能。禮畢，帝
0189c30: 問曰：「道人有何法術？」答曰：「臣遇至人授，有紫金丹之
0190a01: 妙術。若得之，上可以登仙入聖，中可以扶朝保國，下
0190a02: 可以卻疾延年。今陛下外魔攻發，內戶不安，如人得
0190a03: 病，命垂呼吸，必須培接，然後再甦。今欲治之，先將本
0190a04: 國人馬將領挑選整肅，多捐錢糧，以安黎庶，使國富
0190a05: 豐盈，方纔拒敵，何慮妖寇不伏也？」帝聞此言，欣然准
0190a06: 奏，就封接命道人為上軍師，代天主事，即賜輪巾一
0190a07: 頂、斗極皂袍一件、七星劍一口、黑旗一面，統領內外
0190a08: 兵將，號令文武百官。道人領命，即調文武各官賢否
0190a09: 冊清查，有能者取用。查得赤兌關巨口將軍丹朱與
0190a10: 肝腑甲乙寅卯神將，可於東路安營聽令；華池停赤
0190a11: 龍將軍正倫與肺腑庚申辛酉神將，可於西路安營
0190a12: 聽令；銕門關諸牙將軍羅千并部下三十六頭目與
0190a13: 心腑丙丁巳午神將，可於南路安營聽令；咽喉關勒
0190a14: 命將軍虎賁與腎腑壬癸亥子神將，可於北路安營
0190a15: 聽令；辰州都督侯丹元與脾腑辰戌丑未神將，可於
0190a16: 中央安營提調。各寨將領軍兵於子月進攻，以午月
0190a17: 退寨。這正是：假他做向屋，安我主人公。差人調集分
0190a18: 定，請旨發征。偈曰：赤肉團中無位真，由來四大屬逡
0190a19: 巡。黃冠未識圓通理，認著狂頭自取淪。
0190a20: 保精納氣，不外存想兩字。存想者，情根也，原非了
0190a21: 義，宜其必敗。
0190a22: 西山王大戰五路兵
0190a23: 卻說西山王差人哨探古音王國聘有軍師，提兵大
0190a24: 發，即時敕令大軍師六耳獼猴、大元帥含藏識點就
0190a25: 五營兵馬，整肅前進。這正是：道高一尺，魔高一丈。卻
0190a26: 說接命道人請旨，命下，於子月朔日開刀辭朝，督領
0190a27: 大兵出西城，傳令各路依式而行。忽中營炮響，各路
0190a28: 人馬齊劄西山之下，不分晝夜，連攻數陣。只見東路
0190a29: 巨口將軍統眾前攻，正遇西山王左營頭目人馬，戰
0190a30: 不數合，被貪魔運水、瞋魔放火、癡魔執迷魂扇鼓風、
0190b01: 愛魔布五色絆索，將丹朱人馬混殺無蹤，大敗逃散；
0190b02: 西路赤龍將軍統眾前攻，正遇西山王右營頭目人
0190b03: 馬，戰不數合，被喜魔放犁泥、怒魔放毒、哀魔放攝魂
0190b04: 聲、懼魔放插心破膽箭、好魔放千層網、惡魔放五毒、
0190b05: 欲魔放輪迴車，將正倫人馬混殺無蹤，大敗逃散；南
0190b06: 路諸牙將軍統眾前攻，正遇西山王前營頭目人馬，
0190b07: 戰不數合，被色魔吐迷昏氣、受魔放刀山劍樹、想魔
0190b08: 放碎心剖腹刀、行魔設銕墻銕壁、識魔撓殺物旗，將
0190b09: 羅千人馬混殺無蹤，大敗逃散；北路勒命將軍統眾
0190b10: 前攻，正遇西山王後營頭目人馬，戰不數合，被眼魔
0190b11: 放飛沙污目、耳魔放怪聲大震、鼻魔放百香毒、舌魔
0190b12: 下五味蠱、身魔設銕床銅柱、意魔布一十八重生死
0190b13: 網，將虎賁人馬混殺無蹤，大敗逃散；中央都督侯統
0190b14: 眾前攻，正遇西山王中營頭目人馬，戰不數合，被斷
0190b15: 魔放木石、常魔放天羅地網，將丹元人馬混殺無蹤，
0190b16: 大敗逃散。忽聽西山頂一聲炮響，只見得含藏識放
0190b17: 氣一口，大火即作，將接命道人兩足化為灰塵；六耳
0190b18: 獼猴掬水一洒，將接命道人肚腸溶為濁水；西山王
0190b19: 吹風一口，將接命道人頭骨分化虛空。這正是：六欲
0190b20: 諸天具五衰，三禪尚自有風災。假饒脩到非非想，也
0190b21: 則不如歸去來。西山王大勝，回寨陞賞三軍。古音王
0190b22: 國獨留數個殘兵，回朝報之聖上。帝聞之，仰天大哭：
0190b23: 「朕作何業，遭此大毒大害？」這正是：若有藥而行火候，
0190b24: 則金被火逼，飛騰至於離宮化而為水，返以剋火，故
0190b25: 火無炎上之患。今日是無藥而強行火候，則虛陽上
0190b26: 攻，實以自焚其軀，返招禍矣。殿前般若丞相奏曰：「陛
0190b27: 下且自寬懷，任他眼前紛繞繞，自取清閑一念真，何
0190b28: 必憂慮？臣聞無為山靜玄洞有一空谷禪師，深知寂
0190b29: 靜安邦之理、正定滅魔之道，陛下可差覺照將軍領
0190b30: 詔宣來，共論軍旅，未為晚也。」皇帝詔曰：「朕有天下，不
0190c01: 幸連遭外魔侵害。今聞和尚道高德重、戒律精嚴，特
0190c02: 宣入朝，上安邦國，下安黎庶。」覺照將軍領詔，辭朝徑
0190c03: 望南路前去。偈曰：有為不就又圖空，棄水還將入焰
0190c04: 中。月下霜華人未見，草頭甘露自蔥蔥。
0190c05: 守定將門，不教魔入，此接命第一法也。一味攻擊，
0190c06: 便有對敵，有對敵，便有勝負，道人自己已討死。
0190c07: 空谷禪師計困西山
0190c08: 卻說覺照將軍領詔，前到無為山靜玄洞，參見空谷
0190c09: 禪師。接詔畢，敘論變亂之事，師即執降魔拂、遼天杖，
0190c10: 同覺照將軍下山，入朝見帝。帝問曰：「和尚不捨慈悲，
0190c11: 護國安民，其德不淺。」師答曰：「修行人，天子不得臣，諸
0190c12: 侯不得友。今見陛下意欲利己巳利人，貧僧只作一浪
0190c13: 子憐客、貪杯識醉已巳耳，詎敢當其慈悲耶？但今欲治
0190c14: 其國者先齊其家，欲齊其家者先修其身，欲修其身
0190c15: 者先正其心，欲正其心者先誠其意。若誠意則心正，
0190c16: 心正則身修，身修則家齊，家齊則國治，國治則天下
0190c17: 可平矣。只如今，就以身為國，以心為主，以精氣血為
0190c18: 民。凡欲得其身安心寧，必須端坐，收攝離境，不著一
0190c19: 物。倘有一念起時，務須除滅，形如稿木，心若死灰，行
0190c20: 住坐臥，語默皆然。久久純熟，體合虛空。如此，則內魔
0190c21: 不起，外儻不侵，坦然自在矣。今陛下失其謹察，則內
0190c22: 境已巳出，外境已巳入。若不早圖良策，是終亦必亡而已巳
0190c23: 矣。」帝准其言，即問曰：「為今之計何如？」師曰：「陛下可敕
0190c24: 詔通國州縣鎮宰，各領軍民人等，隨帶糧草，分作二
0190c25: 隊。請震皇太子親督一隊，劄西山之後。貧僧自領一
0190c26: 隊，劄西山之前。週圍高築垣墻，以木石塞閉谷口。上
0190c27: 布天羅，下埋地網，困守隄防，日久月深，魔寇無糧，自
0190c28: 餓死矣。倘伊欲破重圍，僧只以降魔拂、遼天杖向空
0190c29: 一擲，彼必不敢妄動。」帝准，即敕調通國人馬，齊至轅
0190c30: 門外，聽空谷禪師、震皇太子統率，聽令施行。時震皇
0191a01: 太子辭了父王，駕青牛車一輦，手執青蓮華，同空谷
0191a02: 禪師於寅月卯日出西城至西山。人馬各分兩隊，前
0191a03: 後劄定困守。偈曰：莫執心空為及第，還期熱惱有真
0191a04: 如。松稍鶴立何曾異，一場看跛驢。
0191a05: 虛無之家鬼澗，其室空寂，原無用處。守尸之鬼，早
0191a06: 被獼猴看破。
0191a07: 瞋愛二魔進計衝伐重圍
0191a08: 卻說西山王見空谷禪師與震皇太子領兵劄住前
0191a09: 後二路，週圍築壇困守，似難拒敵。正憂悶間，大軍師
0191a10: 六耳獼猴向前奏曰：「我王休慮。臣知空谷禪師乃枯
0191a11: 坐守屍之鬼，震皇太子乃書生之見，縱有強兵，亦莫
0191a12: 能勝。不如乘彼遠行累苦，五兵齊發，先擒禿僧，後捉
0191a13: 震皇，復滅古音王國，江山可得矣。」王聽其言，即令大
0191a14: 元帥含藏識催兵齊伐。時含藏識領命，即傳令四營
0191a15: 大兵死戰。西山王與大軍師六耳獼猴，各執紅旗於
0191a16: 中營。三聲炮響，四兵下山，直殺重圍。被空谷禪師將
0191a17: 降魔拂、遼天杖向空一擲，只見西山王五營兵馬俱
0191a18: 各心驚膽顫，頭目昏花，復入寨內，閉守不動。西山王
0191a19: 無計可施，晝夜不安。忽左營魔王瞋、愛二人向前奏
0191a20: 曰：「我王休慮。此等無作之徒何足罣齒？只要我二人
0191a21: 各顯神通，一誘震皇太子，一誘空谷禪師。若他起瞋
0191a22: 起愛，我王直聽聲音為號，發兵四下相攻，一鼓可擒
0191a23: 矣。」王聞其言，即令二人前去施行，二人領命。愛魔變
0191a24: 作美女，是夜潛入震皇太子帳內。太子一見大驚：「這
0191a25: 妖人從何而來，擅入我帳？」女曰：「妾非妖人，乃本國良
0191a26: 民女。聞太子離宮日久，未免有楚襄之夢。妾固卑陋，
0191a27: 可供枕蓆之歡。」太子見其冶容，聽其媚語，遂動其心，
0191a28: 歌舞三更，愛心大作。其女故鬧戲論之聲，西山王聞
0191a29: 之，發兵殺入帳內。震皇太子部下兵將自相踐踏，死
0191a30: 者不計其數。只見美女於帳內化為魔形，活捉太子。
0191b01: 幸空中一神人垂手提出寨外得甦，餘兵大敗。瞋魔
0191b02: 化作一道人，亦混入空谷禪師帳內。師見問曰：「全真
0191b03: 在何山而來，如此暮夜？」道人答曰：「我見禪師是個大
0191b04: 修行人，如何又作軍師？此必道理未明，故如是也，特
0191b05: 意相勸。」師喝曰：「妖道豈不聞忠君孝親乃人道之大
0191b06: 本？欲成出世之果，先盡在世之因，焉敢如此胡說？」道
0191b07: 人曰：「常聞修行人以慈悲為本，既言不是，又當再說，
0191b08: 何故擅喝其人？豈不知華嚴座主臨命終時瞋怒一
0191b09: 聲，遂墮為蟒？」師聞此語，一時難忍，遂抽杖便打，被道
0191b10: 人大鬧喧天。西山王聞之，領兵殺來。含藏識以目一
0191b11: 鼓，大叫一聲：「變變。」空谷禪師怒氣衝天，身騰虛空，化
0191b12: 為毒蟒，墜入荒山溝壑之內。殘兵大敗，垣墻盡崩。西
0191b13: 山王大勝歸山，封瞋、愛二魔為先鋒都元帥，大賞三
0191b14: 軍。這正是，莫執忘形與死心，此個難醫病最深。只須
0191b15: 探靜識淵源，始得見性合天真。可見空谷禪師真枯
0191b16: 坐灰心，盲修瞎鍊，以故大限來時，不得其主，忽然一
0191b17: 怒，墮為蟒矣。止存震皇太子領殘軍回朝，謁見父王。
0191b18: 帝聞之，倒絕於地。群臣扶起，須臾方甦。偈曰：無事休
0191b19: 將無事看，心沉猶自起波瀾。冰魚壓筍何曾死？依舊
0191b20: 回生鼻孔酸。
0191b21: 以色誘太子，以氣誘禪師，大奇！蓋人性最易牽染，
0191b22: 寂中火種最易鼓煽，俱被敵人窺透。可憐！可憐！
0191b23: 表奏靈山老母求計
0191b24: 卻說圓滿皇帝被群臣扶起，甦醒方坐，半餉止息氣
0191b25: 定。殿前般若丞相出班奏曰：「一勝一敗兵家之常。陛
0191b26: 下保德存仁、寬宏納眾，自然天祐，諒不至於敗國亡
0191b27: 身。臣知天竺國靈山大雷音寺摩尼閣無生老母乃
0191b28: 三界四生之慈母，若眾生有難齎表求救，概捨悲愍
0191b29: 之念而來解之。陛下可書一《心表》，差震皇太子與微
0191b30: 臣同到彼處哀告。若肯解危，亦大幸矣。」帝從其言，遂
0191c01: 入懸鑑閣，親書《心表》。其《表》曰：「大千世界古音王國圓
0191c02: 滿清虛皇帝皇長子震皇，統領合國文武官員等誠
0191c03: 惶誠恐，稽首頓首，謹具表文，百拜上言：伏以牝德為
0191c04: 元，億類化生於腹裏，有情賴善，九品含包於域間，誠
0191c05: 世出世界之總持，實法非法本之三昧，六凡均潤，四
0191c06: 聖全滋，恭惟至真老母大人，真空秉彝，無極運變，其
0191c07: 收則攝眾甫以入吸，其舒則發庶物以出呼，不暫不
0191c08: 停而不遷，隨往隨來以隨順，匪離寂滅，屢關圓通。朕
0191c09: 自受命於茲，心神蠢朴，禪國之後，意地純堅。恍兮若
0191c10: 太虛之容，惚焉似幽玄之相。或時足翻頭覆，獨露於
0191c11: 杳冥之場，或時日翬月昏，卓爾乎消息之境。歡踰豈
0191c12: 已巳，宴樂何窮？只為末代之黎民未識還家之要路，故
0191c13: 縱纖毫之樞捩竟成百萬之障門。禍起毘播迦灼光
0191c14: 轆轉，繼牽阿賴耶發潤引流。再而瞋愛之魔軍糾夥
0191c15: 斷常之妒寇，又以貪欲之妖孽結侶見聞之幻師。朝
0191c16: 於中，暮於外，公明劫害；坐於後，行於前，暗昧銷磨。一
0191c17: 日十二時，時時搬運；五更三四點，點點週旋。方欲伏
0191c18: 智劍以剪除，返被號金虎而舒翼。邀求八覺之緣識，
0191c19: 朋黨六耳之獼猴。帶領魄靈，督率蘊結。以群畜為知
0191c20: 己巳之良友，視父兄作切齒之讎人。劄寨西山，大叛邦
0191c21: 閫。初戰損接命，道者喪於水火風之至災；次敵壞空
0191c22: 谷，禪師化為瞋怒恚之毒蟒。階次震動，肢節不安。伏
0191c23: 願聖母慈悲燭倒懸之慘、調御宏惻隱之恩，掃絕烽
0191c24: 煙，安慰蕃蕪。使朕復太和之雅氣，腑臟更胎；還性命
0191c25: 之機關，嬰兒復孕。靡作失步之餘子，竟成過位之善
0191c26: 財。下情曷勝，悚惕待命之至！」震皇太子與般若丞相
0191c27: 領《表》，同出城外，徑往靈山參見無生老母。母覽《表》畢，
0191c28: 歎曰：「無知底孩兒！豈不聞大道只在目前？所謂：『知者
0191c29: 見之謂之知，仁者見之謂之仁，百姓日用而不知。』汝
0191c30: 父不解以人治人而反騎牛覓牛，所以執於有而困
0192a01: 於無，兩敗而兩不得力。是何道理？正是打頭不遇明
0192a02: 師，到老翻成骨董。蓋情者，乃性之所發；意者，乃心之
0192a03: 所發。惟當誠意以正心，攝情以歸性，似有少分相應
0192a04: 也。然此中有無須知，空實須究。所以，凡夫著有，不見
0192a05: 有中之無；二乘著空，不見空中妙有。至虛而不知實
0192a06: 之即虛，虛未極也；至靜而不知動之即靜，靜未極也。
0192a07: 汝父只因未得其理，故爾有失其政。儒云：『朝聞道，夕
0192a08: 死可矣。』子今既來，不為遲也。」老母遂動一念，忽見大
0192a09: 慧明天常寂光國戒州禪那縣無何有鄉清虛境紫
0192a10: 玄洞無位真人即於雲端中墜下，問母曰：「老母有何
0192a11: 見教？」母曰：「今古音王國圓滿皇帝被逆謀叛，地方不
0192a12: 寧，齎《表》請我救急。特令汝前去代替決魔。」真人答曰：
0192a13: 「母叫子行，不得不行。」遂辭母，與太子一陣清風徑回
0192a14: 本國。其國晝夜光明，燦爛不息。帝見心甚歡樂，速令
0192a15: 通國人民齋戒沐浴，焚香迎接，相會定計擒魔。偈曰：
0192a16: 歷歷腔中一鑑懸，歸來問白是真詮。化機織就鴛鴦
0192a17: 枕，自在瑤池月下眠。
0192a18: 這回覷破娘來面，剎塵何處不如如。
0192a19: 無位真人定連環計
0192a20: 卻說無位真人一到國中，萬民安泰，十方肅靜。與帝
0192a21: 同於殿上，會積群臣官僚，聽講連環計：「夫連環者，其
0192a22: 則象天地造化之模、陰陽動靜之機，以太虛為應國
0192a23: 之圖書，以大極為傳國之符璽，上安三十六層天羅，
0192a24: 下布三十六層地網，中安一十二步空穴，以入連環。
0192a25: 令震皇太子駕青牛、執青蓮花，於內住定。左右開洗
0192a26: 心滌慮沐浴池，以戒、定、慧三人把三要路，檀波羅、尸
0192a27: 波羅、羼提波羅、毘尼耶波羅、禪那波羅、般若波羅六
0192a28: 個文相週圍防禦，大強精進勇猛將軍執丈六金鎗
0192a29: 於玄關中立定，四無量、四無畏、七菩提、八正道為內
0192a30: 應，十八不共法、三十七助道品、三千威儀、八百細行
0192b01: 為外合，三十二相、八十種好各執曇華縱橫圍繞，莊
0192b02: 嚴陣勢。將朝門緊閉，只等貧道自執招風扇、駕遼大
0192b03: 鶴飛入渾化樓，先塞兌戶，次將垂簾洞二童子拔其
0192b04: 見精，仍赴天鼓洞用石閉緊，向空中招開巽戶，清風
0192b05: 自發。眾魔一觸此風，盡化為灰塵，自然泯跡無存。惟
0192b06: 有道者徑落連環圈內，受其熬煉。何愁天下不平、國
0192b07: 心不安也？」帝聞之：「此計甚為希有。」群臣俱皆驚訝，先
0192b08: 禮真人謝恩，然後驅遣人馬。禮畢，發令將分定人馬
0192b09: 一時擺定，只候魔來投伏。偈曰：不離華座發清機，妙
0192b10: 用無方任顯微。法法都來非法法，寒光只在面門飛。
0192b11: 鐵鞋踏破無覓處，得來全不用工夫。妙絕！妙絕！
0192b12: 西山大王陷連環陣
0192b13: 卻說西山王差人探知圓滿皇帝得無位真人為大
0192b14: 將軍、布列上下八方之陣勢，晝夜不安，無計可施，自
0192b15: 歎曰：「英雄蓋世，無非大夢一場；富貴驚人，難免無常
0192b16: 二字。爭人爭我，到底成空；誇會誇能，畢竟非實。止想
0192b17: 遺臭萬年，誰知不保朝夕？況我僚屬皆係雜氣，如何
0192b18: 抵真人之正法？」正憂慮間，大軍師六耳獼猴奏曰：「我
0192b19: 王乃萬夫不當之勇，如何長他銳氣滅己巳威風也？古
0192b20: 人有言曰：『莫執無事為無事，往往事從無事生。』彼只
0192b21: 以無位真人之幻境以為安排無事。若我王哨領大
0192b22: 兵五路殺進，令含藏識放起變身風，迷著真人，我王
0192b23: 直衝陣內，先滅圓滿、後殺震皇，然後整飭江山。此又
0192b24: 是無事之中返有事也。」王曰：「甚罕其謀！倘此計能破
0192b25: 彼陣，正是不見一法存無見，大似浮雲遮日面；不知
0192b26: 一法守空知，還同太虛生閃電。軍師可傳令乘勢擊
0192b27: 攻一陣，看事何如。」六耳獼猴即傳令各營兵齊發。炮
0192b28: 響三聲，五路人馬殺入連環陣外，無門而入。舉頭纔
0192b29: 看，只見無位真人在渾化樓上乘鶴翱翔，坦坦無礙。
0192b30: 含藏識仰身一豎，變為三頭六臂紅髮綠鬚，湧入虛
0192c01: 空，吐風一口，欲化無位真人，被真人將扇輕輕招動
0192c02: 一下，含藏識周身粉碎、微塵無影。六耳獼猴手執五
0192c03: 陰棒直上空中，欲打真人，又被真人一扇，墜入千旬
0192c04: 海底，時間化為香水。五營頭目貪瞋癡愛等眾一齊
0192c05: 努力，欲攻陣門，又被真人默然念句梵天心咒，忽觀
0192c06: 音菩薩騰空而來，手執楊枝，灌灑甘露，一切貪愛魔
0192c07: 軍盡化為香風而散。西山王見眾兵將個個無存、魂
0192c08: 飛魄散，方欲逃奔，被真人一扇，從空中墜入連環圈
0192c09: 內，被勇猛將軍一鎗插定，少頃，慧光四遍，通體皆明，
0192c10: 霎時間，同震皇太子并青牛、青蓮華煉成一個小小
0192c11: 嬰兒。四下文武百官被無位真人攝入空中無影，獨
0192c12: 留圓滿皇帝在殿前惶惶無主。偈曰：當年分境各東
0192c13: 西，今日歸來是舊蹊。澄水不翻金碧浪，一輪孤朗海
0192c14: 中栖。
0192c15: 前以六耳獼猴始，此以觀世音終，大奇！惶惶無主，
0192c16: 此謂真主。
0192c17: 真人皇帝同碎虛空
0192c18: 卻說圓滿皇帝見無位真人用此神通，心中半喜半
0192c19: 憂，行至連環圈側，叫聲：「太子。」無人答應，驚惶無路，昏
0192c20: 昏悶悶。這正是先天氣，後天氣；得之者，常似醉。遂兩
0192c21: 手挽著真人：「朕原請你伏魔，未曾教你殺子。快說皇
0192c22: 長子今在何處？」真人曰：「陛下真無知之赤子也。汝子
0192c23: 尚存，不必思慮。」復拽帝至連環之傍，真人即將手撥
0192c24: 開二圈，於空穴中取出嬰兒，手抹其腹，止有微息在
0192c25: 臍上徹動。真人曰：「此即陛下之長子也。」帝接入懷，又
0192c26: 問曰：「我兒先已巳長成，今日如何復小？」真人曰：「陛下不
0192c27: 見張紫陽《悟真篇》云：『三五一都三個字，古今明者實
0192c28: 然稀。東三南二同成五，北一西方四共之。戊己已還從
0192c29: 生數五，三家相見結嬰兒。嬰兒是一含真氣，十月胎
0192c30: 完入聖基。』此即是入聖基之象也。」帝得其旨，將嬰兒
0193a01: 緊固於胸中，行住坐臥晝夜不離。國務不理，人情不
0193a02: 識，天理不曉。黜聰明，隳肢體，忘物我，泯凡聖。真人曰：
0193a03: 「陛下如何不理王事？」帝曰：「朕若理事，恐撒手擲下嬰
0193a04: 兒，又枉前工。但只以不理而理、無為而為也。」真人曰：
0193a05: 「陛下今日大智若愚、大巧若拙、大辯若訥，不如詣靈
0193a06: 山修行成佛也罷。」帝曰：「朕到這裏，上無諸佛可成，下
0193a07: 無眾生可度，佛之一字永不喜聞，又有何道可修也？」
0193a08: 真人曰：「不然同貧道往洞中居處亦好。」帝曰：「真人之
0193a09: 洞有名有相、有國有鄉，我這裏無中為有、有中為無，
0193a10: 不有而有、不無而無，以一大千界為一芥子許、以一
0193a11: 芥子又為大千界，有時將丈六金身作一莖草用、有
0193a12: 時將一莖草作丈六金身用，建立在我、掃蕩亦在我，
0193a13: 何故與爾同行？」真人曰：「既不同往洞中，可出劫外優
0193a14: 遊何如？」帝曰：「若說劫外，即有劫內。我這裏本無內外、
0193a15: 本無生滅，不增不減，不有不空，兩足履不盡之清風、
0193a16: 一鼾了無窮之世界，要那優遊何幹？」真人曰：「望陛下
0193a17: 與貧道粉碎虛空，縱橫無礙何如？」帝曰：「奇哉！奇哉！」二
0193a18: 人遂舒起手，不用其拳，將虛空打為粉碎，莫知何所。
0193a19: 要知那畔還家路，急早還須這裏尋門人慧機曰：「離卻那畔，這裏又
0193a20: 作麼生？須別具眼始得。」。
0193a21: 偈曰：識破威音那畔時，白雲出沒本無思。慇懃為說
0193a22: 真空理，淺水蘆花有鷺鷥。
0193a23: 外黨攻鑠，皆繇家鬼作祟，所謂家道不和鄰里欺
0193a24: 也。迷則為讎為敵，悟則種種皆我外護。所以，夷狄
0193a25: 諸邊日寇中國而不能不貼服於聖明之手。有天
0193a26: 下國家者，其知之；盡性致命者，其知之。
0193a27: 客有讀者頌云：「分明只在通身裏，捨命和他戰一
0193a28: 場。」余謂：「直待殺取，未免多弄手腳。不如煽息心頭
0193a29: 火，鎗刀器械一齊丟又評。」
0193a30: 古音王傳終
