0073c01: 天翼翔禪師語錄卷下
0073c02: 侍者寂乾記錄
0073c03: 嗣法門人際鋒　洪　然　泓仝編
0073c04: 
0073c05: 住潭州芙蓉山廣化寺語錄
0073c06: 師於康熙辛未冬受安邑縉紳暨諸山本寺耆宿請
0073c07: 繼席開堂。
0073c08: 據室拈拄杖橫膝云把斷十方路垂手萬仞巖卓一
0073c09: 卓云文殊普賢鍋裡立德山臨濟甕中埋驀顧左右
0073c10: 云莫有跳得出底麼設有也須勘過了打。
0073c11: 法座指云坐斷毘盧頂不稟釋迦文婢視聲聞奴呼
0073c12: 菩薩且道是什麼人喝一喝便陞拈香祝
0073c13: 壬畢復懷中取香云此一瓣香西山頂上拾來紫竹林
0073c14: 中蕩卻爇出烈燄烜天觸著髑髏粉碎乘時拈出供
0073c15: 養中興此山傳臨濟正宗第三十四世上古下梅先
0073c16: 師老和尚非惟報德酬恩且要雪恨復讎斂衣敷座
0073c17: 白椎竟乃橫按拄杖云正令全提當陽坐斷三賢十
0073c18: 聖飲氣吞聲鶻眼龍睛不敢正覷有解別通一路者
0073c19: 請出相見問晴空轟霹靂峰頂起波濤如何是迥出
0073c20: 尋常句師云不妨問著進云拈卻眾生界推出祖師
0073c21: 關如何是演唱宗乘句師云一場好笑進云一毫纔
0073c22: 露面萬象悉回頭如何是普利群機句師云太殺孤
0073c23: 負進云誰識古梅霜雪後一枝香馥遍閻浮便拜師
0073c24: 云放汝三十棒乃云向上一路迥絕躋攀格外一機
0073c25: 了無依倚識不可識智莫能知雖然如是官不容鍼
0073c26: 私通車馬驀拈拄杖云直得三世諸佛把手并行歷
0073c27: 代祖師通途無礙直下安邦定國人人頂上飛大
0073c28: 寶光妙用無私個個腳跟下縱橫十字不見道王令
0073c29: 已巳行天下遍將軍塞外絕煙塵卓一卓結椎下座。
0073c30: 結夏上堂古人云不得動著動著三十棒芙蓉則不
0074a01: 然盡大地是圓覺伽藍遍法界是當人自己巳結也得
0074a02: 不結也得顧視左右云八萬四千非鳳毛三十三人
0074a03: 入虎穴喝一喝下座。
0074a04: 上堂不落因果墮不昧因果脫兩枚野狐精千古成
0074a05: 話墮阿呵呵會也麼前是梯雲峰後是老龍壑喝一
0074a06: 喝云一聲霹靂起飛龍斗轉星馳鯨浪闊拈棒下座
0074a07: 大眾一時走散。
0074a08: 佛成道日上堂六載雪山如癡如騃一見明星透頂
0074a09: 透底雖然也是賣卻甑子頭換得簸箕尾喝一喝。
0074a10: 久雨漲水上堂以拂子指云只者個自善慧手裡施
0074a11: 來普賢口中吐出東湧西翻南騰北沸推倒葛藤樁
0074a12: 沒卻魍魎窟教人人打濕腳跟個個穿過腦骨雖然
0074a13: 如是在人天路上讓出一頭到祖師門中秖堪滌足。
0074a14: 示眾明吞日月的人撞著黑漆桶一場捏碎乾
0074a15: 坤的漢摸著爛冬瓜未免鈍殺所以芙蓉者裡論非
0074a16: 不論是貴失不貴得會麼破底砂鍋不畏火沒鼻芒
0074a17: 鞋豈著賊。
0074a18: 示眾學道人切須具眼若不具眼未免遭人蠱惑引
0074a19: 入黑山鬼窟驢年未得出離如所云涅槃心易曉差
0074a20: 別智難明自此毒藥一出不知毒殺幾多沒髓腦男
0074a21: 子以為涅槃心秖一橛可以易曉差別智有多般極
0074a22: 是難明遂將自己巳亙古亙今照天照地個光明幢拋
0074a23: 向搕堆頭一任塵埋草裹把他一切知識屙出的
0074a24: 屎尿如蓋世珠玉抱在心窩裡死不肯放謂我藉此
0074a25: 以了生脫死超凡入聖證深般若得大辨才當世出
0074a26: 世間一椿大事此等愚昧譬如離源覓水舍本求枝
0074a27: 一場畫餅抑思萬法是心光諸緣為性曉若識一心
0074a28: 便明萬法如天普蓋似地普擎日月星辰山川嶽瀆
0074a29: 以至萬象森羅無不于中發現于中洞曉未曾欠缺
0074a30: 一點暗昧一絲所以古人道但向己已求莫從他覓覓
0074b01: 即不得得亦不真雖然山僧恁麼告報也是見兔放
0074b02: 鷹應病與藥汝若認真便去舍他萬法秖覓一心又
0074b03: 是如猿捉影守株待兔何日方得了手不見道覓心
0074b04: 了不可得心既不得法亦何存若是過量人外不見
0074b05: 有萬法內不見有一心直下如一柄莫邪劍相似真
0074b06: 如涅槃也剷卻差別智慧也剷卻乃至佛之與魔凡
0074b07: 之與聖明暗色空一切名相總與剷卻剷到無可剷
0074b08: 處方許有少分相應何故不見道不見一色始是半
0074b09: 提更須知有全提底時節且作麼生是全提底時節
0074b10: 驀顧左右云三十年後向你道。
0074b11: 小參動念即乖開口成妄我王庫內無如是事到者
0074b12: 裡釋迦老子倒退三千里閻羅大王喫鐵棒有分且
0074b13: 道山僧又作麼生劍為不平離寶匣藥因救病出金
0074b14: 瓶。
0074b15: 驚蟄值雨小參晴空飛霹靂平地起波濤石頭土塊
0074b16: 盡翻身跛鱉盲龜咸跳未審衲僧分上合作麼生
0074b17: 拈拄杖云攫霧拏雲推俊俏乘風破浪羨羡英豪一齊
0074b18: 打散出堂。
0074b19: 應溈山請上堂方掩柴關千嶂裡又臨符使萬松間
0074b20: 業緣大抵扺難迴避隨順與情振六環所以道法無定
0074b21: 相遇緣即宗道絕方問隨處建立只得露出那吒神
0074b22: 臂張開摩醯面孔擐三玄鎧冑展十智旗鎗直蹋毘
0074b23: 盧頂上去也遂震威一喝云高提無上法王印千聖
0074b24: 從教落下風。
0074b25: 機緣
0074b26: 師一日領眾上毘盧峰採薪次至其頂遂跏趺而坐
0074b27: 日將午知眾云請和尚下山師云有人道得一語恰
0074b28: 即下時侍者在傍云掀倒毘盧峰和尚還下麼師不
0074b29: 顧值歲遂出師後放火師亦不顧少時柴頭從山下
0074b30: 上來師見便下書記聞云可恨者柴頭造次便入寮
0074c01: 將頭拳一頓知藏聞云今日卻得個漢乃著袈裟向
0074c02: 頭禮三拜。
0074c03: 師因三禪客參問云三鷹一鷂三虎一豹汝三人中
0074c04: 那個是獅子一僧便喝師云汝既是獅子為甚作野
0074c05: 干鳴僧纔進語師便打一僧近前一掌師約住云汝
0074c06: 若是獅子何得露出野狐手僧擬議師亦打隨後一
0074c07: 僧佇立不語師云汝莫是踞地獅子麼僧亦不語師
0074c08: 打云者死野狐。
0074c09: 師在方丈內坐僧問如何是第一義師云我早為汝
0074c10: 道了也僧云和尚并未與某甲道師云汝忘卻了試
0074c11: 記看僧良久云某甲記出來了便出去。
0074c12: 師扯草次一僧問云扯他作麼師撫地一下云又
0074c13: 也僧便去師又撫地一下云牽枝引蔓去也。
0074c14: 師因涅槃堂一僧常叫云苦苦無人救得我師聞拈
0074c15: 棒入堂云莫道無人救你便打僧即化去眾皆不悅
0074c16: 明日茶毘薪盡如故師至火池拍手云蒼天蒼天者
0074c17: 漢救不得也須臾灰生眾始服。
0074c18: 師落堂次豎起竹篦問僧云道道僧便拜師便打僧
0074c19: 便去師叫眾云大眾者僧福不單行山僧禍有重至。
0074c20: 僧問某甲向和尚前逞神通得麼師搊住云汝試
0074c21: 跳看僧擬議師便打趁。
0074c22: 僧問如何是祖師門下事師云好愁人進云愁個甚
0074c23: 麼師云日裡要喫飯夜間還打眠。
0074c24: 僧參纔展具師拈棒云有棒不打恁麼驢漢僧云某
0074c25: 甲特來師云道得與你棒喫僧以頭作就勢師擲棒
0074c26: 歸方丈。
0074c27: 僧問如何是芒鞋邊事師云薄處先穿。
0074c28: 僧問佛法大有只是牙痛此意如何師云丟下此事
0074c29: 別問將來與你道進云秖如我要為你說只是被當
0074c30: 門齒礙又作麼生師云教你問別的又問個事便掌
0075a01: 出。
0075a02: 僧問如何是第一句師隨聲便打如何是第二句師
0075a03: 亦打如何是第三句師連棒打退僧以手指云恁麼
0075a04: 瞎漢敢稱臨濟兒孫便去往南嶽途間忽有省云原
0075a05: 來溈山棒頭大有機關在遂返入方丈未作禮先呈
0075a06: 頌云第一句隨聲打毘盧師口亦啞第二句也一棒
0075a07: 即那吒須魂喪第三句連棒退知是賊莫入隊師覽
0075a08: 畢問云是汝作否僧云是師便打三十趁出。
0075a09: 僧問狗子還有佛性也無師云狗子且置你道釋迦
0075a10: 老子還有佛性也無僧纔進語師便打。
0075a11: 師因一老衲參不搭袈裟禮三拜師打三棒衲出至
0075a12: 客堂云久聞溈山原來秖恁麼便下山知客入方丈
0075a13: 舉似師云悔便拗折拄杖。
0075a14: 僧問魚以水為命因甚死在水中師云生也在水中
0075a15: 死也在水中進云還有透脫一路麼師云有進云如
0075a16: 何是透脫一路師云一串穿卻。
0075a17: 僧參師問云甚處來云江西師云馬師安否云有大
0075a18: 病在師云甚麼病云逢人便說亂話師便打僧便喝
0075a19: 師亦打。
0075a20: 師因典賦侍立次拈起棒問云你道山僧是什麼意
0075a21: 賦云出林猛虎咬人火急師大笑云錯會山僧意在
0075a22: 賦云和尚意作麼生師云我要撥草尋蛇去賦便掌
0075a23: 師擲棒休去。
0075a24: 僧問鏡鑄為像未審光明在什麼處師以手指僧云
0075a25: 眼睛耳朵鼻孔進云還能自照麼師以手自指云眼
0075a26: 睛耳朵鼻孔。
0075a27: 居士問志言大士道三般人不會且道是那三般人
0075a28: 師云汝姓甚云姓翁師云諱何云如巖師云名云
0075a29: 枯木師云出去。
0075a30: 師尋常凡有制語問者多云現成的問他作麼一日
0075b01: 有僧問云釋迦頭上戴角彌勒下生尾時如何師
0075b02: 云現成的問他作麼僧不服便出默念云古來未有
0075b03: 此語何得云是現成遂舉似維那那云你將此語再
0075b04: 去問看僧復如前問師云恁麼則不是現成的也僧
0075b05: 于言下脫然。
0075b06: 僧參纔展具師便喝僧收具師又喝僧以具搭肩進
0075b07: 前叉手立師云弄精魂漢出去。
0075b08: 侍者辭纔禮拜師云作麼者云辭和尚行腳去師云
0075b09: 路去路斷水去水乾者云還許學人住持麼師云蓋
0075b10: 頭無片瓦立地無卓錐。
0075b11: 僧問灶神聞嵩山法得悟便生天上侍者聞嵩山法
0075b12: 未審合生那裡師云入地獄如箭。
0075b13: 僧辭師云甚處去僧云南海禮觀音去師云觀音如
0075b14: 今不在南海僧云在那裡師便打。
0075b15: 師一日在廊立次一僧近前視云好個奴兒師便坐
0075b16: 僧云不失為溈山主人師便起去。
0075b17: 僧問如何是以藥去病師云是病僧云如何是以病
0075b18: 去藥師云是藥僧云藥病一齊去時如何師云藥轉
0075b19: 多病轉深進云和尚恁麼是藥是病師云昨日山前
0075b20: 過見個刖足人喫交得個斷臂人扶起僧點首便去。
0075b21: 師一日齋畢謂眾云諸人莫只飯過日山僧自知
0075b22: 有此事以至今日尚不柰何西堂云者老漢納甚敗
0075b23: 缺若是某甲不消一捏師云吾不如汝。
0075b24: 舉古
0075b25: 舉馬祖因僧問離四句絕百非請師直指西來意祖
0075b26: 曰我今日勞倦不能為汝說問取智藏去僧問智藏
0075b27: 藏曰何不問和尚僧曰和尚教來問藏曰我今日頭
0075b28: 痛不能為汝說問取海兄去僧又問百丈丈曰我到
0075b29: 者裡卻不會僧卻回舉似祖祖曰藏頭白海頭黑。師
0075b30: 云者僧明中坐舌頭馬師父子暗裡抽橫骨且置秖
0075c01: 如藏頭白海頭黑又作麼生打殺蜈蚣咬死蛇。
0075c02: 舉世尊睹明星因緣天寧琦曰如來明星現時成道
0075c03: 你道半夜裡瞌睡底還見明星麼。師云瞌睡底且置
0075c04: 如今明星燦爛汝等各各眼睜睜地還見也未若見
0075c05: 何故不悟若不見眼在什麼處擊拂子一下。
0075c06: 舉昔有一老宿曰祖師九年面壁為訪知音若恁麼
0075c07: 會得喫鐵棒有日在又一老宿曰祖師九年面壁何
0075c08: 不慚惶若恁麼會得更買草鞋行腳三十年。師云二
0075c09: 老雖則舌上有毒諸人莫被瞞好何故喫鐵棒買草
0075c10: 鞋行腳自是衲僧向上事。
0075c11: 舉金陵奉先深禪師同明和尚到淮河見人牽網有
0075c12: 魚從網跳出深曰俊哉一似個衲僧相似明曰雖然
0075c13: 如是爭如不撞入網羅好深曰明兄你欠悟在明至
0075c14: 中夜方省。師云明老中夜方省事無所證奉先藏鋒
0075c15: 驗人理有偏枯如今諸方莫不以透過為極則殊不
0075c16: 知透過了正坐在功勳過日不見道直饒透過那邊
0075c17: 更那邊了再來者邊行履始有為人分大眾那邊即
0075c18: 不問未審者邊作麼生行履。
0075c19: 舉昔有婆子供養一菴主經二十年常令一二八女
0075c20: 子送飯給時一日令女子抱定曰正恁麼時如何主
0075c21: 曰枯木倚寒巖三冬無煖氣女子舉似婆婆曰我二
0075c22: 十年秖供養得個俗漢遂遣出燒卻菴。師云婆子捉
0075c23: 蛇傷手菴主鉤賊破家不如者個傳話女兒似帶飛
0075c24: 廉埽地煞敗盡郎家敗母家。
0075c25: 舉洛浦參夾山叉手而立亦不禮拜山曰雞栖鳳巢
0075c26: 非同其髏出去曰自遠趨風乞師一接山曰目前無
0075c27: 闍黎此間無老僧浦便喝山曰住住且莫草草匆匆
0075c28: 須知雲月是同谿山各異坐斷天下人舌頭即不無
0075c29: 闍黎作麼生教無舌人解語浦佇思山便打。師云千
0075c30: 鈞之弩不為鼷鼠發機九轉靈丹直下變凡成聖有
0076a01: 般道夾山平地興波換他洛浦眼睛與麼商量老胡
0076a02: 一宗那有今日殊不知他向烈燄光中辨玉石鍼鋒
0076a03: 影裡化鶤鵬還委悉麼脫或未委山僧不免土上加
0076a04: 泥去也喝一喝云殺人刀活人劍具眼底一任辨取。
0076a05: 舉百丈說法竟大眾下堂乃召之大眾回首丈曰是
0076a06: 甚麼。師云大小百丈秖知覓取璉城寶不覺錯過荊
0076a07: 山玉若是山僧召眾回首但云伶俐衲僧一呼便轉
0076a08: 非惟不埋沒諸人亦見釣不虛垂。
0076a09: 舉南泉示眾曰喚作如如早是變了也如今師僧須
0076a10: 向異髏中行歸宗曰雖行畜生行不得畜生報泉曰
0076a11: 孟八郎漢又與麼去也。師云水裡放身眠還他南泉
0076a12: 岸上擺手行須是歸宗雖然各有生涯未免俱存朕
0076a13: 跡山僧則不然喫飯穿衣渾剩事披毛戴角豈相干。
0076a14: 舉南泉曰我十八上便解作活計趙州曰我十八上
0076a15: 便解破家散宅。師云者兩個漢不守本分何故若非
0076a16: 作賊定是殺人。
0076a17: 舉溈山睡次仰山問訊溈便回面向壁仰曰和尚何
0076a18: 得如此溈起曰我適來得一夢你試為我原看仰取
0076a19: 一盆水與溈洗面少頃香嚴亦來問訊溈曰我適來
0076a20: 得一夢寂子為我原了汝更與我原看嚴乃點一碗
0076a21: 茶來溈曰二子見解過於鶖子。師云水可開眼茶能
0076a22: 清心二子喚醒溈山夢則不無若要原溈山夢猶未
0076a23: 得在當日若是山僧見伊恁麼道但云和尚三妖在
0076a24: 命五鬼臨身一要謹口二須慎行非獨原得者老漢
0076a25: 底夢親切直教後來再不作夢。
0076a26: 舉趙州因僧遊五臺問一婆子曰臺山路向甚處去
0076a27: 婆曰驀直去僧便去婆曰好個師僧又恁麼去後有
0076a28: 僧舉似州州曰待我去勘過明日州便去問臺山路
0076a29: 向甚處去婆曰驀直去州便去婆曰好個師僧又恁
0076a30: 麼去州便歸院謂僧曰臺山婆子為汝勘破了也。師
0076b01: 云有道婆子有定乾坤句趙州具辨龍蛇眼恁麼見
0076b02: 解也是李向赤邊咬若據山僧檢點婆子只解
0076b03: 捉魚趙州秖知袋裡捏鼠若約衲僧正令總須喫棒
0076b04: 始得。
0076b05: 舉臨濟上堂兩堂首座相見同時下喝僧便問還有
0076b06: 賓主也無濟曰賓主歷然復召眾曰要會臨濟賓主
0076b07: 句問取堂中二首座。師云同時下喝可煞顢頇賓主
0076b08: 歷然錯下註腳好各與三十趁出復喝一喝云且道
0076b09: 山僧者一喝是賓是主一僧纔出禮拜師便連棒打
0076b10: 退。
0076b11: 舉臨濟上堂赤肉團上有一無位真人常從汝等面
0076b12: 門出入未證據者看看時有僧出問如何是無位真
0076b13: 人濟下禪床把住曰道道其僧擬議濟托開曰無位
0076b14: 真人是甚麼乾矢橛雪峰存曰臨濟太似白拈賊。師
0076b15: 云大小雪峰不識好惡錯下名言臨濟道赤肉團上
0076b16: 有一無位真人大似白日見鬼又曰無位真人是甚
0076b17: 麼乾矢橛也是自起自倒甚麼處似白拈賊拈棒云
0076b18: 臨濟性命在山僧手裡。
0076b19: 舉德山示眾曰今夜不荅話問話者三十棒時有僧
0076b20: 出禮拜山便打僧曰某甲話也未問和尚為什麼打
0076b21: 某甲山曰汝是甚麼處人僧曰新羅人山曰未跨船
0076b22: 舷好與三十棒。師云德山擬秉吹毛劍反露葛藤椿
0076b23: 既不荅話為甚麼問者又打三十棒可惜者僧不解
0076b24: 將虎鬚若是山僧見他纔恁麼道便與拗折拄杖任
0076b25: 伊縱有通天作略也教忍氣吞聲。
0076b26: 舉投子因僧問如何是十身調御子下禪床立又僧
0076b27: 問凡聖相去多少子亦下禪床立。師云前下禪床立
0076b28: 好與一掌推倒後下禪床立也好與一掌推倒當時
0076b29: 若下得者兩推免得者漢至今死在者裡。
0076b30: 舉巖頭參德山方跨門便問是凡是聖山便喝頭禮
0076c01: 拜有僧舉似洞山山曰若不是公大難承當頭聞
0076c02: 曰洞山老人不識好惡錯下名言我當時一手抬一
0076c03: 手搦。師云者則公案向德山喝中薦得可以殺盡天
0076c04: 下人向洞山句中薦得可以罵盡天下人且置惟是
0076c05: 巖頭一手抬一手搦畢竟在什麼處若也見得便可
0076c06: 向虎口橫身蛇頭揩癢頭頭是入地之謀著著得韜
0076c07: 天之略若也未見切須仔細好。
0076c08: 舉興化因同參來纔上法堂化便喝僧亦喝化又喝
0076c09: 僧亦喝化近前拈棒僧又喝化曰你看者瞎漢猶作
0076c10: 主在僧礙議化直打下法堂侍者請問適來那僧有
0076c11: 甚觸忤和尚化曰他適來也有權也有實也有照也
0076c12: 有用及乎我將手向伊面前橫兩橫到者裡卻去不
0076c13: 得似者般瞎漢不打更待何時者禮拜。師云興化橫
0076c14: 者兩橫不惟同參到者裡去不得就是諸佛列祖到
0076c15: 者裡亦去不得雖然要且落在山僧手裡乃拈棒云
0076c16: 莫有為興化作主者麼時有一僧出便喝師云暗地
0076c17: 殺人猶可恕明中作賊實難容便大棒打退。
0076c18: 頌古
0076c19: 靈雲見桃花悟道作偈曰三十年來尋劍客幾回葉
0076c20: 落又抽枝自從一見桃花後直至于今更不疑乃舉
0076c21: 似溈山山曰從緣悟入永無退失有僧舉似玄沙沙
0076c22: 曰諦當甚諦當敢保老兄未徹在。
0076c23: 甚諦當保未徹伶俐衲僧會不得頂門奮金鎚腦
0076c24: 後抽生鐵堪羨羡堪悲玄沙老失錢遭罪誰為雪咄。
0076c25: 僧問雲門佛法如水中月是否門曰清波無透路曰
0076c26: 和尚從何得門曰再問復何來曰便與麼去時如何
0076c27: 門曰重疊關山路。
0076c28: 佛法水中月眼裡添金屑清波無透路料掉沒交
0076c29: 涉便與麼善擊節可憐重疊關山路衝浪錦鱗遭
0076c30: 點額。
0077a01: 洛浦參夾山因緣。
0077a02: 驅耕奪食點銕成金敲骨取髓條令斬新雲月同
0077a03: 兮人盡委谿山異也共誰分舌頭坐斷好消息萬
0077a04: 仞巖前看翻身高聲云險。
0077a05: 鼓山赴閩王請雪峰門送曰一隻聖箭射入九重城
0077a06: 裡去也孚上座曰和尚是伊未在峰曰渠是徹底人
0077a07: 勘破了也孚曰若不信待某甲勘過勘破了也遂往
0077a08: 中路把住曰師兄甚麼處去山曰九重城裡去曰忽
0077a09: 遇三軍圍繞時如何山曰他家自有通霄路曰恁麼
0077a10: 則離宮失殿去也山曰何處不稱尊孚便回謂峰曰
0077a11: 好隻聖箭被我折卻了也遂舉前話峰曰渠有語在
0077a12: 勘破了也孚曰這老凍儂猶有鄉情在勘破了也。
0077a13: 重重勘破不是註腳明眼衲僧何處摸索烈燄爐
0077a14: 中玉石分龍蛇陣上看謀略真謀略一箭雙鵰隨
0077a15: 手落。
0077a16: 金陵奉先深禪師同明和尚到淮河因緣。
0077a17: 衲僧俊俏透重淵檢點將來只一邊直下若能再
0077a18: 跳入穿開碧落水中天與麼地絕偏圓盤走珠兮
0077a19: 珠走盤。
0077a20: 丹霞訪龐居士見靈昭女洗菜乃問居士在否女放
0077a21: 下菜籃叉手而立霞又問居士在否女提籃便行霞
0077a22: 便回須臾居士歸女舉前話士曰丹霞在否女曰去
0077a23: 也士曰赤土塗牛奶。
0077a24: 丹霞老賊放憨不少俊哉靈昭應機善巧叉手立
0077a25: 兮乾坤坐斷提籃行也星飛電掃只因舉處帶淆
0077a26: 訛今古叢林俱靠倒。
0077a27: 興教坦和尚初開堂日雪竇宗化主出問諸佛未出
0077a28: 世人人鼻孔撩天祖師既西來因甚麼杳無消息坦
0077a29: 曰雞足峰前風悄然宗曰未在更道坦曰大雪滿長
0077a30: 安宗曰無人識此意令我憶南泉拂袖歸眾更不禮
0077b01: 拜坦曰新興教今日失利便歸方丈令人請宗至曰
0077b02: 適來錯對一轉語人天眾前何不禮拜蓋覆卻宗曰
0077b03: 大丈夫膝下有黃金爭肯拜無眼長老坦曰我別有
0077b04: 語也宗理前問至未在更道處坦曰我有三十棒寄
0077b05: 打雪竇宗乃禮拜。
0077b06: 把定牢關不容走作得失是非一并拈卻針鋒影
0077b07: 裡騎大鵬鶻眼龍睛難摸索三十棒三十棒碧眼
0077b08: 黃頭罔度量咄。
0077b09: 德山到溈山挾複子于法堂上從東過西從西過東
0077b10: 顧視曰無無便去行至門首卻曰也不得草草復具
0077b11: 威儀再入相見為山坐次德山提起坐具曰和尚溈
0077b12: 擬取拂子德便喝拂袖而出背卻法堂著草鞋便行
0077b13: 溈山至晚問首座適來新到上座在什麼處座曰當
0077b14: 時背卻法堂著草鞋去也溈山曰此子已巳後向孤峰
0077b15: 頂上盤結草菴呵佛罵祖去在。
0077b16: 明鎗易躲暗箭難防敬敵者勝欺敵者亡。
0077b17: 僧問百丈如何是奇特事丈曰獨坐大雄峰僧禮拜
0077b18: 丈便打。
0077b19: 咄汝癡禪和討甚奇特事未透萬重關雄峰休造
0077b20: 次便禮拜欠伶俐棒頭有眼爍乾坤試問諸人會
0077b21: 不會。
0077b22: 雪峰住菴時有二僧來禮拜峰以兩手拓門放身出
0077b23: 曰是甚麼僧曰是甚麼峰低頭歸菴僧到巖頭頭問
0077b24: 甚處來曰嶺南來頭曰曾到雪峰麼曰曾到頭曰有
0077b25: 何言句僧舉前話頭曰他道什麼曰他無語低頭歸
0077b26: 菴頭曰噫我當初悔不向伊道末後句若向伊道天
0077b27: 下人不柰雪老何僧至夏末再舉前話請益頭曰何
0077b28: 不早問曰未敢容易頭曰雪峰與我同條生不與我
0077b29: 同條死要識末後句只者是。
0077b30: 末後句為君說神劍揮光如電掣同條生死謾商
0077c01: 量明暗雙雙須辨別休辨別巖頭老子只一橛。
0077c02: 文殊普賢起佛見法見被世尊威神貶向二銕圍山。
0077c03: 推倒銕圍山扶起二大老佛見與法見特地一時
0077c04: 埽試看老瞿曇何處弄牙爪。
0077c05: 須菩提問舍利弗夢中說六波羅蜜與覺時同異弗
0077c06: 曰此義深遠吾不能知上方有彌勒大士深明此義
0077c07: 可往問彼當為汝說提即往問勒曰誰是彌勒誰云
0077c08: 彌勒。
0077c09: 誰是彌勒云彌勒金剛寶劍當頭截若謂時時示
0077c10: 時人敢保驢年猶未徹。
0077c11: 谷隱聰禪師上堂曰五白貓兒爪距獰養來堂上絕
0077c12: 蟲行分明上樹安身法切忌遺言許外甥且道作麼
0077c13: 生是許外甥底句切忌錯舉。
0077c14: 五白貓兒不露牙爪驀地觸著破頭裂腦樹頭樹
0077c15: 底足生涯看來總是閒之遶端的分明在目前欲
0077c16: 辨來機須善巧乃斫額云貓。
0077c17: 僧問雲門不起一念還有過也無門曰須彌山。
0077c18: 不起一念須彌山一椎擊碎鬼門關茫茫宇宙人
0077c19: 無數盡日區區卻自瞞。
0077c20: 雲門問僧近離甚處曰西禪門曰西禪有何言句僧
0077c21: 展兩手門打一掌僧曰某甲話在門展兩手僧無語
0077c22: 門又打。
0077c23: 大用現前不存軌則石火電光鶻眼罔測駕與青
0077c24: 龍不解騎直待當來問彌勒。
0077c25: 良禪客問欽山一鏃破三關時如何曰放出關中主
0077c26: 看良曰與麼則知過必改山曰更待何時良曰好箭
0077c27: 放不著所在便出山曰闍黎且來良回首山曰一鏃
0077c28: 破三關且置試與欽山發箭看良擬議山打七棒曰
0077c29: 且聽者漢疑三十年。
0077c30: 一鏃三關不妨奇絕照用齊行應時及節三月桃
0078a01: 花浪拍天可怪龍門徒點額。
0078a02: 僧問趙州至道無難唯嫌揀擇是時人窠窟否州曰
0078a03: 曾有人問我直得五年分訴訢不下。
0078a04: 直得五年分不下通身枷鎖盡情卸海神知貴不
0078a05: 知價留向人間光照夜。
0078a06: 僧問趙州至道無難唯嫌揀擇如何是不揀擇州曰
0078a07: 天上天下唯我獨尊曰此猶是揀擇州曰田庫奴甚
0078a08: 麼處是揀擇僧無語。
0078a09: 至道無難唯嫌揀擇天上天下有甚交涉報君知
0078a10: 瞥不瞥趙州老子猶未徹。
0078a11: 趙州示眾曰至道無難唯嫌揀擇纔有語言是揀擇
0078a12: 是明白老僧不在明白裏是你諸人還護惜也無僧
0078a13: 曰既不在明白裏又護惜個甚麼州曰我亦不知曰
0078a14: 和尚既不知為甚麼道不在明白裏州曰問事即得
0078a15: 禮拜了退。
0078a16: 由來至道本無難揀擇明白落二三雖然只在尋
0078a17: 常處如隔千山與萬山。
0078a18: 
0078a19: 香嚴巖心化靜主捐貲三兩
0078a20: 天翼翔禪師語錄卷下終
0078a21: 
0078a22: 
0078a23: 
0078a24: 
0078a25: 
0078a26: 
0078a27: 
0078a28: 
0078a29: 
0078a30: 
0078b01: 行實
0078b02: 師諱巨翔號天翼楚永之陵霄張氏子母熊夢大
0078b03: 止屋翅蔽雲日驚覺有孕越明年康熙壬寅十二月
0078b04: 初五日辰時乃生時五色鳥翔鳴榱簷之上鄰僉異
0078b05: 之曰此異鳥也世所罕見今產此子來儀當後必大
0078b06: 有用因名大鶤焉師生而姿神炯秀瓊表嶷嶷蓮胎
0078b07: 茹素長不兒伍父母窺其不凡送靈山寺淨月師薙
0078b08: 染九歲授楞嚴經至清淨本然云何忽生山河大地
0078b09: 遽有省乃曰清淨本然明明生出山河大地淨駭然
0078b10: 奇之曰汝誠再來人也嗣是志氣精勤旦夕無懈淨
0078b11: 愈奇之至十九歲令謁西山藤煥和尚圓具充水頭
0078b12: 屢受追拶寢食俱廢一日挑水次煥忽把住曰古人
0078b13: 道擔泉帶月歸泉在者裡月師以手指水煥以杖
0078b14: 築下桶底曰正恁麼時如何師擬進語被煥劈頭一
0078b15: 棒師通身汗流翻思昔者所得爽然自失由是參究
0078b16: 益篤檢書物盡焚曰此生不出古人一頭地誓不放
0078b17: 手乙丑休夏毘盧洞衫履無一完者舉眾皆驚憫師
0078b18: 毫不介意一日同參相謂曰溈山古和尚道風孤峻
0078b19: 海內推尊今退居芙蓉子曷不見之師即就道至山
0078b20: 值梅在門外拔道上草師見之曰老老大大猶有許
0078b21: 多閒氣力梅曰無人替得老僧師便掌梅大笑曰汝
0078b22: 從那裡來師曰南嶽曰又向那裡去師曰芙蓉曰去
0078b23: 不得師曰因甚去不得梅以杖劃一劃師退身三步
0078b24: 梅擲下拄杖師便喝梅亦退身三步師拾杖便行梅
0078b25: 復大笑歸方丈從此執事左右凡一切徵詰酬對悉
0078b26: 皆穎脫梅深器之戊辰侍梅下江南過洞庭暴風疾
0078b27: 作船勢危急師有驚色梅怒罵曰將謂汝是個人於
0078b28: 此不了平日弄業識何益不見圓悟在金山染疾作
0078b29: 主不來始信五祖之言乃盡情放下方得徹頭徹尾
0078b30: 又不見德山道毫端許末之未盡者皆為自欺老僧
0078c01: 今日與汝平實商量此事不在口角邊不從伶俐得
0078c02: 所以道絕後再甦欺君不得師愧唯而已巳己已巳梅令
0078c03: 掩關紫竹林凡有問師纔擬對梅即掌住曰不是不
0078c04: 是兩越寒暑過勞成疾師總不顧一日梅提燈籠立
0078c05: 關外大叫曰看看師遂大悟踢踼破關出扭住梅曰者
0078c06: 老賊今日放不過也梅曰老僧過在甚麼處師推梅
0078c07: 倒地梅曰切莫孤負老僧師便禮拜至晚茶次行者
0078c08: 失手觸碎茶盃梅厲聲曰盞子撲落地因甚碟子
0078c09: 七片師曰說甚碟子直得盡山河大地一時瓦解冰
0078c10: 消者于言下有省乃曰誰知今日到者田地梅顧
0078c11: 曰你看者漢小出大遇師曰添得一場愁梅曰汝又
0078c12: 作麼生師擊碎茶盃便出梅曰孟八郎又與麼去也
0078c13: 未幾梅示寂出源流付師師曰惟將水洗惟將火焚
0078c14: 梅曰水不能洗火不能焚便化去師搥胸曰蒼天蒼
0078c15: 天遂依法闍維函舍利骨櫬歸芙蓉建塔開期畢安
0078c16: 邑護法請就本寺開堂未幾溈山的峰和尚敦請繼
0078c17: 席師堅辭不赴大梅與老和尚洎兩邑檀護必欲目
0078c18: 擊提唱以舒望古老人後起之心師勉強承應于壬
0078c19: 申冬月念七日入院一時椎拂之下遐邇緇素咸相
0078c20: 贊喜曰眾角雖多一麟足矣師為人端厚領眾精嚴
0078c21: 至于應機接人極其爽捷嘗曰諸人未見山僧已巳前
0078c22: 山僧蚤在你肚裡你一呼一吸山僧拏定你又曰盡
0078c23: 大地是山僧棒頭任你諸人橫也打著豎也打著向
0078c24: 那裡逃避又曰山僧拄杖子在諸人手裡何不還我
0078c25: 一頓來學者罔探其旨迄乙亥五月夙恙舉發師自
0078c26: 知化緣將畢乃發啟請敬和尚住持兼出源流囑鐵
0078c27: 舟洪等四人曰先師開法四十年不肯輕易許可山
0078c28: 僧濫承其後兢兢業業惟恐為人之不精立己巳之或
0078c29: 懈有辱先宗汝等當深體山僧苦裏痛念祖道深蓄
0078c30: 厚養異日龍天斷不孤負言訖眾皆哽咽悶僻于地
0079a01: 至初九日申刻命侍者擊報鐘召眾集法堂分付後
0079a02: 事畢書偈而逝塔于芙蓉寺東玉淵岐下師世壽三
0079a03: 十三僧臘一紀有二珍叨侍記室甚久聞見甚悉特
0079a04: 述行履大概以表不廢厥執云耳。不肖小師寂珍槃
0079a05: 譚謹述
0079a06: 
0079a07: 　　　芙蓉監院慧源敬梓
0079a08: 　　天巽大和尚語錄二卷流通願法界有
0079a09: 　　　情同緣種智　營陽小師寂珍對
0079a10: 　　康熙壬午蒲月潮音草堂識
