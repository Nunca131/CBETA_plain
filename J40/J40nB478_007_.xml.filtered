0104a01: 雲山燕居申禪師語錄卷第七
0104a02: 嗣法門人合哲等編
0104a03: 示爾瞻禪人雜偈
0104a04: 靈禽自謂苦無枝既是無枝不受羈莫是羽翎生未
0104a05: 足再來林下長些時
0104a06: 勉隱隱禪人
0104a07: 小小青蛇滿肚機啣珠何必淚雙啼許多按劍誰先
0104a08: 委推倒禪床孰與齊
0104a09: 示古平禪人
0104a10: 泥豬罵癩狗癩狗罵泥豬非一朝一夕之故只要罵
0104a11: 到樹倒藤枯且道樹倒藤枯時如何依然習氣不除
0104a12: 示雲樹禪人
0104a13: 汝是何方小鳳兒秪因短翮兩相期隨緣竹澧無他
0104a14: 徙一日翱翔便出岐
0104a15: 示佛田禪人
0104a16: 浮生不是沒緣因生在南鄉大水濱種得碧桃千萬
0104a17: 本不唯結實且垂蔭
0104a18: 寄映雪禪人
0104a19: 十年前做小維那今日重來兩鬢皤放汝入山應自
0104a20: 了過師百倍始傳他
0104a21: 示魁宇藍居士
0104a22: 將何所見是誰聞觸處生疑觸處尋一日踏翻波是
0104a23: 水山頭大浪使驚人
0104a24: 示桂寰藍居士
0104a25: 歷來有箇要孩兒不見令人特地疑及至相逢又不
0104a26: 見轉身又在耳邊啼
0104a27: 示碧沉禪者
0104a28: 明珠一顆露當陽夜夜朝朝放大光此是彌陀真境
0104a29: 界更於何處問西方
0104a30: 示安宇藍居士
0104b01: 千里來呈鐵面皮貪嗔我慢絕雲泥須知晝夜常無
0104b02: 隱要且無人接得渠
0104b03: 示肖農丁居士
0104b04: 住世何曾幾百年致令人去學神僊誰知更有如來
0104b05: 種好把神仙置一邊
0104b06: 示正虛禪者
0104b07: 左一偈兮右一偈妄向師前亂攃屁只須一陣好東
0104b08: 風萬事隨他備不備
0104b09: 示紹尊禪者
0104b10: 不悟凡身即佛身遂將兩箇妄區分而今劃斷從前
0104b11: 路任是僧繇畫不成
0104b12: 示微素禪者
0104b13: 一人一箇臭皮囊拖得來時氣宇揚不過山僧劈
0104b14: 打始終曳尾露行藏
0104b15: 示志常禪者
0104b16: 山門日日為誰開掃地焚香望佛來昨夜波斯開隻
0104b17: 眼三更時分出蓮臺
0104b18: 示思修禪者
0104b19: 不容知又不容會不怕攀緣與瞌睡但使此中是箇
0104b20: 人何須更入三賢位
0104b21: 示秋水禪者
0104b22: 搬柴不憚走深山帶葉連枝一擔擔手抹頭顱汙一
0104b23: 把不知受用在其間
0104b24: 示健菴禪者
0104b25: 謾言作佛且為人野菜充饑莫厭貧隨分納些消日
0104b26: 子須知有箇極相親
0104b27: 示名世朱居士
0104b28: 大冶常將佛祖烹驀頭一棒了無生有人問汝青螺
0104b29: 事信手拈來覿面呈
0104b30: 示靈玉禪人
0104c01: 客歲匡徒得得來秪因覲省看吾儕今朝飯罷間相
0104c02: 謔喝住人吞下馬臺
0104c03: 勉穩菴禪人
0104c04: 莫言一勺水無痕廣大無涯好牧鯤此日不妨頻借
0104c05: 力他年任爾取龍吞
0104c06: 示可行鄧居士
0104c07: 見色聞聲也大奇相隨來也失便宜明明主伴無遮
0104c08: 掩那許時人著意窺
0104c09: 示木瓜嶺眾善人
0104c10: 六箇獼猴作賊媒家珍穩密去還來重門雖設無關
0104c11: 鎖秪要當人夢眼開
0104c12: 示城口眾居士
0104c13: 一句相當意氣投分明底事復何求眼前不悟尋深
0104c14: 理何異拋珠引石頭
0104c15: 示木瓜嶺眾居士
0104c16: 昨日為賓今日主主賓互換騰今古不明空自撞金
0104c17: 鍾識得何妨打破鼓
0104c18: 示國宇藍居士
0104c19: 一聲地出娘胎帶得長生果一枚何必蟠桃千萬
0104c20: 顆但知己巳有勿疑猜
0104c21: 示在邇法孫
0104c22: 將謂吾門意氣賒誰知做出盡週遮如今翻作無情
0104c23: 口罵了人來罵自家
0104c24: 示石蓮法孫
0104c25: 根基已巳載劫初前那怕狂風動石蓮認得蟠龍真父
0104c26: 子信從肋下痛還拳
0104c27: 示鄧門眾居士
0104c28: 供養如山一粒米縱然成現要人舉不因浪把舌頭
0104c29: 嘗一日三餐可惜許
0104c30: 示福海唐居士
0105a01: 福海無涯不較多其中受用卻如何饒他縱有驚人
0105a02: 浪盡是無風匝匝波
0105a03: 示唐家寨眾居士
0105a04: 處處陽和綠柳垂誰人過此不揚眉秪言是日風光
0105a05: 好不似長堤雪壓時
0105a06: 示渠渡廟眾居士
0105a07: 直饒不道費神工柏子庭前致目瞢樹上雞鳴剛側
0105a08: 耳要知別是一帆風
0105a09: 示鄧門眾居士
0105a10: 劃斷前途絕遠遊歸家只在腳尖頭經行若也尋之
0105a11: 遶終是騎牛更見牛
0105a12: 示三省周居士
0105a13: 日日三省搖鞭弄影不用商量如驢覷井若要成佛
0105a14: 一彈指頃
0105a15: 示以晏鄧居士
0105a16: 讀書為學聖功名何足言虞庭十六字字字鎖狂猿
0105a17: 寄章辰潘居士
0105a18: 不如博奕且賢乎為甚纔看萬卷書大道不明千百
0105a19: 載只因自智薄愚夫
0105a20: 示合裔劉居士
0105a21: 滿目是聖人幾人肯覺照覺得無聖人自然生好樂
0105a22: 示仲文周道童
0105a23: 莫道無心境自寧清風也或打窗櫺推輪過我燒豬
0105a24: 腿駕鶴來時酒一瓶
0105a25: 示自真閔道人慶陽妃
0105a26: 孤根著地暖先回怕甚寒霜雪壓來且喜今朝天色
0105a27: 好枝枝放出老黃梅
0105a28: 示協華閔居士
0105a29: 雖愛含誠不吐辭如愚終不教人知而今且作逃禪
0105a30: 客未有功成不到時
0105b01: 寄碧天禪者
0105b02: 萬里無雲湛碧天晴光一道照林泉殷勤報與當家
0105b03: 子切忌逢人話正偏
0105b04: 示靈源禪者
0105b05: 恁麼來恁麼去大事未明莫兒戲轉眼便是白頭僧
0105b06: 料想生死沒人替
0105b07: 示天錦王居士
0105b08: 一段天然錦誰能信手裁非是尋常有生前帶得來
0105b09: 示法衛熊居士
0105b10: 平明騎馬上東山正遇山倒剎竿此箇因緣應不
0105b11: 偶世尊傳法至阿難
0105b12: 示合傳張善人
0105b13: 歷雪經霜不記年深閨落轉幽閒叮嚀報與修行
0105b14: 女節老風高耐歲寒
0105b15: 示乾迥張居士
0105b16: 昔日是一書生今朝卻成猛將不唯氣宇英雄要且
0105b17: 胸中豪放
0105b18: 示鍾林禪者
0105b19: 天門一往復青螺腳底忙忙不較多滿目溪山如透
0105b20: 徹看來由自不由他
0105b21: 示純一禪者
0105b22: 幾年前已巳識荊州孰意翻為兩地秋此日相逢同俛
0105b23: 仰莫教遺恨萬山頭
0105b24: 示大亨禪者
0105b25: 輔弼叢林有幾人楊岐一道絕人行而今再見相期
0105b26: 約莫負當年鐵石心
0105b27: 示若蘭李居士
0105b28: 昔日曾遊宦海來今依林下學癡呆他時識盡功成
0105b29: 去萬仞峰頭起迅雷
0105b30: 示繩樞王居士
0105c01: 幾箇英賢肯信禪唯公勘破便翛然有人問著如何
0105c02: 舉笑指峰頭孤月圓
0105c03: 示合秉余善人慶陽妃
0105c04: 富貴從來大戲場不由人意自揄揚若知世事皆如
0105c05: 此便是真人快活方
0105c06: 示宗謐劉居士
0105c07: 四海澄濴徹底清風恬浪寂困人心有時點溼蒼龍
0105c08: 尾雨到枯黃盡易生
0105c09: 示仙瞿禪者
0105c10: 斫額求人不記年眼睜睜地對誰言冤家未遇空垂
0105c11: 手便把仙瞿打一拳
0105c12: 示雲巖禪者
0105c13: 與汝同鄉隔一山出辭吐氣最相關與其馳逐團團
0105c14: 走何不搬來借一間
0105c15: 勉瑞曇禪者
0105c16: 汝之住處如象馬灩澦江頭作麼灑前浪既去急如
0105c17: 飛後浪飄來如覆瓦誰能川上看川流不看川流看
0105c18: 看者
0105c19: 示合緣劉居士
0105c20: 知君有件驚人寶秪為埋塵卒未曉今朝指出勿蹉
0105c21: 跎若是蹉跎又不了
0105c22: 示合智王居士
0105c23: 舉起要照顧莫教走錯路苦海固無邊回頭便是渡
0105c24: 示御之陳居士
0105c25: 欲作聖賢須是道者一如調琴一如御馬
0105c26: 示預之呂居士
0105c27: 父母未生光明碩大燦爛人前識者驚詫
0105c28: 示帥之李居士
0105c29: 天使成人自不凡何妨佩劍著戎衫從茲要識誰為
0105c30: 主百萬軍中去復還
0106a01: 示梅樹法孫
0106a02: 黃梅住五祖接踵號梅樹不特蓋四鄰馨香為國祚
0106a03: 示通然張居士
0106a04: 迋迋傳來信得否應對通身都是口莫教當面被人
0106a05: 顢但要伸手忘卻郤手
0106a06: 示悅然許居士
0106a07: 無盡光陰四十過相投何必羨羡東坡明珠一顆親相
0106a08: 委免使堆金用馬駝
0106a09: 寄樂施苟居士
0106a10: 去去來來過汝家每將酸物軟人牙躊躕沒甚酬君
0106a11: 意遠寄山椒致謝茶
0106a12: 勉其中禪者
0106a13: 人雖柔懦志須堅莫把宗門作等閒病骨一根拄杖
0106a14: 子至今藏著未曾傳
0106a15: 示乾愷王居士
0106a16: 慈祥愷悌出自雲南僅同魯變至道何艱
0106a17: 示遠樹當家
0106a18: 正法難扶幾箇扶直須痛罵老騷胡誰云祖道垂秋
0106a19: 晚且喜獅林絕野狐
0106a20: 示肖鵬冉居士
0106a21: 一見生懽喜相忘無彼此誠實為君言猶恐忘記耳
0106a22: 寫入扇頭來大似從頭起凜凜天地問忙忙是自己巳
0106a23: 切忌再蹉跎彷徨過日子
0106a24: 示心燦禪人
0106a25: 曲指諳來別有年相逢不厭口便便知音莫謂閒相
0106a26: 識此箇冤家結在前
0106a27: 示懶木沙彌號
0106a28: 從來漆貴被割楂梨橘柚遭攀如何一根大樹吞雲
0106a29: 吐霧閒閒
0106a30: 示懷玉禪者誕
0106b01: 嵩山日日插天高四面層巒似折腰揀點山僧無別
0106b02: 慶但將柏子代冰桃
0106b03: 復鐵壁隱然禪師
0106b04: 參禪須要眼雙明始信紅爐片雪輕設有纖毫透不
0106b05: 去全身墮在鐵圍城
0106b06: 示自惺禪人誕
0106b07: 怪石堆中隱瞎驢清光幾度射茅廬道人無物拈來
0106b08: 供短杖頻敲三十餘
0106b09: 示空空副寺
0106b10: 禾滿山頭粟滿樓當家何必太心愁錦江一派雲來
0106b11: 客賴汝維持接上流
0106b12: 示同柏靜主
0106b13: 肯把山茅結箇亭日于雲鶴得相親有時話到深
0106b14: 處誰解人前破口脣
0106b15: 示虎洞靜主
0106b16: 玲瓏窟子闢山隈虎跡人蹤絕忌猜曾被牛頭親覷
0106b17: 破至今無計喚歸來
0106b18: 示川靜主
0106b19: 當臺一鑑莫躊躇氣宇驚人始丈夫謾道林花開得
0106b20: 早縱然老榦欠扶疏
0106b21: 示見如禪者
0106b22: 時時觸動轉天樞試問天樞轉也無會得樞中端的
0106b23: 旨大千俱壞又何虞
0106b24: 示自惺副寺
0106b25: 丘隅茅屋兩三間朝去昏天暮始還一箇渾身無避
0106b26: 處和煙蹋遍幾重山
0106b27: 示三目禪人
0106b28: 拈來乾屎厥會得便休歇把作箭頭看肝膽成吳越
0106b29: 示一乘靜主
0106b30: 耕田博飯道風清不事諸方五味羹種得滿山無空
0106c01: 隙鋤頭鋒利病魔輕
0106c02: 寄怡聞法主
0106c03: 饒伊修得似天宮一覺蘇回總是空道眼未明終有
0106c04: 礙爭教理事盡融通
0106c05: 示順督法主
0106c06: 堪笑而今杜撰禪眼如掣電口如盤千錐百劄無腥
0106c07: 血一味頑皮說夢顛
0106c08: 示大朋禪人
0106c09: 滿天星月亂山浮幾欲偕歸少計籌珍重闍黎惺兩
0106c10: 眼和風收去掛枝頭
0106c11: 示總持禪人
0106c12: 江南江北幾經秋放下蒲瓢古岸頭日暮船橫遲渡
0106c13: 者風吹白浪起人愁
0106c14: 示相宇楊居士誕
0106c15: 南山行罷北山過手擊枯梧唱哩囉人盡去夕陽多
0106c16: 幾道清暉映薜蘿何必蓬萊增壽域自有還鄉不死
0106c17: 歌
0106c18: 示心聞禪人
0106c19: 蜀水直楚水灣唯有黔地石頭尖行到蟠龍築破指
0106c20: 拖聲乃氣叫蒼天
0106c21: 示善元張居士
0106c22: 正氣恒凝宇宙浮光吞日月建弘猷無邊草木從風
0106c23: 偃不羨羡當年萬里侯
0106c24: 示侍僧
0106c25: 幾度青梨打破頭應知就裏有來由翻思圓悟勤先
0106c26: 祖十載巾瓶意自優
0106c27: 勉眾禪者遊東山
0106c28: 一日扶笻上翠微翠微時見鳥低飛幾回未果東山
0106c29: 約既到東山且謾歸
0106c30: 示若遇王居士
0107a01: 不遇王良不遇天膠頭滯尾卻驚鞭而今已巳脫鹽車
0107a02: 苦幾見追風影在先
0107a03: 示定遠宋居士新添司
0107a04: 幾迴欲吐胸中語及至相逢提不起還伊劈面兩三
0107a05: 拳知恩深處固如此
0107a06: 示惟賢陳居士
0107a07: 誰道將軍不解禪雕弓放下息狼煙須知海晏河清
0107a08: 日眼底舒光爍大千
0107a09: 示忠廷羅居士明匡奮將軍
0107a10: 羽箭腰間爽將臺英雄不減漢名才知君不負當年
0107a11: 祝斫額相看得得來
0107a12: 示彤廷羅居士
0107a13: 忽地前來便問禪當頭一拶口便便如今且作忘機
0107a14: 客有曰逢緣漆桶穿
0107a15: 示雲夫羅居士
0107a16: 氣宇如天大忠肝萬里長隨時歌白雪一韻落梅香
0107a17: 示牧鯤汪居士
0107a18: 早晚幾句零星語切忌逢人莫錯舉有人問爾解何
0107a19: 宗報道茆坡破椅子
0107a20: 示東赤吳居士
0107a21: 本來一字不識慣向人前弄筆糊塗幾句出來令人
0107a22: 笑得尿滴中有一句驚人識得參學事畢
0107a23: 寄城璧馬居士
0107a24: 挺特男兒沒量大何須問道口怦怦將軍說法如天
0107a25: 倒豈與尋常較重輕
0107a26: 示一然黃居士
0107a27: 額裏藏珠肘挂符臨機拈出莫躊躕直饒是箇翻濤
0107a28: 手覿面呼來罵野狐
0107a29: 復別珍汪居士
0107a30: 不有餘錢更不欠債無欠無餘洪深滂湃何須入海
0107b01: 摸魚蝦惹得盲龜跛鱉怪自家得用快如風第恐逢
0107b02: 人不善賣且道如何賣一拳打破口脣皮轉身又作
0107b03: 女人拜
0107b04: 慰若惕米居士順寧太守
0107b05: 適聞病至篤病中歌且狂唯君有傲骨雖病亦無妨
0107b06: 直向此中空磊落無煩瘥病覓奇方叱豎子入膏肓盲
0107b07: 等閒拈杖打醫王
0107b08: 示裔瞿汪居士
0107b09: 稟聖賢心賦丈夫志無論男身女身唯要超群出類
0107b10: 拼此一世浮軀幹千秋不磨之事所以道愈久愈堅
0107b11: 愈嚴愈厲等閒識破娘生繼我如來後裔
0107b12: 示毅弘彭居士
0107b13: 行道貴年小行道貴年老年老易忘機年小辦得好
0107b14: 許多老幼人勞勞盡迷倒許多老幼人勞勞入荒草
0107b15: 喜君遇吾儕就路還家早即此卜當來一見光愈皎
0107b16: 勉牧鯤汪居士習五會楞嚴後仕陵武邑宰
0107b17: 正務之餘來此讀咒咒得不溜將卷一覆覆而復開
0107b18: 眉頭一皺那來這樣淡不過的語言令人讀得皮黃
0107b19: 鵠瘦呵呵從上許多沒量大人挂冠歸來入我門中
0107b20: 一一歷過載在傳燈永貽諸後
0107b21: 慰樂天王居士陣前中傷
0107b22: 毋為善遷毋為法縛唯識腳疼無疼痛腳人謂總戎
0107b23: 跼跼拘拘我道居士活活鱍鱍
0107b24: 示大慈趙道人
0107b25: 參禪學道無別訣只要生死一念切隨他放去任他
0107b26: 來甕裏何曾走卻鱉
0107b27: 示自真閔道人
0107b28: 根器從來別何妨酒肉場眉間光燦爛鼻下口郎當
0107b29: 吸盡西江水掀翻曲彔床丈室容師子微塵露法王
0107b30: 鎮靜高樓上胡笳一韻長
0107c01: 示鐘惺李居士
0107c02: 扶纛相忘在杏壇口吧吧地令人酸何如謾學宜僚
0107c03: 友百萬軍中且弄丸
0107c04: 示三圓劉居士
0107c05: 終日為善令人稱羨羡不若無為優游不倦有時踏著
0107c06: 滑石頭勘笑秦時轢鑽
0107c07: 示蒞新李居士
0107c08: 雨過晴星偏皎月輪孤青山帶翠綠水平鋪無邊清
0107c09: 影落江湖驚起魚龍亂戲珠
0107c10: 示善方張居士
0107c11: 幾回出入白雲鄉每見人間空自忙汝向忙中開隻
0107c12: 眼自然隨處露堂堂
0107c13: 示蟬所宋居士
0107c14: 相知貴在毒心腸寤寐思之自不忘忽遇蒼龍敲出
0107c15: 髓新添一勺海天長
0107c16: 示若同侯居士
0107c17: 看破塵囂徹底空何人千里不同風通身手眼隨拈
0107c18: 弄始信乾坤掌握中
0107c19: 示用章戴居士
0107c20: 行堯之行誦堯言貴識鴻飛第一傳不向此中開活
0107c21: 眼徒將鐵硯苦磨穿
0107c22: 示文德郭居士
0107c23: 龐公終日罵龐婆罵得龐婆沒奈何只待日中花弄
0107c24: 影大家齊唱太平歌
0107c25: 示斌毓羅居士龍新守備
0107c26: 鳳翅斜橫立將壇不唯砫石且為藩縱然話到修行
0107c27: 好第恐功名債未完
0107c28: 示自北劉居士
0107c29: 金陵出隻驚人虎伏爪藏牙駐黔土有日乘風牙爪
0107c30: 獰嬴得佳聲鎮寰宇
0108a01: 勉笑由許居士
0108a02: 讀書原為聖賢事從政須師魯大夫更看前人作樣
0108a03: 子顏曾曾喜做官無
0108a04: 示養元吳居士
0108a05: 深信壺中別一天山川艸木盡通玄維摩喉舌非泥
0108a06: 塑有得於心必有言
0108a07: 示最良李居士
0108a08: 拄杖頭邊杲日懸非關時節與因緣今朝敲出蒼龍
0108a09: 髓波翻白浪沒人天
0108a10: 示麗水金居士
0108a11: 儒士釋士與道士渾元三教何曾二同行同住復同
0108a12: 床可笑同床扯破被
0108a13: 示子尚廖居士
0108a14: 妙質英姿最可人不違士業契禪心浴乎沂又風乎
0108a15: 舞歌詠而歸笑杏林
0108a16: 示文川黃居士
0108a17: 明明大道本無偏秪在尋常動靜間自家寶藏諸般
0108a18: 有用得何嘗直半錢
0108a19: 示心鉉禪人
0108a20: 築著無時不放光秪因鼻孔未昂藏十成要作摩尼
0108a21: 子扯破僧伽吼法堂
0108a22: 示紹宗禪人
0108a23: 勘破家緣如敝屣不事榮華且學貧既知法眷親於
0108a24: 子視子如同視別人
0108a25: 示闊浪禪者
0108a26: 纔出家初受戒兼以人貌又古怪言語卒卒倉倉動
0108a27: 止狼狼狽狽若要拔萃超群還去山間喫些苦菜
0108a28: 辭護國寺應福泉山請
0108a29: 護國昔年曾有券賣與山僧作祖院明朝應箇小期
0108a30: 來山門廚庫休改變
0108b01: 示念如禪人持蠹魚損扇乞題
0108b02: 蠹魚何不住江淮卻於紙上覓蒼苔癡虫也解穿人
0108b03: 箑漏逗清風拂面來
0108b04: 寄圓明禪師水居
0108b05: 斷纜危檣信水流隨緣漂泊更何愁浮槎不羨羡秋香
0108b06: 美且喜江風一載收
0108b07: 示淑慈尼
0108b08: 身分四大有來由昔日天龍豎指頭只要當人親薦
0108b09: 得百千三昧不須求
0108b10: 示鴻羽張居士
0108b11: 或時精進或時疲怎釋心頭一點疑黃金未鍊終渣
0108b12: 滓取證何如不刻期
0108b13: 示肖尼丘居士
0108b14: 畫絕寫亦絕絕處與人別要得兩眼明拔出疑難橛
0108b15: 千問百問來一句都漏渫且道是那一句參
0108b16: 示象頭念佛靜主
0108b17: 身上甚毿肚裏常不穀日去山中耘夜來樹底宿
0108b18: 踏破象頭關得見恒沙佛
0108b19: 示鐘惺李居士寫山水圖諱恕
0108b20: 天下名士者無如李恕長秪知下筆處忘卻米元章
0108b21: 示眾符董居士總戎
0108b22: 忽地相逢一著疑肯將心事對余提經行不覺廊簷
0108b23: 下容易還君舊面皮
0108b24: 示識鯤劉居士
0108b25: 學道貴忘機如兀復如癡分明一著子不是想來底
0108b26: 雲駛月運舟行岸移此去燒黃三十里阿誰騎馬弄
0108b27: 驢蹄
0108b28: 示允執黃居士口占
0108b29: 平空釘橛消磨歲月忽遇其人一場敗缺且道其人
0108b30: 是何標格眉分八字軟如綿鼻孔昂藏硬似鐵
0108c01: 示虛中當家
0108c02: 青天一棒亂雲收血染山川鬼見愁非是老僧愛動
0108c03: 手新添艸料按牛頭
0108c04: 示五里菴僧施茶
0108c05: 五里菴中住有年每逢焦熱煮龍團能蘇一滴回山
0108c06: 際渴死隨他臥水邊
0108c07: 示焚水關主
0108c08: 三載憑關因徹困儲糧千日濟人窮平時喫飯無砂
0108c09: 子獨有今朝米有虫
0108c10: 示和宇李居士
0108c11: 終朝瞌睡懶看經自此田肥尚不耕纔到雲山開隻
0108c12: 眼三尊大佛一齊吞
0108c13: 示桂華潘居士
0108c14: 煩惱無明逐日生紅爐裏面點堅冰虛空擊碎和雲
0108c15: 煮說甚黃花混眼睛
0108c16: 示六和禪德
0108c17: 天地山河一箇舌為吾口窄代吾說虛空說碎爛圓
0108c18: 通那識耳中常出血
0108c19: 示聞遠李居士
0108c20: 舌頭裂碎眼抽觔水上葫蘆按最輕更有臘人來向
0108c21: 火丙丁童子放花燈
0108c22: 示正寰潘居士
0108c23: 明明箇裏絕疏親亙古如斯未易更自是一雙清白
0108c24: 眼何曾捏動待花生
0108c25: 示若心李居士
0108c26: 青霄一望上雲梯渡接華峰咫尺區縱是武城來象
0108c27: 馬不驚略杓任長驅
0108c28: 示蘭谷法孫
0108c29: 拈起布毛吹遍界就中何必苦商量春至柳條微帶
0108c30: 冷時來花蕊自分香
0109a01: 示開微法孫
0109a02: 一竅開兮海底穿洪波浩渺浪滔天從教百萬人天
0109a03: 眾難盡淵源活眼泉
0109a04: 示瞿默知客
0109a05: 意在吾儕立志豪兩番親值口叨叨雲山止水隨君
0109a06: 住莫使禪門太寂寥
0109a07: 示儼然黃居士
0109a08: 與君相契蓋有年不識如何號儼然更指山河為說
0109a09: 法眼中須悟耳根禪
0109a10: 示和然王居士
0109a11: 忽然一見笑顏開想是前生會過來我有一柯菩提
0109a12: 樹與君帶去滿城栽
0109a13: 示昱然劉居士
0109a14: 城隍裏面施樂湯又有筵僧粥飯堂若是慣吞鐵彈
0109a15: 者自然嘗過更來嘗
0109a16: 示樂然鄂居士
0109a17: 宇宙橫身日夜彰穿衣喫飯更郎當但能任運無他
0109a18: 想何用南尋汎渺茫
0109a19: 示證果王居士
0109a20: 不雕不琢自生成證得方知果是因歲歲幽蘭香出
0109a21: 澗為君指點劫前春
0109a22: 示惺慈徐善人
0109a23: 當年靈照是同儔拈得笊籬百不憂百草頭邊開正
0109a24: 眼方知日用有根由
0109a25: 示竹淇侍者
0109a26: 七歲之時用馬駝而今十六要人扶何時得到腳跟
0109a27: 穩走出人前唱哩囉
0109a28: 法派偈
0109a29: 德合乾坤陶鑄弘均彌綸法界萬古一心
0109a30: 燕居禪師語錄七卷終
