0579c01: 雨山和尚語錄卷第十三
0579c02: 嗣法門人　　記
0579c03: 住三峰清涼禪院語
0579c04: 進院日。載商陸護法率姪若士請上堂。乃拈香云。此
0579c05: 一瓣香。根盤於天地未生之前。至廣至大。爇向爐中。
0579c06: 耑伸祝延
0579c07: 今上皇帝聖壽萬歲。恭願堯風廣被。龍圖與鳳曆長
0579c08: 春。舜日高懸。玉葉共金枝永茂。此一瓣香。秀發於世
0579c09: 界已巳形之後。極精極微。奉為闔邑當道鄉紳。山主檀
0579c10: 越。以及本寺耆舊等。伏願以公以正。為
0579c11: 皇家之柱石。存誠存信。作法苑之屏翰。此一瓣香。名
0579c12: 不得。狀不得。飲水既已知源。不可當陽諱卻。專為供
0579c13: 養天山師祖上於下密老和尚。以報先德。此一瓣香。
0579c14: 靈隱室中親承記。天寧堂上重荷栽培。不敢三頭
0579c15: 兩緒。一統拈來。供養先師上巨下渤先和尚用酬法
0579c16: 乳。斂歛衣就座。維那白椎云。法筵龍象。眾當觀第一義。
0579c17: 乃云。若向白椎後觀。早已巳落七落八。有超越數量底
0579c18: 漢子出眾相見。問。弘開七剎。道攝四流。繼席三峰。頹
0579c19: 風乞挽。師云。不可謂我做天山孫子不得。進云。可謂
0579c20: 象王行處絕狐蹤也。師云。恁麼語話。爭奈目前不投
0579c21: 機。進云。不妨大家同喝采去也。師云。笑煞兩行大眾。
0579c22: 問。法隨法行。法幢隨處建立。即今祖令當行。如何舉
0579c23: 唱。師云。相見不揚眉。棒下須見血。進云。若然則天山
0579c24: 一脈。萬古流芳。師云。你還照顧頂門得麼。進云。一句
0579c25: 當陽開正眼。師云。錯下名言。僧禮拜云。某甲專為流
0579c26: 通。師云。且信一半。問。開三要印。光耀祖燈於琴水。施
0579c27: 嚙鏃機。奠安禪鼎於虞峰。盛業巍峨則固是。家風廓
0579c28: 徹若為論。師云。天山老祖猶在。進云。與麼則煥古騰
0579c29: 今去也。師云。甚處得這消息來。進云。八方霢霂無為
0579c30: 化。萬國歌謠樂太平。師云。賴遇大眾證明。潘居士問。
0580a01: 昔日世尊拈花明示。今日和尚作何宣傳。師云。自有
0580a02: 維摩證盟。進云。靈山一會儼然在。今朝覿面又相逢。
0580a03: 師云。相逢底事作麼生。進云。九重城裏真消息。直放
0580a04: 毫光遍九垓。師云。原來是不二門外漢。乃拈拄杖卓
0580a05: 一下云。只這箇捏聚也雙頭獨結。放開也四法交加。
0580a06: 從上來事若不用之於今日。恐太平寰宇裏坐底未
0580a07: 必不是癡頑。故德山棒剪除狂寇。臨濟喝掃蕩欃槍。
0580a08: 苟非及盡。今時操法柄者那得無過。不見天山師祖
0580a09: 云。機先一向是汝諸人安身處。先機一著是汝諸人
0580a10: 立命處。其間左之右之。或伸或縮。是汝諸人踏腳處。
0580a11: 末後一句是汝諸人出頭處。乃云。天山師祖操不世。
0580a12: 出金鎞。開豁人天眼目。美則美矣。但太虛空裏。未免
0580a13: 翻成途轍。新三峰固是腳下孫子。今日要革轍移途。
0580a14: 與老祖相見。機先一向不許夜行。先機一著投明須
0580a15: 到。其間左之右之。或伸或縮。饒你十字縱橫。也須勘
0580a16: 過了打。末後一句何止萬里望鄉關。諸兄弟。天山師
0580a17: 祖恁麼。新三峰孫子不恁麼。且道還有差別也無。者
0580a18: 裏撿辨得出。報德酬恩全在今日。其或不爾。不妨為
0580a19: 你更下箇註腳。復卓拄杖云。但見皇風成一片。不知
0580a20: 何處有封疆。結椎云。諦觀法王法。法王法如是。下座。
0580a21: 晚參。上下偷安。最為叢林法門大患。古人言之切矣。
0580a22: 爾諸人聞之全不介意。豈佛自懶墯成。道從懈怠得
0580a23: 耶。且畢竟佛如何成道。如何得呢。若有箇聞恁麼道。
0580a24: 便掩耳而去。三峰撫掌稱慶。何故。不見道。達磨從西
0580a25: 天來。覓一箇不受惑底人了不可得。今日得之矣。且
0580a26: 與麼道。是醍醐語。是毒藥語。
0580a27: 隱蓮菴奇逢大德領景孺人請上堂。三峰新進院。人
0580a28: 事實匆忙。驀逢達道者。特地請宣揚。所以考鐘伐鼓。
0580a29: 高陞曲彔木床。胸次不存元字。徒勞抖擻屎腸。說法
0580a30: 有所得。是則亂鳴野犴。說法無所得。方為善吼獅王。
0580b01: 直饒恁麼提唱。須知別有商量。說有說無俱錯。爭如
0580b02: 一味平常。諸佛機雲行雨施。祖師意鳥語花香。目前
0580b03: 一一皆成現。誰能了此同來坐夏。消受山中歲月長。
0580b04: 晚參。垂問云。但莫瞞心。心自靈聖。因甚二祖又要達
0580b05: 磨安心。眾荅不契。師遂以竹篦子旋風打云。是你這
0580b06: 一隊瞞心昧己巳底。不打更待何時。
0580b07: 浴佛日。江陰定生禪士領沈同春喬梓寄庫請上堂。
0580b08: 問。指天指地則且置。羅龍打鳳事如何。師云。今日打
0580b09: 著一箇。進云。忽有箇眼光爍破四天下底到來。又作
0580b10: 麼生。師云。你道山門前幾人坐臥。進云。要明今日事。
0580b11: 不許外人知。師云。賺煞老僧。僧便喝。師便打。問。錫標
0580b12: 上。御賜蕭閒。杯渡琴川。有何祥瑞。師云。有眼者見。
0580b13: 進云。恁麼則山林增秀。泉石生輝也。師云。要且不愜
0580b14: 山僧意。進云。言前已巳脫常流見。格外須知作者名。師
0580b15: 云。念話社家。乃云。今朝四月八。盡道世尊於無憂樹
0580b16: 下降生。九龍噴水。沐浴金軀。引得諸方依條攀例者。
0580b17: 或大杓。或小杓。驀頭澆來。倒底洗刮。這老漢淨邊垢
0580b18: 不去。雲門雖則下得手切。其奈鞭長不及馬腹。二千
0580b19: 餘年流弊若不痛與鏟除。爾諸人但見佛尊。不見己巳
0580b20: 尊。一等大丈夫兒氣概盡被他蓋覆。三峰今日要推
0580b21: 倒過去釋尊。扶起現前諸子。還你一道平等浩然大
0580b22: 均底世界。有庫藏則聽其開閉。有寶貝則聽其使用。
0580b23: 更有何高何下。孰尊孰卑。驀左右顧大眾云。你這夥
0580b24: 久被他壓良底。今日方得吐氣。
0580b25: 晚參。問。如何是有句。師擊竹篦一下云。轟。如何是無
0580b26: 句。師云。徒勞側耳。如何是如藤倚樹。師云。古今榜樣。
0580b27: 樹倒藤枯。句歸何處。師云。隨人語脈轉。豈是作家。溈
0580b28: 山呵呵大笑歸方丈又作麼生。師云。須防爛泥裏有
0580b29: 刺。僧禮拜。師云。會了禮。不會禮。進云。總不恁麼。師云。
0580b30: 囫圇吞箇棗。有甚了期。一僧出。作禮畢。尋依位而立。
0580c01: 師云。昔二祖依位而立。達磨謂之得髓。你今日得箇
0580c02: 甚麼。進云。莫惑亂人好。師云。毛也未到你在。乃舉東
0580c03: 山演祖示眾云。舉則公案。事事成辦。向外馳求。是大
0580c04: 癡漢。大小東山生捺人向死水裏。全沒些子活變。三
0580c05: 峰則不然。現成公案。不勞幹辦。卻怪古人。欺胡瞞漢。
0580c06: 縱然歇得不馳求。也是秦時轢鑽。
0580c07: 結夏日說沙彌戒。眾信請上堂。問。禪律並行時如何。
0580c08: 師云。一箭兩垛。進云。忽遇南泉斬貓又作麼生。師云。
0580c09: 莫理會。進云。恁麼則血濺袈裟角也。師便打。乃云。九
0580c10: 旬禁足。良馬困鹽車。三月安居。黑牛眠止水。十方三
0580c11: 世是甚麼破草鞋。圓覺伽藍只當得閒家具。若是箇
0580c12: 時中不依倚一物底。直下掀翻釋迦老子二千餘年
0580c13: 舊案。三峰捏琴水虞山作一箇餬餅奉供。一任橫咬
0580c14: 豎咬。有朝咬得破。方知盡大地是箇餬餅。奇哉。杜順
0580c15: 和尚有云。嘉州牛喫禾。益州馬腹脹。天下覓醫人。灸
0580c16: 豬左膞上。草木為之稽首。土石因而發光。南無佛陀。
0580c17: 南無達磨。南無僧伽。主張禪波羅密底與他一分。主
0580c18: 張戒波羅密底亦與他一分。其餘三德六味一任諸
0580c19: 人飽便休。雖然。說得一丈。不若行取一尺。馬駒踏殺
0580c20: 天下人。臨濟未是白拈賊。入到手中。若不轉換。落落
0580c21: 地朗州山。澧州水。觸處皆為礙眼之物。怎禁得諸方
0580c22: 老古錐嗤你為喫飯保。三峰從不小當人。且選佛場
0580c23: 中得甲科。誰當第一。良久云。吾將斫額望之。
0580c24: 晚參。僧纔出。師云。趙州來也。僧云。和尚莫眼花。便歸
0580c25: 位。師云。我眼不花。卻是上座腳跟不穩。乃云。祖師西
0580c26: 來。凡有所說。皆是鐃鉤搭索。直處反成曲也。三峰院
0580c27: 裏日逐事生。闍黎朝演毘尼。老僧晚參示眾。若作佛
0580c28: 法商量。我也沒量罪過。你也沒量罪過。
0580c29: 說菩薩戒日。山主趙讓卿伯仲請上堂。問。尸羅玅法。
0580c30: 驗在目前。少室宗乘。請師垂範。師云。已巳看時雨潤。進
0581a01: 云。言下頓開千聖眼。鋒前已泄法王機。師云。更聽好
0581a02: 風來。進云。可謂分明一點真消息。獨露當陽幾箇知。
0581a03: 師云。上座還知也未。進云。目擊普天飛化雨。一花開
0581a04: 遍少林春。師云。老胡有望也。乃云。山靜如太古。日長
0581a05: 似小年。就片石打眠。撫喬松遣興。固是新三峰樂事
0581a06: 也。爾諸人入門若不辨主。烏目澗邊雲。鵓鴿峰頭月。
0581a07: 往往都作境話會去。那知一塵一佛國。一葉一釋迦。
0581a08: 為吾家秘密宗乘。所以佛傳佛。祖授祖。苟非善別機
0581a09: 宜。昨日比丘僧喫茶去。今朝菩薩子飯來。善法堂
0581a10: 前如打口令相似。客中主尚不能辨。何況說起主中
0581a11: 主。而今迦葉真宗。波離要旨總不問你。驀以拂子擊
0581a12: 一下云。但望踏著這方地面。庶不負定光金錫遙招
0581a13: 手也。眾中還有解豎點首底也無。良久云。三十年後。
0581a14: 莫道礙眼不是木頭好。
0581a15: 晚參。問。大海枯竭時如何。師云。魚鱉蝦蟹向甚處著。
0581a16: 僧便喝。師云。一任跳。僧禮拜。師打云。死蝦蟆。乃云。
0581a17: 他未彰名。予不能取。堪笑俱胝。只豎一指。自謂如吞
0581a18: 全牛。咽巨臠。那知活蛇反弄成死。三峰不辭手腳勞。
0581a19: 拔出諸人眼裏刺。
0581a20: 立秋日解夏。師回天寧。兩序請上堂。一葉落。天下秋。
0581a21: 九旬聖制倏矣云周。圓覺伽藍十方無壁落。芒鞋竹
0581a22: 杖四海任優游。山水鍾情底未為達士。州縣踏白底
0581a23: 豈是高流。果能於腳跟不動時捉敗善財童子。目睛
0581a24: 未轉處擒下德雲比丘。不須百城尋知己已。便請坐地
0581a25: 看揚州。看則且置。且道彌勒樓閣前有幾人坐臥。向
0581a26: 者裏道得一句。一任朝遊檀特。暮宿羅浮。不然。且請
0581a27: 拗折拄杖。放下蒲團。向三峰院裏度春秋。
0581a28: 晚參。舉昔青林虔和尚凡有僧到。先要挑柴三轉。有
0581a29: 新到問。三轉內則不問。三轉外事如何。虔云。鐵輪天
0581a30: 子寰中敕。乃云。青林甚生意氣。要且只解作主。不解
0581b01: 作賓。或有人問山僧。只向道。起動闍黎。他若知機。自
0581b02: 甘服勤三峰門下。何以故。理能伏豹。
0581b03: 師還山日。聞修闍黎請上堂。問。高提祖印即不問。重
0581b04: 振家風事若何。師云。獨坐古三峰。進云。鵓鴿峰千岐
0581b05: 把住。烏目澗一線流通。是神通。是法爾。師云。山僧從
0581b06: 不把境話示人。進云。佛令祖令。總屬吾師。向上一句。
0581b07: 更請垂示。師便打。進云。恁麼則天山一滴清涼水。流
0581b08: 出滹沱萬派長。師云。且喜你領話。問。祖域重光則且
0581b09: 置。應時及節事如何。師云。春雨滑如油。進云。恁麼則
0581b10: 還鄉一曲。殆非今古也。師云。待百草生芽即向你道。
0581b11: 乃云。若論此事。有似遠客還山。扶杖入門。處處林巒
0581b12: 依舊。披衣得座。頭頭風月長新。說箇田地穩密。佛祖
0581b13: 不能近。已巳屬剩語。更云神通游戲。鬼神不能測。早涉
0581b14: 繁辭。箇般漢都緣於那邊不曾透過。卻來這邊妄擬。
0581b15: 威音面目描也描不成。空劫爪牙畫也畫不就。雖則
0581b16: 依稀越國。彷彿揚州。其奈路途之樂。終未到家。見解
0581b17: 入微。不名見道。若是箇不涉程途。直登寶所底。大地
0581b18: 山河全歸掌握。森羅萬象悉聽指呼。到者裏方許來
0581b19: 三峰院裏喫清水白米飯。共山僧過夏。何以故。不見
0581b20: 道。有功者賞。下座。
0581b21: 晚參。舉汾陽昭祖示眾云。識得拄杖子。一生參學事
0581b22: 畢。爾諸人作麼生會。一僧應聲云。識得拄杖子。入地
0581b23: 獄如箭射。師云。你見甚麼道理便與麼道。僧無語。師
0581b24: 命眾代。一云識取鉤頭意。莫認定盤星。一云從門入
0581b25: 者。不是家珍。一云丈夫自有沖霄志。不向他人行處
0581b26: 行。一云不可總作野狐精見解。一云鸞鳳不棲荊棘
0581b27: 樹。一云金屑雖貴。落眼成翳。一云獅子咬人。韓盧逐
0581b28: 塊。一云死水不藏龍。僧補前語云。纔有一絲頭。便是
0581b29: 一絲頭。師云。總是館驛前一夥撮馬糞的漢。遂擲下
0581b30: 拄杖。便歸方丈。
0581c01: 莘田蔣學憲誕日。建大悲華嚴兩道場。請上堂。問。三
0581c02: 七薰修。功圓果滿。作麼說箇喬松千古茂。日月永長
0581c03: 明底事。師云。人傳大椿以八千年為春。堪為比並否。
0581c04: 進云。若然。則常將日月為天眼。指出須彌作壽山。師
0581c05: 云。莊生此語垂下二千餘年也。進云。愛日舒光人共
0581c06: 仰。冰壺發燄有誰知。師云。慎莫浪流傳。僧顧左右云。
0581c07: 大眾一齊高著眼。謾教錯過目前機。師云。自知較一
0581c08: 半。問。十兆餘言即不問。八十一軸事如何。師云。公案
0581c09: 現在。進云。秪如古人問三千諸佛。道箇黃鶴樓中題
0581c10: 詩句。是何旨趣。師云。與你猶隔津在。僧擬議。師便打。
0581c11: 乃云。率陀境界。信非常情所測。據說人間四百年。彼
0581c12: 天為一晝夜。雖則玄風永扇。慧日長光。要且猶落數
0581c13: 量在。爭如我佛廣演華嚴。撤三乘之見網。謂成佛不
0581c14: 待歷三大僧祗。但一念相應。即證無量道果。任他劫
0581c15: 數之長短。世界之闊狹。總不出一剎那際三昧。故棗
0581c16: 柏云。十世古今。始終不離於當念。無邊剎海。自他不
0581c17: 隔於毫端。更說甚然燈居先。彌勒落後。驀拈拂子云。
0581c18: 試看者箇。始自鷲嶺分燈之後。少林傳芳以來。恒以
0581c19: 深心密願。於剎那際中廣作佛事。有時以大悲心梯
0581c20: 航九有。有時以大智力拔濟群生。縱饒虛空有盡。滄
0581c21: 海有盡。而斯人之誓願無盡。且道憑何薰修而得臻
0581c22: 此。良久云。且待須臾。自當證知。
0581c23: 普請摘茶次。師垂問云。直截根源佛所印。摘葉尋枝
0581c24: 我不能。古人既有明訓。諸仁因甚卻犯他忌諱。眾荅
0581c25: 不契。師代云。為眾竭力。又云。三峰門下。又云。替和尚
0581c26: 出一隻手。有僧問。狗子因甚無佛性。師云。不為分外。
0581c27: 僧云。因甚又道有。師云。莫隨他舌根轉。又僧問。黃檗
0581c28: 打臨濟三頓痛棒意旨如何。師云。徹骨徹髓。僧禮拜。
0581c29: 師云。念你是新戒。且放過一頓。
0581c30: 玅宗上座領謝守之居士請上堂。問。宅破家亡。阿誰
0582a01: 是主。師云。鬍張三。黑李四。進云。掛拂捲席。因甚不住。
0582a02: 師云。長安雖好。不是久居。進云。縫開楔棒時如何。師
0582a03: 云。功不浪施。進云。三問已巳蒙師指示。向上宗乘又若
0582a04: 何。師云。離波覓水。是大癡漢。問。四十九年栽花石上。
0582a05: 三百餘會著楔空中。今日和尚寶座高陞。未審又圖
0582a06: 箇甚麼。師云。洎被上座拶上壁。進云。莫便是和尚機
0582a07: 用麼。師云。聽事不真。喚鐘作甕。進云。可謂尋常一樣
0582a08: 窗前月。纔有梅花便不同。師云。閒言語拈過一邊。直
0582a09: 截處道將來。僧便喝。師云。兩重公案。進云。不入虎穴。
0582a10: 焉得虎子。師云。三十棒留與明日打。乃云。昨夜舜若
0582a11: 多神在虛空裏揚聲高叫曰。我有時乍雨乍晴天莫
0582a12: 測。泰山石敢當坐平地上。遂應聲和曰。我有時或凡
0582a13: 或聖人難識。各各道了。復相共耳語曰。大清國裏禪
0582a14: 和子。罕有湊吾輩機者。山僧木上座忍憤不過。向前
0582a15: 一時穿卻二公鼻孔。拽來三峰院裏。先問舜若多曰。
0582a16: 秪如昨日晴。今日雨。是甚麼法中收。試道看。次問石
0582a17: 敢當曰。不用愛聖。聖是空名。不用憎凡。凡是妄立。快
0582a18: 語來。二公未及對。無端被帝釋尊者天耳遙聞。乃歎
0582a19: 曰。大智哉。從今大清國裏永無妄自稱尊者。木上座
0582a20: 卒然聞得。乃呵呵大笑曰。尊者莫寐語。任你讚過三
0582a21: 十三天。要不過逢場作戲耳。卓拄杖下座。
0582a22: 中和淨戒二禪人同請上堂。問。適纔伐鼓考鐘。地搖
0582a23: 六震。今復高陞寶座。天雨四花。為是鋪花錦上。為是
0582a24: 好肉剜瘡。師云。莫塗污我耳。進云。竿頭絲線從師弄。
0582a25: 不犯清波意自殊。師云。圖度極矣。進云。別轉機輪。請
0582a26: 師再道。師便喝。僧亦喝。師便打。問。如何是虞山境。師
0582a27: 云。鵓鴿峰頭雲靉靆。如何是境中人。師云。清涼禪子
0582a28: 鼻昂藏。境與人相去多少。師云。曾有人問我。直得五
0582a29: 年分疏不下。乃云。不見一法。是大過患。諸兄弟。山河
0582a30: 大地是法。日月星辰是法。草木叢林是法。鱗甲羽毛
0582b01: 是法。既一切是法。作麼說不見。若見。刺腦入膠盆。不
0582b02: 見。又道成大過患。有鼻孔撩天的向者裏道得箇脫
0582b03: 體句。鼓聲咬破我七條。穿卻韶陽老人鼻孔。庶幾西
0582b04: 天東土不致寂寞。不然。缽盂口向天。豈不礙塞殺人。
0582b05: 說比丘戒日。玅宗禪師領瞿孺人請上堂。問。承古有
0582b06: 言。目前無闍黎。那箇是賓。師云。賊身已露。此間無老
0582b07: 僧。阿誰是主。師云。擬瞞三峰。那十方國土中唯有一
0582b08: 乘法。何者是權。師豎起拄杖。但以假名字引導於眾
0582b09: 生。何者是實。師云。識得即知落處。不許夜行剛把火。
0582b10: 以何為照。師云。看破闍黎。直須當道與人看。以何為
0582b11: 用。師便打。進云。法令已巳行。後語稍遲。師打云。末後不
0582b12: 來。猶虧一半。問。高沙彌不登壇。盧行者不祝髮。如何
0582b13: 是戒。師云。少間驗取。世尊說一大藏教盡成虛設。祖
0582b14: 師留千七百則公案猶是葛藤。如何是禪。師云。目前
0582b15: 可鑑。窮諸玄辯。若一毫置於太虛。竭世樞機。似一滴
0582b16: 投於巨壑。如何是教。師云。釋迦四十九年不曾說著
0582b17: 一字。進云。恁麼則一枝無孔笛。吹出許多般。師云。罕
0582b18: 遇知音。問。七聚五篇即不問。缽盂分付事如何。師云。
0582b19: 試過手來。進云。忽遇箇裂碎袈裟。撲破缽盂底到來。
0582b20: 又作麼生。師云。情知你孟浪。進云。好手手中呈好手。
0582b21: 紅心心裏中紅心。師云。七棒對十三。乃云。巖寺春晴。
0582b22: 野花開似錦。人人眼裏有睛。未達境惟心。起種種分
0582b23: 別。達境惟心。已分別即不生。分別既不生。即今風動
0582b24: 塵起。鳥啼花落。是境。不是境。若是境。且道即心起耶。
0582b25: 離心起耶。果是箇機先得路底。兩隻芒鞋踏遍四五
0582b26: 百條花柳巷。一條拄杖穿過二三千處管絃樓。何處
0582b27: 不是本地風光。那待見絕玄微。語離滲漏。方謂之到
0582b28: 無為安樂之鄉。秪如即今具三千威儀。八萬細行底
0582b29: 簇簇上來。又如何分付。遂擲下拂子云。透過祖師關
0582b30: 捩子。始信山河非眼睛。
0582c01: 佛誕日。圓菩薩戒。兼付法孫六吉居士請上堂。問。三
0582c02: 十二相攙倒浣盆描不就。八十種好蘸乾香水盡難
0582c03: 成。正恁麼時。獨尊之旨向甚麼處著。師云。三峰只管
0582c04: 看。進云。脫珍御。著弊垢。又圖箇甚麼。師云。秪為老婆
0582c05: 心切。進云。二千年前事。今日已見端倪。師云。未信你
0582c06: 在。僧便喝。師打云。討棒喫。乃云。未離兜率。已降王宮。
0582c07: 未出母胎。度人已巳畢。大小棗柏只見錐頭利。不見鑿
0582c08: 頭方。殊不知釋迦老子是箇脫珍御服。著弊垢衣。入
0582c09: 泥入水。為人底漢。雖契經有云。淨法界身本無出沒。
0582c10: 然菩薩若不行於非道。則不名通達佛道。據實而論。
0582c11: 兜率內院既有護明大士。淨梵王宮不可無悉達太
0582c12: 子。周行目顧。自他降神出胎。說青道黃。還伊度人說
0582c13: 法。是法仍住法位。原不移易他一絲毫許也。省得一
0582c14: 輩狹劣凡夫大驚小怪。今日是他二千餘年前降誕
0582c15: 之辰。三峰依條攀例。驀頭與他一杓。爾諸人若不當
0582c16: 兒戲。則經有經師。律有律師。從茲玄風永扇。慧日長
0582c17: 光。威儀濟濟底嚴淨毘尼。意氣昂昂底弘揚祖道。各
0582c18: 期勵志扶宗。報佛恩德。何難上古風規不見於今日
0582c19: 哉。即今時至理彰。且作麼道一句為之表信。乃揮拂
0582c20: 子云。好看法苑騰佳氣。優缽花開遍界春。
0582c21: 汪門佘孺人初度請上堂。問。遊戲神通底為甚下腳
0582c22: 不得。師云。花須連夜發。莫待曉風吹。進云。田地穩密
0582c23: 底為甚抬腳不起。師云。寸釘入木。進云。只此二句。還
0582c24: 有優劣也無。師云。有。進云。不妨拈出大家看。師便打。
0582c25: 問。烏目澗晝夜潺湲。鵓鴿峰古今蒼翠。未審拄杖子
0582c26: 壽量幾何。師云。亙古亙今。進云。崗陵之喻。松柏之章。
0582c27: 拈向一邊。和尚將何慶祝。師云。何不領取前話。進云。
0582c28: 某甲則不然。師云。試杜撰看。進云。打翻日月開天眼。
0582c29: 踢倒須彌見壽山。師云。且過一邊著。乃云。少室峰前
0582c30: 不存聖諦。曹溪路上豈著俗談。上古風規既在。即今
0583a01: 考鐘伐鼓。又發明箇甚麼。驀拈拄杖云。看。看。無位真
0583a02: 人來也。說道赤肉團上壁立萬仞。任是八臂那吒撲
0583a03: 不破。都道理隨事變。事得理融。蟠桃三千年一度開
0583a04: 花。猶落人間數量。要續我佛慧命。苟非明生生不息
0583a05: 之機。那能會萬物為一己已。復卓拄杖一下云。一生二。
0583a06: 二生三。三生萬物。如是則生生不息也。且道還假權
0583a07: 實照用也無。良久云。三千里外絕淆訛。
0583a08: 立夏日。朱華甫居士為母誕日請上堂。問。世尊說不
0583a09: 著的。和尚作麼生說。師云。諦聽。諦聽。進云。祖師行不
0583a10: 到的又作麼生行。師云。快走。快走。進云。分明一句無
0583a11: 私語。顯發須憑過量人。師云。直饒將來。他亦不受。問。
0583a12: 山花郁郁。幽鳥喃喃。佛祖機關。盡成露布。請和尚蓋
0583a13: 覆著。師云。三峰有眼不曾見。進云。果然蓋色騎聲。超
0583a14: 佛越祖。師云。失口道著。乃云。大道無拘。觸處成現。一
0583a15: 塵一剎一如來。一葉一花一世界。盡謂諸佛眾生一
0583a16: 有多種。誰識聖人凡夫二無兩般。明之者鎔瓶盂釵
0583a17: 釧為一金。證之者攪酥酪醍醐為一味。如水合水以
0583a18: 無異。似空合空而不分。所以欲識佛性義。當觀時節
0583a19: 因緣。時節若至。其理自彰。即今三春已巳過。九夏初臨。
0583a20: 陰陰夏木全彰堅固法身。漠漠水田永續綿長慧命。
0583a21: 亙古今了無變異。窮天地毫沒遮攔。且道如此提唱。
0583a22: 是佛法商量。是世諦流布。驀喝一喝云。須識壺中日
0583a23: 月長。
0583a24: 謝聖恩老和尚齋上堂。舉昔演祖偈云。山前一片閒
0583a25: 田地。叉手叮嚀問祖翁。幾度賣來還自買。為憐松竹
0583a26: 引清風。沒量大人被片閒田地使得七上八落。雖引
0583a27: 得些松竹清風。何能濟叢林實事。爭似我聖恩法叔
0583a28: 自到祖翁地上。金鋤不動。靈苗自生。今以玉粒炊香
0583a29: 餉我一眾。不信。但看缽裏飯。碗裏羹。從何處得來。諸
0583a30: 仁能下得口。不惟芬生齒頰。抑且甘潤咽喉。人人一
0583b01: 飽忘饑。不異雪峰鰲山成道時也。直饒金牛托出法
0583b02: 堂底。應難媲美。維摩擎來香積底。未易較優。自非真
0583b03: 慈注念。普行存心。何能有此盛作。爾諸大德有向食
0583b04: 堂裏道得箇慶讚句。庶博山頭和尚熙怡一笑。不然。
0583b05: 端坐受供養。豈不慚惶殺人。
0583b06: 
0583b07: 
0583b08: 
0583b09: 
0583b10: 雨山和尚語錄卷第十三終
