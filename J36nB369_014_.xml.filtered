0958b01: 蔗菴範禪師語錄卷十四
0958b02: 侍者元隆錄
0958b03: 住越州東關天華寺語錄
0958b04: 洞明雪照請上堂劉鐵磨闖入大溈堂奧然末山捺
0958b05: 下灌谿雲頭得從上純全提今時綱要近來一等大
0958b06: 老喚作棄地餿殘離醇糟粕有眼不敢覷著有口不
0958b07: 敢談著豈知雞岫精華熊峰骨髓醒人甘露活命饔
0958b08: 飧無過此也若能細細嘗之則見非鹹非淡非苦非
0958b09: 甜非酸非辣是為雪山真正美味到此田地可稱飽
0958b10: 參衲子絕學高人據山僧看來正好喫棒在何故要
0958b11: 為達磨真苗裔須是千錘百鍊剛。
0958b12: 上堂三十年前見愚菴老人扯下半邊鼻孔痛恨不
0958b13: 休三十年後被天下衲子扭落兩莖眉毛懊悔無已巳
0958b14: 如今觸著舊時痛處不覺高聲大喊你道喊箇甚麼
0958b15: 三伏暑中細嚼冰十二月裏冷心痛。
0958b16: 青峰菴尼道真請上堂舉淨居尼玄機禪師到雪峰
0958b17: 峰曰汝名甚麼曰玄機峰曰日織多少曰寸絲不挂
0958b18: 遂禮拜退纔行三五步峰召曰袈裟角拖地也尼回
0958b19: 首峰曰大好寸絲不挂師曰雪峰傳持石頭正脈仰
0958b20: 重者如眾星拱北歸往者如萬水朝東到者裏把不
0958b21: 住一味順風撒沙和羹送飯淨居箇尼理直氣壯心
0958b22: 大志剛只有進前之謀且無善後之策總領過一邊
0958b23: 今日道真上人涉江過水而來蓋是舊時熟識不復
0958b24: 細問蹤由但其艱苦備嘗傾心吐膽言言見旨句句
0958b25: 明宗秖要一念未生時踢倒界墻好說終日穿衣寸
0958b26: 絲不挂終日勞碌那事無妨要與淨居同箇轍青峰
0958b27: 珍重舊家山。
0958b28: 上堂天上天下或尊或貴何呂施張朱秦尤許十方
0958b29: 國土中大千世界裏啾啾亂鳴鼓發狂鬧總是者棚
0958b30: 傀儡舉拂子當初不可得而今賤如土乃擲下。
0958c01: 上堂良久於焉得把臂山犬喜人歸若有流水詩成
0958c02: 落花夢醒者出來呈似老僧看僧問如何是同行不
0958c03: 同意師曰黃金鑄就伍員心。
0958c04: 上堂百歲老翁頭不白箇箇無疑十八女兒不繫裙
0958c05: 人人不信觀音菩薩將錢買胡餅放下手卻是饅頭
0958c06: 疑也不疑雲門道扇子跳上天觸著帝釋鼻孔東
0958c07: 海鯉魚打一棒雨似盆傾信也不信卓拄杖三十年
0958c08: 年後悟去不可知。
0958c09: 上堂欲識天華境分明盡在目門前幾箇山屋後一
0958c10: 叢竹中有一聯詩非關文字語言不屬平上去入有
0958c11: 人讀得來曹溪文獻可徵雲門韻譜可續讀不來問
0958c12: 取東鄰田入叔喝。
0958c13: 李馥初檀越請上堂大豪傑人做大豪傑事必有待
0958c14: 而後發則大機絕回互大用無忌諱將龜毛繩子穿
0958c15: 卻一切人鼻孔傍觀者悚然一切是非毀譽俱著不
0958c16: 得拈拄杖山僧拄杖子有時為春風和氣皆可追從
0958c17: 有時為石火電光無敢湊泊有時作風流儒者淵才
0958c18: 雅思振刷綱常有時作出格道流顧鑑頻申揮斥佛
0958c19: 祖驀打一僧曰者一棒清楚得來商量得下入世而
0958c20: 無拘安行而自得若未得恁麼乘閒且靠壁有與定
0958c21: 思君。
0958c22: 上堂木狗司夜烏雞踏雪達人到此千奇百怪懵懂
0958c23: 禪流無繩自縛隨處樂太平為汝再斟酌豎拂子葵
0958c24: 花向日分千態菊蕊迎霜共一姿。
0958c25: 上堂舉黃檗見趙州來便閉卻方丈門州將把火於
0958c26: 法堂內叫曰救火救火檗開門扭住曰道道州曰賊
0958c27: 過後張弓師曰此道賴以宗主黃檗獨慎其重明鑑
0958c28: 極以秋毫趙州無出其右可為縱奪可觀回互得妙
0958c29: 然一箇主令太嚴一箇客情過縱未免縫罅難齊要
0958c30: 諸人自去檢點山僧不敢說破何故信知君日後開
0959a01: 口罵應多。
0959a02: 道源都寺請上堂問情無向背底妙密難言斧劈不
0959a03: 開底請垂方便師曰深讎厚怨不共戴天進曰日居
0959a04: 月諸已巳見端倪師曰山僧眉毛長多少進曰大似無
0959a05: 人知師曰一拶便出進曰秖如妙密難言還可借得
0959a06: 一轉也無師曰我拖犁汝拽耙乃曰處處田禾熟家
0959a07: 家稻梁肥獨我天華寺倉廩元舊精空庫司仍復告
0959a08: 匱一堂禪子甘靜悠悠兩班頭首勞心碌碌山僧素
0959a09: 性愚鈍不解借花插戴假裝好漢所喜有箇家裏人
0959a10: 具得副真心熱腸庶事旁午躬吐握之勞祖業分明
0959a11: 藉股肱之重廬陵米價鎮州蘿蔔總不論量秖要碗
0959a12: 頭豐盛席面光鮮少室真猷不墜洞山血脈相通雖
0959a13: 則如是不昧當機全身奉重一句作麼生道白髮滿
0959a14: 頭稚子態丹心一點照無私。
0959a15: 上堂遠方無處尋近邊不用覓打破無字關事事謾
0959a16: 不得顧左右老趙州甚麼處去也良久休休捉賊不
0959a17: 如趕賊。
0959a18: 尼智林生日請上堂通身是手提不起底豎拂子如
0959a19: 今提起通身是口道不盡底擊拂子如今道盡者裏
0959a20: 領得些子如從母胎裏跳出時地一聲將無量劫
0959a21: 來鬱勃之氣一口歎出始信道頭頂青天腳踏片地
0959a22: 年登耳順景在桑榆空中布彩鏡裏飛花莫不皆吾
0959a23: 本分風光隨緣應用如是則父母未生前一句不再
0959a24: 生疑父母已生後一句無復有惑正當生日一句不
0959a25: 可不知時值小陽天氣好無影樹頭純是花。
0959a26: 上堂二七已巳過面上塵埃未洗潔淨三七到來路頭
0959a27: 逼窄轉見淆訛向被位裏坐守待悟有志之士不為
0959a28: 也卓拄杖者裏拌得命忘得身卷舒朝暮紙窗一任
0959a29: 風吹破。
0959a30: 上堂君臣道合五鳳樓頭展腳眠向背不存萬年床
0959b01: 子無心憶清貧自樂濁富多憂生平傲岸其志不可
0959b02: 測釋迦彌勒四七二三以手握拳曰不消一捏。
0959b03: 上堂為訪道道是假名謂參禪禪是何物兩頭俱坐
0959b04: 斷傾盡歲寒心根性卑劣底到者裏自生退屈氣質
0959b05: 剛暴底到者裏頭角太露要與黃面老人同一受用
0959b06: 山僧為諸人決一策良久大開正眼仍多累打失眉
0959b07: 毛萬事休。
0959b08: 淑安淡如同胡善人請上堂樓頭閒卷疏簾但有寒
0959b09: 風颯颯天際客來遠棹聞知喜氣津津始相見若屏
0959b10: 息停機及取茗飲訖問些家常說些淡話如大海水
0959b11: 人方圓器猶太虛空隨大小瓶旨無二極趣必同歸
0959b12: 明明暢自己巳本懷歷歷是劫前風景雖然如此外麤
0959b13: 易鑑不用他疑內密難窮惟應親證且親證箇甚麼
0959b14: 施主有齋誰敢不飽。
0959b15: 大慶院智耀德松德培等受戒請上堂妙道非遐潛
0959b16: 心體之而目擊至趣不遠有志得之則甚深若與麼
0959b17: 去恐有物礙膺未得消化是為生死根本直饒劫外
0959b18: 春光徘徊自得今時風月瀟洒無拘悟迷俱絕事理
0959b19: 雙融只可飽食終日逐色隨聲要達從上正脈幾時
0959b20: 能搆拈起拄杖者箇諸佛傳之為大智慧燈爍破幽
0959b21: 暗歷祖稟之為大海舟楫普捄沉迷現前諸人受之
0959b22: 為如意寶珠周濟貧乏既然如是沒底缽盂人人自
0959b23: 有無相田衣箇箇具足是為大慶幸了山僧敢不為
0959b24: 之喝彩卓拄杖細嘗冰雪能無猒開到梅花香自多。
0959b25: 上堂行腳高人究此大事南奔北走闊狹短長無不
0959b26: 明了孤村紅樹三徑寒雲莫不觸我目也松鳴幽籟
0959b27: 漁送清歌莫不快吾心也行腳事不問你鬧市裏相
0959b28: 見時作麼生良久擊拂子千里持來一擊粉碎。
0959b29: 上堂睡來合眼醒來搔首試問諸人汝還會否會得
0959b30: 橫七豎八正相應不會屋後門前休亂走喝一喝。
0959c01: 上堂威音那畔若知高下日用門頭識得淺深才好
0959c02: 忘功罷業穩坐家山一任雲籠孤岫霧鎖千巖胸中
0959c03: 已巳絕是非悉聽風鳴萬籟眼底不存彼此何妨浪捲
0959c04: 長江正恁麼時賓主兩忘正偏不立如何舉似僚佐
0959c05: 不令拘禮數時閒徐步月明前。
0959c06: 上堂柯韻悠揚市聲隱約朝去暮來接響互答小橋
0959c07: 流水悄然如話謂是拈花微笑之宗謂是面壁安心
0959c08: 之旨謂是衲僧親切之談有道得恰好與你一柄龜
0959c09: 毛拂子差排佛祖若無人道得只好留在自用拈拂
0959c10: 子下座。
0959c11: 彌陀誕日即達虛老宿生忌兼薦十周諱日法柱監
0959c12: 院率眾請上堂拈起拄杖大眾見麼彌陀如來達虛
0959c13: 老師在山僧拄杖頭上坐千葉寶蓮眉毛撕結各說
0959c14: 本因也彌陀如來道我是今朝生日後以出家修行
0959c15: 成道住淨土發許多大願一願不圓滿不取菩提故
0959c16: 有黃金階道碧玉樓臺樹林水鳥盡演真常提攜一
0959c17: 切人出離苦趣同受極樂住來經無量億劫家風如
0959c18: 舊尊卑貴賤皆吾眷屬你那裏坑坎堆阜雜穢充遍
0959c19: 聚集的是盡十方強漢以五濁心為究竟有甚麼好
0959c20: 處達虛老師道我也是今朝生日後以出家修行訪
0959c21: 道住天華做許多事業一事不冠冕不肯放心故能
0959c22: 佐治道路式廓禪叢祥麟彩鳳均獲依棲開導一切
0959c23: 人拔斷貪根培養福種別來已巳有十餘年條令斬新
0959c24: 緇素大小皆吾子孫你者裏清淨幽寂忘懷無事收
0959c25: 錄底是盡大地貧兒以一佛號為資本有甚麼奇特
0959c26: 拄杖子聽見忍俊不禁突出眾前曰二位尊慈費此
0959c27: 唇舌著甚來由你彌陀如來開淨土之門極是正當
0959c28: 人人歸仰也不必再稱尊貴你達虛老師坐香嚴之
0959c29: 舍極是自在箇箇信服也不必更誇富麗其中有箇
0959c30: 情節聽我說明罷了卓拄杖盤珠宛轉無痕跡紅日
0960a01: 朝昇暮在西。
0960a02: 上堂山上行船垣頭走馬啞子唱歌知音實寡細說
0960a03: 與君轉不明好問東村王大姐喝一喝此一著近來
0960a04: 不直半文何用之乎者也放下放下。
0960a05: 上堂口吻未開全機敗露若說箇汝莫搜求我不孤
0960a06: 負達磨門風有甚好處離四句絕百非太虛空裏鑿
0960a07: 箇孔竅拍案一下功歸蕭相國氣盡戚夫人。
0960a08: 上堂良久顧左右是事為云何復良久拈拄杖知是
0960a09: 般事便休免得外邊尋討卓一下。
0960a10: 上堂舉德山密和尚曰僧堂前事時人知有佛殿後
0960a11: 事作麼生師曰德山老漢半吞半吐不明不暗若是
0960a12: 天華乃曰僧堂前事所不能知佛殿後事且不必顧
0960a13: 懷州牛喫禾因甚益州馬腹脹者裏知得師子掣斷
0960a14: 黃金索不然江水滔滔山雲疊疊。
0960a15: 上堂不願成佛莫求作祖說妙談玄麻纏紙裹若有
0960a16: 本分急須嘔吐曝背簷前或起或坐喝一喝男子漢
0960a17: 志在四方豈肯綢繆戀鄉土。
0960a18: 上堂舉投子因芙蓉楷問祖師言句如家常茶飯離
0960a19: 此之外別有為人處麼子曰汝道寰中天子還假堯
0960a20: 舜禹湯也無蓉擬進語子以拂子驀口摵曰汝發意
0960a21: 來早有三十棒也蓉忽開悟禮拜便行子曰且來闍
0960a22: 黎蓉不顧子曰汝到不疑之地耶蓉掩耳而出師曰
0960a23: 天下之事當與天下共之芙蓉當時見投子道寰中
0960a24: 天子還假堯舜禹湯也無便掩耳而去可令天下人
0960a25: 復聞白雪之高再睹清風之穆投子縱有神機技癢
0960a26: 無益芙蓉既落他彀中被他調度欲聚十方世界為
0960a27: 鐵鑄不得一箇錯字。
0960a28: 上堂四五日不與諸人說著此事拄杖子皮膚燥癢
0960a29: 此事近來不是難說要箇分剖底人千中尟一然山
0960a30: 僧豈敢以人廢言卓拄杖喝一喝。
0960b01: 上堂舉梁山觀和尚因僧問如何是從上傳來底事
0960b02: 山曰渡水胡僧無膝褲背馱梵筴不持經師曰先達
0960b03: 轉位就功入泥涉水要人向者裏全身擔荷非麤心
0960b04: 大膽見得會得以為是了且梁山老祖恁麼道還是
0960b05: 明從上底事為復答者僧話辨別得來宗本得以勁
0960b06: 氣天華喜其有人檢點不出冬天寒冷參退喫茶。
0960b07: 上堂拈拄杖有花必同尋有月必同賞衲僧面前來
0960b08: 一點用不著雖然無用處且留他在者裏何謂家無
0960b09: 滯貨不富。
0960b10: 上堂事礙即種種成異理融即法法必均拈拄杖若
0960b11: 喚作拄杖有頭無尾雖飽無力不喚作拄杖有尾無
0960b12: 頭動便費手道得事理兼到頭尾相稱好與拄杖子
0960b13: 相見不然須臾俱自老慮幾能閒。
0960b14: 上堂三七廿一倚墻靠壁總恁麼去有甚氣息不若
0960b15: 翻轉面皮放開懷抱一挑土二般柴語語默默盡達
0960b16: 磨胸中欲吐底恐負心衲子顧了者邊失了那邊要
0960b17: 與佛祖為師豈是容易豎拂子君不見無數行人古
0960b18: 路頭造次經過幾相讓擊拂子一下。
0960b19: 上堂拈拂子盡大地人從者裏消愁解悶切忌世諦
0960b20: 流布放拂子盡大地人從者裏情斷路絕莫作佛法
0960b21: 商量不拈不放時道得相應東閣門前揖上客西市
0960b22: 街頭稱莫逆不然山僧為汝通箇消息擊拂子者裏
0960b23: 便是通途此外別無捷徑。
0960b24: 徐友章居士請上堂尊貴天然不假造作迷失底一
0960b25: 脈相承如同陌路悟得底千途運轉不暫分岐所以
0960b26: 者一著子貴乎自肯信自肯承當生處熟熟處自生
0960b27: 有時擲去拋來正好了夢中活計有時山頭嶺尾不
0960b28: 妨作世外閒人木樨花發不可無山谷之笑聲溺器
0960b29: 踏翻自當有無盡之叫喚因有如是回互旁參縱橫
0960b30: 不犯之妙密故有如是八面衝鋒萬機普應之玲瓏
0960c01: 然則衲僧門下猶有事在你道有甚麼事良久曰家
0960c02: 常茶飯。
0960c03: 復舉龐蘊居士先謁石頭問不與萬法為侶者是甚
0960c04: 麼人石頭以手掩其口士豁然有省後參馬祖亦如
0960c05: 前問祖曰待汝一口吸盡西江水即向你道士浩然
0960c06: 大徹師曰二大老醞靈鷲之醇秉少林之直鞭笞凡
0960c07: 聖陵鑠古今此其餘事但可惜將箇龐老斷送在西
0960c08: 江水裏至今不得出頭友章居士夜深而到茗碗而
0960c09: 坐道誼藹然誠如夙契不消搖唇動手自然意氣相
0960c10: 投不與萬法為侶底人甚麼處不是豎拂子大眾見
0960c11: 麼前有青山後有竹相攜同步且陶然。
0960c12: 上堂河魨羹鴆毒飯無上醍醐不肯換拌身捨命莫
0960c13: 生疑死去活來始解隨機應變呈拂子和盤托出了
0960c14: 也愛者任君餐不喫亦從便。
0960c15: 上堂舉雪峰在洞山時山問作甚麼來峰曰斫槽來
0960c16: 山曰幾斧斫成峰曰一斧斫成山曰此是者邊事那
0960c17: 邊事作麼生峰曰直得無下手處山曰猶是者邊事
0960c18: 那邊事作麼生峰休去師曰與家裏人說家裏事鉅
0960c19: 細分明是非淨盡洞山雪峰千里芙蓉一樽竹葉實
0960c20: 為知己巳難逢若是那邊事來朝更問故人看。
0960c21: 上堂舉僧問慈明己巳事未明以何為驗明曰玄沙曾
0960c22: 見雪峰來曰意旨如何明曰一生不出嶺師曰慈明
0960c23: 不以家規開發後人惟借別人鼻孔出氣使者僧有
0960c24: 九萬里之程仍為淹滯不能奮飛且天華恁麼道還
0960c25: 有長處也無雪中王子棹月下謫仙杯。
0960c26: 上堂坐豐美筵席唱太平曲子無不爽心稱快也是
0960c27: 擔板漢住荊棘叢林入虎狼群隊無不戰驚受懼也
0960c28: 是擔板漢有箇人有時恁麼也是不恁麼也是有時
0960c29: 恁麼也不是不恁麼也不是我知你也是擔板漢喝
0960c30: 一喝。
0961a01: 上堂窮子忽歸家入門盡看見欲識故園春桃花開
0961a02: 爛熳更問本來父母面良久兩重公案。
0961a03: 上堂主伴兼明上下交徹我不嫌汝不知汝莫怪我
0961a04: 不說免使後人論得失拍禪床若是其中人知得臨
0961a05: 濟在黃檗喫三頓棒大似蒿枝拂。
0961a06: 冬至上堂真實人說底話出聖凡情量大丈夫行底
0961a07: 事與日月馳輝是故有時截斷千差寒威凜凜有時
0961a08: 放開一路煖氣炯炯便見玉墀春度緹室灰飛陰霾
0961a09: 消去陽德復來顧物情積懷斯暢慶祖道祕密攸宣
0961a10: 天華者裏洞山果桌懶得掇出掇進雲門胡餅免得
0961a11: 搓圓捏扁只好喫杯趙州清茶與真實人說些真實
0961a12: 話卓拄杖花開鐵樹十分妍焰發寒冰四壁煙石女
0961a13: 曉將雲鬢整向天長揖祝堯年。
0961a14: 上堂維那白椎曰法筳龍象眾當觀第一義師曰灼
0961a15: 然達磨不曾道著者一句維那盡力已巳提持堪笑老
0961a16: 瞿曇昨日定今日不定便下座。
0961a17: 上堂真歇老祖道我於丹霞先師一掌下伎倆俱盡
0961a18: 覓箇開口處不可得此話說來都是肯信山僧侍愚
0961a19: 菴先師二十餘年提金剛鎚擊碎窠臼將黑豆子換
0961a20: 卻眼睛痛恨難消討箇住手時不可得此事說來孰
0961a21: 能辨別如今信與不信辨與不辨霜重風寒珍重歸
0961a22: 堂各宜自愛。
0961a23: 上堂臨濟賓主句在當時皆謂美談趙州喫茶去到
0961a24: 今日乃為曠典不知古人垂一機吐一句殺活並行
0961a25: 事理俱備是為少室家風曹溪正脈柰天下人覓他
0961a26: 來處不著天華恁麼道也是臘月扇子只好高閣何
0961a27: 故有眼不識賓主者最多有口不得茶喫者不少。
0961a28: 達磨忌上堂皮髓分了賸下隻履殃及兒孫無所砥
0961a29: 止南北東西上下彼此拋明月珠弄泥彈子十箇五
0961a30: 雙努目切齒心不汝欺言都逆耳范蠡五湖莊周一
0961b01: 指擊拂子一曲胡笳如斯而已巳。
0961b02: 上堂有一句謾天謾地有一句徹頭徹尾大悲千手
0961b03: 摸不著淨名一默豈能傳山僧最不喜人向野狐窟
0961b04: 裏蹲踞不許人向佛祖頭邊坐臥安肯教壞人家男
0961b05: 女擲拂子此事而今只好拋在垃圾堆頭。
0961b06: 上堂佛之與祖請出門外玄之奧妙放在壁邊既不
0961b07: 可主賓相穆有甚麼敲唱同時諸人盡是高明山僧
0961b08: 一味疏懶自五更聞鐘而起洗面燒香作禮喫滾水
0961b09: 日中三餐夜裏一息曾不知時節換寒暑遷頭飛雪
0961b10: 喝一喝。
0961b11: 上堂殺人刀下留得性命活人劍下鮮血橫流花街
0961b12: 柳巷機機逸格肉案酒樓處處精神一切法是佛法
0961b13: 一切心是佛心喝不信道合有恁麼說話。
0961b14: 上堂僧問無味之談塞斷人口某甲不問師還答否
0961b15: 師曰言清行濁事君子所不為曰千聖所由無踰於
0961b16: 此師曰三十棒曰天人群生類皆承此恩力師曰未
0961b17: 有參學眼在乃拈拄杖卓一下莫效張生辨龍鮓須
0961b18: 知鄭子試黿羹。
0961b19: 上堂寒風刺骨嚴霜切肌知冷煖者自不蹉過千聖
0961b20: 近傍不得底山僧無開口處諸人如何理會良久曰
0961b21: 退身三步。
0961b22: 湛祖忌日上堂無生示生無滅示滅逸群上士端不
0961b23: 從者裏追思昔年不去今日不來本色英流定不向
0961b24: 此間仰止若道誨敕嚴明家風浩大慧焰亙天支胤
0961b25: 繁盛正是矮子觀場盲人摸象要識祖翁真實所在
0961b26: 喝垂手懶提無相印當風妙挾隱全該。
0961b27: 上堂山僧事事不如人亂道生平喪本真骨肉謗疑
0961b28: 是讎寇敢期一曲和陽春若是本分作家自不作佛
0961b29: 法解會畢竟如何喝大蟲不喫生人膽。
0961b30: 上堂我無口不能道汝有耳不須聽適有人從西江
0961c01: 來卻說襄州龐居士領著靈照女在村頭巷尾高聲
0961c02: 叫曰生意不濟不如歸去大眾你道是甚麼生意有
0961c03: 漏笊籬無漏木杓。
0961c04: 上堂言語道斷心行處滅迦葉親聞和心嘔出無迂
0961c05: 而談無闊而行悟了底須遇人若披浮雲而睹青天
0961c06: 不然且看虛空裏釘箇橛子卓拄杖天下不可一日
0961c07: 無此。
0961c08: 上堂舉曹山辭洞山靜久思動忙不及閒洞山曰甚
0961c09: 麼處去曉色東原夜寒南浦曹山曰不變異處去寸
0961c10: 心千里一札十行洞山曰不變異處豈有去耶英雄
0961c11: 肝膽盡露酒邊曹山曰去亦不變異去就分明古今
0961c12: 榜樣師曰洞山老婆心切曹山小兒氣驕視功名猶
0961c13: 緒餘之事顯尊貴乃久遠之條有人於此知得源頭
0961c14: 如放下千斤擔子住無住相正好盤桓行無行跡不
0961c15: 妨遊戲不然再為你下箇注腳轉步踏翻空劫地縱
0961c16: 橫不離腳根頭。
0961c17: 解制上堂脊梁挺起參黃楊木禪口門大開喫白米
0961c18: 飯雍雍美盛一朝濟濟稱為多士宛然太平光景可
0961c19: 以坐嘯乾坤所恨黃面老漢半夜裏被星光換了眼
0961c20: 睛大驚小怪帶累兒孫處處爭喧家家競鬧執定死
0961c21: 法無有活變多少人受他羅籠不得自在諸人要跳
0961c22: 出窠臼山僧有箇暗號子傳授你以拂子畫⊙云如
0961c23: 是如是。
0961c24: 示眾上
0961c25: 除夜示眾若論此事猶世間做生意底人相似其富
0961c26: 商大賈本自寬餘利能倍入到近年煞節從前細細
0961c27: 結算將來一一清楚得去秖有人負我曾無我負人
0961c28: 才好豐餚美酒紅爐熾炭合家老小歡娛達旦批評
0961c29: 張長李短論說古今得失呼盧喝彩醉舞狂歌童僕
0961c30: 滿前頤指如意謂之守歲若是做經紀生意之人又
0962a01: 折了本冬殘歲暮事事不能消繳色色不能周全罌
0962a02: 無鼠耗之粟灶無傳火之薪索逋連催屢逼妻孥啼
0962a03: 饑號寒顰眉蹙額長嗟浩歎蓋本微利薄一至此也
0962a04: 吾出世學道人亦復如是最初擔參方行腳之本志
0962a05: 要博悟明己巳事之利息涉山川冒寒暑棄父母親知
0962a06: 識行門廣大法海汪洋作事必誠履操務實白汗出
0962a07: 過幾身桶底脫落一番洞見釋迦心肝深徹達磨骨
0962a08: 髓孤峰獨宿也得鬧市橫趨也得刀山裏匿跡也得
0962a09: 劍樹上安身也得無絲毫黏染無一點牽纏到生死
0962a10: 交接之際謂之臘月三十日自然徹底風流無窮變
0962a11: 化或有般漢半青半黃似真似假既不奮決烈遠大
0962a12: 之志不肯受真正宗匠鉗錘隨流滾滾業識茫茫情
0962a13: 識冤家步步不離境緣債主重重圍繞驅逐無方躲
0962a14: 避無路逮至臘月三十夜算帳時頭頭不了債債不
0962a15: 清廬陵米價不知高低鎮州蘿蔔不知貴賤青州布
0962a16: 衫不知輕重大乘井索小乘錢索不知長短乾矢橛
0962a17: 堆塞胸次須彌山聳峙面前更可怨者閻羅老子需
0962a18: 索飯錢縮手無措噬臍莫及飲食無味坐臥不安東
0962a19: 也嘖嘖西也囂囂直逼拶到萬仞崖前荊棘林裏諸
0962a20: 佛無計可援歷祖無術可捄喜得狹路上遇著資聖
0962a21: 長老善慰他道不要忙不妨事我有大慈悲有大方
0962a22: 便解汝憂愁排汝疑悶長汝銳志助汝峻機以如意
0962a23: 畫一⊕相曰向者裏搆得舊時缺欠一筆勾消來年
0962a24: 枉顧刮目相待苟或躊躇父子上山各自努力。
0962a25: 端午示眾蒲酒三杯下翠樓石榴花插滿人頭湘江
0962a26: 兩岸煙波闊看鬥龍舟歸去休堪笑楚屈原向死水
0962a27: 裏浸殺致成話柄亙古流傳惟我林下人自有本色
0962a28: 家風終不肯逐世諦移情隨時節改步他方狂鬧此
0962a29: 土晏然艾虎桃符不必高挂維虺維蛇無處開口況
0962a30: 且三角粽無米可裹雄黃酒非其所宜以拂子畫一
0962b01: ○曰秖將箇雲門胡餅供養大眾當要奮發大志鼓
0962b02: 起精勤任你橫咬豎咬直咬到計窮力盡想竭情枯
0962b03: 忽然咬破不但人人飽腹箇箇充饑即曠大劫來事
0962b04: 悉在其中則知三閭大夫不曾浸殺面目現在汨羅
0962b05: 灣裏清風愈烈設使溺於聞見坐於心識拘於取捨
0962b06: 膠於是非未免被妄情所轉更聽石頭老祖道謹白
0962b07: 參玄人光陰莫虛度。
0962b08: 示眾氣宇擅文武豹略嘉聲揚佛祖鴻猷必須頂門
0962b09: 有眼語下無私不然十箇有五雙輥向得失是非裏
0962b10: 去古人面目現在不知誰是同儔遂舉欽山雪峰嵒
0962b11: 頭同到德山欽乃問天皇也與麼道龍潭也與麼道
0962b12: 未審德山如何道德曰汝試舉天皇龍潭底看欽擬
0962b13: 議德便打欽被打歸延壽堂曰是則是打我太煞嵒
0962b14: 頭曰汝與麼他後不得道見德山雪竇曰諸禪德欽
0962b15: 山置箇問端甚是奇特爭柰龍頭蛇尾汝試舉天皇
0962b16: 龍潭底看以坐具便摵大丈夫漢捋虎鬚也是本分
0962b17: 他既不能德山只得令行一半令若盡行嵒頭雪峰
0962b18: 總是涅槃堂裏漢師曰德山一向如俊鷹攫兔不假
0962b19: 餘思及被欽山一逼進退兩難若是見機知變見伊
0962b20: 纔跨入門便與本分草料連棒打趁不惟作古今榜
0962b21: 樣法社足可觀光何更待舉天皇龍潭底看擬議便
0962b22: 打豈非銕鷂已巳過新羅重布縵天網子雪竇如此激
0962b23: 揚也是世情看冷暖人面逐高低資聖雖也與麼道
0962b24: 眾中也有不甘者要為古人作主底出來簡點看。
0962b25: 大慶院安期示眾祖道凋零人心懈怠欲究生死大
0962b26: 事者總要因地端正辦一片真實心立一箇決定志
0962b27: 所起之因若正所剋之果必大所操之志若真所到
0962b28: 之地自實試看釋迦老子捨寶位而高飛棄尊榮而
0962b29: 遠舉六載雪山忍饑受凍黑夜裏忽睹明星而悟乃
0962b30: 歎曰奇哉奇哉一切眾生皆有如來智慧德相但以
0962c01: 妄想執著不能證得在如來謂之智慧德相在眾生
0962c02: 即人人本具圓常之道也所謂凡聖一道僧俗一致
0962c03: 貴賤一途男女一轍然聖凡僧俗貴賤男女則必有
0962c04: 分謂迷與悟也其悟底人如遠客還家如大夢醒眼
0962c05: 所見耳所聞皆是我本有之物無纖毫疑惑是為因
0962c06: 地正而獲果大也其迷底人以妄習覆蔽埋於愛見
0962c07: 坑中墮於無明網裏無量劫來流轉生死改頭換面
0962c08: 以尊易卑於陞於降以苦以樂是為因地不正而招
0962c09: 果迂曲也即此一地昔是花果之園今為菩提之苑
0962c10: 當家執事孜孜不捨念念不休搆禪堂立規矩鳩道
0962c11: 侶起禪期希望從中有人識得自己巳面目了當生死
0962c12: 大事以酬出家之志以報莫大之恩也而欲感果大
0962c13: 有三種心一者信心謂信得自己巳一段大事與佛祖
0962c14: 同一受用同一出沒洞無餘欠二者了生死心謂既
0962c15: 知此事與佛祖無別當要鎔愛見習裂無明網趁此
0962c16: 時節決欲討箇明白三者精進不退轉心謂學道人
0962c17: 危險莫憂逆順不顧如逆水撐船稍不努力則退下
0962c18: 去矣如此做工夫二六時中一切境上朝夕也如是
0962c19: 難易也如是閒忙也如是寢食也如是言談也如是
0962c20: 或到思慮不及處用力不得時連前三種心一齊打
0962c21: 脫也秖消歎一聲曰奇哉奇哉此事如此現成何必
0962c22: 涉遠馳求到者裏是謂生死窠臼掀翻大事因緣了
0962c23: 畢歷劫遠客還家經年大夢忽醒不必計較思量問
0962c24: 其是與不是可謂五更鐘響多驚起一旦心空始罷
0962c25: 參。
0962c26: 結制示眾世界有遷變日月有晦明寒暑有往來草
0962c27: 木有榮枯惟我祖師門下不如是豎拂子此是無礙
0962c28: 大光明藏也世界於此建立日月於此運行寒暑於
0962c29: 此和順草木於此繁茂諸佛於此轉大法輪眾生於
0962c30: 此成等正覺衲僧於此放捨身命是謂人人本具匪
0963a01: 從外得也蓋謂識情馳騖妄慮紛飛耕空言而恣縱
0963a02: 矜誇不痛心於生死流浪時光甘於唐喪人心日以
0963a03: 退墮生死根塵益重輪回坑阱轉深諸仁一笠天涯
0963a04: 孤身海角艱險備嘗欲辦生平既來者裏相從決是
0963a05: 有志之士雲門不敢孤負但要堅實根基吐盡雜毒
0963a06: 如單鎗獨馬向百萬軍中取勝方為猛勇丈夫所以
0963a07: 古德見學者稍不相契則深切告誡曰父母生汝身
0963a08: 師友成汝志無饑寒之逼無征役之勞若不堅確精
0963a09: 勤成辦道業他日何面目見父母師友乎山僧自幼
0963a10: 閱此語即知有出生死大事逮剃染披緇東遊西蕩
0963a11: 參叩尊宿摸得些影響自謂已巳足不復進求病患關
0963a12: 頭抵敵不過逆順境上消遣不來後來見愚菴老人
0963a13: 略知羞恥不致虛過一生信知此事非積劫來薰陶
0963a14: 純熟要跳出孃胎不聆音不費力一觸便了不易得
0963a15: 也喝一喝。
0963a16: 
0963a17: 
0963a18: 
0963a19: 
0963a20: 蔗菴範禪師語錄卷第十四
