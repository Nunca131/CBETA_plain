0194b15: 
0194b16: 佛祖統紀卷第九
0194b17: 
0194b18: 宋景定四明東湖沙門志磐撰
0194b19: 諸祖旁出世家第五之一
0194b20: 南岳旁出世家
0194b21: 二世南岳僧照禪師南岳大善禪師枝江
0194b22: 慧成禪師藍谷慧超禪師巴丘慧耀禪
0194b23: 師雲慧涌禪師江陵慧威禪師鍾
0194b24: 山智瓘禪師仙城慧命禪師新羅玄光
0194b25: 禪師枝江慧璀禪師此下二人見南岳紀南岳靈辯
0194b26: 禪師南岳淨人方合郢州刺史劉懷寶
0194b27: 此下三人南岳紀光州五百家巴子立南岳府君
0194b28: 影堂二十八人見光師傳業高四百此下見善師傳信
0194b29: 重三千
0194c01: 三世南慧旻禪師此下四人嗣光師
0194c02: 升堂受一人火光三昧一人水光三
0194c03: 昧一人衡陽令陳正業見善師傳
0194c04: 智者旁出世家
0194c05: 二世天竺真觀禪師瓦官法喜禪師國清
0194c06: 智越禪師瓦官法慎禪師國清普明禪
0194c07: 師國清智璪禪師佛隴智晞禪師國
0194c08: 清法彥禪師廬山智鍇禪師廬山大
0194c09: 智＝志【甲】智志禪師玉泉道悅禪師天台等觀禪
0194c10: 師華頂般＝波【甲】般波若禪師會稽禮宗禪師
0194c11: 棲霞法嚮禪師玉泉行簡禪師國清慧
0194c12: 威禪師碧法俊禪師興皇慧獎禪師
0194c13: 南岳慧稠禪師當陽德抱禪師蔣山大
0194c14: 忍禪師佛隴慧辯禪師玉泉道勢禪師
0194c15: 天台慧禪師天台惠普禪師玉泉法
0194c16: 盛禪師玉泉法論禪師下三人同紀會稽智果
0194c17: 禪師終南法琳禪師國清智寂禪師
0194c18: 白馬敬韶禪師定林法歲禪師此下十一人天台紀
0194c19: 禪眾智令禪師奉誠法安禪師玉泉法
0194c20: 偃禪師國清道修禪師岳陽曇捷禪師
0194c21: 玉泉義邃禪師國清師諫禪師國清如
0194c22: 朗禪師佛隴慧綽禪師天鄉法延禪師
0194c23: 慧日僧珍禪師玉泉法才禪師此下四人見百錄
0194c24: 玉泉法璨禪師玉泉道慧禪師十住道
0194c25: 臻禪師陳少帝天台紀陳皇太子陳永
0194c26: 陽王隋煬帝天台紀玉泉關王天台紀中兵
0194c27: 參軍陳鍼太中大夫蔣添玫開府儀同
0194c28: 沈君理尚書左僕射徐陵光祿大夫王
0194c29: 固開府儀同柳顧言五兵尚書毛喜
0195a01: 儒士梁方茂開府儀同吳明徹此下二人天台紀
0195a02: 岳州刺史王宣武侍中孔煥此下二人沈博僕射
0195a03: 周弘正得門千數梁氏禪林寺碑
0195a04: 諸祖前列所以明正統也。至若旁出法嗣。
0195a05: 自南岳照禪師之下。皆足以光昭法運力
0195a06: 扶宗門。誘掖來機扞禦外務扞音汗抵也。禦音語止也。務侮
0195a07: 同摭言行之要。考師弟之緣。撰歷代諸祖旁
0195a08: 出世家。南岳旁出世家二世
0195a09: 禪師僧照。聞南岳妙善心觀特往參謁。凡
0195a10: 所指授無不領解。後以南岳命行法華三
0195a11: 昧。用銷宿障妙行將圓。普賢大士乘白
0195a12: 象王放光證明。又感觀音為其說法。於是
0195a13: 頓悟玄旨辯才無礙。師於眾中苦行禪定
0195a14: 皆為第一。嘗用眾一撮鹽作齋飲。以所用
0195a15: 無幾不以為慮。後行方等忽見相起。計
0195a16: 三年增長至數十斛。急賣衣買鹽償眾。其
0195a17: 相方滅。南岳入寂。師領眾行道不異於
0195a18: 昔。
0195a19: 禪師大善。幼棲林野常誦法華。後參南岳
0195a20: 得開觀慧。躬行法華三昧所入最深。常於
0195a21: 山中講釋論時眾推服。大都督吳明徹問
0195a22: 南岳曰。法華禪門真德幾何。岳曰。信重三
0195a23: 千業高四百。僧照得定最深。智顗說法無
0195a24: 礙。兼之者大善也。後於禪堂趺坐而逝。七
0195a25: 日之內。天常雨華異香凝結。衡陽令陳正業。
0195a26: 聞師道德之盛。每往禮敬。蒙示法要內心
0195a27: 歡喜。後見內史鄭僧杲。數稱師德。嘗同獵
0195a28: 圍鹿一群。謂正業曰。君常稱善禪師有慈
0195a29: 悲三昧力。今日其如此鹿何。正業即率左
0195b01: 右同聲念南無大善禪師。應時群鹿騰空
0195b02: 而出。僧杲為之駭服涅槃五百力士。舉石不能佛擲置虛空。令力士貢高心
0195b03: 息。爾時實不舉石。當知慈善根力令見此事。
0195b04: 禪師慧成。段氏。澧陽人。初受業於十住寺。
0195b05: 誦法華淨名勝天王經二十餘卷。日為常課。
0195b06: 既受具遊建業學成實論。一聽十年文理略
0195b07: 盡。將歸本邑。聞南岳闡化之盛即往依之。
0195b08: 岳以師依文生解激之曰。汝一生學問。與
0195b09: 吾炙手猶不得熱。虛喪功夫豈不惜哉。
0195b10: 師承法訓＝訓發【甲】法訓訓發憤。取章疏盡焚之。開眼坐禪
0195b11: 夜以達旦。如此五年。岳令入方等觀音法
0195b12: 華般舟三昧。歷試諸行以銷宿障。行之三
0195b13: 年得解眾生語言三昧。彼閉目坐禪者。觀道
0195b14: 雖明開眼或失。岳歎之曰。智顗先發三昧
0195b15: 後證總持。慧成今又及之。二子行解亦且齊
0195b16: 矣。續於荊州枝江邑名創造藍寺。殿缺巨梁。
0195b17: 忽六月江漲。夢有木可中梁用。往江視之
0195b18: 果然。信士段弘為精舍主。忽氣絕召師至
0195b19: 舍。弘乃省曰。初被執至王所。見師上殿
0195b20: 曰。我與此人共立功業未辦＋（音辨具也周禮以辨民器辨俗）【甲】辦辦音辨具也周禮以辨民器辨俗。願宥之。王
0195b21: 起禮足許之。陳後主聞師名召之。毅然不
0195b22: 往。常又令江總往迎。且戒之曰。師若不允
0195b23: 不勞返也。使人雨淚強邀上船。師奮身入
0195b24: 水立江中。使更請曰。若不蒙往總等粉身
0195b25: 無地矣。師閔其意。從至闕下。帝躬身請戒
0195b26: 法。賜所居曰禪慧寺。有常律師過。師同寢
0195b27: 夜。擲蝨於地。明將告別。師曰。夜來一檀越
0195b28: 被凍可閔。常大慚。永以為戒。一日語門人
0195b29: 急甃殿階。吾當講涅槃。及事成建講。適
0195c01: 智者自玉泉來。共談玄理。良久入定示
0195c02: 滅。
0195c03: 禪師慧超。丹陽沈氏。幼入道誦法華。聞光
0195c04: 州思禪師妙明三觀。與天台仙城命禪師
0195c05: 同往請業。思師對眾稱之曰。超之神府得
0195c06: 忍人也。後入嵩高餌藥坐禪。隋太子勇。召
0195c07: 集名德總會京師。以師行業不群。獨留供
0195c08: 養。有淨業法師隱居藍谷。欽師高道躬事
0195c09: 邀迎。共止八年倍隆三慧。大業初。屢詔入
0195c10: 宮＝官【甲】宮官說法。師所居常有數虎以任役使。平
0195c11: 時誦經。五十餘年。幾一萬部。京邑名匠慧因
0195c12: 保恭等咸就棲止以事請益。後因臥疾。示
0195c13: 門人曰。生不忻死不戚吾之常也。第一義
0195c14: 空清淨正觀吾之杖也。乃面西正坐入定。
0195c15: 遺旨露骸松下以施禽獸。弟子如教。停月
0195c16: 餘顏色不變。夜有霞光自身而發。時秦王
0195c17: 世民聞之唐太＝大【甲】太大宗遣人就視深歎希有。眾乃造
0195c18: 塔奉藏全身。
0195c19: 禪師慧耀。姓岐。襄陽人。初從南岳居數年。
0195c20: 盡得心觀之妙。岳印之曰。子於實相理觀
0195c21: 所造既深。宜隨方行化以酬本志。及南岳
0195c22: 入滅。師至巴丘歎曰。此地禪法罕聞宜可
0195c23: 開示。有道懿禪師。邀居道因寺。專尚禪寂
0195c24: 不交人事。十有四年未嘗出門。一日謂人
0195c25: 曰。吾不欲惱眾。欲往內華寺閒居。眾留
0195c26: 不從。閱三年示疾。見南岳與仙城來迎。謂
0195c27: 言。可同遊淨土。即趺坐入寂。葬全身於內
0195c28: 華。
0195c29: 禪師慧涌。受法華三昧行法於南岳。行之既
0196a01: 久遂獲證入。乃隱雲不與世接。六
0196a02: 十餘年一志禪定。當出定之頃心無他務。
0196a03: 唯誦法華。既而又證火光三昧。不知所
0196a04: 終。
0196a05: 禪師慧威。江陵人。依南岳行法華三昧。得
0196a06: 解一切眾生語言陀羅尼。聞人畜禽鳥聲必
0196a07: 知其意。後又發證神通。飛空履水如步平
0196a08: 地。
0196a09: 禪師智瓘。早親南岳修法華三昧證入甚
0196a10: 深。隱居鍾山未嘗越閫。煬帝屢詔勉為一
0196a11: 赴。帝請問法要。禮為國師。
0196a12: 禪師慧命天台仙城人。來參南岳。聞說三
0196a13: 觀深悟玄旨。得無礙辯說法如瀉。將終
0196a14: 誡門人精進淨行。眾忽見阿彌陀佛與大
0196a15: 士來迎。即隨佛向西升空而去。
0196a16: 禪師玄光。海東新羅人。遠越滄溟求法中
0196a17: 夏。首造南岳授法華安樂行門。稟受勤行。
0196a18: 俄證法華三昧。南岳謂之曰。汝還鄉國當
0196a19: 以善權而行化度。若負螟蛉以成蜾蠃者
0196a20: 也詩。螟蛉有子。蜾蠃負之。教誨爾子。式穀似之。楊子。螟蛉之子。壹＝殪【甲】壹殪而逢蜾蠃祝之。曰類我類我。螟蛉桑上
0196a21: 青虫。蜾蠃細腰蜂師即禮辭南岳返錫江南。值本國
0196a22: 海舶遂獲附載。方及大洋。忽采雲亂目
0196a23: 雅樂盈空絳節霓旌傳呼而至。空中聲云。天
0196a24: 帝召海東玄光禪師。師拱手遜避。即見青衣
0196a25: 恭敬前＋（導）【甲】前前導。少選入大宮闕。見羽衛陳列。鱗介
0196a26: 繁錯間以鬼神。咸仰敬曰。天帝降我龍宮
0196a27: 請法師。說已證法門。吾曹受益不少矣。既
0196a28: 升殿請陟高臺。天帝扣問。師為開演經七
0196a29: 日而畢。帝躬送別。向所乘舟泛泛不進。師
0196b01: 復登舟。舟人謂始半日耳天親。上生兜率一遶彌勒座下。報無著已
0196b02: 六月矣。此言天境時分常長。今光師龍宮七日說法。回至海船始半日耳。此蓋龍宮晝夜常短之驗。或欲以比地
0196b03: 涌品六十小劫謂如食頃者。據疏記。六十非虛佛威所加。忘其為久。則知今龍宮既非佛國。又非佛加。應以龍宮自
0196b04: 謂七日。船人自謂半日。各執情謂以之為實。如荊溪謂六十食頃。但是情謂非實短也師既歸
0196b05: 國。於熊州翁山結茅為居集眾說法。久
0196b06: 之遂成寶坊。受道之眾咸蒙開悟。升堂受
0196b07: 者一人文句。受記亦云受。受是得義。是別了入火光三昧者
0196b08: 一人。入水光三昧者二人。南岳影堂如圖
0196b09: 二十八人。師居一焉。
0196b10: 淨人方合。常止南岳般若臺。為眾僧執役。
0196b11: 密修禪觀既獲證悟。復得神通。每伸臂長
0196b12: 一丈餘。
0196b13: 新羅光禪師法嗣三世
0196b14: 禪師慧旻。河東人。九歲出家。誦妙經月
0196b15: 便過。年十五。請法於光禪師。英偉秀發宿士
0196b16: 稱之。復十五年。還嘉禾海鹽主光興寺。講
0196b17: 演法華。眾聞空中諸天彈指。異香滿堂。後
0196b18: 止通玄寺。結徒行道。十七年間足不踰閫。
0196b19: 隋末天下崩離。吳中飢饉四眾逃難。唯師守
0196b20: 死禪誦。唐室之初。遷居南寺在建康有兩
0196b21: 兔一彪。相親同止。一日眾聞異香天樂。競以
0196b22: 問師。師曰。吾後日當往也。寄世若浮雲。
0196b23: 須蚤求度。及期果順化而逝。
0196b24: 智者大禪師旁出世家二世
0196b25: 禪師真觀。字聖達。錢唐范氏。其母誦藥王觀
0196b26: 音品以求嗣。遂生師。舌羅紫文手有異
0196b27: 相。幼聰寤博通經史。遇善相者謂之曰。年
0196b28: 少當成大器何滯塵網。師始欲出家。二親
0196c01: 未見許。夢天神告曰。汝子法中英傑。何得
0196c02: 籠檻。於此父母自是從其志。初讀成實十
0196c03: 誦。始開一卷。神夢語曰。汝是大乘法器勿
0196c04: 守小道。陳永陽王伯智夙事師。遣使送師
0196c05: 謁智者。致書為贄。智者以齒相若。待之
0196c06: 以兄弟。高談寂照金石相宣。時人為之語
0196c07: 曰。錢唐有真觀。當天下一半。大忍禪師見
0196c08: 而歎曰。龍樹之道方興東矣。時朝廷征周
0196c09: 失律陳宣帝大建十年。命吳明徹。北伐周。兵敗為周人所執議括僧無名者
0196c10: 令休道。師致書左僕射徐陵。事遂寢。隋文
0196c11: 帝朝。三勞問。秦孝王總管維楊。兩加延請。
0196c12: 並辭疾不赴。與道安禪師頭陀於靈隱山
0196c13: 中。開皇十四年郡大旱。刺史劉景安請講海
0196c14: 龍王經。序王義方竟驟雨霈然。十五年。始立
0196c15: 精舍。號南天竺。常講法華用為要業。受持
0196c16: 讀誦躬自書寫。五種法師於茲為備。每盥洗
0196c17: 遺渧地為不濡。有一老人日至聽經。師延
0196c18: 問之。對曰。弟子即此山龍王也。師曰。久旱
0196c19: 何不降雨。老人曰。山民無知鑿斷山脈。諸
0196c20: 龍不安使之若爾。師能為諸龍授戒。勸
0196c21: 其向道則雨可即致。師許之。即作法召諸
0196c22: 龍與授菩薩戒。即時降雨。是夜有峨冠朱
0196c23: 服頂禮作謝。師因問曰。近年多旱何耶。龍
0196c24: 曰。人無正信多行惡行。以故惡天。將地肥
0196c25: 流入深土。雖結五穀食無肥膚旱涸不常
0196c26: 固有由也。大業七年夏四月。郡司馬李子。深
0196c27: 請出眾善寺講涅槃經。出山之日手標葬
0196c28: 處。講至現病品。夢三人作禮告曰。淨居天
0196c29: 遣迎禪師。六月六日。始臥病。夢與天台同
0197a01: 輦翼佛還山。覺已歎曰。昔六十二當終。講
0197a02: 法華力得延一紀。今七十四。復致斯應。生
0197a03: 期必矣。乃集眾訓曰。欲出生死欲具佛
0197a04: 法。宜須持戒修定慧學弘通正法勿令虛
0197a05: 度。至七月一日。眾聞空中技樂之聲。即趺
0197a06: 坐示滅。道俗獻供日致千輩。至二十六日。
0197a07: 容色儼然眉毫增長。乃自眾善。遷窆於所標
0197a08: 之地。四部大眾〔者〕－【甲】者。一由旬。香蓋成陰幢
0197a09: 幡蔽野。道德之感有若此云師即天竺靈山始祖。章安嘗撰別
0197a10: 傳。其本不存。慈雲之世重修其塔。作六詩以為識。其序略曰。今土門自開一無遺物。不知全身隨多寶以證經乎。
0197a11: 像佛隴以化往乎。
0197a12: 禪師法喜。力學無倦。參知識十七人得大
0197a13: 開悟。年登六十。始於大蘇山值遇智者。一
0197a14: 聞法音頓獲深證。於是盡舍舊徒專禪慧。
0197a15: 陳光大元年。與同學二十七人從智者至
0197a16: 金陵遊化。尚書毛喜嘲之曰。尊師猶少。弟
0197a17: 子何老時智者年三十師答曰。所事者德。豈論其年。
0197a18: 又問何以為德。答曰。善巧說法即後代富樓
0197a19: 那。破魔得道即今日優波。喜善其對。常
0197a20: 稱之朝列師行方等三昧。有雉來索命。神
0197a21: 王訶之曰。禪師當往淨土即生得道。豈償
0197a22: 汝命耶。後於瓦官趺坐入定。不起於座
0197a23: 而終。
0197a24: 禪師智越。南陽鄭氏。父與求昏＝婚【甲】昏婚。師極辭以
0197a25: 拒即出家。遊方至金陵遇智者。北面受業。
0197a26: 五門六妙莫不深達。誦法華經至滿萬部。
0197a27: 智者晚歸台嶺付以四眾。二十年間循循善
0197a28: 誘。德量寬曠學者歸心。所居之處瓶水自滿。
0197a29: 自晉王造寺及登帝位。山中每遣僧使。奉
0197b01: 啟致賀。必以師名居首。上虛己加敬。若
0197b02: 智者在日無異。每獲嚫施用為功德。未
0197b03: 嘗有所畜也。大業十二年十一月二十三日。
0197b04: 告眾為別右而逝。風悽雲慘地動山頹。天
0197b05: 雨異花一境冥晦。
0197b06: 禪師法慎。初居金陵大莊嚴寺。從智者稟
0197b07: 受三觀豁然深證。因定發持一聞能記。陳
0197b08: 大建三年。智者於瓦官說次第禪門。師於
0197b09: 聽次。私記為三十卷。尚未修治不幸入滅。
0197b10: 其後章安治定為十卷即禪波羅蜜漸次止
0197b11: 觀也。
0197b12: 禪師普明。會稽朱氏。少有異志。嘗聚沙為
0197b13: 塔刈蒿為殿。有僧乞食見之曰。郎子有善
0197b14: 根可向天台出家。彼有初依菩薩現身說
0197b15: 法。陳大建十四年。來天台值智者講次。座
0197b16: 眾初散禮足歸依。智者笑曰。宿世願力今復
0197b17: 相遇。於是服勤左右專習禪法。行方等般
0197b18: 若諸三昧誦通法華。後隨智者止廬山。於
0197b19: 陶侃瑞像閣。行請觀音三昧。隆冬身不衣絮。
0197b20: 正行道間。見一異僧。謂之曰。汝名法京未
0197b21: 為嘉稱。可改為普明。此言明者。謂能照了
0197b22: 三世也。智者聞之曰。既是冥示宜從新名。
0197b23: 智者住玉泉。令造大鍾充佛隴。用勸江
0197b24: 陵道俗競為經營。偶盲人來視。師知相不
0197b25: 吉。模開果缺。乃倍工再冶。誡不具者莫至。
0197b26: 其聲遠聞七十里。暨居國清以取水為艱。
0197b27: 指其石曰。此石出水不亦快乎。泉即涌出
0197b28: 日給千眾。嘗鑄丈六盧舍那像。感異人施
0197b29: 金為助。國清講堂狹小師欲廣之。章安勸
0197c01: 勿改。俄而栝州都督周孝節溫州在陳隋為栝州施杉
0197c02: 柱泛海而至。章安在赤城。忽見師身十＝一【甲】十一餘
0197c03: 丈。高出林表。翼從數十人。語章安勿苦諫
0197c04: 吾所作當有成。章安感其神異望林合掌
0197c05: 致敬曰。當依仁者區畫。創堂之日。感山神
0197c06: 隱形而至＋（勢）【甲】至至勢。若雷震。摧樹傾枝。闊一步許。
0197c07: 自佛隴下至於寺。日暮還返。聲如初至。比
0197c08: 房聞師與之共語。多勸神為善。建堂既畢。
0197c09: 忽蓋破衣與眾言別。奄然坐逝。信宿屈左
0197c10: 三指。師不畜私財。以所得施。造金銅像十
0197c11: 軀。閱大藏二過。每作利益事。一運其心金
0197c12: 帛自至。
0197c13: 禪師智璪。臨海張氏。父懷仕陳為中兵參
0197c14: 軍。年十七。二親俱亡。服滿染病久醫無效。
0197c15: 乃力疾出庭向月而臥。至心念月光菩薩。
0197c16: 繫念旬日。夜中夢人以口就身噓吸。如此
0197c17: 三夕疾遂瘳。因投安靜寺出家。聞智者為
0197c18: 世良導。即往請業行法華三昧。至二七日
0197c19: 初夜懺畢。就床欲坐。見九頭龍從地而起
0197c20: 上升虛空。智者釋＋（之）【甲】釋釋之曰。此表九道眾生聞法
0197c21: 華經。將破無明地入法性空耳。嘗往寶林
0197c22: 寺行懺。初夜有人來撼戶扇。師問何人。答
0197c23: 曰。我看燈耳。有成禪師聞之曰。此堂有惡
0197c24: 鬼。今此聲者鬼也。即啟永陽王。遣十人執
0197c25: 仗為護。師謝遣之曰。命由業耳。是夜鬼入
0197c26: 堂槌壁擊柱周遍東西。師行道禪誦坦然
0197c27: 無懼。三七日內事常如此。行法將訖＝託【甲】訖託。見
0197c28: 一青衣童。稱讚善哉言已不見。又因往會
0197c29: 稽。路由剡縣乞食。主人誤進毒蕈。食訖
0198a01: 前邁。主人啖者。皆吐利委頓。人追師十里
0198a02: 語之。師笑曰。貧道幸無他。大業元年。煬帝
0198a03: 巡幸楊州。師自國清御使命至行在所。引
0198a04: 見內殿賜坐慰勞。遣通事舍人盧正方送
0198a05: 還山。為智者設千僧齋度一百人。師前
0198a06: 後八入參覲。主上每加異禮。唐貞觀十二年。
0198a07: 無疾正坐入滅。壽八十三。
0198a08: 禪師智晞。陳氏。川人。先世遊宦寓家於
0198a09: 越。年二十。往投智者剃度。稟受禪訣旦夕
0198a10: 研心不見倦色。智者入滅。受命居佛隴。
0198a11: 時眾行三昧者頗盛。殿堂展闢制度嚴整。唯
0198a12: 香臺未架。當香鑪多檉柏木師欲伐用。
0198a13: 眾疑神所據。夜夢神送疏舍木。遂遣伐
0198a14: 之。寺眾法雲。欲往頂禪坐。師止之曰。
0198a15: 汝道力微弱。山神剛猛不宜往。雲不從。甫
0198a16: 留一夕。神現形軀令還。初智者勸沿江居
0198a17: 民舍梁為放生池。歷年未久復行漁捕。
0198a18: 師與章安。禮智者塔焚香願。有漁人
0198a19: 見僧立上。意謂墮水者乘舟往救。忽不
0198a20: 見。居人驗遂停採捕。時群獸悲鳴眾鳥
0198a21: 翔集。屢日不止。東山銅鍾忽響震山谷。師
0198a22: 曰。此召吾也。乃香湯沐浴趺坐執如意。說
0198a23: 法良久寂然無聲。眾方號泣。復啟目戒之
0198a24: 曰。有生必滅寧足為悲。或問生處。曰據
0198a25: 吾夢驗當在兜率。宮殿青色居天西北
0198a26: 涅槃經。以兜率天常愛青色。用青色三昧以破此天之有見吾先師侍左右
0198a27: 者皆坐寶座。唯一座空吾詢所以。答云。
0198a28: 後六年。頂法師當升此座說法。師常往阿
0198a29: 育王寶塔。禮八萬四千拜。感紫文印手方整
0198b01: 明瑩。臨終告弟子曰。眾聖印我。吾今往生
0198b02: 內院矣。忽聞弦管之聲。即趺坐而化。時貞
0198b03: 觀元年十二月十八日也。
0198b04: 禪師法彥。清河張氏。陳大建七年。侍智者於
0198b05: 天台。授禪那之旨。寂坐林間不居房舍。常
0198b06: 入定七日方起。智者證之曰。如汝所說是
0198b07: 背捨觀中第二觀相。山神數嬈試之。恬不為
0198b08: 動專修禪法。三十餘年常坐不臥。隋大業
0198b09: 七年二月晦。於國清趺坐而化。
0198b10: 禪師智鍇音楷豫章夏候氏。博通三論著名當
0198b11: 世。及見智者。稟受禪法深有開悟。晚入
0198b12: 廬山造大林精舍。專志修禪莫測其證。二
0198b13: 十餘年影不入俗。隋文帝召入京。辭疾不
0198b14: 赴。豫章郡守請講法華。力拒之曰。吾當終
0198b15: 於山舍。既而道俗懇請不已。勉為之行講
0198b16: 經未竟。果終於州治之寺。人始悟其先知。
0198b17: 時炎暑正盛端坐如生。異香滿城數日方歇。
0198b18: 眾奉禪龕還葬廬阜。
0198b19: 禪師大志。會稽顧氏。依智者出家。以其志
0198b20: 趣高放。為立此名。每誦法華音聲清轉聽
0198b21: 者忘疲。既獲聞禪要。乃於廬山甘露行
0198b22: 杜多行。投身猛虎虎輒避去。山粒或絕終日
0198b23: 忘餐。或得餅果繼命而已。如是七載。禪誦
0198b24: 不休。晚住福林。會大業中屏除佛教。師素
0198b25: 服哭於佛像前者三日。誓舍身申明正道。
0198b26: 遂往東都上表曰。願陛下興隆三寶。貧道
0198b27: 當然臂報國。上許之。遂集七眾設大齋。
0198b28: 絕糧三日。升大棚。布裹其臂。灌蠟作炬。
0198b29: 度火然之。光耀巖坰。見者莫不心痛。師面
0198c01: 色不變。讚佛誦經為眾說法。聲未嘗絕
0198c02: 燒畢下棚。入定七日跏趺而終。撰願文七
0198c03: 十紙。廬山諸寺。除夜眾集。讀誦此文。為之
0198c04: 酸結。
0198c05: 禪師道悅。昭丘張氏。十二投玉泉依智者
0198c06: 出家。誦大品般若及妙經。日為常課。時
0198c07: 造寺之初未有鍾磬。師於泉源得怪石縣
0198c08: 之。每誦經卷通輒扣＋（一）【甲】扣扣一下。聲韻清徹聞者
0198c09: 肅然。幽冥之徒屢獲祥感。偶患水脹腹急
0198c10: 如鼓。唯念般若求勝應。一夕腹水迸流洪
0198c11: 腫消退。隋末兇賊朱粲率徒入山。師端坐不
0198c12: 動曰。吾沙門也。浮幻形骸任加白刃。賊異
0198c13: 之不敢犯。師身衣麻。終日止一食。常分其
0198c14: 半以資飛走。或翔集房上。或招來掌中。慈
0198c15: 善所熏忘懷無畏。衣雖弊壞絕無蚤蝨。常
0198c16: 於居乞蝨養之。勸其莫殺。居山五十
0198c17: 年。操行若一。臨終預與人別。即端坐合掌
0198c18: 而逝。後有人見僧跪足擎於清溪之上。
0198c19: 自稱為般若師。蓋師常誦是經。人以是為
0198c20: 稱也。
0198c21: 禪師等觀。富陽孫氏。受心觀於智者。居天
0198c22: 台常誦法華。貞觀九年冬。餘杭法忍寺請
0198c23: 師講演。明年正旦有王服者。至稱亭廟
0198c24: 神。來謁師曰。禪師昨過廟廷。適弟子巡遊
0198c25: 不及奉迎。今故遠來專求戒法。師即索鑪
0198c26: 然香為授菩薩大戒。禮謝而退。明日夜半沐
0198c27: 浴更衣。面西趺坐。稱三聖尊號及智者號。
0198c28: 各百餘聲。復為惠法師說三觀法門。且云。
0198c29: 此吾親承大師口說。言畢而終。
0199a01: 禪師般若。高麗人。開皇十六年。來詣佛隴
0199a02: 求禪法。未久有所證悟。智者謂之曰。汝於
0199a03: 此有緣。須閒居靜處或＝成【甲】或成辨妙行。華頂
0199a04: 去此六七里。是吾昔日頭陀之所。住彼進
0199a05: 道必有深益。師即遵奉明誨。宴坐十六年
0199a06: 未嘗下山。忽一日。往佛隴上寺。有三人侍
0199a07: 行。須臾不見。次至國清下寺。告別同志。
0199a08: 居數日無疾而化。龕出寺門開眼示別。至
0199a09: 山閉目如故。
0199a10: 禪師禮宗。宋氏。會稽人。初參長壽通達禪
0199a11: 觀。壽曰。良玉徑尺。千仞之土。不能掩其光。
0199a12: 後往見智者。學三觀法門大有契悟。嘗注
0199a13: 涅槃經疏為時所重。景龍三年唐中宗御史憑
0199a14: 忠忽暴亡。有二童子領師庭對。判官案覆
0199a15: 罪籍。見亡舅張思義曰。汝不合後＝居【甲】後居宮中。
0199a16: 亂越致此冥追可發願造涅槃疏并鑄鍾。
0199a17: 庶消往過。疏是禮宗禪師所述者。此師親
0199a18: 見智者傳授。每有天神守護。忠依舅誡遂
0199a19: 獲放回。尋疏未獲再被冥譴。忠乞三日尋
0199a20: 寫復俾其返。誠意搜求果得其本。遂急為
0199a21: 經理後以壽終。
0199a22: 禪師法響。楊州人。年十六。辭親入道從智
0199a23: 者學。誦通法華。乃於棲霞寺側立法華堂。
0199a24: 行三昧既獲證悟。默而不言。山中猛虎日
0199a25: 害數人。眾設大齋以為禳禬。忽見一虎入
0199a26: 眾中攫一人去。師高聲呼云。今日專為汝
0199a27: 設齋可放此人。虎即置人而退。頃之群
0199a28: 虎數十大集齋所舉眾驚避。師至虎前以
0199a29: 杖扣群虎頸為其說法。自此之後遠遁無
0199b01: 。
0199b02: 禪師行簡。親承智者剃度。稟受禪法常坐
0199b03: 不臥。智者在玉泉。令往澧州教化。耕牛回
0199b04: 至中路。忽逢群盜。斬師之首奪牛而去。師
0199b05: 之屍形即從地起。以手捧頭安項上。健步
0199b06: 如飛來追賊黨。賊皆驚異遂還其牛。誓終
0199b07: 身為奴以求謝過。今莊中佃奴。有姓向者。
0199b08: 是其後。
0199b09: 禪師慧威。依智者學心觀頓獲開悟。後受
0199b10: 遺託造國清寺。凡所建立效力為多。密行
0199b11: 殊常人不能測。
0199b12: 禪師法俊。初於金陵見智者。行法華三昧
0199b13: 即獲悟入。後弘法於碧澗。學者歸仰。入滅
0199b14: 之日。仙樂盈空天香野。大眾望其隱隱
0199b15: 西去。
0199b16: 禪師慧獎。初居興皇寺。謁智者。學深禪定
0199b17: 每誦法華。人聞天香滿室。非世所有。
0199b18: 禪師慧稠。參智者學三觀。後居南岳。背誦
0199b19: 法華華嚴。日為常課。外人嘗見天神翼衛
0199b20: 左右。
0199b21: 禪師德抱。當陽人。從智者學禪法久而獲
0199b22: 悟。誦法華多瑞應。數十里咸聞異香。煬帝
0199b23: 敬異。賜號大覺禪師。禪師大忍。擅得＝德【甲】得德梁代。
0199b24: 養道蔣山。時與智者義集山中。頓悟禪慧
0199b25: 乃歎服曰。此非文字所出。乃是觀機縱辯般
0199b26: 若。非鈍非利。利鈍由機。豐富適時是其利
0199b27: 相。池深華大鈍可意得智論。見兩猛知龍粗。池深知花大餘輝
0199b28: 有幸可不自慶。
0199b29: 禪師慧辯。稟姿聰寤。聞智者開演觀道。默
0199c01: 記無遺。如水傳瓶一滴不漏。後於佛隴會
0199c02: 別大眾。架木成樓舉火焚軀用報佛德。煙
0199c03: 籠林表舍利交凝。
0199c04: 禪師道勢。幼負材器。遍參知識。凡所入室
0199c05: 莫投其機。及見智者於玉泉。開說止觀
0199c06: 頓獲妙悟。
0199c07: 禪師慧。聞智者說法即入深定。一坐旬
0199c08: 日率以為常。所居之室神光夜照。
0199c09: 禪師慧普。早親智者。聞深禪法常行法華
0199c10: 三昧。感普賢乘大白象放光照身。忽然悟
0199c11: 入。
0199c12: 禪師法盛。初於玉泉見智者。稟受法要。旦
0199c13: 夜不離禪定。後親受觀心論深悟玄旨。智
0199c14: 者既往。乃於玉泉大敷教化。唐初入京師
0199c15: 每說法。口出光明。四眾戴仰。同於真佛。朝
0199c16: 廷尊其道。賜號悟真禪師。
0199c17: 禪師法論。依玉泉學。與會稽智果終南龍
0199c18: 田法琳。皆同學智者。並與智者作傳。皆不
0199c19: 復存。章安所撰別傳。用國清智寂禪師本。
0199c20: 稍加增益遂行於世。此四師雖無事可
0199c21: 尋。亦皆當時得道英器見百錄序及別傳注。
0199c22: 禪師敬韶。會稽上虞顏氏。初於白馬寺。弘化
0199c23: 十年。智者居瓦官。躬詣求學深入定慧。陳
0199c24: 至德元年十月。卒於鍾山開善寺。
0199c25: 禪師僧珍。師事智者行解深著。初住京師勝
0199c26: 光寺。唐武德四年唐高祖簡取名勝。住同華
0199c27: 兩州。朝廷舉師往住慧日。時〔唐〕－【甲】唐論是之
0199c28: 佛道論衡。
0199c29: 陳皇太子淵。後主子也。至德四年正月十五
0200a01: 日。於崇正殿設千僧齋。請大師授菩薩
0200a02: 戒百錄請戒文名淵。南史名深。恐因請戒改此名其請戒文云。重道尊
0200a03: 師由來尚矣。請世世結緣遂其本願。授戒
0200a04: 之日傳香在手。臉下垂淚。師為立名善萌。
0200a05: 及後為隋所破。方悟垂淚者。讖自傷也。
0200a06: 善萌者。不成材幹也。禎明三年正月。隋破
0200a07: 陳。兵士扣閤而入。時太子年方十五。安坐
0200a08: 勞之曰。戎士在路不致勞乎。三月隨後主
0200a09: 入隋不知其終。
0200a10: 陳永陽王伯智。字策之。文帝第八子。至德初
0200a11: 出為東陽刺史。請大師出鎮開講。致書至
0200a12: 三。師遂往王與子湛家人同稟菩薩戒執
0200a13: 弟子禮。晝聆講說夜習坐禪。講事將解。立
0200a14: 法名曰靜智。製疏文設大會。度人出家鑄
0200a15: 大士像。其疏有云。願生生世世。與天台闍
0200a16: 黎及講眾黑白。恒結善友俱向一乘。師謂
0200a17: 門人智越曰。吾欲勸王修福禳禍。越曰。府
0200a18: 僚非舊。或有炎涼。遂止。其後王出遊。墜馬
0200a19: 將絕。師為率眾行觀音懺法。遂覺微醒
0200a20: 几而坐。見一梵僧手擎香罏遶王一匝香
0200a21: 氣裴回痛惱頓釋。
0200a22: 陳鍼。智者之兄。為梁晉安王中兵參軍。年
0200a23: 四十。仙人張果相之曰。死在期月。師令
0200a24: 行方等懺。鍼見天堂門牌曰。陳鍼之堂。
0200a25: 後十五年。當生於此。果後見鍼驚問曰。君
0200a26: 服何藥。答曰。但修懺耳。果曰。若非道力
0200a27: 安能超死。竟延十五年而終。智者嘗為其
0200a28: 撰小止觀。咨受修習夙夜不怠。
0200a29: 蔣添玫。官太中大夫。吳明徹位儀同公。皆陳
0200b01: 朝貴重。同稟息法。久習不懈。神明凝寂。雖
0200b02: 舊苦疾亦為之愈。
0200b03: 沈君理。字仲倫。吳興人。尚陳武帝女會稽長
0200b04: 公主位儀同。受大師菩薩戒。製疏請住瓦
0200b05: 官開法華經題。宣帝停朝一日。令群臣
0200b06: 往聽。時光祿王固。侍中孔煥。尚書毛喜。僕射
0200b07: 周弘正。俱服戒香同餐妙法。仍請一夏剖
0200b08: 釋玄義。道俗俱會開悟為多妙玄云九旬談妙。即此時也。
0200b09: 徐陵。字孝穆。東剡＝【甲】剡人。母臧氏。夢五色雲化
0200b10: 為鳳集左肩上已而誕。陵年數歲。家人
0200b11: 以侯＝候【甲】侯候沙門。寶誌摩其頂曰。天上石麒麟也。
0200b12: 光宅雲法師見陵歎曰。顏回之儔也。八歲善
0200b13: 屬文。少仕於梁。陳大建中。官至尚書左僕
0200b14: 射。嘗夢其先人曰。禪師是吾夙世宗範。汝
0200b15: 宜一志事之。陵奉冥訓資敬盡節。參不
0200b16: 失時拜不避濕。每蒙書疏則洗手焚香。
0200b17: 冠帶三禮。屏氣啟封對文伏讀。儀同沈君
0200b18: 理請開法華。陵預聽席。以為餘年得逢妙
0200b19: 說。致書自慶。後對大師立疏發五願云。
0200b20: 弟子思出樊籠。無由羽化。既善根微弱。
0200b21: 冀願力莊嚴。一願臨終正念成就。二願不更
0200b22: 三塗。三願不高不下處託生。四願童真出家
0200b23: 如法奉戒。五願不墮流俗之僧。憑此誓心
0200b24: 以策西暮二書見百錄陵後身果為法華第六祖
0200b25: 嗣章安之位。陳後主在東宮。召陵講大品。
0200b26: 義學名僧自遠雲集。陳既破。嘗隨智者研
0200b27: 精法要。晉王求淨名義疏。大師續為撰成
0200b28: 二十八卷。陵與柳顧言並應奉文義。
0200b29: 王固。字子堅。陳光大初為侍中。進金紫光祿
0200c01: 大夫。終身不茹葷。夜則坐禪晝誦佛典。嘗
0200c02: 聘＝騁【甲】聘騁魏。因宴饗請停殺一羊。羊至固前。跪
0200c03: 拜若謝。又宴昆明池。魏以南人嗜魚。大
0200c04: 設網罟。固以佛法禁之。一鱗不獲。大師講
0200c05: 法華於瓦官。固預法會。即坐開悟。宛同宿
0200c06: 學。
0200c07: 柳顧言。法名正善。河東人。晉王初受菩薩
0200c08: 戒。遣顧言送智者施物。及屢奉王教。往留
0200c09: 智者。頻聞法要深有省發。智者回自江陵。
0200c10: 晉王重乞稟受禪法。師為著淨名義疏初卷。
0200c11: 顧言與徐陵奉酬文義。後智者續成玄義
0200c12: 十卷。顧言報曰。持往仁壽宮。服讀八遍。粗
0200c13: 疑略盡。細闇難除。新治六卷。并入文八軸。
0200c14: 為莊治未竟。少日鑽研。今遣使人蕭通國
0200c15: 參承書意。自當仰簡。顧言頻被顧問。每答
0200c16: 以大師必來。願在夏竟。便事舟楫。冀此殘
0200c17: 年盡心聽受。懺悔往日懈惰之咎。大業元年
0200c18: 冬。煬帝顧言。為智者建碑於天台國清。
0200c19: 主文尚理。人服其工。官至儀同三司。
0200c20: 毛喜。字伯父。陽武人。少好學善草。陳宣
0200c21: 帝時。為五兵尚書。瓦官法會獲預聽眾。懇
0200c22: 求禪要。躬執弟子禮。受六妙門及四十二字
0200c23: 法門。旦夜研習不因事廢。大師在石像。欲
0200c24: 往天台營道場。喜致書勸回。謂鍾嶺攝山
0200c25: 亦足棲心。而大師志願有素不復可挽。
0200c26: 佛祖統紀卷第九終
