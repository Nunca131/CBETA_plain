0318c13: 
0318c14: 金剛三昧經通宗記卷第十一
0318c15: 
0318c16: 天台山華頂嗣祖沙門　震　述
0318c17: 總持品第八之上
0318c18: 此為滿覺分。謂覺行圓滿。而能總持眾法。為一經
0318c19: 之樞紐也。且夫此經。如無相法。發明第六地。無生
0318c20: 行。發明第七地。本覺利。發明第八地。入實際。發明
0318c21: 第九地。真性空。發明第十地。如來藏。發明等覺地。
0318c22: 至此品。地藏菩薩當機。分明顯玅覺果滿。然玅覺
0318c23: 原不離前六品法。所以云諸佛始覺。即是眾生本
0318c24: 覺。本覺為因。始覺為果。又前品為等覺因圓。此品
0319a01: 是玅覺果滿。又因行果行。終始同源。以明生佛共
0319a02: 有根本智體。故即參合融會前六品法。以成佛果
0319a03: 玅行也。又總者。攝之義。持者操執不捨。又具能
0319a04: 所二義。能持如地。所持如藏。又離能絕所。如地之
0319a05: 持物。含育萬有。如地之能藏。人法兼攝其義有此。
0319a06: 然地藏菩薩本是華嚴會上法身大士。又嘗問佛
0319a07: 十地法門。名地藏十輪經。又占察經中。佛言。地藏
0319a08: 菩薩發心已巳來。過不可思議阿僧祇劫。久已巳能度
0319a09: 薩婆若海。功德滿足。但依本願自在力故。權巧現
0319a10: 化。影應十方。且於五濁惡世。化益偏厚。從十一劫
0319a11: 來。莊嚴此世界。成熟眾生。唯除知來。無能過者。又
0319a12: 於此世界。所有化業。唯除遍吉即普賢觀世音。其餘
0319a13: 諸大菩薩。皆不能及。今以玅覺自任。為眾決疑。故
0319a14: 廣申其問耳。今池州九子山俗名九華。有地藏菩薩。姓
0319a15: 金。乃新羅國王之裔。唐至德初。來此示現。成大伽
0319a16: 藍。至年九十九而入滅。乃是菩薩之應化身也。
0319a17: 爾時地藏菩薩從眾中起。至於佛前。合掌胡跪而白
0319a18: 佛言。尊者。我觀大眾。心有疑事。猶未得決。今者如來。
0319a19: 欲為除疑。我今為眾。隨疑所問。願佛慈悲。垂哀聽許。
0319a20: 此菩薩為眾決疑。求佛聽許也。其請法之儀。同於
0319a21: 解脫菩薩者。明初後不移之意。從眾中起。以明
0319a22: 無有特異也。至於佛前。表玅覺。行周果滿。直達於
0319a23: 佛道也。心疑未決。等覺未至於玅。故猶有疑耳。然
0319a24: 佛本欲。為後世除疑。菩薩亦是為眾生決問。願佛
0319b01: 之聽許也。
0319b02: 佛言。菩薩摩訶薩。汝能如是救度眾生。是大悲愍。不
0319b03: 可思議。汝當廣問。為汝宣說。
0319b04: 此佛之允可也。已巳下所問。乃收前六品中之法。以
0319b05: 合明之。
0319b06: 地藏菩薩言。一切諸法。云何不緣生。
0319b07: 此問法不緣生。以收無相法品中。善知一切從本
0319b08: 不生之義。
0319b09: 爾時如來欲宣此義而說偈言。若法緣所生。離緣可
0319b10: 無法。云何法性無。而緣可生法。
0319b11: 此明法非緣生。若乃一切法從緣所生。離緣則歸
0319b12: 散滅。而可無其法矣。此則是生滅法。云何可以法
0319b13: 性本無。非生非滅。而謂之緣於可生法耶。
0319b14: 爾時地藏菩薩言。法若無生。云何說法。法從心生。
0319b15: 此問法從心生。以收無生行品中法本無生之義。
0319b16: 意謂法若無生。應無說無示。今者如來云何說法。
0319b17: 又說法從心生耶。
0319b18: 於是尊者而說偈言。是心所生法。是法能所取。如醉
0319b19: 眼空華。是法然非彼。
0319b20: 此明法本無生。言向者為眾生迷本無生。欲令其
0319b21: 明心所生法。故說法從心生。乃隱實施權。而不知
0319b22: 法從心生。則屬能所二取。猶如醉眼之見空華。而
0319b23: 非實有。是皆不得已巳。隨眾生所見。且欲因邪打正。
0319b24: 然今此云法本無生。正是廢權顯實。然非同於彼
0319c01: 之所說也。
0319c02: 爾時地藏菩薩言。法若如是。法則無待。無待之法。法
0319c03: 應自成。
0319c04: 此問法應自成。以收本覺利品中。一覺者不毀不
0319c05: 壞之義。
0319c06: 於是尊者而說偈言。法本無有無。自他亦復爾。不始
0319c07: 亦不終。成敗則不住。
0319c08: 此明法離對待。凡有無自他。始終成敗。皆對待法
0319c09: 也。若本來無此有無二法。自他之相亦無。亦不有
0319c10: 其始。亦不有其終。又何成敗之有。故曰成敗則亦
0319c11: 不住矣。
0319c12: 爾時地藏菩薩言。一切諸法相。即本涅槃。涅槃及空。
0319c13: 相亦如是。無是等法。是法應如。
0319c14: 此言法應是如。以收入實際品性本涅槃。性相本
0319c15: 如之義。謂一切諸法生滅之相。即本涅槃寂滅之
0319c16: 相。又涅槃相。及空相亦然。空即是涅槃。涅槃即是
0319c17: 空。若併無寂滅與空等法可得。是法應合於如矣。
0319c18: 佛言。無如是法。是法是如。
0319c19: 此印成如義。言若無寂滅與空。如是等法。是法真
0319c20: 是如矣。
0319c21: 地藏菩薩言。不可思議。如是如相。非共不共。意取業
0319c22: 取。即皆空寂。空寂心法。俱不可取。亦應寂滅。
0319c23: 此言寂滅即如。以收真性空品如相諸相已巳寂滅。
0319c24: 寂滅即如義。謂如是如相中。非共相。不與生滅法
0320a01: 共故。非不共相。言非離生滅而別有法。又非意之
0320a02: 能取。亦非業之所取。即此不離。而皆得空寂。併此
0320a03: 空寂心法俱不可取。亦應寂滅。此乃是真時空品
0320a04: 羅紋結角處。
0320a05: 於是尊者而說偈言。一切空寂法。是法寂不空。彼心
0320a06: 不空時。是得心不有。
0320a07: 此明心法不空義。言一切空寂之法。是法雖寂而
0320a08: 本不空。若彼諸眾生。知自心之不空。是即得於自
0320a09: 心之本不有也。
0320a10: 爾時地藏菩薩言。是法非三諦。色空心亦滅。是法本
0320a11: 滅時。是法應是滅。
0320a12: 此揀問法應斷滅。以收如來藏品常法中之義。但
0320a13: 恐後世眾生作斷滅見。故反作此問。夫三諦者。一
0320a14: 真諦。二俗諦。三中道諦。又配三止觀。及三種如來
0320a15: 藏。一者體真止。止於真諦。謂體無明顛倒。即實相
0320a16: 之真。又即是奢摩他。此云止。乃寂靜之義。即真空
0320a17: 觀。會色歸空。觀真空理。破一切有。空非空。故曰真
0320a18: 空。即空如來藏也。二者方便隨緣止。止於俗諦。以
0320a19: 實相一切處。隨緣歷境。安心不動。又即是三摩
0320a20: 提。此云等至。一云即三昧。乃觀照之義。即玅有觀。
0320a21: 明空即色。建一切法。觀玅有理。有非有。故曰玅有。
0320a22: 即不空如來藏也。三者息二邊分別止。止於中道。
0320a23: 謂生死涅槃。靜散休息。又即是禪那。此云思惟修。
0320a24: 又曰靜慮。即中道觀。中道。即指一心。真俗俱泯。色
0320b01: 空無礙故。即空不空如來藏也。又云即慮而靜非
0320b02: 散亂。是定。即靜而慮非無記。是慧。定慧通明為禪。
0320b03: 即寂照不二之義。又三觀之體。即是一真法界。如
0320b04: 來藏心。故具攝三如來藏義。又諦者。理歸實際。止
0320b05: 者諸漏永盡。觀者明一切法。又一念無相是空。無
0320b06: 法不備是假。不異不一是中。今此云是法非三諦。
0320b07: 色空心亦滅。謂前如來藏品中如來所說常法。非
0320b08: 同於三諦之理。然曰色。曰空。曰心。本亦皆滅。若言
0320b09: 是色空心等法本來是滅。則如來說是常法。亦應
0320b10: 是滅矣。意謂何故乃曰若得寂滅。即得於阿耨菩
0320b11: 提耶。
0320b12: 於是尊者而說偈言。法本無自性。由彼之所生。不於
0320b13: 如是處。而有彼如是。
0320b14: 此明性非是滅。言如來所說常法。本無自性。由彼
0320b15: 色心妄緣之所生起。若不住於如是色心妄緣處。
0320b16: 而何有同彼如是色心妄緣之永滅耶。已巳上於前
0320b17: 六品中法。每品舉一節。問答。竟後再舉前六品中
0320b18: 義以申明之。
0320b19: 爾時地藏菩薩言。一切諸法。無生無滅。云何不一。
0320b20: 此申諸法不一之問。又收無相法品若無思慮則
0320b21: 無生滅中之義也。言諸法皆融會於無生無滅。云
0320b22: 何又不能歸一。而有種種名相法數耶。
0320b23: 於是尊者而說偈言。法住處無在。相數空故無。名說
0320b24: 二與法。是則能所取。
0320c01: 此言名說幻立。夫法性住處但有名。本無在所。其
0320c02: 相數本空。但有說。故亦是無。然因法性之名。相數
0320c03: 之說。此二與法性相緣。因是則有能取所取。法相
0320c04: 森然而生矣。
0320c05: 爾時地藏菩薩言。一切諸法相。不住於二岸。亦不住
0320c06: 中流。心識亦如是。云何諸境界。從識之所生。若識能
0320c07: 有生。是識亦從生。云何無生識。能生有所生。
0320c08: 此問無生識義。又收無生行品。末那阿梨耶之義。
0320c09: 言一切法相。不住二岸。不住中流。實無三際之可
0320c10: 得。至若眾生心識。亦不住於三際。云何而言一切
0320c11: 境界。從識之所生也。又云。若謂識能有生於諸境。
0320c12: 是識亦從境之所生矣。若然者。云何無生識。而有
0320c13: 能生所生耶。
0320c14: 於是尊者而說偈言。所生能生二。是二能所緣。俱本
0320c15: 各自無。取有空華幻。
0320c16: 此先明能所之幻。夫所生是境。能生是識。總為八
0320c17: 識相見二分。是二能所。皆因七識妄執為緣。俱推
0320c18: 其本。亦各自無。若眾生取此而為實有者。其猶空
0320c19: 華之幻生矣。
0320c20: 識生於未時。境不是時生。於境生未時。是時識亦滅。
0320c21: 此明識境有異。言識生於未時者。猶言識之未生
0320c22: 已巳前也。然識之未生前。其境決不同在是時而生
0320c23: 也。境生於未時者。猶言境之未生已巳前也。然境之
0320c24: 未生前。是時識性亦本自寂滅也。此答若識能有
0321a01: 生。是識亦從生二句。
0321a02: 彼即本俱無。亦不有無有。無生識亦無。云何境從有。
0321a03: 此明識境俱無。言以彼識境觀之。即此是識境之
0321a04: 本。然二俱是無。亦乃不有於無之與有。須知為度
0321a05: 眾生。權立無生識之名。究竟本亦是無。云何而言
0321a06: 境乃從識而有耶。此答云何諸境界。從識之所生
0321a07: 二句。宗門先德有言。佛說三界唯心。萬法唯識。祇
0321a08: 為外道不信自心者說。正合此意。○修鍊之士。以
0321a09: 識神出入。名為得道。首楞嚴云。是皆別修妄念。存
0321a10: 想固形。總成飛昇變化。斯亦輪迴。妄想流轉耳。然
0321a11: 以無寂寥為道。忘情絕智為修。是執八識空昧
0321a12: 之體。又云恍恍惚惚。其中有物。杳杳冥冥。其中有
0321a13: 精。此但認於識神。而昧乎一心矣。夫既不即一心
0321a14: 而為道。則道非我有。苟不即諸法是心。則法隨異
0321a15: 見。所以古德云。學道之人不識真。只為從前認識
0321a16: 神。無量劫來生死本。癡人喚作本來身。今之以識
0321a17: 神出入為修鍊之極功者。不亦愚乎。
0321a18: 爾時地藏菩薩言。法相如是。內外俱空。境智二眾。本
0321a19: 來寂滅。如來所說實相真空。如是之法。即非集也。
0321a20: 此言非有採集。以收本覺利品中。猶有採集之義。
0321a21: 言法相如是。即指本覺利品。入佛智地一段精義
0321a22: 也。此中內根外境俱為空寂。不必言矣。至於眾生
0321a23: 之塵境。與諸佛之智地。二種眾多法相。本來亦自
0321a24: 寂滅。所謂智與境而俱泯。此即是如來所說實相
0321b01: 真空。如是之法。即非有所採集也。楞伽經云。採集
0321b02: 業為識。不採集為智。疏云。採謂採取。集謂招集。以
0321b03: 根對塵而生取著。起善惡業。招集生死是為識。能
0321b04: 了根塵絕待。物我兩忘。不生取著。是則為智矣。
0321b05: 佛言。如是。如實之法。無色無住。非所集。非能集。非義
0321b06: 非文。一本科法。深功德聚。
0321b07: 此釋成非集。言真如實際之法。本來清淨故無色。
0321b08: 不著處所故無住。非所集。外境空故。非能集。心識
0321b09: 空故。非義。不可詮表故。非文。言說不及故。即此一
0321b10: 本科法。真乃超出世間。為淵深功德之聚矣。本科
0321b11: 二字。即前如來藏品中大義科。以本識為科目。
0321b12: 而統攝大義等法也。
0321b13: 地藏菩薩言。不可思議。不思議聚。七六北藏誤作七五不生。
0321b14: 八五北藏誤作八六寂滅。九相空無。有空無有。無空無有。如
0321b15: 尊者所說。法義皆空。入空無行。不失諸業。無我我所。
0321b16: 能所身見。內外結使。悉皆寂靜。故諸願亦息。如是理
0321b17: 觀。慧定真如。尊者嘗說。實如空法。即良藥也。
0321b18: 此明法義皆空。又收入實際品中七六不生一段
0321b19: 義也。不可思議。不思議聚。此二句讚入實際品中。
0321b20: 心如空法之玅。七六不生者。七識與六識。同一比
0321b21: 量。有為法中收。有為本有生滅。今住於無為。則不
0321b22: 生矣。八五寂滅者。八識與前五識。同一現量。無為
0321b23: 性中收。無為則本自寂滅。故言八五寂滅。而北藏
0321b24: 中。誤作七五不生。八六寂滅。不知入實際品中。
0321c01: 先有七六不生一句在焉。則其傳寫之誤。明矣。九
0321c02: 相空無者。第九識相。其體本自空無。然此空無二
0321c03: 字。亦是假名詮表。何故。名雖有空無二字。皆因詮
0321c04: 表而有。其實此中原無空無二字詮表之有也。如
0321c05: 尊者與大力菩薩所說法義皆空。入於空無行相
0321c06: 中。則空有不空義。故雖空無而不棄失諸善法業。
0321c07: 抑且能斷諸有漏如七識。執第八見分為自內我。
0321c08: 然見非真我。既妄為我。即生我所。唯識。取喻如王
0321c09: 臣。謂王之所至。臣即隨至。既有所。即有能。能者。從
0321c10: 內根起。能見聞知覺。所者。從外塵起。著見聞知覺
0321c11: 之所也。能見為我。所見為相。又因有我身。即有身
0321c12: 見。有身見。即有內根外境九結十使等。迷覆真性。
0321c13: 今但破其我見。則一切法俱破。故曰無我我所。能
0321c14: 所身見。內外結使。悉皆寂靜。夫如是。則上無攀仰。
0321c15: 下絕己巳躬。無道可成。無生可度。即得無願解脫。故
0321c16: 曰諸願亦息。如是理觀之中。慧定真如之法。無不
0321c17: 圓具。尊者嘗說實際法中。心如理淨。諸法空相。今
0321c18: 我諦思。此中心與理以相符。即所謂度生之良藥
0321c19: 也。
0321c20: 佛言。如是。何以故。法性空故。空性無生。心常無生。空
0321c21: 性無滅。心常無滅。空性無住。心亦無住。空性無為。心
0321c22: 亦無為。空無出入離諸得失。陰界入等。皆悉亦無。心
0321c23: 如不著。亦復如是。菩薩。我說諸空。破諸有故。
0321c24: 此印成空義。又以空性發明心如之理也。夫法性
0322a01: 同於空。即以空為喻。故曰空之性。無生無
0322a02: 滅。無住無為。亦無出入得失之相。亦無陰界入等。
0322a03: 然空之性。無可取著。而心如之理。亦無可取著。
0322a04: 法性本空。亦不可取著。且能隨順一切法。而為建
0322a05: 立。猶如空。體非群象。不礙群象發揮。其空性之
0322a06: 義如是。後又申明藥病對治之言。正答即良藥也
0322a07: 一句。因眾生著於有。故為說空。若其有既破。
0322a08: 則空亦不立矣。此即真性空品中義也。
0322a09: 地藏菩薩言。尊者。知有非實。如陽水。知實非無。如
0322a10: 火性生。如是觀者。是人智也。
0322a11: 此言實智非無。乃真性空品末之性空智海。亦即
0322a12: 是如來藏品中四智之義。如梵行長者偈云。若說
0322a13: 法有一。如水迷倒。若見於法無。如盲無日倒。今
0322a14: 此謂眾生皆執迷為有。若能知有是幻。本非是實。
0322a15: 如陸地之生陽燄。知非是水。此如來說空破有之
0322a16: 義也。其有既破。空實不空。以眾生自性中。各各具
0322a17: 有真如種子。此即是如來藏。然離自性。亦無真如。
0322a18: 離真如亦無如來藏。若捨生死。亦不能見真如。故
0322a19: 勝鬘經云依如來藏。故有生死。故有真如。以如來
0322a20: 藏。即生死門之真如也。若能悟自性真如。而入於
0322a21: 如來藏中。是則知實非無。如火性生於木中。此喻。
0322a22: 先已巳出於無生行品。然知有非實。乃隱實以施權。
0322a23: 此知實非無。則廢權而顯實。若能作如是觀者。是
0322a24: 人亦可謂之智者也。
0322b01: 佛言。如是。何以故。是人真觀。觀一寂滅。相與不相。等
0322b02: 以空取。以修空故不失見佛。以見佛故不順三流。於
0322b03: 大乘中三解脫道。一體無性。以其無性故空。空故無
0322b04: 相。無相故無作。無作故無求。無求故無願。以是業故
0322b05: 淨心。以心淨故見佛。以見佛故當生淨土。菩薩。於是
0322b06: 深法。三化勤修。慧定圓成。即超三界。
0322b07: 此印成重釋。佛言。是人得入真如觀中。觀一寂滅
0322b08: 性。而於目前一切相上。及不在相上者。皆得平等。
0322b09: 以空而為取用。若空一切相。即一切心。覺一切心。
0322b10: 即覺自心。覺自心故。即明見佛性。故曰。以修空故。
0322b11: 終不失見佛之利。此是地中之因。然以求見於佛。
0322b12: 故決不隨順世間三有之遷流。而於大乘中。能順
0322b13: 入三解脫道。此即入實際品中。空解脫。金剛解
0322b14: 脫。般若解脫也。亦即是前六現前地行相。如六地
0322b15: 中。知自性空。無作無受。即得空解脫。知自性滅。無法
0322b16: 相可得。即得無相解脫。入空無相。無有願求。即得
0322b17: 無願解脫。乃至得百千空無相無願三昧門。又此
0322b18: 空無相無願。即是法身解脫般若。為涅槃三德祕
0322b19: 藏也。今此三解脫道。正發明此義。如經云。一體無
0322b20: 性。以其無性故空。空故無相。無相故無作。無作故
0322b21: 無求。無求故無願。然前如來藏品中。以空無相無作。
0322b22: 為三三昧。菩薩自六地至十地。皆依無作門。建立
0322b23: 一切諸行。又菩薩。皆依無作四諦。所謂陰入皆是
0322b24: 如。無苦可捨。煩惱即菩提。無集可斷。邊邪皆中正
0322c01: 無道可修。生死即涅槃。無滅可證。觀一切法。如
0322c02: 空等。正是諸地中行相。然菩薩發四弘誓願。修六
0322c03: 度行。若不行六度。其願則。故雖行而入於空無
0322c04: 相中。本不著於行。此以無作而作者也。如是。則無
0322c05: 求而求。無願而願。皆依於無作。故但言無作。而無
0322c06: 求無願之意。含攝其中矣。然以此無作行業。故得
0322c07: 清淨心。以心清淨故即見佛。前不失見佛是因。此
0322c08: 心淨見佛是果。今覺心清淨。即真見佛性。既以見
0322c09: 佛故當生淨土。乃心淨而土亦淨也。於是甚深之
0322c10: 法三種化門。精勤修習。即修前空無相無作三解
0322c11: 脫門也。修此三者。自然慧定圓成。般若是慧。解脫
0322c12: 是定。慧定均等。圓成法身。三德具足。即超三界。此
0322c13: 又結最初解脫菩薩。求出三界之問。
0322c14: 地藏菩薩言。如來所說無生無滅。即是無常。滅是生
0322c15: 滅。生滅滅已巳。寂滅為常。常故不斷。是不斷法。離諸三
0322c16: 界動不動法。於有為法如避火坑。依何等法而自訶
0322c17: 責。入彼一門。
0322c18: 此言真常不斷。結明如來藏品中。所說常法之義。
0322c19: 無生無滅。為對生滅而言。一涉對待。即是無有
0322c20: 其常矣。若滅是生滅。直下令生滅二見滅已巳。更不
0322c21: 復生。得住於寂滅。乃真為常矣。得此真常寂滅。乃
0322c22: 是不斷滅法。是不斷滅法。能出離三界。動不動法。
0322c23: 言動者。即一切世間法相。言不動者。即二乘禪定。
0322c24: 此皆住於三界。皆是有為法中收。當觀於有為。如
0323a01: 避火坑。方不被其焚陷。此乃當時回顧在會大眾
0323a02: 而言。後又回身向佛而問。意謂世間一切見覺聞
0323a03: 知。凡有名相。盡是有為之法。離此。則無可修習矣。
0323a04: 今者當令後世眾生。依何等法。而自訶責。入彼一
0323a05: 門。此言化門有三。先當從一門而得入也。
0323a06: 佛言。菩薩。於三大事訶責其心。於三大諦而入其行。
0323a07: 此先示事諦修治之要。
0323a08: 地藏菩薩言。云何三事而責其心。云何三諦而入一
0323a09: 行。
0323a10: 此乃申問其名義也。
0323a11: 佛言。三大事者。一謂因。二謂果。三謂識。
0323a12: 此示三事之名。夫眾生以緣業為因。受報是果。如
0323a13: 無明緣行是因。生老病死是果。此因此果。是皆依
0323a14: 識而有也。
0323a15: 如是三事。從本空無。非我真我。云何於是而生愛染。
0323a16: 觀是三事。為繫所縛。飄流苦海。以如是事。常自訶責。
0323a17: 此示訶責之義。若以如是三事。返而觀之。則識心
0323a18: 非實。從本空無。皆由無明不覺。妄生分別。而執為
0323a19: 有。此實非我之真我也。云何於是。以識心妄取。而
0323a20: 生愛染。復更深心觀察三事。須知皆為心之繫念
0323a21: 不斷。遂被所縛。以至飄流。入於苦海。當以如是訶
0323a22: 責其識心。是為初學之要訣也。○菩薩最初緣無
0323a23: 量四諦。而發四弘智願。觀苦諦。有無量相。知十法
0323a24: 界業報不同。故發度眾生願。觀集諦。有無量相。知
0323b01: 五住地煩惱不同。故發斷煩惱願。觀道諦。有無量
0323b02: 相。知河沙佛法不同。故發修諸法門願。觀滅諦。有
0323b03: 無量相。知諸波羅蜜不同。故發成滿佛道願。此正
0323b04: 明菩薩法。又教中分四種四諦。隨眾生根器進修。
0323b05: 如聲聞依生滅四諦而修。佛又進之以無生四諦。
0323b06: 言苦無逼迫相。集無和合相。道無二相。滅無生相。
0323b07: 菩薩緣無量四諦而發心。佛又進之以無作四諦
0323b08: 也。生滅無生二種。唯行六波羅蜜。無量無作二種。
0323b09: 統攝十波羅蜜。此優劣之所分也。今佛作此最後
0323b10: 明誨。仍是最初無相法品中。觀十二因緣之義。以
0323b11: 明初後不二。位位頓超。不由階級而漸通漸入者
0323b12: 也。
0323b13: 三諦者。一謂菩提之道。是平等諦。非不平等諦。二謂
0323b14: 大覺。正智得諦。非邪智得諦。三謂慧定。無異行入諦。
0323b15: 非離行入諦。
0323b16: 此復示三諦入行之法。一者。言應知菩提道法。即
0323b17: 生佛共有平等覺性。故曰是平等。非不平等也。二
0323b18: 者。言此菩提之道。必當得大覺悟。如佛入正三昧。
0323b19: 明星廓然大悟。成等正覺。是也。此是得諸佛正
0323b20: 智之諦。以正揀邪。故曰非邪智所得。三者。言此大
0323b21: 覺正智。不出慧定二學。如二乘外道。皆有定無慧。
0323b22: 因先得定而慧不行。菩薩先以慧。淨治其心。而定
0323b23: 在其中矣。既慧且定。即得金剛心地戒體。故雖不
0323b24: 言戒。而戒體無不圓成。故佛為二乘初學。先說防
0323c01: 非止過。守護威儀。於大乘中。唯以應為最。定亦次
0323c02: 之。所以不言定慧。而言慧定。除此慧定。別無他行。
0323c03: 故曰無異行而入。亦非離於慧定二行。而可以入
0323c04: 也。
0323c05: 以是三諦而修佛道。是人於是法。無不得正覺。得正
0323c06: 覺智。流大極慈。己巳他俱利。成佛菩提。
0323c07: 此結成正覺。然此雖云三諦。究竟只是一諦。若能
0323c08: 以是三諦。而修於一佛道者。我說是人。於是法中。
0323c09: 無有不得其正覺者也。若得此諸佛正覺之智。則
0323c10: 流入於大乘。三解脫中興無量慈。自他俱利。而成
0323c11: 佛菩提之道矣。有本以大極慈三字作句。於義未
0323c12: 妥。必當以流大極慈作句為是。極者。即無量也。
0323c13: 
0323c14: 音釋
0323c15: 操草平聲操守。裔以制切。惚音忽。恍惚不定也。妥唾上聲。安怙也。
0323c16: 
0323c17: 金剛三昧經通宗記卷第十一
