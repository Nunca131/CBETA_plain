0742b01: 憨山老人夢遊全集卷之二
0742b02: 東海那羅延窟侍者福善日錄
0742b03: 法語
0742b04: 示慧侍者
0742b05: 佛以一大事因緣故出現于世欲令眾生開示悟入
0742b06: 佛之知見然佛之知見即眾生之知見眾生知見即
0742b07: 生死知見故曰知見立知即無明本知見無見斯即
0742b08: 涅槃斯則聖凡知見無二而有迷悟不同者過在立
0742b09: 不立耳以其知見本無凡聖但有立即有我有我則
0742b10: 諸障頓起無我則萬法平沉是知我為生死之本也
0742b11: 豈特凡夫造貪痴嗔而為我障即一切聖人諸修行
0742b12: 者知見未忘盡屬我障尤為生死難拔之根故二種
0742b13: 障中粗細不同粗則易遣細則難除以其知見深潛
0742b14: 根於心者難拔故經云存我覺我俱名障礙此正知
0742b15: 見立知幽潛如命不能自斷者所以古人三二十年
0742b16: 苦心參學縱然悟得自性具足如寒潭皎月靜夜鐘
0742b17: 聲隨扣擊以無虧觸波瀾而不散猶是生死岸頭事
0742b18: 此古人大不自欺處倘欺己巳欺人是自壞壞他也侍
0742b19: 者福慧早從老人出家初見老人時一蠢蠢物耳別
0742b20: 去十年茲來更蠢蠢也獨嘗喜其蠢蠢中有惺惺不
0742b21: 蠢處此侍者以此蠢不蠢為命根今來又五年其蠢
0742b22: 日增其不蠢蠢者亦潛滋暗長也由是人視侍者蠢
0742b23: 侍者亦自視蠢更蠢而人人不自知其為蠢也今年
0742b24: 夏老人從西粵回山侍者忽出蠢狀老人大笑其蠢
0742b25: 無出頭時私謂此蠢人立蠢為己巳過也苟能以此蠢
0742b26: 自為受用地亦頗自足亦可了生死亦不負出家行
0742b27: 腳事若以此更立其蠢則病不止知見立知也侍者
0742b28: 若能推倒此蠢不患不與老人眉毛廝結。
0742b29: 示鄧司直有引
0742b30: 余度嶺之八年有中興曹溪之舉以今癸卯夏擇
0742c01: 日首工適韶石鄧生司直齋心謁六祖大師且從
0742c02: 余問出世法懷香執禮心甚懇倒余因思六祖得
0742c03: 黃梅衣缽初至曹溪坐席未溫復避難匿跡於獵
0742c04: 人隊中一十七年既而薙髮於菩提樹下將歸寶
0742c05: 林先受韶州牧與四眾千二百人請據座為說般
0742c06: 若之法以開導之從此光流八表道被寰中得道
0742c07: 者如林迨今幾千年矣無論諸方聲教寥寥即茲
0742c08: 山山水無復故吾而僧徒盡皆波旬佛土翻為魔
0742c09: 窟矣今余感承佛祖冥囑中興祖道豈無宿因然
0742c10: 八年戈戟場中不減獵隊而說法之願已巳不待披
0742c11: 緇深揆道緣不敢望于六祖大師而聽法者有鄧
0742c12: 司直毅然先登是足超於昔之千二百矣老人歡
0742c13: 喜不禁故亦為說般若之法以為前茅如吾佛祖
0742c14: 所云若為一人眾多亦然鄧生持此自利利他未
0742c15: 必不為廣長舌也因示之曰。
0742c16: 佛祖出世說般若之法教人修行必以般若為本然
0742c17: 般若者梵語華言智慧以此智慧乃吾人本有之佛
0742c18: 性又云自心又云自性然此性體本來無染故曰清
0742c19: 淨本來不昧故曰光明本來廣大包容故曰虛空本
0742c20: 來無二無妄故曰一真本來不動不變故曰真如又
0742c21: 曰如如本來圓滿無所不照故曰圓覺本來寂滅故
0742c22: 曰涅槃此在諸佛圓證故稱為大覺又曰菩提諸佛
0742c23: 用之故為神通妙用菩薩修之名為妙行二乘得之
0742c24: 名為解脫凡夫迷之則為妄想業識發而用之則為
0742c25: 貪嗔痴愛驕諂欺詐造之為業則為為殺為盜為
0742c26: 妄所取之果則為刀為鋸為鐵為磨乃至鑊湯爐炭
0742c27: 種種苦具皆從此心之所變現正若醒人無事種種
0742c28: 樂境俱在目前而少時昏睡沉著忽然夢在地獄種
0742c29: 種苦事一時備受辛酸楚毒難堪難忍正當求捄而
0742c30: 不可得時堂前坐客喧譁未息隨即驚覺呻吟而起
0743a01: 視其歡娛之境居然在目而酒尚溫餚尚熱也且枕
0743a02: 蓆之地未離苦樂之境頓別要之樂向外來苦從中
0743a03: 出由是觀之天堂地獄之說宛然出現於自心又豈
0743a04: 為幻怪哉是皆迷自心之所至耳經云自心取自心
0743a05: 非幻成幻法又曰三界上下法惟是一心作以此觀
0743a06: 之豈獨佛法說一心而從上聖賢乃至一切九流異
0743a07: 術極而言之至於有情無情無不從此一心之所建
0743a08: 立但有大小多寡善惡邪正明昧之不同所用之各
0743a09: 異耳略而言之若堯用之而為仁舜用之而為智三
0743a10: 代用之而為勇桀紂用而為暴周公用之而為孝孔
0743a11: 用之而為權孟用之而為辯老用之而為嗇莊用之
0743a12: 而為肆蘇張用之而為詐斯用之而為刻乃至亂
0743a13: 臣賊子用之而為篡為弒為姦為盜為術為數為愚
0743a14: 為智百姓日用而為飲食男女起居動靜為善為惡
0743a15: 為夢為覺大而觀之聖人用之而不盡賢人小知而
0743a16: 不能用其餘皆日用而不知也豈有情之類人獨然
0743a17: 耶物亦有之若鳥得之而飛獸得之而走魚得之而
0743a18: 游蟯蜎蠢蝡各得其所得而自足其所足此又大小
0743a19: 多少之辯也猶有情也若夫天得之而覆地得之載
0743a20: 山水得之而流峙艸木得之而繁植故曰山河大地
0743a21: 全露法王身鱗甲羽毛普現色身三昧此皆般若之
0743a22: 真光吾人自心之影事也以此看來吾人本有之心
0743a23: 體本來廣大包容清淨光明之若此而目前交錯雜
0743a24: 沓陳列於四圍者種種境界色相又皆吾心所現之
0743a25: 若彼吾人有此而不知固可哀矣且而誤取自心以
0743a26: 為貪愛之樂地目悅之於美色耳悅之於聲鼻悅
0743a27: 之香舌悅之味身悅之觸心悅之法又皆自心所出
0743a28: 又取之而為懽為樂為貪嗔痴為殺盜妄而造作
0743a29: 種種幻業又招未來三途之劇苦如人夢遊而不覺
0743a30: 可不大哀歟以其此心與諸佛同體而無二歷代祖
0743b01: 師悟明而不異者獨吾人具足而不知如幼子逃逝
0743b02: 而忘歸父母思而援討之所以釋迦出世達麼西來
0743b03: 老盧舂米於黃梅張網於獵隊皆為一事乃至曹溪
0743b04: 所說三十餘年諸方流衍千七百則皆指示於人者
0743b05: 盡此事也豈獨老盧即老人今日為司直所說者亦
0743b06: 此事也而司直與諸現前共聞見者亦此事也是知
0743b07: 此一事外皆成魔說為戲論耳是則諸佛全證若不
0743b08: 出世則辜負眾生諸祖悟之而不說法則辜負諸佛
0743b09: 凡有聞者而不信不解不受不行則辜負自己巳負眾
0743b10: 生者慢負諸佛者墮負自己巳者癡斯則佛祖可負而
0743b11: 自己巳不可負以其本有而不求具足而不善用譬如
0743b12: 持珠作丐可不謂之大哀歟司直今者身嬰塵海心
0743b13: 墮迷途忽然猛省回頭尋求此事是猶持珠之子恥
0743b14: 與丐者為伍心心向人求自足之方茲老人頓以此
0743b15: 法直指向渠儼若指示衣底神珠原是司直固有亦
0743b16: 非老人把似以當人情世態也然此如意寶珠隨求
0743b17: 而應種種事業受用境界無不取足至若求其隨應
0743b18: 之方又在司直自心善巧精勤克苦之力耳若果能
0743b19: 自肯極力自求一旦豁然了悟則將山河大地鱗甲
0743b20: 羽毛與夫三世諸佛歷代祖師及堯舜周孔事業一
0743b21: 口吸盡不假他力否則依然一夢想顛倒眾生耳又
0743b22: 何以稱為大丈夫哉司直司直寧可上負佛祖下負
0743b23: 老人萬萬不可自負負君負親也老人今日所說般
0743b24: 若皆從上佛祖心地法門即與六祖大師最初所說
0743b25: 不差一字第最初唯聞者爾一人既以一人而當昔
0743b26: 日千二百眾且當時曹溪聞法了悟自心者三十餘
0743b27: 人司直之生已巳去古人千載而染習濃厚又過無量
0743b28: 億倍即今果欲矢志荷擔此事誠非細事當於日用
0743b29: 現前宿習惡業種種魔事極力排遣橫身力戰於諸
0743b30: 魔隊中又當如一人與萬人敵少有退屈則負墮不
0743c01: 少爾其念念回光心心觀察除卻目前已巳作未作種
0743c02: 種妄想如何是鄧司直本來面目參參。
0743c03: 示曹溪侻無昂監寺
0743c04: 鄧林之木雖多成材者寡滄海之產雖眾稱寶者希
0743c05: 孔子曰才難不其然乎即吾佛說法四十九年但以
0743c06: 十大弟子各稱第一而得正法眼藏者人天百萬獨
0743c07: 迦葉契心古今傳道稱的骨兒孫者亦不易也至我
0743c08: 六祖大師說法曹溪坐下不少千僧壇經載悟道者
0743c09: 有四十三人而見稱者唯五六人大闡其道者獨南
0743c10: 嶽青原二大老而已巳嶽師侍祖精勤日夜不離左右
0743c11: 者逾十九年與青原共命終祖之世故自有叢林以
0743c12: 來凡善知識開堂說法務在得人單以二老之苦心
0743c13: 為家範此得人之難而求其師表百世者亦更難也
0743c14: 老人度嶺之初過曹溪謁六祖大師視其山門破壞
0743c15: 幾至掃地一眾惶惶無所依怙而所以願叢林興安
0743c16: 大眾以存祖師一脈如線之緒者於千僧中得裕權
0743c17: 識泰珊五人焉其所願老人為依怙者若嬰兒之望
0743c18: 慈母其所以存叢林之志不減包胥之存楚而乞於
0743c19: 余者不減秦庭之哭也於是老人哀其誠而來力任
0743c20: 中興之責剔蠹釐敝百務具舉選眾僧學禮誦法擇
0743c21: 其中堪為童蒙表率而稱教授師者得三人焉既處
0743c22: 之歲月察其心術之微操履之端言行相符以成後
0743c23: 學繼前修念祖道保護叢林者唯昂監寺一人而已巳
0743c24: 三人之中誰不曰比肩而趨操不一志行不齊如胝
0743c25: 黑白暸然也要之是非可否平素出眾口之評如衡
0743c26: 石重輕之在人耳目者非一日余目擊其操履如孔
0743c27: 子觀人之法察之亦非一日故諸監寺之乞余言欣
0743c28: 然即發獨此三卷藏之五年余實未敢輕諾者非吝
0743c29: 法也以其古人授受之際不妄許可倘一失言不唯
0743c30: 失人抑且失法眼矣故知人之難聖哲所病自非素
0744a01: 與交遊備詳本末未易測識所謂人心險於山川而
0744a02: 難知於天天猶有四時之序而人者深情厚貌外威
0744a03: 儀而中蛇虎者不易知也語云疾風知勁艸板蕩識
0744a04: 忠臣若人人皆可稱忠孝則世之忠臣孝子蓋多多
0744a05: 不足奇矣以其希故見其難以其難故為忠臣孝子
0744a06: 者不易也余嘗謂宣盂稱得士而冒死立孤者獨程
0744a07: 嬰杵臼二人耳楚國號多材而捐軀復楚者獨一申
0744a08: 包胥耳嗟乎吾徒之為沙門釋子者骨肉肝腸皆佛
0744a09: 祖之所化也生死升沉亦佛祖之所賴以轉也求其
0744a10: 一心如古豪傑之所為者希以其自愛業身而造苦
0744a11: 具不惜橫身捨命而甘心焉故求其一念知非能體
0744a12: 祖師之家業者難得其人矣是知家無賊子家不破
0744a13: 國無賊臣國不忘人無惡行身不殞士無苦行名不
0744a14: 揚善無橫逆道不高心無堅忍道不大是知善惡雖
0744a15: 殊倘不負堅忍不拔之志不能成其善惡之實苟無
0744a16: 善惡之實而其報應不舛者不足憑也語曰積善成
0744a17: 名積惡殺身積水成海積土成嶽昂子知此不必患
0744a18: 彼惡者之自積當患己巳躬下忠貞道業之不積耳孔
0744a19: 子曰不患莫己巳知求為可知也藉六祖知子有此心
0744a20: 亦只如老人之所告子者勉之耳更有何法則為墮
0744a21: 增益語障。
0744a22: 示曹溪海月珊監寺
0744a23: 余蒙　恩度嶺當丙申春二月過曹溪謁六祖大師
0744a24: 見其香燈寥寥叢林凋蔽零落殆盡徘徊久之適有
0744a25: 僧具威儀向前作禮問訊甚恭予見其精誠端愨喜
0744a26: 而謂曰此本色山僧也明年丁酉時魔風競作撓此
0744a27: 道場幾至破壞而僧徒無依時珊公與同儕數輩謁
0744a28: 余於五羊將請余為授戒法余始知向作禮者為珊
0744a29: 公也至庚子冬予應請入山時見公率諸弟子侍祖
0744a30: 師塔察其供養之精誠宛若祖師在生無異也余因
0744b01: 歎曰祖庭千年不朽者所賴兒孫一點孝敬心耳故
0744b02: 世尊曰孝名為戒即儒之孝為仁本此道根也及余
0744b03: 住山中最初安居凡所經營固出眾心而任勞任怨
0744b04: 珊公居多其憂勤惕愓厲小心敬慎端若孝子之於慈
0744b05: 父憂喜疾痛靡不關之余是知事祖之心不異事余
0744b06: 故余屬之常住與眾等心一力忘身祖道即今日之
0744b07: 叢林再整法化重興固祖靈之默啟實珊等孝誠之
0744b08: 所感格也語曰苟非其人道不虛行嘗念余非祖師
0744b09: 攝受不能至曹溪曹溪非余來不能有今日即非公
0744b10: 等之孝敬無以繫余心而叢林中興之功德非純誠
0744b11: 難以取究竟全始終摠是一大事因緣實非偶然且
0744b12: 幸修建祖庭工程苟完余於丙午八月二十日即夢
0744b13: 恩詔許為僧以此始末之徵足見余非無因而來公
0744b14: 等亦非無因而生斯世遇斯事也想昔日當祖道大
0744b15: 盛之時悟道弟子三十餘人公等為灑掃執侍人耳
0744b16: 不然何以有緣見我親近哉昔世尊于大通智勝佛
0744b17: 時為諸弟子說法華經畢竟至釋迦出世同出一會
0744b18: 一一授記成佛以昔日之夙緣今日之現證則將來
0744b19: 彌勒補處龍華會中豈少一人即堅持此心以光祖
0744b20: 道為任護三寶為懷即一艸一葉滴水莖薪凡有益
0744b21: 於叢林有補法道者即為金剛種子成佛真因使永
0744b22: 劫瞻依十方攸賴即同祖法身常住而與曹溪溪聲
0744b23: 山色爭相秀媚也視彼區區自絕於法門者實天淵
0744b24: 矣可不勉哉。
0744b25: 示妙光玄禪人
0744b26: 從上諸祖光明照耀為天人眼目作大法施者未有
0744b27: 不自辛苦切磋中來故入道因緣門頭各別但隨夙
0744b28: 習般若種性淺深不一有先頓棄文字單提古德機
0744b29: 緣話頭而悟入者有先從教中親習種種修行玅門
0744b30: 而後拋卻雜毒專依觀行而悟入者如永嘉大師於
0744c01: 天台止觀頓見自心如觀掌果及見曹溪如脫索獅
0744c02: 子老盧極盡神力剛道得箇如是如是而已巳此即從
0744c03: 上知識第一箇樣子也玄禪人歷遍諸方久依講肆
0744c04: 而於佛乘教眼已巳窺一斑若即其所窺苟能鏟去一
0744c05: 切知見文字習氣而於離文字外佛祖向上一路單
0744c06: 提力究日夜參求參到佛未出世祖未西來一著冷
0744c07: 地向自己巳胸中忽然迸出如冷灰豆爆是時方信一
0744c08: 切諸法不出自心轉一切山河大地艸芥塵毛皆為
0744c09: 自己巳如此任運隨宜作法施因緣是則名為開甘露
0744c10: 門向佛祖頂上行也若心志狹劣將口頭殘茶剩
0744c11: 飯當作無上妙味如此自捄不了又安敢言佛法知
0744c12: 見乎。
0744c13: 示寬雨行人
0744c14: 昔人為生死行腳而不知生死大似人皆飲食而不
0744c15: 知味可哀之甚也所謂日用而不知者此耳其過在
0744c16: 不知本有若人知有便知自重知自重則不隨物轉
0744c17: 而能轉物矣詩有之曰我心匪石不可轉也要知非
0744c18: 金剛心地靡不為物所轉者既為物轉則隨他去也
0744c19: 可稱行腳衲子乎寬雨自北而南來慰余數矣不為
0744c20: 艱難道路饑寒困苦所轉老人先但知其腳跟勁故
0744c21: 稱為鐵腳今見其心不移故復以剛腸二字美之然
0744c22: 剛腸乃老人所知其行腳事定非爾所知若稍知行
0744c23: 腳便不恁麼驀直去也老人愍其愚而恐其所不知
0744c24: 故復以此書發付再行腳去若此後摸索鼻孔不著
0744c25: 他時異日定難似今日相見也。
0744c26: 示如良禪人
0744c27: 佛言剃除鬚髮而作沙彌離欲寂靜最為第一是知
0744c28: 欲乃生死路頭第一大事也故切呵之戒之離此便
0744c29: 得安隱快樂而眾生所以沉淪苦海不得速登彼岸
0744c30: 者獨欲為過患耳佛言諸苦所因貪欲為本若滅貪
0745a01: 欲無所依止且三界為一切眾生所依止之宅而以
0745a02: 欲為基址而塵勞聒聒皆此為喧鬧耳今欲一離依
0745a03: 止便無所謂破三毒出三界破魔網爾時如來一大
0745a04: 歡喜是知五欲不離三界難破而我如來悲愁可知
0745a05: 要求寂靜解脫難矣如良少小出家多方行腳今遇
0745a06: 老人發菩提心授沙彌戒志修離欲行此則願出生
0745a07: 死第一妙行也第恐志不堅行不力耳佛言久受勤
0745a08: 苦乃可得成當決定志直至成佛而後已巳此乃真志
0745a09: 離欲行也但辯肯心必不相賺。
0745a10: 示周暘孺
0745a11: 周子請益法相宗旨老人因揭六祖識智頌曰大圓
0745a12: 鏡智性清淨平等性智心無病妙觀察智見非功成
0745a13: 所作智同圓鏡五八六七果因轉但轉名言無實性
0745a14: 若於轉處不留情繁興永處那伽定此八句乃發盡
0745a15: 佛祖之心髓揭露性相之根源往往數寶筭沙之徒
0745a16: 貪多嚼不爛概視此為閒家具曾無以正眼覷之者
0745a17: 大可憫也咸謂六祖不識字不通教何以道此特自
0745a18: 障耳教中原有性相二宗說者以禪為性宗以教為
0745a19: 相宗非也殊不知佛祖慧命只有八箇字包括無餘
0745a20: 所謂三界唯心萬法唯識以唯心故三界寂然了無
0745a21: 一物以唯識故萬法樅然蓋萬法從唯識變現耳求
0745a22: 之自心自性了不可得所以佛祖教人但言心外無
0745a23: 片事可得即黃梅夜半露出本來無一物即此一語
0745a24: 十方三世諸佛歷代祖師盡在裏許擘不破故衣缽
0745a25: 止之即二派五宗都從此一語衍出何曾有性相之
0745a26: 分耶及觀識智頌略為注破若約三界唯心則無下
0745a27: 口處因迷此心變而為識則失真如之名但名阿賴
0745a28: 耶識亦名藏識此識乃全體真如所變者斯正所謂
0745a29: 生滅與不生滅和合而成乃真妄迷悟之根生死凡
0745a30: 聖之本楞伽云藏識海常住境界風所動洪波鼓冥
0745b01: 壑無有斷絕時既云藏識即阿賴耶而又云常住則
0745b02: 本不動也然所動者非藏識特境界風耳偈云前境
0745b03: 若無心亦無是則取境界者非藏識乃生滅心耳此
0745b04: 生滅心強名七識其實是八識之動念所謂生機若
0745b05: 此機一息前境頓空而六識縱能分別亦無可寄矣
0745b06: 若前五識原無別體但是藏識應緣之用獨能照境
0745b07: 不能分別故曰同圓鏡其分別五塵者非五識乃同
0745b08: 時意識耳故居有功若不起分別則見非功矣由是
0745b09: 觀之藏識本真故曰性清淨其過在一念生心是為
0745b10: 心病有生則有滅惟此生滅如水之流非水外別有
0745b11: 流也但水不住之性見有流相有流則非湛淵之水
0745b12: 明矣故楞伽二種生住滅謂相生住滅流注生住滅
0745b13: 此二種生滅總屬藏識生滅不滅則前七識生生滅
0745b14: 若滅則唯一精真其真如之性自茲復矣復則識不
0745b15: 名識而名智故曰心無病六祖大師所頌約轉八識
0745b16: 而成四智大圓鏡智藏識所轉平等性智七識所轉
0745b17: 妙觀察智六識所轉成所作智前五識轉以妄屬藏
0745b18: 識之用故真亦同圓鏡然六七二識因中先轉五八
0745b19: 一體至果乃圓如此觀之識本非實而妄有二用故
0745b20: 曰但轉名言而已巳換名不換體也且此轉不在禪定
0745b21: 修行唯在日用一切聖凡同時轉之唯在留情不留
0745b22: 情之間故有聖凡迷悟之別周子有志于此諦向日
0745b23: 用轉處著眼試定當看。
0745b24: 示舒伯損
0745b25: 舒生伯損有志於道請益因示之曰老氏有言為學
0745b26: 日益為道日損損之又損以至於無損蓋為學者增
0745b27: 長知見以當進益殊不知知見增則我見勝我見勝
0745b28: 則氣益驕氣益驕則情愈蕩情蕩則慾熾而性昏矣
0745b29: 性昏而道轉遠是故為道者以損為益也吾人性本
0745b30: 清淨了無一物所謂纖塵不立性之體也由其習染
0745c01: 濃厚發而為貪為嗔為痴為慢故縱情物欲物欲厚
0745c02: 而性日昏所謂有餘之害也今之為道者但損其有
0745c03: 餘以復性之所不足性體若足則道日光由是發之
0745c04: 而為忠為孝為仁為義推而廣之以治天下國家則
0745c05: 其利溥而德大以致功名於不朽者皆損之之益也
0745c06: 故在易卦損上益下曰益損下益上曰損斯言由損
0745c07: 以及行義達道為益也苟不自知所損徒以增長知
0745c08: 見為學則損益倒置又何能以盡性哉是故志道者
0745c09: 損之為貴。
0745c10: 示文軫
0745c11: 仲尼有言曰富而可求也雖執鞭之士吾亦為之如
0745c12: 不可求從吾所好又曰不義而富且貴於我如浮雲
0745c13: 且曰富若可求不羞執鞭既曰可求而又曰富貴如
0745c14: 浮雲果有求耶果不求耶蓋曰不義之富如浮雲而
0745c15: 甚言必不可求也此君子有固窮之訓小人有斯濫
0745c16: 之譏此吾聖人教人以安命定志之本也嗟嗟世人
0745c17: 不達大命之本而岌岌窮達之場未了性命之源徒
0745c18: 懷得失之念夫得失驚心則取捨異趣而紛飛之念
0745c19: 交錯於胸中欲求志定而理明德新而業進其可得
0745c20: 乎。
0745c21: 示劉平子
0745c22: 向道不難而難於發心道不難學而難於外求道不
0745c23: 難會而難於揀擇道不難入而難於自足道不難悟
0745c24: 而難於求玄學道之士於此一一勘破不被人瞞而
0745c25: 心曠矌神怡翛然獨步此之謂玄通之士也○性相近
0745c26: 習相遠此語直示千古修行捷徑吾人苟知自性本
0745c27: 近唯因習而遠頓能把斷要津內習不容出外習不
0745c28: 容入兩頭坐斷中間自孤自孤處正謂如有所立卓
0745c29: 爾若到卓爾獨存之地則性自復○道在日用而不
0745c30: 知道在目前而不見以知日用而不知道見目前而
0746a01: 不見道非道遠人人自遠耳故曰道在目前不是目
0746a02: 前法亦不離目前非耳目之所到苟能透過目前逆
0746a03: 順關頭毀譽境上而不被牽絆橫身直過如此用心
0746a04: 則聖人不在三代今古不離一念矣有志向道初發
0746a05: 心時便從此入。
0746a06: 示歐嘉範
0746a07: 世以忠臣孝子為第一義且曰忠出於孝而始於事
0746a08: 親語曰思事親不可以不知人思知人不可以不知
0746a09: 天夫天即吾人本然之天性也故人之于世百凡可
0746a10: 假獨事親之念最真以出乎天性故也吾人既稟此
0746a11: 性而為人不知天性之本然則不知人之所當貴也
0746a12: 誠能知人之可貴則于一切虛浮雜染垢濁之事自
0746a13: 不敢留滯於胸中以障本有之虛明甘為凡庸而墮
0746a14: 日用不知之誚是可惜乎一復本明則聖賢在我故
0746a15: 曰道不遠人此之謂也。
0746a16: 示李子晉
0746a17: 人性本明為物欲情塵之所昏蔽故於日用而不自
0746a18: 知故曰性相近習相遠也吾人苟有志於復性工夫
0746a19: 不必向外馳求但於日用見聞知覺習染物欲之偏
0746a20: 重處念念克去克之既久物撤塵銷本明自露譬如
0746a21: 磨鏡垢盡明現然鏡體本明非待磨而有也故凡有
0746a22: 志向道工夫當以克磨惡習為入門初地。
0746a23: 示李子融
0746a24: 昔人云割髮宜及膚剪爪宜侵體言其切也故學道
0746a25: 之士先須辦長遠不退之志下一分篤實苦切工夫
0746a26: 如登萬仞高山不至極頂而不已巳步步努力心心不
0746a27: 退不為毀譽之所傾動不為是非之所搖奪不為困
0746a28: 橫之所抑措如一人與萬人敵小有退怯前功盡棄
0746a29: 又豈可以不堅固心而至不退安樂之境界耶。
0746a30: 示歐嘉可
0746b01: 語曰人莫不飲食也鮮能知味也此言其道在日用
0746b02: 至近而知之者希故古人謂除卻著衣喫飯更無別
0746b03: 事是則古今兩間之內而被穿衣喫飯瞞昧者多矣
0746b04: 倘不為其所瞞者則稱豪傑之士矣故學道之士不
0746b05: 必向外別求玄玅苟於日用一切境界不被所瞞從
0746b06: 著衣喫飯處一眼看破便是真實向上工夫有志於
0746b07: 道者當從日用中做。
0746b08: 示梁騰霄
0746b09: 士君子之處世也當其未遇靡不志願匡主庇民建
0746b10: 不朽之事業至一登仕籍但務立名為心忘其所以
0746b11: 為功久則漸染時俗心神渾濁不覺流入富貴之途
0746b12: 甚則名亦無所顧忌究其初心不可得矣何也以最
0746b13: 初志願不從根本實際中來第為浮慕妄想而已巳原
0746b14: 非堅固不拔之志安能立不朽之業哉孔子曰隱居
0746b15: 以求其志行義以達其道然當隱居之時所求之志
0746b16: 即行義之道也故曰志於道所謂志於道德者功名
0746b17: 次之志於功名者富貴次之志於富貴者則無所不
0746b18: 至矣然所志之道即率性之道也德者明德之謂是
0746b19: 知道德乃吾人真性實際根本也故曰君子務本本
0746b20: 立而道生歷觀古之聖賢光明碩大照耀千古澤流
0746b21: 而無窮者靡不皆從性分實際中來發而為道德煥
0746b22: 而為文章行而為事業故功大名顯昭然天地與日
0746b23: 月爭光富有天下而不以為多鶉居鷇食而不以為
0746b24: 少功不期建而自立名不待揚而自高此豈浮慕虛
0746b25: 想可得而至耶是必當其隱居之時所求之志心心
0746b26: 皆從實際中做積累既深而英華發現故言則為經
0746b27: 行則為法非是焦思時藝逗湊章句口耳記問可及
0746b28: 也梁生騰霄骨剛氣逸飄若凌雲大非風塵中人每
0746b29: 從予遊聞一字一句未嘗不驚心惕愓慮予固知其非
0746b30: 凡材也第未深究其志耳間嘗請益予謂學者固當
0746c01: 求志於道德故凡志於道德者必先究吾人根本實
0746c02: 際也要從真性流出然此真性至廣至大位天地育
0746c03: 萬物光明清淨蕩絕纖塵此吾性之體所謂仁也此
0746c04: 體之中一塵不立但有一念妄想即屬有我之私有
0746c05: 我則與物對物我既分人我兩立人我既立則大同
0746c06: 之體昏塞不得為仁矣本體昏塞則諸妄交作於此
0746c07: 縱有功名之志皆從妄想發揮凡有作為皆非真實
0746c08: 根本既妄則腳跟不穩由是一入世緣頓染流俗宜
0746c09: 矣梁生從今當做自性工夫從實際參究自性一明
0746c10: 則宇宙在手萬化生身又豈區區功名富貴可寄哉
0746c11: 傳曰明德為本新民為末孔孟之學皆本於此梁生
0746c12: 倘於自性未能的究根本但將六祖不思善不思惡
0746c13: 正與麼時如何是上座本來面目話頭蘊在胸中二
0746c14: 六時中切切參究參到一念不生處忽然識得本來
0746c15: 面目方見老盧不吾欺也梁生勉之。
0746c16: 示游覺之
0746c17: 般若體性人人具足但以習氣厚薄故障有輕重之
0746c18: 分則人有智愚之別是知貪嗔癡愛現前皆全體獨
0746c19: 露之時第為濁智流轉不自覺察所謂日用而不知
0746c20: 也嗟乎聖人不異凡民獨其日用現前境界紛拏交
0746c21: 錯之時一眼覷透不為所瞞昧欺奪耳由是觀之平
0746c22: 等性智念念現前如大火聚自一切境界洞然矣。
0746c23: 示優婆塞王伯選
0746c24: 古人多稱塵勞中人有志向上求出生死謂之火裏
0746c25: 生蓮以其真難得也以一切眾生無量劫來耽湎五
0746c26: 欲而為煩惱火燒日夜熾然未曾一念迴光暫得清
0746c27: 涼直至如今能於烈焰藂中猛地回頭頓思出路豈
0746c28: 非蓮華生於火內也伯選閩人來賈於粵參禮老人
0746c29: 求出離法老人憐之為授五戒開示念佛法門專心
0746c30: 淨土然此淨土豈從外得耶經云心淨則佛土淨以
0747a01: 吾人自心是佛唯心是土淨穢不二心佛一如如是
0747a02: 觀察作如是念念念薰修一心清淨光明煥發十方
0747a03: 佛土皎然在前又何勞十萬億外別求妙麗乎古德
0747a04: 云生則決定生去則實不去若達此旨則日用塵勞
0747a05: 頭頭淨土念念彌陀不出娑婆頓生安養矣。
0747a06: 示寂覺禪人禮普陀
0747a07: 寂覺禪人將東禮普陀乞一語為行腳重老人示之
0747a08: 曰古人出家特為生死大事故操方行腳參訪知識
0747a09: 決擇己巳躬下未明公案故不辭艱辛登山涉水必至
0747a10: 發明徹悟而後已巳今出家者空負行腳之名今年五
0747a11: 臺峨嵋明年普陀伏牛但只口口為朝名山隨喜道
0747a12: 場而已巳其實不知名山為何物道場為何事且不知
0747a13: 何人為善知識秪記山水之高深叢林粥飯之麤
0747a14: 而已巳豈知此外更有事哉走遍天下更無一語歸家
0747a15: 山可不悲哉禪人今將禮普陀是求大士之攝受也
0747a16: 且大士法身普遍十方即不出門一步而求之未嘗
0747a17: 不應何必待至普陀而後見且南海無涯乃生死苦
0747a18: 海之波流也普陀山色乃大士法身常住也海振潮
0747a19: 音乃大士普門說法也禪人果能渡生死海睹大士
0747a20: 於崖前聽法音於海岸返聞自性徹見自心即是証
0747a21: 圓通於耳根據寂滅於足下如此證驗不惟不負行
0747a22: 腳之艱難亦可斷塵情于當下頓超生死迥出常流
0747a23: 是可名為真正出家丈夫漢其或未然徒悠悠道路
0747a24: 泛泛常情虛往虛來於己巳無益即大士現在頂門亦
0747a25: 不能為拔生死業根也禪人自定當看若大士有何
0747a26: 言句歸來當為舉似老人慎勿虛費艸鞋錢也。
0747a27: 示梁仲遷
0747a28: 梁子四相字仲遷從老人遊有年老人愛其心質直
0747a29: 而氣慷慨每見事之不平無論可否或義有可為者
0747a30: 即放捨身命以當之老人每責其麤浮以有道體而
0747b01: 欠涵養操存之功若駿馬而無啣轡以御終不免其
0747b02: 蹶老人居常切戒而勸進以道梁子侍老人若嬰兒
0747b03: 之恃慈母將有所保也老人將行梁子愕然自失相
0747b04: 送韶陽舟中乃請法語以書紳時風波中未暇及也
0747b05: 別後不能忘情梁子復以書請乃書此寄之予謂梁
0747b06: 子有道者心質直而不曲此道之本也慷慨近勇猛
0747b07: 赴緩急近慈悲忘身以赴之是不量力不審權不探
0747b08: 本而事末皆麤浮血氣之所使非由道力發也古之
0747b09: 聖人涉世有體用全彰故應不失時若明鏡之照妍
0747b10: 醜權衡之定重輕殊非漫任血氣者可比也梁子自
0747b11: 今已巳往當先洗除習氣潛心向道將六祖本來無一
0747b12: 物話頭橫在胸中時時刻刻照管念起處無論善惡
0747b13: 即將話頭一拶當下消亡綿綿密密將此本參話頭
0747b14: 作本命元辰久久純熟自然心鏡虛閒動靜云為凡
0747b15: 有所遇則話頭現前即是照用分明不亂即是定力
0747b16: 所持自不墮麤浮鹵莽界中不隨他腳跟轉矣即讀
0747b17: 書做文字亦不妨本參讀了做了放下就還他箇本
0747b18: 來無一物自然胸中平平貼貼久之一旦忽見本無
0747b19: 心體如在光明藏中通身毛孔皆是利生事業又何
0747b20: 有身命可捨哉如此用心操存涵養心精現前看書
0747b21: 即與聖人心心相照作文皆從自性流出此是真慷
0747b22: 慨丈夫之能事所謂樞得寰中以應無窮即建功立
0747b23: 業皆成不朽梁子既有其本又何憚而不為哉。
0747b24: 示劉仲安
0747b25: 予居五羊一時從游者眾睹其劉子骨剛氣渾貌古
0747b26: 神清予謂夙具般若緣種器近於道但隨眾親近而
0747b27: 已巳未有異於人也頃予將有南嶽之行激發諸子宜
0747b28: 以道為任劉子送於舟中特請益曰弟子志道之心
0747b29: 甚切但為宿習濃厚妄想纏繞不能直造向上望師
0747b30: 指示老人謂曰子知妄想則妄想自不能纏繞矣既
0747c01: 稱妄想則本無實體譬如空華安能結空果耶由子
0747c02: 不達妄想本無認作實法與作對待念念與之打交
0747c03: 滾絕無一念休歇之時斯則但以妄想為主而當人
0747c04: 本體為之埋沒所以見其造道之難耳豈不見僧問
0747c05: 古德云妄想不停時如何德云妄想不惡以吾人本
0747c06: 來光光明明了無一法但由一念不覺全體變為妄
0747c07: 想若能就妄想起處著力一照當下化為光明藏矣
0747c08: 豈更容其纏繞耶以不達本來無也所以六祖於黃
0747c09: 梅會下剛只道得個本來無一物遂得衣缽南來子
0747c10: 從今日用做工夫只將本來無一句作話頭二六時
0747c11: 中切切參究但看妄想起處切莫隨他流轉當下一
0747c12: 拶自然掃蹤滅跡矣若悠悠怠惰縱情自畫此子之
0747c13: 過非道之難也慎勿自棄子其勉之。
0747c14: 示觀智雲禪人
0747c15: 學道人第一要看破世間一切境界不隨妄緣所轉
0747c16: 第二要辦一片為生死大事決定鐵石心腸不被妄
0747c17: 想攀緣以奪其志第三要將從前夙習惡覺知見一
0747c18: 切洗盡不存一毫第四要真真放捨身命不為死生
0747c19: 病患惡緣所障第五要發正信正見不可聽邪師謬
0747c20: 誤第六要識得古人用心真切處把作參究話頭第
0747c21: 七要日用一切處正念現前不被幻化所惑心心無
0747c22: 間動靜如一第八要直念向前不可將心待悟第九
0747c23: 要久遠志不到古人田地決不甘休不可得少為足
0747c24: 第十做工夫中念念要捨要休捨之又捨休之又休
0747c25: 捨到無可捨休到無可休處自然得見好消息學人
0747c26: 如此用心庶與本分事少分相應有志向上當以此
0747c27: 自勉。
0747c28: 示了心海禪人
0747c29: 古人出家單為生死大事操方行腳參師訪友只為
0747c30: 決擇己巳躬下向上一路不明不已巳故善知識單以此
0748a01: 事示人近來法門寥落諸方罕聞豎此風者行腳到
0748a02: 處但鼓粥飯氣息而已巳良可悲也老人寓靈湖蘭若
0748a03: 適了心禪人從伏牛來參似非尋常粥飯者今將返
0748a04: 伏牛拈香請益老人因示之曰方今海內禪林第一
0748a05: 賴有牛山苦行非諸方可及學道之士苟能拼捨身
0748a06: 命一生定不空過但日用工夫單提一念話頭最為
0748a07: 綿密所以不得超脫得大自在者以一向死守話頭
0748a08: 念念不捨不知參禪最先要內脫身心外遺世界離
0748a09: 念一著所以繫念返為念縛故不得超脫大自在地
0748a10: 耳禪人此番入山幸仗規繩大眾夾持正好隨場下
0748a11: 手著力但於念念中看覷念未起處用在離念一著
0748a12: 久久忽然念頭迸斷心境兩忘如脫索獅子自在遊
0748a13: 行他時再見老人決不似今日眉目動定也。
0748a14: 示湘潭諸優婆塞
0748a15: 惟佛住世說法有常隨四眾出家二眾曰比丘比丘
0748a16: 尼在家二眾曰優婆塞此云近事男優婆夷云近事
0748a17: 女以其在家能持五戒可以近事三寶堪受法利故
0748a18: 及佛法東來隨時受化代不乏人至有明心見性入
0748a19: 祖師之室者近來法道久湮師承無眼妄禮三拜例
0748a20: 得一名即自稱為弟子其實腥未吐素行未改致
0748a21: 生譏謗全無利益大為壞法之端良可愍也故老人
0748a22: 生平未敢輕許今觀湘潭諸弟子信心篤厚非泛泛
0748a23: 波流故強允其請但念汝等素未聞法雖云善人不
0748a24: 知如何是善今按唯識論說心所五十一而善法唯
0748a25: 有十一餘皆惡心所也十一法者謂信精進慚愧不
0748a26: 貪不嗔不痴輕安不放逸行捨不害此十一法全具
0748a27: 為純善人但少一法即為缺德汝等但能依教持此
0748a28: 善法各各究明時時觀察提撕於何法上有未純熟
0748a29: 更加切磋之功務要全美而後已巳如此用心是為真
0748a30: 實善人所言善心者即清淨真心也以一切眾生各
0748b01: 各本具如來清淨真心但為惡念染污故隨情造業
0748b02: 而不自知今能觀察善心則一切惡法自不現前心
0748b03: 自清淨矣苟能有志漸漸深觀只參六祖大師開示
0748b04: 慧明不思善不思惡正與麼時那箇是明上座本來
0748b05: 面目公案時時參究是謂向上一路汝等腳跟下誰
0748b06: 無一尺土努力前行必不相賺若肯歸心淨土即依
0748b07: 此法一心念佛則現生可斷生死永絕沉淪但恐偷
0748b08: 心自欺不能作真實行耳老人強為汝等作如是說
0748b09: 為憐三歲子不惜兩莖眉切不可作世諦流布話會
0748b10: 也。
0748b11: 寄示曹溪耆舊
0748b12: 老人住祖庭一番特為發揚六祖出世一大事因緣
0748b13: 欲令大家修出世因以種淨土之緣耳不料中道緣
0748b14: 差魔風破壞獅蟲作祟使我不遂初心一旦違遠祖
0748b15: 師棄捨大眾即今雖居寂寞之濱未嘗一念忘其本
0748b16: 願其後學似有向上之志苦無明師良友引進修行
0748b17: 之路其耆舊眾中有知老人之心及痛念生死大事
0748b18: 者又無老人依歸不能聚集一處同作佛事堪嗟日
0748b19: 月如流衰老漸侵死期將至黃泉路上資糧不具憑
0748b20: 何法以脫三途地獄之苦報乎言及至此可悲可痛
0748b21: 古人云生死事大無常迅速火急修行早是遲矣老
0748b22: 人因此熟思再三無可為大眾決策者適堂主來省
0748b23: 正愜老人之心因叮嚀渠回山將老人之心揭示眾
0748b24: 耆舊倘真實為生死者須大家集會一處結念佛會
0748b25: 同修淨業同出生死誓願遞相度脫社中若有一人
0748b26: 先滅度者同力資助往生豈不為第一最上因緣即
0748b27: 此餘年已巳勝百劫千生虛過也會所最要清淨無擾
0748b28: 乃能成辦道業禪堂但有後學諷誦事業似屬煩雜
0748b29: 唯有老人所修無盡庵最極寂靜色色現成不若就
0748b30: 此為淨業堂成殊勝事不獨不枉老人苦心一場亦
0748c01: 可以酬施主功德也其修進之規古人六時念佛晝
0748c02: 夜殷勤雖是精進恐老者不能今折中當以四時為
0748c03: 準二時功課二時跪諷行願品一卷念佛千聲發願
0748c04: 回向期不計限人不計數但要老成信心篤實者忘
0748c05: 賓主泯人我絕是非戒戲論一心念佛不通賓客專
0748c06: 以寂靜為主即是真阿練若正修行處也若大眾果
0748c07: 能洞見老人之心諦信老人之言依法修持便是出
0748c08: 生死的時節便是與老人生生世世不相捨離常生
0748c09: 佛前同聽法音之時其會集結社之人及安居之處
0748c10: 一聽堂主主之便是奉行老人之教命也其精進道
0748c11: 業又在大眾各自努力古人云把手他人行不得為
0748c12: 人自肯乃方親所謂但辦肯心必不相賺珍重努力。
0748c13: 寄示曹溪禪堂諸弟子
0748c14: 老人初為祖師建立之時大眾不知老人之心今日
0748c15: 老人行後凡山門利害及禪堂設立汝等皆樂入堂
0748c16: 安居是知老人之苦心也若知老人之心則當知佛
0748c17: 祖之心矣汝等今思得老人似前教誨不可得也然
0748c18: 聚散之緣雖佛祖不免在諸弟子能知恩報恩依教
0748c19: 修行雖佛祖滅後亦同在世親近不異故佛臨入滅
0748c20: 時諸大弟子請問若佛滅後眾等以何為師佛言當
0748c21: 尊重波羅提木叉是汝等大師梵語波羅提木叉此
0748c22: 云戒也故佛常言汝等比丘能守吾戒雖千里外如
0748c23: 在左右若不奉我戒縱對面猶千里也此吾佛大師
0748c24: 金口親囑之語可不遵乎況今末法去聖時遙若佛
0748c25: 弟子不秉佛戒將何以為修行之地賴何以出生死
0748c26: 之苦海乎老人臨行特為汝等說梵網戒不知汝等
0748c27: 一一能堅持否佛制比丘半月半月誦此戒經如從
0748c28: 佛親聞作法竭麼母令毀犯令三業六根念念檢點
0748c29: 觀察不許闇生罪過不得毀犯戒根即此便是真實
0748c30: 修行坐進此道不必遠訪明師徒增辛苦也若汝等
0749a01: 向來未能堅持則當從今依法半月半月對佛宣誦
0749a02: 梵網戒經十重四十八輕一一戒條熟記分明如犯
0749a03: 一條則於誦戒之日請軌範師作證眾中遞相檢舉
0749a04: 犯者對眾懺悔再不許犯如此則改過自新道業可
0749a05: 就其所犯之罪除懺悔外眾等議定清規罰例以便
0749a06: 遵守如老人向日所遺教條可為常法也眾等戒經
0749a07: 習熟則當背誦四十二章佛遺教經楞嚴法華楞伽
0749a08: 諸經以為佛種其參禪一著當遵六祖開示慧明不
0749a09: 思善不思惡如何是當人本來面目公案蘊在胸中
0749a10: 時時參究久之自有發明時節如此方是續佛祖慧
0749a11: 命之大事因緣也汝等能遵此語則如老人常住曹
0749a12: 溪汝等亦不必操方行腳矣。
0749a13: 示曹溪沙彌
0749a14: 庚子歲當道延余料理曹溪余應之至則百廢概不
0749a15: 能舉因思為治之道以養材為本遂選諸沙彌設義
0749a16: 學延賓師以教習威儀誦讀內外經書稍知信向則
0749a17: 披剃立禪堂使就清規受戒法晝夜禮誦是時諸沙
0749a18: 彌始知有出家業皆厭耕鑿而慕清修矣余苦心十
0749a19: 年差有可觀遂棄去今老矣隱居南嶽其諸沙彌昔
0749a20: 受化者先未深知老人今乃深思之雖求一日之執
0749a21: 侍一言之教導難矣沙彌某比時在孩稚今從眾中
0749a22: 始知老人心求親近不可得乃具冊遙乞開示老人
0749a23: 聞而悲且喜也昔佛在時恐久住世間薄信眾生多
0749a24: 不敬信遂上昇忉利令眾慕而後來則人人皆生難
0749a25: 遭想矣若老人久住曹溪諸人安能戀慕如今日哉
0749a26: 以沙彌之心觀眾心豈無佛性者耶今示沙彌若思
0749a27: 老人不若思念佛思念六祖也若思念佛當來必有
0749a28: 見佛之時若得見佛便是出生死時也思念六祖當
0749a29: 初一賣柴漢耳如何得今日人天供養再思今日供
0749a30: 養乃從拋卻母親恩愛走向黃梅會下負石舂米辛
0749b01: 苦中來再思六祖三更入黃梅方丈得受衣缽憑何
0749b02: 知見向五百眾中獨自得之且人人一箇臭皮袋死
0749b03: 了三五日便臭爛不堪為何六祖一具肉身千年以
0749b04: 來如生一般此是何等修行得如此堅固不壞沙彌
0749b05: 如此細細一一思想思想不透但將壇經熟讀細參
0749b06: 參之又參全部不能但只將本來無一物何處惹塵
0749b07: 埃一句蘊在胸中行住坐臥喫茶喫飯搬柴運水迎
0749b08: 賓待客二六時中一切處頭頭提撕直使現前定要
0749b09: 見本來無一物是個甚麼如何是不惹塵埃的光景
0749b10: 若能如此用心是名參禪若參到自信不疑之地則
0749b11: 能真見六祖面目方知老人鼻孔方是沙彌真正出
0749b12: 家了生死的時節也若不肯向己巳心中苦求本分事
0749b13: 空思老人有何利益一往諸沙彌但知親受老人教
0749b14: 導唯習威儀動靜禮誦文字而已巳若從今日始都與
0749b15: 沙彌所請開示如此一力做工夫方是老人真實訓
0749b16: 誨老人老矣此乃最後開示也若錯過今日將來縱
0749b17: 向十方世界參訪知識摠是他家活計慎勿以老人
0749b18: 此言為空談也。
0749b19: 示法空選殿主
0749b20: 佛教末法弟子修四安樂行謂正身正語正意大慈
0749b21: 悲心依此而修是為妙行然此四行而以行處近處
0749b22: 以為初心蓋行處謂步步不離道場近處謂念念不
0749b23: 離三寶余觀末法比丘能踐此行者唯知殿之役最
0749b24: 為親切以沙門釋子不知修行之要縱浪身心不能
0749b25: 檢束三業動成過惡故罪業日深生死難出即能遠
0749b26: 參知識亦不必能步步相隨心心親近唯有侍奉三
0749b27: 寶晝夜香燈是不忘佛也晨昏鐘鼓集眾禮誦是不
0749b28: 忘法也大眾和合六時周旋是不忘僧也坐臥經行
0749b29: 不離佛殿是步步道場也苟能自淨其心則一香一
0749b30: 花皆成佛真體舉手低頭皆為妙行是則不動腳跟
0749c01: 而遍參知識豈不為最勝因緣哉安樂妙行無尚此
0749c02: 矣行者勉力以盡形壽何用別求佛法。
0749c03: 示方覺之
0749c04: 覺之方子支離其形而天機妙發參老人於南岳老
0749c05: 人見其心光炯炯是於般若有夙種者時來入室老
0749c06: 人每以向上示之方子心領如飲冰焉今將別老人
0749c07: 恐負此會良緣拈香請益乃示之曰方子無以天全
0749c08: 其性而殘其形以為闕也予知其天不以形累子以
0749c09: 真厚其德耳世之形全者眾而以形傷生者多矣孰
0749c10: 能離形釋智以全其性耶聖人所謂形為生累故曰
0749c11: 大患為吾有身故滅身以歸無以其形銷而苦息矣
0749c12: 吾佛教化眾生但以破我為第一義故入禪之要不
0749c13: 依形骸不依氣息一切皆離其心自寂心寂而樂莫
0749c14: 喻焉圓覺經云當觀此身四大假合堅硬歸地潤濕
0749c15: 歸水煖氣歸火動轉歸風四大各離今者妄身當在
0749c16: 何處方子從此二六時中但當作如是觀觀至一念
0749c17: 不生處則外不見身內不見心身心寂然了無一法
0749c18: 是時始知天奪子之假實全子之真則子之至樂不
0749c19: 待忘形而造乎極矣是所謂超乎色相者非耶子但
0749c20: 精進作如是觀一旦洞然乃信老人此語不妄。
0749c21: 示智海岸書記
0749c22: 老人至五羊說法穹廬一時法性弟子與緇素皈依
0749c23: 者眾翕然可觀亦時節因緣也未幾時故多事法會
0749c24: 難集老人入曹溪向在會者亦多退席唯智海岸修
0749c25: 六逸若惺炯三人不離執侍及投老南嶽則岸逸二
0749c26: 子相隨不捨是感法乳情深義至高也老人隱居湖
0749c27: 東不覺三載居常極其憺薄二子恬然想陳蔡之從
0749c28: 不是過耳頃岸以師老歸省拈香請益願乞一語終
0749c29: 身奉持老人自念老矣出世法緣會合良難經云如
0749c30: 大海中一眼之龜值浮木孔豈易易哉嗟子行矣應
0750a01: 諦聽之佛言一切眾生皆證圓覺是知佛性在人各
0750a02: 各具足不欠一毫然諸眾生所以流浪生死長劫輪
0750a03: 迴備歷苦趣而不返者直以背覺合塵順生死流隨
0750a04: 逐魔網而不自知之過也以不自知自覺故枉受沉
0750a05: 淪正似持珠乞丐不知懷中本有如意之寶棄之而
0750a06: 甘受伶俜以是之故如來說為可憐愍者老人居常
0750a07: 觀子天性率直忘機近道但子習氣深厚不能自持
0750a08: 往往苦被宿習所牽一入魔罥則渾身墮落苦不自
0750a09: 知及猛然想起即恨不能跳出生死忙忙打疊修行
0750a10: 甚至道緣未集而熟境現前習氣又發不覺隨波逐
0750a11: 浪及至回頭照管已巳經多時如此起起倒倒依傍老
0750a12: 人二十年來畢竟己巳躬下生死大事茫無歸宿此何
0750a13: 以故蓋有入道之資而無堅忍不拔決定之志故腳
0750a14: 跟下跕立不住胸中多生惡覺惡習不肯痛下毒手
0750a15: 洗刷一番耳學道如此任情不但今生不辦即千生
0750a16: 萬劫終無成辦之時也佛言佛法難聞知識難遇今
0750a17: 幸遇知識聞正法若當面錯過再出頭來知是幾時
0750a18: 求如今日未可得也子今生幸遇老人一向動定無
0750a19: 恒唯今相伴二年喜子能忍苦可謂堅志今又告別
0750a20: 恐離老人未必如今日也嗟予老矣求再侍老人如
0750a21: 今日亦未可得也苟終身無成豈不辜負此生一大
0750a22: 事因緣耶子今行矣所叮嚀者切勿再墮魔網當堅
0750a23: 持特操不可久住王城若以二載忍苦之心侍六祖
0750a24: 如侍老人信自心是佛一語如信老人將從前習氣
0750a25: 忍而不發心心揩磨念念省察單提一句話頭咬定
0750a26: 牙關不可輕易放過如此拼盡此生決志不改是則
0750a27: 不但不離老人一步即與佛祖周旋坐臥經行不出
0750a28: 道場之外也不唯不負老人抑且不負自己巳。
0750a29: 示劉存赤
0750a30: 頃余投老南嶽甲寅冬暮茶陵劉季子遠來參叩雪
0750b01: 夜圍爐寒燈相照因問子一向如何用心對曰昔蒙
0750b02: 和尚開示偈云蓮華火裏生世人謂希有不是火生
0750b03: 蓮唯在心離垢每看此話於末句頗得受用老人深
0750b04: 喜因示之曰子於心離垢一句得力此語不虛亦不
0750b05: 易到經云凡夫賢聖人平等無高下唯在心垢滅取
0750b06: 證如反掌由是觀之眾生與佛本來無二所謂心佛
0750b07: 與眾生是三無差別但心淨即佛心垢即眾生生佛
0750b08: 之辯不遠只在心垢滅與不滅耳以此心本來清淨
0750b09: 但以貪嗔癡慢五欲煩惱種種業幻垢濁障蔽故名
0750b10: 眾生此垢若淨即名為佛豈假他力哉無柰一切眾
0750b11: 生無始業障深厚煩惱堅固難得清淨必假磨煉之
0750b12: 功故有參禪念佛看話頭種種方便皆治心之藥耳
0750b13: 譬如鏡光本明以垢故昏必假磨煉之藥然藥亦垢
0750b14: 也以取能去其垢故鏡明而藥不存矣又如真金在
0750b15: 礦沙石垢穢必須烹煉之法金精而無用其煉矣眾
0750b16: 生心垢難離必須工夫精勤調治垢去心明故說眾
0750b17: 生本來是佛非一向在煩惱垢濁之中妄自稱為佛
0750b18: 也參禪看話頭一路最為明心切要但近世下手者
0750b19: 稀一以根鈍又無古人死心一以無真善知識決擇
0750b20: 多落邪見是故獨於念佛參禪兼修之行極為穩當
0750b21: 法門若以念佛話頭蘊在胸中念念追求審實起處
0750b22: 落處定要見箇的當下落久久忽然垢淨明現心地
0750b23: 開通此與看公案話頭無異是須著力挨排始得若
0750b24: 以妄想浮沉悠悠度日把作不喫緊勾當此到窮年
0750b25: 亦不得受用若以悠悠任妄想為受用此則自誤不
0750b26: 但一生即從今已巳去乃至窮劫無有不誤之時也子
0750b27: 向於念佛法門有緣試著實究審果在煩惱垢濁之
0750b28: 中一聲佛號如水清珠以此受用但非徹底窮源耳
0750b29: 經云如澄濁水沙土自沉清水現前名為初伏客塵
0750b30: 煩惱去泥純水名為永斷根本無明子只將此佛語
0750c01: 默默自驗萬無一失若得到真離垢處如經云明相
0750c02: 精純不為客塵煩惱留礙如此不唯彌陀接引即十
0750c03: 方諸佛亦皆同聲稱讚矣幸與子窮年雪夜此段冷
0750c04: 淡家風世所希有苟不負此嘉會但從此去念念不
0750c05: 離冷淡中便是離垢一條徑路步步著力必有到家
0750c06: 真解脫時也。
0750c07: 示鍾衡穎
0750c08: 茶陵鍾生明性詩禮世家往因患難走粵參予於曹
0750c09: 溪老人曉之以善惡報應因果之說安其心以歸其
0750c10: 難竟解聞所以解者皆非憶想可到機緣偶會無心
0750c11: 自至似非人力可為者鍾生由是故物無恙以蹈安
0750c12: 恬無事之境既而每遇逆緣履危機皆無意而置坦
0750c13: 途然鍾生竟茫然不知其故猶然以生平所未愜心
0750c14: 快意事將用心力以圖之自以為易若探囊拾芥也
0750c15: 甲寅除日同存赤劉子遠來相慰於寂寞之中伴予
0750c16: 度歲一日坐間偶以所志未了事請益而將遠求其
0750c17: 大欲老人噫而歎曰子所志是知將涉海渡河而
0750c18: 求飲甘泉泉未必得而渴愈熾且苦涉之勞也向
0750c19: 以因果報應之理喻子豈忘之耶夫善惡感應捷如
0750c20: 影響聲和響順形直影端故聖人不言因果但言為
0750c21: 普降之百祥為不善降之百殃是以安命定志為誡
0750c22: 故曰不知命無以為君子在名教為安命在吾佛則
0750c23: 為因果故東坡云要知前世因今生受者是要知未
0750c24: 來果今生作者是然世之亦有作善而致惡報者此
0750c25: 乃前之惡業所感其報善在於後矣其有作惡而致
0750c26: 善報者乃前之善業所感而惡報在於後矣即古今
0750c27: 聰明智巧權謀機詐自謂己巳能可以力致功名富貴
0750c28: 者殊不知功名富貴乃命之固有定非智巧機詐可
0750c29: 得而有因而得之者亦偶合耳豈有人謀可越天定
0750c30: 乎是不知命者徒增其勞耳惟聖人教人以安命俟
0751a01: 時佛教人以隨緣安命則一毫不必強為隨緣則一
0751a02: 念不容妄想故佛法教人策一以斷妄想為本然妄
0751a03: 想乃貪嗔痴種種惡業之本也即菩薩修行以至成
0751a04: 佛報得天上人間最勝莊嚴廣大福田皆從斷妄想
0751a05: 始以妄想斷則惡業消惡業消則百福集此所謂自
0751a06: 求多福也故示之以偈曰世事皆從妄想生妄心消
0751a07: 處業緣輕不須更覓菩提路只要當人退步行退步
0751a08: 者乃休心斷妄之最上工夫也以人心本來光明廣
0751a09: 大為萬福之源但由妄想惡業遮障故禍日生而福
0751a10: 日減今苟妄消業斷則一性圓明受用無邊得受用
0751a11: 處是為真福是知福由己巳作者政非智巧機詐可致
0751a12: 耳且佛以斷妄心則感人天之福鍾生本有功名富
0751a13: 貴之鎡基若能直下休心將前生平所作之業從頭
0751a14: 仔細一一檢點但有虧心傷理一念不合大道處盡
0751a15: 是苦根一齊吐卻從新別立根本另作一番工夫只
0751a16: 在休心斷妄聽命俟時一件把作標準潛心自己巳固
0751a17: 有之事業不必別求一念妄想之事如此以補前行
0751a18: 之失一旦災消福至則功名富貴逼拶將來亦無迴
0751a19: 避處又何用種種妄想攀緣而他求哉鍾生果能諦
0751a20: 信不疑執而行之則佛果可期況世緣乎何求而不
0751a21: 得耶勉之勉之。
0751a22: 示袁大塗
0751a23: 世之士紳有志向上留心學佛者往往深思高舉遠
0751a24: 棄世故效枯木頭陀以為妙行殊不知佛已巳痛呵此
0751a25: 輩謂之焦芽敗種言其不能涉俗利生此政先儒所
0751a26: 指虛無寂滅者吾佛早已巳不容矣佛教所貴者在乎
0751a27: 自利利他乃名菩薩梵語菩薩此云大心眾生以其
0751a28: 能入眾生界能斷煩惱故得此名故菩薩捨世間無
0751a29: 可修之行捨眾生無斷煩惱之具所以菩薩資藉眾
0751a30: 生以斷自性之煩惱如他山之石可以攻玉耳煩惱
0751b01: 者乃貪嗔我愛見慢種種惡習而為自性光明之障
0751b02: 蔽非世間眾生一切逆緣境界不能磨礪以治斷之
0751b03: 如詩所云切磋琢磨者此也且佛制五戒即儒之五
0751b04: 常不殺仁也不盜義也不邪婬禮也不飲酒智也不
0751b05: 妄語信也但從佛口所說言別而義同今人每發心
0751b06: 願持佛戒乃自脫略其五常是知二五而不知十也
0751b07: 又推禪定為上乘以其能明心見性而不知儒亦有
0751b08: 之顏淵問仁子曰克己巳復禮為仁己巳者我執也豈非
0751b09: 先破我執為修禪之要一日克己巳天下歸仁豈非頓
0751b10: 悟之妙耶以天下皆物與己巳作對待障礙若我執一
0751b11: 破則萬物皆己巳豈非歸仁乃頓悟之效耶及直指其
0751b12: 目乃曰非禮勿視聽言動以所視聽言動者皆物而
0751b13: 非禮則我障也今言勿者謂不被聲色所轉即所謂
0751b14: 戒也於一切處不墮非禮豈非入禪以戒為首耶但
0751b15: 佛多就出世說至其所行原不離於世間今之好高
0751b16: 慕異者特不知修心之妙行耳即菩薩住世所行亦
0751b17: 不外此由能忘我故自利與物無競彼此忘懷故利
0751b18: 他自他俱利故為妙行然佛者覺也能覺此心即名
0751b19: 為佛非離此淨心之外別求一佛也良由眾生惡習
0751b20: 障重心難清淨故設念佛方便求生淨土法門且曰
0751b21: 心淨則佛土淨是知念佛固淨心之妙行也然念佛
0751b22: 本為淨心苟念佛而其心不淨何取於念持戒而背
0751b23: 五常何取為戒袁生有志向道結友同修淨業蓋夙
0751b24: 習善根所發參見老人堅請授戒老人示之曰戒本
0751b25: 自性具足若諦信老人之言自淨其心則戒已巳受禪
0751b26: 已巳修淨土已巳入菩薩妙行世出世法二利具足概不
0751b27: 出此生其勉之。
0751b28: 示雙輪照禪人
0751b29: 雙輪照禪人來參且云將隱居山中單究向上事乞
0751b30: 老人住山之法因示之曰古人住山乃大捨身命處
0751c01: 殊非細事專要善用其心用心之法單提向上一念
0751c02: 直須向佛祖不容處一著立定腳跟次則要將胸中
0751c03: 一切知見玄言妙語雜毒一齊吐卻次則識得本體
0751c04: 了無一法不可被妄想習氣影子發生種種境界惑
0751c05: 亂正念次則要看本參話頭如六祖不思善不思惡
0751c06: 如何是本來面目公案極力提撕但有一切惡習現
0751c07: 前即將本來無一語看破切不可隨他相續流轉咬
0751c08: 定牙關此處定要把得住方不被他搖奪如此用心
0751c09: 乃是惺惺時著力處若用心著力太過則懈怠心生
0751c10: 便起昏墮此時只須快著精彩不可落在昏沉窠窟
0751c11: 中急須持咒仗此咒力足敵此魔以藏識中多劫惡
0751c12: 習今被話頭逼出變化無窮境界一切魔境從妄想
0751c13: 生一切昏沉從散亂生正恰用心之時忽一念散亂
0751c14: 即落昏沉是須善知永嘉寂寂惺惺四料揀語最為
0751c15: 切要古人用心但只將一句本參話頭靠定如鐵壁
0751c16: 銀山相似若到一念不生處亦是得力處不可作究
0751c17: 竟會直到功夫任運不假思惟一念豁然身心如脫
0751c18: 空方是功夫入手處亦未是究竟但能至此自然輕
0751c19: 安自在便生歡喜然此乃是本分事未是奇特若生
0751c20: 奇特想便墮歡喜魔便起無端狂知狂解此關最險
0751c21: 此皆老人有所試者古云枯木巖前錯路多行人到
0751c22: 此盡蹉跎非細事也縱使有力打過種種境界正好
0751c23: 修行正好保護未是到家若以此為足便起世間種
0751c24: 種五欲因緣之念此關難過過者百無一二所以不
0751c25: 到古人田地正是得少為足之過患也饒你學人苦
0751c26: 心一生得到此地若被此等惡習所牽仍是墮落生
0751c27: 死坑中前功盡棄可不哀哉如此說話古人語中所
0751c28: 載不少老人略為禪人拈出以末法中難得真正學
0751c29: 道之人蓋亦曾為浪子偏憐客耳大段古人住山不
0751c30: 是養懶圖快活單為自己巳生死大事所以走向萬重
0752a01: 寒巖作沒伎倆活計若在此因循度日虛喪光陰豈
0752a02: 不更可悲哉雖然用心差別既已巳知之其山中目前
0752a03: 變幻境緣即水流風動猿吟鳥噪雲騰霧擁樅然在
0752a04: 前更為喧雜永嘉見道忘山之語切須看破老人初
0752a05: 住五臺龍門時萬丈寒巖之下水雪堆裏如埋死人
0752a06: 徹骨嚴寒五內俱透唯有微微一息視從永中出入
0752a07: 至此返觀覓自心一念起處了不可得此境正是助
0752a08: 道之緣又大風時作萬竅怒號日夜不休及雪消澗
0752a09: 流嚮若奔雷又如千軍萬馬奔騰之狀如此雜亂境
0752a10: 界初最難當因思古人有言聽水聲三十年不轉意
0752a11: 根可許入道老人遂即發憤于獨木橋上坐立終日
0752a12: 聽水聲始則難消久則果爾忽然寂滅自此一
0752a13: 切境界皆寂滅矣所謂萬境本閒唯人自鬧此又是
0752a14: 道人住山第一著工夫也禪人記取毋忽。
0752a15: 示顓愚衡禪人
0752a16: 向上一路乃出家人本分事古人發足超方只要究
0752a17: 明此事近代以來概不知出家為何事安可望為古
0752a18: 人乎顓愚衡禪人初依五臺空印大師聽習經論久
0752a19: 之遂盡屏去單提一念切究本分事萬里南詢過曹
0752a20: 溪謁老人請益老人謂此事若不放下身心苦切根
0752a21: 究到水窮山盡處終無下落縱到水窮山盡處古人
0752a22: 謂之靜沉死水又謂之玄妙窠窟若不回頭轉腦則
0752a23: 面前如鐵壁銀山相似祗是得力時不是受用處古
0752a24: 人用心不是死到底須是死中發活始得要在回機
0752a25: 轉位所以道百尺竿頭坐的人雖然得入未為真百
0752a26: 尺竿頭重進步大千世界現全身學人到此只索轉
0752a27: 身別行一路方不被他作障礙禪人唯唯作禮而別
0752a28: 乃就誅茅南嶽未幾老人亦曳杖而至詢禪人則為
0752a29: 病魔所撓業往寶慶就醫老人聞之歎曰禪門下衰
0752a30: 真實為生死的學人最為難得今斯人而有斯疾豈
0752b01: 龍天厭薄法門乎丙辰春三月朔風雨夜半忽禪人
0752b02: 冒雨衝泥而至老人相見大喜曰此豈病夫所能耶
0752b03: 睹其眉宇津津爽氣是知其疾已巳瘳八九因再拈香
0752b04: 請益老人特示之曰子之病魔乃子之大善知識為
0752b05: 助道因緣子知之乎切以眾生之病病在有我以執
0752b06: 我故一切煩惱眾病以之而生病生則苦必隨之自
0752b07: 古及今無有一人不病于是者唯知病病之人不為
0752b08: 病耳且四大假合聚必有散縱使不病何嘗不病哉
0752b09: 若了病不病者則病不能病之矣子知今日之病不
0752b10: 知多生劫劫病病至今日矣子若不了今日病則從
0752b11: 此已巳去而不知病之底止也子知生死之病而不知
0752b12: 要出生死之病大有過於生死之病也夫何故古人
0752b13: 以參禪不出陰界墮於識情窠臼縱有妙悟皆成我
0752b14: 見以執四大為我病尚可醫今離四大復執有我此
0752b15: 病則醫王束手最難調治諸佛諸祖特特出世單為
0752b16: 治此一種膏肓之病費盡多少心力求肯服藥而瘥
0752b17: 者幾何人哉禪人身病已巳瘳而切不可被禪病侵也
0752b18: 雲門謂法身有兩般病甚言透過法身若法執不忘
0752b19: 己巳見猶存亦是病極言認執之病也禪人將前所蘊
0752b20: 一切玄言妙語及參禪執守功勛一齊唾卻只到一
0752b21: 點惡覺惡習不留定不被他養成病根直使佛祖無
0752b22: 立腳處豈不見善財童子南詢百城參五十三大善
0752b23: 知識各授一種法門到頭只落箇與法界等與虛空
0752b24: 等何曾有實法繫著耶又不見毘盧遮那法身非身
0752b25: 而托普賢妙行為身普賢無行但以眾生之行為行
0752b26: 故曰菩提所緣緣苦眾生若無眾生則無菩提此從
0752b27: 上佛祖出世之真榜樣老人因謂禪人四大病身非
0752b28: 病魔不能治禪病刺剌心非眾生不能治從今日去只
0752b29: 將身如大地等則病魔潛蹤心與眾生等則我見不
0752b30: 立我見不立則禪病自消以心不自心則本不生不
0752c01: 生則一法不立苟一法不立又有何法而作知見障
0752c02: 礙哉古人云捨情易捨法難禪人捨身即捨情捨見
0752c03: 即捨法情法兩忘豈不為大無礙解脫之人哉嗟余
0752c04: 老矣再晤為難禪人勉之。
0752c05: 示李福淨
0752c06: 零陵李生應禎請益心性之旨因示之曰夫心性者
0752c07: 何乃一切聖凡生靈之大本也以體同而用異因有
0752c08: 迷悟之差故有真妄之別耳佛言寂滅者名為一心
0752c09: 其真如乃一心之異稱以一法界心廣大寂滅不滅
0752c10: 不生無去無來凡聖不二故名真如真則無妄如則
0752c11: 不變不妄不變故稱妙性此心性之本源也祖師西
0752c12: 來所傳心印者此耳然此一心真如本來不生不滅
0752c13: 本來無物聖凡不立何有染淨生死苦樂之相良由
0752c14: 不守自性而有隨緣之用故不生不滅之體而與生
0752c15: 滅和合變真如之體而為阿賴耶識由此現起根身
0752c16: 器界天地萬物之妄法而為眾生幻妄之境界如湛
0752c17: 海之水風激而成波浪波浪雖多水性無二故波浪
0752c18: 如妄法水性如真心是則心性一體無二但有真妄
0752c19: 之分故有聖凡之別斯則眾生之生死苦樂皆妄法
0752c20: 耳若夫本有之心性一向不失但迷而不覺若貧子
0752c21: 衣中之珠向被垢衣所纏不知受用故持珠作丐若
0752c22: 知珠本有一旦頓得又何須向外馳求哉所謂三界
0752c23: 唯心萬法唯識以迷一心而為識識則純妄用事逐
0752c24: 境攀緣不復知本有真心矣若知真本有達妄元無
0752c25: 則可返妄歸真從眾生界即可頓入佛界矣達磨西
0752c26: 來單傳心印頓悟法門正是頓悟此心耳此禪宗心
0752c27: 性真妄之旨也若夫吾儒所宗堯舜禹湯文武周公
0752c28: 孔子所傳之心性則曰唯精唯一以精一為宗極而
0752c29: 有人心道心之別此亦真妄之分也但世教所原不
0752c30: 出乎此其曰道心則不迷不妄之性也其曰人心則
0753a01: 迷性而為情世人但知用情而不知用性但知波而
0753a02: 不知波原水也故孔子曰性相近也習相遠也性近
0753a03: 則水元無波習遠則逐波忘水水尚不知而況了達
0753a04: 濕性無二乎且如本一水也而以鹹酸苦辣和之則
0753a05: 淡性亡矣其濕性則本無二也是知眾味乃妄之變
0753a06: 也其濕性不可變也不可變者真可變者妄若達濕
0753a07: 性無二則眾味不可得而有也所謂堯舜與人同耳
0753a08: 同者性也不同者妄也又曰人皆可以為堯舜其可
0753a09: 為者性也不可為者習也人之所習苟捨污下而就
0753a10: 高明則日遠所習而近於性是可與為堯舜者亦此
0753a11: 習耳習近於性即禪家漸修之行也以世儒之學未
0753a12: 離凡近去聖尚遠非漸趨無以致其極故聖人立教
0753a13: 但曰習曰致曰克其入道功夫在漸復不言頓悟若
0753a14: 夫禪門則遠妻子之愛去富貴之欲諸累已巳釋切近
0753a15: 於道故復性功夫易為力故曰頓悟以所處地之不
0753a16: 同故造修有難易耳其實心性之在人本無頓漸之
0753a17: 差但論習染之厚薄此入道要也若究心性之精微
0753a18: 推其本源禪之所本在不生滅儒之所本在生滅故
0753a19: 曰生生之謂易此儒釋宗本之辯也心性之說蓋在
0753a20: 於此若宗門向上一著則超乎言語之外又不殢心
0753a21: 性為實法也。
0753a22: 答段幻然給諫請益
0753a23: 諸佛出世無法可說祖師西來亦無實法與人但為
0753a24: 眾生種種顛倒執著之情隨宜而擊破之令捨執著
0753a25: 頓悟本有而已巳良由眾生自性元是如來法身只因
0753a26: 迷此法身結成五蘊幻妄身心根塵和合起惑造業
0753a27: 故有三界生死貪著五欲境界沉淪苦趣是執有之
0753a28: 過也故吾佛愍之現身三界特為說破本來不有了
0753a29: 無一法可取其有劣解眾生依佛言說遂厭有取空
0753a30: 雖出生死又著偏空故觀三界如牢獄畏生死如桎
0753b01: 梏不起一念度生之心故佛呵為蕉芽敗種以墮執
0753b02: 空之病耳其有上根利智既能自度又能度他故廣
0753b03: 修六度下化眾生上求佛果故出空入有以見定有
0753b04: 眾生可度定有佛果可求此則空有二邊之見不忘
0753b05: 故佛又破之曰非空非有及有上上根人能信法身
0753b06: 不屬空有離此二邊即名為佛如此則又執有菩提
0753b07: 可取有涅槃可證此是佛法知見未忘雖捨有無二
0753b08: 邊未能忘其能捨之心終未究竟平等法界以執名
0753b09: 言習氣未悟離言之旨耳是以世尊末後拈花乃曰
0753b10: 吾四十九年未談一字人天百萬獨有迦葉破顏微
0753b11: 笑世尊因曰吾有正法眼藏涅槃妙心付囑與汝遂
0753b12: 為教外單傳之旨遞代相承目為禪宗觀其最初迦
0753b13: 葉但只一笑而已巳豈有實法可傳哉及至達磨西來
0753b14: 少室九年面壁及至二祖神光立雪乞師安心祖曰
0753b15: 將心來與汝安光良久曰覓心了不可得祖曰與汝
0753b16: 安心竟遂付衣缽觀此二祖只是箇覓心了不可得
0753b17: 達磨剛道得箇與汝安心竟一語而已巳何曾有法付
0753b18: 人耶自此六傳至新州在黃梅會下極力只道得箇
0753b19: 本來無一物故在五百眾中獨得衣缽開法曹溪稱
0753b20: 為六祖觀黃梅夜半幾曾有一法分付耶以新州初
0753b21: 聞客誦金剛經應無所住而生其心早已巳識得無住
0753b22: 真心及見黃梅但與印證而已巳如水投水如空合空
0753b23: 本無實法但遣執著之心耳此從上佛祖授受傳心
0753b24: 之樣子也以眾生痴迷執著之心堅固難破加以歷
0753b25: 劫無明煩惱業障根深難得頓悟故費吾佛四十九
0753b26: 年無量方便為設斷惑證真之法則令其漸修漸悟
0753b27: 故從凡至聖設有五十五位之階差非是世尊好作
0753b28: 恁般去就費婆心也以眾生心病無量故設對症之
0753b29: 方亦無量耳及至究竟實際直到知見盡泯一法不
0753b30: 立始是到家田地若有纖毫知見不忘猶在門休止
0753c01: 宿艸庵遣之又遣遣至無可遣縱然如是猶是法身
0753c02: 邊事未是法身向上事止是教家極則處未是宗門
0753c03: 極則處由是觀之修行一事豈是艸艸便以一知半
0753c04: 解為得哉直如宗門自六祖已巳前不說參究功夫只
0753c05: 貴當下頓悟自南嶽青原已巳下根機不一多在參求
0753c06: 保養及至五家建立門庭施設不同就裏宗旨元無
0753c07: 差別其於應機接物如秦鏡當臺照徹肝膽至若與
0753c08: 人解粘去縛直指法身向上一路勦絕佛法知見不
0753c09: 到窮源徹底斷斷不肯輕易放過其在禪道大盛之
0753c10: 時天下明眼知識甚多學道衲子處處參請印證故
0753c11: 悟道者不落邪見及宋而元知識雖多而學人邪見
0753c12: 不少不墮生滅則落空見有體無用如二乘偏空甚
0753c13: 至撥無因果墮落外道豁達斷空或悟心未徹才見
0753c14: 影響便得少為足自稱菩薩口口談空心心著有竟
0753c15: 造生死之業而不自覺如是皆未得明眼知識勘驗
0753c16: 提撕故致禪門凋弊古德云不是無禪只是無師謂
0753c17: 是故耳大段末法參禪得少為足者多縱有真正學
0753c18: 人肯下死手做工夫十年五年不變其志亦有了悟
0753c19: 自心一切皆空因無明師印證遂落空見或識神未
0753c20: 破墮在光影門頭或習氣未淨被工夫逼拶變現種
0753c21: 種境界將為神通妙用或見諸佛菩薩現身說法或
0753c22: 使知他心宿習能見未來之事或起種種異見此皆
0753c23: 習氣變現若認作奇特便落魔道可惜一往功夫為
0753c24: 害非細此皆不遇明師又不知佛教中修心方便故
0753c25: 誤墮耳亦有真參實悟明見自心了無一法不能開
0753c26: 頂門正眼便坐在淨裸裸赤灑灑純清絕點處此名
0753c27: 抱守竿頭靜沉死水故云百尺竿頭坐的人雖然得
0753c28: 入未為真百尺竿頭重進步大千世界現全身又云
0753c29: 有佛處不可住無佛處急走過正是教人不可坐在
0753c30: 無事甲裏便說無佛可成無眾生可度此正墮在斷
0754a01: 見不能離此空見耳縱然到此亦是法身邊事未是
0754a02: 法身向上事豈不聞雲門道得到法身邊隱隱的似
0754a03: 有箇物相似亦是光不透脫直饒透過放過即不可
0754a04: 此語實是修心照膽鏡也故古德云悟之一字直須
0754a05: 吐卻應知佛祖說法一味遣眾生執情耳所謂但盡
0754a06: 凡情別無聖解若作聖解即受群邪楞嚴經中五十
0754a07: 種陰魔非漫語也今時修行既無明師指點若不遵
0754a08: 佛祖言教印證將何以為憑據耶始因眾生著有故
0754a09: 佛破其有見二乘外道著空故佛破其空見菩薩著
0754a10: 空有二邊故佛說非空非有破二邊見及至入佛法
0754a11: 中又遣其佛見法見所以遣至無遣正謂不見一法
0754a12: 即如來豈不見善財童子參五十三大善知識已巳入
0754a13: 五十三位法門入佛境界不說成佛之事但云與虛
0754a14: 空等與法界等與毘盧遮那等及見普賢菩薩乃為
0754a15: 說十種行願此便是修行學佛之大榜樣不以悟後
0754a16: 為無事也今人修行縱能悟徹法界若不學善財修
0754a17: 習普賢大行終是不免墮落空見外道可不懼哉此
0754a18: 一上葛藤特為修行無多聞慧錯誤用心不能入佛
0754a19: 知見故不免饒舌若視為泛泛語言不唯有負老僧
0754a20: 抑且自誤不少。
0754a21: 示玉覺禪人
0754a22: 蘄陽慧玉慧覺二禪人參老人於黃梅紫雲山自云
0754a23: 心中生滅念念不停猶如野馬特求開示云何降伏
0754a24: 其心老人示之曰學人修行為生死大事也以心中
0754a25: 念念不停故生死不斷欲實為了生死必要把一切
0754a26: 萬緣盡情放下放得乾乾淨淨然有無始習氣種子
0754a27: 不得乾淨必須參一話頭紙上都有但不知下手工
0754a28: 夫難易訣法必須參善知識開示方便是他行過的
0754a29: 曉得易入處如六祖昔聞應無所住而生其心當下
0754a30: 開悟世人不知當了玄妙道理會元不是玄妙因昔
0754b01: 有住今聞無住故當時放下而得開悟有何玄妙如
0754b02: 永明大師昔以念佛用心不能造入後因韋馱前拈
0754b03: 鬮得念佛參禪世人以禪當作道理講殊不知禪乃
0754b04: 是自心經云不生不滅是也欲明生死大事知戒律
0754b05: 尊崇決不敢犯先要信力肯心堅志把玄言妙理世
0754b06: 事人情都要放下此參禪一著元無有玄妙奇特此
0754b07: 事極拙汝肯信否若果肯信但把從前妄想一齊放
0754b08: 下不容潛生緩緩專提一聲阿彌陀佛著實靠定要
0754b09: 觀此念從何處起如垂綸釣於深潭相似若妄念又
0754b10: 生此因無始習氣太重又要放下切不要將心斷妄
0754b11: 想只把脊梁豎起不可東想西想直於妄念起處覷
0754b12: 定放下又放下緩緩又提起一聲佛定觀這一聲佛
0754b13: 畢竟從何處起至五七聲則妄念不起又下疑情審
0754b14: 這念佛的畢竟是誰世人把此當作一句說話殊不
0754b15: 知此下疑情方纔是得力處如妄念又起即咄一聲
0754b16: 只問是誰妄念當下掃蹤滅跡矣佛言除睡常攝心
0754b17: 睡時不能攝心一醒就提起話頭如此不但坐如是
0754b18: 行住茶飯動靜亦如是在稠人廣眾中不見有人在
0754b19: 諸動中不見有動如此漸有入處七識到此不行如
0754b20: 此日夜靠定不計工夫一旦八識忽然迸裂露出本
0754b21: 來面目便是了生死的時節也如此方不負出家之
0754b22: 志但參禪之時不要求悟任他佛來祖來魔來只是
0754b23: 不動念念單提行將去中間再無疑難如是綿綿密
0754b24: 密心心無間日用著力做去自有下落。
0754b25: 示明益禪人
0754b26: 學人不知向上一路但求增益知見殊不知知見立
0754b27: 知即無明本此不知本有而向外馳求更欲增益其
0754b28: 明耳苟明其明則明亦不立何益之有故曰為學日
0754b29: 益凡言學者則向他家屋裏求安樂窩縱然求得畢
0754b30: 竟非屬己巳有既非己巳有則樂非真樂樂既非真又何
0754c01: 從而安之耶向外求安自古學人之通病非特今也
0754c02: 明益禪人請益且道將謂無益而欲明之耶有益而
0754c03: 後明之耶若言無益無益則不必矣若言有益既有
0754c04: 益矣又何必明之耶試看明從何明益從何益若求
0754c05: 明其明則失本明若更求多益則返成無益凡求益
0754c06: 者如人食已巳飽而更貪其味則傷食而病成矣若能
0754c07: 隨食而吐可勿藥而愈若護病忌醫而終成痞滯凡
0754c08: 病此者雖盧扁不能治何也以貪食不吐一病也養
0754c09: 病諱疾二病也病成忌醫三病也或從而惡藥四病
0754c10: 也或求速效不信治本之方即疑醫棄藥五病也或
0754c11: 更從庸醫誤服毒藥而至損生者此不治之科也學
0754c12: 人自棄本明而向外馳求增益知見大都若此傷哉
0754c13: 吾少每讀醫師喻未嘗不三復聖訓竊見近世學者
0754c14: 初為沙彌即能誦此老不知宗竟致虛生浪死者無
0754c15: 限此不明之過也亦有求明而誤以不明強自為明
0754c16: 者誠不達本之咎耳佛言息心達本源故號為沙門
0754c17: 學人苟能息心達本明不必外求益不必多增自性
0754c18: 具足曾何虧欠明益禪人果能知此頓將從前所求
0754c19: 多處一齊吐卻如傷食人中無宿滯則元氣自復學
0754c20: 人鏟卻知見可稱無事道人矣試子細檢點從前滿
0754c21: 腹餿酸作何氣味參參。
0754c22: 示慧楞禪人
0754c23: 禪人生長休邑少賈於江湖因厭塵俗至匡山禮續
0754c24: 芳和尚薙髮老人自南嶽來休夏金竹秋將有雙徑
0754c25: 之行禪人拈香請益因示之曰汝已巳能捨世間恩愛
0754c26: 身雖出家而心未明出家之事昔吾佛世尊捨金輪
0754c27: 棄王宮入雪山六年苦行睹明星悟道成等正覺為
0754c28: 三界師六道尊仰人天供養普度眾生同出生死此
0754c29: 是最初第一箇出家之樣子也如此看來豈是偷安
0754c30: 養懶貴圖現成受用便為出家者乎定有一段本分
0755a01: 事也從上諸祖特為生死大事出家至於操方行腳
0755a02: 參訪知識特為發明心地將無量劫來生死根株一
0755a03: 拔頓盡超脫三界永離苦趣方為自利後聽龍天推
0755a04: 出建立三寶是為利他二利具足始是出家本分事
0755a05: 禪人今日出家曾知有此事否曾知有生死大事否
0755a06: 如何是生死即今現前五蘊身心集下無量劫來種
0755a07: 種貪嗔痴慢憎愛習氣種子日用心心起滅造業之
0755a08: 心元是如來佛性光明種子今被無明煩惱蓋覆日
0755a09: 用而不自知者是以迷此佛性便是生死悟此佛性
0755a10: 頓斷煩惱脫離生死是真出家兒如此看來出家乃
0755a11: 大丈夫了生死事非享安逸貴圖自在而已巳也不肯
0755a12: 修行不求明心見性是為虛消信施返招來世酬償
0755a13: 之苦何出家之有禪人自思何緣何幸得遇明師度
0755a14: 脫安居名山道場法侶和合又何幸遇善知識指引
0755a15: 開導若不深生慶幸大生慚愧決志修行求出生死
0755a16: 是為自棄如到寶山空手而回豈不哀哉禪人若肯
0755a17: 發志修行最先要將從前一切煩惱憎愛習氣一齊
0755a18: 頓斷單單志求了生死一著單將一句阿彌陀佛蘊
0755a19: 在胸中如己巳命根心心不斷念到花開見佛便是了
0755a20: 生死真正出家之時節也若不以老人之言發起真
0755a21: 實信心是為避溺投火此生錯過豈有出頭時節汝
0755a22: 切自思自勉毋忽。
0755a23: 示半偈聞禪人有引
0755a24: 禪人少習舉子業有出世志四十棄妻子禮紫柏
0755a25: 老人之弟子果清湛公祝髮于歸宗歸宗乃昔諸
0755a26: 尊宿建法幢之禪窟有如來舍利在焉是知禪人
0755a27: 出家之緣勝所居之地勝第未發勝心耳歸宗久
0755a28: 廢紫柏大師過其地慘然悲酸見枯松半折斤斧
0755a29: 大師愍而咒土擁之冀其重榮以卜道場之再建
0755a30: 不數年其松皮骨皆完於是湛公毅然重興遐邇
0755b01: 聞之莫不仰異景從喜得居士邢來慈矢心唱導
0755b02: 極力贊揚又數年感　今上賜御藏以光名山由
0755b03: 是殿閣遂成而堅音長老募造毘盧大像以奠安
0755b04: 之自此三寶已巳具其二獨僧寶未集不足以揚法
0755b05: 道耳禪人出家之八年適老人自南嶽來游目其
0755b06: 地禮舍利於金輪峰頂睹其山川之秀拔恂其恢
0755b07: 復之艱難其殿閣雖成而禪居未就猶然荒寂中
0755b08: 也來慈固苦心護法其力行乃吾徒事老人思之
0755b09: 若僧徒不勇往為之則負建立之意恐紫柏寂光
0755b10: 有靈定不瞑目也因是致懇勸發大眾而堅音與
0755b11: 禪人為之綱領苟不奮勇先登何以克全佛祖之
0755b12: 家業乎禪人聞說頓發勝心普化大檀莊嚴佛土
0755b13: 即荷錫鍚出山濱行請益老人欲堅其願力乃歡喜
0755b14: 而示之曰。
0755b15: 汝雖出家然猶未聞出世之行耳昔吾釋迦本師捨
0755b16: 金輪王位匿影雪山六年苦行以成正覺為人天師
0755b17: 其實久遠劫來廣修福慧故曰三千大千世界無有
0755b18: 如芥子許不是菩薩捨身命為眾生處至若施頭目
0755b19: 腦髓如棄涕唾如此非一劫二劫乃至無量劫來世
0755b20: 世生生如此苦行方纔博得相好身土微妙莊嚴即
0755b21: 今末法弟子一缽盂飯皆是如來身命骨血換來留
0755b22: 與兒孫受用由是觀之吾徒出家衣食現成安居受
0755b23: 用豈易消受哉苟不思報佛恩體佛心行佛行者則
0755b24: 名雖出家實資三途之苦具耳為佛克家之子者必
0755b25: 須深遵佛戒行佛行理佛家事乃名佛子所謂體佛
0755b26: 心者大慈悲心是行佛行者忍辱心是佛家事者廣
0755b27: 行六度成就二嚴建立三寶弘揚法化是若不如此
0755b28: 非佛弟子是為賊人盜佛袈裟自滋苦本如此出家
0755b29: 有何利益以是之故勸禪人發無上心廣行佛事以
0755b30: 報佛恩國恩親恩及檀越供養之恩以成出世之行
0755c01: 耳所言福慧二嚴者以志悟般若種子了達自心妙
0755c02: 契佛心此名為慧廣修檀度莊嚴成就眾生此名為
0755c03: 福故曰福慧兩足稱二足尊故今勸禪人第一要志
0755c04: 求般若了悟自心以出生死之苦海次要廣行眾行
0755c05: 普化十方莊嚴佛土以成淨土之淨業除此二行無
0755c06: 可修者不修二行非出家兒以教化眾生即是莊嚴
0755c07: 佛土何也以大地眾生沒溺貪欲之苦海畢造生死
0755c08: 之苦業長劫沉淪無由自出故感三界三途之苦具
0755c09: 所賴三寶為福田以種般若之種子以為他世自受
0755c10: 用之因緣然須必假僧寶以開導故吾徒佛子能化
0755c11: 一人發勝心破慳貪則一人淨自心嚴一人之佛土
0755c12: 化多人則嚴多人之佛土苟能化大地使人人發心
0755c13: 則圓成人人之佛土是則轉穢土而成淨土變苦具
0755c14: 而為樂具豈不為最上殊勝之妙行哉如此則以有
0755c15: 限之身心成無邊之佛事捨己巳從人化工歸己巳菩薩
0755c16: 妙行無踰於此而出家之能事又何外於是此則所
0755c17: 捨於己巳者小而利潤於人者大由是而光三寶建佛
0755c18: 事使見聞為種普益未來則道不朽而化利無窮如
0755c19: 此廣大熏修之業圓滿最初起發一念歡喜心耳禪
0755c20: 人又何憚而不為乎禪人行矣執老人片言以往便
0755c21: 是豪傑之士頓發廣大之心如廣額屠兒放下屠刀
0755c22: 便作佛事亦如八歲龍女獻珠之頃即證菩提自有
0755c23: 能破慳囊如揮糞土成汝願力者禪人勉旃萬無怠
0755c24: 惰。
0755c25: 
0755c26: 
0755c27: 
0755c28: 
0755c29: 
0755c30: 憨山老人夢遊全集卷二終
0756a01: 
0756a02: 
0756a03: 
0756a04: 　江洲佛弟子左春魁同男左克勤發心刻
0756a05: 憨大師法語第二卷計字貳萬參千八百零
0756a06: 　拾壹兩錢整
