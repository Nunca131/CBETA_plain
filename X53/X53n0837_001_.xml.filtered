0106a01: 
0106a02: 
0106a03: 
0106a04: 
0106a05: No. 837
0106a06: 法宗原
0106a07: 
0106a08: 大乘　光法師　撰
0106a09: 依說一切有部諸法宗原略有五種一色法二心法
0106a10: 三心所有法四心不相應行法五無為法。
0106a11: 第一色法略有十一種謂一眼二耳三鼻四舌五身
0106a12: 六色七聲八香九味十觸十一無表也。
0106a13: 第二心法略有一種所謂心王。
0106a14: 第三心所有法略有四十六種謂大地法十大善地
0106a15: 法十大煩惱地法六大不善地法二小煩惱地法十
0106a16: 不定有八大地法十者一受二想三思四觸五欲六
0106a17: 惠七念八作意九勝解十三摩地大善地法十者一
0106a18: 信二不放逸三輕安四捨五六愧七無貪八無嗔
0106a19: 九不害十懃大煩惱地法六者一無明二放逸三懈
0106a20: 怠四不信五沈六掉舉大不善地法二者一無
0106a21: 二無愧小煩惱地法十者一忿二覆三慳四嫉五惱
0106a22: 六害七恨八九誑十憍不定有八者一尋二伺三
0106a23: 睡眠四惡作五貪六瞋七慢八疑。
0106a24: 第四心不相應行法略有十四一得二非得三同分
0106b01: 四無想異熟五無想定六滅盡定七命根八生九住
0106b02: 十異十一滅十二名十三句十四文。
0106b03: 第五無為法略有三種一空二擇滅三非擇滅以
0106b04: 上總有七十五法為諸法體應善思之。
0106b05: 就中有二一略標釋二諸門分別。
0106b06: 略標釋者。
0106b07: 第一色法十一可變礙故變礙生故名色眼謂內處
0106b08: 眼識所依能見色境四大種所造淨色為體有色無
0106b09: 見有對乃至身根廣說亦爾色謂外處是眼所見四
0106b10: 大種所造有色有見有對色有二十種謂一青二黃
0106b11: 三赤四白五長六短七方八圓九高十下十一正十
0106b12: 二不正十三雲十四十五塵十六霧十七影十八
0106b13: 光十九明二十闇聲謂外處是耳所聞四大種所造
0106b14: 有色無見有對聲有八種一有執受大種為因有情
0106b15: 名可意聲如語出好聲二有執受大種為因有情名
0106b16: 不可意聲如語出惡聲三有執受大種為因非有情
0106b17: 名可意聲如拍手好聲四有執受大種為因非有情
0106b18: 名不可意聲如拍手惡聲五無執受大種為因有情
0106b19: 名可意聲如化語好聲六無執受大種為因有情名
0106b20: 不可意聲如化語惡聲七無執受大種為因非有情
0106b21: 名可意聲如外好聲八無執受大種為因非有情名
0106b22: 不可意聲如外惡聲香謂外處鼻所嗅四大種所造
0106b23: 有色無見有對此有四種謂一好香二惡香三等香
0106b24: 四不等香或說三香一好香二惡香三平等香味謂
0106c01: 外處是舌所四大種所造有色無見有對此有六
0106c02: 種謂一甘二酢三鹹四辛五苦六淡觸謂外處是身
0106c03: 所觸是四大種及四大種所造有色無見有對觸有
0106c04: 十一種謂一地二水三火四風五滑六澀七輕八重
0106c05: 九冷十飢十一渴言無表者無表雖以色業為性如
0106c06: 有表業而非表示內心善惡令佗了知故名無表就
0106c07: 中有二一善二不善善中復二一從表生二隨心轉
0106c08: 表生復二一者處中二者別解脫隨心亦二一者定
0106c09: 俱謂有漏戒二者道俱謂無漏戒於不善中復有二
0106c10: 種一者處中戒二者惡戒。
0106c11: 第二心法者或名為意或名為識集起故名心即七
0106c12: 心界思量故名意即是意處了別故名識即是識蘊
0106c13: 第三心所法四十六者是心所有名心所法就中大
0106c14: 有地法十者地者謂行處若此是彼所行處即說此
0106c15: 為彼法地大地法地故名為大地此中若法大地所
0106c16: 有名大地法兩重依主准下應知謂此十法遍一切
0106c17: 心心所受謂領納苦樂俱非想謂於境取差別想思
0106c18: 謂能令心有造作觸謂根境識和合生能有觸對欲
0106c19: 謂希求所作事業慧謂於法能有簡擇念謂於緣明
0106c20: 記不忘作意謂能令心驚覺勝解謂能於境印可三
0106c21: 摩地謂心一境性。大善地法十者地如前釋大善地
0106c22: 名大善地法此中若法大善地所有名大善地法謂
0106c23: 此十法唯遍善心信者謂能令心澄淨或於諦等忍
0106c24: 許名信不放逸者修諸善法輕安者謂心堪忍性捨
0107a01: 者心平等性無驚覺性者於所造罪自觀有愧
0107a02: 者於所造罪觀佗有無貪者謂於境不著無嗔者
0107a03: 謂於境不恚言不害者謂無損惱懃者謂令心勇悍
0107a04: 為性若依正理及入阿毗達磨及婆沙評家於大善
0107a05: 地法中更說欣厭厭謂厭背如緣苦集欣謂欣向如
0107a06: 緣滅道以非並起故俱舍不說大煩惱地法六者地
0107a07: 如前釋大煩惱法地名大煩惱地法此中若法大煩
0107a08: 惱地所有名大煩惱地法謂此六法恒唯遍染心無
0107a09: 明者謂愚癡為性放逸者謂不修善法是修諸善所
0107a10: 對治法懈怠者謂心不勇悍是前所說懃所對治法
0107a11: 不信者謂心不澄淨是前所說信所對治法沈者
0107a12: 謂令心重掉舉者謂令心不靜大不善地法二者
0107a13: 地如前釋大不善法地名大不善地此中若法大不
0107a14: 善地所有名大不善地法謂此二法唯遍不善心無
0107a15: 慚者謂於所造罪自觀無無愧者謂於所造罪觀
0107a16: 他無小煩惱地法十者地如前釋小煩惱法地名
0107a17: 小煩惱地此中若法小煩惱地所有名小煩惱地法
0107a18: 謂此十法唯修所斷意癡相應各別現行忿者除嗔
0107a19: 及害於情非情令心憤發覆者隱藏自罪慳謂財法
0107a20: 所施相違令心慳著嫉謂於佗諸興盛事令心不喜
0107a21: 惱謂堅執諸有罪事由此不取如理諫誨害謂於佗
0107a22: 能為逼迫由此能行打罵等事恨謂於忿所緣事中
0107a23: 數數尋思結怨不捨謂心曲由此不能如實自顯
0107a24: 或矯非撥或設方便令解不明誑謂惑佗憍謂染著
0107b01: 自法為先令心放逸無所顧性若依正理及法蘊足
0107b02: 論小惑中更有多種隨其所應皆忿等攝或論意各
0107b03: 別不定八者不定入五地名為不定或名不定地法
0107b04: 不定地法如前釋不定所依名不定地不定地所有
0107b05: 名不定地法尋謂尋求心之鹿性伺謂伺察心之細
0107b06: 性睡眠令心昧略為性無有功力執持於身惡作者
0107b07: 謂緣於惡作事心追悔性貪謂貪愛嗔謂嗔恚慢謂
0107b08: 對佗心自舉性疑謂於諦猶預為性若依婆沙評家
0107b09: 於不定地法中更說有怖唯在欲界上界無怖於厭
0107b10: 說怖有說在煩惱品有說怖通染汙無覆無記上來
0107b11: 所明心所有法四十六種且依俱舍一相以論也。
0107b12: 問心所有法中何故有相對翻有不相對翻者答評
0107b13: 諸經論心所有法多少不定若總搜括相對廢立便
0107b14: 成雜亂且依俱舍顯相廢立總有四十六種名如前
0107b15: 說於四十六中如大地法十尋伺睡眠惡作以通三
0107b16: 性或通三性故此十四不別翻名餘三十二中總有
0107b17: 二類一淨品有十謂大善地法十二染品有二十二
0107b18: 謂大煩惱地法六大不善地法二小煩惱地法十及
0107b19: 貪嗔慢疑若於染中通五斷遍六識者即正翻入淨
0107b20: 中若不通五斷不遍六識者但可傍翻非正翻也言
0107b21: 正翻者總有十法謂大煩惱地法六大不善地法二
0107b22: 及與貪嗔大煩惱地法六中翻癡為無癡無癡即是
0107b23: 大地法中惠故於善中不立無癡翻放逸為不放逸
0107b24: 翻懈怠為精進翻不信為信翻沈為輕安翻掉舉
0107c01: 為捨不善地法二中翻無無翻無愧為愧於不
0107c02: 定中翻貪為無貪翻嗔為無嗔於小惑中害雖不通
0107c03: 五斷非遍六識而別翻者以過重故惱亂菩薩障趣
0107c04: 菩提菩薩將證無上菩提仍起欲恚害尋由此過重
0107c05: 所以別翻餘小惑九及與慢疑二義不定但可傍翻
0107c06: 非正翻也謂餘小惑九及疑非通五斷非遍六識慢
0107c07: 雖通五斷而不遍六識故不翻也此十一種但可傍
0107c08: 翻者就中有二一約等流門翻二約行相相似門翻
0107c09: 言約等流門翻者謂是本惑等流果故忿恨嫉三是
0107c10: 嗔等流翻入無嗔惱是見取等流翻見取為正見正
0107c11: 見即是大地法中慧數所以善中不別立也覆惑是
0107c12: 貪等流翻入無貪或是癡等流翻入無癡無癡即是
0107c13: 慧數故於善中不別立也慳誑憍三是貪等流翻入
0107c14: 無貪是諸見等流翻見為正見正見還是慧數故
0107c15: 善不立約等流門但翻得九慢疑本惑非是等流故
0107c16: 此二種不別翻也害雖是嗔等流過重別翻如前已巳
0107c17: 釋言約行相相似翻者如忿恨嫉惱與嗔行相相似
0107c18: 翻入無嗔覆若貪等流與貪行相相似翻入無貪若
0107c19: 是癡等流與癡行相相似翻入無癡無癡即慧數攝
0107c20: 也慳誑二種與貪行相相似翻入無貪謂曲曲
0107c21: 翻為正直正直是捨故品類足釋捨者身正直心正
0107c22: 直憍之與慢憍自傲逸慢凌蔑佗不敬師長若不憍
0107c23: 慢心便恭敬敬即是翻入中疑謂猶預不決行
0107c24: 相若能正決即是其慧翻入慧中害雖似嗔過重別
0108a01: 翻如前已巳釋。
0108a02: 第四心不相應行法十四者不與心相應名心不相
0108a03: 應簡諸心所行謂行蘊簡色無為簡色受相無為得
0108a04: 謂得彼有情數法擇滅非擇滅非得謂非得彼有情
0108a05: 數法擇滅非擇滅同分者謂諸有情展轉類等有體
0108a06: 類等名同分是別義雖體類等然有多體或身形等
0108a07: 同名同分是因義是彼同因同之分故名為同分無
0108a08: 想異熟者由彼有情於五百劫中間長時想不起故
0108a09: 名為無想無想即異熟名無想異熟無想定者定無
0108a10: 想故或無想者定名無相定隨滅爾所心心所法即
0108a11: 有爾所物現前為此定體滅盡定者滅心心所法盡
0108a12: 名滅盡定隨滅爾所心心所法即有爾所物現前為
0108a13: 此定體命根者命謂壽命增上名根生住異滅者於
0108a14: 有為法能起名生能安名住能衰名異能壞名滅此
0108a15: 四即是諸有為法之標相也名者謂天人等名表召
0108a16: 諸法句者詮義究竟諸行無常等句文者哀阿等文
0108a17: 名句所依能顯為義近顯名句遠顯於義。
0108a18: 第五無為法三者無因緣為作故名無為空以無
0108a19: 礙為性由無礙故容受一切色等有為擇滅者擇謂
0108a20: 簡擇滅謂涅槃由擇得滅故名擇滅隨有漏法有爾
0108a21: 所量擇滅亦爾非擇滅者非由擇力而得此滅但由
0108a22: 闕緣名非擇滅隨有為法有爾所量非擇滅亦爾約
0108a23: 得雖在未來論體實通三世。
0108a24: 第二諸門分別者就中有二一蘊處界攝二諸門分
0108b01: 別蘊處界攝者蘊謂五蘊處謂十二處界謂十八界
0108b02: 五蘊者謂色受想行識諸有為法和合聚義是蘊義
0108b03: 也色蘊攝十一種色受想二蘊攝大地法中受想二
0108b04: 法行蘊攝五十八法謂四十六心所有法中除受想
0108b05: 二餘四十四法及十四不相應識蘊攝心王於五法
0108b06: 中前四有為後一無為有為聚集故皆蘊攝無為非
0108b07: 聚集故蘊不攝十二處者謂眼耳鼻舌身意色聲香
0108b08: 味觸法生長門義是處義是能生長心心所法處故
0108b09: 名為處眼耳鼻舌身色聲香味觸處如其次第色十
0108b10: 一中前十種色意處即是第二心王法處即攝色中
0108b11: 無表四十六心所十四不相應行及三無為六十四
0108b12: 法十八界者謂眼耳鼻舌身意色聲香味觸法眼識
0108b13: 耳識鼻識舌識身識意識法種族義是界義於一身
0108b14: 中有十八類諸法種族名十八界眼耳鼻舌身色聲
0108b15: 香味觸界如其次第色十一中前十種色意界及六
0108b16: 識界即是心王法界如法處說。
0108b17: 第二諸門分別者略以百門分別七十五法二門分
0108b18: 別略有十七種色非色有見無見有對無對有漏無
0108b19: 漏有為無為相應不相應有上無上四大所造非四
0108b20: 大所造諦非諦有執受無執受有所緣無所緣異熟
0108b21: 非異熟見非見積集非積集能斫所斫非能斫非所
0108b22: 斫根非根有異熟無異熟。色非色者可變礙故名
0108b23: 色與此相違名為非色七十五法中色十一是色五
0108b24: 根五境可變礙故無表變礙生故餘六十四非色。
0108c01: 有見無見者有彼眼見故名有見非有眼見名為無
0108c02: 見七十五法中色名有見餘七十四法名無見雖慧
0108c03: 亦名為見此中且約眼說。有對無對者有障礙故
0108c04: 名為有對與此相違名無對七十五法中五根五境
0108c05: 名有對極微成故餘六十五法名無對非極微成故。
0108c06: 有漏無漏者漏謂漏泄即諸煩惱漏隨增故名為
0108c07: 有漏與此相違名為無漏色十一中無表色通二種
0108c08: 若定共戒及散無表是有漏若道共戒是無漏餘十
0108c09: 種唯有漏心王通二種四十六心所中大地法十大
0108c10: 善地法十尋伺此二十二通二種餘二十四唯有漏
0108c11: 十四不相應中得四相通二種餘九種唯有漏三無
0108c12: 為唯無漏有諍無諍等准此應知。有為無為者有
0108c13: 緣作名有為與此相違名無為七十五法中前七十
0108c14: 二是有為後三種是無為。相應不相應者時依行
0108c15: 緣事此五平等名曰相應同一剎那時同一所依根
0108c16: 同一行相同一所緣同一體事故名曰相應與此相
0108c17: 違名不相應七十五法中心心所法四十七種是相
0108c18: 應餘二十八是不相應。有上無上者有涅槃上故
0108c19: 名有上與此相違名無上七十五法中七十四名有
0108c20: 上擇滅名無上。四大種所造非四大種所造者體
0108c21: 寬廣故名大能生名種從四大生故名所造與此相
0108c22: 違名非四大種所造七十五法中眼等五根色聲香
0108c23: 味無表唯是所造觸通二種地水火風是大種七所
0108c24: 造觸是所造餘六十四非大種所造。諦非諦者諦
0109a01: 謂諦實即苦集滅道與此相違名為非諦七十三是
0109a02: 諦空非擇滅非諦是無為故非苦集道攝是無記
0109a03: 故非滅諦攝。有執受無執受者心心所法共所執
0109a04: 持攝為依處名有執受與此相違名無執受七十五
0109a05: 法中九通二種眼等五根住現在世名有執受過去
0109a06: 未來名無執受色香味觸住現在世不離五根名有
0109a07: 執受若住現在非不離根過去未來名無執受餘六
0109a08: 十六唯無執受。有所緣無所緣者心心所法是能
0109a09: 緣一切法是所緣有彼所緣名有所緣與此相違名
0109a10: 無所緣七十五法中心心所法四十七種是有所緣
0109a11: 餘二十八名無所緣。異熟非異熟者體是無記從
0109a12: 異熟因生異類而熟故名異熟與此相違名非異熟
0109a13: 色十一中五根色香味觸通二種聲及無表非異熟
0109a14: 心王通二種四十六心所法中大地法十尋伺睡眠
0109a15: 此十三法皆通二種餘三十三非異熟不相應中得
0109a16: 同分四相通二種無相異熟命根唯異熟非得二定
0109a17: 名句文非異熟三無為非異熟。見非見者觀照推
0109a18: 度隨應名見與此相違名為非見七十五法中慧通
0109a19: 二種若是世俗正見等是見若是盡無生智等非見
0109a20: 眼唯是見餘七十三唯是非見。積集非積集者極
0109a21: 微名為積集與此相違名非積集七十五法中五根
0109a22: 五境名為積集極微成故餘六十五皆非積集非極
0109a23: 微成故。能斫所斫非能斫非所斫者能研斧等所
0109a24: 斫薪等七十五法中色香味觸通能所斫以成斧等
0109b01: 及薪等故餘七十一非能所斫能稱所稱非能稱所
0109b02: 稱能燒所燒非能燒所燒應知亦爾。根非根者增
0109b03: 上名根與此相違名為非根根謂二十二根眼根耳
0109b04: 根鼻根舌眼身根意根女根男根命根樂根苦根喜
0109b05: 根憂根捨根信根勤根念根定根慧根未知當知根
0109b06: 已巳知根具知根七十五法中眼耳鼻舌身心王念定
0109b07: 慧受信勤命此十三是根餘六十二非根應知男女
0109b08: 二根即是身根一分樂苦喜憂捨五即是受攝後三
0109b09: 即是信進念定慧喜樂捨心九法為體。有異熟無
0109b10: 異熟者不善善有漏異熟無記無漏無異熟色十一
0109b11: 中色聲無表通二種心王亦通二種四十六心所中
0109b12: 大不善地法二小煩惱地法中忿覆慳嫉惱害恨不
0109b13: 定中惡作嗔此十一唯有異熟餘三十五通二種十
0109b14: 四不相應中得四相通二種二定有異熟餘七種無
0109b15: 異熟三無為無異熟。
0109b16: 三門分別略有二十種三性三界三斷三學有尋有
0109b17: 伺等三地三業三寶三藏戒等三學三戒有尋有伺
0109b18: 等三定淨等三定三牟尼三清淨三惡行三妙行三
0109b19: 明三示導三種三摩地三解脫門。三性者一善二
0109b20: 不善三無記善有七種一生得二聞三思四修五學
0109b21: 六無學七勝義七中前四有漏後三無漏就有漏中
0109b22: 前一生得後三加行就無漏中前二有為後一無為
0109b23: 不善唯一無記有二一有覆二無覆就無覆中有六
0109b24: 一異熟二威儀三工巧四通果五自性前四無記所
0109c01: 不攝者皆名自性六勝義六中前五有為後一無為
0109c02: 并前有覆總有七種善有七不善唯一無記有七總
0109c03: 有十五總括諸論所說盡以此十五分別七十五法
0109c04: 色十一中色聲通三性善身語業是善惡身語業是
0109c05: 不善無記身語業及非業者是無記身業及非業色
0109c06: 是色語業及非業聲是聲善中通生得聞思以皆能
0109c07: 發身語業故無記中通有覆無覆有覆者謂初定修
0109c08: 斷有覆無記發身語業是有覆就無覆中色通異熟
0109c09: 威儀工巧通果自性聲通威儀工巧通果自性如生
0109c10: 二定已巳上泛爾語時起初定威儀心發故聲通威儀
0109c11: 五根香味觸唯是無覆就中五根通異熟自性若說
0109c12: 異熟因生者是異熟若是長養者是自性香味觸三
0109c13: 通異熟威儀工巧通果自性若是長養香味觸三及
0109c14: 外香味觸三是自性無記以非異熟威儀工巧通果
0109c15: 攝故無表通善不善非無記無記心劣故不發無表
0109c16: 於善中通生得聞思修學無學生得聞思所發是散
0109c17: 無表修所發是定俱無表學無學所發是道俱無表
0109c18: 不善者唯散無表心王於十五中除勝義善自性無
0109c19: 記勝義無記通餘十二義准可知四十六心所法中
0109c20: 大地法十尋伺睡眠此十三通三性若大地法十尋
0109c21: 伺善中通生得聞思修學無學無記中通有覆無覆
0109c22: 無覆中通異熟威儀工巧通果若睡眠善中唯生得
0109c23: 眠心劣故不通聞等無記中通有覆無覆有覆者謂
0109c24: 欲界身邊二見相應無覆者通異熟威儀工巧非通
0110a01: 果非定果故大善地法十唯善善中通生得聞思修
0110a02: 學無學大煩惱地法六通不善有覆若與不善相應
0110a03: 是不善若與欲界身邊二見及上二界諸惑相應是
0110a04: 有覆大不善地法二小惑中忿覆慳嫉惱害恨及不
0110a05: 定中嗔此十唯不善諂誑憍三及貪慢疑此六通不
0110a06: 善有覆若欲界者是不善若上界者是有覆惡作通
0110a07: 善不善憂相應故不通無記若於威儀工功中悔者
0110a08: 但是省察非是惡作善唯生得十四不相應中得四
0110a09: 相通三性善中通生得聞思修學無學無記中通有
0110a10: 覆無覆無覆中通異熟威儀工巧通果自性二無心
0110a11: 定唯善謂修以是修善可等起故非得同分無想異
0110a12: 熟命根名句文身唯是無覆就中非得名句文唯是
0110a13: 自性同分通異熟自性無想異熟命根唯異熟三無
0110a14: 為中擇滅是勝義善是善是常故空非擇滅是勝
0110a15: 義無記。三界者一欲界二色界三無色界為欲界
0110a16: 惑繫名為欲界色無色界應知亦爾色十一中五根
0110a17: 色聲觸通欲色界香味唯欲界唯段食性故欲界有
0110a18: 情身資段食故唯欲界上界有情不須段食故此香
0110a19: 味不通上界無表通欲色及不繫若散位無表是欲
0110a20: 界繫若定俱無表是色界若道俱無表是不繫於色
0110a21: 界中無散無表以彼散心劣弱故但能發表不發無
0110a22: 表無色界中無無表無有色故故此十一不通無色
0110a23: 五根五境唯有漏故不通不繫心王通三界及不繫
0110a24: 四十六心所法中大地法十大善地法十通三界及
0110b01: 不繫有漏者三界繫無漏者是不繫大煩惱地法六
0110b02: 小惑中憍不定中貪慢疑通三界繫大不善地法二
0110b03: 小惑中忿覆慳嫉惱害恨不定中嗔惡作睡眠此十
0110b04: 二唯欲界前十唯不善故不通上界惡作憂相應故
0110b05: 憂唯欲界故不通上界欲界有段食故有睡眠上界
0110b06: 無段食故無睡眠皆唯有漏故非不繫於小惑中諂
0110b07: 誑二法通欲色界就色界中諂誑二種唯在中間以
0110b08: 大梵王處自梵眾忽被馬勝比丘所徵難故諂誑惑
0110b09: 梵眾諂言愧謝馬勝止丘故有諂誑二定已巳上無眾
0110b10: 相依如彼初定故無諂誑不定地中尋伺二法通欲
0110b11: 色界及不繫就色界中尋伺至初定伺亦至中間已巳
0110b12: 上諸地漸離災患故無尋伺十四不相應中得四相
0110b13: 通三界繫及不繫有漏者三界繫無漏者是不繫非
0110b14: 得同分命根通三界名句文若說隨語二地繫欲界
0110b15: 初定若說隨身五地繫謂欲四定取隨語繫者為正
0110b16: 雖有兩說皆通欲色無想異熟及無想定唯在色界
0110b17: 第四定故謂諸外道唯執第四無想異熟為真涅槃
0110b18: 為求無想果修無想定因故唯第四不通餘地滅盡
0110b19: 定唯無色界唯有頂故此滅盡定極微細心心所法
0110b20: 故唯有頂不通下地三無為非三界繫是無漏故。
0110b21: 三斷者一見斷二修斷三非斷八十八隨眠相應俱
0110b22: 有及得名見所斷見諦斷故餘有漏修所斷數數修
0110b23: 習方能斷故體是無漏非見修所斷名非所斷也色
0110b24: 十一中無表通修斷非斷散及定俱是修斷道俱是
0110c01: 非斷餘十唯修斷心王通三斷四十六心所中大地
0110c02: 法十尋伺通三斷大善地法十通修斷非斷大煩惱
0110c03: 地法六不善地法二不定中睡眠貪嗔慢通見斷修
0110c04: 斷疑唯見斷小煩惱地法十及惡作唯修斷十四不
0110c05: 相應中得四相通三斷餘九種唯修斷三無為唯非
0110c06: 斷。三學者一學二無學三非學非無學學人身中
0110c07: 有為無漏可進修習故名為學無學身中有為無漏
0110c08: 已巳滿足故名為無學一切有漏及三無為非是修學
0110c09: 法故不名學亦非無學已巳滿足故不名無學故名非
0110c10: 學非無學有漏道雖亦學非是究竟故不名學色十
0110c11: 一中無表通三學道俱無表是學無學道俱及散唯
0110c12: 非學非無學餘十唯非學非無學心王通三學四十
0110c13: 六心所法中大地法十大善地法十及尋伺通三學
0110c14: 餘二十四唯非學非無學十四不相應中得四相通
0110c15: 三學餘九種唯非學非無學三無為唯非學非無學。
0110c16: 有尋有伺等三地者一有尋有伺地謂欲界初定
0110c17: 二無尋唯伺地謂靜慮中間地三無尋無伺地謂二
0110c18: 定已巳上諸地由依三地起法不同故分三別色十一
0110c19: 中香味唯有尋有伺餘九通三地心王通三地四十
0110c20: 六心所法中不善地法二小煩惱地法中忿覆慳嫉
0110c21: 惱害恨不定中尋睡眠惡作嗔此十三唯有尋有伺
0110c22: 地諂誑及伺此通有尋有伺地無尋唯伺地餘三十
0110c23: 法通三地不相應中得非得同分命根四相通三地
0110c24: 無想異熟二定唯無尋無伺地名句文若說隨語繫
0111a01: 欲界初定通有尋有伺地無尋唯伺地若說隨身繫
0111a02: 通三地。三業者一身業二語業三意業造作名業
0111a03: 依身起業故名身業表無表性即語名業故名語業
0111a04: 表無表性由意等起故名意業體即是思身表以色
0111a05: 十為性語表以聲為性身語無表以無表為性意業
0111a06: 以大地法中思為性。三寶者一佛寶二法寶三僧
0111a07: 寶世所珍重故名為寶覺悟名佛以佛身中無漏五
0111a08: 蘊為體法謂軌持即是涅槃善常最勝故名為法寶
0111a09: 和合名僧四向四果聲聞身中無漏五蘊七十五法
0111a10: 中無表色心王大地法十大善地法十尋伺得四相
0111a11: 通佛僧寶擇滅唯法。三藏者一素怛纜藏謂經能
0111a12: 詮於定二毗奈耶藏謂律能詮於戒三阿毗達磨藏
0111a13: 謂論能詮於慧包含名藏此三藏教體准藏婆沙評
0111a14: 家以音聲為體即是七十五法中聲也。戒等三學
0111a15: 者一戒學謂無漏戒二定學謂無漏定三慧學謂無
0111a16: 漏慧學戒定慧故名為學戒以色十一中無表為性
0111a17: 定慧以大地法中定慧為性。三種戒者一別解脫
0111a18: 戒謂受戒時別別棄捨種種惡故名別解脫戒表無
0111a19: 表性二定俱戒與定同時名定俱戒以有漏無表為
0111a20: 性三道俱戒與無漏道同時名道共戒以無漏無表
0111a21: 為性七十五法中色聲表以色十一中色聲為性三
0111a22: 種無表皆以無表為性。有尋有伺等三定者一有
0111a23: 尋有伺定謂未至初定二無尋唯伺定謂中間定三
0111a24: 無尋無伺定謂二定已巳上皆通有漏及無漏定此三
0111b01: 皆以大地法中定為體性由相應法依地不同故分
0111b02: 三種。淨等三定者一味定謂色無色界愛相應定
0111b03: 二淨定謂有漏善定三無漏定謂無漏法相應定此
0111b04: 三皆以心所法中定為體也。三牟尼者一身牟尼
0111b05: 謂無學身業二語牟尼謂無學語業三意牟尼謂無
0111b06: 學意業牟尼此云寂默諸煩惱言皆寂默故身語牟
0111b07: 尼以色十一中無表為性意牟尼以心王為性唯是
0111b08: 無漏。三清淨者一身清淨二語清淨三意清淨蹔
0111b09: 永遠離一切惡行煩惱垢故名為清淨體性相攝如
0111b10: 下三妙行中說。三惡行者一身惡行謂一切不善
0111b11: 身業二語惡行謂一切不善語業三意惡行謂一切
0111b12: 不善意業及非意業貪嗔邪見此行即惡故名惡行
0111b13: 身惡行以色十一中無表為性語惡行以聲及無表
0111b14: 為性意惡行以心所中思貪嗔慧為性。三妙行者
0111b15: 一身妙行謂一切善身業二語妙行謂一切善語業
0111b16: 三意妙行謂一切善意業及非意業無貪無嗔正見
0111b17: 此行即妙故名妙行身妙行以色十一中色及無表
0111b18: 為性語妙行以聲及無表為性意妙行以心所思無
0111b19: 貪無嗔慧為性。三明者一宿住智證明治前際愚
0111b20: 即六通中宿住隨念智證通二死生智證明治後際
0111b21: 愚即六通中天眼智證通三漏盡智證明治中際愚
0111b22: 即六通中漏盡智證通前二世俗智後一若緣漏盡
0111b23: 為境六智性謂法類俗盡無生滅若漏盡身中起即
0111b24: 十智性此三皆以心所法中慧為體性。三示導者
0111c01: 一神變示導即六通中神境智證通俗智性二記心
0111c02: 示導即六通中佗心智證通五智性謂法類道俗佗
0111c03: 心三教誡示導即六通中漏盡智證通或六智或十
0111c04: 智如前說能示能導得示導名此三皆以心所法中
0111c05: 慧為體性。三種三摩地者一空三摩地謂空非我
0111c06: 相應等持二無相三摩地謂緣滅諦四種行相相應
0111c07: 等持滅諦無十相謂無色等五男女二三有為相故
0111c08: 名無相緣彼三摩地得無相名三無願三摩地緣苦
0111c09: 集道十種行相相應等持言十種者謂非常苦因集
0111c10: 生緣道如行出苦集二諦可厭患故道如船筏必可
0111c11: 捨故能緣彼定得無願名空非我相非可厭捨以與
0111c12: 涅槃相相似故故不相應此三皆通有漏無漏心所
0111c13: 法中定為體性。三解脫門者一空解脫門二無願
0111c14: 解脫門三無相解脫門能與涅槃為入門故應知是
0111c15: 前三等持中無漏者。
0111c16: 四門分別略有二十二種四諦四食四身繫四顛倒
0111c17: 四識住四靜慮四無色四緣四生四業四念住四善
0111c18: 根四向四果四無畏四無礙解四無量四正斷四神
0111c19: 足四通行四道四證淨。四諦者一苦諦謂有漏果
0111c20: 逼迫性故二集諦謂能招集故謂有漏因三滅諦生
0111c21: 死斷故謂擇滅四道諦通行義故謂無漏道七十五
0111c22: 法中無表心王大善地法十大地法十尋伺得四相
0111c23: 此二十九通苦集道三諦擇滅一種唯滅諦餘四十
0111c24: 五中除空非擇滅餘四十三通苦集二諦空非
0112a01: 擇滅非四諦攝如前釋也。四食者一段食二觸食
0112a02: 三思食四識食資益名食皆唯有漏色十一中欲界
0112a03: 香味觸名段食大地法中觸名觸食思名思食心王
0112a04: 名識食。四身繫者一貪欲身繫二嗔恚身繫三戒
0112a05: 禁取身繫四此實執身繫欲界五部貪名初身繫五
0112a06: 部嗔名第二身繫六戒禁取名第三身繫十二見取
0112a07: 名第四身繫種種纏縛有情自體故名身繫是網
0112a08: 有情身義前二以不定中貪嗔為體後二以大地法
0112a09: 中慧為體。四顛倒者一於非常執常顛倒二於諸
0112a10: 苦執樂顛倒三於不淨執淨顛倒四於非我執我顛
0112a11: 倒初一以邊見中常見為體次二以見取中計樂淨
0112a12: 為體後一以有身見中我見為體有說我倒攝身見
0112a13: 全皆以大地法中慧為性。四識住者一色識住二
0112a14: 受識住三想識住四行識住識著彼故名識住有漏
0112a15: 四蘊唯有情數七十五法中除心王及三無為餘隨
0112a16: 所應名四識住。四靜慮者初靜慮二靜慮三靜慮
0112a17: 四靜慮由定寂靜慧能審慮故名靜慮七十五法中
0112a18: 眼等五根色聲觸無表心王大地法十大善地法十
0112a19: 大煩惱地法六憍慢貪疑不相應中得非得同分命
0112a20: 根四相通四靜慮諂誑尋伺唯初靜慮名句文若說
0112a21: 隨語唯初靜慮若說隨身通四靜慮無想異熟無想
0112a22: 定唯第四靜慮。四無色者一空無邊處二識無邊
0112a23: 處二無所有處四非想非非想處四中前三從加行
0112a24: 立名謂加行位觀無邊空易能離色名空無邊處觀
0112b01: 彼空已巳次復觀彼能緣識作識無邊解名識無邊處
0112b02: 次復觀彼能緣之識無所有名無所有處後一當體
0112b03: 立名非想謂非有麤想非非想謂有昧劣想非同二
0112b04: 定全無心想名非非想處是有情生長處也由無色
0112b05: 故立無色名七十五法中心王大地法十大善地法
0112b06: 十大煩惱地法六憍貪慢疑得非得同分命根四相
0112b07: 通四無色滅盡定唯非非想。四緣者一因緣即因
0112b08: 是緣謂五因性除能作二等無間緣等而無間名等
0112b09: 無間即等無間名緣謂除無學最後心心所法諸餘
0112b10: 已巳生心心所法為性三所緣緣即所緣名緣以一切
0112b11: 法為性四增上緣即增上名緣即能作因亦一切法
0112b12: 為性若約七十五法因緣除三無為通餘七十二法
0112b13: 等無間緣通心王及四十六心所法所緣緣增上緣
0112b14: 通七十五法。四生者一胎生二卵生三濕生四化
0112b15: 生異熟五蘊為性七十五法中眼等五根色香味觸
0112b16: 心王大地法十尋伺睡眠得同分命根四相通四生
0112b17: 無想異熟唯化生。四業者一順現法受業謂此生
0112b18: 造即此生熟二順次生受業謂此生造第二生熟三
0112b19: 順後次生受業謂此生造從第三生後次第熟四順
0112b20: 不定受業非定受業故立不定名皆唯有漏通善不
0112b21: 善七十五法中色聲無表心所中思體是業故皆通
0112b22: 四業。四念住者一身念住二受念住三心念住四
0112b23: 法念住以大地法中慧為體性身受心法是所緣境
0112b24: 慧由念住從境及伴為名名身念住等。四善根者
0112c01: 一二頂三忍四世間第一諸聖道火前相名進
0112c02: 退二際猶如山頂名頂於四諦理情能堪忍名忍有
0112c03: 漏故名世間勝等故名第一皆慧為體相應俱有
0112c04: 五蘊為性七十五法中無表心王大地法十大善地
0112c05: 法十尋伺得四相皆通四種。四向者一預流向二
0112c06: 一來向三不還向四阿羅漢向隨其所應皆以無漏
0112c07: 五蘊為性趣向果故名向七十五法中無表心王大
0112c08: 地法十大善地法十尋伺得四相皆通四向。四果
0112c09: 者一預流果二一來果三不還果四阿羅漢果預流
0112c10: 果者謂無漏道總名為流由此為因趣涅槃故預言
0112c11: 為顯最初至得彼流故說名預流一來者彼往天上
0112c12: 一來人間而般涅槃故名一來果不還者必不還來
0112c13: 生欲界故名不還阿羅漢者此云應即此唯應化佗
0112c14: 身故諸有情者所應供故名為應所求得遂故名為
0112c15: 果隨其所應皆以無漏五蘊擇滅為性七十五法中
0112c16: 無表色心王大地法十大善地法十尋伺得四相擇
0112c17: 滅無為皆通四果。四無畏者一正等覺無畏我於
0112c18: 諸法皆等正覺若得外難無怖畏故十智為性二漏
0112c19: 盡無畏我於諸漏已巳得永盡若得外難無怖畏故或
0112c20: 六智為性或十智為性若漏盡為境六智性謂法類
0112c21: 盡無生滅俗智若漏盡身中所得十智性三說障法
0112c22: 無畏我為弟子說能障法染必為障若得外難無怖
0112c23: 畏故八智為性除滅道智四說出道無畏我為弟子
0112c24: 說能出道修必出苦若得外難無怖畏故若緣能趣
0113a01: 為境九智為性除滅若亦緣彼所趣為境十智為性
0113a02: 由有智故不怯懼他故名無畏皆以心所中慧為體
0113a03: 性。四無礙解者一法無礙解二義無礙解三詞無
0113a04: 礙解四辨無礙解法義詞辨是所緣境無礙解是能
0113a05: 緣智此四皆智為自性謂無退智緣能詮法名句文
0113a06: 身立為第一緣所詮義立為第二緣方言詞立為第
0113a07: 三緣應正理無滯礙說及緣自在定慧二道立為第
0113a08: 四法詞二種唯俗智性緣事境故義無礙解若說諸
0113a09: 法皆名為義義無礙解十智性若唯涅槃名義義無
0113a10: 礙解六智性俗法類滅盡及無生辨無礙解九智性
0113a11: 除滅智緣說道故皆心所中慧為自性。四無量者
0113a12: 一慈無量二悲無量三喜無量四捨無量慈能與樂
0113a13: 悲能拔苦喜謂喜慶捨謂平等緣無量有情故名無
0113a14: 量慈悲大善地法中無嗔為性有說悲以不害為性
0113a15: 喜大地法中受為性有說以欣為性捨大善地中無
0113a16: 貪為性有說亦以無嗔為性。四正斷者一已巳生惡
0113a17: 法方便令不生二未生惡法遮令不生三未生善法
0113a18: 方便令生四已巳生善法修令增廣此四皆以心所中
0113a19: 勤為自性於一念中有此四用言正斷者於正修習
0113a20: 斷修位中此勤力能斷懈怠故或名正勝於正持
0113a21: 身語意中此最勝故。四神足者一欲神足二勤神
0113a22: 足三心神足四觀神足此四皆以心所法中定為自
0113a23: 性言神足者定果名神欲勤心觀四因所生等持名
0113a24: 足從因及果當體為名也。四通行者一苦遲通行
0113b01: 二苦速通行三樂遲通行四樂速通行道依根本四
0113b02: 靜慮生名樂通行以攝受支止觀平等任運轉故道
0113b03: 依無色未至中間名苦通行以不攝支止觀不等艱
0113b04: 辛轉故即此樂苦二通行中鈍根名遲利根名速二
0113b05: 行於境通達遲故名遲通翻此名速或遲鈍者所
0113b06: 起通行名遲通行速此相違此四通體色界者五蘊
0113b07: 性無色界者四蘊性七十五法中無表色心王大地
0113b08: 法十大善地法十尋伺得四相皆通四通行。四道
0113b09: 者一加行道謂從此後無間道生二無間道謂能斷
0113b10: 所應斷障三解脫道謂已巳解脫所應斷障最初所生
0113b11: 四勝進道謂三餘道所言道者謂涅槃路乘此能往
0113b12: 涅槃城故此四皆通四蘊五蘊七十五法中無表色
0113b13: 心王大地法十大善地法十尋伺得四相皆通四道。
0113b14: 四證淨者一於佛證淨二於法證淨三於僧證淨
0113b15: 四聖戒證淨由證得淨故名證淨前三以心所中信
0113b16: 為性後一以色中無表為性信戒二種俱名淨者離
0113b17: 不信垢破戒垢故。
0113b18: 五門分別略有十五種五取蘊五濁五趣五無間業
0113b19: 五根五力五因五類五果五蓋五順下分結五順上
0113b20: 分結五分法身五戒五眼。五取蘊者有漏名取蘊
0113b21: 如前有漏說從取生故能生取故故名取蘊。五濁
0113b22: 者一壽濁二劫濁二見濁四煩惱濁五有情濁劫減
0113b23: 將未壽等鄙下如滓穢故說名為濁唯有欲界壽濁
0113b24: 者以短命為體劫濁者劫即是時時無別體約法以
0113c01: 論以五取蘊為體見濁者以身見邊見邪見見取戒
0113c02: 禁取為體此五以慧為體煩惱濁者以五取蘊為性
0113c03: 若約七十五法中出體義准可知唯在欲界。五趣
0113c04: 者一天二人三餓鬼四傍生五地獄光明名天思慮
0113c05: 名人由飢餓故名為餓鬼身多橫住名曰傍生地下
0113c06: 有獄名曰地獄趣是所往異熟無記五蘊為體七十
0113c07: 五法中五根色香味觸心王大地法十尋伺睡眠得
0113c08: 同分無想異熟命根四相隨其所應為五趣體。五
0113c09: 無間業者一殺母二殺父三殺阿羅漢四破和合僧
0113c10: 五出佛身血言無間者造此業已巳定生地獄無餘生
0113c11: 間或受苦無間或無樂間苦故名無間前三後一是
0113c12: 身業色十一中以色及無表為性第四語業以聲表
0113c13: 及無表為性。五根者一信二勤三念四定五慧勝
0113c14: 用增上名根。不可屈伏名力初名根後名力出體
0113c15: 如根說。五因者一生因二依因三立因四持因五
0113c16: 養因彼從起故說為生因生已巳隨逐大種轉故如依
0113c17: 師等說名依因能任持故如壁持說為立因不斷
0113c18: 因故說為持因增長因故說為養因色十一中觸中
0113c19: 四大望所造色法皆作五因。五類者一異熟生二
0113c20: 所長養三等流性四一剎那五有實事應知五類體
0113c21: 各不同異熟之生或異熟即生名異熟生非前異熟
0113c22: 攝長小令大長瘦令肥名所長養非前二攝然從同
0113c23: 類遍行因生前後均等類相似名等流性非前三攝
0113c24: 不從同類遍行因生名一剎那即苦忍相應俱有法
0114a01: 等非前四攝體堅實故名有實事謂諸無為若據但
0114a02: 從同類遍行因生皆名等流等流亦通前二若據體
0114a03: 是無常剎那亦通前三若據有實體性實事亦通前
0114a04: 四今為顯差別故廢總論別色十一中眼等五根通
0114a05: 異熟長養色味觸通異熟長養等流聲通長養等流
0114a06: 無表通等流剎那心王通異熟等流剎那四十六心
0114a07: 所法中大地法十不定中尋伺通異熟等流剎那大
0114a08: 善地法十通等流剎那不定中睡眠通異熟等流大
0114a09: 煩惱地法六不善地法二小惑十不定中惡作貪嗔
0114a10: 慢疑唯等流十四不相應中得四相通異熟等流剎
0114a11: 那同分通異熟等流非得二定名句文唯等流無想
0114a12: 事命根唯是異熟三無為唯實事。五果者一異熟
0114a13: 果二等流果三士用果四增上果五離繫果入阿毗
0114a14: 達磨論第二釋五果云果不似因故名為異熟謂成
0114a15: 熟堪受用故果即異熟名異熟果果似因故說名為
0114a16: 等從因生故故說為等流果即等流名等流果擇滅
0114a17: 無為名離繫果此由道得非道所生果即離繫名離
0114a18: 繫果由此勢力彼得生故此名士用彼名為果由前
0114a19: 增上後法得生增上之果名增上果已巳上論文所引所欣
0114a20: 隨應名果色十一中眼等五根色香味觸通異熟等
0114a21: 流士用增上聲無表通等流士用增上心王通異熟
0114a22: 等流士用增上四十六心所法中大地法十不定中
0114a23: 尋伺睡眠通異熟等流士用增上餘三十三通異熟
0114a24: 等流增上十四不相應行中得同分無想異熟命根
0114b01: 四相通異熟等流士用增上非得二定名句文通等
0114b02: 流士用增上三無為中擇滅是離繫果或通士用果
0114b03: 故正理云俱生無間隔越不生四士用中擇滅即是
0114b04: 不生士用果也餘二無為非所引故非有為果非所
0114b05: 欣故非無為果故論云無法非因有法非果謂空
0114b06: 非擇滅。五蓋者一欲貪蓋二嗔恚蓋三眠蓋四
0114b07: 掉悔蓋五疑蓋唯此於五蘊能為勝障故謂貪恚蓋
0114b08: 能障戒蘊沉睡眠能障慧蘊掉舉惡作能障定蘊
0114b09: 定慧無故於四諦疑疑故能令乃至解脫解脫知見
0114b10: 皆不得起故唯此五建立為蓋初二後一以心所法
0114b11: 中貪嗔疑為性第三以沉睡眠為性第四以掉舉
0114b12: 惡作為性皆唯欲界唯不善故。五順下分結者一
0114b13: 有身見二戒禁取三疑四欲貪五嗔恚此五順益下
0114b14: 分界故名順下分前二以大地法中慧為性後三以
0114b15: 不定中貪嗔疑為性前三通三界後二唯欲界。五
0114b16: 順上分結者一色貪二無色貪三掉舉四慢五無明
0114b17: 順益上界故名順上分結以心所法中貪慢無明掉
0114b18: 舉為性唯修所斷唯上界唯聖者。五分法身者一
0114b19: 戒蘊謂無漏戒二定蘊謂無漏定三慧蘊謂無漏正
0114b20: 見四解脫蘊謂無漏勝解五解脫知見蘊謂盡智無
0114b21: 生智解脫身中起故名解脫知見以此五種為無學
0114b22: 身故名身也戒身以色十一中無表為性定身以心
0114b23: 所中定為性慧身解脫知見身以慧為性解脫身以
0114b24: 勝解為性。五戒者一不殺生二不偷盜三不欲邪
0114c01: 行四不處誑語五不飲酒戒初三後一是身業第四
0114c02: 語業身語二業表無表性身表以色十一中色為性
0114c03: 語表以聲為性身語無表以無表為性。五眼者一
0114c04: 肉眼二天眼三慧眼四法眼五佛眼肉眼者謂欲界
0114c05: 有情眼也天眼者謂色界天眼慧眼法眼者以慧為
0114c06: 體觀四諦理名慧眼建立事智名法眼佛眼者即前
0114c07: 四眼至佛身中總名佛眼以七十五法中眼慧為性
0114c08: 初二唯眼次二唯慧後一通眼及慧觀照推度隨應
0114c09: 名眼。
0114c10: 六門分別略有五種六界六通六垢六因六波羅蜜。
0114c11: 六界者一地二水三火四風五空六識性義名界
0114c12: 前四即是觸中四大空即空界色是色攝即是色中
0114c13: 影光明闇識是心王即唯有漏。六通者一神境智
0114c14: 證通神謂等持境謂行化智證境時無壅名通從定
0114c15: 及境能證為名也餘通雖亦依定此通相顯偏標神
0114c16: 名二天眼智證通天眼是所依根智是眼識相應慧
0114c17: 智證境時無壅名通從根及能證為名也三天耳智
0114c18: 證通天耳是根智是耳識相應慧智證境時無壅名
0114c19: 通亦從根及能證為名也四佗心智證通從加行及
0114c20: 能證為名也五宿住隨念智證通從境及相應并能
0114c21: 證為名也六漏盡智證通若涅槃名漏盡從所證及
0114c22: 能證智為名也若漏盡身名漏盡從所依及能證智
0114c23: 為名也於六通中前四唯俗智攝他心通五智攝謂
0114c24: 法類道世俗他心漏盡通若能緣漏盡為境六智性
0115a01: 除道苦集他心若依漏盡身起十智性皆心所法中
0115a02: 慧為體性。六垢者一惱二害三恨四諂五誑六憍
0115a03: 此六即以小惑本地中六法為性穢汙相麤故名為
0115a04: 垢。六因者一能作因二俱有因三同類因四相應
0115a05: 因五遍行因六異熟因能作因者能與果作因能作
0115a06: 即因或能作之因名能作因以一切法為性遍通七
0115a07: 十五法俱有因者因與果俱名俱有因俱有即因或
0115a08: 俱有之因名俱有因以三世七十二法為體除三無
0115a09: 為同類因者因果相似名同類同類即因或同類之
0115a10: 因名同類因以過去現在七十二法為體除三無為
0115a11: 相應因者五義平等名曰相應相應即因或相應之
0115a12: 因名相應因以三世四十六心心所法為體遍行因
0115a13: 者遍與五部染法為因遍行即因名遍行因不得言
0115a14: 遍行之因亦與非遍行法為因故以過去現在苦集
0115a15: 下十一遍行隨眠相應俱有法為體以七十五法中
0115a16: 心王大地法十大煩惱地法六不善地法二尋伺睡
0115a17: 眠疑四相為性異熟因者謂異熟即因或異熟之因
0115a18: 名異熟因三世不善善有漏法為性以七十五法中
0115a19: 色聲無表心王四十六心所法得二定四相為體。
0115a20: 六波羅蜜者一布施二淨戒三安忍四精進五靜慮
0115a21: 六般若波羅者彼岸即是涅槃蜜多名到此六能到
0115a22: 涅槃彼岸名到彼岸布施者謂能布施財法等以能
0115a23: 發心心所法及所發身語二業為性以七十五法中
0115a24: 色聲無表心王大地法十大善地法十尋伺為性淨
0115b01: 戒者以三種戒為性以色十一中色聲無表為性安
0115b02: 忍者以大善地法中無嗔善根為性精進者以大善
0115b03: 地法中勤為性靜慮者以大地法中定為性智慧者
0115b04: 以大地法中慧為性。
0115b05: 七門分別略有五種七慢七識住七種聖人七支戒
0115b06: 七覺支。七慢者一慢二過慢三慢過慢四我慢五
0115b07: 增上慢六卑慢七邪慢若於劣謂己巳勝於等謂己巳等
0115b08: 令心高舉總說為慢若於等謂己巳勝若於勝謂己巳等
0115b09: 令心高舉總名過慢若於勝謂己巳勝令心高舉名為
0115b10: 慢過慢若恃我令心高舉名為我慢若於未證得殊
0115b11: 勝德中謂己巳證得令心高舉名增上慢若於多分勝
0115b12: 謂己巳少劣令心高舉名為卑慢若於無德中謂己巳有
0115b13: 德令心高舉名邪慢以不定中慢為體也。七識住
0115b14: 者一身異想異如人一分天分天天者謂欲界天及
0115b15: 初靜慮除劫初起身異謂彼色身種種顯形狀貌不
0115b16: 同想異謂彼苦樂不苦不樂想差別故二身異想一
0115b17: 如梵眾天謂劫初起彼諸梵眾起如是想我等皆是
0115b18: 大梵所生大梵爾時亦起此想是諸梵眾皆我所生
0115b19: 同想一因故名想一大梵王身其量高廣容貌威德
0115b20: 言語光明衣冠等事一一皆與梵眾不同故名身異
0115b21: 三身一想異謂二定三天彼顯形狀貌不異故名身
0115b22: 一樂非苦樂二想交參故名想異四身一想一謂三
0115b23: 定三天彼顯形狀貌不異故名身一唯有樂想故名
0115b24: 想一初靜慮中由染污想故言想一第二靜慮由二
0115c01: 善想故言想異第三靜慮由異熟想故言想一五空
0115c02: 無邊處六識無邊處七無所有處餘三惡起第四靜
0115c03: 慮及與有頂皆有損壞識法故非識住此七識住唯
0115c04: 有漏欲色五蘊性無色四蘊性七十五法中除三無
0115c05: 為無想異熟二定餘六十九法隨應為性。七種聖
0115c06: 人者一隨信行二隨法行三信解四見至五身證六
0115c07: 慧解脫七俱解脫隨信行者先加行位隨信行故隨
0115c08: 法行者先加行位隨法行故信解者由信根增故見
0115c09: 至者由慧根增故身證者由身證得滅盡定故慧解
0115c10: 脫者唯由慧力離煩惱障故俱解脫者兼得滅盡定
0115c11: 離解脫障故初二見道次三修道後二無學此七聖
0115c12: 者皆以無漏五蘊為性若約七十五法中以無表色
0115c13: 心王大地法十大善地法十尋伺得四相為體。七
0115c14: 支戒者一不殺生二不偷盜三不婬四不誑語五
0115c15: 不麤惡語六不離間語七不離穢語前三身業表無
0115c16: 表性後四語業表無表性身表者以色十一中色為
0115c17: 性語表以聲為性無表以無表為性。七覺支者一
0115c18: 念二定三擇法四喜五輕安六捨七精進前四即以
0115c19: 大地法中念定慧受為體後三即以大善地中輕安
0115c20: 捨勤為性覺謂覺慧支是分義。
0115c21: 八門分別略有五種八戒八正道八解脫八勝處八
0115c22: 難。八戒者一不殺生二不偷盜三不婬欲四不
0115c23: 誑語五不飲洒六不塗飾香鬘歌舞視聽七不眠坐
0115c24: 高廣嚴麗座八不非時食前三後四是身業攝不
0116a01: 歌舞倡伎故往視聽所以是身業攝或可不歌倡等
0116a02: 是語業攝第四語業攝身語二業俱表無表性身表
0116a03: 以色十一中色為性語表以聲為性身語無表以無
0116a04: 表為性於十戒中第六開二更加不捉金銀寶等以
0116a05: 為第十身業表無表性。八正道者一正見二正念
0116a06: 三正定四正精進五正思惟六正語七正業八正命
0116a07: 初三以大地法中慧念定為性正精進以大善地法
0116a08: 中勤為性正思惟以不定中尋伺為性語業命三以
0116a09: 色中無表為性皆無漏。八解脫者一內有色想觀
0116a10: 外色二內無色想觀外色三淨解脫四空無邊處五
0116a11: 識無邊處六無所有處七非想非非想處八滅受想
0116a12: 定於內色身有色想貪為除想貪觀外不淨青瘀等
0116a13: 色而方內身令貪不起名初解脫於內色身無色想
0116a14: 貪雖已巳除貪為堅牢故觀外不淨青瘀等色令貪不
0116a15: 起名第二解脫觀清淨色令貪不起名淨解脫顯觀
0116a16: 轉勝空無邊等四無色定各能解脫下地貪故為次
0116a17: 四解脫滅受想定棄背受等名第八解脫棄背義是
0116a18: 解脫義也初三以無貪為性近治貪故若并助伴皆
0116a19: 五蘊性次四解脫以四無色定善為性後一解脫以
0116a20: 滅定為性若約七十五法出體初二以無表色心王
0116a21: 大地法十大善地法十尋伺得四相為體第三除尋
0116a22: 伺餘如初二說四無色解脫以心王大地法十為體
0116a23: 後一解脫以滅定為體初二依初二定第三依第四
0116a24: 定次四各依自地後一依有頂。八勝處者一內有
0116b01: 色想觀外色少二內有色想觀外色多三內無色想
0116b02: 觀外色少四內無色想觀外色多後四內無色想觀
0116b03: 外青黃赤白為四足前成八於內色身有色想貪為
0116b04: 對治故觀外少色作青瘀等名初勝處於內色身有
0116b05: 色想貪為對治彼觀外多色作青瘀等名第二勝處
0116b06: 於內色身無色想貪但為堅牢觀外少色作青瘀等
0116b07: 令貪不起名第三勝處於內色身無色想貪但為堅
0116b08: 牢觀外多色作青瘀等令貪不起名第四勝處又於
0116b09: 內身無色想貪但為心或試煩惱觀外青黃赤白
0116b10: 四色令貪不起名後四勝處初二勝處自性地等如
0116b11: 初解脫是初解脫果故次二勝處自性地等如第二
0116b12: 解脫是第二解脫果故後四勝處自性地等如第三
0116b13: 解脫是第三解脫果故前修解脫唯棄背後修勝處
0116b14: 能制所緣隨欲樂觀或終不起心勝境處故名勝處。
0116b15: 八難者一地獄二傍生三餓鬼四北俱盧五無想
0116b16: 天六世智辨聰七佛前佛後八盲聾瘖不能入聖
0116b17: 及離染故故名為難世智辨聰以大地法中邪慧為
0116b18: 性餘七皆以異熟無記五蘊為性七十五法中眼等
0116b19: 五根色香味觸心王大地法十尋伺睡眠得同分無
0116b20: 想異熟命根四相隨其所應為彼體性。
0116b21: 九門分別略有五種九結九有情居九地九次第定
0116b22: 九遍知。九結者一愛結二恚結三慢結四無明結
0116b23: 五見結六取結七疑結八嫉結九慳結此九結依婆
0116b24: 沙總以百事為性愛慢無明結各三界五部為四十
0116c01: 五事恚結唯欲界五部為五事見結有十八事謂有
0116c02: 身見邊執見各三界見苦所斷為六邪見三界各四
0116c03: 部為十二事取結有十八事謂見取三界各四部為
0116c04: 十二事戒禁取三界各見苦道所斷為六事疑結三
0116c05: 界各四部為十二事嫉結慳結各欲界修所斷為二
0116c06: 事若約七十五法中初三及第七以不定地中貪嗔
0116c07: 慢疑為性第四以大惑中無明為性第五第六以大
0116c08: 地法中慧為性後二以小惑中嫉慳為性結縛有情
0116c09: 不出三界故名為結也。九有情居者於七識住加
0116c10: 無想有情非想非非想足前為九諸有情類唯於此
0116c11: 九欣樂住故立有情居餘處皆非不樂住故如識住
0116c12: 說應知體性准七識住說唯加無想有頂為異。九
0116c13: 地者謂欲界四靜慮四無色所依名地欲色五蘊性
0116c14: 無色四蘊性欲界有頂唯有漏四定三無色通有漏
0116c15: 無漏七十五法中除三無為餘七十二法內色十一
0116c16: 中香味不善地法二小惑中忿覆慳嫉惱害恨不定
0116c17: 中睡眠惡作嗔唯欲界不相應中無想異熟無想定
0116c18: 唯第四靜慮滅盡定唯有頂小惑中諂誑不定中尋
0116c19: 伺唯欲界初定不相應中名句文若說隨語欲界初
0116c20: 定若說隨身通欲界四定色十一中眼等五根色聲
0116c21: 觸無表通欲界四定心王大地法十大善地法十大
0116c22: 煩惱地法六小惑中憍不定中貪慢疑不相應中得
0116c23: 非得同分命根四相通九地。九次第定者謂四靜
0116c24: 慮四無色及滅受想次第而起名次第定由是聖人
0117a01: 功德法故唯取善性四靜慮五蘊為性四無色四蘊
0117a02: 為性滅受想定唯行蘊為性若約七十五法中無表
0117a03: 色心王大地法十大善地法十尋伺得四相為初靜
0117a04: 慮體後三靜慮除尋伺餘如初定說四無色定又除
0117a05: 無表餘如初定說滅受想定以不相應中滅定為體。
0117a06: 九遍知者一欲界苦集所斷二欲界見滅所斷三
0117a07: 欲界見道所斷四色無色苦集所斷五色無色見滅
0117a08: 所斷六色無色見道所斷七欲界修道所斷立一遍
0117a09: 知應知即是五順下分結盡遍知并前立故八色界
0117a10: 修道所斷立一遍知此即是色愛盡遍知九無色界
0117a11: 修道所斷立一遍知即一切結永盡遍知此亦并前
0117a12: 合立一故此九遍知擇滅為性言遍知者此於果上
0117a13: 立因名故。
0117a14: 十門分別略有六種十纏十隨眠十善業道十遍處
0117a15: 十智十力。十纏者一無慚二無愧三嫉四慳五悔
0117a16: 六眠七掉舉八沉九忿十覆纏縛有情故名為纏
0117a17: 初二是大不善地法嫉慳忿覆是小惑中四惡作睡
0117a18: 眠是不定中二掉舉沉是大煩惱地中二。十隨
0117a19: 眠者一貪二嗔三慢四疑五無明六有身見七邊執
0117a20: 見八邪見九見取十戒禁取隨謂隨逐眠謂隨縛行
0117a21: 相微細說名為眠若約三界五部此十總以九十八
0117a22: 物為體如九結中前七結說但無慳嫉為異若約七
0117a23: 十五法中前四以不定中貪嗔慢疑為體無明以大
0117a24: 煩惱地法中無明為性後五見以大地法中慧為性。
0117b01: 十善業道者一不殺生二不偷盜三不邪行四不
0117b02: 誑語五不麤惡語六不離間語七不雜穢語八無
0117b03: 貪九無嗔十正見前三身業表無表性中四語業表
0117b04: 無表性後三意業道身表以色十一中色為性語表
0117b05: 以聲為性身語無表以無表為性無貪無嗔以大善
0117b06: 地法中無貪無嗔為性正見以大地法中慧為性。
0117b07: 十遍處者謂一地二水三火四風五青六黃七赤八
0117b08: 白九空無邊處十識無邊處周遍觀察地水火風等
0117b09: 故名遍處十中前八如淨解脫無貪為性若并助伴
0117b10: 五蘊為性依第四靜慮緣欲中見色後二邊處如彼
0117b11: 空識二淨無識四蘊為性各緣自他四蘊為境七十
0117b12: 五法中前八以無表心王大地法十大善地法十為
0117b13: 性後二除無表餘如前說八皆唯有漏。十智者一
0117b14: 世俗智二法智三類智四苦智五集智六滅智七道
0117b15: 智八他心智九盡智十無生智多取瓶等世俗境故
0117b16: 名世俗智緣欲界四諦名法智緣色無色界四諦名
0117b17: 類智最初證知諸法真理故名法智此後境智與前
0117b18: 相似故得類名以後隨前而證得故即前法類由緣
0117b19: 苦集滅道境別故名苦集滅道四智知他心故名為
0117b20: 他心智法智類智苦集滅道如是六智若無學攝非
0117b21: 見性者名為盡智及無生智與漏盡得最初俱生故
0117b22: 名盡智不復生故名曰無生十智皆以大地法中慧
0117b23: 為體性。十力者一處非處智力十智為性如善因
0117b24: 感愛果等名處如善因感非愛果等名非處智能知
0117c01: 處非處名處非處智力二業異熟智力八智為性除
0117c02: 滅道智知此類業感此類異熟名業異熟智力三靜
0117c03: 慮解脫等持等至智力此四靜慮八解脫三等持八
0117c04: 等至並是定之異名智能知彼四靜慮等名靜慮等
0117c05: 智力四根上下智力知信根等上下差別名根上下
0117c06: 智力五種種勝解智力知有情類種種勝解意樂差
0117c07: 別名種種勝解智力六種種界智力知有情類種種
0117c08: 界性名種種界智力此上四力皆九智性除滅智以
0117c09: 定根解界皆通苦集道三故此四力皆九智性不緣
0117c10: 無為故除滅智七遍趣行智力一切諸行皆能趣果
0117c11: 名遍趣行智知遍趣行名遍趣行智力若緣能趣為
0117c12: 境九智除滅若亦緣所趣為境十智為性八宿住隨
0117c13: 念智力知昔過去宿曾作事為宿住隨念智力以念
0117c14: 強故此中別標隨更事念故名隨念九死生智力知
0117c15: 未來世死此生彼名死生智力此上二力皆是事觀
0117c16: 並世俗智性十漏盡智力若謂但緣漏盡為境六智
0117c17: 除道苦集他心若謂漏盡身中所得十智為性十力
0117c18: 皆以大地法中慧為體性且為初學略示方隅委細
0117c19: 分別廣如別錄。
0117c20: 
0117c21: 法宗源終
