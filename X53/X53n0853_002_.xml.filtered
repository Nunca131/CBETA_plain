0815b01: 
0815b02: 
0815b03: 
0815b04: 因明入正理論疏前記卷中
0815b05: 樸揚　智周　撰
0815b06: 和合正說者宗喻二處能立所立共相隨順名為和
0815b07: 合因喻無過名為正說。
0815b08: 共許自性名有法至所立名法者所立法者非是宗
0815b09: 故名為所立因所作性為所立也問何故所作性得
0815b10: 所立名耶答此所作義正是聲上所建義名為所立
0815b11: 得所立名此上差別者是聲有法上苦空等多法苦
0815b12: 非無我空等空非無我苦等互相差別今聲上所作
0815b13: 性因即是聲上差別法中之一法也。
0815b14: 問何故宗因異等者此問下有三答第一答意者總
0815b15: 宗體非一法同異此非一法處得品名因體是一得
0815b16: 法名此一解以多法名品一法名法能所異故者宗
0815b17: 一向所名品因遍能所所以名法以喻為能因為所
0815b18: 故審。
0815b19: 又因宗二同異名法等者軌生物解名之為法雙同
0815b20: 因宗能生他解故名為法與前別也。
0815b21: 次下二因同異者謂所立法均等義品也。
0815b22: 及上宗同異者即同品定有性等是也重意云此喻
0815b23: 能同異於因及宗所以名法前唯一故次上宗同異
0815b24: 中唯同異宗不同異因者即上論云均等義品文是
0815c01: 也次下因同異中唯同異因不同異宗者次論云同
0815c02: 法者譬如瓶等各別同異狹故名同品今此二句論
0815c03: 文之中雙同異宗因二法寬故得法名。
0815c04: 餘文總顯者即此一唱論文總顯也指法在後。
0815c05: 若有無法說與前陳等者此文云總應言若有法處
0815c06: 若無法處。
0815c07: 二合固故者即能立所立也。
0815c08: 異喻亦犯能立不遣者三九二因異喻能立即分不
0815c09: 遣一七兩因即全不遣問明異品中第四句云亦所
0815c10: 立無亦因遍非有亦得名為同品俱不成今此俱句
0815c11: 何故不名異品之中俱不遣過答理實異品有俱不
0815c12: 遣過影略故耳又異品第四句若望同品即俱不成
0815c13: 同品之中更無餘過今者此問同品第四句異品不
0815c14: 但有俱不遣亦有全分能立不遣為此但舉能立不
0815c15: 遣也。
0815c16: 同喻亦犯俱不成過者此非因過亦非九句中過此
0815c17: 句正有下似喻中喻過也非因同品即是喻中能立
0815c18: 不成非定有性即是喻中所立不成如立聲常無礙
0815c20: 合結總陳者但言諸所作者即合因已巳皆是無常即
0815c21: 名結也合因結宗。
0815c22: 有法結也者即瓶是也喻上有法也疏理門云若爾
0815c23: 等者此意乘前文言起此難成文中所作無常為喻
0815c24: 體喻體即因更不因外別立其喻由此道理有後文
0816a01: 來應非異分者應非因外別立亦喻顯於因義難意
0816a02: 如是。
0816a03: 因三相即攝二喻二喻即因者問喻體因體有何別
0816a04: 耶答所作無常二為同喻常非所作二法為異喻所
0816a05: 作一法為因性也故因喻別問喻體唯所作所作相
0816a06: 似即因收喻既兼無常何得一因攝二法答若實
0816a07: 體論喻體唯所作有因宗必遂兼帶所作無常說喻
0816a08: 即因收。
0816a09: 應唯二支者所言喻者即應是彼同異兩相何須別
0816a10: 立喻也二相名支。
0816a11: 然此立因言乃至令宗義成者問陳那本意二喻即
0816a12: 因離因之外不別立喻何故論中同喻如瓶異喻如
0816a13: 空若離因不立便違自教論有明文若因外立喻復
0816a14: 濫古師與古何別進退有違如何避答宗後陳因
0816a15: 唯只向前顯了宗義不復顯同有異無既不顯於
0816a16: 同有異無即此因義闕後二相今舉二喻只為明其
0816a17: 因後二相令三相具照義圓明非離因外別立喻體
0816a18: 非別立故不同古師為顯相故不違自教由此道理
0816a19: 無進退失也。
0816a20: 彼復難者彼者即理門別古也。
0816a21: 若唯因言所詮表義者詮因之言故名因言取詮表
0816a22: 義者詮因言下所詮因義次下疏云如所作言者詮
0816a23: 所作性之言所詮表義者能詮言下所詮因義。
0816a24: 所說方便者即同異二喻也。
0816b01: 有五根識者古師引此意云且如五根識佛法外道
0816b02: 兩共同有豈以同有即為過哉此既非過縱我二喻
0816b03: 同於外道在因外有復是何失引意如此。
0816b04: 由彼但說至所類同法者但言瓶有所作相類不言
0816b05: 諸所作者帶二處次疏云不說同於外道至有過失
0816b06: 故者意云不說此極成五根識義名之為失但說離
0816b07: 因之喻不極之法而為失也。
0816b08: 舉瓶喻依以顯其事者喻依即是事也指此喻依成
0816b09: 聲無常。
0816b10: 便無一切皆相類失者此意舉因喻云諸所作者皆
0816b11: 無常即簡得聲上空無我等不得相類若唯舉瓶體
0816b12: 為同喻者瓶體之上有空無我等與聲上空無我等
0816b13: 相似舉瓶為同喻者為同體上空耶無我等耶即有
0816b14: 此相類失又亦無彼同燒見失以不取瓶為喻體故
0816b15: 不必宗法宗義相類者若如我說所作皆無常者即
0816b16: 瓶上所作無常串帶聲上有即明喻體所作無常類
0816b17: 得聲上所作亦無常若唯舉瓶為喻體即無串帶相
0816b18: 類之義。
0816b19: 是故瓶空喻非因者至應亦成因者此意今師難古
0816b20: 以古但取遍宗性餘二但指體因向二轉應亦成正
0816b21: 彼復結云者即理門論結三相唯為顯因。
0816b22: 然唯一分且說為因者一分即遍宗法性也故言一
0816b23: 分也。
0816b24: 故定唯為之聲者故定者顯因三相也因者即名句
0816c01: 文聲者即因也唯為顯因四字即是理門中結三相
0816c02: 義也今此重釋彼四字之意。
0816c03: 何勞長議故改前師者此意即說何勞餘長之義此
0816c04: 議似錯應合單作。
0816c05: 以法異故者總標異喻。
0816c06: 二俱異故者明異喻體異宗因也唯解此異以解上
0816c07: 同義應無質審。
0816c08: 有解至復自難言者是然法師疏中自作問答。
0816c09: 若爾聲無常宗等者此若爾言至宗定隨無此並牒
0816c10: 他自徵。
0816c11: 由此應言至非異故者此並申自義他耶取因為正
0816c12: 異宗為助異疏主正取宗為正異因即助異今觀文
0816c13: 意若爾至宗隨無此等諸文欲方疏主難他應撿彼
0816c14: 問何故所立不言遍無者此唱論言若於是處說所
0816c15: 立無何乃不言遍也下問可知。
0816c16: 宗之所立其法極寬者如立聲無常即此聲上有苦
0816c17: 空無我等義此即是寬異喻若言遍言遍無即無異
0816c18: 品空等為異此上即有無我故言無異喻也今者言
0816c19: 異者且異一分無常乃所作非異一切空無我苦等
0816c20: 也。
0816c21: 他句有過者其第五句即由同喻非定有性所以有
0816c22: 過不成正因他者同喻為他今正明異故言他也。
0816c23: 第四句少分為正者但不全正名少分非一分正名
0816c24: 少如何者且五不成二八並成唯一分不成亦名少
0817a01: 分正不全成故名少分。
0817a02: 翻成本來非諍空常住者若以離類合諍空上常不
0817a03: 諍聲上常住本來者即是聲上是疏即空等等取涅
0817a04: 槃四種並皆是常。
0817a05: 以無無為宗無能成立者即同喻及因法須無體異
0817a06: 喻有無皆得但因不濫行即成異喻。
0817a07: 應以有法而為異品者有者即是體故名有非有是
0817a08: 宗中有法也。
0817a09: 諸是實者非六句攝無其異體者此意勝論六句義
0817a10: 體是實有攝一切法盡六句之外更無一法可得今
0817a11: 既被破已巳即一切皆無其體今言諸是實者非六句
0817a12: 攝六句之外更無實法可得為異喻此即是無體宗
0817a13: 無體異喻諸是實者宗也非六句攝者因也即是先
0817a14: 宗後因也。
0817a15: 有非能成者此意有體因不能成無體宗喻無所立
0817a16: 者舉喻既是有體不與宗相似故言無所立也因無
0817a17: 依可解。
0817a18: 無非能立者此意有體宗無體因非能成立乃至喻
0817a19: 無所立准前可解更不遮述也。
0817a20: 表詮遮詮二種皆得者此意有體能立有遮有表遮
0817a21: 遣異喻表詮同喻同喻中有所立能立義立無體宗
0817a22: 無體能立亦有遮表遮異喻表同異喻其異喻體隨
0817a23: 有無體但遮非表遮宗因無可表示也此解無體同
0817a24: 喻一云有遮有表一云常遮無表此為正微問疏若
0817b01: 言異喻遮非表者何故論云表非無常等耶答此是
0817b02: 遮表非詮表也亦不相違。
0817b03: 別詮二有體者即此異喻安常及非作言但遮無常
0817b04: 及所作不別立非作體常體次後引理門復唯止監。
0817b05: 理門難云非異品中不顯無性者此古師但言異喻
0817b06: 如空不言遍無性為不能定作能立也。
0817b07: 今返難云至長讀文等者問今返難等言為是論文
0817b08: 為疏主語復如何長讀答長讀文者長讀理門非異
0817b09: 品中不顯無性等難也即此文是理門之中返難詞
0817b10: 又難古言至故定無能者此中七句並是理門論也
0817b11: 言同處有性者古師但言空上具有所立能立同空
0817b12: 上有常非所作故言同處有性不言宗無之處因不
0817b13: 定有。
0817b14: 二者非有但非於有非有所目者如言彼處無此物
0817b15: 但顯物無有所目。
0817b16: 言中道大乘者即簡空有二教。
0817b17: 因亦隨一者敵者不許聲上有無常故言隨一也聲
0817b18: 瓶俱無常至所作兩俱成者此成意者由前不許以
0817b19: 合類離先宗後因所以有此難起難意云瓶聲二處
0817b20: 皆有無常言諸所作者皆無常瓶有所作成瓶無常
0817b21: 言聲亦爾何妨二處之上皆有所作言諸無常者皆
0817b22: 是所作而以二無常成二所作耶問意如是其文奄
0817b23: 含而雙問也。
0817b24: 答彼聲所作至成所作者大意云由他不許聲有無
0817c01: 常舉瓶所作類聲是無常本不擬明所作成瓶是無
0817c02: 常他先許故復本意只欲以所作成立無常不欲以
0817c03: 無常成所作也故不可為難本意別故他許聲有所
0817c04: 作不許是無常故言所作非無常彼者彼敵者所作
0817c05: 許瓶上有所作亦有無常言許者談敵者許也本意
0817c06: 不擬成瓶上無常及兩處所作故云所作之無常等
0817c07: 也。
0817c08: 此勤勇因既同所作者不是同所作上因有寬狹但
0817c09: 同所作上將無常成所作顛倒相似所作無不遍勤
0817c10: 勇不必遍。
0817c11: 此因既於異品中有者常住為宗非勤勇為因電既
0817c12: 無常即是異品即此非勤勇即勤因於異遍有故成
0817c13: 定不定。
0817c14: 彼又問言至彼復又言者並是理門論也。
0817c15: 彼論又言至兩義同許者即敵及立者兩許聲上有
0817c16: 所作即解因三相也故言同許也兩義者無常宗所
0817c17: 作因同許方是立敵也。
0817c18: 有故字者前無今有者即前明因三相中無故言前
0817c19: 無。
0817c20: 自瓶同品者自者本意立無常即是自義今舉瓶上
0817c21: 無常與聲無常無異自無常義與瓶無常不異故云
0817c22: 自瓶同品自言但屬著所立也。
0817c23: 答別離宗因合即離喻者但諸常住者皆非所作即
0817c24: 是別離也合即名喻也然同成宗者同即同喻下言
0818a01: 異者異喻也。
0818a02: 若言異宗至別成他義者謂若但言異宗因言中欲
0818a03: 比別成相似不以反顯成宗但言異喻即真能立故
0818a04: 言異喻。
0818a05: 引本頌言者即足目所造之頌以足目是根本造因
0818a06: 明者故所說頌名本頌以內外共許足目之論故引
0818a07: 為證也。
0818a08: 他比處在師主之位者即此位師主為弟子作比量
0818a09: 令弟子所比度處他者即弟子是他也比處者即自
0818a10: 比量也。
0818a11: 為顯所比故說宗言者即此宗是所比義即所立也
0818a12: 所立至餘遠離者此意除一因二喻餘古師八四三
0818a13: 能立皆除是因喻家之餘。
0818a14: 性殊勝故等者此會違也問合結離喻無別體三支
0818a15: 之外不立支合結離喻不立支亦應似喻不立過答
0818a16: 下疏文即是答也過中增勝故別立也又解無合倒
0818a17: 合體即喻過離喻之外二無別體同於合結離喻外
0818a18: 無支若作二科即古今二段也若作三科前五但名
0818a19: 相違違中三非有後一義順。
0818a20: 疏以相成宗者即智所緣境相有法及法是其相也
0818a21: 或可聲體可聞名法自相法體之自相故今言非聞
0818a22: 豈不違彼法之自相也審。
0818a23: 耳為現體等者顯現名現耳亦名現現量名現唯是
0818a24: 其識今言其耳名現量現量具故亦名現量便違立
0818b01: 敵證智者即此敵證智皆作所聞解。
0818b02: 同異大有非五根得者即此勝論許五根得如何得
0818b03: 大有能有一切物但觀境時即現量得大有其同異
0818b04: 能同能異一切物但觀境亦即現得故是違自現疑
0818b05: 此抄錯應云佛弟子不許有我故審。
0818b06: 俱不違一分至皆轉變無常者自性及我佛弟子自
0818b07: 不許有轉變無常他不許有即此佛弟子設不合作
0818b08: 法但取不違現作法云俱不違一分者故數論雖許
0818b09: 轉變無常而不許彼我自性有轉變無常佛弟子許
0818b10: 轉變無常不許有彼自性及我此第四句翻前第三
0818b11: 理亦不惡審。
0818b12: 及俱不違者俱不違理量既不違即非過收也。
0818b13: 有違自比非他者即勝論立比量云立和合義是有
0818b14: 法定是實有因云六句中隨一攝故由如五句此是
0818b15: 比有也。
0818b16: 如小乘對大乘至為六依者此意即末那識唯佛現
0818b17: 量知有所以除之捨者除也餘並比知有眼等五識
0818b18: 即依眼等根第六意識即依第七即此第七依第八
0818b19: 為六所依即第六所依也比量相違者違大乘比量
0818b20: 也量云第六識必有俱生不共依等量也。
0818b21: 有違他一分比者大乘對有部說十色處皆非實有
0818b22: 問此言十色處皆非實有定不違於自宗五根是比
0818b23: 得耶答五根為通現比二量故所以不說若望五為
0818b24: 根即比量知若望第八而論即現量得為通現比二
0818c01: 故所以不言自違比也又解五根不離識似如外有
0818c02: 今言非實亦不自違也。
0818c03: 有違共一分比者即明論立一切聲常明論自宗詮
0818c04: 明論聲是常外色等聲許是無常即是自一分佛法
0818c05: 中但許佛果中即根身既常所為所作聲亦是常餘
0818c06: 皆無常今總言常故違一分若爾今對他宗立聲無
0818c07: 常應有一分違宗之失由斯此句不可言共一分故
0818c08: 下云或是他全自一分也或是他全者勝論以佛法
0818c09: 為他也審。
0818c10: 或是他全自宗一分者明論自宗許得一分常佛法
0818c11: 中雖是根身聲有斷滅亦是無常即此他全者即佛
0818c12: 法總無常。
0818c13: 違大乘師除真如外有實體故者大乘但許有三一
0818c14: 善無為二惡無為三無記無為由此真如但與三為
0818c15: 所依故餘六大乘不許。
0818c16: 雖共違故亦是過收者此釋伏難云違自教違自及
0818c17: 共皆是過失何故論中唯有違自無違共者答疏下
0818c18: 文但取一分違自自違失是也。
0818c19: 引自為證他未信從者此意引自教為證立其比量
0818c20: 他雖未信亦不是違自教失有本作他成從者引自
0818c21: 教道理令他成信他雖未信亦不違自教雖有此釋
0818c22: 不及作未字好。
0818c23: 毀背所師者先從他學後對異立既自相違非但被
0818c24: 毀屈師主亦被他輕故言毀背所師。
0819a01: 是世間出故名世間者以五蘊體即是世間非是五
0819a02: 蘊別從世間而生以五蘊體是世間故五蘊自現之
0819a03: 時名世間出如世說言聖人出故准八轉聲即體聲
0819a04: 也問此釋世間云何言是世間出故名世間也答准
0819a05: 般若此初文是釋出世間文復有讀者應更撿文二
0819a06: 造世間者以從薀上起諸煩惱生業造作當果名造
0819a07: 世間即業聲也三由世間者以煩惱等是五蘊具能
0819a08: 造五蘊從彼彼具故名由世間即具聲也四為世間
0819a10: 間者過去或業體是世間從彼招感因於彼故名因
0819a11: 世間即從聲也六屬世間者繫屬世間故即屬聲也
0819a12: 七依世間者以剎那生滅後依於前而得起故名依
0819a13: 世間一切諸法皆七轉聲之所目故第八呼聲以召
0819a14: 彼故更無別義故略不談。
0819a15: 有宗因無喻者論言如說懷免非月有故無喻也。
0819a16: 此論者即此因明論也。
0819a17: 故無違於非學世間者即如懷兔非月有是。
0819a18: 亦不違阿含等教者即此阿含經許色離識有。
0819a19: 小乘後身菩薩染汙諸色者小計後身菩薩納妻有
0819a20: 子訶調達愛羅是染也佛十五界一向是有漏此
0819a21: 等諸色小乘許大乘不許十方佛色及佛無漏色大
0819a22: 乘自許小乘不許。
0819a23: 一分自所別不成者今言極成即簡小乘後身等色
0819a24: 若言一切色立為唯識自宗不許後身色等故言自
0819b01: 所別不成。
0819b02: 其此二因者此因是立敵各一分即前大乘自許無
0819b03: 漏等小乘自許染等色若不言極成但色眼所不攝
0819b04: 因各一分所依不成由宗各一分互不相許為此共
0819b05: 許因於宗各一分不遍故言二因也非因有二疏眼
0819b06: 所者即眼也即此眼根不攝於色但識攝得也。
0819b07: 由大乘師至不得說言定離眼識者此意大乘眼根
0819b08: 望於眼識非即非離問准何義非即非離答眼根是
0819b09: 色眼識非色色非色別是故非即眼根是因識是其
0819b10: 果因果道理體不相離故言非離今者但取眼根作
0819b11: 不定過者取一邊色非色別非定不離義邊將為不
0819b12: 定過。
0819b13: 由此復有決定相違者決定有法自相相違非是六
0819b14: 不定中決定相違也。
0819b15: 簡此二過者即一不定一法自相相違故言簡二過
0819b16: 非真不定者此不定言不言有不定過此意說者有
0819b17: 法義相違過中既自有過失不能令前唯識比量中
0819b18: 不定是失。
0819b19: 時為釋者即是慈恩法師為憬法師釋也。
0819b20: 若自比量至敵對亦須然者此意汎明立比量法若
0819b21: 共比量敵者成破還須用共因喻破立宗若他比量
0819b22: 敵者還用他宗道理為他出過若自亦然問因依於
0819b23: 於宗極成言簡不極成說今自許之色而依於何此
0819b24: 量不是一分因無所依過耶又作有法差別之量依
0819c01: 共而立自出不定即依自宗將自破其豈扶正理答
0819c02: 宗不成者簡兩不極自許之者意含在因中他方佛
0819c03: 色得依於彼意許之者又因之一分是自亦無其妨
0819c04: 因明過中無相故又解他本不立他方佛色言他方
0819c05: 佛色而是識變由如龜毛之類雖無其體言龜毛時
0819c06: 而是識變不離於識自立之者不離之義決成他雖
0819c07: 不立不離識義必立如龜毛等若准後釋不致自許
0819c08: 之言亦應無妨尚難思有云憬法師量安自許言者
0819c09: 意遮大乘有法差別相違之量大乘相違云真故極
0819c10: 成色不離於眼識初三攝眼所不攝故由如眼識小
0819c11: 乘於此量中作不定云為如眼識初三接眼所不接
0819c12: 故色不離識耶為如自許菩薩不善色初三攝眼所
0819c13: 不攝故離眼識色若不言自許即不得將菩薩不善
0819c14: 色而為不定今謂不爾凡因明法立者可得置自許
0819c15: 言敵者必須依前之宗而破於彼菩薩不善色非大
0819c16: 乘許如何可得將為不定然未見文言不得將己巳義
0819c17: 於他量中而出其過道理必然若爾者皆無正量。
0819c18: 又因便有隨一者大乘不許色離於識小乘自許色
0819c19: 離識故是隨一。
0819c20: 因於其色轉者即小乘自許初三攝因於極成色上
0819c21: 轉故言共色也大乘不許。
0819c22: 又同喻亦有所立不成者即由大乘不許眼根定離
0819c23: 識為此同喻闕無所立。
0819c24: 成事知至有定相離義者此說意者證根之與識
0820a01: 非是相離如成事智緣眼根能緣之識與所緣根
0820a02: 不是定相離言所緣緣者簡親所緣即是不離識
0820a03: 不得言非定又言有定相離義者意所緣緣與能
0820a05: 名成所作智成佛已巳去即此五識緣眼根能照顯
0820a06: 一切世間五塵境界無不了者能辨事故名成所作
0820a07: 智。
0820a08: 立言自許者即指前三藏比量敵之言自許者即指
0820a09: 憬法師比量也。
0820a10: 真性有為者有為者是有法定是空因云緣生故喻
0820a11: 云由如幻真性無為是有法定非實有因云不起故
0820a12: 同喻云似空華。
0820a13: 若有依教名為自語者自語即是自教也若有依教
0820a14: 名為自語者此應生起下四句也依教可有二四句
0820a15: 故審。
0820a16: 彼說四大必非無實者順世外道自計四大實也今
0820a17: 言非實故違自語。
0820a18: 此依違教者為作句數與彼不異故在彼也。
0820a19: 及造彼者即造彼數論人是也彼者即論是也。
0820a20: 將成大等亦名勝性者未變二十三諦但名自性將
0820a21: 欲變時即名大等也。
0820a22: 十一根者眼等五根即五知根五作業根者小便大
0820a23: 便手足皮根是也心平等根此是十一也。
0820a24: 大者即是自性漸漸增長名為大我執者知神我所
0820b01: 有須諸境即由我執能令自性變起神我體外別有
0820b02: 我執與神我為受者故言執五唯量即五塵也如何
0820b03: 得為本亦能及易設大能成塵轉相生故亦本亦變
0820b04: 易。
0820b05: 薩埵等一一皆有三德者黃貧樂赤嗔苦黑痴捨。
0820b06: 闇鈍之闇者即是闇鈍不是明闇也。
0820b07: 中間者第一自性末後神我餘者總名中間。
0820b08: 用或有無者即此自性神我用時即能變二十三諦
0820b09: 即有不變之時即無故言用或有無。
0820b10: 如金七十者即數論弟子所造也即此弟子從數論
0820b11: 學成後遊他國頂戴火盆鐵鍱果衣腹求覓論義如
0820b12: 論對言集苦道滅為語倒彼國王及諸外道皆汝墮
0820b13: 負因此得勝便造七十行頌國王賜金因己巳為號。
0820b14: 總無別依者不相離性名為總能別不成名無別依
0820b15: 論所別不成至說我為思者問凡因明法因喻皆不
0820b16: 分別今言其我通真及假假我佛法亦許有如何得
0820b17: 是所別不成答他言我者談其實我若是假我即是
0820b18: 相府故標我言即知真我故是所別言空等亦皆
0820b19: 准此若置言簡無有失也答爾下云有性何故不是
0820b20: 所別不成答即離雖別俱是實有故言有時無所別
0820b21: 過不同於我若爾亦為不可即離雖別有言同故所
0820b22: 別得成假實雖異我言同故所別應成答論略指法
0820b23: 據實皆合置言簡之思之。
0820b24: 問若說我是思所別不成者此問意者大乘不立我
0820c01: 體我體是無思若破言我非我前陳之我不應得成
0820c02: 即有所別不成之失問意如是下答中若有所簡者
0820c03: 若破他云汝執我非我如此簡即無其過。
0820c04: 如何可立我等為有者意云外道云何而得立我體
0820c05: 是有耶或云何立為有法耶審。
0820c06: 能詮言必有所目者我無我是也敵者破云汝執我
0820c07: 必是無我即此無我是所目道理若不以言簡即有
0820c08: 所別不成之過。
0820c09: 不爾便成者若不簡別便成前所別不成過也有本
0820c10: 成字作違字者若不簡違之過也。
0820c11: 上二過中至所別有故者此指前宗依中極成有法
0820c12: 極成能別為前後也即以有法為初也得過名者約
0820c13: 不極成說亦名所依不成者此意有法不極成亦可
0820c14: 得名所依不成今為形對後陳能別不成只得名所
0820c15: 別不成不得名所依不成之號後陳亦爾為形前陳
0820c16: 所別不成只得名能別不成不得名能依不成之號
0820c17: 也初過名所依不成能別有故者初過者即有法上
0820c18: 過宗之初故此有法過亦得名為所依不成為有能
0820c19: 別而非過故能別無過名之為有審。
0820c20: 初過亦名至能別有故者由自有過不堪依他能別
0820c21: 有故正指過體次下准知審。
0820c22: 俱分者一同二異即此同異故名俱分總別者謂實
0820c23: 德業三各不相濫名為總別同者謂二十四德業中
0820c24: 有五實中有九各各別名總同別同者德中二十四
0821a01: 德名德名同別異者就德中地中隨取一德上極微
0821a02: 各各別別水中亦有極微故名異。
0821a03: 起智為相者通二相八相體相也智者智慧也由和
0821a04: 合起智得智慧。
0821a05: 謂和合性至不爾便不能者此意即說和合和合覺
0821a06: 樂等法與我合時由何而得和合由我為因緣和合
0821a07: 始能德具覺等方與我和合若我不為因覺等終不
0821a08: 能和合問其我復以誰為因而得有耶答由覺等和
0821a09: 合而生如似小乘大生生小小小小復生大生必轉
0821a10: 相生此亦如是若是汎說言因緣和合佛法亦有大
0821a11: 乘和合不相應收由今說我為和合因故成俱過。
0821a12: 和合之因緣者即我是也。
0821a13: 唯此一句是前偏句者此八句中前七能所二別俱
0821a14: 過唯此第八半是半非故即屬偏過所攝即是此前
0821a15: 能別不成之偏句也全俱非句者即指前能別句中
0821a16: 俱句自他能別俱不成也皆是此過者除第八句餘
0821a17: 七皆第三句不極成過也審。
0821a18: 由此者由上有所別能別及俱不成過於中亦合有
0821a19: 自他兩俱全分一分猶預等過四大種者是有法勝
0821a20: 論自許實句所攝大乘不許此即是差別。
0821a21: 能變色等者數論但許心平等識能變於色大乘不
0821a22: 許數論不許大乘阿賴耶識互相不許故名俱所別
0821a23: 不成俱能別不成下尋可解。
0821a24: 有俱不符者即此俱不成數論自宗不許有業佛法
0821b01: 亦不許別有體。
0821b02: 皆是此過者即是相符過也。
0821b03: 或是真宗至皆如理思者此意即說立量本志欲違
0821b04: 他順己巳今符自義所以非過不符自者即皆是為過
0821b05: 故致或言餘准知又釋夫立於量宗須共許若唯符
0821b06: 自而不簡別即是他所別不成等過故致或言。
0821b07: 有違現亦比等者定心緣境皆是現量觸處諸色而
0821b08: 定心緣今言不得是違現量比量者而立量云觸處
0821b09: 諸色定心得五境中隨一攝故由如色香等即是違
0821b10: 比。
0821b11: 有違現至非非學世間者如勝論師對佛法立五句
0821b12: 義非我現得亦如大乘言色非眼等境但違自現不
0821b13: 違懷兔等也。
0821b14: 有違現至及俱能別不成者問且如勝論違自現云
0821b15: 同異等非五根得豈佛法勝論不許有五根耶若言
0821b16: 不依勝論違自法者作法餘相是何答違自現他能
0821b17: 別不成等此即可有如現量相違四句中翻第二句
0821b18: 作法如勝論對佛法言覺樂等法非神我現境彼許
0821b19: 覺樂等是我現境今言不得違自現量神我佛法不
0821b20: 許又他能別過俱字應錯今疏改為他字說。
0821b21: 若違共現所別必成者如立聲非所聞即違共現聲
0821b22: 立敵俱許有聲故是成也。
0821b23: 如違自現至他俱不成者即勝論對佛法立我五句
0821b24: 義非我現得即是勝論違自現佛法不許即是他俱
0821c01: 不成也。
0821c02: 如違自現有符他義者覺樂非我境即違自現佛法
0821c03: 不許即是符他審。
0821c04: 有俱不成亦相符者如佛法對數論立自性我實有
0821c05: 即是符他數論自宗無故是此過此中相即作法准
0821c06: 宗九過中作法並是數論勝論薩婆多經部諸大乘
0821c07: 思彼計作法可解也。
0821c08: 現量合七有三四句者第一句許相符第二句除俱
0821c09: 不極成取相符第三句除比量比量為首有一四句
0821c10: 如是八合者結上所以四四句者取現量合七三四
0821c11: 句及比量為首一四句即成四四句。
0821c12: 世間相違有四者且違比云月中定有兔以有佛如
0821c13: 母兔正懷兒時外道教中自說月有兔自語可解。
0821c14: 作他比量皆非失者此如論說聲滅壞餘是違他教
0821c15: 比量之法違他順己巳所以不得有違他教等過餘思
0821c16: 可解及非他語者即作量非許他過也亦非他比語
0821c17: 也。
0821c18: 餘七對至為四句亦爾者如以現初句對比八句一
0821c19: 遍作八四句除現初句以第二句對比八句乃至以
0821c20: 現第八對比八句亦爾以現對餘亦然是句非句者
0821c21: 無過名是有過名非。
0821c22: 立敵證智名之為門者此即依主釋自相之門也次
0821c23: 下自相即門持業釋也。
0821c24: 若非今競所應成義者此意言顯所應者隨自樂是
0822a01: 要是敵者先來未解方可立敵若先許設是自義亦
0822a02: 犯相符即是他成符也。
0822a03: 若不言自所許義者立量之時或立他義即是符他
0822a04: 也。
0822a05: 即除相符攝餘八過者但言令他不解了即攝得八
0822a06: 過失立宗者令他生解即名真宗他若不解非真宗
0822a07: 攝故言攝八也其相符他已巳先許故須除之。
0822a08: 准因當知者因中既有猶預因宗中亦令有猶預宗
0822a09: 故言准即前令他解了思攝得猶預宗此中但攝宗
0822a10: 不攝能立。
0822a11: 第五少分此中無者集論中第五句令他解了及闕
0822a12: 無能立或猶預宗此之三句並是彼論之中第五句
0822a13: 攝得今此但攝宗不攝能立故言此中無也。
0822a14: 或成所立者即成宗或同或異此名不定也。
0822a15: 無別勝用與名不成者有本言宗名不成者非也以
0822a16: 無勝用不得餘名但與不成之稱。
0822a17: 若因自不成者有人唯取因自不成名不成因故今
0822a18: 破之疏主通取之。
0822a19: 又云文說不成義等者即此論中說四不成皆約不
0822a20: 能成宗名為不成。
0822a21: 兩俱非因至無所依者如次配因四不成也。
0822a23: 法定非有六中隨一攝故如前五句即是無體無體
0822a24: 因依有體有法者聲是有法定是無我因云所量性
0822b01: 故是也。
0822b02: 問亦有傳釋者軌法師傳曰方釋所作性通顯如彼
0822b03: 疏解也。
0822b04: 此對他宗有隨一失者由不著自許言簡他故有隨
0822b05: 一失。
0822b06: 六足等論者小乘羅漢說也等者等取餘小乘論問
0822b07: 且小乘中許有大乘經不若許有今更成立犯相符
0822b08: 極成若不許有宗中不簡豈不是所別不成耶答他
0822b09: 雖許有大乘而不許是佛說故今成立亦無妨也。
0822b10: 四十餘年立一比量者即勝軍諸師四十年中作一
0822b11: 比量始成也。
0822b12: 阿笈摩者梵語也此名教也或可傳也。
0822b13: 薩婆多自許佛說等者此意薩婆多中自有二計許
0822b14: 佛說者可解不許佛說即是迦旃延造論時引佛說
0822b15: 立其道理元非佛說也。
0822b16: 亦餘小乘者許發智是佛說者當體即是對誰得餘
0822b17: 名為對不許佛說家得餘名。
0822b18: 及大乘至非佛語所不攝故者此意大乘許發智非
0822b19: 佛語中攝小乘自不許小乘許大乘非佛語中攝大
0822b20: 乘自不許為此互相不許不得一向極成非佛語中
0822b21: 攝今言兩俱極成但樂因上有法如何者是外道教
0822b22: 六足諸論總是。
0822b23: 豈汝大乘許佛說耶者即此意是敵者一種共許非
0822b24: 佛語不攝故汝豈大乘許佛說耶又更詰云又誰許
0822c01: 大乘非佛語所不攝此意今為因中不簡若言立敵
0822c02: 兩俱即簡得一分小乘不許發智是佛說者及諸外
0822c03: 道即此小乘外道相對還成兩種為此論著言簡若
0822c04: 但言兩俱即此小乘外道相對許大乘教非佛語中
0822c05: 攝此即犯他隨一過大乘自許他不許故。
0822c06: 若以發智亦入宗中者即是大乘違自教也因中一
0822c07: 分兩俱不成者一分者即發智望大乘是一分也兩
0822c08: 俱者即是不許發智是佛說及大乘者是兩俱也共
0822c09: 許非佛語攝因不在發智上有。
0822c10: 小乘作不定言為如自許發智者即汝大乘自許不
0822c11: 言小乘自許。
0822c12: 若立宗至薩婆多等便違自宗者此意薩婆多自許
0822c13: 佛說今對大乘不立汝自許即違自宗也但言為如
0822c14: 發智兩俱極成非佛語所不攝即違自宗。
0822c15: 由此大師正彼因云自許極成者簡過乃盡問未知
0822c16: 是何比量答他自共有九比量是自共比。
0822c17: 唯識亦言至教量攝者此意許至教量之佛說。
0822c18: 樂大乘者至契經攝故因中著樂大乘者即簡一分
0822c19: 不樂大乘者故須因中著自許言。
0822c20: 焰熱騰焰等者此意有六義顯成事火一有焰二有
0822c21: 熱性三騰焰騰者飛舉也四有五有照顯六飛
0822c22: 飛者令飛舉具此六義故名事火焰與騰焰
0822c23: 與飛焰此四俱高下異也。
0822c24: 地大為質等者火望炭為質是地大焰動為風大焰
0823a01: 流及金汁等並是潤為水大熱性即是火大四大合
0823a02: 成故名和合於角決定等者此明能別所別及俱猶
0823a03: 預於角決定能別猶預於火決定所別猶預合二可
0823a04: 知審。
0823a05: 不過六因者如何者是且所別上作兩俱全分猶預
0823a06: 兩俱一分猶預即自全分他中亦有全分故成六因
0823a07: 義准亦有有體猶預俱不極成者前以宗一向無體
0823a08: 今者兩俱一向有體所依能依皆有實體如下自說
0823a09: 猶預所依皆有。
0823a10: 獨法合法者即能別所別各自不成名獨法合法者
0823a11: 即俱不極成也復云兩俱者即此獨法合法皆有兩
0823a12: 俱猶預隨一猶預相符猶預等即是立敵名兩俱也
0823a13: 言相違故順符彼故者結上過也初言似有焰即云
0823a14: 定有事火此自語相違順符者他本生疑更言似焰
0823a15: 故是符彼。
0823a16: 況諸因者即因體是也此中意云立況宗者如將因
0823a17: 成宗能別所別不成因上名因無簡依過況今他不
0823a18: 許有空又將德所依因俱他不許豈得不成過耶。
0823a19: 問如前所說至無所依過者此問意者前云以無體
0823a20: 法為宗還得以無體因無因今因既是隨一無體還
0823a21: 依隨一無體空宗因即合有因無所依過言今因既
0823a22: 隨一無依者即他隨一無依也言無隨一有法者言
0823a23: 說有法是隨一無也。
0823a24: 況俱不極成者即有法及因敵者不許故名俱不極
0823b01: 也。
0823b03: 數論立聲滅壞無常即是能別不成所作性因他許
0823b04: 成轉變無常即是法自相相違過除聲以外總為異
0823b05: 喻所作因異上亦有故言能立不遣疏有法自相相
0823b06: 違者因成法自相非有法。
0823b07: 能依之因有無不定者因通有無也。
0823b08: 二無體全分至德所依故者問所依若無可名所依
0823b09: 不成之失有法之我數論許有如何得是所依不成
0823b10: 此乃一分所依不成所立之我佛法不許故答且辨
0823b11: 因兩無體所依但一分也今助作此一句者以薩婆
0823b12: 多對大乘立我是實有舉德依因即是此之餘皆思
0823b13: 准。
0823b14: 亦如此論所說者是者數論說我是思。
0823b15: 立此論義者此論所依不成。
0823b16: 空大生果大不許故者大乘不許空大有體能生果
0823b17: 因於空不轉。
0823b18: 然皆決定至能依有無以為諸句者即此兩俱及隨
0823b19: 一不成所依必有但約因有無作句數也。
0823b20: 疏猶預不成至不分有無者此意有體可成猶預無
0823b21: 體不成猶預為此不分也。
0823b22: 兩俱隨一所依不成為句者此中合有一句問云何
0823b23: 故四不成所依句多少不同而有差別有所以若不
0823b24: 作此問生起下文乍讀難悉即兩俱不成等並答云
0823c01: 解也此釋初二不成依有體為句多少所以又猶預
0823c02: 不成至不分有無者此釋第三不分有無為句多少
0823c03: 所以又所依不成至所依不成者云此釋總所依不
0823c04: 得作自他一分無體辨句多少所以。
0823c05: 若許自他至所依不成此不成此正釋第四不分自
0823c06: 他無體所以意說者若許自他少分因於宗有即半
0823c07: 有半無所以必非所依云不成不成者必全無故所
0823c08: 以不得以自他隨一為句也。
0823c09: 亦無猶預至不猶預故者此釋所依若無不得有猶
0823c10: 預言有無別故者有是猶預無是所依言疑定異故
0823c11: 者疑猶預定所依。
0823c12: 兩俱不成至有九句者此師兩俱既攝猶預所依不
0823c13: 成如前過中是兩俱者皆屬此接本兩俱不成有四
0823c14: 句通有無猶預不成有兩句何者是兩俱全分兩俱
0823c15: 一分所依不成有三句謂兩俱有體無體兩俱有體
0823c16: 一分此上兩俱句也。
0823c17: 隨一不成至合十八句者且隨一有八句可知猶預
0823c18: 中有四句所依不成中隨一有六句此已巳上並隨一
0823c19: 句也此上全及分二十七句也又此二十七句應想
0823c20: 是上四不成中合有二十七位應接在兩俱隨一審
0823c21: 一宗法而非遍至合接十二句者且兩俱中有二句
0823c22: 隨一中有四句猶預中有三句所依中有三句合成
0823c23: 十二分句。
0823c24: 非遍非宗法至有接十五句者且兩俱中有二句隨
0824a01: 一有四句猶預中有三句所依不成有六句合成中
0824a02: 五句。
0824a03: 問因於宗無喻於二無者此意將喻成宗因喻若不
0824a04: 能成宗因喻得名不成。
0824a05: 問若爾因過皆欲成宗者意立者意欲成此宗無過
0824a06: 非將因成宗名欲。
0824a07: 因雖三相至皆准知者此舉例答前微也以因初相
0824a08: 親成宗故翻名不成宗三不成亦爾三者能別所別
0824a09: 俱不成故名三也何故但三名不成者即是因於宗
0824a10: 無喻於二無而為三也以此問言若爾即是陳前為
0824a11: 因也下答意者三相雖皆因過唯初得名不成宗過
0824a12: 雖多不同何妨不成唯此餘皆宗具合二違宗者即
0824a13: 同異喻也審問次前云一宗法而非遍接四不成一
0824a14: 分如何今言因元初相總名不成答不然初相有三
0824a15: 句前言一分者初相句並第三句即接四盡今言初
0824a16: 相初相三句皆名初相不唯取初相初句故亦無妨
0824a17: 寬因能立唯成寬宗等者且如佛法立聲無我宗所
0824a18: 量性故因除聲以外一切無我之法皆為同喻有即
0824a19: 接一切常無常法為同喻無有一法是我者可為異
0824a20: 喻因不監行得名正量若其狹因能成狹宗如成立
0824a21: 聲為無常舉所作勤勇二因皆得若以此二因成聲
0824a22: 無我即是狹因成立寬宗一切諸法皆為同品因於
0824a23: 同品雖不遍轉因不監行亦成正因。
0824a24: 耳心心所所量性等者雖復以耳心所之法簡別於
0824b01: 餘然此所量得聲勝相對而作以此二有聲性故若
0824b02: 對餘宗闕無同喻。
0824b03: 此與不共二不定差別者共不定二處皆有不共因
0824b04: 二處皆無故言差別。
0824b05: 他比量中至合有九共者於自他共中名有三且自
0824b06: 中三者一自二他三共自者於自宗中立自道理名
0824b07: 自比他者將自宗義成他宗義名他比共者將自宗
0824b08: 義對敵者說即名為共共者對敵邊得共名也他中
0824b09: 三者一准此作法可解。
0824b10: 宗既順先不立者初立宗時未舉因轉其宗未成後
0824b11: 舉所聞因其宗亦未成故言順先。
0824b12: 今難云以理言之者此是理門中古難意也。
0824b14: 比量難云所聞因非不定至如二八因及下難如四
0824b15: 六兩比量此是理門中古師比量也。
0824b16: 彼論者即理門也釋古師難。
0824b17: 謂如山野艸等者彼論意云如山艸等隨何人取即
0824b18: 屬於彼不定屬一名為不定所聞性因亦復如是若
0824b19: 立聲常此所聞因而即屬彼立聲無常此所聞因即
0824b20: 屬無常不能決定成所立名為不定。
0824b21: 所有差別遍攝一切皆是疑因者乃至法處數勝論
0824b22: 及我有命等中間並是差別此所聞因並不能成故
0824b23: 名疑因離繫親子者即是裸形外道此我為一切衣
0824b24: 服纏縛不能出離亦既裸形能除染故名離繫子也
0824c01: 唯彼有性者此前有性即屬有法有法不無名為有
0824c03: 者即此所聞因名為有性共此所聞因唯屬有法聲
0824c04: 不定屬二喻所以不定審。
0824c05: 或所聞性名為有性者此屬於因因體是有名屬有
0824c06: 性也。
0824c07: 彼破前云一向離故者即理門破前古師也由彼古
0824c08: 師不許所聞性因是不定故云一向離也。
0824c09: 前有諸師者即是以前諸師作比量破理門中古師
0824c10: 前二量也即此作不定過是今疏主與前諸師作此
0824c11: 過。
0824c12: 不唯闕初相者意云初相是不成攝故所聞性非不
0824c13: 成攝。
0824c14: 不順不違成共宗故者此言其宗者常無常宗兩宗
0824c15: 雖各不許在聲上有離聲之外各自許有常無常法
0824c16: 名為共宗。
0824c17: 今作決定相違至隨離一故者即是今時疏主作也。
0824c18: 然俱可得一義相違者此意聲論立聲常時勝論若
0824c19: 自立無常時可得常違無常一義相違此意若俱時
0824c20: 立即是猶預因也如後者是即相違決定是若但違
0824c21: 他他未信受即是正因。
0824c22: 彼實非實者即非實也如後者是地水火風空時方
0824c23: 我意即此九實是二十四德家之依。
0824c24: 亦前二者即是亦前共不共也。
0825a01: 汝之藏識非異熱識執識性故者因同喻第七等等
0825a02: 取一切色即此識性因同品第七有於色無即是同
0825a03: 分一切異熟六識總為異喻識性因於異遍有故是
0825a04: 異全。
0825a05: 瓶盆等為異品者薩婆多宗麤細極微俱實盆既麤
0825a06: 微成如何言非實耶答據彼本宗麤微是實今言假
0825a07: 者瓶盆等為假今於麤微上假立故名為假。
0825a08: 以餘五蘊無為為異品者五蘊之中四是心所一是
0825a09: 色也。
0825a10: 發智六足為異品兩俱極成非佛語所不接因於發
0825a11: 智有於六足無者問自比量因喻等皆須依自何故
0825a12: 因言極成復將不極成發智為異喻耶答今且作法
0825a13: 但取因異品分轉餘不論。
0825a14: 空大為耳根者聲勝二論俱說空為耳根何以故空
0825a15: 無障礙故若有障礙是即不聞故取空為耳根。
0825a16: 彼二宗中者即聲勝二論俱覺樂嗔等為心所也。
0825a17: 理門論云若於其中俱分至由有相違及正因者此
0825a18: 意即此俱分句除異品一分即成正因若除同品即
0825a19: 名相違若俱不簡即名不定也簡別餘故是名差別
0825a20: 等者即與上四差別不同上四唯是不定二品俱有
0825a21: 不簡別故今簡異品且言定因若除同分即相違也
0825a22: 今此第五俱分有所簡別即成正因也。
0825a23: 謂聲無常至謂如極微者此意即此俱分句中雙望
0825a24: 同異二品上各一分同上極微是異上心心所是即
0825b01: 此無礙因於此二處皆有故成不定。
0825b02: 或於其中俱分有至第三四五皆名俱分者非此第
0825b03: 五名為俱分第三第四及第五三各不同名為俱各
0825b04: 有分過名為俱分非此第五同異分有名為俱分或
0825b05: 此後解同異二品或餘或分二品俱有即名俱分也
0825b06: 若依前解不攝第三四二品皆全非一分故或俱分
0825b07: 者非三四五名為俱分謂同異二品俱有此因名為
0825b08: 俱分非是但有一分名之為分若爾不共不定二喻
0825b09: 皆無如何俱分答如前所說宗法同異彼同亦有瓶
0825b10: 空之上常與無常是法同異所聞性因於彼亦有以
0825b11: 此一因遍二宗故名為俱分。
0825b12: 若依作後解攝不定盡者非六不定皆總攝盡但攝
0825b13: 分不定盡問何故不言初不定法師云且說分者不
0825b14: 說初一同品異品名為俱分即攝初一故於六中攝
0825b15: 得四也謂一三四五也。
0825b16: 與餘差別者即不共不定與餘四別故名餘差別也
0825b17: 非業果五蘊至業果五蘊者此二種有何差別答且
0825b18: 五蘊中識蘊有業果非業果無記六識是業果善惡
0825b19: 六識非業果也色蘊之中眼等五根通業果非業果
0825b20: 由宿習故今時得者名為業果飲食及睡眠者是非
0825b21: 業果。
0825b22: 相違之決定決定令相違者此意所作性因是常宗
0825b23: 家相違因也是無常宗因是也所聞性因是無常宗
0825b24: 家相違因也是常宗因是也此第六轉屬聲中攝依
0825c01: 主釋也決定令相違者此意由所作因由皆令宗成
0825c02: 相違何者是所作因成聲無常所聞因成聲是常為
0825c03: 此決定令相違也第六第三二轉如次配上相違之
0825c04: 決定決定令相違也。
0825c05: 聲生論說聲有三類者一如近語即是響聲二一
0825c06: 一皆能詮者對境非一故名一一能詮一一能詮外
0825c07: 名有聲性由有所詮境故能詮言方發即此聲性離
0825c08: 境及能詮外有緣具方有。
0825c09: 不緣不覺者緣不合即不覺下二句正指緣覺。
0825c10: 觀宗法審察等者此意由觀察法令敵證者智生猶
0825c11: 預不能定閑一法故名躊躇。
0825c12: 不應分別前後是非者此相違決定隨前後陳皆俱
0825c13: 是過不可說言前後是非又此古師理門中後立者
0825c14: 而為其勝為言一切後立之者皆悉為勝由斯於此
0825c15: 斷聲勝勝論負。
0825c16: 又彼外難者彼者即理門也。
0825c17: 初是他比後必自比者即指前重大乘是初敵為後
0825c18: 自他可知又云若立自比對必他比者難立自量對
0825c19: 他敵者自比即是敵者他故又云無二自他者此意
0825c20: 說云若立名自敵即名他無二俱自者無有立敵俱
0825c21: 自立敵為二也他義可知審若敵名自立即名他無
0825c22: 有立敵兩俱是自兩俱是他若二俱自即真能立若
0825c23: 二俱他即真能破如次作法過如疏說如許定果色
0825c24: 者菩薩實身為魚米第色此色從定所起名定果色
0826a01: 體是實有。
0826a02: 彼寬此狹者如宗九過中且是宗違同名為比量相
0826a03: 違不具三相此是寬云何名寬由相違決定中不攝
0826a04: 得名寬但是相違決定即是比量相違何者是即六
0826a05: 不定中聲生勝論等對量是也。
0826a06: 若不改前因違宗四種者若不改聲論所聞因有違
0826a07: 宗四種何者是有法自相乃至法差別等。
0826a08: 是後相違過者即是四相違也由決定相違在前故
0826a09: 得後名也。
0826a10: 聲論破勝論義聲應非聲者由言中不簡故有違宗
0826a11: 失又更作一量為前自犯過更作有法差別相違量
0826a12: 量云無常之聲應非無常之聲雙牒法有法不成有
0826a13: 法差別過也又無常言根本諍法今是意許今既言
0826a14: 又更成過。
0826a15: 是故此量非過所攝者此量者即是次前勝論所說
0826a16: 聲無常量若作次前有法自相及有法差別此二出
0826a17: 過皆非合道理不能令前勝論本量得是過收。
0826a18: 以此唯前至亦有四種者此意前比量相違一因違
0826a19: 四今此決定亦有違四即此決定相違亦違四也故
0826a20: 言准前知問論中有法及法皆有差別如何今但說
0826a21: 違法自相過答今論但說言所陳法又是宗中能別
0826a22: 本所諍法故須有諍有法雖言陳不令宗相及餘二
0826a23: 差別意中雖許非言陳。
0826a24: 自比量中他不定非過者且如立者立自比量立者
0826b01: 自能立因流至他宗比量異喻之上轉此因猶他不
0826b02: 定過即是自比量中他不定也他比量中自不定者
0826b03: 立他宗義本欲破他他比量中他能立之因流至自
0826b04: 比量異喻上轉此他能立因犯自不定過即是他比
0826b05: 量中自不定。
0826b06: 此論且依兩俱至不定過攝者釋六不定一一之中
0826b07: 皆悉得有四種不成論中且約俱不成明六不定理
0826b08: 實俱有一喻雖共等者釋三不成之所以。
0826b09: 其二十七一五十八種等者問准理亦合將二百一
0826b10: 十六種望二十七為句何故但以五十四對二十七
0826b11: 耶答理實合然疏主略示於法非盡理作今淄洲法
0826b12: 師以二百等不定對二十七總當五十八百三十二
0826b13: 種不定更審筭之五十四不定配四不成即合二百
0826b14: 一十六四不成中二十七配五十四即合一千四百
0826b15: 五十八句問前共不定門初相第三不共不定闕第
0826b16: 二相餘闕二相名一何故更對不成作句答望喻而
0826b17: 亦無過問喻即後二相云何言無耶答望喻依說亦
0826b18: 無過也。
0826b19: 
0826b20: 因明入正理論疏前記卷中
