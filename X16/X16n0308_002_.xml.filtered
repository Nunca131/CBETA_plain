0048b02: 
0048b03: 
0048b04: 
0048b05: 楞嚴經指掌疏卷二
0048b06: 京都拈華寺賢宗後學達天通理敬述
0048b07: 嗣法門人興宗祖旺謄清懷仁祖毓較字
0048b08: 三顯見不滅四。一會眾因悟請益。二匿王疑斷
0048b09: 求決。三如來通為顯示。四王等踊躍喜慶。初。
0048b10: 爾時阿難及諸大眾聞佛示誨身心泰然。○念無始
0048b11: 來失本心。妄認緣塵分別影事。今日開悟如失乳
0048b12: 兒忽遇慈母。○合掌禮佛願聞如來顯出身心真妄
0048b13: 實現前生滅與不生滅二發明性。
0048b14: 初因悟慶快。阿難大眾。既聞是心之示。復聞不動
0048b15: 之誨。則非心名何之驚離此更無之怖一時頓釋。
0048b16: 故云身心泰然。泰然者安舒義。謂內心既安。外貌
0048b17: 亦舒。所謂慶快平生是也。○念無下念昔形今。遙
0048b18: 憶最初莫窮其始故曰念無始來。晦昧本有轉成
0048b19: 賴耶。雖能生諸緣乃緣所不及。故云失本心。內
0048b20: 搖外奔昏擾擾相以為心性。故云妄認緣塵。緣塵
0048b21: 即六處識心。分別言其用。影事顯其相耳。今日開
0048b22: 悟者悟見性是心。其體不動。法身再續。慧命更延。
0048b23: 故云如失乳兒忽遇慈母。反顯失本心如背母
0048b24: 失乳。妄認緣塵如身懸命危。今昔相形何慶如之。
0048c01: 上云身心泰然者以此。○合掌下具儀希益。願聞
0048c02: 等非彼言請。乃經家描寫其意。良以上科中境動
0048c03: 而見性不動其理易明。至於頭搖見轉身動心移
0048c04: 而言一動一不動者其義難分。故爾合掌禮佛。其
0048c05: 意欲如來顯出此心所以為真為實。顯出此身
0048c06: 所以為妄為。必令現前生滅之身。與不生滅之
0048c07: 心。二者一一發明其性體。庶取捨定而不至顛倒
0048c08: 行事矣。會眾因悟請益竟。二匿王疑斷求決。
0048c09: 時波斯匿王起立白佛。我昔未承諸佛誨。見迦旃
0048c10: 延毗羅胝子。咸言此身死後斷滅名為涅槃。○我雖
0048c11: 值佛今猶狐疑。云何發揮證知此心不生滅地。○今
0048c12: 此大眾諸有漏者咸皆願聞。
0048c13: 初曾聞斷滅。灌頂云。域中四大道為第一。人法王
0048c14: 中出世為勝。今問道於法王。禮須起白。我昔指楞
0048c15: 嚴已巳前。諸語詞也。如上兩科誨楞嚴乃有。故已巳
0048c16: 前未承此明正法未及染神。顯邪說易入也。見迦
0048c17: 旃延等出先入邪說。迦旃延此云翦剃種。姓也。名
0048c18: 迦留鳩陀。此云牛領。其人計罪福苦樂皆自在天
0048c19: 作。毗羅胝此云空城。是其母名。子上加之字依主
0048c20: 釋也。自名刪闍耶此翻圓勝。其人計修苦行以酬
0048c21: 往因。此外道六師中二。雖說道不同皆宗斷見。故
0048c22: 曰咸言。死後斷滅者謂靈隨氣散無復後世。此方
0048c23: 迂儒亦多同此計。但不名涅槃其為害少細。涅槃
0048c24: 此云圓寂。或滅度或寂滅等。雖有多義猶以不生
0049a01: 滅為要。彼迦旃延等反以斷滅名之。信其說者必
0049a02: 至撥無因果妄為聖證。正言不入。諸佛不度。其為
0049a03: 害不可勝言。此匿王未聞正法先受其惑也。○我
0049a04: 雖下述疑求決。值佛即指今日。染邪既久領見未
0049a05: 深。捨非決定取無果敢。故自述猶疑。疑而云狐者
0049a06: 以狐性多疑。渡冰聽水再四不果。人之多疑者似
0049a07: 之。既猶狐疑但是似領未到不生滅地。故求如來
0049a08: 云何發揮。云何者云何設方。發揮者極力顯示。其
0049a09: 意欲現量親見體證。了知此心必到不生滅地
0049a10: 而後已巳也。○今此下代眾達情。諸有漏者意指生
0049a11: 死凡夫。現在人天中者。以彼唯慕有漏。方欲捨生
0049a12: 趣生。一聞斷滅各各驚疑。故云咸皆願聞。後文與
0049a13: 王同喜即此眾也。匿王疑斷求決竟。
0049a14: 三如來通為顯示真妄混淆會眾請示。死後斷滅匿王求決。如來圓音一唱。隨機
0049a15: 各符其心。故云通為三。一顯示此身妄。二顯示此心真
0049a16: 實。三結示現前二性。初此與下二科。乃就經文而立。以前文顯出身
0049a17: 心真妄實等極難銷會。故分而科之。庶請酬相應對閱自知二。一略彰變滅。
0049a18: 二詳敘變滅。初三。一徵定此身終滅。二問答
0049a19: 必滅之由。三印其所說不謬。初。
0049a20: 佛告大王。汝身現在。今復問汝汝此肉身為同金剛
0049a21: 常住不朽。為復變壞。○世尊。我今此身終從變滅。
0049a22: 初問身常變。佛告大王者。欲於此身顯示妄生
0049a23: 滅性故。正脈云。以王發起者有二意。一就王老相
0049a24: 易示遷變。二顯身無常至貴不免。愚謂此二意似
0049b01: 合四悉前二。若兼對治斷見指示不生滅性。則四
0049b02: 悉具矣。就匿王示會眾。故言汝身。世人多以身之
0049b03: 現在不覺遷變。故特約現在問之。因求反徵故曰
0049b04: 今復問汝。金剛帝釋寶也。有堅利二義。今取堅義
0049b05: 故曰常住不朽。惟法身可以同此。若復肉身乃父
0049b06: 母所生。有為有漏安得不壞。如來明知故問者。恐
0049b07: 其著世樂不復警念無常法故。○世尊下答以
0049b08: 終滅。終者究竟義。從猶歸也。言此身本屬無常。縱
0049b09: 以宿因報感長年。而會必有離究竟歸於變滅。此
0049b10: 亦因聞斷滅懼其速死。時時體驗此身故所答不
0049b11: 謬。二問答必滅之由。
0049b12: 佛言大王。汝未曾滅云何知滅。○世尊。我此無常變
0049b13: 壞之身雖未曾滅。我觀現前念念遷謝。新新不住。如
0049b14: 火成漸漸銷殞。殞亡不息。決知此身當從滅盡。
0049b15: 初問知滅由。人皆曰少壯同體。百齡一質。所謂徒
0049b16: 知年往不覺形隨。而匿王獨能超出常情。審知變
0049b17: 滅必有所由。故問以汝未曾滅云何知滅。○世尊
0049b18: 下答以觀知。我此句。先以判定此身是無常變壞
0049b19: 法故。因是無常變壞。所以雖未曾滅諦觀自知。我
0049b20: 觀現前者即諦觀現前生滅身也。念念遷謝者如
0049b21: 前念延至後念。則此身故熊已巳隨前念而遷謝故。
0049b22: 故態既謝。則後念之身又是一新人矣。故仲尼曰。
0049b23: 回也見新。交臂非故。但新無常新故曰新新。謂新
0049b24: 而復謝。謝而又新也。一念既爾。念念皆然。故曰不
0049c01: 住。由不住故。須臾變新作故。故曰如火成。無
0049c02: 常。頃刻轉故為新故曰漸漸銷殞。謂銷殞故
0049c03: 顯露新火也。亡亦殞義。正由殞而復新。新而復殞。
0049c04: 無所底止故曰殞亡不息。現前既爾將來亦然。故
0049c05: 云決知此身當從滅盡。正脈云。只此數語便可警
0049c06: 念無常。劇貪世務者寧不惕愓然。
0049c07: 三印其所說不謬。
0049c08: 佛言如是。
0049c09: 觀現前遷謝。知當歸滅盡。於理極成。故印以如是。
0049c10: 略彰變滅竟。二詳敘變滅三。一今昔殊異。二
0049c11: 時年遷變。三細沉知滅。初。
0049c12: 大王。汝今生齡已巳從衰老。顏貌何如童子之時。○世
0049c13: 曾。我昔孩孺膚腠潤澤。年至長成血氣充滿。而今頹
0049c14: 齡迫於衰耄。○形色枯悴。精神昏昧。髮白面皺。逮將
0049c15: 不久。如何見比充盛之時。
0049c16: 初佛令自較。王重出世以佛為尊。佛尊世法以王
0049c17: 為大。遞互相恭。則佛法得世法以行。世法資佛法
0049c18: 以立也。齡同年。從猶隨也。言匿王生年六十有二。
0049c19: 雖未極衰極老已巳隨衰老之列。顏色相貌自不如
0049c20: 昔。況復童時。問以何如者令其自較。何所似於童
0049c21: 子時也。○世尊下承教歷述。始生曰孩。始行曰孺。
0049c22: 所謂孩提之童是也。皮不枯悴文不粗故曰膚
0049c23: 腠潤澤。膚者身之皮表。腠者身之文理。滋潤滑澤。
0049c24: 亦孩提所固然耳。年至長成者。謂二三十歲長大
0050a01: 成人時也。精神方以周足故云血氣充滿。而今頹
0050a02: 齡者。即現前六十二歲已巳覺頹敗時也。不久便至
0050a03: 極暮故云迫於衰耄。迫近也。七十曰衰。八十曰耋。
0050a04: 九十曰耄。至此則極暮矣。○形色下結顯異。形
0050a05: 色者形容顏色。枯悴者枯槁憔悴。非若童時之膚
0050a06: 腠潤澤。精神者精血神氣。昏昧者血衰氣微。非若
0050a07: 少時之血氣充滿。髮白面皺者迫於衰。逮將不久
0050a08: 者近於耄。逮猶及也。如何見比者猶言怎麼能相
0050a09: 比也。充盛即少壯之時。少壯之時尚不可比況復
0050a10: 童年。自覺其異矣。二時年遷變。
0050a11: 佛言大王。汝之形容應不頓朽。○王言世尊。變化密
0050a12: 移我誠不覺。寒暑遷流漸至於此。○何以故。我年二
0050a13: 十。雖號年少顏貌已巳老初十歲時。三十之年又衰二
0050a14: 十。於今六十又過於二。觀五十時宛然強壯。
0050a15: 初如來引說。意謂據汝所說形容朽於昔年。想從
0050a16: 昔至今應非頓然便朽。汝向亦自覺乎。○王言下
0050a17: 答以漸至。變化者變少為壯。化壯為老。密移者行
0050a18: 遷業運。密密變移。此係幽隱妄想凡夫粗心莫辯。
0050a19: 故曰我誠不覺。莊生喻夜壑負舟孔子謂不知老
0050a20: 至皆此意也。寒暑漸至者據理擬對。言我雖不覺。
0050a21: 以理擬之。是寒來暑往遷變流易漸漸至此。誠
0050a22: 如佛言不頓朽耳。○何以下徵釋漸義。我年二十
0050a23: 等長不如幼。三十之年等壯不如長。於今六十等
0050a24: 耆不如艾。十歲名幼。二十為長。三十曰壯。四十
0050b01: 謂強。五十稱艾。六十號耆。中缺艾不如強強不如
0050b02: 壯者超略言之。可例知故。由此後後不如前前則
0050b03: 寒暑漸至可知其矣。灌頂云。因果經。釋迦譜。並
0050b04: 明匿王與佛同日而生。則楞嚴說當佛六十二歲。
0050b05: 屬般若時非餘會攝。○三細沉知滅。
0050b06: 世尊。我見密移雖此殂落。其間流易且限十年。○若
0050b07: 復令我微細思惟其變寧唯一紀二紀。實為年變。豈
0050b08: 唯年變。亦兼月化。何直月化兼又日遷。○沉思諦觀
0050b09: 剎那剎那。念念之間不得停住。故知我身終從變滅。
0050b10: 初牒前粗推。我見密移者謂如我上說。是我所見
0050b11: 密密遷移之行相也。殂落者死之異名。古釋云。魂
0050b12: 升於天曰殂。魄歸於地曰落。今則但取遷變之義。
0050b13: 猶云雖此遷變尚未是不覺之密移。以其間遷流
0050b14: 變易且限十年言之。○若復下就中細思。言上來
0050b15: 十年一變尚屬可見。降斯似非所覺然亦未之思
0050b16: 耳。設若令我微細思惟。自覺不待十年。故曰其變
0050b17: 寧唯一紀二紀。紀謂十二年也。今則不必十二。但
0050b18: 是牒前十年以變其文。猶云豈唯十年二十年一
0050b19: 變也。實為年年有變。月化日遷准此可知。○沉思
0050b20: 下沉觀知滅。沉思者沉靜其意而思。諦觀者諦審
0050b21: 其幾而觀。剎那翻最少時。俱舍云。時之極長名劫
0050b22: 波。時之極少名剎那。重言剎那者言不唯日遷。實
0050b23: 為剎那剎那之間即有變更也。仁王云。一念中具
0050b24: 九十剎那。一剎那有九百生滅。是知剎那猶在念
0050c01: 中。既剎那有變。則一念一念之間皆不得停住矣。
0050c02: 既念念不得停住。驗知將來畢竟無常。因云故知
0050c03: 我身終從變滅。顯示此身妄竟。二顯示此心
0050c04: 真實二。一問答許示。二借事顯發。初。
0050c05: 佛告大王。汝見變化遷改不停。悟知汝滅。亦於滅時
0050c06: 汝知身中有不滅耶。○波斯匿王合掌白佛。我實不
0050c07: 知。○佛言。我今示汝不生滅性。
0050c08: 初牒悟示問。佛告大王者。欲於此心顯示真實不
0050c09: 生滅性故。見變知滅是王所悟。牒之為發問之端。
0050c10: 滅中不滅正王所迷。問之為發悟之機也。○波斯
0050c11: 下秉心實對。匿王正恐斷滅。忽承不滅之問。急於
0050c12: 求示。故合掌秉心而白。我實不知者非是謙偽。若
0050c13: 果其知之自不惑於斷見。○佛言下許示不滅。言
0050c14: 汝既不知我今即於生滅身中示汝不生滅性。
0050c15: 二借事顯發二。一引敘觀河。二例水顯見。初。
0050c16: 大王。汝年幾時見恒河水。王言。我生三歲慈母我
0050c17: 謁耆婆天經過此流。爾時即知是恒河水。
0050c18: 問以幾時見水者。欲取童時之見與今耆零之見
0050c19: 顯不變也。答以三歲即知者。正顯孩提之年已巳同
0050c20: 耆零時之性故。恒河正音殑伽河。此云天堂來。以
0050c21: 此水自雪山頂阿耨達池流出。狀其來處最高故。
0050c22: 提抱曰。朝禮曰謁。耆婆此云長命。國俗祀之乞
0050c23: 壽。慈母為子因之而謁焉。二例水顯見二。
0050c24: 一先辯能例之水。二次顯所例之見。初。
0051a01: 佛言大王。如汝所說二十之時衰於十歲。乃至六十。
0051a02: 日月歲時。念念遷變。○則汝三歲見此河時。至年十
0051a03: 三其水云何。○王言。如三歲時宛然無異。乃至於今
0051a04: 年六十二。亦無有異。
0051a05: 初牒身有變。二十之時等牒前粗推。約十年一變
0051a06: 也。乃至等超略三四五十。言六十故。舉整略零故
0051a07: 不言二。日月歲時等牒前細推。極念念不停也。時
0051a08: 即剎那。日月歲逆次說故。○則汝下例身問水。三
0051a09: 歲至十三且約十年問也。其水云何者。言身既十
0051a10: 年一變。未知十年之內水性亦有變不。亦故問也。
0051a11: ○王言下答以無異。言宛然無異者但取其濕性
0051a12: 不改。碧色同前。若以水勢言之。則十年之內不無
0051a13: 泛漲縮消之異。乃至等超略三四五十。言六十二
0051a14: 亦且以十年不變答之。二次顯所例之見。
0051a15: 佛言。汝今自傷髮白面皺。其面必定皺於童年。○則
0051a16: 汝今時觀此恒河與昔童時觀河之見有童耄不。○
0051a17: 王言。不也。世尊。
0051a18: 初牒面有變。前科牒時年遷變之文。此科牒今昔
0051a19: 殊異之語。其面必定等據所傷以斷其必變也。
0051a20: 則汝下例面問性。今時與童時者約今昔相形為
0051a21: 問。見有童耄者耄取衰老之義。非指九十歲言。言
0051a22: 面既今昔有異。未審二時觀河見性亦有異不。以
0051a23: 童耄即異也。○王言下答以無異。例上水性不改。
0051a24: 因悟見性體同故直以不也答之。然亦唯取始終
0051b01: 能見。若以根言。則六十年內不無清明昏華之異。
0051b02: 問。不動科中。已巳知身動而見性不動。與此何異。答。前雖已巳知。但一時覺照而已巳。至若現前生滅與不生滅
0051b03: 實無智以自分。今佛假匿王歷歷顯出。而阿難等前此所覺所照自應轉更增明。非彼若也顯示
0051b04: 此心真實竟。三結示現前二性二。一正以結
0051b05: 示。二怪責輪迷。初。
0051b06: 佛言大王。汝面雖皺而此見精性未曾皺。皺者為變。
0051b07: 不皺非變。變者受滅。彼不變者元無生滅。
0051b08: 皺約顏貌仍取殊異中文。變約時年仍取遷變中
0051b09: 語。然面皺而見性不皺身心之妄真判然。皺變而
0051b10: 不皺非變身心之實攸分。變滅而不變無滅則
0051b11: 生滅性與不生滅性各有發明。會眾之請至此酬
0051b12: 矣。二怪責輪迷。
0051b13: 云何於中受汝生死。而猶引彼末伽黎等都言此身
0051b14: 死後全滅。
0051b15: 云何者怪責之詞。言既具不生滅性依之修證便
0051b16: 超生死。汝等云何不取。反在生滅身中甘受汝之
0051b17: 生死。自取輪轉。已巳是錯矣。而猶引彼末伽黎等一
0051b18: 類外道都言此身死後全滅。豈非錯之又錯。真為
0051b19: 迷之甚者。末伽黎此云不見道。其人謂罪福苦樂
0051b20: 不因行得。與迦旃延等同宗斷見。佛恐匿王捨彼
0051b21: 從此。故互出之。都言即同咸言。全滅者身滅性亦
0051b22: 隨滅。理實不然。故爾結責。匿王斷滅之疑自此永
0051b23: 盡。如來通為顯示竟。四王等踊躍喜慶。
0051b24: 王聞是言信知身後捨生趣生。○與諸大眾。踊躍歡
0051c01: 喜。得未曾有。
0051c02: 初聞言生信。王聞是言雖通承前文。而得力處在
0051c03: 結責中末後二句。匿王本不求取真心。雖聞不
0051c04: 變無滅不以為喜。又匿王本不求出生死。雖聞受
0051c05: 汝生死不以為驚。唯聞不許全滅顯有後世。頓銷
0051c06: 斷見之疑。故云信知身後云云。捨生趣生正四相
0051c07: 中人相。匿王居凡位故唯信此。○與諸下與眾
0051c08: 同喜。大眾者唯就匿王一類。位在人天中者樂著
0051c09: 生死。懼成斷滅。信與王同故不禁踊躍於身。歡喜
0051c10: 於心也。向謂身後全空。今知身後有性。且得捨生
0051c11: 趣生。故云得未曾有。問。大眾語寬何得但指凡位。答。權小信此喜此是損非益。
0051c12: 然彼非無喜。但喜其較前不動科中轉更增明。既非新悟。故不敘也按阿難所請四
0051c13: 義中此科正明常義。顯見不滅竟。
0051c14: 四顯見不失二。一阿難執此疑前。二如來顯倒
0051c15: 無失。初。
0051c16: 阿難即從座起禮佛合掌長跪白佛。○世尊。若此見
0051c17: 聞必不生滅。○云何世尊名我等輩遺失真性。顛倒
0051c18: 行事。○願興慈悲洗我塵垢。
0051c19: 初起座具儀。疑佛語而致請。非同常說故須禮跪
0051c20: 而白。○世尊下按定現說。若此者指上所說。上唯
0051c21: 舉見。此復兼聞者。以元是一體。見既不生不滅。聞
0051c22: 性可例說故。而言必不生滅者正按定佛語。為下
0051c23: 致疑之端。○云何下反疑前言。意謂據佛現說。似
0051c24: 應無所遺失。云何世尊前來名我等遺失真性。且
0052a01: 責以顛倒行事。此又所不解也。○願興下求佛除
0052a02: 疑。興謂發起。謂願佛發起慈悲心故。纖疑在念。塵
0052a03: 垢障心。若蒙慈悲洗除庶能獲不滅樂。出遺失苦
0052a04: 矣。二如來顯倒無失二。一法喻合明。二普為
0052a05: 開示。初二。一借臂為喻。二約身以合。初三
0052a06: 一垂臂為倒喻。二臂為正喻。三相換無失喻。
0052a07: 初。
0052a08: 即時如來垂金色臂。輪手下指示阿難言。汝今見我
0052a09: 母陀羅手為正為倒。阿難言。世間眾生以此為倒。而
0052a10: 我不知誰正誰倒。
0052a11: 垂臂下指者喻違真逐妄。示阿難言者令因喻詳
0052a12: 法。母陀羅此云印。手以印名者以能隨事結印。成
0052a13: 益破惡神用不思議故。問以為正為倒者。欲假此
0052a14: 以喻正知身及性顛倒身也。答以世間眾生以
0052a15: 此為倒者。喻建化門頭。以違真逐妄號性顛倒身
0052a16: 故。而我不知誰正誰倒者顯臂無定相。喻實際理
0052a17: 地。性顛倒身即是正知身。正知身即是性顛
0052a18: 倒身故。然此中答文雖出阿難。亦佛意借口為喻。
0052a19: 故無妨配釋。二臂為正喻。
0052a20: 佛告阿難。若世間人以此為倒。即世間人將何為正。
0052a21: 阿難言。如來臂兜羅綿手上指於空則名為正。
0052a22: 佛意既建化門頭以違真逐妄號性顛倒。即問建
0052a23: 化門頭更說何者為正知。故仍就喻中問云。若
0052a24: 世間人以此為倒。即世間人將何為正。答以臂
0052b01: 上指者喻反妄歸真也。反妄歸真。約建化門頭說
0052b02: 為正知身。故以則名為正喻之。
0052b03: 三相換無失喻。
0052b04: 佛即臂告阿難言。若此顛倒首尾相換。
0052b05: 佛即臂者喻建化門頭有反妄歸真事也。若此
0052b06: 者指上為正言。意謂若此上為正。則所稱顛
0052b07: 倒者不過將手稍之首與臂根之尾上下相換而
0052b08: 已巳。豈離正臂外別有所謂倒者。用此為喻。喻建化
0052b09: 門頭若以反妄歸真為正知。則所稱性顛倒者
0052b10: 不過違真逐妄真妄交錯而已巳。豈離正知外別
0052b11: 有所謂性顛倒者。是則妄非真外。因認妄而說遺
0052b12: 真。正為倒本。緣背正而稱顛倒。知此喻者自不疑
0052b13: 名為遺失及責以顛倒語矣。借臂為喻竟。
0052b14: 二約身以合二。一總合。二別合。初。
0052b15: 諸世間人一倍瞻視。則知汝身與諸如來清淨法身
0052b16: 比類發明。
0052b17: 一倍者三分之二。猶云多一倍也。言上為正。下
0052b18: 垂為倒。諸世間人多一倍皆如是瞻視。似可為憑
0052b19: 矣。若以此為例。則知汝之雜染色身。與諸如來清
0052b20: 淨法身。所以稱倒稱正者不過以違真逐妄反妄
0052b21: 歸真比類形顯約義發明而已巳。豈真有正倒哉。
0052b22: 二別合。
0052b23: 如來之身名正知。○汝等之身號性顛倒。○隨汝
0052b24: 諦觀汝身佛身稱顛倒者名字何處號為顛倒。於時
0052c01: 阿難與諸大眾瞪瞻佛目睛不瞬。不知身心顛倒
0052c02: 所在。
0052c03: 初合臂為正喻。如來之身即清淨法身。若以阿
0052c04: 難之身。比類形顯。約義發明則名正知身。以
0052c05: 反妄歸真成正知見知一切。與彼輪手上指者
0052c06: 無異。○汝等下合垂臂為倒喻。汝等之身阿難及
0052c07: 眾身也。未證清淨法身。皆為雜染色身。若以如來
0052c08: 之身。比類形顯。約義發明則號性顛倒身。以違
0052c09: 真逐妄成顛倒見認妄遺真。如彼輪手下指者無
0052c10: 異。○隨汝下合相換無失喻。名字處宜連上為句。
0052c11: 意謂比類發明似有正倒。其實本無正倒。如不信
0052c12: 者隨汝諦審觀察。此是汝身。此是佛身。汝身所以
0052c13: 稱顛倒者不過以佛身比類假立名字。究竟何處
0052c14: 號為顛倒。如來明知無處而故為難問。令自覺
0052c15: 也。於時者即如來示問時也。阿難大眾承教諦觀
0052c16: 故曰瞪瞢。瞪直視。瞢不明。謂瞪久反昏也。瞻佛者
0052c17: 先觀佛身以求正處。以正倒相對欲因正而識倒
0052c18: 故。目睛不瞬者求正處不可得也。正處既不可得。
0052c19: 反觀自己巳身心何處為倒。故亦不知。是知佛身生
0052c20: 身本無正倒。雖名倒無失。不過真妄交錯。亦如金
0052c21: 臂輪手首尾相換者無異。法喻合明竟。
0052c22: 二普為開示三。一示以正見。二責以倒執。三就
0052c23: 喻結歎。初。
0052c24: 佛興慈悲。哀愍阿難及諸大眾。發海潮音告同會。
0053a01: ○諸善男子。我常說言色心諸緣及心所使。諸所緣
0053a02: 法唯心所現。○汝身汝心皆是妙明真精妙心中所
0053a03: 現物。
0053a04: 初敘意標告。佛興慈悲者欲與正知樂。及拔性
0053a05: 顛倒苦也。瞪瞻不瞬。如盲如癡。故可哀愍。不唯阿
0053a06: 難大眾亦爾。故及之也。正脈云。應不失時名海潮
0053a07: 音。以此時阿難大眾。適當可教之時。佛即及時而
0053a08: 應故。告同會者一音圓被之義。○諸善下引說
0053a09: 唯心。灌頂云。常說者大乘深密等經也。色即十一
0053a10: 色法。心即八識心王。諸緣者生心有四緣。謂親因
0053a11: 緣。所緣緣。增上緣。等無間緣。生色唯二緣。以不須
0053a12: 所緣及無間故。心所使即五十一心所法也。隨心
0053a13: 驅役故名為使。諸所緣法即二十四種不相應行。
0053a14: 及六種無為。以不相應行亦是識之所緣。六種無
0053a15: 為又是智所緣故。廣如唯識百法論說。現變起也。
0053a16: 心之一字。雖即見聞覺知。乃指離妄純真之體。無
0053a17: 明不覺三細俄興。境界為緣六粗兢作。故云唯心
0053a18: 所現。作是觀者名為正見。○汝身下直指令悟。汝
0053a19: 身者直指阿難四大之身。汝心者直指阿難六識
0053a20: 之心。皆是者無不是故。從來不昏曰妙明。即心之
0053a21: 照用。從來不變曰真精。即心之寂體。寂照互融。體
0053a22: 用無礙。故總以妙心稱之。依起信即一心本源。依
0053a23: 華嚴即一真法界。諸法皆為所現。阿難身心自應
0053a24: 亦是中所現物。此如來直指阿難即現前身心證
0053b01: 諸法本體。成正知正見也。示以正見竟。
0053b02: 二責以倒執二。一法說。二喻明。初二。一違
0053b03: 真逐妄。二認妄遺真。初。
0053b04: 云何汝等。遺失本妙圓妙明心寶明妙性。認悟中迷。
0053b05: ○晦昧為空。空晦暗中。結暗為色。色雜妄想。想相為
0053b06: 身。
0053b07: 初責以違真。云何者怪責之詞。遺失等皆所責之
0053b08: 咎。本妙即上科妙心。以是本來自妙非修得故。圓
0053b09: 乃通融流動用之相也。寶乃清淨堅實體之相也。
0053b10: 用則從妙起明故曰妙明。顯是即體之用。體則即
0053b11: 明而妙故曰明妙。顯是即用之體。是則心之與性
0053b12: 用體暫分。亦有不分。以義既互融開合無礙。故經
0053b13: 中或單言心。或單言性。或心性對舉。講演者隨文
0053b14: 立義勿拘執也。認悟中迷者以此乃悟時心性。下
0053b15: 之昏擾擾相乃迷時心性。然妄依真起。迷從悟生。
0053b16: 故是悟中之迷不認則即妄即真。全迷全悟。正由
0053b17: 誤認。所以與真永違。與悟永隔也。○晦昧下責以
0053b18: 逐妄。言心性本妙。云何遺失。又正在悟中云何便
0053b19: 迷。故約晦昧為空等出其由也。始由一念妄動隱
0053b20: 覆本妙故曰晦昧。此處即是賴耶。以正晦昧時即
0053b21: 是真妄和合時故。次由賴耶轉出見分。於本無一
0053b22: 法之中妄作空相故云為空。後云迷妄有空是
0053b23: 也。空唯頑。亦晦暗相。但見分不守暗相。堅執
0053b24: 欲緣。遂於空晦暗中凝結暗相而成世界之色。後
0053c01: 云依空立世界是也。然世界有二。一情。二器。至此
0053c02: 乃三細具足。以賴耶即業相。見分即轉相。空界即
0053c03: 現相。下乃六粗。色即上之所現。依此為緣起於智
0053c04: 續二相。故云色雜妄想。謂於境界色中雜以二種
0053c05: 妄想心故。想相者想彼色相。執取計名起業。由此
0053c06: 能感未來之生故云想相為身。至此乃六粗成就。
0053c07: 以身即業繫苦相。此責其由細向粗展轉逐妄而
0053c08: 不返也。違真逐妄竟。二認妄遺真。
0053c09: 聚緣內搖。趣外奔逸。昏擾擾相以為心性。○一迷為
0053c10: 心決定惑為色身之內。不知色身外洎山河空大
0053c11: 地咸是妙明真心中物。
0053c12: 初先明認妄。聚緣二句指前七識言。上來既有身
0053c13: 相即分內外。由是於八識體上現起前七轉識。第
0053c14: 六意識。聚集前五識所緣塵影。在內分別名曰內
0053c15: 搖。前五識趣逐前五外塵。馳騁放縱名曰奔逸。不
0053c16: 言七識者以義攝故。以七識為自體用。內依八外借六也內搖外奔
0053c17: 無暫清寧故曰昏擾擾相。眾生不知。反謂有實體
0053c18: 用故曰以為心性。所謂認悟中迷者以此。○一迷
0053c19: 下次顯遺真。一迷者纔一迷也。定惑者無能脫也。
0053c20: 言眾生不迷則已巳。一迷則定謂在內。無有能脫此
0053c21: 惑者。如阿難云。一切世間十種異生同將識心居
0053c22: 在身內是也。色身屬正報。洎及也。山河空大地
0053c23: 皆屬依報。此等皆依妙明真心隨緣變現。而仍依
0053c24: 彼建立故曰咸是中物。其如眾生自認身內之心。
0054a01: 謂其能廣能大。有實體用。遂於此本來廣大之心
0054a02: 依正通依之體而不能知。所謂遺失本妙者以此。
0054a03: 法說竟。二喻明。
0054a04: 譬如澄清百千大海棄之。唯認一浮漚體目為全潮。
0054a05: 窮盡瀛渤。
0054a06: 澄清者海之德。喻真心彌滿清淨。百千者海之量。
0054a07: 猶云百千頃也喻真心包含萬有。餘海莫及故稱為大。喻
0054a08: 心海非識海所及。一向遺失故曰棄之。此喻違真。
0054a09: 不喻逐妄者以違真必逐妄故。浮漚水上泡也。略
0054a10: 具二義可喻識心。一者依海暫現。喻識心依真妄
0054a11: 起。二者有無不定。喻識心生滅不停。一向誤執故
0054a12: 曰唯認。全潮者全海潮漲也。泛濫無際唯真心緣
0054a13: 起妙用。可以類此。而眾生既唯認妄。將必以妄想
0054a14: 攀緣視為真心妙用。故曰目為。瀛渤者海外之海
0054a15: 唯海能潛通。喻如來究竟覺心唯本覺可以密契。
0054a16: 而眾生既以妄想攀緣視為真心妙用。將謂即此
0054a17: 可以成佛。故曰窮盡。此喻認妄。不喻遺真者以認
0054a18: 妄必遺真故。責以倒執竟。三就喻結歎。
0054a19: 汝等即是迷中倍人。如我垂手等無差別。○如來說
0054a20: 為可憐愍者。
0054a21: 初就喻顯倒。違真認妄而又視為真心妙用。且謂
0054a22: 其可以成佛。如棄海認漚已巳是迷矣。而又目為全
0054a23: 潮。且言其窮盡瀛渤。則是迷而復迷故曰迷中倍
0054a24: 人。無倒成倒非失說失故曰如我垂手等無差別。
0054b01: ○末句結歎可愍。言果其有倒有失尚不足愍。正
0054b02: 以無倒成倒非失說失如垂手然。故可憐愍。是知
0054b03: 欲正不難手即是。復真亦易。反妄無非。聞佛結
0054b04: 歎之語。宜發深省。問。帶妄顯真。尚未深領。遽指真源寧無河漢。答。顯見原為契真。
0054b05: 是佛密意。乘阿難不知有妄就便顯其殊勝。令其領見也按阿難所請四義中
0054b06: 此亦足前常字。正脈云。上科約未來說。如云盡未
0054b07: 來際究竟不滅。此科約過去說。如云從無始來本
0054b08: 有不遺。既唯約論。定屬常字無疑。顯見不失竟
0054b09: 五顯見無還正脈云。還者去也。科名獨標去意。文中兼有來意。顯無去來耳三
0054b10: 一阿難求決取捨。二如來破顯二心。三結歎自受
0054b11: 輪溺。初。
0054b12: 阿難承佛悲救深誨。垂泣叉手而白佛言。○我雖承
0054b13: 佛如是妙音。悟妙明心元所圓滿。常住心地。而我悟
0054b14: 佛現說法音。現以緣心允所瞻仰。徒獲此心未敢認
0054b15: 為本元心地。○願佛哀愍。宣示圓音。拔我疑根。歸無
0054b16: 上道。
0054b17: 初悲感白佛。正脈云。悲救者救其顛倒受淪。深誨
0054b18: 者誨其極領正知也。垂泣者有二義。一者感佛
0054b19: 救誨悲深難報。二者傷己巳愚迷取捨未決。由斯二
0054b20: 義所以叉手而白。○我雖下自陳未決。雖者暫縱
0054b21: 義。謂縱悟真心也。如是妙音即指上科所說。稱性
0054b22: 開示迥異昔談故稱妙音。悟者隨語生解。非是真
0054b23: 悟。觀下未敢認為之語可知。妙明等即上科所示
0054b24: 真心。上稱妙明真精。此但云妙明者用必有體。不
0054c01: 言可知故。元所圓滿者本自圓具一切。滿足無欠。
0054c02: 此領上科心現諸法法在心中之義。既聞無倒成
0054c03: 倒。自知說失非失故曰常住心地。而字有畏難義。
0054c04: 以下有畏捨難捨意故。其意以悟佛現說。現用緣
0054c05: 心。捨此緣心憑何開悟。此畏捨意也。允誠也。瞻仰
0054c06: 者戀慕義。謂戀慕緣心不忍遽捨。此難捨意也。徒
0054c07: 者終枉義。謂枉獲此心也。此心仍指真心。上云元
0054c08: 所圓滿等。明知其是本元心地。而猶云未敢認者
0054c09: 以認此必至捨彼。恐向後聞法開悟無所憑耳。○
0054c10: 願佛下。求佛宣示。良以緣心為生死根本不能遽
0054c11: 捨。真心為二果淨體未敢遽認。自知愚而且迷故
0054c12: 求佛哀愍。圓滿音輪。高低普應。故求佛宣示。緣心
0054c13: 難捨是為疑真之根。拔而除之。庶可以取真心而
0054c14: 歸無上道矣。阿難求決取捨竟。二如來破顯二
0054c15: 心二。一破緣心有還。二顯見性無還。初二。
0054c16: 一先破所緣之法。二正破能緣之心。初正脈云不捨緣
0054c17: 心。既全為於重法故須破法。而緣心自捨矣四。一直斥其法。二異喻
0054c18: 反顯。三同喻正明。四結合警悟。初。
0054c19: 佛告阿難。汝等尚以緣心聽法此法亦緣。非得法性。
0054c20: 汝等句寓有深責之意。意謂我已巳重重破斥令捨
0054c21: 緣心。將謂永棄。不料汝等尚以緣心聽法。誠為辜
0054c22: 負。良可憐愍。此法亦緣者以能聽既屬緣心。所聽
0054c23: 即屬緣塵。既唯是緣。則正智迷於妄想。如如蔽於
0054c24: 名相。故云非得法性。法性者諸法實性。以一切諸
0055a01: 法唯心所現故也。二異喻反顯。
0055a02: 如人以手指月示人彼人因指應當看月。
0055a03: 斥以非得法性恐未心服。故先用異喻而反顯之。
0055a04: 言如來說教原為顯發心性。開示智者。如人以手
0055a05: 指月示人。上人字喻佛。手喻教。月喻心。下人字喻
0055a06: 智者。對愚迷者言。若果是智者自能依教觀心。如
0055a07: 彼人因指應當看月。反顯阿難等不能如是。足見
0055a08: 其不得法性。三同喻正明。
0055a09: 若復觀指以為月體。○此人豈唯亡失月輪亦亡其
0055a10: 指。何以故。以所標指為明月故。○豈唯亡指亦復不
0055a11: 識明之與暗。何以故。即以指體為月明性。明暗二性
0055a12: 無所了故。
0055a13: 異喻反顯恐猶未了。故復以同喻而正明之。文分
0055a14: 三段。初喻迷心性。言愚迷之人。以攀緣心。聞教便
0055a15: 謂悟心。如若復有人。觀指為月。此中人喻愚者正
0055a16: 明阿難等愚迷同此。○此人下喻迷教體。言如是
0055a17: 愚迷之人不但不知心性。亦復不識教體。如彼觀
0055a18: 指為月之人。豈唯亡失月輪亦亡其指。此中亡失
0055a19: 皆不知義也。何以句喻中徵亡指所以。法中徵迷
0055a20: 教所以。言如是愚迷之人所以謂其不知教體者
0055a21: 何以故耳。釋中由彼即以能詮之教為所詮之心。
0055a22: 如彼觀指為月之人即以所用能標之指為所標
0055a23: 明月。豈識指者之所為乎。要知識指者自不以指
0055a24: 為月。而知教者豈復以教為心哉。○豈唯下喻迷
0055b01: 二相。明即月相。喻靈覺為心相。暗即指相。喻頑塵
0055b02: 為教相。言如是愚迷之人不但不識教體兼亦不
0055b03: 識靈之與頑。如彼觀指為月之人。豈唯亡指亦復
0055b04: 不識明之與暗。何以下喻中徵釋不識明暗所以。
0055b05: 法中徵釋不識靈頑所以。言如是愚迷之人。所以
0055b06: 謂其不識靈頑者何以故耳。教以頑塵為相。心
0055b07: 以靈覺為相。而彼既以教體為心。是靈頑二相亦
0055b08: 不能了。如彼觀指為月之人即以指體為月明性。
0055b09: 明暗二性無所了故。此不唯不得法性尤見其愚
0055b10: 迷之甚也。四結合警悟。
0055b11: 汝亦如是。
0055b12: 此雖結合之語。寓有警悟之意。意謂如我上說指
0055b13: 月雙失明暗俱昧者豈是他人。而汝等之心教雙
0055b14: 迷靈頑莫辯亦復如是。幸宜自悟。勿至為智者所
0055b15: 哂也。此上四科。總為破所緣法。不分亦可。但以法喻重疊難以銷釋。故不厭煩析也先破
0055b16: 所緣之法竟。二正破能緣之心三。一詳破耳
0055b17: 識。二略例餘五。三總以結破。初現惜緣聲之心不能遽捨。故須
0055b18: 詳破二。一據執反難。二法喻合明。初。
0055b19: 若以分別我說法音為汝心者。此心自應離分別音
0055b20: 有分別性。
0055b21: 所緣既非法性。能緣豈是真心。恐其固執故爾反
0055b22: 難。意謂若汝必以分別我說法音之影子為汝心
0055b23: 者。但心非無體。而今此心自應離所分別音時
0055b24: 別有能分別性。然前已巳就塵推破豈遽忘耶。
0055c01: 二法喻合明。
0055c02: 譬如有客寄宿旅亭。暫止便去終不常住。而掌亭人
0055c03: 都無所去。名為亭主。○此亦如是。若真汝心則無所
0055c04: 去。云何離聲無分別性。
0055c05: 初喻說。客喻能緣之心。旅亭喻所緣之境。客非亭
0055c06: 主。偶來棲託曰寄宿。喻識非法性。爾攀緣但依
0055c07: 附也。亭不適意。一宿即捨。曰暫止便去。喻識心遇
0055c08: 不可意聲不耐久緣。方生即滅也。終不常住者縱
0055c09: 使適意。非比故鄉。三朝五日定要捨離。喻識心縱
0055c10: 遇可意之聲。而所之既倦。情隨事遷。終有謝滅時
0055c11: 也。此是同喻。以緣心正同此故。掌亭人謂執掌旅
0055c12: 亭之人。喻真心能成立諸法非同宿客。故都無所
0055c13: 去。喻真心非比緣心故常住不滅。又以無所去故
0055c14: 名為亭主。喻真心以常住不滅故是稱法性。此是
0055c15: 異喻。以緣心不同此故。○此亦下法合。此指緣心。
0055c16: 或生滅。或常住。亦應如是客主相似。此總合也。若
0055c17: 真下別合。意謂果若真是汝心則應如亭主無所
0055c18: 去也。此合異喻。云何下合同喻。據前推破無體文
0055c19: 云。如汝今者承聽我法。此則因聲而有分別。是則
0055c20: 離聲無性。阿難已巳知。故就此為難。意謂既不如主
0055c21: 云何反如暫止便去之客。如我前說離聲無分別
0055c22: 性則其非真也明矣。詳破耳識竟。二略例餘五
0055c23: 現執緣聲為心前已巳詳破。餘五雖現執未起種子方眠。方眠故須例破。未起故惟略言。
0055c24: 斯則豈惟聲分別心。分別我容。離諸色相無分別性。
0056a01: 如是乃至分別都無。非色非空。拘舍離等昧為冥諦。
0056a02: 離諸法緣無分別性。
0056a03: 斯則句牒前為例。謂聲分別心離聲無性已巳知之
0056a04: 矣。豈惟此也即如分別我容之心離諸色相無分
0056a05: 別性亦但如暫止之客。非亭主也。如是者重牒上
0056a06: 二為例。言二心既皆如是。則分別香味觸法之心
0056a07: 離四無性可以例思。今超略而言。乃至分別都無
0056a08: 其內守幽閑之心亦復如是。分別都無者六識不
0056a09: 緣六塵。唯留定中獨頭內守幽閑。今云非色非空
0056a10: 是也。已巳離六塵粗相故曰非色。猶有幽閑細境故
0056a11: 曰非空。拘舍離此云牛舍。即末伽黎之異稱。灌頂
0056a12: 謂是其生處。正脈謂是其母名。愚謂既屬異稱生
0056a13: 處為是。如此方以生處立奶諱之例。等指同計。如
0056a14: 數論師等。彼以定力能通八萬劫外則冥然莫辯。
0056a15: 立為冥性。且謂是諸法實性故稱為諦。要知冥然
0056a16: 莫辯正同非色非空。幽閑之境猶是微細法塵。由
0056a17: 彼不知妄立故曰昧為。妄立昧為。即同內守之心。
0056a18: 猶是微細分別。離於法塵為緣依然無性。如彼聲
0056a19: 分別心等無以異也。據正脈懸示。略言識心有五種勝善之用。一者緣佛色相
0056a20: 心。二者緣佛聲教心。三者聞法領悟心。四者止散入寂心。五者界外取證心。愚謂此五種心。從正宗以來
0056a21: 至此方已巳破盡。如前阿難云。我見如來三十二相心生愛樂。如來斥以此想不真故有輪轉。此云分別我
0056a22: 容離色無性。皆破第一緣佛色相心也。又前云。如汝今者承聽我法。此則因聲而有分別。乃破第二緣佛
0056a23: 聲教心也。又此阿難云。而我悟佛現說法音。現以緣心。如來示以緣心聽法此法亦緣等即破第三聞法
0056a24: 領悟心也。又前云。縱滅一切見聞覺知內守幽閑猶為法塵分別影事。此云分別都無離諸法緣無分別
0056b01: 性即破第四止散入寂心也。又前云。現前雖成九次第定不得漏盡成阿羅漢等已巳破第五界外取證心
0056b02: 也。良以無始生死皆為誤認此心。若唯破其劣惡。恐尚留勝善。今既破其勝善則劣惡之心。自知其不可
0056b03: 用也略例餘五竟。三總以結破。
0056b04: 則汝心性各有所還云何為主。
0056b05: 則汝心性總指六種緣心。離塵無性故云各有所
0056b06: 還。明是客義故曰云何為主。既非是主急當捨離。
0056b07: 此且為阿難等拔除疑根。至下乃令其歸無上道。
0056b08: 破緣心有還竟。二顯見性無還二。一阿難求
0056b09: 示無還。二如來詳為顯示。初。
0056b10: 阿難言。若我心性各有所還。則如來說妙明元心云
0056b11: 何無還。唯垂哀愍為我宣說。
0056b12: 若之一字寓有不自信意。意謂若依佛說我此六
0056b13: 種心。性各有所還。此既有還則如來已巳前所說妙
0056b14: 明元心自應無還。但不知云何無還。進取未定。退
0056b15: 捨莫決。智墮兩楹如羊觸藩。若非如來哀愍宣說
0056b16: 何由解脫。故云唯垂等也。二如來詳為顯示三。
0056b17: 一抑揚許示。二能所對辯。三警覺取捨。初。
0056b18: 佛告阿難。且汝見我見精明元。此見雖非妙精明心。
0056b19: 如第二月。非是月影。○汝應諦聽今當示汝無所還
0056b20: 地。
0056b21: 初略為抑揚。佛告阿難者應其哀愍之求。且汝見
0056b22: 我等其宣說之請。如來意謂汝既求我哀愍。我
0056b23: 亦不必牽藤引蔓。姑且就汝見我言之。當斯時也
0056b24: 能見之情體明用即是本元真心。但以二妄未除
0056c01: 尚欠於妙耳。要知此見雖非妙精妙明之心。而見
0056c02: 妄一除當體即真。亦如目所現之第二月放手
0056c03: 即是真月。非與真月。實有異體可尋。月影者水中
0056c04: 月影其與真月上下懸殊。實不倫。見精明元之
0056c05: 心自不類此。故曰非是正脈云。月有三相。第一是天上淨月。第二是目所
0056c06: 現旁輪。第三是水中月影。其意以第一月。喻純真之心。第二月。喻見精明元。第三月。喻緣塵分別。知此則
0056c07: 抑其未妙。揚其切真之意。亦自可見。問。何不即指純真之心而乃用此曲示。費此申明乎。答。離妄純真之
0056c08: 心唯佛乃具。等覺尚帶生相。何況地前諸位。乃至五住凡夫又焉有純真之心可指。而此見性真雖不純。
0056c09: 體終不變。如金在非金師莫能辯識。故佛如金師。略為抑揚意在明其切真。但欠於妙。亦如指說金。
0056c10: 雖欠於精終不如石之然非真也。○汝應下誡聽許示。無所還
0056c11: 地即前阿難所稱本元心地無所從來。亦無所去。
0056c12: 故直以無所還地稱之。蓋為應前云何無還之請
0056c13: 而許示耳。抑揚許示竟。
0056c14: 二能所對辯二。一所見有還。二能見無還。初
0056c15: 二。一具列所見。二備明有還。初。
0056c16: 阿難。此大講堂洞開東方。日輪升天則有明耀。中夜
0056c17: 黑月雲霧晦暝則復昏暗。戶牖之隙則復見通。牆宇
0056c18: 之間則復觀壅。分別之處則復見緣。頑之中是
0056c19: 空性。之象則紆昏塵。澄霽斂歛氛又觀清淨。
0056c20: 此中具列八相而分四對。一明暗對。講堂洞開者
0056c21: 是戶皆張洞然大開也。東方二字宜連下為句。言
0056c22: 日輪始自東方故云東方日輪。升天者謂漸次上
0056c23: 升轉歷於中天也。光射講堂故云則有明耀。中夜
0056c24: 子夜也。黑月月朔也。晦暝掩蔽也。言子夜已巳昏況
0057a01: 當月朔。又值雲掩霧蔽。則不唯微昏且昏極而至
0057a02: 於暗矣。戶牖下通壅對。隙謂中間空隙處也。內外
0057a03: 不隔故云則復見通。牆謂牆壁。宇謂屋四垂也。內
0057a04: 外不通故云則復觀壅。壅者窒塞之義。分別下色
0057a05: 空對。分別之處謂諸識所分別境。如色聲香味觸。
0057a06: 俱屬所緣色塵故云則復見緣。頑異色處也。冥
0057a07: 然無知故以頑稱。通以太空為體故云是空性。
0057a08: 下染淨對。氣結曰。沙飛曰。紆綰環也。言
0057a09: 不自乃綰彼昏昧之氣。不自乃環彼塵
0057a10: 揚之沙。古德云。此與空。體相顛倒。餘皆上體下
0057a11: 相至下還處自見。澄霽者天澄雨霽之時。斂歛收也。
0057a12: 氛塵氣也。塵氣既收。蒼然一色。故云又觀清淨。
0057a13: 二備明有還。
0057a14: 阿難。汝咸看此諸變化相。吾今各還本所因處。○云
0057a15: 何本因。阿難。此諸變化。明還日輪。何以故。無日不明。
0057a16: 明因屬日。是故還日。暗還黑月。通還戶牖。壅還牆宇。
0057a17: 緣還分別。頑還空。還塵。清明還霽。○則諸世
0057a18: 間一切所有不出斯類。
0057a19: 初現前許還。咸看者現前俱見也。明暗通壅等時
0057a20: 相凌奪。故云諸變化相。本所因起之處。即是後來
0057a21: 還滅之處。許示此義故云吾今各還。謂各令其還
0057a22: 也。○云何下詳一例餘。徵起語略。具足應言云何
0057a23: 各還本因。此諸變化等。八相之中且約明相言之。
0057a24: 明隨日滅即是還日。何以故等徵釋還日所以。無
0057b01: 日之時不能見明。則明所因起之處屬於日輪。如
0057b02: 影隨形。形銷影滅故云是故還日。暗等七還唯列
0057b03: 標詞。不具徵釋者可例知故。○則諸下以類該盡。
0057b04: 明該一切明類。乃至淨該一切淨類。故云不出。據
0057b05: 此則諸世間中一切所有無不還者。所見有還竟。
0057b06: 二能見無還。
0057b07: 汝見八種見精明性當欲誰還。何以故。若還於明。則
0057b08: 不明時無復見暗。雖明暗等種種差別。見無差別。
0057b09: 汝見八種等。帶所見之相以標能見之性。以正見
0057b10: 八種之時。見精明性湛然盈滿。易覺知故。當將也。
0057b11: 誰何也。問以當欲誰還者令其自審。於八相中將
0057b12: 欲因何者俱還。亦明知必無而故為難問。何以句
0057b13: 徵非問。謂以何以故作如是問。若還下顯正理。謂
0057b14: 設若見還於明。則不明無見自應無復見暗。今實
0057b15: 不爾。試觀前塵雖明暗等相傾相奪種種差別。而
0057b16: 見性明來見明暗來見暗始終無有差別。其猶明
0057b17: 鏡當臺有物斯現。鏡豈有去來於其間哉。見無所
0057b18: 還亦復如是。能所對辯竟。三警覺取捨。
0057b19: 諸可還者自然非汝。不汝還者非汝而誰。
0057b20: 諸可還者指八相言。俱屬前塵故曰自然非汝。不
0057b21: 汝還者指見性言。不離汝而與物俱還。明是自性
0057b22: 故曰非汝而誰。據此則一向循塵忘失自性者亦
0057b23: 可以知警矣。如來破顯二心竟。
0057b24: 三結歎自受輪溺。
0057c01: 則知汝心本妙明淨。汝自迷悶喪本受輪。於生死中
0057c02: 常被漂溺。是故如來名可憐愍。
0057c03: 則知者承上無還而言。無還故不為諸相所遷曰
0057c04: 本妙。不為明暗通壅所轉曰本明。不為色空染淨
0057c05: 所奪曰本淨。明知有此而乃惑於緣心。無智自解
0057c06: 是為自迷自悶。由此所以喪其本妙明淨之心未
0057c07: 能薦取。隨彼不妙不明不淨之識受於輪轉。在凡
0057c08: 流於分段。習小墜於變易。於二生死中常被漂溺。
0057c09: 其猶佩珠作丐親友見傷。是故如來於前名汝等
0057c10: 為可憐愍者。嗚乎。阿難親於佛前耳提面命。猶自
0057c11: 取捨纏綿動佛憐愍。況夫末世凡流情識俱在。動
0057c12: 以見道自矜。嗤他不如。聞佛結歎之語宜知慚愧。
0057c13: 按阿難所求四義中此科兼具寂常三義。謂八相
0057c14: 任遷而不動寂也。八相任去而不滅常也。顯見無
0057c15: 還竟。
0057c16: 六顯見不雜二。一阿難以物見混雜為疑。二如
0057c17: 來以物見分明為釋。初。
0057c18: 阿難言。我雖識此見性無還。云何得知是我真性。
0057c19: 阿難意謂承佛上示。雖識見性不與諸相俱還。但
0057c20: 正見諸相時此見即在諸相。似非局於自己巳。云
0057c21: 何得知不屬於物而是我之真性。此疑見性有時
0057c22: 在物有時在我依然與彼有去有來者無異。是此
0057c23: 科但為增明上科之義問。見性周。物我同體。正是妙悟。何不就其所見。引
0057c24: 令玄會。而乃強與分析令成局見。其猶驅海作漚豈智者之所為乎。答。阿難尚未深領豈成妙悟。若但以
0058a01: 其口角相似。過為接引。反成狂解。今之本參未破妄擬高遠者類多由於盲師瞎印。如來知機知法豈若
0058a02: 彼哉。二如來以物見分明為釋三。一通明十界
0058a03: 見量。二別就阿難顯示。三結責疑問不當。初良以
0058a04: 聖凡體同遠近用別。是知正見諸相時在諸相。但是用之所及。豈可以此而疑見屬於彼哉。
0058a05: 佛告阿難。吾今問汝。今汝未得無漏清淨。承佛神力
0058a06: 見於初禪得無障礙。而阿那律見閻浮提如觀掌中
0058a07: 菴摩羅果。○諸菩薩等見百千界。○十方如來窮盡
0058a08: 微塵清淨國土。無所不矚。○眾生洞視不過分寸。
0058a09: 初二乘見量。文中雖無辟支取例應有吾今問汝句問字應是
0058a10: 示字。以此下皆示教之語。無問詞故。阿難方證初
0058a11: 果。纔斷見漏故未得無漏清淨。見量雖通初禪未
0058a12: 必無礙。故是承佛神力此初果見量也。阿那律此
0058a13: 云無貧。亦云不滅。因中以稗飯施辟支佛。果感九
0058a14: 十一劫不受貧窮享福不滅故。尊者是佛從弟。因
0058a15: 樂睡被訶精進失目。如來示以三昧。修習證果。遂
0058a16: 獲天眼。自陳圓通文云我不因眼觀見十方。精真
0058a17: 洞然如觀掌果。維摩經。那律答嚴淨梵王亦云。吾
0058a18: 見此三千世界如觀掌果。今云見閻浮提豈反劣
0058a19: 於初果。詳後顯見無礙科中阿難自述觀勝藏殿
0058a20: 居日月宮。其見周圓娑婆國。然居日月宮其見
0058a21: 只合閻浮提。或因兩科鱗次筆授互誤。再詳。菴
0058a22: 摩羅此云難分別。桃柰相似。生熟難分。此方所無。
0058a23: 故存梵名。此四果見量也。○諸菩下菩薩見量。一
0058a24: 界一佛土也。心地觀云。初地見百佛土。二地見千
0058b01: 佛土。乃至十地見無量土。今云見百千界者謂或
0058b02: 見百界。或見千界等。非一定也。○十方下諸佛見
0058b03: 量。清淨國土諸佛受用土也。散在華藏不啻如佛
0058b04: 剎微塵之數。其間種種形相。種種名字等。如來究
0058b05: 竟明了故曰窮盡。雖至纖悉亦皆洞然無礙。故曰
0058b06: 無所不矚。○眾生下凡夫見量。洞視者約現量言。
0058b07: 言眾生現量所見。能以洞然無礙者唯在障內。設
0058b08: 有分寸之隔則不過矣。正脈云。不過分寸者有二意。一者對勝說劣意。自諸
0058b09: 聖極於如來。較至眾生。縱窮其量。亦不過分寸而已巳。二者收盡含生意。上既齊於如來。下必齊於蜎蝡。故
0058b10: 上至窮盡國土。下至不過分寸也通明十界見量竟
0058b11: 二別就阿難顯示二。一正為顯示。二預防謬執
0058b12: 初三。一教以自分。二代為揀擇。三結示不混。
0058b13: 初。
0058b14: 阿難。且吾與汝觀四天王所住宮殿。中間覽水陸
0058b15: 空行。雖有昏明種種形像。無非前塵分別留礙。○汝
0058b16: 應於此分別自他。
0058b17: 初具列能所。此中曰觀曰覽皆為能見之性。曰四
0058b18: 宮曰三行曰昏明等。皆為所見之境。且吾與汝等。
0058b19: 即就現前所見言之。如來意謂汝今已巳超凡見。聖
0058b20: 見尚非所及。縱見初禪亦仗佛神力方得無礙。俱
0058b21: 非汝之現量。即今且就吾之與汝現前所觀處言
0058b22: 之。四天王宮在須彌四面。東方持國天王居黃金
0058b23: 埵。南方增長天王居琉璃埵。西方廣目天王居白
0058b24: 銀埵。北方多聞天王居水晶埵。宮殿皆是眾寶所
0058c01: 成。平山腰而齊日月。去地四萬二千由旬。猶是阿
0058c02: 難現量所及。中間者地上天下。地上有水有陸。天
0058c03: 下有空。水行如魚躍蛟馳。陸行如人來畜往。空行
0058c04: 如雲騰鳥飛等。一一用目循歷故云覽。此約物
0058c05: 體言之。其間雲屯則昏。日照則明。山隔則塞。風過
0058c06: 則通。分別成色。異色顯空。塵起則染。澄霽則淨。故
0058c07: 曰種種形像。此約變相言之。此等俱屬前塵由分
0058c08: 別顯。於汝見性而作留礙故曰無非。是能所已巳自
0058c09: 歷然特阿難自混耳。○末二句因其自混。故教以
0058c10: 汝應云云。二代為揀擇佛雖教以自分。阿難終竟不悟。故復代擇。所謂
0058c11: 憐兒不覺醜也。
0058c12: 今吾將汝擇於見中。誰是我體。誰為物象。○阿難。極
0058c13: 汝見源。從日月宮是物非汝。至七金山周諦觀。雖
0058c14: 種種光亦物非汝。漸漸更觀雲騰鳥飛風動塵起樹
0058c15: 木山川草芥人畜咸物非汝。
0058c16: 初許以代擇。將與也。代也。擇於見中謂揀擇於能
0058c17: 見所見中也。二誰字乃教以著意。言物象我體必
0058c18: 代汝揀辯誰是。決不混也。○阿難下正與揀示。極
0058c19: 盡也。見源即是眼根。謂教以盡其眼根之量觀之。
0058c20: 從者除上不論。言二宮齊於四王正阿難現量所
0058c21: 見。再上則非仗佛加不能無礙故。是物非汝者。日
0058c22: 月雖明無靈覺故。七金山次日月而下也。持雙持
0058c23: 軸擔木善見馬耳象鼻魚嘴環繞須彌。間以香水
0058c24: 共有七重。其體皆金。一一用目循歷故曰周諦
0059a01: 觀。種種光即金山之光。雖映物而成種種終為頑
0059a02: 明。故云亦物非汝。漸漸更觀者次金山而下以至
0059a03: 地上也。雲騰鳥飛風動塵起皆屬空中所有。樹木
0059a04: 山川草芥人畜兼於水陸所明。通為所見故曰咸
0059a05: 物非汝。如此開示。如來可謂眉毛拖地矣。代為揀
0059a06: 擇竟。三結示不混。
0059a07: 阿難。是諸近遠諸有物性雖復差殊。同汝見精清淨
0059a08: 所矚。○則諸物類自有差別見性無殊。○此精妙明
0059a09: 誠汝見性。
0059a10: 初牒前能所。近指地上。遠指二宮。其間種種差殊
0059a11: 故云諸有物性。正脈云。諸物羅列於見性之中者
0059a12: 千態萬狀是也。所見雖有差殊。能見實無二體。故
0059a13: 曰同汝見精清淨所矚。見精言清淨者以有清淨
0059a14: 本然義故。正脈云。見性見於諸物之上者朗然
0059a15: 一照是也。○則諸下示以不混。物自差別者不混
0059a16: 於見。見性無殊者不混於物。是物自物。而見自見
0059a17: 矣。○末二句教以認取。然既瓜豆分明。理應無疑。
0059a18: 故直教之曰此精妙明誠汝見性。如此開示。有何
0059a19: 不明。而阿難猶未敢認。所謂知法者懼矣。正為顯
0059a20: 示竟。二預防謬執二。一自語相違防。二世間
0059a21: 相違防。初此科義稍隱晦。不避煩分四。一防謬執。二遮轉
0059a22: 救。三破他宗。四成自宗。初恐阿難謬執云佛雖如是開示。而我自覺
0059a23: 此見一涉於外即同諸物。云何不是物耶。故如來以此防云。
0059a24: 若見是物則汝亦可見吾之見。
0059b01: 意謂。若汝一定執言見是物者。是物則成可見。彼
0059b02: 此應同。則汝今者既能見諸物。亦可見吾之見。
0059b03: 若不見吾之見而言見是物者。則自語相違矣。
0059b04: 二遮轉救恐彼救云。我與如來同見一物之時我見佛見正相會遇。即為見佛之見。云何
0059b05: 不見耶。故如來以此防云。
0059b06: 若同見者名為見吾。吾不見時何不見吾不見之處。
0059b07: 意謂若汝謬言。同見一物之時名為見吾之見者。
0059b08: 吾今閉眼不見。當斯時也吾見已巳離彼物。自應顯
0059b09: 然有吾不見之跡。汝亦應見。汝今云何不能見吾
0059b10: 不見之處而指其分齊。如來明知見性無跡可
0059b11: 憑。為遮轉救故作如是難耳。三破他宗恐又謬云。佛既
0059b12: 閉眼不見。我即但見彼物即是見佛不見之處。云何如來謂我不見。故如來以此防云。
0059b13: 若見不見自然非彼不見之相。
0059b14: 意謂若汝謬言。但見彼物即是見吾不見之處者。
0059b15: 既但見彼物。則吾見已巳離於物矣。既離於物自然
0059b16: 非彼不見之相。不見之相即指物言。猶云自然非彼物也汝前所立見
0059b17: 性是物之宗則不成矣。四成自宗恐被破迴護。順前佛所難
0059b18: 云。我實不見佛所不見之地。故如來就此成立自宗云。
0059b19: 若不見吾不見之地自然非物。云何非汝。
0059b20: 意謂若我閉眼不見之時。汝實不能見吾不見之
0059b21: 地者。則我開眼見物之時汝亦不能見吾之見。是
0059b22: 則物是有相。見是無相。吾見自然非物。反以成立
0059b23: 我前所說物見無混之宗。云何不是汝耶。自語相
0059b24: 違防竟。二世間相違防二。一牒執轉難。二遮
0059c01: 救警悟。初。
0059c02: 又則汝今見物之時。汝既見物物亦見汝。體性紛雜。
0059c03: 則汝與我并諸世間不成安立。
0059c04: 又字重牒前執。如云。又若見是物者。則汝今見物
0059c05: 之時彼物亦應是見。遂據此難云。汝既見物彼物
0059c06: 亦應見汝。物若有見則轉成有情。以此為例汝應
0059c07: 轉成無情。如是則有情無情體性紛然雜亂不可
0059c08: 分矣。有情無情。尚不可分。況汝之與我益不可分。
0059c09: 是則汝之與我并諸世間所有不成彼此安立之
0059c10: 相。又墮一分世間相違過矣。二遮救警悟恐彼救云。
0059c11: 我今見佛之時自是我見於佛。非佛見於我。何得雜亂。故如來據此遮云。
0059c12: 阿難。若汝見時是汝非我。見性周非汝而誰。
0059c13: 意謂若汝見我之時。是汝見我。非我見汝。而汝我
0059c14: 不紛雜矣。以此為例。則見性周一切物時亦應
0059c15: 無有紛雜。非汝真性而是誰之真性。此如來明明
0059c16: 提撕。所謂警悟者以此。別就阿難顯示竟。
0059c17: 三結責疑問不當。
0059c18: 云何自疑汝之真性。○性汝不真取我求實。
0059c19: 初責疑不當。言如上所擇物我分明。云何自疑汝
0059c20: 之真性不敢認取而恐其有混耶。○性汝下責問
0059c21: 不當。言真性在汝不自以為真。反取我語以求真
0059c22: 實。其猶種種問橋宜乎為智者所呵矣。然此科既
0059c23: 唯增明前義。仍是足前寂常二字。若約不混似亦
0059c24: 兼於明字。以下文超情離見自有正顯明字之文。
0060a01: 此不預焉。顯見不雜竟。
0060a02: 七顯見無礙二。一阿難以不定有礙為疑。二如
0060a03: 來以忘塵無礙為釋。初。
0060a04: 阿難白佛言。世尊。若此見性必我非餘。○我與如來
0060a05: 觀四天王勝藏寶殿居日月宮。此見周圓娑婆國。
0060a06: 退歸精舍秪見伽藍。清心戶堂但瞻簷廡。○世尊。此
0060a07: 見如是。其體本來周一界。今在室中唯滿一室。為
0060a08: 復此見縮大為小。為當牆宇夾令斷絕。○我今不知
0060a09: 斯義所在。願垂弘慈為我敷演。
0060a10: 初按定是我。是我應當認取。有礙恐其非真。故先
0060a11: 按定是我。而下方出其有礙以明自己巳。非是推諉
0060a12: 不認乃竟由未敢認耳。○我與下自陳不定。勝藏
0060a13: 殿天王貯珍寶處也。初成之時請佛說法。以邀吉
0060a14: 祥。阿難隨佛因得同觀。故云我與。二宮天子乘便
0060a15: 請佛。故又云居日月宮。灌頂云。日宮縱廣五十一
0060a16: 由旬。月宮縱廣四十九由旬。皆摩尼寶成。天人充
0060a17: 滿其中。起世經云。五風所持。謂持風令不墜。住風令安住。隨順轉風令
0060a18: 順行。攝風令緩急。將行風令得中也此見周圓者自二宮而遠觀。然
0060a19: 二宮雖圍繞須彌。從閻浮而升。且約南面言之。據
0060a20: 此則娑婆國應是閻浮提。前後互誤。上科已巳
0060a21: 辯。孤山云。初天唯見一四天下。而言娑婆國即
0060a22: 指一小剎而言。非大千也。俟再考。退歸精舍者。謂
0060a23: 自天而下還到祇桓也。樹垣圍繞外則不。故云
0060a24: 秪見伽藍。伽藍即指精舍。具云僧伽藍摩。此云眾
0060b01: 園。以是僧眾和合處故。清心戶堂即指講堂。以聞
0060b02: 法能清心地濁故。戶內堂中不能遠見。故云但瞻
0060b03: 簷廡。簷廡謂飛簷廊廡也。此約一見而大小不定。
0060b04: 為下文致疑之端。○世尊下躡以成疑。上陳見有
0060b05: 三相。一界二見園三瞻廡。今為躡前後二相。但
0060b06: 要顯出不定之義。上云瞻廡此云滿室者。廡內即
0060b07: 室略變其文也。二為字乃持疑不決之詞。言在天
0060b08: 本。在室則局。是必為室之所礙。然有二義可思。
0060b09: 一者為室所拘。縮一界之大而為一室之小。如過
0060b10: 卑門身則鞠脊。二者為牆所夾。斷周之一而成
0060b11: 不之二。如築高隄水則兩分。是二皆為受礙。兩
0060b12: 疑不決故云為復此見云云。○我今下求慈敷演。
0060b13: 斯義即見性大小之義。在縮在夾實未明了。故云
0060b14: 我今不知。疑深障重非弘慈不能決。事玄理微非
0060b15: 敷演無以明。故云願垂弘慈云云。阿難以不定有
0060b16: 礙為疑竟。二如來以忘塵無礙為釋三。一略
0060b17: 出大旨。二詳以喻明。三原理直示。初。
0060b18: 佛告阿難。一切世間大小內外諸所事業各屬前塵。
0060b19: 不應說言見有舒縮。
0060b20: 世間雖通三種。今論前塵且約器世間言。從天至
0060b21: 地。難盡多種。故云一切。大如一界。小如一室。內如
0060b22: 園中。外如垣外。此諸所有皆是眾生隨心所造。隨
0060b23: 作所成。故云事業。前塵雖通五種。今對見性且約
0060b24: 色塵言。各屬者謂大亦前塵自大。小亦前塵自小。
0060c01: 內亦前塵自內。外亦前塵自外。正顯大小內外與
0060c02: 見性無與焉。舒縮應言縮斷。方應阿難所疑。譯
0060c03: 者略失意耳。見性體同。隨緣用異。但自忘緣。見本
0060c04: 無差。若言見有縮斷。何異掬空截光故不應也。
0060c05: 二詳以喻明二。一喻四相屬塵。二喻見無縮斷。
0060c06: 初二。一正喻。二斥問。初。
0060c07: 譬如方器中見方空。吾復問汝。此方器中所見方空
0060c08: 為復定方。為不定方。若定方者別安圓器空應不圓。
0060c09: 若不定者在方器中應無方空。
0060c10: 方圓喻大小內外。今取釋便。且約大小言之。方器
0060c11: 喻一界。方空喻一界之見。言汝之見性在天本
0060c12: 一界。譬如方器中見方空。吾復下就喻推徵。以喻
0060c13: 明而法自明故。問以方器方空定方不定方者正
0060c14: 令自審一界之見定大不定大也。定大則入室之
0060c15: 時見應不小。亦如空若定方。別安圓器空應不圓。
0060c16: 不定大則離室在天見應不大。亦如空若不定方
0060c17: 者更令在方器中應無方空。今俱不爾。是知見無
0060c18: 大小大小屬塵。亦如空無方圓方圓在器。知此義
0060c19: 者自不以縮夾為疑焉。二斥問。
0060c20: 汝言不知斯義所在。義性如是。云何為在。
0060c21: 汝言句牒其所問。義性下斥以不應。意謂汝前問
0060c22: 言不知見性大小內外如斯四義所在。然此四種
0060c23: 義性各屬前塵。亦如方圓在器是也。既知如是。云
0060c24: 何謂其為在縮在夾。故我前云不應說言云云。喻
0061a01: 四相屬塵竟。二喻見無縮斷二。一正喻。二斥
0061a02: 問。初。
0061a03: 阿難。若復欲令入無方圓但除器方。空體無方。不應
0061a04: 說言更除空方相所在。
0061a05: 阿難所以不敢遽認見性為心者為嫌其有礙。
0061a06: 欲令入於無礙。故如來原其意而譬之曰。若復厭
0061a07: 空之方圓欲令入無方圓者事亦不難。但除二
0061a08: 句正明不難之義。是中二方字非對圓之方。乃方
0061a09: 向之方。以方圓長短大小等皆方向也。而言但除
0061a10: 器方空體無方者。謂但能除器之方向而空體
0061a11: 自無方向。喻阿難等但能忘前塵而見性自無
0061a12: 大小等礙。若必欲除見性礙相。其猶鑿空削。
0061a13: 欲除其方向相狀秪益自勞。故云不應說言云云。
0061a14: 方相所在者謂方向相狀所在之處。觀此益知上
0061a15: 二方字非對圓說方。字同用別。應須善會。二斥
0061a16: 問。
0061a17: 若如汝問。入室之時縮見令小。仰觀日時汝豈挽見
0061a18: 齊於日面。若築牆宇能夾見斷。穿為小竇寧無續跡。
0061a19: 是義不然。
0061a20: 陳疑原為致問。故無妨說問也。入室之時等且按
0061a21: 定所疑。仰觀下乃約挽以難。言入室之時既因縮
0061a22: 之而小。觀日之時必緣挽之而長。理所必無故以
0061a23: 豈挽為難。挽者牽挽引伸義也。若築二句亦按定
0061a24: 所疑。穿為下又約續以難。言築牆之時既能夾之
0061b01: 使斷。穿竇之時必因續之方連。亦理所必無故以
0061b02: 寧無為難。竇孔也。續者接聯綰結義也。末句結斥。
0061b03: 言說挽說續既非見理。而疑縮疑夾豈是性義。故
0061b04: 直斥之曰是義不然。詳以喻明竟。三原理直示。
0061b05: 一切眾生從無始來迷己巳為物。失於本心為物所轉。
0061b06: 故於是中觀大觀小。○若能轉物。則同如來。身心圓
0061b07: 明。不動道場。於一毛端便能含受十方國土。
0061b08: 初物轉成礙。一切眾生總該凡外權小。凡未能深
0061b09: 達法空無有能出此礙者。從無始來者謂自有妄
0061b10: 識已巳來。有妄識即有分別。由分別故不了唯心。執
0061b11: 諸法為實有故曰迷己巳為物。由迷己巳故遺失本來
0061b12: 周之心。由執實故為彼諸物之所轉動。如纔見
0061b13: 一物便行取著是也。由取著故為彼所礙。故於是
0061b14: 物之中觀大觀小。緣此所以宛似見性有大小耳。
0061b15: ○若能下轉物便融。轉物者始而以觀行力。忘塵
0061b16: 入性。理法界繼而以脩習力。以性融塵。理事無礙法界然後
0061b17: 以證入力。旋事同理。事事無礙法界事既同理。妙用等佛。
0061b18: 故云則同如來。既同如來則不唯見性周。而現
0061b19: 前若身若心一一皆稱性圓明。照法界。是故毗
0061b20: 盧遮那名一切處。亦名光明照尊也。雖照
0061b21: 法界而不違本處。故云不動道場。以如來本所在
0061b22: 處即道場故。此是廣正不礙狹依。毛端謂一毛頭
0061b23: 也。稱性普融。故能含十方國。此是狹正不礙廣依。
0061b24: 今取文理顯然。且約廣狹無礙釋之。以義推求更
0061c01: 該餘玄。按阿難所請。此科義當妙字。顯見無礙竟
0061c02: 八顯見不分。正脈云。夫見性量括十方。體含萬法。其與萬法非即非離。唯其非即也故
0061c03: 能靈光獨耀。脫根塵。身界無干。生死不繫。眾生不達斯義。則混淆真妄。沉溺輪迴。既無智以自分。終何
0061c04: 由而得脫乎。唯其非離也故能塵剎混融。萬物一體。用彌法界。存泯自由。眾生未達斯義。則沉溟滯寂。
0061c05: 斷纏空。既自昧其家珍亦何由而能用乎。故前自指見以來不動不滅不還不雜及無礙之前半。皆約不
0061c06: 即之義。分真析妄以決擇乎離塵獨立之體。今此不分之科。乃約不離之義。泯合真妄以顯洩乎與物混
0061c07: 融之妙。雖不失科。與無礙之後半辭義亦融。非今不分之正義矣。將使眾生明乎不即之義則不淪生死。
0061c08: 明乎不離之義則不滯涅槃。若相背而實相成也。愚讀正脈至此。頓覺顯見之旨眉目判然。則是經流傳
0061c09: 震旦不可無交師也二。一阿難執見在前出過求開。二如
0061c10: 來破其前相指體為示。初。
0061c11: 阿難白佛言。世尊。若此見精必我妙性。今此妙性現
0061c12: 在我前。○見必我真。我今身心復是何物。而今身心
0061c13: 分別有實。彼見無別分辯我身。若實我心令我今見。
0061c14: 見性實我而身非我。何殊如來先所難言物能見我。
0061c15: ○惟垂大慈開發未悟。
0061c16: 初領我擬前。佛於不雜科中教以認見為我。阿難
0061c17: 猶恐有礙尚未敢認。今蒙無礙之示。乃隨順佛語。
0061c18: 而暫以領認。故曰若此見精必我妙性。觀若必二
0061c19: 字亦似領而未領耳。因聞轉物同佛大用無礙。故
0061c20: 以妙性稱之。又以聞佛所說反復體認。自覺見物
0061c21: 之時見性盈滿於前。故以在前擬之。○見必下謬
0061c22: 出四過。一者身心無歸過。言見既在前與我身心
0061c23: 無涉。見若必定是我真性我今現前身心。復是何
0061c24: 物。乃無所歸屬矣。二者世間相違過。言我今現前
0062a01: 身心能分別一切。有實體用。而彼見性無有分別。
0062a02: 尚不能分辯我身況復餘物。然世間共許。有分別
0062a03: 者為我。無分別者為物。今若認見遺身則世間相
0062a04: 違矣。三者名實不符過。言見性若實是我心者應
0062a05: 為能見。而乃令我今見反成所見。是名實不相符
0062a06: 矣。四者自語相違過。言見性既為所見又實是我
0062a07: 體。而我現前能見之身反非是我而是物矣。若爾。
0062a08: 則如來自語相違。以如來前已巳難我必謂見是物
0062a09: 者。則汝既見物物亦見汝。壞世間相。今身既是物。
0062a10: 而又能見彼實我。正墮前難故云何殊如來先所
0062a11: 難言云云。○末二句請慈求開。阿難雖出四過。又
0062a12: 思佛為一切智人離諸過失。究是自己巳昏昧未能
0062a13: 了悟。故仍干大慈開發。二如來破其前相指體
0062a14: 為示三。一泯是非而破前相。二因失守而教諦
0062a15: 思。三緣代問而指真體。初三。一直斥其非。二
0062a16: 正破前相。三極盡妄情。初。
0062a17: 佛告阿難。今汝所言見在汝前是義非實。
0062a18: 周無跡莫可指陳。豈有前相可得。故斥以所言
0062a19: 非實。二正破前相四。一在前定其可指。二例
0062a20: 物教以指陳。三阿難對以無是。四如來印其所說。
0062a21: 初。
0062a22: 若實汝前汝實見者。○則此見精既有方所非無指
0062a23: 示。
0062a24: 初按定其說。若實汝前句是按定阿難今此妙性
0062b01: 現在我前之語。汝實見者句是按定阿難若實我
0062b02: 心令我今見之語。○則此下定其可指。在前即是
0062b03: 方所故曰既有。令見則可指示故曰非無。此如來
0062b04: 將欲例物令指。以示其不可混也。
0062b05: 二例物教以指陳三。一指物為例。二如例令指。
0062b06: 三顯無索析。初。
0062b07: 且今與汝坐祇陀林。觀林渠及與殿堂。上至日月。
0062b08: 前對恒河。汝今於我師子座前舉手指陳。是種種相
0062b09: 陰者是林。明者是日。礙者是壁。通者是空。如是乃至
0062b10: 草樹纖毫。大小雖殊但可有形無不指著。
0062b11: 且今與汝等者。謂且就現前共見之境例明有方
0062b12: 所可指示義也。林木渠池殿閣堂舍先約近境言
0062b13: 之。日月在上恒河當前次約遠境言之。此以諸物
0062b14: 各有方所例見性既有方所也。教以座前指陳者。
0062b15: 眾所共見示不可混故。陰陰而暗者是林。明明而
0062b16: 照者是日。窒然而礙者是壁。焉而通者是空。且
0062b17: 約明暗通塞四相言之。如是乃至者超略色空染
0062b18: 淨等相。草樹纖毫者謂草上一纖之細。樹上一毫
0062b19: 之微。對上林渠殿堂等故曰大小雖殊。但可有形
0062b20: 無不指著者。有形即有相有相即可指故。此以諸
0062b21: 物皆可指著例見性非無指示也。二如例令指。
0062b22: 若必其見現在汝前。汝應以手確實指陳何者是見。
0062b23: 初按定在前。汝應下逼以確指。言口說尚可支梧。
0062b24: 手指難以蒙混。且教以的確真實。恐其儱衕顢
0062c01: 頇耳。三顯無索析。
0062c02: 阿難當知若空是見。既已巳成見何者是空。若物是見。
0062c03: 既已巳是見何者為物。○汝可微細披剝萬象析出精
0062c04: 明淨妙見元指陳示我。同彼諸物分明無惑。
0062c05: 初象外顯無。然既曰在前。為在萬象內為在萬象
0062c06: 外耶。若在萬象外者。萬象雖繁總為空與物耳。物
0062c07: 外即空。空外即物。若謂空是見者則壞空相。故云
0062c08: 若空是見云云。若謂物是見者則壞物相。故云若
0062c09: 物是見云云。既二俱非理則象外無見明矣。○汝
0062c10: 可下象內索析。言象外不成。若轉計此見在萬象
0062c11: 內者。如玉在璞自可剖顯。如身在衣自可解露。故
0062c12: 教以微細披剝。精明二字仍約體用對論。果從象
0062c13: 內析出則益見其淨。益見其妙。益知其為能見真
0062c14: 元。故以淨妙見元加之。指陳照例故索以同彼諸
0062c15: 物分明無惑。例物教以指陳竟。三阿難對以無
0062c16: 是。
0062c17: 阿難言。我今於此重閣講堂遠洎恒河上觀日月舉
0062c18: 手所指縱目所觀指皆是物。無是見者。○世尊。如佛
0062c19: 所說。況我有漏初學聲聞。乃至菩薩亦不能於萬物
0062c20: 象前剖出精見離一切物別有自性。
0062c21: 初對象外無見。重閣講堂亦該林渠。應前佛說近
0062c22: 境。遠洎恒河上觀日月應前佛說遠境。近境則舉
0062c23: 手所指。遠境則縱目所觀。觀亦為指故云指皆是
0062c24: 物。象外覓見見何所憑。故云無是見者。○世尊下
0063a01: 對象內無見。如佛所說者謂依佛言教披象出見
0063a02: 也。雖無漏無學亦所不能。故曰況我有漏等自知
0063a03: 其不能矣。不唯二乘故云乃至菩薩等。謂縱使菩
0063a04: 薩亦不能也。准前如來教析有二義。一教披剝萬
0063a05: 象析出精明。此阿難以不能於象前剖出對之。二
0063a06: 教同彼諸物分明無惑。此阿難以不能令離物有
0063a07: 性對之。四如來印其所說。
0063a08: 佛言。如是如是。
0063a09: 既知象外象內。俱無是見。則妙性在前令我今見
0063a10: 之執自應瓦解。故重言如是而印許之。正破前相
0063a11: 竟。三極盡妄情言是者非之對也。上以為造前相故顯無是。若更因無執非猶
0063a12: 是妄情未了。故此兼破非相預杜種疑。必是非雙忘忘心亦忘。而一體混融之妙性始現前矣四。
0063a13: 一躡前按定無是。二對物教以明非。三阿難對
0063a14: 以無非。四如來印其所說。初。
0063a15: 佛復告阿難。如汝所言。無有見精離一切物別有自
0063a16: 性。則汝所指是物之中無是見者。
0063a17: 如汝所言等躡前象內無見之語。以不能析出
0063a18: 即是無有也。則汝下即就無有以按定無是見者
0063a19: 問。何不躡象外無見語耶。答。象外無見或可在於象內。不可定其必無。是必象內亦無乃可定焉。
0063a20: 二對物教以明非。
0063a21: 今復告汝。汝與如來坐祇陀林更觀林苑。乃至日月。
0063a22: 種種象殊。必無見精受汝所指。汝又發明。此諸物中
0063a23: 何者非見。
0063a24: 為杜非見種疑故復告也。汝與如來等教以更觀
0063b01: 前境。苑者園囿異名。義攝渠流殿堂。乃至者超略
0063b02: 恒河。仍前所列內外遠近境耳。象內象外俱無是
0063b03: 見。故云必無等。謂必無是見精者受汝所指著也。
0063b04: 離是計非情所必至。故又教以發明非見。
0063b05: 三阿難對以無非。
0063b06: 阿難言。我實見此祇陀林不知是中何者非見。○
0063b07: 何以故。若樹非見云何見樹。若樹即見復云何樹。如
0063b08: 是乃至若空非見云何見空。若空即見復云何空。○
0063b09: 我又思惟是萬象中微細發明無非見者。
0063b10: 初直答不知。言見所至處乃能有見。今既見祇
0063b11: 林則見性至明矣。但明明彼而與彼分疏
0063b12: 不下。故直以不知答之。○何以下反覆致詳。言若
0063b13: 樹非見則樹上無見。無見則彼此不偶。故曰云何
0063b14: 見樹。今既見樹似乎樹見相偶。而又分疏不下。莫
0063b15: 非樹即是見。若樹即見仍蹈前非。故曰復云何樹。
0063b16: 如是乃至者超略一切諸物。若空非見等義可例
0063b17: 思。據此則不唯無非。且因此而益知其無是矣。○
0063b18: 我又下結答無非。言是者非之對也。設若有是方
0063b19: 可說非。今反覆致詳。不唯無是實亦無非。因無有
0063b20: 非轉復思是。既決定無是亦究竟無非。故我又作
0063b21: 如是思惟。是萬象中一一微細發明無有一法非
0063b22: 我見者。是知此之無非。乃一體混融絕諸對待不
0063b23: 可思不可議之義也。四如來印其所說。
0063b24: 佛言。如是如是。
0063c01: 是非雙絕。妄情俱盡。一體混融何有前相。故如來
0063c02: 亦重言如是而印證之。泯是非而破前相竟。
0063c03: 二因失守而教諦思二。一有學失守。二佛教諦
0063c04: 思。初。
0063c05: 於是大眾非無學者。聞佛此言茫然不知是義終始。
0063c06: 一時惶悚失其所守。
0063c07: 非無學者即是有學。謂阿難一類。無學聞此或可
0063c08: 彷彿。有學智劣轉更盲聾。故曰茫然。謂渺茫蒙昧
0063c09: 然也。是義者即指無是見無非見之二義。正脈云。
0063c10: 凡義之淺者即始可以見終。由終必不昧始。今是
0063c11: 二義。後以度佛未說不測其歸趣是為不知其終。
0063c12: 前以推佛已巳說莫尋其由來是為不得其始。重增
0063c13: 迷悶故一時惶悚。惶悚者恐懼貌。是非不決故失
0063c14: 其所守。以或是或非決於一定乃可持守故。
0063c15: 二佛教諦思。
0063c16: 如來知其魂慮變慴心生憐愍。安慰阿難及諸大眾。
0063c17: ○諸善男子。無上法王是真實語。如所如說。不誑不
0063c18: 妄。○非末伽黎四種不死矯亂論議。汝諦思惟無忝
0063c19: 哀慕。
0063c20: 初知懼愍慰。魂慮者神魂思慮。變慴者更變驚慴。
0063c21: 即惶悚在心也。知其者佛以他心觀其外而悉其
0063c22: 內故。憐愍者矜其失守。安慰者釋其惶悚。及諸大
0063c23: 眾者兼於同類。上云非無學者是也。○諸善下顯
0063c24: 說應信。普詔所為故曰諸善男子。自明可信。故曰
0064a01: 無上法王。言世間端人尚可信憑。況復無上法王
0064a02: 耶。真實語等不唯據人可信。所說猶可信故。顯示
0064a03: 真諦曰真語。如云無是見是也。顯示俗諦曰實語。
0064a04: 如云無非見是也。顯示中道曰如所如說。謂如己巳
0064a05: 所證真如之理而說。如上反覆致詳是非雙絕妄
0064a06: 情俱盡是也。不誑者不欺初學。不妄者不異彼此。
0064a07: 此示義同五語相應深信。佛豈自伐乎哉。○非末
0064a08: 下揀邪教思。不死者不決定義。四種者亦變亦恒。
0064a09: 亦生亦滅。亦有亦無。亦增亦減。於後行陰魔中詳
0064a10: 明。以其不決定故名為矯亂謂矯強混亂也。佛意
0064a11: 恐聞無是無非反執亦非亦是。有類矯亂。故以非
0064a12: 末伽黎等揀之。又不死者謂彼妄計有不死天。四
0064a13: 語是其所傳。一生依此答人當生彼天。如來斥為
0064a14: 矯亂論議者以彼不解三諦義故。教以諦思者言
0064a15: 既非矯亂必有定理。若能諦審思惟。何故無是而
0064a16: 又無非。驀直看去。看到無可措心處自有筩底脫
0064a17: 落時節。此正如來教以離心意識參。非教以分別
0064a18: 思惟幸勿錯解。忝者孤負意。言阿難自捨妄求真
0064a19: 以來。重重哀求總為仰慕寂常妙明。佛意以果能
0064a20: 諦思則寂常妙明即於自心中現。自無孤負哀求
0064a21: 仰慕心也。因失守而教諦思竟。
0064a22: 三緣代問而指真體二。一文殊愍眾代問。二如
0064a23: 來指體發明。初三。一愍眾具儀。二代彼達情。
0064a24: 三求示元本。初。
0064b01: 是時文殊師利法王子愍諸四眾。在大眾中即從座
0064b02: 起。頂禮佛足。合掌恭敬。
0064b03: 是時者即佛教思惟時也。雖教以思惟而依然惶
0064b04: 悚。故文殊愍之座起禮足。表代問之誠。合掌恭敬
0064b05: 示將白之意。然代請必以文殊者。以無上法王玄
0064b06: 言妙旨不得法王真子。根本大智。無足以昭明佛
0064b07: 日而啟迪四眾也。二代彼達情。
0064b08: 而白佛言。世尊。此諸大眾不悟如來發明二種精見
0064b09: 色空是非是義。○世尊。若此前緣色空等象。若是見
0064b10: 者應有所指。若非見者應無所矚。而今不知是義所
0064b11: 歸故有驚怖。非是疇昔善根輕。
0064b12: 初指眾不悟。文殊意謂。前如來兩番推問特為發
0064b13: 明二種深故。所謂精見與色空是義及非是義之
0064b14: 所以也。阿難雖各以無對。如來惟權且印許尚恐
0064b15: 其迷於深故。重教諦思。冀其有所會悟以決謬
0064b16: 疑。及觀其動靜依然惶悚。是究竟不悟如來發明
0064b17: 二義之深故。此機惟佛能鑑之。亦唯佛能啟發之
0064b18: 耳。○世尊下推情代陳。將欲代陳故重稱世尊。希
0064b19: 原其情也。上若字。應作如字。言會眾惶悚非疑佛
0064b20: 語矯亂。其意以如此前緣色空等象。若是見則應
0064b21: 有所指。若非見則應無所矚。今既無指有矚兩義
0064b22: 俱非。究不知是中義趣何所歸屬。以是故有驚怖。
0064b23: 觀其魂慮變慴者以此。疇往也。往昔指華嚴方等
0064b24: 二會言之。華嚴悶絕地。方等除糞甘心。皆由善
0064c01: 根輕。今非昔比故云非是。文殊言此者略有二
0064c02: 意。一顯己巳聞無疑佛矯亂之失。二顯進示有開解
0064c03: 明了之益。故下科即代為求示。三求示元本。
0064c04: 惟願如來大慈發明。此諸物象與此見精元是何物。
0064c05: 於其中間無是非是。
0064c06: 善根既非輕。妙心應為進示。故惟願如來大慈
0064c07: 發明元是何物者詰本窮源之問。言諸物象。與此
0064c08: 見精。設有二體。方可說是及與非是。今既二義俱
0064c09: 無。將必無有二體。但不知元是何物。而乃於其中
0064c10: 間無是。亦無非是。我且不知況復阿難等。宜乎其
0064c11: 終不悟也。然阿難等只知在是非裏卜度。不解向
0064c12: 無是無非處追求。歷覽二際。自在畏懼。試觀文殊
0064c13: 元是何物之問。真如霹震嚮眾聵咸開。所謂到
0064c14: 底還他真作家者文殊是也。文殊愍眾代問竟。
0064c15: 二如來指體發明三。一直指真體。二借喻發明。
0064c16: 三結示正義。初。
0064c17: 佛告文殊。及諸大眾。十方如來及大菩薩於其自住
0064c18: 三摩地中。見與見緣并所想相如空華。本無所有。
0064c19: 此見及緣元是菩提妙淨明體。云何於中有是非是。
0064c20: 告文殊者以代問故。及大眾者由惶悚故。如來菩
0064c21: 薩者出能見真體之人。顯所說有據也。菩薩云大
0064c22: 者指圓頓教中地上之機。揀非權漸及地前人故。
0064c23: 三摩地乃諸定總名。不揀恐濫故以自住揀之。顯
0064c24: 是自性本定。揀非強制識心權漸共住。剋論即是
0065a01: 首楞嚴定也。見即見精。見緣即是物象。為順前文
0065a02: 且約眼家性境言之。其實見性亦該六精。見緣亦
0065a03: 該六塵。據此則并所想相即指六識。以是根塵中
0065a04: 間所起想相影故。此等皆以無明不覺展轉妄現。
0065a05: 今以住定覺了。從緣無性故曰如空華。言空華
0065a06: 乃目瞪勞相。淨眼觀之了不可得。故以為喻。本無
0065a07: 所有者。由來自無非作得故。後云。觀相元妄無可
0065a08: 指陳是也。此見及緣不言想相者。以分別影事畢
0065a09: 竟無體。如水中月影。非比見性緣塵。忘情即真。如
0065a10: 第二月故。元是菩提等者。謂正當無所有處全體
0065a11: 即真故。菩提者三種中真性菩提。從本以來見妄
0065a12: 所不能拘。緣塵所不能染。分別所不能昏。故以妙
0065a13: 淨明體稱之。後云。觀性元真唯妙覺明是也。准前
0065a14: 文殊問云。元是何物於其中間無是非是。此云元
0065a15: 是菩提等。既元是菩提。絕諸對待。尚無有是況復
0065a16: 說非。故曰云何於中等也。正脈問云。佛初惟以見為性。而曲明其不與身
0065a17: 心萬物為侶。似謂見獨真而餘皆妄。令人獨依見性也。今乃論妄。則降見性同是空華。論真則升諸法同
0065a18: 為真體。固是理極之論。其奈人之用心將何所適從乎。今疏答云。初以眾生位中無有純真之心。就其日
0065a19: 用尋常最便於指示者唯有眼家見性。故且從眼顯示。又恐其受轉萬物。混淆根識。不能立薦。故復曲明
0065a20: 其不與身心萬物為侶。以初心貴專。擇法宜精。故謂見獨真而餘皆妄。令人獨依見性。今恐得少為足
0065a21: 不復更求真心。故論妄則降見性同於空華。又恐其局見於眼不復融萬法。故論真則升諸法同為真
0065a22: 體。以學貴窮源理宜融。故復為是理極之論。令徹證而圓悟也。行人用心不同。因病投藥亦異。對症
0065a23: 取服無弗痊理。彼疏自有答詞欲知往檢。
0065a24: 二借喻發明二。一取喻文殊。二以法合顯。初
0065b01: 二。一就喻兩問。二依問各答。初。
0065b02: 文殊。吾今問汝。如汝文殊更有文殊。是文殊者為無
0065b03: 文殊。
0065b04: 直指難明須喻以顯。故又呼名示問。如汝文殊者。
0065b05: 即借文殊本體以喻真體也。問以更有文殊等者。
0065b06: 意以離此本體更有文殊方可說是。如云彼是此
0065b07: 也。問以為無文殊者。意以并此本體亦無方可說
0065b08: 非。如云本非是也。二依問各答。
0065b09: 如是世尊。我真文殊。無是文殊。何以故。若有是者則
0065b10: 二文殊。○然我今日非無文殊。○於中實無是非二
0065b11: 相。
0065b12: 初先答無是。意謂如佛所問如是。世尊容我裁答。
0065b13: 自惟我真文殊。只此一箇本體更無是文殊者。何
0065b14: 以句徵。可知。若有下釋。以若有是者除非有二文
0065b15: 殊。方可說彼即是此。今既唯一真將誰說是。故我
0065b16: 言無也。○然我下次答無非。非無文殊者非是并
0065b17: 此本體亦無。全無文殊。意以既非全無自亦不可
0065b18: 說非。不言可知矣。○於中句總結俱無。言既已巳無
0065b19: 是。又非全無。恐惑眾聽。故總結之曰於中實無是
0065b20: 非二相。於中者於一真體中也。據佛借口說喻。意
0065b21: 以我真文殊。喻菩提妙淨明體實無二相。喻云何
0065b22: 有是非是。至下合處自見。取喻文殊竟。二以法
0065b23: 合顯二。一合我真文殊。二合實無二相。初。
0065b24: 佛言。此見妙明與諸空塵亦復如是。本是妙明無上
0065c01: 菩提淨圓真心。
0065c02: 此見指見性。無始在纏。靈光自若。故以妙明稱之。
0065c03: 空塵指物象。以物象雖繁不出空與塵故。此合喻
0065c04: 中我字。上云此見及緣是也。本是者由來便是。非
0065c05: 假修得。正以非假修得故曰妙明。雖至佛果亦不
0065c06: 外此。故曰無上菩提。隨緣不變故曰淨心。不變隨
0065c07: 緣故曰圓心。體用無礙。言思不及。異彼緣心畢竟
0065c08: 妄故曰真心。此合喻中真文殊義。上云元是菩
0065c09: 提妙淨明體是也。二合實無二相。
0065c10: 妄為色空及與聞見。如第二月。誰為是月又誰非月。
0065c11: ○文殊。但一月真。中間自無是月非月。
0065c12: 初迷墮二計。色空即賴耶相分。聞見即賴耶見分。
0065c13: 皆以無明不覺展轉幻起。故曰妄為。由妄為故計
0065c14: 有二相。於中說是說非不能超出。故重以二月為
0065c15: 喻。如第二月者以二月乃目所成。同妄為故。不
0065c16: 知目所成放手即真。妄計誰為是月又誰非月。
0065c17: 正同阿難不知色空聞見離念即真。只知在是非
0065c18: 裏卜度也。○文殊下悟超是非。重呼文殊者教以
0065c19: 著意。亦旁警阿難也。言說是說非皆由執二。若知
0065c20: 但一月真。中間自無是月之議及非月之論。知此
0065c21: 喻者。則色空聞見無是非之義可例會矣。此是以
0065c22: 喻合喻。恐猶未明。故次下重為結示。借喻發明竟。
0065c23: 三結示正義。
0065c24: 是以汝今觀見與塵種種發明名為妄想。不能於中
0066a01: 出是非是。○由是真精妙覺明性故能令汝出指非
0066a02: 指。
0066a03: 初結示迷墮二計。此中汝字仍指阿難。言上來既
0066a04: 已巳發喻合明。將欲結示。重向阿難言之。意謂由上
0066a05: 月喻及前文殊之喻觀之。是以阿難。汝今觀見與
0066a06: 塵只須看他元是何物。不須種種發明。設若種種
0066a07: 發明仍前說是說非。總屬分別名為妄想。縱說到
0066a08: 驢年亦不能於中超出是與非是。與彼執有二月
0066a09: 妄計誰為是月。又誰非月相似。○由是下。結示悟
0066a10: 超是非。意謂既不能超出是非。而我前來逐一問
0066a11: 汝。竟不能確實指出誰為是見。誰為非見者。良由
0066a12: 見之與塵同是真精妙覺明性。我依此問故能令
0066a13: 汝依俙得悟。超出是見之指。及非見之指。與彼但
0066a14: 一月真。中間自無是月非月相似。此中真精即是
0066a15: 本覺。稱為妙覺明者。以雖是因心即同果體。如佛
0066a16: 所證妙覺圓明之性不離此故。按阿難所請。此科
0066a17: 仍是足前妙字。正以超出是非方顯性體之妙。顯
0066a18: 見不分竟。
0066a19: 九顯是超情二。一阿難以濫外為疑。二如來以
0066a20: 超情為釋。初二。一領性常。二疑濫外計。
0066a21: 初。
0066a22: 阿難白佛言。世尊。誠如法王所說覺緣十方界。湛
0066a23: 然常住性非生滅。
0066a24: 誠果實也。法王所說總指前八所顯。覺緣即指見
0066b01: 性。謂親依覺心變起能緣。真妄和合故以覺緣稱
0066b02: 之。不分科中。色空同體。無礙科中身心圓明。故云
0066b03: 十方界。此領義。不雜科中離塵獨立。是心科
0066b04: 中并根亦脫。故云湛然。不遺科中。由來無失。不動
0066b05: 科中。非靜非搖。故云常住。不還科中無來無去。不
0066b06: 滅科中究竟無盡。故云性非生滅。此領常義。領性
0066b07: 常竟。二疑濫外計二。一疑濫外性。二疑濫
0066b08: 外宗。初。
0066b09: 與先梵志娑毗迦羅所談冥諦。及投等諸外道種
0066b10: 說有真我滿十方有何差別。
0066b11: 先梵志古昔梵志也。其人自謂是梵天苗裔。志生
0066b12: 梵天。即婆羅門種。娑毗迦羅名見序分。灌頂云。是
0066b13: 數論師。冥諦見前。即二十五諦中第一諦也。彼數
0066b14: 論師計冥性是常。能生大等二十三法。與今所說
0066b15: 湛然常住性非生滅。義似有濫。投或云塗。言
0066b16: 有時以身投。有時以塗身。無益苦行也。更有
0066b17: 拔髮熏鼻眠針臥刺形自餓之類。故置等言。此
0066b18: 等皆心遊道外。各立種族。故云諸外道種。說有真
0066b19: 我等者。準識論外道計我相有三。一大。二小。三不
0066b20: 定。滿十方是說大我。與今所說覺緣十方界
0066b21: 義似有濫。末句結問。言佛說覺緣是常。外計冥性
0066b22: 亦常。佛說覺緣是。外計神我亦。佛說外計有
0066b23: 何差別。若不善為淄澠。恐毫釐之差。將致千里之
0066b24: 謬矣。二疑濫外宗。
0066c01: 世尊亦曾於楞伽山為大慧等敷演斯義。彼外道等
0066c02: 常說自然。我說因緣非彼境界。○我今觀此覺性自
0066c03: 然非生非滅。遠離一切妄顛倒。似非因緣。○與彼
0066c04: 自然云何開示不入邪。獲真實心妙覺明性。
0066c05: 初舉昔所揀。亦曾者謂昔日亦曾也。楞伽山即佛
0066c06: 說楞伽經處。梵語楞伽此云不可往。非有神通者
0066c07: 不能到故。依此說經表法殊勝。非二乘所及。大慧
0066c08: 等舉當機該餘眾也。敷演斯義者。揀外宗立自宗
0066c09: 故。彼外道等。常說自然者。清涼云。無因論師計一
0066c10: 切物無因無緣。自然生自然滅。如彼偈云。誰開河
0066c11: 海堆山嶽。誰削荊棘畫獸禽。一切無有能生者。是
0066c12: 故我說為自然。斯則撥無因果。不立脩證。佛以因
0066c13: 緣破之。故云我說因緣非彼境界。如楞伽經頌云。
0066c14: 我說唯鎖。鎖即是因緣取相因不斷義故離諸外道過。若離
0066c15: 緣鎖別有生法者。是則無因論彼壞鎖義。一
0066c16: 切諸世間無非是鎖。無明與愛業是則內鎖。
0066c17: 種子泥輪等如是名為外。此中首句即我說因緣
0066c18: 立自宗也。次句即非彼境界。揀外宗也。若離等四
0066c19: 句明所以揀者。以墮無因成自然種。壞因緣義故。
0066c20: 一切等六句明所以立者。以是正理。世間共許。不
0066c21: 墮無因及邪因故。無明與愛二皆為因。行業為緣
0066c22: 能生識名色等而成內之根身。名內鎖。種子為
0066c23: 因水土為緣而生芽。泥團為因輪繩為緣而成瓶。
0066c24: 餘之器界例此可知。名外鎖。故教中十二因緣
0067a01: 亦名十二鎖。○我今下明今似濫。覺性自然句。
0067a02: 先以斷定有濫。非生非滅等。乃謬取佛所立義以
0067a03: 證成之。非生非滅不滅不失中義也。有動有還有
0067a04: 混有礙有分等。俱屬妄倒。不動無還不雜無礙不
0067a05: 分等。皆為遠離。然遠離云者。正顯超乎情計。絕諸
0067a06: 論。而阿難不知。反欲以此謬證自然。故曰似非
0067a07: 因緣。其意以既非因緣非自然而何哉。○與彼下
0067a08: 求佛開示。言楞伽既揀豈今自濫。故求如來以今
0067a09: 之所說與彼自然之計云何開示。以便定其取捨。
0067a10: 取捨既定。則不入邪而獲真實心妙覺明性矣。
0067a11: 阿難以濫外為疑竟。二如來以超情為釋四。
0067a12: 一正釋前疑。二兼破轉執。三總遣妄情。四結斥分
0067a13: 別。初二。一責惑索體。二詳與難破。初。
0067a14: 佛告阿難。我今如是開示方便真實告汝。汝猶未悟
0067a15: 惑為自然。○阿難。若必自然自須甄明有自然體。○
0067a16: 汝且觀此妙明見中以何為自。此見為復以明為自。
0067a17: 以暗為自。以空為自。以塞為自。
0067a18: 初述說責惑。如是開示即指前八顯見之文。或曲
0067a19: 暢旁通。或明彰暗示。無非權巧故云方便。原佛本
0067a20: 意。總為破除妄計顯示真本。故云真實告汝。此如
0067a21: 來自述所說無妄可信也。汝猶二句責其當悟不
0067a22: 悟。不當惑而惑焉。○阿難下依惑索體。若必自然
0067a23: 句先以按定。自須甄明等乃教以自須甄察。要必
0067a24: 明明歷歷有自然體也。○汝且下就中詰問。言妙
0067b01: 明真見。見諸相。汝且觀此妙明見中以見何為
0067b02: 自然體耶。此且總詰。此見為復等乃逐一別問。以
0067b03: 明為自者謂唯以見明為自然之體。以暗為自等。
0067b04: 例此可知。二詳與難破。
0067b05: 阿難。若明為自應不見暗。若復以空為自體者應不
0067b06: 見塞。如是乃至諸暗等相以為自者則於明時見性
0067b07: 斷滅。云何見明。
0067b08: 自然者不隨緣變故。見明為自者應不見暗。以不
0067b09: 隨暗緣。如水中魚遇陸則滯死耳。以空為自等例
0067b10: 此可知。如是乃至者超略以塞為自應不見空。諸
0067b11: 暗等相者。子夜黑月雲霧晦暝等。皆為暗相。既以
0067b12: 見暗為自。自應不隨明緣。故難以明時見滅。云何
0067b13: 見明必作如是難者。以見性明來見明。暗來見暗
0067b14: 等。不如此之所說何有自然之義。正釋前疑竟。
0067b15: 二兼破轉執二。一阿難轉執因緣。二如來就執
0067b16: 為破。初。
0067b17: 阿難言。必此妙見性非自然。我今發明是因緣生心
0067b18: 猶未明。咨詢如來是義云何合因緣性。
0067b19: 必此妙見等先以按定非自。我今發明等乃轉執
0067b20: 因緣。良以因緣自然敵體相翻。前以似非因緣疑
0067b21: 為自然。此又以佛破自然轉執因緣。豈知因緣自
0067b22: 然二俱論。凡不了唯心無有能出此惑者。言發
0067b23: 明者謂對待發明。非是真知。既非真知故須咨決
0067b24: 詢問。是義者即性非生滅遠離妄倒等義。本不合
0067c01: 於因緣。雖因被破轉執自覺於理難通。故復以云
0067c02: 何問也。二如來就執為破二。一破因義。二破
0067c03: 緣義。初。
0067c04: 佛言。汝言因緣吾復問汝。汝今因見見性現前。○此
0067c05: 見為復因明有見。因暗有見。因空有見。因塞有見。○
0067c06: 阿難。若因明有應不見暗。如因暗有應不見明。如是
0067c07: 乃至因空因塞同於明暗。
0067c08: 初牒執定因。汝言句總牒所執。吾復等定因見有。
0067c09: 正脈云。因見下應補明暗等字。言對境始現也。○
0067c10: 此見下總徵四義。因明有見者以明為生見之因。
0067c11: 餘准知。○阿難下破二例二。因明有者明為生見
0067c12: 之因。明去暗來生見之因已巳亡。無種求苗必無得
0067c13: 理。故云應不見暗。如因暗有等准知。如是乃至等。
0067c14: 又例上明暗以破因空因塞義也。二破緣義。
0067c15: 復次阿難。此見又復緣明有見。緣暗有見。緣空有見。
0067c16: 緣塞有見。○阿難。若緣空有應不見塞。若緣塞有應
0067c17: 不見空。如是乃至緣明緣暗同於空塞。
0067c18: 初總徵四義。緣明有見者以明為發見之緣。餘准
0067c19: 知。○阿難下破二例二。緣空有者空為發見之緣。
0067c20: 空為塞礙發見之緣已巳壞。離水發蓮亦無得理。故
0067c21: 云應不見塞。若緣塞有等准知。如是乃至等。又例
0067c22: 上空塞以破緣明緣暗義也。兼破轉執竟。
0067c23: 三總遣妄情。
0067c24: 當知如是精覺妙明非因非緣亦非自然。○非不自
0068a01: 然。○無非不非無是非是。○離一切相即一切法。
0068a02: 初牒遣。上雖因緣自然。二俱排擯。恐其尚未透脫
0068a03: 故教以當知。示以決定雙非也。精覺者不變之體。
0068a04: 妙明者隨緣之用。由有不變之體故非因非緣。由
0068a05: 有隨緣之用故亦非自然。此重牒遣詞。尤見其畢
0068a06: 竟非故。○非不句躡遣。恐聞雙非遂執非為是。故
0068a07: 躡遣云非不自然。謂若執不自然亦非。以攝用歸
0068a08: 體。隨緣中許有不變義故。此下亦應有非不因緣
0068a09: 之句。謂若執不因緣亦非。以從體起用。不變中許
0068a10: 有隨緣義故。文不具者。或是譯人脫漏。私見如是。
0068a11: 仍俟高明者教之。○無非下總遣。言非與不非固
0068a12: 不可說。是與非是亦不可說。故以兩無字而總遣
0068a13: 之。所謂遣之又遣以至無可遣也。○末二句結示。
0068a14: 恐上一切盡遣失善巧慧。故又扶之曰離一切相。
0068a15: 即一切法。兩一切皆指色空見聞等也。通稱曰法。
0068a16: 別狀為相。通別互具上下影略說故。云離云即者。
0068a17: 以一切諸法唯心所現。因眾生不了唯心妄生執
0068a18: 取。計有因緣自然等相。種種分別總屬論。故須
0068a19: 要離。謂於一切相上離於分別及執取故。既能於
0068a20: 一切相上離於分別執取。則一切法從緣無性。舉
0068a21: 體全真無庸更生揀棄。故須要即。謂即於一切法
0068a22: 上了達惟心所現義故。既能於一切法上了達惟
0068a23: 心所現。則凡有所說皆成利益。如說因緣為破外
0068a24: 計。說自然為拂權宗。說非因緣為顯不變義故。說
0068b01: 非自然為顯隨緣義故。說非不自然為顯隨緣中
0068b02: 即具不變之義。說非不因緣為顯不變中亦具隨
0068b03: 緣之義。是知菩薩攝生善巧諸佛御世方便皆由
0068b04: 證得離一切相。即一切法耳。四結斥分別。
0068b05: 汝今云何於中措心以諸世間論名相而得分別。
0068b06: ○如以手掌撮摩空。祇益自勞。空云何隨汝執
0068b07: 捉。
0068b08: 初正為結斥。由上重重拂遣。則知精覺妙明離名
0068b09: 絕相。非措心可得分別。故斥以云何於中云云。措
0068b10: 施也。謂於精覺妙明中施以妄想心也。以諸世間
0068b11: 等正是其措心處。世間者按相宗中有學者世間
0068b12: 權乘也。有非學者世間外道也。今說因緣固屬學
0068b13: 者論。仍說自然猶為非學者論。以都無實義
0068b14: 故。名相者因緣自然為名。權宗邪見為相。而得分
0068b15: 別四字連上云何等一氣念下。其徒勞無益之意
0068b16: 自見。言既屬論則無實義。名相愈繁而本體愈
0068b17: 晦。云何而得分別著也。○如以下仍以喻明。手掌
0068b18: 偶對喻論名相。撮摩摶揉喻分析辨別。言阿難
0068b19: 以名相分別覺緣。如愚人以手掌撮摩空。分別
0068b20: 覺緣徒增妄想。如撮摩空祇益自勞。覺緣不墮
0068b21: 名相云何以分別能得。如空本無形跡云何隨
0068b22: 執捉可取。法喻歷然可對。問。阿難所疑有二。一疑濫外性。二疑濫外宗。如
0068b23: 來惟釋次疑。不釋初疑者何也。答。外計冥性真常真我滿皆以自然為宗。宗既不實性亦非真。性既不
0068b24: 真。所說真常滿亦屬妄計。佛說覺緣斷不類此。是故濫性之疑不須更釋顯見超情
0068c01: 竟。十顯見離見二。一阿難以今昔相背為問。
0068c02: 二如來以權實不同為答。初。
0068c03: 阿難白佛言。世尊必妙覺性非因非緣。○世尊云何
0068c04: 常與比丘宣說見性具四種緣。○所謂因空因明因
0068c05: 心因眼。○是義云何。
0068c06: 初按定今破。上云精覺妙明。此云妙覺性。皆密指
0068c07: 真見。非因非緣如上所破。不言非自然者以是外
0068c08: 宗。今昔俱破故。因緣自宗昔立今破。欲有所問故
0068c09: 先按定。○世尊下怪疑昔說。常與比丘等指昔教
0068c10: 言。具四種緣者以昔教中有四緣生識之說。據此
0068c11: 則四緣生見已巳為錯解。況妙覺性又非見性可及。
0068c12: 是不惟鹿馬錯指兼亦象兔不分也。○所謂下具
0068c13: 列四緣。空明心眼。依小乘論。明空境作意根也。因
0068c14: 此生識似為確論。如目前不空不明固無所見。若
0068c15: 無心作意及無眼根者更不待言。至論見性盲暗
0068c16: 已巳許有見。不空可知。果其無心作意見更明朗。豈
0068c17: 同眼識必待緣生。是今昔所說原自不同。阿難不
0068c18: 知反疑相背。所謂愚法聲聞根識不分。信矣。末
0068c19: 句總以結問。是義者昔立今破之義。云何者謂云
0068c20: 何會通乃得不相背耶。二如來以權實不同為
0068c21: 答四。一直斥昔宗。二詳辯今教。三例破種疑。四
0068c22: 斥迷勉進。初。
0068c23: 佛言阿難。我說世間諸因緣相非第一義。
0068c24: 四緣生識阿難迷為生見。如來知其心粗且不與
0069a01: 分。但就語斥之。我說者仍指昔教。世間者總該情
0069a02: 器。此等皆以因緣和合妄有生故云諸因緣相。
0069a03: 蓋以佛未出世。邪師說法。謬謂無因及與邪因。賺
0069a04: 誤眾生深入邪見。佛既出世立正因緣。為對彼故
0069a05: 一時權說。故云非第一義。據此則縱屬因緣亦非
0069a06: 究竟。況妙覺性決定非因緣生。以今難昔豈所應
0069a07: 也。二詳辯今教二。一先辯離緣。二正辯離見。
0069a08: 初。
0069a09: 阿難。吾復問汝。諸世間人說我能見。云何名見云何
0069a10: 不見。阿難言。世人因於日月燈光見種種相名之為
0069a11: 見。若復無此三種光明則不能見。○阿難。若無明時
0069a12: 名不見者應不見暗。若必見暗。此但無明云何無見。
0069a13: ○阿難。若在暗時不見明故名為不見。今在明時不
0069a14: 見暗相。還名不見。如是二相俱名不見。○若復二相
0069a15: 自相陵奪非汝見性於中暫無。如是則知二俱名見。
0069a16: 云何不見。
0069a17: 初探定見緣。我為能見有生共執。今詰以云何名
0069a18: 見云何不見者為探其藉緣不藉緣故。答以因光
0069a19: 乃見無光不見者正顯其必藉緣也。此且約明緣
0069a20: 論藉。餘可例思。○阿難下對待顯離。正脈云。無明
0069a21: 便謂無見常情皆然。故躡此以應不見暗詰之。若
0069a22: 必見暗者顯決無不見故。此但無明云何無見者
0069a23: 顯所見雖無能見故在。其不藉緣之意亦自可見。
0069a24: ○阿難下兼防謬執。恐阿難謬執云。所言見者必須顯然見明。在暗之時既不
0069b01: 見明豈得稱見。故佛以若在暗時等防之意謂在暗不見明既名不見。
0069b02: 以此為例。則在明不見暗還名不見。如是則在暗
0069b03: 在明二相俱名不見。將一向冥冥豈理也哉。○若
0069b04: 復下結申正義。上說二俱不見。不過因謬反難。決無其理。故此乘其必悟而申其正
0069b05: 義焉意謂若復能知明暗二相自相陵滅。自相傾奪。
0069b06: 非是汝之見性於二相中暫時滅無。如是則在暗
0069b07: 在明二相俱名為見。云何不見耶。以此為例。則在
0069b08: 空在塞有心無心具眼不具此見一無所損矣。
0069b09: 二正辯離見問。既辯離緣。已巳足釋疑。今又辯離見其意何居。答。前斥權宗非第一義。要
0069b10: 必還他第一義乃可無詞。若見猶帶妄仍是第二。必兼妄見亦離。乃可稱第一義耳。
0069b11: 是故阿難汝今當知。見明之時見非是明。見暗之時
0069b12: 見非是暗。見空之時見非是空。見塞之時見非是塞。
0069b13: ○四義成就。汝復應知。見見之時見非是見。
0069b14: 初承示離塵。意謂以是二俱名見之故。阿難汝今
0069b15: 當知。既見明之時見性非是藉明。見暗之時見性
0069b16: 非是藉暗。以此為例。則見空之時見性非是藉空。
0069b17: 見塞之時見性非是藉塞。如是則一切不藉其離
0069b18: 塵獨立之體益可見矣。○四義下例示離見。四義
0069b19: 者即非明非暗等也。成就者謂其理不謬。一切無
0069b20: 能破故。以此為例。則見見之時見性非是藉見。義
0069b21: 自可了。故教以汝復應知云云。言見見者以見性
0069b22: 即是賴耶。乃真妄和合而成。今此中上見即真明。
0069b23: 下見即妄明。然既已巳和合。則真不復現而亦不能
0069b24: 見妄。若能以觀行力入流亡所。以至寂滅現前。則
0069c01: 真見現矣。真見既現。乃知起心動念即乖法體。是
0069c02: 為見於妄見。當此之時真明常自周。非是藉於
0069c03: 妄明故曰見非是見。佛以此義難明。故牒前四義
0069c04: 成就而例顯之。自下剖妄出真進退合明無非發
0069c05: 明此義。詳辯今教竟。三例破種疑。
0069c06: 見猶離見見不能及。云何復說因緣自然及和合相。
0069c07: 見猶離見者謂如上所說。妙明真見不但離緣猶
0069c08: 且離於見精中一分妄見。是則妄見尚不能及。況
0069c09: 夫因緣自然等相益不能及。故斥以云何復說等
0069c10: 也。和合下應有與不和合四宇。或譯者脫漏。觀後
0069c11: 阿難述未開處可知。問。和合與不和合阿難未說。
0069c12: 何故與已巳說並斥耶。答。此有二義。一者相關例言。
0069c13: 謂因緣與和合相關。自然與不和合相關。是則說
0069c14: 因緣者必說和合。說自然者必說不和合。故彼雖
0069c15: 未說為防言說。蓋取例斥之耳。二者例現破種。謂
0069c16: 因緣自然屬現行疑。是已巳說者。和合不和合屬種
0069c17: 子疑。是未說者。前雖未說後來必說。故兼帶言之。
0069c18: 蓋欲例前已巳破現行。盡破未破種子。科以例破種
0069c19: 疑者以此。四斥迷勉進。
0069c20: 汝等聲聞狹劣無識。不能通達清淨實相。吾今誨汝
0069c21: 當善思惟。為得疲怠妙菩提路。
0069c22: 汝等聲聞通指有學無學。局執因緣曰狹。兼惑自
0069c23: 然曰劣。由斯智無超脫慧乏明辯故曰無識。清淨
0069c24: 實相即是空如來藏。離諸論曰實相。中不容他
0070a01: 曰清淨。由無識故執諸法為實有。依實有而起
0070a02: 論。迷於清淨障乎實相故曰不能通達。此斥迷也。
0070a03: 吾今誨汝者教以捨權從實。棄邪取正。當善思惟
0070a04: 者思惟今之所說畢竟如何是離見之見。思到思
0070a05: 所不及處自有雲開月現時節。如是思惟方名為
0070a06: 善。既思惟已巳還須從性起修。精進無屈便是妙菩
0070a07: 提路。若稍有疲怠即滯中途。故以無得誡之。此勉
0070a08: 進也。按阿難所請。此之離見與上之超情乃是
0070a09: 彼明義。以情見皆屬無明。但有粗細之異。曰超。曰
0070a10: 離。真明自現前矣。正脈云。通上十科論之初科則顯其脫根脫塵然而靈光獨
0070a11: 耀。二科則顯其離身離境凝然而本不動搖。三科則顯其盡未來際究竟不滅。四科則顯其從無始來本
0070a12: 有不遺。五科則顯其無往無還挺物表。而常住。六科則顯其不雜不亂超象外以孤標。七科則顯其性元
0070a13: 自在能轉物而大小何局。八科則顯其體本混融譬一月而是非莫辨。九科則顯其諸情不墮遠越乎外
0070a14: 計權宗。十科則顯其自相已巳離轉入於純真無妄。顯見至此可謂顯之極矣。但究未說出如何見見而又
0070a15: 如何非見。故總科為帶妄顯真帶妄顯真竟
0070a16: 二剖妄出真正脈云。二種顛倒見妄如璞蘊玉。而見之真精如玉在璞。故帶妄顯真如
0070a17: 指璞說玉。雖珍貴非而粗石未剖。美玉未瑩此科剖妄出真如剖璞出玉。精瑩煥發矣二
0070a18: 一阿難並陳二請。二如來各為開示。初。
0070a19: 阿難白佛言。世尊。如佛世尊為我等輩宣說因緣及
0070a20: 與自然。諸和合相與不和合。心猶未開。○而今更聞
0070a21: 見見非見重增迷悶。○伏願弘慈。施大慧目。開示我
0070a22: 等覺心明淨。○作是語已巳。悲淚頂禮承受聖旨。
0070a23: 初述其未開。將述未開之疑先約已巳開者發起。故
0070a24: 云如佛世尊等。言世尊於超情科中已巳為阿難等
0070b01: 宣說因緣及與自然。二計俱非。此其所已巳開者。和
0070b02: 合與不和合。佛既未說爾時已巳有疑惑。此其所未
0070b03: 開者問。離見科末既已巳相關帶言。何必更問。答。語略未詳耳。又此中已巳開未開稍欠眉目。一往觀之。
0070b04: 似是望佛通拂四相。然因緣自然前已巳詳破。何必重拂。或譯人略失檢校。若將諸字易為而字。則妥協矣。
0070b05: ○而今下陳其迷悶。言心猶未開已巳是迷悶。更聞
0070b06: 見見之時見非是見。又添一層迷悶故曰重增。○
0070b07: 伏願下并請開示。伏願者伏俯願望。弘慈者無盡
0070b08: 之慈。即哀懇重說之意。正脈云。慧目觀空者也。佛
0070b09: 啟清淨實相。而阿難又乞慧目。則此下圓發空如
0070b10: 來藏無疑矣。開謂開其未開。示謂釋其迷悶。正脈
0070b11: 云。纖疑在念則覺不明淨。是須釋迷悶而開未開。
0070b12: 夫然後覺心無不明淨矣。○作是下悲禮承旨。悲
0070b13: 淚者感佛慈悲。傷己巳愚迷也。頂禮者一心歸命五
0070b14: 體翹勤也。息慮凝神己巳待教故曰承受聖旨。阿
0070b15: 難並陳二請竟。二如來各為開示二。一釋其
0070b16: 迷悶。二開其未開。初阿難雖並陳二請。而迷悶情急故先釋之二
0070b17: 一斥迷許示。二剖見釋迷。初。
0070b18: 爾時世尊憐愍阿難及諸大眾。將欲敷演大陀羅尼
0070b19: 諸三摩提妙修行路。○告阿難言。汝雖強記但益多
0070b20: 聞。於奢摩他微密觀照心猶未了。汝今諦聽。○吾當
0070b21: 為汝分別開示。亦令將來諸有漏者獲菩提果。
0070b22: 初經家敘意。憐愍者矜其愚迷。感其誠懇也。阿難
0070b23: 迷悶等輩皆同。故佛憐愍亦及大眾。大陀羅尼指
0070b24: 後歷談三如來藏。梵語陀羅尼此云總持。謂總一
0070c01: 切法持無量義。故有多字一字無字之別。多字者
0070c02: 如下頂光所說。一字者如密部唵字吽字等。無字
0070c03: 者如圓覺云。有大陀羅尼名為圓覺。今取無字。以
0070c04: 三如來藏亦同圓覺。即是總持。依之而起觀行即
0070c05: 是諸三摩提。如後二十五聖所陳。依之而立行位
0070c06: 即是妙。修行路。如後五十五位所歷。自下酬二請
0070c07: 後便為開敷展演。故云將欲。預示於此。為顯領見
0070c08: 是心為彼之初方便故。○告阿下斥迷誡聽。記識
0070c09: 則心恒外馳。雖強無功故曰但益多聞。以無益於
0070c10: 定也。正以無益於定。所以奢摩觀照心猶未了。奢
0070c11: 摩他此云止。以寂靜為義。正當寂靜時。自覺六根
0070c12: 門頭本有一段光明。昭昭不昧。義言觀照揀非起
0070c13: 心對境能所熾然故以微密稱之。能了此者始信
0070c14: 自心有如來密因。以縱至成佛不離此故。如來斥
0070c15: 以心猶未了者。顯菩提涅槃尚在遙遠。以此既未
0070c16: 了況曰三摩禪那。益無庸問矣。教以諦聽者示將
0070c17: 為說故。○吾當下利益現未。分別開示者謂分別
0070c18: 見見非見之義。開示奢摩觀照以利現會也。亦令
0070c19: 將來等謂展轉流通。利及後世以至盡際也。諸有
0070c20: 漏者通指具縛凡夫。亦兼有漏二乘。獲菩提果者
0070c21: 謂既聞見見非見。依奢摩而獲微密觀照。自不至
0070c22: 永沉生死終滯斷果矣。斥迷許示竟。
0070c23: 二剖見釋迷三。一雙標二見。二各舉易例。三進
0070c24: 退合明。初。
0071a01: 阿難。一切眾生輪迴世間由二顛倒分別見妄。當處
0071a02: 發生當業輪轉。○云何二見。一者眾生別業妄見。二
0071a03: 者眾生同分妄見。
0071a04: 初指輪出由。正脈云。一切眾生不止凡夫。亦兼小
0071a05: 聖輪迴世間不止七趣分段。亦兼二乘變易。以此
0071a06: 是凡小俱迷之境。而結尾期在圓滿菩提不生滅
0071a07: 性故。二顛倒者即於同別二境上所起執著見也。
0071a08: 良以同別二境本屬唯心所現。眾生不了執為心
0071a09: 外。故曰顛倒。以顛倒故於中立自立他。故曰分別。
0071a10: 此即真見中一分妄見。故曰見妄。由此於彼當同
0071a11: 分境處越分追求。展轉發生別業而為異世之因。
0071a12: 又復於彼當別業境中非理愛染。住復輪流轉變
0071a13: 而成當來之果。因果循環周而復始。此生界所以
0071a14: 不盡。輪迴所以不息也。而處之與業俱言當者。各
0071a15: 有深意。言當處者顯是自心所現。當業者顯是自
0071a16: 業所招。非離自心自業外別有境故。○云何下徵
0071a17: 起標列。同分即同分境也。灌頂疏引瑜伽論。指三
0071a18: 千世界以是眾生共業所感。貴賤人畜相依而住
0071a19: 名為同分。今經則不惟依報亦兼正報。不惟此界
0071a20: 亦兼十方。以後文明言諸有漏國及諸眾生故。於
0071a21: 此不了唯心執為實有。即是妄見。別業即別業境
0071a22: 也。依灌頂疏引瑜伽論。指眾生自身以是各隨己巳
0071a23: 業。貴賤苦樂不同飛走鱗甲類別名為別業。今經
0071a24: 則不唯根身亦兼器界。不唯身之所到亦兼目之
0071b01: 所及。以後文明言以目觀見山河國土及諸眾生
0071b02: 故。於此不了唯業執為實有。亦是妄見。大抵別業
0071b03: 境唯約現在。以是宿業所招。現在依止受用各有
0071b04: 分齊之不容紊故。同分境亦兼過未。以是無始惑
0071b05: 現。今雖不得依止。不得受用。過去未來一定有分。
0071b06: 非彼一二之所能私故。雙標二見竟。
0071b07: 二各舉易例二。一易知別業。二易知同分。初
0071b08: 三。一徵舉能所。二就所辯偽。三結示正義。初。
0071b09: 云何名為別業妄見。○阿難。如世間人目有赤眚。夜
0071b10: 見燈光別有圓影五色重疊。
0071b11: 云何句徵起。上既先標別業。釋亦應爾。故先徵也。
0071b12: ○阿難下舉例。良以別業妄見有易知者。有難知
0071b13: 者。此先舉易知者為能例。故云如也。世間人目有
0071b14: 赤眚例眾生依真見而有妄見也。由赤眚故夜見
0071b15: 燈有圓影。例眾生由妄見故於迷位中見同分境
0071b16: 上有別業境也。別業境類分色等五塵。故又以五
0071b17: 色重疊例之。是則人例一切眾生。目例真見。眚例
0071b18: 妄見。夜例迷位。燈光例同分境。圓影重疊例別業
0071b19: 境。下可准思。二就所辯偽二。一即燈即見辯。
0071b20: 二離燈離見辯。初二。一雙徵即燈即見。二詳
0071b21: 辨二俱不成。初。
0071b22: 於意云何。此夜燈明所現圓光。為是燈色為當見色。
0071b23: 能例之法準上。唯見字約眚見例妄見也。此夜燈
0071b24: 明所現圓光。例迷位中同分境上重現別境。問以
0071c01: 為是燈色。為當見色者。例別業境為是同分境上
0071c02: 實有為當別業見中實有耶。二詳辯二俱不成。
0071c03: 阿難。此若燈色。則非眚人何不同見。而此圓影唯眚
0071c04: 之觀。○若是見色。見已巳成色則彼眚人見圓影者名
0071c05: 為何等。
0071c06: 初辯即燈不成復二。此若句牒即燈。則非下辯不
0071c07: 成。言非眚不見唯眚之觀。顯圓影非燈上實有。用
0071c08: 此為例。明知別業境非同分境上有矣。○若是下
0071c09: 辯即見不成亦二。若是句牒即見。見已巳下辨不成。
0071c10: 言見已巳成色。應不名見。故難以名何。顯既各有體
0071c11: 知圓影非眚見上實有。用此為例。明知別業境非
0071c12: 別業妄見有矣。即燈即見辨竟。
0071c13: 二離燈離見辯捨即執離勢所必至。故對以立破。
0071c14: 復次阿難。若此圓影離燈別有。則合傍觀屏帳几筵
0071c15: 有圓影出。○離見別有應非眼矚。云何眚人目見圓
0071c16: 影。
0071c17: 初辯離燈不成復二。若此二句牒離燈。則合下辨
0071c18: 不成。言既離燈有何必燈上方見。故難以屏張几
0071c19: 筵應有影出。意以彼等不出。顯圓影非離燈有體。
0071c20: 用此為例。則別業境非離同分境別有可知。○離
0071c21: 見下辯離見不成亦二。離見句牒離見。應非下辯
0071c22: 不成。言眚見託於眼根。既離眚見并眼亦離。故難
0071c23: 以應非眼矚。云何句正見其必用目見。既用目見
0071c24: 知圓影非離見有體。用此為例。則別業境非離別
0072a01: 業見自有亦可知。就所辯偽竟。三結示正義三。
0072a02: 一法說。二喻明。三結合。初。
0072a03: 是故當知色實在燈。見病為影。影見俱眚。見眚非病。
0072a04: 終不應言是燈是見於是中有非燈非見。
0072a05: 是故當知者。承上言以是四義推求俱不可得之
0072a06: 故。當知別有正義可申也。色實在燈見病為影者。
0072a07: 為猶作也。言圓影之色實在燈上但非實有。乃眚
0072a08: 見病目所作之影。例別業境。實在同分境上亦非
0072a09: 實有。乃別業妄見所現似境耳。影見俱眚者言此
0072a10: 影既屬病作。則合圓影與眚見俱係淨目眚相。例
0072a11: 別業境與別業見同為真見妄相。故前文以見與
0072a12: 見緣同為空華也。見眚謂能見此俱眚者。就能例
0072a13: 中且指根言。謂隨順世俗皆以根是有知。自知有
0072a14: 眚即是見眚。此乃常時淨目故云非病。所例中謂
0072a15: 能見妄見者自是真見。非是妄見。前文云。見見之
0072a16: 時見非是見者以此。終不應言者深戒之詞。謂決
0072a17: 定不應作是說也。言既知見眚非病惟有淨目獨
0072a18: 存。若更於中說是燈說是見。纔聞是義不成。又復
0072a19: 於中說非燈說非見。其猶接斷風無可憑據。故
0072a20: 不應也。所例中言既知見見非見。惟有真見獨存。
0072a21: 若更於中說因緣說和合。纔聞因緣和合不成。又
0072a22: 復於中說自然說不和合等。總屬妄情計度無有
0072a23: 實義。前文云。見猶離見見不能及。云何復說因緣
0072a24: 自然等者以此。二喻明。
0072b01: 如第二月非體非影。何以故。第二之觀所成故。諸
0072b02: 有智者。不應說言此根元是形非形離見非見。
0072b03: 第二月喻燈輪。非體者非是真月實體。非影者非
0072b04: 是水中月影。蓋言其本無所有喻燈輪之妄。若
0072b05: 依古德約見體月影對釋。似與下科相背。以下文
0072b06: 不唯不許言是。並非亦不可說故。何以句徵。第二
0072b07: 下釋。言正唯成。所以非體亦非影也。此根元
0072b08: 指淨目說。言不惟二月本無亦是妄。唯淨目是
0072b09: 其根元。若更於淨目上說是形非形說離見非見
0072b10: 者。非愚即狂。凡諸有智之人必不類此。故云不應
0072b11: 言也。此中形即月形喻燈光。見即見喻眚見。是
0072b12: 之一字雙貫形與非形。離之一字雙貫見與非見。
0072b13: 其意以是形喻即燈。是非形喻離燈。離見喻離眚
0072b14: 見。離非見喻即眚見。智者不說。喻前終不應言。蓋
0072b15: 前以易知例難知。此復以最易知者喻易知耳。
0072b16: 三結合。
0072b17: 此亦如是。目眚所成。今欲名誰是燈是見。何況分別
0072b18: 非燈非見。
0072b19: 此指燈輪。亦如是者謂亦如二月是也。目眚所成。
0072b20: 合二月乃所成故。今欲名誰等者。言既知目眚
0072b21: 所成。則輪眚皆妄惟淨目獨存。欲以名誰是燈名
0072b22: 誰是見。謂二俱無所指也。是則是燈是見尚不可
0072b23: 說。何況分別非燈非見益不可說。此即合前諸有
0072b24: 智者不應說言此根元是形非形等也。然如來
0072c01: 既以二月喻燈輪。以燈輪例別境。則不了別境者
0072c02: 當觀燈輪。不了燈輪者當觀二月。即二月之非有
0072c03: 了燈輪之無實。即燈輪之無實悟別境之妄。境
0072c04: 既是妄見亦非真。識此非真是名見見。能見見者
0072c05: 自非是妄。故前云見見之時見非是見。而後云覺
0072c06: 所覺眚覺非眚中。前後關楗盡在於此矣。正脈云。以此眚
0072c07: 影為例即有兩重易知。一者易知其為別業。以於燈輪明知其為自己巳獨見之境。二者易知其為妄見。以
0072c08: 又明知燈輪非實有也易知別業竟。二易知同分三。一
0072c09: 徵舉洲國。二例明所見。三略顯妄。初。
0072c10: 云何名為同分妄見。○阿難。此閻浮提除大海水中
0072c11: 間平陸有三千洲。○正中大洲。東西括量大國凡有
0072c12: 二千三百。其餘小洲在諸海中其間或有三兩百國。
0072c13: 或一或二。至於三十四十五十。
0072c14: 初徵起。易知別業已巳明。易知同分應說。故次徵也。
0072c15: ○阿難下舉洲。正脈云。大海即七金山外鹹水海
0072c16: 也。平陸即無水地。水環陸地曰洲。一大餘小數有
0072c17: 三千。此須彌之南一面洲也。○正中下舉國。復二。
0072c18: 一大洲國數。正中大洲者。三千洲內此洲最大。又
0072c19: 居正中。蓋即迦毗羅國及周維諸國所依洲也。大
0072c20: 國凡有等者先舉大國。其餘下小洲國數。觀餘之
0072c21: 一字亦皆散布於大洲之外者也。本在一海各有
0072c22: 方隅故以諸海名之。其間者一洲之間。或者不定
0072c23: 之詞。謂或有一洲唯三百國。或有一洲惟二百國
0072c24: 也。或一者或唯一國。約最小之洲。或二者或有兩
0073a01: 國。約次小之洲。三四五十皆各據一洲為言。然此
0073a02: 等雖屬同分尚非所取之例。但為敘出洲國。為下
0073a03: 科作源本耳。二別明所見。
0073a04: 阿難。若復此中有一小洲只有兩國。唯一國人同感
0073a05: 惡緣。則彼小洲當土眾生諸一切不祥境界。或見
0073a06: 二日。或見兩月。其中乃至暈適珮玦彗孛飛流負耳
0073a07: 虹霓種種惡象。
0073a08: 若復此中者即上文所敘洲國之中。有一小洲者
0073a09: 即上文所敘次小之洲。多不至三少不住一故曰
0073a10: 只有兩國。必取兩國者唯一國不顯妄故。兩國同
0073a11: 感亦不顯妄。故曰唯有一國。同感惡緣者謂共行
0073a12: 不善。同感之以惡業因緣致天垂應也。當土者即
0073a13: 同感惡緣之土。感既惟惡應自非休。故諸不祥。
0073a14: 不祥境界類含多種。故云一切。此總標也。或見二
0073a15: 日等乃各別明之。孔子曰。天無二日。民無二王。既
0073a16: 見二日兩月自非吉祥之兆。如夏桀亡時兩日并
0073a17: 照是也。雜氣環繞曰暈。黑氣薄蝕曰適。白氣在旁
0073a18: 相連如衡璜曰珮。中斷如半環曰玦。此亦日月
0073a19: 象。如漢高祖圍於平城月暈七重。藥師經日月薄
0073a20: 蝕名列七難。餘可知矣。正脈云。星芒偏指曰彗。芒
0073a21: 氣四出曰孛。橫去曰飛。下注曰流。此皆星辰災象。
0073a22: 如宋襄公時星隕如雨。秦始皇時彗星四現。即藥
0073a23: 師經亦云星宿變怪難也。夾日而成負耳。映日而
0073a24: 現虹蜺。又在上為負。在旁為耳。明者為虹。暗者為
0073b01: 蜺。又負耳月亦或有。如諸侯謀叛月生牙爪。虹蜺
0073b02: 唯對日出。如朝現則西。暮現則東。此陰陽象也。
0073b03: 災象尚多總屬不善。故以種種惡象該之。然此惡
0073b04: 象。明知其是當土眾生惡緣所現。例後閻浮提三
0073b05: 千洲乃至十方有漏依正皆由眾生同惑所現總
0073b06: 一妄。唯是妄見而已巳。三略顯妄。
0073b07: 但此國見。彼國眾生本所不見。亦復不聞。
0073b08: 此見彼不見者。如春秋傳。魯哀公六年楚有雲如
0073b09: 赤烏夾日以飛三日。杜預註。雲在楚上惟楚見之。
0073b10: 禍當王身不及他國。又魯昭公二十六年。齊有彗
0073b11: 星。杜預註。彗出齊之分野而不出魯。故魯不見。亦
0073b12: 復不聞者。言此國眾生縱或不見亦必得聞。若彼
0073b13: 國則并聞亦無。以無感業故。然既同一天象。此有
0073b14: 彼無。其為妄見明矣。正脈云。然此亦有兩重易知。一者易知其為同分。以其明
0073b15: 知與舉國同見也。二者易知其為妄見。以又明知他國不見也各舉易例竟
0073b16: 三進退合明二。一總標例法。二依法例明。初。
0073b17: 阿難。吾今為汝以此二事進退合明。
0073b18: 吾今為汝等謂許以例明也。以此二事者。謂以此
0073b19: 易知二事與難知二事文雖不顯難易。義必具耳。
0073b20: 進退合明古釋多舛。正脈立義雖精。而穿鑿過當。
0073b21: 今則但就經文自具之進退釋之。蓋進者進前易
0073b22: 知。例後難知。退者退後難知。合前易知。此例合顯
0073b23: 自有發明。至下分科自見。二例法例明二。一
0073b24: 例明別業。二例明同分。初三。一進易例難。二
0073c01: 退難合易。三警釋迷悶。初二。一取前易知。二
0073c02: 進例難知。初。
0073c03: 阿難。如彼眾生別業妄見。矚燈光中所現圓影。雖現
0073c04: 似境終彼見者目眚所成。眚即見勞非色所造。然見
0073c05: 眚者終無見咎。
0073c06: 如彼句指前目有赤眚者言。赤眚自招故屬別業。
0073c07: 見境不真故屬妄見。此易知也。矚通能所上妄見
0073c08: 為能矚。下燈光圓影為所矚故。雖現似境者。言圓
0073c09: 影雖在燈現。但是似境非實有也。終者究竟義。言
0073c10: 既非實有云何現見。至究彼所以見者全是目眚
0073c11: 所成。前云色實在燈見病為影者即此。勞字即指
0073c12: 圓影。以眚目難見。強見成勞。圓影斯現故。而言眚
0073c13: 即見勞者。謂有眚之人即見如斯勞相。此重以申
0073c14: 明目眚所成義也。色指地水火風。能造一切。而言
0073c15: 非色所造者。謂眚見似有淨眼觀之實無。此重以
0073c16: 申明雖現似境義也。又非色所造者全託眚見。是
0073c17: 則合影與見俱為淨目眚相。前云影見俱眚者即
0073c18: 此。言見眚者指淨目言。謂隨順世俗皆以根是有
0073c19: 知。自知有眚即是見眚。見咎即是眚病。而言終無
0073c20: 者。謂不能見眚之人以有眚故。將謂目病。今既見
0073c21: 眚則眚自是病。而淨目終無有病。前云見眚非病
0073c22: 者即此。是知此科全是取前易知別業中義。蓋為
0073c23: 將前所說取之於此。以備進例也。
0073c24: 二進例難知取已巳說例未說。如人入宅從前向後故為進也。
0074a01: 例汝今日以目觀見山河國土及諸眾生。
0074a02: 例者比例。謂以前易知。比例難知。俾難知者亦成
0074a03: 易故。目見亦該耳聞。言不唯足所踐履。身所受用。
0074a04: 大凡目之所見。耳之所聞。皆為別業。如舍衛九億
0074a05: 家。或見佛。或聞名。或不見不聞。豈非感佛之業深
0074a06: 淺有無各別不同乎。山河國土依報境也。及諸眾
0074a07: 生正報境也。依報有遠有近。正報有親有。人但
0074a08: 知近者親者為別。而不知遠者者於中亦有別
0074a09: 業。故總以眚見燈輪例之。進易例難竟。
0074a10: 二退難合易以現說合前說。如人出宅自後翻前故為退也。
0074a11: 皆是無始見病所成。見與見緣似現前境。元我覺明
0074a12: 見所緣眚。覺見即眚本覺明心覺緣非眚。
0074a13: 皆是者無不是也。無始見病即指別業妄見。成謂
0074a14: 作成。言如上所說依正。雖在同分境上然非實有。
0074a15: 究竟而論。皆是無始已巳來別業妄見之所作成。此
0074a16: 即退合雖現似境終彼見者目眚所成義也。見字
0074a17: 仍指妄見。見緣仍指依正。依正非實故云似現前
0074a18: 境。是則見下應逗。與者并也。見緣似現前境。宜相
0074a19: 連為句。必言似現者顯其全託妄見。是則合境與
0074a20: 見同為真見中眚病。故云元我覺明等也。此中元
0074a21: 我覺明應連下四字為句。蓋覺明見指本覺妙明
0074a22: 真見。所緣眚通指見之與境。言見之與境同為真
0074a23: 見眚病。唯真見能見此故稱所緣。此即退合眚即
0074a24: 見勞非色所造及影見俱眚義也。覺見即眚句重
0074b01: 釋上義。言見之與境同稱為眚者。以覺無二真。既
0074b02: 為真覺所見即名為眚。本覺明心純真見體也。純
0074b03: 真見體。能覺所緣之眚自不墮於眚中。故云覺緣
0074b04: 非眚。此即退合然見眚者終無見咎義也。
0074b05: 三警釋迷悶。
0074b06: 覺所覺眚覺非眚中。此實見見。云何復名覺聞知見。
0074b07: ○是故汝今見我及汝并諸世間十類眾生皆即見
0074b08: 眚。非見眚者彼見真精。性非眚者故不名見。
0074b09: 初牒前釋悶。覺所覺眚者謂真覺覺於所覺眚時。
0074b10: 覺非眚中者謂真覺自不墮於眚中。此即牒前本
0074b11: 覺明心覺緣非眚義也。此實見見者。謂此中覺所
0074b12: 覺眚實即我前所說真見見於妄見。然覺非覺眚
0074b13: 時真覺既不墮於眚中。見於妄見時真見自不墮
0074b14: 於妄見。故曰云何復名等。言不得復名為見也。覺
0074b15: 聞知見名異體同。故兼帶言之。此即釋前重增迷
0074b16: 悶意也。○是故下指現令悟。是故汝今者。承上義
0074b17: 指現前也。正脈云。見我者觀佛相好也。故知自惑
0074b18: 未除雖觀佛勝相亦是眚影。及汝者指阿難自身
0074b19: 也。世間即山河國土。十類即十種異生。合能見與
0074b20: 所見同為無明幻出。故云皆即見眚。見眚謂妄見
0074b21: 眚病也。非見眚者謂其非是能見眚之真體。此教
0074b22: 以悟妄也。彼見真精乃指能見眚之真體。是為真
0074b23: 性。無關妄眚故曰性非眚者。此教以悟真也。末句
0074b24: 乃結會前語。佛意正以是真性非妄眚。是故前來
0074c01: 不許復名為見。由此觀之則一切依正。無論勝劣
0074c02: 遠近親。凡目之所見耳之所聞等。均為別業所
0074c03: 招唯是妄。真如燈輪。若更執為實有則是妄見
0074c04: 不了。由不了故必至非理愛染。由愛染故生生世
0074c05: 世。不能出離。前文所謂當業輪轉者以此。若復知
0074c06: 是業現頓息執持。妄見既了愛染亦除。唯憑願力
0074c07: 受生。不隨結業輪轉。此則於別業境中得解脫身。
0074c08: 於別業見中得清淨見矣。例明別業竟。
0074c09: 二例明同分三。一進易例難。二退難合易。三誡
0074c10: 令取證。初三。一取前易知。二詳顯妄。三進
0074c11: 例難知。初。
0074c12: 阿難。如彼眾生同分妄見。例彼妄見別業一人。
0074c13: 彼眾生指上同感惡緣者言。惡緣共造故屬同分。
0074c14: 見境不實故屬妄見。此易知同分也。例彼妄見等
0074c15: 者轉取例於易知別業。蓋由前來易知同分中顯
0074c16: 妄文略。如云但此國見。彼國眾生本所不見等易知別業中顯妄義
0074c18: 例。乃為借易知別業之妄顯出易知同分之
0074c19: 妄。然後進例難知不費詞而自明。二詳顯妄。
0074c20: 一病目人同彼一國。彼見圓影眚妄所生。此眾同分
0074c21: 所見不祥。同見業中瘴惡所起。俱是無始見妄所生。
0074c22: 言上以易知同分轉取例於易知別業者。由彼一
0074c23: 病目人所見之境同彼一國之人所見之境一類
0074c24: 妄故也。彼見圓影眚妄所生前已巳詳顯其妄。此
0075a01: 眾同分所見不祥。即同彼見圓影。同見業中瘴惡
0075a02: 所起。即同眚妄所生。既事義相類不須更為詳顯
0075a03: 而妄明矣。文中言同分所見者謂大家共見之
0075a04: 境。同見業中瘴惡所起者謂同造見境之業於中
0075a05: 自有災癘不善之氣。故云瘴惡。由斯上干天怒現
0075a06: 諸不祥。故云所起。末句乃依枝尋根之論。言上來
0075a07: 一人所見眚影多人所見象雖同一妄。且約
0075a08: 枝末言之。若尋其根本俱是無始真見中一分妄
0075a09: 見所生。良以真見即是真心。妄見即是無明。真妄
0075a10: 和合而有業識。有業識即有見相二分。由見相二
0075a11: 分復分別業同分。由別業同分展轉現起眚影
0075a12: 象。故曰俱是無始等。必言此者。一則顯其妄之
0075a13: 至例後難知。一則顯其同出無明教令頓斷。拔其
0075a14: 本而枝末自盡矣。三進例難知。
0075a15: 例閻浮提三千洲中兼四大海。娑婆世界并洎十方
0075a16: 諸有漏國及諸眾生。
0075a17: 上文以易知同分取例於易知別業。且又顯其同
0075a18: 出無明。已巳知其為妄之至。故躡之以進例難知。
0075a19: 閻浮提等即難知同分也。三千洲既在閻浮。應屬
0075a20: 須彌南面海中而云兼四大海者則盡該三洲。合
0075a21: 此通為一四天下。如此數至一千則為小千。小千
0075a22: 數至一千則為中千。中千數至一千則為大千。由
0075a23: 三次言千名為三千大千世界。便是一娑婆國。乃
0075a24: 釋迦一佛所化之境。洎及也。并及十方者兼於東
0075b01: 西南北四維上下諸佛化境言之。諸有漏國者。總
0075b02: 上娑婆十方。同為無明現起故云有漏。此為依報。
0075b03: 末句乃正報也。既兼異域誰信同分。無始成立誰
0075b04: 信妄。故以兩重易知者而比例之。進易例難竟。
0075b05: 二退難合易。
0075b06: 同是覺明無漏妙心。見聞覺知妄病緣。和合妄生。
0075b07: 和合妄死。
0075b08: 總上若依若正萬殊一本故云同是覺明者本覺
0075b09: 妙明純真之性也。體惟不變故曰無漏。用能隨緣
0075b10: 故曰妙心。即此便是真見。此退合一國人心。易知
0075b11: 中雖不顯心義則必有。以惡緣從心造故。見聞覺
0075b12: 知即指妄見。以真唯一體無四名故。此乃以真見
0075b13: 起於妄見。退合一國人心同感惡緣義也。妄病
0075b14: 仍指妄見。以妄見即真見之妄病故。緣字乃指
0075b15: 依正。以是妄病見上現起所緣境故。此以所緣
0075b16: 依正退合諸不祥等義也。和合妄生者。不了唯
0075b17: 心於中越分追求名為和合。由和合故遂致攬為
0075b18: 別業。於無生中受生故曰妄生。故業未畢新業復
0075b19: 造亦是和合。新業既成故報將盡遂致業牽識走
0075b20: 於無死中受死故曰妄死。此以妄受生死退合此
0075b21: 見彼不見等義也。三誡令取證。
0075b22: 若能遠離諸和合緣及不和合。則復滅除諸生死因。
0075b23: 圓滿菩提不生滅性。清淨本心本覺常住。
0075b24: 諸和合緣固為分段之因。若不了唯心。縱不和合
0075c01: 仍招變易之果。故須二俱遠離方能滅除生死因
0075c02: 也。言遠離者知是唯心頓銷妄見。不趣不避。不趣
0075c03: 故離和合緣。除分段因。不避故離不和合。除變易
0075c04: 因。二因既滅。二死永亡。智斷一時究竟。故曰圓滿
0075c05: 菩提不生滅性。不生滅性。即該斷果自是如金出愈煉愈
0075c06: 精。故曰清淨本心本覺常住。由此觀之。則一切依
0075c07: 正無論見與不見聞與不聞但屬有漏均為同惑
0075c08: 所現。皆如災象不實。若乃妄見不了越分追求必
0075c09: 至攬為別業。成異世因。前文所謂當處發生者以
0075c10: 此。然既知是惑現勿更執持。追求都盡。怕怖亦空。
0075c11: 乘願行以彌綸。延劫海而嚴淨。此則於同分境中
0075c12: 得自在力。於同分見中得無礙眼矣。釋其迷悶竟
0075c13: 二開其未開正脈云。前阿難先述未開後述迷悶。而佛先與釋迷悶者先其所急也。今
0075c14: 迷悶已巳釋。次應開其未開矣。愚謂此復有意。以眾生所以不能遠離和合與不和合者。皆由未悟本覺妙
0075c15: 明非和合不和合義。若果其能悟。自不與妄境和合。亦無不和合想。是知此科雖為遠。釋前疑。亦近承上
0075c16: 文。以示遠離法耳二。一據詞牒意。二依迷為開。初。
0075c17: 阿難。汝雖先悟本覺妙明性非因緣非自然性。而猶
0075c18: 未明如是覺元非和合生及不和合。
0075c19: 前阿難請詞中云。如佛世尊為我等輩宣說因緣
0075c20: 及與自然。自述已巳悟也。如來據此故云汝雖先
0075c21: 悟等。又請詞中云。諸和合相與不和合心猶未開。
0075c22: 自述尚迷也。如來據此故云而猶未明等。
0075c23: 二依迷為開二。一先破和合。二次破俱非。初
0075c24: 二。一破和義。二破合義。初三。一就塵問和。
0076a01: 二詳破和明。三例破餘義。初。
0076a02: 阿難。吾今復以前塵問汝。○汝今猶以一切世間妄
0076a03: 想和合諸因緣性而自疑惑。證菩提心和合起者。○
0076a04: 則汝今者。妙淨見精為與明和。為與暗和。為與通和。
0076a05: 為與塞和。
0076a06: 初示以問法。復以塵問者例前法故。以前破因緣
0076a07: 等皆以前塵問也。良由見對塵顯離塵無可憑故。
0076a08: ○汝今下按定妄惑。猶字有怪責意。言和合與因
0076a09: 緣相關。前既破因緣則和合亦應無疑。故以猶疑
0076a10: 等而怪責之。一切世間者。既破和合且約學者世
0076a11: 間言之。和合言妄想者。以真見本非和合但妄想
0076a12: 計有耳。正破和合兼帶因緣者。益見其有相關之
0076a13: 義。證菩提心即指真見。以是如來密因故也。由來
0076a14: 不變非和合起。故責其而自疑惑。○則汝下先問
0076a15: 和義。已巳經剖顯。故稱妙淨見精為與明和等。逐一
0076a16: 問過乃可以施破故。二詳破和明。
0076a17: 若明和者。且汝觀明當明現前何處雜見。見相可辯
0076a18: 雜何形像。○若非見者云何見明。若即見者云何見
0076a19: 見。○必見圓滿何處和明。若明圓滿不合見和。○見
0076a20: 必異明雜則失彼性明名字。雜失明性和明非義。
0076a21: 初約和相以破。意謂凡言和者必有和相可辯。如
0076a22: 朱和粉粉中必雜赤色。故即就觀明難之。當明二
0076a23: 句對明塵以索和相。見相二句例明塵而防混。應
0076a24: 言所見之相如青黃赤白等。既分明可辯雜亦應
0076b01: 爾。故難以雜何形像。○若非下約和義以破。意謂
0076b02: 凡言和者必有義之可尋。故雙約非見即見而難
0076b03: 問之。非見謂明與見異也。異體則兩不相遇。故難
0076b04: 以云何見明。今既見明是初無相離之義。即見者
0076b05: 明與見一也。一體則全明成見。故難以云何見見。
0076b06: 今既非見見是後無相即之義。蓋必先離後即方
0076b07: 可說和。今既二無豈有和義耶。○必見下約和體
0076b08: 以破。意謂凡言和者必二體各虧其半方可容和。
0076b09: 汝今自覺見之與明各有所虧乎。必其見性圓滿
0076b10: 向何處和明。若其明塵圓滿是又不合容見與
0076b11: 之相和。此如來明知二俱周故為難問耳。○見
0076b12: 必下約和名以破。意謂凡言和者必當壞其本名。
0076b13: 如水既和土轉名為泥。不復名水與土。故以見必
0076b14: 異明等而難問之。言未和之時見是見。明是明。見
0076b15: 性必異於明塵。既已巳和雜則見固非見。明亦非明。
0076b16: 應當失彼性明名字。既因雜而失性明名字。若更
0076b17: 說見性和明者非其義矣。三例破餘義。
0076b18: 彼暗與通及諸塞亦復如是。
0076b19: 若一一俱破但換塵中一字。義皆取例於上。故云
0076b20: 亦復如是。破和義竟。二破合義問。和義合義云何揀別。答。和如
0076b21: 水土和泥。合如函蓋相合。一則不可分。一則務相對也三。一就塵問合。二
0076b22: 詳破合明。三例破餘義。初。
0076b23: 復次阿難。又汝今者。妙淨見精為與明合。為與暗合。
0076b24: 為與通合。為與塞合。
0076c01: 亦逐一問過然後破也。二詳破合明。
0076c02: 若明合者。至於暗時明相已巳滅。此見即不與諸暗合。
0076c03: 云何見暗。○若見暗時不與暗合與明合者。應非見
0076c04: 明。○既不見明云何明合。了明非暗。
0076c05: 初正破合明。意謂凡言合者必如函蓋相合。若見
0076c06: 與明合者如圓蓋合於圓函。暗時明滅如以方函
0076c07: 而易去圓函。此見即不與諸暗合如圓蓋即不與
0076c08: 方函合也。不合則相背。相背則不見。故難以云何
0076c09: 見暗。○若見下兼防謬計。恐謬計云。前見明時實與明合。今雖見暗不
0076c10: 與合。故以此防意謂若見暗時不與暗合者。是見時不合
0076c11: 矣。既見時不合。則應合時不見。是則汝言與明合
0076c12: 者應當不見於明。今既見明自非與明合矣。○既
0076c13: 不下轉顯其非。恐又謬云。所謂與明合者不過藉明而有。有後方見。當其合時實不
0076c14: 能見。故以此顯意謂凡言合者必須先見。見已巳與合。然後
0076c15: 了知是明非暗。若既不能見明。云何能與明合了
0076c16: 知是明不是暗耶。是益見其非矣。三例破餘義。
0076c17: 彼暗與通及諸塞亦復如是。
0076c18: 例上可思。先破和合竟。二次破俱非二。一阿
0076c19: 難轉惑俱非。二如來分徵別破。初。
0076c20: 阿難白佛言。世尊。如我思惟。此妙覺元與諸緣塵及
0076c21: 心念慮非和合耶。
0076c22: 和合不成轉惑俱非。故白佛以問。如我思惟者謂
0076c23: 佛說如是。如我思惟亦然。但未敢決定耳。此妙覺
0076c24: 元仍指根性。純真無妄曰妙。朗然現前曰覺。不係
0077a01: 新得曰元。此以剖妄之後乃立斯名。與諸緣塵即
0077a02: 指明暗通塞。及心念慮即指六處識心。以心為識
0077a03: 體。念慮為識之用故。據上如來唯言不與塵和。今
0077a04: 兼識言者。以根塵識三恒時不離。既已巳不與塵和
0077a05: 自應不與識和故兼言之。非耶二字是疑詞。非決
0077a06: 詞。以決定猶待佛故。二如來分徵別破二。一
0077a07: 徵破非和。二徵破非合。初三。一對塵問非。二
0077a08: 詳破非明。三例破餘義。初。
0077a09: 佛言。汝今又言覺非和合。吾復問汝。○此妙見精非
0077a10: 和合者。為非明和。為非暗和。為非通和。為非塞和。
0077a11: 初依言示問可知。○此妙下先徵非和。雖承惑具
0077a12: 牒而對塵單問非和。為先破故。非和者如磚石并
0077a13: 砌彼此不相入也。二詳破非明。
0077a14: 若非明和。則見與明必有邊畔。○汝且諦觀何處是
0077a15: 明。何處是見。在見在明自何為畔。○阿難。若明際中
0077a16: 必無見者則不相及。自不知其明相所在。畔云何成。
0077a17: 初據理定畔。意謂設若見性不與明和。則見與明
0077a18: 兩不相入。如磚石并砌必有彼此邊畔。此據理論
0077a19: 也。○汝且下教令諦觀。意謂既有邊畔。必有處所。
0077a20: 汝且諦觀何處是明。何處是見。又既有處所必有
0077a21: 遠近。試問在見在明自何為畔。要必遠近處所一
0077a22: 一分明。乃可說有邊有畔。○阿難下破畔不成。意
0077a23: 謂設許有畔則明際中無見矣。若果明際中必無
0077a24: 見者則見性不能及於明中。既不能及於明中自
0077b01: 應不知明相所在。明且不知憑何立畔。故曰畔云
0077b02: 何成。畔既不成。所言非和者亦無可據矣。
0077b03: 三例破餘義。
0077b04: 彼暗與通及諸塞亦復如是。
0077b05: 既知對明無非和之義。對暗對通對塞義可例思。
0077b06: 故云亦復如是。徵破非和竟。二徵破非合三。
0077b07: 一對塵問非。二詳破非明。三例破餘義。初。
0077b08: 又妙見精非和合者。為非明合。為非暗合。為非通合。
0077b09: 為非塞合。
0077b10: 既破非和。則非合之義似應不必更破。但恐其依
0077b11: 舊堅執故此重牒云。又汝必謂見精非和合者。或
0077b12: 非合之義有所據乎。為非明合等乃逐一問過也。
0077b13: 三詳破非明。
0077b14: 若非明合。則見與明性相乖角。○如耳與明了不相
0077b15: 觸。○見且不知明相所在云何甄明合非合理。
0077b16: 初據理定乖。意謂設若見性不與明合。則見之與
0077b17: 明。一屬性。一屬相。彼此乖違。如角兩立自然不相
0077b18: 符合。此亦據理論也。○如耳下取喻以明。意謂眼
0077b19: 能觸色。耳能觸聲。有相符義。世所共許。今既性相
0077b20: 乖角。則如耳之與明了然不相觸矣。了猶也。○
0077b21: 見且下就謬結破。意謂設許不觸則不能見。既不
0077b22: 能見亦不能知。是見且不知明相所在此出謬也。
0077b23: 既不知明相所在。則合與不合俱應無所甄別。以
0077b24: 無所憑故。汝今云何而又甄別合非合理。是知說
0077c01: 合固為誕。說非合尤為謬妄。此結破也。
0077c02: 三例破餘義。
0077c03: 彼暗與通及諸塞亦復如是。
0077c04: 例義可知。此後無結文者。以剖妄出真已巳終一章
0077c05: 之義。此但超情科中餘疑釋之則已巳耳。正脈云。自
0077c06: 此顯見已巳極。奢摩他從根指心方便已巳盡。向後轉
0077c07: 名如來藏性不復呼為見性之偏名矣。就根性以
0077c08: 指真心竟。
0077c09: 二會四科而歸藏性四科謂陰入處界也。藏性即如來藏性。準後有三。一空如
0077c10: 來藏非一切法二不空如來藏即一切法。三空不空如來藏離即離非。是即非即。此言空如來藏也。然此
0077c11: 性雖為因心。亦即果體。故稱如來。雖局根中亦該萬法。故云藏性。藏者以含藏為義。以向下陰入處界皆
0077c12: 融會以入於此性中故。問。既云含藏豈得名空。況陰入處界一一會入其中。即本屬空藏亦成不空。而大
0077c13: 科中空藏之義云何會通。答。所言含藏者唯是性具。非關事造。豈礙名空。況陰入處界既言會入。則全相
0077c14: 皆性更無別法。如融冰成水不見冰相。故無妨說空也。問。此與根性為同為異。答。本唯一性親廣狹異
0077c15: 耳。良由阿難捨妄求真。如來急欲令其薦取。故就其最親近者而指示之目曰根性。若但執此為真則知
0077c16: 見狹矣。故又兼於最遠者而擴充之易曰藏性。蓋欲傳一燈之火展轉以至無盡燈矣二
0077c17: 一取例總以融會。二分科別為顯示。初二。一
0077c18: 取例至之法。二融會似實有法。初正脈云。此一類法顯然不
0077c19: 實人皆易見。而凡外權小亦皆但知其相之妄實皆不達其性之真。故佛特為剖相而出性焉。愚謂剖相
0077c20: 出性四字與今疏科義不合。若易為會相入性則妥。
0077c21: 阿難。汝猶未明一切浮塵諸幻化相。當處出生隨處
0077c22: 滅盡。幻妄稱相。其性真為妙覺明體。
0077c23: 佛謂阿難妄見中真見汝已巳知矣。幻相中實性汝
0077c24: 猶未明。試當更為說。浮塵者浮塵相。如陽焰空
0078a01: 華燈輪乾城等。故云一切。無而忽有有而忽無故
0078a02: 云幻化。當處出生者顯來無所從。隨處滅盡者顯
0078a03: 去無所至。如是則有名無實故曰幻妄稱相。稱即
0078a04: 是名。謂徒有幻妄名相耳。雖徒有名相而起必由
0078a05: 真。故曰其性真為妙覺明體。然妙覺明體望前即
0078a06: 是真見。望後即是藏性。蓋同一本妙覺明隨緣異
0078a07: 稱也問。此等乃至之法取以為例者何也。答。正脈云。有二妙義存焉。一者比例知妄。謂因幻化等
0078a08: 相不實而知陰入處界皆不實也。二者比例信真。以彼至之法尚是真體。況陰入處界等似實有法。益
0078a09: 信其即真體矣二融會似實有法正脈云。此一類法與前法雖皆依他起性。而前
0078a10: 法人易知其為妄。斯法人難覺其為。是故凡外執為實有。二乘計為心外。大乘法相宗人猶言似有不
0078a11: 無。惟圓實宗人方了依他。無性即是圓成。今會相入性正同圓實宗義也。
0078a12: 如是乃至五陰六入。從十二處至十八界。因緣和合
0078a13: 妄有生。因緣別離妄名滅。○殊不能知生滅去
0078a14: 來本如來藏常住妙明不動周圓妙真如性。○性真
0078a15: 常中求於去來迷悟生死了無所得。
0078a16: 初例顯四科相妄。如是者如上所說至之法如
0078a17: 是。以此為例則盡世間所有乃至陰入處界皆如
0078a18: 是也。陰五入六處十二界十八。至下別為顯示自
0078a19: 見。正脈云。別經三科。此加六入而已巳。各盡萬法不
0078a20: 出色心。對機開合故廣略殊。此等皆以賴耶中自
0078a21: 類種子為因。色心二法互相由籍為緣。如云由心生故種種
0078a22: 法生。由法生故種種心生和合會遇妄現無實故云妄有生。
0078a23: 色心二法不籍自類種子不起。別離分散妄壞不
0078a24: 真故云妄名滅。生滅俱以妄名者以因緣無
0078b01: 性故。○殊不下斥以迷性真實。殊不能知謂絕然
0078b02: 不知也。生滅去來者謂因緣和合則生來。因緣別
0078b03: 離則滅去。然既屬妄。總非真實。同彼浮塵。猶若
0078b04: 幻化。識冰則冰元是水。了妄則妄無不真。故曰本
0078b05: 如來藏。常住等八字皆藏性中德相。體自不變曰
0078b06: 常住。用恒隨緣曰妙明。由不變故離於生滅去來
0078b07: 曰不動。由隨緣故通為一切法體曰周圓。具此多
0078b08: 義名妙。彼此無異曰真如性也。其奈凡夫執陰等
0078b09: 為實有。二乘迷諸法為心外。自蔽妙明。枉受淪溺。
0078b10: 故斥以絕然不知。激以速發深省。所謂慈悲之故
0078b11: 有落草之談也。○性真下結示悟真無妄。性即藏
0078b12: 性。真常偏約體言。求於去來等即就體以示真空
0078b13: 義也。良由陰入處界全妄皆真。秪緣一向不知。妄
0078b14: 見有彼此去來。聖凡迷悟。凡夫執我為迷。小聖無我為悟。既皆法執未了。
0078b15: 亦權分勝劣而已巳始終生死。若知從緣無性舉體全真。真
0078b16: 亦強名況復更求去來迷悟等。自應了無所得。據
0078b17: 此則益信下之所說為空如來藏矣。取例總以融
0078b18: 會竟。二分科別為顯示四。一約陰顯示。二約
0078b19: 入顯示。三約處顯示。四約界顯示。初二。一總
0078b20: 徵。二別示。初。
0078b21: 阿難。云何五陰本如來藏妙真如性。
0078b22: 云何者徵起詞。良以色等五陰本是世間有為之
0078b23: 法。一旦許為藏性故須徵起。然後釋明耳。正脈云。
0078b24: 陰者蓋覆義。謂蓋覆真性。新翻為蘊。蘊者積聚義。
0078c01: 謂積聚有為。愚謂二義交資互為過患。正以積聚
0078c02: 有為故能蓋覆真性。又以蓋覆真性故致積聚有
0078c03: 為。對下處界此為迷於心不迷於色者合色開心。
0078c04: 又為上根人聞略得悟者說也。不言常住妙明等
0078c05: 義但言妙真如性者舉總以該別故。
0078c06: 二別示五。一色陰。二受陰。三想陰。四行陰。五識
0078c07: 陰。初色即十一色法。俱舍云。始自眼根。終乎無表。皆名為色。清涼云。形質可緣曰色。變礙
0078c08: 為義。蓋變謂變壞。變顯剎那無常。壞顯同分無常。礙謂質礙。以眾微集聚自成形質能為障礙。如一紙即
0078c09: 能障眼。一墻便能障身是也三。一取喻空華。二就喻辯妄。三
0078c10: 承辯結示。初。
0078c11: 阿難。譬如有人以清淨目觀晴明空。唯一晴。無
0078c12: 所有。其人無故不動目睛瞪以發勞。則於空別見
0078c13: 狂華。復有一切狂亂非相。○色陰當知亦復如是。
0078c14: 初別以喻顯。人喻本源真心。起信云。初唯依一心
0078c15: 為本源。淨目觀空喻真如門中真智契真也。真智
0078c16: 契真一法不立故喻以唯一晴。無所有。目貴
0078c17: 自如。無故而欲要不動。喻生滅門不守自性也。起
0078c18: 信云。次依一心開二門。一者心真如門。二者心生
0078c19: 滅門。若欲已巳即覺即喻覺義。今乃久瞪不轉喻不
0078c20: 覺義。起信云。次依生滅門明二義。一者覺義。謂心
0078c21: 體離念等。二者不覺義。謂不如實知真如法一故。
0078c22: 不覺心起等。勞目病喻業相。見病見喻轉相。狂華
0078c23: 亂動喻現相。起信云。次依後義生三細。謂初依不
0078c24: 覺故心動名業相。由業故。轉成能見名轉相。由能
0079a01: 見故。則有境界妄現名現相。現相既成。凡夫於中
0079a02: 執有攬為色陰。二乘於中析無妄謂色空。故喻云
0079a03: 復有一切狂亂非相。狂亂云一切者。謂華相眾多。
0079a04: 如垂蠅翼金星等。喻五根六塵即凡夫攬為色
0079a05: 陰者也。非相者對待見無。如先有後無。此有彼無。
0079a06: 喻析色離色。即二乘妄謂色空者也。○色陰下。總
0079a07: 以法合。喻已巳別明。玩味自知。故總以色陰合之。教
0079a08: 以當知者有二義。一者當知相妄。如狂華親依瞪
0079a09: 勞現故。二者當知性真。如狂華轉依人目起故。是
0079a10: 知違本逐末色陰固是不實。流窮源真外曾無
0079a11: 異法。且莫於狂華亂起處執有執無。宜須向瞪勞
0079a12: 未發時守目安人。亦復如是富哉言乎。取喻空華
0079a13: 竟。二就喻辯妄二。一標非二處。二分文各破。
0079a14: 初。
0079a15: 阿難。是諸狂華非從空來。非從目出。
0079a16: 空喻性空。雖曰性空亦但取真如理境本來清淨
0079a17: 言之。非此頑空也。目喻真智。雖曰真智亦但取真
0079a18: 如心相自具靈明言之。非比事智也。意言狂華無
0079a19: 實惟依勞見現起。故曰非從空來。非從目出。喻色
0079a20: 陰妄。唯依業轉幻興。非性空起。非真智現。正顯
0079a21: 其違本漸遠而逐末漸深也。二分文各破二。
0079a22: 一破從空來。二破從目出。初。
0079a23: 如是阿難。若空來者既從空來。還從空入。○若有出
0079a24: 入即非空。○空若非空自不容其華相起滅。如阿
0079b01: 難體不容阿難。
0079b02: 初因出定入。當處出生。隨處滅盡。本無出入。若謂
0079b03: 從空來者則是從空而出。然來時既從空出。去時
0079b04: 還從空入。此必無之事也。○若有下難以非空。若
0079b05: 果其有出入者則空有內外。空有內外則成有相。
0079b06: 故曰即非空。○空若下轉顯其謬。言空若非空
0079b07: 是果成有相矣。相豈容相故曰自不容其華相起
0079b08: 滅。如汝阿難體是有相。自應不復更容阿難於中
0079b09: 出入。然既展轉成謬。決知狂華不從空來。以此為
0079b10: 喻則色陰非性空起也。二破從目出。
0079b11: 若目出者。既從目出還從目入。○即此華性從目出
0079b12: 故當合有見。○若有見者。去既華空旋合見眼。○若
0079b13: 無見者。出既翳空旋當翳眼。○又見華時目應無翳。
0079b14: 云何晴空號清明眼。
0079b15: 初因出定入。若謂從目出者目出必在見華時也。
0079b16: 見華時既從目出。不見時則應還從目入。說出說
0079b17: 入二俱招難。至下自知。○即此下由出定見。謂既
0079b18: 此華性果從目出者。自得目之氣分。而狂華當合
0079b19: 有見。華若無見豈從目出。此說出招難也。○若有
0079b20: 下有見不成。若必謂有見者雖說出無過。而入尤
0079b21: 招難。以從目出去之時既能見之華在於空。若
0079b22: 不見時是又旋入於眼。而狂華即應見眼。華豈有
0079b23: 見眼之理哉。此說入招難也。○若無下無見不成。
0079b24: 若謂雖從目出不妨無見者。無見則同彼諸物乃
0079c01: 有礙之法矣。若果有礙則入仍招難。以從目出去
0079c02: 之時既翳礙於空。若旋入眼中之時自當翳礙於
0079c03: 眼。華豈有礙眼之時哉。○又見下重難無見。又若
0079c04: 狂華無見而有礙者。則見華之時華既在空。目應
0079c05: 無翳。若爾。則晴空無華乃華入於目。目應有翳不
0079c06: 得清明。云何舉世皆以目見晴空無所有時號
0079c07: 清明眼。然既展轉成謬。決知狂華不從目出。以此
0079c08: 為喻。則色陰非真智現也。就喻辯妄竟。
0079c09: 三承辯結示。
0079c10: 是故當知。色陰妄本非因緣非自然性。
0079c11: 以是空出目出展轉成謬之故。應知色陰非性空
0079c12: 起。非真智現。來無所從。去無所至。同彼狂華一類
0079c13: 妄。但能消業轉之勞見。全色皆真如之智境。還
0079c14: 同淨目晴空。故曰本非因緣非自然性。然性即藏
0079c15: 性。其體不變故非因緣。其用隨緣故非自然。為業
0079c16: 轉之元始。是現相之宗極。故曰本也。色陰竟。
0079c17: 二受陰正脈云。此下開一心法。為四陰也。前三即行心所。行陰即思。後一仍合八識心王
0079c18: 略開為四耳。今此受者領納為義。唯識云。領以為境。令生覺受。敷不出三。謂對違順雙非之境而生苦樂
0079c19: 捨之三受三。一取喻幻觸。二就喻辨妄。三承辯結示。
0079c20: 初。
0079c21: 阿難。譬如有人手足晏安。百骸調適。忽如忘生。性無
0079c22: 違順。其人無故以二手掌於空相摩。於二手中妄生
0079c23: 滑冷熱諸相。○受陰當知亦復如是。
0079c24: 初別以喻顯。譬如有人仍喻一心本源。手足晏安
0080a01: 喻真如不動。以晏安者寂靜義也。百骸調適喻性
0080a02: 德自如。以調適者和順義也。忘生者忘其有生。南
0080a03: 郭子綦纂所謂喪我是也。先已巳有生忽而如忘。喻生
0080a04: 滅門中覺義。性無違順者喻覺則心體離念。無受
0080a05: 陰故。其人無故者無故要動。喻生滅門中不覺義
0080a06: 也。要動故手分為二。喻不覺則真妄和合而成阿
0080a07: 賴耶識。名為業相。有手必有掌。喻由業故轉出能
0080a08: 見名為轉相。有掌欲摩。無物可摩故自摩空。喻由
0080a09: 能見故。於本無境界中妄見境界名為現相。初摩
0080a10: 之而冷喻苦受。後摩之而滑熱喻樂受。形顯兩
0080a11: 楹唯覺中庸喻捨受也。言妄生者以空本無物。
0080a12: 冷滑熱惟是手中妄生。喻境界非真。苦樂捨受唯
0080a13: 依業相幻起。佛以幻觸喻妄受者以受因觸顯。
0080a14: 借觸易施破故。又諸識皆有覺受今取賴耶中覺
0080a15: 受。言賴耶近真。覺受尚是妄。況餘諸識體唯
0080a16: 妄者乎。○受陰下總以法合。亦唯顯受之與觸一
0080a17: 類妄而已巳。取喻幻觸竟。二就喻辯妄二。一
0080a18: 標非二處。二分文各破。初。
0080a19: 阿難。是諸幻觸。不從空來不從掌出。
0080a20: 既云幻觸則體唯妄。豈從空來掌出。喻諸受亦
0080a21: 然實不從轉相現相起也。二分文各破二。一
0080a22: 破從空來。二破從掌出。初。
0080a23: 如是阿難。若空來者既能觸掌。何不觸身。○不應
0080a24: 空選擇來觸。
0080b01: 初正破空來。如是者謂如上所說如是。阿難者呼
0080b02: 其名而再告之也。若謂諸觸從空來者。空無邊際。
0080b03: 諸觸亦應無其邊際。若爾。則既能觸掌何不觸身。
0080b04: ○末句兼防謬辯。恐謬辯云。空雖出觸亦有選擇。何妨觸手而不觸身。故為此防
0080b05: 言不應者。謂空無知何能選擇。若有選擇則非
0080b06: 空矣。是則空無擇。而又但能觸掌知諸觸不
0080b07: 從空來。以此為喻。顯受陰不從現相起也。
0080b08: 二破從掌出。
0080b09: 若從掌出應非待合。又掌出故合則掌知。離則觸入。
0080b10: 臂腕骨髓應亦覺知入時跡。○必有覺心知出知
0080b11: 入。自有一物身中往來。何待合知要名為觸。
0080b12: 初正申兩破。若謂此觸從掌出者未合即應出觸。
0080b13: 應不待合方出。此約未合不出破也。又若此觸從
0080b14: 掌出者。合則掌知有觸是觸從掌中出矣。若爾則
0080b15: 離開之時不覺有觸。是此觸又從掌中而入。若果
0080b16: 從掌中入者近則通於手腕。遠則通於肘臂。而臂
0080b17: 腕骨髓中應亦覺知入時跡。此約離時不入破
0080b18: 也。○必有下兼防謬應。恐謬應云。離開之時實從掌入。臂腕骨髓中亦實有
0080b19: 覺心知出知入。何勞以此為難。故為此防若必謂實有覺心知出知入。
0080b20: 自應有一滑冷熱之物在汝身中往來。爾時即
0080b21: 合名之為觸。何待合掌之後。知有滑冷熱乃要
0080b22: 名為觸。此益見其謬也。既展轉成謬。知此觸不從
0080b23: 掌出。以此為喻。顯受陰不從轉相起也。就喻辨妄
0080b24: 竟。三承辨結示。
0080c01: 是故當知。受陰妄本非因緣非自然性。
0080c02: 準上色陰可知。受陰竟。
0080c03: 三想陰想謂懸想。謂於不現前境懸遠想像。故灌頂引唯識云。想謂於境取像為性。施設種
0080c04: 種名言為業。為要安立境分齊相方能隨起種種名言。雖八識俱有唯第六最勝。今所破者似惟第六中
0080c05: 想。以勝況劣也三。一取喻酢說。二就喻辨妄。三承辨
0080c06: 結示。初。
0080c07: 阿難。譬如有人。談說酢梅口中水出。思踏懸崖足心
0080c08: 酸。○想陰當知亦復如是。
0080c09: 初並陳兩喻。先約酢說喻之。有人喻一切眾生。凡
0080c10: 想陰未盡者皆是。談說喻能想之心。酢梅者謂梅
0080c11: 酸如酢。喻所想之境。喻中酢梅未至。說惟懸說。法
0080c12: 中境界不現。想唯懸想義相似也。然說雖懸說能
0080c13: 令口中水出。喻想雖懸想能令心中愛生。愛即屬
0080c14: 水。如後云。貪求財寶舉體光潤。心著行淫二根流
0080c15: 液是也。思踏二句次約崖思喻之。思踏懸崖亦喻
0080c16: 能想所想。酢說喻順境上想。崖思喻逆境上想。
0080c17: 故兩陳之。足心謂足底中間也。言踏崖雖屬懸思
0080c18: 能令足底酸。喻逆境雖屬懸想能令心中忿恚。
0080c19: 以酸忿恚皆對逆境生起。故為喻也。○想陰下
0080c20: 總以法合。準上二陰可知。二就喻辯妄三。一
0080c21: 標非二處。二分文各破。三崖思類明。初。
0080c22: 阿難。如是酢說。不從梅生非從口入。
0080c23: 如是酢說初說不從梅生。說已巳非從口入。無出無
0080c24: 入顯酢說之無實。喻懸想初起不從境生。暫滅非
0081a01: 從心入。無出無入知想陰之妄。曰不曰非。至下
0081a02: 各破自見。二分文各破二。一破從梅生。二破
0081a03: 從口入。初。
0081a04: 如是阿難。若梅生者梅合自談。何待人說。
0081a05: 恐謂無梅憑何說酢。初說必從梅生。故為此破。若
0081a06: 必謂從梅生者是梅能生說矣。梅能生說即合自
0081a07: 談。何必待人而說。既必待人則初說不從梅生。以
0081a08: 此為喻。知懸想初起不從境生也。二破從口入。
0081a09: 若從口入。自合口聞何須待耳。○若獨耳聞。此水何
0081a10: 不耳中而出。
0081a11: 初正破口入。恐謂聞說口中出水說已巳必從口入。
0081a12: 故為此破。若必謂從口入者自合口即能聞矣。口
0081a13: 若能聞何須待耳方聞。既猶待耳則說已巳非從口
0081a14: 入。以此為喻。知懸想暫滅不從心入也。○若獨下
0081a15: 兼防謬辨。恐謬辯云。說唯從口聞唯從耳。難口令
0081a16: 聞世間相違。故為此防。若謂獨耳能聞是酢說惟
0081a17: 入於耳矣。若爾。此水何不耳中而出而必待口出。
0081a18: 此轉見其謬也。分文各破竟。三崖思類明。
0081a19: 想踏懸崖與說相類。
0081a20: 喻中懸崖之思。同彼酢梅之說。法中逆境之想。同
0081a21: 彼順境之想。故云相類。令準彼而知此也。就喻辯
0081a22: 妄竟。三承辨結示。
0081a23: 是故當知。想陰妄本非因緣非自然性。
0081a24: 既知梅說崖思。出入無從。自了取境想陰。當體
0081b01: 妄。知妄即離。不真何待。故曰本非因緣非自然性。
0081b02: 想陰竟。四行陰行者以造作遷流為義。俱舍云。造作遷流二義名行。雜集云。造
0081b03: 作是行相。由此行故令心造作。謂於善惡無記品中驅役心故。今經云。譬如瀑流波浪相續。雜集偏顯造
0081b04: 作。今經偏顯遷流。其實造作遷流相資為患。故俱舍兼二義言之。體即行中思。於百法內攝法最多。除
0081b05: 色受想及八識心王。其餘四十九心所及二十四不相應行皆行陰攝。然既屬行中思則八識俱有。唯
0081b06: 第七最勝。以恒審思量故。今所破者似指七思。亦以勝況劣也三。一取喻流性。
0081b07: 二就喻辨妄。三承辯結示。初。
0081b08: 阿難。譬如瀑流波浪相續。前際後際不相踰越。○行
0081b09: 陰當知亦復如是。
0081b10: 初別以喻明。瀑流者急流水也。喻七識中行。波浪
0081b11: 者鼓動騰躍。喻行陰有造作義。相續者新新不住。
0081b12: 喻行陰有遷流義。前際後際喻前念後念。不相踰
0081b13: 越喻各有分齊。所謂一念中有九十剎那。一剎那
0081b14: 中有九百生滅是也。○行陰下總以法合。以行陰
0081b15: 合瀑流。以造作遷流合波浪等。如上可思。二就
0081b16: 喻辯妄二。一標非即離。二分文各破。初。
0081b17: 阿難。如是流性不因空生。不因水有。亦非水性。非離
0081b18: 空水。
0081b19: 不因空生喻行陰不因性空而有。不因水有喻行
0081b20: 陰不因識體而興。亦非水性喻行陰亦非識性。此
0081b21: 總一非即義也。非離空水喻行陰亦不離性空及
0081b22: 識。此且總標。至下乃一一俱破。二分文各破二。
0081b23: 一破即空水。二破離空水。初。
0081b24: 如是阿難。若因空生。則諸十方無盡空成無盡流。
0081c01: 世界自然俱受淪溺。○若因水有。則此瀑流性應非
0081c02: 水。有所有相今應現在。○若即水性。則澄清時應非
0081c03: 水體。
0081c04: 初破因空生。瀑流下依於水。上臨於空。恐謂因空
0081c05: 有流故為此破。若謂瀑流因空生者。則應凡有空
0081c06: 處皆悉生流。若爾。則十方空應成無盡流矣。果
0081c07: 其成無盡流。而世界之中自然俱受淪溺。今既不
0081c08: 爾則瀑流非因空生。以此為喻知行陰不因性空
0081c09: 有也。○若因下破因水有。恐謂既不因空定是因
0081c10: 水。故為此破。若謂瀑流因水有者。則水如父而流
0081c11: 如子矣。若爾。則瀑流性應非水。性猶體也。應非水
0081c12: 者如子因父生。子體決定不是父也。是則水為能
0081c13: 有。流為所有。能所二相今應現在可別。既無可別
0081c14: 則瀑流非因水有。以此為喻知行陰不因識體有
0081c15: 也。○若即下破即水性。恐謂既非因水而有想應
0081c16: 即是水性。故為此破。若謂瀑流即水性者是水以
0081c17: 瀑流為自體矣。若爾。則澄清無流之時應反非水
0081c18: 體。豈理也哉。是知瀑流非即水性。以此為喻知行
0081c19: 陰不即是識性也。二破離空水。
0081c20: 若離空水。空非有外水外無流。
0081c21: 空非有外者空性周。水外無流者水為流本。空
0081c22: 性周離空流在何所。水為流本離本焉能有流。
0081c23: 用此為喻知行陰非離性與識也。是則上科唯是
0081c24: 顯其相妄。此科兼為顯其性真。故下科承此而結
0082a01: 示之。就喻辯妄竟。三承辨結示。
0082a02: 是故當知。行陰妄本非因緣非自然性。
0082a03: 不即性識。則觀相元妄無可指陳。不離性識。則觀
0082a04: 性元真唯妙覺明。若果能達妄本空。知真本有。則
0082a05: 正當遷流處實即不遷。肇論云。旋嵐偃嶽而常靜。
0082a06: 江河競注而不流等。蓋有見於此矣。行陰竟。
0082a07: 五識陰識以了別為義。雜集云了別是識相。謂由此識故了別色聲香味觸法等種種境界。
0082a08: 小乘唯六。大乘有八。前五識緣性境。第六識緣獨影境。第七緣帶質境。第八緣根器種子。今此中所破似
0082a09: 指第八。以受熏持種為諸識本。破其本而枝末自盡矣三。一取喻瓶空。二
0082a10: 就喻辨妄。三承辯結示。初。
0082a11: 阿難。譬如有人。取頻伽瓶塞其兩孔。滿中擎空千里
0082a12: 遠行用餉他國。○識陰當知亦復如是。
0082a13: 初別以喻明。有人喻眾生。凡識陰未盡者皆是也。
0082a14: 西域有鳥名迦陵頻伽。此翻妙聲。像此作瓶故即
0082a15: 以頻伽名之。今云取頻伽瓶者。喻眾生由識陰故
0082a16: 攬四大以為身也。塞喻二執。孔喻二空。言眾生既
0082a17: 以四大為身。於中執我我所障蔽二空故以塞孔
0082a18: 喻之。兩孔者瓶有二口也。空喻識陰。言眾生二執
0082a19: 未破不能脫此軀。遂致周之識受局於地水
0082a20: 火風之中。故以滿擎喻之。千里遠行喻發心修行
0082a21: 趣果也。言眾生從初發心。中歷信住行向暖頂忍
0082a22: 世地等十重行位。故以千里喻之。位位皆有修證
0082a23: 故以遠行喻之。餉饋送也。用餉他國者。喻發心脩
0082a24: 行斷二執。證二空。轉有漏識入於佛果無漏身中
0082b01: 而為無垢淨識。至下云開孔倒瓶正喻斷執證空
0082b02: 等義也。○識陰下總以法合。可知問。此識去後來先為受報之主。
0082b03: 古德謂業牽識走如瓶擎空行。捨身受身如用餉他國似甚有理。今約轉有漏入無漏釋之而有何理可
0082b04: 據。答。此識固為受報之主。亦是成佛之源。故前文呼為菩提涅槃元清淨體。而後文識陰盡處。則曰超出
0082b05: 諸位。入於如來妙莊嚴海。況此識即是六根中性。而是經之所以獨為推重者。正以其用為因心決定成
0082b06: 佛故。是知此經不取捨身受身之功。但取脩因契果之力。為順佛意故作此配二就喻
0082b07: 辨妄二。一標非來入。二分文各破。初。
0082b08: 阿難。如是空。非彼方來非此方入。
0082b09: 如是空指已巳到他國之空。喻佛果無垢識也。非
0082b10: 彼方來者非彼本處地方擎來。喻無垢識非從凡
0082b11: 夫有漏身中帶來。非此方入者亦非既到此方始
0082b12: 入缾中。喻無垢識亦非既到佛地轉入無漏身中。
0082b13: 以性識周。隨緣異稱。因位有賴耶異熟之名。
0082b14: 果地擅無垢淨識之號。其猶空任器。春色分和。
0082b15: 本無去以無來。又何出而何入。是此科不惟顯識
0082b16: 相之妄。抑以見識性之真實也。二分文各破
0082b17: 二。一破彼方來。二破此方入。初。
0082b18: 如是阿難。若彼方來。則本瓶中既貯空去。於本瓶地
0082b19: 應少空。
0082b20: 前云擎空遠行似從彼來。故為此破。若謂此空從
0082b21: 彼方擎來者。則是於本瓶中貯得一塊空去了。
0082b22: 若爾。則本所置瓶之地應少一塊空。空既不少
0082b23: 知此空非彼方來。以此為喻則無垢識非從有漏
0082b24: 身中帶來。二破此方入。
0082c01: 若此方入。開孔倒瓶應見空出。
0082c02: 恐謂既非彼來。定從此入。故為此。破。若謂此空乃
0082c03: 既到此方始入缾中者。必是倒出前空乃可容此
0082c04: 空令入。若爾。則開孔倒瓶時應見前空從瓶中出。
0082c05: 前既不出。知此空非此方入。以此為喻則無垢識
0082c06: 非既到佛地乃入無漏身中。就喻辨妄竟。
0082c07: 三承辨結示。
0082c08: 是故當知。識陰妄本非因緣非自然性。
0082c09: 從凡至聖隨緣異稱。說轉說入循業各現。故云當
0082c10: 知妄。性識本無增減。真空豈有入來。故曰本非
0082c11: 因緣非自然性也。然此已巳上五陰。據後文從真起
0082c12: 妄因相織而成濁相。反妄歸真緣作證而受邪。
0082c13: 要皆由於不達相妄。罔識性真。若果能了相元妄
0082c14: 無復從前相織。知性皆真不向中途作證。則解結
0082c15: 入圓通。澄濁入涅槃之方便無越此矣。有志斷證
0082c16: 者其勿忽諸。約陰顯示竟。
0082c17: 楞嚴經指掌疏卷二
