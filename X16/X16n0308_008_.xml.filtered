0241b13: 
0241b14: 
0241b15: 
0241b16: 楞嚴經指掌疏卷第八
0241b17: 京都拈華寺賢宗後學達天通理敬述
0241b18: 嗣法門人興宗祖旺謄清懷仁祖毓較字
0241b19: 二滅妄明真成諸位四。一正明諸位。二結顯脩
0241b20: 法。三推重初心。四判決邪正。初十。一三漸。二
0241b21: 乾慧。三十信。四十住。五十行。六十向。七四加。八十
0241b22: 地。九等覺。十妙覺。初二。一指前起後。二正示
0241b23: 漸次。初二。一指前互具成妄。二起後三漸得
0241b24: 除。初。
0241c01: 阿難。如是眾生一一類中。亦各各具十二顛倒。○猶
0241c02: 如目亂華發生。○顛倒妙圓真淨明心具足如斯
0241c03: 妄亂想。
0241c04: 初指前互具。如是眾生句。總指十二類生。一一類
0241c05: 各各具者。即是互具。如一卵類。現起者名動顛倒。
0241c06: 餘十一倒。非是不具。但是冥伏。若遇緣便起。如卵
0241c07: 類既爾。餘十一類皆然。合之應有一百四十四倒。
0241c08: 且又於一一倒中。具足八萬四千亂想。實為之
0241c09: 至妄之極也。○猶如下舉喻顯妄。目喻真心。喻
0241c10: 一念妄動。亂華發生。喻十二類生。各各互具。蓋以
0241c11: 真心本淨。始由一念妄動。展轉變起十二類生。又
0241c12: 復各具顛倒亂想。如目本無華。由無故妄。展轉
0241c13: 而有亂華發生。然明知目本無華。因而有。亦
0241c14: 非真。放手元空。尚不有。華云何立。知此喻者。則
0241c15: 顛倒妄之義。可思知矣。○顛倒下以法貼合。不
0241c16: 變名妙。指心體言。隨緣曰圓。指心用言。雖隨緣而
0241c17: 不變。目曰真淨。雖不變而隨緣。目曰真明。合此體
0241c18: 用。故曰妙圓真淨明心。此合喻中目字。顛倒即是
0241c19: 妄動。以真本不動。動即違真。故稱顛倒。此合喻中
0241c20: 字。亂想即指八萬四千。如卵生名飛沉亂想。胎
0241c21: 生名橫豎亂想。然倒既互具。亂想亦應互具。言
0241c22: 妄者。本由妄動。無實體故。雖無實體。而迷位繁興。
0241c23: 故曰具足。此合喻中亂華發生。蓋華雖無實。滅華
0241c24: 須待放手。喻想雖妄。除想應須離念。故向下示
0242a01: 以三漸次也。二起後三漸得除。
0242a02: 汝今修證佛三摩地。於是本因元所亂想。立三漸次
0242a03: 方得除滅。○如淨器中除去毒蜜。以諸湯水并雜
0242a04: 香洗滌其器。後貯甘露。
0242a05: 初法說。佛三摩地。即指耳根圓通。以分脩分證。即
0242a06: 成諸位。圓修圓證。即成佛果。此以因中說果。故置
0242a07: 佛言。元所亂想。即指類生所具。如云飛沉亂想等
0242a08: 是也。迷位本有曰元所。對後為果曰本因。而曰立
0242a09: 三漸次方得除滅者。不是三漸次中即能盡除。蓋
0242a10: 必三漸次後。歷位修斷。方得種習俱盡耳。○如淨
0242a11: 下舉喻。中字下文稍不足。具足應云。如淨器中。盛
0242a12: 以毒蜜。喻真心中一念妄動。具足亂想也。除去毒
0242a13: 蜜。喻除其助因。刳其正性。違其現業也。湯水喻諸
0242a14: 位中定。諸位中定。仍不離前之三摩。香喻諸位
0242a15: 中慧。諸位中慧。仍不離前之圓通。洗滌其器者。喻
0242a16: 諸位中盡斷種習。後貯甘露者。喻佛果清淨心中。
0242a17: 方堪承受最上一乘真法味也。指前起後竟。
0242a18: 二正示漸次二。一徵起標列。二依次釋成。初。
0242a19: 云何名為三種漸次。○一者修習除其助因。二者真
0242a20: 脩刳其正性。三者增進違其現業。
0242a21: 首句徵起可知。○一者下標列。此中第三增進。即
0242a22: 是耳根圓通。第二真修。即是圓通方便。蓋即以認
0242a23: 真持戒為真修也。至於第一修習。又為真修方便。
0242a24: 良以戒不易持。須先除其助因。是則除其助因。乃
0242b01: 最初入手修學習演。如蒙童初讀三字經之類。至
0242b02: 下別釋。文甚顯然。說者無容以前濫後。
0242b03: 二依次釋成三。一除其助因。二刳其正性。三違
0242b04: 其現業。初三。一承徵。二正釋。三結成。初。
0242b05: 云何助因。
0242b06: 此承前徵起也。二正釋二。一教衣食斷辛。二
0242b07: 明食辛過患。初。
0242b08: 阿難。如是世界十二類生。不能自全依四食住。所謂
0242b09: 段食觸食思食識食。是故佛說一切眾生皆依食住。
0242b10: ○阿難。一切眾生食甘故生。食毒故死。是故眾生求
0242b11: 三摩提。當斷世間五種辛菜。
0242b12: 初教依食住。十二類生。如上所說。不能自全者。不
0242b13: 能自全形命。依四食住者。要以四食方得住持形
0242b14: 命故也。此且總標。所謂下別列。段食者。謂人間食
0242b15: 必有分段。灌頂云。經論多云摶食。其義則局。如漿
0242b16: 飲等不可摶故。觸食者。謂鬼神等觸氣而飽。即為
0242b17: 食故。此二食通欲界。思食者。謂禪天中但以禪思
0242b18: 為食。又如懸沙止饑。望梅止渴。亦思食攝。識食者。
0242b19: 謂四空天惟以識定續命。有食義故。又如地獄餓
0242b20: 鬼歷劫續命。但依業識。亦識食攝。此上四食略取
0242b21: 溫陵及灌頂中義。詳於唯識。避繁不錄。必言四者。
0242b22: 為該三界。治外道故。灌頂云。佛成道後。為除外道自餓苦行。說諸眾生皆依食
0242b23: 住。正覺正說。餘不能知。外道嗤曰。愚者亦知。何惟正覺。佛反問曰。食有幾種。外道不能答。因說眾生依四
0242b24: 食住是故佛說等。乃引昔所說以證成之。為斷五辛。
0242c01: 必先言此者。有二義。一顯不為住持形命。食且不
0242c02: 可。況夫食辛。目應斷除。二顯既有四食。何必一定
0242c03: 食辛。自取過患。○阿難下教斷五辛。資益形命曰
0242c04: 甘。非局甜味。損傷形命曰毒。非局鴆酒。言故生故
0242c05: 死者。顯辛葷為性命所關。在一切眾生。皆不可食。
0242c06: 況夫求正定人。又為法身慧命所係。是宜嚴禁。故
0242c07: 承此教以當斷。五種辛菜者。楞伽云。蒜韭薤興
0242c08: 渠。應法師云。興渠梵音訛也。正云興宜。慈愍三藏
0242c09: 云。根如蘿蔔。出土辛臭。慈愍冬至彼土。未見其苗。
0242c10: 此方所無。故不翻也。天台梵網疏云。興渠是蒠蒺。
0242c11: 雲棲發隱云。蒠蒺胡荽也。又楞伽云。韭蒜等臭
0242c12: 穢不淨。能障聖道。亦障人天淨處。何況佛果。所謂
0242c13: 當斷者此耳。二明食辛過患。
0242c14: 是五種辛。熟食發淫。生噉增恚。○如是世界食辛之
0242c15: 人縱能宣說十二部經。十方天仙嫌其臭穢咸皆遠
0242c16: 離。諸餓鬼等因彼食次舐其唇吻。常與鬼住。福德日
0242c17: 消長無利益。○是食辛人修三摩地。菩薩天仙十方
0242c18: 善神不來守護。大力魔王得其方便。現作佛身來為
0242c19: 說法。非毀禁戒讚淫怒癡。○命終自為魔王眷屬。受
0242c20: 魔福盡墮無間獄。
0242c21: 初發婬增恚。正脈云。熟食必壯相火。故發淫。生噉
0242c22: 必動肝氣。故增恚。佛智所鑑。不爽絲毫。宜敬信而
0242c23: 深戒之。○如是下天遠鬼近。十二部經。該盡佛所
0242c24: 說法。能宣說者。天仙皆應近聞。今以食辛之故。不
0243a01: 惟不來近聞。而且嫌其臭穢。咸皆遠離。如今清淨
0243a02: 齋戒者。尚避食辛之人。則天仙遠離可知。餓鬼歆
0243a03: 於不淨。故因彼食辛之次。冥中其唇吻。相隨不
0243a04: 捨。故常與鬼住。天仙增福。咸皆遠離。故福德日銷。
0243a05: 餓鬼致禍。常與共住。故長無利益。無利益即災禍
0243a06: 事也。○是食下無護遭魔。修三摩地。乃成佛胎。
0243a07: 菩薩天仙善神皆應守護。以食辛故。皆悉不來。亦
0243a08: 嫌其臭穢故也。守護則魔不能近。由不來故。乃令
0243a09: 大力魔王得其方便。大力魔即天魔也。知其修三
0243a10: 摩地。有志求佛。故現佛身而眩惑之。非毀禁戒者。
0243a11: 貶持戒為小乘。讚婬怒癡者。褒三毒為大道。無智
0243a12: 自辨。鮮有不受其惑者吁可不畏哉。○命終下成
0243a13: 魔墮獄。現前受行魔教。命終自為魔屬。所修三摩。
0243a14: 咸資有漏。故得受享魔福。福盡禍至。故感墮無間
0243a15: 獄。正脈云。緣以臭惡之味。引致阿鼻極苦。有何難
0243a16: 捨而不勇斷之哉。然辛菜所以名助因者。即於此
0243a17: 科中見。中發淫為淫欲助因。增恚為殺生助因。至
0243a18: 於福銷禍長。必至損他益己巳。縱能說經。亦屬妄談
0243a19: 般若。此等又為盜妄助因。況夫魔來倒說。何惡不
0243a20: 助。自為魔眷。何罪不生。名其為助因者宜矣。正釋
0243a21: 竟。三結成。
0243a22: 阿難。修菩提者永斷五辛。是則名為第一增進修行
0243a23: 漸次。
0243a24: 承上食辛既有如是過患。是故凡欲修菩提者。先
0243b01: 當永斷五辛。是則下言果能斷辛。則是從凡夫地。
0243b02: 第一增進。乃初學修行漸次。除其助因竟。
0243b03: 二刳其正性三。一承徵。二正釋。三結成。初。
0243b04: 云何正性。
0243b05: 次徵第二漸次義也。二正釋三。一教令先斷
0243b06: 淫殺。二示以進修餘戒。三詳明持戒利益。初。
0243b07: 阿難。如是眾生入三摩地。要先嚴持清淨戒律。○永
0243b08: 斷淫心。不餐酒肉。以火淨食無噉生氣。○阿難。是修
0243b09: 行人若不斷婬及與殺生。出三界者。無有是處。
0243b10: 初總教持戒。如是眾生。指已巳斷五辛人也。已巳斷五
0243b11: 辛。當入三摩。但定因戒發。非戒則三摩不成。故教
0243b12: 以要先持戒。而云嚴持者。絲毫不容有犯故。又云
0243b13: 清淨者。非唯執身。兼以執心故。○永斷下首舉淫
0243b14: 殺。婬能障定。殺乃違慈。四根本中此二猶要。故首
0243b15: 舉之。永斷淫心者。現種俱盡。如枯木不萌。如寒
0243b16: 不也。斷殺中乃以輕況重之語。言酒肉尚不容
0243b17: 。生氣尚不容噉。何況殺生。自應永斷。以火淨食
0243b18: 者。律明生鮮之物。火淨方食。不經火觸。則為不淨。
0243b19: 不得便食。以有生氣故。儒門方長不折。庭草不除。
0243b20: 大同此意。皆防微杜漸耳。○阿難下顯示應斷。修
0243b21: 行原為出界。不斷淫殺。則界不能出。以有相生相
0243b22: 殺事故。言此正見其首應斷也。
0243b23: 二示以進脩餘戒。
0243b24: 當觀淫欲猶如毒蛇。如見怨賊。先持聲聞四棄八棄
0243c01: 執身不動。後行菩薩清淨律儀執心不起。
0243c02: 諸戒之中。獨教觀欲者。以難斷故。又以一切眾生。
0243c03: 皆以淫欲正性命故。如毒蛇陀如怨賊皆狠語耳。毒
0243c04: 傷身害命。怨賊劫財奪物。淫欲一事。喪法身。傷
0243c05: 慧命。損法財。滅功德。故以為喻。然如來如是狠語。
0243c06: 而諸眾生亦當以狠心斷之。聲聞小乘人也。四棄
0243c07: 八棄小乘戒也。比丘唯是四棄。謂殺盜淫妄。犯之
0243c08: 者不許共住。故名為棄。比丘尼。於四棄之外。更加
0243c09: 觸八覆隨。名為八棄。不先持大而先持小者。亦行
0243c10: 遠自邇。登高自卑意也。執身不動者。非不執心。力
0243c11: 未充耳。不言後篇者。本立而道自生。源奠而流自
0243c12: 清故。既閑乎小。宜進於大。故云後行菩薩清淨律
0243c13: 儀。菩薩大乘人也。清淨律儀大乘戒也。設有絲毫
0243c14: 動念。即不清淨。故曰執心不起。
0243c15: 三詳明持戒利益。
0243c16: 禁戒成就。則於世間永無相生相殺之業。偷劫不行
0243c17: 無相負累。亦於世間不還宿債。○是清淨人修三摩
0243c18: 地。父母肉身不須天眼自然觀見十方世界。佛聞
0243c19: 法親奉聖旨。得大神通遊十方界。宿命清淨得無艱
0243c20: 險。
0243c21: 初成超世因。禁戒雖通四棄。此唯偏指淫殺。以婬
0243c22: 殺難斷。較之盜妄尤宜嚴禁也。身心俱斷。故曰成
0243c23: 就。淫斷則不復相生。殺斷則不復相殺。故曰永無。
0243c24: 竊取曰偷。強取曰劫。又偷劫亦兼妄語。如偷中設
0244a01: 詞令其不覺。劫中恐嚇令其強忍是也。負累乃偷
0244a02: 劫所致。還債因負累來償。今既無偷劫。自無負累。
0244a03: 既無負累。故亦不還宿債。如前云。長揖世間是也。
0244a04: 又世間雖通三界。而此中似唯約於欲界。以生殺
0244a05: 負還。乃欲界中事故。據此則持戒之人。將來不生
0244a06: 欲界。縱生欲界。亦不過於人中增修。非為生殺負
0244a07: 還事也。○是清下發相似通。清淨人即指上持戒
0244a08: 人也。因戒生定。因定發通。故是人一修三摩。便能
0244a09: 發相似五通。肉眼相似天眼。故不須天眼觀見。自
0244a10: 然者。不假作意。十方者。周無遺故。肉耳相似天
0244a11: 耳。故亦能佛聞法。言相似者。但以戒增上力。并
0244a12: 三摩初心增上力故。暫時而發。非是圓通勝用。下
0244a13: 三準知。親奉聖旨者。相似他心通也。神通遊界。相
0244a14: 似神境通也。宿命亦唯相似。雖曰相似。能三世
0244a15: 無礙。故曰清淨。得無艱險者。由宿命故永不墮三
0244a16: 惡道中艱難險阻處也。正釋竟。三結成。
0244a17: 是則名為第二增進修行漸次。
0244a18: 言此果能嚴戒。則是從凡夫地。第二增進。乃決定
0244a19: 修行漸次。蓋以對上第一。名為第二。又對上初學
0244a20: 不定。故以決定修行釋之。此中所斷言正性者。對
0244a21: 上助因而言。以上但助發乎此。此乃正是罪性故
0244a22: 也。刳其正性竟。三違其現業三。一承徵。二正
0244a23: 釋。三結成。初。
0244a24: 云何現業。
0244b01: 此徵第三漸次義也。二正釋三。一承戒修定。
0244b02: 二頓獲法忍。三教以漸脩。初。
0244b03: 阿難。如是清淨持禁戒人心無貪淫。於外六塵不多
0244b04: 流逸。因不流逸旋元自歸。塵既不緣根無所偶。反流
0244b05: 全一六用不行。
0244b06: 緊躡上文以為生定之因。故即就前人言之。諸戒
0244b07: 俱持。而獨舉心無貪淫者。以淫為壞定之魁故。於
0244b08: 外六塵等者。以淫為染塵前導。如因動有聲。則留
0244b09: 心淫聲。因聲有色。則留心淫色。因色有香。則留心
0244b10: 淫香。因香有味。則留心淫味。因味有觸。則留心淫
0244b11: 觸。因觸有法。則留心淫法。若心無貪淫。則於諸色
0244b12: 聲等皆不留心。故云不多流逸。言流逸者。謂神逸
0244b13: 其中。縱恣攀緣。言不多者。非是全無。但不留心貪
0244b14: 染耳。因不流逸者。牒上不多流逸為因。謂外境既
0244b15: 淡。乃可反觀本根。自歸元明。而內觀得成也。內觀
0244b16: 既成。外境全脫。故曰不緣。按耳根圓通。此當入流
0244b17: 亡所。動靜不生。以上言不多流逸。未免動靜相間。
0244b18: 此則一向不緣。乃動靜雙亡矣。偶對也。言根對塵
0244b19: 現。塵不緣則根無所對。根無對而性亦不現。按耳
0244b20: 根圓通。此當聞所聞盡。至此則六根反流全歸一
0244b21: 性。故曰反流全一。既反流全一。無復結根之用。故
0244b22: 曰六用不行。按耳根圓通。此當覺結。若執此為是。
0244b23: 則為覺所礙矣。大科云違其現業。即在此科。以此
0244b24: 科現業有二。一流逸是現業。不多則少違。二六用
0244c01: 是現業。不行則全違也。二頓獲法忽。
0244c02: 十方國土皎然清淨。譬如琉璃內懸明月。身心快然
0244c03: 妙圓平等獲大安隱。一切如來密圓淨妙皆現其中。
0244c04: 是人即獲無生法忍。
0244c05: 承上六用不行。惟有一存。若進觀此一。乃對六立
0244c06: 名。六既不有。一云何立。是則能覺空矣。能覺之見
0244c07: 分既空。所覺之相分亦復不有。故云十方國土皎
0244c08: 然清淨。皎然者。周洞徹。清淨者。不見有一法可
0244c09: 當情也。至此則覺所覺空。唯有空存。按耳根圓通。
0244c10: 此當空結。若執此為是又為空所礙矣。若進觀此
0244c11: 空非斷。乃是識性洞然在於大覺心中。故云譬如
0244c12: 琉璃內懸明月。自是身心快然。以能出離空礙故
0244c13: 也。出離空礙。則空所空滅。惟有滅存。按耳根圓通。
0244c14: 此當滅結。若執此為是。猶為頂墮細障。若進觀此
0244c15: 滅。乃對生言滅。滅亦非真。則生滅既滅。故得妙圓
0244c16: 平等。蓋以無妄不盡曰妙。無真不極曰圓。始本不
0244c17: 二曰平等。自是三空頓朗。二死忽空。故曰獲大安
0244c18: 隱。寂照互融。智斷具足。故曰一切如來密圓淨妙。
0244c19: 皆現其中。良以密圓即是智果。謂收之則密。放之
0244c20: 即圓。淨妙即是斷果。謂體之則淨。用之則妙。是諸
0244c21: 佛之所證。故曰一切如來。圓通因心。頓該果海。故
0244c22: 曰皆現其中。按耳根圓通。此當寂滅現前。寂滅現
0244c23: 前。一念不生。故曰是人即獲無生法忍。論悟證己巳
0244c24: 齊佛境。所謂理由頓悟。乘悟併銷是也。論事修。唯
0245a01: 在三漸。顛倒亂想。從此頓息。妄輪迴。自是不復
0245a02: 有矣。三教以漸脩。
0245a03: 從是漸修。隨所發行安立聖位。
0245a04: 事非頓除。因次第盡。故教以從是漸修。垢盡鏡明。
0245a05: 水長船高。故示以隨所發行安立聖位。謂發行有
0245a06: 淺深。立位有勝劣。至下經文自見。正釋竟。
0245a07: 三結成。
0245a08: 是則名為第三增進修行漸次。
0245a09: 此言果能違其現業。以至獲無生忍。則是從凡夫
0245a10: 地。第三增進。觀行修行漸次。前云如淨器中。除去
0245a11: 毒蜜。即喻此也。總結三漸竟。二乾慧。
0245a12: 阿難。是善男子。欲愛乾枯根境不偶。現前殘質不復
0245a13: 續生。執心明純是智慧。慧性明圓鎣十方界。乾有
0245a14: 其慧名乾慧地。
0245a15: 二漸次中淫心永斷。故曰欲愛乾枯。三漸次中忘
0245a16: 塵盡根。故曰根境不偶。解結中義當此根初解。先
0245a17: 得人空。與小乘四果位齊。故云現前殘質不復續
0245a18: 生。殘質為最後之身。不續謂後有永斷。此上約第
0245a19: 二漸次。及第三前半以明乾義。又第三漸次中。十
0245a20: 方國土皎然清淨。故曰執心明。執心者法執之
0245a21: 心。國土皎然故。清淨無法故明。解結中義當空
0245a22: 性圓明。成法解脫。至此則人法雙空。故曰純是智
0245a23: 慧。又第三漸次中妙圓平等。獲大安隱。故曰慧性
0245a24: 明圓。慧性即三空之慧。妙圓平等之性。獲大安隱。
0245b01: 故曰明圓。但大安似約斷德究竟。明圓似約智德
0245b02: 究竟。以唯是一心。故無妨各說。解結中義當解脫
0245b03: 法已巳俱空不生。至此乃得其全體。此上約三漸後
0245b04: 半以明慧義。問。既唯前義。何故另開一位。答。上唯
0245b05: 具體。此兼起用。故云鎣十方界。鎣猶飾也。莊嚴之
0245b06: 義。謂稱體起用。嚴淨十方報土。按圓通中即獲二
0245b07: 勝。發三用也。雖能如是。依然乾有其慧。故立位以
0245b08: 乾慧名之。三十信二。一躡前總起後位。二別
0245b09: 明當位十信。初。
0245b10: 欲習初乾未與如來法流水接。即以此心中中流入
0245b11: 圓妙開敷。
0245b12: 前云欲愛乾枯。未能盡習。今以乾慧位中。借嚴土
0245b13: 以治欲習。未得極盡。故云欲習初乾。菩提涅槃。尚
0245b14: 在遙遠。故云未與如來法流水接。如來法即指菩
0245b15: 提涅槃。對無明生死流。稱菩提涅槃流也。言未接
0245b16: 者。正見其當歷事造修。不可以圓通頓悟為是故。
0245b17: 此心指乾慧終心。中中流入。有二釋。一者中謂中
0245b18: 道。以自後位位皆不離乎中道。故云中中。二者中
0245b19: 謂中庸。以自後修習。雖不廢事。亦不過執。惟是中
0245b20: 中。所謂不偏不倚。任運流入是也。圓妙開敷者。謂
0245b21: 流入無別。仍前圓通妙性。但位位增進。如蓮開層
0245b22: 層漸敷耳。二別明當位十信十。一信心。二念
0245b23: 心。三進心。四慧心。五定心。六不退。七護法。八回向。
0245b24: 九戒心。十願心。初。
0245c01: 從真妙圓重發真妙。妙信常住。一切妄想滅盡無餘。
0245c02: 中道純真名信心住。
0245c03: 從真妙圓之悟。重發真妙之修。理事併信。故曰妙
0245c04: 信。永不退失。故曰常住。外道趣邪。凡夫趣有。二乘
0245c05: 趣空。皆為妄想。一切俱遣。故曰滅盡無餘。滅盡妄
0245c06: 想。故中道真。無有遺餘。故中道純。既真且純。信心
0245c07: 決定。故名信心住也。二念心。
0245c08: 真信明了一切圓通。陰處界三不能為礙。如是乃至
0245c09: 過去未來無數劫中。捨身受身一切習氣皆現在前。
0245c10: 是善男子。皆能憶念得無遺忘名念心住。
0245c11: 真信者。即前中道純真之信。明了者。明明了了。曾
0245c12: 不被諸法所惑也。因不被諸法所惑。故於一切諸
0245c13: 法。皆能以中道正理。融會貫攝。故云一切圓通。此
0245c14: 二句全是躡前信心成益以為此位之因。自下乃
0245c15: 正明此位。陰處界三不能為礙者。正由一切圓通。
0245c16: 所以陰不能覆。處不能局。界不能間也。如是者。謂
0245c17: 陰等不礙如是。乃至者超略現在。言既陰等無礙。
0245c18: 不惟現在身中今應斷之習氣。憶念無忘。乃至過
0245c19: 未無數劫捨身受身。已巳應斷當應斷之習氣。皆現
0245c20: 在前。皆能憶念無忘。謂無忘修治之心。猶言欲寡
0245c21: 其過而未能也。以其無忘治習。常時憶念。故即名
0245c22: 其為念心住。三進心。
0245c23: 妙圓純真真精發化。無始習氣通一精明。惟一精明
0245c24: 進趣真淨名精進心。
0246a01: 由前習氣現前。欲盡未能。仍復依前妙圓之悟及
0246a02: 中道純真之信。抵對妄習。磨鍊真精。久之真益精。
0246a03: 而起融妄之力。故云發化。由此融妄為真。故能令
0246a04: 彼無始習氣。通為一精明也。無始約過去言。不言
0246a05: 現未者。以過去既融。現未者不復起故。此上四句。
0246a06: 全約初信中力。助治二信中習。以成當位之因。自
0246a07: 下乃正明當位。言既無始習氣。通一精明。則唯以
0246a08: 精明之理。歷事造修。故云進趣。雖歷事造修。而不
0246a09: 住有為。故云真淨。是則妄盡理圓。功就不就。故名
0246a10: 此位為精進心。四慧心。
0246a11: 心精現前純以智慧名慧心住。
0246a12: 承上進趣真淨。不住有為。心精時時現前。智慧時
0246a13: 時不昧。至此慧心決定。純以智慧涉事。故以慧心
0246a14: 住名之。住即決定義也。五定心。
0246a15: 執持智明周寂湛。寂妙常凝名定心住。
0246a16: 前位純以智慧。即是臨事之時。皆執持智明以照
0246a17: 之也。以智照事。事事如理。故曰周寂湛。此二句
0246a18: 亦是躡前所證以成當位之因。下二句乃正明當
0246a19: 位。寂湛不住。大用繁興。故寂而言妙。雖大用繁興。
0246a20: 而不動不擾。故凝而言常。清涼云。智周鑑而常靜。
0246a21: 用繁興以恒如。此之謂也。然既曰常凝。則無不定
0246a22: 時。故即以此名定心住正脈云。上五信屬五根。如果木之種。根結於地。下五
0246a23: 信屬五力。如根結既久自有不可拔之力用也。六不退。
0246a24: 定光發明明性深入。惟進無退名不退心。
0246b01: 慧心似偏於慧。以純以智慧故。定心似偶於定。以
0246b02: 寂妙常凝故。此則以定資慧。故曰定光發明。所謂
0246b03: 淨極光通達。寂照含空也。又能以慧資定。故曰
0246b04: 明性深入。謂深入於定。所謂來觀世間。猶如夢
0246b05: 中事也。據此則定慧相資。日損日益。故曰惟進無
0246b06: 退。由此所以名不退心。此位義當進力。七護法。
0246b07: 心進安然保持不失。十方如來氣分交接名護法心。
0246b08: 心進者。定心日進。安然者。不假功力。由此故能任
0246b09: 運保持。永不失於定心。定心成就。蒙佛慈光攝照。
0246b10: 故得與如來氣分交接。蓋氣分即慈心氣分也。據
0246b11: 此乃由內能自護。外感佛護。故以護法心名之。此
0246b12: 位義當定力。以由定心日進致故。八迴向。
0246b13: 覺明保持。能以妙力迴佛慈光向佛安住。猶如雙鏡
0246b14: 光明相對。其中妙影重重相入名迴向心。
0246b15: 按前不退心中。定慧相資。上位以定深而成護法
0246b16: 之因。故曰心進保持。此位以慧明而成迴向之因。
0246b17: 故曰覺明保持。謂覺慧益明。保持不失也。正由保
0246b18: 持不失。故能以妙慧之力。迴答佛之慈光。迴答無
0246b19: 別。惟是向佛安住。謂念念在佛境也。然上位接佛
0246b20: 氣分。蒙佛慈光。是佛心中有自己巳之影。此位迴佛
0246b21: 慈光。向佛安住。是自心中有諸佛之影。佛心中有
0246b22: 自影時。自己巳入佛心中自心中有佛影時。佛已巳入
0246b23: 自心中。自入佛心中時。已巳帶佛影。以接佛氣分時。
0246b24: 自心即有佛故。佛入自心中時。已巳帶自影。以迴佛
0246c01: 慈光時。佛心即有自故。是則自心佛心重重相入。
0246c02: 故云猶如雙鏡等也。雙鏡相對。喻自心佛心。慈慧
0246c03: 相應。其中妙影。喻佛心中有自己巳之影。自心中有
0246c04: 諸佛之影。重重相入。喻自入佛心中時。已巳帶佛影。
0246c05: 佛入自心中時。已巳帶自影。是則自心佛心非一非
0246c06: 異。不妨於無迴向中強立迴向。又上位自心接佛
0246c07: 氣分。諸佛迴答自心。以慈光向己巳。此位由蒙佛慈
0246c08: 光。妙力迴答佛慈。以自心向佛。故自得迴向之名。
0246c09: 五力中義當慧力。以由覺慧益明致故。九戒心。
0246c10: 心光密迴。獲佛常凝無上妙淨。安住無為得無遺失
0246c11: 名戒心住。
0246c12: 心指自心。光指佛光。迴與迴同。言上二位自心迴
0246c13: 向於佛。佛光迴向於己巳。俱屬潛通冥應。故曰密迴。
0246c14: 此雙承上二位以為當位之因。自下乃正明當位。
0246c15: 獲猶得也。謂由密迴力故。獲得佛定也。那伽大定。
0246c16: 無不定時。故曰常凝。不唯得定。且能得果。故曰無
0246c17: 上妙淨。妙即菩提。出煩惱纏故。淨即涅槃。離生死
0246c18: 穢故。而言無上者。即是佛也。自是上求佛道。信知
0246c19: 無佛可成。下化眾生。信知無生可度。故曰安住無
0246c20: 為。信力增長。不起絲毫有為之念。故曰得無遺失。
0246c21: 此位名戒心住者。以獲佛常凝。即定共戒。無上妙
0246c22: 淨。即道共戒。無為無失。即律儀戒。五力中義當信
0246c23: 力。以無為正信。無遺失故。十願心。
0246c24: 住戒自在。能遊十方所去隨願名願心住。
0247a01: 住戒自在者。定共道共律儀任運清淨故。定戒常
0247a02: 凝。得三昧樂正受意生身。以三昧力。得自在樂。普入諸剎。隨意無礙道
0247a03: 戒妙淨。得覺法自性性意生身。覺了諸法。自性如幻。本無所有。故能
0247a04: 普入律儀無為。得種類俱生無行作意生身。隨諸眾生種類
0247a05: 現形。如鏡現相。而無作為由此故能遊於十方。不惟遊於十方。
0247a06: 且能所去隨願。謂願何所去。一念即至。由此所以
0247a07: 名為願心。義當念力。以憶念不忘。乃成願故正脈云。通
0247a08: 論十心。前六修自心。後四合佛德。灌頂云。初一信之本體。後九信之德相。又前九屬內行德。後一屬外化
0247a09: 德。愚謂十心中。六心皆帶住字。餘四例知應有。良以寂滅現前時。悟證已巳齊佛境。況復十信。豈更有退。是
0247a10: 知十信之名。乃借漸名頓。借偏名圓。實不同偏漸教中十信。輕如鴻毛也十信竟
0247a11: 四十住十。一發心住。二治地住。三修行住。四生
0247a12: 貴住。五具足住。六正心住。七不退住。八童真住。九
0247a13: 王子住。十灌頂住。初。
0247a14: 阿難。是善男子。以真方便發此十心。心精發暉。十用
0247a15: 涉入圓成一心名發心住。
0247a16: 五根具足名善。以善根決定故。五力成就曰男。以
0247a18: 不通。順逆皆方便。初心入三昧。遲速不同倫。故知
0247a19: 耳根圓通。獨為真實方便。以是十方薄伽梵一路
0247a20: 涅槃門故。餘皆為似。以其非是常修學。淺深同說
0247a21: 法故。十種信心。不離圓通妙性。故云以云發也。依
0247a22: 此十心。磨鍊治習。則圓通之心。益精益明。故曰心
0247a23: 精發暉。十用涉入者。上是漸發。此乃圓融。如十心
0247a24: 中隨發一心。餘之九心皆涉入此一心之中。心心
0247b01: 皆然。遞互相攝相入。至此則菩提之心。真純無妄。
0247b02: 故曰圓成一心。一心即菩提心也。按起信論。菩提
0247b03: 心有三種。一直心。正念真如法故。二深心。樂集一
0247b04: 切諸善法故。三大悲心。廣度一切諸眾生故。而十
0247b05: 心中初一中道純真。即是直心。從二至九。皆為深
0247b06: 心。後一能遊十方。義含悲心。既十用涉人。則隨起
0247b07: 一心。即三心具足。故得圓成菩提之心。以圓成故。
0247b08: 得發心住名。二治地住。
0247b09: 心中發明。如淨琉璃內現精金。以前妙心履以成地
0247b10: 名治地住。
0247b11: 依菩提心重起真智。故曰心中發明。菩提之心清
0247b12: 淨皎潔。故以琉璃喻之。真實之智。體精用明。故以
0247b13: 精金喻之。以前妙心履以成地者。謂真智一發。運
0247b14: 用前之十種妙心。修真實行。踐履真如。以成進趣
0247b15: 後位之地。如山徑之蹊間。介然用之而成路相似。
0247b16: 由此所以名治地住也。三修行住。
0247b17: 心地涉知俱得明了。遊履十方得無留礙名修行住。
0247b18: 心即前之妙心。地即前所履地。然妙心既十用涉
0247b19: 入。而所履之地。亦十心涉知。涉知故。一心明了。心
0247b20: 心皆然。故云俱得明了。俱得明了故。時時證真真
0247b21: 無不融。故能遊履十方得無留礙。自是分身無數。
0247b22: 十方剎。上供諸佛。下利眾生。以是名為修行住
0247b23: 也問。此與願心中。能遊十方。所去隨願。語頗相似。義何所別耶。答。彼是意生身。此是現化身。又彼云隨
0247b24: 願。似是徑往一方。此云無礙。明是入剎塵。則勝劣固自分矣。四生貴住。
0247c01: 行與佛同受佛氣分。如中陰身自求父母。陰信冥通
0247c02: 入如來種名生貴住。
0247c03: 種真之行。因該果海。故曰行與佛同。因該果海。果
0247c04: 即徹於因源。故曰受佛氣分。前護法心中云。十方
0247c05: 如來氣分交接。蓋指慈心氣分。此云受佛氣分。意
0247c06: 言真如氣分。固不同也。次二句舉喻。言初住發心。
0247c07: 如前陰起惑。二住治地。如前陰造業。三住修行。如
0247c08: 中陰持種遊行。此既行與佛同。受佛氣分。故以中
0247c09: 陰自求父母喻之。佛雖未與明記。以相陰信。知其
0247c10: 不退初心。自雖未得顯證。已巳得冥通。覺其必證極
0247c11: 果。是知陰信冥通。正是感應道交。如同業相纏。結
0247c12: 成胎分。故云入如來種。入如來種。如託王胎。故名
0247c13: 生貴住也。五具足住。
0247c14: 既遊道胎親奉覺胤。如胎已巳成人相不缺名方便具
0247c15: 足住。
0247c16: 前云入如來種。即是結成道胎。而云遊者。謂依此
0247c17: 脩因。自在無礙。如貴人處胎。安樂無拘。永嘉云。潛
0247c18: 幽靈於法界。即斯義也。自是常蒙諸佛護念。法身
0247c19: 漸漸證入。故曰親奉覺胤。謂親奉大覺護念。為法
0247c20: 身之胤嗣也。方便智慧。漸漸具足。故喻以如胎已巳
0247c21: 成。人相不缺。謂胎中七七日滿。根形具足也。以是
0247c22: 義故。名方便具足住。六正心住。
0247c23: 容貌如佛心相亦同名正心住。
0247c24: 權智外現。故曰容貌。攝化眾生。方便具足。故曰如
0248a01: 佛。此牒上位以為當位之因。自下乃正明當位。以
0248a02: 權資實。內照真如。名為心相。理智圓滿。故曰亦同。
0248a03: 同佛故。成正知見。如胎中七七位後。心相漸著。故
0248a04: 以正心為名。七不退住。
0248a05: 身心合成日益增長名不退住。
0248a06: 五住權智外現。容貌如佛曰身。六住實智內照。心
0248a07: 相同佛曰心。兼此二義為七住因。故曰合成。即權
0248a08: 實具足也。權實具足。二利兼進。故曰日益增長。如
0248a09: 在母胎。備經十月。有成無壞。故曰不退。此與六信。
0248a10: 雖同名不退。而淺深有異。以彼為信心不退。此為
0248a11: 住道不退也。八童真住。
0248a12: 十身靈相一時具足名童真住。
0248a13: 承上日益增長。權益勝而實益深。故曰十身靈相
0248a14: 一時具足。以十身為別。權實二智為總。如十身中。
0248a15: 菩提身法身威勢身三身皆屬實智。以是自證境
0248a16: 故。願身化身力持身意生身福德身五身皆屬權
0248a17: 智。以是化他境故。相好莊嚴身智身二身通於權
0248a18: 實。以相好莊嚴有報化。智慧有自證化他故也。按
0248a19: 華嚴八地方具十身。今經八住便具者。以二經皆
0248a20: 屬圓教。固應前後互融。況華嚴信滿成佛。十身豈
0248a21: 不具足。但文在八地中顯。言靈相者。神妙無方之
0248a22: 義。此如胎滿初生。雖六根四體。一一圓成。而純樸
0248a23: 未散。情染未形。故以童真為名。九王子住。
0248a24: 形成出胎親為佛子名法王子住。
0248b01: 上位十身具足。即是形成出胎。此牒前為因也。次
0248b02: 句乃正明當位。五住中既遊道胎。尚為道之所局。
0248b03: 未大自在。故但言親奉覺胤。而不言為子。今則得
0248b04: 大自在。頓超理障。能任佛法大事。故曰親為佛子。
0248b05: 如世王子。過十五歲。稍有知識。便具人君氣度。以
0248b06: 是名為法王子住。十灌頂住。
0248b07: 表以成人。如國大王以諸國事分委太子。彼剎利王
0248b08: 世子長成。陳列灌頂名灌頂住。
0248b09: 上位名法王子。即是表以成人。謂表顯以為成佛
0248b10: 人故。此是牒前為因。如國下正明當位。佛欲與之
0248b11: 授記。先令代佛宣揚。教化眾生。故喻以如國大王
0248b12: 等。國大王。即剎利王也。剎利。此云尊姓國事分委者。王意
0248b13: 以國事重大。恐其不勝。先且分其少分。委而試之。
0248b14: 委猶託也。此喻佛欲與記。恐其智力不堪。先令代
0248b15: 佛宣揚。攝行佛事。若見其智力增長。度生不怖。即
0248b16: 便與之授記。故喻以彼剎利王等。世子即是太子。
0248b17: 以歷世相承為王故。長成者。堪任國事。喻菩薩智
0248b18: 力增長。度生不怖。陳列者。陳列四大海水。灌頂者。
0248b19: 灌太子頂。令其受王職位。喻佛智力加被。與之授
0248b20: 記。令其具足十力。墮在佛數。如華嚴云。轉輪聖王
0248b21: 所生太子。母是正后。乃至云取四大海水。置金瓶
0248b22: 內。王執此缾。灌太子頂。是時即名受王職位。菩薩
0248b23: 受職。亦復如是。諸佛智水灌其頂故。是名菩薩受
0248b24: 大智職。具足如來十種力故。墮在佛數。然華嚴位
0248c01: 在十地。今經位在十住者。以二經同宗。俱有圓融
0248c02: 行布二義。約行布不無優劣。以彼喻轉輪王子。此
0248c03: 喻剎利王子。自不同耳。若約圓融。則前後該徹。如
0248c04: 前八住中明。末句就喻立名。可知。十住竟。
0248c05: 五十行正脈云。前十住方生佛家。領佛家業。此十行則攝行佛事也。又大乘初心。固即二利兼行。
0248c06: 而信住位中。利他未勝。故前二十四位。並無顯標度生事業。自下乃漸以彰顯。今十行與華嚴對校明是
0248c07: 六度。而後五度乃開智度為五。亦不與常途十度同也十。一歡喜行。二
0248c08: 饒益行。三無瞋行。四無盡行。五離亂行。六善現行。
0248c09: 七無著行。八尊重行。九善法行。十真實行。初。
0248c10: 阿難。是善男子。成佛子已巳。具足無量如來妙德。十方
0248c11: 隨順名歡喜行。
0248c12: 八住初生。九住漸長。十住受職。故云成佛子已巳。具
0248c13: 足無量如來妙德者。按華嚴此菩薩學習諸佛本
0248c14: 所修行。憶念諸佛本所修行。乃至云住持顯現演
0248c15: 說諸佛本所修行。則佛德無不具矣。十方隨順。即
0248c16: 是廣行布施。華嚴云。隨順方土。有貧乏處。以願力
0248c17: 故往生於彼。豪貴大富。財寶無盡。行財施。乃至身
0248c18: 肉不惜。行法施。則與說三世平等。乃至菩提涅槃。
0248c19: 即隨順義也。正脈云。此則施度。以華嚴首標此菩
0248c20: 薩為大施主故。結名歡喜行者。有二義。一者見有
0248c21: 來乞者。作福田想。作善友想。倍生歡喜。二者隨乞
0248c22: 施與。令諸眾生悉皆滿足生歡喜心。此亦華嚴中
0248c23: 義。二饒益行。
0248c24: 善能利益一切眾生名饒益行。
0249a01: 既歡喜已巳。乃以戒德感化。故曰利益。言善能者。戒
0249a02: 德備於己巳。感化成於外。不勞費力。而利無不周故。
0249a03: 正脈云。此是戒度。以華嚴首標此菩薩護持淨戒
0249a04: 故。結名饒益行者。亦二義。一者自能住無上戒。善
0249a05: 自饒益。二者令他住無上戒。亦饒益他。詳如華嚴。
0249a06: 茲不繁引。三無瞋行。
0249a07: 自覺覺他得無違拒名無瞋行。
0249a08: 既饒益已巳。仍復以自覺之理。覺悟於他。其猶執柯
0249a09: 伐柯。其則不遠。故得他無違拒。無違拒故。瞋恨無
0249a10: 所由生。據此則他不能覺。即是違拒。厭而捨化。即
0249a11: 是瞋恨。今以自覺覺他。他易覺而己巳不厭。以是名
0249a12: 為無瞋恨行。正脈云。此是忍度。以華嚴首標此菩
0249a13: 薩常修忍法故。但彼名無違逆行。蓋以甘受外難。
0249a14: 無違逆他名忍。此名無瞋恨行。乃取自無瞋恨。堪
0249a15: 忍教化名忍也。四無盡行。
0249a16: 種類出生窮未來際。三世平等十方通達名無盡行。
0249a17: 既無瞋恨。仍復隨彼眾生。一切種類。在在出現。處
0249a18: 處受生。故云種類出生。生界無盡。菩薩之願行亦
0249a19: 無有盡。故云窮未來際。既能窮未來際。則三世平
0249a20: 等普入。既能種類出生。則十方通達俱隨。是則橫
0249a21: 豎皆無有盡。故以無盡行為名。正脈云。此則進度。
0249a22: 以華嚴首標此菩薩修諸精進故。但彼名無屈撓
0249a23: 行。蓋取一切境界。無能屈折阻撓名進。此名無盡
0249a24: 行。乃取一切時處。皆能教化利益名進也。
0249b01: 五離亂行。
0249b02: 一切合同。種種法門得無差誤名離癡亂行。
0249b03: 既能橫豎周。自能與一切眾生。合其心而同其
0249b04: 事。故云一切合同。既一切合同。自能隨類說法。故
0249b05: 云種種法門。機對教而受益。教對機而化行。故云
0249b06: 得無差誤。如是則千難交攻。而其智不昏。萬機並
0249b07: 赴。而其心不擾。由此故名離癡亂行。正脈云。此是
0249b08: 禪度。以華嚴首標此菩薩心無散亂。堅固不動故。
0249b09: 若依今經。即以不癡不亂為禪。六善現行。
0249b10: 則於同中顯現異。一一異相各各見同名善現行。
0249b11: 上位隨類現身。一切合同。乃從本起末。如觀音一
0249b12: 身能現三十二應。為天現天。為人現人等是。今云
0249b13: 同中現異。是從末起末。如一天身中。又復對彼異
0249b14: 類機。顯現眾多異類身形。人身等亦然。故云則
0249b15: 於同中顯現異。雖顯現異。而彼天眾。於諸異
0249b16: 相。還見同己巳。人眾等亦然。故云一一異相。各各見
0249b17: 同。據此則是一身能現眾多身。眾多身中現一身。
0249b18: 由此所以名善現行。正脈云。此是理事無礙智。與今
0249b19: 疏意見不同灌頂云。即智慧度。又自釋云。若非法界大
0249b20: 智。何能圓融顯現。愚謂仍是慧度。以一多無礙。同
0249b21: 異俱成。正由菩薩無障礙慧。善巧運用之所現故。
0249b22: 七無著行。
0249b23: 如是乃至十方空滿足微塵。一一塵中現十方界。
0249b24: 現塵現界。不相留礙名無著行。
0249c01: 承上善現身相。已巳如是矣。不唯身相。乃至世界亦
0249c02: 皆善現無礙。十方下正明善現世界之相。十方
0249c03: 空。滿足微塵者。顯微塵之多。並明能現者狹。一一
0249c04: 塵中現十方界者。顯世界更多。並明所現者廣。能
0249c05: 現所現。二俱不壞其相。名為現塵現界。謂塵在界
0249c06: 外不壞狹相。界在塵內。不壞廣相。同時俱現。故云
0249c07: 不相留礙。正脈云。界入塵而界不小。是小不留於
0249c08: 大。塵含界而塵不大。是大不礙於小也。華嚴云。華
0249c09: 藏世界所有塵。一一塵中見法界。亦同此義。溫陵
0249c10: 云。此由善現行。擴充圓融也。結名無著行者。依華
0249c11: 嚴但是一切無著。正脈云。一有執著。安能大小並
0249c12: 融如此。若依本經。無著即是忘塵。忘塵功極。便能
0249c13: 身心圓明。不動道場。於一毛端。能含受十方國
0249c14: 土等。如前顯見無礙中明。是知現塵現界。不相留
0249c15: 礙。正由忘塵功極。故以無著行名之。正脈云。此是
0249c16: 事事無礙智。灌頂云。即方便度。引華嚴此菩薩以
0249c17: 方便化度故。愚謂塵界互現。大小相融。正由菩薩
0249c18: 無障礙慧。大方便力之所運用。八尊重行。
0249c19: 種種現前咸是第一波羅蜜多名尊重行。
0249c20: 承上不惟現身現土。而一切菩薩無量妙行。一時
0249c21: 具足。故云種種現前。隨舉一行。皆能到於最上究
0249c22: 竟之處。故云咸是第一波羅蜜多。言第一者。最上
0249c23: 義。波羅蜜多者。究竟義。又梵語波羅蜜多。此云到
0249c24: 彼岸。謂離生死此岸。度煩惱中流。到涅槃彼岸。蓋
0250a01: 涅槃彼岸。即是究竟處也。又若住於涅槃。雖稱究
0250a02: 竟。猶非第一。蓋必不住涅槃。不住生死。往返度生。
0250a03: 無住而住。方名第一。以是無住處大涅槃故。如華
0250a04: 嚴經云。菩薩住此行時。不捨菩薩大願。不住生死
0250a05: 此岸。不住涅槃彼岸。不住煩惱中流。而能運度此
0250a06: 岸眾生。至於彼岸無憂惱處。而菩薩往返無有休
0250a07: 息。即今經第一波羅蜜多義也。結名尊重行者。以
0250a08: 行至如此。可尊可重故。華嚴名難得行。如世間可
0250a09: 尊重物。則難得也。正脈云。此是究竟彼岸智。灌頂
0250a10: 云。即是願度。以華嚴謂此菩薩於大乘願不退轉
0250a11: 故。愚謂種種現前。咸是第一波羅蜜多。乃菩薩以
0250a12: 願導行之所致也。九善法行。
0250a13: 如是圓融能成十方諸佛軌則名善法行。
0250a14: 承上種種妙行。咸是一行名純。而一行中。具足種
0250a15: 種妙行名雜。如是純雜無礙。故曰圓融。清云。萬
0250a16: 行芬披。此華開錦上。即目此也。依此妙行。歷十
0250a17: 方。助佛轉輪。教化眾生。故云能成十方諸佛軌則。
0250a18: 結名善法行者。謂一言一行。同歸至善。皆是佛法
0250a19: 可謂軌轍。可為準則故。如華嚴云。此菩薩能自清
0250a20: 淨。亦能以無所著方便而普饒益一切眾生等是
0250a21: 也。正脈云。此是軌生物解智。灌頂云。即是力度。自
0250a22: 釋云。具足三力。謂修習力。思擇力。變化力。各有文
0250a23: 證。恐繁不錄。愚謂所以能成善法者。正由上位尊
0250a24: 重行力之所致故。十真實行。
0250b01: 一一皆是清淨無漏一真無為性本然故名真實行。
0250b02: 一一二字。通該前之九行。言上之善法及與前八。
0250b03: 雖大用繁興。而常自如如。故曰清淨。清淨者。即如
0250b04: 如不動義也。如如不動。則離於念相。離念相者等
0250b05: 空界。即是如來平等法身。故曰無漏。蓋以起心
0250b06: 動念。即乖法體。即成有漏故也。一真二句。乃釋成
0250b07: 皆是之義。言所謂皆是清淨無漏者。蓋以一真無
0250b08: 為。性本然故。言一真無為等者。謂菩薩當寂滅現
0250b09: 前之時。俱空不生。一真獨露。即證無為。豈不清淨。
0250b10: 後雖獲二殊勝。發三妙用。歷位至此。皆出於性之
0250b11: 不然。豈更有漏。若爾前何不說。以事修至此。乃敢
0250b12: 定故。據此則行行皆真。法法皆實。以是義故。名真
0250b13: 實行。正脈云。此是會緣入實智。灌頂云。即是智度。
0250b14: 又自以三智釋之。謂無相智。成熟有情智。受用法
0250b15: 樂智。亦各有文證。不錄。愚謂清淨無漏。正由圓通
0250b16: 根本智之所成故。右列十行。應以十玄會之。以顯圓妙。第一成佛子已巳。具足無量
0250b17: 如來妙德。如海之一滴。具百川味。即同時具足相應門。第二一切眾生。受益各別。彼此隱顯。如秋空片月。
0250b18: 晦明相並。即隱顯秘密俱成門。第三自覺覺他。得無違拒。如金與金色。不相捨離。即諸法相即自在門。第
0250b19: 四窮未來際。三世平等。如一夕之夢翱翔百年。即十世隔法異成門。第五種種法門。得無差誤。如琉璃之
0250b20: 瓶盛多芥子。即微細相容安立門。第六同中現異。異中現同。如一室千燈光光涉入。即一多相容不同門。
0250b21: 第七現塵現界。不相留礙。如一尺之鏡。現千里影。即廣狹自在無礙門。第八種種現前。咸是第一波羅蜜
0250b22: 多。如擎拳豎眉。觸目皆道。即托事顯法生解門。第九如是圓融能成十方諸佛軌則。如兩鏡相對。傳耀相
0250b23: 寫。即因陀羅網境界門。第十一一皆是清淨無漏。如北辰所居眾星皆拱。即主伴圓明具德門。此依古德
0250b24: 十喻。對校經文。略此會通。其實一一行中皆具十門。文雖不顯義可研尋十行竟
0250c01: 六十迴向灌頂云。華嚴明迴向。即是發願。良以有行無願。行必茫然。有願無行。願惟設。
0250c02: 行願相資。方到諸佛大涅槃海。正脈引圭云。迴向不過三處。即眾生佛道真如也。華嚴文極浩瀚意多
0250c03: 兼三處。今經文簡。各有隱顯。如眾生顯。餘二則隱。佛道真如。隱顯亦然。顯者正當發揮。隱者亦以意含。
0250c04: 非全無也十。一離相迴向。二不壞迴向。三等佛迴向。
0250c05: 四至處迴向。五無盡迴向。六平等迴向。七等觀迴
0250c06: 向。八真如迴向。九無縛迴向。十無量迴向。初。
0250c07: 阿難。是善男子。滿足神通成佛事已巳。純潔精真遠諸
0250c08: 留患。當度眾生滅除度相。迴無為心向涅槃路。名救
0250c09: 護一切眾生離眾生相迴向。
0250c10: 是善男子。指前歷修十行人也。初行隨順十方。二
0250c11: 行普皆饒益。乃至第七現塵現界不相留礙。則妙
0250c12: 用已巳極。故曰滿足神通。八行種種究竟。九行成佛
0250c13: 軌則。乃所作俱備。故曰成佛事已巳。十行清淨無漏。
0250c14: 故純潔精真。一真無為。性本然故。故遠諸留患。此
0250c15: 全躡前之十行以起初向義也。既無留患。則任運
0250c16: 度生。不見有生可度。故曰當度眾生滅除度相。然
0250c17: 既曰度生。則是迴無為心。以不住無為故也。既曰
0250c18: 除相。則是向涅槃路。以能達涅槃故也。結名救護
0250c19: 等者。以上云度生有二義。一者度令離苦。即是救
0250c20: 義。二者度令得樂。即是護義。上云滅除度相。約能
0250c21: 度言。此云離眾生相。約所度言。良以能所對待。有
0250c22: 能相必有所相。今以不見自為能度。故亦不見他
0250c23: 為所度。內外既空。中亦不見度生之法。是為三輪
0250c24: 體寂。乃真除相真離相也。故華嚴云。不見眾生相。
0251a01: 乃至想見不顛倒等。若以三處會通者。此位正向
0251a02: 佛道。以涅槃即佛道故。亦兼向餘二。以救護即向
0251a03: 眾生。離相即向真如也。二不壞迴向。
0251a04: 壞其可壞。遠離諸離。名不壞迴向。
0251a05: 壞即上位滅除。可壞即上位度相。此承上位以起
0251a06: 當位義也。言既壞其可壞。則三輪體空。一切皆離。
0251a07: 名曰諸離。若即守此諸離。依然有壞。故須並此亦
0251a08: 復遠離。結名不壞者。以上位滅除度相。是以空壞
0251a09: 有。此位遠離諸離。乃以有壞空。空有俱壞。體合真
0251a10: 如。以真如不可壞故。此位明是迴向真如。亦兼於
0251a11: 二。以壞其可壞。意在迴向佛道。而遠離諸離。仍復
0251a12: 迴向眾生問。初信中道純真。與此何別。答。彼約圓融。此約行布。凡有前後相似者。皆準此
0251a13: 知。三等佛迴向。
0251a14: 本覺湛然覺齊佛覺。名等一切佛迴向。
0251a15: 上位體合真如。此位體中具照。故以本覺稱之。體
0251a16: 既不壞。照即澄清。故以湛然稱之。湛然故無法不
0251a17: 悉。無理不明。故曰覺齊佛覺。結名等一切佛者。謂
0251a18: 覺用既等。一切悲智願行。無不皆等也。此位明是
0251a19: 迴向佛道。若約悲智願行俱等。亦兼餘二。
0251a20: 四至處迴向。
0251a21: 精真發明地如佛地。名至一切處迴向。
0251a22: 二向體合真如。已巳得不變之體。故曰精真。三向本
0251a23: 覺湛然。復獲隨緣之用。故曰發明。此雙承上二位
0251a24: 為當位之因也。言既精真發明。自能以理融事。以
0251b01: 理融事。則事如理融。不惟覺齊佛覺。兼復地如佛
0251b02: 地。地如佛地。則不離本處。而至十方。故名至一
0251b03: 切處也。按華嚴此位菩薩。廣修供養。至佛處。又
0251b04: 云三業普入一切世界。以作佛事。然既曰廣修供
0251b05: 養。至佛處。必是求佛所證。則兼二義。一迴向真
0251b06: 如。二迴向佛道。既曰普入世界。以作佛事。必是利
0251b07: 樂有情。則是迴向眾生。五無盡迴向。
0251b08: 世界如來互相涉入得無罣礙。名無盡功德藏迴向。
0251b09: 三向覺齊佛覺。則現身無礙。四向地如佛地。則現
0251b10: 界無礙。現身無礙。則能涉入界塵。現界無礙。則能
0251b11: 涉入身毛。故云世界如來互相涉入。如云於一毛
0251b12: 端現寶王剎。坐微塵裏轉大法輪。一多相容。類一
0251b13: 室之列千燈。廣狹自在。若尺鏡之映千里。故云得
0251b14: 無罣礙。一一佛身。一一世界。皆能成就眾生。莊嚴
0251b15: 己巳德。故結名無盡功德藏也。又華嚴云。住此迴向
0251b16: 時。得十無盡藏。一見佛。二入法。三憶持。四決定慧。
0251b17: 五解義趣。六無邊悟。七福德。八勇猛智覺。九辯才。
0251b18: 十力無所畏。以如是等皆無盡故。若會通三處者。
0251b19: 以此證理。則是迴向真如。以此趣果。則是迴向佛
0251b20: 道。以此化他。則是迴向眾生。六平等迴向。
0251b21: 於同佛地。地中各各生清淨因。依因發揮取涅槃道。
0251b22: 名隨順平等善根迴向。
0251b23: 承上身依於界。故云於同佛地。成就無盡功德之
0251b24: 藏。故云地中各各生清淨因。言清淨因者。以上無
0251c01: 盡功德。純是佛因。不雜餘乘故。此全躡上位言也。
0251c02: 依彼淨因。展轉擴充。名曰發揮。由擴充故。直趣佛
0251c03: 果。故曰取涅槃道。結名隨順平等善根者。以任擴
0251c04: 充發揮。無違佛因。故曰隨順。與一切佛因。亦無有
0251c05: 二。故曰平等。佛果無盡功德。皆從此生。故曰善根。
0251c06: 此位明是迴向佛道。若約擴充發揮。自他兩利。亦
0251c07: 兼餘二。以自利向真如。化他向眾生故。華嚴名堅
0251c08: 固善根者。正以依因發揮。無有退轉。如彼經頌云。
0251c09: 如是迴向諸善根。平等堅固無退轉。一切諸佛所
0251c10: 覺了。悉皆攝取無有餘。七等觀迴向。
0251c11: 真根既成。十方眾生皆我本性。性圓成就不失眾生。
0251c12: 名隨順等觀一切眾生迴向。
0251c13: 上位既能隨墮順平等善根。則是真根既成。由此重
0251c14: 起大悲。等觀眾生。故云十方眾生皆我本性。以眾
0251c15: 生佛性與自己巳佛性同故。此正所謂同體之悲也。
0251c16: 性圓成就。不失眾生者。謂眾生既皆我之本性。而
0251c17: 我性圓滿成就。豈可遺彼眾生而不度脫。故須不
0251c18: 失。結名等觀一切眾生者。以首言十方眾生皆我
0251c19: 本性。即是等觀。末言不失眾生。即是隨順。此位明
0251c20: 是迴向眾生。若令眾生復還本性。即是迴向真如。
0251c21: 若令眾生同證菩提。即是迴向佛道。如華嚴頌云。
0251c22: 菩薩普與平等願。隨其所集功德業。普令三界得
0251c23: 安隱。悉使得成無上果。八真如迴向。
0251c24: 即一切法。離一切相。唯即與離二無所著。名真如相
0252a01: 迴向。
0252a02: 上位既言不失眾生。則建化門頭。不捨一法。故云
0252a03: 即一切法。雖云即一切法。而亦不住於法。故云離
0252a04: 一切相。以皆我本性故。此躡上位言也。至此則正
0252a05: 即時離。正離時即。故云惟即與離二無所著。所謂
0252a06: 離即離非。是即非即。言語道斷。心行處滅。絕諸
0252a07: 妄。永無異體。故結名真如相也。此位明是迴向真
0252a08: 如。若據結名。亦是以真如相行迴向佛道。若準華
0252a09: 嚴。亦兼迴向眾生。如彼經頌云。一切眾生與諸法。
0252a10: 悉住其中無所住。真如所在無不在。不得自性是
0252a11: 真性。菩薩以此心迴向。悉令眾生無所著。
0252a12: 九無縛迴向。
0252a13: 真得所如十方無礙。名無縛解脫迴向。
0252a14: 上位二無所著。名真如相者。蓋言無所著行。如彼
0252a15: 真如之相。此位承牒上意。故言真得所如。謂其行
0252a16: 純真。已巳得為真如所如矣。然真如體十方。而無
0252a17: 障礙。而其行既為真如所如。自應同彼能如。故亦
0252a18: 言十方無礙。無礙故。不能繫。故曰無縛。無縛故。
0252a19: 出入自在。故云解脫。正脈云。上位方得離繫解脫。
0252a20: 此位轉得自在解脫。愚謂上位但是我不著彼。此
0252a21: 位乃是彼不縛我。正由我不著彼。彼乃不能縛我。
0252a22: 故華嚴名無著無縛解脫心迴向。若以三處會通
0252a23: 者。解脫則菩提可成。即迴向佛道。無縛則攝生無
0252a24: 礙。即迴向眾生。無著則一念不生。即迴向真如。
0252b01: 十無量迴向。
0252b02: 性德圓成法界量滅。名法界無量迴向。
0252b03: 上位無縛解脫。即是性具德用。圓滿成就。故此承
0252b04: 牒其意以為當位之因。但上云十方無礙。猶有法
0252b05: 界分量。今則性德圓成。緣起無盡。並彼十方分量
0252b06: 亦無。故云法界量滅。言法界者。即指十方法界。非
0252b07: 言十法界也。以此無量德用。迴向三處。故以法界
0252b08: 無量名之。華嚴云。佛子善學此迴向。無量行願悉
0252b09: 成就。攝取法界盡無餘。是故能成善逝力。然既曰
0252b10: 攝取法界。則是迴向眾生。既曰能成善逝。則是迴
0252b11: 向佛道。又力字亦兼迴向真如。謂善逝以真如自
0252b12: 性緣起為力也。通前十向之文。依前生後。自有次
0252b13: 第。不依古德另立十中。及強配十玄。幸具眼者辨
0252b14: 之。總結十迴向竟。
0252b15: 七四加行按瓔珞等經。俱不別列此位。若唯識等論。則以前為資糧。後為通達。此為加行。
0252b16: 今雖別列。而與唯識淺深懸殊。以經中特標其為妙圓加行故。若以喻明者。如平人與本國大王。同時發
0252b17: 心。欲登泰山。同辦資糧。擇日起程。而平人之資糧。所備不過數金。若王之資糧。動用千萬。及乎起程。平人
0252b18: 不過一騎二驥。若王之起程。千駝萬馬。再平人之一騎二驥。尚多阻隔。若王之千駝萬馬。山開水橋期
0252b19: 必登。是故前之資糧。業已巳超乎漸教。此之加行。豈復類彼權宗以喻詳法。淺深自見。是知前雖任說妙圓。
0252b20: 終是資糧。此之妙圓。乃稱加行。亦圓融中行布意也二。一結前起後。二正
0252b21: 明四加。初。
0252b22: 阿難。是善男子盡是清淨四十一心。次成四種妙圓
0252b23: 加行。
0252b24: 三漸之後。即稱善男。以不住妙悟。有向上之心。并
0252c01: 丈夫之氣故。雖熾然脩行。而不住於相。故曰清淨。
0252c02: 始自乾慧。終於十向。故曰四十一心。位位備歷。故
0252c03: 置盡言。此結前也。次成者。次後即成。四種者。如下
0252c04: 所列。雖曰加功用行。仍不離圓通妙性。故以妙圓
0252c05: 稱之。又妙圓二字。寓有兩重揀別。一揀小乘粗而
0252c06: 非妙。二揀權宗偏而非圓。至究其所以能揀者。亦
0252c07: 以其不離圓通妙性。此起後也。二正明四加四。
0252c08: 一煖位。二頂位。三忍位。四世第一位。初。
0252c09: 即以佛覺用為己巳心。若出未出。猶如鑽火欲然其木
0252c10: 名為煖地。
0252c11: 此位躡前九向義來。言九向中無縛解脫。因心之
0252c12: 德用已巳極。已巳極則無可更用。故此位即以佛覺。用
0252c13: 為己巳心。謂體擬佛果德相業用。為自己巳加功用行
0252c14: 心也。但因心欲亡未亡。果用欲顯未顯。故云若出
0252c15: 未出。猶如下乃喻明若出未出之相。鑽火者。鑽木
0252c16: 求火。喻行人自研因心。以求果覺用也。欲然其木
0252c17: 者。煖相現前。喻所求果用。將欲超出因心。雖未即
0252c18: 能。已巳略現其相矣。以是義故。名為煖地唯識此位。入明得定。
0252c19: 發下尋伺。創觀名義自性差別四法皆空。今則惟是以加行智。觀因心空也。二頂位。
0252c20: 又以己巳心成佛所履。若依非依。如登高山身入空
0252c21: 下有微礙名為頂地。
0252c22: 此位躡上十向義來。言十向中。法界量滅十方全
0252c23: 成自心。故此位即以自心。成佛所履。謂體觀自心。
0252c24: 即佛境界。親依法性。為諸佛所踐履也。但以心相
0253a01: 未能全忘。不能實即佛境。故曰若依非依。如登下
0253a02: 乃喻明若依非依之相。如登高山。身入空者。喻
0253a03: 體親自心即佛境界。親依法性。上云若依是也。下
0253a04: 有微礙。喻心相未能全忘。不能實即佛境。親依法
0253a05: 性。上云非依是也。以是義故。名為頂地唯識此位。入明增定。
0253a06: 發上尋伺。重觀名等四法皆唯識變。今則惟以加行漸增智力。體觀自心。即佛境耳。問。三向中本覺湛然。
0253a07: 覺齊佛覺。四向中精真發明。地如佛地。義略似於煖頂二地。前後淺深。如何分別。答。三向但是體中具照。
0253a08: 四向方乃以理融事。故曰齊曰如。宛有二相。至此則言為言成。要泯異體。此前後淺深。其相不難辦也。
0253a09: 三忍位。
0253a10: 心佛二同善得中道。如忍事人非懷非出名為忍地。
0253a11: 煖位以佛覺為己巳心。而猶未能。頂位以自心為佛
0253a12: 境。而亦未能。故此位則心佛二同。善得中道。言心
0253a13: 佛二同者。謂佛覺泯同因心。因心泯同佛境。雖心
0253a14: 佛歷然。而因果融即也。因果融即。二俱不捨。常於
0253a15: 加行心中。見佛業用。亦於諸佛行處。洞徹自心。故
0253a16: 曰善得中道。雖曰善得。亦唯心中了了。吐露不出。
0253a17: 故曰如忍事人。忍事人者。善能忍事。即喻善得中
0253a18: 道人也。非懷非出者。亦欲訴向於他。而不能啟齒。
0253a19: 喻善得中道者。心中了了。亦欲說向於人。但以心
0253a20: 佛二同。實無能得所得。而吐露不出。以是義故。名
0253a21: 為忍地唯識此位入印順定。發下如實觀。印定四法是空。今則唯以加行決定智力。印前心佛相
0253a22: 即義耳。四世第一位。
0253a23: 數量銷滅。迷覺中道。二無所目。名世第一地。
0253a24: 前三位位位遷變名世數。中邊各別名間量。故此
0253b01: 位則數量銷滅。以加行位滿。無可遷變。邊中不立。
0253b02: 間量叵得故。正以無可遷變。間量叵得。故云迷覺
0253b03: 中道。二無所目。言迷覺中道者。謂煖頂二位。迷於
0253b04: 中道。以煖位以佛覺為己巳心。頂位以自心為佛境。
0253b05: 各墮一邊故。至忍位。則覺於中道。以經中明言善
0253b06: 得中道故也。二無所目者。迷覺兩忘。中邊不立。迷
0253b07: 覺兩忘故。超變易之世數。中邊不立故。絕彼此之
0253b08: 間量。以是易故。名世第一地。言世第一者。謂此人
0253b09: 在世間中。稱為第一。意顯入地則是出世人矣。惟識
0253b10: 此位入無間定。發上如實觀。印二取空。今則唯以加行成就智力。於前三無所著耳。問。此上四加。既不同
0253b11: 於惟識。而附引唯識者何也。答。名既同彼。若不對校。恐致混亂。故附引彼說。使權實偏圓。瓜豆分明可別
0253b12: 瓔珞等經。多不列此四位者。以此四位。在向地兩
0253b13: 楹之間。應是十向出心。初地入心。合前合後。無不
0253b14: 可者。後之等覺倣此。通前四加行竟。
0253b15: 八十地地有三義。一者位置義。謂從初至十。位置不同。如地本是一而高下不等。二者堅實
0253b16: 義。謂地地皆以真如為體。不動不壞。如地載華嶽振河海。不重不洩。三者生長義。以地地皆能生長佛地
0253b17: 功德。如地能生長萬物。問。加行已巳得地名。與此何別。答。前之位置。約行位漸深。此之位置。約果位漸勝。前
0253b18: 之堅實。約行力堅固。此之堅實。約果體真常。前之生長。約行地力用。此之生長。約佛地功德。雖各具三義。
0253b19: 而淺深勝劣不同。若通論前後諸位。更為一喻。如人欲入大海。採取眾寶。必先學習水法。及櫓棹之技。三
0253b20: 漸是也。水法既精。櫓棹又熟。乾慧是也。十信如擇日起行。住行向位。如備辦資糧。四加行如從淺至深。漸
0253b21: 入大海。十地位如從劣向勝。漸歷寶所。等覺位如乍到最勝諸珍寶處。妙覺位如已巳得眾寶。從海而還。
0253b22: 濟窘乏。六十聖位。法喻歷然可對。今明十地十。一歡喜地。二離垢地。
0253b23: 三發光地。四慧地。五難勝地。六現前地。七遠行
0253b24: 地。八不動地。九善慧地。十法雲地。初。
0253c01: 阿難。是善男子。於大菩提。善得通達。覺通如來。盡佛
0253c02: 境界。名歡喜地。
0253c03: 此位迷覺中道。二無所目。此位當下離念。真如現
0253c04: 前。故云於大菩提。善得通達。以真如即菩提體故。
0253c05: 言大菩提者。五菩提中一發心菩提。位當十信。二伏心菩提。位當三賢。三明
0253c06: 心菩提。位當前七地。四出到菩提。位當後三地。五無上菩提。位當佛果應是無上菩
0253c07: 提。但是通達。未即實證。論實證方入初地。乃乍得
0253c08: 明心菩提也。乍得明心菩提。即能通達無上菩提。
0253c09: 如因一隙之明。便能領略萬象。故稱善得。覺通二
0253c10: 句乃釋成上二句義。言所謂於大菩提善得通達
0253c11: 者。蓋以能覺之智。遙通如來之智。所覺之理。該盡
0253c12: 諸佛境界故也。結名歡喜地者。經論異釋。難以俱
0253c13: 錄。今依金光明云。昔所未得而今始得。如其所願
0253c14: 悉皆成就。生極喜樂。故彼經即以極喜為名。
0253c15: 二離垢地。
0253c16: 異性入同。同性亦滅。名離垢地。
0253c17: 上位通達佛境。無復九界異生之性。名為異性入
0253c18: 同。此位以生佛對立。生性不有。佛境奚存。故將同
0253c19: 性亦滅。結名離垢地者。諸經論中。多約離破戒垢。
0253c20: 今則唯以證佛境空。名為離垢。以有佛境當情。猶
0253c21: 為微細念相。依然真如中垢故。三發光地。
0253c22: 淨極明生。名發光地。
0253c23: 淨極二字躡上。以上位同性亦滅。離佛念垢。名曰
0253c24: 淨極。此位真如精純。靈鑑無礙。故曰明生。譬如古
0254a01: 鏡重磨。光彩煥發。以是義故。名發光地。經文最明。
0254a02: 無煩異說。四慧地。
0254a03: 明極覺滿。名慧地。
0254a04: 明極二字躡上。以自覺理智圓滿。故云明極。此位
0254a05: 依自覺理智。起正法。生方便慧。燒盡眾生煩惱。
0254a06: 成就化他功德。故曰覺滿。譬如明上復生餘。故
0254a07: 以慧為名。諸經多謂以菩提分法。燒煩惱薪。唯
0254a08: 是自利。今以上位發光。似惟自覺。此名慧。應兼
0254a09: 覺他。且經中明言覺滿。若唯自利。豈當此稱。圓人
0254a10: 無定。各以現文釋之。不必強同。五難勝地。
0254a11: 一切同異。所不能至。名難勝地。
0254a12: 三地自覺理同。四地覺他法異。故承言一切同異。
0254a13: 此位則自覺覺他二俱不立。故云所不能至。蓋以
0254a14: 有異有同。有自有他。有能覺有所覺。儼屬有為功
0254a15: 用。二俱不立。乃超出有為。故有為功用。所不能至。
0254a16: 至尚不能。況於勝乎。以是義故。名難勝地。唯識謂
0254a17: 此地真俗兩智。行相相違。合令相應。極難勝故。然
0254a18: 彼真俗。略似此經同異。正脈云。彼乃合之最勝。此
0254a19: 則脫難齊。旨趣各別。但相似而已巳。六現前地。
0254a20: 無為真如。性淨明露。名現前地。
0254a21: 初地即證真如。但是有為。以是有作功用分顯故
0254a22: 也。至上位同異不至。超出有為功用。即契無為真
0254a23: 如。但是性淨。尚未明露。以有功習影尚未盡故。至
0254a24: 此則有功習盡。無為理著。故云性淨明露。結名現
0254b01: 前地者。即以無為真如。明明現前為名。唯識云。此
0254b02: 位證得無染淨真如。謂此真如本性無染。亦不可
0254b03: 說後方淨故。然既曰本性無染。略似此中性淨。既
0254b04: 曰證得。略似此中明露。但性相偏圓。經論異旨。不
0254b05: 得全同。七遠行地。
0254b06: 盡真如際名遠行地。
0254b07: 上位無為真如。方以明露。無分別智。未能遠行。以
0254b08: 為理所障故。至此位則盡真如際。然真如無際。以
0254b09: 諸法為際。蓋以無分限之理。全有分限之事故。
0254b10: 此當理事門中理於事門也。理既於事中。智
0254b11: 亦隨。以理智不異。如珠與光。故能盡真如際。結
0254b12: 名遠行地者。即以智能遠行為名。華嚴云。此地修
0254b13: 十方便慧。謂雖修空無相無願三昧而慈悲不捨
0254b14: 眾生。雖知諸佛平等法而常樂供佛。雖入觀空智
0254b15: 門而勤集福德。雖遠離三界而莊嚴三界。乃至雖
0254b16: 知三世唯是一念而隨眾生種種劫數意解分別
0254b17: 度脫。據此則不捨眾生。常樂供佛。勤集福德。莊嚴
0254b18: 三界。乃至隨眾度脫等。正今經盡真如際也。
0254b19: 八不動地。
0254b20: 一真如心名不動地。
0254b21: 上位盡真如際。不捨一法。此位不捨一法。盡真如
0254b22: 際。蓋以有分限之事。全同無分限之理。此當理事
0254b23: 門中事於理門也。事既於理中。全事全理。故
0254b24: 云一真如心。據此則雖行一切法。不離真如際。
0254c01: 由此所以名不動地。華嚴云。入一切法。本來無生
0254c02: 等。即此中一真如心義也。灌頂云。三漸所獲無生
0254c03: 法忍。至此方得親證。圓成無惑矣。九善慧地二。
0254c04: 一正明本位。二總結修習。初。
0254c05: 發真如用名善慧地。
0254c06: 此位正脈所釋。明如指掌。今全用之。正脈云。前位
0254c07: 是得真如全體。此位是發真如大用。稱體起用。自
0254c08: 然之理。華嚴金光。多指功行。而此經似說本真自
0254c09: 體自用。前位如一塵一毛。皆清淨本然。此位則一
0254c10: 塵一毛。皆周法界。互涉互入。即即包等。具足
0254c11: 十玄業用。故云發真如用也。結名善慧地者。應即
0254c12: 法界無障礙智耳。問。七行之塵界互現。五向之依正互涉。與斯何異。答。五地以前。
0254c13: 俱屬有功用行。況在行向。豈能同此。是知七行由於行增上力。五向由於願增上力。然亦乘悟併發。如觀
0254c14: 音之二勝三用皆圓通已巳後即發也又云。詳此十聖行相。與華嚴多
0254c15: 所不同。故推聖言以求至理。非敢妄生去取。按華
0254c17: 善說法。資中曰。華嚴明此菩薩具四無礙智。作大
0254c18: 法師。演說無量阿僧祇句義。無有窮盡。故名發真
0254c19: 如用。予謂說法固亦可以說為發用。然方是大用
0254c20: 中一。故今謂是十玄業用。而說法自寓於中矣。此
0254c21: 上皆依正脈。亦少有更減字句。唯中間答詞不同。
0254c22: 若對前二位言。則彼為理事無礙。此為事事無礙
0254c23: 用也。二總結修習。
0254c24: 阿難。是諸菩薩從此已巳往修習畢功功德圓滿。亦目
0255a01: 此地名修習位。
0255a02: 是諸菩薩者。但是渾言。尚未指定。從此已巳往者。乃
0255a03: 指定二地已巳來諸菩薩也。以自二地。乃入修位。至
0255a04: 六地。即入無為。有作行畢。七地增進無為。八地一
0255a05: 真如心。無作之行亦竟。故云修習畢功。訖於九地。
0255a06: 已巳獲全體大用。故云功德圓滿。意顯十地為修習
0255a07: 出心。諸經論中多收於修習位中。今捨出存正。故
0255a08: 亦目此地已巳前名修習位。然既曰亦目。非是定指
0255a09: 此地為修習位盡。但亦可目耳。是知究竟修盡。不
0255a10: 唯十地。應兼等覺。以既未到佛地。不可便說無修。
0255a11: 但證意多而修意少也。十法雲地。
0255a12: 慈陰妙雲覆涅槃海名法雲地。
0255a13: 上言修習畢功。功德圓滿。應即取證涅槃。而所以
0255a14: 不取涅槃者。蓋為利益有情。故曰慈陰妙雲覆涅
0255a15: 槃海。陰字當作去聲。言慈陰妙雲者。謂菩薩於功
0255a16: 德圓滿之後。重起真慈。陰覆眾生。如萬里青天。頓
0255a17: 興微妙之雲。陰覆世間。同沐清涼之樂。由此所以
0255a18: 能障佛果。不得取證。故云覆涅槃海。結名法雲地
0255a19: 者。正以其真慈如雲。覆障涅槃法故。十地竟。
0255a20: 九等覺位二。一正明本位。二結後證前。初。
0255a21: 如來逆流。如是菩薩順行而至。覺際入交名為等覺。
0255a22: 上位以利益有情。覆障涅槃。若已巳出慈門。即入果
0255a23: 海。所以不稱妙覺者。以如來逆流。菩薩順至。言逆
0255a24: 流者。謂已巳至果海。倒駕慈航。出涅槃入生死也。言
0255b01: 順至者。謂將窮果海。急棹智舟。違生死向涅槃也。
0255b02: 此約斷果言之。若就智果。則佛出菩提覺際。菩薩
0255b03: 入菩提覺際。正相交會。故云入交。正脈云。譬如入
0255b04: 海採寶者。前商已巳得眾寶逆流而出。到於海門。後
0255b05: 商方以進取順流而入。亦到海門。是二舡恰齊。但
0255b06: 船頭向外向內為不同耳。瓔珞經云。等覺照寂。妙
0255b07: 覺寂照。亦斯義也。結名等覺者。義取與妙覺齊等。
0255b08: 或有言去妙覺位。餘有一等。非今經意問。此上五十五位。應
0255b09: 出斷惑分齊。庶得階降分明。今惟依文釋義。固為簡便。但此經十行十向中。境界有似十地。不有斷惑分
0255b10: 齊。而取證淺深。何所依憑。答。愚以凡心。測度聖境。誠難自信。亦只好以聖言為定量。經之所有敢不發揮。
0255b11: 經之所無誰許擅益。詳觀本經位次。不唯與惟識不同。即華嚴瓔珞等經前後淺深。與此亦不相類。蓋以
0255b12: 圓人因該果海。果徹因源。如華嚴十信滿心。攝位證覺。此經等覺深位。獲乾慧心。詎可以前後而論淺深。
0255b13: 然佛於圓融之中。亦自寓有行布之意。故今唯依現文銷釋。所謂經中所有。敢不發揮是也。至於斷惑分
0255b14: 齊。唯於信位略顯。如初信則曰一切妄想滅盡無餘。此斷現種也。二信則曰一切習氣。皆現在前。憶念無
0255b15: 忘。此伏習氣也。三信則曰無始習氣。通一精明。此盡習氣也。良以理由頓悟。乘悟併銷。但以欲習初乾。未
0255b16: 遇法流。對境起念者。時乎有之。乃重以增上信力。圓伏圓斷。至三信則如木成。永不再燄。故自四信以
0255b17: 去。文中不涉斷惑一語。愚又何敢妄贅。所謂經之所無。誰許擅益是也。或曰斷既如木成。證即如金出
0255b18: 。似亦不應復存後位。今何位次依然。照常俱列耶。答曰。金既出。便可作器。作之已巳精。而益求其精。有
0255b19: 作功用是也。不求其精。而自無不精。無作功用是也。動帝王。陳宗廟。貯黃流。盛甘露。敬天地。享神明。全體
0255b20: 大用是也。社稷保之。兆民福之。慈陰妙雲是也。倣古玩類極珍。覺齊佛覺是也。成至寶。鎮庫藏。妙覺究竟
0255b21: 是也。知此喻者。則斷後立位。不無理據。然亦諸經論中之所不見。而此經僅見之者。蓋為接漸入頓。接偏
0255b22: 入圓。此出自世尊靈智妙辨。彼謬柱瑟者。豈足以語此哉。二結後證前。
0255b23: 阿難。從乾慧心至等覺已巳。是覺始獲金剛心中初乾
0255b24: 慧地。
0255c01: 從乾至等已巳者。明由淺入深。是覺始獲等者。顯後
0255c02: 唯證前。良以初乾慧心。即具後後位中一切功德。
0255c03: 但未經歷事造修。唯是性具而非修成。今乃由淺
0255c04: 入深。漸次修習。以至等覺。而於乾慧心中。所具一
0255c05: 切功德。方以親證。故曰是覺始獲等也。金剛心即
0255c06: 指圓通妙心。以前從根解結。如來即名其為金剛
0255c07: 王寶覺。如幻三摩提。而觀音自陳。亦言聞熏聞修
0255c08: 金剛三昧。至文殊揀選。又謂宣說金剛王。如幻不
0255c09: 思議。佛母真三昧等。據此仍是最初乾慧。但於等
0255c10: 覺位中始得親證實到。清涼云。起明東廟。智滿不
0255c11: 異於初心。古德云。末後牢關。不離最初一步。皆此
0255c12: 意也。等覺位竟。十妙覺位。
0255c13: 如是重重單複十二。方盡妙覺成無上道。
0255c14: 如是重重者。通指乾慧已巳來說也。言始自乾慧已巳
0255c15: 來。如是一重一重。有單有複。至十二重。方盡妙覺。
0255c16: 意顯位位皆覺。但加前不妙。登地妙而未盡。佛地
0255c17: 方盡。乃原始要終而總言之。正脈以一重。但局一
0255c18: 位為單。總包十位為複。極是。但彼依溫陵取一乾。
0255c19: 單二信。三住。四行。五向。複六暖。七頂。八忍。九世。單
0255c20: 十地。複十一等。十二金。單今本疏。乃除金剛。足妙
0255c21: 覺也。成無上道者。以既盡妙覺。道極究竟。無有能
0255c22: 駕於其上者矣。結上正明諸位竟。二結顯修法。
0255c23: 是種種地。皆以金剛觀察如幻十種深喻。奢摩他中。
0255c24: 用諸如來毗婆舍那。清淨修證漸次深入。
0256a01: 是種種地者。通指已巳上因地與果地也。皆以等者。
0256a02: 顯已巳上因地果地。皆不離圓通妙心。以耳根圓通
0256a03: 即是金剛王三昧故。言觀察等者。謂每歷一位。必
0256a04: 有一位功業。若不觀察。恐生愛著。故須依彼金剛
0256a05: 三昧而觀察之。如幻十喻者。如大品云。觀一切業
0256a06: 如幻。一切法如。一切身如水月。妙色如空。妙音
0256a07: 如響。諸佛國土如乾城。佛事如夢。佛身如影。報身
0256a08: 如像。法身如化。不可取不可捨。一切空故。此中喻
0256a09: 雖有十。而所喻之法。不出度生說法嚴土供佛而
0256a10: 已巳。然既曰不可取。則無生可度。無法可說。無土可
0256a11: 嚴。無佛可供。既曰不可捨。則任運度生。任運說法。
0256a12: 任運嚴土。任運供佛。既曰一切空。則取捨雙忘。忘
0256a13: 心亦寂。此依觀成止也。止久沉滯。遮於勝進。故又
0256a14: 於奢摩他中用諸如來毗婆舍那。奢摩他。義翻為
0256a15: 止。毗婆舍那。義翻為觀。如莊嚴論云。安心於正定。
0256a16: 此即名為止。所謂奢摩他。正住法分別。是名為觀
0256a17: 相。謂毗舍那。起信論云。所言止者。謂止一切境
0256a18: 界相。隨順奢摩他義故。所言觀者。謂分別因緣生
0256a19: 滅相。隨順毗舍那義故。今則唯以觀法體寂。不
0256a20: 住本位。名奢摩他。進觀前途功德。引發勝進。名毗
0256a21: 婆舍那。此依止成觀也。止觀雙運。不即不離。故云
0256a22: 清淨修證。從因至果。位位歷。故云漸次深入。知
0256a23: 此法者。既無中止之弊。亦無過高之行。位後顯此。
0256a24: 良有以焉。三推重初心。
0256b01: 阿難。如是皆以三增進故。善能成就五十五位真菩
0256b02: 提路。
0256b03: 承上因地果地。皆以金剛觀察。如是則功歸第三
0256b04: 漸次。以三種漸次。結文雖具稱增進。而標章惟第
0256b05: 三受增進之名。且第三增進。即是耳根圓通。亦即
0256b06: 金剛三昧。若不憑此觀察。後位難成。故曰皆以三
0256b07: 增進故。善能成就等。又且第三漸末。乃云從是漸
0256b08: 修。隨所發行。安立聖位。故知善能成就。唯指第三
0256b09: 漸次。若論由淺入深。通指亦可。五十五位。正脈謂
0256b10: 前除乾慧。後除妙覺。信住行向地為五十。四加等
0256b11: 覺為五。故言五十五位。以經中明言真菩提路。乾
0256b12: 慧非真。妙覺非路。故除之也。灌頂云。亦可信住行
0256b13: 向地為五十。漸乾加等妙為五。愚謂第三漸末。明
0256b14: 言從是漸修。隨所發行。安立聖位。然既曰從是漸
0256b15: 修。則知前屬頓悟。如人猛然想起家鄉。尚未動身。
0256b16: 灌頂收三漸為路。而從是之語。云何銷會。且又辨
0256b17: 妙覺為路。終是矯強。既云隨所發行。安立聖位。而
0256b18: 乾慧執心明。純是智慧。豈非是行。乾有其慧。名
0256b19: 乾慧地。豈非是位。既有行有位。則是已巳涉程途。正
0256b20: 脈以非真揀除。亦屬臆見。今依長水合轍。並以信
0256b21: 住行向地為五十。乾慧四加為五。等覺已巳至覺際。
0256b22: 如人已巳到門首。不得復以道路名之。故唯五十五
0256b23: 也。而言善成者。即取其止觀雙運。不即不離之義。
0256b24: 由此觀之。則欲至覺際而趣妙覺者。應須先歷諸
0256c01: 位。欲善成諸位者。應須先修耳根圓通。欲得耳根
0256c02: 圓通者。應須加意嚴戒。欲得禁戒成就者。應須首
0256c03: 斷五辛。古德云。初步定千里之程。一簣肇萬仞之
0256c04: 山。行遠自邇。登高自卑。則初心豈可輕忽乎哉。
0256c05: 四判決邪正。
0256c06: 作是觀者名為正觀。若他觀者名為邪觀。
0256c07: 上云是種種地。皆以金剛觀察。則位位之中。不離
0256c08: 圓通妙心。又云如是皆以三增進故。善能成就。則
0256c09: 未修之前。即當先求頓悟。是知耳根三昧。不獨為
0256c10: 聖位最勝準繩。亦且為初心第一方便。故云作是
0256c11: 觀者。名為正觀。若捨此而修。或著事而墮於有為。
0256c12: 或執理而沉於寂寞。甚至中途成狂。永陷魔外者。
0256c13: 比比而是。故曰若他觀者名為邪觀。如第一文云。
0256c14: 諸修行人。不能得成無上菩提。乃至別成聲聞緣
0256c15: 覺及成外道諸天魔王。及魔眷屬。皆由不知二種
0256c16: 根本。錯亂修習。亦斯意也。通上正示禪那諸位竟
0256c17: 二略彰所說圓滿。阿難淫室歸來。所請三名。如來依次而說。若果能依此。則生信
0256c18: 發解起行。各有準繩。不患乎菩提之不成矣。誠恐將謂別有。馳心更待。漫將從前所說。等閒看過。故文殊
0256c19: 於此諸名。如來出名結答。令知妙奢摩他。三摩禪那。義盡於此。而云略彰圓滿者。良以奢摩中密因。久淪
0256c20: 七趣。三摩中修證。時招五魔。禪那中萬行。多纏理障。仍須詳辨以示將來。至後校量持福。結勸流通。乃為
0256c21: 大圓滿也二。一文殊請名奉持。二如來出名結答
0256c22: 初。
0256c23: 爾時文殊師利法王子在大眾中即從座起。頂禮佛
0256c24: 足而白佛言。當何名是經。我及眾生云何奉持。
0257a01: 請名奉持。以文殊為當機者。顯總持全經。非具根
0257a02: 木大智。法王真子。不足興有為也。起禮而白者。重
0257a03: 其事故。名者義之表也。今如來歷明妙奢摩他三
0257a04: 摩禪那。義亦略周。故文殊請名表彰。言當何名是
0257a05: 經者。正求佛因義立名。俾海眾因名思義耳。奉謂
0257a06: 奉以自修。持謂持以教人。蓋文殊義雖冥通。名未
0257a07: 顯聞。奉以自修。無可不可。持以教人。憑何指授。至
0257a08: 若一切眾生。義既未能盡悉。名又不得與聞。自修
0257a09: 教人二者俱失。恐佛不說。故又急之曰。我及眾生
0257a10: 云何奉持。二如來出名結答六。一境智名。二
0257a11: 機益名。三性修名。四要妙名。五因果名。六總結答。
0257a12: 初。
0257a13: 佛告文殊師利。是經名大佛頂悉怛多般怛羅無上
0257a14: 寶印。十方如來清淨海眼。
0257a15: 佛告文殊者。因文殊出題名曉大眾也。是經二字。
0257a16: 上指三分。下通五題。正脈云。大等十三字。全當科
0257a17: 之境字。境即諦也。為智所對。而以三諦釋之。茲不
0257a18: 俱引。又云十方如來。明諸佛同證也。又云上之三
0257a19: 諦。即心海全體大用。以智圓照此之心海。名曰清
0257a20: 淨海眼。此正脈從境智為名。相沿承用既久。難以
0257a21: 遽易。姑從彼略釋。愚謂此以尊勝為名。所言大者。
0257a22: 即眾生心。最尊最勝。故以佛頂表之。悉怛多般怛
0257a23: 羅。此云白傘蓋。白為眾色之本。即心真如門。傘蓋
0257a24: 為展覆之具。即生滅門。餘於顯示益中釋。經以
0257b01: 此名者。顯經中所詮。即同起信一心二門等義也。
0257b02: 得此法者。可以出世成佛。為法中王。如世傳國之
0257b03: 璽。得之者。可以為天下君。故以無上寶印稱之。十
0257b04: 方如來所說十二部經。清淨妙理。皆從此中流出。
0257b05: 故以海眼稱之。據此則成道說法。全依乎此。不益
0257b06: 見其為尊且勝乎。二機益名。
0257b07: 亦名救護親因。度脫阿難及此會中性比丘尼。得菩
0257b08: 提心入知海。
0257b09: 正脈云。阿難登伽。正是此經當機。凡務多聞。而未
0257b10: 全定力者。皆準阿難。凡欲惑熾然。不思出要者。皆
0257b11: 準登伽。又云菩提心。即前三諦圓融之心。知海。
0257b12: 即前照三諦海眼。但於前題中。加當機獲益。勸
0257b13: 人欣此入此也。此正脈從機益為名。亦依彼略釋。
0257b14: 愚謂此以力用為名。親因者。歷劫親眷。互相因依。
0257b15: 憑此救護。即是力用。如度脫阿難及此會性尼。即
0257b16: 其事也。若但令離分段苦。得小乘樂。猶未顯其力
0257b17: 用。故云得菩提心。入知海。言得菩提心者。即是
0257b18: 頓悟因心。三菩提中真性菩提。入知海者。即是
0257b19: 究竟果海。十果號中。正知號。然阿難一向多聞。
0257b20: 性尼宿為淫女。一旦得此入此。其力用不益見其
0257b21: 勝乎。三性修名。
0257b22: 亦名如來密因修證了義。
0257b23: 正脈云。如來密因為性具。依此起修。方成真因。權
0257b24: 小不知。故曰密也。又云雖知本有。不妨於無修證
0257c01: 中而起修證。故曰了義。非同染實之修。不了義也。
0257c02: 此亦依正脈略釋。愚謂此以理觀為名。如來密因。
0257c03: 即是所觀之理。近具根中。遠該萬法。亦即三如來
0257c04: 藏之全體大用。悟此則為成佛因心。不悟則但是
0257c05: 密具而已巳。信知有此。故即依之立為觀境。言修者。
0257c06: 即指觀行為修。非歷事造修。如云初於聞中入流
0257c07: 亡所等。皆修也。言證者即指妙悟為證。非歷位取
0257c08: 證。如云此根初解先得人空等。皆證也。而言了義
0257c09: 者。有二義。一謂依此修證。亦唯了悟如來密因之
0257c10: 義。二謂攝義已巳盡。了無餘義可修可證。詳如總釋
0257c11: 名題中辨。四要妙名。
0257c12: 亦名大方廣妙蓮華王。十方佛母陀羅尼。
0257c13: 正脈云。上七字為最妙。又云此大乃直目性體。橫
0257c14: 窮。無邊底故。方即是相。有義相德相。謂具足
0257c15: 恒沙性德義故。廣指用言。稱體而周。無障礙故。益
0257c16: 見斯經旨同華嚴矣。蓮華取義甚多。且略取於方
0257c17: 華即果。處染常淨二義。亦即表於因果交徹。染淨
0257c18: 不二。益見此經旨同法華矣。又云末八字為最要。
0257c19: 佛母表其有出生義。陀羅尼。此云總持。明其具含
0257c20: 攝義。又云一表出生多佛。一表含攝多義。豈非至
0257c21: 道要術哉。此亦略引正脈。從要妙為名。愚謂此以
0257c22: 顯密為名。蓋上七字為顯名。下八字為密名也。顯
0257c23: 名稱大方廣者。意明此經所詮。即同起信論中三
0257c24: 大。並同華嚴。如正脈說。又稱妙蓮華王者。蓮華稱
0258a01: 妙。已巳顯非常。況復云王。似指華嚴普光摩尼香水
0258a02: 海中種種光明香幢言。以此華為無量香海無
0258a03: 量華藏之所依住。喻上三大為一切法門一切賢
0258a04: 聖之所依故。密名十方佛母者。前云。是佛頂光聚
0258a05: 悉怛多般怛羅秘密伽陀微妙章句。出生十方一
0258a06: 切諸佛。十方如來因此心得成無上正知覺。
0258a07: 即佛母義。陀羅尼。此云總持。謂總一切法。持無量
0258a08: 義故。亦云遮持。謂遮惡不起。持善不失故。此是諸
0258a09: 通名。冠以十方佛母。則是通別合稱。以此經原
0258a10: 有顯文密。故以顯密為名。然顯名為聖賢所依
0258a11: 密名能出生諸佛。義亦相符。所謂即密經經即
0258a12: 顯者以此。五因果名。
0258a13: 亦名灌頂章句。諸菩薩萬行首楞嚴。
0258a14: 按此經。原係中印土那陀爛寺大道場經。於灌頂
0258a15: 部中錄出別行。故名灌頂章句。此依總彰別。意顯
0258a16: 此經所有章句。皆屬灌頂部中出故。灌頂疏云。印
0258a17: 土密部有五。東方阿佛。名金剛部。南方寶生佛。
0258a18: 名灌頂部。西方彌陀佛。為蓮華部。北方成就佛。名
0258a19: 羯磨部。中央毗盧佛。名如來部。此經是灌頂部也。
0258a20: 然既屬灌頂。則誦此章句者。必蒙如來智水灌頂。
0258a21: 得大開悟。依之修因。則為諸菩薩萬行。依之證果。
0258a22: 則為究竟堅固。故本疏亦同正脈。從因果為名。
0258a23: 六總結答。
0258a24: 汝當奉持。
0258b01: 此是結答之語。猶云以是五種名字。汝等當因名
0258b02: 思義而奉持之。正脈云。蓋必以智照境。隨機受益
0258b03: 從性起修。盡其要妙。滿其因果。方為能奉持也。若
0258b04: 依本疏。初則顯其尊勝令生信樂。次則彰其力用
0258b05: 令知修習。修習須依理起觀。成觀須顯密雙修。必
0258b06: 至因圓果滿。則奉以自修。持以教人。二俱究竟矣。
0258b07: 略彰所說圓滿竟。三會眾頓悟漸證。
0258b08: 說是語已巳。即時阿難及諸大眾得蒙如來開示密印
0258b09: 般怛羅義。兼聞此經了義名目。○頓悟禪那修進聖
0258b10: 位增上妙理。心慮凝。斷除三界修心六品微細煩
0258b11: 惱。
0258b12: 初蒙示兼聞。說是語已巳。謂出名結答已巳竟時也。即
0258b13: 於此時。阿難及有學大眾。重增一番新氣象矣。得
0258b14: 蒙等者。正敘上所聞為向下悟證之由。密印者。即
0258b15: 指圓通妙性。三漸重明。故曰開示。得此可以成佛
0258b16: 曰印。眾生不知曰密。亦即前之見性藏心等。第一
0258b17: 題中所謂無上寶印是也。隨所發行安立聖位。即
0258b18: 是般怛羅義。若通言摩訶悉怛多般怛羅。此云大
0258b19: 白傘蓋。今既無上五字。則唯取傘蓋義耳。傘則自
0258b20: 覆義多。覆他義少。蓋則覆他義多。自覆義少。良以
0258b21: 諸位之中。或約自利。或約利他。實各互具。但有多
0258b22: 分少分。如傘蓋義故。此皆三漸已巳後之所開示。兼
0258b23: 聞者。文殊所請。如來所答。會眾同聽故。五種名目。
0258b24: 雖各顯一義。實一攝一切。故通稱了義。以一一皆
0258c01: 攝義盡故。又經稱了義。名亦隨經。六釋中當作有
0258c02: 財釋也。○頓悟下頓悟漸證。自三漸至等覺。歷歷
0258c03: 在心。故曰頓悟禪那。修進聖位。自境智至因果。通
0258c04: 稱了義。故亦兼悟題名。增上妙理。理名增上妙者。
0258c05: 以了義故。正當頓悟之時。一切心思智慮。瓦解冰
0258c06: 銷。當體寂然。故曰心慮凝。三界煩惱有二。一見
0258c07: 惑。初果見道位斷。二思惑。修道位斷。今云三界修
0258c08: 心。顯是思惑也。又思惑煩惱有三。一欲界思。二色
0258c09: 界思。三無色界思。欲界思有九品。前六品。在二果
0258c10: 向斷。後三品在三果向斷。上二界思。八地各有九
0258c11: 品。共七十二品。在四果向斷。而阿難等。原在初果。
0258c12: 今既心慮凝。超二向至二果。故云斷除三界。修
0258c13: 心六品。即欲界前六品思也而言微細煩惱者。對見惑說。以
0258c14: 見惑分別名麤。思惑任運為細故。正脈云。本經從
0258c15: 初歷談。但言奢摩他。及三摩提。而未言禪那。直至
0258c16: 此處。始一稱之。下連修進聖位。足顯談聖位處。乃
0258c17: 是說禪那耳。自阿難請位以來。至此說法復為一
0258c18: 周。名染淨因果周。即阿難所請禪那義也。按常途
0258c19: 禪邪翻為靜慮。以寂滅為義。今經為滅十二類生
0258c20: 顛倒亂想。立三漸次。即是靜義。乾慧心中乾有其
0258c21: 慧。即是慮義。即以此心中中流入。即寂滅義。圓覺
0258c22: 疏。釋為絕待靈心。今經位位不離中道。即絕待靈
0258c23: 心也。正脈云。全取正因佛性。雙兼緣了二因為禪
0258c24: 那體。今經三漸獲無生忍。即是正因佛性。奢摩他
0259a01: 中用諸如來毗婆舍那清淨修證。即雙兼緣了二
0259a02: 因也。題中諸菩薩萬行。義統乎此。齊此以前為開
0259a03: 示禪那成修分竟。
0259a04: 四開示楞嚴成證分。問。正脈科為初心緊要。今疏科為證分。何淺深相背若是。
0259a05: 答。圓人修證。歸重初心。初心緊要透過。自然任運證入。如後識陰盡處。入乾慧地。便云如是乃超十信十
0259a06: 住十行十迴向四加行心金剛十地等覺圓明。入於如來妙莊嚴海。足證此義。若此與正脈亦不相違。而
0259a07: 所以異者。惟以破前三分中障。成就究竟堅固之義為開示首楞嚴耳三。一精研
0259a08: 七趣以破奢摩中障。二詳辨五魔以破三摩中障。
0259a09: 三重明五陰以破禪那中障。初三。一阿難請
0259a10: 問。二如來讚許。三正為說示。初三。一謝前述
0259a11: 益。二陳疑致請。三舉獄例問。初。
0259a12: 即從座起頂禮佛足。合掌恭敬而白佛言。大威德世
0259a13: 尊。慈音無遮。善開眾生微細沉惑。令我今日身心快
0259a14: 然得大饒益。
0259a15: 座起禮足者。有二意。一為謝前。二為請後。合掌身
0259a16: 業虔。恭敬意業虔。白佛口業虔。謝前請後。禮應爾
0259a17: 故。十二類生。顛倒妄想。一時頓銷。故以威德世尊
0259a18: 稱之。脩進聖位。增上妙理。盡情吐露。故以慈音無
0259a19: 遮稱之。微細沉惑。即指類生妄想。非佛莫見。非佛
0259a20: 莫說。故曰微細。自所不覺。自所不知。故曰沉惑。喻
0259a21: 以目生華。教以三漸除滅。皆善為開示也。喜聖
0259a22: 位之可修。知生死之不繫。故曰身心快然。因名思
0259a23: 義。奉持可憑。故曰得大饒益。此皆歸功於佛。故曰
0259a24: 令我等也。二陳疑致請。
0259b01: 世尊。若此妙明真淨妙心本來圓。○如是乃至大
0259b02: 地草木蝡動含靈本元真如即是如來成佛真體。佛
0259b03: 體真實。云何復有地獄餓鬼畜生脩羅人天等道。○
0259b04: 世尊。此道為復本來自有。為是眾生妄習生起。
0259b05: 初按定現悟。若此妙明等者。通領前來所說心性
0259b06: 圓義也。心性有隨緣義。故稱妙明。心性有不變
0259b07: 義。故稱真淨。雖隨緣而不變。雖不變而隨緣。故稱
0259b08: 妙心。奢摩中如來密因。三摩中圓通妙體。皆指此
0259b09: 耳。本來圓之義。前已巳累說。但奢摩中隨語生信。
0259b10: 三摩中阿難輩亦唯相似解發。今於禪那之後。心
0259b11: 慮凝。細惑銷除。乃得真悟。故通領前來所說而
0259b12: 按定之。○如是下因真疑妄。如是者。謂本來圓
0259b13: 如是。乃至者超略內之根身。大地者。即指外之器
0259b14: 界。草木又器界之微。蝡動含靈又根身之細者。言
0259b15: 既且圓。無法不周。有物皆容。故凡根身器界。草
0259b16: 木蟲。無非從心建立。故曰本元真如。謂推其本
0259b17: 元惟是一真如性也。然真如之性。即是成佛真體。
0259b18: 以真如即是法身。證此者可成佛故。佛體真實者。
0259b19: 謂既是佛體。相應真實。今觀七趣偽妄。不能無疑。
0259b20: 故曰云何復有地獄等也。文顯六道。等該仙趣。故
0259b21: 後文詳明有七。○世尊下躡疑為問。有二。一問性
0259b22: 中本來自有。二問妄想習氣生起。其意以性中自
0259b23: 有。則七趣不應偽妄。若妄習生起。則即性之義不
0259b24: 成。且即性不成。是心外有法。興今現悟圓之義。
0259c01: 似不相符。所以未敢深領而致問也。後云精研七
0259c02: 趣。皆是昏沉諸有為相。妄想受生。妄想隨業。於妙
0259c03: 圓明無作本心。皆如空華。元無所著。但一妄。更
0259c04: 無根緒。則二問俱釋矣。三舉獄例問舉地獄例餘趣也。又
0259c05: 上陳二問。一問性有。二問妄生。此則唯約妄生以問。以有礙現悟故也二。一舉人
0259c06: 明墮。二躡獄為問。初。
0259c07: 世尊。如寶蓮香比丘尼持菩薩戒。私行淫欲。妄言行
0259c08: 婬非殺非偷無有業報。發是語已巳。先於女根生大猛
0259c09: 火。後於節節猛火燒然。墮無間獄。○琉璃大王善星
0259c10: 比丘。琉璃為誅瞿曇族姓。善星妄說一切法空。生身
0259c11: 陷入阿鼻地獄。
0259c12: 初婬妄墮者。持戒行淫。已巳屬重罪。且兼妄言。況又
0259c13: 非尋常妄言。而言行淫無損於他。非同殺他生命。
0259c14: 偷他財物。既現前無業。將來亦無果報。毀律誤人。
0259c15: 罪惡彌甚。故華報果報二報俱受。淫欲屬火。故感
0259c16: 女根生火。語已巳即生者。業力增上。報不容緩故。節
0259c17: 節燒然者。欲火身所致。烏芻章云。說多淫人成
0259c18: 猛火聚。信不誣矣。此是現前華報。華報不足以償。
0259c19: 故命終神識徑墮地獄。下云九情一想。下洞火輪。
0259c20: 身入風火二交過地。輕生有間。重生無間。今蓮香
0259c21: 雖說淫欲無報。猶信殺偷有報。似是九情一想。受
0259c22: 報應在水火交地。但以毀律誤人。罪惡極重。故云
0259c23: 墮無間獄。○琉璃下殺妄墮者。溫陵曰。琉璃匿王
0259c24: 太子。挾宿嫌。誅釋種。佛記七日當入地獄。王怖乘
0260a01: 般入海。水中自然出火燒滅。詳出涅槃及琉璃王
0260a02: 經。善星亦云善宿。阿含云。是佛堂弟之子。或曰即
0260a03: 調達子也。涅槃云。善星比丘。親近惡友。退失四禪。
0260a04: 生惡邪見作是說言。無佛無法無有涅槃等。即妄
0260a05: 說法空也。然琉璃懷瞋殺人。已巳屬重罪。且所殺又
0260a06: 非常人。乃瞿曇族性。善星妄說法空。即是邪癡。若
0260a07: 更為竊取利養仍兼於偷盜。二人之罪。俱為極重。
0260a08: 故皆以生身陷獄。下云純情即沉。入阿鼻獄。若沉
0260a09: 心中有謗大乘。毀佛禁戒。誑妄說法。貪信施。濫
0260a10: 膺恭敬。更生十方阿鼻地獄。今琉璃恣殺。善星逞
0260a11: 妄。似是純情。固應沉於阿鼻。且琉璃伐釋。欲斷佛
0260a12: 種。善星妄說。貪信施。既兼多罪。或亦更生十方
0260a13: 地獄。但生身人所共見。略彰華報。陷後經劫無間。
0260a14: 備受果報也。二躡獄為問。
0260a15: 此諸地獄為有定處。為復自然。彼彼發業。各各私受。
0260a16: ○惟垂大慈開發童蒙。令諸一切持戒眾生聞決定
0260a17: 義。歡喜頂戴謹潔無犯。
0260a18: 初雙問二義。言以上三人觀之。則此諸地獄。非本
0260a19: 來有。乃妄習生。但不知為有一定處所。為復自然
0260a20: 隨彼彼人所發之業。於各各處私受其報。問意蓋
0260a21: 謂若有定處。則無關於業因。恐墮空亡。若隨業有。
0260a22: 有有顯於報應。足發深省。想已巳知是隨業。但不敢
0260a23: 自決。觀下請詞。重在持戒可知。○惟垂下請慈開
0260a24: 發。二義不決。邪正未辨。有類童蒙。決定指示。立辨
0260b01: 是非。即是開發。為與是樂。故唯願垂慈。此為自請
0260b02: 也。令諸一切等。乃為他請。持戒之人。為脫獄苦。設
0260b03: 有定處。自覺持戒無益。反生猶豫。若聞波定隨業。
0260b04: 自然歡喜踊躍。頂戴受持。益加謹潔。而無犯戒罪
0260b05: 矣。阿難請問竟。二如來讚許。
0260b06: 佛告阿難。快哉此問。令諸眾生不入邪見。汝今諦聽。
0260b07: 當汝為說。
0260b08: 正脈云。快哉者。合意而喜之讚詞也。此問者。即指
0260b09: 上之二問。二問已巳決。邪正自辨。故云令諸眾生不
0260b10: 入邪見。蓋以執有定處。不信隨業。即墮邪見耳。末
0260b11: 二句誡聽許說。可知。三正為說示四。一略示
0260b12: 升墜因由。二詳明七趣輪轉。三依次答釋前問。四
0260b13: 結歎以示邪正。初三。一依內外定升墜。二由
0260b14: 情想分趣類。三緣隨業有定處。初二。一總標
0260b15: 內分外分。二別明情墜想升。初。
0260b16: 阿難。一切眾生實本真淨。因彼妄見有妄習生。因此
0260b17: 分開內分外分。
0260b18: 一切二句約悟者言。因彼妄見約迷者言。如來意
0260b19: 謂。若果悟得真性圓。則大地草木。蝡動含靈。本
0260b20: 元真如。故一切眾生。實本真淨。只因一切眾生。不
0260b21: 悟圓。妄見有眾生相。如是故有妄習熏生。如念
0260b22: 念不忘眾生相是也。由不忘眾生相故。或於眾生
0260b23: 身分之內。深生染。或於眾生身分之外。懸於勝
0260b24: 妙。故曰由此分開內分外分。二別明情墜想升
0260c01: 二。一別明情墜。二別明想升。初。
0260c02: 阿難。內分即是眾生分內。○因諸愛染發起妄情。情
0260c03: 積不休能生愛水。是故眾生心憶珍羞口中水出。心
0260c04: 憶前人或憐或恨目中淚盈。貪求財寶心發愛涎舉
0260c05: 體光潤。心著行淫男女二根自然流液。○阿難。諸愛
0260c06: 雖別流結是同。潤濕不升自然從墜。此名內分。
0260c07: 初標內分境。言內分者。即是眾生身分之內。○因
0260c08: 諸下顯內分心。因諸愛染者。謂因於內分境上。生
0260c09: 諸愛染。發起妄情者。謂由愛染故。發起種種妄
0260c10: 情見。情積不休者。謂情見積習。愛染不休。能生愛
0260c11: 水者。謂愛極轉潤。潤極流結。此是正顯心相。自下
0260c12: 乃取事驗證。是故者。謂以是能生愛水之故。珍羞
0260c13: 者。勝妙飲食。該香味二塵。憶念生愛。口中水出。如
0260c14: 見人食美。津唾自嚥可知。前人者。前所遇人。該聲
0260c15: 色二塵。聲色俱美。故令人心憶。或憐或恨者。憐其
0260c16: 聲色可狎。恨其不聞不見。憐恨不釋。悲痛難禁。故
0260c17: 致目中淚盈。此常見之事也。財寶未至而心起貪
0260c18: 求。即是法塵。財寶欲至而愛涎資身。故生光潤。如
0260c19: 世見人色潤。便賀發財可知。心著行淫。即是觸塵。
0260c20: 二根未交。而先已巳流液。則愛能生水之義。益顯然
0260c21: 可證。○阿難下結內分名。諸愛雖別者。取事唯四。
0260c22: 論塵該六也。流結是同者。如舉體光潤。是水之蘊
0260c23: 結於內。目淚口水根液。皆水之流通於外。若流若
0260c24: 結。咸以潤濕為性。故曰是同。潤濕故不能上升。不
0261a01: 升從墜。理所必至。故曰自然。是乃依內分境起內
0261a02: 分心。故曰是名內分。二別明想升。
0261a03: 阿難。外分即是眾生分外。○因諸渴仰發明想。想
0261a04: 積不休能生勝氣。是故眾生心持禁戒舉身輕清。心
0261a05: 持印顧盻雄毅。心欲生天夢想飛舉。心存佛國聖
0261a06: 境冥現。事善知識自輕身命。○阿難。諸想雖別輕舉
0261a07: 是同。飛動不沉自然超越。此名外分。
0261a08: 初標外分境。言外分者。即是眾生身分之外。勝妙
0261a09: 境界。○因諸下顯外分心。因諸渴仰者。謂因於外
0261a10: 分勝妙境上。生諸渴仰。發明想者。謂由渴仰故。
0261a11: 發起種種清想念。想積不休者。謂想念積習。渴
0261a12: 仰不休。能生勝氣者。謂仰極神飛超脫形累。此亦
0261a13: 正顯心相。自下亦取事驗知。是故者。謂以是能生
0261a14: 勝氣之故。心持禁戒。義該念戒念施。以心持即念。
0261a15: 念律儀戒能淨三業。念善法戒能成勝因。念饒益
0261a16: 戒能利有情。律儀唯戒。餘二皆兼於施故。舉身輕
0261a17: 清者。念前二戒。不以自修為累。念饒益戒。不以度
0261a18: 生為擾故。心持印。即是念法。以即是法。為諸
0261a19: 佛秘印。心持乎此。如佩佛秘印。縱遇魔外。無所畏
0261a20: 懼。故曰顧盻雄毅。猛強貌也心欲生天。即是念天。謂厭
0261a21: 下苦麤障。欣上淨妙離也。夢想飛舉者。超勝之氣。
0261a22: 形於夢寐故。心存佛國。即是念佛。如十六觀經。觀
0261a23: 想念佛之類。聖境冥現者。或於禪觀之中。或於夢
0261a24: 寐之際。得見阿彌陀佛金色之身。得歷阿彌陀佛
0261b01: 寶嚴之士。但以人所不見。而己巳獨見。故云冥現。事
0261b02: 善知識。即是念僧。自輕身命者。如百城煙水。不辭
0261b03: 疲勞。皆超勝之氣耳。○阿難下結外分名。諸想雖
0261b04: 別者。取事唯五。論念有六。即教中六念門也。輕舉
0261b05: 是同者。如夢飛為舉。餘四皆輕。若輕若舉。咸以飛
0261b06: 動為性。故曰是同。飛動故不至下沉。不沉成超。理
0261b07: 所不踰。故亦曰自然。是乃依外分境起外分心。故
0261b08: 曰此名外分。依內外定升墜竟。二由情想分趣
0261b09: 類二。一臨終相現。二情想曲分。初。
0261b10: 阿難。一切世間生死相續。生從順習。死從變流。臨命
0261b11: 終時未捨煖觸。一生善惡俱時頓現。死逆生順二習
0261b12: 相交。
0261b13: 一切世間。且指情世間說。生死相續者。謂生死死
0261b14: 生。生生死死。如旋火輪。無休息故。從猶任也。生從
0261b15: 順習。死從變流者。謂生則任其隨順習氣。而造善
0261b16: 惡等業。死則任其遷變流轉。而受異類之身。此七
0261b17: 趣成異之大略。自下乃詳明其成異之故。臨命終
0261b18: 時者。六識皆已巳不行。未捨暖觸者。八識尚未離體。
0261b19: 以八識離體。則煖相自盡。此既未捨煖觸。八識尚
0261b20: 在。乃將死而尚未死故。一生善惡者。謂一生所造
0261b21: 善惡等業。俱時頓現者。謂俱時頓現善惡等相。莫
0261b22: 知所趣。乃將生而猶未生故。當此之時。正在畏死
0261b23: 求生之際。故曰死逆生順。謂以死為逆而欲避之。
0261b24: 以生為順而欲求之也。因有避死求生之心。則善
0261c01: 惡二習交相並發。善習勝者。隨善相而生善趣。惡
0261c02: 習強者。隨惡相而生惡趣。此七趣之所由分也。
0261c03: 二情想曲分七。一純想即飛生天趣。二情少想
0261c04: 多生仙趣。三情想均等生人間。四情多想少入橫
0261c05: 生。五七情三想入餓鬼。六九情一想分二獄。七純
0261c06: 情即沈墮阿鼻。初。
0261c07: 純想即飛必生天上。○若飛心中兼福兼慧及與淨
0261c08: 願。自然心開見十方佛。一切淨土隨願往生。
0261c09: 初應想正生。純想勝妙。神遊外分。故命終即飛。上
0261c10: 見天宮。允符渴懷。趣著不捨。故致必生問。此與卵唯想生之
0261c11: 想何異。答。彼約受生之時。一念妄染之想。此約在世之時。慣習勝妙之想。若非生平慣習命終豈能即飛。
0261c12: 觀上心存佛國。及心欲生天等語。蓋想者澄心觀想。非亂想也。○若飛下兼因易
0261c13: 果。若飛心中即是純想心中兼福兼慧者。謂想不
0261c14: 徒想。兼能供佛聞法。以供佛為福業。聞法為慧業
0261c15: 故。及與淨願者。不唯供佛聞法。仍願生生世世常
0261c16: 在佛前。如迴向淨土者是也。凡人命終神識。觀十
0261c17: 方如聚墨。杳杳冥冥。不知何往。今以純想及福慧
0261c18: 力故。暫昏即悟。故曰自然心開。又以淨願力故。聖
0261c19: 境遙現。故云見十方佛。一切淨土。如西之彌陀安
0261c20: 養。東之藥師琉璃等是也。十方俱現。勝劣攸分。故
0261c21: 得隨願往生。華嚴行願品云。臨命終時。一切所有。
0261c22: 無復相隨。唯此願王。不相捨離。於一切時。引導其
0261c23: 前。據此則往生雖由福慧。實生平淨願。臨終引導
0261c24: 之耳。二情少想多生仙趣。
0262a01: 情少想多輕舉非遠。即為飛仙大力鬼王飛行夜叉
0262a02: 地行羅剎。遊於四天所去無礙。○其中若有善願善
0262a03: 心護持我法。或護禁戒隨持戒人。或護神隨持
0262a04: 者。或護禪定保綏法忍。是等親住如來座下。
0262a05: 初應想正生。情少想多者。如一情九想。二情八想。
0262a06: 三情七想。四情六想等。皆是也。輕舉非遠者。以有
0262a07: 情墜故。灌頂云。豎不越四王天。橫不出二圍山也。
0262a08: 即為飛仙者。如後文飛行仙類。應是一情九想。大
0262a09: 力鬼王。如嶽神琰魔之類。應是二情八想。飛行夜
0262a10: 叉。乃大力鬼王之所使役。應是三情七想。地行羅
0262a11: 剎。如山野鬼神。應是四情六想。然鬼神一道。有善
0262a12: 有惡。惡者專於為禍。正屬鬼類。善者兼能為福。旁
0262a13: 通仙趣。此中大力鬼王等。約兼能為福者言之。遊
0262a14: 於二句。即輕舉非遠義也。○其中下兼因易果。其
0262a15: 中者。即上四類之中。若有善願善心者。謂於想心
0262a16: 中願常近佛。心恒為法。如下所說是也。護持我法
0262a17: 者。護佛法及持法人。如藥師經十二藥叉之類。或
0262a18: 護禁戒等。護戒法及持戒人。如戒壇中護戒善神
0262a19: 之類。或護神等。及持人。如本經中百。
0262a20: 靈護之類。或護禪定等。護禪人及所得法。綏猶
0262a21: 安也。參禪遇魔。則於所得之法。不能忍可。故保而
0262a22: 綏之。如禪堂中護靜善神之類。此皆約平日善願
0262a23: 善心言之。是等既有善願善心。故雖為仙為鬼。猶
0262a24: 得親住如來座下。三情想均等生人間。
0262b01: 情想均等不飛不墜生於人間。想明斯聰。情幽斯鈍。
0262b02: 情想均等者。五情五想。正相均等故。不飛不墜者。
0262b03: 由有情故。不能上飛。由有想故。不能下墜。言既參
0262b04: 於兩楹。故得生於人間。想明斯聰者。對下三趣言
0262b05: 之。言人道眾生。聰明過於下三者。以有想心明慧
0262b06: 故也。情幽斯鈍者。對上二趣言之。言人道眾生。鈍
0262b07: 暗過於上二者。以有情心幽暗故也。
0262b08: 四情多想少入橫生。
0262b09: 情多想少流入橫生。重為毛群。輕為羽族。
0262b10: 情多想少者。對下七情三想。應是六情四想。以上
0262b11: 云情想均等。此則情多一分。想少一分。情為六而
0262b12: 想為四故。流入橫生者。情多偏墜。不能為人故下
0262b13: 流。想少欲飛。不能直舉故橫生。然橫生復有二類。
0262b14: 若身之重者。則為毛。如駝驢狗等。地行類也。
0262b15: 若身之輕者。則為羽族。如鴿鴛鴦等。空行類也。
0262b16: 亦可羽為毛羽。族為水族。亦該水行之類。
0262b17: 五七情三想入餓鬼。
0262b18: 七情三想沉下水輪。生於火際受氣猛火。身為餓鬼
0262b19: 常被焚燒。水能害己巳。無食無飲經百千劫。
0262b20: 七情者。較上更多一分。三想者。較上更少一分。想
0262b21: 益少而飛益難。情愈多而墜愈深。故曰沉下水輪。
0262b22: 謂下過於水輪也。按本經地輪即是金論。如前云
0262b23: 故有金輪保持國土。金輪下有水輪。如前云故有
0262b24: 水輪含十方界。水輪下有火際。如前云故有火光
0262c01: 為變化性。火際下有風輪。如前云故有風輪執持
0262c02: 世界。再下則是空際矣。今既沉下水輪。應在風
0262c03: 輪之上。故云生於火際。所以不更下沉者。以猶有
0262c04: 三分想故。然既生於火際。攬彼猛火氣分。故云受
0262c05: 氣猛火。結氣成形。故曰身為餓鬼。此且標名。自下
0262c06: 乃出其得名所以。蓋以常被焚燒。雖上接水輪。而
0262c07: 近火成沸。反以傷身。故曰水能害己巳。火際無可食
0262c08: 之物。有水反澆爛其身。故曰無食無飲。常受饑。
0262c09: 無有出期。故云經百千劫。施食文云。五百生不聞
0262c10: 漿水之名。千萬劫常受饑之苦。此餓鬼之所由
0262c11: 名也。婆沙云。恒常饑渴。不聞漿水之名。設值大河。
0262c12: 即變為大炬火。入口焦然腹爛。亦大同此說問。按後鬼
0262c13: 有十類。今何惟舉餓鬼。答。此之餓鬼。苦最重故。獨得趣名。後之十鬼。雖苦不至此。皆此趣攝。今舉總該別
0262c14: 也。六九情一想分二獄。
0262c15: 九情一想下洞火輪。身入風火二交過地。輕生有間
0262c16: 重生無間二種地獄。
0262c17: 不言八情二想。但言九情一想者。略輕取重。因重
0262c18: 知輕故。想少於前。益不能飛。情多於前。愈沉於下。
0262c19: 故前在火際。今又透過火際。故云下洞火輪。以洞
0262c20: 即透過義也。透過火際。即是風輪。火因風吹。風因
0262c21: 火逼。二者互相上下。即取其中為二交過地。有間
0262c22: 無間。皆在此地。中陰至止。故曰身入。所以不更墜
0262c23: 者。以有微少想故。輕生有間者。謂設或稍輕。如九
0262c24: 情微少。一想微多。則生有間地獄。如後文十八乃
0263a01: 至一百八獄。其中受苦猶有間故。重生無間者。謂
0263a02: 若果甚重。實是九情一想。則生無間地獄。灌頂云。
0263a03: 無間謂八大地獄。一等活二墨繩三眾合四叫喚
0263a04: 五大叫六炎熱七大熱八無間。前七為別。後一為
0263a05: 總。故通稱無間。又此雖稱無間。但約在獄受苦言
0263a06: 之。非同阿鼻無出。以既惟九情。罪惡未至極重。猶
0263a07: 有一想。善根未至盡斷故。○七純情即沉墮阿鼻。
0263a08: 純情即沉入阿鼻獄。○若沉心中有謗大乘毀佛禁
0263a09: 戒誑妄說法貪信施濫膺恭敬五逆十重。更生十
0263a10: 方阿鼻地獄。
0263a11: 初應情正墮。無想不升。純情唯墜。故命終即沉。謂
0263a12: 無容展轉也。阿鼻亦翻無間。但與前不同。以前約
0263a13: 受苦。此約無出。乃獄苦重之尤者。準觀佛三昧等
0263a14: 經。更有異翻異釋。今依成論。略明五種無間。一趣
0263a15: 果無間。捨身即生彼故。二受苦無間。中無樂故。三
0263a16: 經時無間。定一劫故。四命無間。中無絕故。五形無
0263a17: 間。身形縱廣八萬由旬。一人多人。皆滿故。○若
0263a18: 沉下兼罪轉報。若沉心中者。即是純情心中。以情
0263a19: 愛屬水也。謗大乘者。斷滅佛種。以能障菩提心故。
0263a20: 毀禁戒者。斷滅僧種。以能障持戒人故。誑妄說法。
0263a21: 斷滅法種。以能障如來教故。罪惡之重。莫甚於此。
0263a22: 以其斷三寶種也。貪信施。濫膺恭敬。必至作大
0263a23: 妄語。巧用偷心。五逆則殺父殺母殺阿羅漢出佛
0263a24: 身血破和合僧。前四為殺業之最。後一乃妄語之
0263b01: 尤。至於十重。具足婬殺盜妄。包羅貪瞋邪見。兼此
0263b02: 種種重罪。本獄不足以償。故云更生十方阿鼻地
0263b03: 獄。法華云。其人命終。入阿鼻獄。具足一劫。劫盡更
0263b04: 生十方世界阿鼻地獄。如是展轉。至無數劫。大般
0263b05: 若云。謗佛法罪。墮阿鼻獄。此土劫壞。更移他方。地
0263b06: 藏經云。墮無間獄。求出無期。此界壞時。寄生他界
0263b07: 等。皆此義也。結上由情想分趣類竟。
0263b08: 三緣類業有定處。
0263b09: 循造惡業雖則自招。眾同分中兼有元地。
0263b10: 按前阿難問意。蓋恐執有定處。不信業因。故雙申
0263b11: 兩問。而曰此諸地獄。為有定處。為復自然。彼彼發
0263b12: 業各各私受。今云循造惡業者。謂此諸地獄。乃循
0263b13: 其本人所造惡業而為重輕。固是彼彼發業各各
0263b14: 私受。又云。雖則自招。眾同分中兼有元地者。謂此
0263b15: 諸地獄。雖則自業所招。而於眾生同分境中。兼有
0263b16: 本人無始同惑。元所現地。若同惑不空。亦有定處。
0263b17: 不可便謂於我無分。如地獄既爾。七趣皆然。緣以
0263b18: 阿難問處。舉獄為例。故如來亦於地獄之後。就便
0263b19: 而答。將使眾生了別業則私受無緣。銷同惑則定
0263b20: 處亦空。返妄歸真。更無有捷於此者。總結上來略
0263b21: 示升墜因由竟。三詳明七趣輪轉此與上文有三不同。一者
0263b22: 上惟略示情想。此則詳明雜業。二者上是直墮本趣。此則依次輪轉。三者上唯六趣。此開修羅。由此三義。
0263b23: 是故重說七。一獄趣。二鬼趣。三畜趣。四人趣。五仙趣。
0263b24: 六天趣。七修羅。初三。一結前標後。二徵起釋
0263c01: 成。三總示妄。初。
0263c02: 阿難。此等皆是彼諸眾生自業所感。○造十習因。受
0263c03: 六交報。
0263c04: 初結前。言上雖循業定有。二義雙許。究竟以循業
0263c05: 為是。故重呼當機而再告之。感者招致之義。言設
0263c06: 無自業。雖本有地獄。誰能驅之入哉。故知此等唯
0263c07: 是自業之所招致。○造十下標後。十習因偏約因
0263c08: 言。六交報偏約報言。然文雖從偏。義實互具。以有
0263c09: 因必有報。報必有因。至下徵釋自見。
0263c10: 二徵起釋成二。一徵釋十因。二徵釋六報。初
0263c11: 十。一婬習報。二貪習報。三慢習報。四瞋習報。五
0263c12: 詐習報。六誑習報。七怨習報。八見習報。九枉習報。
0263c13: 十訟習報。初。
0263c14: 云何十因。○阿難。一者淫習交接發於相磨。研磨不
0263c15: 休。如是故有大猛火光於中發動。○如人以手自相
0263c16: 摩觸煖相現前。○二習相然故有鐵床銅柱諸事。○
0263c17: 是故十方一切如來色目行淫同名欲火。菩薩見欲
0263c18: 如避火坑。
0263c19: 首句總徵十因。應另為一科。文略不便。寄居於此。
0263c20: ○阿難下正明淫習。復有四義。一增婬積火。淫習
0263c21: 者。謂宿世淫欲熾盛。現前猶有餘習故。因有餘習。
0263c22: 男女相接。依然發於相磨。謂彼此互相研磨也。研
0263c23: 磨不休者。深求欲樂。不知止足。然婬欲屬火。如是
0263c24: 積淫成火。故有大猛火光。於自心中發動。是自心
0264a01: 中預現地獄相也。教中云。三界唯心。萬法唯識。又
0264a02: 云心作天堂。心作地獄。是故佛說多淫之人。成猛
0264a03: 火聚。若果能如烏芻瑟摩。則化多淫心。成智慧火
0264a04: 矣。○如人下取例驗知。言二手自相磨觸。尚有煖
0264a05: 相現前。況復男女二根。研磨不休。宜乎其有大猛
0264a06: 火光於中發動矣。○二習下緣習成獄。二習者。宿
0264a07: 習與現習也。宿習無忘。現習重增。欲火更熾。故曰
0264a08: 相然。由此故於命終神識。見有鐵床銅柱諸事。蓋
0264a09: 前之大猛火光。是獄相初萌。此之鐵床銅柱。乃習
0264a10: 果成就矣。○是故下聖賢共惕。如來為聖。菩薩為
0264a11: 賢。向人形容曰色。自己巳觀察曰目。言如來向人形
0264a12: 容。名為欲火。自己巳觀察。亦名欲火。其警惕之切如
0264a13: 此。菩薩學佛。其警惕之心。與佛無異。故見欲如避
0264a14: 火坑。言不敢少有所犯也。二貪習報。
0264a15: 二者貪習交計發於相吸。吸攬不止。如是故有積寒
0264a16: 堅冰於中凍冽。○如人以口吸縮風氣有冷觸生。○
0264a17: 二習相陵故有吒吒波波羅羅青赤白蓮寒冰等事。
0264a18: ○是故十方一切如來色目多求同名貪水。菩薩見
0264a19: 貪如避瘴海。
0264a20: 初增貪積冷。宿世多貪。現前猶有餘習。故曰貪習。
0264a21: 由此內熏力故。彼此交相計算。依然發於相吸。謂
0264a22: 兩相吸引。攬為己巳有也。吸攬不止者。謂引取無度。
0264a23: 不知止足。然貪心屬水。吸引屬風。水兼於風。必致
0264a24: 凝寒。如是貪吸積冷。故有積寒堅冰。於自心中預
0264b01: 現凍鎖凜冽之相。○如人下取例驗知。言以口吸
0264b02: 縮風氣。尚有冷觸。況夫彼此貪心吸攬不止。宜乎
0264b03: 其有積寒堅冰於中凍冽矣。○二習下緣習成獄。
0264b04: 宿習無忘。現習重增。貪吸更甚。故曰相陵。謂乘習
0264b05: 相陵奪也。如是故於命終神識見有吒吒波波羅
0264b06: 羅青赤白蓮寒冰等事。吒吒亦云阿吒吒。波波亦
0264b07: 云阿波波。羅羅亦云阿羅羅。皆寒逼罪人之聲。青
0264b08: 蓮華。赤蓮華。白蓮華。皆寒逼罪人之相。準餘經更
0264b09: 有阿浮他。謂凍冽成瘡。泥羅浮他。謂肢節脫落。是
0264b10: 為八寒。總名寒冰。今略舉前六。後二以寒冰等事
0264b11: 該之。此相既現。是習果成就矣。○是故下聖賢共
0264b12: 惕。同名貪水者。警以遇風凝寒。令息吸攬心故。如
0264b13: 避瘴海者。海能沒人。兼有瘴惡之氣。犯之必死。菩
0264b14: 薩見貪如此。其警惕愓之心至矣。三慢習報。
0264b15: 三者慢習交陵發於相恃。馳流不息。如是故有騰逸
0264b16: 奔波積波為水。○如人口舌自相綿味因而水發。○
0264b17: 二習相故有血河河熱砂毒海融銅灌吞諸事。
0264b18: ○是故十方一切如來色目我慢名飲癡水。菩薩見
0264b19: 慢如避巨溺。
0264b20: 初增慢積水。宿世多慢。現在猶有餘習。因有餘習。
0264b21: 彼此交相陵越。依然發於相恃。謂自恃族姓豪貴。
0264b22: 財勢智慧等勝也。馳流不息者。謂馳心上流。不知
0264b23: 息滅。然我慢屬山。馳流屬水。山峙水馳。必致奔騰。
0264b24: 如是故有騰躍縱逸競奔之波。於自心中預現積
0264c01: 波為水之相。○如人下取例驗知。綿味者。舌拄上
0264c02: 。深取其舌上味也。言口舌自相綿味。尚因而水
0264c03: 發。況夫慢心馳流。不知息滅。宜乎其有騰逸奔波。
0264c04: 預現積波為水相也。○二習下緣習成獄。宿習未
0264c05: 忘。現習重增。慢流益甚。故曰相。謂激陵越也。
0264c06: 如是故於命終神識。見有血河河熱砂毒海融
0264c07: 銅灌吞諸事。而習果成矣血河者。灌頂引經云。獄有兩山。罪人走入。兩山
0264c08: 忽合。如磨蓋壓。血肉流。如大河海。血水涌沸。男女萬數。出沒其中。河者。經律異相云。河地獄縱廣
0264c09: 深淺五百由旬。湯涌沸。罪人入河。鐵刺刺身。膿血流出。痛苦萬狀。熱砂者。灌頂云。即黑砂地獄。熱風暴
0264c10: 起。吹熱黑砂。來著罪人。燒皮徹骨。愚謂但言熱砂不合水義。或熱砂連毒海為句。蓋以海沸熱砂。沒溺罪
0264c11: 人。苦毒無量故也。融銅灌吞者。地藏經云。烊銅灌口。熱鐵纏身。萬死萬生動經億劫。此皆以類相感。更有
0264c12: 多事。難以盡言。故以諸字該之。○是故下聖賢共惕。灌頂云。我慢
0264c13: 者。執我我所。起諸見慢相故。癡水者。西土有水。飲
0264c14: 之則癡迷顛倒。以之例慢。故曰名飲癡水。亦警惕
0264c15: 意也。如避巨溺者。巨海洪浪。沒溺難出。凡是有智
0264c16: 者。莫不嚴避。菩薩避慢如之。蓋不敢有犯也。正脈
0264c17: 云。見慢者。謂見自心起慢。非見他慢。四瞋習報。
0264c18: 四者瞋習交衝發於相忤。忤結不息。心熱發火鑄氣
0264c19: 為金。如是故有刀山鐵梱劍樹劍輪斧鉞鎗鋸。○如
0264c20: 人銜怨殺氣飛動。○二習相擊故有宮割斬斫剉刺
0264c21: 鎚擊諸事。○是故十方一切如來色目瞋恚名利刀
0264c22: 劍。菩薩見瞋如避誅戮。
0264c23: 初增瞋積金。瞋習者。宿世多瞋。現在猶有餘習故。
0264c24: 因有餘習。彼此互相衝擊。依然發於相忤。相忤謂
0265a01: 逆而犯之也。忤結不息者。謂忤犯結恨。不肯休息。
0265a02: 不得報復。故心熱發火。然瞋屬肝氣。遇心火。鑄肺
0265a03: 氣而為金。如是故有刀山鐵梱等事。於自心中預
0265a04: 現殺氣之相。言刀山者。聚刀為山。鐵梱者。正脈云。
0265a05: 梱即棍也。有本梱作。取義皆可。不過尖停之異。
0265a06: 劍樹者。豎劍為樹。劍輪者。團劍為輪。斧劈屬。黃金
0265a07: 飾斧為鉞。鎗刺剌屬。鋸解屬。然人徒知此等為地獄
0265a08: 之具。而不知皆由自惑自業中現耳。○如人下取
0265a09: 例驗知。言世人銜怨欲報。形色便有殺氣飛動。況
0265a10: 復彼此交衝。忤結不息。甚至心熱發火。宜乎其有
0265a11: 刀山梱等。於自心中預現殺氣相也。○二習下
0265a12: 緣習成獄。宿習未忘。現習重增。瞋忤愈熾。故曰相
0265a13: 擊。謂乘習益相攻擊。念念在殺。由此故於命終神
0265a14: 識見有宮割斬斫。剉刺剌槌擊諸事。而習報成矣宮謂
0265a15: 割其勢。名為宮割。斬謂斫其首。名為斬斫。剉謂折其體。刺剌謂穿其身。槌謂笞其背。擊謂杖其臀。此皆世刑。
0265a16: 若約地獄。仍合用刀山劍樹等。避重文耳。○是故下聖賢共惕。名利刀
0265a17: 劍者。犯之即傷。如來如是色目。故菩薩見心起瞋
0265a18: 如避誅戮。亦不敢有犯也。五詐習報。
0265a19: 五者詐習交誘發於相調。引起不住。如是故有繩木
0265a20: 絞校。○如水浸田草木生長。○二習相延故有杻械
0265a21: 枷鎖鞭杖檛棒諸事。○是故十方一切如來色目奸
0265a22: 偽同名讒賊。菩薩見詐如畏豺狼。
0265a23: 初增詐積刑。詐習者。宿世慣行騙詐。現在猶有餘
0265a24: 習也。因有餘習。彼此交相哄誘。依然發於相調。調
0265b01: 字應作去聲。謂調轉牽引也。引起不住者。謂引心
0265b02: 數起。不肯暫住。然詐以術騙。引令難脫。如是詐引
0265b03: 日積。故有繩木絞校。於自心中預現牽引局陷之
0265b04: 相。言繩木絞校者。絞以繩引。謂絞而結之。令不得
0265b05: 解。校以木局。謂校而匣之。令不得脫。此亦獄相初
0265b06: 萌耳。○如水下取例驗知。言以水浸田。尚能令草
0265b07: 木生長。況夫巧誘善引之術。熏於識田。宜乎其有
0265b08: 繩木絞校預現牽引局陷相也。○二習下緣習成
0265b09: 獄。宿習未忘。現習重增。詐誘愈甚。故曰相延。謂乘
0265b10: 習益相延誘也。如是故於命終神識。見有杻械枷
0265b11: 鎖。鞭杖撾棒諸事杻械枷鎖。皆局攣罪人之具。見前鞭杖檛棒。皆笞責罪人之具。
0265b12: 鞭策屬。杖條屬。檛箠屬。棒棍。屬也。○是故下聖賢共惕。奸而且偽。
0265b13: 即是詐也。同名讒賊者。讒言哄誘。害人自害故。豺
0265b14: 狼性多詐。能害人。畏之如此。亦深戒矣。
0265b15: 六誑習報。
0265b16: 六者誑習交欺發於相罔。誣罔不止飛心造奸。如是
0265b17: 故有塵土屎尿穢污不淨。○如塵隨風各無所見。○
0265b18: 二習相加故有沒溺騰擲飛墜漂淪諸事。○是故十
0265b19: 方一切如來色目欺誑同名劫殺。菩薩見誑如踐蛇
0265b20: 虺。
0265b21: 初增誑積穢。宿世多誑。現在猶有餘習。故云誑習。
0265b22: 由此內熏力故。彼此交相斯瞞。依然發於相罔。謂
0265b23: 誣罔蒙蔽也。誣罔蒙蔽。不知戒止。又自以為得計。
0265b24: 飛動其心。造設奸謀。是居心總為障他。立行反以
0265c01: 穢己巳。如是誑罔日積。故有塵土屎尿。於自心中預
0265c02: 現障蔽穢污不淨之相。○如塵下取例驗知。如塵
0265c03: 隨風者。塵以風亂。風以塵昏。塵以風亂。而不見定
0265c04: 相。見以塵昏。而不見淨相。故云各無所見。取此為
0265c05: 例者。言塵隨於風。尚昏亂而各無所見。況夫彼此
0265c06: 交欺。誣罔不止。宜乎其有塵土尿屎。預現障他穢
0265c07: 己巳穢污不淨相也。○二習下緣習成獄。宿習無忘。
0265c08: 現習重增。誑罔愈甚。故曰相加。謂倍造誑業也。如
0265c09: 是故於命終神識。見有沒溺騰擲。飛墜漂淪諸事。
0265c10: 而習報成矣沒溺者。似是沸屎地獄。謂屎尿沸溢。罪人沒溺於其中也。騰擲者。似是黑
0265c11: 砂地獄。謂風吹黑砂。罪人騰擲於其中也。飛墜者。隨風上下之相。漂淪者。隨沸浮沉之相。○是故
0265c12: 下聖賢共惕。欺誑誣罔。害人自害。故同名劫殺。劫
0265c13: 殺者。謂劫財殺命。極言其可畏也。蛇之與虺。時常
0265c14: 含毒螫人。況復踐之。菩薩見誑如此。亦警惕之甚
0265c15: 矣問。誑之與詐。有何差別。答詐謂誘他。期墮我術。明取其利。誑謂欺他。恐洩我機。暗取其利。皆屬妄語。
0265c16: 而舉心不同也。七怨習報。
0265c17: 七者怨習交嫌發於銜恨。如是故有飛石投匣貯
0265c18: 車檻甕盛囊撲。○如陰毒人懷抱畜惡。○二習相吞
0265c19: 故有投擲擒捉擊射拋撮諸事。○是故十方一切如
0265c20: 來色目冤家名違害鬼。菩薩見怨如飲鴆酒。
0265c21: 初增怨積害。宿世懷怨不釋。現在猶有餘習。故曰
0265c22: 怨習。由此內熏力故。彼此互相嫌隙。依然發於銜
0265c23: 恨。謂銜冤懷恨。誓期報復也。然報復者。設方在心。
0265c24: 如是故有飛石投。匣貯車檻。甕盛囊樸。於自心
0266a01: 中預現為害之相飛石者。飛以石塊。投者。投以碎石。匣貯者。匣床盛貯。車檻者。
0266a02: 車內檻禁。甕盛者。盛人於甕。而外以火炙。如昔人有請公入甕者是也。囊撲者。收人於囊。而舉以撲之。如
0266a03: 始皇囊撲二弟之類。是皆由於銜怨害入。而害具即從自心中生也。○如陰下取例
0266a04: 驗知。如陰藏毒害之人。懷抱畜積。俱屬惡事。況復
0266a05: 銜冤懷恨。誓期報復。宜乎其有飛石投等事。預
0266a06: 現於自心中也。○二習下緣習成獄。宿習未忘現
0266a07: 習重增。怨恨益深。故曰相吞。謂恨不生噉也。如是
0266a08: 故於命終神識。見有投擲擒捉擊射拋撮諸事投擲
0266a09: 者。投石擲。擒捉者。擒拏捉取。入匣車。入甕囊也。擊射者。則擊其頭。石則射其身。拋撮者。拋謂拋撲令
0266a10: 死。所謂囊撲者是也。撮謂撮折其身。所謂匣貯車檻甕盛者是也。始而心欲害人。究竟反為自害。懷怨者
0266a11: 宜知驚心。○是故下聖賢共惕。違害鬼。即懷冤鬼也。冤
0266a12: 不能申曰違。常欲傷人曰害。如來雖不懷冤。而色
0266a13: 目懷冤之家。名違害鬼。亦警惕於人也。菩薩遵奉
0266a14: 佛敕。不敢有犯。所以見有懷冤之心。如飲鴆酒。宜
0266a15: 急解之。不然則斷腸死矣正脈云。鴆鳥最毒。羽毛瀝酒。飲之則腸寸寸斷。
0266a16: 八見習報。
0266a17: 八者見習交明。如薩迦耶見戒禁取邪悟諸業。發於
0266a18: 違拒出生相反。如是故有王使主吏證執文籍。○如
0266a19: 行路人來往相見。○二習相交故有勘問權詐考訊
0266a20: 推鞠察訪披究照明。善惡童子手執文簿辭辯諸事。
0266a21: ○是故十方一切如來色目惡見同名見坑。菩薩見
0266a22: 諸妄偏執如臨毒壑。
0266a23: 初增見積證。見習者。謂宿世邪見諸見之總熾盛。現在
0266a24: 猶有餘習也。因有餘習。彼此交相立破。欲明己巳見。
0266b01: 故曰交明。恐人不知何為交明。故云如薩迦耶等。
0266b02: 薩迦耶。此云有身。即是身見。見戒禁取。應云見取。
0266b03: 與戒禁取。蓋取字兩通耳。見取見。謂非果計果。如
0266b04: 以無想為涅槃之類。戒禁取見。謂非因計因。如牛
0266b05: 狗等戒之類。邊見背中。邪見違正。皆為邪悟。如上
0266b06: 五見。各有所作。故云諸業。所言諸業者。無非互相
0266b07: 破壞。故云發於違拒。各自立宗立論。故云出生相
0266b08: 反。相反者。以我證彼。立宗立論。務期壞他。如是存
0266b09: 心積業。故有王使主吏。證執文籍。於自心中預現
0266b10: 證據是非之相王使者。琰魔王使。主吏者。主掌判吏。證執者。證其所執。文籍者。文書
0266b11: 簿籍。○如行下取例驗知。言堂堂大路。誰來誰往。旁
0266b12: 觀自能相見。況夫明明中道。互立互破。宜乎其有
0266b13: 王使主吏等預現證據之相。所謂自心難瞞者信
0266b14: 矣。○二習下緣習成獄。宿習未忘。現習重增。彼此
0266b15: 諍執不解。故曰相交。交謂撕結不開之貌。由此故
0266b16: 於命終神識。見有勘問權詐等相。言勘問權詐等
0266b17: 者。謂始而勘校審問。權稱詐偽。此似王使事也。勘
0266b18: 權不明。轉啟有司。逼考訊問。嚴推重鞫。從旁體察
0266b19: 訪問。此似主吏事也。體察訪問。不得其情。仍復披
0266b20: 究生前見業。照明神識習氣。於時則有善惡童子。
0266b21: 手執文簿證之。如不服罪。仍以辭辨折之。直得無
0266b22: 理可申。地獄重罪。乃甘心領受矣問。前後十種獄相。惟此中最極
0266b23: 周密。且是令其服罪。不出正罰者。何也。答。十業中惟見業最極難辯。十報中。唯見報難定。難定必先盡得
0266b24: 其情。果其有毀謗正法。斷滅佛種等事。自應直入阿鼻。諸教常說。不出而自知故。○是故
0266c01: 下聖賢共惕。五者總為惡見。如來形容觀察。同以
0266c02: 見坑名者。以其陷眾生。一入而不能出故。見理
0266c03: 不真曰妄。非他是己巳曰偏執。五見率皆如是。菩
0266c04: 薩見之。如臨毒壑者。顯急宜退避。以邱壑中有毒
0266c05: 蛇等物。不退則必遭其害也。九枉習報。
0266c06: 九者枉習交加發於誣謗。如是故有合山合石碾磑
0266c07: 耕磨。○如讒賊人逼枉良善。○二習相排故有押捺
0266c08: 槌按蹙漉衡度諸事。○是故十方一切如來色目怨
0266c09: 謗同名讒虎。菩薩見枉如遭霹。
0266c10: 初增枉積迫。宿世好為屈枉駕禍逼人。現在猶有
0266c11: 餘習。故曰枉習。由此內熏力故。彼此互相加迫。依
0266c12: 然發於誣謗。誣謗者。本無其事。而妄毀之也。妄毀
0266c13: 不認。必至設法相迫。如是居心。故有合山合石。碾
0266c14: 磑耕磨。於自心中預現逼迫之相合山者。兩山夾。合石者。兩石
0266c15: 橫夾。碾以石礫。磑以石研。耕以犁其舌。磨以研其頂。是未及迫人。而迫己巳之具。先從自心而生。吁可畏哉。
0266c16: ○如讒下取例驗知。讒也。賊害也。讒為害。名
0266c17: 讒賊人。如是之人。逼枉良善。覈得其情。罪必反坐。
0266c18: 夫誣謗日積。宜乎其有合山合石等。預現逼迫
0266c19: 相也。○二習下緣習成獄。宿習不忘。現習重增。枉
0266c20: 業愈盛。故曰相排。排者逼迫之貌。由此故於命終
0266c21: 神識。見有押捺槌按等相。言押捺槌按等者。謂押
0266c22: 掬揉捺。槌打按壓。令其服罪也。設不服罪。蹙其身
0266c23: 於囊袋。壓之而漉其血。名曰蹙漉。若終不承認。掛
0266c24: 其身於權衡。度之而令其無詞。名曰權度。是其心
0267a01: 初欲害人。而終於害己巳。所謂自作自受者信矣。○
0267a02: 是故下聖賢共惕愓。怨謗者。怨言以謗。竦聽者心故。
0267a03: 讒口傷。義同於虎。故曰讒虎。屈逼聲惡。義同如
0267a04: 雷。故曰霹。然人皆知避虎畏雷。而自心中養虎
0267a05: 蓄雷。恬然不知畏避。亦可慨矣問。誑之與枉。有何差別。答。二者皆隨
0267a06: 煩惱而所隨不同。蓋誑者障他利。希自利。隨貪一分。隨癡一分。即以貪癡二分為體。而枉即是害。隨瞋一
0267a07: 分。即以瞋恚一分為體。故前後各出也。十訟習報。
0267a08: 十者訟習交誼發於藏覆。如是故有鑑見照燭。○如
0267a09: 於日中不能藏影。○二習相陳故有惡友業鏡火珠
0267a10: 披露宿業對驗諸事。○是故十方一切如來色目覆
0267a11: 藏同名陰賊。菩薩觀覆如戴高山履於巨海。
0267a12: 初增訟積照。宿好攻訟。現在猶有餘習。故曰訟習。
0267a13: 由此內熏力故。彼此交相諠訴。依然發於藏覆。謂
0267a14: 各自藏覆己巳過也。雖各自藏覆。而自心難昧。如是
0267a15: 故有鑑見照燭。於自心中預現其相。鑑見者。謂鏡鑑以見其形
0267a16: 像。照燭者。謂珠照以燭其心曲。○如於下取例驗知。言身在日中。
0267a17: 不能藏曲直之影。況心在本覺圓明之中。欲覆己巳
0267a18: 過。豈可得哉。宜乎其有鑑見照燭。預現對驗相也。
0267a19: ○二習下緣習成獄。宿習未忘。現習重增。訟覆交
0267a20: 陳。如是故於命終神識。見有惡友業鏡火珠等相。
0267a21: 言惡友者。謂宿世同造之人。業鏡者。能鑑宿業之
0267a22: 鏡。火珠者。能燭心曲之珠。惡友同造。故能披露宿
0267a23: 業。鏡鑑珠燭。故能相對證驗。類此更有。故總以諸
0267a24: 事該之。是知覆藏者。徒昧自心。攻訟者。空喪天和。
0267b01: 然自有不可逃之罪案於其間也。○是故下聖賢
0267b02: 共惕愓。好訟者必易覆。色目覆藏。正所以警惕愓訟習。
0267b03: 同名陰賊者。謂家有陰賊。久必遭劫。喻覆藏己巳過。
0267b04: 終必為害。此如來警惕愓於人者如此。戴高山。履巨
0267b05: 海。終不能出。意顯覆重罪。墮極苦。無由得脫。此菩
0267b06: 薩自相警惕愓者。如此。然人非聖賢。孰能無過。宜常
0267b07: 自揀典。無輕於攻訟。既薄熏染之習。即脫地獄之
0267b08: 苦。得生人中。整心慮。趣菩提。何其幸哉。此上十種習因。從古
0267b09: 異說。良以業報。不可思議非眾生心識現量之境。誰是誰非。亦不必辨。今謂如來明言習因足知墮獄一
0267b10: 事。不是一生所造之業。蓋由熏習在心。相續不斷。從惑積惑。從業積業。曾無絲毫善緣。惟惡業相應。如十
0267b11: 段中。婬貪等十字。乃宿世所造之業。而十箇習字。皆指熏染在心。以至今生猶能續起惑業。但宿世造業。
0267b12: 必是彼此互相為對。熏習在心。今生亦然。故文中交接計等。即今生彼此續起之惑。而發於相磨。發於
0267b13: 相吸等。即今生彼此續造之業當此之時。心是地獄之心。故有猛火積寒等相。現於自心之中。如昔有善
0267b14: 馬者。念念在馬。睡時自現馬相。作水觀者。念念在水。定中自現水相。而念念心心。造地獄業。自現地獄
0267b15: 之相。理應然矣。但此理難信。故十段中。各舉易知之例而驗證之。不可作譬喻說也。然此時雖有地獄相
0267b16: 現。尚是心中影相。未及招受。若於此知畏。尚可回轉。其奈宿習現習。相然相陵等。重起增上惑業。由是於
0267b17: 命終神識。見有地獄相現。苦難脫。及乎身入其中。求出無期。所謂臨崖勒馬收韁晚。船到江心補漏遲。
0267b18: 此聖賢所以共惕。類此者亦知警心可也總結徵釋十因竟。二徵釋
0267b19: 六報二。一總徵釋。二躡徵詳釋。初。
0267b20: 云何六報。○阿難。一切眾生六識造業。所招惡報從
0267b21: 六根出。
0267b22: 初總徵。十因已巳示。六報當明。故此徵也。○阿難下
0267b23: 略釋。一切眾生。指惡報最重者言。以輕者不墮獄
0267b24: 故。六識造業有二。一自起。二交作。自起者。但是一
0267c01: 根造業。如見色。惟依色起業。交作者。如因見色而
0267c02: 起聞聲之業。名為與聞業交。因見色而起香之
0267c03: 業。名為與業交等。如見業既爾。聞聲等亦然。是
0267c04: 皆不離六識。故云六識造業。又雖云六識。亦兼六
0267c05: 根。以識托於根。離根無見。分別無由起故。所招惡
0267c06: 報亦二。一自業報。二交業報。自業報者。如見業所
0267c07: 招。臨終先見猛火等。交業報者。如見火燒聽。能為
0267c08: 鑊湯洋銅。見火燒息。能為黑紫等。如見火既
0267c09: 爾。聞水等亦然。是皆不離六根。故云從六根出。又
0267c10: 雖云六根。亦兼六識。以根借乎識。離識無明。報應
0267c11: 無由分故。二躡徵詳釋二。一躡前徵起。二詳
0267c12: 釋六報。初。
0267c13: 云何惡報從六根出。
0267c14: 此躡前略釋之語而轉徵之。二詳釋六報六。
0267c15: 一見報。二聞報。三二報。四味報。五觸報。六思報。
0267c16: 初二。一標定二報。二依次釋成。初。
0267c17: 一者見報招引惡果。
0267c18: 見報即自業報。此是依見業招。故云見報。招引惡
0267c19: 果。即交業報。雖由交業所感。亦必自報招引。以設
0267c20: 無見火。無由燒聽燒息等也。二依次釋成二。
0267c21: 一自業報。二交業報。初。
0267c22: 此見業交。則臨終時先見猛火滿十方界。亡者神識
0267c23: 飛墜乘入無間獄。發明二相。一者明見。則能見
0267c24: 種種惡物生無量畏。二者暗見。寂然不見生無量恐。
0268a01: 見業既成。五業交作。故云此見業交。據此則是業
0268a02: 已巳熟矣。已巳熟則將欲捨命。故云臨終。溫陵曰。見覺
0268a03: 屬火。故臨終先見猛火。愚謂見業造。故見火滿
0268a04: 十方界。見火欲飛。奈為九情所墜。落於中。故曰
0268a05: 飛墜乘。煙氣迷暗。不覺沉淪。故曰入無間獄。既
0268a06: 入獄中。仍復依彼見業發明二相。發明即顯現義
0268a07: 也。一者明見。由明處造業所感。見種種惡物者。
0268a08: 如火狗火蛇。及鐵嘴諸蟲等。恐其為害。故云生無
0268a09: 量畏。二者暗見。暗中造業所感。寂然無聲。不見無
0268a10: 相。無聲無相。不知神識落在何處。故云生無量恐。
0268a11: 二交業報。
0268a12: 如是見火。燒聽能為鑊湯洋銅。燒息能為黑紫。
0268a13: 燒味能為焦丸鐵糜。燒觸能為熱爐炭。燒心能為
0268a14: 星火迸灑煽空界。
0268a15: 如是見火者。謂如是上來所說見報火也。按後五
0268a16: 報。此下當有燒見能為烈火猛之語。觀後聞波
0268a17: 注聞。氣衝息等。皆先與現前本根交故。但諸本
0268a18: 皆無。存而不論可也。燒聽者。見報之火。燒於現前
0268a19: 耳根。以耳根屬水。故鑊湯洋銅。水而兼熱。燒息者。
0268a20: 見報之火。燒於現前鼻根。以鼻根屬息。故黑紫
0268a21: 。息而兼熱。燒味者。見報之火。燒於現前舌根。以
0268a22: 舌根屬味。故焦丸鐵糜。味而兼熱。燒觸者。謂見報
0268a23: 之火。燒於現前身根。以身根屬觸。故熱爐炭。觸
0268a24: 而兼熱。燒心者。見報之火。燒於現前意根。以意根
0268b01: 屬風。故星火迸灑。風而兼熱。此是六種交報。由於
0268b02: 交業之所感招。二聞報二。一標定二報。二依
0268b03: 次釋成。初。
0268b04: 二者聞報招引惡果。
0268b05: 聞報謂先見波濤等。自業報也。招引惡果。謂注聞
0268b06: 注見等。交業報也。二依次釋成二。一自業報。
0268b07: 二交業報。初。
0268b08: 此聞業交。則臨終時先見波濤沒溺天地。亡者神識
0268b09: 降注乘流入無間獄。發明二相。一者開聽。聽種種
0268b10: 精神亂。二者閉聽。及無所聞幽魄沉沒。
0268b11: 因聞起業。名為聞業。因於聞業。起於見色香等
0268b12: 業。名之為交。謂聞業與餘業交作。而地獄之因成
0268b13: 矣。因成捨報。則是臨終時也。溫陵曰。聞聽屬水。故
0268b14: 臨終先見波濤。愚謂聞業殊勝。故波濤沒溺天地。
0268b15: 見水欲升。奈為九情所墜。下沉波中。故曰降注乘
0268b16: 流。乘流不覺。愈沉愈下。故云入無間獄。既入無間。
0268b17: 仍復依彼聞業。發明二相。一者開聽。動處造業所
0268b18: 感。聽種種者。如吒吒波波羅羅等。及淹沒苦
0268b19: 之聲。驚散陽魂。故曰精神亂。精屬陽。神為魂。
0268b20: 不明。亂不定也。二者閉聽。靜中造業所感。寂無
0268b21: 所聞者。闃然無聲。滯成陰鬼。故曰幽魄沉沒。幽
0268b22: 為陰。魄屬鬼。沉不浮。沒不顯也。二交業報。
0268b23: 如是聞波。注聞則能為責為詰。注見則能為雷為吼
0268b24: 為惡毒氣。注息則能為雨為霧灑諸毒蟲周滿身體。
0268c01: 注味則能為膿為血種種雜穢。注觸則能為畜為鬼
0268c02: 為糞為尿。注意則能為電為雹摧碎心魄。
0268c03: 如是聞波者。謂如是上來所說聞報波也。注聞者。
0268c04: 謂聞報之波。注於現前耳根。以耳根屬水。波見水
0268c05: 而聲益怒。故為責為詰。皆聲而帶怒。此中既聞波注聞。上科自
0268c06: 應有見火燒見。火見火而燒益熾。故應為烈火猛燄。燒而帶熾。是知上科定有闕文。恐有不以為然。故就
0268c07: 此重以申明注見者。謂聞報之波。注於現前眼根。以眼
0268c08: 根屬火。波遇火而暴蒸。故雷吼惡氣。暴聲而兼蒸
0268c09: 熱。吼謂雨將來時。雲中有吼聲也注息者。聞報之波。注於現前鼻
0268c10: 根。以鼻根屬息。波遇息而騰潤。故雨霧灑蟲。謂雨霧中
0268c11: 灑諸毒蟲也飛騰而兼潤濕。注味者。聞報之波。注於現
0268c12: 前舌根。以舌根屬味。波遇味而腥濁。故膿血雜穢。
0268c13: 腥臭而兼渾濁。注觸者。聞報之波。注於現前身根。
0268c14: 以身根屬觸。波遇觸而傷垢。故鬼畜糞尿。傷害而
0268c15: 兼垢汙。注意者。謂聞報之波。注於現前意根。以意
0268c16: 根屬風。波遇風而灑摧。故為電為雹。灑而兼摧
0268c17: 壞。此等名為交業所感。三報二。一標定二
0268c18: 報。二依次釋成。初。
0268c19: 三者報招引惡果。
0268c20: 報謂先見毒氣等。乃業所感報也。招引惡果。
0268c21: 謂衝息則能為質為履等。乃交業所感報也。
0268c22: 二依次釋成二。一自業報。二交業報。初。
0268c23: 此業交。則臨終時先見毒氣充塞遠近。亡者神識
0268c24: 從地涌出入無間獄。發明二相。一者通聞。被諸惡氣
0269a01: 熏極心擾。二者塞聞。氣掩不通悶絕於地。
0269a02: 因起業。名為業。因於業。引起見色聞聲等
0269a03: 業。名之為交。謂業與餘業交作。而獄因成矣。因
0269a04: 成捨命。故曰臨終。然息屬氣。故臨終先見毒氣。
0269a05: 業造。故毒氣充塞遠近。神識地涌者。謂初見
0269a06: 毒氣。入地避之。奈毒氣充塞於地。故復涌出。九情
0269a07: 所墜。不覺又沉。故云入無間獄。既入無間。仍復發
0269a08: 明二相。一者通聞。香處造業所感。被諸惡氣者。
0269a09: 如前所云。黑紫。諸惡毒氣之類。熏極心擾者。
0269a10: 熏極難忍。心神擾亂也。二者塞聞。無時造業所
0269a11: 感。謂先時香。後於無時依之造業。仍感鼻家之報氣掩不通者。如人睡
0269a12: 熟。被物所壓。氣不能申。悶絕於地者。悶極氣絕。昏
0269a13: 臥於地也。二交業報。
0269a14: 如是氣衝息則能為質為履。衝見則能為火為炬。
0269a15: 衝聽則能為沒為溺為洋為沸。衝味則能為餒為爽。
0269a16: 衝觸則能為綻為爛為大肉山有百千眼無量咂食。
0269a17: 衝思則能為為瘴為飛砂擊碎身體。
0269a18: 如是氣者。謂如是上來所說報氣也。衝息者。
0269a19: 謂報之氣。衝於現前鼻根。以鼻根屬息。氣見息
0269a20: 而益惡。故為質為履。質謂質證其罪。履謂踐踏其身皆帶惡氣。衝
0269a21: 見者。報之氣。衝於現前眼根。以眼根屬火。氣見
0269a22: 火而成炙。故為火為炬。皆帶炙氣。衝聽者。報之
0269a23: 氣。衝於現前耳根。以耳根屬水。氣見水而成溷。故
0269a24: 沒溺洋沸。謂沒溺於洋湯沸屎之中皆帶溷氣。衝味者。報之
0269b01: 氣。衝於現前舌根。以舌根屬味。氣見味而成臭。故
0269b02: 為餒為爽。魚敗曰餒。敗曰爽皆帶臭氣。衝觸者。報之氣。
0269b03: 衝於現前身根。以身根屬觸。氣見觸而成殺。故綻
0269b04: 爛肉眼。謂綻其皮。爛其肉。肉長成山。而眼中蟲咂也皆帶殺氣。衝思者。
0269b05: 報之氣。衝於現前意根。以意根屬思。思動屬風。
0269b06: 氣遇風而成揚。故瘴砂。謂揚潑瘴。飛砂走石也皆帶揚
0269b07: 氣。此等亦是交業感招。四味報二。一標定二
0269b08: 報。二依次釋成。初。
0269b09: 四者味報招引惡果。
0269b10: 味報者。味業所感。如下云。臨終先見鐵網等。引果
0269b11: 者。交業所感。如下云。歷嘗則能為承為忍等。
0269b12: 二依次釋成二。一自業報。二交業報。初。
0269b13: 此味業交。則臨終時先見鐵網猛熾烈周覆世界。
0269b14: 亡者神識下透挂網倒懸其頭入無間獄。發明二相。
0269b15: 一者吸氣。結成寒冰凍冽身肉。二者吐氣。飛為猛火
0269b16: 焦爛骨髓。
0269b17: 此味業交昨。謂此嘗味之業。與餘業交作。積成地
0269b18: 獄因也。地獄因成。人中報壞。故曰臨終。然嘗味之
0269b19: 業。最重者必至網捕禽獸。烹煎蒸炙。故感先見鐵
0269b20: 網。猛熾烈。因味造殺。無處不至。故感周覆世界。
0269b21: 亡者神識。下透挂網者。謂既見鐵網。又見猛。荒
0269b22: 錯迷倒。側身下透。挂於網間也。倒懸其頭。入無間
0269b23: 獄者。謂足上頭下。不覺不知。愈沉愈下也。每見世
0269b24: 之網捕禽鳥者。及其捕得之時。急欲又網。不顧彼
0269c01: 之顛倒上下。宜乎其有此慘報。既墮獄中。發明二
0269c02: 相。一者吸氣。謂忍覺氣從外入。外入氣冷。故結成
0269c03: 寒冰。凍冽身肉。此由吸氣貪味所感。二者吐氣。謂
0269c04: 忽覺氣從內出。內出氣熱。故飛為猛火。焦爛骨髓。
0269c05: 此由吐氣嫌味所感。問。嫌味不貪。何以感報。答。嫌味不美。吐而棄之。更為貪之
0269c06: 甚者。二交業報。
0269c07: 如是嘗味。歷嘗則能為承為忍。歷見則能為然金石。
0269c08: 歷聽則能為利兵刃。歷息則能為大鐵籠彌覆國土。
0269c09: 歷觸則能為弓為箭為弩為射。歷思則能為飛熱鐵
0269c10: 從空雨下。
0269c11: 如是嘗味者。謂如是上來所說嘗味所感之報。如
0269c12: 鐵網猛等。諸殺具也。歷嘗者。味報殺具。歷於現
0269c13: 前舌根。以殺具而遇舌根。無可如何。故能為承為
0269c14: 忍。謂承領忍受也歷見者。味報殺具。歷於現前眼根。以殺
0269c15: 具而遇見火。火鑠具鎔。故能為然金石。歷聽者。味
0269c16: 報殺具。歷於現前耳根。以殺具而遇聞水。水淬金
0269c17: 利。故能為利兵刃。歷息者。味報殺具。歷於現前鼻
0269c18: 根。以殺具而遇息氣。氣蒸金透。故能為鐵籠彌覆。
0269c19: 歷觸者。味報殺具。歷於現前身根。以殺具而遇身
0269c20: 觸。身受具觸。故能為弓箭弩射。歷思者。味報殺具。
0269c21: 歷於現前意根。以殺具而遇思風。風吹具揚。故能
0269c22: 為熱鐵飛空。業交報交。理應如是。五觸報二。
0269c23: 一標定二報。二依次釋成。初。
0269c24: 五者觸報招引惡果。
0270a01: 作業時觸業先起。招引餘業。受報時觸報先現。招
0270a02: 引餘報。惡果。即餘報也。二依次釋成二。一自
0270a03: 業報。二交業報。初。
0270a04: 此觸業交。則臨終時先見大山四面來合無復出路。
0270a05: 亡者神識見大鐵城火蛇火狗虎狼獅子牛頭獄卒。
0270a06: 馬頭羅剎手執鎗驅入城門向無間獄。發明二相。
0270a07: 一者合觸。合山逼體骨肉血潰。二者離觸。刀劍觸身。
0270a08: 心肝屠裂。
0270a09: 此觸業交者。謂觸業先起。引起交業。成地獄因也。
0270a10: 獄因已巳成。世報欲謝。故曰則臨終時。然觸業最重
0270a11: 者。莫如貪婬強逼。貪婬強逼。令其喪志失節。無所
0270a12: 逃避。故感大山來合。無復出路。自身地水火風。
0270a13: 即是四山。始而以此逼人。今則轉為逼己巳事也。亡
0270a14: 者神識。見大鐵城等者。言正恐山合。忽見鐵城。纔
0270a15: 喜有趣避處。又見其中火蛇火狗。虎狼獅子等。乃
0270a16: 不敢入。奈有牛頭獄卒。馬頭羅剎。鎗灌頂云。矛屬。長丈
0270a17: 八者驅逼。不得不入。入之即是無間獄也。既墮獄中。
0270a18: 仍復發明二相。以觸業有二故。一者合觸。謂貪於
0270a19: 合觸造業所感。合山逼體。骨肉血潰者。如四山來
0270a20: 合。逼體碎骨。和肉與血而俱潰也。二者離觸。謂貪
0270a21: 於離觸造業所感。問。離觸何以造業。答。合觸生厭。致死惡離。其為業更慘刀
0270a22: 劍觸身。心肝屠裂者。如刀斫劍刺。壞其身體。連心
0270a23: 洎肝而俱傷也。二交業報。
0270a24: 如是合觸。歷觸則能為道為觀為廳為案。疑是錯簡。應云為撞
0270b01: 為擊為剚為射歷見則能為燒為熱。歷聽則能為撞為擊。為
0270b02: 剚為射。疑與上互錯。應云為道為觀為廳為案歷息則能為括為袋為
0270b03: 考為縛。歷嘗則能為耕為鉗為斬為截。歷思則能為
0270b04: 墜為飛為煎為炙。
0270b05: 如是合觸者。謂如是上來所說觸業所感合山等。
0270b06: 諸觸逼迫事也。歷觸者。諸觸逼迫。歷於現前身根。
0270b07: 以身根而遇逼迫。則能為撞為擊。為剚為射。撞
0270b08: 以杵觸。擊以丈觸。剚以刃觸。射以箭觸。皆身觸遇
0270b09: 逼迫事故。若依原文。殊難銷會。歷見者。諸觸逼迫。
0270b10: 歷於現前眼根。以眼根而遇逼迫。則能為燒為爇。
0270b11: 以眼見屬火。火遇逼迫。逼住則為爇。逼不住則為
0270b12: 燒故。歷聽者。諸觸逼迫。歷於現前耳根。以耳根而
0270b13: 遇逼迫。則能為道為觀。為廳為案。道為地獄之
0270b14: 途。觀為獄主之宮。廳為理獄之所。案為判罪之據。
0270b15: 道多苦聲。觀多傳呼聲。廳多審罰聲。案多判結
0270b16: 聲。皆耳聞遇逼事故。若依原文。亦難銷會。暫與歷
0270b17: 觸下交互用之。俟高明者再辯。歷息者。諸觸逼迫。
0270b18: 歷於現前鼻根。以鼻息而遇逼迫。則能為括為袋。
0270b19: 為考為縛。括以布纏。袋以囊閉。考謂括而復考。
0270b20: 縛謂袋而復縛。務令氣不得伸。皆鼻息遇逼迫事
0270b21: 也。歷嘗者。諸觸逼迫。歷於現前舌根。以舌嘗而遇
0270b22: 逼迫。則能為耕為鉗。為斬為截。耕謂其舌。鉗謂
0270b23: 拔其舌。斬謂從根而割。截謂當中而斷。皆舌嘗遇
0270b24: 逼迫事也。歷思者。諸觸逼迫。歷於現前意根。以意
0270c01: 思而遇逼迫。則能為墜為飛。為煎為炙。為墜為
0270c02: 飛者。忽下忽上。為煎為炙者。發熱發燥。皆意思遇
0270c03: 逼不寧之相。然此中交報。與上四文勢稍別。佛語
0270c04: 自在。以義求之可也。六思報二。一標定二報。
0270c05: 二依次釋成。初。
0270c06: 六者思報招引惡果。
0270c07: 思報者。思業所感之報。如臨終先見惡風等。招引
0270c08: 惡果者。謂依於思報。招引交業所感惡果。如結思
0270c09: 則能為方為所等。二依次釋成二。一自業報。
0270c10: 二交業報。初。
0270c11: 此思業交。則臨終時先見惡風吹壞國土。亡者神識
0270c12: 被吹上空旋落乘風墮無間獄。發明二相。一者不覺。
0270c13: 迷極則荒奔走不息。二者不迷。覺知則苦無量煎燒
0270c14: 痛深難忍。
0270c15: 此思業交者。謂思業先起。後復興餘業交作。則獄
0270c16: 因熟矣。獄因熟而世報謝。故曰則臨終時。然思業
0270c17: 屬風。而有善有惡。善則能成。惡則能壞。今約惡業。
0270c18: 故感惡風吹壞國土。國土既壞。神識無依。故被吹
0270c19: 上空。又以九情所墜。故方起旋落。乘於風力。不覺
0270c20: 轉入無間。故云墮也。既墮獄中。仍復發明二相。以
0270c21: 思業有覺不覺。故感報亦然。一者不覺之相。謂迷
0270c22: 悶之極。心神荒亂。奔走不息。二者不迷之相。不迷即覺
0270c23: 謂纔有覺知。則是苦境。無量煎燒。痛徹深髓。難可
0270c24: 忍受。二交業報。
0271a01: 如是邪思。結思則能為方為所。結見則能為鑑為證。
0271a02: 結聽則能為大合石為冰為霜為土為霧。結息則能
0271a03: 為大火車火船火檻。結嘗則能為大喚為悔為泣。
0271a04: 結觸則能為大為小。為一日中萬生萬死為偃為仰。
0271a05: 如是邪思者。準上五應約邪思所感報風言之。結
0271a06: 思者。謂思業報風。結於現前意根。以意思而遇報
0271a07: 風。被迷思處。則能為方為所。謂受罪處也。結見者。
0271a08: 思業報風。結於現前眼根。以眼見而遇報風。因昧
0271a09: 思明。則能為鑑鏡照為證。人質謂令昧為明也。結聽者。
0271a10: 思業報風。結於現前耳根。然耳聞屬水。以水遇風。
0271a11: 若二力俱勝。激過分。則能為大合石。如傾湫倒
0271a12: 嶽。即其證也。若風寒水冷。則能為冰為霜。如秋霜
0271a13: 冬冰。即其證也。若水勢劣風。風勢劣水。則能為土
0271a14: 為霧。如微旱起塵。帶濕見霧。即其證也。結息者。思
0271a15: 業報風。結於現前鼻根。然鼻息屬風。風遇風而磨
0271a16: 蕩成火。則能為大火車。火船火檻。皆地獄苦具相
0271a17: 也。結嘗者。思業報風。結於現前舌根。然舌嘗貪味。
0271a18: 味遇風而便失。則能為大喚。為悔為泣。皆饑渴
0271a19: 逼惱聲也。結觸者。思業報風。結於現前身根。然身
0271a20: 觸從緣。風性無定。或遇風而展舒。則為大身。或遇
0271a21: 風而局促。則為小身。或遇風而忽活。則能為生。或
0271a22: 遇風而忽斃。則能為死。或被風吹而腹俯於地。則
0271a23: 能為偃。或被風吹而面向於天。故能為仰。此等皆
0271a24: 為思報之所招引。此上十因六報。雖然似不經。而理所必至。良以三界唯心。萬法
0271b01: 惟識。所以華嚴一偈。能空諸獄。若果能絕生前之十業。了現心之妄習。六業不交。六報安在。是知佛之所
0271b02: 以詳陳其相者。將使眾生轉惡業為善因。心作天堂。變生心為佛心。即心作佛也徵起釋
0271b03: 成竟。三總示妄三。一總結妄造。二別分重
0271b04: 輕。三重釋問意。初。
0271b05: 阿難。是名地獄十因六果。皆是眾生迷妄所造。
0271b06: 結前十習為地獄因。六報為地獄果。故曰是名等
0271b07: 也。皆是者。因果皆是。迷妄者。迷於妄見。迷於妄見。
0271b08: 不達眾生相空。由此於諸眾生分內。起於妄情。十
0271b09: 因六果。莫不資始乎此。故為所造。前云因於妄見。
0271b10: 有妄習生。由此分開內分外分。則地獄天堂。皆迷
0271b11: 妄所造明矣。二別分重輕三。一十因圓造入
0271b12: 阿鼻。二六業交作入無間。三六業具缺分三等。
0271b13: 初。
0271b14: 若諸眾生惡業圓造。入阿鼻獄受無量苦經無量劫。
0271b15: 惡業者。即前淫貪慢瞋詐。誑冤見枉訟也。圓造者。
0271b16: 一一具造。又造之必盡其極。前之所謂純情者以
0271b17: 此。純情即沉。故云入阿鼻獄。此是正獄。以下之八
0271b18: 獄。皆眷屬獄故。入此獄中。諸苦備歷。故云受無量
0271b19: 苦。若沉心中有謗大乘等。劫盡更生他方阿鼻。故
0271b20: 云經無量劫。二六業交作入無間。
0271b21: 六根各造。及彼所作兼境兼根。是人則入八無間獄。
0271b22: 前總徵略釋疏云。六識造業有二。一自起。二交作。
0271b23: 自起者。但是一根造業。如見色惟依色起業。聞聲
0271b24: 唯依聲起業等。今云六根各造是也。交作者。如因
0271c01: 見色而起聞聲之業。是見業與聞業交。因聞聲而
0271c02: 起見色之業。是聞業與見業交等。今云及彼所作
0271c03: 兼境兼根是也。言兼境兼根者。謂除當根各造外。
0271c04: 復兼餘境及餘根故。是人則入八無間獄者。其中
0271c05: 亦兼二報。一者自業報。如前見業成熟。臨終先見
0271c06: 猛火。神識乘入獄等。今云則入是也。二者交業
0271c07: 報。如前見火燒聽。能為鑊湯洋銅。燒息能為黑
0271c08: 紫等。今云無間是也。又前云九情一想下洞火
0271c09: 輪。身入風火二交過地。輕生有間。重生無間。此科
0271c10: 即重生無間者也。三六業具缺分三等三。一
0271c11: 具六入重獄。二缺二入中獄。三缺四入輕獄。初。
0271c12: 身口意三作殺盜淫。是人則入十八地獄。
0271c13: 六根不交作。故唯言身口意三。十因不圓造。故惟
0271c14: 言作殺盜淫。良以身口意為六根總相。殺盜淫為
0271c15: 十因總相。不交不圓。各未盡極。故不言別相。反顯
0271c16: 上之墮阿鼻者。必是十因圓造。六根交作。入無間
0271c17: 者。必是六根交作。或十因不圓造耳。是知此科之
0271c18: 罪。較上微輕。而對下則重。故曰是人則入十八地
0271c19: 獄。經律異相云。阿鼻大地獄外。復有十八小獄。然
0271c20: 既云小獄。應是有間者也科云具六者。謂能作三業。所作三業。六業皆具
0271c21: 足故。入重獄者。對下而言。以有間獄中。此最重故。二缺二入中獄。
0271c22: 三業不兼。中間或為一殺一盜。是人則入三十六地
0271c23: 獄。
0271c24: 三業不兼者。謂身口意具而三種惡業不兼造也。
0272a01: 不唯不兼於三。且亦不兼於二。故曰中間或為一
0272a02: 殺一盜。不言一婬者。可思而知故。若具足言之。應
0272a03: 云或為一殺。謂身口意但作一殺。或為一盜。謂身
0272a04: 口意但作一盜。或為一淫。謂身口意但作一淫。其
0272a05: 罪又輕於前。故曰是人則入三十六地獄。上云十
0272a06: 八。此云三十六者。應是上之隨獄。一獄隨二。亦
0272a07: 是有間可知。三缺四入輕獄。
0272a08: 見見一根單犯一業。是人則入一百八地獄。
0272a09: 見見者。妄見見於妄境時也。一根者。或身或口或
0272a10: 意。三根惟一根起。一業者。或殺或盜或婬。三業唯
0272a11: 一業犯。雖一根一業。乃約其最重者言。如殺則出
0272a12: 佛身血等。淫則汙比丘尼等。盜則偷僧祇物等。故
0272a13: 應墮獄。而其罪又輕於前。故曰是人則入一百八
0272a14: 地獄。又有間之輕者。按經律異相。有十八鐵丸。十
0272a15: 八沸銅。十八刀輪。十八劍林。十八鐵蛇。十八鐵鳥。
0272a16: 然數既吻合。無妨引用。但地獄名數。經論異出。良
0272a17: 以業有千差。報感萬殊。絕非思議之境。惟佛盡知。
0272a18: 唯佛盡見。隨便警示。要在令人知懼而已巳。此上三
0272a19: 科。於九情一想中義當輕生有間。問。既皆九情一想。輕重何分。答
0272a20: 亦有九情微少。但少不至八。一想微多。但多不至二。故皆約九情一想言之別分重輕
0272a21: 竟。三重釋問意。
0272a22: 由是眾生別作別造。於世界中入同分地。妄想發生
0272a23: 非本來有。
0272a24: 准前阿難總問七趣云。此道為復本來自有。為是
0272b01: 眾生妄習生起。又別問地獄云。此諸地獄。為有定
0272b02: 處。為復自然彼彼發業各各私受。如來於分類趣
0272b03: 後。已巳略釋云。循造惡業。雖則自招。眾同分中。兼有
0272b04: 元地。恐猶未明。故就此重釋。言上來首自阿鼻。終
0272b05: 至一百八獄。所以差別不同者。由是眾生別作別
0272b06: 造。此釋彼彼發業各各私受問也。然既別作別造。
0272b07: 而又多人同處一獄者。以多人業同。於是界中
0272b08: 入同分地。此釋為定處問也。又雖曰入同分地。亦
0272b09: 屬妄想發生。非是本來自有。此釋為復本來自有
0272b10: 為是妄習生起問也。獄趣竟。二鬼趣三。一躡
0272b11: 前起後。二詳列十種。三推本顯妄。初。
0272b12: 復次阿難。是諸眾生非破律儀犯菩薩戒毀佛涅槃。
0272b13: 諸餘雜業。歷劫燒然。然還罪畢。受諸鬼形。
0272b14: 是諸眾生。即指十因六報者言。律儀雖通大小。且
0272b15: 指小乘戒說。以小乘治身。律儀偏重故。非破者。非
0272b16: 為小乘。忍心自破。造業飾非者。類多如是。菩薩戒
0272b17: 大乘戒也。既已巳非破律儀。不屑拘守小乘。即當嚴
0272b18: 護心地。受持菩薩自性妙戒。及究其居心。又逐
0272b19: 一違反。故曰犯也。此約毀戒言之。涅槃至理。大乘
0272b20: 深教。或斥為斷滅。或訶為妄。故曰毀也。此約毀
0272b21: 乘言之。夫乘戒二法。乃出苦之津梁。實成佛之樞
0272b22: 要。互為緩急。尚且不可。何況俱毀。真為斷滅佛種。
0272b23: 仍復陷害眾生。罪之極重。莫甚於此。前云若沉心
0272b24: 中。有謗大乘。毀佛禁戒等。即指此也。諸餘雜業。總
0272c01: 指十因六交等業。報感地獄。常受眾苦。如處猛火。
0272c02: 故曰歷劫燒然。燒盡宿業之後。名為酬還罪畢。此
0272c03: 方了得純情無想及九情一想等業。良以眾生造
0272c04: 業。類多從輕至重。身後受報。類多從重至輕。今重
0272c05: 報既盡。輕報現前。故仍受諸鬼形。然世人多以地
0272c06: 獄為鬼。今既分二趣。應知不同。論明地獄純是化
0272c07: 生。鬼則具四。兼有父母兄弟眷屬。但勝者為神。如
0272c08: 前大力鬼王等。附於仙趣是也。劣者為鬼。如下所
0272c09: 列。又下所列十類。率皆不免饑。均屬餓鬼趣攝。
0272c10: 但與前之七情三想沉下水輪者不同。以彼生於
0272c11: 火際。乃鬼道中苦之尤者。似由惡業直墮。若下之
0272c12: 十。明是地獄餘報。不過藉之以略彰其趣耳。
0272c13: 二詳列十種資中云。由前十因。餘報不同。故鬼趣分為十類。謂貪物貪習。貪色淫習。貪
0272c14: 惑詐習。貪恨怨習。貪憶瞋習。貪慢習。貪罔誑習。貪明見習。貪成枉習。貪黨訟習。長水依之。正脈以貪惑
0272c15: 為誑習。貪罔為枉習。貪恨為瞋習。貪憶為怨習。貪成為詐習。餘五仍舊。今疏依之。環師謂其不必局配。是
0272c16: 厭於推詳也。然地獄既以十習為因。今出為鬼。自應由彼餘習。但佛語自在。稍不次第耳十。一
0272c17: 怪鬼。二魃鬼。三魅鬼。四蠱鬼。五癘鬼。六餓鬼。七魘
0272c18: 鬼。八魍魎。九役使。十傳送。初。
0272c19: 若於本因貪物為罪。是人罪畢遇物成形名為怪鬼。
0272c20: 本因者。指在人道中說。貪物為罪者。即指貪習。謂
0272c21: 貪求財物而為地獄罪故。是人罪畢者。歷劫燒然。
0272c22: 地獄業盡時也。因有貪物餘習。出而附諸異物。現
0272c23: 形現跡。故曰遇物成形。山之為精。石之為怪。類多
0272c24: 由此。故曰名為怪鬼。二魃鬼。
0273a01: 貪色為罪。是人罪畢遇風成形名為魃鬼。
0273a02: 不言本因者。例上可知故。仍以貪名者。貪為煩惱
0273a03: 之首。貫一切業故。下皆准此。貪色為罪者。即指本
0273a04: 因淫習。謂貪求美色而為地獄罪故。罪畢出獄。因
0273a05: 有貪色餘習。心愛遊蕩。故即遇風成形。名為魃鬼
0273a06: 者。神異經云。魃鬼長二三尺。其行如風。所現之處
0273a07: 必大旱。以酷淫則致陰陽不合。妖風能令雲雨
0273a08: 不成也。三魅鬼。
0273a09: 貪惑為罪。是人罪畢遇畜成形名為魅鬼。
0273a10: 貪惑為罪者。即指因中誑習。謂貪求誑惑。而為地
0273a11: 獄罪故。罪畢得出。因有貪惑餘習。假異形以惑人。
0273a12: 存畜心而誑他。故即遇畜成形。正脈云。如倀鬼附
0273a13: 虎。雞鼠成精之類。名為魅鬼者。說文云。老精物也。
0273a14: 人面鬼身四足。好惑人。山林異氣所生。四蠱鬼。
0273a15: 貪恨為罪。是人罪畢遇蟲成形名蠱毒鬼。
0273a16: 貪恨為罪者。即指因中瞋習。謂貪求瞋恨而為地
0273a17: 獄罪故。罪畢得出。因有貪恨餘習。時懷瞋毒。故即
0273a18: 遇蟲成形。蟲謂毒蟲。如蟒蛇蜈蚣之類。名蠱毒鬼
0273a19: 者。灌頂云。兩廣習妖術。令人成蠱脹者。即此鬼也。
0273a20: 五癘鬼。
0273a21: 貪憶為罪。是人罪畢遇衰成形名為癘鬼。
0273a22: 貪憶為罪者。即指怨習。謂貪憶宿怨。蓄惡欲雪而
0273a23: 為地獄罪故。罪畢得出。因有貪憶餘習。樂為衰敗。
0273a24: 故即遇衰成形。謂附彼四時不正。陰陽衰敗之氣。
0273b01: 散瘟行疫。故名癘鬼。癘謂疫疾。時氣不和之症。
0273b02: 六餓鬼。
0273b03: 貪為罪。是人罪畢遇氣成形名為餓鬼。
0273b04: 貪為罪。即指慢習。謂本在人中。貪求慢而為
0273b05: 地獄罪故。罪畢得出。因有貪餘習。常懷高舉。故
0273b06: 即遇氣成形。氣謂地下之氣。言地下有水輪。有火
0273b07: 際。水降火騰。蒸熱之氣。發於地上。升於空。希望
0273b08: 高舉。故附以成形。無所主掌。不得祭祀。故名為餓
0273b09: 鬼正脈問。餓鬼為一趣之總名。何慢習餘報。獨受此稱。又餓鬼乃苦之最重。今十習地獄苦均。何餘報
0273b10: 唯慢招獨重耶。答。鬼趣有四不同。一勝趣貶墜。二修帶瞋殺。此二多居上品。三獄前華報多居下品。四獄
0273b11: 後餘殃。多居中品。而聖賢示現者不與焉。然雖分上中下品。率皆不免饑。但有輕重之異。故總名餓鬼。
0273b12: 今經十種。既是地獄餘報。應俱屬中品。亦通為餓鬼。但依因招果。果必類因。十種各以因果相類之義立
0273b13: 名。此慢習餘報。獨名餓鬼者。以彼常懷高舉。遇氣成形。有饑義故。其受苦仍與餘九相等。非獨重也。此
0273b14: 如六塵中色。惟是眼之所對。不同色法十一之色。總該五根及於六塵。昧別為總。問不應理。
0273b15: 七魘鬼。
0273b16: 貪罔為罪。是人罪畢遇幽為形名為魘鬼。
0273b17: 罔者暗昧不明之義。貪罔為罪者。即指枉習。謂貪
0273b18: 求暗昧不明之事。誣枉於他而為地獄罪故。罪畢
0273b19: 得出。因有貪罔餘習。趣逐暗昧。故即遇幽為形。幽
0273b20: 謂幽隱暗昧。陰陽不分之氣。附此成形。乘睡魘人。
0273b21: 令其氣不得伸。故即名為魘鬼。蓋魘鬼暗中逼人。
0273b22: 與枉習頗肖也。八魍魎魍鬼。
0273b23: 貪明為罪。是人罪畢遇精為形名魍魎鬼。
0273b24: 貪明為罪。即指見習。謂貪求邪見。妄作聰明而為
0273c01: 地獄罪故。罪畢得出。因有貪明餘習。故即遇精為
0273c02: 形。精謂日月精華之氣。附以成形。顯靈異於川澤。
0273c03: 故名為魍魎鬼。魍謂其形暗昧。魎謂其形不定也。
0273c04: 抱朴子曰。魍魎山精。形如小兒。獨足善犯人。又好
0273c05: 學人聲。迷惑於人。與見習頗肖。九役使鬼。
0273c06: 貪成為罪。是人罪畢遇明為形名役使鬼。
0273c07: 貪成為罪者。即是詐習。謂貪求詐術誘他成己巳而
0273c08: 為地獄罪故。罪畢得出。因有貪成餘習。故即遇明
0273c09: 為形。明謂符類也。附以成形。聽役使以作禍福。
0273c10: 故即名役使鬼。然世人但知以詐成己巳。不知反為
0273c11: 人所使役。觀此地獄餘報。應發深省。十傳送鬼。
0273c12: 貪黨為罪。是人罪畢遇人為形名傳送鬼。
0273c13: 貪黨為罪者。即指訟習。謂貪求朋黨。助惡興訟而
0273c14: 為地獄罪故。罪畢得出。因有貪黨餘習。故即遇人
0273c15: 為形。環師云。附巫祝而傳吉凶者是也。良以因中
0273c16: 結黨。傳遞隱暗之事。而訐露於人。今為鬼亦附人。
0273c17: 發洩傳說吉凶等事。故即名傳送鬼。以名求實。訟
0273c18: 習頗肖問。此之鬼趣。既與前之獄趣。後之畜趣等並論。應取餓鬼全分。何得偏取從獄出者。答。佛
0273c19: 意為顯十習業重。地獄不足以償。餘報為鬼。鬼復不足以償。餘報為畜。畜復不足以償。轉生為人。猶有餘
0273c20: 苦。故鬼趣偏取從獄出者。畜趣偏取從鬼出者。人趣偏取從畜出者。蓋急欲令人革十習因。離惡趣苦。而
0273c21: 全分例此可知詳列十種竟。三推本顯妄。
0273c22: 阿難。是人皆以純情墜落。業火燒乾上出為鬼。此等
0273c23: 皆是自妄想業之所招引。若悟菩提則妙圓明本無
0273c24: 所有。
0274a01: 是人者。即指十種鬼道中人。始在阿鼻。皆以純情
0274a02: 墜落。漸經無間及與有間。乃得業火燒乾。良以純
0274a03: 情墮於阿鼻。若以業報苦火。燒乾一情。則唯餘九
0274a04: 情。應退入無間。若更以業報苦火。燒乾九情中少
0274a05: 分。則惟餘八情之餘。應退入有間。若更以業報苦
0274a06: 火。燒乾一情之餘。則唯餘七情。自應上出為鬼。以
0274a07: 餓鬼元以七情三想。為墮因故。此推本也。皆是下
0274a08: 顯妄。妄想即是惑道。業即業道。獄鬼即是苦道。言
0274a09: 獄鬼苦雖至重。亦由自心深重惑業之所招引。故
0274a10: 云皆是。若悟菩提者。一念迴光。反照自心。悟得本
0274a11: 性菩提。既已巳悟得本性菩提。則苦不能繫。業不能
0274a12: 局。惑不能蔽。故曰妙曰圓曰明。既曰妙曰圓曰明。
0274a13: 則地獄餓鬼。本來無所有矣問。前云七情三想。沉下水輪。似是餓鬼極
0274a14: 苦。此云業火燒乾。上出為鬼。但是獄後餘殃。其罪既輕。何得同以七情三想判之。答。一從獄升。一從人墜。
0274a15: 雖同為七情三想。而不妨輕重有異。如山上一人。失足下墜。山下一人。舉足上升。各到中間。石叢而止。則
0274a16: 從上而墜者。所傷必重。從下而升者。所傷必輕。是故上之十鬼。雖亦生於餓鬼趣中。而猶能為怪。為魃。乃
0274a17: 至為役使。為傳送。如從下而升之人。雖在石叢。猶能展轉故也鬼趣竟。三畜趣
0274a18: 三。一躡前起後。二詳列十種。三結妄推無。初。
0274a19: 復次阿難。鬼業既盡。則情與想二俱成空。方於世間
0274a20: 與元負人冤對相值。身為畜生酬其宿債。
0274a21: 墮鬼之業。本以七情三想。今以鬼報苦終。墮鬼業
0274a22: 盡。業既盡則情減一分。想增一分。超出鬼道情想。
0274a23: 故二俱成空。據此則唯餘六情。還復四想。所謂情
0274a24: 多想少是也。前云情多想少。流入橫生。是約人中
0274b01: 下墜。此云方於世間等。是約鬼趣上升。雖升墜不
0274b02: 同。而分齊相等。同為畜道。元負人者。謂元在人中
0274b03: 被負之人。所謂或欠彼財物。或欠彼形命是也。向
0274b04: 以墮獄墮鬼。彼雖銜冤欲報。無能為對。今既生於
0274b05: 世間。債繫難逃。故曰冤對相值。身為畜生者。略如
0274b06: 下之十類。餘可例知。或被烹割。或受驅使。償命償
0274b07: 財。故曰酬其宿債。二詳例十種十。一梟類。二
0274b08: 咎類。三狐類。四毒類。五蛔類。六食類。七服類。八應
0274b09: 類。九休類。十循類。初。
0274b10: 物怪之鬼物銷報盡。生於世間多為梟類。
0274b11: 物怪之鬼者。即前遇物成形。名為怪鬼。物銷報盡
0274b12: 者。業盡形謝。苦終果壞。故七情三想。轉為六情四
0274b13: 想。故得生於世間。流入橫生。因有貪物為怪餘習。
0274b14: 故多為梟類。蓋梟類附塊成形。即貪物餘習。以子
0274b15: 食母。即為怪餘習。大率如是。故云多為。獨舉梟類
0274b16: 者。以一類餘故。准前云。和合怪成八萬四千食父
0274b17: 母想。又云其類充塞。則怪畜非一種矣。問。前云酬其宿債。此
0274b18: 酬何等。答。此類子成母遭其食。即償形命。又世傳梟肉烹食最美。或亦有食之者。又黃帝百祀用梟。世
0274b19: 人捕之貨利。即償財物也。二咎類。
0274b20: 風魃之鬼風銷報盡。生於世間多為咎徵一切異類。
0274b21: 風魃之鬼者。即前遇風成形。名為魃鬼。業盡形謝。
0274b22: 苦終果壞。故曰風銷報盡。唯餘六情。還復四想。故
0274b23: 得生於世間。因有貪色為魃餘習。故多為咎徵異
0274b24: 類。如商羊舞水。出旱等。即為魃兆災餘習。或
0274c01: 為色禽。或為淫獸等一切異類。即貪色餘習問。此酬何
0274c02: 債。答。咎必遭害。即償形命。害彼受功。即償財物。三狐類。
0274c03: 畜魅之鬼畜死報盡。生於世間多為狐類。
0274c04: 畜魅之鬼者。即前遇畜成形。名為魅鬼。業盡則所
0274c05: 依畜死。苦終則所感報盡。超出鬼道情想。故得生
0274c06: 於世間。雖生世間。猶有貪惑為魅餘習。故多為狐
0274c07: 類。蓋狐貍善於惑人。即貪惑餘習。郭氏記云。千歲
0274c08: 狐為淫婦。百歲狐為美女。即魅鬼餘習也。
0274c09: 四毒類。
0274c10: 蟲蠱之鬼蠱滅報盡。生於世間多為毒類。
0274c11: 蟲蠱之鬼者。即前遇蟲成形。名為蠱鬼。蠱滅報盡
0274c12: 者。蠱字準前後應是蟲字。謂業盡則所依蟲滅。苦
0274c13: 終則所感報盡也。自是超出鬼道情想。故得生於
0274c14: 世間。因有貪恨為蠱餘習。故多為毒類。如蚖蛇蝮
0274c15: 蠍。蜈蚣蚰蜓等時時蓄毒。即貪恨餘習。或無故便
0274c16: 螫。或觸之乃傷。皆蠱鬼餘習也。五蛔類。
0274c17: 衰癘之鬼衰窮報盡。生於世間多為蛔類。
0274c18: 衰癘之鬼者。即前遇衰成形。名為癘鬼。業盡則衰
0274c19: 氣窮散。苦終則癘報盡息。七情三想。變為六情四
0274c20: 想。故得生於世間。因有貪憶為癘餘習。故多為蛔
0274c21: 類。蛔謂腸胃中蟲。後文云。蟯蛔是也。回轉上下。不
0274c22: 離腸胃。即貪憶餘習。乘癩而生。致結蛔症。即為癘
0274c23: 餘習也問。此償何報。答。本因貪憶懷怨。常欲穢污於人。令人身心不安。今感迴轉穢汙。受局
0274c24: 腸胃。以償彼也。六食類。
0275a01: 受氣之鬼氣銷報盡。生於世間多為食類。
0275a02: 受氣之鬼者。即前遇氣成形。名為餓鬼。業盡則所
0275a03: 受氣銷。苦終則餓鬼報盡。生於世間。猶帶遠近二
0275a04: 習。遠習貪。近習餓鬼。故多為食類。如虎豹豺狼
0275a05: 等。自恃形勢。常欲食他。即貪餘習。求食不得。
0275a06: 呼馳走。即餓鬼餘習也。七服類。
0275a07: 綿幽之鬼幽銷報盡。生於世間多為服類。
0275a08: 綿幽之鬼者。纏綿幽暗之鬼。即前遇幽為形。名為
0275a09: 魘鬼也。幽銷者。幽暗氣銷。幽暗氣銷。無所依附。則
0275a10: 鬼苦終而魘報盡矣。報盡果轉。故得生於世間。雖
0275a11: 生世間。猶有貪罔為魘餘習。故多為服類。異物誌
0275a12: 云。山鴞體有文色。土俗因形名之曰服。亦名隻狐。
0275a13: 晝伏夜出亦名禍鳥。鳴則有禍。蓋晝伏夜出。即貪
0275a14: 罔餘習。鳴則有禍。即魘鬼餘習也。八應類。
0275a15: 和精之鬼和銷報盡。生於世間多為應類。
0275a16: 和精之鬼者。附和精氣之鬼。即前遇精為形。名魍
0275a17: 魎鬼也。和銷報盡者。和字准前後應是精字。謂所
0275a18: 和之精既銷。魍魎之報已巳盡。報盡果轉。故得生於
0275a19: 世間。因有貪明魍魎餘習。故多為應類。如春燕秋
0275a20: 鴻等。知時知節。即貪明餘習。忽南忽北。即魍魎餘
0275a21: 習也。九休類。
0275a22: 明靈之鬼明滅報盡。生於世間多為休徵一切諸類。
0275a23: 明靈之鬼者。藉明顯靈之鬼。即前遇明為形。名役
0275a24: 使鬼也。所附之明力已巳謝。役使之鬼物不靈。故云
0275b01: 明滅報盡。鬼道之情想俱空。故得生於世間。因有
0275b02: 貪成役使餘習。故多為休徵諸類。休徵者。如嘉鳳
0275b03: 祥麟等。兆休明。徵聖治。即貪成餘習。諸類者。如靈
0275b04: 禽巧獸等。識語言。隨呼喚。即役鬼餘習也。
0275b05: 十循類。
0275b06: 依人之鬼人亡報盡。生於世間多為循類。
0275b07: 依人之鬼者。依附於人之鬼。即前遇人為形。名傳
0275b08: 送鬼。所依之人既亡。傳送之鬼報已巳盡。墮鬼情想。
0275b09: 二俱成空。故得生於世間。因有貪黨傳送餘習。故
0275b10: 多為循類。循者依也。馴也。如狗等。依人飲食。馴
0275b11: 順於人。餘習酷似也。詳列十種竟。三結妄推無
0275b12: 二。一正以結推。二重答前問。初。
0275b13: 阿難。是等皆以業火乾枯。酬其宿債旁為畜生。此等
0275b14: 亦皆自妄業之所招引。若悟菩提則此妄緣本無
0275b15: 所有。
0275b16: 是等者。總指上之十類。言上之十類。皆以獄鬼業
0275b17: 報苦火。燒盡純情九情七情。故云業火乾枯。超出
0275b18: 二道。生於世間。冤對相值。償財償命。故曰酬其宿
0275b19: 債。重為毛。輕為羽族。故以旁為畜生。言旁為者。
0275b20: 以畜生為旁行故。此且明其從獄出鬼。從鬼至畜。
0275b21: 若更推此等本因。亦皆向在人中自己巳所作妄。
0275b22: 惑業之所招引。如前十因六業等是也。然惑業既
0275b23: 屬妄。果報豈是真實。惟是不悟菩提。幻作幻受。
0275b24: 若悟菩提。則心無剩法。此業與報。猶如眚見燈輪。
0275c01: 故曰妄緣。清淨目中都無是事。故曰本無所有。古
0275c02: 德云。有人識得心。大地無寸土。寸土尚無。此等豈
0275c03: 真有哉。二重答前問三途惡趣已巳畢。將說善趣。故此重答。欲令悟自非他。
0275c04: 改惡遷善。悟妄非真。轉惡道為善道也。
0275c05: 如汝所言寶蓮香等及琉璃王善星比丘。如是惡業
0275c06: 本自發明。非從天降。亦非地出。亦非人與。自妄所招
0275c07: 還自來受。菩提心中皆為浮妄想凝結。
0275c08: 如汝所言等。牒前所問墮獄三人。如是惡業者。以
0275c09: 三人墮獄之業。例一切眾生墮落三途之業。以一
0275c10: 妄一切妄故。前阿難偏問地獄。今如來總答三途
0275c11: 者。以同為惡趣。又以此答。在畜趣後也。本自發明
0275c12: 者。正脈云。藏性真心。萬用俱含。自造何等之業。即
0275c13: 隨自業發明何等之報。譬如米中諸味皆具。成糖
0275c14: 成醋成酒。皆自造耳。非天降。非地出。非人與。顯非
0275c15: 從外得。自妄所招。還自來受。顯是我自致。菩提心
0275c16: 中。浮想凝結。顯本無實體。據前阿難有總別二問。
0275c17: 初總問七趣云。此道為復本來自有。為是眾生妄
0275c18: 習生起。此云自妄所招還自來受。是答以妄習生
0275c19: 起。菩提心中。浮想凝結。是答以非本來有。次別問
0275c20: 地獄云。此諸地獄。為有定處。為復自然彼彼發業
0275c21: 各各私受。此云自妄所招。還自來受。是答以自然
0275c22: 彼彼發業各各私受。皆為浮妄想凝結。是答以
0275c23: 縱有定處。亦屬浮想凝結。良以前云眾同分中兼
0275c24: 有元地。似有一定之處。故今并遣。言眾生初以一
0276a01: 念妄動。業識潛興。名為浮想。次以見分俄興。結為
0276a02: 現境。是曰凝結為七趣所共依。呼為同分。若眾生
0276a03: 之自招。乃稱別業。一人發真歸元。十方空悉皆
0276a04: 銷殞。況諸地獄鬼畜等。又在空中耶。是知菩提
0276a05: 心中。都無所有。果其徹證。無勞更疑。若乃未悟先
0276a06: 空。只恐人自。古德云。了即業障本來空。未了
0276a07: 應須還宿債。可弗慎歟。畜趣竟。四人趣正脈云。此趣來
0276a08: 處。除聖賢示現。諸趣皆通。以人道為修進通途。諸趣皆願為之。且人中具有六趣形相。如富貴慈善者似
0276a09: 天。聰明修煉者似仙。剛暴者似修羅。愚癡者似畜生。貧賤者似鬼。囚繫者似獄。故知通有諸趣來者。今亦
0276a10: 順序而談。偏取從畜來者。餘亦意含四。一躡前起後。二就便警示。
0276a11: 三詳列十種。四指因結嘆。初。
0276a12: 復次阿難。從是畜生酬償先債。若彼者分越所酬。
0276a13: 此等眾生還復為人反徵其剩。
0276a14: 先在獄鬼。唯了自業。不暇償債。今以為畜乃償。故
0276a15: 云從是畜生酬償先債。先債畢。畜生報滿。自此
0276a16: 捨命。理應彼此相安。無復牽墜。然亦有不爾。故下
0276a17: 約反徵者言之。若彼酬者。指彼受酬之人。所受之
0276a18: 分。過於應之數。名為分越所酬。如鞭策過用其
0276a19: 力。瞋怒枉殺其身等皆是。此等眾生。指彼能之
0276a20: 人。酬過其分。怨習不忘。還復為人。故必反徵其剩。
0276a21: 謂反徵其應之外。所剩餘分。令彼倒償也。據此
0276a22: 則人之於畜。宜留心愛養。勿苦驅其身。勿輕殺其
0276a23: 命。則庶幾可耳。二就便警示二。一明其必償。
0276a24: 二警以慎殺。初。
0276b01: 如彼有力兼有福德。則於人中不捨人身還彼力。
0276b02: ○若無福者還為畜生償彼餘直。
0276b03: 初報勝現償。如彼有力者。彼指被徵之人。有力者。
0276b04: 過去業力猶未盡故。兼有福德者。富而仁貴而賢
0276b05: 也。力未盡不應捨命。故依然在於人中。有福德徵
0276b06: 不能墜。故無庸捨人為報。還彼力者。唯以福德。
0276b07: 酬還其過用之力。如被惡子華費。怨賊劫奪。及遭
0276b08: 彼無義之交。設奸騙詐。無賴之親。非理負累等皆
0276b09: 是。○若無下報劣當償。無福者。無有福德。縱業力
0276b10: 未盡。不能敵於債力。故致不終天年。還為畜生。或
0276b11: 自供使用。或轉售錢財。或直恣口腹。皆為償彼餘
0276b12: 直。謂償彼過用所直之數也。據此則現前過用得
0276b13: 意。即當來反償之不得意。普願舉世仁人君子。當
0276b14: 其得意時須防有不得意時耳。二警以慎殺。
0276b15: 阿難當知。若用錢物或役其力償足自停。○如於中
0276b16: 間殺彼身命。或食其肉。如是乃至經微塵劫相食相
0276b17: 誅。猶如轉輪互為高下無有休息。○除奢摩他及佛
0276b18: 出世不可停寢。
0276b19: 初反徵可停。當知二字。借阿難警世間也。若用二
0276b20: 句。指反徵者言之。言被徵之人。若有福德。尚在人
0276b21: 中。則反徵者。不過用其錢物。若無福者。則為畜生。
0276b22: 而反徵者。自應役其身力。是皆可以償足自停。但
0276b23: 不分越所酬則己巳也。○如於下反殺難寢。於中者。
0276b24: 謂於反徵之中。殺彼身命者。謂自行殺事。或食其
0276c01: 肉者。謂教他殺而但食其肉。怨習難忘。故至塵劫。
0276c02: 以肉還肉。以命還命。故云相食相誅。遞相報復。無
0276c03: 有窮已巳。故曰猶如轉輪。前云。以人食羊。羊死為人。
0276c04: 人死為羊。即互為高下義也。又云。十生之類。互來
0276c05: 相噉。窮未來際。即無有休息義也。○除奢下極言
0276c06: 警覺。奢摩他。為自性定。得之者。罪性本空。輪轉何
0276c07: 有。佛出世。名照世燈。遇之者。無結不解。有怨皆釋。
0276c08: 捨此二緣。難免報復。故曰不可停寢。寢猶息也。然
0276c09: 此中警覺有二。一為未得停寢者。令其脩定。令其
0276c10: 見佛。以除此二緣。不能停寢故。二為已巳得停寢者。
0276c11: 令其勿殺。令其勿食。以奢摩難成。佛世難遇故。皆
0276c12: 至極之言耳。就便警示竟。三詳列十種十。一
0276c13: 頑類。二異類。三庸類。四很類。五微類。六柔類。七勞
0276c14: 類。八文類。九明類。十達類。初。
0276c15: 汝今應知。彼梟倫者足復形。生人道中參合頑類。
0276c16: 首句總以警悟。畜生報盡。為人猶帶餘習。幸得為
0276c17: 人。豈可更蹈前非。故今以應知。令其及早省悟。彼
0276c18: 梟下正明本類。梟倫附塊成形。已巳屬無知。兼復食
0276c19: 父食母。猶為頑嚚。故雖足先債。還復形。生於
0276c20: 人道之中。而頑習未盡。猶固參合頑類。正脈云。頑
0276c21: 謂愚而兼惡。不可化為一毫之善者也。言參合者。
0276c22: 非頑類皆屬梟化。但言梟化者。參於其中故。下皆
0276c23: 准此。二異類。
0276c24: 彼咎徵者足復形。生人道中參合異類。
0277a01: 咎徵兆災。殊為怪異。足復形。尚帶餘習。故雖生
0277a02: 於人道。依然參合異類。異類者幸災樂禍。乖戾異
0277a03: 常人也。三庸類。
0277a04: 彼狐倫者酬足復形。生人道中參於庸類。
0277a05: 狐倫專於媚人。殊為庸鄙。復形生於人道。豈能超
0277a06: 拔。故惟參於庸類。庸類者。無超拔之度。多諉靡之
0277a07: 行。所謂碌碌庸人。不足為士者是也。四很類。
0277a08: 彼毒倫者酬足復形。生人道中參合很類。
0277a09: 毒類螫人。很惡無度。雖生人道。依然參合很類。餘
0277a10: 習使之。無足怪耳。很類者。剛暴自用。不受善諫人
0277a11: 也。五微類。
0277a12: 彼蛔倫者足復形。生人道中參合微類。
0277a13: 蛔倫迴轉穢污。受局腸胃。殊為卑微。習與性成。不
0277a14: 自覺知。故復形仍參微類。微類者。卑微下賤。糞穢
0277a15: 塗身。無賴求食。每見倒街臥巷。苦乞憐。討得一
0277a16: 錢半文。自為得計。何莫非宿習致之然耶。
0277a17: 六柔類。
0277a18: 彼食倫者酬足復形。生人道中參合柔類。
0277a19: 食倫性嗜肉食。每求不得。因餓致柔。故復形猶帶
0277a20: 柔習。而為人參合柔類。柔類者。罷軟無能。任人揉
0277a21: 捺者也。又此類先在人中。原以貪墮獄。雖中間
0277a22: 為鬼為畜。皆帶習。而究以饑之報。令其無
0277a23: 所施。今復為人。不惟無所施。且致任人揉捺。亦
0277a24: 循環之理也。七勞類。
0277b01: 彼服倫者酬足復形。生人道中參合勞類。
0277b02: 服倫夜出求食。殊為勞累。復形為人。猶帶勞累餘
0277b03: 習。故即參合勞類。勞類者。東奔西馳。徹夜不寐。至
0277b04: 死不歇心人也。八文類。
0277b05: 彼應倫者酬足復形。生人道中參於文類。
0277b06: 應倫知時知節。來往應序。似有文禮。復形人道。猶
0277b07: 有餘習。故即參於文類。正脈云。文類者。通字義解
0277b08: 陰陽。流入文思人也。合轍云。小有才能。通文合禮。
0277b09: 與人應接不失其序。非經天緯地之大文也。
0277b10: 九明類。
0277b11: 彼休徵者足復形。生人道中參合明類。
0277b12: 休徵現瑞兆聖。似有明識。既得復形為人。其性益
0277b13: 靈。理應參於明類。灌頂云。明類者。世智辨聰。非仰
0277b14: 觀俯察之大明也。十達類。
0277b15: 彼諸循倫酬足復形。生人道中參於達類。
0277b16: 循倫依人呼喚。馴順隨從。通喜怒。識趣避。況復生
0277b17: 於人道。自應益聰。故得參於達類。灌頂云。達類者。
0277b18: 諳練世故。了達人情。非博古窮經之大達也。詳列
0277b19: 十種竟。四指因結嘆。
0277b20: 阿難。是等皆以宿債畢酬。復形人道。○皆無始來業
0277b21: 計顛倒相生相殺。○不遇如來不聞正法。於塵勞中
0277b22: 法爾輪轉。○此輩名為可憐愍者。
0277b23: 初近指前世。是等者。總指前之十類。原其前世為
0277b24: 畜。本因債累。今既宿債畢酬。自然復形人道。○皆
0277c01: 無下遠指多生。言既得為人。不應更結深冤。乃爾
0277c02: 生殺不忘者。非止一世餘習。故云皆是無始等。蓋
0277c03: 欲人清其源而絕其流耳。業謂無始已巳來。多生殺
0277c04: 業。計謂妄計徵償。顛倒謂不知解脫。人死為羊。羊
0277c05: 死為人。故相生。汝負我命。我還汝債。故相殺也。○
0277c06: 不遇下無緣難脫。無始業計塵勞。唯佛法乃能滅
0277c07: 除。設若不遇如來。不聞正法。依舊業計顛倒。在於
0277c08: 塵勞之中。然塵勞屬惑。有惑必有業。有業必有報。
0277c09: 如惡叉聚。自然不離。故云法爾輪轉。○末句動佛
0277c10: 哀矜。裴公圓覺序云。可以整心慮。趣菩提。唯人道
0277c11: 為能。今幸生人道。宜自珍惜。若乃一念不忘。轉眼
0277c12: 復成淪墜。仙天無路可升。佛道永矣絕分。如因一
0277c13: 朝之忿。亡其身以及其親。是為大惑。故歎其為可
0277c14: 憐愍者。人趣竟。四仙趣灌頂云。老而不死曰仙。故莊生云。千歲厭世。去
0277c15: 而上仙。言仙者遷也。此有二義。一謂遷入山林。人不及處。故仙字從人從山。二謂遷其形神。延年益壽。故
0277c16: 下云存想固形。正脈云。仙道起於厭懼無常。想身常生。妄設多途。無非志於長生不死。蘇子云。蓋將自其
0277c17: 變者而觀之。則天地曾不能以一瞬。夫天地尚不能以一瞬。何況仙趣。又在天地之中乎。又云自其不變
0277c18: 者而觀之則物與我皆無盡也。然既曰物之與我。皆無有盡。而又何羨於長生乎。蘇子卓識。如來誠言。合
0277c19: 而觀之。脩仙者宜知顛倒三。一躡前標後。二詳列十仙。三結
0277c20: 判同輪。初。
0277c21: 阿難。復有從人不依正覺修三摩地。別修妄念存想
0277c22: 固形。遊於山林人不及處有十種仙。
0277c23: 從人者。從於人趣也。雖曰從於人趣。不局上之十
0277c24: 類。言上之十類。從畜道來。人多下品。豈能修仙。或
0278a01: 亦有之。如文類達類等。但勿拘判。又前云情少想
0278a02: 多。則為飛仙。大力鬼王。飛行夜叉。地行羅剎。然四
0278a03: 類雖皆情少想多。而言總意別。若以類分之。應云
0278a04: 一情九想則為飛仙。二情八想為大力鬼。三情七
0278a05: 想為飛行夜叉。四情六想為地行羅剎。然仙趣既
0278a06: 惟餘一情。自應不躡前之餘習。而正脈云。仙趣已巳
0278a07: 上。方與十習無干。以是而知。不應拘判。言復有者。
0278a08: 有二義。一者揀前十人。言前之十人。尚在徵償。此
0278a09: 外復有從於人道。仰慕清升而脩仙品者。二者揀
0278a10: 我自宗。言自宗中人。依正覺修。此外復有從於人
0278a11: 道。不依正覺而起妄修者。不依正覺。亦有二義。一
0278a12: 者正覺即佛。謂不依佛說也。二者正覺即心。謂不
0278a13: 依自心也。捨此二途。縱修三摩。亦非真實矣。別修
0278a14: 妄念者。撥弄精魂。存想固形者。注意長生。注意長
0278a15: 生。即是不依佛說。以佛說一切有為。如夢幻等故。
0278a16: 撥弄精魂。即是不依自心。以自心從本已巳來。絕言
0278a17: 思等故。下之十種。率皆不出此二。正脈云。山林人
0278a18: 不及處者。即名山洞府。神仙隱跡之處。彼宗所謂
0278a19: 洞天福地苑崑崙者是也。又華嚴十寶山中。有
0278a20: 神仙山。古德謂是神仙所居。然既屬人不及處。而
0278a21: 彼獨能遊。則神仙具五通矣。有十種仙者。但以其
0278a22: 脩念固形之術而分別之。二詳列十仙十。一
0278a23: 地行仙。二飛行仙。三遊行仙。四空行仙。五天行仙。
0278a24: 六通行仙。七道行仙。八照行仙。九精行仙。十絕行
0278b01: 仙。初。
0278b02: 阿難。彼諸眾生。堅固服餌而不休息。食道圓成名地
0278b03: 行仙。
0278b04: 彼諸眾生者。總指前來別修妄念存想固形人也。
0278b05: 堅固下乃別明本行。堅固者。立志不退。服餌者。服
0278b06: 食餌藥。謂以諸藥物。炮煉修治。為丸作餅。執此可
0278b07: 以延年。可以益壽。故堅固服之。此即存想固形者
0278b08: 也。而不休息者。期於必效無間斷故。食道圓成者。
0278b09: 服食既久。道理相應故。不惟百體康壯。壽年延永。
0278b10: 必至身輕行疾。乃為圓滿成就。名地行仙者。雖身
0278b11: 輕行疾。依然在於地上。不能升空故。此與下四。行
0278b12: 字俱作平聲。以同是外修。唯以步履重輕近遠分
0278b13: 極而分勝劣。二飛行仙。
0278b14: 堅固草木而不休息。藥道圓成名飛行仙。
0278b15: 草如參根蘇苗之類。木如松枝柏葉之類。灌頂云。
0278b16: 百卉五。根莖枝葉。皆名為藥。執此養身。故立志
0278b17: 堅固食之。亦存想固形者也。異前餌者。不用火。
0278b18: 生與熟為別故。久食有功。名為藥道圓成。行步如
0278b19: 飛。升高越壑。身輕勝前。故以飛行名之。古人云。煉
0278b20: 得身形似形。即斯意也。此對上科。約身重身輕
0278b21: 以分勝劣。三遊行仙。
0278b22: 堅固金石而不休息。化道圓成名遊行仙。
0278b23: 堅固金石者。正脈云。如烹煎鉛汞。煉養丹砂。號九
0278b24: 轉大還者是也。灌頂云。煉銀丹者。一琉黃砂硃砂。二栽砂七日。三養砂七日。亦名養
0278c01: 火。四陰煉七日。五陽煉七日。曰陰。開曰陽。六上明爐過關七日。七洗母七日。八煉母七日。九交母七日。
0278c02: 此用黑鉛水銀。白砒煉也。煉金丹者。謂黃阿鉛。膽礬。雌黃。石綠。石青。大煉一晝夜。點銀成金化
0278c03: 有二義。一者變化。謂服之長生。變凡身為仙骨。二
0278c04: 者點化。用以濟世。點白石為黃金。各獲其效。名為
0278c05: 化道圓成。為超脫而遊世外。因利濟而遊世中。以
0278c06: 是義故。名遊行仙。四空行仙。
0278c07: 堅固動止而不休息。氣精圓成名空行仙。
0278c08: 動以運氣調身。止以養精安神。身調則可以永年。
0278c09: 神安則可以長生。執此為真。故堅固而運養之。運
0278c10: 養不息。氣精兩化。形神俱妙。故曰氣精圓成。乘雲
0278c11: 御龍。遊乎上下。故以空行名之。如姑射神人之類。
0278c12: 莊子逍遙篇云。藐姑射之山。有神人居焉。肌膚若冰雪。淖約若處子。不食五穀。吸風飲露。乘雲氣。御飛龍。
0278c13: 而遊乎四海之外。會曰。肌膚若冰雪。淖約若處子。其氣精圓成可知。不食五穀。吸風飲露。其為神仙可知。
0278c14: 乘雲氣。御飛龍。其為空行可知。引以為證。理可思得此對上科。乃約行近行
0278c15: 遠而分勝劣。五天行仙。
0278c16: 堅固津液而不休息。潤德圓成名天行仙。
0278c17: 津液者。口中水也。嗽出為津。下嚥為液。彼宗所謂
0278c18: 鼓天池嚥玉液是也。執此能令水升火降。水火既
0278c19: 濟而成造化之功。故堅固而嚥之。嚥不息。內
0278c20: 外通融。舉身輕清。與物無累。故曰潤德圓成。乘正
0278c21: 御氣。遊乎無窮。故以天行名之。莊生所謂。至人神
0278c22: 人聖人者是也。莊子逍遙篇云。夫列子御風而行。冷然善也。旬有五日而後返。彼於
0278c23: 致福者。未數數然也。此雖免乎行。猶有所待者也。若夫乘天地之正。而御六氣之變。以遊乎無窮者。彼且
0278c24: 惡乎待哉。故曰至人無己巳。神人無功。聖人無名。會曰。列子御風而行。冷然善也。其潤德圓成可知。雖免乎
0279a01: 行猶有所待。以未能忘身也。乘天地之正。御六氣之變。又是潤德圓成之後。增修功業。至云遊乎無窮。惡
0279a02: 乎待哉。其為天行可知。是知彼之所謂至人神人聖人者。依然在天仙之數也此對上四。
0279a03: 乃是以分成極成而分勝劣。又此上五仙。前二似
0279a04: 屬彼之小乘。以只知存想固形。全無利濟之心。但
0279a05: 以有火無火分之為二。後三似屬彼之大乘。
0279a06: 以兼有利濟之心。但遊行未能忘身。不能遠達高
0279a07: 舉。而空行則形神俱妙。雖能高舉遠達。而猶有分
0279a08: 齊。至於天行。則與天地合其德。與六氣合其用。利
0279a09: 萬物而不宰。處寰中而無跡。是不唯潤德圓成。而
0279a10: 圓成之後。應別有真訣。但以不了自心。故止於天
0279a11: 行而已巳。六通行仙。
0279a12: 堅固精色而不休息。吸粹圓成名通行仙。
0279a13: 堅固精色者。謂堅固其心。吸日月之精華。雲霞
0279a14: 之彩色也。然日月非實有精華可吸。雲霞非實有
0279a15: 彩色可。但憑想。以求妄理相應。故此與下四。
0279a16: 皆屬別脩妄念。執此可以得通。久久行之。故曰而
0279a17: 不休息。妄理相應。形與氣化。故曰吸粹圓成。粹謂
0279a18: 精粹。即日月雲霞之精粹也。形與氣化。神與物通。
0279a19: 穿金石蹈水火任運無礙。以是義故名通行仙。如
0279a20: 黃眉翁之類。漢武內傳。東方朔遇黃眉翁曰。吾食服精氣。三千年一轉。反骨洗髓。三
0279a21: 千年一轉。剝皮伐毛。吾生已巳三洗髓。三伐毛矣。所以視天地若蜉蝣。等古今猶旦暮也。會曰。食服精。即
0279a22: 堅固精色也。三洗髓。三伐毛。其吸粹圓成可知。視天地若蜉蝣。等古今猶旦暮。其為通行可知此與
0279a23: 下四行字皆作去聲。以同是內修。唯約道行淺深
0279a24: 薄厚麤妙而分勝劣。七道行仙。
0279b01: 堅固禁而不休息。術法圓成名道行仙。
0279b02: 堅固禁者。謂咀。禁謂禁制。然各俱二義。
0279b03: 則延年益壽。護國祐民。禁則制嗜戒欲。降妖祛邪。
0279b04: 執此可以留生。可以濟世。故堅固而行持之。行持
0279b05: 禁。唯憑心念。故此亦屬別修妄念。持久不息。
0279b06: 靈禁驗。名為術法圓成。蓋即是術。禁即是法也。
0279b07: 又二俱為道。用此道以養身。推此道以濟世。以是
0279b08: 義故名道行仙。此對上科乃是以行淺行深而分
0279b09: 勝劣。以上科似唯自利故淺。此科顯有兼懷故深
0279b10: 也。八照行仙。
0279b11: 堅固思念而不休息。思憶圓成名照行仙。
0279b12: 灌頂云。思念者。謂存想頂門而出神。繫心丹田而
0279b13: 煉氣也。執此可以尸解。可以駐年。故堅固其心而
0279b14: 脩習之。存想之工無間。繫心之學靡停。故曰而不
0279b15: 休息。神則出入自在。氣則上下交通。故曰思憶圓
0279b16: 成。此由對境立照。故即名照行仙。略似吾宗修觀
0279b17: 之法。但所趣不同耳。九精行仙。
0279b18: 堅固交遘而不休息。感應圓成名精行仙。
0279b19: 堅固交遘者。易云乾道成男。坤道成女。男女遘精。
0279b20: 萬物化生。灌頂云。此以腎水為坎男。心火為離女。
0279b21: 取坎填離。降火提水。令其交合以成仙胎。執此可
0279b22: 以成丹。故堅固其心而取填之。降火提水。內工無
0279b23: 間。故曰而不休息。藥成而為仙體。丹成而上九天。
0279b24: 故曰感應圓成。感應者。即交遘義也。此以坎男離
0279c01: 女。遘精成行。故即名精行仙。此對上科。乃以行薄
0279c02: 行厚而分勝劣。以上唯修神煉氣故薄。此實遘精
0279c03: 結丹故厚也。孤山引仙傳云。彭祖治為房術。張道
0279c04: 陵亦勸人行。正脈云。用女子為鼎器。而採陰助陽。
0279c05: 內教固闢為魔論。而仙道亦鄙為下品。此為投人
0279c06: 之欲。世多惑之。宜絕口遠避也。十絕行仙。
0279c07: 堅固變化而不休息。覺悟圓成名絕行仙。
0279c08: 變化者。變彼為此。化此為彼。如西域迦毗羅仙等。
0279c09: 諸大幻師之類。前云求太陰精。用和幻藥。即變化之術也執此可以竦
0279c10: 愚迷。成教化。行利濟。修仙業。故堅固其心而推求
0279c11: 其術也。深窮物理。精研化性。久久體。冀其有成。
0279c12: 故曰而不休息。物理既通。化性已巳達。隨意變現。自
0279c13: 在無礙。名為覺悟圓成。借此修仙。定為絕品。故即
0279c14: 名絕行仙。灌頂云。昔老成子學幻於尹文先生。尹文曰。有生之氣。有形之壯。盡幻也。造化
0279c15: 之所始。陰陽之所終者。謂之生死。窮數達變。因形移易者。謂之幻化。知幻化之不異生死。始可與學幻矣。
0279c16: 吾與汝。皆幻也。何須學哉。老成子歸。用尹文之言深思三月。遂能存亡自在。翻校四時。冬起雷。夏造冰。飛
0279c17: 者走。走者飛。終身不著其術。故世莫傳。會曰。老成子學幻於尹文先生。是堅固變化也。用尹文之言。深思
0279c18: 三月。是而不休息也。存亡自在。翻校四時等。其為覺悟圓成可知。終身不著其術。其為仙中絕品可知
0279c19: 此對前四科乃約行麤行妙以分勝劣。以前四唯
0279c20: 憑想名麤。此科兼有實悟名妙也。詳列十仙竟。
0279c21: 三結判同倫。
0279c22: 阿難。是等皆於人中煉心不修正覺。別得生理壽千
0279c23: 萬歲。○休止深山或大海島絕於人境。斯亦輪迴妄
0279c24: 想流轉。○不修三昧。報盡還來散入諸趣。
0280a01: 初結示因果。是等者。總指前之十仙。大率皆以世
0280a02: 壽不常。羨慕久生。故即於人中煉心。所謂撥弄精
0280a03: 魂是也。不知本覺真心。即是佛果不生滅性。故亦
0280a04: 不脩正覺。所謂不依正覺修三摩地是也。食道圓
0280a05: 成。乃至覺悟圓成。故云別得生理。別有二義。一者
0280a06: 不依自心不生滅性。別以食道藥道等而得長生
0280a07: 之理。二者十仙為門各別。門門各得長生之理。以
0280a08: 彼總以長生為趣故也。壽千萬歲者。妄理相應。或
0280a09: 千歲。或萬歲。但以世人不見其死。渾言之耳。○休
0280a10: 止下判同輪迴。休止者。休心依止。深山海島者。如
0280a11: 崑崙蓬萊之類。絕於人境。將謂可以避死。殊不知
0280a12: 非空非海中。非入山石間。無有地方所。脫之不受
0280a13: 報也。斯亦輪迴者。所依之處。既未超乎三界。能依
0280a14: 之身。豈能脫於輪迴。是知上之所謂壽千萬歲者。
0280a15: 但是後死。非真不死。猶如松柏後凋。非真不凋耳。
0280a16: 妄想流轉者。出成輪迴所以。良以法性本自真常。
0280a17: 色身由來生滅。怖速死而求長生。即屬妄想。依妄
0280a18: 想而墮生滅。正在流轉。所謂斯亦輪迴者以此。○
0280a19: 不修下警令正修。言欲免輪迴。須斷妄想。欲斷妄
0280a20: 想。須憑三昧。設不修三昧。則仙報盡時。依然各隨
0280a21: 無始遠習。散入諸趣。所謂饒經八萬劫。終竟落空
0280a22: 亡。況夫壽千萬歲。又何足恃哉。是知楞嚴三昧。神
0280a23: 仙亦所當脩。勿負長年。宜早努力。總結仙趣竟。
0280a24: 六天趣灌頂引論云。天者。清淨光潔。最勝最尊。文句云。身勝樂勝故名為天。或謂天者。天然
0280b02: 人仙天不分。而學仙者。濫附於天。且謂諸天皆彼祖先。然佛既分為二趣。豈可混同。辨有二義。一者仙以
0280b03: 人身而戀長生。最怕捨身受身。諸天皆捨人身而受天身。二者仙處海山。皆人間境。四王忉利。尚無卜居。
0280b04: 況復空居及與上二。是知天趣最為界內尊勝之流。非仙與鬼神類也二。一別分
0280b05: 勝劣。二總斥迷輪。初三。一六欲天。二四禪天。
0280b06: 三四空天。初二。一約欲分六。二就欲結判。
0280b07: 初正脈云。此乃自須彌腰頂二天。以至空居四天。皆有飲食淫欲睡眠。具足三欲故號欲天。其男女婚
0280b08: 配。亦如人間。但以欲心輕重而分六重六。一四王天。二忉利天。三
0280b09: 夜摩天。四兜率天。五化樂天。六他化天。初。
0280b10: 阿難。諸世間人不求常住。未能捨諸妻妾恩愛。於邪
0280b11: 婬中心不流逸。澄瑩生明。命終之後於日月。如是
0280b12: 一類名四天王天。
0280b13: 諸世間人。仍指前之人道。以天仙二趣。皆從人中
0280b14: 修故。亦有不爾。今約多分言之。不求常住者。無出
0280b15: 世心。未能捨諸妻妾恩愛者。樂世間法。遵守五戒。
0280b16: 故曰於邪淫中心不流逸。以邪淫乃五戒之一故。
0280b17: 不言不殺等者。以欲界六天。惟以欲心輕重分故。
0280b18: 流謂流動。不流動則心常澄清。逸謂縱逸。不縱逸
0280b19: 則心常瑩淨。澄清瑩淨故。心光照。故曰生明。由
0280b20: 是能與日月合德。故感命終之後。於日月。名四
0280b21: 天王天者。以四天王居須彌腰。齊日月宮故。
0280b22: 二忉利天。
0280b23: 於己巳妻房淫愛微薄。於淨居時不得全味。命終之後
0280b24: 超日月明。居人間頂。如是一類名忉利天。
0280c01: 不言諸世間人。不求常住者。例上可知故。下四天
0280c02: 準此。於己巳者。顯無外貪。妻房者。顯無妾室。淫愛微
0280c03: 薄者。雖不盡斷。亦不過濃。所謂有時有節是也。於
0280c04: 淨居時。不得全味者。謂淨心不純。間有念起。禪思
0280c05: 之味。不得全故。雖不得全。亦勝前人。以前人但不
0280c06: 邪淫。此則并正婬亦淡故。既勝前人。自應命終之
0280c07: 後。超日月明。以因勝果亦勝故。人間頂。即須彌頂
0280c08: 也。言須彌頂下接人間。再上即是空居。則人間不
0280c09: 相接矣。忉利者。梵言也。此云三十三。此天在須彌
0280c10: 山頂。四方各八天。中為善見城。乃帝釋所居。智論
0280c11: 云。昔有婆羅門姓憍尸迦。與知友三十二人。共修
0280c12: 福德。命終皆生須彌山頂。憍尸迦為天主。三十二
0280c13: 人為輔臣。淨明疏云。昔迦葉佛滅後。有一女人。發
0280c14: 心修塔。報為天主。三十二人助修。報為輔臣。二緣
0280c15: 不同者。以既在輪迴。不無更易故。三夜摩天。
0280c16: 逢欲暫交。去無思憶。於人間世動少靜多。命終之後
0280c17: 於空中朗然安住。日月光明上照不及。是諸人等
0280c18: 自有光明。如是一類名須摩天。
0280c19: 逢欲暫交者。事前全無預念。去無思憶者。事後不
0280c20: 復追想。此則於淨居時得全味也。既得全味。逢欲
0280c21: 縱有微念。亦不過為了人間之事。非有深染。故曰
0280c22: 於人間世動少靜多。動少靜多。漸近清。故感命
0280c23: 終之後生於空。明明在空。而宮殿不墜。故曰朗
0280c24: 然安住。正脈問。空居諸天。宮殿池樹。皆何所踞。答。七寶琉璃。與大地無異。但欲下之時。即虛
0281a01: 豁無礙。例如人間大地。聖賢天仙神鬼。皆能出入自在。當知萬法本空。由業力轉。虛實並現。而昧者未達
0281a02: 也前天雖超日月。光猶可及。此天又高。故云日月
0281a03: 光明上照。不及。自有光明者。依正二報。皆有光明。
0281a04: 不須日月照故。須摩。此云善時分。以日月不及。
0281a05: 應無晝夜。而此天以蓮華開合。善知時分。隨時受
0281a06: 樂。各別相應故。諸經多云夜摩。科名依之。令聞者
0281a07: 便知也。四兜率天。
0281a08: 一切時靜。有應觸來未能違戾。命終之後上升精微。
0281a09: 不接下界諸人天境。乃至劫壞三災不及。如是一類
0281a10: 名兜率陀天。
0281a11: 上科逢欲暫交。此則逢欲亦無交心。故云一切時
0281a12: 靜。謂不來不就也。有應觸來者。謂設有相應之觸。
0281a13: 來相逼迫。未能違戾者。謂不能拒絕不行。以猶覺
0281a14: 有味故。此既較勝於前。故感命終之後上升精微。
0281a15: 精微即指兜率。以兜率有內院。有外院。外院則精。
0281a16: 以對下雜染為名。內院則微。以對外盡奧加稱。不
0281a17: 接下界諸人天境者。且就外院言之。言夜摩雖屬
0281a18: 空居。猶與下界人天境接。是淨而未精。今既不接。
0281a19: 正見其淨而精故。乃至劫壞三災不及者。乃約內
0281a20: 院言之。言外院雖不接於下界。猶為三災所壞。是
0281a21: 精而不微。若從外向內。乃至菩薩住處。縱遇劫壞。
0281a22: 三災不及。正見其精而微也。兜率陀。或云史多。
0281a23: 唐翻知足。謂此天於五欲境知止足故。或翻喜足。
0281a24: 謂此天得少意悅為喜。更不求餘為足。又佛地論
0281b01: 云。菩薩於中教化。多修喜足行故。五化樂天。
0281b02: 我無欲心應汝行事。於橫陳時味如嚼蠟。命終之後
0281b03: 生越化地。如是一類名樂變化天。
0281b04: 前天有應觸來。未能違戾。此則有應觸來。便違戾
0281b05: 曰。我無欲心。應汝行事。深拒之也。於橫陳時味
0281b06: 如嚼蠟者。謂拒之不已巳。猶故相逼。於彼橫陳之時。
0281b07: 反覺生厭。故云味如嚼蠟。以蠟味羶膩。嚼之而反
0281b08: 欲嘔故。是知前天未能違戾。是橫陳時猶覺有味。
0281b09: 此則不惟無味。且深厭之耳。橫陳者。司馬相如賦云。華容自獻。玉體橫
0281b10: 陳宋玉賦云。惕之心兮徂之。橫自陳兮君之旁。蓋是橫放其身。陳獻旁意也此既較勝
0281b11: 於前。故感命終之後。生越化地。言生越者。越亦同
0281b12: 升。謂生而便升化樂地故。地猶位也。結名樂變化
0281b13: 者。謂樂其自所變化五欲境故。餘經或但稱化樂。
0281b14: 謂自化五塵。還自受樂。今科名依之。
0281b15: 六他化天。
0281b16: 無世間心同世行事。於行事交了然超越。命終之後
0281b17: 能出超化無化境。如是一類名他化自在天。
0281b18: 無世間心者。厭離世間淫欲不淨。全無樂著心故。
0281b19: 同世行事昨。欲離未能。權同世間行男女婚配事
0281b20: 故。統前五因而論。初則有交而正。次則有交而微。
0281b21: 三則有交而暫。四則行事有味。五則行事無味。今
0281b22: 此第六。雖曰同世行事。不過隨順世間有婚配之
0281b23: 禮。而於行欲之事。相交之情。以併決絕。故云了然
0281b24: 超越。此既通勝於前。故感命終之後。出超化無化
0281c01: 境。言能者。以前五天。四天無化。後一有化。此
0281c02: 超故。結名他化自在者。謂假他所化五欲境界。以
0281c03: 成己巳樂。顯自在義故。問。台宗別行疏云。欲界頂天即魔王天。為然歟否。答。安立
0281c04: 圖引因本經云。梵王天下。有魔羅波旬宮。在他化天上。經律異相。引阿含樓炭等經。智度等論。亦同此說。
0281c05: 瑜伽論云。第六天上。別有魔羅所居天宮。即他化自在攝。是知魔天別是一類。說攝或可。說即則不可也。
0281c06: 約欲分六竟。二就欲結判。
0281c07: 阿難。如是六天形雖出動心尚交。自此以還名為
0281c08: 欲界。
0281c09: 如是六天。初則離於邪動。次則正動而微。三則動
0281c11: 免心交。觀其應觸來時。未能違戾。是猶覺有味。故
0281c12: 知其心尚交也。至第五味如嚼蠟。第六了然超越。
0281c13: 并心交亦無。但未能無。以第五猶有欲境橫陳。
0281c14: 第六權同世間行事。宛有欲。故言其尚交也。
0281c15: 此通約六因言之。若就果中說者。如俱舍頌云。六
0281c16: 受欲交抱。執手笑視婬。正脈引偈云。四王忉利共
0281c17: 相抱。夜摩執手兜率笑。化樂熟視他暫視。此是六
0281c18: 天真快樂。蓋相抱執手。俱屬形動。而分輕重之異。
0281c19: 至於兜率之笑。雖形出乎動。而未能無心。若後二
0281c20: 天。但唯目視。雖無交心而猶似有。故合云形雖
0281c21: 出動心尚交。自此以還句文雖局於六天。義實
0281c22: 通乎五趣。謂自此六天以還。由仙及人乃至地獄。
0281c23: 總名欲界。以未離欲境故。九地中名五趣雜居地
0281c24: 也。問。天台云。六天果報十善為本。兼護法生四王。兼慈化生忉利。兼不惱眾生善巧純熟生夜摩。兼脩
0282a01: 禪定麤細而住生兜率。兼欲界定生化樂。兼未到定生他化。是知六天通以十善為因。前三天各兼功行。
0282a02: 後三天各兼禪定。今何惟約欲事輕重分六天耶。答。功行禪定為緣。通修十善為因。但十善之中。斷欲為
0282a03: 要。設不斷欲。十善何成。如來為人從要。故唯約欲輕欲重而分勝劣通結六欲天竟。
0282a04: 
0282a05: 楞嚴經指掌疏卷第八
