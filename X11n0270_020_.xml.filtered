0881a09: 
0881a10: 
0881a11: 
0881a12: 大佛頂如來密因修證了義諸菩薩萬行首楞嚴經
0881a13: 要解卷第二十
0881a14: 唐天竺沙門般剌刺蜜諦譯
0881a15: 烏萇國沙門彌伽釋迦譯語
0881a16: 菩薩戒弟子前正議大夫同中書
0881a17: 門下平章事清河房融筆受
0881a18: 溫陵開元蓮寺比丘戒環解
0881a19: △五識陰五。初示陰相。
0881a20: 阿難。彼善男子修三摩地。行陰盡者。諸世間性幽清
0881a21: 擾動同分生機。然隳裂。沉細綱紐補特伽羅。酬業
0881a22: 深。感應懸絕。於涅槃天將大明悟。如雞後鳴瞻顧
0881a23: 東方已巳有精色。六根靜。無復馳逸。內內湛明。入無
0881a24: 所入。深達十方十二種類受命元由。觀由執元。諸類
0881b01: 不召。於十方界。已巳獲其同。精色不沉。發現幽祕。此則
0881b02: 名為識陰區宇。
0881b03: 通敘行滅識現也。行為世間遷流之體性。擾動生
0881b04: 機之綱紐。補特酬業之深。能隱晦性天。馳逸六
0881b05: 根。汩擾內湛。為浮根塵究竟樞穴。故行陰盡者。生
0881b06: 機綱紐然隳裂。補特深感應懸絕。而性天將
0881b07: 大明悟。六根無復馳逸。以不馳逸故。內內湛明。以
0881b08: 無樞穴故。入無所入。反動而靜。深之又深。故曰內
0881b09: 內也。涅槃性天。為五陰所覆。昏如長夜。前三陰盡。
0881b10: 如雞初鳴。雖為曙兆。猶沉二陰。精色未分。此行陰
0881b11: 盡。如雞後鳴。唯餘一陰。故將大明悟也。受命元由
0881b12: 識陰也。以行滅識現故深達。無樞穴故可觀。無遷
0881b13: 流故可執。無生機故不召。遂了十方依正皆識所
0881b14: 變。故已巳獲其同性天。精色雖未明徹。而幽祕之相
0881b15: 已巳漸發現。此識陰之相也。
0881b16: 若於群召已巳獲同中。消磨六門。合開成就。見聞通鄰。
0881b17: 互用清淨。十方世界及與身心。如吠璃內外明徹。
0881b18: 名識陰盡。是人則能超越命濁。觀其所由。罔象無
0881b19: 顛倒妄想以為其本。
0881b20: 群召同中。即十二類之命元識陰也。若於此中。以
0881b21: 定慧力。消磨六門。使根合而不分。界開而不隔。則
0881b22: 見聞圓通六根互用。由是。外之世界。內之身心。無
0881b23: 復留礙。此識陰盡之相也。性本一真。由塵隔越。性
0881b24: 用之間。同異失准。名為命濁。為識陰之體。故識盡
0881c01: 則超之。識乃妄覺影明。元無自體。由顛倒起。故名
0881c02: 罔象無顛倒妄想。△二明狂解十。一立真常因
0881c03: 成外道。
0881c04: 阿難。當知是善男子。窮諸行空。於識還元已巳滅生滅。
0881c05: 而於寂滅精妙未圓。能令己巳身根隔合開。亦與十方
0881c06: 諸類通覺。覺知通。能入圓元。若於所歸立真常因
0881c07: 生勝解者。是人則墮因所因執。娑毗迦羅所歸冥諦
0881c08: 成其伴侶。迷佛菩提。亡失知見。是名第一立所得心。
0881c09: 成所歸果。違遠圓通。背涅槃城。生外道種。
0881c10: 識由行流故。行空則還元。既空行陰故已巳滅生滅。
0881c11: 尚依識元故寂滅未圓。而能漸破識陰。消磨六門。
0881c12: 故已巳六知根合無隔。諸類覺性通融不二。故能
0881c13: 入圓元。圓元即融根隔通諸類之識元也。若以此
0881c14: 為真所歸地。而立為真因。則墮因所因執。真因
0881c15: 非所。有所皆妄。娑毗外道。認阿賴耶識未形之前
0881c16: 冥然初相。為所歸真因。正同此也。以心有所得。果
0881c17: 有所歸。即因即果。皆墮所妄。所以違圓通背涅槃
0881c18: 也。今之行人。於真性中。起識心。計因果。生見解。
0881c19: 有所得。有所歸者。皆則得於識元歸於冥諦而已巳。
0881c20: △二計我生彼成圓。
0881c21: 阿難。又善男子。窮諸行空已巳滅生滅。而於寂滅精妙
0881c22: 未圓。若於所歸。覽為自體。盡空界十二類內所有
0881c23: 眾生。皆我身中一類流出生勝解者。是人則墮能非
0881c24: 能執。摩醯首羅現無邊身成其伴侶。迷佛菩提。亡失
0882a01: 知見。是名第二立能為心。成能事果。違遠圓通。背涅
0882a02: 槃城。生大慢天。我圓種。
0882a03: 執識元為自體。而謂一切眾生自此流出。遂執我
0882a04: 能生彼。而實不能。故曰能非能執。摩醯首羅即色
0882a05: 頂魔王也。妄計我能現起無邊眾生。亦能非能類
0882a06: 也。能為心能事果者。計我能為彼依能成彼事也。
0882a07: 大慢天即摩醯也。不能謂能故名大慢也。圓者
0882a08: 計我體圓遍空界也。△三計彼生我成倒圓種。
0882a09: 又善男子。窮諸行空已巳滅生滅。而於寂滅精妙未圓。
0882a10: 若於所歸。有所歸依。自疑身心從彼流出。十方空
0882a11: 咸其生起。即於都起所宣流地。作真常身無生滅解。
0882a12: 在生滅中早計常住。既惑不生。亦迷生滅。安住沉迷
0882a13: 生勝解者。是人則墮常非常執。計自在天成其伴侶。
0882a14: 迷佛菩提。亡失知見。是名第二立因依心。成妄計果。
0882a15: 違遠圓通。背涅槃城。生倒圓種。
0882a16: 以識元為所依故。疑彼能生我及一切法。遂計生
0882a17: 起流出之處。為真常無生之體。此則在生滅中妄
0882a18: 計常住。既惑真不生性。又迷現生滅法。以非常為
0882a19: 常故。名常非常執也。既計彼能生我。即與計自在
0882a20: 天能生一切者。同矣。由依識元。妄計常住。故曰立
0882a21: 因依心成妄計果。前計我圓生物。此計彼圓生我。
0882a22: 故名倒圓。△四計物有情成倒知。
0882a23: 又善男子。窮諸行空已巳滅生滅。而於寂滅精妙未圓。
0882a24: 若於所知。知圓故。因知立解。十方草木皆稱有情。
0882b01: 與人無異。草木為人。人死還成十方草樹。無擇知
0882b02: 生勝解者。是人則墮知無知執。婆吒霰尼執一切覺
0882b03: 成其伴侶。迷佛菩提。亡失知見。是名第四計圓知心。
0882b04: 成謬果。違遠圓通。背涅槃城。生倒知種。
0882b05: 所知即所觀識陰也。謂識有知。而一切法由知變
0882b06: 起。因計知體圓遍諸法。遂立異解。謂無情皆有
0882b07: 知無所揀擇。故曰無擇遍知。此以無知為知故。名
0882b08: 知無知執。婆吒霰尼。二外道也。執一切覺。謂執一
0882b09: 切有知也。此謬計圓知以為因心。則果終謬矣。以
0882b10: 無知為知。是倒知也。△五崇水事火成顛化。
0882b11: 又善男子。窮諸行空已巳滅生滅。而於寂滅精妙未圓。
0882b12: 若於圓融根互用中已巳得隨順。便於圓化一切發生。
0882b13: 求火光明。樂水清淨。愛風周流。觀塵成就。各各崇事。
0882b14: 以此群塵。發作本因。立常住解。是人則墮生無生執。
0882b15: 諸迦葉波并婆羅門。勤心役身事火崇水求出生死。
0882b16: 成其伴侶。迷佛菩提。亡失知見。是名第五計著崇事。
0882b17: 迷心從物。立妄求因。求妄冀果。違遠圓通。背涅槃城。
0882b18: 生顛化種。
0882b19: 識陰盡者。消磨六門。諸根互用。今此未盡。則纔得
0882b20: 隨順而已巳。因隨圓互於是計一切法皆能圓化發
0882b21: 生勝果。謂火能顯發光明。乃至塵能成就器界。遂
0882b22: 則邪求邪觀。而勤心崇事。執為能生勝果。而實不
0882b23: 能。故名生無生執。即三迦葉諸外道之儔也。即迷
0882b24: 真心。從物求冀。則因果皆妄。顛倒化理。名顛化種。
0882c01: △六計永滅依成斷滅。
0882c02: 又善男子。窮諸行空已巳滅生滅。而於寂滅精妙未圓。
0882c03: 若於圓明。計明中。非滅群化。以永滅依。為所歸依。
0882c04: 生勝解者。是人則墮歸無歸執。無想天中諸舜若多
0882c05: 成其伴侶。迷佛菩提。亡失知見。是名第六圓無心。
0882c06: 成空亡果。違遠圓通。背涅槃城。生斷滅種。
0882c07: 觀理不諦。誤墮無。故於圓明性中。計皆空。於
0882c08: 是絕滅群化。歸於永滅。而不知其非。名歸無歸執。
0882c09: 舜若多此云空。言無想舜若即執斷空外道也。以
0882c10: 執斷空故。圓無為因心成空亡之斷果。永滅依
0882c11: 即外道涅槃也。△七貪常固身成妄延。
0882c12: 又善男子。窮諸行空已巳滅生滅。而於寂滅精妙未圓。
0882c13: 若於圓常。固身常住。同於精圓。長不傾逝。生勝解者。
0882c14: 是人則墮貪非貪執。諸阿斯陀求長命者成其伴侶。
0882c15: 迷佛菩提。亡失知見。是名第七執著命元。立固妄因。
0882c16: 趣長勞果。違遠圓通。背涅槃城。生妄延種。
0882c17: 依識陰觀圓常。執識元為圓精。遂欲固保其身。與
0882c18: 之並存。妄貪堅久。不知其非。名貪非貪執。阿斯陀
0882c19: 此云無比。即長壽仙也。彼雖延長。終歸壞滅。今此
0882c20: 欲固妄身以求常住。則空長勞耳妄延耳。△八留
0882c21: 欲固命成天魔。
0882c22: 又善男子。窮諸行空已巳滅生滅。而於寂滅精妙未圓。
0882c23: 觀命互通。留塵勞。恐其消盡。便於此際。坐蓮華宮。
0882c24: 廣化七珍。多增寶媛。恣縱其心。生勝解者。是人則墮
0883a01: 真無真執。吒枳迦羅成其伴侶。迷佛菩提。亡失知見。
0883a02: 是名第八發邪思因。立熾塵果。違遠圓通。背涅槃城。
0883a03: 生天魔種。
0883a04: 以識陰為命元。而互通三際。識陰若盡。我命亦盡。
0883a05: 誰證真常。故便於定中化諸欲境。以留塵勞不令
0883a06: 銷盡也。依此邪思。欲證真常。而不知其非。名真非
0883a07: 真執。吒枳迦羅。能化欲境自娛。即欲頂自在天類
0883a08: 也。因其邪思。感生天魔。唯恣塵欲。名熾塵果。媛美
0883a09: 女也。△九證滅自休成纏空。
0883a10: 又善男子。窮諸行空已巳滅生滅。而於寂滅精妙未圓。
0883a11: 於命明中。分別精麤。疏決真偽。因果相酬。唯求感應。
0883a12: 背清淨道。所謂見苦斷集證滅修道。居滅已巳休更不
0883a13: 前進。生勝解者。是人則墮定性聲聞。諸無聞僧增上
0883a14: 慢者成其伴侶。迷佛菩提。亡失知見。是名第九圓精
0883a15: 應心。成趣寂果。違遠圓通。背涅槃城。生纏空種。
0883a16: 命明者。因窮識陰。深明眾生受命元由也。以生滅
0883a17: 由識。精麤由業。故依四諦分別決擇。以苦集為麤
0883a18: 偽。以滅道為精真。於是專修道因。求感滅果。以少
0883a19: 為足。故居滅即休。斯特定性聲聞上慢之儔也。此
0883a20: 則圓精應為因心。成趣寂之小果。精應者。即決擇
0883a21: 麤業。唯求精應證於偏真。纏空趣寂而已巳。△十存
0883a22: 覺立證成不化圓。
0883a23: 又善男子。窮諸行空已巳滅生滅。而於寂滅精妙未圓。
0883a24: 若於圓融清淨覺明。發研深妙。即立涅槃。而不前進。
0883b01: 生勝解者。是人則墮定性辟支。諸緣獨倫不迴心者
0883b02: 成其伴侶。迷佛菩提。亡失知見。是名第十圓覺心。
0883b03: 成湛明果。違遠圓通。背涅槃城。生覺圓明不化圓種。
0883b04: 融淨覺明即識精也。雖無惑習圓融清淨。而未離
0883b05: 於識。故名覺明。若以此為深妙立為果證。則定性
0883b06: 緣覺獨覺而已巳。此則圓覺為因心。成湛明之滯
0883b07: 果爾。覺如心精通覺知通之。謂僅與正
0883b08: 覺通。而不前進也。湛明即圓融覺明也。所覺止
0883b09: 於圓明識精。而定性不迴。故名覺圓明不化圓種
0883b10: 也。上陳五十魔境。皆是識情。錯解邪悟。未得正見
0883b11: 者。擬心動念。皆墮其中。雖證緣覺辟支。猶為迷佛
0883b12: 菩提亡失知見。所以覺皇苦口垂慈。勦心辯析。欲
0883b13: 人之不迷不失也。然則如之何而可得耶。當於五
0883b14: 十位類。審諦觀察。覺已巳心念不墮其中。斯得矣。△
0883b15: 三結勸深防。
0883b16: 阿難。如是十種禪那。中途成狂。因依迷惑。於未足中
0883b17: 生滿足證。皆是識陰用心交互。故生斯位。眾生頑迷。
0883b18: 不自忖量。逢此現前。各以所愛先習迷心。而自休息。
0883b19: 將為畢竟所歸寧地。自言滿足無上菩提。大妄語成。
0883b20: 外道邪魔所感業終。墮無間獄。聲聞緣覺不成增進。
0883b21: 窮道失趣。故中途成狂。轉遭枝歧。曰因依迷惑。所
0883b22: 愛先習。即邪傳謬解也。祕為真得。遂即休心。將為
0883b23: 畢竟所歸寧地。適足自誤。故邪魔依之。終墮惡道。
0883b24: 二乘依之。不成增進。最宜深防也。△四敕令弘宣。
0883c01: 汝等存心秉如來道。將此法門。於我滅後傳示末世。
0883c02: 普令眾生覺了斯義。無令見魔自作沈孽。保綏哀救。
0883c03: 消息邪緣。令其身心入佛知見。從始成就。不遭歧路。
0883c04: 邪見錯解。為妖為孽。顛蹶身心。謂之見魔。心為內
0883c05: 韄。見宜外鍵。故前防心魔。此防見魔。則助道之要
0883c06: 盡矣。△五勉令究竟。
0883c07: 如是法門。先過去世恒沙劫中微塵如來。乘此心開。
0883c08: 得無上道。識陰若盡。則汝現則諸根互用。從互用中。
0883c09: 能入菩薩金剛乾慧。圓明精心於中發化。如淨琉璃
0883c10: 內含寶月。如是乃超十信十住十行十迴向四加行
0883c11: 心菩薩所行金剛十地等覺圓明。入於如來妙莊嚴
0883c12: 海。圓滿菩提。歸無所得。
0883c13: 先聖乘此心開得道。後學固宜勉究也。識盡則消
0883c14: 磨六門。故諸根互用。從互用中入金剛慧發圓明
0883c15: 心。即心開事也。直超信等入如來海歸無所得。即
0883c16: 得道事也。金剛乾慧。為等覺後心。十信諸位。為進
0883c17: 修漸次。此能直超不歷者。諸位進修為治惑習。今
0883c18: 識盡無習。故能超之。等覺圓明歸無所得者。自初
0883c19: 乾慧修至等覺。未為圓明。猶有所得。為識未盡也。
0883c20: 至獲金剛心。破盡細識。乃能圓明。入妙覺海。歸無
0883c21: 所得。此真修之盡道也。妙莊嚴海者。統眾德。合異
0883c22: 流。不嚴而嚴。無證而證之果海也。前稱首楞萬行。
0883c23: 為妙莊嚴路。則趍此而已巳。△三總結。
0883c24: 此是過去先佛世尊。奢摩他中毗婆舍那覺明分析
0884a01: 微細魔事。魔境現前。汝能諳識。心垢洗除。不落邪見。
0884a02: 陰魔消滅。天魔摧碎。大力鬼神褫魄逃逝。魑魅魍魎
0884a03: 無復出生。直至菩提。無諸少乏。下劣增進。於大涅槃
0884a04: 心不迷悶。若諸末世愚鈍眾生。未識禪那。不知說法。
0884a05: 樂修三昧。汝恐同邪。一心勸令持我佛頂陀羅尼。
0884a06: 若未能誦。寫於禪堂。或帶身上。一切諸魔所不能動。
0884a07: 汝當恭欽十方如來究竟修進最後垂範。
0884a08: 總結五陰辨魔之意。使知深防也。奢摩他中毗婆
0884a09: 舍那者。即定之慧也。魔境皆因覺明而現。所謂覺
0884a10: 明分。即分析覺明。此西天文勢也。褫猶喪也。△
0884a11: 二請益詳盡二。初阿難請益。
0884a12: 阿難即從座起。聞佛示誨。頂禮欽奉。憶持無失。於大
0884a13: 眾中重復白佛。如佛所言。五陰相中五種妄。為本
0884a14: 想心。我等平常。未蒙如來微細開示。又此五陰。為併
0884a15: 消除。為次第盡。如是五重詣何為界。唯願如來發宣
0884a16: 大慈。為此大眾清明心目。以為末世一切眾生作將
0884a17: 來眼。
0884a18: △二佛與詳盡三。初總敘妄本。
0884a19: 佛告阿難。精真妄明。本覺圓淨。非留死生及諸塵垢。
0884a20: 乃至空。皆因妄想之所生起。斯元本覺妙明真精。
0884a21: 妄以發生諸器世間。如演若多迷頭認影。
0884a22: 生死妄業。塵垢妄緣。真淨性中既無所留。全因妄
0884a23: 起。猶如迷頭。則五陰相中五妄為本。從可知也。
0884a24: 妄元無因。於妄想中立因緣性。迷因緣者稱為自然。
0884b01: 彼空性。猶實幻生。因緣自然。皆是眾生妄心計度。
0884b02: 阿難。知妄所起。說妄因緣。若妄元無。說妄因緣元無
0884b03: 所有。何況不知推自然者。
0884b04: 明妄無因不容計度也。知妄所起。可說因緣。不知
0884b05: 所起。因緣何有。況推自然。得非妄計耶。
0884b06: 是故如來與汝發明五陰本因。同是妄想。
0884b07: △二別答所問三。一答五陰妄本五。一色本堅固。
0884b08: 汝體先因父母想生。汝心非想。則不能來想中傳命。
0884b09: 如我先言。心想酢味口中涎生。心想登高足心酸起。
0884b10: 懸崖不有。酢物未來。汝體必非妄通倫。口水如何
0884b11: 因談酢出。是故當知。汝現色身。名為堅固第一妄想。
0884b12: 想為妄影像欲愛深遺體。自想愛流出。故曰
0884b13: 體因父母想生。陰心乘想愛冥求。故曰心於想中
0884b14: 傳命。酢梅等說。以驗體因妄結。故與妄理相應。若
0884b15: 非妄倫。則妄不能感也。體因想生。心因想起。命因
0884b16: 想傳。諸想交固以成色陰。故名堅固妄想。△二受
0884b17: 本明。
0884b18: 即此所說臨高想心。能令汝形真受酸澀。由因受生。
0884b19: 能動色體。汝今現前順益違損。二現驅馳。名為明
0884b20: 第二妄想。
0884b21: 臨高空想。而酸澀真受。違順皆妄。而損益現馳。則
0884b22: 受陰無體有所明。故名明妄想。△三想本融
0884b23: 通。
0884b24: 由汝念慮。使汝色身。身非念倫。汝身何因隨念所使。
0884c01: 種種取像。心生形取。與念相應。寤即想心。寐為諸夢。
0884c02: 則汝想念搖動妄情。名為融通第三妄想。
0884c03: 念慮情也。色身實質也。實不倫。而能相使者。
0884c04: 由想而融也。心生像。形取實物。心形異用。而能
0884c05: 相應者。由想而通也。至於寤寐搖變。使心隨境。使
0884c06: 境隨心。皆融通妄想也。△四行本幽隱。
0884c07: 化理不住。運運密移。甲長髮生。氣消容皺。日夜相代
0884c08: 曾無覺悟。阿難。此若非汝。云何體遷。如必是真。汝何
0884c09: 無覺。則汝諸行念念不停。名為幽隱第四妄想。
0884c10: 初標行陰幽隱之相。阿難下牒辨妄之理而結
0884c11: 成。△五識本罔象。
0884c12: 又汝精明湛不搖處。名恒常者。於身不出見聞覺知。
0884c13: 精湛不搖。指識體也。見聞覺知。指識用也。非真常
0884c14: 而執常。曰名恒常者。
0884c15: 若實精真。不容習妄。何因汝等曾於昔年一奇物。
0884c16: 經歷年歲。憶忘俱無。於後忽然覆前異。記憶宛然。
0884c17: 曾不遺失。則此精了湛不搖中。念念受熏。有何籌算。
0884c18: 阿難。當知此湛非真。如急流水望如恬靜。流急不見。
0884c19: 非是無流。若非想元。寧受妄習。非汝六根互用開合。
0884c20: 此之妄想。無時得滅。
0884c21: 精真不容妄習。今能藏昔宛不遺失。即妄習也。則
0884c22: 湛雖不搖。而念念受熏。其容妄多矣。當知湛非真
0884c23: 湛。特幽潛不覺耳。故譬急流之水。幽潛流注。不可
0884c24: 測知。此真憶想之元容妄之體也。直須破盡識陰
0885a01: 消磨六門。使妄習無寄。然後可滅也。
0885a02: 故汝現在見聞覺知。中串習幾。則湛了內罔象無。
0885a03: 第五顛倒微細精想。
0885a04: 上皆標敘。至此結顯也。串常習也。幾微也。精明湛
0885a05: 識。為六用常習之本。故見覺幾微。斯即湛識罔象。
0885a06: 潛於見覺之中。故名中串習幾。似無曰罔。以有曰
0885a07: 象。其體精微。故名罔象無顛倒精想。△二答五
0885a08: 陰邊際。
0885a09: 阿難。是五受陰。五妄想成。汝今欲知因界淺深。唯色
0885a10: 與空是色邊際。唯觸及離是受邊際。唯記與忘是想
0885a11: 邊際。唯滅與生是行邊際。湛入合湛歸識邊際。
0885a12: 五受陰亦曰五取蘊。由一念迷妄。受此取此。以自
0885a13: 蔽藏也。言因界者。本無有界。由妄相因也。故色不
0885a14: 自色。因空有色。故成色邊際。乃至滅不自滅。因生
0885a15: 有滅。故成行邊際。識稱湛了。而湛不自湛。因行不
0885a16: 流逸性入元澄。而合乎湛了。成識邊際。△三答陰
0885a17: 滅次第。
0885a18: 此五陰元。重疊生起。生因識有。滅從色除。理則頓悟。
0885a19: 乘悟併消。事非頓除。因次第盡。我已巳示汝劫波巾結。
0885a20: 何所不明。再此詢問。
0885a21: 識譬則劫波巾也。色譬則最後結也。結依巾有故。
0885a22: 生因識起。解因次第故。滅從色除。五陰生起。從細
0885a23: 至麤。由迷智有識乃至由受有色也。滅則從麤至
0885a24: 細。必破色而後受現。乃至破行而後識現也。理則
0885b01: 頓悟乘悟併消者。知巾本無結亦不有也。事非頓
0885b02: 除因次第盡者。中根頓悟必假漸修也。若因悟忘
0885b03: 修。則有解無行。執理迷事。適墮偏邪。終非正修真
0885b04: 三摩地。△三結勸弘宣。
0885b05: 汝應將此妄想根元。心得開通。傳示將來末法之中
0885b06: 諸修行者。令識妄。深厭自生。知有涅槃。不戀三界。
0885b07: 令以此義自覺覺他。永斷妄元。齊歸正果也。△三
0885b08: 流通分二。一顯勝勸持。
0885b09: 阿難。若復有人。滿十方所有空盈滿七寶。持以
0885b10: 奉上微塵諸佛。承事供養。心無度。於意云何。是人
0885b11: 以此施佛因緣。得福多不。阿難答言。空無盡。珍寶
0885b12: 無邊。昔有眾生。施佛七錢。捨身猶獲轉輪王位。況復
0885b13: 現前空既窮。佛土充。皆施珍寶。窮劫思議尚不
0885b14: 能及。是福云何更有邊際。佛告阿難。諸佛如來。語無
0885b15: 妄。若復有人。身具四重十波羅夷。瞬息即經此方
0885b16: 他方阿鼻地獄。乃至窮盡十方無間靡不經歷。能以
0885b17: 一念將此法門。於末劫中。開示未學。是人罪障應念
0885b18: 消滅。變其所受地獄苦因成安樂國。得福超越前之
0885b19: 施人。萬倍千倍千萬億倍。如是乃至算數譬喻所不
0885b20: 能及。
0885b21: 寶施有竭。福止一身。法施不窮利沾無際。故不唯
0885b22: 獲福。兼滅重罪。波羅夷即十重也。以法示人。能消
0885b23: 劇報。變苦為樂。如此其勝者。使人因之明心見性
0885b24: 脫粘復湛。解六亡一。破陰褫魔。不歷僧祇成寶王
0885c01: 果故也。彼既如是。則此消劇報猶淺近言耳。誠將
0885c02: 與彼同證也。
0885c03: 阿難。若有眾生。能誦此經。能持此。如我廣說窮劫
0885c04: 不盡。依我教言。如教行道。直成菩提無復魔業。
0885c05: 上勸流通。此勸誦持。△二聽眾欣奉。
0885c06: 佛說此經已巳。比丘比丘尼優婆塞優婆夷。一切世間
0885c07: 天人阿脩羅。及諸他方菩薩二乘聖仙童子。并初發
0885c08: 心大力鬼神。皆大歡喜。作禮而去。
0885c09: 皆在會聽眾也。聖仙童子。即天仙類也。大力鬼神
0885c10: 諸護法者。隨所證量。皆得法喜也。
0885c11: 
0885c12: 大佛頂如來密因修證了義諸菩薩萬行首楞嚴經
0885c13: 要解卷第二十終
0885c14: 
0885c15: 音切
0885c16: 秉音丙。歧音祇。媛于願切。霰蘇見切。褫敕爾切。串古患切。音泯。
0885c17: 
0885c18: 
0885c19: 
0885c20: 
0885c21: No. 270-B
0885c22: 首楞嚴經者。乃釋迦如來之骨髓也。其言曰。當知
0885c23: 空生汝心內。猶如片雲點太清裏。汝等一人發真歸
0885c24: 源。此十方空悉皆消殞。又云。無漏真淨云何是中更
0886a01: 容他物。若能轉物。即同如來。陳隋間。天台智者。聞五
0886a02: 印土有此經。日夜焚香。西向頂禮。願早至中國。續佛
0886a03: 壽命開人天眼。逮唐神龍。初方達南海。訓釋者數家。
0886a04: 唯長水子璿師疏。及蘇臺元約師鈔。盛行於世。然文
0886a05: 義浩博。學者。泛其波瀾。益昧源本。疲於披覽。溫陵寶
0886a06: 勝戒環禪師。少達妙理。深悟大乘。而首楞嚴尤謂得
0886a07: 意。欲誘中止之徒徑登寶所。乃為要解。深索隱。
0886a08: 續斷截繁。錯節盤根遊刃。言約義豐。詞暢理詣。
0886a09: 披其解則見其經。文理昭然。如指諸掌。惜乎未及流
0886a10: 通。而禪師委蛻。泗州長老行璿。久從之游。深念刻意。
0886a11: 乃為募緣鏤板。以廣其傳。嗚呼誰無是佛。誰無是經。
0886a12: 沒額珠。醉迷衣寶。學者苟能依要解以明經。洞真
0886a13: 經而見性。則妙湛總持王首楞嚴萬行。不從人得也。
0886a14: 乃知寶勝之切老婆心。泗州之飾畫蛇足。不徒然矣。
0886a15: 建炎己巳酉中秋後五日住湖山萬安比丘行儀謹跋
