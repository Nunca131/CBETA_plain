0165b01: 紫老人集卷之三
0165b02: 明　憨山德清　閱
0165b03: 法語
0165b04: 貪則不止。瞋則不反。癡則不覺。是以無窮之苦。長劫
0165b05: 淪墜。皆三者所致。然此三者。不越乎瞥然一念。果能
0165b06: 念起即覺。覺之不息。雖至愚之人。可以鑄三毒為三
0165b07: 德。猶己已指之屈信耳。況聰明者乎。雖然愚者欲寡。智
0165b08: 者多緣。多緣則精神不一。而照功有隙。故反不若愚
0165b09: 人之專也。由是推之。於世故之中。非智則不利。惟於
0165b10: 學道智為大障。故曰以智治國國之賊。不以智治國
0165b11: 國之福。或曰既以智為障道。而念起即覺。非智乎。曰
0165b12: 智無二體。用之克念則謂覺。用之利私則謂智。且覺
0165b13: 之為言。如大夢忽醒。智之為言。如夢中之計較也。故
0165b14: 覺之與智。少有不同耳。
0165b15: 古人云自訟。此言少通文義者。未必不能了了。然觸
0165b16: 好惡關頭。便昧了也。故知見愈多。行門愈廣。反為
0165b17: 障道之賊。此賊不滅。雖與佛同胞無益。英靈男子能
0165b18: 於好惡境上。如急流撐篙相似。篙篙不失。則萬斛之
0165b19: 舟。輕若鴻毛矣。且道好惡之流。怒如奔馬。若何著鞭。
0165b20: 咄。直於好其人。知其惡。惡其人。知其善。好好惡惡。此
0165b21: 知較然不惑。如明鏡當臺。妍醜交臨。本光常淨。便是
0165b22: 篙篙不失的樣子也。雖然。亦有好惡不能瞞者。但知
0165b23: 而不能行。不行之弊。非外魔障礙。乃我多生我相現
0165b24: 行。為之崇耳。此崇現前。即當於我有仇之人。觀想其
0165c01: 相。以其兩足加我頸上。口呼我名而罵我。手搥我頭
0165c02: 而恨我。爾時反照自心。起惡念否。若有念起。即當於
0165c03: 是人作父母想。作如來想。直待我之惡念消融。譬如
0165c04: 陽回大地。層冰頓釋。則逆境之賊破矣。爾時自信戰
0165c05: 功可立。又於順境之賊。更增勇猛。凡所愛者。必以天
0165c06: 下至公之理。痛折私暱。如折之不斷。即作仇想。此想
0165c07: 現前。愛魔自滅。如是頭頭不肯放過。愛魔之窟。破之
0165c08: 何難乎。或曰但以心外無法觀之。善惡好惡境界。自
0165c09: 然不可得矣。何必碎碎。作這等工夫耶。噫。慧
0165c10: 勝而無實行者。是不知事障還須事消。理障還須理
0165c11: 遣。故患弱病者。不可進之以瀉藥。患實病者。不可進
0165c12: 之以參苓。若然者。慧勝而無實行。果勝乎哉。果不勝
0165c13: 乎哉。知此可以言自訟之也。
0165c14: 夫止觀無門。即以昏散為戶。昏散無地。即以明靜為
0165c15: 源。是以善造道者。必以止觀之火。煆昏散之。煆之
0165c16: 既精。精成定慧。故聖人反復乾坤而不亂。定之力也。
0165c17: 徹窮萬有而不迷。慧之功也。若然者。凡則即明靜而
0165c18: 為昏散。聖則即昏散而成定慧。如土為器。善作者即
0165c19: 成上器。而不善作者。即為下器耳。究始終而推之。上
0165c20: 器土也。下器亦土也。然上器以盛宗廟之。下器以
0165c21: 貯輿臺之食。譬夫聖凡皆性。特苦樂天淵耳。故凡不
0165c22: 可不仰於聖。苦不可不慕乎樂。仰聖在乎明道。慕樂
0165c23: 必須斷苦。明道貴悟自心。斷苦必先絕惡。雖然自心
0165c24: 未悟。則出苦之志豈堅。出苦志疲。則惡緣之本寧易
0166a01: 哉。以是之故。自心不徹。難與言止觀之作略者也
0166a02: ○凡煉心者。必以話頭為椎輪。然而有有心話頌。有
0166a03: 無心話頭。有心話頭。則初機精進者。有無心話頭。則
0166a04: 無功任運者。有有心話頭。於現行時。即伎倆窮矣。惟
0166a05: 無功任運者。生則於昏沉睡熟之際。死則於悶絕息
0166a06: 斷之時。如水清珠。雖汩汩乎濁流之中。而光耀炯然
0166a07: 也。余以是知尋常世所謂散心稱佛者。臨命終時。冀
0166a08: 其得力不殊一星之火。欲沸滄海。豈不愚哉。
0166a09: 夫嗜羶臭者。不可與語芳潔也。執狹小者。不可與語
0166a10: 廣大也。然而至羶至臭。至狹至小者。身也。至芳至潔
0166a11: 至廣至大者。心也。而天下自古自今。自男自女。自賢
0166a12: 自愚。皆以至羶至臭。至狹至小者。執嗜而不厭。何哉。
0166a13: 良以皆未悟至芳至潔。至廣至大者故也。如悟而知
0166a14: 之。雖鳥獸蟲魚之微。亦莫不慕此而厭彼矣。況首出
0166a15: 萬物。至靈至聖者乎。雖然此身之羶臭狹小。吾不件
0166a16: 數而示之。此心之芳潔廣大。吾不若揭日月以明之。
0166a17: 使其昭然共。天下豈能即信之哉。噫。此身之羶臭
0166a18: 狹小。自足至頂。自內至外。周觀悉數。地則皮肉筋骨。
0166a19: 水則涕唾津液。黃痰白痰赤痰。又若血之腥。尿之臊。
0166a20: 屎之臭。蛔蟯百蟲。蟠屈宛轉。伸縮浮沈於五臟六腑
0166a21: 之間。以為高天厚地。嘉山秀水。奇花草。瑤宮金屋。
0166a22: 珍寶味。皆樂之而不厭也。以臭為香。以穢為潔。以
0166a23: 苦為樂。竊謂是足以為極樂矣。寧知天地之外。更有
0166a24: 他樂耶。由是觀之。人為萬物最靈者。而嗜執至羶至
0166b01: 臭。至狹至小之身。曾不知覺。何異乎彼之蛔蟯百蟲。
0166b02: 蟠屈於革囊之中。以為至芳至潔。至廣至大。而竟弗
0166b03: 悟者哉。且皮肉之類。感土而有。濕者感水而有。暖者
0166b04: 感火而有。動者感風而有。凡有感必有還。還則所謂
0166b05: 至羶至臭。至狹至小者。皆不可得也。況嗜而執之者
0166b06: 乎。豈不即化羶臭狹小。而成芳潔廣大之心乎。故曰
0166b07: 心山育功德。流馨萬由延。又曰。空生大覺中。如海一
0166b08: 漚發。知此始可與語心之芳潔廣大矣。紙盡姑置之
0166b09: ○古人之交朋友也。取其長而舍其短。就其賢而矜
0166b10: 其愚。長則補。賢則師。是以心愈誠而志愈堅。德愈茂
0166b11: 而身愈下。下則受。受則廣。廣則大。大則無極。無極則
0166b12: 不窮。不窮則能常矣。故反愆而責己已者。進德之基也。
0166b13: 含怒而尤人者。召禍之始也。冀其不窮而能常。惡可
0166b14: 得哉。
0166b15: 心無好惡。好惡由情。故情有愛憎。而境成順逆也。是
0166b16: 以遇順境。如登春臺。然與之偕忘。觸逆境不啻乎
0166b17: 白刃撼胸。與之偕死。嗚呼。人生若夢。憎愛如雲。夢有
0166b18: 惺寐。雲有聚散。惟所以能惺能夢者。如太焉。故知
0166b19: 太者。何妨雲之聚散乎。今有人於此。好其人。推之
0166b20: 層霄之上。惡其人。陷之重泉之下。吾知其寸無竇。
0166b21: 天光奚生哉。
0166b22: 眼光照境。初無憎愛。不為旃檀先照。不為狗糞後照。
0166b23: 是謂平等光也。此片平等之光。在佛祖分上。一喜一
0166b24: 怒。一哀一樂。無往而非本光。於凡夫分上。熱惱雲中。
0166c01: 時一迸露。而現行力猛。即復蔽之。故曰彩雲影裏神
0166c02: 仙現。手把紅羅扇遮面。急須著眼看神仙。莫看神仙
0166c03: 手中扇。所謂雲之與扇者。即五蘊坑中。煩惱執著也。
0166c04: 故善造道者。能於好惡難克之際。此光迸露之頃。著
0166c05: 眼窺徹。不被現行所轉。是謂豪雄。少不精彩。痴雲頓
0166c06: 合。始作觀照。則力費排遣。如一夫當萬。幸克者幾人
0166c07: 哉。於光露之時。一肩領過。積劫無明當下冰消。如兵
0166c08: 不血刃。天下太平矣。
0166c09: 南印度香至國王。施無價寶珠。供養般若多羅尊者。
0166c10: 時國王有三子。其季開士也。尊者欲試彼所得。乃以
0166c11: 所施珠。問三王子曰。此珠圓明。有能及此否。第一子
0166c12: 月淨多羅。第二子功德多羅。皆曰。此珠七寶中尊。固
0166c13: 無踰此。非尊者道力孰能受之。第三子菩提多羅曰。
0166c14: 此是世寶未足為上。於諸寶中法寶為上。此是世光
0166c15: 未足為上。於諸光中智光為上。此是世明未足為上。
0166c16: 於諸明中心明為上。此珠光明不能自照。要假智光。
0166c17: 光辨於此。既辨此已巳。即知是珠。知既是珠。即明其寶。
0166c18: 若明其寶。寶不自寶。若辨其珠。珠不自珠。珠不自珠。
0166c19: 要假智珠而辨世珠。寶不自寶。要假智寶以明法寶。
0166c20: 然則師有其道。其寶即現。眾生有道。心寶亦然。尊者
0166c21: 歎其辯慧。又戰國諸侯之所寶。惟以珠玉為論。而知
0166c22: 所寶者。惟齊威王。楚王孫圉而已巳。威王不以徑寸之
0166c23: 珠為寶。楚王孫圉不以白珩為寶。是知所寶在此。兩
0166c24: 不在彼。雖然華竺不同。而風軌未始不同。故以寶
0167a01: 為寶者。照惟盈丈。以人為寶直照千里。震旦鼻祖菩
0167a02: 提多羅。知寶外無道。道外無寶。惟時有通塞。用有行
0167a03: 藏。既而少林壁觀九年。得一神光。華聯珠貫。以色為
0167a04: 聲。聽之以目。頓使心精遺聞。珠體獨露。靈焰為燈。光
0167a05: 傳無盡。象先而不曜。畫後而圓照。不曜近昏。圓照近
0167a06: 智。重以悲承之。則燈又化為高廣大車矣。是車也。
0167a07: 窮三際。橫十方。兼載凡聖。包舉古今。由是而觀。則
0167a08: 魏王之乘。小大何如哉。故曰化家為國者。不知道。化
0167a09: 心為道者。可以兼忘天下。予以是知萬物一物。萬神
0167a10: 一神。唯善用其心者。何物非神。反是者。何神非物。何
0167a11: 物非神。雖雲山重疊。眼絕纖塵。何神非物。雖靜默淵
0167a12: 澄。心多窒礙。又曰道遠乎哉。觸事而真。聖遠乎哉。體
0167a13: 之即神。又曰中有一寶。秘在形山。然此寶復有解寶。
0167a14: 行寶。證寶。忘寶。唯解寶者。則知尊其所知矣。行寶者。
0167a15: 其寶光漸將完矣。証寶者。寶雖已巳完。不忘則用不全。
0167a16: 故惟忘寶者。乃能用寶也。嗟乎。寶之所以然。寧易知
0167a17: 哉。如知而不能行。行而不能證。中道廢弛。証而不能
0167a18: 忘。如人在甕。如魚在陸。且未能自用。況能用物乎。
0167a19: 萬物浮沈。出沒苦海。雖人天有異。橫不倫。長劫迷
0167a20: 墜。情為其根。情之所起。以迷自心。自心靈徹。照極循
0167a21: 動。動則有昏。昏又生動。昏動交加。如轆轤下上。靡有
0167a22: 窮已巳。究實言之。情本於愛。愛滋貪疾。貪而不足。遂生
0167a23: 不悅。好惡無常。互生互滅。於如意境。係戀湎。如醉
0167a24: 如癡。害當頃刻。猶自嬉嬉。以相忘故耳。大都不忘。則
0167b01: 一體生異。忘則異體如一。有二有對。有對角立。角立
0167b02: 之際。抗然爾我。微逆即知。惟於順境相忘之至。異而
0167b03: 如一。一則無對。無對難覺。又眾生最初受生。由愛而
0167b04: 來。順境滋之。任運冥合。所以逆境易覺。順境常迷。能
0167b05: 於順境。照之不昧。則愛源漸竭。嗔波亦停。瞋不自瞋。
0167b06: 由愛所生。愛既漸除。瞋豈不滅。譬如伐木。既截其根。
0167b07: 枝柯自墜。瞋愛交損。亦復如是。
0167b08: 地無邊際。皆吾足履。聲無邊際。皆吾心聞。地乃所履。
0167b09: 心乃能聞。所履者死。能靜不能動。能聞者活而恒。活
0167b10: 故萬聲不昧。巨細了然。恒故聲自起滅。聞者不遷。譬
0167b11: 諸寶鏡。光明圓滿。象觸即照。妍難瞞。唯其照而不
0167b12: 情。叢應無。無之妙。應不流影。所以從古至今。彌
0167b13: 照彌閒。我心本光。普應萬有。有未嘗關。足之履也。其
0167b14: 亦如然。吾言地死。指物之權。耳根既妙。身根亦圓。足
0167b15: 不自顯。因地以彰。地不自露。因足以知。猶若交蘆。兩
0167b16: 相倚。頓悟足地。能聞亦爾。
0167b17: 夫人之所以有生死者。以見思未斷耳。見則五利使
0167b18: 也。思則五鈍使也。歷三界九地而言之。故所以有開
0167b19: 合也。五利使者。謂身見。邊見。邪見。戒取見。戒禁取見
0167b20: 是也。五鈍使者。謂貪瞋癡慢疑是也。此十合言也。開
0167b21: 則天台四教儀註中。可尋覽也。此十斷盡。藏教果
0167b22: 頭位也。圓教七信相似位也。果頭七信二位賢聖。便
0167b23: 能六通縱任無違。山壁由之直度矣。斷此十惑。初修
0167b24: 空觀。空分別我法二執。二執即十惑也。亦開合有異
0167c01: 耳。惟圓教修進異常途。而一心三觀。圓修滿進。最
0167c02: 初行者。存志意在直破根本無明。不在見思塵沙也。
0167c03: 然而觀志堅猛。任運而進。見思粗惑帶落之也。如壯
0167c04: 夫入陣。射人先射馬。擒賊先擒王也。然刀頭展處。王
0167c05: 之左右。任運而傷者。未嘗不有也。王者根本無明也。
0167c06: 左右者。見思惑也。見思如盡。將破塵沙矣。然而非空
0167c07: 觀能破。惟用假觀。此惑可破。塵沙之為言者。言其不
0167c08: 明者多也。不明者何法耶。謂世出世法。世則經濟王
0167c09: 伯。天文地理。陰陽筭數。吉凶消長。文武雜。萬物所
0167c10: 由。周知根本。出世則三學六度。十方塵剎佛土。或說
0167c11: 法之軌。度生之儀。種種方便三十七品。及八萬法門
0167c12: 等。一皆通徹。則塵沙無明斷矣。此菩薩初斷此惑。
0167c13: 遊十方國土。承事十方諸佛。一一問明。一一印正。了
0167c14: 無餘疑。自是而後。烏玄鵠白。莫不知之矣。此假觀工
0167c15: 夫。不過博訪先覺。無事不知也。言無明者。謂觸事面
0167c16: 墻也。塵沙既破。將破根本無明矣。根本之為言者。言
0167c17: 其能為一切眾生惑業根本故也。此根本無明。最初
0167c18: 本淨。本不覺故。迷而循動。三細生焉。此三細者。為見
0167c19: 思。塵沙。根本。見思塵沙。是其枝條。枝條雖則先斷。根
0167c20: 本猶在。行者此際。惟以中觀之斧破之。然此三細。於
0167c21: 楞嚴經中。分為四十二品破之。四十二位者。謂十住。
0167c22: 十行。十迴向。十地。等覺。後心兼前塵沙無明。故曰四十
0167c23: 二品。初住菩薩以中觀力。四十二品中。斷最初一品
0167c24: 無明。而入初住。即能王百佛土封疆矣。一佛土封疆
0168a01: 一大千是也。一大千者。即積一千箇天地。謂之小千。
0168a02: 積一千箇小千。謂之中千。積一千箇中千。謂之大千。
0168a03: 而初住菩薩。如此大千佛土。能王一百矣。
0168a04: 夫飲食男女。聲色貨利。未始為障道。而所以障道者。
0168a05: 特自身自心耳。故昔人有言。功勞莫先於有智。大患
0168a06: 莫若於有身。智即妄心也。身即妄身也。夫妄心者。託
0168a07: 物而生者也。妄身者。假物而成者也。然唯真心。物生
0168a08: 不生。物滅不滅。真身。氣聚不聚。氣散不散。物者何。前
0168a09: 塵之謂也。氣者何。四大之謂也。所謂妄心者。觸境生
0168a10: 情。好惡代謝。從生至老。從老至死。綿然不斷。於不淨
0168a11: 處。湎味著。如自髓腦。執吝不舍。雖有良師父兄善
0168a12: 友。言以覺之。非唯不能頓然棄舍。改惡遷善。猶至於
0168a13: 結恨者。不少也。此縱妄心情識。順則歡然。逆則不悅。
0168a14: 如此者。所謂人頭牛耳。又有勞勞勤勤。深謀遠慮。以
0168a15: 養生為計者。貧則冀富。富則冀貴。貴則冀壽。壽則冀
0168a16: 仙。情波浩浩。無有窮已巳。此謂痴眾生也。究而言之。如
0168a17: 此妄念。終朝汩汩。畢世辛勤。不過最初一點妄心不
0168a18: 能空耳。我故曰飲食男女聲色貨利。非能障道也。障
0168a19: 道者。惟此妄心也。此妄心。又名智者何哉。以其善謀
0168a20: 能畫故也。若能廢此妄心。從前種種勤勞。如湯消。
0168a21: 泮然蕩矣。然能廢此心者。非真為死生漢子。英靈豪
0168a22: 傑。未易易也。金剛般若經中。須菩提首以降心為問
0168a23: 者。知此心苦海源頭生死根株故也。此心一廢。智
0168a24: 識銷融。所謂真心者。如浮雲散而明月彰矣。明月照
0168b01: 世。高低遠近。四海百川。行潦蹄涔。處處影見。然未嘗
0168b02: 有心也。惟悟此心者。雖凡夫而即佛矣。不悟。佛亦凡
0168b03: 夫也。妄心真心。並陳於此。有志出世者留心焉。妄身
0168b04: 真身不暇言矣。
0168b05: 能所分而不斷者。良以能本非所。所本非能。然則能
0168b06: 不自能。所不自所。能不自能。由所故能。所不自所。由
0168b07: 能故所。由所故能。則功屬於所矣。由能故所。亦功歸
0168b08: 於能矣。功屬於所。則獨立者所也。功歸於能。則獨立
0168b09: 者能也。凡謂獨立則無待。故曰不分。不獨立則有待。
0168b10: 故曰分。知此則得實相之用矣。實相者。毫無滲漏之
0168b11: 謂也。
0168b12: 古人云。難易相成。是以難即易之機。故畏難者。謂之
0168b13: 自塞易機。易者。靈而常通之謂也。通即易。易即變。變
0168b14: 則神。
0168b15: 大智道人每曉人曰。世之迷倒者。莫甚貪欲。而貪欲
0168b16: 之起。起於前境。前境雖眾。惟男女色相最為妖嫚。男
0168b17: 愛女色。觀女如花。女愛男相。觀男如寶。綿著生愛。雖
0168b18: 白刃甘蹈。湯火可赴。敗名喪德。玷俗戕生。亦不暇顧
0168b19: 矣。殊不知揭妝飾而觀之。四衢之中。頭蓬醜露。豈惟
0168b20: 不生愛著。且嘔噦不勝矣。再揭皮而觀之。寧獨嘔噦。
0168b21: 且不勝恐怖矣。再去肉而觀之。則白骨然。寧獨恐
0168b22: 怖已巳哉。始悟由空有骨。由骨有肉。由肉有皮。四者具
0168b23: 而加嚴飾。乃能惑人。今天下紛然。如登春臺。如觀好
0168b24: 花。至死不悟。可不哀哉。奚若外嚴飾而觀其皮。外皮
0168c01: 而觀其肉骨。外肉骨而觀其空。外空而觀無生。夫無
0168c02: 生者。眾聖之所宅。萬靈之所始。故曰惟得始者。可以
0168c03: 善終。如不窮其始而死。雖金棺銀槨藏之吉地。謂之
0168c04: 善終者乎。
0168c05: 作若有作。安能有止。止若有止。豈復有任。任若有任。
0168c06: 安得有滅。惟其不作不止不任不滅。所以能作作止
0168c07: 止任任滅滅也。有人薦此。則三世十方。五蘊十八界。
0168c08: 拈取絲毫許。向人前拋擲。吾恐黃面瞿曇亦無辣手
0168c09: ○楞嚴經曰。妙觸宣明。此語開剖本光無剩矣。第學
0168c10: 者。思致不妙。往往當面蹉過。昔有堂頭問僧。隔壁聽
0168c11: 釵釧聲即破戒。戒作麼持。僧曰。好箇入路。由是而觀。
0168c12: 在身則為妙觸宣明。在耳則為妙聲宣明。一根既然。
0168c13: 何根不爾。又四祖信大師年十四。參粲大師曰。願和
0168c14: 尚與信箇解脫法門。粲曰。解脫則且止。即今誰縛汝。
0168c15: 信遂大悟於言下。古德有言曰。搕著撞著。無非入路。
0168c16: 良不我欺也。
0168c17: 師曰。坐靜有三品。曰下劣坐。平等坐。增上坐。下劣坐
0168c18: 者。但能舌拄齦齶。齒關謹密。雙手握拳夾脊。天柱挺
0168c19: 不欹。以信力為主。或持半偈。或持佛號及。上有
0168c20: 嚴師慈護。下有法侶夾輔。是謂下劣坐也。平等坐者。
0168c21: 初以識破根塵識三界為主。於三界始末。洞悉無疑。
0168c22: 臨坐時。視身如雲影。視心如網風。別無作手。若能堅
0168c23: 勁。昏散痛痒。自然剝落。或一坐半日。或兩三日。飲食
0168c24: 不進。氣力仍舊。是謂平等坐也。增上坐者。是以洞徹
0169a01: 本心為事。或以古德機緣。關技癢者。自然凝結不化。
0169a02: 若負戴天不共之仇。我不欲瞋悶。而瞋悶塞破空。
0169a03: 直得依正聖凡。合下盡翻窠窟。有此等志氣力量。累
0169a04: 足蒲團。以刻超劫。而無超劫之心。到此時昏散無渠
0169a05: 栖泊處。盡十方三世都盧是一箇話頭。迥迥然在前
0169a06: 塞煞眉眼。忽然心地有荳之機。不生欣喜。何以故。
0169a07: 渠我故有。今適相逢。有何奇特。是謂增上坐也。
0169a08: 小人與君子處。莫之然恒有不快君子之心。此正小
0169a09: 人之情也。如小人幸而自知此情。痛力克治。則不煩
0169a10: 歲月。便覺與君子處。則快然。與眾人處。則惕然矣。從
0169a11: 此以明勇為前茅。克治弗已巳。將來與眾人處則快然。
0169a12: 與君子處則惕然也。如至此。更克治之不休。則又非
0169a13: 深於悟自心者不能耳。
0169a14: 天機粗。佛語即障。萬苦駢集。而天機深者。皆導師
0169a15: 也。故曰善用其心。觸處緣因。不善用心。頭頭障礙。如
0169a16: 威音之前。未有佛興。而因緣無地。則威音之師。畢竟
0169a17: 其誰。殊不知苦即導師。何用別徵。然威音之後。亦以
0169a18: 苦。亦以樂。亦以不苦不樂。雜示而為熏機。又萬不同
0169a19: 也。惟威音非苦煎逼。雖天機深。覺亦難開。覺開則一
0169a20: 切緣因。皆從中流出。此威音果上之用也。思之。則凡
0169a21: 有疑滯。可觸類而通矣。
0169a22: 凡夫之知周乎六尺。聖人之知無外不了。然凡夫之
0169a23: 知。離無外不了之知。則知無所本。如喚六尺之知心
0169a24: 為自心。則心惟六尺。而六尺之外。毫無所知。如洗蕩
0169b01: 此知。則無外不了之知。終不得矣。如不洗蕩此知。則
0169b02: 無外不了之知。亦終不得矣。故曰即能知不得知。
0169b03: 離能知不得知。離即離非。不得知。即離即非。不
0169b04: 得知。此聖人萬古不欺之言也。
0169b05: 大抵眾生之機。不越四料簡。有高而不能下者。有下
0169b06: 而不能高者。有不能高下者。有能高能下者。善教者
0169b07: 隨機引接。
0169b08: 夫真心明淨。本自圓照。照極昏生。瞥成業相。由是轉
0169b09: 現頓興。冥然能所。然而智相未起。猶無分別。因不了
0169b10: 現相。從自心生。妄生分別。分別即智相也。智相即是
0169b12: 意識。而眼耳鼻舌身之五識。雖各寄根。各守分限。然
0169b13: 皆無分別。既無分別。五本無五。則眼耳等識。言一亦
0169b14: 可。言五亦可。六根不能互用。總因意識橫計。眼則能
0169b15: 見。耳則能聞等。意識若空。則眼耳識等。終日見聞。未
0169b16: 嘗見聞。以無分別故。凡有分別。即有能所。能分別者
0169b17: 是心。所分別者是境。心境角立。物我紛然。故迷彼明
0169b18: 淨。所以一箇精明。分為六用。眼乃見色。耳乃聞聲。情
0169b19: 塵交互。妄生妄滅。無有了期。故眼離明暗。則無見體。
0169b20: 餘五亦然。見體既無。誰明塵相。塵相既無。見體亦無。
0169b21: 塵見雙亡。元一真心。此箇真心。情生則轉為根塵。情
0169b22: 空則根塵元是真心。根塵真心。迷之成二。悟之元一。
0169b23: 只此一名。待二乃有。二若不有。一何所寄。譬如說箇
0169b24: 不可得。待有可得。有此不可得。始有可得。若無不可
0169c01: 得。可得亦何所寄。則前所謂業轉現三相及智相。復
0169c02: 歸元真。迷元真。而有此等。悟此等而顯元真。此等
0169c03: 元真。不是兩物。譬如一箇醒人。少有昏生。雖聞外聲。
0169c04: 又不明了。雖不明了。又聞外聲。喚他作醒。實不明了。
0169c05: 喚他作昏。又聞外聲。到此境界。謂之昏醒相半。有人
0169c06: 喚之。則隨醒邊。無人喚之。則隨昏邊。既隨昏邊。外不
0169c07: 了境。內不作夢。昏然而凝。能所未成。少頃入夢。能所
0169c08: 則有。初者謂之證自證分。二者謂之自證分。入夢則
0169c09: 分兩分。能見者謂之見分。所見者謂之相分。法喻參
0169c10: 合。理自曉然。
0169c11: 色生處即是空生。空生處即是色生。萬法雖廣。無越
0169c12: 空色。苟能洞達色空。則無塞非通。無通非圓。圓則理
0169c13: 徹事窮。佛祖聖賢。便可同一鼻孔出氣矣。
0169c14: 根塵非物。妄想成迷。妄想元空。根塵成滯。余以是知
0169c15: 根塵。非妄想而不有。妄想非根塵而本無。不有則山
0169c16: 河非礙。本無則念慮非知。山河非礙。則無往而非身。
0169c17: 念慮非知。則無往而非心。無往而非身。則塵塵剎剎
0169c18: 皆功德之聚。無往而非心。則念念心心總妙應之機。
0169c19: 情與無情。本來一片。佛與眾生。元非兩致。是以眾生
0169c20: 笑語。即如來圓極之談。諸佛梵音。即眾生詼諧之語。
0169c21: 或謂我但按指。海印發光。或謂我謦欬涕唾。皆西來
0169c22: 意。真不我欺。自是眾生不了自心。非幻成幻。直下知
0169c23: 歸。本來成現。雖然造斯玄極。功由慧力。譬夫觀語實
0169c24: 相者。究語所從。若生於覺觀。外無匡郭。則音韻不成。
0170a01: 若生於根器。內無覺觀。則鼓擊無由。反復推窮。兩端
0170a02: 不有。二既不有。中又何來。當體無依。豁然獨露。如是
0170a03: 則豈五目之能窺。四智之可測哉示弟子。
0170a04: 修行易而悟心難。悟心易而治心難。治心易而無心
0170a05: 難。無心易而用心難。如倚門傍戶者。不可與語此也。
0170a06: 學佛者。倚傍釋迦。學儒者倚傍孔子。學道者倚傍老
0170a07: 子。離倚傍。露地上立。如師子王往返遊行。跳躑
0170a08: 自在。了無依倚。唯悟徹心光者。信手便用。若定上座
0170a09: 從臨濟來。或問如何是禪和窮到底。定即搊住。擲向
0170a10: 橋下。有同行者解之。定曰。若不是這老凍膿。直教禪
0170a11: 和窮到底。定可謂信手便用者矣。如是之用。出世即
0170a12: 名為佛。經世即名為儒。養生即名為老。彼倚門傍戶
0170a13: 者。譬猶賈舟。自無勢力。假他勢。扁其額曰。某翰閣。
0170a14: 某部寺。某臺諫。以欺誑一切不知者。鮮不望風而靡。
0170a15: 若彼真主卒然相值。則所扁。不唯不敢炫燿。而且
0170a16: 覆藏之不暇矣。嗚呼。男兒家頂天立地。睜眉努眼。高
0170a17: 談論。孰不自謂聖賢豪傑之徒。一朝撞著個沒面
0170a18: 目漢子。將無孔鐵椎。輕輕敲擊。未有不眼目動定。支
0170a19: 吾不及。如是而安望其能知四難之旨乎。
0170a20: 皮裘子曰。外離無合。外合無離。離由合生。合由離起。
0170a21: 以離推合。合無所從。以合推離。離無所自。至人知離
0170a22: 合無我。遂推自於遠近無常古今無待也。是以先天
0170a23: 而生不為老。後天而降不為少。近取諸身。既其然矣。
0170a24: 遠取諸物。未始有二道焉。於六塵之中。就觸塵推之
0170b01: 如此。然受杖楚者。不能究痛之始終。則不免魂驚骨
0170b02: 駭。酸楚入心。雖息斷形消。神遊氣散。而能知者。尚抱
0170b03: 痛取生。生隔世矣。而痛猶歷然。或自祖而傳於父。自
0170b04: 父而傳於子。子孫相繼。積五代而痛始化。嗚呼眾生
0170b05: 積情。情積成堅。至於賢女化為貞石。萇弘血光為碧。
0170b06: 推其所以然之故。始從迷性為情。情積而萬化無恒。
0170b07: 故變化者。不出乎有待。有待。始終之別名也。智者知
0170b08: 其如此。直推痛於未痛之前。於既痛之後。始終了無
0170b09: 受痛之地。正當痛時。以勇乘明。應念化痛為樂。痛化
0170b10: 則在有而能無。樂存則在無而能有。在有而能無。可
0170b11: 以卷舒塵剎於毛孔。在無而能有。可以展毛孔而吐
0170b12: 山河也。故曰。善觀察者。即一塵而入佛智。乃今以觸
0170b13: 之一塵。始於離合相推。延而至遠近古今。靡不達也。
0170b14: 況入塵塵三昧者哉。
0170b15: 一切寤時。於有色處則見色。於無色處不見色。此天
0170b16: 下之常情也。一切夢時。於無色處則見有色。於有色
0170b17: 處不見色。此亦天下之常情也。惟達道者。以夢時無
0170b18: 色處見色之情。驗寤時有色處見色之妄。皎如日星。
0170b19: 更有何惑哉。
0170b20: 夫疑情縱想。則情愈滯而惑愈深。繫意念明。則澄鑑
0170b21: 朗照而造極彌密。心如水火。擁之聚之。則其用彌全。
0170b22: 決之散之。則其勢彌薄。故論云。質微則勢重。質重則
0170b23: 勢微。如地質重故勢不如水。水性重故力不如火。火
0170b24: 不如風。風不如心。心無形。故力無上。神通變化。入不
0170c01: 思議。心之力也。心力既全。乃能轉昏入明。明雖愈於
0170c02: 不明。而明未全也。明全在於忘照。照忘然後無明非
0170c03: 明。無非明耳。乃幾乎息矣。幾乎息者。慧之功也。故經
0170c04: 云。無禪不智。無智不禪。然則禪非智不照。照非禪不
0170c05: 成。大哉禪智之業。可不務乎。
0170c06: 僧問臨濟見大愚還。如何黃蘗便知渠大事已巳徹。師
0170c07: 曰。寒者得酒。顏面生春。飢者得飯。精神發悅。況醉無
0170c08: 上醍醐者哉。
0170c09: 包萬物者。天地也。包天地者。泰清也。包泰清者知是
0170c10: 何物。有物則不能載有形。無物則功何所存。知則不
0170c11: 疑。疑則不知。不知而不求其知。終不知矣。人為萬物
0170c12: 之靈。知愚知賢。知寒知暑。知香知臭。知古知今。於是
0170c13: 物也。而獨不知。人果靈乎。不靈乎。
0170c14: 般若者。真智慧火也。凡夫二乘皆有。而不皆善用之。
0170c15: 或執有。或執無。知有知無所謂真知也。真智慧火。觸
0170c16: 有有壞。觸無無壞矣。
0170c17: 因境有之心。凡有而聖無。惟無生之心。聖凡共有。凡
0170c18: 有而聖無者。有待之影也。聖凡共有者。無待之光也。
0170c19: 向上一路。則又非無待有待可能彷彿。惟本色衲子
0170c20: 鼻孔在手。所以生殺自在。聖凡交馳。正與而奪。正殺
0170c21: 而生。夜光在盤。其宛轉橫斜。衝突流轉。不可以意得
0170c22: 之。惟其不可以意得者。不可以即知求。離知求。非即
0170c23: 非離求。
0170c24: 因送亡僧骨入普同塔。問大眾曰。此把骨頭。與天界
0171a01: 寺佛牙。且道是同是別。同則凡聖不分。別則心外有
0171a02: 法。速道速道。眾無對。良久曰。一入普同僧海裏。慈悲
0171a03: 波浪潑天香。
0171a04: 饑渴燒心。令人熱惱幾死。少得飲食濟之。便覺無限
0171a05: 清涼。不求而足。殊不知飢渴之初。有不饑渴者存焉。
0171a06: 但肯徐而察之。如池開水滿。月忽現前。豈待傍人指
0171a07: 點。然後見哉。雖然眾人以飲食男女生飢渴。自眾人
0171a08: 而上者。以功名生飢渴。或以義理道德性命生飢渴。
0171a09: 雖復高明與卑暗之不同。而飢渴之前者。未始不同
0171a10: 也。故君子急以聞道為前茅。
0171a11: 夫空色一條。而或兩之。兩之者。人自兩耳。所謂一者。
0171a12: 果兩乎者。然一若不兩。則萬物奚源。兩若不一。則眾
0171a14: 無。
0171a15: 梧桐壯風。芭蕉壯雨。梧桐芭蕉產於地。而風雨來乎
0171a16: 天。如風雨不資乎兩者之善壯。則飄風驟雨。乃知其
0171a17: 威。而微細時。桐蕉雖有若無也。故曰天不資地無以
0171a18: 生。地不資天無以長。夫有形之大者。莫過乎天地。尚
0171a19: 必相須而能成其體。故毛蟲羽蟲苟無雌雄。則其化
0171a20: 也易窮。今有人於此。進道德而退勢利。殊不知微進
0171a21: 則退無其母。微退則進無其資。若然者。道德勢利。初
0171a22: 非兩物也。惟善用者。勢力皆道德也。不善用。則道德
0171a23: 隱然流而為勢利。昧者不知也。是故道不足。則以德
0171a24: 濟之。德不足必資乎仁義。仁義不足。必流於刑名。惟
0171b01: 聖繼聖則不流降。是吾不得而知焉。
0171b02: 古之憂天下者。以飲食男女為大欲。思欲治之。殊不
0171b03: 知憂其一而不憂其二者也。夫飲食男女。若無能知。
0171b04: 則相悅之地。甘味之本無由矣。能知之不憂。而憂所
0171b05: 知。是不知類也。然能知難破。類油入。以其習熟成
0171b06: 性。苟不能洞明本心。以無我而靈者治之。則油終不
0171b07: 出矣。今天下號稱講道者。不知能知是賊。豢養無法。
0171b08: 又力滋培之。所謂無我而靈者。亦終屈而不伸矣。更
0171b09: 有甚者。認能知為主人公。為見性。為良知。噫。喚奴作
0171b10: 郎。何其甚也。夫螻蟻之知。能周芥許。鵬之知。能周
0171b11: 數千里。然究其所從。名有大小。能則一也。故曰剖一
0171b12: 微塵。出大千經卷。非聞道者不能焉。如龍聞以神。蛇
0171b13: 眼聞。牛鼻聞。根易而聞不殊。則能知者。可以類推矣。
0171b14: 一身九想。初皆強觀。強觀力熟。應念但見。見脹則惡。
0171b15: 見壞則恐。恐惡難堪。計棄此身。如厭死蛇。腥臭逆鼻。
0171b16: 魂夢觳觫。況復眼觀。行者至此。欲淫心。等焦穀芽。
0171b17: 如石女兒。十方推求。五內搜。一切毛孔。往復搜剔。
0171b18: 臭穢薰蒸。淫念何地。推求一死。乃快吾意。一想力成
0171b19: 慾海頓枯。若彼諸想。一一成就。何穢不滌。穢想既爾。
0171b20: 淨想之因。初無定相。一微之忽。忽而隨流。流而不返。
0171b21: 計臭為香。由忽積刻。由刻積時。由時積日。由日積月。
0171b22: 由月積歲。由歲積劫。由劫積迷。如油入。情不復性。
0171b23: 難出油。一迷永迷。覺路昏黑。愛欲為命。升沉萬端。
0171b24: 六道板築。三塗習熟。刀血火燒。飲食衣服。苦痛無量。
0171c01: 徹心入骨。聖人哀之。教即此想。強觀不淨。不淨功圓。
0171c02: 顛倒習化。即蛇而龍。即凡而聖。長揖苦趣。生死縛解。
0171c03: 無我之樂。樂無有盡。逆推其功。由一想始。
0171c04: 發揮談論。是文字般若。能勘破身心迷情。是觀照般
0171c05: 若。佛與眾生同體。是實相般若。
0171c06: 此心本來。喚識不得。喚智不得。故曰。說是一物則不
0171c07: 中。柰何無性隨緣。瞥生一念。自爾之後。三細六粗次
0171c08: 第名焉。所謂大圓鏡智者。法身上用平等性智。在凡
0171c09: 夫時名染污識。此染污。非是外染污。謂其計八識見
0171c10: 分為我。究理言之。見分實非其我。以其橫執而計之。
0171c11: 為此識體。此識體以我為主。即生癡見慢愛。謂之四
0171c12: 惑。此四惑不比六識。煩惱動心。發念乃生。乃是莫知
0171c13: 然而然。凡觸境界。自然而憎。自然而惡。此習最細。又
0171c14: 喚做俱生無明。此就染言也。若就淨言之。六識作法
0171c15: 空觀。即七識法執自伏。如六識作二空觀久。六識自
0171c16: 轉為妙觀察智。久而精進。觀力漸猛。即七識我法二
0171c17: 執。溶然冰銷。成平等性智。至於八識。及前五識。化為
0171c18: 大圓鏡智。成所作智。此二智在果上。一念相應時轉。
0171c19: 不涉階級者也。前所謂三細六粗者。八識之異稱也。
0171c20: 由是觀之。莫愁八識不成大圓鏡智。五識不成成所
0171c21: 作智。但要六識上著得力。見得透。日積月深。自然轉
0171c22: 識成智。六識既轉成智。不坐頂墮。加功不已巳。七識自
0171c23: 然轉平等性智。此二智在凡夫最初發心。出世一念。
0171c24: 至於第七地。是其收功也。至於八地九地十地。及等
0172a01: 覺皆無功用到也。
0172a02: 此來佛法大患。患不在天魔外道。患在盲師資七大
0172a03: 錯耳。一者。以為禪家古德機緣。可以悟道。悟道斷不
0172a04: 在教乘上。我且問你。安禪師讀楞嚴破句悟道。永嘉
0172a05: 看維摩經悟道。普菴肅禪師。英邵武。皆讀華嚴論悟
0172a06: 道。你謂唯禪家機緣可悟道。教乘不可悟道。豈非大
0172a07: 錯。二者。以為知見理路。障自悟門。道不從眼耳入。須
0172a08: 一切屏絕。直待冷豆。發明大事。始為千了百當。
0172a09: 一得永得。我且問你。當世黑白中。誰是有知見理路
0172a10: 者。你若果檢點得一個半個出。我也不管他悟道不
0172a11: 悟道。敢不惜之。只恐亦不多得。一日王介甫。問蔣山
0172a12: 元禪師曰。教外別傳。可得聞乎。元曰。公有障。且以教
0172a13: 海資茂根。更一兩生來乃可耳。今人去介甫遠甚。
0172a14: 尚未解先學走。豈非大錯。三者。以為念佛求生淨
0172a15: 土。易而不難。比之參禪看教。唯此著子最為穩當。我
0172a16: 且問你。淨土染心人生耶。淨心人生耶。半淨半染人
0172a17: 生耶。全淨心人生耶。若染心人可生淨土。則名實相
0172a18: 乖。因果離背。若半染半淨生淨土者。吾聞古德有言。
0172a19: 若人臨終之際。有芥子許情識念娑婆世。斷不能生
0172a20: 淨土。若全淨心生者。心既全淨。何往而非淨土。奚用
0172a21: 淨土為。如是以為念佛一著子。能勝參禪看教。豈非
0172a22: 大錯。四者。有等瞎公雞。聞真雞啼。假雞啼。皆倣作
0172a23: 種種聲。以為動念即乖本體。思量便落鬼家活計。況
0172a24: 復有言乎。我且問你。此等見識。為是解。為是行。解則
0172b01: 何乖動念。何病思量。古人有五斗米飯熟後。方能酬
0172b02: 一轉語。亦不乖本體。諸大禪老皆許其悟徹。又曰。思
0172b03: 之思之。鬼神將通之。非鬼神通之。心開而明也。思量
0172b04: 何傷。觀音聞思修三慧。熏化一切。你以思量為病。
0172b05: 豈非大錯。五者。人生未必無欲。有欲能制而弗隨。非
0172b06: 賢者不能。又有縱而不制者。頗籍多生慧種。稍涉獵
0172b07: 教乘。或得一知半解。即眼空一切。以為古人造理不
0172b08: 過如此。本來無事何必別參。於逆順境風之中。又東
0172b09: 飄西蕩。作不得一毫主宰。我且問你。古人見得即用
0172b10: 得著。你這般沒頭腦。即見得用不得。尚未夢見。敢無
0172b11: 慚無愧。撞說大話。徒招苦報。豈非大錯。六者。三教
0172b12: 中人。各無定見。學儒未通。棄儒學佛。學佛未通。棄佛
0172b13: 學老。學老未通。流入傍門。無所不至。我且問你。你果
0172b14: 到孔孟境界也未。若已巳到。決不作這般去就。若未到
0172b15: 儒尚未通。安能學佛。佛尚未通。何暇學老。又有一等
0172b16: 人。謂佛家道理。先是義利關頭。便見不明白。何況聖
0172b17: 道。且其書汪洋汗漫。卒不能摸其邊徼。不如各守己已
0172b18: 道。不省事。我且問你。你悟佛心否。若悟佛心。心自
0172b19: 無疑。無疑則無悔。無悔即入信。今你不愧自己已。天機
0172b20: 淺陋。反疑佛經。豈非大錯。七者。在家出家之人。較唐
0172b21: 宋黑白。天淵不同。唐宋時人。若裴休。蘇軾。於宗教兩
0172b22: 途。並皆有所悟入。或一句一偈。讚揚吾道。猶夜光照
0172b23: 乘。千古之下。光不可掩。粲然與佛日爭明。即吾曹或
0172b24: 與之酬酢。若韜光禪師。答白樂天偈。寂音尊者。酬陳
0172c01: 瑩中之古詩。亦自風致有餘。至於文經序。雖長篇
0172c02: 短述不等。然與修多羅。若合符契。非真得佛心者。孰
0172c03: 能臻此。至　本朝自宋濂以來。能以語言文字。讚揚
0172c04: 吾道者。不道全無。敢謂亦少。唐宋諸公。與方外人
0172c05: 遊。俱能超情離見。裂破俗網。置得失榮辱於空華之
0172c06: 中。心心相照。如兩鏡交光相似。故其遺風餘烈。後人
0172c07: 自不能附贅。嗚呼以情求道。所謂首越而之燕也。去
0172c08: 情求道。所謂離波而水也。若人於兩者之間。別有
0172c09: 出身之路。不涉忌諱。管取不參禪。不看教。敢保他悟
0172c10: 道有日。如以兩者之間立跟不定。不若做個長行
0172c11: 粥飯人。豈不是好。又今之僧俗。或親師訪友。未見師
0172c12: 友之心。便乃揣摩卜度。某師不過如此。某友亦不過
0172c13: 如此。此心既生。則雖如來復起。亦不能利益渠矣。況
0172c14: 其它乎。凡親師訪友。譬如摘桃。寧暇管其樹之曲直。
0172c15: 唯在桃美而已巳。若然者。親師訪友。剛以情識求道。豈
0172c16: 非大錯。如是七錯。我也是口胡說。一上不知。黑白
0172c17: 賢豪以為如何。然此七錯。亦是醍醐。亦是毒藥。能善
0172c18: 用之。毒藥未始非醍醐。不善用之。醍醐未始非毒藥。
0172c19: 我又問你。此七錯。一念未生時著在何處。一念已巳生
0172c20: 時。著在何處。若人辨得出。老漢與他提鞋挈瓶有日
0172c21: 在。如辨不出。不可草草。惹他明眼人笑你去。
0172c22: 念非忘塵而不息者。念與塵。如形與影。若謂形先
0172c23: 而影後。影先而形後。形影本非能所。此皆未了心外
0172c24: 無法。而隨情穿鑿者也。夫心外無法。法外無心。然心
0173a01: 法若似二者何哉。良由以理照之。則心外無法。法外
0173a02: 無心。以情分別。則物我抗然。難以消釋。橫謂見前分
0173a03: 別者我心何疑。見前所分別者彼物何疑。物我橫執。
0173a04: 積執成堅。堅塞十方。何往非執。辟如蜂蜜。初無中邊。
0173a05: 嗚呼。此執之累我。流窮源。自無始以來。至於今日。
0173a06: 猶澆水於冰。冰日漸厚。堅者不化。而厚者愈堅。如是
0173a07: 積習。堅於大地。厚於須彌。若欲破蕩。苟非了悟本心。
0173a08: 目前無待。於境緣逆順中。痛以無待之光。智慧猛火
0173a09: 燒然力深。則此習千佛出世。終難化也。靈潤法師野
0173a10: 火四來。無逃避處。同行逸散。潤師即作唯心觀禦之。
0173a11: 以為火寔自心。豈有心能燒心之理。此觀稍入。火即
0173a12: 潛息。此乃破蕩堅習之樣子也。如是而塵自忘。而念
0173a13: 自消。塵忘念消。本心始全。以全應物。物無不順。物無
0173a14: 不順。雖應無應。應而無應。則古今中外。誰物誰我。即
0173a15: 如以我周旋於我。我外何物。以物周旋於物。物外何
0173a16: 我。故曰。艮其背不獲其身。行其庭不見其人也。此
0173a17: 自遠而習近者之能事也。如得近者。駕近以接物。則
0173a18: 此道光大矣示學者。
0173a19: 圓顱方服。頂冠束帶。謂之黑白之徒。此兩種人。或由
0173a20: 儒而入佛。由佛而入儒。或終不相入。或相入而變化
0173a21: 無窮。儒亦可。佛亦可。此之種種。而上之。云何忽生
0173a22: 之前。辟如大火聚上。無一可泊。泊則焦爛不旋踵矣。
0173a23: 故曰。眾生攀緣之心。處處能緣。唯不能緣於般若之
0173a24: 上。由是而觀。以攀緣心學出世法。出世法。皆攀緣也。
0173b01: 以無攀緣心。學世間法。世間法。皆般若也。今有人於
0173b02: 此。謂文字語言。不足以見道。惟參禪究話頭。足以見
0173b03: 道。如文字語言。不足以見道。則永嘉讀維摩經而悟。
0173b04: 六祖聽金剛經而悟。普菴肅看棗柏華嚴論而悟。天
0173b05: 台智者。讀法華經得旋陀羅尼三昧。如此樣子。難以
0173b06: 廣舉。又宗門機緣。皆諸祖舊案。苟得其人。據案則典
0173b07: 刑可步。賞罰可行。照用不惑。綱宗在握。於暗嗚叱
0173b08: 之間。棒喝雷霆之下。偷心頓死。活句縱橫。苟不得其
0173b09: 人。所謂千七百則葛藤。翻成魔繞。一遭纏縛。萬劫難
0173b10: 解。何以故。見刺剌入心故。古德有言曰。文字語言。葛藤
0173b11: 閒具。本無死活。死活由人。活人用之。則無往不活。死
0173b12: 人則無往不死。所患不在語言文字葛藤。顧其人所
0173b13: 用何如耳。又外語言文字而求道者。即語言文字而
0173b14: 求道者。世人謂之宗教。宗教既分。各相非是。一則以
0173b15: 為宗可以悟心。教惟義路。義路惡足明自心哉。殊不
0173b16: 知精義則能入神。入神便能致用。悟心亦精義之別
0173b17: 名。故宗門大老。有大機大用。苟不入神。機用何自。故
0173b18: 曰解得佛語。祖師語自然現前。真萬古之名言也。常
0173b19: 黑庸白。菽麥不辨。雌雄未識。妄自謂文字語言。我不
0173b20: 必求之。離文字。頓然超語者。吾始快心。如此之流。眼
0173b21: 中親曾勘。十個有五雙。都懷此見不化。管取佛
0173b22: 語終不精。佛心終不明。兩者既無所入。復旁搜曲問。
0173b23: 雌黃諸方。某善知識如何。某善知識不如何。一旦利
0173b24: 害當頭。死生信急。如何不如何。亦總記不起了。況能
0173c01: 死生自在乎。故曰憂不深不免忽略病多。太細求猜
0173c02: 刻鬼在。我願一切黑白賢豪。教不可不精。宗不可不
0173c03: 明。教精則佛語我語也。宗明則祖心我心也。到此田
0173c04: 地。即佛入儒。即儒入佛。終不相入。無可無不可。自知
0173c05: 用處。誰搖動得汝。雖然猶是途路之勞。向上一著猶
0173c06: 未夢見在示法屬。
0173c07: 
0173c08: 紫老人集卷之三
