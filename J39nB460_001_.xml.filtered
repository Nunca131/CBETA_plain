0727a01: 暉洲旲禪師語錄序
0727a02: 像法之季去佛益遠學者穿鑿
0727a03: 迷失其真滔滔莽莽愈趨愈下
0727a04: 余嘗為之太息乃欲楷其宗極
0727a05: 論其旨趣而得所正雖有其心
0727a06: 奈時為限無可如何須知佛祖
0727a07: 典型兒孫眼目先天地而非無
0727a08: 後天地而非有攝山河日月於
0727a09: 一微塵裡現廣大色身於百草
0727a10: 頭邊變通則無窮無盡宣揚果
0727a11: 難說難明還望有志之士研精
0727a12: 而信其詣推訂而合其規甄別
0727a13: 去取務臻其妙使後進稍有式
0727a14: 從故余求賢之切日汲汲而不
0727a15: 能已也憶昔暉洲旲姪禪師由
0727b01: 奉天到山沖然偉度其言恂恂
0727b02: 與我周旋猶子之誼殊恭出開
0727b03: 法語要讀之攻實學修篤行根
0727b04: 本端詳師模從古不以凡近雜
0727b05: 出無愧於龍池嫡系遴次數則
0727b06: 補入全書別去二三載今年夏
0727b07: 忽命一使脩簡牘備隆儀申省
0727b08: 候禮甚虔呈其十二會錄請余
0727b09: 鑒定并求弁言殊難固辭略為
0727b10: 攷正觀其發演該通應對敏捷
0727b11: 不走險而挺奇亦可為中行獨
0727b12: 復者也宜付棗梨傳之將來庶
0727b13: 不負余汲汲求賢之三致意焉。
0727b14: 康熙三十八年歲次己已卯閏月
0727b15: 望日深雪永潛叟撰於西山
0727c01: 聖感方丈
0727c02: 
0727c03: 
0727c04: 
0727c05: 
0727c06: 
0727c07: 
0727c08: 
0727c09: 
0727c10: 
0727c11: 暉洲旲禪師語錄目次
0727c12: 卷首
0727c13: 序文
0727c14: 第一卷
0727c15: 住灤州澤它萬善禪寺語錄
0727c16: 第二卷
0727c17: 住高山白道子石佛寺語錄
0727c18: 第三卷
0727c19: 住盛京奉天府華嚴寺語錄
0727c20: 第四卷
0728a01: 住錦府寧遠州地藏寺語錄
0728a02: 住遼東剌刺兒山朝陽寺語錄
0728a03: 第五卷
0728a04: 復住寧遠州地藏禪院語錄
0728a05: 住永平府樂亭聖嚴寺語錄
0728a06: 第六卷
0728a07: 玉田縣圓通院法語
0728a08: 天津衛放生院法語
0728a09: 樂亭縣聖嚴寺法語
0728a10: 盤山正法禪寺秉拂
0728a11: 永平府地藏院小參
0728a12: 天津衛般若院小參
0728a13: 奉天府楊家寺小參
0728a14: 灤州萬善禪寺小參
0728a15: 隨緣薦亡小參
0728a16: 垂問
0728a17: 開示
0728a18: 示眾
0728a19: 入室
0728a20: 機緣
0728a21: 請益
0728a22: 第六卷之下
0728a23: 代古
0728a24: 別古
0728a25: 拈古
0728a26: 頌古
0728a27: 佛事
0728a28: 略狀
0728a29: 音釋
0728a30: 暉洲旲禪師語錄目次終
0728b01: 暉州禪師住灤洲澤它萬善寺語錄卷之一
0728b02: 記錄侍者性珍　寂寶
0728b03: 康熙歲次戊辰四月十五日護法山主高雄高陞高
0728b04: 魁高興監院明順實在恭請住萬善寺。
0728b05: 至十月十五日護法高陞高魁高興及緇素人等請
0728b06: 結制上堂至法座前拈疏云靈山奧旨少林密訣山
0728b07: 僧不敢囊藏對眾一一拈出遞疏與維那宣畢指法
0728b08: 座云高而無上闊而無邊盡十方總是一箇寶華王
0728b09: 座許甚麼人登喝一喝遂陞拈香云光輝法界耀古
0728b10: 騰今信手拈來爇向爐中供養釋迦文佛歷代祖師
0728b11: 端為祝延
0728b12: 今上皇帝聖躬萬歲萬歲萬萬歲伏願龍圖鳳曆恒新
0728b13: 玉葉金枝長茂此一瓣香為中為正乃瑞乃祥奉為
0728b14: 滿朝文武闔國公卿伏願高遷祿位福壽俱崇此一
0728b15: 瓣香靈根宿植久已巳培成奉為十方檀越本寺護法
0728b16: 及現前諸師恒獲堅護之心永作法門楨榦此一瓣
0728b17: 香不從靈峰帶來亦非海藏流出從盤山紫蓋峰前
0728b18: 遇著一箇鐵面老漢一椎擊碎即今對眾拈出供養
0728b19: 萬善堂上傳臨濟正宗三十三代上了下宗先老和
0728b20: 尚用酬法乳之恩斂歛衣就座維那白椎云法筵龍象
0728b21: 象當觀第一義師云釣頭垂餌直釣鰲汲浪乘風
0728b22: 不妨相見僧問昔日世尊陞座諸天散花今朝和尚
0728b23: 開堂有何應瑞師云碧天煥彩紅日騰輝進云如何
0728b24: 是萬善境師云孤松秀北嶺叢菊綻東籬進云如何
0728b25: 是境中人師云手持山藤杖身著割截衣進云人境
0728b26: 已巳蒙親指示向上一路請師別通消息師便打進云
0728b27: 莫非是和尚家風麼師云汝未識痛痒在僧彈指一
0728b28: 下師云果然話墮也乃云一切眾生自從威音劫前
0728b29: 與佛祖同成證覺無欠無餘只因一點妄想不了返
0728b30: 墮愚迷不知不覺是故佛祖設種種方便百千法門
0728c01: 使一切眾生箇箇惺悟自心本來面目所以如來為
0728c02: 一大事因緣故出於世乃謂此也汝等諸人不識自
0728c03: 心是佛向外馳求為之小知小見說箇成佛成祖亦
0728c04: 成剩語喝一喝曰會麼翻身跳出白雲窟提起眉毛
0728c05: 亦是遲維那結槌畢下座。
0728c06: 開爐上堂盡十方總是一箇清淨身遍大地無非是
0728c07: 箇選佛場人人皆證箇箇相踏舉處自由用時無礙
0728c08: 淨裸裸赤灑灑猶如塗毒鼓太阿劍聞之則亡近之
0728c09: 則喪若有徹骨徹髓恁麼承當也不勞再舉何故
0728c10: 總是無為無事漢也須槌下解翻身。
0728c11: 劉維漢請上堂幻海之中駕釣舟英雄無數被沉浮
0728c12: 到頭業識牽將去何日何年得出頭舉拄杖云三世
0728c13: 諸佛不知有八角磨盤空裏走青州布衫重七斤普
0728c14: 化搖鈴翻觔斗須彌頂上扣金鐘驚起泥牛半夜吼
0728c15: 嶺上石人暗點頭誰解南辰藏北斗喝一喝下座。
0728c16: 眾執事請上堂諸仁者還識得老僧麼若欲識得只
0728c17: 須鳴鐘擊鼓顧左右云適來鐘已鳴鼓已嚮作麼生
0728c18: 識老僧眾無對良久云鐘鼓尚然不識何況老僧喝
0728c19: 一喝下座。
0728c20: 德本法主領眾請上堂德本法主設齋特請山僧陞
0728c21: 座說法即今抖搜精神將如來三乘十二部一切修
0728c22: 多羅祖師一千七百陳爛葛藤及天下老和尚長歌
0728c23: 短曲傾心吐膽不惜唇皮盡從獨露布施諸人舉起
0728c24: 拄杖云會麼復卓一下為此一是實餘二則非真。
0728c25: 祖師安慰上堂少室山前風凜凜雪庭不見舊時僧
0728c26: 欲知斷臂安心士依舊眉毛眼上橫豎起拂子云祖
0728c27: 師來也還見麼良久擲拂云此去西天路迢迢十萬
0728c28: 程。
0728c29: 爵軒西真比丘請上堂僧問梅笑春風暖鳥啼氣象
0728c30: 新舊時風景即不問如何是奪人不奪境師云花下
0729a01: 郎君夢未醒進云如何是奪境入奪人師云波中獨
0729a02: 占一蘆新進云如何是人境兩俱奪師云三更月落
0729a03: 絕言詮進云如何是人境俱不奪師云野老堤邊觀
0729a04: 綠莎進云人境已蒙師指示向上一著是如何師云
0729a05: 殿上鴟吻口向天僧擬議師便打乃云松色青青柳
0729a06: 色黃嶺梅破雪盡含香幾多寒鵲爭枝舞倒惹鷬鸝
0729a07: 話短長多意氣好商量琵琶一曲越宮商木童唱箇
0729a08: 無音調金烏驚起上扶桑更問道是何章會不會去
0729a09: 問東村李大娘參。
0729a10: 美亭和尚請上堂黃鍾月十五一陽從地鼓郊外野
0729a11: 煙飄太史書雲舞分明說與知音知冬至寒食一百
0729a12: 五。
0729a13: 趙君愛領眾請上堂問教中云諸可還者自然非汝
0729a14: 不汝還者非汝而誰且道誰是甚麼人師云始來問
0729a15: 話還記得麼僧云記得師云更道甚麼僧擬開口師
0729a16: 打一棒云不唧溜漢進云釋迦彌勒猶是他奴他是
0729a17: 阿誰師云東家牽犁的西家拽耙的進云恁麼則拖
0729a18: 泥帶水去也師云面前更有一重關僧喝師云不斬
0729a19: 敗將乃云佛與眾生不二門堂堂獨露遍剎塵欲知
0729a20: 段化分明處掃地燒香非別人。
0729a21: 默然請上堂問達磨西來所傳何事師云一二三四
0729a22: 五進云何不直指師云老僧從來不扭曲乃云一二
0729a23: 三四五任君顛倒數觀汝非是觀非是汝張公
0729a24: 喫酒李公醉婆王湊樂迦葉舞寒山掃地接豐干喜
0729a25: 得禾山解打鼓卓拄杖下座。
0729a26: 護法高陞臘八日請上堂月落三更夜已巳寒明星獨
0729a27: 露眼皮穿平生瞿曇老殃及兒孫為禍端豎拂
0729a28: 子云會麼若向這裏會得眉毛卓豎八字打開方能
0729a29: 識得移星換斗運月捶空到這裏談甚麼玄說甚麼
0729a30: 妙論甚麼智慧德相道甚麼妄想執著總在龜毛頭
0729b01: 上識取根源了也雖然如是不是一翻寒徹骨爭得
0729b02: 梅花噴鼻香。
0729b03: 張顯吾請上堂客來相待賊來相打山門頭金剛擎
0729b04: 拳持杵諸日相對是嗔是喜大眾試道看卓拄杖下
0729b05: 座。
0729b06: 恒如設齋請上堂問日日是好日如何是好日師云
0729b07: 日出東方月轉西進云此意若何師云照天照地乃
0729b08: 云日日日如是日東月復西以拂子敲香几云欲明
0729b09: 般若智但看與麼時擲拂下座。
0729b10: 假可全領眾請上堂德山入門便棒臨濟入門便喝
0729b11: 這對無孔鐵錘也是無風起波蚯蚓跳上南嶽蝦蟆
0729b12: 驀過新羅撞倒張三李四笑殺東村王大哥且道他
0729b13: 笑箇甚麼也是食鹽加渴。
0729b14: 尼平祥崑山領眾請上堂問香煙籠法座瑞氣繞禪
0729b15: 床文殊是七佛之師為甚麼出女子定不得師云青
0729b16: 山進云罔明是初地菩薩為甚麼出得女子定師云
0729b17: 白雲進云文殊罔明還有優劣也無師云優則總優
0729b18: 劣則總劣進云恁麼則十方無二路到者便為尊師
0729b19: 云又在半途乃云若見諸相非相即見如來舉拄杖
0729b20: 云還見女子麼內無自己巳外無他箇中消息難摸
0729b21: 驀直向人人不識依前撒土又拋沙喝一喝云金剛
0729b22: 寶劍任從施截斷昔年葛藤窩下座。
0729b23: 上堂今朝臘月二十九文殊普賢呈拙醜笑殺明州
0729b24: 布袋憨普化空裏翻觔斗目瞽仙人偷眼睄無言童
0729b25: 子連聲吼驚起南山鱉鼻蛇咬殺紫胡一隻狗張公
0729b26: 醉倒御街頭原是李公喫醉酒喝一喝。
0729b27: 解制上堂灤陽城畔水流南逐浪隨波下釣竿夜靜
0729b28: 水寒魚不餌輕舟高舉過蘆灣。
0729b29: 上堂蕤賓端月日初長萬境真如處處彰匝地松濤
0729b30: 花爛熳清池蒲劍葉生涼峰巒疊翠揚真諦碧水層
0729c01: 波演妙香一派清光俱漏洩不勞彈指覓宮商。
0729c02: 記錄恒如。
0729c03: 康熙己已巳應鐘望日護法高陞高魁朗空和尚共施
0729c04: 衣缽結制傳戒恭請上堂拈香祝
0729c05: 聖畢次拈香云此一瓣香根盤劫外葉覆娑婆遇貴
0729c06: 則賤遇賤則貴第二回拈出爇向爐中供養上了下
0729c07: 宗先師用酬法乳斂歛衣就座美亭和尚白槌云法筵
0729c08: 龍象眾當觀第一義師云一槌擊碎匝地騰光還識
0729c09: 第一義者麼不妨出眾證明僧問金鐘纔罷玉磬方
0729c10: 歌四眾臨筵乞師垂示師云杲日麗天進云莫便就
0729c11: 是別處更有師云時清道泰進云請和尚傍通一箇
0729c12: 消息師打云晴天不肯走單待雨淋頭進云恁麼則
0729c13: 箇箇霑恩去也師云不信道問拋綸垂釣即不問衝
0729c14: 浪金鱗如何取師云點僧喝師云蝦跳不出斗乃云
0729c15: 萬善堂前非等閒滔滔綠水泛慈船欲渡迷人登彼
0729c16: 岸可憐無數業牽纏當機若具金剛眼說甚前三與
0729c17: 後三揮拂子云放開一線瓦礫生光把住一絲黃金
0729c18: 失色若向這裏會得運諸佛之洪機全千聖之大用
0729c19: 當陽曉示直下知歸擬議思量白雲萬里若是伶俐
0729c20: 漢子聞山僧與麼道一見洞然更不狐疑會麼喝一
0729c21: 喝云豁開戶牖當空寂剎剎塵塵戒定香結槌下座。
0729c22: 印江請上堂玉蕊飄飄降瑞祥千林萬卉盡流芳銀
0729c23: 光瑩徹周沙界湧出枝頭一段香。
0729c24: 尼實祥請上堂舉趙州狗子無佛性話乃云趙州狗
0729c25: 子佛性無深更夜半月輪孤南山鱉鼻吞香象海底
0729c26: 波斯誦梵書咄。
0729c27: 劉繼漢合宅請上堂時逢三九連天雪凍的烏龜變
0729c28: 作鱉東土西天總不知狸奴白牯更饒舌不饒舌踏
0729c29: 著秤錘硬似鐵。
0729c30: 受沙彌戒護法高魁請上堂僧問巍巍寶座傳演毘
0730a01: 尼諸人進戒得何三昧師云速禮三拜進云此戒如
0730a02: 何奉持師云是事如是持進云持後是若何師云直
0730a03: 超佛地進云謝師慈悲師云莫將赤土作硃砂乃云
0730a04: 此衣如來親口宣迥超俗服越塵寰忍辱倍增功德
0730a05: 具人天恭敬種福田舉起拂子云諸賢者還見麼優
0730a06: 波離尊者現在龜毛頭上舒種種玉毫神光說波羅
0730a07: 提木叉大戒於斯明得七遮八難盡得消忘五逆十
0730a08: 惡悉皆殄滅到這裏天龍鬼神同被威光僧俗男女
0730a09: 齊登戒品且道報恩一句又作麼生共持清淨無為
0730a10: 化仰體寰中太極春。
0730a11: 臘月八日趙國器請上堂今朝臘月八凡聖齊抹煞
0730a12: 不拈雲門餅不舉趙州茶有人來請益舉棒驀頭拶
0730a13: 復舉世尊夜睹明星悟道仰面歎曰奇哉奇哉人人
0730a14: 俱有智慧德相皆因妄想執著而不能會得這箇老
0730a15: 漢雖然傾心吐膽一一告報正眼觀來也是夢中說
0730a16: 夢且道還有知恩報恩者麼拈一瓣香云年年此日
0730a17: 一爐香供養靈山大法王。
0730a18: 張顯吾請上堂年年今日慶初八目擊道存路不遐
0730a19: 果是昔時曾悟得臘梅枝上結冬瓜。
0730a20: 恒如請上堂僧問東風連夜發西嶺碧梅開如何是
0730a21: 今佛放光明師云崖前石筍露進云如何是助發實
0730a22: 相義師云嶺後老猿啼進云恁麼則處處綠楊堪繫
0730a23: 馬家家門首透長安師云路頭在甚麼處僧喝師云
0730a24: 無地頭漢乃云日暖風和百草芳法身全體露堂堂
0730a25: 枝頭不住傳春令懵懂依然在醉鄉舉古人云大道
0730a26: 真體不離聲色言語若即聲色言語求道真體正是
0730a27: 撥火覓浮漚若離聲色言語求道真體好似含元殿
0730a28: 裏問長安總不恁麼畢竟如何以拂子揮一揮云梅
0730a29: 逢臘去腮垂玉鳥遇初春自在啼珍重下座。
0730a30: 明空和尚請上堂以拄杖向前打一圓相云雖然築
0730b01: 著磕著未免拖泥帶水復以拄杖抹卻攛下云拋卻
0730b02: 棒泯其跡仔細觀來更是誰噓噓下座。
0730b03: 成方請上堂雨下地濕天晴土乾花開日暖葉落風
0730b04: 寒且道還有祖師意也無以手撫按云只要諸人著
0730b05: 眼看。
0730b06: 元旦高陞請上堂問岸柳聞風開夢眼巖梅見日發
0730b07: 新花如何是最初一句師云爆竹一聲催臘去梅花
0730b08: 幾點送春來進云如何是慶讚一句師云日日香花
0730b09: 夜夜燈進云彌勒菩薩即今說甚麼法師云天上地
0730b10: 下僧禮拜師云也是土上加泥乃云日暖融和萬象
0730b11: 豐五雲呈瑞吐光濃展開無相毘盧印氣轉洪鈞法
0730b12: 運通豎拄杖云見麼彌勒內院樓閣門開慈氏菩薩
0730b13: 轉大法輪作獅子吼普告大眾十方如來同遊華藏
0730b14: 之門共樂真常之道與汝諸人頭頭相觸步步相踏
0730b15: 佛與眾生一音酬唱無有間然果然與麼會去丹霄
0730b16: 武步共享太平且道慶祝新春一句又作麼生遂拈
0730b17: 一瓣香云百料千方酬不盡一爐香爇祝能仁。
0730b18: 解制上堂問單刀直入即不問收兵罷戰是如何師
0730b19: 云道泰不傳天子令時清還唱太平歌進云將主已巳
0730b20: 歸寶帳內三軍何處去安排師云無生國裏乃云有
0730b21: 始有終有收有放有佛處不得住無佛處急走過以
0730b22: 拄杖打圓相云若向這裏透徹去一任橫擔楖栗遊
0730b23: 蕩天涯其或未然關津渡口有人索取草鞋錢大須
0730b24: 仔細喝一喝卓拄杖下座。
0730b25: 美亭大師為嚴得法師請上堂僧問瑞亭和尚即今
0730b26: 是生也是死也師云兩處非存中間不立進云畢竟
0730b27: 在甚麼處師云痛處著傷進云如何是瑞亭和尚本
0730b28: 來面目師云井邊樹下進云學人不會師云澆菜的
0730b29: 澆菜歇涼的歇涼乃云陣陣薰風動大地飄飄法雨
0730b30: 潤群蒙其中有箇真三昧拈向吾兄鼻孔中以拄杖
0730c01: 擊案一下云還聞麼瑞亭和尚聞此法音直上拄杖
0730c02: 頭邊同音酬唱從一鼻孔中流出無邊法界從一界
0730c03: 中能現無量法身從一身中悉彰無窮妙用從一用
0730c04: 中皆放無量光明從一光中湧出無量音聲從一聲
0730c05: 中廣演無盡妙義復將無盡妙義無量音聲無量光
0730c06: 明無窮妙用無量法身無邊法界總歸一鼻孔中去
0730c07: 也汝等還信得及麼於此信得昔本不生今亦不滅
0730c08: 其或未然拄杖子與汝指箇落處良久云不居人間
0730c09: 與天上山自高分水自深。
0730c10: 暉洲旲禪師語錄卷第一終
