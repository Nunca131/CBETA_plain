0096c01: 
0096c02: 
0096c03: 
0096c04: 
0096c05: 
0096c06: No. 1408
0096c07: 金山即休了和尚拾遺集
0096c08: 
0096c09: 釋迦像
0096c10: 持錫擎盂示化儀。結跏蓮坐又巍巍。何須善現更伸
0096c11: 請。舍衛王城一轍歸。
0096c12: 古寺瓦礫中佛現光
0096c13: 毫相騰騰燼間。匪金匪玉匪栴檀。十成好箇天真
0096c14: 佛。莫作尋常陶瓦看。
0096c15: 布袋和尚
0096c16: 背負肩擔徒費力。時人有幾識機權。何如拋布囊
0096c17: 好。歸去來兮兜率天。
0096c18: 踏蘆達磨
0096c19: 西來語不契梁王。萬頃秋江一葦航。祇道懷羞衝浪
0096c20: 急。誰知入水見人長。
0096c21: 裴相國
0096c22: 山崇十二全黃檗。位重三公弼大唐。五季隨更炎宋
0096c23: 換。度泥一笏話頭長。
0096c24: 岳知客歸國清
0097a01: 煙筇日日渡江。北送南迎不憚勞。何似者回休歇
0097a02: 去。五峰靜處聽松濤。
0097a03: 送元寮元
0097a04: 別峰見後何曾別。明月清風挂杖頭。東楚西吳從踏
0097a05: 。太湖依舊跨三州。
0097a06: 題瑤首座瓢苗集
0097a07: 秦城築土杵無。漢祖斬蛇有鋒。拋向扶桑日頭
0097a08: 裏。唐人誰解辨來蹤。
0097a09: 趙州七斤衫話
0097a10: 七斤衫子出青州。一葉舟橫古岸頭。日暮途長人不
0097a11: 渡。何妨載月過滄洲。
0097a12: 送僧歸雙林省師
0097a13: 海門親見海雲師。江月團團印夕輝。檮樹雙雙同一
0097a14: 照。何消圓相別呈機。
0097a15: 和知客
0097a16: 到與未到喫茶去。和盤托出見情真。在家既善迎賓
0097a17: 客。歷何嫌少主人。
0097a18: 冠
0097a19: 秋花矮矮擁高冠。頂休爭染血丹。天寶盛時無此
0097a20: 象。不堪寫出與人看。
0097a21: 木石
0097a22: 蒼壁春生雪枝。夏蟲不敢近根飛。石橋南畔先曾
0097a23: 見。幾樹含秋獨歸。
0097a24: 送廣維那
0097b01: 大音倡出廣長舌。楊子江濤撼甕城。巖內頭陀驚起
0097b02: 定。吳中浮佛亦吞聲。
0097b03: 送珍藏主
0097b04: 往來是藏不相瞞。西蜀東吳豈兩般。庭夏炎枝鎖
0097b05: 翠。井梧秋冷葉飄丹。
0097b06: 送及侍者
0097b07: 聲唱徹炎天曉。已巳向聲前契祖機。楊子江流東入
0097b08: 海。臨流未可買舟歸。
0097b09: 出山相
0097b10: 霜宵逃出王宮去。凍得雙睛擘不開。誤認星兒為正
0097b11: 見。誑人又出雪山來。
0097b12: 送杲書記
0097b13: 海柳花時出戶迎。花曾未老又催程。何如南北渡江
0097b14: 客。兩不相知無怨情。
0097b15: 送道場春知客之金陵
0097b16: 苕水春深碧似苔。曾將茗接方來。六朝豪傑多沉
0097b17: 醉。喚醒何妨與一盃。
0097b18: 題龍王請羅漢齋圖
0097b19: 龍王宮裏飽香齋。渡水穿雲費往來。何似凌振金
0097b20: 錫。朝遊南嶽暮天台。
0097b21: 送澄首座
0097b22: 摩訶衍法何言說。試假山藤示一機。楊子攪乾無滴
0097b23: 水。炎方散作雪花飛。
0097b24: 送巖上人拜祖塔
0097c01: 道固巖巖不可鑽。湘潭樣子亦難傳。更尋知識璃
0097c02: 殿。無影樹頭從駕船。
0097c03: 送璞上人禮祖塔
0097c04: 抱璞投師貴琢磨。未能成器又如何。不妨撥草叩諸
0097c05: 祖。青塔纍纍鎖綠蘿。
0097c06: 次韻送雲巖大師
0097c07: 權門要路長鎖。山水清華豈得遊。爭似河西閒散
0097c08: 士。五湖風月一筇秋。
0097c09: 摭侍者歸明州
0097c10: 座上笑花雙眼活。摭芳拾秀謾誇奇。翻身踏倒長汀
0097c11: 子。放出中天青鳳兒。
0097c12: 寄成元章
0097c13: 吳楚相分十七年。片音曾不到吟邊。想知道體無離
0097c14: 合。月白風清共一天。
0097c15: 達磨隻履相
0097c16: 熊耳峰前示密機。何聲何跡到人窺。無端逢著嶺頭
0097c17: 使。一種行藏誰不知。
0097c18: 梁王對語不投機。一葦橫江去似飛。可是九年無折
0097c19: 合。又隻履向西歸。
0097c20: 達磨忌拈香
0097c21: 竺乾宗破六師眾。震旦花聯五葉芳。此日風前追往
0097c22: 事。令人又費一爐香。
0097c23: 送安藏主
0097c24: 柴片拋下便抽頭。活似盤珠不可留。鰲頂望窮雙眼
0098a01: 老。海東那得共乘舟。
0098a02: 半身達磨
0098a03: 西來東土為傳心。心作麼傳謾誑人。語觸梁王無避
0098a04: 處。至今不敢露全身。
0098a05: 贊日本松嶺和尚
0098a06: 松嶺孤高當海東。四方莫不仰宗風。道場三坐皆昌
0098a07: 化。正續綿綿起少嵩。
0098a08: 送相士
0098a09: 象緯能從掌上分。星禽尤善化中論。古今窮達無逾
0098a10: 此。獨許兼通天地根。
0098a11: 送基上人
0098a12: 道學要知弓矢學。由基不許奪機先。千鈞一發看他
0098a13: 日。射破空作兩邊。
0098a14: 送欽書記
0098a15: 高流高業眾難攀。文海寬如法海寬。一筆掃乾楊子
0098a16: 水。禪林宜作翰林官。
0098a17: 送章藏主歸閩
0098a18: 真教無文章句全。長江萬里印長天。一毛吞絕涓
0098a19: 滴。漲起謝郎破釣船。
0098a20: 題周武王扇暍人圖
0098a21: 五帝三皇并列代。山河宮闕總成塵。何如周武遺芳
0098a22: 澤。萬古蘿圖寫暍人。
0098a23: 漁隱圖
0098a24: 胸中藻足經綸。溪畔竿絲甘隱淪。盛代那容抱奇
0098b01: 士。高居獨老百年春。
0098b02: 贊中峰和尚
0098b03: 師子巖前放鐵。吞南山白額蟲。大地叢林無寸
0098b04: 土。十方世界絕狐。
0098b05: 次韻。送浩侍者。歸省獨孤和尚
0098b06: 鉗鎚妙密令森嚴。非但宗通說亦兼。是父固應生是
0098b07: 子。如何逃逝遠咨參。
0098b08: 中峰和尚法語并書二
0098b09: 劫初鈴子未陳。王庫刀兒新發硎。兩物將為一物
0098b10: 用。若非好手謾勞形。
0098b11: 天目山中幻住翁。暫時隔想書通。況歸真寂年深
0098b12: 遠。怎不臨文懷德風。
0098b13: 有上人禮塔
0098b14: 蘇州有兮常州有。知有非親用要親。八十四人草窠
0098b15: 裏。杖頭敲出玉麒麟。
0098b16: 墨梅
0098b17: 西湖和靖歸三島。南嶽華光去九州。影橫斜煙水
0098b18: 遠。一枝留得舊風流。
0098b19: 龍翔輝藏主。下遺書。呈偈。用韻答之三
0098b20: 五千餘卷總閑閑。文錦藏胸不露斑。江上忽投天外
0098b21: 句。喚回拾得與寒山。
0098b22: 龍崗道樹未飛。五葉花從劫外開。無限香風生下
0098b23: 載。大聲千古挾春雷。
0098b24: 曠劫論來豈渺茫。目前不外威音王。是曾滅度非滅
0098c01: 度。一任諸方自抑揚。
0098c02: 題日觀蒲萄
0098c03: 龍鬚馬乳顆纍纍。總道流沙將到時。誰識竺天月
0098c04: 夜。樽前分得雨中枝。
0098c05: 題喜鵲二
0098c06: 門有喜將至。雙聲先報及。墨翎藏雪幹。豈善翔而集。
0098c07: 枝枝無綠葉。花下謾偷身。喜近能先兆。寧知有弋人。
0098c08: 容齋號并序
0098c09: 空相之大。含容萬象。而萬象不能以窒塞。故運行
0098c10: 四時。而得全其氣。心體之大。含容萬法。而萬法不
0098c11: 能以雜壞。故應接諸緣。而得全其音。趙實甫處士。
0098c12: 名智。大非達斯旨。具斯智。何其取斯耶。故稱容齋。
0098c13: 為宜。仍訂以章句云。
0098c14: 囊括森羅曾不逼。縱橫妙用絕危機。高居一室誰為
0098c15: 伴。喚起巢由此共歸。
0098c16: 歲次辛巳。年七十三。山靈預報。十月內。山門有災。
0098c17: 九月二十八日。即退院。圖免災。上堂白眾云。
0098c18: 山僧今年七十三。有難將臨十月間。老病在身難任
0098c19: 重。何如卸伴雲閑。
0098c20: 既而寺眾不信。至十月初四日。首座孟。領大眾。
0098c21: 同到退居。再三懇留。不容退去。因勉從請。再上方
0098c22: 丈。至是月二十七日晚。果災不救。致墮劫。今越
0098c23: 三年矣。并誌　示眾。
0098c24: 瓦礫堆中獨奮身。頭蒙白雪面蒙塵。七旬有六猶還
0099a01: 債。笑倒江邊幾木人。
0099a02: 詩上丞相。代疏
0099a03: 大人大用絕殊封。蕩蕩山河一轍通。扶日長明俱照
0099a04: 耀。補天不漏永帡幪。獨憐梵剎難逃劫。雙朵浮圖亦
0099a05: 化空。安得轉鈞追舊觀。千秋萬歲頌元功。
0099a06: 謝囊八同知
0099a07: 江寺昔年遭劫火。今朝賴掃劫空。浮圖載要分雲
0099a08: 表。梵剎仍瞻湧浪中。插竹賢于非具智。聚沙童子豈
0099a09: 全功。得公相力追元觀。千古流芳百福同。
0099a10: 次秦子晉韻
0099a11: 淮海文章從古傳。誰知後出得先天。功成非假三餘
0099a12: 力。道著元由一大緣。葉落花開全妙體。鶯吟燕語總
0099a13: 旁詮。既明物格師東魯。麾南華齊物篇。
0099a14: 次韻。答呂朱李三解元
0099a15: 三公未許學三休。盛代求賢尚白頭。海波深鯨吼
0099a16: 月。天高風緊秋。功成豈假朱衣助。句好寧隨紅
0099a17: 葉流。難後懷歸無計遺。瓦堆草坐誦登樓。
0099a18: 次韻。答古林和尚見寄
0099a19: 好山總道占魁場。誰解當機不墮常。打雨打風還棒
0099a20: 辣。入泥入水見人長。大聲直與雷相挾。浚辯難將海
0099a21: 比量。千古鳳凰臺畔寺。禪翁一旦起諸郎。
0099a22: 次韻。答南臺外郎
0099a23: 霜華筆舌吐蓮花。慚愧香傳到齪家。魚鼓敲風甘飯
0099a24: 顆。燕泥濕雨涴袈裟。林競市增芝楮。鳳沼斑待
0099b01: 草麻。那得扁舟凌素浪。同邀陸羽品靈茶。
0099b02: 次韻。答黃雪洲提舉
0099b03: 蕪城邂逅古河濆。不得煎茶然竹根。玉旨曾承少
0099b04: 海。金章晚合拜脩門。言要必凌臺。蘇瘼寧容坐
0099b05: 席溫。昔日龔黃今日見。瑤階佇聽珮聲喧。
0099b06: 送及藏主歸里日東
0099b07: 裴寺相親閱幾秋。左探右索出時流。機輪三轉輪元
0099b08: 淨。定慧雙詮慧匪修。睡虎耽耽拋故穴。遊龍矯矯奮
0099b09: 靈湫。好翻一滴長江水。漲起東方廣海州。
0099b10: 次韻臘前雪
0099b11: 農事多憑三白占。臘前喜見片纖纖。身怯冷蒙飛
0099b12: 絮。馬足翹寒困負鹽。雲葉有聲敲竹戶。天花無蔕散
0099b13: 茆簷。林間不識田中瑞。茶鼎深移傍嶽尖。
0099b14: 次韻。答成元璋
0099b15: 鰲寺重迎歲事移。圓顱飛絮飛絲。蒲帆片片遮紅
0099b16: 日。楓木蕭蕭減翠時。山月藏雲分曙色。江濤翻雪洗
0099b17: 秋悲。甕城斫額蕪城阻。多謝情人重寄詩。
0099b18: 次韻。答靈巖訢藏主
0099b19: 江居舊見固多才。無若新知獨俊哉。鐵錫飛從瀛海
0099b20: 至。金文傳自竺天來。箭涇掬月雨初霽。香徑尋春雪
0099b21: 未開。那得投閑追勝踐。塤箎迭作古琴臺。
0099b22: 補藏經頌軸
0099b23: 衡陽干將隆真教。捐俸迎經歸覺場。玉葉半猶穿鐵
0099b24: 棘。金章獨得固銀槳。重重雲影涵江影。爛爛霞光奪
0099c01: 日光。淨治既嚴全法藏。群公宜頌美林郎。
0099c02: 次韻。送松壑僉事入京
0099c03: 每望吳門眼不閑。華喜報入松關。六年白過好風
0099c04: 景。一夕清談忘歲艱。鳳沼相將瞻日角。龍章應合破
0099c05: 天慳。來春約莫二三月。還踐盟言迎遠山。
0099c06: 梅隱逸士棄儒就釋
0099c07: 選官選佛孰尤宜。盍抖塵勞擇所依。杜老句豪非至
0099c08: 道。董公墨妙豈真機。花拈座上旨須究。草階前志
0099c09: 莫違。慧日峰高籌室廣。秋深期向此中歸。
0099c10: 次韻。答南臺郎中
0099c11: 鰲峰頂上望昇州。雲外霜臺憶日休。歲熟豈干狗
0099c12: 力。時清那許木鵝流。潮聲撼碎一江月。樹色裝成萬
0099c13: 壑秋。大塊氣嚴才氣並。青鞋莫忘踐天遊。
0099c14: 桃源憶故人。題淵明圖
0099c15: 利名如屣都拋棄。那肯折腰塵世。三徑菊黃松翠。多
0099c16: 少閑情意。一瓢濁酒忘天地。誰識這般風味。取百
0099c17: 年沉醉。身外無餘事。
0099c18: 少年遊。次韻。送薩經歷
0099c19: 鶴林雲冷鴈橫秋。鳥府客難留。淮岸山青。海門浪白。
0099c20: 蘭棹去悠悠。燕南不比江東近。詩句寄來不。一榻松
0099c21: 風半蘿月。夢到驛邊樓。
0099c22: 贈陳漢翁方士
0099c23: 神眼能靈鑑。相逢渡口船。長房徒縮地。鄒衍謾談天。
0099c24: 象緯分諸掌。牛腰載巨篇。言老禪衲。耳遠更饒年。
0100a01: 總師仁山公。分填常潤二郡。方外群英。祖之以什。
0100a02: 且承不以城市山林有間。枉遣垂教。非惟識公文
0100a03: 武才備。抑予獲攬蒙益尤多。然辱可乎。謾勉扶
0100a04: 憊。綴言卷末。以致敬服之懷云。
0100a05: 北固毗陵連望郡。分符兼填自英豪。尊前迅辨奪三
0100a06: 史。幄內良籌空六韜。岳器盍更農器用。騷壇可並將
0100a07: 壇高。全吳共慶無危阽。羽翼南藩有鳳毛。
0100a08: 造寺化疏并序
0100a09: 寺乃東晉大寧間。裴公祖師所建。至梁大寶末。及
0100a10: 唐之會昌。故宋建炎初。已巳三遭劫火。若今之火。
0100a11: 眾屋不存。二塔亦毀。豈應郭璞四劫之讖乎。
0100a12: 伏以。長江東去。山猶砥柱屹中流。大教西來。寺化劫
0100a13: 歸下土。佛不逃於定業。人那免於讖言。但得財用
0100a14: 足而食用全。即看匠力集而功力就。牙插星斗。一
0100a15: 新梵剎。環裹於鰲頭。輪影亂龜魚。雙朵浮圖。光分於
0100a16: 龍角。復追南徐之風月。益壯北闕之山河。謹疏。
0100a17: 常州華藏寺。大后壽星殿。及經閣鐘樓。化疏
0100a18: 華藏含攝重重之剎海。法界全彰。太湖管領浩浩之
0100a19: 風煙。壽宮宜闢。消得纏腰十萬貫。佇看芘日百千間。
0100a20: 玉偈雜金文。勝壓石渠之秘典。瓊樓接銀漢。聽敲霜
0100a21: 月之洪高。檀度集祥。楓宸衍筭。
0100a22: 帝師堂下五州寺起造疏
0100a23: 山控五州。廣納幾多風月。寺移兩度。積荒五十春秋。
0100a24: 帝師作主務鼎新。宰相贊緣期復舊。求之與之不吝
0100b01: 芝楮力大。解化蓮華宮。明哉良哉載歌椿筭數綿。永
0100b02: 培楓階壽。
0100b03: 顒長老住林。諸山疏
0100b04: 禪宮類久著敗碁。慨無出手者。宗綱猶欲壓累卵。俟
0100b05: 有興心人。論既共歸。進母固讓。某人。法得北山北固。
0100b06: 道弘西竺西吳。面皮刮得霜。盍開馬素舊閉之門戶。
0100b07: 筆頭鑽破紙。宜翻龍華故祀之郊詞。句續半日閑。偈
0100b08: 聯五葉秀。黃黃花未老。儘堪助發般若之玄談。赤
0100b09: 幟赤水無殊。亦可互揚罔象之勝義。諸封增色。季運
0100b10: 延光。
0100b11: 沙彌十一歲。化庵疏
0100b12: 青山有約。種松道者重來。白水無涯。擲釣兒郎再現。
0100b13: 草機緣既符古昔。縛茆門戶要拓今時。萬金不吝
0100b14: 傾囊。一默儘堪報德。亂雲堆裏。何妨入草求人。市
0100b15: 門頭。普請撥塵見佛。燈傳千古焰。壽祝一人尊。
0100b16: 孝感請正長老。諸山疏
0100b17: 金翅擘海。已巳具吞龍之威。乳虎墮胎。便有食牛之氣。
0100b18: 如是逸類。宜出為人。某人。滄海元孫。長溪嫡嗣。語妙
0100b19: 吐藏裏摩尼五色。眼明耿眉間寶孤光。法海簸狂
0100b20: 瀾。百川佇看障回於既倒。宗綱如朽索。諸峰共倚扶
0100b21: 捄於將頹。太起孝感仁祠。廣闢臨濟祖域。
0100b22: 夾崗接待。化疏
0100b23: 暮雨濕行裝。忍聽數聲泥滑滑。春流鳴過櫓。厭看兩
0100b24: 岸柳絲絲。青煙絕處要選住場。白水窮邊庶有歸所。
0100c01: 精不匱。任大地人如返故家。棟宇既完。雖小庵兒
0100c02: 儘含法界。二嚴報施。三祝輸忠。
0100c03: 三山龍王堂化疏
0100c04: 龍會三山上宇。半摧於下土。蟬聯萬戶內藏。多足於
0100c05: 外財。求之歟與之歟。出乎爾返乎爾。天瓢大注。何殊
0100c06: 雨玉而雨珠。水殿翻新。尤勝美輪而美奐。成功不日。
0100c07: 報施有秋。
0100c08: 南報恩。化四大部經疏
0100c09: 南山一新巨剎。殆冠江城。西竺四大部經。足包海藏。
0100c10: 黃金輸捨不吝。白城翻出何難。印板上脫來。字字光
0100c11: 吞於銀漢。函櫥中盛。重重勢壓於石渠。永闡萬葉
0100c12: 芳猷。普集眾檀善福。
0100c13: 禪慧玉長老。住天竺。乃其師開山鎮江。諸山
0100c14: 疏
0100c15: 楚弓楚得。可堪墮他掌握中。趙璧趙歸。必須入家懷
0100c16: 袖裏。況幹蠱才備。毋撝謙力辭。某人。眼照人天。胸吞
0100c17: 藏海。頹波曾起於楊子。初步早試於黃橋。弟應兄呼。
0100c18: 宜續吹吹篪翻古調。父作子述。合追基堂
0100c19: 新功。竺天西日佇麾戈。吳地北希伐鼓。
0100c20: 李商主。水陸寄庫。右語
0100c21: 伏以。佛稱四生父。希有若優曇華。道為三界尊。共
0100c22: 蔭無異菩提樹。幸逢大教。僣展微忱。切念某人。舟居
0100c23: 江河間。貨通市肆內。荷二儀以載。感三光以照臨。
0100c24: 得遂殖生。罔克修報。乃設伊蒲。崇水陸。廣陳兩永晝
0101a01: 夜淨儀。仍轉法華集桑門。總宣百四十四部妙典。煉
0101a02: 財預託於陰帑。分期證於陽文。庶贖現過先愆。兼
0101a03: 植來因後果。伏願。世齡益衍。家眷咸寧。在在興販。而
0101a04: 常通津祥風順序。生生富饒。而倍潤屋福海增瀾。謹
0101a05: 疏。
0101a06: 祭元叟和尚文
0101a07: 佛日普照禪師。始自分座雙徑。至于起應鳳山中天
0101a08: 之命。以及晚主五峰之席。逾四十年。說法利生。得度
0101a09: 最多。知我最久。壽登八十有四。達世相之匪堅。乃輯
0101a10: 化權。而以至正元年。八月四日。書偈而入寂。越九月
0101a11: 三十日。遠示遺音。金山東庵。休居比丘某。即於是日。
0101a12: 就假法堂。為位設禮。而祭于靈。烏乎山之隆隆。群木
0101a13: 咸植。海之淵淵。群鱗咸集。惟道惟德。是似是則。今焉
0101a14: 已巳矣。曷附曷立。老我退藏。涕交作。華林飛霜。長魚
0101a15: 竄壑。天闊江空。水雲漠漠。一奠憑風。斯文何若。烏乎
0101a16: 尚享。
0101a17: 祭李檀越文
0101a18: 至正二年。三月十有四日。訃報故檀越李公佐之提
0101a19: 舉。已巳卜是月十有四日。歸空于姑蘇北關外之新堂。
0101a20: 鎮江金山禪寺住持釋某。感公生前。有諾鼎建釋尊
0101a21: 之殿。雅願未酬。不得匍匐。即追執紼者後。謹備經疏
0101a22: 香燭。庶奠之儀。諉寺之知客僧某。代詣神主之前。昭
0101a23: 告于靈。而盡哀悼之禮焉。烏乎。孔釋立。如月如日。
0101a24: 疇不載之。同旦同夕。公博魯書。我守竺居。名雖有異。
0101b01: 義固無殊。義既不異。前盟寧替。基堂。諒累賢嗣。
0101b02: 楊子滔滔。妙峰。豐功倘樹。曷已巳曷磨。伏惟尚享。
0101b03: 祭靖明仁善處士
0101b04: 烏呼。林高羽集。淵深鱗聚。猶公靖居。厚產薄仕。尚善
0101b05: 尚仁。眾共馳慕。嗟我遭屯。兼阻江寺。不得遇公。惟接
0101b06: 元嗣。施粟施金。為法檀度。非公善仁。曷及乃事。仁者
0101b07: 宜齡。蒼胡奪數。幻質匪堅。真體元固。情寓一辭。道存
0101b08: 千古。伏惟尚享。
0101b09: 祭龍翔笑隱和尚文
0101b10: 大龍翔宗主。笑翁和尚。壽年六十有一。病世偽。乃
0101b11: 以至正四年。五月壬子。遽委宗柄。而歸真寂。越八月
0101b12: 庚申。而以訃聞。金山住持某。雅服翁徹釋宗之本原。
0101b13: 兼貫孔李之異旨。　朝廷搢紳之士。所共慕。湖海包
0101b14: 笠之眾。所共歸。意者足振斯文。而光季運。豈謂今也
0101b15: 已巳矣。哀朽何堪。謹以是月壬戌。為位設奠。而祭于靈。
0101b16: 以盡哀焉　於乎。汶陽不決。西秩何平。龍河不作。西
0101b17: 教何弘。我託並。老亦何成。一辭幸起。萬象同盟。尚
0101b18: 享。
0101b19: 祭甘露無傳和尚文
0101b20: 甘露堂上無傳和尚。壽享八十有一。達生如寄。乃以
0101b21: 至正丁亥。七月十又三日癸丑。示歸真寂。越十有七
0101b22: 日丁巳。金山封比丘某。敬以香茗果蓏。庶饌之奠。
0101b23: 率眾臨幃。而祭于靈。以盡五十年餘德誼焉。烏乎。蘭
0101b24: 叢昌昌。蕕可並芳。琪樹昌昌。葭可並蒼。我托並。彌
0101c01: 久彌光。今焉已巳矣。如琪隕霜。昔者莫復。如蘭飄香。何
0101c02: 以解憂。遺續彰彰。法幢斯建。法綱斯張。千秋百代。山
0101c03: 高水長。烏乎尚享。
0101c04: 祭獨孤和尚
0101c05: 烏乎。天道與下民相縣。能察薄蝕於未形之先者。占
0101c06: 者之良也。聖道與凡下相分。能達死生於未變之前
0101c07: 者。師者之良也。若叔兄。昔主霅川之天寧。武林之鷲
0101c08: 峰。至於退休西之雙松。是皆一以是道。而參弘之。
0101c09: 凡下之眾徒。窒去來之相。而不知道之妙體。曾無間
0101c10: 於生死也。譬諸民下蒙於天道者。徒見日月。有薄蝕
0101c11: 之象。豈知天道玄常。曾無晦明之殊耶。烏乎叔兄有
0101c12: 是。我故似是。一以表同門義。一以為來者諭。真靈昭
0101c13: 昭。庶幾鑑哉。尚享。
0101c14: 祭別岸和尚文
0101c15: 吳門壽山東堂。岸翁和尚。以至正八年。六月三日。順
0101c16: 寂于圓通之東庵。稟法上首。永福西堂。以七月二十
0101c17: 有四日。將命而來金山。出其遺音遺儀。以下示住持
0101c18: 法弟比丘某。追念。翁壽七十有八。少予二白。由其早
0101c19: 倡佛慧定智先師之道。于義興之芙容。常城之天寧。
0101c20: 郡城之是山。晚乃養高于是庵。開利學眾。曾不倦。誠
0101c21: 得並其而弘宗。故以兄禮而讓之。今也既寂。老懷何
0101c22: 堪。敬以二十有七日。扶憊為位設奠。而祭于靈。以盡
0101c23: 同門昆季之義焉。烏乎。絃絕朱絲。鸞膠可續。珠遺赤
0101c24: 水。罔象可求。惟師之道。危若綴旒。我衰我獨。曷紹宗
0102a01: 猷。殘星橫曉。殘月橫秋。餘光有幾。翁兮鑑不哀哉。尚
0102a02: 享。
0102a03: 祭焦山桂提點文
0102a04: 焦山提點法兄月巖公。壽享七十有七。以至正九年
0102a05: 己丑。二月九日庚午。順寂于德善之蘭若。越十二日
0102a06: 癸酉。金山住持法屬比丘某。敬以香燭湯茶。果蓏庶
0102a07: 饌之奠。帥眾臨幃。諷誦拜首。而祭于靈。烏乎。昔者焦
0102a08: 寺競席。如覆局之敗碁。公獨出手。以捄之。久焉遂匡。
0102a09: 丘隴祠。如暗室之入夜。公獨續焰。以嚴之。久焉遂
0102a10: 張。邇者寺產夙遺。如弱敵之遭強。公獨賈眾力。以
0102a11: 復之。久焉遂昌。至於庶務紛集。如凍蝟之寒芒。公獨
0102a12: 恕己已徇機。以決之。久焉遂臧。是功是德。曷泯曷亡。我
0102a13: 託並。尤叨餘光。烏乎。狎勢要者。內顧必以權。狎市
0102a14: 賈者。內顧必以利。利狎易衰。權狎易變。若公。外贊數
0102a15: 代之良師。內敦群衲之宏義。雖處生死之衰變。何能
0102a16: 傾奪哉。矢詞是白。公盍我格。既格既白。何假銘刻。尚
0102a17: 享。
0102a18: 祭曇芳和尚
0102a19: 大龍翔宗主。廣慈圓悟禪師。壽享七十有四。達世相
0102a20: 之匪堅。乃以至正八年。十月二十有八日。而入寂。越
0102a21: 明年。二月十有八日。法姪少室上主。稟命遷臨金山。
0102a22: 出遺音遺儀。而示及法弟某。謹以是日。為位設奠。拜
0102a23: 首而祭于靈。烏乎。群動之集。必宗於海。群植之產。必
0102a24: 宗於嶽。若師。早由新亭。而鍾山。由鍾山。而登雙徑。
0102b01: 晚讓雙徑。而補龍河。四坐道場。幾五十載。湖海包笠
0102b02: 之眾。宗之。曾無往者。朝野車騎之眾。宗之。曾無
0102b03: 還者。師門賴張。宗門賴振。何盛如焉。今也已巳矣。衰獨
0102b04: 何堪耶。烏乎。燈明既絕。注之以膏。花焰可續。鏡明既
0102b05: 昏。摩之以藥。淨光可復。師靈。昭昭能憫。宗門師門。二
0102b06: 俱牢落。不俟於他。而可復作乎。忍言及是。幸鑑之哉。
0102b07: 尚享。
0102b08: 靜上人之京師序
0102b09: 古聖在位。必有賢者。趨集其時。而為顯用焉。若黃帝
0102b10: 堯舜。夏后周文。成康之聖。則有巢閣止庭。儀韶之鳳。
0102b11: 負文之神龜。鳴岐之鸑鷟。在郊藪之麒麟。殊類而應
0102b12: 之。故顯於時者。則有六相四岳。八元八凱。九官二南
0102b13: 之賢。至於更代繼聖。或有應之趨之者。不過率猶是
0102b14: 也。欽惟　　皇帝。文明英武。一統綏服。相兼群賢。傳
0102b15: 得　帝師若聖之應。則有栴檀　古佛。延光于京師。
0102b16: 天人殊類。咸仰利。然以昔之視今。隆治何如哉。且昔
0102b17: 之應者。殊類也。群賢趨之。尚蒙顯用。而況今者。應之
0102b18: 以佛。尤為天人殊類。所共仰。苟有異業之士。以時而
0102b19: 趨之。豈得志不速成。而道不大達也耶。福唐默堂上
0102b20: 人。學富而詩工。早遊方外。久寓金山。掌內典。因閱
0102b21: 優闐王。刻栴檀象。遺事。有激于中。故願趨京。致膜拜
0102b22: 于古佛之真儀。求妙法于帝師之堂下。及觀聖德之
0102b23: 光明。宮闕之崇麗。冠蓋之眾多。文物之華耀。玉帛之
0102b24: 富饒。禮樂之備至。以發其蘊。以利其業。以成其志。以
0102c01: 達其道。猗歟盛哉。龍騰于淵。而山川出雲。虎嘯于野。
0102c02: 而巖壑生風。行矣。適際斯時焉。群公既壯以詩。予辱
0102c03: 鄉曲也。故贈以序云。
0102c04: 題五尊宿書卷
0102c05: 鳳瑞物也。昌期則現。昏代則隱。或墮一毛於林間池
0102c06: 上。有得之者。猶為希世之瑞。秘而珍之。況多得乎。今
0102c07: 觀故宋村僧。橘洲。石橋。淅翁。天目。五先德遺語。編次
0102c08: 為軸。殆乎鳳毛集瑞。粲粲然。照耀八表之几。琅琅
0102c09: 然。省發群學之耳目。如使時出。益加披究言外之旨
0102c10: 歸。得不回宗教於季運。而復昌期耶。視鳳之毛。抑豈
0102c11: 足為世瑞哉。珍之宜矣。
0102c12: 密庵和尚嗣法書
0102c13: 玉蘊荊山。非卞和別之。不能以自白。珠沉赤水。非罔
0102c14: 象得之。不能以自表。先中老祖。復廣福安長老嗣
0102c15: 法書。詞嚴旨密。殆乎玉之蘊山。珠之沉水。今為日東
0102c16: 榮首座得之。其非具明宗之眼。探玄之手。有加於卞
0102c17: 和罔象。何能及是耶。
0102c18: 獨孤。為華藏別岸和尚上堂
0102c19: 百川學海。而至于海。古子書之語也。若華藏海。重重
0102c20: 無盡。當從何學。而可至耶。噫先靈隱孤翁。為華藏岸
0102c21: 翁上堂。遺語具在。能從是學。殆庶幾焉。
0102c22: 南雄魏處士。集金剛經眾解
0102c23: 天地之有山海高深者。一氣融結。而致狀貌。斯分也。
0102c24: 釋尊之受善現諸法者。一心流出。而致文教。斯立也。
0103a01: 心無相。非文教莫能顯。氣無形。非狀貌莫能彰。氣不
0103a02: 異心。心不異氣。肇論云。天地與我同根。萬物與我一
0103a03: 體者。信不欺矣。南雄魏處士文英。夙植德本。勤饒益
0103a04: 行。廣釆諸德。共詮般若。文教眾說。捐財鋟梓。期永流
0103a05: 傳。苟現世異代。同志眾士。熟而精究之。不外天地
0103a06: 根。而同證金剛體。不外金剛體。而同圓天地根。則處
0103a07: 士之本願。庶幾其詶也。如其否乎。豈處士之本願哉。
0103a08: 勉焉。
0103a09: 大金東庵真濟二老手帖
0103a10: 金時名師。東庵真濟二老遺墨。日東無夢首座。出以
0103a11: 示及。予得寓目焉。烏乎漢更新室。僅三十年。父老見
0103a12: 光武軍容之異。猶歎曰。不圖今日。復見漢官威儀。皇
0103a13: 朝更化。車書混一。歲數倍之。彼時二老。文華之異。今
0103a14: 日見之。得不與見漢官威儀。同一感歎耶。
0103a15: 題東山長老法雲送行卷後
0103a16: 富貴送人以金。仁者送人以言。此孔子去周。老子送
0103a17: 之。云爾。今東山去焦山。應法雲命。玄隱翁偕山之主
0103a18: 會中眾士。各出章句。以送之。殆與孔老之謂。同義。噫
0103a19: 水月流輝。海門增色。法雲布影。少室回春。宜在斯人
0103a20: 焉。
0103a21: 圓伊庵記
0103a22: 紫金山之耆英。章權管文叟。偕姪廣提點天岸。共出
0103a23: 己已資。佃屯地。造叢屋于草場灣之麓。功成。不自有。回
0103a24: 舍而及予。期為身後卜此與同歸。以表不背生死義。
0103b01: 感其意真。故納之。昔巖頭先德。發明涅槃伊字教義。
0103b02: 有三眼語。垂示學眾。未有能圓之者。今予他日。與二
0103b03: 公。異域而同歸。非全生死義。即圓∴字。三眼之義也。
0103b04: 宜以圓伊。而名庵。嗣燈徒屬。毋墜厥始。乃得矣。至正
0103b05: 五年。歲次乙酉。十月辛亥朔。十有四日甲子。五十四
0103b06: 代住山釋某記。
0103b07: 靖明居士捨鈔。殿。薦二親記
0103b08: 佛之垂教利世。度門有六。檀度其一也。世有信是門。
0103b09: 捐財以植福者。何果不圓耶。姑胥城居回回氏藏吉
0103b10: 沙。祖出西土。由其父納速刺剌丁中奉。早官南。晚參
0103b11: 江西省政。秩滿來吳。遂就家焉。父既沒。子藏吉沙。追
0103b12: 念劬勞德重。莫克修報。過金山。佛之殿廢。卜興。因
0103b13: 損財若干。以相成。母劉揚氏。期鈞勝果。而畢為子
0103b14: 之孝志。烏乎若藏吉沙。世固戴天為心。今乃回天心。
0103b15: 以合佛心。助財興殿。圖報罔極。期二親即出生死之
0103b16: 表。而承勝善福力。同超梵天之上。享世出世間妙樂。
0103b17: 宜如佛說七福田。真典首章之文。無疑矣。抑亦可與
0103b18: 蓼蓼者莪之什。同韻而傳於無窮。來者加勸焉。
0103b19: 西資海印禪寺記
0103b20: 毗陵古郡也。郡有門。曰石幢者。乃舊有經幢在是。而
0103b21: 得名亦古也。山木環屏。河流曳帶。豈羶祠腥宇。足稱
0103b22: 之耶。天曆己已巳。蘇之錄事。張承事了無公。暇日閱內
0103b23: 典。悟應無所住之旨。遂休官。卜家于幢之淨方。以道
0103b24: 而高居。從郡之天寧寺主永寧。乞名。曰道實。化其母
0103c01: 魏氏妙元。偕眷聚。各冠道冠。服道服。茄素禮念。而歸
0103c02: 佛乘。又造一體三寶圖。及善惡諸圖等。期啟未悟之
0103c03: 眾。五臺彌陀寺主如璘。服其作。因以進呈帝師。深加
0103c04: 歎焉。後至元戊寅。奉法旨。改家曰西資海印禪庵。隨
0103c05: 改曰寺。及賜金襴袈裟。褒以佛心海印了義真空普
0103c06: 鑑禪師號。凡授法旨。有四。皆昭令德也。至正癸未。禮
0103c07: 紫金山之寺主契了。為師。以下髮付衣拂。以表信。度
0103c08: 弟子二。以承業。曰正宗。曰正智。市田八十六畝有奇。
0103c09: 及基地。通蔬圃三十一畝有奇。為眾者居止。食熏
0103c10: 炬之儲。然又慮久不繼。諸封碩德。僉用實之願言。申
0103c11: 寺于分治之教省。別選十方之傳持。實則不取元功
0103c12: 也。烏乎古之諸祖。皆由甲乙。更十方。故傳之益綿歷。
0103c13: 今實亦更甲乙。為十方傳。以答君親之隆德。是即規
0103c14: 古法也。承傳之者。苟如其願。廣延奇衲。大倡圓音。各
0103c15: 俾契旨於言前。等共弘宗於教外。焰續法燈之不息。
0103c16: 派道源之不竭。抑實之始願。庶幾其詶不徒。應以
0103c17: 宰官居士比丘身。巧運多智。示諸法相。而開利現在
0103c18: 未來之者矣。傳者宜加知勸焉。實之先世。出自濟南
0103c19: 鄒平縣。後遷益都濰州北海縣之下泊村。父永康尹。
0103c20: 為邑。殊有聲。母恭人。學佛已巳有成。其行實。具見于別
0103c21: 錄。若實。既全力以肇寺。全孝以奉親。則又全忠以報
0103c22: 國。可記也。歌以系之曰　雲山兮蒼蒼。河水兮湯湯
0103c23: 何古何今兮。常演贊。萬年壽聖兮超虞唐。
0103c24: 大鑑禪師舍利塔銘并序
0104a01: 佛之為道。以心為宗。身有滅沒。心無變遷。圓裹十。
0104a02: 而不逼者。心之體也。普應群機。而不膠者。道之用也。
0104a03: 凡生有識者。悉皆具之。豈居異域。習殊俗者。不有心
0104a04: 之與道乎。達磨大師。自乾竺傳是道。而來震旦。以裨
0104a05: 梁巍。卒弘五宗。羅什法師。亦自西傳是道。而來東土。
0104a06: 以裨姚秦。卒弘三藏。大鑑禪師。今自大元。傳是道。而
0104a07: 之日本。期弘佛宗。裨國化。豈外古耶。師諱正澄。字清
0104a08: 拙。福唐連江邑劉氏子。世業儒。母孫氏夢。僧伽授以
0104a09: 神珠。有娠。咸淳甲戌。正月十三日生。白光滿室。幼敏
0104a10: 不群。至元丙戌。年十三。父母知其志。送依城南之報
0104a11: 恩。圓公月溪師。下髮。既受具。即參方。造杭之淨慈。慧
0104a12: 公愚極師之室。語契機。俾執侍。極入寂。寶公方山師
0104a13: 補處。改典法藏。職滿巡禮。至袁之仰山陵公谷師。
0104a14: 嘉其造詣。延以第一座。谷徑山公晦機師嗣席。
0104a15: 舉以雞足出世。倡極之道。立三關語。透者難之。既謝
0104a16: 事。復吳淞。省其同母兄印公月江師于真淨。因留以
0104a17: 養高。泰定丙寅三月。日本慕其道。聘以法禮。舟由高
0104a18: 麗。遭風濤變。師惟長哦自若。以安眾心。天為開霽。是
0104a19: 年十一月。達相州。于建長。正中丁卯正月。使請開
0104a20: 法。百辟交會。群衲交參。故者更新。廢者並舉。帥府為
0104a21: 施賀積莊田。而廣食。又給山前官地。以為菟裘。榜
0104a22: 曰禪居。庚午移金山之淨智。明年補瑞鹿之圓覺。皆
0104a23: 改前作。建武癸酉。文保　聖主。復寶位。敕關東道。起
0104a24: 師。住　都城之建仁。法化尤加。建長丁丑。復敕主瑞
0104b01: 龍之南禪。召對稱旨。前羽林征夷武衛大將軍。與其
0104b02: 仲氏左典源公。及諸僚屬。咸以師禮而共事。公又
0104b03: 獨建開善仁祠。以報德。己已卯正月。默世匪堅。託以衰
0104b04: 病。引退。乃自著表章。進謝　主上。及遺訣諸殿諸檀。
0104b05: 諸山交舊。手書。兼垂誡諸徒。語尤切至。即以是月十
0104b06: 七日。書偈示眾。泊然而逝。前典藤公。既聞。亟馳至
0104b07: 前。泣拜。仍張目視之。為授戒法衣號。即閉目如初。龕
0104b08: 奉七日。顏色如生。稟命於禪居。舉闍維禮。公侯子男。
0104b09: 緇白士庶。莫不哀慕追送。如失怙恃。火餘設利五色。
0104b10: 大如菽者。不以數計。塔于建長。諡曰大鑑。烏乎師。自
0104b11: 元國。至本國。六坐道場。包笠共諮之者。無往。車騎
0104b12: 共扣之者。無還。慧珠應現。又若爾。得不為嗣佛宗。
0104b13: 降國化者之良師歟。俗壽六十有六。僧臘五十有三。
0104b14: 依法祝髮。稟戒弟子人。總若干。予與師生同里。傳同
0104b15: 宗。弟子堅瑤。出師事狀。以請銘。故不讓勉。為覈其要
0104b16: 者。序而銘之。銘曰。
0104b17: 猗歟覺皇善啟覺場炎炎三界濯以清
0104b18: 幽幽六趣燭以淨光羸羸窮子導以寶方
0104b19: 繄大知識得寶王力既贊皇元
0104b20: 復昌王國宰執效忠兇頑化德
0104b21: 軍旅解嚴安安域雲山蒼蒼雲海茫茫
0104b22: 木兮可折水兮可量惟施法雨彌滿八荒
0104b23: 澤物無竭壽君無疆國界法界無中無外
0104b24: 土廣穹高何載何日東月西何明何昧
0104c01: 潭北湘南同小同大骨相斯瘞光相何蔽
0104c02: 上貫三辰下徹三際宗嗣繩繩燈傳世世
0104c03: 萬祀千靈式呵式衛
0104c04: 古山歌
0104c05: 太始太素未兆先。山之真體已巳具全。盤盤然莫窮其
0104c06: 邊際。巍巍然莫極其層巔。飛走曾不有栖集。草木亦
0104c07: 不有芊。光明照耀不假於日月。陰晴開合不涉於
0104c08: 雲煙。芥子那能納。藕絲那能牽。太華高高不得並。蓬
0104c09: 壺朵朵不得聯。風雨不能以摩洗。春秋不能以變遷。
0104c10: 巨靈手莫分秀。父盡力莫奪堅。嵩丘壁觀坐豈
0104c11: 冷。鷲嶺說法音常圓。耳觀之者乃能解。眼聽之者乃
0104c12: 能傳。海外好山環翠。何啻庾多數。豈若此山蒼古。出
0104c13: 自威音前。威音面目識不識。匡廬詩什箋徒箋。它山
0104c14: 非古。任彼眾者取。此山獨古。惟應歸仁賢。仁賢山立
0104c15: 一方。雄跨於四嶽。千秋萬歲。合作砥柱永擎天。
0104c16: 獨山說
0104c17: 天下之山固眾。惟群木巨根。久蟠於深雪。脩榦高拂
0104c18: 於層雲者。匠石得以采釆之為棟梁。風月得以乘之揚
0104c19: 清輝。羽毛得以集之托巢穴。眾山得以讓之為獨長。
0104c20: 然是山者。兼有若爾之外秀。猶得獨長於眾山。而眾
0104c21: 山不得與之並。況智過千人。才超異等之俊士。眾可
0104c22: 與之並。而不讓之為獨長耶。日東俊上人。齒茂春秋。
0104c23: 氣凌吳楚。問字於予。予因酌其名之宜者。易以獨山
0104c24: 為別稱。則又曉之曰。今也禪林落落。法嶽夷夷。苟則
0105a01: 是山。而求諸己已。益以才智之內美。眾豈舍之。得不讓
0105a02: 之為獨長。以回靈嶽春早之芳序。以起少林秋晚之
0105a03: 風歟之哉。
0105a04: 龍華悟宗主。血書華嚴經
0105a05: 華嚴大經八十一卷。世之流傳者。多以墨本。眾少信
0105a06: 而義少圓。今龍華會主圓悟。乃出指血。通書全部。期
0105a07: 與來者傳誦。庶信易興。而義易圓。四恩酬而三有資。
0105a08: 利不加博乎。敬贊以偈。
0105a09: 鷲峰說得血滴滴。龍會今朝又指陳。耳處能觀眼處
0105a10: 聽。雜華開百城春。
0105a11: 化金。塑飾佛像
0105a12: 寺之大殿已巳興。擬卜塑飾佛之儀像。以瞻奉。用費不
0105a13: 貲。由是叩諸大檀貴門。普化金箔。每貼統鈔六貫
0105a14: 文。伏望各推共戴佛光之心。隨願樂施。或報父母重
0105a15: 恩。或追悼先遠冥福。或祈福壽增延。或保疾病痊安。
0105a16: 或懺現世愆尤。或植來生德本。當悉如願。經云。佛滅
0105a17: 度後。優填王。造佛儀像。令人見之。心生懽喜。滅河沙
0105a18: 劫。生死重罪。又云。迦葉尊者。過去佛時。捨金粧佛。生
0105a19: 生得紫金相。又云。左肩擔父。右肩擔母。遶須彌山。百
0105a20: 千億匝。不能報恩。惟於佛法中修福。是報父母深恩。
0105a21: 又云。為人豪貴。大福長壽。從禮事三寶。布施持戒中
0105a22: 來。如經所說。豈欺語耶。幸信。偈云。
0105a23: 釋尊寶殿已巳興新。眾像粧嚴出眾心。要得人人圓福
0105a24: 果。好於佛面賸添金。
0105b01: 滄海長溪二和尚。同幀
0105b02: 廣床接席。殆類過現二佛之同龕。麈尾橫機。何異雄
0105b03: 峰老祖之再參。有是父有是子。青於藍出於藍。臂力
0105b04: 不假屈伸。遂回愚公移去之山。莖草等閑拈起。現
0105b05: 樓閣層雲之端。觀堂三宿。雷音未動而大開天顏。淨
0105b06: 壇三啟。水陸不分而普會聖凡。輪者蹄者。過之總停
0105b07: 驂。包者笠者。歸之得指南。龍淵派。倚砥柱而障
0105b08: 瀾。楊岐重任。賴袒肩而力荷擔。一有多種。二無兩般。
0105b09: 折鰲阜草木為籌。而數莫殫。翻楊子江水為辯。而贊
0105b10: 還難。從教百世後。千載間。瞻之仰之。永作叢林標格
0105b11: 看。
0105b12: 龍華悟宗主空巖師壽容贊
0105b13: 毗陵託質。龍華傳宗。七處九會攝毫末。三乘五教貫
0105b14: 胸中。混諸緣兮莫雜。悟諸法兮本空。摩尼顆顆念不
0105b15: 異。彌陀佛佛體元同。子子孫孫宜仰則。千秋百代振
0105b16: 玄風。
0105b17: 郭竺隱居士道容
0105b18: 羽扇麾三軍。豈足為奇勳。惟茲汾陽裔。善善眾莫群。
0105b19: 弱歲熟韜略。壯年攻梵文。輪珠配香鼎。雪同清芳。
0105b20: 松篁衍遐算。南極應東雲。定國不煩弓矢力。法王長
0105b21: 護聖明君。
0105b22: 代呈白塔檀主
0105b23: 皇元統國四海同。宗檀贊化萬法通。華文梵語貫胸
0105b24: 次。南禪北教宜歸公。正印單提偏正辨。頑石點首森
0105c01: 象空。圓音一唱雷音振。群盲破暗群聵聰。凡生既度
0105c02: 聖壽衍。豈假效彼三呼嵩。何當一語為獻可。重興江
0105c03: 島金仙宮。飛樓湧殿冠鰲頂。下壓蛟室上摩穹。煙帆
0105c04: 來往賴安濟。水陸香火回祥風。妙峰依舊德雲住。南
0105c05: 詢童子來城東。景純懸讖何足記。千秋禪侶歌豐功。
0105c06: 代呈宣政院三旦八院使
0105c07: 江海之深蛟龍藏。山嶽之高松蒼。霜松可以為棟
0105c08: 梁。龍可以澤亢陽。如公厚德兼才良。國綱賴振教
0105c09: 賴匡。慨茲晉寺歷梁唐。復越宋元四遭殃。景純懸讖
0105c10: 何彰彰。安得贊力興覺場。昭回佛日吞三光。永延聖
0105c11: 主壽無疆。公應臻福猶倍常。等山不動江流長。更磨
0105c12: 崖石勒頌章。
0105c13: 醴陵行。答可齊處士
0105c14: 醴陵君子真可人。可人可宅湘之。珍禽清響三更
0105c15: 月。琪樹芳聯四序春。華蔽穹日。一一反掌糜
0105c16: 埃塵。種瓜逸老本同侶。紉蘭醒士宜相親。我居雲頂
0105c17: 苦蕉額。半朝接席忘舊新。何當西泝託衡宇。千秋長
0105c18: 共齊為。
0105c19: 李知州。郭教授。石縣尹。作畫作字于庫院。索
0105c20: 題
0105c21: 天材拔地匠不。空埋雪壑成乾休。李侯郭公識真
0105c22: 態。寫影作山堂留。古松古檜對立碧。莎散髮和
0105c23: 湍流。新篁擢秀搖翠葆。石面突出夜叉頭。白日黯慘
0105c24: 青煙濕。群飛下孤猿愁。霜枝缺處露柱。蝌蚪倔
0106a01: 強欺蛟。向來壁木泥土。墨香一染金難酬。風月
0106a02: 長年生六戶。大夫封樹空千秋。羨君總為廊廟具。快
0106a03: 我無錢得沃州。
0106a04: 送隆上人歸閩
0106a05: 閩山蒼蒼淅水寒。還閩歷淅本閑閑。機先早透石門
0106a06: 句。句外何有趙州關。玄沙徒誇嶺不出。指頭破笑
0106a07: 旁觀。寶壽更言河不渡。跟泥水曾未乾。普化鈴兒
0106a08: 與撲碎。何妨颺向圾間。拾風月杖頭挂。大千攝
0106a09: 向一毫端。紹隆釋種看高作。祖師心印作何顏。
0106a10: 陳逸士臨清軒
0106a11: 華軒突兀臨清流。銀河倒瀉長涵秋。秋光蕩摩無六
0106a12: 月。火龍卷焰藏雲頭。長隄蟠蟠翠蛟舞。遠山點點青
0106a13: 螺浮。柳外漁舟釣殘雪。煙中童笛吹州。五城樓觀
0106a14: 阻弱水。一天風月滿滄州。主人邀客話湖海。海上機
0106a15: 忘來白漚。醉裏濯纓仍濯足。古今賢達徒悠悠。何時
0106a16: 共倚朱欄曲。洗我濁清雙眸。盡吸浩氣發胸次。相
0106a17: 羊物表追天遊。
0106a18: 擬古。送陳茂才歸松州
0106a19: 萬山松蒼蒼。小大凌雪霜。根本均一氣。何有短與長。
0106a20: 長者既獲采釆。短者尚投荒。豈俟長而碩。終焉充棟梁。
0106a21: 陳生產松郡。齒茂才固良。況與春宮。先後同一鄉。
0106a22: 願言益培植。喬喬拔豫章。梓匠還重顧。曾搆芘四方。
0106a23: 毋逐桑榆暖。榆景宜延光。餘光能及遠。秋迫回春陽。
0106a24: 蒼山一首贈雲菩薩
0106b01: 蒼山雲白連姑臧。凌霄聳壑色寒芒。長河西來判涇
0106b02: 渭。如襟如帶控朔方。高人生彼足清氣。春秋異色皆
0106b03: 文章。昔甘挂冠向神武。今服田服辭帝鄉。教海禪河
0106b04: 翻舌本。直欲上濕日月光。江南江北幾煙浪。一葦杭
0106b05: 深恣相羊。亦欲廣渡迷流眾。俱脫沉溺登康莊。丈夫
0106b06: 浩志有若此。吾年望八那敢當。但期雲不改山蒼。千
0106b07: 秋永壯河西疆。
0106b08: 和月江和尚。送哲上人拜祖韻
0106b09: 德山見僧有何語。未跨門棒先舉。棒頭敲出玉麒
0106b10: 麟。鳳舞鸞翔安足數。哲禪況出明極翁。莫學亂世誇
0106b11: 英雄。合勉麾戈東海外。毋使日轂易西舂。西極陰雲
0106b12: 障東極。直教破散如破敵。大明照徹十方空。那有諸
0106b13: 祖與諸佛。謾將塔樣問耽源。離說名為不二門。靈徑
0106b14: 遺蹤在何許。休混時流念八還。
0106b15: 次韻。答何山月江和尚
0106b16: 神光謂受老胡記。大渴如何望梅止。更將皮髓盡分
0106b17: 張。直得渾無卓錐地。滿面慚惶歸去來。剛言五葉一
0106b18: 華開。山兄三昧誰能識。機如大地藏春雷。然一震
0106b19: 空眾說。衲子疑團湯沃雪。巨壑何曾細流。千江有
0106b20: 水千江月。狂瀾倒久復障回。小谿從此清於苔。五月
0106b21: 香浮天瑞雪。寒山拾得笑咍咍。
0106b22: 育上人歸雪峰
0106b23: 曾郎育箇落賴兒。四七二三莫敢窺。百城知識門戶
0106b24: 廣。門門有路祇獨往。德山棒麤非惡辣。臨濟聲低休
0106c01: 亂喝。楊子江頭風月多。何妨拾入禪那。禪那本寂
0106c02: 何言說。風度晴空水流月。秋高氣冷木飄丹。衲卷寒
0106c03: 雲復故山。阿師徵問有何得。拄杖拗折拋壁角。三拜
0106c04: 起來立依位。可祖同歸尤拔萃。六花秀與五葉聯。芳
0106c05: 傳千古看他年。
0106c06: 蕭世德彫鏤眾象。擬古一首
0106c07: 蕭子才良奪天造。一木能成百花朵。枝枝葉葉玉玲
0106c08: 瓏。豈少香風生四座。龍騰鳳翥尤應祥。獅象角威
0106c09: 益張。金剛座擁須彌頂。蓮華內現法中王。群靈呵護
0106c10: 群魔伏。來者再拜罪還福。江聲喧殿挾芳聲。千秋百
0106c11: 代播南北。
0106c12: 擬古一首。題貞節巷
0106c13: 松篁冬昌昌。抱節凌雪霜。桃李競春。未炎已巳飄香。
0106c14: 惟茲胡節婦。堅貞欺松篁。一子與一女。幼保閨房。
0106c15: 既長延師教。鱣雜苜蓿長。照書眼如日。錦變肝腸。
0106c16: 異時功名遂。曳紫佩金章。雖承母慈力。終猶父義方。
0106c17: 鳲鳩豈配德。希瑞等鳳凰。願言千秋算。孟母同耿光。
0106c18: 擬昌黎體。古風一首。代。上　帝師堂下。兼
0106c19: 呈丞相閣下。乞照梁大寶末。唐會昌。及故宋
0106c20: 建炎初例。聞奏。頒降恩。塑佛。殿。造塔
0106c21: 皇元帝師佛法主。佛法得主僧得所。僧徒得所禪誦
0106c22: 勤。永贊丕圖傳萬古。當今聖主得佛心。等視僧民猶
0106c23: 赤子。干戈偃息泰階平。佛剎莊嚴寰宇。獨嗟江島
0106c24: 晉招提。劫火一朝化焦土。歷推此寺逾千年。先已巳三
0107a01: 遭熒惑苦。皆由宰輔進嘉言。朝庭優恤復元矩。況今
0107a02: 主法有帝師。左輔右弼賢於彼。一言獻可帝曰俞。眾
0107a03: 作立功等彈。指巍巍金殿湧波心。朵朵浮圖撐雲裏。
0107a04: 金山增聳培壽丘。何假磨崖鐫石鼓。
0107a05: 祈病安。施財。塑佛及祖師諸天
0107a06: 佛身清淨同秋月。祖祖及天體何別。普現眾生心水
0107a07: 中。處處光明常照徹。祇緣貪垢壅心源。致使病魔作
0107a08: 妖孽。外財能捨內除貪。病自痊安垢清絕。圓明妙相
0107a09: 即現前。慧命延長千萬劫。
0107a10: 土地開光明
0107a11: 惟聖惟神。威威靈靈。頂眼本正。逾日光明。良由昧者
0107a12: 不能。今為點出示諸仁。江山雙碧。風月雙清。物物
0107a13: 全彰儀象真。千秋萬載。永護斯教。而安斯人。
0107a14: 觀音菩薩開光明
0107a15: 大庾嶺頭。一鋪功德用點眼。紫金山中。一鋪功德亦
0107a16: 如然。今古應無墜。分明在目前。雖然祇如大悲千手
0107a17: 眼。畢竟今朝。點那箇眼。會麼以筆作點勢云大士大慈開智
0107a18: 眼。照今照古照天人。江山風月增華彩。大地含生證
0107a19: 法身。
0107a20: 涅槃堂。西方三聖。開光明
0107a21: 諸德會麼。以筆點三點云圓伊三點涅槃義。國土三眼什麼
0107a22: 義。一即三。三即一。識得一。能事畢。彌陀觀音勢至全
0107a23: 妙色。頂門有眼明逾日。生死二途俱照徹。瞻之仰之
0107a24: 福無極。
0107b01: 觀音贊二
0107b02: 大明生東。眾闇皆空。大悲應世。利物亦同。寂而非寂。
0107b03: 草座蒙茸。不說而說。缾柳青。善聽以眼。剎剎圓通。
0107b04: 猗歟妙智力。善救群生苦。群苦固有殊。救之無彼此。
0107b05: 譬如月在天。光涵一切水。水雖有淺深。光照無今古。
0107b06: 以是因緣故。名為大悲主。
0107b07: 草衣文殊贊
0107b08: 頂髮垂臂。草衣蔽身。梵書在手。辨假明真。真假雙泯。
0107b09: 如日始晨。昏暗破散。森象回春。不住東際。喚起南詢。
0107b10: 大地狐群俱屏跡。出林師子獨嚬呻。
0107b11: 水陸滿散拈香
0107b12: 此香。西竺流芳。南陔遺韻。與彌陀聯枝而出。與釋迦
0107b13: 並根而生。奉為孝男蕭壽山。與家眷等。爇向寶爐。供
0107b14: 養十方常住佛。十方常住法。十方常住僧。云云。敬薦
0107b15: 先考蕭公五四承事。先妣張氏一太君。均及蕭氏門
0107b16: 中。內外宗親。各符孝懇者。伏願。各各頓淨於前塵。
0107b17: 現玉毫之相。親親等超於上品。同圓金色之身。問答不錄
0107b18: 提綱云。第一義諦。不二法門。如天普。似地普擎。如
0107b19: 日普照。似雨普滋。諸惡由之而滅。眾善由之而生。百
0107b20: 事由之而成。萬法由之而立。迷此者。生死始而凡聖
0107b21: 分。悟此者。輪回息而凡聖同。是名真如實際。亦名佛
0107b22: 果菩提。梁皇首建齋壇。而渡越水陸群流者。即由此
0107b23: 法也。英公續弘齋教。而升濟幽冥多眾者。亦由此法
0107b24: 也。至若今晨齋主。追報罔極之恩。而施淨財。入于金
0107c01: 山。廣修無遮齋會者。豈外此法耶。外此法。無別心。外
0107c02: 此心。無別法。心法兩俱融。劬勞即報畢。所以教中道。
0107c03: 天人群生類。皆承此恩力。是也。雖然更有圓滿句子。
0107c04: 試倩天台木上座。為眾舉似。光揚勝會。卓拄杖一下云一聲
0107c05: 振動界三千。喚起親親登九蓮。功德無邊利無盡。現
0107c06: 存兼得衍椿年結座云。
0107c07: 晉代招提號澤心。古今信善共傾誠。齋修兩晝功尤
0107c08: 勝。財施千僧德豈輕。經轉圓音翻海口。燈分真照奪
0107c09: 星明。親恩報畢更何及。福集兒孫代代榮。
0107c10: 挂新鐘
0107c11: 玉樓已巳立。金鐘已巳成。今朝試舉。號令更新。萬靈仰慶。
0107c12: 眾苦酸停。若將耳聽終難解。眼處能聞始是親。諸仁
0107c13: 者。還會麼。乃擊一聲云一聲頓空三界夢。江山從此
0107c14: 播嘉聲乃擊三聲。
0107c15: 山僧四舍人起靈二十歲
0107c16: 江城夏五水天。清曉蟬聲噪綠楊。好箇轉身時節
0107c17: 子。金山試為指生方。故山僧四舍人。會麼。夭而不朽
0107c18: 歲何少。壽而不學歲何多。詩書舊業未消磨。有意重
0107c19: 來取甲來。合別別。雲山蒼蒼江月白。潭北湘南元不
0107c20: 隔。覿面當機覯得親。何用當來問彌勒遂撒土。
0107c21: 冷公提舉掩土
0107c22: 古德云。萬法摠心生。諸緣惟性曉。本無迷悟人。祇要
0107c23: 今日了。某人會麼。四大合成身。有身有生死。一性本
0107c24: 寂。無今亦無古。如水行地中。萬古自流注。如春回
0108a01: 物表。百花自紅紫。五十五年中。用是而興家。所以有
0108a02: 資有產而殷富。五十五年後。用是而傳家。所以有子
0108a03: 有孫而克嗣。秀挺金蘭。芳聯玉樹。是性無有形。能成
0108a04: 一切義。是義如了明。即出生死路。生死既不迷。名住
0108a05: 吉祥地。如是如是。千秋佳氣擁佳城。萬頃江光增福
0108a06: 聚。
0108a07: 范氏孺人掩土
0108a08: 真際不分男女相。迷情妄見有多般。百年未半棄榮
0108a09: 養。豈是真歸起世間。某人還達真際理地麼。深固幽
0108a10: 遠。綿歷塵劫。而不變不遷。徹靈通。廣納沙界。而不
0108a11: 中不外。春風淡淡山日明。菩提一路坦然平。春水溶
0108a12: 溶林月白。解脫一門無壅塞。如是而造入。即境即真。
0108a13: 如是而安居。全物全神。雖然祇如垂蔭兒孫底句。必
0108a14: 竟又作麼生。撒土云勝地不生凡草木。葉葉聯芳總
0108a15: 蘭玉。
0108a16: 祝氏孺人掩土
0108a17: 佛言。見身無實是佛見。了心如幻是佛了。了得是心
0108a18: 如幻。即契真常。見得是身無實。即了無常。迷之者。乃
0108a19: 有男女之殊。悟之者。曾無聖凡之別。故孺人祝氏。會
0108a20: 麼。是身安於堅強。故同諸地。是身便於潤澤。故同諸
0108a21: 水。是身宜科喝一喝而起。
0108a22: 潤都寺入塔
0108a23: 圓通門戶啟當年。春去秋來幾變遷。惟是一真曾不
0108a24: 變。黃金萬煆骨長堅。雖然。與其顯用於身前。豈若歸
0108b01: 藏松塢邊。江水橫流波印月。山容長潤玉生煙。何假
0108b02: 從他求塔樣。湘南潭北本如然。圓寂觀音庵開山。潤
0108b03: 公無澤都寺。到這裏。莫留連。快把跛驢加著鞭。翻身
0108b04: 更進毗盧顛。扶起韶陽孫獨秀。千秋彈壓老耽源。
0108b05: 圓副寺撒骨
0108b06: 圓副寺。筭箇自計。圓木自箴。總閑骨董。可與平沉。放
0108b07: 骨云無雲生嶺上。有月落波心。
0108b08: 顏居士掩土
0108b09: 世人多背道。觸事生煩惱。擾擾無寧時。何殊螘旋磨。
0108b10: 惟是顏大光。不逐眾顛倒。自幼持清齋。年高不退墮。
0108b11: 日日誦佛書。念念稱佛號。有子亦善傳。諸孫同所造。
0108b12: 譬如登寶山。到者俱得寶。西方路豈遙。今日已巳親到。
0108b13: 到後又如何。勝地無凡草。粲粲黃金花。九品千萬朵
0108b14: 撒土。
0108b15: 龍華會。月江庵主。掩土
0108b16: 龍華真界無邊畔。造入之者骨須換。滿公善友丰骨
0108b17: 殊。不待餘言能自判。如是如是。七十年來。從緣而入
0108b18: 道。自得鼻祖之化德。一十六年。誅茆而創業。足闡慈
0108b19: 氏之玄風。七子八孫同正受。十方如來共圓覺。所以
0108b20: 永嘉大師有云。一性圓通一切性。一法含一切法。
0108b21: 一月普現一切水。一切水月一月攝。諸佛法身入我
0108b22: 性我性還共如。
0108b23: 來合。別別。雲山蒼蒼江月白。潭北湘南元不隔。覿面
0108b24: 當機覯得親。何用當來問彌勒遂撒土。
0108c01: 冷公提舉掩土
0108c02: 古德云。萬法摠心生。諸緣惟性曉。本無迷悟人。祇要
0108c03: 今日了。某人會麼。四大合成身。有身有生死。一性本
0108c04: 寂。無今亦無古。如水行地中。萬古自流注。如春回
0108c05: 物表。百花自紅紫。五十五年中。用是而興家。所以有
0108c06: 資有產而殷富。五十五年後。用是而傳家。所以有子
0108c07: 有孫而克嗣。秀挺金蘭。芳聯玉樹。是性無有形。能成
0108c08: 一切義。是義如了明。即出生死路。生死既不迷。名住
0108c09: 吉祥地。如是如是千秋佳氣擁佳城。萬頃江光增福
0108c10: 聚。
0108c11: 范氏孺人掩土
0108c12: 真際不分男女相。迷情妄見有多般。百年未半棄榮
0108c13: 養。豈是歸真超世間。某人。還達真際理地麼。深固幽
0108c14: 遠。綿歷塵劫。而不變不遷。徹靈通。廣納沙界。而不
0108c15: 中不外。春風淡淡山日明。菩提一路坦然平。春水溶
0108c16: 溶林月白。解脫一門無壅塞。如是而造入。即境即真。
0108c17: 如是而安居。全物全神。雖然。祇如垂蔭兒孫底句。必
0108c18: 竟又作麼生。撒土云勝地不生凡草木。葉葉聯芳總
0108c19: 蘭玉。
0108c20: 祝氏孺人掩土
0108c21: 佛言。見身無實是佛見。了心如幻是佛了。了得是心
0108c22: 如幻。即契真常。見得是身無實。即了無常。迷之者。乃
0108c23: 有男女之殊。悟之者。曾無聖凡之別。故孺人祝氏。會
0108c24: 麼。是身安於堅強。故同諸地。是身便於潤澤。故同諸
0109a01: 水。是身宜於溫燠。故同諸火。是身利於動轉。故同諸
0109a02: 風。風性動故有靜。火性炎故有息。水性潤故有竭。地
0109a03: 性堅故有崩。地水火風。假合是身。既歸無常。圓明真
0109a04: 淨。微密妙心。信元不昧。湛然而不染。廓然而無際。寂
0109a05: 然而長照。卓然而長靈。用是而治內。故善興家之慈
0109a06: 教。用是而接外。故得備體之淑儀。若子若女若孫。雖
0109a07: 眾多。式撫式字式立。惟均一。鳲鳩配德豈足並。天麟
0109a08: 符瑞真可奇。與麼與麼。七十五年前。已巳與七賢聖女。
0109a09: 同證不生生之玄門。七十五年後。即與法華龍女。同
0109a10: 歸不死死之樂剎。不與麼不與麼。江山面面拱佳城。
0109a11: 永福兒孫振戶庭。
0109a12: 佛殿上梁文
0109a13: 山冠吳頭。直立擎天之一柱。江銜楚尾。平欺吞海之
0109a14: 群鯨。眷茲絕勝覺場。寔為吉祥福地。乃興金殿。希還
0109a15: 寶坊。敬惟。十方緇白諸大施主。富潤出前修。賢貴拍
0109a16: 先輩。能聚能捨。有作有成。各具插草大機。頓掃四劫
0109a17: 之懸讖。兼得拈花密旨。喜瞻一會之靈山。既全主而
0109a18: 全賓。尤美輪而美奐。宜陳善頌。用扛脩梁。
0109a19: 拋梁東。駕海紅輪轉妙峰。大地群俱照徹。森羅萬
0109a20: 象莫逃蹤。
0109a21: 拋梁西。廬阜分青到水湄。何假種蓮續芳事。川光照
0109a22: 戶郎花池。
0109a23: 拋梁南。勝友初參自此門。古往今來道何異。德雲現
0109a24: 住妙高山。
0109b01: 拋梁北。遙拱天庭瞻日角。經宣眾口香一爐。永祝皇
0109b02: 元贊皇覺。
0109b03: 拋梁上。日月星辰垂瑞象。周遮不有震凌虞。普請長
0109b04: 瞻玉毫相。
0109b05: 拋梁下。群類無依今有藉。既承恩力仰帡幪。盍各進
0109b06: 修隆法化。
0109b07: 伏願
0109b08: 上梁之後。棟宇彌堅。風月增勝。山門檀門並振。廣納
0109b09: 五湖四海之禪流。佛運國運同昌。永延萬歲千秋之
0109b10: 睿筭。
0109b11: 
0109b12: 金山即休了禪師拾遺集終
0109b13: 
0109b14: 
0109b15: 
0109b16: 日東及藏主。相親歲久。今卜東歸。出其自侍香至典
0109b17: 教後。錄得予之應答時機雜著。凡若干篇。目曰拾遺
0109b18: 集。徵題卷末。以將行。噫。世所珍者。金珠也。予言豈勝
0109b19: 之耶。倘識者見是。不以拾礫春池之謂而誚及。庶幾
0109b20: 得之矣。
0109b21: 皇元至正十年庚寅春。紫金山八十有二老人。
