0334a11: 
0334a12: 大方廣佛華嚴經海印道場十重行願常禮懺儀
0334a13: 卷第三十八
0334a14: 
0334a15: 唐　蘭山雲巖慈恩寺護法國師一行沙門慧覺依經錄
0334a16: 宋　蒼山載光寺沙門普瑞補註
0334a17: 明　欽忠義忠藎四川布政佛弟子木增訂正
0334a18: 雞山寂光寺沙門讀徹參閱
0334a19: 天台習教觀沙門正止治定
0334a20: 第三十八晌
0334a21: 次等覺位中攝德成因彌勒菩薩會
0334a22: 一切恭敬敬禮無盡三寶。
0334a23: 是諸眾等人各胡跪。嚴持香華。如法供養。願此供海
0334a24: 雲。滿十方界。百萬億寶幢。懸百萬億寶幡。垂百
0334b01: 萬億寶繒帶。然百萬億寶香爐。布百萬億寶鬘。持百
0334b02: 萬億寶扇。執百萬億寶拂。懸百萬億寶鈴網。微風吹
0334b03: 動出妙音聲。百萬億寶欄楯。周圍繞。百萬億寶多
0334b04: 羅樹。次第行列。百萬億妙寶。綺麗莊嚴。百萬億
0334b05: 寶樹。周垂蔭。百萬億寶樓閣。延袤綺飾。百萬億寶
0334b06: 門。垂布瓔珞。百萬億金鈴。出妙音聲。百萬億吉祥相
0334b07: 瓔珞。嚴淨垂下。以如是等諸供養具。常作供養。帝網
0334b08: 重重。諸佛菩薩賢聖海眾。受此供養雲。以為光明臺。
0334b09: 廣於無邊界無量無盡。願作佛事。
0334b10: 供養已巳。一切恭敬。
0334b11: 次奉施寶錯
0334b12: 寶珠自性廣大海七寶山等最殊勝
0334b13: 出興如斯供養雲諸佛等處我奉獻
0334b14: 唵薩末怛達遏怛囉得捺布銘遏薩摩囉悉
0334b15: 癹囉捺薩麻英吽
0334b16: 寶錯經云。有一總持名無量種。皆能成就具大功
0334b17: 能。總持曰。
0334b18: 唵悉麻囉悉麻囉眉麻捺悉葛囉麻曷令斡吽
0334b19: 次運心供養以二手金剛合掌置于頂上應誦此
0334b21: 引遏遏捺竿莎引訶
0334b22: 梵音讚佛
0334b23: 法身同空無礙無差別色形如影像
0334b24: 種種眾相現影像無方所如空無體性
0334c01: 智慧廣大人了達其平等能於諸佛身
0334c02: 安住智所行速入如來地普攝於法界
0334c03: 直言讚佛
0334c04: 雪山有藥王名為無盡根能生一切樹
0334c05: 根莖葉華實佛智亦如是如來種中生
0334c06: 既得菩提已巳復生菩薩行如人把乾草
0334c07: 置之於劫燒金剛猶洞然此無不燒理
0334c08: 三世劫與剎及其中眾生彼草容不燒
0334c09: 此佛無不知有風名散壞能壞於大千
0334c10: 若無別風止壞及無量界大智風亦爾
0334c11: 滅諸菩薩惑別有善巧風令住如來地
0334c12: 如有大經卷量等三千界在於一塵內
0334c13: 一切塵悉然有一聰慧人淨眼悉明見
0334c14: 破塵出經卷普饒益眾生佛智亦如是
0334c15: 在眾生心妄想之所纏不覺亦不知
0334c16: 諸佛大慈悲令其除妄想如是乃出現
0334c17: 饒益諸菩薩
0334c18: 南無大方廣佛華嚴經中華藏世界海十身無礙本
0334c19: 尊毗盧遮那佛
0334c20: 南無大慈大悲五百誓願五濁救苦釋迦牟尼佛
0334c21: 南無東方滿月世界十二上願五濁救苦藥師琉璃
0334c22: 光王佛
0334c23: 南無西方極樂世界四十八願五濁救苦阿彌陀佛
0334c24: 南無十方三世盡空界微塵剎土中大方廣佛華
0335a01: 嚴經圓滿教海
0335a02: 南無大方廣佛華嚴經中主於行願真理普賢菩薩
0335a03: 摩訶薩
0335a04: 南無大方廣佛華嚴經中主於信解證智文殊師利
0335a05: 菩薩摩訶薩
0335a06: 南無大慈大悲五濁救苦千手千眼觀世音菩薩摩
0335a07: 訶薩
0335a08: 南無大願弘深五濁救苦出無佛世安慰人心常住
0335a09: 琰魔羅界地藏王菩薩摩訶薩
0335a10: 南無十方三世盡空界微塵剎士中十信菩薩十
0335a11: 住菩薩十行菩薩十迴向菩薩十地菩薩等覺菩
0335a12: 薩法界剎海微塵數菩薩一切海眾
0335a13: 南無大方廣佛華嚴經末會中修證五相處五十五
0335a14: 聖者
0335a15: 南無大方廣佛華嚴經末會中圓器上根百城求法
0335a16: 一生之內菩薩行圓為末世頓門修證軌範善財
0335a17: 菩薩摩訶薩
0335a18: 南無十方三世盡空界微塵剎土中法身色身形
0335a19: 相舍利寶寺宇一切佛事又於法藏及講法處
0335a20: 菩薩賢聖一切海眾
0335a21: 南無大願摜甲求生淨土末濁夏國護持正法護法
0335a22: 國師
0335a23: 至心歸命禮大方廣佛華嚴經華藏世界海本尊毗
0335a24: 盧遮那佛
0335b01: 十方盡歸命滅罪增淨信願生華藏海
0335b02: 極樂淨土中
0335b03: 第三會攝德成因解脫法門
0335b04: 經云爾時善財童子至彼大功德尊願速還瞻覲。
0335b07: 願共諸眾生往生華藏海極樂淨土中
0335b10: 願共諸眾生往生華藏海極樂淨土中
0335b11: 南無南方海岸國大莊嚴園毗盧遮那莊嚴藏廣大
0335b12: 樓閣中得入三世一切境界內不忘念智莊嚴藏
0335b13: 解脫門彌勒菩薩摩訶薩
0335b14: 南無般若中生具甚深智見真實法為諸佛母善巧
0335b15: 智圓通達解脫普賢行滿作菩薩師因位究竟照
0335b16: 了本心文殊師利菩薩摩訶薩
0335b17: 南無圓器上根百城求法一生之內菩薩行圓為末
0335b18: 世頓門修證軌範善財菩薩摩訶薩
0335b19: 十方盡歸命滅罪增淨信願生華藏海
0335b20: 極樂淨土中
0335b21: 次六根罪懺悔
0335b22: 惟願帝網無盡佛法僧寶毗盧遮那如來。普賢文殊
0335b23: 海會聖眾。世出世神。慈悲本願。放大光明。炤於法會。
0335b24: 證盟護念。哀愍攝受。願我及一切眾生海。自從無始
0335c01: 直至今時。業海無盡。帝網重重。六根罪業。發露懺悔。
0335c02: 觀普賢行法經云。汝今應當於諸佛前。發露先罪。至
0335c03: 誠懺悔。於無量世眼根因緣。貪著諸色。以著色故。貪
0335c04: 愛諸塵。以愛塵故。受女人身。世世生處。惑著諸色。色
0335c05: 壞汝眼。為恩愛奴。故色使汝經歷三界。為此弊使盲
0335c06: 無所見。復作是言。我今所懺眼根重罪。障蔽穢濁。盲
0335c07: 無所見。願佛大慈哀愍覆護。普賢菩薩。乘大法船。普
0335c08: 度一切十方無量諸菩薩伴。惟願慈哀。聽我悔過眼
0335c09: 根不善惡業障法。發露懺悔。
0335c10: 普賢復言。汝於多劫耳根因緣。隨逐外聲。聞妙音時。
0335c11: 心生惑著。聞惡聲時。起百八種煩惱賊害。如此惡耳。
0335c12: 報得惡事。恒聞惡聲。生諸攀緣。顛倒聽故。多墮惡道
0335c13: 邊地邪見不聞法處。汝應自當說己巳過惡。懺悔諸罪。
0335c14: 我從多劫乃至今身。耳根因緣。聞聲惑著。如膠著草。
0335c15: 聞惡聲時。起煩惱毒。處處惑著。無暫停時。坐此竅聲。
0335c16: 勞我神識。墜墮三塗。今始覺知。向諸世尊。發露懺悔。
0335c17: 普賢菩薩。復更為說懺悔之法。汝於前世無量劫中。
0335c18: 以貪香故。分別諸識。處處貪著。墮落生死。汝今應當
0335c19: 觀大乘因。大乘因者。諸法實相。既懺悔已巳。而作是言。
0335c20: 我於先世無量劫時。貪香味觸。造作眾惡。以是因緣。
0335c21: 無量世來。恒受地獄餓鬼畜生邊地邪見諸不善身。
0335c22: 如此惡業。今日發露。歸向諸佛正法之王。說罪懺悔。
0335c23: 又汝當自說舌根所作不善惡業。此舌根者。動惡業
0335c24: 相。妄言綺語惡口兩舌。誹謗佛語。讚歎邪見。說無益
0336a01: 語。如是眾多諸雜惡業。搆壞亂。法說非法。如是眾
0336a02: 罪。今悉懺悔。此舌過患。無量無邊。諸惡業。從舌根
0336a03: 出。斷正法輪。從此舌起。如此惡舌斷功德種。於非義
0336a04: 中。多端強說。讚歎邪見。如火益薪。猶如猛火。傷害眾
0336a05: 生。如飲毒者。無瘡疣死。如此罪報惡邪不善。當墮惡
0336a06: 道。百劫千劫。以妄語故。墮大地獄。我今歸向南無諸
0336a07: 佛。發露黑惡。誠心懺悔。
0336a08: 又汝今應當身心懺悔。身者殺盜淫。心者念諸不善。
0336a09: 造十惡業。及五無間。猶如猿猴。亦如黐膠。處處貪著。
0336a10: 至一切六情根中。此六根業。枝條華葉。悉滿三界
0336a11: 二十五有一切生處。亦能增長無明老死十二苦事。
0336a12: 八邪八難。無不經歷。我今應當懺悔如是惡不善業。
0336a13: 十方諸佛。說懺悔法。菩薩所行。不斷結使。不住使海。
0336a14: 觀心無心。從顛倒想起。如此想心從妄想起。如空中
0336a15: 風無依止處。如是法相。不生不沒。何者是罪。何者是
0336a16: 福。我心自空。罪福無主。一切諸法皆亦如是。無住無
0336a17: 壞。如是懺悔。觀心無心法。不住法中。諸法解脫。滅諦
0336a18: 寂靜。如是想者。名大懺悔。
0336a19: 一切業障海皆從妄想生若欲懺悔者
0336a20: 端坐念實相眾罪如霜露慧日能消除
0336a21: 是故應至心勤懺六根罪
0336a22: 又古德頌云。
0336a23: 障蔽普眼功德者皆由無始眼界故
0336a24: 以於色處起憎愛今三寶處誠懺悔
0336b01: 不聞如來正法者皆由無始耳界故
0336b02: 以於音聲而迷執今三寶處誠懺悔
0336b03: 不熏戒定慧香者皆由無始鼻界故
0336b04: 以於諸香而執著今三寶處誠懺悔
0336b05: 不能流傳正法者皆由無始舌界故
0336b06: 以愛樂嘗諸惡味今三寶處誠懺悔
0336b07: 不證法身功德者皆由無始身界故
0336b08: 以造種種諸罪今三寶處誠懺悔
0336b09: 不了正見心眼者皆由無始意界故
0336b10: 以起貪嗔邪見罪今三寶處誠懺悔
0336b11: 次懺悔滅罪印
0336b12: 唵薩栗末二合巴引巴眉悉普怛曷捺末日羅也莎
0336b13: 曷應誦三
0336b14: 百劫積集罪一念悉盪除如火焚枯草
0336b15: 滅盡無有餘
0336b16: 我昔所造諸惡業皆由無始貪瞋癡
0336b17: 從身語意之所生一切我今皆懺悔
0336b18: 懺悔已巳。至心歸命禮本尊毗盧遮那佛。
0336b19: ○白眾等聽說經中無常偈
0336b20: 若人不觀心常受行欲樂長夜久時睡
0336b21: 苦惱不曾減癡故樂受樂不覺知苦惱
0336b22: 後得衰惱時乃知得何果欲初似賢善
0336b23: 不覺甚為惡此為地獄使專行不饒益
0336b24: 盲者信此欲智眼者則離如險岸相似
0336c01: 如是墮地獄謹慎第一友常能作利益
0336c02: 放逸第一怨故應近善友欲一切身
0336c03: 如第一嚴毒惡道第一道所謂放逸是
0336c04: 
0336c05: 大方廣佛華嚴經海印道場十重行願常禮懺儀
0336c06: 卷第三十八
