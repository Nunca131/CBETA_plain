0658b01: 天界覺浪盛禪師全錄卷之十二
0658b02: 
0658b03: 門人　大機　大忍　大寧　大別　較
0658b04: 頌古
0658b05: 文佛。
0658b06: 指地指天成賣小觀星說悟更無慚平生伎倆至窮
0658b07: 處冷把花枝對眾看。
0658b08: 達磨。
0658b09: 冒命西來已負機那堪梁殿失便宜此時不肯空歸
0658b10: 去雪裏拗他半臂兒。
0658b11: 六祖。
0658b12: 應無所住而生心去去黃梅受苦辛畢竟一塵無著
0658b13: 處卻將衣法付何人。
0658b14: 馬祖。
0658b15: 牛不打兮徒坐佛磨磚成鏡果神明照開心地無門
0658b16: 路的的從他腳下行。
0658b17: 石頭。
0658b18: 南岳高登書不達天生強項不堪親翻然更作參同
0658b19: 契別置青原斧斤。
0658b20: 溈山。
0658b21: 大雄言下偷心死踢倒瓶兒贏了山驀地忽成頭角
0658b22: 去故園風月更間關。
0658b23: 臨濟。
0658b24: 三頓蒿枝赤肉招老婆徹困不相饒惜乎舌上通些
0658b25: 子脅下還拳恨怎消。
0658b26: 洞山。
0658b27: 臨行乞得巖良久睹影方知不是渠卻自無中能唱
0658b28: 出一門偏正孰分疏。
0658b29: 雲門。
0658b30: 拼命挨傷睦老鋒如王氣宇絕中通再來象骨呈機
0658c01: 變北斗藏身趣更濃。
0658c02: 法眼。
0658c03: 地藏門前百雜碎大千沙界太森森唯心唯識天機
0658c04: 泄誰解鴛鴦見密鍼。
0658c05: 六祖行狀十頌。
0658c06: 放下柴擔試一聽曩生習氣忽通明謝他布施堪供
0658c07: 母轍向東山驀直行。
0658c08: 佛性何嘗有北南獦獠根器已巳非凡著渠糟廠深安
0658c09: 置贏得黃梅冷眼看。
0658c10: 菩提無樹鏡非臺以己巳妨人太賣乖最好皮鞋都擦
0658c11: 了聽他豆自爆寒灰。
0658c12: 米熟也未欠篩在碓頭三下真可怪何期半夜入袈
0658c13: 圍付了衣囊吾自載。
0658c14: 大庾嶺頭提不起就中何幸茲消息翻言不為衣缽
0658c15: 來授首與人求活計。
0658c16: 善惡不思何面目老盧開口齒先寒饒他直下便明
0658c17: 去未必能超百尺竿。
0658c18: 汝若返照密在汝如人飲水自家知會須撲破秦時
0658c19: 鏡解使泥牛顛倒騎。
0658c20: 不是風旛動自心無端插觜強錐鍼一朝瞥爾知羞
0658c21: 澀始信真鋀不博金。
0658c22: 獵衣卸下便登壇灼灼婆心示肺肝生得克家原嶽
0658c23: 子兩峰爽出一溪寒。
0658c24: 歸根亦復來無口大庾嶺上網張取曹溪末後句深
0658c25: 深特地浪花為一吼。
0658c26: 五家宗旨頌。
0658c27: 溈仰宗寒灰筴出井中儂柴頭吹起還源焰兩箇蟭
0658c28: 蟟吞大蟲。
0658c29: 臨濟宗痛棒痕痕絕路通赤肉團頭心膽裂冤冤相
0658c30: 報立家風。
0659a01: 曹洞宗渠我相參迥不同透去可中無變易玄關金
0659a02: 鎖密重重。
0659a03: 雲門宗腳跟拶斷始英雄翻身擲出秦時鑽驚倒南
0659a04: 山鱉鼻翁。
0659a05: 法眼宗豎起指頭奪別同直下頓明心地印一簾捲
0659a06: 落兩機鋒。
0659a07: 溈仰三生六種。
0659a08: 寶鏡三生靈焰發超超圓相六名通沙彌續得主中
0659a09: 主玅用縱橫展至宗。
0659a10: 臨濟三玄四喝。
0659a11: 棒頭突出喝中玄句句金剛作用全探艸輒成獅子
0659a12: 踞許誰擬議迅雷前。
0659a13: 曹洞四墮四禁。
0659a14: 秪這是誰能變易類隨何處不稱尊為憐顛倒成緇
0659a15: 素墮禁深深解脫門。
0659a16: 雲門三句一鏃。
0659a17: 捉住推開生殺急拈來便用太狼心等閒三句收天
0659a18: 下一鏃輕輕喪古今。
0659a19: 法眼一滴六相。
0659a20: 信手纔沾一滴水儼然六相此交參本來成現風光
0659a21: 好誰把牛頭尾上安。
0659a22: 師因挺瞳石遠諸子請問從上源流及五家宗旨
0659a23: 門庭事師乃拈前隱夢筆時所作七十頌示之挺
0659a24: 等拜受謹錄出以公同參足見我師久默斯要如
0659a25: 此學人大瞳錄。
0659a26: 洞山五位正偏頌。
0659a27: 正中偏大會孟津盟誓言受命觀商誅厥罪同心同
0659a28: 德敢違天。
0659a29: 偏中正一戎衣而天下定乃反舊章復釋封大賚庶
0659a30: 邦安萬姓。
0659b01: 正中來武王即位祀燔柴追親及遠崇明德成命尊
0659b02: 周休震哉。
0659b03: 偏中至訪於箕子咨收敘重推洪範九疇言皇極之
0659b04: 敷帝訓是。
0659b05: 兼中到文武聖明已巳大告垂拱端然四海清熙熙天
0659b06: 下知誰造。
0659b07: 曹山五位君臣頌。
0659b08: 正位君穆穆緝熙已巳自申克配上天終弗易嗚呼不
0659b09: 顯德之純。
0659b10: 偏為臣西伯從來有至勳開國承家膺錫命獨能翼
0659b11: 翼致其身。
0659b12: 君視臣忍使如傷赤子均枯骨沾思禽獸若廓然胞
0659b13: 與一成仁。
0659b14: 臣奉君盡瘁鞠躬服事殷三分天下有其二聖明咫
0659b15: 尺敬尤勤。
0659b16: 君臣合天命人心一周匝文王至德誠自然武王周
0659b17: 公孝其達。
0659b18: 石霜五位王子頌。
0659b19: 誕王子天生虞舜正斯紀濬哲文明足有臨大孝終
0659b20: 身慕弗止。
0659b21: 朝王子完廩浚井何憂喜蒸蒸又以不格姦瞽瞍豫
0659b22: 哉天下底。
0659b23: 末王子麋鹿山中偕樂只耕稼陶漁自若焉明明揚
0659b24: 側有鰥氏。
0659b25: 化王子玄德升聞師錫亹詢事考言續可嗣受終文
0659b26: 祖於茲始。
0659b27: 內王子重華協帝至尊矣恭己巳無為自太平韶樂雍
0659b28: 容盡美矣。
0659b29: 臨濟四賓主頌。
0659b30: 賓中賓子路停車試問津沮溺自耰渾不輟途窮況
0659c01: 復厄於陳。
0659c02: 賓中主制作自是天王事知我罪我惟春秋萬世亂
0659c03: 臣賊子懼。
0659c04: 主中賓斯文未喪漫沉吟天將夫子為木鐸獨使周
0659c05: 流作正音。
0659c06: 主中主杏壇設教尊尼父王振金聲集大成百王千
0659c07: 聖齊師魯。
0659c08: 四賓主一自從心不踰矩大哉博學無成名吾執射
0659c09: 乎吾執御。
0659c10: 臨濟人境四料揀頌。
0659c11: 奪人不奪境世危不足整誅彼一亂魁天下自安枕
0659c12: 奪境不奪人舊邦維命新有王能大賚萬國自來賓
0659c13: 人境兩俱奪正令一時發列爵更封疆天下靡侵越
0659c14: 人境俱不奪世治無征伐端拱自平章朝野忘休烈
0659c15: 人境四料揀切忌刻死版當機覿面提好生透心眼。
0659c16: 師坐夢筆倚杖室時潘雪生大嗣偕諸儒者請問
0659c17: 禪門以性命為歸趣何諸祖以正偏君臣王子主
0659c18: 賓人境立為宗旨豈出世間法亦合於處世間法
0659c19: 乎師曰此皆托世法有貴賤尊卑內外親疏正依
0659c20: 之道為喻使人易於因名思義以法求心不使邪
0659c21: 外僭越失宗亂統參究之久自當悟入玄旨迥超
0659c22: 名言也遂以武王頌正偏文王頌君臣大舜頌王
0659c23: 子仲尼頌主賓以周頌人境此亦借事明宗隨機
0659c24: 設化幸勿以無泥牛木馬為太異也潘生等大喜
0659c25: 曰吾師以四大聖頌此四宗旨讀其題者當於世
0659c26: 出世法思過半矣乃拜而識之瞳錄。
0659c27: 洞山正偏五位頌。
0659c28: 正中偏木人揮掌拍蒼天虛空墮地毘嵐起吹落舍
0659c29: 那眉半邊。
0659c30: 偏中正消磨大地渾如鏡單單照見瞎王婆手把無
0660a01: 星屈曲秤。
0660a02: 正中來夜半誤穿沒底鞋踏著茄子呱聲叫驚得蝦
0660a03: 蟆輒活埋。
0660a04: 偏中至八十翁翁報毬氣可憐費盡老無明白眼看
0660a05: 他兒仔戲。
0660a06: 兼中到一條拄杖床前靠忽然狂狗來探頭不覺笑
0660a07: 曰可知道。
0660a08: 其一以類墮披毛戴角頌正偏五位。
0660a09: 正中偏折角泥牛露地眠覿面牧童尋不得卻隨芳
0660a10: 艸過晴川。
0660a11: 偏中正忽爾一吽山水靜正擬回頭把索穿寥寥復
0660a12: 失渠蹤影。
0660a13: 正中來夜深亦自出林隈踏踏不知何處去長安一
0660a14: 逕絕塵埃。
0660a15: 偏中至狹路相逢曾不避信手牽來勿用鞭聲聲邃
0660a16: 向前村吹。
0660a17: 兼中到人牛各適忘幽躁月落潭空天色沉家家密
0660a18: 邇休相報。
0660a19: 其二以隨墮不斷聲色頌正偏五位。
0660a20: 正中偏獨倚欄杆淚潛然無限傷心難卻寄花啼鳥
0660a21: 笑又經年。
0660a22: 偏中正斂歛衽簾前喜定定夜來親夢夫婿歸精繡鏡
0660a23: 囊謝神聖。
0660a24: 正中來特地八門忽見猜自是別離情思久相逢猶
0660a25: 怯夢時回。
0660a26: 偏中至魚鴈音書重展視肝腸片片可憐人面目分
0660a27: 明渾不是。
0660a28: 兼中到琴瑟不調元自好閨閣風流人莫知春花狼
0660a29: 藉長安道。
0660a30: 其三以尊貴墮禮絕百僚頌正偏五位。
0660b01: 正中偏纔出頭來便指天目顧四方行七步十分尊
0660b02: 特向誰憐。
0660b03: 偏中正英英意氣能傳令四門遊罷獨傷心半夜踰
0660b04: 城求究竟。
0660b05: 正中來冷冷雪嶺勿疑猜驀地抬眸星獨朗不禁這
0660b06: 點叫奇哉。
0660b07: 偏中至落艸為他尋便利四十九年舌斷根拍盲拽
0660b08: 轉娘生鼻。
0660b09: 兼中到滿口於茲難自道試把花枝對眾看飲光一
0660b10: 瞥隨傾倒。
0660b11: 世尊初生指天指地龍湖。
0660b12: 纔子出頭來便恁逞奇特要省力為人卻自不省力。
0660b13: 世尊雪山觀星悟道。
0660b14: 六載雪壓眉一夜星破眼何似我聞貓地一聲喊。
0660b15: 世尊陞座文殊白椎。
0660b16: 是誰迫上堂是誰迫下座不知我迫人不知人迫我。
0660b17: 世尊拈花迦葉微笑。
0660b18: 我拈如意子亦嘗全提此不遇這般人自起還自止。
0660b19: 文殊罔明女子出定。
0660b20: 誰謂物理齊種麻還得粟莊周為蝴蝶蘧蘧夢初足。
0660b21: 迦葉阿難倒卻剎竿。
0660b22: 身外無長物片衲如懸絲呼來還自諾推倒復何疑。
0660b23: 達磨面壁。
0660b24: 西也壁東也壁來也壁去也壁梁王壁也神光壁。
0660b25: 二祖安心。
0660b26: 覓心不可得又得甚麼髓雖非關我事也要我相許。
0660b27: 馬祖日面。
0660b28: 兩眼星飛四蹄電閃閃殺天下不見血濺。
0660b29: 百丈野鴨。
0660b30: 出門是艸何處尋討信手拈來恰好恰好。
0660c01: 洞山睹影。
0660c02: 邈之不真悟來太切平步丹霄拈弄日月。
0660c03: 雲門損足。
0660c04: 引上懸崖一手推倒特地翻身如獅子吼。
0660c05: 德山托缽。
0660c06: 翻卻面皮下這毒手末後全提自揚家醜。
0660c07: 趙州勘婆子。
0660c08: 明知山有虎偏向虎山行捨命陪君子以表此生平。
0660c09: 玄沙諦當。
0660c10: 劍客既呈劍詩人復獻詩欲開千古眼更剔兩莖眉。
0660c11: 香嚴樹枝。
0660c12: 口咬樹枝不敢相欺分明道了你知不知。
0660c13: 婆子拋兒。
0660c14: 秪這不消大地水漲浸殺法身全無伎倆。
0660c15: 大隨覆鞋。
0660c16: 脫鞋覆龜鬼見鍾馗計較不成皮骨如縻。
0660c17: 一歸何處。
0660c18: 絕好這一拶拶拶百雜碎虛空喟然曰未有是處在。
0660c19: 經首。
0660c20: 以字不成八不是春風拂檻花猶睡王孫何去未歸
0660c21: 來芳艸凄凄愁滿地。
0660c22: 黃龍三關。
0660c23: 我手何似佛手特地出乖弄醜早已巳勘破禿奴快須
0660c24: 合取狗口。
0660c25: 我腳何似驢腳扁頭無異木杓逢人撒屎撒沙便好
0660c26: 大棒打卻。
0660c27: 人人有箇生緣從來活計失錢只得唱這囉哩到處
0660c28: 討些盤纏。
0660c29: 趙州四佛。
0660c30: 金佛不度爐擲刀廣額屠自稱千佛數不覺面糊塗。
0661a01: 木佛不度火丹霞卻脫灑賺殺住菴僧一任眉鬚墮。
0661a02: 泥佛不度水青原垂足指可惜住山人無風波浪起。
0661a03: 真佛屋裏坐南陽招箭垛塔樣描紛紛千古成滯貨。
0661a04: 雲門三句。
0661a05: 函蓋乾坤句臺山驀直去趙州也恁麼勘破何容易。
0661a06: 截斷眾流句猛虎當路踞大家看首座獨得黃檗住。
0661a07: 隨波逐浪句如藤還倚樹千里賣布單一笑歸何處。
0661a08: 圓通作。
0661a09: 悉達纔生好勝橫行如今老大天崩不爭。
0661a10: 世尊陞座生意易做不遇知音卻成滯貨。
0661a11: 趙州布衫駁駁斑斑皮穿骨露也勝金襴。
0661a12: 五臺問路有故無故喫盡鹹酸不知鹽醋。
0661a13: 洞山邈真佛面剝金下手不得忽然失心。
0661a14: 玄沙指回瞋作喜笑倒達摩平起堆起。
0661a15: 曹山不異即秖這是慣發酒顛全無諱忌。
0661a16: 圓通貓頭太煞崎嶢死口纔開天下魂消。
0661a17: 洞山邈師真。
0661a18: 洋銅熱銕家常食今特拈來供十方莫怪知恩人少
0661a19: 有秖今渠我滾如湯。
0661a20: 德山不荅話。
0661a21: 死人平地已巳無數把火齊驅作夜行險絕還教吹滅
0661a22: 去新羅日午打三更。
0661a23: 臨濟思蒿枝。
0661a24: 生平別有一深心撫景觀時自不禁慷慨悲歌如識
0661a25: 得何勞琴劍寄知音。
0661a26: 興化擯維那。
0661a27: 誰云虎不食其子爭奈恩冤業在中舂打爛泥誇好
0661a28: 手忍心雌伏見飛雄。
0661a29: 再參獨眼龍。
0661a30: 誰知矮子善觀場度刃衝流異類行沒尾大蟲牙爪
0661b01: 怪倒屙惱亂好人腸。
0661b02: 洞山初喫棒。
0661b03: 再三問處涉鉤錐棒下驚來石火遲飯袋忽然開口
0661b04: 笑幾多平地受人欺。
0661b05: 僧問巴陵如何是道陵云明眼人落井。
0661b06: 爭雄弓馬最危微背手能拈囓鏃機自笑老來忘意
0661b07: 氣看他雲鳥自閒飛。
0661b08: 僧問巴陵如何是吹毛劍陵云珊瑚枝上撐著
0661b09: 月。
0661b10: 驀劄相逢各展眉此心千古孰能欺可憐一句全生
0661b11: 殺劍挂徐君墓上枝。
0661b12: 僧問巴陵如何是提婆宗陵云銀碗裏盛雪。
0661b13: 吾宗無語若為人東土西天負墮深明月蘆花閒索
0661b14: 索臨風何處覓秋砧。
0661b15: 僧問那吒太子析骨析肉還父母然後現本身
0661b16: 為父母說法如何是那吒本身師撫掌三下又
0661b17: 云天花吹不盡處處鳥銜飛。
0661b18: 不假胞胎未是親曹山一笑起風塵夜來玉笛從何
0661b19: 發惱亂深閨夢裏人。
0661b20: 中天竺雲屋珂禪師以宋鼎遷即謝事金山默
0661b21: 菴言於伯顏請珂公住靈隱親持疏叩其門珂
0661b22: 抽關露半面曰汝是誰默菴曰和上故人某甲
0661b23: 也珂落關曰我不識你後斷江恩公贊曰雲屋
0661b24: 今支四十年高風凜凜尚依然徒令丞相拜床
0661b25: 下不肯為渠來冷泉師別珂公落關語曰我已巳
0661b26: 識你也。
0661b27: 雲屋曾將宋紀年落關一語自危然故人多已巳不相
0661b28: 識更有何顏對冷泉。
0661b29: 僧問南泉師歸丈室將何指示泉云昨夜三更
0661b30: 失卻牛天明起來失卻火師云恁麼則住持不
0661c01: 易雖然須是南泉始得。
0661c02: 野老忘機事事閒柴門雖設未嘗關偶然拾得無鬚
0661c03: 鎖依舊拋他途路間。
0661c04: 舉禾山普參黃龍南問阿難問迦葉金襴袈裟
0661c05: 之外別傳箇甚麼迦葉呼阿難難應諾迦葉云
0661c06: 倒卻門前剎竿著意旨如何南云上人出蜀曾
0661c07: 到玉泉否云曾到南云曾掛搭否曰一夕便發
0661c08: 南云智者道場關將軍打供與結緣幾時普座
0661c09: 主良久理前問南公免首主趨出大驚云兩川
0661c10: 義虎不消此老一唾師云大小黃龍一生弄佛
0661c11: 手驢腳特地被遮座主捉敗。
0661c12: 舉世皆聞蜀道難誰知平地有牢關假雞任叫休瞞
0661c13: 我一唾千門萬戶閒。
0661c14: 舉太陽托浮山接投子公案師云浮山的不是
0661c15: 欺心漢又誰知接得投子青滅太陽正法眼藏
0661c16: 勝於平侍者鑿出塔中頂骨雖然如今天下能
0661c17: 有幾人不於三叉乂路口喪身失命者乎。
0661c18: 虎口翻身也是奇青鷹夢裏已巳驚飛大陽頂履今何
0661c19: 在謾向胡僧問故衣。
0661c20: 舉南院示啐啄同時至僧再來舉似風穴云遮
0661c21: 漢會也師云南院棒頭已巳折此僧擔板過高就
0661c22: 中燈影裏行風穴太煞逗湊若是杖人當別有
0661c23: 處分。
0661c24: 啐啄同時用卻奇移星換斗許誰知騎牛海上穿衫
0661c25: 子十字街頭放鷂兒。
0661c26: 舉興化到大覺至言下薦得臨濟於黃蘗喫棒
0661c27: 的道理師云興化的是個亡賴賊以一條杖子
0661c28: 撥出三聖大覺與他作箇對頭無端要討痛棒
0661c29: 喫才好公然燒炷香。
0661c30: 豪傑無王亦自興難兄難弟作宗盟當時法眼誰能
0662a01: 滅磨出吹毛決不平。
0662a02: 舉西院因天平漪下四錯至漪住後自云發足
0662a03: 行腳時早是錯了師云西院寸鐵殺人不容喘
0662a04: 息共汝商量兩錯別有鉤錐天平跌後思痛開
0662a05: 眼說夢爭奈知恩者少負恩者多。
0662a06: 天下干戈共戰爭朝秦暮楚盡求名不知真命將何
0662a07: 屬那識真人有主盟。
0662a08: 舉佛印元入室次蘇子瞻適至印云此處無內
0662a09: 翰座子蘇云借和尚四大作禪床印云我有一
0662a10: 問道得即坐道不得解下玉帶蘇云便請印云
0662a11: 四大本空五蘊非有內翰向何處坐蘇無語印
0662a12: 即命侍者解下玉帶以鎮山門。代蘇荅云若
0662a13: 恁麼則被某坐斷也又云遮箇破禪床我不坐。
0662a14: 佛印禪床信手推七花八裂墮塵埃如今多少往來
0662a15: 客丈室門前滑似苔。
0662a16: 舉玉泉皓因蘇子瞻過訪泉問官人高姓曰姓
0662a17: 秤泉曰甚麼秤曰稱天下衲僧秤泉喝一聲云
0662a18: 重多少蘇無語。代蘇撫掌云果然是個野干
0662a19: 鳴又云草賊大敗。
0662a20: 偶因撥動玉泉喝稱得果然野干鳴千古禪流高著
0662a21: 眼莫教錯認定盤星。
0662a22: 國一禪師初登徑山頂上於龍湫邊宴坐五百
0662a23: 龍神不安因讓其窟宅湧為寺基且道國一宴
0662a24: 坐何得令龍神不安而徙其宅龍代云密移一
0662a25: 步看天機。
0662a26: 若不同床睡焉知被底穿遮些消息子不與外人傳。
0662a27: 巾子山人參國一求薙度往京救佛法之難國
0662a28: 一試其神通彼因大喝一聲將坐後大石震為
0662a29: 三斷如今滿天下許多吠聲之徒還有能一喝
0662a30: 使彼髑髏粉碎者麼。代云婆心徹困為阿誰。
0662b01: 不聞遮老馬踏殺天下人饒是白拈賊無處著渾身。
0662b02: 妙喜室中不許人下喝下一喝者罰十金了明
0662b03: 長老先將庫司銀十兩放方丈几上大喝一聲
0662b04: 而出且道下遮一喝堪作甚麼事。代云禍不
0662b05: 入慎家之門。
0662b06: 養子不及父家門一世衰須知今日事古佛莫安排。
0662b07: 昧劣莫過於毛禽如何徑山大殿鴉叫得甚則
0662b08: 大殿有人做供觀音殿鴉叫得甚則觀音殿有
0662b09: 人做供。代云何我到山不聞此事。
0662b10: 鬼窟作活計添得鴉臭氣八十翁登場豈比小兒戲。
0662b11: 杖人前日上堂云迷中有悟悟中有迷迷中有
0662b12: 迷悟中有悟此四句中各有意旨一一道來看
0662b13: 代云不許夜行設明須到。
0662b14: 不辭向汝道恐瞎天下眼透過向上機自不遭人點。
0662b15: 妙喜嘗以竹篦子驗人杖人以如意子驗人喚
0662b16: 作如意子則觸不喚作如意子則背不得有語
0662b17: 不得無語且作麼生得個出身活路。代云要
0662b18: 識真金火裡看。
0662b19: 當機覿面提關捩如何轉奮迅獅子兒須防此中險
0662b20: 此徑山時師垂問復自代自頌。
0662b21: 破籃莖草頌有序癸巳孟冬書付竹關。
0662b22: 文殊與善財採藥殊曰是藥者採將來財曰盡大地
0662b23: 無有是藥者殊曰不是藥者採將來財曰盡天地無
0662b24: 有不是藥者殊信手拈起一莖草曰只此能殺人能
0662b25: 活人杖人曰從上手眼自別一挨一拶直要控人於
0662b26: 生死得箇入處又要控人於性命上得箇出處門裏
0662b27: 出得身身裏出得門然後自能作主破格為人一切
0662b28: 聖凡只是不知出入之機故於變異不得自在也故
0662b29: 吾宗獨貴知有惟知有者始解入作如藥山與雲巖
0662b30: 伐木次巖問腰間響底是甚麼山拔刀作砍勢巖悚
0662c01: 然此藏鋒出入殺活無痕大用全提佛祖難搆也僧
0662c02: 問洞山和尚于雲巖處有何所得洞曰無所得我不
0662c03: 重先師道德只重先師不為我說破又問先師還知
0662c04: 有也無洞曰若知有爭肯恁麼道不知有爭解恁麼
0662c05: 道只此便是金鎖玄關全無肯路人能於此如生冤
0662c06: 家相似疑憤不已巳傷盡偷心自有出身機用如寶之
0662c07: 明暗形影嬰兒之哆和去住莖草之味味五金剛杵
0662c08: 之殺活諸見重離之回互交參此大似死法而存活
0662c09: 機使此法式不毀有足揀別真偽也如水火是名濕
0662c10: 熱是實而實用之神化豈名言所可執或又藥物之
0662c11: 辨性味其殺人活人原在人而不在藥出入之機各
0662c12: 有親切溈山入於撥火德山入於吹燈臨濟入於喫
0662c13: 棒洞山入於睹影雲門入於損足法眼入於豎指若
0662c14: 是其入即是其出又何妨於妙盡淆訛乎故予於綱
0662c15: 宗有明暗句入出句雜毒句百怨句殺活句向上句
0662c16: 與之拔屑抽釘敲骨打髓擊碎悟門別行一路始能
0662c17: 呵佛罵祖異類縱橫然此控人之機不先使之傷心
0662c18: 痛憤何能絕後重甦此師子教兒迷子法從緣薦得
0662c19: 始相應也予今年倚杖天界無可智公從生死危難
0662c20: 中來皈命于予受大法戒乃掩關高座深求少林服
0662c21: 毒得髓之宗披吾參同燈熱之旨喜其能隱忍堅利
0662c22: 真足大吾好山之脈予時歸博山武夷掃二先師之
0662c23: 塔特潛為別予因囑之曰聖人無夢不能神大海無
0662c24: 波不生寶使聖凡無怨艾之毒則皆無出身之機也
0662c25: 子當以大法自命痛此懸絲寧不自憤乎智曰不肖
0662c26: 何人且在鬼門關上賣破藍耳予笑曰此非吾家毒
0662c27: 草能出入乎正好打殺死蛇吞活龍以大闡提行無
0662c28: 間行作常不輕起吾三墮之密不負此一驀劄乎因
0662c29: 更為破藍莖草頌以識之頌曰秖這一莖太綽約神
0662c30: 農曾未親嘗著大地迷茫無處尋文殊拈出露鋒鍔
0663a01: 殺活爭如老藥翁雲巖驀劄眉毛矍楊廣山頭翻異
0663a02: 苗無底藍兒盛諾諾鬼門關裏賣危疑五逆撩之驚
0663a03: 雀啄探竿影毒常不輕後園驢喫三禪樂緊箍咒發
0663a04: 曹酒顛佛祖魂消魔膽落醉向夢中勸石人切忌醒
0663a05: 來空索摸。
