0577a01: 元潔瑩禪師語錄卷第六
0577a02: 嗣法門人智祥編
0577a03: 示眾
0577a04: 結制示眾常規十五開爐新豈廿一結制只道換古
0577a05: 移今依舊眼橫鼻直如何是不變不移的事拈卻門
0577a06: 前大案山。
0577a07: 除夕示眾拈起拂子說兩句話你便作佛法商量不
0577a08: 拈起拂子說兩句話你便作世諦流布總不如合取
0577a09: 者兩片皮免得共相累及道了以手摑口曰猶自口
0577a10: 喃喃。
0577a11: 中秋示眾人間八月中秋天上一輪皎潔彌勒布袋
0577a12: 解開百億山河漏泄文殊普賢不敢抬眸明眼衲僧
0577a13: 一生受屈豎拂子曰者箇也是第二月且那箇是第
0577a14: 一月放下拂子曰擲卻郤夜合山大家齊證入遂喝一
0577a15: 喝僧問中秋明月即不問逆流橋下事如何師曰通
0577a16: 霄寂寂曰秪如缽盂峰頂浪滔天又作麼生師曰非
0577a17: 汝境界。
0577a18: 示眾今朝剛一七那事瞥不瞥抵暮不知歸回頭日
0577a19: 又出驀拈拄杖曰看看復曰可惜許。
0577a20: 示眾碧眼胡十萬里來山遙水遠黃面漢三千年去
0577a21: 地老天荒祖父田園皎如白晝迦葉剎竿凜若秋霜
0577a22: 眼裏有筋底一撥便轉獅兒哮吼吒沙皮下無血的
0577a23: 三搭不回一任伶俜辛苦山僧七八年來住此新豐
0577a24: 晏眠早起只恁麼過時其餘是什麼碗脫丘。
0577a25: 雲隱老宿七旬請示眾年躋七十攪海龜毛長百尺
0577a26: 境入從心擎空兔角闊千尋直得日篩麗水之金雨
0577a27: 洗南山之碧山僧縱有千手萬眼也不能另布一籌
0577a28: 以增其算只好引趙州老人作箇證明遂高聲曰喫
0577a29: 茶去。
0577a30: 雪日示眾漫天漫地紛紛雪滿耳滿眼尋不得可憐
0577b01: 長連床上人剔起眉毛無處說既是滿耳滿眼因甚
0577b02: 無處說不見道纔有一絲頭便有一絲頭喝一喝。
0577b03: 示眾惺惺寂寂是無記寂寂非寂寂惺惺是亂想惺
0577b04: 惺非大小永嘉好一片寂照雙流綿密工夫只在是
0577b05: 非窠臼裏要且出身不得爭似新豐一箇個如龍似
0577b06: 虎任運騰騰汲水搬柴騰騰任運堂外三昧堂內不
0577b07: 知堂內三昧堂外不知大眾三昧山僧不知山僧三
0577b08: 昧拄杖子不知拄杖子三昧乃至窮有性盡眾生界
0577b09: 不知既彼彼不相知秪今眼眼相覷底又作麼生寒
0577b10: 山逢拾得撫掌笑欣欣。
0577b11: 示眾清泉白石山中有市中有兔角龜毛地下無天
0577b12: 上無可惜道人行樂處趙州東壁挂葫蘆試問諸人
0577b13: 葫蘆裏盛底是箇什麼不可作佛法商量亦不可作
0577b14: 世諦流布參。
0577b15: 開普同塔基示眾萬物有形終歸磨滅真常獨照何
0577b16: 處埋藏斫開荊棘林要顯法身常住且開基展土一
0577b17: 句作麼生道以拄杖卓地三下曰金鋤纔一動靈苗
0577b18: 遍界生。
0577b19: 示眾學者先須識自宗須知揚眉瞬目語言動靜不
0577b20: 是自宗山河大地明暗色空不是自宗有為無為學
0577b21: 與無學不是自宗乃至禪道佛法玄妙理性不是自
0577b22: 宗還會麼有會得的對眾證據僧問作麼生是自宗
0577b23: 師曰禿卻我舌曰莫將真際雜頑空如何是真際師
0577b24: 曰甚處去來曰如何是妙明體盡知傷觸師曰一點
0577b25: 瞞不得曰如何是力在逢緣不借中師曰兩手贈君
0577b26: 無一物曰如何是出語直教燒不著師曰搓不圓跌
0577b27: 不碎曰如何是潛行須與古人同師曰我不如你曰
0577b28: 如何是無身有事超岐路師曰明星當午照曰如何
0577b29: 是無事無身落始終師曰河乾水又枯。
0577b30: 示眾眾兄弟洞山種田博飯喫論實不論虛出家兒
0577c01: 圓頂方袍既名佛子必須心期至道以求妙悟慶快
0577c02: 平生始不謂之虛度光陰孤負己巳靈如其懨懨蹇蹇
0577c03: 淈淈空過一生三界茫茫沉淪無際有何所補
0577c04: 不見先价祖問僧曰世界何物最苦曰地獄最苦祖
0577c05: 曰不然向此衣線下不明大事是名最苦誠哉是言
0577c06: 山僧曾有僧曰世間萬物最靈人極苦三途未足論
0577c07: 向此袈裟如昧去難將譬喻較酸辛諸禪德趁色力
0577c08: 強健衣線下事的的討取箇分曉一朝觸破疑團便
0577c09: 是出三界二十五有底階徑那時方知若佛若祖鼻
0577c10: 孔元只一箇臘月三十夜有自由分雖然猶是為初
0577c11: 心曲順時宜若約衲僧行履敢道未夢見他汗臭氣
0577c12: 在時光奄忽大非容易各自努力珍重。
0577c13: 示眾供養三世諸佛不如供養個無心道人喫飯咬
0577c14: 著砂走路蹋著地作麼生是無心所以道未到無心
0577c15: 須要到到得無心心也休且作麼生是諸人底心良
0577c16: 久曰切忌向長連床床上撞破露柱底額頭。
0577c17: 示眾進道嚴身三不足新豐脫也無機軸有米喫飯
0577c18: 無米便粥左右逢源山青水綠不將佛法挂人唇觸
0577c19: 境風光咸矚目且道奇特在甚麼處參。
0577c20: 除夕示眾霜重風嚴是處山沉水肅年窮歲盡洞然
0577c21: 雪練冰交眼裏著得須彌山底敢保一絲也著不得
0577c22: 胸中不挂元字腳底不妨洶湧波濤了知法法無多
0577c23: 子觸境逢緣事事周秪如截斷眾流逢緣不借一句
0577c24: 又作麼生收起殘年舊曆日來朝別自有新條。
0577c25: 示眾天將欲雪不雪普令大地風寒自是神光斷臂
0577c26: 更無人覓心安設有個漢道從門入者不是家珍又
0577c27: 作麼生山僧向道少壯不努力老大空惆悵。
0577c28: 示眾釋迦老子說法開了口至今合不得達磨大師
0577c29: 面壁合了口至今開不得山僧新豐九載有個隨家
0577c30: 豐儉句一向不曾舉似今日特為拈出盡力作伎倆
0578a01: 只是跳他二老圈繢不出因甚如此雪峰道的。
0578a02: 示眾頂門正眼妙逢作者知機肘後靈符貴在英雄
0578a03: 提掇若是拋三放兩誤賺後昆縱去奪來恥他先匠
0578a04: 所謂言前定旨特地乖宗句下承當迷封萬里還有
0578a05: 知恁麼事的麼出頭天外看誰是我般人。
0578a06: 示眾舉先价祖曰向前物物上求通秪為從前不悟
0578a07: 宗如今悟了渾無事方知萬法本來同長者長法身
0578a08: 短者短法身鴉作鴉鳴鵲作鵲噪作麼生是同底道
0578a09: 理柴要搬水要運米要生春飯要熟煮作麼生是無
0578a10: 事底道理雲從龍風從虎水流濕火就燥夜合山前
0578a11: 石磴幽來來往往的猶是者一道。
0578a12: 除歲示眾舉百丈海禪師歲暮示眾云你者一隊後
0578a13: 生經律論固是不知也入眾參禪禪又不會臘月三
0578a14: 十日且作麼生折合去雲峰悅和尚云灼然諸禪德
0578a15: 去聖時遙人心淡泊看卻今之叢林更是說不得也
0578a16: 所在之處或三百五百浩浩地只以飲食豐隆寮舍
0578a17: 穩便為旺化也其中孜孜為道者無一人設有十個
0578a18: 五雙走上走下半青半黃會即總道我會各各自謂
0578a19: 握靈蛇之寶孰肯知非洎乎挨拶鞭逼將來直是萬
0578a20: 中無一元叟端和尚云兄弟當時早有者個說話在
0578a21: 今諸方豈堪具述據曲彔木者智眼既已巳不明擔缽
0578a22: 囊行腳者信根又復淺薄爭人爭我以當宗乘行盜
0578a23: 行婬媱而為佛事身披獅子皮心行野干行聞禪聞道
0578a24: 似鴨聽雷視利視名如蠅見血傷風敗教靡不有之
0578a25: 師曰諸昆仲看卻郤今之叢林轉更說不得也你看他
0578a26: 靈山會上可有個無行業底佛祖傳燈譜上可有個
0578a27: 不持五戒底祖師至於公然飲酒食辛人間赴應口
0578a28: 說經法潛行貪欲一類魔子剃卻郤狗頭入我法中秪
0578a29: 圖衣食裨敗如來正所謂師子身中蟲自食師子肉
0578a30: 須知古云說得一丈不如行得一尺行解相應名之
0578b01: 曰祖諸昆仲今朝是個小年夜秪如諸人大年夜到
0578b02: 來又作麼生支遣且莫麤心好縱饒你才智過馬鳴
0578b03: 龍樹慧辯過滿慈鶖子三藏十二部經註得如瓶貯
0578b04: 水千七百則公案一串穿卻纖毫識漏未盡敢道輪
0578b05: 迴去在設若是去變大地作黃金供養你非為分外
0578b06: 如或不然有寒暑兮促君壽有鬼神兮妒君福珍重
0578b07: 弁山結制示眾打三七明朝二七又起今將佛殿更
0578b08: 作禪堂與諸昆仲結法因緣已巳證者脫黏內伏未證
0578b09: 者正好精進乃舉昔有比丘厭喧求靜向深山古室
0578b10: 中夜坐偶一小鬼拖一死屍從外而入復一大鬼隨
0578b11: 至小鬼方置死死欲噉大鬼向前爭食二鬼爭奪不
0578b12: 已巳便請比丘作証比丘恐懼私自曰若畏大鬼則犯
0578b13: 妄語罪不若從實証明乃曰此實小鬼拖來大鬼瞋
0578b14: 怒將比丘左臂拔下小鬼拔死屍左臂湊上大鬼又
0578b15: 將比丘右臂拔下小鬼又拔死屍右臂湊上如是大
0578b16: 鬼以左右兩腿拔下小鬼亦如是湊上二鬼將比丘
0578b17: 新肉一齊飽食而去比丘豁然如睡夢覺如病出汗
0578b18: 見身如故獲心清淨證無漏果大眾且道比丘所悟
0578b19: 底是個甚麼已巳證未證不妨再證取看。
0578b20: 因事示眾舉華嚴經云心不妄取過去法亦不貪著
0578b21: 未來事不於現前有所住了達三世悉空寂又云識
0578b22: 心達本源故號為沙門每見一類假衣竊食之流不
0578b23: 知最初如何出家如臭鴉趣食的相似身在樹上心
0578b24: 存糞中真箇可憐生古聖出家等身世若幻夢視名
0578b25: 利如雜毒孜孜業業惟道是崇親近有德動歷寒暑
0578b26: 或十年二十年不動不變成大器播美名今其不然
0578b27: 最初出家全無正信猢猻子全然不死一味以聰明
0578b28: 伶俐業識之心當為己巳躬實際身在叢林心存朝市
0578b29: 或因口腹攀緣或因貨利奔競至於星相醫卜靡所
0578b30: 不為或時東探靜室西採道場甚至於據大位稱宗
0578c01: 師者將錢買院結好貴人苞苴骯髒百種營謀東處
0578c02: 坐席未溫西處又安職事南地一法子北地一當家
0578c03: 蒼天蒼天何緣至此人生幻寄大夢有幾不見雲居
0578c04: 膺禪師將示寂職事云和尚將後誰繼住持師拈筆
0578c05: 大書堂中簡主事五字擲筆而逝職事僧初意第二
0578c06: 座不知囑簡也及簡臨事號令皆不從簡察知拂衣
0578c07: 著草履下山忽空中有神作悲哀聲曰和尚去也眾
0578c08: 始懼趕至瑤田庄哀懇請回及回空中神忽作歡喜
0578c09: 聲曰和尚來也咦此與謀住持底當何如哉又即菴
0578c10: 禪師始登雲居時先夕宿瑤田庄夢伽藍神安樂公
0578c11: 曰汝與此山秪有一粥緣明午至寺晚參罷會同袍
0578c12: 二僧鬥狼聞於寺司凡新到例遭斥逐師深切疑訝
0578c13: 後開法已巳老住歸宗蜀士有官達於朝者與師親厚
0578c14: 以雲居虛席請師補處師欣然承命將復徵往夢境
0578c15: 至瑤田庄而寂又前定錄云韓晉公在中書因召一
0578c16: 吏不時至公怒將撻之吏曰某有所屬不得遽至乞
0578c17: 宥某罪公曰宰相之吏更屬何人吏曰某不幸兼屬
0578c18: 陰司公以為不誠怒曰既屬陰司有何所綰吏曰某
0578c19: 土三品已巳上食料公曰若然我明日當以何食吏曰
0578c20: 此非細事不可顯之請疏於紙過後為驗乃如之而
0578c21: 繫其吏明旦遽有詔命既對適遇大官進膳有糕麋
0578c22: 一器上以一半賜公食之羔又以賜之既而腹脹歸
0578c23: 私第召醫者視之曰食物所壅宜服少橘皮湯至夜
0578c24: 可啗漿水粥明日愈思前夕吏言召之視其書則皆
0578c25: 如其說公因復問人間之食皆有籍耶荅曰三品已巳
0578c26: 上日五品已巳上而有權位者句凡六品者季
0578c27: 其有不食祿者歲古德常云一飲一啄皆有數分
0578c28: 豈偶然哉正信出家之士作此無慚德可乎速當自
0578c29: 勉。
0578c30: 示眾舉高峰妙禪師示眾云海底泥牛啣月走崖前
0579a01: 石虎抱兒眠鐵蛇鑽入金剛眼崑崙騎象鷺鷥牽此
0579a02: 四句中有一句能縱能奪能殺能活若人檢點得出
0579a03: 許汝一生參學事畢師曰高峰抖擻屎腸無非為禪
0579a04: 家抽釘拔楔有一等瞎漢更逐句著一頌此等瞎禿
0579a05: 自己巳沒眼又帶累他後人可謂知恩者少負恩者多
0579a06: 雲門今日將法華鼻孔穿來亦有四句諸佛未出世
0579a07: 天傾東南祖師未西來地虧西北佛法遍天下南有
0579a08: 萬斛舟談玄口不開北有千人帳此四句內亦有一
0579a09: 句能縱能奪能殺能活若人檢點得出亦許你一生
0579a10: 參學事畢還有麼眾無出師擊如意孤負山僧。
0579a11: 除夕示眾古人烹露地白牛與大眾分歲未免將常
0579a12: 住物當人情今日藥山初住雖百種荒唐卻有一些
0579a13: 供養堆得盤滿得盞的是木札羹搓得圓捏得匾的
0579a14: 是鐵酸餡苟有箇漢一咬粉碎藥山功不浪施若或
0579a15: 粘牙搭齒莫道沒有事在。
0579a16: 小參
0579a17: 上方入院小參永嘉謂建法幢立宗旨明明佛敕曹
0579a18: 溪是第一迦葉首傳燈二十八代西天記所謂有為
0579a19: 雖訛棄之則功行不成無為雖真趨之則聖果難剋
0579a20: 若論建法幢立宗旨華嚴云雖得諸佛平等智而樂
0579a21: 常供養佛雖入觀空智門而勤集福德雖離三界而
0579a22: 莊嚴三界雖畢竟寂滅諸煩惱焰而為一切眾生起
0579a23: 滅貪嗔癡諸煩惱焰雖知諸法如幻如夢如影如響
0579a24: 如燄如化如水中月如鏡中像自性無二而隨心作
0579a25: 業無量差別雖知一切國土猶如虛空而能以清淨
0579a26: 妙行莊嚴佛土如此方是現前大眾請入上方之本
0579a27: 意也且如何是沙門為法為生的本意良久曰將此
0579a28: 身心奉塵剎是則名為報佛恩。
0579a29: 弁山入院小參山僧憶自辛巳冬月送先老人入塔
0579a30: 後浪跡江楚十有七載幾欲歸來拈一瓣香竟未如
0579b01: 願年來病憊通身拋卻兩處院子準擬活埋廬阜以
0579b02: 息殘喘不意逼來到者裏自揣孤陋不敢飾辭適承
0579b03: 諸公請法山僧子細思量說箇甚麼即得若說真如
0579b04: 佛性菩提涅槃是繫驢橛子若說向上向下是諸方
0579b05: 掉下的麻根檗滓若說乾屎橛麻三斤柏樹子東山
0579b06: 水上行炙豬左膊上總教作今時鑽破卦文兄弟多
0579b07: 是久歷諸方潛牙伏爪的山僧又無印板上打來模
0579b08: 子裏脫出的畢竟說箇什麼即得設謂今日請說些
0579b09: 新鮮佛法但向道今日入院事忙。
0579b10: 晚參拈拄杖曰長言短語荅去問來不令人墮狂見
0579b11: 知解便令墮荊棘林裏無指示無標的不令人墮黑
0579b12: 山鬼窟便令人坐在淨白地上今晚倒腹傾腸八字
0579b13: 打開待汝諸人立地搆去還有具金剛眼睛底麼有
0579b14: 僧方出禮拜師便起身歸方丈。
0579b15: 晚參盡虛空遍法界是箇大地獄未審諸仁者如何
0579b16: 出脫沉空滯寂者是寒冰鐵柱舉止妄動者是劍樹
0579b17: 刀山燋煩爆燥者是火坑油鍋語言學解者是刀割
0579b18: 鋸思而知慮而解是柰河鑊湯有趣向有依倚是
0579b19: 碓搗磨磨且學道人有何三昧能出諸獄。
0579b20: 晚參師屈指云結制已巳九日起七已巳四宵拈起拂子
0579b21: 又道穿卻郤你諸人眼睛放下拄杖又道壓碎你諸人
0579b22: 髑髏今也不拈拂子亦不放拄杖平實商量商量看
0579b23: 遂熄兩燭倒插爐中復脫一鞋覆香爐上且道者是
0579b24: 箇甚麼義一僧纔出師便歸方丈。
0579b25: 古洞山晚參若論此事太煞現成因甚卻郤成難去蓋
0579b26: 你無量劫來熟習濃厚情濤識浪膠膠固固流浪前
0579b27: 塵以至如此幸今不昧知有生死可怖妙悟可期入
0579b28: 此門來苟能放下孃生面皮捩轉從前鼻孔將生死
0579b29: 兩字撮在眉毛尖上提箇本參話頭心心爾念念爾
0579b30: 逼將去正向去不得處或聞聲或見色一日豁然本
0579c01: 自圓成非從他得雖然如是此正喚作獠狂子之方
0579c02: 診一時之痛秪如本來人還假修證也無良久云大
0579c03: 唐天子不肚饑無限陸沉遭渴死。
0579c04: 夜參舉黃檗和尚曰塵勞迥脫事非常緊把繩頭做
0579c05: 一場不是一番寒徹骨爭得梅花撲鼻香雲門老祖
0579c06: 曰豎起脊梁生鐵鑄放下面皮莫回顧猶如象王脫
0579c07: 金鎖若不如是何劫悟雖則應病施藥可謂醫王妙
0579c08: 手若是具百千三昧大總持法門別有一偈只是被
0579c09: 口唇舌根礙了待拄杖子出來作箇通事舍人以拄
0579c10: 杖向空畫
0579c11: 於此透得洞山分付
0579c12: 你拄杖子。
0579c13: 夜參以杖左卓曰昏散重底者邊立右卓曰昏散輕
0579c14: 底向者邊立眾左右分立師復云左底左立右底右
0579c15: 立中間意旨各道一句看眾無出驀豎拄杖曰者一
0579c16: 夥瞌睡漢總不伶俐一齊打散歸方丈。
0579c17: 夜參師以石灰畫一圓相於地問眾曰二七將完各
0579c18: 各向者裏通箇消息看道光出眾以坐具覆卻郤師曰
0579c19: 是何意旨光曰夜深天寒請和尚歸方丈師把住連
0579c20: 打七棒曰者是僧堂裏且只打七棒便回光復呈偈
0579c21: 曰艇釣寒江月一簑縱橫文彩意偏多花橈傾落千
0579c22: 波隱爭柰魚龍識水向師曰更要棒喫。
0579c23: 弁山晚參舉僧問洞山寒暑到來向什麼處迴避山
0579c24: 曰何不向無寒暑處迴避僧云如何是無寒暑處山
0579c25: 曰寒時寒殺闍黎熱時熱殺闍黎曹山霞因僧問
0579c26: 熱向什麼處迴避山云向鑊湯爐炭裏迴避曰鑊湯
0579c27: 爐炭裏又作麼生迴避山云眾苦不能到師曰一人
0579c28: 向忘功罷位處垂手一人向古鏡潛輝處出身可煞
0579c29: 穩坐家堂封疆迥絕檢點將來畢竟圓活者僧不得
0579c30: 設問弁山寒暑到來向甚麼處迴避但向道在你頂
0580a01: 上迴避或云因甚在學人頂上迴避更向道要
0580a02: 為你眼裏拔屑腦後抽釘。
0580a03: 夜參舉昔有僧在古德會下住一夜在眾拊掌呵呵
0580a04: 大笑云我大悟也我大悟也凌晨古德上堂云大悟
0580a05: 底僧出來僧出德云你見箇甚麼道理稱大悟僧云
0580a06: 師姑元是女人做德便休去師曰者僧大似貧兒暴
0580a07: 富未免虛張聲勢古德惜乎無換命奪胎的手段致
0580a08: 令後世往往循途守轍魚魯刁刀者何限弁山者裏
0580a09: 滿堂龍象起七來或聞聲解脫或見色知歸不少其
0580a10: 人只有一種黑漆皮燈籠見色如盲聞聲如聾無可
0580a11: 柰何驀豎拄杖曰還知麼者一夥瞌睡漢不打更待
0580a12: 何時遂一齊打散歸方丈。
0580a13: 結制晚參諸昆仲還知麼空劫來事只是如今須知
0580a14: 如今底事即是空劫底事如今了去即空劫事了如
0580a15: 今不了則大有事在古人道堂內坐禪堂外禪坐又
0580a16: 曰終日忙忙那事無妨又曰一時不在如同死人即
0580a17: 今眾職如此殷勤莫不為汝諸人助成道業參學高
0580a18: 流大須仔細。
0580a19: 除夕小參瞬息一週今又盡百年好向此中看塵勞
0580a20: 碌碌如陽燄識念紛紛似火團碧嶂只聞玄鳥集黃
0580a21: 泉不見去人還殷勤報與諸禪侶莫把光陰作等閒。
0580a22: 
0580a23: 
0580a24: 
0580a25: 
0580a26: 
0580a27: 
0580a28: 
0580a29: 
0580a30: 元潔瑩禪師語錄卷第六終
