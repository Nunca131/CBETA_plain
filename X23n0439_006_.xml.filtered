0586c02: 
0586c03: 
0586c04: 
0586c05: 大毗盧遮那成佛神變加持經義釋演密鈔卷第六
0586c06: 燕京圓福寺崇祿大夫檢校大保行崇
0586c07: 祿卿總秘大師賜紫沙門　覺苑　撰
0586c08: 【疏】爾時即入重玄等者謂此第二院唯是諸菩薩大
0586c09: 悲上求下化之位若以赤色勤勇心中進修萬行至
0586c10: 第八地住於法愛貪著寂滅爾時十方諸佛以七事
0586c11: 勸從此發起離著之心得度菩提心難處即是第一
0586c12: 重玄門又以黃色入如來念處萬德開敷是第二重
0586c13: 玄門菩薩入此第二重漫荼羅時以赤黃二色為門
0586c14: 故曰入重玄門故瓔珞經云以一切菩薩初度第七
0586c15: 地時上不見諸佛可求下不見眾生可度為是住大
0586c16: 涅槃於萬行休息爾時十方諸佛以觀自在三昧道
0586c17: 發起其心得度菩提心難處從此三昧門中念念進
0586c18: 趣佛地故云入重玄門也言居寂光上者謂第三重
0586c19: 漫荼羅釋迦為主名釋迦漫荼羅釋迦此云能寂其
0586c20: 漫荼羅唯以白色為界色即光也今第二重漫荼羅
0586c21: 在第三院能寂白光之上故名居寂光上言乃至至
0586c22: 不識一人者謂此第二院皆是位極諸大菩薩其數
0586c23: 無量已巳近中臺三點眷屬猶如靈山從地踊出諸大
0586c24: 菩薩是故至如彌勒等居補處尚居因故而於彼
0587a01: 中不識一人矣。
0587a02: 【疏】而諸眾生等者如來大悲漫荼羅雖三重五色差
0587a03: 別不同究竟即是華臺之義若諸行者證知之時無
0587a04: 有淺深之異然隨眾生趣入不同有漸入者亦如彼
0587a05: 乘羊有超昇者喻如乘馬有頓入者猶得神通雖所
0587a06: 乘不同而所至是一故也。
0587a07: 【疏】夾門廂衛者夾持也廂門東西曲也衛護也即是
0587a08: 持門左右置護衛處如世帝王宮門左右皆置護衛
0587a09: 以備不虞今茲亦爾三重漫荼羅皆四面開門通門
0587a10: 左右皆置護衛以防魔事故也餘門皆以金剛線而
0587a11: 斷之其通門南頰廂曲置優波遜那守門者北頰
0587a12: 置遜那守門者北頰置遜那守門者第二院南頰難
0587a13: 陀龍王北頰拔難陀龍王近中一院南頰不可越護
0587a14: 門者北頰相向守門者自餘名位如疏於此排列故
0587a15: 以圖示之。
0587a16: 
0587a17: 
0587a18: 
0587a19: 
0587a20: 
0587a21: 
0587a22: 
0587a23: 
0587a24: 
0587b01: 言一廂六橛至二十八枚者謂通門屈曲狀如凸徒沒
0587b02: 切字餘門直開是故置橛成二十八恐人難解以圖
0587b03: 示之圓環而為橛也。
0587b04: 【疏】若作深密釋等者若依淺釋其漫荼羅四面方相
0587b05: 離於斜曲及不均等乃得離過若深釋時四方即四
0587b06: 念住能離四倒今四調直定慧均平則能持後法言
0587b07: 四門是四靜慮等者門是入出之通由行者入初禪
0587b08: 時即得出憂入第二禪即出於苦入第三禪即出喜
0587b09: 入第四禪即出於樂言亦是四攝法者門謂無擁義
0587b10: 四攝攝物無滯礙故言門是四梵住者謂標幟
0587b11: 顯現之義能令行者識知部類出入之處無錯謬故
0587b12: 若深釋時四門即四梵住所謂慈悲喜捨內心漫
0587b13: 荼羅門之幟也東門以慈為南門以悲為西
0587b14: 門以喜為北門以捨為猶如今之城門以牌書
0587b15: 名而識之如安東朱萑等夫欲趣中臺由門得入
0587b16: 若不其門則疑惑莫進行者於此梵住門之
0587b17: 下隨以一門而入則見自心漫荼羅中臺毗盧遮那
0587b18: 矣言廂曲是正勤者若淺釋時每於曲際皆置金剛
0587b19: 之橛并五色線而為護衛一切頻那夜迦等不敢逼
0587b20: 近而作障難五色者白黃赤黑青次第即是信進念
0587b21: 定慧根力法門也線者連持義連持眾德使不斷故
0587b22: 若深釋時謂於心漫荼羅四靜慮門左右廂曲若不
0587b23: 以四正勤而守護之心為懈怠頻那夜迦之所侵害
0587b24: 四正勤者勤遮二惡勤生二善斷已巳生惡法猶如除
0587c01: 毒蛇斷未生惡法如預防流水增長已巳生善如溉甘
0587c02: 果栽未生善為生如鑽木出火正勤有四帶數立名
0587c03: 言四維是四真諦者維隅也淺釋如上若深釋者謂
0587c04: 內心漫荼羅四隅即是無明幽暗之處若不以苦集
0587c05: 滅道四諦之理而守護之則為生住異滅四種頻那
0587c06: 夜迦之所浸擾故云四維等。
0587c07: 【疏】其普門之遠而逾廣者極三際曰遠橫遍十
0587c08: 方曰廣中間逾字兩度用之逾者超也越也謂超乎
0587c09: 三際越彼十方故曰遠而逾廣。
0587c10: 【疏】豈煩漸超四處者即十住十行十迴向十地也。
0587c11: 【疏】以大勤勇聲者如來師子奮迅大精進力名大勤
0587c12: 勇從此勤勇以威猛大勢發誠實言故云大勤勇聲。
0587c13: 【疏】受持如是三角印者一切遍知印也作三角形名
0587c14: 三角印三角是降伏義其銳下向若有受持之者能
0587c15: 除無間中無量怖畏等。
0587c16: 【疏】謂心與佛塔者若秘釋制底之義即心及佛塔也
0587c17: 謂心及塔皆有所依之用俱得制底之名若心名制
0587c18: 底即為法身舍利所依若塔名制底即為生身舍利
0587c19: 所依故云心與佛塔也梵語塔婆或云偷婆皆訛略
0587c20: 也正云窣堵波此云高顯若層級高聳名窣堵波若
0587c21: 橫鋪壯麗名為制底皆為所依故云謂心與佛塔也。
0587c22: 【疏】如大海等者如世間大海潮必應時即十地經說
0587c23: 海有十德一次第漸深二不停死屍乃至第九潮不
0587c24: 過限十普受大雨此當第九德也又如經說海中有
0588a01: 珠名為月愛至十五夜月圓滿時珠力功德能令海
0588a02: 潮未嘗過限如來大海亦復如是眾生信心珠月因
0588a03: 緣有感斯應嘗不過限。
0588a04: 【疏】此是一生所繫者上生疏云然諸菩薩有三種生
0588a05: 一者一生所繫二者最後之身三者坐道場身今當
0588a06: 第一故云一生所繫菩薩也又瑜伽云一生所繫者
0588a07: 謂此生無間當證無上正等菩提又維摩詰謂彌勒
0588a08: 言世尊授仁者記一生當得阿耨菩提等今此宗中
0588a09: 言一生者依真如法性有十轉開明并佛地為十一
0588a10: 轉俱名法性生今當第十地菩薩轉法性生至如來
0588a11: 地是故疏云更有一轉法性生即補佛處等既爾法
0588a12: 性無殊云何而有十一差別答智證有異就障分故
0588a13: 金光明經亦說十一彼疏引攝大乘論顯證十種平
0588a14: 等法性隨地各證乃至佛地圓滿成就為轉依果問
0588a15: 金光明等既說法性亦成十一何獨今說異於餘宗
0588a16: 答彼約階差故不名一生也隨用有異故無相濫也
0588a17: 又解更有一轉法性生者謂從大悲婀字之性轉生
0588a18: 大空究竟暗字即補佛處也。
0588a19: 【疏】梵音質言之等者謂經云住於業地業者梵音羯
0588a20: 磨即質言之也若巧說時應云迦囉囉尼此云作
0588a21: 地作地者即是學如來金剛事業等故曰梵音質言
0588a22: 之言作地者即第十地也。問此是金剛心即等覺
0588a23: 位在十地外何故復言第十地耶。答雖越十地仍
0588a24: 在地攝故又對法第十一說四善根初劫滿已巳修猶
0588b01: 在初劫攝十地滿已巳修何妨十地收又瓔珞經說三
0588b02: 大劫滿已巳修相好仍在劫中收今十地滿已巳脩應於
0588b03: 十地攝也不爾既非十地又非佛果在何位耶第十
0588b04: 地收其理無違言重玄門者謂寂滅三昧即無相三
0588b05: 昧也於八地中已巳入玄門今十地滿於佛地寂滅
0588b06: 三昧門再得趣證故曰入重玄門也。
0588b07: 【疏】堅住佛地者前住業地即當身住今言住者但約
0588b08: 心住謂專緣佛地無動散故次云與前住字義有殊
0588b09: 也言補處三昧道者補處是所趣三昧為能趣補處
0588b10: 之三昧道又解堅住佛地者謂前業地中專希佛果
0588b11: 更無異緣名之為住猶彼渴乏須水之念凝注一心
0588b12: 是名補處三昧道也今此堅住乃最後心希望都息
0588b13: 名之為住猶如渴者已巳到清流既上攀求安心不動
0588b14: 故此兩處住字相望有殊也。
0588b15: 【疏】然未能絕起用等者。問曰八地菩薩名無功用
0588b16: 住亦純無相觀云何未絕起用之。答仍對上位
0588b17: 名有用所以知者故結云分為二印耳即八地與
0588b18: 補處為二印也又解分二印者謂初入此八地上不
0588b19: 見諸佛可求下不見眾生可度沈空多時名無相三
0588b20: 昧印諸佛勸起以如幻三昧起種種利益眾生之事
0588b21: 名為有相三昧印故為二印也。
0588b22: 【疏】此中應說初法明門等者通釋妨難也謂此十地
0588b23: 之中初地得初法明道故上品云此菩薩菩提心門
0588b24: 名初法明道謂以覺心本不生際其心淨住生大慧
0588c01: 光明見諸佛所行之道故以為名此當阿字菩提心
0588c02: 句也從次第二地至八地已巳來名之為大悲為根即
0588c03: 阿去字句從八地已巳去至補處方便為究竟即暗字
0588c04: 大空句其菩提心句在初品已巳明。
0588c05: 【經】聲聞眾住有緣地者聲聞之人於三昧中觀世出
0588c06: 世間法皆有因緣名住有緣地簡異世間故世間三
0588c07: 昧繫屬他主他主即是神我至論究竟皆是滅壞因
0588c08: 果也言識生滅者謂四諦法有其四種一生滅二無
0588c09: 生三無量四無作於四種中以人法心淺故但識生
0588c10: 滅未識於餘故云識生滅也言除二邊者謂除世間
0588c11: 所執斷常二邊故也謂世間外道雖有觀空智慧以
0588c12: 未知緣起法故不離斷常然佛法中以知因緣有故
0588c13: 則離無見以觀因緣自性空故不生有見今聲聞眾
0588c14: 除彼世間二見故曰除二邊也。
0588c15: 【疏】如阿毗曇等者阿毗曇此云對法即對法論也言
0588c16: 九想者謂不淨觀也一脹想二壞想三血塗想四濃
0588c17: 爛想五青瘀想六噉想七散想八骨想九燒想此是
0588c18: 觀身作不淨想如是皆為對治人執亦是發起禪定
0588c19: 之想言八念者念佛念法念僧念戒念捨念天念出
0588c20: 入息念死具如智度論所明言背捨者即八背捨背
0588c21: 謂厭背捨謂離著摩訶止觀云厭下地及自地淨潔
0588c22: 五欲捨是著心故名背捨一內有色外觀色者不破
0588c23: 不壞內色謂內觀白骨皮肉名內有色而外觀死屍
0588c24: 等如前九想名外觀色是名內有色外觀色如止觀
0589a01: 中具明二內無色觀外色背捨折骨四微知從心生
0589a02: 心如幻化骨人自滅名內無色外觀色如前已巳明名
0589a03: 內無等三淨背捨身作證謂初禪二禪非遍身樂四
0589a04: 禪無樂言淨者諦觀白骨無復筋血如珂如貝故云
0589a05: 淨背捨四空背捨謂呵色緣空更無別法但入空定
0589a06: 若凡夫多染保著空定聖人深心直去不迴故名背
0589a07: 捨第五若緣空多則散捨空緣識名識所背捨又識
0589a08: 生滅無常誑無復所緣但有能緣故云第六無所
0589a09: 有處背捨又識處如無所有處如瘡捨識無識即
0589a10: 是第七非想非非想背捨又此無想猶有細煩惱今
0589a11: 捨能緣非想之受想亦無復能滅之受想由定法持
0589a12: 身泯然無想如魚蟄蟲故名第八滅受想背捨若
0589a13: 要具悉如止觀脩證中說言勝處者八勝處也謂能
0589a14: 觀之心勝於所觀境界故名勝處又名八勝知見謂
0589a15: 此心勝色不謂色所縛心能轉色故言勝知又淨不
0589a16: 淨等皆於己巳心自在觀解成就故名勝見若勝處成
0589a17: 時身尚不惜況財物他身耶仁王疏云一內有色想
0589a18: 觀外色少二內有色想觀外色多三內無色想觀外
0589a19: 色少四內無色想觀外色多又內無色想觀外青黃
0589a20: 赤白足前成八等言一切入者即十一切處也謂周
0589a21: 遍觀察地水火風青黃赤白及以空識二無邊處於
0589a22: 一切處周遍觀察無有間名十一切處又以青遍
0589a23: 一切時黃來入青亦遍一切處青黃本相不失相入
0589a24: 又不相濫餘色相入亦爾是名一切入等言三三昧
0589b01: 等者三昧名等等有三故仁王疏云知法實相謂畢
0589b02: 竟空名空三昧知法實相無相不受不著名無相三
0589b03: 昧知法空已巳不觀諸法若空不空若有若無名無作
0589b04: 三昧故下疏云此三即一體其實無二性以是等故
0589b05: 名三昧耶也下言等者若上等時等於九想乃至三
0589b06: 三昧若下等時等彼三空三解脫等故。
0589b07: 【疏】世間以集為因以苦為果者為無明行愛取有此
0589b08: 五和集以為因故而招識名色六入觸受生老死之
0589b09: 苦果故言出世間以道等者道是對治無明老死等
0589b10: 方便即出苦之聖道也以此為因故無明乃至老死
0589b11: 即得盡滅滅即是果故云出世間等。
0589b12: 【疏】諸法從緣起等者諸法即十二因緣謂苦是識名
0589b13: 色等五及生老死等七支集是無明行愛取有等五
0589b14: 支道是對治因緣方便滅是無明滅乃至老死滅故
0589b15: 言從緣起者此等諸法無不從緣生起謂無明緣行
0589b16: 行緣識乃至有緣生等又緣謂因緣即是無明諸法
0589b17: 無不從是生故又一切諸法皆以無明而為本故故
0589b18: 云諸法從緣起言如來說是因者對果名因謂對老
0589b19: 死等俱得名因一一次第而為因故推功歸本皆以
0589b20: 無明而為因故言彼法因緣盡者謂彼因緣所生之
0589b21: 法以道諦對治盡時即是滅義言是大沙門說者結
0589b22: 成佛說也如是法印唯佛法有故曰是大沙門說也
0589b23: 又諸法從緣生者苦諦也如來說是因者集諦也彼
0589b24: 法因緣盡者後二諦也此之法印如來親說故云諸
0589c01: 法等又下疏云此偈攝三藏義故天竺相傳謂之法
0589c02: 身舍利也。
0589c03: 【疏】此是一切世間最難解等者法華經云是法不可
0589c04: 示言詞相寂滅諸餘眾生類無有能得解等由是世
0589c05: 尊初成道時但自受法樂三七日後以方便力方乃
0589c06: 起說故云此是一切世間等。
0589c07: 【疏】如三重漫荼羅中五位三昧者五位者第一重有
0589c08: 三謂中臺鬢八葉也并第二第三院名為五位或
0589c09: 取如來菩薩金剛二乘諸天如下真言支分中之所
0589c10: 顯示。
0589c11: 【疏】薩婆若有三種名等者即天台四教中後三教各
0589c12: 有八事一教二理三智四斷五行六位七因八果此
0589c13: 薩婆若即當第三智字也且通教智者謂同得巧度
0589c14: 一切智也別教智者道種智也圓教智者一切種智
0589c15: 也言此三種智至即是阿字義者釋成不二也。
0589c16: 【疏】與大論語等字等等者謂如上真言聲字攝餘諸
0589c17: 字與大論亦同彼論云復次菩薩摩訶薩之行者所
0589c18: 謂字等語等諸字入門何等為字等語等諸字入門
0589c19: 阿字門一切法初不生故囉字門一切法離垢故波
0589c20: 字門一切法第一義故遮字門一切法終不可得故
0589c21: 那字門一切諸法離名性相不得不失故乃至荼字
0589c22: 門入諸法邊境處不可得故不終不生故彼論釋曰
0589c23: 字等語等者是陀羅尼於諸字平等無有憎愛又此
0589c24: 諸字因緣未會時亦無終歸亦無現在亦無所有但
0590a01: 住吾我心中憶想分別覺觀心說是散亂心語不見
0590a02: 實事如風動水則無所見等者與畢竟空涅槃同等
0590a03: 菩薩以此陀羅尼於一切諸法通達無礙是名字等
0590a04: 語等。
0590a05: 【疏】名謂以此字門等者謂名詮自性然有一字為名
0590a06: 者如阿之言無二字為名者三迷云等多字為名者
0590a07: 阿三迷乃云無等也疏中欲顯多字為名故曰共成
0590a08: 一名也。
0590a09: 【疏】如初句云等者謂阿三迷云無等此之三句各是
0590a10: 集法滿足句如說不生亦不滅等隨句義雖未圓亦
0590a11: 名為句以法滿足故也。
0590a12: 【疏】多名共成一句等者謂諸行無常等四句成偈即
0590a13: 是顯義周圓句也。問真言之體必是依聲何故此
0590a14: 中但言名句耶。答此辨真言通相就能詮顯自性
0590a15: 差別故說名等若望所依亦不離聲故十地論說者
0590a16: 聽者俱以二事而得究竟一者善聲二者善字成唯
0590a17: 識云由此法詞二無礙解境有差別法緣名等詞緣
0590a18: 於聲豈無聲耶又為此宗依字發聲如行者於心圓
0590a19: 明中觀字從字發聲方顯義故由是直取字等不言
0590a20: 其聲覽者可悉。
0590a21: 【疏】以此佉字門等者如金剛頂經說受觸金剛吞滅
0590a22: 種種諸穢即斯義也然此密意所謂吞滅一切眾生
0590a23: 五濁煩惱垢污故云以此佉字等。
0590a24: 【疏】又其真言唯說十二等者其真言即縛字也此縛
0590b01: 字詮一切諸法語言道斷義若法本來不生則離諸
0590b02: 因緣是故語言道斷故下疏云以辟支佛智慧深利
0590b03: 見一切集法皆是滅法故名證寂然界住此三昧時
0590b04: 能觀諸法如涅槃相無可宣說名極滅語言三昧以
0590b05: 此因緣不樂說法欲滿眾生願故但以神力加此一
0590b06: 字以為真言淨除於業生者謂能淨除因緣造作之
0590b07: 生令得大空智生故曰淨除於業生也。
0590b08: 【疏】法住法位等者真如住在諸法之中名為法住法
0590b09: 有染淨離染得淨分位顯之故名法位此約理事差
0590b10: 別或真如法即所住即法位唯約理明言性相常住
0590b11: 者謂真言如實體性真言如實行相有佛無佛而常
0590b12: 有故亦可性是常住相是無常既爾云何言性相常
0590b13: 爾答性相無二故又性常是常相常是無常不由如
0590b14: 來出世故問常住音聲可爾無常音聲言說豈非如
0590b15: 來說耶釋曰法本無常但由佛顯故。
0590b16: 【疏】隨一一真言等者謂如來以普門加持現出普門
0590b17: 之身隨一一身皆有真言故名一一真言名成立中
0590b18: 者謂一一真言或廣或略於其中間或將一字義成
0590b19: 立一切字義如以迦字成立一切字者迦是無作義
0590b20: 若以此字成立一切字時者一切字皆成無作具如
0590b21: 下疏言皆如因陀羅宗者謂天帝釋自造聲論彼中
0590b22: 有如是義故又或如天帝釋殿上網互相涉入重重
0590b23: 無盡故言皆如因陀羅宗也。
0590b24: 【疏】無苦集等者謂入阿字本不生門故即了苦集滅
0590c01: 道本來不生而但有真諦如水結成即是水無
0590c02: 別水也但以眾生迷於苦集失法性水若入阿字門
0590c03: 了達苦集本來不生即會法性而但有真諦故云無
0590c04: 苦集等。
0590c05: 【疏】又知八倒等者一切眾生由迷倒故計一切法是
0590c06: 淨是樂是常是我今觀念處是不淨是苦是無常是
0590c07: 無我如是念處除四倒已巳若執不捨復成四倒今入
0590c08: 阿字門故了知念處本來不生但是法界成真實念
0590c09: 處故云又知八倒等言知四如意等者四如意者欲
0590c10: 勤心觀也一切神通由此發故仁王疏云欲勤心觀
0590c11: 以定為體性又寶積經云菩薩摩訶薩依靜慮波羅
0590c12: 蜜多故獲是欲三摩地斷行成就修如意足如是勤
0590c13: 心觀三摩地斷行成就菩薩摩訶薩依如是等欲勤
0590c14: 心觀助發定法極善修治極善成立自在轉故能善
0590c15: 修習四如意足成就四種如意足已巳隨其願欲證得
0590c16: 現前能示非一種種神變菩薩摩訶薩雖現無量神
0590c17: 通變化皆為度脫諸眾生故等言本不生者謂如是
0590c18: 神足以阿字門四句求之皆無所得即知本來不生
0590c19: 全是法界故得成就法界神通爾言知是處非處等
0590c20: 者知是處非處即佛十力第一力也若出體時性
0590c21: 以慧為性若取相應即兼心等四蘊為性若取眷屬
0590c22: 五蘊為性即定共道共無漏色等助成慧體故謂知
0590c23: 諸法因果相當名為是處因果相違名為非處寶積
0590c24: 經云言是處者有所攝受謂離殺者能感長壽離不
0591a01: 與取能感大富離邪欲者感貞良妻如是說者斯有
0591a02: 是處言非處者無所攝受返上可知言知自心等者
0591a03: 謂一切眾生本有佛知見性由不如實知故名為無
0591a04: 明失佛如來種種智力若如實自知時即名之為明
0591a05: 等者等取大悲及方便故言本不生者謂眾生等雖
0591a06: 知佛有如是智力但是信知不能成於諸佛如來自
0591a07: 然智力若了阿字本不生故即是如實而知自心初
0591a08: 發心時便成正覺不由他悟故言六蔽本不生等者
0591a09: 乖違理性障蔽真言即是六度所治貪等六種煩惱
0591a10: 但從妄起推入阿字達本無生離彼中流故昇彼岸
0591a11: 也言知十八種法者即是不共餘乘所有法也大寶
0591a12: 積經云第一諸業無有誤失不共佛法所謂如來身
0591a13: 業畢竟無誤失故若往來坐臥威儀端嚴身光極照
0591a14: 觸彼眾生令與樂受身無過相如來語業無有誤失
0591a15: 為實語如義語等如是一切語言無有過相如來之
0591a16: 心無有誤失不捨甚深定法於一切法無礙智見任
0591a17: 運而轉是名諸業無失第二言無卒暴不共佛法謂
0591a18: 如來一切言音本無卒暴何以故久已巳永離愛恚諍
0591a19: 訟等故第三念無忘失不共佛法謂如來正念無忘
0591a20: 失故何以故蓋住於靜慮解脫三摩地等不廢忘故
0591a21: 觀有情心行如其所應宣說妙法於諸義法訓詞辯
0591a22: 才無礙解中無忘失等第四無不定心不共佛法謂
0591a23: 如來若行若住若坐若臥若食若語若默常處深定
0591a24: 無出離時何以故由如來證得甚深三摩地無障礙
0591b01: 靜慮等永離散亂之心故第五無諸異想不共佛法
0591b02: 謂如來無諸異想乃至於持戒者其心無愛於犯戒
0591b03: 者其心無恚等故名如來無種種想第六無揀擇捨
0591b04: 不共佛法謂如來已巳脩聖道而證此捨非未脩道而
0591b05: 有證故如來捨者能轉梵輪悲愍眾生無高不遠離
0591b07: 法所謂如來善法志欲無滅大慈志欲無滅大悲志
0591b08: 欲無滅說法志欲無滅等第八正勤無減不共佛法
0591b09: 所謂不捨所化眾生正勤乃至不緣食飲相續說法
0591b10: 中無暫廢等第九念無退減不共佛法謂如來證得
0591b11: 菩提無間觀察一切眾生去來諸心相續知已巳如來
0591b12: 於中畢竟了知無有忘失等第十三摩地無有退減
0591b13: 不共佛法所謂佛三摩地乃至若生死際平等即涅
0591b14: 槃際平等以如來證入如是平等性故於三摩地而
0591b15: 無退減等第十一智慧無減不共佛法所謂如來具
0591b16: 悟入一句百千大劫說無盡智於一切處無障礙智
0591b17: 等第十二解脫無減不共佛法謂薄伽梵遠離一切
0591b18: 執著二邊故得解脫如是解脫前際無縛後際無轉
0591b19: 不住現在故等第十三身業智導不共佛法所謂如
0591b20: 來一切身業智為前導隨智而轉等第十四語業智
0591b21: 導不共佛法所謂如來一切語業智為前導隨智而
0591b22: 轉等第十五意業智導不共佛法謂如來一切意業
0591b23: 智為前導隨智而轉等第十六過去無礙智不共佛
0591b24: 法謂如來以無礙智能知如是無量無邊過去世中
0591c01: 所有諸佛國土若成若壞等第十七未來無礙智不
0591c02: 共佛法所謂未來世中所有如來或當出現或當滅
0591c03: 度等彼一切相如來於此悉能了知等第十八現在
0591c04: 無礙智不共佛法謂如來於現在世十方一切諸佛
0591c05: 土中所有諸佛諸菩薩眾諸聲聞眾諸獨覺眾若干
0591c06: 差別悉能了知等是名十八不共佛法復以此法入
0591c07: 阿字本不生故則不共之義尤異餘宗也。
0591c08: 【經】謂阿字門等者凡開口最初皆有阿聲即此阿聲
0591c09: 為一切眾聲之母能生一切真言之聲故名為母又
0591c10: 此阿聲生十四音成十二章疏中不顯故須區別依
0591c11: 涅槃經本母抄略示方隅分之為三初釋章題二釋
0591c12: 章數三釋音數且初題云悉曇章梵語悉曇此云成
0591c13: 就准聲明中即是男聲八轉中屬於業聲業謂造作
0591c14: 以此為本而能成辦諸章文字及名句等故云成就
0591c15: 又古譯為吉法應云悉達磨悉是娑字從女聲呼詮
0591c16: 妙善等義達磨是法故云吉法上皆不正具足應云
0591c17: 悉曇囉窣堵此云成就吉祥章第二釋章數者此悉
0591c18: 曇章句總而言之不出四十五字所為和會音有十
0591c19: 二字除助巧等毗聲有二十五字超聲有八字此等
0591c20: 諸字展轉能生一切聲字由是分十二章一切言音
0591c21: 收攝皆盡謂先以短聲阿字流入短聲迦佉伽仰
0591c22: 遮車若社壤吒拏荼拏多他那曩波頗磨婆
0591c23: 野囉羅撦洒娑訶等三十三字中歷呼一周即為
0591c24: 第一章抄文傷略應更將長聲阿字似前短聲阿字
0592a01: 流入長聲迦字乃至末後長聲訶等三十三字更以
0592a02: 伊字流入枳儗岐嶷止齒耳誓仍上徵癡遲抳
0592a03: 底體你提比庀未婢銘伊哩里尾屣始枲呬等三
0592a04: 十三字乃至從惡字流入酌綽弱杓若
0592a05: 卓逴橈濁搦跢托惱度諾博濼毛上薄莫藥洛洛縛
0592a06: 灼朔索郝等三十三字如上歷遍方成第一章體乃
0592a07: 為盡理不爾則音義不足矣次明第二章上第一章
0592a08: 若以阿阿等單單為頭歷下諸字遍而為一章今第
0592a09: 二總以十二音歷下諸字為第二章謂先以阿阿伊
0592a10: 縊至暗惡聲歷下三十三字一一相梯循歷俱遍如
0592a11: 迦迦枳矩俱計蓋句嬌等一周竟次以佉字
0592a12: 為頭如上輪次而作一周謂佉佉企溪乃至欠如
0592a13: 是三十三字循歷周遍即為第二章若和會者阿阿
0592a14: 即迦迦伊縊即枳乃至暗惡即等次明第三
0592a15: 章即複呼章謂以迦字次第歷配下三十三字如迦
0592a16: 佉短二合迦佉長二合吉企二合吉溪下同屈齬屈驅枳契枳
0592a17: 愷屈去屈訖欠訖次歷伽仰乃至訶字遍為
0592a18: 第三章次以此下字從迦字歷配如迦迦
0592a19: 枳至如是三十三字配歷遍為第
0592a20: 四章次以齒音五字最後若字從迦字歷直至訶字
0592a21: 為第五章如是取舌上音第五字舌頭音第五字脣
0592a22: 音第五字一一為頭歷配迦字至訶字一周竟為第
0592a23: 六第七第八章又以超聲野囉四字一一為頭
0592a24: 如前歷配作四周竟即是第九至第十二章大般涅
0592b01: 槃由此立十二章今抄釋此章雖支體上下分
0592b02: 明似有未周且如毗聲二十五音先取迦字次第合
0592b03: 配佉字直至訶字又於五類音中各取一字合配迦
0592b04: 字直至訶字而為六章足前單呼二章共為八章次
0592b05: 於超聲八字以野字從迦字合配次以囉囉三字
0592b06: 如前合配都成十二下有捨洒娑訶四字不取為頭
0592b07: 合配諸字若俱取之章數則成十六是故不取若不
0592b08: 取者則有取音不盡之失今為改之謂以阿阿
0592b09: 伊縊塢烏翳藹污奧暗惡
0592b10: 十二之音如是依平上去入位次調停令其不差名
0592b11: 和會音和諧會通毗超等音不雜亂故成十二章先
0592b12: 短聲阿字流入短聲迦佉伽仰乃至娑訶即成第
0592b13: 一短聲阿字等章次以長聲阿字流至長聲迦佉
0592b14: 伽昂乃至次第直至娑訶即成第二長聲阿字等章
0592b15: 又以伊字流至枳企儗祇倪乃至洗呬為第三伊字
0592b16: 等章又從縊字流入溪倪祇霓乃至斯奚為第四
0592b17: 縊字等章又以塢字流入短聲舉齬語瞿虞乃至蘇
0592b18: 虎為第五塢字等章又以烏字乃至字隨音流入
0592b19: 次第如前即成烏字乃至字等名十二章以此確
0592b20: 定十二章數然後更以二二合三四五合等一音為
0592b21: 主餘音為伴則有無量音聲之章如天帝網不相妨
0592b22: 礙若如此者則無取字不周之失覽者知焉後釋音
0592b23: 數者分二初總後別且初悉曇之字不但開之為一
0592b24: 十二章亦總能收攝一切音類謂阿阿乃至暗惡如
0592c01: 此方十六聲以為定矣。問如上阿阿二字乃至暗
0592c02: 惡即有一十二字何故經言十四音耶。答謂此十
0592c03: 二字後有助巧聲哩狸里狸四箇字故若爾更添四
0592c04: 字應成十六然此四字不得為母但為助巧隨於彈
0592c05: 舌直呼之中各取二來故成十四如以迦字合哩狸
0592c06: 時梵書即是此但西方凡俗通用之字若聲明
0592c07: 中梵書即是又如以迦字合里狸時梵書即是
0592c08: 若助巧者梵書即是若知四字收攝之處
0592c09: 本體即是囉羅二字故不俱取有取十二音中後之
0592c10: 二音為助巧音非也後別釋者謂此一十四音字輪
0592c11: 品中但列其音未顯其義令觀行者支分不具今別
0592c12: 釋之且第一短聲阿字者有三義一約不破壞者
0592c13: 謂一體三寶體性堅固猶如金剛以不壞故無有盡
0592c14: 滅故無盡滅故即是真常真常即是大般涅槃二約
0592c15: 不流者如來九孔無漏失故九孔者二眼二耳二鼻
0592c16: 語門二隱竅也即五根無失如來法身五根名言尚
0592c17: 不可得況有流耶真常之體即是涅槃三約依功德
0592c18: 者非謂積功累德但是本有性淨之功德故此即所
0592c19: 顯真常涅槃由此三義故名為阿次明第二長聲
0592c20: 阿字門即是本不生之行也梵語阿字詮阿闍梨義
0592c21: 阿闍梨有四義一者依教授義令生善故即親教者
0592c22: 二者依制度義阿毗曇也顯諸大乘戒威儀故三者
0592c23: 依聖人義梵語阿哩也二合此云遠惡義翻為聖人總
0592c24: 目十地諸聖人故四者依教誨義即教示誨導止惡
0593a01: 脩善故由此四義故名為阿第三伊字門者約聲明
0593a02: 中是女聲也謂伊字所顯即佛法也佛法有二一證
0593a03: 法二教法證法有二一所證謂涅槃真理二能證即
0593a04: 正體智教法亦有二一者通即總舉三乘二者別即
0593a05: 大般涅槃依是教法淨脩梵行正智圓滿證大涅槃
0593a06: 今伊字中詮顯此法故曰伊者即是佛法也第四縊
0593a07: 字門者縊者自在義依二種釋初總明自在後別明
0593a08: 護法且初言自在者借喻以顯以自在天外宗所計
0593a09: 能生一切即自在天為世間之父母故名為世尊如
0593a10: 理趣經說外道微未底聞佛說諸法無生本來清淨
0593a11: 即作是言此義不然自在天常而是一切萬物父母
0593a12: 能生諸法能作能造安立世間於是如來以種種道
0593a13: 理詰難於彼而理不通因得正見今諸佛妙法若對
0593a14: 自在天時塵沙陪數豈可為喻以自在天世人知故
0593a15: 故引為喻上來總明自在下別明護法者一約大梵
0593a16: 二約護世三約能說四就所為五就所斷且初言自
0593a17: 在者名為大梵即大梵天王也然色界四禪總名梵
0593a18: 世初禪第三亦名大梵今此所引即第四禪梵王此
0593a19: 梵天王以縊字為種子謂所流之法名曰自在若受
0593a20: 持者即名護法此外道所計也若佛法中大梵無過
0593a21: 真常佛性自然皎潔況之如天自在無礙有若於王
0593a22: 若受持者則名護法護法有二一自受持依之脩證
0593a23: 二令他受持同適真趣任持弘護令不斷絕是真護
0593a24: 法是故縊字名曰自在二又自在者名為護世即四
0593b01: 天王也以此四王能護世故言四王者東方名為持
0593b02: 國是乾闥婆主南方名為增長是鳩盤荼主西方名
0593b03: 為醜目或名廣目是諸龍主北方名為多聞是藥叉
0593b04: 主此四天王及諸眷屬常護世間皆能擁護如來之
0593b05: 法亦能為他敷揚宣說又四護世者表四無礙解亦
0593b06: 是四無量四攝法等由依此等即能自護及能護他
0593b07: 故曰依護世也三約能說者又縊者是能自在說也
0593b08: 即證大涅槃得真解脫名為自在大解脫中有八自
0593b09: 在為令眾生得是自在故施設一乘令勤脩習故言
0593b10: 能自在說也四約所為者謂此縊字詮於所為能自
0593b11: 在故謂修集方等經典也方等是經典之所詮樂修
0593b12: 方等常習是經典依是經典悟方等理如是修悟本
0593b13: 為何耶為欲證得大般涅槃大自在故故曰就所為
0593b14: 故五就所斷者謂此縊字詮於所斷能自在故所斷
0593b15: 法者謂嫉纏是自在障故須斷之即隨喜功德是
0593b16: 能持之妙藥諸有情類自無始來業垢深重見他得
0593b17: 利或他勝己巳心生熱惱常欲摧彼令不如意由是繫
0593b18: 縛長淪三界不得自在諸善功德悉被穢之若欲出
0593b19: 離得自在者必須斷之若除斷已巳一切諸善皆得圓
0593b20: 滿故能宣揚大般涅槃法故曰就所斷也是故縊者
0593b21: 名為自在次明第五塢字門者塢字詮一切法譬喻
0593b22: 不可得故若有譬喻不為勝上即大涅槃於諸方等
0593b23: 最上教中更出過故亦云上上故云譬喻不可得故
0593b24: 第六烏字門詮無慧念義良以無義正念於一切法
0593c01: 妄計有我故使世間多多有情於秘密藏而生謗毀
0593c02: 秘密所謂涅槃真我一切有情迷之妄計猶如王子
0593c03: 失寶刀喻寶刀王子持去貧者言真乘菩薩詮之
0593c04: 群生妄計由是別開方便破彼執情顯示諸法實無
0593c05: 有我除彼無慧念故云烏者詮無慧念也第七翳字
0593c06: 門詮一切法求不可得義謂佛性涅槃遠離性相心
0593c07: 言罔及非可求故金剛般若云若以色見我以音聲
0593c08: 求我是人行邪道不能見如來故曰翳者詮一切法
0593c09: 求不可得也第八藹字門藹者二義一者詮一切法
0593c10: 自在不可得義言自在法對待立之對縛故說名
0593c11: 自在今佛如來得真解脫是真自在言不可得者謂
0593c12: 真常理中縛解二名皆不可得即是藹字如實之義
0593c13: 二藹者是威儀勝聲如來威儀進止無非利益一切
0593c14: 眾生故曰藹者是威儀勝聲等第九污字門詮煩惱
0593c15: 義煩謂煩擾惱謂惱害由此或能煩擾行人惱害功
0593c16: 德即是根隨俱生分別分別麤淺入見即除俱生細
0593c17: 故佛果方盡又呼此字時有執取聲執取是漏漏者
0593c18: 名之為流如來不流不流者即不動不動即無生佛
0593c19: 體真常本無生滅無生無滅名大涅槃故此污字詮
0593c20: 一切法煩惱不可得也第十奧字門者詮大乘義大
0593c21: 乘義者即是真常是真常者即是究竟今究竟義但
0593c22: 是所詮大乘有二一者通取一切大乘於前九部中
0593c23: 得為究竟故謂我此九部法入大乘為本二者明此
0593c24: 涅槃所顯圓極以為究竟又外道經書對於內教得
0594a01: 名為諸所顯法近皆非究竟今大乘經所顯之義稱
0594a02: 理盡性皆名究竟故曰奧者詮大乘義等第十一暗
0594a03: 字門者能遮不淨物義謂金銀寶物正是所遮世間
0594a04: 貧者乃曰沙門觀念修行用祛貪愛由金寶等是世
0594a05: 所珍凡情之皆生愛著由是牽生諸有漏業故名
0594a06: 不淨諸佛弟子皆應捨之捨有二種一以自所有施
0594a07: 於三寶二於他處有不起貪愛若不捨者終日防護
0594a08: 疑阻他人於己巳修行全成無暇故趣道之流必須棄
0594a09: 捨又不但能捨一切寶等諸不淨物然實事捨一切
0594a10: 煩惱故成就品云又於他月悉捨內外所有即此義
0594a11: 矣由是此字亦能顯大菩提果義也故曰暗者詮能
0594a12: 遮不淨物義第十二惡字門者詮一切法遠離不可
0594a13: 得義謂始覺智生即無不覺爾時始覺即是本覺始
0594a14: 本不二名究竟覺是故證涅槃時無明轉為明無明
0594a15: 即明故無所離菩薩入涅槃時見一切眾生本來寂
0594a16: 滅以證諸法無所離故故名入證大般涅槃故曰惡
0594a17: 字詮一切法遠離不可得義也又文殊問經字母品
0594a18: 云阿上字是無常聲阿去引字是遠離我聲伊上字是
0594a19: 諸根廣博聲伊去引字是世間災害聲塢上字是多種
0594a20: 逼迫聲汙引字是損減世間多有情聲字是直軟
0594a21: 相續有情聲引去字是斷染遊戲聲力字是生法相
0594a22: 續聲引字是三有染相續聲曀字是起所求聲愛引
0594a23: 字是威儀勝聲汙字是取聲奧引字是化生之聲暗
0594a24: 字是無我所聲惡字是沈沒聲然上略明十二字義
0594b01: 正此所要故疏序云此中有一二重缺者莫由此乎。
0594b02: 【疏】如諸外道計等者謂有外道諸論師等離因計有
0594b03: 作等和合故有果報若行者三密之中見有作等則
0594b04: 有同外道且作乃作者相因待生則無決定之相若
0594b05: 執為決定則不異外道故中論破云汝謂作者有作
0594b06: 即為無因無因故不能生果等。
0594b07: 【疏】中論觀六種等者六種即是地水火風空識也今
0594b08: 正取空如彼論偈云有相無相中相則無所住離有
0594b09: 相無相餘處亦如是此顯有無二相皆無所住空既
0594b10: 如是餘五亦然又偈云是故知空非有亦非無非
0594b11: 相非可相餘五同空等今佉字門於一切法有相
0594b12: 無相皆無所住如空等故故云中論觀六種等。
0594b13: 【疏】復次若人不動本處等者彼論問曰汝雖種種門
0594b14: 破去去者住住者而眼見有去住答曰肉眼所見不
0594b15: 可信也是故疏云若人不動本處即是所詣處也。
0594b16: 【疏】而言毗婆舍那等者毗婆舍那此云勝觀未審屬
0594b17: 何勝觀能破煩惱耶若屬觀品觀品是慧慧是能
0594b18: 煩惱是所此正辨戰之體總此問意云然一切
0594b19: 法中如諸論所破我義皆不得成故智慧煩惱畢竟
0594b20: 屬於誰人今時而言毗婆舍那能破煩惱耶。
0594b21: 【疏】明暗畢竟不相及者謂相違法理必不俱云何能
0594b22: 破此文正難不可說斷若論斷義性相不同故華嚴
0594b23: 十地品云非初非中後此約性也三際求之不可說
0594b24: 斷則無斷也十地論云譬如燈焰前中後取故此約
0594c01: 相也三時齊取可說斷斯則經論相反意旨相成何
0594c02: 者以論假三時乃知無性方合經意以非初非中後
0594c03: 即是無性是則性相無礙無斷之斷也。
0594c04: 【疏】又一切法本不生者此下約頓一向全真更無斷
0594c05: 義立戰者就世間談論也。
0594c06: 【疏】所起慢心等者謂吒字門一切諸法慢不可得入
0594c07: 此門者不見彼此勝劣之相若起高下不平等見名
0594c08: 之為慢唯識論云云何名慢恃己巳於他高舉為性能
0594c09: 障不慢生苦為業謂若有慢於有德處心不謙下由
0594c10: 此生死轉轉無窮此慢差別而有七種一慢於他劣
0594c11: 朋友等而生高舉名慢二過慢為於等中謂自勝他
0594c12: 三慢過慢於他勝中謂己巳勝故四我慢於五薀中執
0594c13: 我我所故五增上慢於一切殊勝功德未得謂得故
0594c14: 六卑慢於他勝中自不如他於他慢如奴欺阿郎
0594c15: 七邪慢於無得中生其高舉或於增上法而起邪見
0594c16: 等故此吒字門能對治也。
0594c17: 【疏】今觀諸法無生等者謂欲對治如是七種慢故而
0594c18: 觀諸法本來不生言乃至者復觀諸法本無造作如
0594c19: 空性遠離去來一合之相諸行遷流心之影像因
0594c20: 緣所生如是等法皆不可得則知阿耨菩提於法平
0594c21: 等無有高下也。
0594c22: 【疏】由此五字門等者一本不生即阿字也二離言說
0594c23: 即字也三自性清淨即囉字也四無因緣即訶字
0594c24: 也五如空相即佉字也何以故由此五字門長養
0595a01: 不可得謂此五字門即是地水火風及空故地能
0595a02: 持種水以潤之火以溫之風以之空不礙從種
0595a03: 滋長乃至華果名為長養由本不生故長養亦不可
0595a04: 得也。
0595a05: 【疏】無量義經等者今疏指彼經釋成女人是梵行者
0595a06: 怨彼經云譬如健人為王除怨怨既滅已巳王大歡喜
0595a07: 賞賜半國之封悉以與之持經之人亦復如是於諸
0595a08: 行人最為勇健六度法寶不求自至生死怨自然
0595a09: 散壞證無生忍半佛國寶封賞安樂言半佛國寶者
0595a10: 即屬菩薩七地位也又彼經云若善男子善女人發
0595a11: 菩提心與大悲意欲度一切苦惱眾生雖未修行六
0595a12: 波羅蜜六波羅蜜自然在前即於是身得無生法忍
0595a13: 生死煩惱一時斷壞旨第七地大菩薩位是為半佛
0595a14: 國寶也。
0595a15: 【疏】娜字門等者梵語正云難上那此名施也又不空
0595a16: 索經云解一切法離名字相不可得故梵語娜麼
0595a17: 此譯云名娜具多義各隨義辨不相違也。
0595a18: 【疏】如人為縲紲者論語孔注云縲黑索紲攣也所以
0595a19: 拘罪人也今借喻之言若息念時等者謂阿脩羅被
0595a20: 天帝縛念欲還宮縛不得脫若息心之時其縛自
0595a21: 然除矣是知縛解但在自心非由他也言何況業煩
0595a22: 惱等者業煩惱縛謂凡夫等無為縛謂二乘也意生
0595a23: 縛謂菩薩也。
0595a24: 【疏】婆字等者謂此字門詮一切法有不可得又准不
0595b01: 空索云解一切破壞性不可得故梵語般若此云
0595b02: 破壞言破壞者即是有不可得但以性字義有別也
0595b03: 謂此有不可得復不可得故云解一切法破壞性不
0595b04: 可得若差別者此中以阿字門遮一切有名一切法
0595b05: 有不可得彼中并能遮阿字俱皆不存故彼云解一
0595b06: 切法破壞性不可得也。
0595b07: 【疏】有謂三有等者言三有即欲色無色也乃至者超
0595b08: 越九有謂六欲天及人為一四禪四空處共成九也
0595b09: 言二十五有者謂四州四惡趣大梵六欲天無想五
0595b10: 淨居四禪四空等也。
0595b11: 【疏】即是三昧王等者謂婆字門詮一切法有不可得
0595b12: 故又以從因緣有故具足一切字門故即是三昧者
0595b13: 由勝諸三昧故名三昧王能破二十五有者准涅槃
0595b14: 經說菩薩住無畏地得二十五三昧壞二十五有所
0595b15: 謂得無垢三昧能壞地獄有得無退三昧能壞畜生
0595b16: 有乃至得我三昧能壞非想非非想處有是名菩薩
0595b17: 得二十五三昧斷二十五有如是三昧名諸三昧王
0595b18: 入此三昧王時若欲吹壞須彌山王隨意即得等今
0595b19: 此婆字三昧復為二十五三昧之王獨能破壞二十
0595b20: 五有是以疏云今觀諸有從緣即是本不生義乃至
0595b21: 能破二十五有也。
0595b22: 【疏】由此義故名為破有法王者謂由此一切法有不
0595b23: 可得及無作無行等義故即是三昧王三昧釋迦如
0595b24: 來住此三昧而現出世加持之能破二十五有眾
0595c01: 生此號為破有法王然實阿字門中二十五有本
0595c02: 來不生更何所破又一切法皆入阿字體即法界若
0595c03: 一切法體即法界本來不生二十五有亦即法界本
0595c04: 來不生釋迦牟尼亦即法界本來不生既一切法皆
0595c05: 是法界本來不生即同空何有空能破空何
0595c06: 有空被空破者若如此解時即是解婆字門一
0595c07: 切法有不可得及解索經中一切法破壞性不可
0595c08: 得義也若如是者此與索為一為異究竟無異此
0595c09: 中阿字即是彼中性字彼中性字即是此中阿字阿
0595c10: 者詮一切法本不生義本即性也思之。
0595c11: 【疏】中論以種種門等者即彼論說二十餘門謂觀因
0595c12: 緣觀六情觀五陰乃至觀四諦觀十二因緣為門名
0595c13: 種種門言識觸受愛四法皆無等者謂眼見色時即
0595c14: 有識生次起於覺觸觸有滑受遂領納於可意境
0595c15: 生於愛染今見可見法無故識等四法皆無是故十
0595c16: 二因緣分亦無也又一切有情非如木石無所識知
0595c17: 無所觸受但隨境分生諸識等成十二因緣真言行
0595c18: 者以三密方便得見不思議境界時雖有所識知所
0595c19: 觸受由以囉字淨故而不生愛執以無愛故十二因
0595c20: 緣亦無也。
0595c21: 【疏】如中論三相等者彼論說有為法有三相謂生住
0595c22: 滅相無為亦三謂不生不住不滅今觀有為無為法
0595c23: 體體性皆空與誰為相耶及十二門廣說三相不勞
0595c24: 繁引。
0596a01: 【疏】如彼三昧者若近指者字門名為語言道斷三
0596a02: 昧若遠指時即三昧王三昧故不思議也。
0596a03: 【疏】如說日可令冷等者謂娑字諦不可得諦者實也
0596a04: 如諸法真實相知離於顛倒如日可令冷月可令熱
0596a05: 世尊誠諦之說終無差異故藥師云日月輪可令墮
0596a06: 落妙高山王可使傾動諸佛所言無有異也。
0596a07: 【疏】亦空亦假亦中者謂娑字門中遠離二諦四諦等
0596a08: 相本來平等亦空亦假亦中雖三而一雖一而三不
0596a09: 相妨礙但隨根施設強立三名入此字門即知一切
0596a10: 法即空即假即中無一二三而一二三無一二三是
0596a11: 遮一二三而一二三是照一二三若無遮無照即是
0596a12: 娑字門諦不可得。
0596a13: 【疏】因有六種等者此訶字門詮一切法因不可得謂
0596a14: 六因五因等六因者俱舍頌云能作及俱有同類與
0596a15: 相應遍行并異熟許因唯六種五種者一生因即是
0596a16: 業煩惱等及外草木子是名生因二和合因如善與
0596a17: 善心和合不善無記亦爾三住因如下有柱屋則不
0596a18: 壞內有四大無量煩惱眾生得住四增長因由衣服
0596a19: 飲食等故令眾生增長如外種子火所不燒鳥所不
0596a20: 食則得增長如諸沙門婆羅門等依因和尚善知識
0596a21: 等而得增長等五遠因譬如因毒不能中依憑國
0596a22: 王無有盜賊如水鑽人為酥遠因父母精血為眾生
0596a23: 遠因等。
0596a24: 【疏】當知最後無依等者謂前諸字皆依後字展轉待
0596b01: 因成故當知此最後訶字則無所依還以阿字無住
0596b02: 之體而為其本過此無字可說是故更無所依也言
0596b03: 故說無住為諸法本者謂到此無言說訶字處則無
0596b04: 所住即此無住名大涅槃涅槃以無住而為本故。
0596b05: 【疏】但以種種因緣等者如以迦字無作乃至訶字無
0596b06: 因等義觀本不生或以幻焰水月乾城等觀本不生
0596b07: 名為種種因緣也。
0596b08: 【疏】云何一切字成立一字等者一切字者即五箇故
0596b09: 字也此五故字一是迦字無作二是佉字空無相
0596b10: 三是字無行四是伽字無合此取毗聲五類音中
0596b11: 第一牙音例下四類及超聲八字但取最後一字故
0596b12: 稱乃至五是訶字無因即以此等諸字成立本不生
0596b13: 阿字故云云何一切等。
0596b14: 【疏】云何逆順旋轉等者以阿成迦字乃至成訶字名
0596b15: 為順成還以訶字展轉反成阿字名為逆成逆順既
0596b16: 爾釋破例然。問今言相成行相云何。答為此諸
0596b17: 字各具有空中三種之義今疏顯示以中成中如以
0596b18: 阿字本不生義成迦字本無作義乃至訶字本無因
0596b19: 義或以訶字本無因等義還成阿字本不生義准此
0596b20: 理應更有以中成有以中成空以有成有以有成空
0596b21: 以有成中或以空成空以空成有以空成中之義更
0596b22: 有交絡超間相成更互釋破無盡之義如理思之。
0596b23: 【疏】如是以八種之門等者即釋立破為六加逆順成
0596b24: 八種故於前六門中具含六相但疏秘密如初一字
0596c01: 釋一切時即是同相義相順故成立相易知破義是
0596c02: 壞相次疏指餘三相也為一切法者即是總相依般
0596c03: 若從色乃至一切種智一一別異說之即別相異相
0596c04: 也前後互舉六相備焉。
0596c05: 【疏】心門轉故者心即菩提等心門即無擁之義謂前
0596c06: 以八種之門旋轉說之依摩訶般若別異說之則義
0596c07: 有無量今約真言住心品次第分別謂以薀處界等
0596c08: 對治我法二執開示心之實相名開心實相門更約
0596c09: 違世順世等八心次第說之名心門轉又約百六十
0596c10: 心麤細極細歷三劫說之皆有淺深顯密之相復從
0596c11: 菩提心門轉入大悲心門從大悲心門轉入方便心
0596c12: 門等如住心品廣說。
0596c13: 【疏】如彼論四念處品廣說者彼說四十二字此當初
0596c14: 五乃至末後第四十二之荼字即知一切法必不可
0596c15: 得波荼秦言必也故云必不可得也。
0596c16: 【疏】如觀鏡等者如人臨鏡則面像現此由因緣和合
0596c17: 故有謂以質因鏡緣而影法生若是推研色塵之相
0596c18: 現前不謬即是假名又此研字應從於女美惡之相
0596c19: 現前不謬義似愜當種種推求此法非從鏡有何以
0596c20: 故質未到鏡則無像故又非面作何以故未有鏡則
0596c21: 無像故又非執鏡者作何以故無鏡無面故如是推
0596c22: 尋求覓都不可得即是其空又非無因緣而得顯現
0596c23: 故名為假假不異空空不異假即是其中故中論云
0596c24: 因緣所生法我說即是空亦為是假名亦是中道義
0597a01: 是故三相不同而同不異而異此兩句名具遮表不
0597a02: 同者三相有別以遮同而同者表一體故不異者遮
0597a03: 三體故而異者表三相故是名法界不思議中道緣
0597a04: 生非是世間論師等所能思議耳。
0597a05: 【疏】如涅槃經等者涅槃經云俄者一切諸行破壞相
0597a06: 故若者是智慧義若南智也拏者非是聖義喻如外道那
0597a07: 者三寶安住無有傾動喻如門閫摩者是諸菩薩嚴
0597a08: 峻制度所謂大乘大般涅槃是名為摩已巳上四字皆
0597a09: 有結句又准文殊問字母品仰者是五趣清淨聲
0597a10: 者是制伏他廣聲拏者是除諸煩惱聲曩者是遍知
0597a11: 名色聲莽者是息憍慢聲此與涅槃各據義別不可
0597a12: 一准。
0597a13: 【疏】即是常故不流者一一三昧門等皆是加持之相
0597a14: 覈其至極但是寂靜涅槃之相法爾已巳來恒常如是
0597a15: 即是常故不流此常不流句是涅槃經涅槃真常故
0597a16: 不可遷流若有流動即有出生今既不流即是無生
0597a17: 以無生故即無盡滅無生無滅即是本來堅固之體
0597a18: 堅固之體即是法身此法身者即是涅槃雖常處生
0597a19: 死教化眾生而不捨涅槃之性故肇公云旋風偃岳
0597a20: 而常靜江河竟注而不流等言即是諸佛加持身者
0597a21: 身者積聚謂此聲字一一皆是入佛三昧之門而能
0597a22: 圓滿一切自他之願諸功德法所積聚處故名為身
0597a23: 又從佛加持現起即是諸佛加持身也。
0597a24: 【疏】具足眾勝願者前云圓滿一切願梵云薩奢即
0597b01: 所希求之願今梵云嚧即是能與之願謂自願已巳
0597b02: 滿轉受於他即與前願字義不同也。
0597b03: 【疏】假使十方等者即十方諸魔化作佛身說相似法
0597b04: 等令轉易其心仍不疑惑等。
0597b05: 【疏】若謂此說不然等者謂具足眾聖願真言決定義
0597b06: 住不思議果即是世間難解難信之法故佛說偈引
0597b07: 諸佛道同勸信印成若真言行者從師稟受如說脩
0597b08: 行悉地無疑若為如說修行不獲如是悉地者即十
0597b09: 方三世諸佛有違負本誓欺誑眾生本誓者三昧耶
0597b10: 戒也謂三昧耶第四戒誓於一切眾生不應作一切
0597b11: 不利益行諸佛大悲欲令眾生同證此果若諸眾生
0597b12: 依法修行必定獲得如是如是不思議果若謂不然
0597b13: 即不得名為真言矣故但有智信受無智疑悔譬如
0597b14: 手執仙方不從明師稟受又不知修煉之決不肯服
0597b15: 食謗白日上昇者以為誕令成不可故須深信
0597b16: 爾又違大誓者凡一切真言終句有莎訶者即大誓
0597b17: 也梵語娑二合訶此云本誓謂諸佛如來同一大誓
0597b18: 故。
0597b19: 【疏】韋陀世仙者韋陀云明外道四韋陀也世仙即是
0597b20: 成就世間長年隱形自在之者號持明仙等也。
0597b21: 【疏】一一皆入等者謂真言聲字三重漫荼羅中其相
0597b22: 甚多故云一一如是一一真言由行者如理諦觀無
0597b23: 不入於蓮華臺藏阿字之句此句是一切真言之本
0597b24: 謂三重漫荼羅真言自皈本究竟寂滅之理是止
0597c01: 息教處也。
0597c02: 【疏】今此字輪亦爾等者如上於佛身上布作三重字
0597c03: 輪漫荼羅法由如來身與字輪相作故名不思議也。
0597c04: 【疏】採集以為鬘者謂採集眾華而為飾好梵云摩羅
0597c05: 此譯為鬘按西土結鬘師多用蘇摩那華行列結之
0597c06: 以為循貫無問男女貴賤皆此莊嚴或首或身以為
0597c07: 飾好等。
0597c08: 【疏】紫礦并虫食等者紫礦是樹汁作法乾之名之為
0597c09: 礦即波羅奢樹汁其色甚赤用染皮又凡諸香物
0597c10: 若有虫食者皆不得用為塗香又智論說塗香有二
0597c11: 種一者栴檀木等摩以塗身二者種種雜香以為
0597c12: 末用塗其身及熏衣服并塗地壁也。
0597c13: 【疏】薰陸者出於西方即樹膠夏天日炙鎔滴沙中在
0597c14: 地有香謂之薰陸。
0597c15: 【疏】三種辛藥者謂薑胡椒蓽苃也。
0597c16: 【疏】然後依供養法等者供養儀式品攝頌云如是正
0597c17: 業淨其身住定觀本真言主以真言印而召請先當
0597c18: 示現三昧耶真言相應除障者兼以不動慧刀印稽
0597c19: 首奉獻閼伽水行者復獻金剛座次應供養華香等
0597c20: 去垢亦以無動尊等此是攝頌總攝一品之事向下
0597c21: 次第而別顯之文廣如彼又准金剛瑜伽念誦法云
0597c22: 復結金剛縛契忍願二度為針置於心上即誦密
0597c23: 語曰三摩耶薩埵此即是發悟一切諸佛及諸弟子
0597c24: 等密語乃至作三界威力契誦不動明王其密言如
0598a01: 經彼印真言若有諸魔作障礙者皆悉遠離又以印
0598a02: 觸諸香燈飲食等隨觸得清淨等行者臨時取以用
0598a03: 之。
0598a04: 【疏】先用囉字等者囉字詮一切法垢不可得故供
0598a05: 養品云現前觀囉字具點廣嚴飾謂淨光焰鬘赫如
0598a06: 朝日暉念聲真實義能除一切障解脫三毒垢諸法
0598a07: 亦復然先自淨心地復淨道場地悉除眾過患其相
0598a08: 如空如金剛所持此地亦如是等。
0598a09: 【疏】或依本教所說等者或者不定或依何等本教所
0598a10: 說隨行者意或廣或略兼用召請真言及印且准阿
0598a11: 彌陀如來念誦觀行儀軌所說行者每於定中見極
0598a12: 樂世界七寶為地水鳥樹林皆演法音無量莊嚴如
0598a13: 經所說無量壽如來在大菩薩眾會聞說無量契經
0598a14: 行者即結寶車輅印想印成七寶車輅想此寶輅往
0598a15: 彼極樂世界請無量壽如來并諸大菩薩眷屬乘此
0598a16: 車輅不散此印便請來至道場住空中又結迎請
0598a17: 聖眾印及真言奉請故無量壽如來赴此三摩地所
0598a18: 成淨土道場受行者供養速得上上悉地等如彼廣
0598a19: 說是名依本教請也言即示三種三昧耶等者一佛
0598a20: 部三昧耶二蓮華部三昧耶三金剛部三昧耶且佛
0598a21: 部者二手心合掌開二頭指微屈各附中指上節
0598a22: 又開二大指各捻二頭指下第一文是也次蓮華部
0598a23: 者二手心合掌二大指二小指各頭相著餘六指
0598a24: 微屈如開敷蓮華葉形是也後金剛部者二手左覆
0598b01: 右仰合背相著以右大指叉左小指以左大指叉右
0598b02: 小指中間六指博著手腕如三股杵形是也言及與
0598b03: 敷座等者准前蓮華三昧印稍屈指令圓滿即是結
0598b04: 此印已巳想從印流出無量金剛蓮華遍漫荼羅中一
0598b05: 一諸佛菩薩金剛眾聖各各得此金剛蓮華為座等。
0598b06: 【疏】淨以不思議法界心者即囉字置空點想在頂上
0598b07: 作心沐浴是也。
0598b08: 【疏】然後住瑜伽座者即前五輪所成最上金剛地方
0598b09: 輪是也言一心誦部主真言者部主有三如來部以
0598b10: 大日為主蓮華部以大精進觀世自在菩薩為主或
0598b11: 以馬頭為主金剛部以執金剛秘密主為主也。
0598b12: 【疏】略為宣說等者彼經云菩提心者謂如實知自心
0598b13: 乃至云心空菩提三種無二故經意欲令弟子發
0598b14: 起斷樂心故欲令識知自心相故欲令遠離邪妄念
0598b15: 故弟子若解了時即是知自皈依所能作真正發心
0598b16: 等也。
0598b17: 【疏】今正明本心常佛等者且成佛義如前已巳辨今就
0598b18: 自宗本心常佛者故上經偈云我覺本不生阿字本初不生
0598b19: 義出過語言道縛字語言道斷義諸過得解脫麼字解脫繫縛義遠
0598b20: 離於因緣訶字害煩惱離欲義知空等空法字出一切佉等空義如實
0598b21: 相智生跛字無能勝義已巳離一切暗伽字是稠林闇冥義第一實無
0598b22: 垢羅字淨法界心義又上八字更互相釋且以下七釋成上
0598b23: 一者先徵云何我覺是阿字本初不生耶次第釋謂
0598b24: 語言道斷故乃至是淨法界心故又經云云何菩提
0598c01: 謂如實知自心等華嚴經云菩薩應知自心念念常
0598c02: 有佛成正覺如自心一切眾生亦復如是涅槃論云
0598c03: 身外有佛亦非密身內有佛亦非密非有非無亦非
0598c04: 密眾生是佛故微密言故以淨字甄之者世間最淨
0598c05: 無如空故上經云越百六十心生廣大功德其性
0598c06: 常堅固無量如空不染污常住本來寂無相無量
0598c07: 智成就正等覺顯現故云今正明本心常佛也。
0598c08: 【疏】所謂五所者即五支分謂四支及頂也。
0598c09: 【疏】故譯者兼智至兼舉者謂淺釋時是金剛杵若深
0598c10: 釋時是金剛慧故得義用兼舉也故下護摩品偈云
0598c11: 復次秘密主我於往昔時不知諸火性作諸護摩事
0598c12: 我今成菩提演說十二火智火最為初名大因陀羅
0598c13: 等。
0598c14: 【疏】當用乳木等者乳木謂木中有乳汁者名為乳木
0598c15: 若用無乳木為此木者火天不饗不獲吉祥言謂桑
0598c16: 之類者穀是楮也楮之有實謂之為此之二木
0598c17: 有乳有護摩用之表獲吉祥非此之類是中不取
0598c18: 故云當用乳木等。
0598c19: 【疏】藉以生茅等者且茅之為物薄而用可大今阿闍
0598c20: 梨方以智火燒弟子心垢受法王子灌頂若不誡慎
0598c21: 或為魔得便故今以生茅為座表慎之至也此之表
0598c22: 像俗諦亦有周易云初六藉用白茅無咎象曰藉用
0598c23: 白茅柔在下也子曰苟錯諸地錯謂錯雜即嚴飾也而可矣藉
0598c24: 之用白茅何咎之有慎之至也夫茅之為物薄而用
0599a01: 可重故阿闍梨君子不得不依與疏三義第三相當
0599a02: 行者由是因故當得四王奉座經云四天王言此上
0599a03: 人將來成正覺時我等獻草即斯是也。
0599a04: 【疏】第二句阿揭娜曳者此翻對與梵本不同也今此
0599a05: 四字上下二字正應梵本中間二字與梵本及字門
0599a06: 不相契會謂梵本二字即是二合仡曩二合也今譯
0599a07: 為揭娜揭字通朅竭二音與字聲形不同聲形既
0599a08: 然不同名義亦乃有異若顯示者梵本曩詮行
0599a09: 義曩詮大空若揭娜者朅字當字門佉字詮一切
0599a10: 法如空不可得義又竭字當字門伽字詮一切
0599a11: 法一合不可得義為此乖訛所以疏主留置梵本在
0599a12: 先一則順於古譯二乃要從師授已巳下例然。
0599a13: 【疏】或本伽是行義等者伽字正音字此已巳下釋成
0599a14: 字無行也從若是無師自覺已巳下釋成曩字大空
0599a15: 也從故與娜等七字釋成曩二合之意也從以諸
0599a16: 法無行已巳下釋成曳字義也言爾乃為大乘者大字
0599a17: 應是火字謂此真言即是火天乘故也。
0599a18: 【疏】重釋前句者謂以此囉至若多九字二句釋前
0599a19: 扇底羯囉作寂之義也且以囉摩最勝義釋者
0599a20: 謂以扇底一寂畢竟不可得故羯囉常作之又以羯
0599a21: 囉常作畢竟不可得故扇底常寂由此寂而常作作
0599a22: 而常寂故一切世間不能思議故故云囉摩最
0599a23: 勝也又以達磨若多法生義釋者如文易知。
0599a24: 【疏】以動寂畢竟等者動作也寂靜也此二畢竟無二
0599b01: 故從本不生阿上字菩提心句中具生阿長字
0599b02: 大悲根莖枝葉從此以無所得為方便故能證暗
0599b03: 字大空之華果言猶如火界能燒能養者能燒者謂
0599b04: 以囉字二點之火畢竟淨除而證惡字大般涅槃
0599b05: 能養者即以字三昧之水而溉灌之即成噁字
0599b06: 利他方便如是從因至果都合為一菩提樹王也下
0599b07: 釋寶缾與此大同。
0599b08: 【疏】凡息護摩先須作降伏等者謂若不先作降伏
0599b09: 必為頻那野迦等之所留難故也言則當依法增加
0599b10: 者謂於息真言之末莎訶之上加揭佷拏或佉
0599b11: 陀耶吒也等句便成降伏相應之用爾。
0599b12: 【疏】先用漫荼羅主真言者此漫荼羅即護所也謂是
0599b13: 聖賢受是供養大會之所也故下疏云若無漫荼羅
0599b14: 當遶爐作一重漫荼羅置諸尊座位也言主者即火
0599b15: 天也此中以火天而為主故言真言者即前火天真
0599b16: 言是也。
0599b17: 【疏】第三所成就物者謂是真言門中求悉地事所成
0599b18: 就物准下經謂是計幢朅伽刀傘蓋履屣真陀摩
0599b19: 尼寶安膳那藥眼藥等。
0599b20: 【疏】如食金剛等者華嚴經云如人食少金剛終竟不
0599b21: 銷要穿其身出在於外何以故金剛不與肉身雜穢
0599b22: 而同住故於如來所種少分善根亦復如是要穿一
0599b23: 切有為諸行身過到於無為究竟智所何以故此少
0599b24: 善根不與有為諸行煩惱而共住故為證可知。
0599c01: 【疏】復次普賢是遍法界至後段名法王之子者此亦
0599c02: 是前八心之義也謂普賢至菩提心是最初種子心
0599c03: 又慈氏至莖葉謂從此發生根芽是第二心莖字當
0599c04: 第三種心葉字是第四葉種心又除蓋障至開敷
0599c05: 是第五華種心及第六成果心又除惡趣至窮盡是
0599c06: 第七受用種子果復成種心又是故以此至名法王
0599c07: 之子是第八無畏依嬰童心也。
0599c08: 【疏】次用三種三昧耶等者如下說一入佛三昧耶持
0599c09: 明二法界生真言三金剛薩埵真言何以知耶彼處
0599c10: 結云故此三種皆名三昧耶也由初三昧加持故在
0599c11: 於胎藏不令夭折由次三昧加持故初出胎時離諸
0599c12: 障由後三昧加持故能傳家業備諸伎藝。
0599c13: 【疏】一一歌詠至密印者謂此宗中一一名言皆有淺
0599c14: 深二釋若淺釋時一一歌詠一一舞戲皆是供獻唄
0599c15: 德節則之謂後漢書詔云歌所以詠德舞所以象功
0599c16: 毛詩云情動於中而形於言言之不足故嗟嘆之嗟
0599c17: 嘆之不足故詠歌之詠歌之不足不知手之舞之足
0599c18: 之蹈之蓋情動之極也法華經云歌唄頌佛德又馬
0599c19: 鳴菩薩自奏賴吒和羅曲五百王子聞之同時捨家
0599c20: 入道前法華即是讚德後馬鳴即是說法此中即當
0599c21: 密及印如常供養用四歌舞各有真言及印法故
0599c22: 真言語業密印身業二初作意乃當意業即是三密
0599c23: 加持之義也故曰一一歌詠等。
0599c24: 【疏】吉慶阿利沙偈者阿利沙名如前釋行者授灌頂
0600a01: 時一切世間有無量吉慶之事即同釋迦牟尼所有
0600a02: 之慶也由此諸天咸共讚歎有十一偈前三偈皈依
0600a03: 三寶次七偈八相成道然於八中而今涅槃如下疏
0600a04: 指彼一偈總結三歸。
0600a05: 
0600a06: 大毗盧遮那成佛神變加持經義釋演密鈔卷第六
