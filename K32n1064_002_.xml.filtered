0357a01: 
0357a02: 新譯大方廣佛花嚴經音義卷下
0357a03: 京兆靜法寺沙門慧述
0357a04: 經卷第四十一
0357a05: 十定品之二
0357a06: 不處於陸毛詩傳曰高厚廣平曰陸。近之近渠靳反就也。諸
0357a07: 心樂次第樂牙教反謂欲樂也。歌羅邏此云薄酪謂初入胎
0357a08: 如薄酪也。白分義分浮問反。圓光一尋何要云八寸曰咫三
0357a09: 尺曰武五尺曰墨六尺曰步七尺曰承八尺曰尋十尺曰丈丈六曰常小雅曰四尺曰仞倍仞
0357a10: 曰尋倍尋曰常。其量七肘佛本行集云肘謂二尺也。一俱盧舍
0357a11: 依毗曇中一尺五寸為一肘四肘為一弓三百弓為一里四里為一俱盧合准計一里三百六
0357a12: 十步則一俱盧舍有一千四百四十步也依俱舍論十二云分諸色至一極微故一極微
0357a13: 為色七極微為一微量積微至七為一金塵七金塵為一水塵量水積七為一兔毛塵積七兔毛
0357a14: 塵為一羊毛塵量積羊毛塵七為一牛毛塵積七牛毛塵為遊塵量塵七為一蟣七蟣為
0357a15: 一虱七虱為穬七為一指節二十四指撗布為肘四肘為弓積五百弓為一俱盧舍
0357a16: 即是從肘至阿練若中間量者也。
0357a17: 半由旬量由旬梵言具云踰繕此曰和合謂以多俱盧舍和合成故案
0357a18: 佛本行集十二云七微塵成一牖塵七塵成一兔毛頭塵七兔毛塵成一羊毛頭塵七
0357a19: 羊毛成一牛毛頭塵七牛毛塵成一蟣七蟣成一虱七虱成一芥子七芥子成一大七大
0357a20: 成一指節七指節成半尺二尺成一肘四肘成一弓五弓成一杖二十杖名一息八十息名一
0357a21: 俱盧舍八俱盧舍成一由旬准此方尺量二里餘八十步當一俱盧舍計一由旬合有一十七
0357a22: 里餘二百八十步或百一由旬如此方一驛地也。
0357a23: 經卷第四十二一
0357b01: 十定品之三
0357b02: 北俱盧具云怛羅句盧此翻為高上也。東毗提訶
0357b03: 毗此云勝提訶田身也又毗云種種提訶與也。種種稼穡稼音
0357b04: 稼穡音色馬融注論語曰樹五穀曰稼毛詩傳曰種之曰稼之曰穡案鄭玄
0357b05: 注周云稼穡為言其猶嫁穡謂種子相生貪苗實之利也。修羅退
0357b06: 女六如育二反玉篇云折挫也。入藕絲孔藕五苟反字
0357b07: 從耒。闥婆城此云尋香城也謂十寶山間有音樂神名闥婆忉
0357b08: 利諸天音樂時此神身有異相即知天意彼娛樂因此以事西域謂諸樂
0357b09: 兒亦曰闥婆娑然西域樂兒多為幻伎幻作城郭如故因即謂龍所現城
0357b10: 郭為闥婆城也忽有忽無自在傳變也謂諸法之性有之間自在亦復
0357b11: 如是。恒伽河准經香山頂上有阿耨達池其池四面各
0357b12: 流出一河東面私河從金剛師子口流出其沙金剛東流入震旦國便入東
0357b13: 海南面恒伽河從銀象口流出其沙白銀流入東印度便入南海西面信度河
0357b14: 從金牛口流出其沙黃金便入西海北面縛河從琉璃馬口流出其沙是琉
0357b15: 璃流入波斯佛林便入北海其池縱廣五十由旬四面口各一由旬也。光
0357b16: 明鑒徹鑒照也徹通也言光照內外通現也。澒涌奔馳
0357b17: 澒胡動反涌字正作溶故楚注云澒溶水大漢書高紀傳集注云澒溶
0357b18: 竦溶也經本作涌者誤也。奇香發越漢書集注曰發起香氣射
0357b19: 散也謂香氣速疾遍布著人也。皆得潤洽洽俠夾反廣雅曰洽
0357b20: 瀆也。阿婆達多龍王阿也婆達多熱也諸龍
0357b21: 皆受熱沙之苦此龍故立其名耳。
0357b22: 經卷第四十三
0357b23: 十定品之四三
0357c01: 無替疋曰替廢也。
0357c02: 從諸善友而得出生友字經本有作支字深為
0357c03: 也。終不匱止匱渠位反廣雅匱少也漢書音義曰匱空乏也。
0357c04: 摩斯龍王摩意也斯夜也流出也言此龍王興雲雨
0357c05: 皆從慈心出也。嶷然高出嶷謂崱嶷也字指曰崱嶷山也。
0357c06: 伊象王住金脅山伊此云
0357c07: 香其象身長九由旬高三由旬常住一金山之脅即是初計都末未底山也。
0357c08: 經卷第四十四
0357c09: 十通品
0357c10: 閻魔王正云琰魔邏閻此曰遮止謂誡勗罪人之也。
0357c11: 十忍品
0357c12: 舍支正云設施謂月之別名帝釋夫人取為也。無方無
0357c13: 隅方謂四方也鄭玄注考工記曰隅角也。不捨眾善軛
0357c14: 軛於革反珠叢曰軛謂轅端撗木也今此謂駕擔眾善勒行不捨如牛駕重長
0357c15: 途力進也。徒令劉熙曰徒猶獨也。
0357c16: 經卷第四十五
0357c17: 阿僧祇品
0357c18: 一百洛叉為一俱洛叉此云也俱此云億也又按
0357c19: 此方黃帝法有二十三數謂一二三四五六七八九十百千億兆京垓
0357c20: 壤溝正王載從万已巳去有三等數法其下者十十變之中者百百變之上者
0357c21: 倍倍變之今此阿僧祇中上數法故云一百洛叉為一俱俱當此億也阿
0357c22: 多兆也由他京也餘皆依次准配可知今案此經十百千万十十變之從
0357c23: 万至億百倍變之從億已巳去皆以能數量為一數復數至与能數量等變之能
0358a01: 佛本行集十二中百百變之也。矜羯矜居凌反。摩婆婆之上聲
0358a02: 此後婆字並上聲呼之。伽伽之上聲下毗伽亦同此。郎我反。
0358a03: 毗佉擔擔多甘反。瑿於奚反。阿麼麼莫我反。
0358a04: 勃蒲沒反。翳煙計反。薜蒲計反。窣蘇沒反。睥普計
0358a05: 反。莫計反。荼宅加反。
0358a06: 壽量品
0358a07: 娑婆此云堪忍也謂具足眾境對堪行忍也。釋迦牟尼
0358a08: 釋迦能也種族望稱也釋音作鑠呼迦字作告俄反呼牟尼此云寂嘿也德行
0358a09: 之。阿佛正云阿弭婆耶此云量壽也。
0358a10: 諸菩薩住處品
0358a11: 支提山支提本是塔之名此山似之故因為然支提此云二生
0358a12: 淨信之所具釋如下七十五中。毗舍離此釋為廣謂此城
0358a13: 於中印度諸城之中廣大也或亦翻為廣嚴也。度度羅城
0358a14: 或云摩偷羅亦云摩突羅此云孔雀城或云蜜善皆古事者也。俱
0358a15: 城或言俱陳耶言俱陳者是名此云大盆耶法律也昔
0358a16: 此城未立之時有一五通仙名俱陳而於此地置一大盆畜水若池恒在
0358a17: 盆側修仙法律亦常為人說護淨經及養性法於後學徒皆以師名及法
0358a18: 為其姓氏人眾漸廣即於此處建立城郭故此舉國人今皆姓俱陳城
0358a19: 亦因之立耳。目真窟目真或曰牟真此云解脫是龍
0358a20: 名也此云處也謂有龍於此窟中聞法脫龍苦故名解脫處窟也。
0358a21: 摩蘭國未翻。甘菩遮國未翻。震旦國或曰
0358a22: 支亦曰真丹此翻為思惟以其國人多所思慮多所計作故以為名即
0358a23: 今此漢國是也。羅延此云堅固。勒國正名佚路數恒
0358b01: 勒古來此方存略呼為勒又訛數音為然此名乃是彼國一山之
0358b02: 因云其稱又或翻為性國以其國人性多獷戾故也。迦葉
0358b03: 羅國舊名國此翻阿誰入昔此國未建之時其地有大龍池人
0358b04: 莫敢近其後有一羅漢見其形勝人居止乃從龍容一膝地時龍許
0358b05: 之而羅漢變身漸大其膝漸滿龍池龍以言信便捨而去羅漢即以神力
0358b06: 竭其水令百姓於中建立屋宅人眾咸云我等不因聖僧阿誰得入此
0358b07: 處故從此語即立其名國即在北印度境羅國次北也。菴浮
0358b08: 梨摩國菴謂菴羅此云垢即西域果名其果堪以療疾諸國之
0358b09: 中此國多故以名焉其國即在中印度境內也。羅
0358b10: 國此云持地國謂昔此國多有道果聖賢任住持其境不為他國侵
0358b11: 也又云是香羅謂羅此云遍也言遍此國內多生香氣之花故名
0358b12: 香遍國其國在中印度比北印度南二界中閒也。苫苦婆羅
0358b13: 窟苫式占反苫婆是香花樹名其窟側近多生此樹故因名耳也。
0358b14: 經卷第四十六
0358b15: 佛不思議法品之上
0358b16: 寂漠言玉篇曰人聲曰寂郭璞注疋曰漠謂靜定也。
0358b17: 逮十力地逮唐反說文曰口逮及也字從不從。譏謗
0358b18: 譏居疑反說文譏誹也。
0358b19: 經卷第四十七
0358b20: 佛不思議法品之下
0358b21: 人王都邑左氏傳曰有宗先君之主曰都曰邑也漢書
0358b22: 音義曰都城也廣疋曰都國也司馬法曰大國五百里為都風俗通曰天
0358b23: 子所居之城曰都舊都曰邑也。毗舍闍王毗舍闍之王即是東
0358c01: 方提頭吒此云持國謂護持國土領二部鬼一名毗舍闍此云噉精氣
0358c02: 二名闥婆此曰尋香也。胡寡力果二反玉篇曰祖也字又作
0358c03: 裸兩。
0358c04: 一切樂不鼓自鳴鼓字從支支音普木普角二
0358c05: 反經本有從皮者鍾鼓字也。舍利正云設利羅或云實利此翻為身。
0358c06: 誠敬雅曰誠信也。靡不驚懾懾之葉反鄭注記曰懾
0358c07: 怯也畏懼也經本有作攝字者謬也。
0358c08: 信樂不回回音迴說文曰迴轉也今此謂信樂轉動也。
0358c09: 經卷第四十八
0358c10: 如來十身相海品
0358c11: 怡微笑許基反怡与脂反方言湘潤之閒謂喜曰怡或
0358c12: 曰紛怡說文曰也怡和也謂容和也熙字又作也。炳然
0358c13: 顯現炳彼永反蒼頡篇曰炳著明也謂顯著之明也字又作炳也。
0358c14: 洞徹洞徒弄反玉篇曰洞猶通徹也字又作洞者也。
0358c15: 其掌安平掌謂舌面平而且安。玩味不忘玩字正
0358c16: 作忨杜注左傳曰忨貪也經本作玩字者誤也案孔安注書云戲弄貪忨
0358c17: 即受樂之意也。上咢俄各反正作又或作齶。
0358c18: 右輔下牙左傳宮支奇虞之表也猶輔車相依脣亡齒寒杜
0358c19: 注曰輔頰也車牙車也又注曰輔類車骨。
0358c20: 盧藏雲盧此云高以在上牙故也。
0358c21: 紺蒱成就紺蒱正云蒱此云乃西域果名其色紅赤腹國正
0358c22: 云蒱三約撗文而佛頸成就彼相故云也今時俗謂頸圓有約終為嬰節
0358c23: 者是也。
0359a01: 布十方顏注漢書曰滿也。
0359a02: 左徒論反聲類尻也尻音苦勞反也。
0359a03: 其與字正作脾古文作今未詳所出字作
0359a04: 今經本作者。
0359a05: 伊尼延鹿王伊尼延者鹿名也其毛色多黑形纖
0359a06: 長短得所其鹿王勝故取為喻字又作。
0359a07: 舉足將步將欲也步行也王逸注楚曰步徐行也。足
0359a08: 跟跟各痕反。因羅尼羅因羅此云帝也尼羅此云青也。
0359a09: 如來隨好光明功德品第三十五
0359a10: 隨好呼告反令眾生愛樂故又音呼暠反資嚴大相益殊勝故。
0359a11: 摩耶夫人摩耶此云幻也由此菩薩唯依大智幻法門行故
0359a12: 故此名夫人者梵本云脾此翻女天案鄭注云諸侯之妃曰夫人玉
0359a13: 篇曰呼婦人為夫人者亦所以崇敬之稱也又夫者男子美稱婦因夫以
0359a14: 成人故名夫人也西域呼王妃為脾呼男夫為婆也。
0359a15: 懺悔懺謂懺摩此云請忍謂請前人忍受我悔罪也。
0359a16: 經卷第四十九
0359a17: 普賢行品第三十六
0359a18: 樂近庸廣疋曰輕也漢書集注口庸庸微小也言其輕薄
0359a19: 寒微眇小之人耳。
0359a20: 習童蒙法易稱蒙卦者謂童蒙來求我非我求童蒙蒙者也
0359a21: 韓康注云蒙昧小之象又玉篇曰童迷意也廣雅曰童癡也鄭玄注
0359a22: 周蒙也毛詩傳曰蒙覆也言童幼之心愚昧所為惛如以物覆蔽之。
0359a23: 口如啞羊障亞於雅反巧能宣說大乘妙義名亞羊障大
0359b01: 智度論三云亞羊僧者謂雖不破戒鈍根惠不別好不知輕重不
0359b02: 知有罪若有僧事二人共諍不能決嘿然言譬如白羊乃至人煞不
0359b03: 能作聲是名啞羊僧也。洎于法界洎字正作暨暨音渠秘
0359b04: 反珠藂曰暨謂及預也杜注左傳曰暨至也經作洎者也。充洽
0359b05: 洽侯夾反小雅曰充也玉篇曰洽濡洽潤之也。工幻師韻圃稱工
0359b06: 巧也謂巧能於幻術。
0359b07: 經卷第五十
0359b08: 如來出現品第三十七之一
0359b09: 偏祖祖唐亶反露也字從示又音宅莧反非此所也。右跽
0359b10: 跽其几反跪也。如我惟忖忖本反顏注漢書曰惟思也珠叢
0359b11: 曰忖惻度也。瞻仰如來仁及我有仁德者之為仁故諡謚
0359b12: 法曰貲賢視也曰仁煞身以成人曰仁度功而行曰仁周曰天德曰仁
0359b13: 記云上下相親曰仁論語云克己巳復曰仁鄭注云施恩曰仁白虎
0359b14: 通曰仁者是忍好生愛人者也。佉羅山亦曰軻梨羅此即木
0359b15: 名謂此方苦梗木也由彼山中多有此木故立其名耳。尼民
0359b16: 羅山此翻為持邊以彼山是七重金山中外邊故然即院繞
0359b17: 護持餘內六山故名持邊也。目真山目真此云解脫
0359b18: 即是龍名也此云處也謂此山中是解脫住處也。
0359b19: 水族眾生孔安國注書曰族類也謂水畜之流類也。
0359b20: 大雨名洪注之戊反洪大也併急寫水曰也。變溼
0359b21: 令燥燥蘇早反燥乾也變字從作又有從反者不是字也溼字有
0359b22: 作濕者誤也。廓徹虛空廓苦郭反雅曰廓大也今謂寬大
0359b23: 遍虛空量也。普照無私玉篇曰事不公為私王逸注楚曰
0359c01: 竊受為私也郭象注子曰世所謂私者釋己巳而愛人也言己巳情偏
0359c02: 有所為也私字上加撇者非也。
0359c03: 經卷第五十一
0359c04: 如來出現品之二
0359c05: 作務作則各反務事業也。或牟薩羅或曰牟娑羅此云紫色寶。
0359c06: 哮吼哮呼教反吼呼口反。洞然洞徒弄反韻圃稱洞徹也謂通
0359c07: 徹火然之狀也字或作烔烔音徒東反韓詩傳曰烔謂燒草傳火焰也。
0359c08: 經卷第五十二
0359c09: 如來出現品之三
0359c10: 優波尼沙分已巳見十七卷。鼓楊海水鼓公
0359c11: 戶反說文曰鼓擊也字從支不從皮也。則便謝王逸注楚曰
0359c12: 謝去也謂神識去身者也。積同說文曰積聚也聚謂堆聚
0359c13: 聚音疾喻反也。如乾草即賜反鄭玄注周塔小曰委
0359c14: 大曰積積字從廿者俗也。
0359c15: 經卷第五十三
0359c16: 離世閒品第三十八之一
0359c17: 知諸稱謂稱昌孕反稱順也漢書音義云謂者指趣也今
0359c18: 謂於法門意趣皆順知漢書又曰謂者稱也事也謂諸事物知
0359c19: 其名自識其所皆曰稱謂也。知諸制令令力政反制謂
0359c20: 禁制令謂法令也。長嬰疾苦嬰於征反漢書曰嬰繞也謂常
0359c21: 為疾苦之所繞也。
0359c22: 經卷第五十四
0359c23: 離世閒品之二
0360a01: 啟一切眾生心意玉篇曰啟聞也古體作也。閒
0360a02: 空處閒古閑反謂中間也。
0360a03: 經卷第五十五
0360a04: 離世閒品之三
0360a05: 善言開喻漢書音義曰喻曉也蒼頡篇曰喻諫也。棒打
0360a06: 屠割棒字正作棓或亦為柈今經本作棒杖之棒非打棓字然復
0360a07: 有從手邊作奉者乃是棒持之轉遠經意也廣雅曰棓兼也又有木邊作
0360a08: 者即是棒杖之棓字體耳。誓期自勉鄭注記曰勉勤也
0360a09: 玉篇曰自勸強也。撾打楚撻撾陟反撻他沬反說文曰撾
0360a10: 箠也鄭玄注周箠擊也楚杖也又注周曰撻猶杖之以荊也撾字從
0360a11: 木古體作纂之也。挑天彫反。或級其頭漢書衛青霍去
0360a12: 病傳二十五云斬首三千一十七級顏師古曰本以斬一首辦爵一
0360a13: 級故即因謂斬首為級亦即又名生獲護一人為一級也珠叢曰斬首一名
0360a14: 為級也。無央數央於良反王逸注楚曰央盡也。
0360a15: 經卷第五十六
0360a16: 離世閒品之四
0360a17: 迫隘隘於懈反玉篇曰迫隘也隘狹也夫狹窄必相逼。無所觸
0360a18: 嬈嬈乃了反三蒼嬈擾也孔安注書曰擾也說文曰擾煩也。悉稱
0360a19: 稱昌孕愜可也又雅曰稱好也郭璞注云事稱人意皆好也。補特
0360a20: 伽羅此翻為數取趣謂數造趣因數取趣果也舊翻為人隨方語便非正
0360a21: 刻字譯也。心恒復已巳見二十三卷。嬉戲嬉許其反切韻
0360a22: 稱戲遊也。
0360a23: 經卷第五十七
0360b01: 離世閒品之五
0360b02: 得預預餘茹反珠叢曰凡事相及曰預字古作与也。菩提薩埵
0360b03: 依佛地論云親光菩薩以三義釋菩提薩埵具如彼論中也。不
0360b04: 式反論語云君子不其親孔安注曰易也韋昭注漢書曰廢
0360b05: 也郭璞注雅曰放也鄭玄注記曰棄也此中經文含於多義故
0360b06: 具存之。無險詖故已巳見四卷中。身心憺怕憺徒
0360b07: 敢徒濫二反怕普白反王逸注楚曰憺安也廣雅曰怕靜也憺字又作
0360b08: 淡澹二體也。慣習慣古患反案諸字書正作慣有作串字者也。
0360b09: 癡苦角反有從下作者不是字也。
0360b10: 經卷第五十八
0360b11: 離世閒品之六
0360b12: 殘毀蒼頡篇曰殘傷也。無中息中陟仲反。難處受
0360b13: 生難幹反難處謂八難中五也。捨一切烏波涅
0360b14: 法烏波此翻為有提云苦也謂二乘所得餘涅未離變易行苦隨
0360b15: 故有餘涅反諸外道所計涅並未離三苦故法即涅或通教等於
0360b16: 彼悉捨故云捨一切有苦涅法。樂法樂義以法為
0360b17: 樂此中三箇樂字初二音五教反後一音郎各反。如虹蜺色
0360b18: 虹古巷胡公二反蜺研奚反蔡雍月令曰虹螮蝀也謂陰陽交接之氣而
0360b19: 著之形色雄者曰虹雌者曰蜺者也。無主無待雅曰待也
0360b20: 謂事相待藉於他也今此謂求緣作即曰待義也。無著無
0360b21: 行行遐庚反。無有瘡疣疣有鳩反廣雅疣腫也說文曰疣贅
0360b22: 也贅謂賸聚肉也贅音支反疣字又作也。瘢痕瘢蒱寒反痕戶
0360b23: 恩反。解因自悟因由也言辟支悟於苦常等但用自觀緣生
0360c01: 克證不依師受故立其名為獨覺也。而強為說強其兩反。志
0360c02: 尚涅顏注漢書曰尚崇也。求其罪舋舋許覲反玉篇
0360c03: 曰舋謂有禍兆也。或以妙義授非其人顏注蕭望
0360c04: 之傳曰將非其人者言不才之才也謂有器量者也。嚬蹙不喜
0360c05: 嚬脾仁反蹙子六反玉篇曰嚬蹙謂憂愁不樂之狀也賈注國語曰頻近
0360c06: 也毛詩傳曰蹙促也言人有憂愁則眉額鼻目皆相促近也又案說
0360c07: 文渡水向岸水文叢亦謂之嚬蹙然愁憂之頻頻下著卑今從省之不
0360c08: 用也經本有吏安口者俗也。伺其過失伺相吏反鄭玄注周
0360c09: 曰伺猶察也玉篇曰伺侯也方言曰伺視也自關而北竊相視謂之
0360c10: 伺也。頑佷佷何墾反左氏傳曰心不測德義之經曰頑也杜注左傳
0360c11: 曰佷戾也說文曰佷不任從也佷字正體從彳今者俗也。我
0360c12: 所吞吞他痕他賢反廣雅廣吞滅也。醒悟醒形桑逕二　反。
0360c13: 天魔波旬具云提婆魔羅播裨言提婆者此云天也摩羅
0360c14: 障也播裨罪也謂此類生天宮性好勸人造退善令不得出
0360c15: 離故也。悉知將有廣雅曰將欲也當也。置仙紫反
0360c16: 蒼頡篇曰移也鄭玄注考工記云置猶著於地也置字本下直今
0360c17: 曰者俗也。侍衛蒼頡篇曰侍也毛詩傳曰侍近也言側近左
0360c18: 右扶侍之也王弼注易曰衛護也。
0360c19: 經卷第五十九
0360c20: 離世間品之七
0360c21: 免濟免民辯反杜注左傳曰免脫也毛詩傳曰濟渡也言令物
0360c22: 脫苦渡難也。欣慰廣雅曰欣喜也毛詩傳曰慰安也言歡喜則心
0360c23: 安也。圖書璽鄭玄注周曰圖畫也璽也蔡雍獨曰天
0361a01: 子之璽以螭虎古者尊卑共之日令秦以前諸侯卿大夫皆曰自茲
0361a02: 已巳降天子獨稱諸侯不敢用也秦王子嬰上高祖傳國璽文曰受命于天
0361a03: 既壽永昌此章古名璽節今謂升撿文也螭音支反。弧矢
0361a04: 弧戶孤反矢式耳反居逆反說文曰弧木曰弓考工記曰孤
0361a05: 名弧謂多而來寡也易曰謂之矢矢即箭也有三岐岐皆兩刃或
0361a06: 中有小子名雄或有兩各偏矢字又作。弈嬉戲
0361a07: 嬉許其反字正從竹說文曰簙謂戲為戲六薄十二也杜注左傳
0361a08: 曰弈圍也切韻稱嬉遊也。親戚戚千曆反孔安注書曰戚近也
0361a09: 野王曰近所以為親也毛詩傳曰相親曰戚戚字正從心也經本
0361a10: 作戚者俗也。能忍劬勞劬具虞反毛詩傳曰劬勞病苦也勤
0361a11: 劬勞倦猶病苦也。正法盈洽洽侯反注左傳曰盈充也玉
0361a12: 篇洽濡也濡溼閏也。菩薩無乘巾之出三界
0361a13: 乘食證反乘謂車馬通稱巾謂服乘之名案周巾車氏即掌駕之官主
0361a14: 當嚴乘故鄭玄注云巾猶衣也衣音於記反謂飾衣帶之也珠叢曰以
0361a15: 衣被車謂之巾也此則文言尚簡名有影略故巾車之言當乘車之謂亦
0361a16: 猶設席之名以目食客也。宴然宴於見反漢書音義曰宴安居也嘿
0361a17: 靜也。鏡方言曰明也廣雅曰鏡照也又可然如鏡故曰鏡也。
0361a18: 馳逐廣雅曰馳奔也玉篇曰逐也。花胡感反徒
0361a19: 感反說文曰芙蓉花未發者盛之貌也二字玉篇作蘭字書作菡
0361a20: 菌說文作也。娛樂杜注左傳曰娛樂也樂即可樂故七娛樂也。
0361a21: 經卷第六十
0361a22: 入法界品第三十九之一
0361a23: 室羅筏國舊云舍衛國具稱室羅筏悉底此翻為好道或曰聞
0361b01: 物此乃城名非是國以其城多出人物好行道德五天共聞故名聞物
0361b02: 或曰室羅筏悉底者此云聞者城西域俗聞傳記云昔於此處有一老仙
0361b03: 修習仙道復有少仙從其受學厥聞者老仙歿後少仙建立此城即以
0361b04: 少仙之名為其城稱然國都為薩羅但以就勝易彰故城取國耳。
0361b05: 逝多林逝多梵言也或曰制多或云祇此翻為戰勝即太子
0361b06: 之名當欲造此寺時達長者買園太子出樹故曰逝多林者也。
0361b07: 藏菩薩案此菩薩名即是肚之字從肉也。師
0361b08: 子頻申三昧杜注左傳曰頻名申展也謂申展四體
0361b09: 之拘急所以解於勞倦故曰頻申也表此三昧能申展自在法法界
0361b10: 解脫障拘急勞倦故喻名耳此或全是梵言也刊定記說。危樓
0361b11: 帶胡項反鄭注記云危高也雅曰遠也言高樓險
0361b12: 絕似空中之遠卦者也。棟宇棟都弄反雅曰棟屋也即屋
0361b13: 脊也字也音於靳反。階墀軒墀直尼反玉王篇曰階謂登
0361b14: 堂之道也說文曰墀謂以丹塗地即天子丹墀也韋昭注漢書曰軒上
0361b15: 板也王逸注楚曰檀也縱曰橫曰楯野王曰謂殿上拘欄也。
0361b16: 階欄楯撜多鄧反楯食尹反級道也王逸注楚云
0361b17: 縱曰欄撗曰楯楯間子謂之櫺也字又作嶝。湍激洄澓湍吐官反
0361b18: 激古歷反洄音回澓音服說文曰湍疾也淺水流於砂上曰湍也水文疑邪
0361b19: 急疾曰激也三蒼曰水轉洄也澓深也謂洄澓之處其水必深也。芬敷
0361b20: 芬麩雲反郭璞曰芬謂香氣和調也小雅曰敷布散也。舍利弗具云
0361b21: 奢唎補怛羅言奢唎者此云鶖鷺鳥也祿怛羅者此云子也此尊者母眼黑白
0361b22: 分明轉動流利似鶖鷺眼故時共為奢唎也其尊者依母得名故云鶖鷺子
0361b23: 舊翻為身子者也梵本中呼身為設利羅故知懸別也。大目連
0361c01: 渠焉反目連者此云採氏即此尊者母姓又以尊者有大神通即將二事
0361c02: 為也然母本族採綠豆仙之苗也。摩訶迦葉具云摩訶
0361c03: 迦葉波言摩訶此云大也迦葉波此云飲光也此尊者上古元祖是大仙
0361c04: 人身有光明而能吞蔽燈火之光時人異之曰飲光仙人因此標其氏
0361c05: 族焉又以尊者有頭大行故時与其大飲光名之耳。離波多
0361c06: 此云所供養之也。菩提此云善現亦曰善實舊云善吉者非。
0361c07: 阿樓正云阿泥嚕多此云滅。難此云歡喜也。
0361c08: 此云黃色者謂此尊者上祖是黃頭仙人因為族此
0361c09: 則氏族為名耳。迦旃延迦旃者一宗之姓氏也延此云胤也言此
0361c10: 尊者是彼種族之後胤耳。富樓具云富樓多羅尼子言富
0361c11: 樓者此云滿也多羅尼者此云願也滿願是尊者母稱子即尊者自
0361c12: 身從母立名故曰滿願子也。不能遊履履字本作屬者勘
0361c13: 梵本是履也屬委也屬音之欲毛詩傳曰遊觀案經義謂不能觀都眾會委
0361c14: 聽法音也。舉體燋然劉兆注儀曰舉畢盡也此言舉體燋者
0361c15: 遍體盡燋也。烏鷲郭璞注山海經曰鷲者鷲謂即鵰也說文曰鷲
0361c16: 鳥黑色而多子也。膜於計反文字集略曰目障也經本有從羽
0361c17: 作者非此所用也。捕獵放牧牧叵福莫六二反三蒼曰牧養
0361c18: 也。振振之刃反聿反鄭注曰振救也又注周曰憂
0361c19: 貧也又云憂恤從心少從雅通用今案諸書依說文從為勝。
0361c20: 均贍均居春反贍市燄反小雅曰贍足也言均平皆使得足也。舉
0361c21: 世杜注左傳曰舉皆也言世皆不能測也。孰有雅曰孰誰也。
0361c22: 夫嬰妄惑廣雅曰輕也案夫猶人夫嬰繞也言輕
0361c23: 庸之人為虛妄惑障繞也。難稱稱昌陵反鄭注云稱猶言也
0362a01: 廣雅曰稱舉也字正體從立人今多從禾。欽歎欽去今反孔安注書
0362a02: 曰歎敬也。曉悟廣雅曰曉說也說音書曆反說文曰悟覺也聲類曰
0362a03: 悟解也言說化令覺也。
0362a04: 經卷第六十一
0362a05: 入法界品之二
0362a06: 因羅因羅者此云帝也帝謂帝釋謂帝釋大衙殿上
0362a07: 結珠之孔相望更為中表相圍繞之作主伴同時成就圍繞相應也。
0362a08: 舟章由反船也。明練珠叢曰鎔金使精曰鍊絲令熟曰
0362a09: 練也今謂善知儀式分明精熟故云明練也又李善注文選曰練簡也謂
0362a10: 簡分明也。君慧比丘梵本中云因羅末底比丘言因羅者
0362a11: 此云君也末底惠也言此比丘智惠比餘比丘最尊如君故曰君惠也。
0362a12: 經卷第六十二
0362a13: 入法界品之三
0362a14: 娑羅林娑羅者此云高遠以其林木森竦出於餘林之上也
0362a15: 舊翻云堅固者誤由娑羅之与娑羅聲勢相近若呼堅固即轉舌言之若
0362a16: 呼高遠直尒稱之耳。達多此云善給施依怙者舊譯云給孤獨者
0362a17: 是也。婆達多此云財施或云有善施行。威光赫弈
0362a18: 赫許挌反弈移益反廣雅曰赫赫威也弈弈明也赫字又作弈字經本
0362a19: 亦下著廾者薄弈字也。徽纆徽許事反纆莫北反廣雅曰徽束也
0362a20: 珠叢曰纆繩索也案經義謂以愛繩束縛難可解也。勒鄙媚反
0362a21: 說文謂曰勒謂馬頭鏣銜。盈玉篇曰盈懈也緩也謂恣懈怠緩也。
0362a22: 令我載此乘乘食證反王逸注楚曰載乘也乘音繩也。
0362a23: 茵蓐茵於真反蓐如欲反毛詩傳曰茵虎皮也玉篇曰以虎皮為蓐
0362b01: 曰茵也茵字又作郭注雅曰蓐席也聲類曰蓐薦也案茵蓐二字以
0362b02: 草為之者字即從廿若以皮為之者字即從革其蓐字從衣者是通用
0362b03: 也。羈鞅羈居反鞅於兩反王逸注楚曰羈謂絡馬頭也鞅謂
0362b04: 靳牛頸繩也。周挍周挍故言挍也。四維廣雅曰維隅也
0362b05: 隅即角也。玩好之物玩五反孔安注書曰玩戲弄也謂戲弄
0362b06: 之具。等祐一切鄭注云等齊也周曰祐助也普皆齊等以
0362b07: 福助之祐字古作佑闍二體也。頗有頗普歌反廣雅曰頗少也
0362b08: 少猶希也有呼頗音為叵者甚誤。因羅尼羅因羅者
0362b09: 此云帝也主也尼羅青也此寶青色寶中尊一故曰青主也。
0362b10: 分敷布濩濩音護顏注漢書曰布濩猶言布露謂於露
0362b11: 之處皆遍布也芬敷如上濩字經本從言作者也。辯析蘇
0362b12: 歷反漢書音義曰辯別也析分也析字有作者俗也。深入法
0362b13: 旋澓旋徐攣切澓浮福反切韻稱旋洄也三蒼曰澓深也謂深
0362b14: 水下有深穴則令水有洄澓也經本旋字從方者音徐緣反切韻稱
0362b15: 還也。行至楞伽道楞伽者具云楞求羅伽西域山名在
0362b16: 南天笁南界近海岸也。激電激經歷反說文曰激疾波也謂電光
0362b17: 急速如波迅速也。羅婆牟呼栗多仁王經云
0362b18: 九百生滅為一九十為一念案俱舍論等謂時之少名一
0362b19: 一百二十名一怛六十怛名一羅婆三十羅婆名一牟
0362b20: 呼栗多三十牟呼栗多為一晝夜也。國名達利鼻荼荼除加反
0362b21: 其國在南印度境此翻為銷謂此國人生妄語出言成若國侵迫
0362b22: 但共之令其滅亡如火銷膏耳。伽此云能降伏或翻為曇也。
0362b23: 經卷第六十三
0362c01: 入法界品之四
0362c02: 市肆崔豹古今注曰肆陳也謂陳鬻物。善財言唯唯營
0362c03: 癸反孔安注書曰直曉不問曰唯也鄭注曰唯恭於諾也謂諾然敬許。遽
0362c04: 即下遽渠預反賈注國語曰遽疾也玉篇曰遽也。則為不
0362c05: 為于危反廣雅曰則即也為猶是也下諸問並准此。菩薩為
0362c06: 一切眾生恃怙恃時止反怙胡古反韓詩伝曰父何恃
0362c07: 恃負也母何怙怙也案經義菩薩於眾生如父母慈威兼濟常為倚
0362c08: 來也。長者風俗通曰春秋之末鄭有賢人著書一篇鄭長者謂年
0362c09: 長德艾事長於人以之為長者故也。涕泗悲泣涕音體泗音四毛詩
0362c10: 傳曰自目曰涕自鼻曰泗也崔注漢紀曰淚下無聲曰泣也。拔猶
0362c11: 預箭雅曰猶狩名也其形似虎善登木性多疑慮常止山中
0362c12: 忽聞有聲恐人來即豫上樹久方下須臾又上如此非一故時謂不
0362c13: 決多猜慮者為猶豫焉或曰隴西時俗呼犬子為猶犬隨人行喜預在先
0362c14: 未至此迎候因謂心所不決為猶豫也今案論中猶豫即是疑煩攝
0362c15: 而於善品不能進修故此拔者也。坦蕩自心論語曰君子坦蕩蕩
0362c16: 小人長戚戚鄭玄曰坦蕩寬廣貌戚多憂懼也。有一國土名摩
0362c17: 利伽羅未譯也。梵行之道梵摩具云跋濫摩此云清
0362c18: 淨也又葛洪字苑云梵淨也。衝昌容反。優婆夷名捨休捨
0362c19: 具云呼舍羅此云悕望亦曰意樂或曰滿願滿眾生希望意樂故也。
0362c20: 咨嗟戀慕咨音諮孔安注書咨嗟也玉篇曰嗟嗟歎也
0362c21: 鄭箋詩曰咨嗟歎美之深者。想其容止容謂容儀止謂行止。
0362c22: 經卷第六十四
0362c23: 入法界品之五
0363a01: 善知識者是我師傅府遇反師傅者尚書云周官有
0363a02: 三公三孤言三公者謂太師太傅太保師謂天子所師傅謂傅相天子保
0363a03: 謂保安天子於德義此三公之位佐王論道以經縛國事如理陰陽有德
0363a04: 行者乃堪之也三孤謂少師少傅少保孤特也言卑於三公尊於六卿特
0363a05: 置少三人也玉篇曰傅猶於附如以脂粉塗附於面益乎姿質也今案所
0363a06: 喻雖舉師傅義通於保謂求道者得善友益己巳猶天子之有三公三孤佐
0363a07: 弼之也。毗盧遮摩尼寶此云光明遍照如意寶也。
0363a08: 狹趺反似鴨而小謂之也。俱羅鳥經以反
0363a09: 其鳥未譯。寶多羅樹多羅樹者形如此方櫚樹其繁密此
0363a10: 中然是勝寶所成也。徐搖徐緩也搖動也。挾閣挾弦頰反。阿
0363a11: 盧香阿盧者此云赤色也。挂古賣反又作掛。釧
0363a12: 昌戀反。耳璫璫得郎反釋名云穿耳施珠曰當也。婆樓
0363a13: 天佛婆樓者此云水也。國土名羅素羅素者
0363a14: 此云不惰也。仙人名毗目瞿沙毗目瞿沙具云毗沙
0363a15: 摩烏多羅菩提瞿娑言毗沙摩者此云無怖畏也烏多羅者上也菩提
0363a16: 瞿娑者出聲也。鮮榮鮮新然反玉篇曰鮮是明也釋名曰榮猶榮榮
0363a17: 然照明之也。波吒羅樹其樹正似此方楸樹也然甚有香氣其花
0363a18: 紫色也。尼拘律樹其樹如此方子似枇把子子承蒂
0363a19: 如柿然其種類耐老諸樹中能高大。領徒一孔安注書曰徒
0363a20: 眾也司馬彪注子曰徒謂弟子也。編草編蒱典反倉頡篇曰編織
0363a21: 珠叢曰取物交織謂之編也字又作辮也。髻環垂環謂盤
0363a22: 髻如環垂環至故云也。夷險道孔安注書曰夷平也方言曰險高也。
0363a23: 險易易羊豉反玉篇曰險難也郭璞注雅曰易平也言道路或險或平。
0363b01: 阿多逾主反阿多者當此方一兆之名也。由他
0363b02: 或曰多當此方一億名也。聚落名伊沙伊沙者
0363b03: 此云長直也。離諸難難上難字輪反謂八難也下難字者乾
0363b04: 反謂艱難之也。伊跋羅龍王伊羅者樹名此云臭氣也跋羅
0363b05: 此云極也謂此龍昔由此極臭樹故致頭上生此臭也因即以為
0363b06: 名耳。難優波難難此云歡喜也優波此云近也。
0363b07: 經卷第六十五
0363b08: 入法界品之六
0363b09: 口丹絜如頻婆果丹赤也絜淨也頻婆果者其果
0363b10: 似此方林檎極鮮明赤也。於河渚中渚支与反雅曰水中可
0363b11: 居者曰洲小洲曰渚小渚曰沚小沚曰坻人所居者曰潏沚音止坻音遲
0363b12: 潏字述二音。估估公戶鄭注周曰行賣曰商坐賣曰估估字
0363b13: 又作賈也。貯張呂反。福德淵淵烏玄反說文曰水洄曰淵毛
0363b14: 詩傳曰淵深也今謂福德深奧也。挍飾挍為飾故云挍飾也。
0363b15: 鵝王羽翮翮莖隔反珠藂曰翮謂鳥羽之本也。憩止
0363b16: 憩去例反珠藂曰憩息也。稟善知識稟彼錦反孔安注書曰稟
0363b17: 受也字從米稟聲古文作稟也。靡不周瞻瞻市反珠藂曰靡
0363b18: 也賈注國語曰周也漢書音義曰贍足也。
0363b19: 經卷第六十六
0363b20: 入法界品之七
0363b21: 游福德海游似由以周二反說文曰浮於水上也今以喻言。
0363b22: 遽即遽渠預反賈注國語曰遽疾也玉篇曰遽急也。
0363b23: 何緣致此清淨眾會致陟利反顏注漢書曰致
0363c01: 謂引而至之也。不憚憚唐翰反鄭箋詩曰憚難也謂忌難艱辛也難
0363c02: 音輪反。雉揲崇峻雉直反揲徒反公羊傳曰五板為堵
0363c03: 五堵為雉百雉為城何休注曰二万尺也周十一里三十三步二尺公侯
0363c04: 之制也記云天子十雉蓋受雉之城千百七十雉子男五十雉天子周
0363c05: 城諸侯千城千城者其南面以受過也杜注左傳曰堞女牆也崇高也
0363c06: 揲字又作堞也。風黃淡熱文字集略曰淡謂中液也騫師注
0363c07: 方言曰淡字又作痰也。辛頭波羅香辛頭者河名也謂即
0363c08: 阿耨達池西面金牛口出水流入信度國者是也波羅云岸也謂其香生
0363c09: 彼河岸故以出處為名耳。阿盧跋底香阿盧盧此云
0363c10: 赤色也跋底者有也或云極也謂此香極有赤色堪以練緋色甚鮮明故
0363c11: 因名耳。烏洛迦旃檀香烏洛迦者西域名其常患
0363c12: 毒熱據此香樹以身繞之毒熱便息故因名也或曰此毒螫人必死
0363c13: 唯以旃檀能治故以為名耳。城名多羅幢多羅者義翻為
0363c14: 明淨謂如星之明淨或曰精等明淨也謂昔有王名明淨眼幢創建此城
0363c15: 故從之立名耳。怡暢心怡与脂反毛詩傳曰怡也漢書傳曰暢
0363c16: 通也。撫其孤弱撫麩禹反漢書集注曰撫慰也鄭注周曰撫
0363c17: 安也杜注左傳曰撫恤也。阿羅王此云猒足也或曰普可畏聲
0363c18: 言其王可畏聲名普遍諸國也。以為其字從肉經本有
0363c19: 作齊者也。十万猛卒卒作沒反方言曰南楚東海之閒呼
0363c20: 人給事者謂之卒也。褊方緬反字從衣作。攘瞋目
0363c21: 攘如羊反孟子曰而下車野王曰攘謂除去衣袂而出也袂音
0363c22: 勵反袖也。挑天彫反。曾不懼廣雅曰眷也言不眷戀
0363c23: 身命怖懼死也。命之同坐廣雅曰命呼也。承玉篇曰
0364a01: 意也。富贍其所作都管反說文曰截也安注書曰
0364a02: 絕也。靡不該練珠藂曰靡也廣雅曰該咸也包也小雅
0364a03: 曰該也珠叢曰鎔金曰鍊絲令熟曰練也該字又作練字鎔金從
0364a04: 金絲或從散水也。伊羅婆拏大象王伊羅謂伊羅
0364a05: 即帝釋名也婆拏云出聲也言此大象時出美聲娛樂帝釋也或曰伊謂
0364a06: 能出也羅婆拏聲也娛樂如前說也。脩毛詩傳曰脩長也案玉篇
0364a07: 修飾修長字昔從唯脩脯字從肉也。如漁漁御居疑據二反說
0364a08: 文曰漁捕魚也字又作三形者也。動呼高反攬也。城
0364a09: 名無量都薩羅都薩羅者都謂都羅此云喜也薩羅
0364a10: 者此云出生也言此城中出生量歡喜之事故名之。
0364a11: 經卷第六十七
0364a12: 入法界品之八
0364a13: 廛店里廛除連反鄭注曰廛謂市物舍也謂停估客坊
0364a14: 尚書大傳曰八家為三為明三明為里五里為邑此虞夏之制也
0364a15: 廛字經本從厂作者也。巖魚偃反說文曰巖也郭璞注
0364a16: 雅曰巖謂山形如累重甑也字或作也。鬻香鬻与六反玉篇曰鬻
0364a17: 賣也賣鬻從每羹鬻從米。摩羅耶山具云摩利伽羅耶其山在
0364a18: 南天竺境摩利伽羅耶國南界而因國以主山名其山中多出白栴檀木。
0364a19: 香名先婆先羅此云石其香似之故以名之耳。
0364a20: 師名婆施羅此翻為自在也。部多宮部多此云自生
0364a21: 謂此類從父母生者名夜叉化生者名部多也。晨脯雅曰晨早也玉篇
0364a22: 曰脯加申也。晷漏延促晷音李善注文選曰晷漏曰影也細分
0364a23: 晷与漏別故周云表長八尺夏至曰晷長六寸日益南晷益長也文字集略
0364b01: 曰漏刻謂以筒受水刻節晝夜百刻也。理都反鄭注記曰
0364b02: 也。良久玉篇曰良由長也長對於促非蹔時也。國名輸
0364b03: 輸音借上聲呼正曰輸羅此翻為勇猛也。城名迦陵
0364b04: 迦林以義翻之名相諍時此據因諍建國立名也。波利
0364b05: 質多羅樹具云波利耶怛羅拘羅此云香遍樹謂此樹根莖
0364b06: 枝花實皆香能遍熏忉利天宮。迦衣細綿衣也。迫
0364b07: 窄窄側格反玉篇曰迫猶逼也廣曰迫狹也窄隘也窄字經作迮者俗也。
0364b08: 婆樓天此云水天也。良田良善也顏注漢書曰
0364b09: 溉灌也言其土地有溉灌利者也。菴羅林菴羅果名狀貌似此土
0364b10: 其味如梨也。波蜜多此云世友亦曰天友或云寶亦曰財也。
0364b11: 經卷第六十八
0364b12: 入法界品之九
0364b13: 脣吻吻粉反蒼頡玉篇曰吻謂脣兩角頭邊也。彼門
0364b14: 閫徒到反閫苦本反說文曰蹋也閫門限也閫字又作捆也。居
0364b15: 士名鞞瑟羅此翻為裹也或曰包攝謂現廣大身可
0364b16: 以含容國土也字上聲呼之。勒具云昧怛曳此翻為慈氏也。
0364b17: 山名補怛洛迦此翻為小花樹山謂此山中多有小白花
0364b18: 樹其花甚香香氣遠及也。泉流縈映縈於營反珠藂曰榮卷之
0364b19: 也字指曰映不明也案經意言泉流交絡互相互相隱映故曰縈映也
0364b20: 映字經本有作月邊英者是臆。樹林蓊蓊烏孔反玉篇
0364b21: 曰蓊草木茂盛也蓊字漢書相如傳從竹下翁也。遷移遷七延反
0364b22: 鄭注曰遷猶變改毛詩傳曰遷猶去也。城名墮羅底
0364b23: 此翻為門主或曰有門謂古者建立此城王之也。苦角反經本有
0364c01: 作者不是字之也。迦毗羅城具云迦比羅皤窣都言迦
0364c02: 比羅者此云黃色也皤窣都者所依處也謂上古有黃頭仙人依此處修
0364c03: 道故因名耳。夜神婆婆演底具云婆傘多婆演底
0364c04: 言婆傘多婆演底言婆傘多者此云春也婆演底主當也謂於春時
0364c05: 此神主當守護眾生及諸苗稼也或曰婆羅婆薩此云依止畏
0364c06: 謂与眾生作依止處令離怖畏又中天笁本云跋僧多云春主謂能
0364c07: 生物善故借喻名耳。佇立未久佇除反李善注文選云佇立
0364c08: 也郭璞注雅曰佇企也謂舉足竦望有所敬侍也。方隅隅語
0364c09: 俱反鄭玄注考工記曰隅角也方謂四方隅謂四維也。慞惶慞諸
0364c10: 羊反切韻稱慞懼也三倉曰惶恐也。為作靈藥靈謂神靈也。
0364c11: 藤羅所藤但登反古泫反切韻稱卦也藤性緣物自
0364c12: 織成羅也。欲度溝洫溝古侯反洫許域反苞氏注論語曰方里
0364c13: 為井井閒有溝溝深四尺十里為城城閒有洫洫廣深八尺之也。令
0364c14: 諸世事悉得宣敘小雅曰宣示也說文曰敘次第
0364c15: 也言顯示得其次第也。盜塔寺物塔具云窣堵波謂置佛舍
0364c16: 利處也寺名依梵本中呼為鞞訶羅此云遊謂眾生共遊止之所也三蒼
0364c17: 曰寺舍也舍与遊義稱相近耳又風俗通曰寺司也匡之有法度者
0364c18: 也今諸侯所止皆曰寺也釋名曰寺嗣也治事者相嗣於內也今若以
0364c19: 義立名則佛弟子助佛揚化住持正法同後三說若直據梵本對而翻
0364c20: 則如初釋也。夜久眠利反毛詩傳曰也三篇曰
0364c21: 謂偃臥熟也。勸喻倉頡篇曰喻諫。
0364c22: 經卷第六十九
0364c23: 入法界品之十
0365a01: 遽發是念遽渠慮反玉篇曰遽急也。被大精進甲
0365a02: 被皮義反。悉苦無味味猶樂也言皆是苦可樂戀。捶之反說
0365a03: 文曰捶杖擊也案捶守說文從手玉篇從木聲類從竹耳。其心泰
0365a04: 然珠藂曰泰通也離憂塞者心則通暢耳。為現不樂世
0365a05: 閒欲樂上樂字五教反下樂字郎各反。嬰妄忘想漢書集注
0365a06: 曰嬰繞也加也言為妄忘想之所繞也。得此解脫其已巳久
0365a07: 如久謂久近如何故維摩觀眾生品云舍利弗問天曰天止此室其已巳
0365a08: 久如荅曰如耆年解脫舍利弗言止此久耶天曰耆年解脫亦何如久今
0365a09: 准此文如即是久近如何之問也。嬪御有十億嬪婢人反賈注
0365a10: 國語曰妾御曰嬪毛詩傳曰嬪婦也鄭注云嬪謂婦人有法度者之稱
0365a11: 也周有九嬪教九御蔡雍曰天子凡衣服加於身飲食入於口妃妾接
0365a12: 以寢皆曰御御之所親愛則曰幸之也。我時尋覺杜注左傳
0365a13: 曰尋續也。金剛佛字從肉。
0365a14: 經卷第七十
0365a15: 入法界品之十一
0365a16: 不藉耕耘而生稻梁耘于君反梁呂羊反毛詩傳曰
0365a17: 耘除草也說文曰梁米名也耘字經本作芸者乃是芸薹菜字非此所用
0365a18: 梁字或亦從禾也。良臣猛將將即亮反謚法曰小心敬事曰
0365a19: 良順理習善曰良今謂止私存國良臣謀而後勇曰猛將也。中
0365a20: 中張仲反於矯反孔安注書曰小曰夭也。陵蔑他人蔑莫
0365a21: 結反蒼頡篇曰陵侵也玉篇曰陵慢也鄭牋詩曰蔑輕也陵字說文單作
0365a22: 又有從心作者俗通用也。眾景奪曜說文曰景光也曜字
0365a23: 又從光也。大臣輔佐佐臧箇反鄭注曰輔助也佐副也言臣
0365b01: 之於君有副助變理之用。無高倨心倨居御反杜注左傳曰倨
0365b02: 鄭注曰倨不敬也。
0365b03: 經卷第七十一
0365b04: 入法界品之十二
0365b05: 受種種如來命鄭箋詩曰命教令也。高七多羅
0365b06: 樹多羅樹似此方櫚樹然西域者其高例十丈餘故經中為定量。
0365b07: 波頭摩花或曰蹋忙此翻為赤蓮花。覺悟覺古皂反
0365b08: 字又作寤。
0365b09: 經卷第七十二
0365b10: 入法界之十三
0365b11: 蓮花覆合覆撫目反還也復也。罷遊觀時罷蒱解反玉篇
0365b12: 曰罷止也休也。杵破杵昌与反打也字從手其掊杵字從木也。苗
0365b13: 稼不登馬融注論語曰樹五穀曰稼也小雅曰登昇也謂穀則
0365b14: 可昇耳。枯槁槁苦老反說文曰槁木枯也鄭玄注周曰槁木乾
0365b15: 也槁正作其音苦到反杜注左傳槁乃勞義非經所用也。衣
0365b16: 裳弊弊毗例反說文曰衣敗為弊玉篇曰蔽与敝同杜注
0365b17: 左傳曰敝衰壞惟也。裂上七倫反下力哲反。搨搨他盍反。
0365b18: 仁慈孝友釋名曰仁忍也好生煞善含忍也雅曰善事
0365b19: 父母為孝善事兄弟為友也。瞻奉撫對撫芳武反瞻視也奉
0365b20: 承也漢書集注曰撫慰也恤也對謂抵對也。婬佚佚夷曰反倉頡
0365b21: 篇曰佚暢也樂也愓音蕩。枯涸涸何各反廣疋曰涸盡也。油雲被
0365b22: 八方孟子曰天油然興雲沛然下雨則苗浡然而長也毛詩音義曰
0365b23: 油雲春雲也言能潤澤万物也。大王臨庶品鄭玄注周曰
0365c01: 臨謂尊適卑也賈注國語曰口臨治也治謂治理也庶眾也品類也。暴
0365c02: 虐暴蒲報反玉篇曰暴陵犯也虐也。刑獄皆止措措倉
0365c03: 固反鄭玄注考工記曰措猶頓也置也置謂廢之也。殘顏注漢書曰殘
0365c04: 謂多所煞也倉頡篇曰殘傷也切也。犬豚豚徒反方言曰豚
0365c05: 豕子也。僉然備僉七廉反雅曰僉皆也小雅曰僉同也
0365c06: 具也。入池自撫鞠鞠居六反王逸注楚曰撫持
0365c07: 也鞠謂之也音括反鞠字正從手。夜叉此云祠祭鬼謂
0365c08: 俗閒祠祭以求恩福者也舊翻捷疾鬼之也。毗舍闍此云噉人
0365c09: 精氣鬼也。中霄中張仲反霄相遙反霄夜。
0365c10: 經卷第七十三
0365c11: 入法界品之十四三
0365c12: 宿植植承力反倉頡篇曰植種也。囹圄囹歷丁反圄魚舉反
0365c13: 鄭注曰囹圄所以禁守繫者若今之刑獄也說文曰囹圄謂之獄名也。
0365c14: 榜笞榜普庚反笞之反字書曰榜捶也說文曰笞擊也榜字從手。
0365c15: 割蒲忍扶忍二反大戴曰人生暮而生然後行也說文曰
0365c16: 膝骨也尚書太傳曰開梁踰城郭而略盜者其刑野王曰謂
0365c17: 足之刑即呂刑之周之則類也字從骨經本月作作者俗也。寬
0365c18: 宥宥云救反杜注左傳曰宥赦也。盜入宮闈闈于歸反雅
0365c19: 曰宮中門謂之闈其小者曰閨小閨曰閤也。王之寶祚祚字
0365c20: 故反寶謂大寶書曰大寶曰位玉篇曰祚位也。赫然大怒鄭牋
0365c21: 詩曰赫然怒也毛詩傳曰赫赤也謂人大怒則面色赤也。毀形
0365c22: 降服降古巷反雅曰降下也謂下其好服又可著下衣服故也。
0365c23: 拘留孫具云羯羅迦寸地此云所應已巳或障已己也。薩
0366a01: 遮尼薩遮此云有也尼者云尼連言尼者不也連
0366a02: 繫也謂此類外道形自餓以為少欲不為衣食所繫故也。御群
0366a03: 生孔安注書曰御治也謂治理之也鄭注云御勸也謂勸化之也。
0366a04: 園林名嵐毗尼嵐盧含反或曰流尼此云樂勝圓光是
0366a05: 昔天女之名因來此處遂以其處名耳。
0366a06: 經卷第七十四
0366a07: 入法界品之十五
0366a08: 被求一切智堅誓甲被皮義反著也。傳來傳除
0366a09: 緣反字從不從甫。果從兜率玉篇曰果遂也定也。坎
0366a10: 阜坎口攬反都迴反阜扶九反易曰坎陷也王逸注楚曰
0366a11: 高土也雅曰高平曰陸大陸曰阜字又作堆耳。瓦礫荊
0366a12: 株杌礫零擊反說文曰小石曰礫也荊草穢通語也說文曰株樹
0366a13: 根也杌謂去枝柯者也。畢洛叉樹或曰畢利又此云高顯謂
0366a14: 佛於降誕則為高勝名顯人天故曰高顯也或有戍有處云佛於阿戍或迦樹
0366a15: 下生者也。諸佛中字從肉。釋女瞿波瞿波或曰
0366a16: 瞿夷此翻為守護地也。
0366a17: 經卷第七十五
0366a18: 入法界品之十六
0366a19: 愛念情至至猶極也。為其安立為于偽反。十方
0366a20: 無閒顏注漢書曰閒空也謂空之處也又音古閑反文紀傳注
0366a21: 曰容也謂更有容受處也。足跌隆起小雅曰隆高也。身
0366a22: 上分分符問反。頰兼反。鮮白鮮相延反玉篇曰鮮明也。
0366a23: 睫煎葉反又作。身上靡靡亡彼反漢書拾遺曰靡傾也
0366b01: 傾謂偃臥也。翊從翊以力反尚書大傳曰翊輔也毛詩曰翊敬也
0366b02: 字又作翼翼与翊義古別今作翼。洪纖得所纖相監反蔡雍
0366b03: 注班固典引曰洪大纖細也。修短合度修長也鄭玄注周曰度謂尺
0366b04: 丈之數也言其長短合折中之節度。先太子行先謂於先行也。諷
0366b05: 詠鄭注曰背文誦曰諷也。殞滅殞為愍反聲類曰殞沒也。非其
0366b06: 匹偶偶吾苟反毛詩傳曰匹配也杜注左傳曰匹敵也玉篇曰偶謂不羈
0366b07: 隻也賈注國語曰偶對也玉篇曰耦對之耦從耒偶之偶從立人也。
0366b08: 暫時假寐蜜二反毛詩傳曰寐寢也毛詩曰假寐永勤箋曰不脫
0366b09: 衣而眠謂之假寐玉篇曰假寐衣冠坐而眠熟也。為誰守護
0366b10: 護謂三護亦曰三監女人志弱故藉三護幼小　父母護適人夫護老邁兒子
0366b11: 護今此通問故言誰也監護之文經書懸合耳。開剖剖潘補反玉篇
0366b12: 曰剖破也倉頡曰剖折也。巧都反。冠以妙藏冠古反。
0366b13: 被以火燄被皮義反。無譏醜鄭注曰譏呵察也毛詩傳曰
0366b14: 醜也言可呵毀猥之事。天繒纊繒疾綾反纊苦謗反說文曰繒
0366b15: 帛也纊綿也小雅曰絮之細者曰纊也。芬馨馨顯形反郭注雅曰芬
0366b16: 謂香氣調和也說文曰馨謂香之遠聞也。尊宿宿謂舊也。下車
0366b17: 步進王逸注楚步徐行也進向前也。立佛支提支堤
0366b18: 者具云制底耶謂於佛闍維處置墳及安佛所說經臺閣之名也此翻為
0366b19: 積集謂是人天積集量福善之所也又或翻為生淨信處。竟不
0366b20: 可得鄭箋詩曰竟終也。願得瞻侍說文曰具也
0366b21: 野王曰謂豫早為之也孔安注書瞻視也謂看視。毛孔量
0366b22: 量力仗反謂分位也。
0366b23: 經卷第七十六
0366c01: 入法界品之十七
0366c02: 禦扞禦魚舉反杆何幹反鄭注雅曰禦謂禁制之也杜注左傳曰
0366c03: 禦正也杆修也蔽謂遮塞之也杆字聲類作捍也。廓徹心城
0366c04: 方言曰張小使大謂之廓也雅曰廓大也通俗文曰廓寬也說文曰徹
0366c05: 通也此中經意謂以理融事小遍法界故曰張小使大。嚴肅毛詩
0366c06: 傳曰嚴威也肅縮也縮謂高限者令縮退也言其有威德肅物也。逐
0366c07: 諸法玉篇曰逐也。瑩徹心城倉頡篇曰瑩治也賈
0366c08: 注國語曰徹明也說文曰徹通也今謂治理心城使其通達所擁塞也。
0366c09: 部分心城分苻問反謂有部類有分齊者也。羅
0366c10: 鬼王羅具云羅娑此翻為可畏也言王者謂即毗沙門也。悉
0366c11: 達太子悉達者具云薩縛頞他悉地地字應平聲呼言薩縛
0366c12: 者此云一切也頞他事也悉地成也言其於一切所應作事皆已巳成就也。
0366c13: 雖不踰本字林曰踰越也。樓至如來樓至具云嚕支
0366c14: 此翻為愛樂也。造僧伽藍具云僧伽羅摩言僧伽者此云眾也羅摩
0366c15: 院也。營辯什物顏注漢書曰什物謂為生之具也三蒼曰什聚
0366c16: 也雜也吳楚之閒資生雖具通謂之什物有數十事物為什物者此少
0366c17: 知之說也。拖之輕聲。婆婆之上聲。荼荼之上聲。沙史我反。
0366c18: 縛房我反。哆哆之上聲。也夷我反。娑娑之上聲。麼莫我反。
0366c19: 眾齊峙峙持止反廣雅曰峙止也齊齊然止立也。字從
0366c20: 止者也。伽伽之上聲輕呼。他他之上聲。奢尸何反借音也。叉楚我反。
0366c21: 娑哆娑乘反哆當我反。婆婆之上聲。車昌野反。娑麼
0366c22: 娑我反。訶婆並上聲呼。縒倉我反。伽伽之上聲。吒陟加反。
0366c23: 拏搦可反。娑頗娑乘反。娑並上聲呼。也娑也夷我反
0367a01: 娑字上聲呼之。侘加反。咸綜遺綜子貢反三蒼曰綜
0367a02: 理經經謂整理經緯之都本也。薀其深解薀於殞反杜注左傳
0367a03: 曰蘊蓄也方言曰蘊積也馬融注論語曰薀藏也。詛詛側預反鄭玄
0367a04: 注周曰詛謂柷使其敗露也。痊愈痊七緣反愈逾矩反郭象注莊子曰
0367a05: 痊謂病除也玉篇曰病差曰愈字又作瘉也。別知別彼列反。珠貝
0367a06: 案西域以貝為錢故列在寶類。薩羅師子身毛旋父呼為薩羅西
0367a07: 域有寶旋文恰如師子毛旋形故從其為名耳也。城名婆怛
0367a08: 具云難婆怛言難者此云喜也婆怛者增益也其城在摩竭國
0367a09: 內如經本中說。
0367a10: 經卷第七十七
0367a11: 入法界品之十八
0367a12: 涸無量愛欲海廣雅曰涸盡也謂令其竭盡也。杜絕
0367a13: 諸道賈注國語曰杜塞也說文曰杜塞也說文字乃作也。
0367a14: 如濟客毛詩傳曰濟渡也案客謂寄居之稱故採樵寄山濟渡中
0367a15: 水飲士寄醉賈人寄屋皆謂之客也。重任重直勇反任如禁反。傭
0367a16: 作傭与恭反作則各反玉篇曰慵謂力也受直也穀梁傳曰作為也。
0367a17: 下下奚反。旃荼羅此云暴人也。犗牛犗加邁反
0367a18: 切韻稱犗犍牛也。舟秦業資業二反通俗文曰曜謂之釋
0367a19: 名曰值也撥水使舟倢疾也又案字不著戈音乃資葉反然訓訓然義
0367a20: 別也。良工良善也工技也。捃拾捃居韻居運二反漢書集注曰
0367a21: 捃也。王上字古反下字古端反。耗耗呼
0367a22: 告反滅也。善知識之所致耳顏注漢書曰致謂引而至
0367a23: 之也。此善漁人漁語居語據二反二伐於事曰善也說文曰漁
0367b01: 捕魚也大篆字又作聲類作二體。過尒燄海燄者此云所
0367b02: 知謂智所知境非預識境由其轉若南聲為故非轉毗若南聲也。哽
0367b03: 噎哽加杏反說文曰哽謂食內膏骨在喉內也悲憂咽塞者似其膏骨
0367b04: 在喉故借喻言之耳。自盈其手韓康注易云盈滿也。
0367b05: 經卷第七十八
0367b06: 入法界品之十九
0367b07: 曩於福城曩朗反雅曰曩曏也珠叢曰曏謂往時也曏音
0367b08: 虛鞅反。擐大悲甲擐胡串反杜注左傳曰擐貫也賈注國語
0367b09: 曰擐衣甲也衣音意。貪鞅鞅於仰鞅謂切牛頸下繩牛以此繩
0367b10: 不能重載夫由其貪之能生死之鞅繩也。撒睡撤除列諸
0367b11: 列二反字書曰撤除也去也。四流漂汩者汩榮反珠叢云汨
0367b12: 流也又音古沒反尚書大傳曰汩也漢書集注曰汩流急今取流
0367b13: 也。飲以甘露飲於禁反飲水也。住邪濟者毛詩
0367b14: 傳曰濟渡也謂行異道如度者求於異津故此借喻名耳。曉誨說文
0367b15: 曰曉說也音稅。獷獷古猛反零計反。坑疾政反鄭玄
0367b16: 注周曰謂穿地為塹所以捕狩其超踰者則陷焉案籀文作阱蔽古苦
0367b17: 文作者也。苦的的謂准的鹿也。篋牽反鄭注記曰
0367b18: 盛私物曰篋也。貯陟呂反。毗笈摩藥毗笈摩者此云
0367b19: 普音去謂能普去一切疾病也。周給周供給故云周給。利矛
0367b20: 矛莫胡反。兵仗仗除亮反風俗通曰仗者刀之名也。鉗
0367b21: 鋷鋷尼反玉篇曰鋷謂拔去也經本有作鋷者此乃車軸
0367b22: 端非經所用。阿伽藥此云病藥也謂有藥處必
0367b23: 有病也。婆樓風此云迅猛風也其風堅密如持世界
0367c01: 風輪也。毒不能中中陟仲反中猶著也。大應伽藥
0367c02: 應伽此云身身有四名一曰迦耶二曰沒理羅三曰弟河四曰應加亦云
0367c03: 分謂支分也。藥樹名者此云和合或云
0367c04: 續謂此藥能令已巳傷者再續和合也。初所言從初已巳
0367c05: 來不增損也。藥名阿藍婆此云汁藥其藥出香山及雪山
0367c06: 中天生在石臼內或云得喜謂得此藥者皆生歡喜之者。
0367c07: 波利質多羅樹波利此曰遍也亦曰周質多羅云
0367c08: 閒錯嚴也言此樹泉雜色花周嚴飾或曰圓妙嚴也。婆師
0367c09: 迦花具云婆利史迦言婆利史者此云雨也迦謂迦羅此云時也西
0367c10: 域呼夏為雨其花生於夏時故名也。瞻蔔迦花此云黃色花有
0367c11: 香氣而形似支子花。蘇摩花此云意花其花形色俱媚令
0367c12: 見者心故名之也。海島島當老反孔安注書曰曲謂之島說文曰
0367c13: 海中往往有山可止曰島也。子余遮反。藥汁名訶
0367c14: 宅迦此云金色水甚於九轉還丹之力者也。燈炷炷之遇之二反。
0367c15: 筋居欣反字從肉經本有從角者謬也。迦陵頻伽鳥此云
0367c16: 美音鳥烏或曰妙聲鳥此鳥本出雪山在中即能鳴其音和雅聽者猒也。
0367c17: 飛則勁勁甄盛反捷錢葉反說文曰勁強王逸注楚曰
0367c18: 疾也勁字從力捷字本從人今俗也。摩訶伽此云龍亦曰象今此
0367c19: 力士力如龍象故其名也。射師上食夜反。摩竭魚此云大體也謂
0367c20: 即此方巨鰲魚其兩眼如日張口如闇谷吞舟凡出濆流如潮若欲欱水壑高
0367c21: 下如山大者可長二百里餘也。安繕藥繕時戰反其色以青黛
0367c22: 可以合和眼藥然今所明自據別法也。延齡藥齡歷丁反雅曰延
0367c23: 長也廣雅曰齡年也記曰古之謂年為齡也。揳先結反案說文作古作
0368a01: 相形者也。漏所禁反水潛沒也字作經本有從喿者音早非經
0368a02: 所用也。
0368a03: 經卷第七十九
0368a04: 入法界品之二十
0368a05: 醉傲傲五告杜注左傳曰傲不敬也廣雅曰傲也案諸字書傲字皆
0368a06: 從立人今經本從心者也。婆王阿修羅之別名未詳
0368a07: 其義。兜沙羅色具云兜沙兜羅色言兜沙者此云霜也兜羅水
0368a08: 也或有經本云兜羅沙者准知也。獄卒卒則沒反。長者子
0368a09: 瞿波羅案西方訓字瞿有九義此中但取地白義波羅此云守護
0368a10: 也謂守護心地或守護白法也。摩羅提國具云拘羅耶提數此云鬘
0368a11: 或曰摩羅耶者山名也提數中也言此國中央有摩羅耶山故因名也。
0368a12: 拘吒聚落具云拘吒迦此云小舍或曰多家亦曰多多樓觀以
0368a13: 此聚落中樓閣多也。
0368a14: 經卷第八十
0368a15: 入法界品之二十一
0368a16: 優曇花優曇此云希有也此花多時乃一開也。儼然坐
0368a17: 儼魚儉反。加被被皮義反杜注左傳曰加益也孔安注書曰被及也
0368a18: 謂以益相及也又珠聚曰從加恩謂之被也。誓眾宣威誓謂
0368a19: 戒誓主与軍旅為要約也故鄭玄注周云戒誓要之以刑也毛詩傳曰
0368a20: 宣示也。聽訟獄聽他反都反孔安注書曰聽謂察
0368a21: 是非也周曰獄訟者聽而之鄭玄注云爭罪曰獄爭財曰訟玉篇曰
0368a22: 謂裁制分之也。輔弼弼皮筆反尚書大傳曰天子必有四前
0368a23: 儀後丞左輔右弼直立而敢廣心而從欲輔善而相承謂之輔廉潔而
0368b01: 切謂之弼戴曰弼者拂拂天子之過常立於左潔廉而切直匡過而諫
0368b02: 邪謂之弼也。阿迦尼吒天具云阿迦尼瑟吒天此云色究
0368b03: 竟天也廣釋如上二十二卷中。霑洽廣雅曰霑漬也玉王篇曰洽濡也
0368b04: 濡潤也霑字或通作沾也。炎熱炎于嚴反雅曰炎熏也郭璞云旱
0368b05: 氣熏灼人也。
0368b06: 
0368b07: 新譯大方廣佛華嚴經音義卷下
0368b08: 
0368b09: 甲辰歲高麗國大藏都監奉
0368b10: 彫造
