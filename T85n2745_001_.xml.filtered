0166a15: 
0166a16: 
0166a17: No. 2745 [cf. No. 245]
0166a18: 【原】大英博物館藏燉煌本, S. 2502, 首題新加仁王經疏
0166a19: 
0166a20: 首缺難聞時。更無先後。簡去傳聞。成上我聞。故
0166a21: 云一時。異說如是。次辨過非先以事驗。後引
0166a22: 文證。事驗如何。如經中說。阿難是佛得道
0166a23: 夜生。如小乘中佛成道已過六七日。即便說
0166a24: 經。阿難爾時。猶在懷抱。身不豫會。佛成道
0166a25: 已。過二十年方始出家。三十年後方為侍者。
0166a26: 自斯已前。所說諸經多不親聞。雖不親聞。而
0166a27: 所集經。亦云一時。明知一時。非簡傳之謂。又
0166a28: 小乘中。不得說言阿難是權。何由得言說聽
0166a29: 一時。人復反微。云何得知阿難是佛得道夜
0166b01: 生。將來破我。為證此義。須知阿難立字因緣。
0166b02: 阿難陀者。是外國語。此名歡喜。之名三因緣
0166b03: 立。一過去因緣。如經中說。釋迦行菩薩時。
0166b04: 作一陶師。名曰大光。值過去世釋迦文佛。父
0166b05: 名淨飯。母名摩耶。侍者弟子。名曰阿難。因
0166b06: 土眷屬。如今無別。因即發願。願我當來成得
0166b07: 佛道。還如今佛。由斯本願。今得成佛。故今侍
0166b08: 者。還字阿難。二現在因緣。阿難比丘。面貌
0166b09: 端正。世人見者。莫不歡喜。是故字歡喜。是
0166b10: 故經中。讚嘆阿難。面如月目清蓮。佛法海水
0166b11: 阿難心。三父母立字。父母何緣。與字歡喜。
0166b12: 喜時生故。何者喜時所謂如來得道夜時。如
0166b13: 來十九踰城。出家既出家已五年習定。六年
0166b14: 自餓身極羸瘦父王遣人。恒往膳伺。知極微
0166b15: 惙。常恐不令。菩薩後時。知餓非道。受食乳糜
0166b16: 欲取正覺。魔作是念。若佛道成。空我境界。
0166b17: 聞道未成。當敗其志。遂率官屬。十八億萬。持
0166b18: 諸菩具來悕菩薩。菩薩于時。入勝意慈定。令
0166b19: 魔眷屬顛倒墮落。魔既被降。便作是念。菩
0166b20: 薩力大悲我能勝。當惱其父。遂便往詣淨飯
0166b21: 宮上。唱如是言。悉達太子。昨夜了矣。王時
0166b22: 聞已。從林而墮。良久乃蘇。便為傷嘆。念子在
0166b23: 家當為輪王。何期出家空無所獲未久之間。
0166b24: 菩提樹神。以佛道成。復持天化。慶賀父王。
0166b25: 當成佛時。天雨妙花。而為供養。故持慶王。其
0166b26: 時亦往淨飯宮上。唱如是言。大王當知。地天
0166b27: 太子。昨夜明星出時。降魔兵眾。成得佛道。王
0166b28: 時生疑。向者有天。言我子死。今復有天。云子
0166b29: 成道。何者可信。菩提神曰。我言可信。向者是
0166c01: 魔。故相惱耳。我是菩提樹神。以佛於我樹下
0166c02: 得道。故相慶賀。王時作念。我子在家。當為
0166c03: 輪王。今日出家。為法輪大王。彼此無失。向
0166c04: 者聞死。今忽聞活。重大喜。復聞道成。兩重
0166c05: 大喜。未久之間。王弟斛飯。夜生阿難演說抱
0166c06: 詣王第。於昨夜生此一男。王時對曰。我子成
0166c07: 道。汝復生男。眾慶併集。與字歡喜。以斯驗求
0166c08: 定知。阿難得道夜生。阿難既是得道夜生。何
0166c09: 由得言說聽一時。事驗如此。次以文證。佛
0166c10: 初成道。在波羅仙人鹿苑。為五比丘。轉四
0166c11: 諦法。名轉法輪經。佛滅度後。阿難比丘。先集
0166c12: 此經。將集此經。先昇高坐。說偈自言。佛初
0166c13: 說法時。爾時我不見。如時是展轉聞。佛遊波
0166c14: 羅。為五比丘眾。轉四諦法輪。彼經之中。道
0166c15: 已傳聞。復言一時。明知一時。非簡傳之辭。辨
0166c16: 非如此。次顯正義。言一時者。就佛解釋。為化
0166c17: 之辰。目之為時。於佛一代。化時眾多。為簡餘
0166c18: 時。是故言一。一時之言。經中大有。如涅槃
0166c19: 說。我於一時。在迦尸國。我於一時。在恒河
0166c20: 岸。我於一時。在尸首林。我於一時。在王舍
0166c21: 城。如是非一。今言一時。共彼相似。云何得
0166c22: 知。一時從後。非是屬前。准依地經。所以得
0166c23: 知。華嚴大本十地品初。故言我聞一時。
0166c24: 聖教雖眾。略要唯二。一聲聞藏。二菩薩藏教
0166c25: 聲聞法。名聲聞藏。教菩薩法。名菩薩藏。聲藏
0166c26: 中所教有二。一聲聞聲聞。二緣覺聲聞。聲聞
0166c27: 者。是人本來。求聲聞道。樂觀四諦。成聲聞性。
0166c28: 於最後身。值佛欲小。如來為說四真諦法。而
0166c29: 得悟道。本聲聞性。今復聞聲。而得悟道。是故
0167a01: 名為聲聞聲聞。經言為求聲聞之者。說四真
0167a02: 諦。據斯為論。緣覺聲聞者。是人本來。求緣覺
0167a03: 道。常樂觀察十二緣法。成緣覺性。於最後
0167a04: 身值佛為說十二緣法。而得悟道。本緣覺性。
0167a05: 於最後身。聞聲悟道。是故名為緣覺聲聞。經
0167a06: 言為求緣覺之者。說十二緣。據此為言。此二
0167a07: 雖殊。同期小果。藉教處等。以是義故。齊號聲
0167a08: 聞。對斯二人。所說之法。名聲聞藏菩薩藏中。
0167a09: 所教亦二。一是漸入。二是頓悟。言漸入者。
0167a10: 是人過去。曾習大法。中聞覺小。後還入大。大
0167a11: 從小來謂之為漸。故經說言。除先修習。學小
0167a12: 乘者。我今亦令入是法中。此即是其漸入菩
0167a13: 薩。言頓悟者。有諸眾生。久習大乘相應善根。
0167a14: 今始見佛。即能入大。大不由小。目之為頓。故
0167a15: 經說言。或有眾生。世世已來。常受我化。始見
0167a16: 我身。聞我所說。即皆信受。入如來惠。此是
0167a17: 頓悟。漸入菩薩。藉淺階遠。頓悟菩薩。一越解
0167a18: 大。頓漸雖殊。以其當時受大處一。是故對斯
0167a19: 二人。所說。名菩薩藏聖教雖眾。要不出此。故
0167a20: 龍樹云。佛滅度後。迦葉阿難。於王舍城。結
0167a21: 集三藏。為聲聞藏。文殊阿難。在鐵圍山。結集
0167a22: 摩訶衍。為菩薩藏。地持亦云。佛為聲聞菩薩。
0167a23: 行出苦道。說修多羅。結集經者。集為二藏以
0167a24: 說聲聞所行。為聲聞藏。說菩薩行。為菩薩藏。
0167a25: 地持復言。十二部經。唯方廣部。是菩薩藏。餘
0167a26: 十一部。是聲聞藏。故知。聖教無出此二。此
0167a27: 二亦名大乘小乘。半滿教等。名雖變改。其義
0167a28: 不殊。今此經者。二藏之中。菩薩藏收。為根
0167a29: 熟人。頓教法輪。已知教分齊。次釋其名。今言
0167b01: 佛說仁王護國波若波羅蜜者。蓋乃經部
0167b02: 別名也。諸經所以皆首題其名者。為求所明
0167b03: 法。此經以真性為宗。故始舉。但諸經立不
0167b04: 同。乃有多種。或就法為名。如涅槃經波若經
0167b05: 等。或就人為目。如薩和樹須達拏等。或就事
0167b06: 立秤。如枯樹經等。或就喻障名。如大雲經
0167b07: 寶□經等。或就人法並障。如勝鬘經等。或事
0167b08: 法覆舉。如彼方等大集經等或法喻但題。如
0167b09: 華嚴經等。或人事並立。如舍利弗問病經等。
0167b10: 如是非一。今此經者。人法為名。如來所說。是
0167b11: 其人名。波若波羅蜜。是其法名。法藉人通。
0167b12: 故須人法。是所須舉法但諸經首。別人有
0167b13: 四。一題說人。如勝鬘等。二舉問人。如彼彌
0167b14: 勒所問經等。三舉所說。如睒子經薩和檀等。
0167b15: 四舉所化人。如玉經須摩提女等。今舉所
0167b16: 說人。說者不同。有其五種。一是佛說。二是聖
0167b17: 弟子說。三諸天說。四神仙等說。五變化說。此
0167b18: 經如來聖弟子說。
0167b19: 開皇十九年六月二日抄寫訖
