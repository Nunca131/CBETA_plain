0647c01: 宋文憲公護法錄卷第五
0647c02: 皇明金華宋濂著
0647c03: 雲棲袾祩宏　輯
0647c04: 虞山錢謙益訂
0647c05: 記
0647c06: 蔣山廣薦佛會記
0647c07: 皇帝御寶曆之四年海宇無虞洽于大康文武恬嬉
0647c08: 雨風時順于是恭默思道端居穆清罔有三二與天
0647c09: 為徒重念元季兵興六合雄爭有生之類不得正命
0647c10: 而終動億萬計靈氛紏蟠充塞下上弔奠靡至煢然
0647c11: 無依天陰雨濕之夜其聲或啾啾有聞　宸衷衋傷
0647c12: 若疚在躬且謂洗滌陰鬱升陟陽明惟大雄氏之教
0647c13: 為然乃冬十有二月　詔徵江南有道浮屠十人詣
0647c14: 于南京命欽天監臣羌以榖旦就蔣山太平興國禪
0647c15: 寺丕建廣薦法會　上宿齋室卻葷肉弗御者一月
0647c16: 復　敕中書右丞相汪廣洋左丞胡惟庸移書于城
0647c17: 社之神具宣上意俾神達諸冥期以畢集五年春正
0647c18: 月辛酉昧爽　上服皮弁服臨奉天殿群臣服朝衣
0647c19: 左右侍尚寶卿梁子忠啟　御撰章疏識以　皇帝
0647c20: 之寶　上再拜燎香于爐復再拜　躬視疏已巳授禮
0647c21: 部尚書陶凱凱捧從黃道出午門寘龍輿中備法仗
0647c22: 鼓吹導至蔣山天界總持萬金及蔣山主僧行容率
0647c23: 僧伽千人持香華出迎萬金取疏入大雄殿用梵法
0647c24: 從事白而焚之退閱三藏諸文自辛酉至癸亥止當
0647c25: 癸亥日時加申諸浮屠行祠事已巳　上服皮弁服榗
0647c26: 玉珪上殿面大雄氏北向立群臣各衣法服以從和
0647c27: 聲郎舉麾奏悅佛之樂首曰善世曲　上再拜迎群
0647c28: 臣亦再拜樂再奏昭信曲　上跪進熏薌奠幣復再
0647c29: 拜樂三奏延慈曲相以悅佛之舞舞人十其手各有
0647c30: 所執或香或燈或珠玉明水或青蓮花冰桃暨名荈
0648a01: 衣食之物勢皆低昂應以節　上行初獻禮跪進清
0648a02: 淨饌史冊祝復再拜亞終二獻同其所異者不用冊
0648a03: 光祿卿徐興祖進饌樂四奏曰法喜曲五奏曰禪悅
0648a04: 曲舞同三獻已巳　上還大次群臣退諸浮屠旋遶大
0648a05: 雄氏寶座演梵咒三周以寓攀駐之意初斸山右地
0648a06: 成六十坎漫以堊至是令軍卒五百負湯實之湯蒸
0648a07: 氣成雲諸浮屠速幽爽入浴焚象衣使其更以綵幢
0648a08: 法樂引至三解脫門門內五十步築方壇高四尺
0648a09: 　上升壇東向坐侍儀使溥博西向跪受　詔而出集
0648a10: 幽爽而戒飭之詔已巳引入殿致參佛之禮聽法于徑
0648a11: 山禪師宗泐受毘尼戒于天竺法師慧日復引而出
0648a12: 命軌範師咒飯摩伽陀斛法食凡四十有九飯已巳夜
0648a13: 將半　上復上殿群臣從如初樂六奏遍應曲執事
0648a14: 者撤豆　上再拜群臣同樂七奏玅濟曲　上拜送
0648a15: 者再群臣復同樂八奏善成曲　上至望燎位燎已巳
0648a16: 上還大次解嚴群臣趨出濂聞前事一百凄風戒寒
0648a17: 飛雪灑空山川慘澹不辨草木　鑾輅一至雲開日
0648a18: 明祥光沖融布滿寰宇　天顏懌如歷陛而升嚴恭
0648a19: 對越不違咫尺俯伏拜跪穆然無聲儼如象馭陟降
0648a20: 在廷諸威神眾拱衛圍繞下逮冥靈來歆來饗焄蒿
0648a21: 悽愴聳人毛髮此皆精誠動乎天地感乎鬼神初不
0648a22: 可以聲音笑貌為也肆惟　皇上自靈御以來即詔
0648a23: 禮官稽古定制京師有泰厲之祭王國有國厲之祭
0648a24: 若郡厲邑厲鄉厲類皆有祭其興哀于無祀之鬼可
0648a25: 謂備矣然　聖慮淵深猶恐未盡幽明之故特徵內
0648a26: 典附以先王之禮確然行之而弗疑豈非仁之至者
0648a27: 乎昔者周文王作靈臺掘地得死人之骨王曰更葬
0648a28: 之天下謂文王為賢澤及朽骨而況于人夫瘞骨且
0648a29: 爾矧欲挽其靈明于生道者則我　皇上好生之仁
0648a30: 流衍無際將不間于顯幽誠與天地之德同大非言
0648b01: 辭之可贊也猗歟盛哉祠部郎中李顏主事張孟兼
0648b02: 蔡秉夷臧哲職專禱祠親睹勝因謂不可無紀載以
0648b03: 藏名山以揚　聖德于罔極同請濂為之文濂以老
0648b04: 病固辭弗獲既為具列行事如右復繫以詩曰。皇鑒
0648b05: 九有憲天惟仁明幽雖殊錫福則均死視如生屈將
0648b06: 使伸一歸至和同符大鈞其一元綱解紐亂是用作黑
0648b07: 祲盪摩白日為薄孰靈匪人流血沱若積屍橫縱委
0648b08: 溝溢壑其二霜月凄苦涼颸酸嘶茫然四顧精爽何依
0648b09: 寒郊無人似聞夜啼鑄銕為心寧免涕洟其三惟我
0648b10: 聖皇夙受佛記手執金輪繼天出治軫念幽潛宵不
0648b11: 遑寐爰啟靈場豁彼蒙翳其四皇輿載臨稽首大雄遙
0648b12: 瞻猊座如覿晬容香凝霧黑燈類星紅梵唄震雷鯨
0648b13: 音號鐘其五鬼宿渡河夜漏將半飆輪羽幢其集如霰
0648b14: 神池潔清鮮衣華粲滌塵垢身還清淨觀其六迺陟秘
0648b15: 殿迺覲慈皇聞法去蓋受戒思防昔也昏酣棘塗宵
0648b16: 行今焉昭朗白晝康莊其七法筵設食厥名為斛化至
0648b17: 河沙初因一粟無量香味用實其腹神變無方動皆
0648b18: 充足其八鴻恩既廣氛盭全消乾坤清夷日月光昭器
0648b19: 車瑞協玉燭時調大庭擊壤康衢列謠其九惟佛道弘
0648b20: 誓拔群滯惟皇體佛仁德斯被無潛弗灼有生咸
0648b21: 遂史臣載文永垂來裔其十
0648b22: 欽錄集云洪武五年壬子春即蔣山寺建廣薦法
0648b23: 會命四方名德沙門先點校藏經命宗泐撰獻佛
0648b24: 樂章既成進呈　御署曲名曰善世曰昭信曰延
0648b25: 慈曰法喜曰禪悅曰遍應曰玅濟曰善成凡八章
0648b26: 敕太常諧協歌舞之節用之著為定制四年十一
0648b27: 月二十一日欽奉　聖旨御製廣薦佛會榜文命
0648b28: 都省出榜曉諭天下官民士庶人等。
0648b29: 跋蔣山法會記後附
0648b30: 予既從祠部群賢之請為撰法會記一通自謂頗盡
0648c01: 纖微近者蒲菴禪師寄至鍾山稿一編其載祥異事
0648c02: 尤悉蓋壬子歲正月十三日黎明禮官奉御撰疏文
0648c03: 至鍾山俄　法駕臨幸雲中雨五色子如豆或謂娑
0648c04: 羅子或謂天華墜地之所變十四日大風晝晦雨雪
0648c05: 交作至午忽然開霽　上悅敕近臣於秦淮河然水
0648c06: 燈萬枝十五日將晏載事如記言及事畢夜已巳過半
0648c07: 上還宮隨有佛光五道從東北起貫月燭天良久乃
0648c08: 沒已巳上三事皆予文所未及蒲菴以高僧被　召與
0648c09: 聞其故目擊者宜詳而予耳聞者宜略理當然也屢
0648c10: 欲濡毫補入之會文之體製已巳定不復重有變更保
0648c11: 寧敏機師請同袍以隸古書成茲卷來徵余題故為
0648c12: 疏其後使覽者互見而備文云。
0648c13: 又云
0648c14: 右蔣山廣薦佛會記予嚮為儀曹諸君所請而作一
0648c15: 則鋪張帝德之廣一則宣揚象教之懿意雖有餘而
0648c16: 文不足以發之叢林之間往往盛傳徒增愧赧而已巳
0648c17: 葦舟上人留意宗門樂善如不及近來南京亦繕書
0648c18: 一通持歸吳中求予題識左方嗚呼佛法之流通靈
0648c19: 山付囑恒在國王大臣讀予記者當知王化與真乘
0648c20: 同為悠久猶如天地日月萬古而常新猗歟休哉。
0648c21: 又
0648c22: 余既造此記自知筆力衰弱無以發揮　聖皇崇尚
0648c23: 佛乘之深意豈期大方叢林競相傳布殊用悚而
0648c24: 雪山成上人復索余書一通藏諸篋衍以上人好學
0648c25: 之切不欲固辭之雖然余文固非佳然昭代制作之
0648c26: 盛足以為千萬世之法者亦備著于其間後之續僧
0648c27: 史者必當有所擇焉。
0648c28: 日本瑞龍山重建轉法輪藏禪寺記
0648c29: 我佛如來其正法之流通者有三藏焉一曰修多羅
0648c30: 藏二曰阿毘曇藏三曰毘尼藏惟此三藏化導
0649a01: 使一切有情滅妄趨真誠昏衢之日月苦海之舟航
0649a02: 也琅函玉軸多至五千四百四十八卷眾生根鈍莫
0649a03: 能融貫善慧大士以方便力造為毘盧寶藏函經其
0649a04: 中一運轉間則與受持讀誦等無有異攝大千于機
0649a05: 輪所聚功德不可思議由是薄海內外凡有伽藍者
0649a06: 必設置藏室焉日本沙門文珪介鄉友令儀來告予
0649a07: 曰本國平安城北若干里有禪寺曰轉法輪藏舊名
0649a08: 寶福廢壞已巳久無碑碣可徵莫知其何時建立正應
0649a09: 元年肯庵全公從周防法眼藤道圓之請嘗就遺址
0649a10: 而一新之而僧本覺及梅林竹春巖相繼來蒞法
0649a11: 席自時厥後風雨震凌又復摧塌弗支白草荒煙芻
0649a12: 蕘之跡交道矣貞治三年眾以文珪或可以起廢力
0649a13: 舉主之初寺無正殿唯有藏室一區藏之八楹皆刻
0649a14: 蟠龍作升降之勢數著靈異因祀之為護伽藍神至
0649a15: 應安二年文珪欲建殿于其前忽神降于一比丘曰
0649a16: 我神泉苑善如龍王也伽藍神來云大藏將傾乃視
0649a17: 之漠如而欲有事于殿功是棄所急而不知務也宜
0649a18: 亟易為之否則我足一搖此地當為湖苟遵吾言改
0649a19: 奉王家神御則國祚佛法皆悠長矣言訖仆地覺而
0649a20: 詢之絕無所識知事聞于王王大悅曰余憶幼時乳
0649a21: 母時禱八龍之神事正相符即遣中納言藤元賜今
0649a22: 額元之行有雙白鷺飛翔前導至寺而止人異之未
0649a23: 幾王遜位號太上天皇給地若干畝以廣寺基文珪
0649a24: 殫厥志慮出衣盂之資簡材陶甓使其堅良崇室上
0649a25: 覆機輪下承鉅木中貫方格層列經匭櫛比繪像精
0649a26: 嚴神君鬼伯翼衛後先所謂楹上八龍者塗以金泥
0649a27: 鱗爪焜燿角鬣森張陰飆肅然似欲飛動國人聚觀
0649a28: 無不慶愜文珪復奉今王之命請贖一大藏經安置
0649a29: 匭中規制整飭視舊有加焉經始于某年月日訖功
0649a30: 于某年月日縻錢若干貫米若干斛役人若干功大
0649b01: 上既棄群臣文珪別于寺東若干步建盤龍院以奉
0649b02: 神御如神之所言云文珪近受王命出持使節貢方
0649b03: 物于　上國　大明皇帝嘉其遠誠寵賚優渥文珪
0649b04: 敢籍是有請于執事願為文持歸勒諸堅玟以示無
0649b05: 極予聞七佛尊經實貯龍宮海藏在昔龍樹尊者嘗
0649b06: 入其中睹華嚴經上中下三本因記下本以歸西土
0649b07: 是則天龍雖以戒緩在龍種中而其向乘之急得干
0649b08: 華嚴會上圍繞盧舍那佛與聞大乘圓頓之教終非
0649b09: 他族可及經藏所在其能擁護而顯靈異也宜哉日
0649b10: 本初無輪藏有之其從茲寺始文珪承國君之命孜
0649b11: 孜弗懈以起廢為己巳任亦可謂流通大法者已巳予既
0649b12: 為記其事且演說藏中真實了義為偈以繫之文珪
0649b13: 字廷用篤志禪觀善繼大林育公之學者也偈曰世
0649b14: 尊大慈父憐憫諸有情自從鹿野苑直至跋提河說
0649b15: 無量玅法普度于人天根雖有利鈍隨機獲饒益弟
0649b16: 子所結集汗牛復充棟善慧施善巧收攝在轉輪圓
0649b17: 樞運動間地軸相回旋法王所說法一一皆現前譬
0649b18: 如日月燈能放大光明無非真般若不見有一法似
0649b19: 茲功德聚盡在轉移內一轉詰習空淨如青琉璃二
0649b20: 轉加精進直入智慧海三轉到彼岸安住涅槃城以
0649b21: 至千百轉轉轉俱一同循環若弗停我輪未嘗動此
0649b22: 以何因緣動靜無相故瑞龍有精藍重建毘盧藏中
0649b23: 函貝葉多字如恒河沙沙沙各具佛不翅那由他還
0649b24: 以一佛攝攝盡無復餘大包于無外小則入無內是
0649b25: 謂神通藏萬劫終不磨非比有漏因成壞每相仍所
0649b26: 以天龍眾在在悉護持有時著靈異雷電儵變幻守
0649b27: 此清淨域外道不敢干我持如意輪讚此大乘法告
0649b28: 爾諸佛子晝夜須勤行有悟片言間全體即呈露不
0649b29: 著前後際廓然無聖凡豈惟佛子等龍神亦當聽乘
0649b30: 戒二俱急共成無上道。
0649c01: 四明佛隴禪寺興修記
0649c02: 沙門行原不遠千里踰大江而來京師謁余而言曰
0649c03: 鄞之天童山岑銳綿鬱上接空際其支隴蜿蜒南下
0649c04: 爭奇競秀蒼翠相繆信為靈僧化士之所窟宅後唐
0649c05: 莊宗時人見有紅光燭天謂為浮屠氏祥徵因名其
0649c06: 地為佛隴焉大比丘咸啟樂其幽邃可以縛禪自天
0649c07: 童分其徒結廬以居已巳而開拓如他伽藍宋至平元
0649c08: 年賜額曰保安然猶以甲乙為居守至熙寧五年始
0649c09: 釐為十方禪剎主者照玨乃大覺璉公之法嗣黑白
0649c10: 瞻依如水赴壑于是悉撤弊陋而更新之夫以有形
0649c11: 之物終歸于壞日就月將漸致頹圮圯元至正某年住
0649c12: 持文舜重搆釋迦寶殿未及完而去二十四年江淛
0649c13: 行省丞相康里公時領宣政院事選天童內記大基
0649c14: 丕禪師主之禪師既至升座說法已巳環顧而歎且曰
0649c15: 起廢吾之責也四輩其無憂居久之歲豐人和儲積
0649c16: 漸充禪師曰可矣亟召匠氏補未完之殿堅緻有加
0649c17: 若丈室若演法之堂則因舊而葺之若三解脫門則
0649c18: 新作之以至廡庫庖湢之屬靡不修治如法復集眾
0649c19: 因摶土設像如來中居二弟子旁侍曼殊師利及普
0649c20: 賢大士或騎獅子或乘白象王東西而從護法大神
0649c21: 各執其物梵容生動如欲語者經始于二十五年之
0649c22: 某月落成于　國朝洪武二年之某月惟禪師蚤得
0649c23: 法于左庵良公通外內典梵行清白薦紳之流皆愛
0649c24: 敬之故能于干戈俶擾之中成此勝緣了無難者今
0649c25: 雖遷住補陀洛迦山而猶寤寐不離于佛隴禪師之
0649c26: 功我眾安敢忘莫堅匪石願圖文歸而鑱諸予聞我
0649c27: 佛如來為一大事因緣出現于世蓋以眾生汩沒妄
0649c28: 塵念念遷謝起滅不停過去者始息見在者紛拏未
0649c29: 來者已巳續二六時中不知暫捨以此纏縛沈痼出彼
0649c30: 入此猶如車輪迴旋無有休止于是興大悲心為說
0650a01: 三乘十二分教誘掖蓋欲眾生捨妄趨真以成
0650a02: 正覺像教東漸日新月盛凡方州列邑名區奧壤莫
0650a03: 不有梵宇禪廬以安處其徒眾亦欲解佛之言行佛
0650a04: 之行以究夫妙湛圓明之性而已巳俗習下衰或藉此
0650a05: 為利養而不知先佛忘形為道之計盍不思之香積
0650a06: 之供五味豐美視日中一食者為何如穹居華寢方
0650a07: 床邃筵視樹下一宿者為何如是宜精進策勵如上
0650a08: 水舟單篙直進如磨鐵杵必欲成針不至于成功不
0650a09: 止可也禪師之締搆艱勤其意誠出于此圓頂方袍
0650a10: 之士于千而來熙熙而處者尚無負禪師之所望哉
0650a11: 雖然如來出紅蓮舌輪遍覆大千界中至今演說妙
0650a12: 法大地眾生無不得見無不得聞況日照而月臨風
0650a13: 馳而雨駛山峙而川流真常之機時時發現無一刻
0650a14: 止息有能于此證入世間名相一時頓忘其與如來
0650a15: 清淨法身非同非別回視是剎飛樓湧殿雖居塵世
0650a16: 亦與香水海中華藏世界等無有異予也不敏盡閱
0650a17: 三藏灼見佛言不虛誓以文辭為佛事今因行原之
0650a18: 請略為宣說以記寺之成使其徒知所自勵若曰專
0650a19: 紀歲月以告來者嗣葺之則其意末矣。
0650a20: 龍游重建證果寺記
0650a21: 我釋迦文佛慈憫有情設宏闊勝大之教真應弘願
0650a22: 罔不霑被故凡日月之所照霜露之所墜皆沐浴至
0650a23: 化出離苦輪得清淨行列禦寇書所載不治而不亂
0650a24: 不言而自信不化而自行蕩蕩乎人無能名者信不
0650a25: 誣矣是故塔廟之所在金碧焜煌照耀無際雖其淪
0650a26: 壞有時或囿乎數曾未幾何又皆興復如初觀乎此
0650a27: 者可見大法之流行與天地相為無窮者矣衢之龍
0650a28: 游縣東四十五里有證果道場實始于唐貞觀初縣
0650a29: 人士虞道延捐宅宇為之悉入腴田其中已巳而祝髮
0650a30: 受具戒為開山第一祖且以的傳自號修習禪觀誓
0650b01: 不忘于正宗一時龍象聞風坌集稱為虞延法師云
0650b02: 唐季之亂變為瓦礫之區在宋之初休堂慧公嘗重
0650b03: 興之至宋季又廢無住行公入主法席又從而興之
0650b04: 逮元季又廢今住持靜山仁公與其同袍本全周公
0650b05: 謀曰茲寺自法師創建以來甲乙相傳克底于今日
0650b06: 不翅七百餘年之久一旦使其堙墜吾儕之恥也盍
0650b07: 相與起其廢乎周公忻然諾之各捐私橐之積以為
0650b08: 眾倡乃持曆走民間民有力者嘉二公之淳愨各施
0650b09: 其所有遂命斲木淘土之工相與從事至正癸卯二
0650b10: 月某甲子新造釋迦寶殿殿凡三問演法之堂其數
0650b11: 視殿而嬴其三曰解脫門則數與堂同兩序視門而
0650b12: 嬴其二十又五皆次第落成復摶士塑佛菩薩諸像
0650b13: 鍊黃金為紙而飾之洪武丙辰九月某甲子又建藏
0650b14: 經之室一區而懸鍾之樓亦煥然一新至於棲僧之
0650b15: 房凡七各設層搆篴堂靡不具足其制度不異巨剎
0650b16: 崇廣嚴麗視昔有加雕甍璇題上凌霄漢彤扉曲砌
0650b17: 下映林谷梵唄互聞鍾魚相答往來觀者咸謂當此
0650b18: 像教衰落之時能化灌莽之墟而為無上寶坊非賢
0650b19: 且智者能致是乎莫不躊躇歎詠而去仁公亦自以
0650b20: 締搆艱勤欲俾後人聞知相與保持于悠久忘其春
0650b21: 秋之高奔走青蘿山中徵文以記之余按佛說尊那
0650b22: 經云無盡功德甚深微妙乃有七種而建立精舍實
0650b23: 居第二又按福田經云廣師有七德梵天福而興立
0650b24: 佛圖僧房堂閣實居第一嗚呼佛言如是世之人往
0650b25: 往斥經營塔廟為有漏因果恒棄之而不務亦何可
0650b26: 哉二公惓惓焉以紹述法師為己巳任斯可謂允合契
0650b27: 經之旨者矣雖然樓閣之在世間有成有壞一剎那
0650b28: 頃萬變不齊有若吾心所具寶華樓閣先天地而不
0650b29: 知所始後天地而不知所終劫火所不能焚毘嵐風
0650b30: 所不能破真如無礙湛寂常存學佛者又當于此而
0650c01: 求之庶幾精粗不遺理事雙盡者已巳斯言也非予之
0650c02: 私言也蓋嘗風諸師云。
0650c03: 重建龍興奧源寺記
0650c04: 龍興奧源寺在撫之金溪縣北一里後枕鷓鴣之岡
0650c05: 前有一峰銳如卓筆上插霄漢而幕阜雲關兩山對
0650c06: 峙乎西東若駐若馳若起若伏其秀拔殆難名狀靈
0650c07: 宮秘宇之所托也固宜唐元和中有大比丘某飛錫
0650c08: 而來徘徊顧瞻縛茅栖止于其中厥後漸成巨剎樓
0650c09: 閣崢嶸鍾魚互答于山光水色間一時龍象固嘗盛
0650c10: 矣宋崇寧初蕪壞弗治已巳而復興元至正中江右兵
0650c11: 起官署民廬盡罹焚毀寺亦不能以獨存金碧之區
0650c12: 倏幻為瓦礫之場荒煙野燐更互明滅使人有悽然
0650c13: 之思東曉大師自幼受經斯地喟然歎曰在我法中
0650c14: 有為無為皆第一義諦起廢之任吾可不究心乎其
0650c15: 徒十有一人驩然相之閭右之族亦間有施貲者于
0650c16: 是伐木于林攻石于山徵瓦于陶眾工雲興罔敢後
0650c17: 時大師躬程督幾忘食寢遂卜厥日以成功告寶殿
0650c18: 中峙邃閣後居旁挾二廡前敞三門以至庫庾庖湢
0650c19: 之屬罔不就緒復摶土肖佛菩薩暨護法金剛神諸
0650c20: 像梵相嚴穆見者生敬經始于某月日訖功于某年
0650c21: 月日初刑部司門員外郎王君經三世與大師游凡
0650c22: 大師有所營為皆捐財倡之大師知刑部君與予友
0650c23: 善因請具其事狀求予為之記予聞大雄氏說法耆
0650c24: 闍崛有重閣講堂之壯麗所以奠安其形軀庇覆其
0650c25: 徒眾初未聞其露坐于日星風雨之中也世之昧者
0650c26: 弗之察悉諉諸興造為人天有漏之因倀倀然曰吾
0650c27: 志諸內不騖諸外彼役志于事功者果何為也哉殊
0650c28: 不知般若場中理事無礙內外混融遍覆一切不即
0650c29: 世間不離世間苟徒拘泥而墮斷滅之見則違道遠
0650c30: 矣今大師耽悅禪味有所證入熾然建立無非佛事
0651a01: 其智識過人殊甚備著其事勒諸堅玟庶可為馳騁
0651a02: 空言者之深戒歟大師名嗣暹字某族王氏東曉其
0651a03: 號也有長材所蒞之處廢無不起既創安樂院于蓋
0651a04: 竹原復重造金禪師塔庵恢其土田已巳而庵爇于火
0651a05: 又搆成之及今奧源之役其功為尤偉所謂十有一
0651a06: 人則行真希儆希晏希住希誠法旭法吾法昶法椿
0651a07: 法睿慧澄其學行皆有可稱云。
0651a08: 杭州天龍寺石佛記
0651a09: 濂自休致以來頗一至杭憩永明慧日峰下天龍寺
0651a10: 與永明相去不五里而近其主僧月舟禪師行滿要
0651a11: 濂出游寺乃唐天龍尊者駐錫之地宋乾德三年吳
0651a12: 越王錢氏為建寶坊因名天龍王之女曾刻木作觀
0651a13: 音像畀之至今猶存大中祥符元年改額為感業建
0651a14: 炎三年毀于兵元泰定元年擇基于寺南一百步仍
0651a15: 重建寺曰天龍焉寺後皆山相傳為越王臺奇石峭
0651a16: 秀如瑪瑙森列從寺西斜迤而上僅三十步小塔出
0651a17: 灌莽中蓋藏天龍舍利處又斗折而北入妙莊嚴境
0651a18: 門又西行六十步平巖幽邃鐫成無量壽佛像塗以
0651a19: 黃金累甓為洞戶作欄楯護之香華之器咸刻飭像
0651a20: 又刻心經般若繫以太平興國六年左峙石洞尤奇
0651a21: 傍勒饒雲齋三字詩一章不能全辨巖前地夷曠月
0651a22: 舟云疑此即寺故基柱礎尚在竊按錢氏造寺在太
0651a23: 祖乾德四年至太宗太平興國三年方納土上距建
0651a24: 立之時已巳一十七年又三年方有刻像未必其初置
0651a25: 寺于此也又東折二十步有慈氏如來暨天親無著
0651a26: 侍衛七像其莊嚴一如無量壽又東折三十步又有
0651a27: 寶陀大士像石壁上刻天龍寺光明石六字月舟云
0651a28: 石能夜現光怪故名其莊嚴一如慈氏三處仍勒佛
0651a29: 號于石以金填之濂既周覽徘徊太息顧月舟問其
0651a30: 故月舟云斯事甚異　國朝洪武七年秋七月十又
0651b01: 一日野燎發延及寺山風挾之為聲勢光焰射天黑
0651b02: 煙已巳罩殿廬行滿大懼向木觀音像哀號期與殿俱
0651b03: 燼或力解之乃脫三衣祝而焚已巳而反風滅火繼之
0651b04: 以雨明日行山中藤蔓榛棘盡幻為灰始見石像呈
0651b05: 露或井沒塵土間行滿驚喜為之剜剔澡滌命工繪
0651b06: 飾嚴護如此實其年之冬十月也先是有神光起寺
0651b07: 西四十步久而愈明因掘地驗之獲石觀音像舁歸
0651b08: 奉之東廡旱潦疵癘禜禱立應由是依歸者眾寺得
0651b09: 重振逮今五十六春秋矣今諸像畢出似非偶然之
0651b10: 故然寺無一肘之田每乞食以為養而黑白之眾幾
0651b11: 二千指非徼靈于大雄氏其能致然歟不可無以示
0651b12: 來者明公以文辭為佛事願為書諸碑仍累甓為室
0651b13: 以障雨風使與石像同為無極不識可乎濂聞佛之
0651b14: 肖像古無有也有之自優填主始東土眾生兢則效
0651b15: 之恒聚土以擬梵形或謂土不能悠久復易之以木
0651b16: 又慮木可致朽而更之以石石固堅矣亦難期于無
0651b17: 壞乃因山而鑿之庶幾與天地同畢大則數十尋小
0651b18: 則六七尺在在有之如來以慈憫之故感其精誠時
0651b19: 變幻景光以歆動之錫釐卹胤無所不至誠難量功
0651b20: 德海也雖然天地亦一物也物必有壞唯本然之佛
0651b21: 超絕萬彙而不可以成壞言人具有之而或未能思
0651b22: 故濂之為此記使讀者內觀知所重在此而不在乎
0651b23: 彼也寺之興復別自有記非像之所繫茲不詳書。
0651b24: 育王山廣利禪寺塗田記
0651b25: 明之廣利禪寺名列五山為浙河東一大叢林緇衣
0651b26: 之士執瓶錫而來者動以千計舊雖多土田而淪沒
0651b27: 者過半一遇乏食必持缽走民間以乞食為事寺之
0651b28: 長老普濟禪師光公既為正其侵彊復謀買田以助
0651b29: 之既齎志而歿其弟子象先輿公恢廓而有為乃慨
0651b30: 然曰先師之志我不可不就也市奉化縣腴田若干
0651c01: 畝有畸錢以緡計者十千九百有畸俾其徒嘗輸力
0651c02: 于其間者若廣融若景等輪掌其事歲收其入六
0651c03: 百斛薦于寺中以補其不足且建屋三楹間以為儲
0651c04: 偫之所爰伐堅石屬予為之文而勒步畝鄉落之詳
0651c05: 于石陰予謂象先之功侈矣固不可以不書然為文
0651c06: 之體因其事而著其理始為得之請借田為喻以勵
0651c07: 夫進修之士何如象先曰不亦善乎士之進修則不
0651c08: 昧因果所謂竊攘質鬻之禍不作吾田固有永而不
0651c09: 廢矣予因請佛為證結跏敷坐為說偈曰大田在海
0651c10: 濱厥土惟塗泥何物不可藝藝禾乃有成禾根入土
0651c11: 已巳當加保衛力涵受乃糞壅耘耔復以時勿使惡草
0651c12: 生若非雨露滋亦不能生成數者既能備時至自然
0651c13: 熟嘉穟累累然遍及郊野中我心有如田諸種靡不
0651c14: 納青黃與白黑隨其所種生菩提譬嘉禾種之即有
0651c15: 秋持戒為保衛忍辱為涵受布施為糞壅精進為耘
0651c16: 耔智慧為雨露禪定道乃成人力一不至田雖號膏
0651c17: 腴蒿萊日夜長雉兔之所藏蛇虺共出沒化為荒薉
0651c18: 區欲求一粒粟有不可得者我心倘不治其失亦復
0651c19: 然治心如治田豈不以此故上人最方便市田繼先
0651c20: 志食此緇衣眾頓免饑火煎食者或感觸寧不思前
0651c21: 喻嗜道如嗜食定知顆粒微視如萬金重進道功或
0651c22: 怠亦不易消受刻文于貞玟讀者知自勵更加護持
0651c23: 力常使食輪轉。
0651c24: 吳門重建幻住禪庵記
0651c25: 姑蘇幻住庵者元普應國師中峰和尚本公所建立
0651c26: 也國師既得法于高峰妙公唯恐人知而挽其出世
0651c27: 深自韜晦往游三吳間大德庚子國師年三十又八
0651c28: 嘗憩閶門之西麓見松檜蔚然成林問名于居人則
0651c29: 曰此鴈蕩也國師喜曰永嘉有鴈蕩山乃應真諾矩
0651c30: 羅示下現之所名與之同其般若之當興邪吳士陸
0652a01: 德潤聞其言遽以地施之國師縛草庵三間以居趙
0652a02: 魏公孟頫為扁之曰棲雲國師趺坐其中而問道者
0652a03: 連翩而來至于五百指之多乃創精舍一區僧俗趨
0652a04: 功不三月而就所謂堂房門廡咸具乃請名于國師
0652a05: 國師曰澄澄水鏡能現之幻體昭昭影象所現之幻
0652a06: 跡幻與幻盡覺與覺空斯則超悟之極至也吾儕依
0652a07: 此如幻三昧而住宜以幻住名之當是時若南詔之
0652a08: 無照鑑西江之定叟泰荊南之鐵印權冀北之指堂
0652a09: 月號為一時麟鳳咸集輪下幻住之名藉藉于四方
0652a10: 矣又明年壬寅松江瞿霆發延主天目山大覺正宗
0652a11: 禪寺國師不俟終日避走南徐而向之相從者皆水
0652a12: 流雲散唯絕際中玉亭立二師素掌庵政相守于寥
0652a13: 寞之濱自時厥後二師復入寂立之徒湛源止止之
0652a14: 徒用庵照補苴漏而思繼承為尤謹元季兵亂一
0652a15: 旦蕩為塵埃而不可致詰矣用庵日憂之圖為興建
0652a16: 之計僅四十年皆次第就緒而復國師舊觀實　國
0652a17: 朝洪武戊申之春也庭曲之碑久未有刻文會濂
0652a18: 　朝京師道過吳中用庵以記為請濂聞國師之道東
0652a19: 行三韓南及六詔西連印度北極龍沙莫不躡屩擔
0652a20: 簦咨決法要然其心未嘗自以為足屢卻名山而不
0652a21: 居飄蕩窮崖孤洲之上誅茅結廬在在以幻住名之
0652a22: 其故何耶蓋謂主持宗教必無上大道必夙植福緣
0652a23: 必明智通變具是三者然後可其意誠有所激欲以
0652a24: 身捍大法俾之去澆而還淳也用庵思祖武是繩木
0652a25: 茹澗飲夙夜究明本心其亦可謂無忝于國師孫曾
0652a26: 者乎嗟夫諸法固幻也而住者亦幻也知住者之非
0652a27: 住始知幻而非幻也幻而非幻則如幻三昧在焉雖
0652a28: 然非幻亦幻也是為記。
0652a29: 蘭溪法海精舍記
0652a30: 義烏伏龍山有大浮屠曰千巖禪師長公以高峰之
0652b01: 孫中峰之子表樹法幢倡明教外別傳之旨非惟中
0652b02: 夏學徒海赴雲蒸遠而龍荒蠻甸弁韓巴僰之人莫
0652b03: 不持薌膜拜咨決疑情而其上首弟子既皆于道有
0652b04: 證各搆蘭若分續化機大江南北往往有焉若今有
0652b05: 源師所建法海精舍亦其一也有源名允清金華人
0652b06: 淳熙丞相王魯公諸孫蚤嘗受經石門剛公元至正
0652b07: 辛巳繼往千巖座下得度為大僧留神禪觀脅不霑
0652b08: 席者十年一旦入室機鋒相撐觸雹撒飆揚莫窮涯
0652b09: 際千巖欣然頷之乃屬其出游閩浙江淮間以求印
0652b10: 可有源所見諸師了不異千巖時退隱故山文彩自
0652b11: 露尋以郡守之聘出世衢之子湖安國禪寺遷信之
0652b12: 王山興教禪寺百廢具興皆有光于前人　國朝吳
0652b13: 元年丁未飛錫蘭溪之龍巖樂其山縈川迴風氣襲
0652b14: 藏乃歎曰吾知宮宅地形之術蓋有年矣察其祥徵
0652b15: 無有弗驗者如此靈壤可不開般若之場乎遂即南
0652b16: 洲建法海精舍一區越三載乃成後聳傑閣中峙寶
0652b17: 殿前敞高閎兩序眾寮映翼左右有源徵予為之記
0652b18: 予年踰七十凡索文者皆峻斥見有源素髮垂領道
0652b19: 貌淵雅語言悃愊無華不覺心許之因為敷坐而倡
0652b20: 言曰法界有情種種顛倒執妄為真四大假合如水
0652b21: 上沫沬聚散無定強指為身六塵緣影如火中燄起滅
0652b22: 弗停堅認為心隨因成果墮入諸趣出此入彼類風
0652b23: 轉輪大覺聖人起哀憐心廣說三乘十二分教使其
0652b24: 照知本來真心廣大靈智無物不含無理弗攝心佛
0652b25: 眾生三無差別本來真心圓滿空寂周遍百界不動
0652b26: 纖塵惟寂智用合三為一人能有所悟入始能了空
0652b27: 障執直超無上菩提然非因像生敬因敬生悟思求
0652b28: 脫離如無舟筏欲濟大河無有是處古之導師方便
0652b29: 設化廣闢精廬為之棲止嚴事像變為之瞻視潔清
0652b30: 香華為之供養皆使其革妄趍真了此身心而已巳今
0652c01: 有源灼見于斯取則前古鞠明究曛孜孜弗懈亦可
0652c02: 謂度越人人者矣雖然此實人天小果之因耳或具
0652c03: 大乘器者來游來止當知萬法本空一塵不立大光
0652c04: 普照涉入無礙無佛道可悟無眾生可度洪纖高下
0652c05: 草木走飛色色形形紛紜舛錯皆吾一實境界樓觀
0652c06: 云乎哉修證云乎哉嗚呼教外別傳之道廣矣大矣
0652c07: 又當從此而參之精舍之建其用錢僦工動以千百
0652c08: 計茲不詳書而獨舉身心之要為言者財輕而法重
0652c09: 也。
0652c10: 仁和圓應庵記
0652c11: 杭之仁和去城東五里所有浮屠庵曰圓應乃雪庵
0652c12: 禪師之所築也其地當元季為戰鬥之區莽無居人
0652c13: 及歸職方而後遺民稍集往往好勇嗜利屠羊豕以
0652c14: 成肆師惻然憫之托缽行化有褚道真與金薌者首
0652c15: 迎禮之先是道真之家人夢異僧至其廬倡偈為贈
0652c16: 及見師容貌服飾儼然與夢中不殊道真即言之于
0652c17: 眾翕然從化遂與薌日乞食饋師且請于右族胡國
0652c18: 材其建精舍一區葉氏婦聞之捐地為基以尺計者
0652c19: 縱袤若干橫延若干于是道真因之鳩工前敞修門
0652c20: 中峙佛殿後聳堂宇翼以兩廡而外則垣墉四周庀
0652c21: 事于洪武甲寅春二月甲子至秋七月某甲子遽訖
0652c22: 功焉屋以間計者二十粟以斛計者一百工以日計
0652c23: 者五百師欲垂示後人乃不遠千里介予學子童徽
0652c24: 來請記予竊疑之當兵戈始息創殘猶未起何暇從
0652c25: 事于佛乎縱師言之而疇將聽之徽曰不然師之事
0652c26: 則有異于人者師本辨章寶寶公之子生有異徵年
0652c27: 十五慨然慕道思以善法度人往依帝師法子朵兒
0652c28: 班大師薙落為僧遂杖錫南游遍參閩浙諸尊宿得
0652c29: 法于伏龍山千巖長公去棲越之范蠡岩岩有虎一
0652c30: 夕避去師初不知書靜定之久發為頌贊自然與道
0653a01: 合以是之故人愈趨之而庵成無難者予因歎曰人
0653a02: 苦無志耳果能以善導人而人孰不化之豈惟浮屠
0653a03: 氏哉然而浮屠氏以莊嚴樓閣為有為縱有福報亦
0653a04: 人天小果耳其中必有無為之道存所謂無為之道
0653a05: 者無小無大無內無外無成無壞無欠無餘不為諸
0653a06: 佛而有所增不為凡夫而有所減淵默不言而聲如
0653a07: 怒霆凝定未起而身遍沙界是則所謂圓應者也一
0653a08: 庵云乎哉惟師能契事理之不二者必知予言為有
0653a09: 據徽歸尚以是語之師舊名孛羅帖木兒今改可傳
0653a10: 字無授高昌人雪庵乃其徒所號蓋尊之也。
0653a11: 浦陽栖靜精舍記
0653a12: 浦江縣東十五里其地曰花山地勢夷曠宜學佛者
0653a13: 居之元至正己巳亥同縣淨住院沙門明叟昌公與其
0653a14: 弟子無聞聰公卓錫于茲晝夜以禪寂為務庚子建
0653a15: 演法堂成辛丑佛閣成壬寅大佛寶殿成三門兩序
0653a16: 庖庫像設以次咸具皆二公之締搆而諸徒智觀如
0653a17: 玢處仁行滿竭力佐佑始克告完于是置山林田園
0653a18: 各若干畝用給薪米之費定為成規使甲乙相傳戒
0653a19: 勿血食醪飲違佛大禁雞鳴而起日入而息爇香梵
0653a20: 唄以祝釐報　上不敢怠遑昌公遂名之曰栖靜精
0653a21: 舍云初千巖禪師長公說法義烏伏龍山昌公實往
0653a22: 咨叩禪師憫其求道懇切示以禪要昌公遵行甚力
0653a23: 逮夫功至心空一旦無疾辭眾而說偈云生本非生
0653a24: 滅亦無滅撒手便行虛空片月說已巳端坐而逝時
0653a25: 　國朝洪武丙辰十月三日也昌公既順寂聰公繼之
0653a26: 弗懈益虔深懼來者不知植業之艱勤來徵予文為
0653a27: 記俾嗣葺之以致悠久予游宦南京二十年今始納
0653a28: 祿而歸州里之事皆若無聞之每見白麟溪隱者鄭
0653a29: 源談昌公之制行甚峻而左溪曰師亦備道聰公護
0653a30: 戒絕謹因不讓而為之言曰佛之妙法如芬陀利華
0653b01: 雖生于水不著于水清淨自然無所染污故契經有
0653b02: 云于身無所取于修無所著于法無所住所以然者
0653b03: 蓋恐墮于有漏之因也然而根有勝劣功有偏圓未
0653b04: 可一軌齊之初機之士必假法像以攝麤執積久馴
0653b05: 熟至于心法兩忘始為得之不宜遽謂崇建塔廟之
0653b06: 為非也從有漏以至無漏法門次第豈不粲然可徵
0653b07: 者乎昌公之建立于初棲禪靜寂洞徹心源談笑去
0653b08: 來曾無留礙此又非明效大驗乎嗣守之者宜鑑昌
0653b09: 公之所證毋廢其舊規毋隳其成事缺則補而葺之
0653b10: 弊則更而新之庶幾不墜前人之志可以入菩提之
0653b11: 門而超煩惱之海矣乎昔我大雄世尊以聖賢天人
0653b12: 修行住處付囑星宿天龍藥叉又大鬼神等分布守護
0653b13: 故凡佛剎之所營創幽明之際必有尸之者矣豈曰
0653b14: 偶然之故哉不惟僧伽之徒當繼承惟謹世之宰官
0653b15: 及賢士大夫多寶長者亦思因果之不昧相與護持
0653b16: 之使其永勿壞可也是為記。
0653b17: 浦陽善應精舍記大德十一年
0653b18: 我大雄氏說法度生凡其住處眾所依止以是因緣
0653b19: 成大蘭若象教東漸遂建道場湧殿飛樓在在而是
0653b20: 其中亦有折一莖草插標立壇作佛事者小大雖殊
0653b21: 及其籍是明自心性如指指月指有短長因指見月
0653b22: 了無有異浦陽山中有一沙門號曰景岑發大弘願
0653b23: 自無始劫以迄干今或神或天或阿須倫泥黎旁生
0653b24: 拜諸鬼趣隨業所感輪轉不息所以者何為貪欲故
0653b25: 貪故不捨不捨故有我今思惟咸悉棄去搆為梵居
0653b26: 見者聞者皆大懽喜輸田荐貝奔走承事大德乙巳
0653b27: 迨干丁未凡三暑寒以潰于成殿庭靚飭門廡峻整
0653b28: 中像大士踏寶蓮花真珠瓔珞微玅莊嚴旁繪天王
0653b29: 暨龍神眾各執器械呵護正法雖悍男子叫呶墮突
0653b30: 眾怖畏者來入是室俛首作禮五體投地比諸道場
0653c01: 與折草者無小無大同一應感我聞如來真實境界
0653c02: 無佛菩薩亦無眾生凡所有者皆是空假如摩尼珠
0653c03: 日光所照五色燦爛謂生於珠非日則隱謂出於日
0653c04: 光因珠見畢竟二者和合而成根塵互入亦復如是
0653c05: 真如妙性本自空寂一物則無況茲室廬盡涉虛幻
0653c06: 有無之相在剎那頃豈若心境兩捨不有寂用常如
0653c07: 然後出世布大法雲震大法雷澍大法雨俾諸根莖
0653c08: 悉獲沾潤是則無真如來遺教若乃執著有漏因果
0653c09: 被伽黎衣作塵勞事如蝜蝂者愈重愈困要求解脫
0653c10: 無有是處我今復欲廣宣此義而說偈言我觀自身
0653c11: 相四大所假合自頂下至踵種種非真實一旦四大
0653c12: 離我復在何處我身且不有何況身外物縱彼金銀
0653c13: 寶珊瑚及琥珀玻璃瑪瑙等聚如須彌山於己巳不相
0653c14: 涉眾生苦愚癡執著以為命求之不憚遠或入鉅山
0653c15: 中逢著諸猛獸或泛大洋海黑風飄船舫流入羅剎
0653c16: 國軀命不能保此以何因緣蓋為貪欲故由貪漸滋
0653c17: 蔓業障永不淨我今建梵居皈依大悲父旛蓋及床
0653c18: 座一一盡莊嚴籍是像教力欲捨諸所有所有既空
0653c19: 故空空亦無有譬如大圓鏡中放無量光不去亦不
0653c20: 來不內亦不外如如屹不動隨物悉現形苟涉世間
0653c21: 相執此有漏因何以能出離汝等比丘眾當識我所
0653c22: 說於一剎那間悟此無上道。
0653c23: 金華安化院記
0653c24: 金華安化院在縣東二十里舊號安國宋治平二年
0653c25: 更今名嵩頭陀法師所立道場稽諸傳記法師名達
0653c26: 摩西域人梁天監十七年自金陵攜鐵魚磬來鳥傷
0653c27: 之香山尋于龍腋置寺普通元年南行經余山江水
0653c28: 大溢法師張蓋水中亂流而濟至稽亭塘發善慧大
0653c29: 士神蹟創伽藍于來山已巳而西入金華建龍盤寺以
0653c30: 及今院後入滅于龍丘資政殿學士洪文安公作郡
0654a01: 志時既失于蒐輯不載院之緣起而復謂法師以吳
0654a02: 赤烏二年實建龍盤夫赤烏二年係己巳未歲天監十
0654a03: 七年則戊戌也凡歷二百八十年當是時法師之齒
0654a04: 又不知其幾矣何其壽耶他不足徵者蓋可知己巳院
0654a05: 既多歷年所其佛菩薩護法天神諸像乃唐貞觀元
0654a06: 年所雕宋慶曆三年重加藻繪　國朝洪武十年冬
0654a07: 十月郡之善士唐良胡貞及比丘宣政各飾其一悉
0654a08: 塗以黃金良又勸聚郡力以畢其餘其釋迦寶殿舊
0654a09: 搆于宋淳熙三年歲久弊壞元至正十七年冬十二
0654a10: 月住持元厚新之其潮音堂至正四年冬十二月主
0654a11: 僧宗旨作之其七佛殿建于太定三年秋七月三解
0654a12: 脫門造于至正元年秋九月皆住山祖良成之其兩
0654a13: 廡仍宋德祐元年之舊庫院復營于元延祐元年冬
0654a14: 十一月則諸僧捐資之所致也精進沙門彌堅今已巳
0654a15: 甲乙嗣補其處念院故無碑碣不詢謀于眾命其徒
0654a16: 永琇齊賢詣青蘿山中徵文以為記濂聞之西域之
0654a17: 僧來中夏者自攝摩騰竺法蘭之後代不絕人往往
0654a18: 以宣譯教相建置梵宇為急如法師者亦其一人也
0654a19: 菩提達摩之來在普通二年正與法師同時雖曰絕
0654a20: 去文字以矯末流之弊而其理行貳人固兼取籍教
0654a21: 悟宗之言奈何後世岐而二之禪則直究心源以文
0654a22: 句為支離教則循序進修以觀空為虛妄互相訾嗷
0654a23: 去道逾遠然以密意言之依性說相非息妄修心者
0654a24: 乎破相顯性非泯絕無寄者乎以顯示言之真心即
0654a25: 性非顯明心性者乎軌轍雖若稍殊究其歸極則一
0654a26: 而已巳奈何後世岐而二之此濂之于法師不能無所
0654a27: 感也斯院乃法師肇立歷代嗣守遺緒隨成至保雕
0654a28: 像于七百餘年之久外籍勝因內修覺觀理事雙至
0654a29: 不即不離其于達摩氏之道固未始有異也嗚呼希
0654a30: 矣是尚可與俗人言哉濂嘗過院中見二豫章圍可
0654b01: 十五尺許鬱鬱然如車蓋屹立于門氣象森邃不問
0654b02: 知其為古招提矧居是者多樂善好施而永琇等又
0654b03: 頗注意禪教不敢墮于一偏有足嘉者故勉從其請
0654b04: 而發吾之所感授之以文非惟補郡志之闕緇素讀
0654b05: 之必有蹶然而興起者。
0654b06: 金華清隱禪林記
0654b07: 清隱禪林在婺城西三里所禪林而謂之清隱者何
0654b08: 昔者郡人士劉主簿嶠嘗隱居于此嶠字子淵事親
0654b09: 極孝家雖貧力學聚徒以養非道義錙銖不取蓽門
0654b10: 土鉶怡愉如也老干場屋一試吏而止風節行義翕
0654b11: 然為邦人所稱說齋先生唐公仲友父子王莊敏公
0654b12: 師心尤敬慕之宋淳熙初文閣侍制南澗韓公元吉
0654b13: 來守婺訪主簿君于隱所愛其林壑幽清而汲甚遠
0654b14: 為鑿井竹間名之曰君子泉泉至今猶存後一百七
0654b15: 十餘年為元之至正壬辰有大比丘蘭室馨公既得
0654b16: 法于千巖長禪師乃與同袍古道猷公飛錫而來欲
0654b17: 建禪林說法度生于是月溪壽公聞二師之賢詣前
0654b18: 作禮亟捐茲地以為之基而里中樂善者曰章壽之
0654b19: 倡眾聚貲為建殿宇及雕飾諸佛尊像已巳而棲僧之
0654b20: 堂會食之所與夫門廡庖庫諸室次第告完皆二師
0654b21: 同心化導之所致而名之曰清隱者蓋不忘其故云
0654b22: 當是時五山十剎鐘魚絕響游方之士至無憩足之
0654b23: 所君子為之慨焉永歎惟禪林僻處斗隅往來者憧
0654b24: 憧弗絕靡所不容多或一二千指皆使其忘行役之
0654b25: 勞飲香積之味是誠何理哉蓋二師以誠感人以勤
0654b26: 率物故施者川至而日用不匱也予聞佛說毘奈耶
0654b27: 律云父母于子有大勞苦護持長養資以乳哺假使
0654b28: 一肩持父一肩持母亦未足報父母恩由是觀之大
0654b29: 雄氏言孝蓋與吾儒不異夫名區勝地世豈無之二
0654b30: 師不彼即而來卓錫於茲誠欲表主簿君之高風而
0654c01: 以孝道化度眾生庶幾弗悖如來說律之本旨也嗚
0654c02: 呼賢哉圓頂方袍之士入斯林者談空說有之餘尚
0654c03: 思感發奮勵有以念其親可也蘭室既已巳示寂古道
0654c04: 今主持其事堅苦清峻為四眾所傾慕云。
0654c05: 金華永寧禪庵記
0654c06: 金華縣東五十五里有一土阜延袤數里餘曰羅漢
0654c07: 山先是宋元豐間里之善士鄭君克允與其弟克明
0654c08: 于其地冶鐵鑄阿羅漢像五百一十有八山因是而
0654c09: 得名像今猶在西巖石佛寺克允則資政殿學士鄭
0654c10: 忠愍公剛中之太曾父也二百餘年之後有楊氏子
0654c11: 名允真者居于山側與其室人王氏本淨尊禮大雄
0654c12: 氏之道同往烏傷伏龍山謁千巖禪師入室弟子蘭
0654c13: 室馨公受大乘三聚淨戒凝神入空以縛禪為事一
0654c14: 夕夢異僧若來自西域者告曰汝宜于羅漢山建永
0654c15: 寧庵以修學禪定覺而異之即其地經行見其坡阤
0654c16: 演迤氣象夷曠遂欣然入念慮銖積寸累搆佛廬三
0654c17: 楹間中塑觀音大士華冠瓔珞寶相殊勝時則至正
0654c18: 戊戌之春也樂善之徒捐山若園五十畝奉之允真
0654c19: 手植青松蔚乎成林而庫樓西廡俱先後就緒諸什
0654c20: 器百需之物亦莫不備給持瓶錫而來過者日暮塗
0654c21: 遠一時一憩神靈之區應真之所示現夫豈偶然必
0654c22: 有龍鬼晝夜護持使般若之種孽芽其間亦其勢使
0654c23: 焉允真欲為久圖請予文勒石俾世世擇異姓有善
0654c24: 行者主之而楊氏之族人不與也予聞神所必至也
0654c25: 羅漢之山昔嘗產鐵鄭君兄弟命金工鼓鑄諸像像
0654c26: 成而鐵已巳竭協氣充牣祥光未散禪菴之建實符嘉
0654c27: 應宜乎允真之成此不難也然而造者不難而繼者
0654c28: 為難嗣主其席者尚思允真之勞勩一椽片瓦視之
0654c29: 不翅寶璐庶幾繩繩相傳至永久而弗墜苟或不然
0654c30: 則夫冥報之慘具諸載籍予何忍言之讀斯文者尚
0655a01: 知所自警哉允真字無識敦實而無為最為近道父
0655a02: 曰天祐母姓金氏云。
0655a03: 寶蓋山實際禪居記
0655a04: 衢之龍游縣北三十五里有山曰寶蓋川媚山明而
0655a05: 林樾鬱蒼儼與靈區奧壤相埒然僻處下邑無有啟
0655a06: 其閟者初盧江有沙門良亮冶父山實際禪寺無用
0655a07: 聰公之弟子也沙門年既壯出遊叢林歷叩諸師久
0655a08: 未能證入聞千巖禪師長公說法于婺之義烏伏龍
0655a09: 山亟往見之禪師普應國師本公之嫡子門庭浩蕩
0655a10: 俊衲雲擁見沙門為人誠愨可與進修時加警策之
0655a11: 已巳而命司藏鑰使日閱經律論玄文久之陞居第一
0655a12: 座禪師間謂沙門曰如如真性迥出根塵祥光發現
0655a13: 照燭乾坤非有絕念之深功不能超出死生而入常
0655a14: 寂之場子盍縛茅于重山密林而究明之乎沙門躍
0655a15: 然以喜即日下山選地以居之至正丁酉春行至今
0655a16: 所俯仰四顧有以愜其志遂駐錫焉遐邇嚮慕奔趨
0655a17: 恐後富者捐資貧者效力伐石于巖掄材于林梓人
0655a18: 運斤獿夫薦圬不戒而集猶務其私僅四三年功即
0655a19: 就緒法堂三楹間成未幾釋迦殿又成其楹間如法
0655a20: 堂之數中設三世如來之像左右翼以天王皆用黃
0655a21: 金塗之兼之床座華旛及凡供具清淨嚴肅觀者起
0655a22: 敬庫院僧室之在東西又如佛殿之數兩廡揆之則
0655a23: 溢其五別敞小門樓以為出入之地徑術曲折而蓮
0655a24: 花池品列于前四圍有水環之蓋一倣伽藍之制沙
0655a25: 門因出實際遂以名其禪居云惟大覺世尊其道所
0655a26: 被甚廣無與比倫人徒見中國九州能嚴奉之殊不
0655a27: 知西南之諸國如呵羅單于陀利之屬以道里計近
0655a28: 或數千遠且二三萬餘而尊崇為尤至國君相祝常
0655a29: 以世尊如來稱之則其他概可知也此姑置之勿論
0655a30: 又自西方言之自中國歷十萬里至五印度從五印
0655b01: 度以西又越大海二重始抵西入之境道塗比前奚
0655b02: 翅數倍其所歷城郭人民繁衍富麗又百倍于中國
0655b03: 其地唯知有佛教而已巳餘皆無有也至于巷談里語
0655b04: 一舉佛言以為法戒稍有不信而妄行者眾共棄之
0655b05: 以此而觀若東若北莫不皆然是故鄭漁仲有云佛
0655b06: 之書遍布天下而儒家之言不越于跋提河蓋有以
0655b07: 也然乃史傳所載及東伐西使親擊者之所言咸屬
0655b08: 南閻浮提南閻浮提則妙高山四隅之一爾經言百
0655b09: 億日月百億妙高山皆漸佛教則又非管窺蠡測之
0655b10: 所敢知也或者則曰佛書多取譬之言果可盡徵乎
0655b11: 曰吾儒亦有之也騶衍謂天下有九九州而一九州
0655b12: 則有裨海環之人民禽獸莫能相通如此者九則有
0655b13: 大瀛海環其外乃天地際焉禹之所序中國九州其
0655b14: 于天下八十一分居其一耳豈獨佛書言之哉余嘗
0655b15: 惡夫淺見狹聞之士不足以語大方類夫營寧生人
0655b16: 身中游泳腸胃自謂江河之廣周流府藏自詫萬里
0655b17: 之遠不知身外之境初無涯涘也所以輕于論議迂
0655b18: 固僻陋聞者為之失笑其不智也亦甚矣今因沙門
0655b19: 請記余故特一言之使入此禪居者讀吾之文又有
0655b20: 以知大覺世尊其道所被甚廣無與比倫則嚴奉之
0655b21: 心逾堅嚴奉之心逾堅則將世世嗣而葺之俾不墜
0655b22: 壞庶有以副沙門之所願欲若但紀其興起歲月稍
0655b23: 涉文學者人人能為之又奚假于余哉沙門號西山
0655b24: 精進入道至老猶不懈云。
0655b25: 栖雲室記
0655b26: 中峰本禪師結廬姑蘇城西以為禪定之室翰林學
0655b27: 士趙文敏公書其扁曰栖雲迨今數十年中峰卒而
0655b28: 廬亦頹壞中峰之孫用庵照師作新室于故址復取
0655b29: 故名揭之而屬予以記余笑曰師其欺予乎哉今之
0655b30: 廬非昔時之所築也今之人又非中峰也而猶曰栖
0655c01: 雲何哉室廬之壽以百年計人之壽以數十歲計禦
0655c02: 燥濕閱寒暑屹乎有不傾之勢毅然有不亡之意今
0655c03: 欲求而見之且不可得矣彼雲者起滅萬狀不可斯
0655c04: 須審視奚為而久棲此室哉文敏公取以為名固異
0655c05: 矣師取而重揭之又異也余復以言文之不亦甚異
0655c06: 乎雖然自其易化者觀之則天地曾無殊于水中之
0655c07: 漚自其可久者觀之流電之光可使比于歲月自其
0655c08: 有形者觀之泰山可以齊于毫芒自其無形者觀之
0655c09: 一髮可以擬于嵩華久速巨細者跡也有跡者固不
0655c10: 足恃以不壞不可以巨細久速論者道也斯道也何
0655c11: 間于古今新故之分哉然則安知今之廬異于昔時
0655c12: 之所築今之人異于昔之人哉而雲也安往而不在
0655c13: 乎嘗試與師登姑蘇之臺而覽古今之變三吳之間
0655c14: 崇臺廣榭涼亭燠館敷金碧而壇丹瑤極人力而窮
0655c15: 物狀者何可勝數蓋有歌舞未畢而號泣繼之車馬
0655c16: 陳于庭而狐兔已巳游于寢席矣彼之富麗奇瑰苟與
0655c17: 栖雲之室絜量大小何啻岡阜之于沙塵今彼皆不
0655c18: 復得守而此猶能新其棟宇而不廢何耶蓋無道以
0655c19: 保身者雖富麗不能久存而有道之士身亡而名立
0655c20: 固不隨世以為變遷也吾坐乎斯瞑目而思之充乎
0655c21: 室皆雲也皆中峰也入吾耳而接吾目者皆道也中
0655c22: 峰之徒苟有志于道孰不可為中峰哉尚何取于區
0655c23: 區之故名也乎師近道者盍以吾言求之。
0655c24: 松隱庵記
0655c25: 唯庵然禪師有道之士也嘗謁石室珙公于霞霧山
0655c26: 公告之曰子去我而求憩息之所其必松江之華亭
0655c27: 乎華亭民富而趨善富則樂于施與趨善則可化以
0655c28: 吾佛之道其必有以處子矣書松隱二字授之以行
0655c29: 師如其言至華亭郭匯之陽止焉郭匯者去華亭三
0655c30: 十里赤松溪之所注也前有查山後有九峰皆先哲
0656a01: 示化之地師憶懸記遂結茅而居其中里人吳某聞
0656a02: 乏捐金帛割土地之籍來上願師止勿去遐邇相繼
0656a03: 輦石與土堙匯增址以相其役而金彭邵三氏以創
0656a04: 建為己巳任始工于元至正壬辰越二年甲午而佛有
0656a05: 殿僧有堂亢而為門夾而為廡凡日用之所宜有者
0656a06: 皆具取石室所書名之曰松隱庵師恐歲月滋久無
0656a07: 知庵之始末者命其徒慧開同淨慈藏史可傳請文
0656a08: 而刻之夫天下之民未有與人以物而不求報者爭
0656a09: 尺布銖金多至相毆詈戕害雖親戚不復顧念至見
0656a10: 釋氏之徒獻所有捨所愛累千萬不敢靳者其故何
0656a11: 哉蓋我大雄氏以慈悲方便攝受群迷慧力足以破
0656a12: 貪法智足以祛惑故人樂而趨之庶幾期于妄息而
0656a13: 真顯乎或者不知徒謂釋氏能以禍福鉗制人故有
0656a14: 所翼而為之嗚呼是何待釋氏之至淺哉然余有一
0656a15: 言焉今之細民竭三時之力欲其室廬之完饘粥之
0656a16: 充而不可得釋氏之徒皆坐而享之苟不力求其道
0656a17: 無忝于大雄氏之教則因果之皦然者甚可懼也有
0656a18: 若師者無求于民而民自赴之其道蓋有度越于人
0656a19: 者矣承已巳成之業者多怠而不知自修故詳其辭以
0656a20: 告後之人豈非師之所願乎師松江人少祝髮于無
0656a21: 用貴公中謁千巖長公于聖壽寺遂傳其道後嗣主
0656a22: 其席刺血寫經天花毿毿滿庭云。
0656a23: 叢桂樓記
0656a24: 叢桂樓在杭天龍寺之左偏主僧大道禪師作之大
0656a25: 道諱善平越漁浦人初受業寺之慶菴吉公尋升天
0656a26: 目山問道于普應國師已巳而來歸憫天龍之廢且久
0656a27: 也慨然有興復之志時瓦礫荊棘散漫左右幾無所
0656a28: 容足而大道橐無錙銖獨操一缽日走市中得食舁
0656a29: 歸以食眾工得錢以易材木金石百用之具不四三
0656a30: 年而佛殿三門兩廡皆成四方學徒之來者皆仰以
0656b01: 食于是復以其餘作斯樓左丞周君伯琦以叢桂扁
0656b02: 之既而大道以至正辛卯七月十一日示寂其徒奉
0656b03: 全身瘞諸樓右而建塔其上且請月菴禪師述其故
0656b04: 屬余以記斯樓樓乃大道憩息之所將以致其思焉
0656b05: 而余獨感大道之立志堅而成功速也今夫有威力
0656b06: 以使人者莫過乎有司有貨財以使人者莫過乎富
0656b07: 室然其有所興作皆聚眾謀役群力而為之猶且磨
0656b08: 以歲月多者數十年少者十餘年而後成今大道累
0656b09: 然一僧非有貨財威力之可使人獨用口舌化導市
0656b10: 井之民取其財與力以為己巳用成宏偉勝大之功若
0656b11: 易易焉者雖曰佛氏之教足以動人之信聽然非大
0656b12: 道之有志不能也蓋人惟患無志有志矣患守之不
0656b13: 堅有志而能堅事無不可為者況一寺乎余嘗病有
0656b14: 志者之寡而于大道深有感焉嗚呼後之居斯樓者
0656b15: 孰非大道之倫哉讀余言而思大道之為人則斯樓
0656b16: 與斯寺不廢矣請記者曰圓淨圓如皆彬彬雅飭有
0656b17: 志于禪觀者今居斯樓云。
0656b18: 松風閣記
0656b19: 夫風者天地之噫氣然則生生者誰哉生之者靜之
0656b20: 體而應之者動之用也當其萬竅怒號前者唱于而
0656b21: 隨者唱喁咸物之自取也庭宇之松蒼髯奮傑于晨
0656b22: 露夕月之中遇鮮飆過之冷冷然如鸞鳳之鳴如琴
0656b23: 瑟之音昔者陶隱居恒樂之後世幽人狷士又從而
0656b24: 效之或取以名其室焉方外恬師靜庵來徵所謂松
0656b25: 風閣記予請極其變者而言之可乎始風之未生也
0656b26: 斂歛神功于寂默之中昏昏冥冥萬象雖具不見其跡
0656b27: 天機一動隨品物以流形大海遇之重波復浪一瀉
0656b28: 萬里千山逢之鱗甲掀動笙鏞間作經簷蔔之林則
0656b29: 郁烈酣潤清芬之襲人入鮑魚之肆則腥穢逆鼻觸
0656b30: 乏而噦嘔如此者不可以一二數苟獨指松而為言
0656c01: 非所以極風之變者也然其變者豈皆有繫于風之
0656c02: 動哉先覺有云風性本靜以緣起故動儻其性本動
0656c03: 則寧有靜時是則物各有以自取也且以吾心言之
0656c04: 大用繁興之時怒氣熾然如霆奔火烈喜色熙然如
0656c05: 霧廓霞舒興哀則千人霣涕鼓勇則萬夫莫敵皆此
0656c06: 一心之變也然心果有變乎心無變其所變者緣爾
0656c07: 故當本體澄湛之際無物不有而無一物之留以近
0656c08: 取譬所謂生之者靜之體而應之者動之用豈非然
0656c09: 歟予家浦陽大山中青松羅垣舍之北南明月之夜
0656c10: 白露初零默然出坐庭際松聲到耳乍大乍小或亟
0656c11: 或徐中心頗樂之方知隱居酷愛之者良有以也自
0656c12: 松聲而推之世間之聲萬變不齊雖不可勝窮其道
0656c13: 亦不外是矣嘗一滴之鹹而知滄海之性窺寸隙之
0656c14: 光而見日輪之體又何以紛紜為哉恬師學佛之流
0656c15: 故予極其變而告之須知變之中而有不變者存不
0656c16: 變者何前所謂心者是也心無體段無方所無古今
0656c17: 無起滅三世諸佛不見其有餘河沙凡夫不見其不
0656c18: 足恬師能索之于此焉則松風朝夕所演無非大乘
0656c19: 微玅之法隱居惡足以語此哉閣在越之耶溪上季
0656c20: 蘅若公之所建者因得徑山範公所書松風二大字
0656c21: 遂揭以為名予謂徑山古之名德其字不可褻玩宜
0656c22: 別求善書者易之既告之故復為記其事如右其詳
0656c23: 則見天竺法師道公所為文其玅無以加矣予何言
0656c24: 哉。
0656c25: 沖默齋記
0656c26: 保寧禪師以沖默號其齋居來徵予記予按字書沖
0656c27: 者虛也默者靜也即佛氏空寂之義也惟其沖也故
0656c28: 默則沖為體而默為用惟其默也故沖則默為本而
0656c29: 沖為末二者之理恒若相因未有默而不沖沖而不
0656c30: 原于默者也夫太虛寥廓縱橫自如陽運陰行真宰
0657a01: 不動此兩間之沖默也自無生有從有入無外雖紛
0657a02: 紜中實有定此萬象之沖默也靈光洞然出入無礙
0657a03: 諸緣自忘大用常寂此一心之沖默也我念不生法
0657a04: 從何起生滅本空而況于法此諸法之沖默也沖默
0657a05: 之義大矣哉嗚呼有情之類亦云夥矣奈何營營逐
0657a06: 妄擾擾迷真竭晝夜而實其所無反覆膠滯不求脫
0657a07: 離是不知有沖者也風性所激運轉不停欻焉凝冰
0657a08: 倏焉焦火十二時中無一息少寧是不知有默者也
0657a09: 非大覺真人出而救之將何所底止乎然而玅明真
0657a10: 性不涉三際元自沖虛本由默靜無所不容無所不
0657a11: 具因無所不容故萬有歷然而未嘗有窒于虛因無
0657a12: 所不具故群動森然而未嘗有離于靜靜故非動動
0657a13: 亦靜也虛固非實實亦虛也沖乎默乎其造道之樞
0657a14: 要乎彼李伯陽所謂致虛極守靜篤者若近乎沖默
0657a15: 而涉乎有為也韋應物所謂隱拙在沖默者欲藉是
0657a16: 處世以保和為沖寡言為默者也而非其至者也然
0657a17: 則何以為至乎必也入不二之門而後真知默也真
0657a18: 知默者則無所事乎沖也禪師汲汲求法者也嘗揭
0657a19: 沖默以自勵故為略疏體用本末而言之然亦未嘗
0657a20: 有所言也禪師名覺慧字敏機吳興人出世嘉興之
0657a21: 祥符近從四輩之請分座說法于大天界寺尋主保
0657a22: 寧禪剎蓋有志之士也。
0657a23: 
0657a24: 宋文憲公護法錄卷第五終
0657a25: 
0657a26: 丹陽居士賀學仁男賀烺賀賀焜施貲共刻
0657a27: 護法錄第五卷　計字一萬七千一百五十箇
0657a28: 該銀八兩五錢七分五厘
0657a29: 桐城釋在定對句容潘省耕書吳文刻
0657a30: 天啟辛酉元年夏四月徑山化城寺識
