0631a01: 宋文憲公護法錄卷第三
0631a02: 皇明金華宋濂著
0631a03: 雲棲袾祩宏　輯
0631a04: 虞山錢謙益訂
0631a05: 元末大浮屠塔銘凡十有一人
0631a06: 妙果禪師塔銘
0631a07: 至正七年化
0631a08: 至正初余得邵庵虞公所著妙果禪師語錄序而讀
0631a09: 之其稱師之道有云江河朔南一碧萬頃有大尊宿
0631a10: 譬若摩尼之珠高懸虛空日月星辰山河草木悉現
0631a11: 其中人天鬼神蠢動之眾一一內向皆自以為得所
0631a12: 攝受而珠本無留礙余竊意正宗寥落龍象分散而
0631a13: 世安復有斯人哉虞公為人善巧深入禪觀故特溢
0631a14: 美於師以起人之信心爾非至論也及來秣陵與師
0631a15: 諸孫似杞交求其書而細味焉則洪纖高下靡不含
0631a16: 攝而玄機所湊若涉不思議境然後知師之道弘以
0631a17: 周而虞公之言實可徵不誣也謹按資福大師廷俊
0631a18: 狀師諱水盛字竺源自號無住翁饒之樂平人姓范
0631a19: 氏父某母徐師生時有祥光照室及成童以嬉戲為
0631a20: 佛事年十七去依羅山院僧常公常使從儒者學而
0631a21: 師每習禪定且針指出血書金剛經常呵之師云學
0631a22: 儒可敵死生邪常云汝黃口小兒爾姑注意於儒他
0631a23: 時入道何晚也師弗之答既受度謁月庭忠公於蔣
0631a24: 山時孤舟濟公為第一座以皖山誨蒙山者誨之師
0631a25: 無幾云吾已巳見二老矣乃端坐一室以三百六十骨
0631a26: 節八萬四千毫竅及河山大地咸攝入一念始覺變
0631a27: 易繼凝定雙瞳與合為一汗從眥流亦不知所楚後
0631a28: 四三日見色聞聲漸撼搖不動師自信法決可證因
0631a29: 取所攜書帙以火焚之且發願云吾此生不能作佛
0631a30: 當入無間獄也傍觀者為之吐舌俄過匡廬止東林
0631b01: 聞有僧所見不異雲門師往即焉僧以無誠心讓之
0631b02: 師復奮云今夕必就蒲茵上死爾即正襟趺坐加精
0631b03: 進力如一人臨萬人之敵如操舟上湍悍之灘不遑
0631b04: 他接夜參半至極切孤危之際捐命一躍不覺如出
0631b05: 荊棘之叢所履之地忽爾平沉而秋空素月連娟獨
0631b06: 照返觀自身湛湛澄澄唯一念之不忘爾師猶以墮
0631b07: 於斷滅益進修弗懈或靜或動未嘗間斷洎歸羅山
0631b08: 方全體頓現如器臀之解十方世界舉皆現前參以
0631b09: 諸祖契證如鏡照鏡坦然明白師自以為開悟及掌
0631b10: 藏鑰東林偶閱妙喜明心見性非桑門事之辭又復
0631b11: 致疑不能釋者數日或誚云法離唇吻道絕言詮子
0631b12: 何太滯也於是胸中又蕩然如洗然不敢謂已巳至也
0631b13: 越五載重會濟公于蔣山濟云蒙山嘗言栽松道者
0631b14: 不具二緣而生達摩葬熊耳後隻履西歸果神通邪
0631b15: 抑法如是也師云此形神俱玅而已巳濟云不然也子
0631b16: 他日當自知之師復往無為見無能教公以濟所舉
0631b17: 之言質之無能云為汝弗解故也師忽大省盡脫去
0631b18: 玄玅知解歷觀從前所悟如通宵一夢夢時非無及
0631b19: 至覺後絕無所得矣無能撫其背而記之云爾後當
0631b20: 大弘吾宗也師辭去東游四明天童已巳而歸息浮梁
0631b21: 之鳳游山海印如公方長荐福請福分座說法久之
0631b22: 往隱于南巢巢民柳氏割山地建蘭若以棲師地當
0631b23: 五峰之下舊有龍潭五所聞師至悉乘風雷徙去識
0631b24: 者謂聖人來居故物怪潛遁云天曆己巳巳遣官以聘
0631b25: 起師主西湖之妙果師弘闡宗旨震撼四方學徒一
0631b26: 集至有不遠萬里而來者郡守劉公迪戍將齊公
0631b27: 常虛己巳求道時已巳行役僧之令師堅欲引去劉公屬
0631b28: 縣大夫特免科繇以款之未幾返南巢故隱而嚮慕
0631b29: 者愈眾宗藩宣讓王累遣使者致師師以老病固辭
0631b30: 淮西廉訪使斡公王倫徒監察御史常公道夫尢極
0631c01: 趍仰時移書牘以辨鍊玄乘鄉先正集賢學士傅公
0631c02: 立月灣先生吳公存與師為世外交甚篤月灣至有
0631c03: 晚始聞道之歎至正丁亥夏四月二十四日黎明召
0631c04: 四眾戒飭之且云世尊有言我今背痛將入涅槃吾
0631c05: 其時矣侍僧捧紙求偈師呵云何以偈為強之乃引
0631c06: 紙膝上書已巳端坐而逝初師預建葬塔於諸峰之下
0631c07: 是夜有光如匹練自天際下燭交相通貫未幾散布
0631c08: 五峰之頂復合於塔中彌三夕乃止巢之居民凡數
0631c09: 十里聚觀駭異之弟子德弘慧月慧觀以是月二十
0631c10: 六日奉全身瘞焉世壽七十有三僧臘五十有三聞
0631c11: 師之歿緇素無不哀慟而兩淮之人尢切不啻喪其
0631c12: 父母師之道浹洽於人者蓋可知矣師常囑學徒云
0631c13: 凡剃髮染衣當洞明諸佛心宗行解相應以正悟之
0631c14: 境靈靈自照歲久月深具大無畏如透水月華萬浪
0631c15: 千波觸之不散方不被生死陰魔所惑此師生平之
0631c16: 實證實悟者故亦用是以誨人也師制行峻絕有壁
0631c17: 立萬仞之意每垂三關語以示人多有不契其機者
0631c18: 廣信祝蕃遠嘗云番陽竺源吳中斷崖其人類孤峰
0631c19: 懸巖可仰望而不可攀躋人稱之為實錄嗚呼大鑒
0631c20: 之道分為五家而臨濟之宗為最盛臨濟之傳雖曰
0631c21: 豐熾光大覃及東南至五祖演為尢盛今以其世次
0631c22: 觀之則自開福寧月庵果老衲證月林觀竹巖印真
0631c23: 翁圓無能教至師始八葉耳宜其傳授分明印悟真
0631c24: 切有非耳剽目掇者之可同哉余也不敏似杞致慧
0631c25: 月之辭來求塔上之銘其請至六七而不倦予故特
0631c26: 舉虞公之言於前而歷著師之悟驗於後使小罔末
0631c27: 智未得謂得者睹之庶幾有所懲創矣乎銘曰。
0631c28: 道大如天地無物可包羅我以一心攝不見有餘欠
0631c29: 自非堅固力沒身以為期超出河沙界未易得之者
0631c30: 皇皇無住翁誓成無上學一念佛轉移似倚須彌山
0632a01: 兩曜互遷代風霆時激射乃至於世間山川及草木
0632a02: 胎卵濕化等無日不現前無見亦無聞無無亦皆喪
0632a03: 如是歲月深真體忽頓露有若摩尼珠閃映無定色
0632a04: 光光皆涉入永無留礙者持之出住世蔚為人天師
0632a05: 吐辭鴻鍾吼非宮亦非商間有無耳人聽之三日聾
0632a06: 何況示關要險絕在天半萬仞不見底即墜即糜爛
0632a07: 眾生所倚藉冥衢日月燈睠彼毒龍眾獰惡可怖駭
0632a08: 亦知所敬畏夜隨風雨遊莊嚴清淨域恐以腥穢故
0632a09: 神光起天末如匹練下垂照燭窣堵波散入五峰頂
0632a10: 我示涅槃相上玄降祥應以表無量法諸天悉護持
0632a11: 大風有止時此法無盡藏爰假世間文留鎮於下土
0632a12: 佛慧圓明廣照無邊普利大禪師塔銘
0632a13: 至正十七年化
0632a14: 少林氏之道七傳至慧照大師而別為一宗設三玄
0632a15: 門演暢宗乘權實兼行照用雙至四方從者雷動海
0632a16: 湧逮乎宋季其道寢微惠朗欽公起而任之豎大法
0632a17: 幢屹然為東南之標准廣濟妙公親承法印據獅子
0632a18: 巖建立死關鮮有升其門者唯智覺本公深造閫奧
0632a19: 以大辨才通博無礙慈澤普滋遍一切處其入室弟
0632a20: 子以十數計若今佛慧圓明廣照無邊普利大禪師
0632a21: 則其一人也師諱元長字無明一號千巖越之蕭山
0632a22: 縣許賢鄉人族姓董氏世以書詩為業父諱九鼎母
0632a23: 何氏晚而生師欲棄之嫂謝氏鞠以為子七歲即就
0632a24: 外傳諸書經目輒成誦出入蹈矩循有若成人其
0632a25: 父喜曰是子當以文行亢吾宗乎師之諸父曇芳學
0632a26: 佛於富陽法門院欲乞師為嗣謝氏不從未幾師遘
0632a27: 疾甚革謝氏禱于觀音大士曰佛幸我慈俾此兒弗
0632a28: 死令服灑掃役終身禱已巳師汗下而愈遂使從芳游
0632a29: 時師年始十七益求良師友摩切九流百氏之言已巳
0632a30: 而曰此非出世法也復從授經師學法華經至藥王
0632b01: 品問曰藥王既然二臂曷為復現本身耶授經師異
0632b02: 之年十九薙髮受具戒走武林習律於靈芝寺律師
0632b03: 問曰八法往來片無乖角何謂也師曰胡不問第九
0632b04: 法乎律師曰問律而答以禪真大乘法器也會行丞
0632b05: 相府飯僧師隨眾入本公亦在座遙見師即呼謂曰
0632b06: 汝日用何如師曰惟念佛爾公曰佛今何在師方擬
0632b07: 議公厲聲叱之師遂胡跪作禮求示法要公以狗子
0632b08: 無佛性之語授之繼往縛禪靈隱山中雪庭傅公召
0632b09: 師長內記師下筆成章五采交粲見者歎服俄棄歸
0632b10: 法門隨順世緣殆將十載一旦忽喟然曰生平氣志
0632b11: 充塞乾坤乃今作甕裏醯雞耶復造靈隱跏趺危坐
0632b12: 脅不沾席者三年因往望亭聞雀聲有省亟見本公
0632b13: 具陳悟因公復斥之師憤然來歸夜將寂忽鼠翻食
0632b14: 貓之器墮地有聲恍然開悟覺身躍起數丈如蟬蛻
0632b15: 汙濁之中浮游玄間上天下地一時清朗被衣待且
0632b16: 復往質於公公問曰趙州何故云無師曰鼠餐貓飯
0632b17: 公曰未也師曰飯器破矣公曰破後云何師曰築碎
0632b18: 方甓公乃微笑祝師曰汝宜善自護持復遯巖穴時
0632b19: 節若至其理自彰師既受付囑乃隱天龍之東庵耽
0632b20: 悅禪味不與外緣有二蛇日來環遶座下師為說三
0632b21: 皈五戒蛇矯首低昂作拜勢而去師自是聲光日顯
0632b22: 笑隱訢公方主中竺法席力荐起之江浙行省丞相
0632b23: 脫歡公時領宣政院事亦遣使迫師出世師皆不聽
0632b24: 居亡何諸名山爭相勸請師度不為時所容與弟子
0632b25: 希昇杖錫踰濤江而東至烏傷之伏龍山見山形如
0632b26: 青蓮花乃卓錫巖際誓曰山若有水吾將止焉俄山
0632b27: 泉溢出作白乳色師遂依大樹以居實泰定丁卯冬
0632b28: 十月也初伏龍山有禪寺號聖壽其廢已巳久當師入
0632b29: 山時鄉民咸夢有異僧來遂相率登巉巖披蒙茸以
0632b30: 訪焉見師晏坐不動各持食飲之物獻之邑大姓樓
0632c01: 君如浚樓君一得各為伐木構精廬以安師尋因舊
0632c02: 號建大伽藍重樓傑閣端門廣術輝映林谷內而齊
0632c03: 魯燕趙秦隴閩蜀外而日本三韓八番羅甸交趾琉
0632c04: 球莫不奔走膜拜咨決心學留者恒數百人至有求
0632c05: 道之切斷臂師前以見志者師各隨其根性而為說
0632c06: 法譬如一雨所施小大根莖悉獲沾潤王公大臣嚮
0632c07: 師之道如仰日月名傾朝廷三遣重臣降名香以寵
0632c08: 嘉之江淮雄藩若宣讓王則下令加護其教若鎮南
0632c09: 王則親書寺額賜僧伽黎衣及普應妙智弘辨禪師
0632c10: 之號帝師亦再降旨俾勢家無有所侵陵仍更號曰
0632c11: 佛慧圓鑒大元普濟大禪師資政院又為啟于東朝
0632c12: 命朝臣製今號并金襴法衣以賜焉至正丁酉夏六
0632c13: 月十四日師示微疾索浴更衣會眾書偈云平生饒
0632c14: 舌今日敗闕一句轟天正法眼滅遂投筆而逝春秋
0632c15: 七十四夏五十六是日午時其弟子德亨德馨等用
0632c16: 陶器函蓋奉全身瘞于青松庵悲慟哀戀聲撼嵒壑
0632c17: 太師中書右丞相脫脫公建大壽元忠國寺為皇太
0632c18: 子祝釐之地欲奏起師為住持適有自江南來者言
0632c19: 師示寂乃止師疏眉秀目豐頤美髯才思英發超越
0632c20: 醜夷頃刻千偈包含無量妙義得其片言皆珍襲寶
0632c21: 護惟謹語錄若干卷和智覺擬寒山詩若干首皆刻
0632c22: 梓行于叢林世之論者謂師踐履真實談辨迅利或
0632c23: 無愧于智覺云濂初往伏龍山見師師吐言如奔雷
0632c24: 時濂方尚氣頗欲屈之相與詰難數千言不契而退
0632c25: 越二年又往見焉師問曰聞君閱盡一大藏教有諸
0632c26: 濂曰然曰耳閱乎抑目觀也曰亦目觀爾曰使目之
0632c27: 能觀者君謂誰耶濂揚眉向之於是相視一笑自時
0632c28: 厥後知師之道超出有無實非凡情之可窺測因締
0632c29: 為方外之交垂三十年其激揚義諦往來尺牘之在
0632c30: 篋衍者墨尚濕也雖纏於世相不能有所證入而相
0633a01: 知最深銘非濂為而孰宜為之銘曰。
0633a02: 天目嵒嵒中設死關豈無來者望門而還言言智覺
0633a03: 仗劍深入師子長號百獸咸蟄伊誰嗣之惟千嵒師
0633a04: 彼碩者子爰契我機杖錫行雲遯藏空谷明珠自護
0633a05: 不受人觸世雖不聞靈蛇先知矯首聽法為說三歸
0633a06: 我將辭名文彩或露足踏飛濤一夕東度龍峰鬱環
0633a07: 如青蓮花我棲其間指樹為家兆之所形孰曰無象
0633a08: 有來兟兟且饁且餉化被草莽為梵王宮金銀流離
0633a09: 絢爛太空四方風動無不稽首師我檀度願垂攝受
0633a10: 群聾正酣晝夜沉冥法音方震萬耳皆驚璨璨珠璣
0633a11: 噴落人世神鬼莫窺天龍交衛有寵自天錫予便蕃
0633a12: 金衣寶薰耀於祇園外護之嚴罔敢于令慧照之宗
0633a13: 於斯為盛乘化而逝人天慕哀玅相如如初無去來
0633a14: 既無去來何有增減太史勒銘以昭玄範
0633a15: 故文明海慧法師塔銘
0633a16: 至正十七年化
0633a17: 能仁氏之教流入中夏愈傳愈熾於是諸師各有所
0633a18: 建立譬如一燈分為十燈燈之用雖殊而光明則一
0633a19: 也天台四教法性觀行之宗自南嶽以來開空假中
0633a20: 三觀丕闡三千性相百界千如之玅一念之間具足
0633a21: 無減其說尊勝宏特縱歷百千萬劫洸洸乎皦皦乎
0633a22: 不可尚已巳某竊怪方袍之士幸得與聞其教多視為
0633a23: 空言卒局於小智之域良可悲也其真見實踐有若
0633a24: 文明海慧法師者某安得不喜談而樂道之哉法師
0633a25: 諱善繼字絕宗族婁氏越之諸暨人考某妣王氏當
0633a26: 有妊夢神人授白芙蕖法師乃生始能言見母舉佛
0633a27: 號合爪隨聲和之年稍長季父客授山陰靈秘寺從
0633a28: 治春秋經稍竊窺三藏諸書喟然嘆曰春秋固佳乃
0633a29: 世間法欲求出世間非釋氏將疇依此身不實有如
0633a30: 芭蕉穹官峻爵縱因書而致寧得幾何時耶大德乙
0633b01: 已巳投其寺僧思恭祝髮明年受具戒從西天竺大山
0633b02: 恢公習天台教觀大山甚器重之每言數百人中唯
0633b03: 繼上人爾暨大山遷雲間延慶法師復往南天竺從
0633b04: 湛堂澄公湛堂器之如大山間問之曰入不二門屬
0633b05: 何觀法法師曰三種觀法屬對三部此文既與止觀
0633b06: 同成觀體的是從行湛堂又問諸經之體為迷為悟
0633b07: 法師曰體非迷悟迷悟由人顧所詮經之旨何如耳
0633b08: 湛堂喜溢顏色曰法輪之轉他日將有望於斯子乎
0633b09: 宗周文公時住集慶寺艷法師之學延主賓朋尋領
0633b10: 其懺事湛堂復速法師還俾居第一座南天竺素稱
0633b11: 教海法師提唱宗乘有聲絕出於四方會湛堂遷上
0633b12: 竺而玉岡潤公來補其處仍留法師居其職學徒四
0633b13: 集無不涵腴飲醇充足而後去天曆己巳巳法師出世
0633b14: 主良陼大雄教寺日講金光明經感法智見夢謂之
0633b15: 曰爾所談經與吾若合符節惜乎所踐猶未逮其言
0633b16: 耳法師遂益篤精進之行至正壬午浙省平章高公
0633b17: 納璘兼領行宣政院移住天竺薦福教寺某甲子左
0633b18: 丞相朵兒只公繼領院事陞主天台能仁教寺法師
0633b19: 凡三主伽藍執經座下者多豪俊之士宏闡法華玄
0633b20: 義文句朝講暮解五章四釋奧義昭晰且策勵之曰
0633b21: 吾祖有云止觀一部即法華三昧之筌蹄一乘十觀
0633b22: 即法華三昧之正體須解行並馳正助並運則圓位
0633b23: 可登而不負吾祖命宗之意矣蓋法師抉剔經髓敷
0633b24: 繹祖訓如山川出雲頃刻變化而雨澤滂然四施若
0633b25: 諸草木纖洪短長無不霑焉識者咸謂慈雲神照之
0633b26: 再世云辛卯之春俄謝事超然獨往時薙落師與湛
0633b27: 堂歸寂已巳久法師既於靈祕葺舊廬以奉祠事又往
0633b28: 居南山明靜院灑掃湛堂之塔其報本之念尤惓惓
0633b29: 也曾未幾何兵難洊作其高弟是乘請法師東還華
0633b30: 徑池深水寒法師驩然就之且以無常迅速嚴修淨
0633c01: 業繫念佛名晝夜不輟一夕集眾而言曰佛祖弘化
0633c02: 貴乎時節因緣緣與時違化焉托乎吾將歸矣遂索
0633c03: 筆書偈端坐而逝時丁酉歲七月二十二日也世壽
0633c04: 七十有二僧臘六十又三火化牙齒及舌根弗壞舍
0633c05: 利累累然滿地其徒以某月日斂歛骨塔於靈祕之西
0633c06: 坡所度弟子三十二人嗣其法者則靈壽懷古延慶
0633c07: 自朋崇壽是乘廣福大彰雷峰淨昱演福如報忠
0633c08: 嗣璉車溪仁讓香積曇胄也法師氣局衍裕行履淳
0633c09: 固台家諸書無不精徹而大江東南恒推為教中之
0633c10: 宗講演妙法華金光明諸部經凡若干會主修法華
0633c11: 淨土懺凡若于期所感靈異不一而足是乘嘗請著
0633c12: 書以淑後人法師曰吾宗本離言說不得已巳而有言
0633c13: 為彰授受也是故意以至章安結集之後不過代相
0633c14: 緘授而已巳其間或有斥邪衛正者亦豈好辨哉今大
0633c15: 經大法粲如日星之懸汝輩宜修習不暇奚俟予言
0633c16: 聞者咸服其一時士大夫若趙文敏公孟頫黃文獻
0633c17: 公溍周內翰仁榮李著作孝光張鍊師天雨皆結法
0633c18: 師為方外交時相唱和於風月寂寥之鄉晚與黃張
0633c19: 二公欲結樓修淨社未果而法師歿當沒之日叢林
0633c20: 中皆相哀慕曰吾宗法幢仆矣後十七年演福件繫
0633c21: 法師梵行徵濂為塔上之銘濂嘗游文獻公之門聞
0633c22: 公談法師之德之盛以為無讓古人恨不得映白月
0633c23: 而濯冷風今法師不可見矣幸其嘉猷茂行猶得聞
0633c24: 其梗概此無他遺光之所照者尚有人言之後三十
0633c25: 年則言之者鮮矣又後三十年則誰復知之者此金
0633c26: 石勒不可不致謹也因從演福之請歷敘而鋪張之
0633c27: 千載之下有來讀斯文者儼然如見法師於定慧光
0633c28: 中其有不蹶然興起而惕然自厲者乎銘曰。
0633c29: 性具之正宗兮一念具三千三千即一念兮不後亦
0633c30: 不先正依及假名兮各含空假中攝歸於一妙兮互
0634a01: 具而互融七祖既善闡兮諸佛復靈承洞照六合內
0634a02: 兮日月行大清慧命之攸寄兮文明得其宗摠攝大
0634a03: 化機兮正受究始終法輪左右旋兮晝夜如環循隨
0634a04: 其利鈍根兮導入不二門開權以顯實兮懇懇為敷
0634a05: 辭一多暨小大兮非即亦非離明暗色空相兮事法
0634a06: 皆寂然真勝在妙圓兮非可以言詮談辯析玄微兮
0634a07: 人天皆共聽幽通於至神兮現夢顯祥徵三坐大道
0634a08: 場兮手執青楊枝灑物了無跡兮物得鬯其私結期
0634a09: 修靈懺兮瑞異駢然臻吾法本無作兮有作即為塵
0634a10: 商飆一朝興兮吹仆正法幢清淨大海眾兮盡然為
0634a11: 增傷繼續幸有子兮龍象方駿奔建塔為西坡兮庶
0634a12: 以表化源
0634a13: 普福法師天岸濟公塔銘
0634a14: 至正十六年化
0634a15: 大雄氏五時說法至于法華方暢出世本懷自鳩摩
0634a16: 羅什翻譯東傳震旦而諸師消釋者鮮得其樞要或
0634a17: 主一音四相之談或徇四時六宗之教各號專門務
0634a18: 相摩軋甚至南二而北七異言喧豗而莫之適從矣
0634a19: 惟我天台尊者丕闡前修三觀之說約法華悟門弘
0634a20: 演自行因果化他能所宗旨白日正當中天而螢爝
0634a21: 雖多隱而弗見所以尊勝偉特絕非他宗所可及二
0634a22: 十餘傳而其道愈大顯此濂于銘普福法師之塔不
0634a23: 得不推原其始而盛言之也師諱弘濟字同舟一字
0634a24: 天岸生姚氏族世為會稽餘姚人父某早亡師從同
0634a25: 里寶積寺舜田滿公出家滿公其從父也師駿發絕
0634a26: 倫或授法華經輒能記憶年十六受度為大僧日持
0634a27: 四分律頻步之間不敢違越繩尺已巳而歎曰戒固不
0634a28: 可緩精教乘以資行解其又可後乎于是往鄞依半
0634a29: 山全公讀天台之書久之悉通其玄義嘗修法華金
0634a30: 光明淨土期懺聚精會神存誠不貳彷彿于觀定中
0634b01: 睹尊者畀以犀角如意自是談辨日增河懸泉湧而
0634b02: 了無留礙當是時大山恢公尸松江之延慶越溪澄
0634b03: 公主武林之演福法幢雙峙光焰鑠鑠照映大江之
0634b04: 南皆延師分座說法而越溪愛師尤篤諸部疑難或
0634b05: 有未易決者要其終始而析之師因義觀圓融觸目
0634b06: 皆洞然矣泰定元年開法于萬壽圓覺寺浙河左右
0634b07: 傑偉之士奔走其室唯恐後之議者謂倡佛海之道
0634b08: 以播芳猷實自師始明年鹽官海岸崩民朝夕惴惴
0634b09: 恐為魚鱉江浙行省右丞相脫驩甚憂之祈禜觀音
0634b10: 大士于上天竺仍請師親履其地建水陸冥陽大會
0634b11: 七日夜師冥心觀想取海沙詛之親帥其徒遍擲其
0634b12: 處凡足跡所及岸為不崩人咸異之天曆元年陞主
0634b13: 顯慈集慶寺二寺皆杭之名剎師處之泊然集慶適
0634b14: 當歲儉遂退處別室蘇人競欲致師以幣來聘住大
0634b15: 德萬壽寺一座不移閱六寒暑而小子之有造者為
0634b16: 多重紀至元之五年江南行宣政院選主會稽之圓
0634b17: 通圓通久廢之餘鐘魚絕響師曰此父母邦也吾何
0634b18: 避焉欣然東歸闢齋館乞糗粻攝授徒侶多至數百
0634b19: 人寺為中興歷四載還隱寶集專修西方念佛三昧
0634b20: 當會心處不知念而非念非念而念也至正七年壽
0634b21: 八十矣錢塘諸名山以耆舊凋謝唯師一人巋然如
0634b22: 之靈光又以大普福寺起之師堅臥不應門人法
0634b23: 航進曰和尚自為計固善矣其如斯道何師強赴之
0634b24: 居亡何竟拂衣旋故丘開清鏡閣而深蟄焉因覽諸
0634b25: 家所註首楞嚴經繁簡失當方將折衷其說為之疏
0634b26: 解俄疾作召四眾至以唯心淨土惓惓為勉其中或
0634b27: 未解師意師厲聲曰死生難死生難遽索觚翰書偈
0634b28: 而寂十六年三月十日也後七日法孫至大清晏以
0634b29: 陶器奉蛻質葬千里之峨眉山松花塢師之所自卜
0634b30: 也世壽八十六僧臘七十一度琳永孚等三十六人
0634c01: 得法上首出主伽藍者上竺道臻雍熙淨琛普光允
0634c02: 中圓通有傳天宮明靜等五人其登門卒業未出世
0634c03: 者尚多焉師梵貌魁碩言吐清麗諸書一過目終身
0634c04: 不忘故其本末兼該無所滲漏高昌總統有般若空
0634c05: 利者每謂學兼華梵出入經論世無能敵之用其國
0634c06: 語與師共譯小止觀文彩煥發高昌為之赧然自失
0634c07: 鄉先達韓莊節公性稱師才全學博無求于名不過
0634c08: 以文寓意巴西鄧文肅公文原亦敬師有道遺詩敘
0634c09: 殷勤有相逢定性三生話之句其為名薦紳推許如
0634c10: 此平生以流通教法為第一義建法華本部百十會
0634c11: 苟有召者未嘗不應屢感天雨華之祥然于佛乘文
0634c12: 事俱不偏廢出處語默則未始離乎止觀所著書有
0634c13: 四教儀紀正若干卷天岸外集若干卷並刊行于世
0634c14: 云夫傳胤承宗學者多失其真何哉蓋騖于高遠者
0634c15: 有立異之見安於淺陋者無深探之志所以言彌近
0634c16: 而彌遠理愈似而愈非唯穎悟之士洞察其微不敢
0634c17: 以臆說參合于其間重徽疊照雖百世而無弊可也
0634c18: 如師者講貫導化一以止觀為宗如印印泥不差毫
0634c19: 髮可謂知尊者翼道之功而號善繼善述者矣豈非
0634c20: 賢哉豈非賢哉某等持靈隱禪師元淨狀來徵銘為
0634c21: 之銘曰。
0634c22: 佛法正傳實推台衡大者鏗鍧萬鼓齊鳴彼傍宗者
0634c23: 自謂孤撐以此較之蒼蠅之聲其一累葉相仍其學孔
0634c24: 熾時雨普沾春曦流麗無物不萌有生咸遂神功妙
0634c25: 法此焉為至其二猗歟上師義觀雨融剋期破障息念
0634c26: 歸宗煌煌神公心與之通授以如意無礙弗攻其三浙
0634c27: 河之西聯揚法幟分座談玄雲行雨施出坐道場歸
0634c28: 者如肆為人天師攝伏庶類其四水蟲鼓禍海涯善崩
0634c29: 凝神冥漻咒沙為兵變化儵忽風霆流形雙足所躡
0634c30: 凝如堅城其五此願力故匪由外假妙經之宣集于蘭
0635a01: 若天亦雨華繽紛而下有感無應理無愆者其六有聲
0635a02: 隆然傾于邇遐游戲文辭復衍而葩枝枝葉葉如寶
0635a03: 蓮花不物于物以道為家其七般若光中無非妙相一
0635a04: 鑑之明實含萬象生既不來死亦非往何必興嗟涉
0635a05: 有情想其八師有墜言欲了正因惟心淨土繫功宜勤
0635a06: 日如懸鼓一念不分師雖逝矣言若親聞其九青山崔
0635a07: 崔流泉在下迴景斂歛英絕斥邪寙萬松作花黃金滿
0635a08: 塢設利斯藏永奠終古其十
0635a09: 天竺靈山教寺慈光圓照法師若公塔銘
0635a10: 至正十九年遇害即宋龍鳳五年
0635a11: 天台一宗自法智尊者之後分為廣智神照南屏三
0635a12: 家三家之中而南屏為最盛再傳至于車溪其聲聞
0635a13: 益顯震雷霆音為有情說執經問難者動數百人遂
0635a14: 為吳越所宗又六傳至於湛堂貫遮性雙單制聽正
0635a15: 作之學而以止觀為歸宿之域學子翕然嚮之其入
0635a16: 室弟子為世法幢星分棋布於江南若無慈光圓照
0635a17: 法師則尢號金春而玉應者也法師諱允若字季蘅
0635a18: 族相里氏越人也代為簪纓家在唐有名造者嘗為
0635a19: 禮部郎中時內侍監魚朝恩怙貴誕肆宰相元載亦
0635a20: 斂歛容避去造與殿中侍御史李衎抗言折之世稱直
0635a21: 臣委祉垂休至諱慶君以柔行稱慶實生法師年九
0635a22: 歲能通春秋其父方以亢宗為期忽翛然有絕塵之
0635a23: 趣嘗遊雲門傳忠廣孝寺寺之元上人留之俾給侍
0635a24: 左右十五受具戒為大僧渡濤江而西至虎林謁大
0635a25: 山恢師於興福恢師授以天台四教儀金篦十不二
0635a26: 門指要鈔諸書法師即能知其大意已巳而聞佛海大
0635a27: 師澄公主南天竺崇恩演福教寺四方名僧多來棲
0635a28: 止而方巖則師愛山靜師尤龍象中之稱雄者法師
0635a29: 復往依焉凡法智結顯立陰觀妄別理隨緣究竟蛣
0635a30: 蜣理毒性惡等文益推斥其義而沉涵之至於恩清
0635b01: 之兼業昭圓之異說齊潤之黨邪仁岳之背正亦皆
0635b02: 察其非是及所以害道之故心既有得乃質之二師
0635b03: 而復取正於澄公聲入心通知解日至澄公甚器之
0635b04: 俾司賓客之職澄公即所謂湛堂者也至治初澄公
0635b05: 奉詔入燕都校正經律論三藏遂白其行業於帝師
0635b06: 大寶法王帝師嘉之錫以今號命出世昌源淨聖院
0635b07: 丁歲大侵法師力為經度田之萊蕪者闢之室之敝
0635b08: 漏者葺之踰三年澄公念法師不置招之徠歸請居
0635b09: 第一座攝眾千餘人法師持規峻整升堂入室具有
0635b10: 儀範經其指示多所悟入泰定中行宣政院請主彌
0635b11: 陀興化教寺當是時倡道杭之南北兩山者若天岸
0635b12: 濟若我庵無若玉庭罕與法師皆有重望人稱為佛
0635b13: 海會中四天王居亡何退居雲門視榮名利養如白
0635b14: 衣蒼狗變遷一不以經意翱翔千岩萬壑中時同斷
0635b15: 江恩師休耕逸師臨風笑詠不知夕陽之在樹也君
0635b16: 子又目之為雲門三高云然法師身載明德聲光外
0635b17: 流終不可掩至正間起主越之圓通寺丞相康里公
0635b18: 復具疏延主天竺靈山教寺靈山錢塘巨剎有瓔珞
0635b19: 泉其源絕已巳久法師持錫扣巖祝曰吾緣苟在是泉
0635b20: 當為吾一來不然則廢涸猶故也言始脫口泉果涌
0635b21: 出淵淵然漸盈戶部尚書貢君師泰比之慈雲重榮
0635b22: 檜命名曰再來泉法師四坐道場教雨灌溉如甘露
0635b23: 醍醐飲者心泰尋以年高復退居雲門築深居精舍
0635b24: 以法華觀慧三昧為暮年淨行會天下大亂干戈紛
0635b25: 擾法師與之遇脅以白刃毅然不為屈辭色俱厲因
0635b26: 遇害白乳溢出于地實十九年二月二十九日也世
0635b27: 壽八十僧臘六十有五兵既退其諸孫子蘭息幻始
0635b28: 具衣棺為斂歛闍維之夕獲舍利如菽者無算遂以某
0635b29: 年月日奉遺骨痊於雲門山之麓法師風度簡遠不
0635b30: 妄言笑趙魏公孟頫呼之為僧中御史善詩若文雄
0635c01: 健有法黃文獻公溍為序其首謂其遊戲如幻變化
0635c02: 不測理事混融不相留礙一時名公卿如鄧文肅公
0635c03: 文原袁文清公桶虞文靖公集韓莊節公性皆慕法
0635c04: 師與為方外交而忠介公泰不花歆豔為尤切函書
0635c05: 問道殆無虛日得法弟子出住名伽藍者則集慶之
0635c06: 友奎演福之良謹延慶之如瑩隆德之去讓淨聖之
0635c07: 圓證也其進修弗輟而未出者則善來普慈曇曙維
0635c08: 翰玄微無作及前子蘭息幻也法師初號浮休老人
0635c09: 雲門之傍有溪曰若耶歷代詞人屢形賦詠世以法
0635c10: 師名高宜配地望故復稱之為若耶溪法師示滅之
0635c11: 後已巳經十齡友奎持天衣禪師元淨所為狀請濂為
0635c12: 之銘濂事文獻公時每聞揚法師之善固以竊識之
0635c13: 矣及與友奎接行業純而問學弘又知其為有道之
0635c14: 士銘其可辭或者以師素履之美而不獲考終命頗
0635c15: 致疑焉殊不知定業所感千劫弗遷雖以西域聖師
0635c16: 深入神通三昧或為鴆毒所加或罹刀劍之厄卒未
0635c17: 能免初無傷乎道德之崇高也何獨於師而惑之乎
0635c18: 嗚呼台衡之宗不絕如線噓四明之遺燄爇外教之
0635c19: 邪城當有其人惜乎吾未得而見之有如法師者亦
0635c20: 九京不可作矣感今思古寧不衋然傷情乎故備序
0635c21: 之揭于玄塔之左以厲其學者必有競競自省者矣
0635c22: 銘曰。
0635c23: 止觀學廢將焉徵兮法船載寶歸東瀛兮淨光傳之
0635c24: 寶雲承兮誰其中興曰四明兮車溪深涵萬丈清兮
0635c25: 下注佛海流無聲兮若耶中藏毒尾鯨兮鼓鬣奮迅
0635c26: 樹赤旌兮發為音聲震百霆兮龍鬼怖愕人天聽兮
0635c27: 靈鷲巖巖摩帝青兮紺泉旋珠若琉纓兮膏脈久絕
0635c28: 茂荒荊兮飛錫一指來盈盈兮莫峻匪山五雲凝兮
0635c29: 絳霧為室霞作扃兮欲入觀慧權實并兮業何所因
0635c30: 生何憑兮翛然而化假以兵兮如劍斫風本無形兮
0636a01: 白液流漿昭厥靈兮舍利叢布光晶熒兮盛以五色
0636a02: 玻璃瓶兮道無所損名益貞兮游風鼓扇塵冥冥兮
0636a03: 我思哲人涕泗零兮請勒琬琰示吾銘兮
0636a04: 憨山曰台宗至元末得三大老中興樹大法幢觀
0636a05: 若公死生去就超然如戲則世之執宗掃教動以
0636a06: 義學抹摋人者亦可以省矣。
0636a07: 元故寶林禪師桐江大公行業碑銘
0636a08: 至正十九年化
0636a09: 古浮屠之道以堅忍刻苦為先故其慮澄欲寡而入
0636a10: 般若為最易所以雲居誨人為己巳不貪世榮翠嚴日
0636a11: 走聚落食或不繼此無他重內而輕外也濂今得一
0636a12: 人焉曰寶林桐江師其視榮名利養亦澹然無動于
0636a13: 中瓶缽之外絕無長物所服布袍或十餘年不易臨
0636a14: 歿維那來發遺篋欲行倡衣故事唯紙衾一具而已巳
0636a15: 大笑而去嗚呼據位十剎之間而履行危峻若此視
0636a16: 翠嚴雲居其為人也何殊可不書以為學佛者之法
0636a17: 乎師吳氏子世居嚴之桐江故因以為號諱紹大父
0636a18: 善母李氏師神觀孤潔不樂處塵壒中一觸世氛唯
0636a19: 恐有以涴之入同里鳳山寺為沙彌稍長祝髮升壇
0636a20: 納滿分戒私自計曰化龍之魚肯于蹄涔求生乎即
0636a21: 日杖策而出上雙徑山謁大辨禪師陵公公據席攝
0636a22: 眾道價傾東南一見師大善授以達摩氏單傳心印
0636a23: 相與詰難者久之師退復自計曰如來大法天地所
0636a24: 不能覆載其止如斯而已巳乎遽辭去歷三吳之墟宿
0636a25: 留建業經匡廬泝大江之西還止湖湘漢沔間名伽
0636a26: 藍所在必往參焉諸尊宿告之者不異徑山時師復
0636a27: 慨然曰吾今而後知法之無異味也乃歸見公公俾
0636a28: 給侍左右師益加奮勵脅不沾席者數載朝叩夕咨
0636a29: 所以悟疑辨惑者無一髮遺憾遂得自在無畏法陵
0636a30: 公喜傳授有人每形之于言時東海嶼公以天目嫡
0636b01: 孫唱道淨慈為法擇人如沙中淘金鮮有慊其意者
0636b02: 會藏室闕主者乃曰必如大兄方可耳師乃起蒞其
0636b03: 職尋以心法既明而世出世智不可不竟手翻貝葉
0636b04: 寒暑俱忘每夜敷席于地映像前長明燈讀之一大
0636b05: 藏教凡六千二百二十九卷閱之至三過遂皆通其
0636b06: 旨趣師之志猶未已巳儒家言及老氏諸書亦擇取而
0636b07: 擩嚌之自是內外之學兩無所愧矣元之至順壬申
0636b08: 廣教都總管府新立未久采諸輿論命出世嚴之烏
0636b09: 龍山景德禪寺興廢補壞善譽流衍至正辛巳行宣
0636b10: 政院遷主金華山智者廣福禪寺寺近郡城十有餘
0636b11: 里而城中為廉訪使者治所持節而來者多朝廷老
0636b12: 臣及文學之士休沐之日恒入山諏詢內典故持法
0636b13: 者頗難其人自師之至若貴若賤若小若大靡不嚮
0636b14: 風悅服四方學子翕集座下甚至無席受之一時法
0636b15: 會號為極盛戊戌之秋院中復徇群請移住義烏雲
0636b16: 黃山寶林禪寺師堅不欲行使者凡三往返然後承
0636b17: 命明年己巳亥八月朔覺體不佳至第七日日將歿鳴
0636b18: 鼓集眾告以永訣即斂目危坐或請書偈接筆擲于
0636b19: 地曰縱書到彌勒下生寧復離此邪翛然而化服沙
0636b20: 門衣五十八春秋享報身壽七十有四越五日行闍
0636b21: 維之法獲舍利羅如紺珠色齒牙貫珠不壞以某年
0636b22: 月日建塔于某處藏焉師廣額高眉正容悟物使人
0636b23: 妄意自消生平以弘法匡徒為己巳任敲唱雙舉鍾鼓
0636b24: 交參未嘗少懈有求文句者操筆立書貫穿經論而
0636b25: 歸之第一義諦間游戲翰墨發為聲詩和沖簡遠亦
0636b26: 有唐人遺風至于有所建造甃石運甓躬任其勞以
0636b27: 為眾倡手未嘗捉金帛悉屬之知因果者或尤之則
0636b28: 曰吾知主法而已巳嘗患滯下疾拭淨不忍用廁紙摘
0636b29: 菽葉充之其刻苦蓋人之所不能堪非見解正力量
0636b30: 弘豈易致是哉三會語有錄其上首弟子兜率行勤
0636c01: 已巳為編集行世永明戒茂復以塔上之文未述為愧
0636c02: 乃數來徵濂銘濂昔見師于金華山中共蠅頭細書
0636c03: 戲問之曰師年耄矣其眼尚如月耶師笑曰賴有此
0636c04: 耳別後復錄近作詩一卷來寄師之意似相知者濂
0636c05: 自後奔走西東弗能再往今師則不復見矣因從永
0636c06: 明之請歷序師之苦行并其證悟之深者勒諸穹碑
0636c07: 假佛法而饕貴富者過而讀焉其有所觸也夫銘曰。
0636c08: 大辨之道白如日一照便入光明域幻為巖瀑瀉千
0636c09: 尺珠璣散落龍為惜寶林師子亟返擲歷遍名山絕
0636c10: 爪跡大海震蕩接天碧鹹味由來同一滴二藏玄文
0636c11: 密如織映燈夜讀廢寢食差別從今會于一欲求隻
0636c12: 字不可得三鎮名山道充斥太空無雲雷下擊龍象
0636c13: 人天俱辟易孤高有同泰華色茹苦不翅餐崖密偉
0636c14: 哉德人麟鳳質特為時來誰復識長風滿水
0636c15: 感古思今意何極
0636c16: 佛鑑圓照論師大用才公行業碑
0636c17: 至正十九年化
0636c18: 濂之方外友具庵法師公手造行狀一通來謂濂
0636c19: 曰吾宗有大導師曰佛鑑圓照論師以至正十九年
0636c20: 三月十九日滅度于南演福教寺其未滅度時頭目
0636c21: 忽岑岑然乃召弟子謂之曰我生緣將盡即焚香向
0636c22: 西而坐厲聲稱西方佛號晝夜六時聲無暫輟至于
0636c23: 浹日又曰爾等勿謂修持無驗吾淨土緣稔三昧現
0636c24: 前矣吾其行哉即具浴更衣據觚翰為書以別相知
0636c25: 者復作辭世偈一首合掌而逝一城之人無不悼惜
0636c26: 及舁龕就火省院重臣憲漕達官皆執纚紼以從五
0636c27: 色神光自龕中發火已巳舌如紅蓮齒牙如珂貝舍利
0636c28: 如菽者滿地萬眾競取灰燼一時俱盡後至者穴地
0636c29: 尺餘亦得之某年月日建塔寺之南偏安養蘭若奉
0636c30: 諸舍利等藏焉惟古之大德視死生為一朝固無事
0637a01: 乎表暴然不托文章之家登載徽何以聳善而扶
0637a02: 教今其得法上首大山等既已巳修塔建祠而法孫普
0637a03: 福主山守仁復以塔上之文為請願有以慰其遙思
0637a04: 遂以其狀相授濂按狀而序之曰論師諱必才字大
0637a05: 用姓屈氏台之臨海人所謂四字名號帝師大寶法
0637a06: 王之所畀也父諱哲明大經為科目之儒母趙氏嗜
0637a07: 善弗厭而崇佛尤至西域梵僧入夢顯徵而論師降
0637a08: 生甫能言輒記孝經一卷七歲善屬句脫口而就聲
0637a09: 文諧協宛有思致年十二受經于西江瞿公瞿公居
0637a10: 越之報恩實剡源暹公諸孫通天台教觀論師挾冊
0637a11: 而從之已巳而祝髮受具足戒十六出游虎林謁湛堂
0637a12: 澄公于南天竺湛堂見其顏貌峻拔出語皆中肯綮
0637a13: 即以法器期之命典賓寮時玉岡潤公自集慶維那
0637a14: 來居第一座學子歸之如雲論師亦執經入室雖流
0637a15: 金之暑折膠之寒足不踰戶限如是者十年凡台家
0637a16: 部味之玄教觀之要一經指授意釋心融無不臻其
0637a17: 閫奧玉岡嘆曰是子非靈山會上業已巳習之烏能致
0637a18: 此哉一時儕類如我庵無公絕宗斷公英聲偉望超
0637a19: 出時流至于剖決宗旨議定教章必推定師為上首
0637a20: 舉無異辭玉岡出世海鹽當湖德勝寺延論師分座
0637a21: 講經雨注河翻縱橫無礙聽者咸詫不異北峰之在
0637a22: 世也泰定元年玉岡陞遷演福行宣政院請論師繼
0637a23: 其教席當是時湛堂聲稱喧播中外眾意論師必願
0637a24: 為之子升堂演唱之際論師獨歸之玉岡君子謂其
0637a25: 知義益推重之至正二年轉杭之興福三年亦陞主
0637a26: 演福康里丞相屢致薌幣咨決心法一時貴人畯士
0637a27: 罔不望風作禮施金帛者由是充牣論師隨受隨散
0637a28: 首新大雄殿于兵燼之餘既而三門兩序成未幾彌
0637a29: 顯之堂又成晚建萬佛寶閣其崇以尺計者一百三
0637a30: 十有奇金碧煇煌像變絢麗法筵之盛特冠南北諸
0637b01: 剎非惟留心有為功業而已巳凡其所蒞講演大小部
0637b02: 文終而復始修禮期懺至若干會其見于著述者有
0637b03: 妙玄文句止觀三大部增治助文法華涅槃二經講
0637b04: 義荊溪章安法智三祖禮文並行于世而詩偈二編
0637b05: 別傳登門受業者前後恒數百人出據師位者在在
0637b06: 有之世壽六十八僧臘僅五十六竟爾西歸矣悲夫
0637b07: 論師為人凝重簡默觀行精勵孜孜修學無斯須懈
0637b08: 怠每夏終制解同業者皆囊衣篋帙而旋故鄉法師
0637b09: 獨掩關謝客益加磨淬人不堪其清苦而處之欣欣
0637b10: 也故其德業所就光明俊偉若此善乎具庵贊論師
0637b11: 之行曰論師以恢涵之量邁遠之識于空壞劫中建
0637b12: 住成之效而人或有可齊者至于發性具之微肆辨
0637b13: 說之雄燦真燈于既昏膠慧命于將墜此豈力之所
0637b14: 能為哉嗚呼斯言至矣盡矣濂縱欲竭其世諦文字
0637b15: 以美盛德之形容其何能度越之哉是用不辭姑評
0637b16: 騭其本末而序列如右復繫之以銘曰。
0637b17: 清明在躬志如神有開必先理迺申巨顙深目疑應
0637b18: 真飛空而來杖刺剌閽二股六環聲振振夢中乘此大
0637b19: 願輪性靈無障如夙薰雙一鑠無全文耳入心通
0637b20: 俱正因超然直詣止觀門袖有神珠光燉燉欲與迷
0637b21: 轍開重昏南東西北方位分勝劣欲往咸知津三鎮
0637b22: 招提道益尊師子作座寶華茵一音演法春雷震天
0637b23: 雨雜華飛繽紛龍鬼聳聽來侁侁有時撥動三昧雲
0637b24: 幻出樓閣撐秋旻昔也劫灰已巳四垔夜弔荒墟牛馬
0637b25: 燐今焉五彩絢嶙峋化佛無數黃金身神機妙用翕
0637b26: 然臻但見協氣恒煙熅安樂淨域空中存銀沙寶樹
0637b27: 琉璃園鳥鳴籟動宣秘言金臺來迎欻孤騫青蓮為
0637b28: 屋翡翠軒左右旋繞千幢幡法門明驗此無諼心境
0637b29: 叵得染淨泯不礙緣生想相勻人人負此希世珍慎
0637b30: 母遺棄淪荊榛弗信來徵圓照墳
0637c01: 天龍禪師無用貴公塔銘
0637c02: 至正二十一年化
0637c03: 師諱守貴字無用水庵其別號也俗世甄氏世居婺
0637c04: 之浦江其家業于耕樵每使之行饁田間師志弗樂
0637c05: 也乃同鄉童子從師傅傳學詩書元至治癸亥師年十
0637c06: 八矣入里之康侯山依浮圖法為僧群僧各分檀越
0637c07: 家遇其作齋會輒持鼓螺應之師又弗樂泰定乙丑
0637c08: 師年二十翩然往浙水西日以問道為事適千巖禪
0637c09: 師長公縛禪于龍華寺山師往拜之授以向上一機
0637c10: 冥參默究恍若有所契師因弗欲辭去龍華與天龍
0637c11: 院鄰天龍沙門大道平公方務起廢力挽千巖主之
0637c12: 丁卯春正月笑隱訢公言千巖行業于行宣政院將
0637c13: 俾出世住大禪坊千巖竟遁逃不見使者久之夜渡
0637c14: 濤江東走烏傷伏龍山師復與之俱山有廢剎曰聖
0637c15: 壽千巖為一新之遂命師領其徒至正丙戌師還天
0637c16: 龍往參中峰本公斷崖義公梁山寬公其反覆扣答
0637c17: 不異見千巖時師太息曰千江雖殊而明月則一吾
0637c18: 今後無疑矣戊子之夏退居嘉興建庵為佚老計庚
0637c19: 寅秋七月十日夢大道來別曰吾已巳棄人間世矣師
0637c20: 大驚急拏舟往視之大道果告寂後因名所居庵為
0637c21: 應夢黃文獻公為記其事云師自是復住持天龍天
0637c22: 龍素無恒產募齋民二千家每臨食時輒取一小甌
0637c23: 聚之養四眾大道既建大殿三門兩序及塑佛菩薩
0637c24: 阿羅漢諸像師繼其後益殫志畢慮為造僧室與演
0637c25: 法堂堂上為閣以安吳越錢氏所造大悲尊像又買
0637c26: 並寺之地以為蔬畦而寺制所有者小大咸飭鍾魚
0637c27: 互答經唄兼舉隱然如大伽藍矣辛丑八月二十日
0637c28: 作偈一首副以高麗淨瓶寄別江浙行省丞相達識
0637c29: 帖穆爾公明日趣作浴事索筆書頌曰一蝸臭殼內
0637c30: 外穢惡撒手便行虛空振鐸天龍一指今猶昨擲筆
0638a01: 而化丞相聞之大加歎異遣官僚為具後事以某月
0638a02: 日造慈濟塔院于天龍西崗奉全身葬焉師平生不
0638a03: 畜長物寒暑唯一布衣戒行甚峻嘗落一齒其左右
0638a04: 櫝藏之中生舍利羅五色燁然日見增長世壽七十
0638a05: 有二僧臘五十又四所度弟子善法住持德盛等若
0638a06: 干人余與千巖結方外之交揮麈談玄無月不會而
0638a07: 師又與余同鄉里故于師之傳授行業知之實詳銘
0638a08: 非余孰宜為之德盛之請有不得而辭也銘曰。
0638a09: 伏龍之山懸岩千尺誰陟其顛奮身一擲軀命既絕
0638a10: 萬緣頓息絕後復生真體軒兀如摩尼珠其光五色
0638a11: 照耀東南不落名跡天龍一指斯為獨得無用之用
0638a12: 動而常寂化為樓閣莊嚴淨域苟以為是涉乎相執
0638a13: 以空為楮以無為筆焯德示後用垂千億
0638a14: 徑山興聖萬壽禪寺住持竺遠源公塔銘
0638a15: 至正二十一年化
0638a16: 徑山禪師入寂已巳久古縉州男子實為之銘其序曰
0638a17: 禪師諱正源字竺遠歐陽其氏也文忠公為遠祖而
0638a18: 南康其所居也年二十七受具戒越四十五載當元
0638a19: 至正二十一年六月二十六日壽七十又二而逝其
0638a20: 始與卒也大辨和尚虛谷陵公以道德名東南其傳
0638a21: 法師也觀音興聖道場靈隱徑山其所主伽藍也始
0638a22: 見陵公公以龍潭滅紙炬語問之禪師應之曰焦石
0638a23: 可破層冰公曰破後奚為復應之曰探索乃知公詰
0638a24: 曰所知者何事方思對其語公遽舉杖擊之悚然默
0638a25: 喻由是智開識融外內無礙雄談慧辨動靜皆空叩
0638a26: 之者無窮歸之者有容近者化而信遠者慕而宗又
0638a27: 能飾之以文持之以勤位尊而不以為榮德盛而守
0638a28: 之以謙所得乎道而出乎世者也居道場增其室廬
0638a29: 之未備者主徑山焚亂兵遺骼之暴露者在靈隱樓
0638a30: 閣皆為煨燼惟其所居獨存類有神以相之者其建
0638b01: 功動物之可見者也生之夕梵僧見夢于其母及將
0638b02: 歿也預告日期書偈而化弟子分瘞爪髮于道場舍
0638b03: 利叢叢然生其靈異之顯著者也元之帝師聞其賢
0638b04: 錫以佛慧慈照普應禪師之號五主巨剎皆方鎮大
0638b05: 臣遣使者所邀致其法浮于人者深也廣化圓伊本
0638b06: 覺文煜興聖宗得承天道瓊淨光智聚大慈等若干
0638b07: 人其得法弟子也某等若干人其所度學子也徑山
0638b08: 其白塔所在也全身而瘞者禪師之意也一十二年
0638b09: 某月日其瘞之時也集而傳之者其所說法也法不
0638b10: 可以跡求道不可以形著雖無塔可也有塔矣雖無
0638b11: 文可也宜無文矣繁其辭者過也故略而約之略而
0638b12: 約之者古之道也以古道處禪師者余志也謂余為
0638b13: 簡者非知道者也請銘者誰圓伊也銘曰。
0638b14: 道之原本無言兮以言求道道豈宣兮有倬達摩號
0638b15: 為禪兮指心見性簡且專兮弊而失宗口耳是傳兮
0638b16: 襲訛蹈誕欺昏頑兮虛石嶄嶄法雷震天兮餘音所
0638b17: 及讋以顛兮師奮大勇直走其前兮象據獅吼泝幽
0638b18: 玄兮五蒞名山從者千兮扶堙疏滯道百川兮洗濯
0638b19: 白日光爛然兮有目皆睹照八埏兮文辭如雲來翩
0638b20: 翩兮即而索之以緪縶煙兮道且不有矧簡編兮又
0638b21: 況幻形同蛻蟬兮閟塔鑱文不愈衍兮有文之文多
0638b22: 紏纏兮文而無文道乃全兮師道如羿此遺弦兮因
0638b23: 粗解妙在後賢兮
0638b24: 佛光普照大師塔銘
0638b25: 至正二十四年化
0638b26: 佛光普照大師示寂于天童景德禪寺時元明良公
0638b27: 方主寺事為師四眾持服如喪住持禮越七日用幡
0638b28: 幢香華導引靈龕於大白山之陽除地為禪行西方
0638b29: 茶毘之法火方舉忽有物飄灑晴空中似雪非雪如
0638b30: 雨非雨視之非無搏之非有霏微繽紛離地即隱盤
0638c01: 旋烈焰之上至火滅乃已巳蓋天華云師自幼齡常中
0638c02: 夜跏趺習為禪觀母惡之推其使仆輒達旦不瞑年
0638c03: 十六依傳法寺僧希顏于杭既剃落受大戒於昭慶
0638c04: 惠律師已巳而希顏使司米鹽細務師嘆曰離家為求
0638c05: 道耳苟羈絏於此何異狗苟蠅營者耶乃潛行大江
0638c06: 之西見南澗泉公於雲居泉公命入堂師繼遷掌藏
0638c07: 鑰師晝夜繫念無須臾間斷一夕松月下照起步簷
0638c08: 隙間巖泉冷冷然微有覺觸遽往白之泉公泉公謂
0638c09: 曰此間尋常設施不足發子大機大用古林茂禪師
0638c10: 乃橫川嫡嗣見道最真今住饒之永福子當往依之
0638c11: 師即擔簦啟行既至古林問曰爾來欲何為師曰正
0638c12: 為死生事大特來求出離爾古林曰子明知四大五
0638c13: 蘊是死生本根何緣入此革囊耶師擬議欲答古林
0638c14: 以錫杖擊之師豁然有所悟入自是機辨峻絕縱橫
0638c15: 自如古林器其為人命居第一座未幾古林遷建康
0638c16: 之保寧挾師與居仍命居前職踰一年回浙中會月
0638c17: 江印公蒞湖之道場法席之盛震于東南請師分座
0638c18: 說法大眾莫不悅懌至正壬午行宣政院命長明之
0638c19: 瑞雲山清涼寺學徒奔湊機鋒相加如兔走鶻落瞬
0638c20: 目輒失有沙門至問對未竟以手拍地而笑師曰滯
0638c21: 貨何煩拈出耶沙門噓一聲師厲聲喝之沙門有省
0638c22: 而去其應機接物皆刊落支流直造根源故所證者
0638c23: 如目睹所藏物而手探取之識者謂得古林證印師
0638c24: 住清涼一十五年始退隱東堂影不出山凝塵滿席
0638c25: 晏如也良公法中之猶子迎歸天童之此軒俾首眾
0638c26: 舉揚法要未幾謝事一旦示微疾左右具觚翰請書
0638c27: 偈師舉手指心曰我此中廓然也何偈之為明日請
0638c28: 兩序諸比丘與之言別即端坐憑几握右手為拳以
0638c29: 額枕之而逝實甲辰八月二十七日也經七昏旦容
0638c30: 貌明潤捫其頂猶溫壽八十五臘七十初師就火葬
0639a01: 獲舍利如珠璣者頗眾以某年月日建塔於瑞雲山
0639a02: 之西岡藏焉師諱茂字實菴別號松隱族鄭氏世為
0639a03: 奉化儒家父季母胡氏所度弟子曰某曰某師為人
0639a04: 篤實無偽於道有聞一時諸大老若平石砥公古鼎
0639a05: 銘公了菴欲公皆推師為甚重銘公至謂師抱負於
0639a06: 古先一軌導諸未悟咸廓本真達摩之道賴以不墜
0639a07: 則師之道從可識矣今其可見者有語錄一編行于
0639a08: 世良公恐師懿行日就泯泯乃具為事狀其法嗣清
0639a09: 守遂持來京師請濂為之銘濂聞方策所載靈僧示
0639a10: 滅多有天華之祥或者遂謂大乘境界去來無跡奚
0639a11: 以神異為事殊不知末習澆漓人懷厭怠苟無以聳
0639a12: 動瞻視何以表真悟而啟正信哉示現微權固與諸
0639a13: 法實相同一揆也有如師者其事蓋無讓於古銘以
0639a14: 昭之庶幾無愧辭矣銘曰。
0639a15: 我聞如來演說般若天雨寶花繽紛而下巖巖普照
0639a16: 諸佛之子依佛倣佛乃亦有此豈非天龍及護法者
0639a17: 欲警有情使之四灑應感之機非由外爍風動籟鳴
0639a18: 實自中作曷以明之法因心悟表彼空華以無著故
0639a19: 何有四大何有五蘊一空之餘諸法銷霣如大寶鏡
0639a20: 罔不攝隨物賦形了無餘跡宴坐雲峰學徒川赴
0639a21: 孰不清涼如飲甘露末法瀾奔師其底柱胡為西歸
0639a22: 空存遺履有窣堵波中藏設利佛光煒然群昏咸賴
0639a23: 廣智全悟大禪師遷塔銘
0639a24: 至正四年化洪武七年遷塔
0639a25: 廣智全悟大禪師笑隱訢公以元至正甲申五月二
0639a26: 十四日示寂金陵龍翔集慶寺其年秋八月十又六
0639a27: 日葬石頭城塔院之後岡黃文獻公為撰碑銘虞文
0639a28: 靖公著行道記其述禪師行業甚備元季兵亂左右
0639a29: 皆軍壘院與記俱廢唯銘獨存且地迫城濠土善崩
0639a30: 勢將蝕壙其上首弟子宗泐心甚憂之方議改圖安
0639b01: 隱寺僧法壽有地在城南撥雲山與康僧會古塔鄰
0639b02: 即以歸焉已巳而宗泐入奏其事　上從之遂捐私貲
0639b03: 營建祠宇造石塔者三中塔瘞禪師全體傍附三竁
0639b04: 一葬前住持覺元曇公遺衣一自為壽藏其東塔則
0639b05: 歷代主僧西塔則清淨海眾皆整緻可經久而碑銘
0639b06: 亦舁至宇下肇役于　國朝洪武甲寅夏四月訖功
0639b07: 于秋七月其徙禪師就窆則八月二日也惟事之成
0639b08: 壞恒相尋于無窮當垂壞時每逢賢子孫保衛之庶
0639b09: 幾可貽悠久所以古者壙有誌非直紀述歲月或陵
0639b10: 谷變更冀知氏名而薶之其防患亦深且長也今禪
0639b11: 師之墓將沒于水宗泐為此懼卜吉兆而來遷其父
0639b12: 子之情可謂至矣然又不忍遠離鑿穴而附之又推
0639b13: 及于寺眾若尊若卑皆于西東乎塔之則仁之及物
0639b14: 為何如哉或者謂釋氏之法絕斥形骸而漫不復顧
0639b15: 省豈其然歟宗泐學兼儒釋深達理事之不二故其
0639b16: 為此實與禮經吻合後之人尚體其心而相持于無
0639b17: 窮哉宗泐名也其字為季潭奉　詔住大天界寺天
0639b18: 界即龍翔今改賜茲額云。
0639b19: 元文宗天曆元年以潛龍之舊建龍翔集慶寺明
0639b20: 年召中天竺住持禪師大訢于杭州授太中大夫
0639b21: 主寺事見虞文靖學古錄黃文獻碑銘今載集中。
0639b22: 
0639b23: 宋文憲公護法錄卷第三
0639b24: 
0639b25: 
0639b26: 常熟居士錢謙益顧大章施貲共刻此
0639b27: 護法錄第三卷　計字一萬五千四百三十一
0639b28: 箇該銀七兩七錢一分五厘
0639b29: 江陰釋在琳對句容潘省耕書上元許一科刻
0639b30: 天啟辛酉元年春三月徑山化城寺識
