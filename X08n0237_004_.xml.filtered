0437a20: 
0437a21: 
0437a22: 華嚴經文義要決問答卷第四五科入
0437a23: 皇龍寺釋　表員集
0437a24: ○分教義三門同前。
0437b01: 第一釋名者。言分者分齊。亦分判義。教者教法。謂所
0437b02: 詮義隨淺深。能詮之教亦有差別。法藏師云。教類有
0437b03: 五。此就義分。非約時事。一小乘教。二大乘始教。亦名初教
0437b04: 三終教。亦名就教四頓教。五圓教。亦名至說教。同此之別教初小乘可
0437b05: 知。二始教者。以深密經中第二第三時教同許定性
0437b06: 二乘俱不成佛故。故令合之。總為一教。此既未盡大
0437b07: 法理。是故立為大乘始教。三終教者。定性二乘無性
0437b08: 闡提。悉當成佛。方盡大乘至極之說。立為終教。然上
0437b09: 二教。並依化位漸次修成。俱名漸教。故法經中。以
0437b10: 空門為始。以不空門為終。故彼經云。迦葉白佛言。諸
0437b11: 摩訶衍經。多說空義。佛告迦葉。一切空經是有餘說。
0437b12: 唯有此經是無上說。非有餘說。此即約空理有餘名始教。約如來藏常住
0437b13: 無上。名為終教。四頓教者。但一念不生。即名為佛。不依位地漸
0437b14: 次而說。故立為頓。如思益云。得諸法正性者。不定一
0437b15: 地。至於一切地。楞伽云。初地即八地。乃至無所有何
0437b16: 次。又云漸者。如掩摩勒漸熟非頓。頓者。如鏡中像
0437b17: 頓現非漸。此之謂也五圓教者。明一位即一切。一切位即
0437b18: 一位。是故。十信滿心即攝五位。成正覺等。依普賢法
0437b19: 界帝網重重主伴具足。故名圓故。如此經等說。
0437b20: 第二出體者。通論教體。從淺至深。略有十門。一言詮
0437b21: 辨體門。二通攝所詮門。三遍該諸法門。四緣起唯心
0437b22: 門。五會緣入實門。六理事無礙門。七事融相攝門。八
0437b23: 帝網重重門。九海印炳現門。十主伴圓備門。初中有
0437b24: 二。先小乘。三說云云後大乘中。有四句。初攝假依實。唯聲
0437c01: 為體。二分假異實。以名等為性。三假實合辨。亦聲亦
0437c02: 名等。十地論云。說者以二事說。聽者以二事聞。謂音
0437c03: 聲名字。四假實雙泯。非聲非名。以即空故。維摩云。文
0437c04: 字性離。是即解脫。此上四句。為一教體。是故。空有無
0437c05: 礙。名大乘法。謂空不異有。有是幻有。幻有完然舉體
0437c06: 是空。有不異空。空是真空。真空湛然舉體是有。是故。
0437c07: 空有無毫差別。二通攝所詮門者。非但能詮。亦通所
0437c08: 詮。如瑜伽八十一云。諸契經體。略有二種。一文。二義。
0437c09: 解云。以義依文句得顯故三遍該諸法門者。謂一切諸法悉為教
0437c10: 體。謂有為無為法。以無不能全生開覺故。如下文。
0437c11: 華鬘寶地香樹雲閣。法界法門。無非佛事。如勝音菩
0437c12: 薩及所坐蓮華。即通人法教義行位因果理事。總能發生
0437c13: 勝解行故。並為教體四緣起唯心門者。此上一切差別教法。無
0437c14: 不皆是唯心所現。是故。俱以唯識為體。此上有二義。
0437c15: 一本影相對。二說聽全攝。初中四句。一唯本無影。小乘
0437c16: 二亦本亦影。如大乘始教。眾生心外佛有微妙色聲
0437c17: 等如護法論師等三唯影無本。如大乘終教。離眾生心。佛果
0437c18: 無有色聲事相功德。如龍軍堅慧師等四非本非影。如頓教
0437c19: 中。非直心外無佛色等。眾生心內所現之佛。亦當相
0437c20: 空如龍樹等此前四說。總為一教體。圓融無礙。皆無相妨。
0437c21: 以各聖教從淺至深攝眾生故二說聽全攝者。亦有四句。一離心以
0437c22: 外。無所化眾生。況所說教。謂諸眾生。無別自體攬如來藏。以成於眾生。然此如
0437c23: 來藏。即是佛智證為自體。離佛心智。無一法可得二總在眾生心中。以離眾
0437c24: 生心無別佛德故。謂佛證於眾生心中真如成佛三隨一聖教。全唯
0438a01: 二心。以前二說不相離故。謂眾生心內佛。為佛心中眾生說法。佛心中眾生聽眾生
0438a02: 心中佛法。如是全收說聽無礙是謂甚深道理四或彼聖教。俱非二心。以兩
0438a03: 俱形奪不並現故。雙融二位。無不泯故。五會緣入實
0438a04: 門者。亦有二義。一以本末。以諸聖教皆從真流。如海起潮
0438a05: 不失味二會相顯性。謂彼一切差別教法。悉從緣起。從
0438a06: 緣起故必無自性。無自性故即是真如。是故。相本
0438a07: 盡。真性本現。六理事無礙門者。亦有二義。一謂一切
0438a08: 教法舉體真如。不礙事相歷然差別。二真如舉體。為
0438a09: 一切法。不礙一味湛然平等。前則如波即水。不礙動
0438a10: 相。後則如水即波。不失濕體。七事融相攝門者。亦有
0438a11: 二義。一相在。二相是。此二門者如常說也八帝網重重門者。如常
0438a12: 說也九海印炳現門者。如前無盡教法。皆是如來海印
0438a13: 定中。同時炳然顯現。設所化機。亦同緣起。是故。唯以
0438a14: 此三昧海。為斯教體如下文云。一切示現無有餘。海印三昧勢力故十主伴
0438a15: 圓備門者。謂此普法教不孤起。必主伴隨生。如普莊嚴童子
0438a16: 聞佛說一切法界無垢莊嚴經有世界微塵一修多羅以為眷屬也。
0438a17: 第三問答料簡。問此五教中。所說法相。如何差別耶。
0438a18: 答初小乘法。有七十五。有識唯六。所說義理。不盡法
0438a19: 源。多趣異諍。如小乘諸部經論說二始教中。廣說法相。少說真
0438a20: 性。所立百法。決擇分明。故無違諍。所說八識。唯是生
0438a21: 滅。法相名數多同小乘。同非究竟位玄之說如瑜伽雜集等
0438a22: 說三終教中。小說法相。廣說真性。以會事從理故。所
0438a23: 立八識。通如來藏隨緣成立。具生滅不生滅。亦論百法
0438a24: 名數不廣。又不同小。亦無多門。如楞伽等經寶性等論說四頓教
0438b01: 中。不說法相。唯辨真性。亦無八識差別之相。一切所
0438b02: 有唯是妄想。一切法實唯是絕言。呵教勸離。毀相泯心。
0438b03: 生心即妄。不生即佛。亦無佛不無佛。無生無不生。如淨
0438b04: 名嘿住顯不二等。是其意也五圓教中所說。唯是無盡法界。性海
0438b05: 圓融。緣起無礙。相即相入。如因陀羅網重重無際。微
0438b06: 細相容。主伴無盡。十十法門各稱法界。如華嚴經說此上
0438b07: 五教。非局分判經論部帙。但隨多分。以義而說。如上所指。
0438b08: 通諸經論。問立教差別。可有無量。何故。但五不增減耶。答
0438b09: 約實以論。立教多端。難以具論。且令准理依教。務會
0438b10: 聖說。聊顯其五耳。問若有多說者。可得聞不。答述古
0438b11: 今說中。略敘二十家。勒為六門。多依慧苑師四捃餘說第一立
0438b12: 一音教。自有二家。一後魏菩提留支云。如來一代說
0438b13: 法。不離一音故。如來一音。同時報萬。大小並陳。是故。
0438b14: 聖教雖多差別。不離一音也。△二東晉羅什三藏云。
0438b16: 本陳大小安云兩師俱依本質教說。若就影像。則非唯一音。隨聞者識聚集異故若依無礙法
0438b17: 界。則說聽圓融。合身相攝。一多無礙。
0438b18: 第二立二種教門。自有四家。一晉朝武兵隱士。鄧
0438b19: 立漸頓二教。謂如來一化所說。無出漸頓。華嚴經等。
0438b20: 是其頓教。餘名為漸。漸約五時。以顯其相。此中妨難煩言多也。
0438b21: △二隋朝誕法師等。亦立漸頓二教。與前稍異。若約
0438b22: 頓機。大不由小。則名為頓。若約漸機。大由小起。則名
0438b23: 為漸。教既有憑。義復無失。若漸降法雨。如摩那斯。若
0438b24: 頓說大法。如莊嚴龍。△三西秦曇牟讖。立半滿二教。
0438c01: 文義全涅槃教義無過。△四唐初江南印法師等。亦立二教。一
0438c02: 屈曲教。謂釋迦經。如涅槃等二平道教。謂舍那經。如華嚴經又此二教。略
0438c03: 有四異。一主異。謂釋迦化身。與舍那十身異故二處異。謂娑婆木樹華藏寶樹異
0438c04: 故三眾異。謂地前菩薩二乘凡夫十地菩薩眾異故四說異。謂局處之說。與通方之說
0438c05: 異故。慧苑師云義寬斷狹。多所違犯。然今更准之。
0438c06: 第三立三種教。亦有四家。一後魏光統律師。立漸頓
0438c07: 圓三種教。謂初為根未熟者。先說無常。後方說常。先
0438c08: 為說空。後說不空。如是漸次。故名為漸。二為根已巳熟
0438c09: 者。於一法門。具足演說一切佛法。常與無常空不空
0438c10: 等。更無由漸。故名為頓。三為於上達分階佛境者。說
0438c11: 於如來無礙解脫究竟果德圓極祕密自在法門。故
0438c12: 名為圓。其門人遵統亦同此說。汎論此說。若漸根生熟俱漸。頓根生熟俱頓。既云未熟名漸。已巳熟
0438c13: 名頓。此則於一漸根。但生熟為異無頓義也又圓機。既是分階佛境則地前無有堪聞此經故。△二
0438c14: 玄奘三藏。依解深密經。立三時法輪教。初為發起聲
0438c15: 聞乘者。於波羅奈國施鹿林中。創開生死涅槃因果。
0438c16: 此即第一四諦法輪。次為發趣菩薩乘者。鷲山等
0438c17: 十六會中。說諸般若。此則第二無相法輪。後為發趣
0438c18: 一切乘者。蓮華藏等淨穢土中。說深密等。此即第三
0438c19: 了義法輪。此如測法師解深密記。若述此說。祇可是
0438c20: 漸。不可為判一切佛法。則眾生界中。無頓機故。若救
0438c21: 言三時約義不據時節者。不說初昔今故。彼經第二
0438c22: 云。世尊初於一時。在于波羅斯國仙人墮處施鹿
0438c23: 林中。唯為發趣聲聞乘者。以四諦相。轉正法輪。乃至
0438c24: 云。世尊在昔第二時中。唯為發趣修大乘者。以隱密
0439a01: 相。轉正法輪。又重重云世尊於今第三時中。普為發起一
0439a02: 切乘者。以顯了相。轉正法輪。△三真諦三藏。依金光
0439a03: 明經。立轉照持三法輪教。謂佛成道。波羅奈鹿野苑
0439a04: 中。為聲聞眾。轉四諦法輪。又於成道第七年中。在舍
0439a05: 衛國。去祇五里。智慧江邊。為諸菩薩及二乘眾。說
0439a06: 般若等經。又於成道三十年後。在毗舍離國鬼王法
0439a07: 堂。為真常菩薩。說解節等經。此中妨難同前。且略言也。藏師云。真諦立漸頓
0439a08: 二教者。其違謬也測法師唯識疏中。引真諦四教而亦甚謬舛也。△四唐初吉藏法
0439a09: 師。立三法輪教。一根本法輪教。即華嚴經。初成道說
0439a10: 故。二枝末法輪教。謂成道五七日後。轉四諦法輪故。
0439a11: 三攝末歸本法輪教。謂法華經。如來成道三十年後
0439a12: 說。此說亦違密跡提謂等經。第二七日說三乘故。是故約時教皆不可也。
0439a13: 第四立四種教門。於中。自有六家。一齊朝大衍法師。
0439a14: 立四宗教。一因緣宗。謂經部教三不真宗。謂般若教四真宗。謂華
0439a15: 嚴涅槃若論此說者因緣假名。有名濫失。何之教內不說此名。△二陳朝智顗禪師。
0439a16: 立四教云。一三藏教。亦名小乘教法華經云。不得親近小乘三藏學者二名
0439a17: 通教。亦名漸教。如大品乾慧等十地。通三乘者是三名別教。亦名頓教。聲聞在坐。如聾
0439a18: 如四圓教。亦名祕密教。此中亦名相濫失。與前同之。△三梁朝光宅寺雲
0439a19: 法師。立四乘教。彼依法華說。以臨門三車為三乘權
0439a20: 教。四衢所授大白牛車。為第四實教。以臨門三車亦
0439a21: 同羊鹿俱不得故。若不爾者。諸子出宅。各應得車。無
0439a22: 宜更索。又三中牛若實者。正當元志。何說非本所望。
0439a23: 又不應言。初以三車引誘諸子然後但與大車。如來
0439a24: 亦爾。初說三乘引道眾生。然以大乘而度脫之。依乘立教。
0439b01: 理極成也。△四隋朝笈多三藏。立四教。一四諦教。謂四阿
0439b03: 教。謂華嚴經。測師引此四教。為真諦述。舛謬失甚。恐無順也案此說異。四諦之名
0439b04: 大乘亦有。無相之理。楞伽不無。雖有法相。豈存乎相
0439b05: 也。何獨華嚴唯明觀行耶。△五唐新羅元曉法師。亦
0439b06: 立四教。一三乘別教。如四諦教緣起經等二三乘通教。如般若教深密
0439b07: 經等三一乘分教。如瓔珞及梵網經等四一乘滿教。謂華嚴經普賢教
0439b08: 乘共學。名三乘教。於中。未明法空。名別相教。通說法
0439b09: 空。是為通教。不共二乘。名一乘教。於中。未顯普法。名
0439b10: 隨分教。窮明普法。名圓滿教。具顯如華嚴疏中。△六靜法寺
0439b11: 慧苑師。立為四教。初迷真異執教。當異生位二真一分半
0439b12: 教。當二乘人三真一分滿教。當初心菩薩四真具分滿教。當識如來
0439b13: 藏之根器如寶性第四云。有四種眾生。不識如來藏。如生
0439b14: 盲人。一者凡夫。二者聲聞。三者辟支佛。四者初心菩
0439b15: 薩。謂有全隱全顯分隱分顯。依此以立四教故也。案
0439b16: 此說者。雖依教理。猶非別判漸頓二教。不可必全依
0439b17: 耳。
0439b18: 第五立五種教門中。自有三家。一齊朝護身法師。立
0439b19: 五宗教。一因緣宗。二假名宗。三不真宗。此上三教同衍師說四
0439b20: 真宗。謂涅槃經說佛性常住故五法界宗。謂華嚴經說法界門故。案此說法者。四五兩說。
0439b21: 但是部別之。非通宗之故。△二唐初波頗三藏。亦立五教。一四諦
0439b22: 教。二無相教。三觀行教。此上三教同笈多說四安樂教。謂涅槃
0439b24: 後之三教。亦但可言一部宗也。。△三至相寺舊德。亦立五教。令正所
0439c01: 立也更准之。
0439c02: 第六立六種教門。唯有一家。謂耆闍法師云。教有六
0439c03: 種。一因緣宗。二假名宗。此二同衍說三不真宗。謂通說諸法如幻故
0439c04: 四真宗。謂說諸法真理五常宗。謂說恒沙德義六圓宗。謂說法界無礙德用故
0439c05: 案第三第四二宗。但喻法耳。法望於喻。豈二門也。後
0439c06: 之二宗。亦無過。問此上諸說誰是誰非。答此上諸德。
0439c07: 當時法將。階位叵測。並各依教。豈判是非耶。是故。成
0439c08: 實論云。佛說內外中間之言。遂即入定時。五百羅漢。
0439c09: 各釋是言。佛言並非我意。諸人問佛。既不當佛意。將
0439c10: 無得罪。佛言雖非我意。各順正理。堪為聖教。有福無
0439c11: 罪。況此諸說。各有少多聖教為證。是故。不可全非棄
0439c12: 耳。然其中間。非無可不知。故令略顯違順之相。
0439c13: ○十住義三門分別。
0439c14: 第一釋名者。遠法師云。十者數分二五。稱之為十。行
0439c15: 成不退。名之為住。又復自德相應處所。亦名為住。即
0439c16: 通諸位。莫不是住。如地持瑜伽中。說十三住別。則習
0439c17: 種初入住分。離退之首偏名為住。故地持云。善起之
0439c18: 人數退。種性菩薩。決定堅固無有退轉。住義不同。一
0439c19: 門說十。十名是何。一初發心住。二治地。三修行。四生
0439c20: 貴。五方便具足住。新經具足方便住六正心。七不退。八童真。
0439c21: 九法王子住。新經無法字十灌頂住。住分始之。於大菩提。
0439c22: 起意趣求。名初發心住。善修自利利他之道。淨治住
0439c23: 處。名治地住。修護煩惱。離小乘行。名修行住。聖法中
0440a01: 得決定智。於佛法中。雖聞邪說。正見不動。名正心住。
0440a02: 雖聞異說。正願不動。名不退位。所行真實。離過清淨。
0440a03: 如世童子無欲無染。名童真住。於佛法王所行住處。
0440a04: 出生正智。堪住究竟無上菩提。名法王子。行修上順。
0440a05: 佛智現前。名灌頂住。法藏師云。若依圓教。此灌頂滿。
0440a06: 即成佛果。更無十行等。如下海幢比丘處說。若三乘
0440a07: 教。則不如此。但是解相未證真故。得名有三。謂第四
0440a08: 八九十從喻為名。第七約離過受稱。餘並約當體為
0440a09: 目。
0440a10: 第二出體者。法藏師云。有三義。一約所依。即以無量
0440a11: 方便三昧為體。論云。此三昧者是法體故。二約本。即
0440a12: 以前種性甚深等為體。新經住處廣大三性。約所緣。以真
0440a13: 俗二體。約能緣。以悲智二行。又真俗境俱融。悲智唯
0440a14: 一。此二復圓。俱融法界。無障無礙。具德自在。是其體
0440a15: 也此約圓教辨。
0440a16: 第三諸門。問遠公云。住有二分。一是修分。二是成分。
0440a17: 其義云何。答於諸地前方便造修名為修分。德成證
0440a18: 實廣大不動。名為成分。故經說言。菩薩種性。甚深廣
0440a19: 大。與法界空等。成則證實。分非可言。造修在緣。可
0440a20: 以言顯。故地持云。種性麤相我已巳略說。諸餘實義。唯
0440a21: 佛世尊能決定知。藏師云。住有二分。一果分。圓融不
0440a22: 可說。二因分。隨說有二分。一約普賢自體行。二約普
0440a23: 賢位相。此有二分。一阿含位。如此品說。二證位。如十
0440a24: 地說。令此正說阿含位。問遠公云。修分不同。略有二
0440b01: 種。一者同相。二別相。其義云何。答於佛所說一切法
0440b02: 中。解觀成就。名為同相。故經中云。菩薩隨所聞法。即
0440b03: 自開解。不由他悟。一一住中。所修各別。名為別相。發
0440b04: 心住中。相別有三。一發心相。緣佛法僧。及緣眾生。起
0440b05: 菩提心。二所成相。因前發心。得十力分。從處非處至乃漏盡三
0440b06: 所學相。十種法。令菩提心轉勝堅固。成無上道。如經
0440b07: 廣說。治地住中。相別有二。一利他。利於諸眾生。發十
0440b08: 種心。如經廣說二自利。行學十種法。始從多聞。乃至安住。
0440b09: 亦如經說修行住中。相別有二。一護煩惱行。於一切法。十
0440b10: 種觀察。謂苦無常空無我等。二護小乘行。於眾生界
0440b11: 法界等。十種分別。生貴住中。相別有二。一聖法中出
0440b12: 生具足行。如彼經說。聖教中生。修十種法。一信佛不
0440b13: 壞。二究竟於法。三寂然定意。四分別眾生。五分別佛
0440b14: 剎。六分別世界。七分別諸業。八分別果報。九分別生
0440b15: 死。十分別涅槃。十中初一。是同教智。第二一句。是自
0440b16: 住處畢竟智。第三一句。是真如智。後七是其分別所
0440b17: 說智。二上佛法無有厭。是學十種法。謂於三世諸佛
0440b18: 法中。能解能修。堪能具足。即以為九。等觀諸佛。以為
0440b19: 第十。方便具足住中。相別有二。一化眾生行。廣有十
0440b21: 生行修學十種知眾生法。備如經說。正心住中。相別
0440b22: 有二。一決定信。雖聞異說。於佛法中。正信不動。二決
0440b23: 定知。學十種智。觀一切法。無相無性。不可修等。不退
0440b24: 住中。相別有二。一不退願。雖聞異說。於佛法中。求心
0440c01: 不退。廣有十種。備如經說。二不退智。有具十種。知一
0440c02: 切法。亦如經說。童真住中。相別有二。一得勝行。於十
0440c03: 種法。心得安住。謂身行淨。口行淨。意行淨。隨物受生。
0440c04: 知眾生等。二淨佛國土。於一切佛剎。皆悉能知。能動。
0440c05: 能轉。能觀。能詣。能遍至等。法王子住中。相別有二。一
0440c06: 化眾生行。善解十種化眾生法。二求菩提行。於法王
0440c07: 處。學十種智。灌頂住中。相別有三。一度眾生。堪能修
0440c08: 行成種智。能度眾生。二得甚深所入境界。一切眾生
0440c09: 乃至第九法王子菩薩。不能測量。三者所知。廣學十
0440c10: 智。知一切法。十住位中。曠備法界一切行德。略舉斯
0440c12: 是十地所行。與彼十地同故。問答此十地者。何故。經
0440c13: 言。此菩薩種性甚深廣大。與法界空等。經言種性。
0440c14: 明非十地。答今正論之。在於習種。以習種離退之始。
0440c15: 故說為住。問曰。若爾。何故所行與十地同。答曰。地法
0440c16: 上下同依。依之生信。說為賢首。依之生解。說為十住。
0440c17: 依之起行。說為十行。依之以起如實正觀。說為迴向。
0440c18: 依之得證。說為十地。故地經言。譬如一切書字數說。
0440c20: 切佛法。是以所學雖是地法。行有習種。問此中得十
0440c21: 力分等者。今既習種。豈得漏盡耶。答法藏師云。分宗
0440c22: 可准之。一分是因義。謂由初發心。得成十力果法之
0440c23: 因故。此約始教辨二分是未圓義。謂由入住不退。始生佛
0440c24: 家。得佛體分故。謂於十力。隨分而得。此約終教辨三分圓無
0441a01: 礙故。得分即得圓。但以就普賢門中。辨是因而非果。
0441a02: 故。云分也。此中。於漏盡智亦分得者。准教知之。又此
0441a03: 十力。小乘中。至佛果始得。三乘中。地上始分得。一乘
0441a04: 入位即得故也。問此十住。何時說耶。答經雖不論。准
0441a05: 依地經。應在第二七日宣說。問在何處說耶。答在忉
0441a06: 利天妙勝殿上。問何名人說耶。答法慧菩薩之所宣
0441a07: 說。又。問入何三昧說耶。答法慧菩薩。承佛神力。入菩
0441a08: 薩無量方便三昧。問何人加令說住耶。答十方各千
0441a09: 佛世界外。各有千佛世界塵數以同名法慧。相與加
0441a10: 被。問何人證耶。答十方各萬佛世界外。有十佛世界
0441a11: 塵數菩薩同名法慧。雲集作證。十住之義辨之云爾。
0441a12: ○十行義三門同前。
0441a13: 第一釋名者。十者數名。數分二五。稱之為十。修起名
0441a14: 行。行別不同。一門說十。十名是何。一歡喜行。二饒益
0441a15: 行。三晉經無恚恨行。新經無違逆行四晉經無盡。行新經無屈撓行五
0441a16: 離癡亂行。六善現行。七無著行。八晉經尊重行。新經難得行
0441a17: 九善法行。十真實行。遠公云。喜心行施。亦令他喜。名
0441a18: 歡喜行。以持淨戒。饒益自他。名饒益行。修忍離瞋。名
0441a19: 無恚恨行。順違皆忍故。名無違逆也。本業經無瞋恨行也勤修精進。廣攝善
0441a20: 法。名無盡行。懃勇離怯。故名無屈屈者曲也弱也常修定意。遠離愚癡。
0441a21: 妄分別。名離癡亂行。知法實相。般若現前。名善現
0441a22: 行。以無著心。起諸所行。名無著行。成就種種殊勝善
0441a24: 成就第一誠實之語。如說能行。如行能說。名真實行。
0441b01: 藏師云。此十中。得名有三。謂第八從德立名。第三第
0441b02: 五第七。約離過受稱。餘並從能而為目。可知。
0441b03: 第二出體有二。先總後別。初中。藏師三說。一約所依。
0441b04: 以菩薩善思惟三昧為體。晉經善伏三昧以依此定。證十行
0441b05: 體。然後說故。地論准之二約本行業不可思議等為性。三
0441b06: 統。約境二諦雙融。約行悲智無礙。復心境圓融。無
0441b07: 礙法界。具無邊德。以為體性。二別辨體性。各如下文
0441b08: 處辨。
0441b09: 第三問答分別。問遠公云。行體有二。其義云何。答一
0441b10: 者修分。隨緣造習。二者成分。證實平等。廣大不動。故
0441b11: 經說言。是菩薩業。廣大如法界。究竟如空。成分即
0441b12: 實。難以言論。修分在緣。易以言曉。今依修分。次第辨
0441b13: 釋。如下釋之法藏師云。行有二分。一果分圓。性海平等不
0441b14: 可說故。此中不論。二因分。約緣隨說。有其四重。一唯
0441b15: 約此位行。如仁王經及本業經等說。二唯明自體普
0441b16: 賢行。如下普賢行品說。此不依位。三以自體行。從位
0441b17: 而說。即如此中長行所說。四會攝位相。從於自體圓
0441b18: 融之行。如下偈中說今即後三。
0441b19: 歡喜行者。遠公云。布施為體。故經說言。行歡喜時。為
0441b20: 大施主。悉捨所有。等施眾生。但行施時。生喜有二。一
0441b21: 生自喜故。經說言。施已巳無悔。不以煩重而生憂惱。倍
0441b22: 復歡喜。我得善利。二生他喜故。經說言。修歡喜時。一
0441b23: 切眾生。歡喜愛敬。藏師云。有三。一隨相亦三。一以無
0441b24: 貪善根。二彼俱思。三兼取三業無表假實。通論此三
0441c01: 為體。此約初教二約性。或以真如為性故。起信論云。知法
0441c02: 性體無慳貪。隨順修行檀波羅蜜。此約終教三約實。於施
0441c03: 門中所攝無盡圓融法界為性。此約圓教。餘義如十勝行廣說。
0441c04: 饒益行者。遠公云。以戒為體。故經說言。持戒清淨。於
0441c05: 色聲等。心無染著。設有諸魔。將諸天女及餘樂具。不
0441c06: 起惡念。但持戒時。所益有二。一者自益故。經說言。我
0441c07: 持淨戒。離一切纏憂悲苦惱。成就菩提。二者益他故。
0441c08: 經說言。一切眾生。未度者度。未解者解。如是一切。藏
0441c09: 師云。體性三門。一隨相門。謂於思上。假立無表。亦有
0441c10: 三事。一思。二無表。三身語表業。故論云。菩薩戒以三
0441c11: 業善為體。二約本。亦以真如為性。准之三約實。以無
0441c12: 盡法界為體。餘義云云。
0441c13: 無瞋根行者。遠公云。以忍為體。故經說言。常修忍辱。
0441c14: 設有無量無數眾生。一一各以無數舌無數手。毀辱
0441c15: 菩薩。不生瞋惱。藏師云。忍有三種。一耐怨害忍。以無
0441c16: 恚善根相應慧數為體。緣眾生為境二安受苦忍。以精進
0441c17: 相應慧數為體。緣法為境三法思勝解忍。以定慧二數為
0441c18: 體。緣無法為境以正智入觀境智同如故。又通論。四法為
0441c19: 體。初無瞋。次勤。後慧并思。餘門准之若修忍方便者。莊嚴
0441c20: 論云。由三思五想即能忍受。三思者。一思。他毀我。是
0441c21: 我自業。若報即重自造苦。不由於他。二思。彼我俱行
0441c22: 苦。以彼無知。於苦加苦。我今有智。云何復爾。三思。聲
0441c23: 聞自利。尚不以苦加人。菩薩利他。豈得以苦加物。五
0441c24: 想者。一修本親想。一切眾生。久來無非親屬故。二修
0442a01: 法想。打罵者不可得故。三修無常想。眾生性是死法。
0442a02: 尚不應瞋。況加害故。四修苦想。眾生不離三苦。止應
0442a03: 令離。不應加故。五修攝取想。本願令樂。不令苦故。又
0442a05: 但求遮法。而不瞋之。
0442a06: 無盡行者。遠公云。精進為體。故經說言。勤修精進。最
0442a07: 勝第一大精進等。藏師云。以懃思二法為體。餘門云云。
0442a08: 離癡亂行者。二師共以定為體。故經說云。第一正念。
0442a09: 未曾散亂。於一切行一切法中。皆無癡亂。
0442a10: 善現行者。遠公云。智慧為體。於中分別。有其二種。一
0442a11: 順空行。成就寂靜身口意業。知一切法皆無所有。故
0442a12: 經說言。知一切眾生無性為性。一切諸法無為為體。
0442a13: 一切佛剎無相為相。究竟三世。皆悉無性。如是一切。
0442a14: 二隨有行。故彼經說云。亦復不捨菩提之心。不捨教
0442a15: 化一切眾生。增長悲慈。如是一切。藏師云。以別境中
0442a16: 慧法為體。又唯識論。生空慧。法空慧。俱空慧。瑜伽加
0442a17: 行正體後得准之。
0442a18: 無著行者。遠公云。大方便慧。發起勝行。以之為體。故
0442a19: 彼經說。以無著心。起諸所行。無著心者。是方便智。於
0442a20: 有不染。於空不住。故能起行。所起諸行。是發起殊勝
0442a21: 行也。藏師云。以後得智悲為體。
0442a22: 尊重行者。遠公云。以一切種成就善根為體。故經說
0442a23: 言。菩薩成就尊重善根。不壞善根。最勝善根。不可思
0442a24: 議。無盡無退。無比寂靜。乃至一切佛法善根。於中分
0442b02: 行。趣向菩提。藏師云。以大願為行體。然是後得智。又
0442b03: 以信形欲勝解三法為性云云。
0442b04: 善法行者。遠公云。以一切種化眾生行為體。故經說
0442b05: 言。為天人等一切眾生。作清涼池。具一切種陀羅尼
0442b06: 門。無礙辯才。種種音聲。種種身等。藏師云以後得智
0442b07: 大悲無邊智能為體如攝論說。
0442b08: 真實行者。遠公云。以所修習諸佛如來一切種德為
0442b09: 體。故經說言。學三世諸佛真實語。入三世諸佛性。與
0442b10: 三世諸佛善根等。具佛十力四無畏等。如是一切。藏
0442b11: 師云。以後得智用為性。兼以大悲等。體相差別略述如是。問欲
0442b12: 何所為耶。答遠公云。所為有四。一為厭有為故修諸
0442b13: 行。二為求菩提滿足佛德故修諸行。三為益眾生。欲
0442b14: 於現在及未來世救度眾生。故修諸行。四為求實際。
0442b15: 為證法如。故修諸行。故彼經言。欲知清淨平等法故。
0442b16: 修行精進實理諸行。皆具此四。但經文中。有說不說。
0442b17: 隱現故爾。四中前三為求世法。後一求理所為如是。
0442b18: 問何為所依耶。答所依有二。一依世諦修習諸行。二
0442b19: 依真諦修習諸行。如歡喜中依於施者受者財物。修
0442b20: 行布施。是依世諦。不見施者受者財物若業若果。如
0442b21: 是一切。名依真諦。歡喜既然。諸行復爾。問此十行位。
0442b22: 在何處耶。答有人釋云。在初地上所行即是十地法
0442b23: 也。問曰。若此是十地者。何故經言。欲令菩薩種性清
0442b24: 淨願種不轉行種不斷。以偈頌乎。經中既云種性清。
0442c01: 明非十地。答今正論之。位在性種。以性種中行種建
0442c02: 立。故名十行。問曰。經中直云。欲令種性清淨。云何得
0442c03: 知偏在性種。答曰。文中雖無此判。准說因緣。過前十
0442c04: 住。劣後迴向及與十地。明在性種。問曰。若此是性種
0442c05: 者。何故。所行與十地同。答曰。此義前十住中。已巳廣分
0442c06: 別。十地之法上下同依。故此所學。雖是地法。不妨成
0442c07: 行。在於性種。位分如是。問在何時說耶。答文雖不辨。
0442c08: 唯依地經。當應亦在第二七日。問在何處說耶。答在
0442c09: 炎摩天宮寶莊嚴殿。問何名人說耶。答功德林菩薩
0442c10: 之所宣說。問入何三昧說耶。答入菩薩善伏三昧。新經
0442c11: 菩薩善思惟三昧。問何名人加耶。答十方各過萬佛世界塵
0442c12: 數界外。各有萬佛世界塵數諸佛。同名功德林。相與
0442c13: 加被。問何人證耶。答十方各過十萬佛剎塵數界外。
0442c14: 各有十萬佛剎塵數菩薩。同名功德林。雲集作證。十行
0442c15: 義如是。
0442c16: ○十迴向義三門同前。
0442c17: 第一釋名。迴己巳善法。有所起向。故名迴向。迴向不同。
0442c18: 一門說十。十名是何。一救護一切眾生離眾生相迴
0442c19: 向。二不壞迴向。三等一切佛迴向。新經等一切諸佛迴向四至
0442c20: 一切處迴向。五無盡功德藏迴向。六晉經隨順一切堅
0442c21: 固善根迴向。新經二處文不同也。本分中云入一切平等善根迴向。釋文中云隨順堅固善
0442c22: 根迴向。七等心隨順一切眾生迴向。新經無心字八如相迴
0442c23: 向。新經真如相九無縛無著解脫迴向。十法界無量迴向。
0442c24: 新經入法界無量。
0443a01: 救護眾生離眾生相者。遠公。就所迴以名。菩薩修行
0443a02: 六波羅蜜。攝取眾生。令離一切煩惱業苦。安住菩提。
0443a03: 名救眾生。等心救濟。不簡怨親善惡等別。名離眾生
0443a05: 不壞者。亦就所迴以名。如經中說。於佛菩薩及一切
0443a06: 法。得不壞信。名為不壞。等一切佛迴向者。就所覺為
0443a07: 名。經言。菩薩學過去未來現在諸佛所作迴向。名等
0443a08: 一切佛迴向。至一切處迴向者。其所成行益為名。如
0443a09: 經中說。菩薩所修一切善根。用心迴向力。令此善根
0443a10: 至一切處。譬如實際無所不至。名至一切處迴向也。
0443a11: 無盡功德藏迴向者。就所迴向者為名。經中說。迴己巳
0443a12: 所修無盡功德。有所趣向。名無盡功德藏迴向。亦得
0443a13: 從於所求成以立其名。求佛菩薩無盡功德。能成無
0443a14: 盡功德善根。名無盡功德藏迴向。隨順一切堅固善
0443a15: 根迴向者。從所成彰名。迴己巳所修施等善根。有所趣
0443a16: 向。為佛守護法成一切堅固善根。名隨順一切等也。
0443a17: 等心隨順一切眾生迴向者。就所益彰名。菩薩增長
0443a18: 一切善根。迴以等益一切眾生。名等心隨順等也。如
0443a19: 相迴向者。就所依彰名。菩薩所成種種善根。同證一
0443a20: 切。故曰如相。亦可此就譬況為名。隨一切法。以辨真
0443a21: 如。如義無邊。如經廣說。所謂性如。相如。法如等。無縛
0443a22: 無著解脫迴向者。就迴向心以立名也。於一切法。心
0443a24: 切善法。以無縛無著解脫之心。迴彼善法。求普賢行。
0443b01: 能具普賢一切種德。名無縛無著解脫迴向。法界無
0443b02: 量迴向者。就所求彰名。菩薩修習無盡善根。迴之願
0443b03: 求法界差別無量功德。名為法界無量迴向。藏師云。
0443b04: 一周圓數依。則說十迴向有三。初約理者。捨相曰迴。
0443b05: 入理名向。二約利生者。得利不證曰迴。大悲隨有救
0443b06: 生名向。三約菩提者。所修善根不願三有二乘名迴。
0443b07: 正趣無上菩提曰向。別名中。初從所迴立名。同遠說二
0443b08: 約能迴行體為名。與遠異之三從所學立名。通能所迴向。
0443b09: 四通能所說立名。亦同亦異五從能迴行為名。異六亦是
0443b10: 能迴之行。亦同亦異七能所立名。亦同亦別八所依為名。同九
0443b11: 亦能所合目。亦同亦異十當法立名。異。
0443b12: 第二出體。遠云。此十迴向。大例有三。一迴向眾生。所
0443b13: 修善根迴施眾生。願令出離一切煩惱業苦。二迴向
0443b14: 菩提。所修善根求一切智。三迴向實際。所修善根願
0443b15: 證實際。於一切法不取不捨。迴向雖眾。要不出此。藏
0443b16: 師云。總有三。一約所依以明。智三昧為體。新經智光三昧二
0443b17: 以本分中大願為體。三具論有六法為性。一定。二智。
0443b18: 三願。四悲。五所依法界。六并通慧作用不思解脫等
0443b19: 為性。別別辨體了隨位顯之。
0443b20: 第三問答。問此十中。幾事行。幾理行耶。答法藏師云。
0443b21: 有二。先別。後通。別中。前七隨事行。後三稱理行。前中。
0443b22: 初一悲智不住。明行悲本。次四明行相。於中。初一起行心堅。二約
0443b23: 佛辨廣三約法顯遍四約德顯多下二明行成。一智行成二悲行成後三中。一
0443b24: 正與理合。顯體深廣。二明依體起無方大用。三顯體
0443c01: 用無礙圓明自在。二通論。一一中皆有三種迴向。謂
0443c02: 以善根。迴向眾生。迴向菩提。迴向實際。此各二義。故
0443c03: 迴向成。且眾生二者。一由菩薩善根必依眾生成。是
0443c04: 眾生之分。是故。法爾還向眾生。二汎既是菩薩必度
0443c05: 生。是救生具故。理須向彼。不爾即同二乘自度。非是
0443c06: 菩薩。二菩提二者。一菩薩善根。依大菩提成。從彼流
0443c07: 故。是彼分故。法爾歸彼二。汎是菩薩意。必為求無上
0443c08: 菩提。是故。善法向大菩提。三實際二者。一菩薩善根。
0443c09: 緣成無性。依真而成。從彼流故。是真之物。法爾向彼。
0443c10: 二汎是菩薩。必為證真背無明故。照二空故。問何故
0443c11: 須此迴向耶。答藏師云。此三有多義。略論十種。一約
0443c12: 菩提心。有三心故。起信論云。菩提心有三。一直心。正
0443c13: 念真如法故。二深心。樂修一切諸善行故。三大悲心。
0443c14: 救拔一切苦眾生故。二約成菩薩三聚戒故。謂律儀
0443c15: 離過向實際也。攝善廣修向菩提也。攝生大悲向眾
0443c16: 生也。是故。法集經云。若菩薩。捨於三聚迴向之心。菩
0443c17: 薩不應共住。三約成二行。實際向護煩惱行。餘二護
0443c18: 二乘行。四成二利行。向實自利。向眾生利他。向菩提
0443c19: 通二利。又釋。菩提自利。眾生利他。實際俱非。五為成
0443c20: 三德三身。由因位三行。果成三德。向實際成斷德。向
0443c21: 菩提成智德。向眾生成恩德。三身如次可知。六約成
0443c22: 悲智。智中照理。顯悲分二。故有三也。七唯約悲。謂何
0443c23: 故向菩提。為眾生故。何故為生。以彼即真而不知故。
0443c24: 八約智。謂見眾生染相盡故。即是實際。染相不壞是
0444a01: 故為生。授以佛智。故向菩提。九約無礙。謂菩提智證
0444a02: 同理性。眾生染相即真不異。是故。向一即向三也。十
0444a03: 約圓明。謂三法圓融。各攝法界。具德自在。一切法門。
0444a04: 相即相入無礙也。問此十迴向當何位耶。答遠公。隨
0444a05: 義通論。迴向之心無處不有。今此何辨在於解行。過
0444a06: 前種性。劣於十地。以此例尋。明在解行。以解行中
0444a07: 於出道。故修迴向隨順趣入。法藏師云。此當解行位
0444a08: 終第一僧祇滿。依佛性論。至此位滿。方名不退之位。
0444a09: 瑜伽。此中猶自墮地獄中。有說。此猶屬資糧位。以於
0444a10: 迴向後。別說四善根為加行故。有說。此通二位。以於
0444a11: 第十迴向之中攝加行故。有說。此總加行。以住心已巳
0444a12: 還屬前二善根位。滿心已巳還。屬後二善根位故也。上
0444a13: 總約初教說。有說。十住初即位不退。況至於此。又三
0444a14: 賢菩薩。能遊生佛國。況墮惡道。又三賢總為趣聖方
0444a15: 便。不分資糧加行近遠。此約終教頓教。一切行位俱不可
0444a16: 說。又准此下文。於此位中。攝一切具普賢行。是故。位
0444a17: 滿即是因圓。此約圓教普賢位說又大迴向位有二分。一果分。
0444a18: 當不可說。非此所論。二因分。隨說有四。一唯約位相。
0444a19: 如始終教說。瓔珞本業經等辨。二唯約自體。如普賢
0444a20: 大迴向行不依諸位。三以行體從位門階差說。如此
0444a21: 下文分迴向為十門者是。四以位門隨行體圓融說。
0444a22: 如一一位中攝一切位。第十即至究竟法界因圓滿
0444a23: 者是。今此文中正辨。後兼攝前二。亦因攝果分准思。問何時
0444a24: 說耶。答遠云。文中不辨。准依地經。當應亦在第二七
0444b01: 日。問在何處說耶。答在兜率天寶莊嚴殿。問何人說
0444b02: 耶。答金剛幢菩薩之所宣說。問入何定說耶。答入菩
0444b03: 薩明智三昧。問何人加耶。答十方各過百萬佛剎塵
0444b04: 數世界外。各有百萬佛剎塵數諸佛。同名金剛幢。相
0444b05: 與加被。新經十萬准思。問何人證耶。答十方各過百萬佛剎
0444b06: 塵數界外。各有百萬佛剎塵數菩薩。同名金剛幢。雲
0444b07: 集作證。迴向廣。難以具論。今隨宗要。辨之略爾。
0444b08: ○十地義三門分別。
0444b09: 第一釋名者。十者數名。數分二五。稱之為十。地者。雖
0444b10: 諸論釋不同。且依地論。四義辨釋。一生。二成。三住。四
0444b11: 持。故彼論言。生成佛智住持名地。遠公云。生之與成。
0444b12: 望於佛果。始起名生。終滿曰成。亦可望佛為因名生。
0444b13: 為緣稱成。地之一法云何為因。而復稱緣。據令因時
0444b14: 果全未有。辨可令有。故名為因。據彼當果。果是可有。
0444b15: 可有之法。地能令現。目之為緣。亦可地可有證教之
0444b16: 別。果有性淨方便之果。望性淨果。證道為因緣。望方
0444b17: 便果。教道為因。證道為緣。故復就地因說緣。所言住
0444b18: 者。住者當分為言。德成之所。名之為住。所言持者。通
0444b19: 望因果。如以初地望二持地說。乃至望佛地。望諸後
0444b20: 地。次第例然。地法不同。一門說十。十名是何。一歡喜
0444b21: 地。二離垢地。三發光地。晉經論經同名明地四慧地。晉經論經同名
0444b22: 炎地五難勝地。六現前地。七遠行地。八不動地。九善慧
0444b23: 地。十法雲地。一論云成就無上自利利他行。初證聖
0444b24: 處。多生歡喜故。名歡喜地。法藏師云。有三義。一二利
0444c01: 創成故。二真理初證故。三聖住新得故。遂本期心。多
0444c02: 生歡喜。遠云。經中亦名淨心地也。住此地時。於真如
0444c03: 中。證心清淨。名淨心地。又於三寶。得清淨信。亦名淨
0444c04: 心。然此初地。對前凡位。應名聖地。對彼凡夫取我之
0444c05: 障。應名無我地。對前信位。應名證地。對後修道。應名
0444c06: 見地。如是多義不可並陳。且就利益。名為歡喜。二離
0444c07: 能起心犯戒煩惱垢。清淨戒具足故。名離垢地。藏
0444c08: 師云。亦有三義。一離煩惱。即因離。謂能起心等。二
0444c09: 離惡業。即果行離。謂犯戒等。三對治離。謂清戒具足
0444c10: 也。三隨聞思修等照法顯現。故名明地。解云。明即所
0444c11: 發光也。藏師。亦有三義。一以此地得四地智慧光明
0444c12: 相故。如明得定等。故下說云。彼無行無生慧。此名光
0444c13: 明。二依此地禪。發起後地慧光明故。大乘光明三昧
0444c14: 等。三得三慧照法。故名明地。此約當地加行等釋。地
0444c15: 論唯就此門。四不忘煩惱薪智火能燒故。名焰地。藏
0444c16: 師云。此有二義。一內證之智。焚燒惑薪。故名為。即
0444c17: 前地聞持明為不忘。恃此起慢。名為煩惱。為是所燒。
0444c18: 從喻名薪。即是解法慢障。能燒之智。就喻名焰。二就
0444c19: 後智起用。故下論云。彼證智法明摩尼寶光中。放阿
0444c20: 含光明。故名炎地遠公亦同此說懍師云。不忘煩惱者。他云
0444c22: 有二種。一者妄情。二妄用。何者名妄情。若有若無。皆
0444c23: 是妄相。若執為實。謂之不妄。即詺此不妄。為煩惱薪
0444c24: 也。若知是妄。則智能斷之。今判此解。可在地前也二者除
0445a01: 妄情而顯真實用。爾時見妄異真。見真異妄。便以執
0445a02: 真不妄。為煩惱薪。若知非真非妄能真能妄。此真如
0445a03: 爾炎緣起之智。能除執真乖妄之惑故。云智火能燒
0445a04: 也。取捨任情五得出世間智方便善功德。能度難度。度者至也
0445a05: 故名難勝地。藏云。得出世等釋勝義。能度等釋難勝。
0445a06: 又對前三地。得出世難。故下論言。十平等甚難得故。
0445a07: 故云得出世間智也。對前四地。能隨世間難故。下論
0445a08: 云。又現世間最難得故。故云方便善巧也。即下五地
0445a09: 中。十平等心。及五明處等。是後義也。此二相違。難以
0445a10: 相到。於此地中。能令相到。故以為難。故云能度難度。
0445a11: 遠云得出世等也釋其難也能度難度解其勝也六般若波羅蜜有間大智
0445a12: 現前故。名現前地。藏師云。此有二義。一對後彰劣。謂
0445a13: 證空實慧。名為般若。七地已巳上。念念常現。今此未能。
0445a14: 故名有間。二對前顯勝。自前般若名為大智。此智現
0445a15: 故名為現前。此地就後義立名。從前義應名有間地。
0445a16: 七善修無相行。功用究竟。能過世間二乘出世間故。
0445a17: 名遠行地。藏師云。此亦有二義。一此位之中。善修行
0445a18: 離有相離無相行。故云善修無相行。此釋行字也。二
0445a19: 功用究竟等釋遠也。於中有三義。一有功用行。至窮
0445a20: 盡。最為後邊。故云究竟。二望前三地。隨有之行相同
0445a21: 世間。今此望彼。已巳為懸遠。云能過世間也。三望四五
0445a22: 六地。修習道品。諦觀緣起相。同二乘出世間位。今此
0445a23: 過彼故。云能過二乘出世間道。故名遠行地。八報行
0445a24: 純熟無間故。云不動地。藏師云。此亦二義。一報行純
0445b01: 熟故。不為功用所動。以由修起名為報行成就。在此
0445b02: 無功任運成諸勝行。故云純熟。下經釋名中。無功用
0445b03: 地善起先道等也。無相者。不為相所動也。無間者。以
0445b04: 無相觀常現前故。不為煩惱所動也。下經釋名如地
0445b05: 不他動故。九無礙力說法成就利他行故。名善慧地。
0445b06: 藏師云。此亦二義。一得四十無礙辯。名無礙力。此釋
0445b07: 慧。二功說益生名說法成利他等。此釋善。此義如下
0445b08: 文辨。十得大法身具足自在故。名法雲地。藏師云。此
0445b09: 亦二義。一為法器之身。名曰法身。然能普周法界。故
0445b10: 名為大。能受諸佛雲雨說法。名具足自在。二為出法之
0445b11: 身。名曰法。普遍一切。名之為大。能降注法雨。滅塵生善。
0445b12: 故云自在。下釋名分中。具廣分釋。故云法雲地。名義如是。
0445b13: 第二出體者。遠公。十地之位無有別體。攬行以成。成
0445b14: 位位之行開合不定。或總為一。所謂菩薩願善決定。
0445b15: 以願行主。故偏論之。或分為二。所謂菩薩證教二行。
0445b16: 或離為三。同相三道。一證。二助。三是不住。又戒定慧
0445b17: 亦得分三。或別為四。謂聞思修證。或說為五。謂聞思
0445b18: 修執生。謂知及與證行。又五方便亦得分五。謂觀得
0445b19: 增上不退盡至。或分為六。謂六決定。又六波羅蜜亦
0445b20: 得分六。或說為八。如彼相續解說經說或說為十。信等十行。又十度也或
0445b21: 分為三十七品。復得離為八萬四千諸度法門。藏師
0445b22: 云。十門。與遠多同大乘光明三昧為性。亦唯約所證真如
0445b23: 為性。出離真如又唯約能證之智為性。法無我智分位亦如如
0445b24: 及智為性又一切有為無為功德為性。如成唯識論說又約
0445c02: 公說懍云二義。一出體體。二出行體。行體復二。一是通
0445c03: 體。二是別體。言通體者。以三緣三緣緣智為地體。
0445c04: 其體。非一非二。亦非不二。寄言無十為通體。無十而
0445c05: 十別體。謂初地證智非二地證智。地地各有證智。言
0445c06: 行體。所謂證教二道云云。
0445c07: 第三問答料簡。問得名同異何耶。答法藏師云。有四
0445c08: 對。一約法喻者。或唯就法立名。如歡喜等。或唯約喻。
0445c09: 如焰地。或法喻合目。如法雲地。二約體用者。如歡喜
0445c10: 善慧。約體立名。所餘就用為目。三約無他自義者。如
0445c11: 離垢不動。約無他立名。所餘約自義為稱。四約當位
0445c12: 相形者。難勝遠行。相形為號。所餘約常位立名。懍云。
0445c13: 喜明炎雲。借譬為名。離垢不動。就對治為名。難勝遠
0445c14: 行。功能為名。現前善慧。就行用為名。又歡喜得樂。離
0445c15: 垢離患。此得離為雙明地內明。炎地外照。此內外雙難勝就勝。
0445c16: 能行現前。無勞易見。此難易雙遠行動極。不動靜至。此動靜雙
0445c17: 善慧行力。法雲法力。此行法雙。
0445c18: 問歡喜有三種。一情喜。二定喜。三慧喜。此是何喜耶。
0445c19: 答合即慧喜也。情中意識所得名喜。五識所得名樂。
0445c20: 定等心內悅名喜。喜充遍身為樂。今慧中因名喜。果
0445c21: 名樂。緣修則喜樂各體。今真修則喜樂同體。而推常
0445c22: 樂之在佛。初心名喜。後心名樂。四心而言。情定之喜。
0445c23: 在受心中。今慧喜者。在行心中。恬惔無為。寄言名喜
0445c24: 也。八識而言。非六七心中。正是八心喜也。歡喜外。發
0446a01: 喜悅內怡。又喜以對五怖之憂。樂以對三苦之總令。
0446a02: 忘憂喜待寄言名為喜也。樂雙忘絕待之樂。問論有
0446a03: 三種喜。一心喜。二體喜。三根喜。其義云何耶。答藏師
0446a04: 云。一心喜者。入觀之心。心則適悅故。二體喜者。出觀
0446a05: 喜受相應故。三根喜者。由前心體喜故。令所依身色
0446a06: 相調暢輕安適悅故。問前說慧喜非受。何故今說受
0446a07: 相應耶。答前約入觀。今約出觀。有何妨。中又約實。非
0446a08: 受而似受耳。
0446a09: 問二地離垢與等覺無始無明之垢何異耶。答二地
0446a10: 離十惡破戒垢。等覺無無始無明之垢。問諸地無不
0446a11: 燒惑。何故第四獨稱焰耶。答藏師二說。一就寄位言。
0446a12: 此地寄當出世間無漏故。二以三學寄此地。當慧初
0446a13: 得故也。
0446a14: 問懍云。本體通體與行體。何別耶。答行位之本。名之
0446a15: 為體。體不行區分。名之為行體。問何故。以智為地體。
0446a16: 答論云。令入智慧地故。處處文非一。問何故一真智之體。
0446a17: 通於十地乃至佛地。答經云。得十地始終故。論云。初
0446a18: 地入即佛盡入。然此之通體。一體一切體。一地一切
0446a19: 地。一法門一切法門。一行一切行。一用一切用。故經
0446a20: 云。住於一地。普攝一切諸地功德。又海水是一。因十
0446a21: 山故有十海名。菩薩十地。同一佛智。十障隔故有十
0446a22: 地名。言別體者。地地各有證智。初地不知二地境界。
0446a23: 此顯照用不同明昧有異也。如空中跡。初跡非後跡。
0446a24: 跡喻別體。空喻通體。云云言行體者。通而言之。證教
0446b01: 二道總為地體。別而言之。證道為體。教道為用。問同
0446b02: 相三道是體不。答亦得。但論中多明證教以結成故
0446b03: 也。問別相三道是體不。答別相三道。是位非體。義應
0446b04: 云云如法鏡論說。
0446b06: 以言即不言之教。乘彼有即不有之義。是故。難說難
0446b07: 聞。況之於說。下文鳥跡處直辨。所詮十地不可宣示。
0446b08: 況之於證。有此不同也。此中唯事有三重。一太空喻。
0446b09: 以所依平等果分。二盡風喻。以能詮言說之教。三盡
0446b10: 風位處喻。以所說十地因分。然此三義。有其四句。一
0446b11: 如空雖平等。約風盡遊履。非無住處。雖有住處。以空
0446b12: 為體。故離相難見。此則約風盡而不無。就空而不有。
0446b13: 然此不無。即是不有。故難說難見也。此約十地因分辨耳二就
0446b14: 平等果分。亦離有無。謂如空體淨故不無。隨風盡
0446b15: 有住處故不有也。然就此不無。即是不有。故不可見。
0446b16: 三約風盡動作故不無。不能自現相故不有。然就此
0446b17: 不無。是不有故。亦不可見。四混前三句。謂淨空不有。
0446b18: 即是風盡及處不無故。無說無示。不異說示。風盡及
0446b19: 處不有。即是淨空不無故。雖如幻說示。即是無說無
0446b20: 示處。空跡喻與前別者。太空喻果海。與前同也跡處喻地
0446b21: 體。跡相喻地相。鳥足喻言教。意不同者。前喻地法難
0446b22: 說難聞。成嘿不說。今喻地法難說難聞。誡眾捨著。許
0446b23: 為宣說。此中顯義意者。如鳥行空。鳥身過後。跡處不
0446b24: 可說。相狀亦不可見。然有鳥行。不可言無。非以有鳥
0446c01: 行故。令有跡相可取。非以無跡相故總無鳥行。鳥行
0446c02: 喻言教。跡相喻地法。尋鳥求跡。跡不可得。尋言求地。
0446c03: 地不可得。但約鳥行十。說有十跡。實無十跡之異。約
0446c04: 言分十地。實無十地異相。是故十地如空中十跡。
0446c05: 豈有差別。問如空中鳥。已巳行未行及正行處。但無有
0446c06: 跡。豈可十地言下無所詮義。答有所行空處故。有所
0446c07: 詮義。問鳥足空中不能現跡。言下既不能顯理。何用
0446c08: 斯言。答鳥行沙土中。如足現跡。鳥行空中。足現無跡。
0446c09: 小乘言教。顯如言義。大乘言教。顯離言義。若無鳥行。
0446c10: 無以得知空無跡。故知鳥行能顯無跡。非無能詮。
0446c11: 所況可知。
0446c12: 問因分可說。果分可說。果分不可說。何義耶。答此二
0446c13: 分義。諸說不同。有說。能詮之教為因分。所詮之義為
0446c14: 果分。此說甚有說。地前因行為因分。地上證知為果分。
0446c15: 此品豈說地前法耶。故知不然。若約諸地加行等為
0446c16: 因。正證為果。亦少分得。有說。十地有二種門。一若約
0446c17: 漸增之門。名因分十地。是則可說。有分齊故。如月漸
0446c18: 增可說差別。二若就圓滿時門。名果分十地。是不可
0446c19: 說。無分齊故。如月滿時無差別故。此二十地。其體無
0446c20: 別。但隨分滿。假立二分。此之未然。豈可未至法雲。則
0446c21: 歡喜可說。待十圓滿。方不可說。若前能起後為因。後
0446c22: 依前起為果。亦少分可然。猶非文處。有說。十地有二
0446c23: 種義。一者教所安立。十地法門。在聞者識上。似義顯
0446c24: 現。名為因分。此表彼離言義故。二者三詮證入十地
0447a01: 正行。離諸言教所安立相。說名果分。由彼因分之所
0447a02: 表故。是故。因分可說。果分不可說。此說少順文意。猶
0447a03: 非正當。今釋有二重。一此十地有二分。一就實十地。
0447a04: 唯佛所知。佛智所知。名為果分。論云。此智是誰證。偈
0447a05: 云佛所知故。又云。智起佛境界故。又如分中不思議
0447a06: 佛法。又如鳥跡所依大空為果海等。二隨相十地。菩
0447a07: 薩所地。菩薩所知。名為因分。是則果分。云玄絕。當不
0447a08: 可說。因分隨機。是則可說。此義通一部經中大意。
0447a09: 問若爾。菩薩證智。豈可說耶。答教說修中滿足修等
0447a10: 是也。二云十地有二分。一約妙智。正證智如鏡故。離
0447a11: 相言故。名果分。則不可說。如彼鳥跡同於空。不可
0447a12: 說也。二約方便寄法。顯地差別。如下文。初二三地寄
0447a13: 同世間。四五六地同二乘等。又寄禪支道品諸諦緣
0447a14: 生。以顯地別。令眾因此表解地義。故名因分。如空中
0447a15: 跡。約鳥說異。名為因分。同空無別。名為果分。一跡通
0447a16: 二。故為二分。
0447a18: 離相。就鳥就鳥得說得說。所說常離也。跡同空。理
0447a19: 不可說。所況地智准此可知。此釋局其地遠公云。地位開
0447a20: 合不定。或一或二。乃至說十。亦可品類無量。別章可見今據一門。且論
0447a21: 十種。此十難分。故經與論。十門階別。其十是何。一者
0447a22: 趣地地方便不同。如地持說。菩薩。先於解行地中。依
0447a23: 世俗禪。修習一切菩提分法。廣興大願。轉惡趣報。入
0447a24: 歡喜地。餘方便。如地經說。修十直心。入離垢地。修習
0447b01: 十種深念之心。入第三地。起十思量。入第四地。修十
0447b02: 平等深淨之心。入第五地。修十平等法。入第六地。十
0447b03: 方便慧發起勝行。入第七地。總前諸地。以為方便。及
0447b04: 修十種無生忍行。入第八地。修十自利利他之行。入
0447b05: 第九地。總明方便。為滿地分。入第十地。二初住有異。
0447b06: 歡喜地中。菩提心生以為初住。第二地中。律儀戒淨
0447b07: 以為初住。第三地中。修護煩惱。護小乘心。方便攝行。
0447b09: 住。第五地中。成就十種順如道行。以為初住。第六地
0447b10: 中。大悲為首。大悲增上。大悲滿足。觀世生滅。以為初
0447b11: 住。第七地中。修無量種無功用行。以為初住。第八地
0447b12: 中。無生忍淨及得勝行。以為初住。第九地中。得智成
0447b13: 就以為初住。第十地中。三昧滿足以為初住。三正住
0447b14: 有殊。歡喜地中。修信精進迴向善根。以為正住。第二
0447b15: 地中。攝善戒淨。及攝眾生方便之行。以為正住。第三
0447b16: 地中。修世八禪以為正住。第四地中。道品行觀以
0447b17: 為正住。第五地中。修不住道以為正住。第六地中。廣
0447b18: 觀因緣以為正住。第七地中。二行無間以為正住。第
0447b19: 八地中。修淨佛土及十自在。以為正住。第九地中。善
0447b20: 知十一稠林之行。以為正住。第十地中。受佛智職以
0447b21: 為正住。四地果有別。歡喜地中。起十大願。修行十行。
0447b22: 以為地滿。第二地中。攝生戒成以為地滿。第三地中。
0447b23: 得四無量五神通等。以為地滿。第四地中。離煩惱業。
0447b24: 起增上欲。報恩精進。本心界滿。以為地滿。第五地中。
0447c01: 攝德起修。化生隨世。以為地滿。第六地中。對治惑鄣。
0447c02: 修三昧不壞自在。以為地滿。第七地中。業淨三昧。過
0447c03: 地勝行。以為地滿。第八地中。大勝之行以為地滿。第
0447c04: 九地中。智成口成法師自在。以為地滿。第十地中。智
0447c05: 慧解脫三昧總持神通行等。以為地滿。廣如經說五據修
0447c06: 以分。初地修願。二地修戒。三地習定。四地修習道品
0447c07: 之慧。五地修行諦相應慧。六地修習緣起之慧。第七
0447c08: 地中。修無量種及功用。第八地中。修淨佛土。第九地
0447c09: 中。修習說法智行。第十地中。修習微細智行。六就行以
0447c10: 別。行謂擅等十波羅蜜。准之可知七就報顯異。初地多作
0447c11: 閻浮提王。二地作轉輪聖王。乃至十地多作摩醯首
0447c12: 羅天王。八寄數彰別。初地得百三昧。知佛神力等。乃
0447c13: 至十地得十不可說百千佛國土微塵三昧等。九就
0447c14: 喻論差。喻別有六。謂胎藏練金山地海珠。胎藏一喻。
0447c15: 論家為說。後之五。經家為譬。十對鄣以彰異。鄣有十
0447c16: 種。始從凡夫我相。乃至第十於諸法中不得自在鄣。
0447c17: 廣如論說。問何時說耶。答佛成道已巳。第二七日。即便宣說。
0447c18: 問在何處說耶。答在他化天自在王宮摩尼寶藏殿。
0447c19: 問何人說耶。答是金剛藏菩薩宣說。問何人說主耶。
0447c20: 答謂解脫月菩薩。問入何三昧說耶。答入大智慧光
0447c21: 明三昧。亦名大乘光明三昧。問何人加耶。答十方各
0447c22: 過十億佛土微塵數界。有十億佛土微塵數佛。同名
0447c23: 金剛藏。相與加被。問證人為誰耶。答十方各過十億
0447c24: 佛土微塵數界。有十億佛土微塵數菩薩。同名金剛
0448a01: 藏。雲集作證。十地之義辨之云爾。
0448a02: 
0448a03: 華嚴經文義要決問答卷第四
