0823b01: 瑜伽師地論義演卷第三十二十　　　　　　　　素
0823b02: 覺山明教院沙門　澄淨　述
0823b03: 論卷第已下論世尊至聞雜染法。演曰
0823b04: 十二明六度聞雜染法文中分二初問後荅此初問也。
0823b05: 論善男子至遠離失壞。演曰後荅易知。論世尊至
0823b06: 非方便行。演曰十三明六度非方便行文分為二初
0823b07: 問後荅此初問也。論善男子至名實饒益。演曰後
0823b08: 荅分二初正明非方便後因示真方便初中分二初彰
0823b09: 法說後舉喻明此初也。論譬如糞穢至今成香絜。
0823b10: 演曰後舉喻明文分為二初舉喻後法合此初也。論
0823b11: 如是眾生至可令成樂。演曰後法合也。論唯有安
0823b12: 處至第一饒益。演曰後因示真方便。論世尊至有
0823b13: 幾清淨。演曰十四明六度別清淨文中分二初問
0823b14: 後荅此初問也。論善男子至清淨之相。演曰後荅
0824a01: 分二初標舉荅後依標別釋此即初也上五相者即
0824a02: 無染者等五相通六度故。論說一切至當知七種。
0824a03: 演曰後依標別釋文中分二初後別中分三一標
0824a04: 二徵三釋此初標也。論何等為七。演曰二徵。論
0824a05: 一者菩薩至嫉姤慳。演曰三釋。論別說一切至
0824a06: 亦有七種。演曰後別中分三一標二徵三釋此初標
0824a07: 也。論何等為七。演曰二徵。論謂諸菩薩至施清淨
0824a08: 相。演曰三釋有六一明布施七種清淨二明持戒七
0824a09: 種清淨三明忍辱七種清淨四明精進七種清淨五明
0824a10: 靜慮七種清淨六明智慧七種清淨初中有三標釋及
0824a11: 結如文易知。論又諸菩薩至戒清淨相。演曰二明
0824a12: 持戒七種清淨文中有三標釋及結釋中有七一能善
0824a13: 了知至一切學處二能善了知出離所犯三具常尸羅
0824b01: 即常守戒也四堅固尸羅即堅固守戒五當作尸羅即
0824b02: 常作持戒六常轉尸羅即常隨轉戒七受學一切所有
0824b03: 學處。論若諸菩薩至忍清淨相。演曰三明忍辱七
0824b04: 種清淨文中有三標釋及結釋中有七一於自所有乃
0824b05: 至不恐不弄深信業果二不以種種乃至反相加害三
0824b06: 不懷怨結四若諫誨時不令恚五亦復不待他來諫
0824b07: 誨六不由恐怖乃至而行忍辱七不以作恩而便放捨。
0824b08: 論若諸菩薩至清淨之相。演曰四明精進七種清淨
0824b09: 文中有三標釋及結釋中有七一通達精進平等之性
0824b10: 二不由勇猛勤精進故自舉陵他三具大勢力四具大
0824b11: 精進五有所堪能六堅固勇猛士於諸善法終不捨軛。
0824b12: 論若諸菩薩至清淨之相。演曰五明靜慮七種清淨
0824b13: 文中有三標釋及結釋中有七一有菩薩達三摩地靜
0825a01: 慮二有圓滿三摩地靜慮三有俱分三摩地靜慮四有
0825a02: 運轉三摩地靜慮五有無所依三摩地靜慮六有善修
0825a03: 治三摩地靜慮七有於菩薩藏乃至三摩地靜慮。論
0825a04: 若諸菩薩至清淨相。演曰六明智慧七種清淨文中
0825a05: 有三標釋及結釋中有七一遠離增益滅乃至三解
0825a06: 脫門二如實了知乃至三種自性三如實了知乃至三
0825a07: 種無自性性四如實了知乃至於五明處五如實了知
0825a08: 乃至於七真如六又無分別乃至多所住故十無量
0825a09: 法乃至法隨法行。論世尊至各有何業。演曰十五
0825a10: 明五相有五種業文中分二初問後荅此初問也。論
0825a11: 善男子至正等菩提。演曰後荅分二初標後釋如文
0825a12: 可知。論世尊至嚴清淨。演曰十六明六度五義分
0825a13: 別文中有二初問後荅此初問也。論善男子至名最
0825a14: 清淨。演曰後荅意云前五相中三名最廣大二名無
0825b01: 染所修六度時思擇為先故最明盛八地已巳上名不可
0825b02: 動因地行滿果位智圓名最清淨。論世尊至亦無有
0825b03: 盡。演曰十七明六度因果無盡文中分二初問後荅
0825b04: 此初問也。論善男子至無閒斷故。演曰後荅可解。
0825b05: 論世尊至諸果異熟。演曰十八明修因非果異熟文
0825b06: 中分二初問後荅此初問也。論善男子至變壞法故。
0825b07: 演曰後荅也。論世尊至最勝威德。演曰十九明六
0825b08: 度各四威德文中分二初問後荅此初問也。論善男
0825b09: 子至諸果異熟。演曰後荅也。論世尊至有何義利。
0825b10: 演曰二十明六度因果義利文中分二初問後荅此初
0825b11: 問也。論善男子至為大義利。演曰後荅易知。論
0825b12: 世尊至貧窮可得。演曰二十一明資財具闕由業文
0825b13: 中分二初問後荅此初問也。論善男子至貧苦可得。
0826a01: 演曰後荅分二初彰法說後舉喻明此初也。論譬如
0826a02: 餓鬼至自業過耳。演曰後舉喻明文中有二初舉喻
0826a03: 後法合此初喻也。論如是菩薩至令無有果。演曰
0826a04: 後法合也。論世尊至無自性性。演曰二十二明慧
0826a05: 度取法無性文中分四一問二荅三徵四釋此初問也。
0826a06: 論善男子至無自性性。演曰二荅以般若取真如時
0826a07: 無橫執性名取諸法無性。論世尊至有自性性。演
0826a08: 曰三徵真如之體離有離無既許取其無性何故不許
0826a09: 取其有性。論善男子至無自性性。演曰四釋我終
0826a10: 不說以般若無自性性能取無自性性然無自性性離
0826a11: 諸文字唯自內智所證不可捨離於言說文字而能宣
0826a12: 說無自性性是故我說般若離能取故能取諸法無自
0826a13: 性性。論世尊至波羅蜜多。演曰二十三明三種波
0826a14: 羅蜜多文中有二初問後荅此初問也。論善男子至
0826b01: 大波羅蜜多。演曰後荅若諸菩薩經無量時修行施
0826b02: 等成就善法而諸煩猶故現行未能制伏然被煩
0826b03: 伏謂於地前所修未成上品但是品中品勝解轉時
0826b04: 即一行中修一行是名波羅蜜多復於無量時修行施
0826b05: 等漸復增上成就善法而諸煩猶故現行然能制伏
0826b06: 非彼煩所伏謂從初地已巳上即一行中修一切行近
0826b07: 菩提故名近波羅蜜多復於無量時修行施等轉復增
0826b08: 上成就善法一切煩皆不現行謂從八地已巳上即一
0826b09: 切行中修一切行是名大波羅蜜多。論世尊至可有
0826b10: 幾種。演曰三明地中所有煩文中分四一明煩
0826b11: 害伴等三二辯皮等三麤重斷三彰能斷麤重數四
0826b12: 顯地中煩失德初中有二初問後荅此初問也。論
0826b13: 善男子至為依止故。演曰後荅一者害伴隨眠謂前
0827a01: 五地諸不俱生現行煩是俱生煩現行助伴彼於
0827a02: 尒時永無復有此意說言第六識俱身見等攝說名俱
0827a03: 生所餘煩名非俱生然體精麤因彼而起由彼斷故
0827a04: 此亦隨無故名害伴二者羸劣隨眠謂第六七地微細
0827a05: 現行若修所伏不現行故非俱生身見斷此亦隨滅稍
0827a06: 難斷故三者微細隨眠謂於第八地已巳上從此已去一
0827a07: 切煩不復現行唯有所知障為依止故。論世尊至
0827a08: 斷所顯示。演曰二辯皮等三麤重斷文中有二初問
0827a09: 後荅此初問云此害伴等三種隨眠由幾麤重斷所顯
0827a10: 示。論善男子至位在佛地。演曰後荅但由二種麤
0827a11: 重斷所顯示謂由初地已巳斷皮麤重故方可顯得初二
0827a12: 隨眠位復由第八地在膚麤重斷故顯彼第三微細隨
0827a13: 眠位若在於骨麤重斷者我說永離一切隨眠位在佛
0827a14: 地。論世尊至如是麤重。演曰三彰能斷麤重數
0827b01: 文中有二初問後荅此初問也。論善男子至不可數
0827b02: 故。演曰後荅經於三大不可數者此依大筭數
0827b03: 方便超過一切筭數之量亦說名為無數大言或無
0827b04: 量所謂年月等者此依日夜月半月等筭數方便時
0827b05: 無量故亦說名為無數大如四十八已巳廣說訖。論
0827b06: 世尊至何失何德。演曰四顯煩無失有德文中分
0827b07: 三一問二荅三讚此初問也。論善男子至無量功德。
0827b08: 演曰二荅攝論第十亦說煩伏不滅如毒所害留
0827b09: 惑至惑盡證佛一切智。論甚奇世尊至無量功德。
0827b10: 演曰三讚可解。論世尊至此何密意。演曰四釋唯
0827b11: 說一乘密意文中有二初問後荅此初問也。論善男
0827b12: 子至或外六處。演曰後荅文中有四一於聲聞說乘
0827b13: 差別二於菩薩說乘無別三敘異計妄興諍論四結密
0828a01: 意荅前所問此即初也。論如是等類至差別性。演
0828a02: 曰二於菩薩說乘無別如是等類者即前五蘊等於聲
0828a03: 聞乘中應機隨事說有差別於大乘中據實理趣唯是
0828a04: 一乘故佛不說乘差別性。論於中或有至遞興諍論。
0828a05: 演曰三敘異計妄興諍論於中或有一類聞說乘之差
0828a06: 別如言於義妄起分別佛說下乘上乘定有差別名為
0828a07: 增益或有一類聞說五蘊等於大乘中即說彼法同一
0828a08: 法界同一理趣無差別性如言於義妄起分別佛唯說
0828a09: 有一乘定無餘乘名為減又於諸乘差別道理更
0828a10: 相違如是展轉遞興諍論。論如是名為此中密意。
0828a11: 演曰四結密意荅前所問佛於聲聞乘中應機隨事即
0828a12: 有差別於大乘中同歸真理唯是一乘故佛不說差別
0828a13: 乘性如是名為此中密意。論尒時世尊至成乖諍。
0828a14: 演曰後以頌結成諸地攝者頌初攝義想者謂觀想頌
0828b01: 諸地名所對治者頌二十二愚癡十一麤重殊勝者頌
0828b02: 八清淨生者頌菩薩生勝願者頌菩薩行廣大願及諸
0828b03: 學者頌布施六度由依佛說是大乘於此善修成大覺
0828b04: 者勸依上辯佛說大乘善修成佛宣說諸法至成乖諍
0828b05: 者頌如我於彼乃至名為此中密意。論世尊至云何
0828b06: 奉持。演曰二立經名文中有二初問後荅此初問也。
0828b07: 論善男子至汝當奉持。演曰後荅。論說此諸地至
0828b08: 三摩地。演曰三時眾得益。論復次即依至成所作
0828b09: 事。演曰七成所作事文中有二初標後釋此初也。
0828b10: 論當知如解深密經中。演曰後釋分二初標說處後
0828b11: 引經釋此初也。論殊室利至有何等相。演曰後
0828b12: 引經釋文中有三一辯三身義二請立經名三時眾得
0828b13: 益初中分為一十四段一明求如來法身之相二明二
0829a01: 乘轉依不名法身三明如來化身作業四明化身方便
0829a02: 善巧五明如來言音差別六明不共羅尼義七明如
0829a03: 來心生起之相八明化身有心無心九明如來所行如
0829a04: 來境界二種差別十明如來成等正覺轉正法輪入大
0829a05: 涅槃三種皆無二相十一明如來法身遠生他福十二
0829a06: 明佛法身放光出像二乘解脫之身無如來事十三明
0829a07: 佛菩薩威德住持若道若行令諸有情身財圓滿十四
0829a08: 明穢土八事易得二事難得淨土此初中有二初問
0829a09: 後荅此初問也梵云殊室利此云妙吉祥舊言文殊
0829a10: 師利音訛也鴦崛摩羅經言是北方常喜世界歡喜藏
0829a11: 摩尼寶積佛諸有聞名敬禮歸命種種事業菩薩皆能
0829a12: 為作吉祥之事神用無比名妙吉祥。論佛告殊至
0829a13: 有所為故。演曰後荅可解。論世尊至不名法身。
0829a14: 演曰二明二乘轉依不名法身文中有四一問二荅三
0829b01: 徵四釋此初問也。論善男子至不名法身。演曰二
0829b02: 荅。論世尊當名何身。演曰三徵。論善男子至所
0829b03: 不能及。演曰四釋此說二乘二轉依果菩提涅槃皆
0829b04: 名解脫身離煩障得故如來所得二轉依果菩提涅
0829b05: 盤合名法身無量功德勝所依故成唯識云安樂解脫
0829b06: 身大牟尼名法。論世尊至生起之相。演曰三明如
0829b07: 來化身作業文中有二初問後荅此初問也。論善男
0829b08: 子至無有生起。演曰後荅一切如來化身作業者此
0829b09: 明他受用身及變化身生起之相文略不辯自受用身
0829b10: 如世界起者如三千大千世界起時一切眾生種類共
0829b11: 感所起化身亦復如是一切眾生種類共感如來化身
0829b12: 功德所起之相餘文易知。論世尊至方便善巧。演
0829b13: 曰四明化身方便善巧文中分二初問後荅此初問也。
0830a01: 論善男子至方便善巧。演曰後荅此明八相成道文
0830a02: 中略辯前五後三如餘處說。論世尊至速得解脫。
0830a03: 演曰五明如來言音差別文中分二初問後荅此初問
0830a04: 也。論善男子至三者本母。演曰後荅有二初標列
0830a05: 荅後依標別釋此即初也梵云素呾纜此云契經二
0830a06: 十五云謂能貫穿縫綴種種能引義利能引梵行真善
0830a07: 妙義是名契經又佛地論第一云能貫能攝故名為經
0830a08: 以佛聖教貫穿攝持所應說義及所化生目之為經契
0830a09: 理之經名為契經依士釋能契即經是持業釋梵云毗
0830a10: 柰耶此云調伏調者和御伏者制滅調和控御身語等
0830a11: 業制伏滅除諸惡行故亦調亦伏持業釋也梵云摩呾
0830a12: 理迦此云本母八十五云摩呾理迦為欲決擇如來所
0830a13: 說如來所稱所讚所美先聖契經譬如無本母字義不
0830a14: 明了如是本母所不攝經其義隱昧義不明了與此相
0830b01: 違義即明了是故說名摩呾理迦。論世尊至云何本
0830b02: 母。演曰後依標別釋文中分二初徵後釋此初徵也。
0830b03: 論善男子至二十九事。演曰後釋分三一釋契經二
0830b04: 釋調伏三釋本母初中分二初後別此初也。論
0830b05: 云何四事至菩提事。演曰後別分三一釋四事二釋
0830b06: 九事三釋二十九事初中分二初徵後釋釋中四事者
0830b07: 一者聞經二者三寶三者三學四者三乘菩提。論云
0830b08: 何九事至諸眾會事。演曰二釋九事文中有二初徵
0830b09: 後釋釋中九事者一者施設有情事謂五取蘊二者彼
0830b10: 所受用事謂十二處三者彼生起事謂十二分緣起及
0830b11: 緣生四者彼生已巳住事謂四食五者彼染淨事謂四聖
0830b12: 諦六者彼差別事謂無量界即五無量也一者世界二
0830b13: 有情界三法界四所調伏界五調伏方便界七者能宣
0831a01: 說事謂佛及彼弟子八者所宣說事謂四念住等菩提
0831a02: 分法九者諸眾會事所謂八眾一帝利眾二婆羅門
0831a03: 眾三長者眾四沙門眾五四大王眾六三十三天眾七
0831a04: 摩天眾八梵天眾。論云何名為至流轉因事。演曰
0831a05: 三釋二十九事文中有二初徵後釋此初徵也。論謂
0831a06: 依雜染至流轉因事。演曰後釋中分二初有四事明
0831a07: 雜染後有二十五事明清淨此即初也謂依雜染品有
0831a08: 攝諸行事即是五蘊彼次第隨轉事即是緣生即於前
0831a09: 二事中作我法想由此二執為未來世流轉之因。論
0831a10: 依清淨品至法樂住事。演曰後有二十五事明清淨
0831a11: 文中有二初有四事明世間清淨後有二十一事明出
0831a12: 世清淨此即初也依清淨品有繫念於所緣事者即是
0831a13: 欲界聞慧繫心為四念處境即於是中勤精進事者即
0831a14: 是思慧心安住事者即是色界未至定現法樂住事者
0831b01: 即彼根本定也。論超一切苦緣方便事。演曰後有
0831b02: 二十一事明出世清淨文中分二初有十九事明其五
0831b03: 位後有二事顯勝外道初中分五一有一事明解脫分
0831b04: 二有四事明順決擇分三有四事明見道四有六事明
0831b05: 修道五有四事明無學道此即初也即順解脫分善與
0831b06: 彼眾生為離苦緣名超一切苦緣方便事。論彼遍知
0831b07: 事至修習事。演曰二有四事明順決擇分即是知苦
0831b08: 斷集證滅修道知苦有三一顛倒所依處等知欲界苦
0831b09: 二依有情想等知色界苦三內離增上等知無色苦
0831b10: 修依處事者即斷集也作證事者即證滅也修習事者
0831b11: 即修道也。論令彼堅固至善巧事。演曰三有四事
0831b12: 明見道令彼堅固事者即真見道更不退為異生類故
0831b13: 名為堅固彼行相事者即相見道行相別故彼所緣事
0832a01: 者即相見道所緣之事已巳斷未斷觀察善巧者於相見
0832a02: 道中觀察見惑已巳斷修惑未斷。論彼散亂事至彼堅
0832a03: 牢事。演曰四有六事明修道彼散亂事者已巳出見道
0832a04: 未入修道中間暫起散亂心也彼不散亂事者即定數
0832a05: 也不散亂依處事者即定依處也不棄修習劬勞加行
0832a06: 事者即斷欲修惑無間解脫道也修習勝利事者即斷
0832a07: 上二界修惑無閒解脫道也彼堅牢事者即金剛無閒
0832a08: 道也。論攝聖行事至得涅槃事。演曰五有四事明
0832a09: 無學道攝聖行事者即根本智攝盡無生智也攝聖行
0832a10: 眷屬事者即後得智攝盡無生智也通達真實事者欲
0832a11: 入無餘應觀真實事也證得涅槃事者欲入無餘先入
0832a12: 滅定於本識中而般涅槃也。論於善說法至故名為
0832a13: 退。演曰後有二事顯勝外道此中意說修前下品解
0832a14: 脫分善能超外道上品正見頂也及即於此不修解脫
0832b01: 分善即名為退非起邪見過失故名為退。論殊室
0832b02: 利至是名調伏。演曰二釋調伏文中分三一標二徵
0832b03: 三釋此初標也別解脫者謂別別防非名之為別能防
0832b04: 所防皆得別稱戒即解脫解脫惡故別之解脫別屬所
0832b05: 防依主釋也別即解脫別即能防持業釋也及別解脫
0832b06: 相應之法者即別解脫中隨順所受戒法謂止持等諸
0832b07: 性遮戒及彼所引諸作持等性遮戒相守護奉行。論
0832b08: 世尊至幾相所攝。演曰二徵起。論善男子至捨律
0832b09: 儀故。演曰三釋有七一者說受戒儀式二者說隨順
0832b10: 四他勝處三者說隨順毀犯戒緣四者說凡夫有犯自
0832b11: 性五者說聖人無犯自性六者說出所犯罪七者說捨
0832b12: 律儀戒。論殊室利至彼勝利相。演曰三釋本母
0832b13: 文分為二初標列後別解釋此即初也。論世俗相
0833a01: 者至事故。演曰後別解釋中文有十一一釋世俗
0833a02: 相有其三種一說補特伽羅唐言數取趣二說遍計所
0833a03: 執三說依他作用。論勝義相者至真如故。演曰二
0833a04: 釋勝義相說七種真如。論菩提分法至所知事故。
0833a05: 演曰三釋菩提分法所緣相即說一切所知之事。論
0833a06: 行相者至別故。演曰四釋行相文中分二初標
0833a07: 列後別解釋此即初也。論諦實者至及四種緣。演
0833a08: 曰後別解釋文分為八一釋諦實二釋安住三釋過失
0833a09: 四釋功德五釋理趣六釋流轉七釋道理八釋別此
0833a10: 初六也或復安立一向等者此說記有四種一一向記
0833a11: 二分別記三反問記四捨置記此有二記一人四記二
0833a12: 法四記人四記者一問生者皆死耶荅言如是應一向
0833a13: 記二問死者復生耶荅言應分別有煩者死而復生
0833a14: 無煩者死而不生應分別記三問人為殊勝應反問
0833b01: 彼汝何所方若方於天荅言為劣若方於餘荅言為勝
0833b02: 是反問記四問我為有無應捨勿荅是捨置記法四記
0833b03: 者一問生者皆滅耶荅言如是亦一向記二問滅者復
0833b04: 生耶荅言應分別有因緣者滅而復生無因緣者滅而
0833b05: 不生二乘五蘊無大悲緣無餘依滅而更不生如來之
0833b06: 身但墮法數不墮生數有大悲故本願未盡有因緣故
0833b07: 滅而復生是分別記三問聲聞善心為劣耶應反問彼
0833b08: 汝何所方隨方為荅是反問記四問第六蘊為善不善
0833b09: 應捨勿荅是捨置記或復安立隱密顯了記別差別者
0833b10: 記者明也別謂分別分明記別深密之義名為記別餘
0833b11: 處所言不了義經名記別者謂以少言略記別故名不
0833b12: 了義不據分明說深密義名隱密記又如經說如來謂
0833b13: 諸大人受記汝阿逸多未來有王名曰穰佉當於是世
0834a01: 而得成佛名曰勒名顯了記故云隱密顯了記別差
0834a02: 別六者意趣理趣者對法第十二說有四種意趣由此
0834a03: 意趣故方廣分中一切如來所有意趣應隨決了何等
0834a04: 為四謂平等意趣別時意趣別義意趣眾生意樂意趣
0834a05: 平等意趣者如說我於尒時曾名勝觀如來應正等覺
0834a06: 與彼法身無差別故別時意趣者如說若有願生極樂
0834a07: 世界皆得生若暫得聞無垢月光如來名者即於阿
0834a08: 耨多羅三藐三菩提汝不退轉如是等言意在別時故
0834a09: 別義意趣者如說一切諸法皆無自性如是等言不可
0834a10: 如文便取義故眾生意樂意趣者謂於一善根或時稱
0834a11: 讚為令歡喜勇猛修故或時毀呰為遮得少善生喜足
0834a12: 故為貪行者稱讚佛土富樂莊嚴為行者稱讚諸佛
0834a13: 或有增勝為恒悔障修善者說如是言於佛菩薩雖
0834a14: 行輕毀然彼眾生亦生天趣為不定種姓者捨離聲聞
0834b01: 下劣意樂故記大聲聞當得作佛又說一乘更無第二
0834b02: 三世有為相者謂一生二滅三住異性由三世所顯由
0834b03: 未來世本無而生彼既生已巳落謝過去現在世法二相
0834b04: 所顯謂住及異唯現在法有住可得前後變異亦唯現
0834b05: 在故說住異而為一相及四種緣者一因緣二等無
0834b06: 閒緣三所緣緣四增上緣餘義如文思之可解。論道
0834b07: 理者至法尒道理。演曰七釋道理文中有二初標
0834b08: 列後別解釋此初也。論觀待道理至作用道理。演
0834b09: 曰後別解釋文中分四一釋觀待道理二釋作用道理
0834b10: 三釋證成道理四釋法尒道理此初二也觀待作用如
0834b11: 前二十五廣說更不繁述。論證成道理至證成道理。
0834b12: 演曰三釋證成道理文分為二初略明後廣釋此初也。
0834b13: 論又此道理至名不清淨。演曰後廣釋有二初標
0835a01: 列後別解釋此初也。論云何由五至言教相。演曰
0835a02: 後別解釋文中分二初釋五種相清淨後釋七種相不
0835a03: 清淨初中分四一正釋五種二示相勸修三因申問荅
0835a04: 四結成前義初中復三一徵二列三釋此初二也。論
0835a05: 現見所得至見所得相。演曰三釋中分五一釋現見
0835a06: 所得相二釋依止現見所得相三釋自類譬喻所引相
0835a07: 四釋圓成實相五釋善清淨言教相此即初也一切行
0835a08: 起盡遷流生滅名為無常一切行有漏逼迫自性皆名
0835a09: 為苦一切法無自在一常實我名為無我。論依止
0835a10: 現見至所得相。演曰二釋依止現見所得相有其三
0835a11: 種一謂一切行皆那性二他世有性三淨不淨業無
0835a12: 失壞性此上皆是能依所比知法由彼能依麤無常性
0835a13: 現可得故由此因緣於不現見那細無常性可為比
0835a14: 度定知是有由諸有情苦樂果報種種差別依種種善
0835b01: 惡之業現可得故由此因緣於他世不現見苦樂果報
0835b02: 依善惡業可為比度定知是有由諸有情若樂若苦淨
0835b03: 不淨業以為依止現可得故由此因緣於不現見若樂
0835b04: 若苦淨不淨業無失壞性可為比度定知是有此中超
0835b05: 閒用文如其次第智者詳矣。論自類譬喻至所引相。
0835b06: 演曰三釋自類譬喻所引相謂於內外諸行聚中引諸
0835b07: 世閒共許無常喻不共許無常引諸世閒共許苦相喻
0835b08: 不共許苦引諸世間共許不自在相即是無我喻不共
0835b09: 許無我餘文可解。論圓成實相至圓成實相。演曰
0835b10: 四釋圓成實相依前三理於所立義決定能成名圓成
0835b11: 實相。論善清淨至言教相。演曰五釋善清淨言教
0835b12: 相文易可知。論善男子至應可修習。演曰二示相
0835b13: 勸修。論世尊至有幾種。演曰三因申問荅文中有
0836a01: 二初問後荅此初問也。論善男子至一切智相。演
0836a02: 曰後荅。論善男子至名為清淨。演曰四結成前義
0836a03: 由現量故結前現見所得相由比量故結前依止目類
0836a04: 圓成三相由聖教量故結前善清淨言教相由具三量
0836a05: 五相名為清淨。論云何由七至言教相。演曰後釋
0836a06: 七種不清淨文中分三一徵二列三釋此初二也。論
0836a07: 若一切法至可得相。演曰三釋中分二初別釋前四
0836a08: 相後合釋後三相初中有四一釋第三一切同類可得
0836a09: 相二釋第四一切異類可得相三釋第一此餘同類可
0836a10: 得相兼釋第六非圓成實四釋第二此餘異類可得相
0836a11: 兼釋第六非圓成實此即初也若一切法意識所識性
0836a12: 者即是意識所量性也此犯因中共不定過如聲論師
0836a13: 對佛法者立聲為常所量性故喻如虛空比中常宗瓶
0836a14: 為異品所量性因於同異品皆遍共有九句因中第一
0836b01: 句也指不定相云為如瓶等所量性故聲是無常為如
0836b02: 空等所量性故聲是其常。論若一切法至異類可得
0836b03: 相。演曰二釋第四異類可得相此犯因中四相違過
0836b04: 第一法自相相違者如聲論師立聲為常所作性故或
0836b05: 勤勇無間所發性故此因唯於異品中有是故相違由
0836b06: 初常宗空等為同品瓶等為異品所作性因同遍非有
0836b07: 異品遍有九句因中第四句也應為相違量云聲是無
0836b08: 常所作性故譬如瓶等由第二宗空為同品以電瓶等
0836b09: 而為異品勤勇發因於同遍無於異品電無瓶等上有
0836b10: 九句因中第六句也此之二因反成無常違宗所陳法
0836b11: 自相故名相違因故理門論云於同有及二在異無是
0836b12: 因反此名相違所餘皆不定此所作因九句中第二
0836b13: 正因彼同品有異品非有此同品非有異品有故此勤
0837a01: 勇因九句中第八正因彼同品有非有異品非有此
0837a02: 同品非有異品有非有此中略敘初一相違後三相違
0837a03: 如因明廣辯。論善男子至圓成實相。演曰三釋第
0837a04: 一此餘同類可得相兼釋第六非圓成實前列但云此
0837a05: 餘同類不言一切異類後釋言此餘同類復云一切異
0837a06: 類此即前略後廣詞巧義深聖智所宣非相違故言此
0837a07: 餘同類者即同品一分轉一切異類者即異品遍轉此
0837a08: 犯因中同分異全不定過如聲生論對聲顯宗立聲非
0837a09: 勤勇無閒所發無常性故喻若電空此非勤宗瓶為異
0837a10: 喻無常性因於同品電上有空上無異品瓶中一向是
0837a11: 有九句因中第七句也指不定相云為如瓶等無常性
0837a12: 故彼是勤勇無間所發為如電等無常性故彼非勤勇
0837a13: 無間所發。論又於此餘至圓成實相。演曰四釋第
0837a14: 二此餘異類可得相兼釋第六非圓成實前列後釋略
0837b01: 廣不同亦如上會言此餘異類者即異品一分轉一切
0837b02: 同類者即同品遍轉此犯因中異分同全不定過如聲
0837b03: 顯論對聲生宗立聲是勤勇無閒所發無常性故喻如
0837b04: 瓶等勤勇之宗以電空等而為異品無常性因於同品
0837b05: 有於異品電等上有空等上無九句因中第三句也指
0837b06: 不定相云為如電等無常性故彼非勤勇無閒所發為
0837b07: 如瓶等無常性故彼是勤勇無閒所發。論非圓成實
0837b08: 至皆不清淨。演曰後合釋後三相此之後三通前諸
0837b09: 過故後合釋如文易知。論法尒道理至法尒道理。
0837b10: 演曰四釋法尒道理。論別者至究竟顯了。演曰
0837b11: 八釋別謂初摽一句法已巳後後諸句差別分別廣
0837b12: 釋究竟顯了其義名別也。論自性相者至彼自性
0837b13: 相。演曰五釋自性相。論彼果相者至得彼果相。
0838a01: 演曰六釋彼果相若世間道伏斷煩若出世道永斷
0838a02: 煩此辯斷德及所引發世出世間諸果功德此明智
0838a03: 德。論彼領受至開示相。演曰七釋彼領受開示相
0838a04: 謂即於彼以解脫智領受所得智斷功德為他宣說。
0838a05: 論彼障礙法至障礙法相。演曰八釋彼障礙法相如
0838a06: 文可解。論彼隨順法相至彼隨順法相。演曰九釋
0838a07: 彼隨順法相謂即於彼涅槃修隨順法多有所作名彼
0838a08: 隨順。論彼過患相至彼過患相。演曰十釋彼過患
0838a09: 相即前障法能為過患名過患相。論彼勝利相至彼
0838a10: 勝利相。演曰十一釋彼勝利相即前能隨順法所有
0838a11: 功德名勝利相。論殊室利至甚深密意。演曰六
0838a12: 明不共羅尼義文中分二初問後荅此初問也。論
0838a13: 佛告殊至能善悟入。演曰後荅分二初長行正辯
0838a14: 後以頌結成初中分三一聽許說二正為解釋三結
0838b01: 荅前問此即初也。論善男子至後淨先染。演曰二
0838b02: 正為解釋文中分三一明染淨一相二明迷真起妄三
0838b03: 明息妄歸真此即初也此明佛說染淨從緣無有自性
0838b04: 無性即空染淨平等染非染故不異於淨淨非淨故不
0838b05: 異於染實相門中何染何淨故知染淨本來一相非先
0838b06: 非後故仁王經云眾生未成佛菩提為煩眾生若成
0838b07: 佛煩為菩提。論凡夫異生至邪加行轉。演曰二
0838b08: 明迷真起妄凡夫異生無明倒想迷自身中諸法實性
0838b09: 妄執我人起於分別以分別故廣作諸業於三界五道
0838b10: 受生死身如旋火輪無有窮盡。論若有如實至無有
0838b11: 加行。演曰三明息妄歸真若有如實知如是等者若
0838b12: 知是妄不造妄因妄因無故不受苦果苦果無故無
0838b13: 重身獲得一切煩不住最極清淨者即煩障滅離
0839a01: 諸戲論無為依止無有加行者即所知障滅無為法身
0839a02: 以為依止無有加行任運成佛。論善男子至羅尼
0839a03: 義。演曰三結荅前問。論尒時世尊至無加行。演
0839a04: 曰後以頌結成此之三頌初一頌頌前若雜染法等次
0839a05: 一頌頌前凡夫異生等後一頌頌前若有如實等。論
0839a06: 尒時殊至生起之相。演曰七明如來心生起之相
0839a07: 文分為四一問二荅三徵四釋此初問也。論佛告
0839a08: 殊至猶如變化。演曰二荅。論世尊至心法生起。
0839a09: 演曰三徵。論善男子至有心生起。演曰四釋分二
0839a10: 初法後喻此初法也。論善男子至心更生起。演曰
0839a11: 後喻分二初喻後合此初喻也。論如是如來至心法
0839a12: 生起。演曰後合可知。論世尊至為無心耶。演曰
0839a13: 八明化身有心無心文中分二初問後荅此初問也。
0839a14: 論善男子至依他心故。演曰後荅佛之化身無自依
0839b01: 心然依受用佛心對緣利物故云有依他心。論世尊
0839b02: 至有何差別。演曰九明如來所行如來境界二種差
0839b03: 別文中分二初問後荅此初問也。論善男子至二種
0839b04: 差別。演曰後荅功德莊嚴清淨佛土名如來所行五
0839b05: 界差別利益有情名如來境界。論世尊至當知何相。
0839b06: 演曰十明如來成等正覺轉正法輪入大涅槃三種皆
0839b07: 無二相文中分二初問後荅此初問也。論善男子至
0839b08: 常示現故。演曰後荅此約如來法化二身相對辯也
0839b09: 法身無三相名究竟淨化身有三相名常示現。論世
0839b10: 尊至有何因緣。演曰十一明如來法身遠生他福文
0839b11: 分為二初問後荅此初問云諸有情類但於化身見聞
0839b12: 奉事生諸功德如來法身於彼有情有何因緣令生福
0839b13: 等。論善男子至所住持故。演曰後荅意云如來法
0840a01: 身是彼有情增上所緣之因緣故遠生他福又彼化身
0840a02: 是如來法身之力所住持故所以法身亦能生福。論
0840a03: 世尊至無如來事。演曰十二明佛法身於光出像二
0840a04: 乘解脫之身無如來事文中分二初問後荅此初問也。
0840a05: 論善男子至不彫飾者。演曰後荅分二初喻後合此
0840a06: 初喻也譬如等無至放大光明者下釋云謂大威德有
0840a07: 情所住持故即日月天子具大威德所住持故能放大
0840a08: 光明此喻諸佛具大威德集成法身所住持故能放大
0840a09: 光明諸有情業增上力故者由諸有情為黑闇故修光
0840a10: 明業增上力故感彼日月頗胝迦寶放大光明此喻諸
0840a11: 有情修見佛行感彼法身放大光明非餘水火頗胝迦
0840a12: 寶者非餘水火頗胝迦寶能放光明此喻二乘解脫之
0840a13: 身不能放大光明又如從彼至出印文像者此喻如來
0840a14: 法身能出種種化身影像不從所餘不彫飾者此喻二
0840b01: 乘解脫之身不能出種種化身影像。論如是緣於至
0840b02: 有如斯事。演曰後合如文配喻可解。論世尊至有
0840b03: 何密意。演曰十三明佛菩薩威德住持若道若行令
0840b04: 諸有情於三界中身財圓滿文中分二初問後荅此初
0840b05: 問也。論善男子至無不下劣。演曰後荅分二初正
0840b06: 荅後結成此初也道謂十善行謂三業如來菩薩了知
0840b07: 此道此行是身財因為彼宣說於此道行順教修者於
0840b08: 一切處獲得身財無不圓滿據如是義名威德住持若
0840b09: 有眾生下反此可知。論善男子至身財下劣。演曰
0840b10: 後結成。論世尊至何事難得。演曰十四明穢土八
0840b11: 事易得二事難得淨土此文中分二初問後荅此初
0840b12: 問也。論善男子至出現于世。演曰後荅分二初明
0840b13: 穢土八事易得二事難得後明淨土二事易得八事難
0841a01: 得此即初也。論善男子至二事易得。演曰後明淨
0841a02: 土二事易得八事難得。論世尊至云何奉持。演曰
0841a03: 二請立經名文分為二初問後荅此初問也。論善男
0841a04: 子至汝當奉持。演曰後荅。論說是如來至法身證
0841a05: 覺。演曰三時眾得益　上來決擇初持瑜伽處竟。
0841a06: 論卷第七十九　攝決擇分中菩薩地第十一之八
0841a07: 論如是已巳說功德品決擇。演曰自下第二決擇持隨
0841a08: 法瑜伽處有其四品於中但決第四住品前三易故不
0841a09: 決擇也文中分二初前已巳說後正明決擇此即初也。
0841a10: 論問如說五種至為有差別。演曰後正明決擇文分
0841a11: 為九一明世界差別二明菩薩依四種住能成四事三
0841a12: 明菩薩苦樂作意及住四明四上品障及除此障法五
0841a13: 明大地菩薩斷除四種微細隨惑六明十一地相七明
0841a14: 諸地修得等流成滿八明聲聞菩薩證法界別九明三
0841b01: 世三輪清淨初中分二初正釋後會違初中復二初問
0841b02: 後荅此初問也。論荅當言有差至得生於彼。演曰
0841b03: 後荅已巳入第三地者此依七地中已巳入第三地即十地
0841b04: 中入初地也。論問若無異生至皆當生。演曰後
0841b05: 會違文中分二初問後荅此初問云若無異生菩薩及
0841b06: 非異生聲聞獨覺得生彼者何因緣故觀無量壽經說
0841b07: 凡生西方者有九品之人以九品人中通於小乘及異
0841b08: 生菩薩故彼經云上上品生者得無生法忍須中閒
0841b09: 遍十方界奉侍諸佛即得授記上品中生者經一七日
0841b10: 得不退轉經一小得無生法忍上品下生者經三七
0841b11: 日蓮華始敷了了方聞說法音聲經三小住極喜地
0841b12: 中品上生者應時即得阿羅漢果中品中生者經七日
0841b13: 華開得須洹果經半已巳成阿羅漢果中品下生者
0842a01: 經三七日已巳遇二大菩薩說法經一小成阿羅漢果
0842a02: 下品上生者經七七日華開經十小具得百法明門
0842a03: 得入初地下品中生者經六大蓮華乃敷聞二大菩
0842a04: 薩說法方發道心下品下生者經十二大蓮華乃開
0842a05: 聞二大菩薩說法方發道心。論荅為化懈怠至此中
0842a06: 密意。演曰後荅言密意作如是說者即密意作別時
0842a07: 意趣說也故對法第十二卷云別時意趣者如說若有
0842a08: 願生極樂世界皆得生若暫得聞無垢月光如來名
0842a09: 者即於阿耨多羅三藐三菩提決不退轉如是等言意
0842a10: 在別時故又世親攝論第五卷云別時意趣者謂此意
0842a11: 趣令懶墯者由彼彼因於彼彼法精勤修習彼彼善根
0842a12: 皆得增長如有說言由一金錢得千金錢豈於一日意
0842a13: 在別時由一金錢是得千因故作此說此亦如是由唯
0842a14: 發願便得生極樂世界當知亦尒。論復次菩薩至
0842b01: 增上慧住。演曰二明菩薩依四種住能成四事文中
0842b02: 有二初標列名後別徵解釋此即初也。論云何極
0842b03: 歡喜住。演曰後別徵解釋文分為二初明能成四住
0842b04: 後辯所成四事初中有四一明極歡喜住二明增上戒
0842b05: 住三明增上心住四明增上慧住初中分二初徵後釋
0842b06: 此初徵也。論謂諸菩薩至意樂清淨。演曰後釋。
0842b07: 論云何增上戒住。演曰二明增上戒住文分為二初
0842b08: 徵後釋此初徵也。論謂諸菩薩至正等菩提。演曰
0842b09: 後釋此住具性尸羅名圓滿戒遠離一切慳犯戒名
0842b10: 圓滿捨以圓滿言通戒捨故。論云何增上心住。演
0842b11: 曰三明增上心住文中分二初徵後釋此初徵也。論
0842b12: 謂諸菩薩至如實正行。演曰後釋。論云何增上慧
0842b13: 住。演曰四明增上慧住文中有二初徵後釋此初徵
0843a01: 也。論謂諸菩薩至所得證智。演曰後釋出過一切
0843a02: 聲聞等者出過二乘共所證智四五六地相同二乘七
0843a03: 地已巳上出過於彼即於此中至及安立諦智者七地已巳
0843a04: 二遍觀安立及非安立二諦智也即於此中共所得智
0843a05: 者如前緣起善巧所得證智。論云何依此四住能成
0843a06: 四事。演曰後辯所成四事文中分二初徵後釋此初
0843a07: 徵也。論謂諸菩薩至大菩提心。演曰後釋分四一
0843a08: 釋依初住所成之事二釋依第二住所成之事三釋依
0843a09: 第三住所成之事四釋依第四住所成之事此即初也。
0843a10: 論依第二住至運運增長。演曰二釋依第二住所成
0843a11: 之事。論依第三住至之所染汙。演曰三釋依第三
0843a12: 住所成之事。論依第四住至如來妙智。演曰四釋
0843a13: 依第四住所成之事則由此住清淨為因不待餘住者
0843a14: 在因頂故功能最勝不待所餘。論問菩薩至無分別
0843b01: 為住。演曰三明菩薩苦樂作意及住有四問荅如量
0843b02: 智名作意如理智名住。論復次菩薩至有染愛心。
0843b03: 演曰四明上品障及除此障法文中有二初明四種上
0843b04: 品障法後辯四種淨除障法初文有三標徵及釋入菩
0843b05: 薩地及地漸次者初地名入餘九漸次。論為欲對治
0843b06: 至三菩提。演曰後辯四種淨除障法文亦有三標徵
0843b07: 及釋如其次第除前四障。論復次已巳入至眾魔事業。
0843b08: 演曰五明大地菩薩斷除四種微細隨惑文中有三標
0843b09: 徵及釋一者法愛者即於教法起愛名為法愛三地尚
0843b10: 增入四地時方能永斷菩提分法特違彼故二者聲聞
0843b11: 獨覺相應作意者謂猒生死樂趣涅槃同下二乘猒苦
0843b12: 忻滅名相應作意彼障五地無差別道入五地時便能
0843b13: 永斷三者味著等至者即是定愛障地斷處與法愛同
0844a01: 如前已巳說四者眾魔事業者攀緣世事心動流散障修
0844a02: 觀行皆是魔事。論問已巳入初地菩薩當言何相。演
0844a03: 曰六明十一地相文有十一初明初地相二明二地相
0844a04: 三明三地相四明四地相五明五地相六明六地相七
0844a05: 明七地相八明八地相九明九地相十明十地相十一
0844a06: 明十一地相初中分二初問後荅此初問也。論荅當
0844a07: 言至極歡喜住。演曰後荅超過一切所有怖畏等者
0844a08: 此地菩薩遠離一切五種怖畏遠離一切聞說甚深王
0844a09: 法驚怖聞未曾得無上正法如前本地分中四十七說。
0844a10: 論問已巳入第二地菩薩當言何相。演曰二明二地相
0844a11: 文分為二初問後荅此初問也。論荅當言至諸犯戒
0844a12: 垢。演曰後荅二地菩薩於調伏中法尒獲得無犯
0844a13: 等名法尒獲得過彼小乘所學戒行名止息一切聲聞
0844a14: 所學。論問已巳入第三地菩薩當言可相。演曰三明
0844b01: 三地相文中分二初問後荅此初問也。論荅當言至
0844b02: 尒光明。演曰後荅梵云尒此云所知則智光明
0844b03: 由此定力於所知境發智光明。論問已巳入第四地菩
0844b04: 薩當言何相。演曰四明四地相文分為二初問後荅
0844b05: 初問也。論荅當言至安立善巧。演曰後荅四地菩
0844b06: 薩自成道品為他立教。論問已巳入第五地菩薩當言
0844b07: 何相。演曰五明五地相文中分二初問後荅此初問
0844b08: 也。論荅當言至極難勝道。演曰後荅五地超過前
0844b09: 之三地世間智故又超四地二乘道品智故真俗兩智
0844b10: 行相違合令相應名極難勝。論問已巳入第六至當
0844b11: 言何相。演曰六明六地相文中分二初問後荅此初
0844b12: 問也。論荅當言至作意思惟。演曰後荅六地菩薩
0844b13: 雖俱緣真俗然於無相多歸趣入。論問已巳入第七至
0845a01: 當言何相。演曰七明七地相文中分二初問後荅此
0845a02: 初問也。論荅當言至到究竟。演曰後荅世親云此
0845a03: 地初功用得至究竟雖一切相不能搖動而於無相猶
0845a04: 名有行。論問已巳入第八至當言何相。演曰八明八
0845a05: 地相文中分二初問後荅此初問也。論荅當言至住
0845a06: 清淨地。演曰後荅無性云一切有相一切加行皆不
0845a07: 能動此地心故第七地雖一切相不能動之不現行故
0845a08: 然不自在任運而轉有加行故猶有煩第八地中任
0845a09: 運而轉不依加行無功用故亦無煩七八二地之差
0845a10: 別也。論問已巳入第九至當言何相。演曰九明九地
0845a11: 相文中分二初問後荅此初問也。論荅當言至名大
0845a12: 法師。演曰後荅無性云由法無礙解自在了知一切
0845a13: 法句由義無礙自在通達一切義理由詞無礙自在分
0845a14: 別一切言詞由辯才無礙遍於十方隨其所自在辯
0845b01: 說此中有四故字明四無礙次第如文言無罪者由慧
0845b02: 了達所詮之義悔先所犯得清淨故名為無罪。論問
0845b03: 已巳入第十至當言何相。演曰十明十地相文中有二
0845b04: 初問後荅此初問也。論荅當言至亦名如來。演曰
0845b05: 後荅已巳得一切如來同大灑者舊云灌頂今名大灑如
0845b06: 輪王太子坐白象寶妙金之座取四大海水置金瓶內
0845b07: 王執此瓶灌太子頂是時即名受王職位十地亦尒得
0845b08: 一切佛相稱妙座身諸眷屬得大光明來普照一切
0845b09: 行相一切智智灌灑其頂是時即名受佛職位已巳得如
0845b10: 雲大法身者譬如大雲澍清淨水充滿虛空如是法智
0845b11: 出生無量殊勝功德充滿所證所依法身已巳得一切大
0845b12: 神通故亦名如來者十地菩薩得大神通住等地同
0845b13: 於佛亦名如來。論問入如來至當言何相。演曰十
0846a01: 一明十一地相文中分二初問後荅此初問也。論荅
0846a02: 當言至清淨智見。演曰後荅入十一地名為妙覺。
0846a03: 論問於此諸地至十法行。演曰七明諸地修得等流
0846a04: 成滿文中有四一明造修二明證得三明等流四明成
0846a05: 滿此即初也十法行者一者書寫二者受持三行供養
0846a06: 四施於他五能敬聽六自翫讀七為諷誦八為他說九
0846a07: 者思惟十隨修相亦可修十度法行名為造修。論問
0846a08: 於此諸地至一切諸地。演曰二明證得又復證得清
0846a09: 淨意樂尒時頓得一切諸地者諸地種子皆悉本有得
0846a10: 初地時一時熏發諸地種子皆令增長名為頓得一切
0846a11: 諸地又或初地忻修十地之行雖未圓滿分得十地名
0846a12: 為頓得一切諸地。論問至諸加行道。演曰三明等
0846a13: 流一切十地中入住二心名為證得地果滿心名證得
0846a14: 已巳後即滿心中所有威德諸加行道是人住二心等流
0846b01: 果也。論問於此諸地至任運能證。演曰四明成滿
0846b02: 於一一地中經多大劫隨諸經中所有稱讚諸地功德
0846b03: 能任運證是成滿相。論問如說五種至云何應知。
0846b04: 演曰八明聲聞菩薩證法界別文分為二初問後荅此
0846b05: 初問也言五種入正性離生者一預流果二斯含三
0846b06: 阿那含四獨覺五菩薩此中說五人為二謂前四為
0846b07: 聲聞後一為菩薩也。論荅略說法界至二者自相。
0846b08: 演曰後荅分二初標列後別解釋此即初也。論差
0846b09: 別相者至離繫法性。演曰後別解釋文分為三一釋
0846b10: 差別二釋自相三料揀此即初也常住相者謂由人
0846b11: 空所顯真如如體是常無生無盡寂靜相者謂斷惑障
0846b12: 煩苦等離繫擇滅二乘在方便中求彼常住寂靜無
0846b13: 為作涅槃想求後證真如故速趣滅度。論言自相者
0847a01: 至法無我性。演曰二釋自相菩薩在方便中但心推
0847a02: 求相等五法隨言自性空無所有由此悟入真如自相
0847a03: 都無求證常住寂靜涅槃意樂故不速求自身滅度。
0847a04: 論此中聲聞至而有差別。演曰三料揀由無沒想
0847a05: 者由於涅槃起常住想及安隱想者即於涅槃起寂靜
0847a06: 安隱想或復因他為其宣說法界自相者於聲聞中有
0847a07: 其二分一分不定種姓者聞佛說法界自相已巳迴向無
0847a08: 上菩提極大艱辛然後悟入我法二空既得入已巳精勤
0847a09: 修習一分一向趣寂聲聞者亦有二分一分雖聞說我
0847a10: 法二空一向不信不能悟入一分極大艱辛少能悟入
0847a11: 而不入已巳精勤修習下明菩薩如文易知。論如說三
0847a12: 世至三輪清淨。演曰九明三世三輪清淨文中分三
0847a13: 一問二荅三結此初問也。論荅由遍計至希望染著。
0847a14: 演曰二荅於過去等者謂於過去法中無有戀未來
0847b01: 法中無有希望現在法中無有染著即說三世無戀
0847b02: 希望染著故下第三結云是名三世三輪清淨　上來
0847b03: 第二決擇持隨法瑜伽處竟。論問如先所說至幾種
0847b04: 所攝。演曰自下第三決擇持究竟瑜伽處有五品今
0847b05: 但決擇第五建立品前四顯故不決擇也文中分二初
0847b06: 申二問後荅二問初二問者一問安立二問相攝。論
0847b07: 荅謂阿羅漢至一切永無。演曰後荅二問文中有二
0847b08: 初辯安立以荅初問後明相攝以荅後問初復分二初
0847b09: 釋十八不共合之為九後結成十八不共佛法初中
0847b10: 分九一明身無失二明語無失三明意無失四明無異
0847b11: 想五明無不定心六明無不擇捨七明六無減八明三
0847b12: 業隨慧行九明三無礙智此即初也。論又阿羅漢至
0847b13: 永無所有。演曰二明語無失。論又阿羅漢至永無
0848a01: 所有。演曰三明意無失。論又阿羅漢至平等捨故。
0848a02: 演曰四明無異想。論又阿羅漢至無不定心。演曰
0848a03: 五明無不定心。論又阿羅漢至永無所有。演曰六
0848a04: 明無不擇捨。論又阿羅漢至如來永無。演曰七明
0848a05: 六無減一欲二精進三念四定五慧六解脫解脫知見
0848a06: 論言七種者於第六無減中開為二故亦不相違。論
0848a07: 又阿羅漢至名智隨轉。演曰八明三業隨慧行如來
0848a08: 三業智為前導及俱行故無無記業。論又阿羅漢至
0848a09: 境事差別。演曰九明三無礙智。論是故說此至不
0848a10: 共佛法。演曰後結成十八不共佛法。論此中初
0848a11: 四至妙智所攝。演曰後明相攝以荅後問文中有二
0848a12: 初正明義類相攝後兼辯隨好止繁此初也此中初四
0848a13: 即三業無失及無異想是無忘失法及拔除習氣所
0848a14: 攝次一即第五無不定心是大悲所攝也所餘十三當
0848b01: 知皆是一切種妙智所攝也。論又復世尊至彼諸隨
0848b02: 好。演曰後兼辯隨好止繁所說隨好者即八十隨好
0848b03: 為令所化物機生淨信故顯示於彼八十隨好然不立
0848b04: 相者然於此中不立三十二相如本地分建立品中已巳
0848b05: 廣顯示從此隨好當知分出等者從此隨好當知即於
0848b06: 相中分出彼諸隨好　上來第三決擇持究竟瑜伽處
0848b07: 竟。論復次菩薩至所有教授。演曰自下第四依寶
0848b08: 積經決擇持次第瑜伽處文中有二初摽列門名後依
0848b09: 門解釋此初也。論云何邪行。演曰後依門解釋文
0848b10: 有十六一明邪行門二明正行門三明正行勝利門四
0848b11: 明正行中現在轉時所得功德勝利門五明能生
0848b12: 淨信譬喻門六明於正行中安立所學門七明於諸聲
0848b13: 聞所學菩薩所學殊勝差別門八明善學菩薩世閒出
0849a01: 世閒利益他事門九明於菩薩所教授中聲聞所學門
0849a02: 十明非善學沙門門十一明善學沙門門十二明住世
0849a03: 俗律儀門十三明住勝義律儀門十四明如來調伏方
0849a04: 便門十五明密意語門十六明於菩薩教授中勝解勝
0849a05: 利門初中有二初徵後釋此初徵也。論當知略說至
0849a06: 其義邪行。演曰後釋分二初標列後別解釋此即
0849a07: 初也。論復次菩提至智資退。演曰後別解釋文
0849a08: 分為八一者能退資邪行二者能令忘念邪行三者
0849a09: 能壞白法邪行四者能令非菩薩儀惡意現行邪行五
0849a10: 者能令難可調伏邪行六者能令於非道邪行七者能
0849a11: 令親近不賢良邪行八者能令菩薩不如其義邪行初
0849a12: 中有三一明四法能退資二明因退生四相違三明
0849a13: 四種退法體性初中分二初標後別釋此即初也。
0849a14: 論何等為四至智資退。演曰後別釋分三一徵二
0849b01: 列三結如次文易可知。論四種法故至智相違法。
0849b02: 演曰二明因退生四相違文中有三一標舉四相違法
0849b03: 二徵列四相違名三出四得名所因此即初也。論何
0849b04: 等為四至四者顛倒。演曰二徵列四相違名。論自
0849b05: 不聽聞至更增顛倒。演曰三出四得名所因。論自
0849b06: 不聽聞至宣說故。演曰三明四種退法體性文中有
0849b07: 二初正明四法退體後結退三慧資依自惡通達等
0849b08: 者謂依自邪惡通達領解聽聞宣說言教執為正善通
0849b09: 達領解聽聞宣說言教依他正善通達領解聽聞宣說
0849b10: 言教執為邪惡通達領解聽聞宣說言教。論此中若
0849b11: 自至成智資。演曰後結退三慧資。論復次有
0849b12: 四至補特伽羅。演曰二者能令忘念邪行文中有二
0849b13: 初標列後別解釋此初也。論謂於同梵至所有密
0850a01: 處。演曰後別解釋依列有四一於同梵行所他舉其
0850a02: 罪別作異言迷亂自過二於教導師處不正領受以邪
0850a03: 迷亂正所學處三於彼大乘欲決定者欲正行者顯說
0850a04: 三乘無別標舉分別彼人諸過失故發起迷亂決定大
0850a05: 乘正行人也四於能說法有德人所迷亂顯彼所有隱
0850a06: 密處過。論復次有四至壞鮮白法。演曰三者能壞
0850a07: 白法邪行文中有二初標舉後別解釋此初也。論
0850a08: 謂與他競至非處加行。演曰後別解釋文復分二初
0850a09: 於四法中別解初一後於四法中別解後三此初也一
0850a10: 起白法時與他諍競增上力故起諸白法非處加行能
0850a11: 令菩薩壞鮮白法。論雖起白法至受持過失。演曰
0850a12: 後於四法中別解後三文中有二初標列後別解釋
0850a13: 此初也。論由二因緣至多雜處故。演曰後別解釋
0850a14: 文分為三一染著過失二惡見過失三受持過失此初
0850b01: 也由有二緣一邪受用者如得施時以財行恩布施名
0850b02: 邪受用二多雜處者在憒處不擇善惡邪正是非而
0850b03: 相招誘名多雜處由此二緣雖起白法處所加行然有
0850b04: 染著邪行過失能令菩薩壞鮮白法。論由二因緣至
0850b05: 為正法故。演曰二惡見過失亦由二緣雖起白法處
0850b06: 所加行然有惡見邪行過失能令菩薩壞鮮白法。論
0850b07: 由二因緣至懸誹撥故。演曰三受持過失亦由二緣
0850b08: 雖起白法處所加行然有受持邪行過失能令菩薩壞
0850b09: 鮮白法。論復次菩薩至惡意現行。演曰四者能令
0850b10: 非菩薩儀惡意現行邪行文中分二初標列後別解
0850b11: 釋此初也。論由三種相至尊勝得智。演曰後別解
0850b12: 釋文中有三一於大師所生不信順二於舉罪師不實
0850b13: 發露三於大智福不求智行此初也謂於有體尊勝得
0851a01: 智者如次即是有體有德有能也。論由三種相至作
0851a02: 故。演曰二於舉罪師不實發露。論由二種相
0851a03: 至忻樂彼故。演曰三於大智福不求智行謂於有智
0851a04: 有福人所貪求利敬不求智行及忻樂彼敬己巳德故第
0851a05: 四易故文略不釋。論復有四種至安住見取。演曰
0851a06: 五者能令難可調伏邪行文中分二初標列後別解
0851a07: 釋此初也。論謂但聽聞至及斷滅勝。演曰後別解
0851a08: 釋如文易知。論復次菩薩至行於非道。演曰六者
0851a09: 能令於非道邪行文中分二初標後別釋此初也。
0851a10: 論一者於未至敬所學故。演曰後別釋一於未立信
0851a11: 者不為說法發彼信心二有迴小向大者不能隨其所
0851a12: 稱讚為善三有退大求小者不能毀小讚大捨劣從
0851a13: 勝四於住禁戒不住禁戒而由貪愛朋黨心故應讚不
0851a14: 讚應毀不毀不平等說。論復次菩薩至退失四事。
0851b01: 演曰七者能令親近不賢良邪行文中分二初標後
0851b02: 別釋此初也。論一者退失至修諸善法。演曰後別
0851b03: 釋。論復次有四至管御大眾。演曰八者能令不如
0851b04: 其義邪行文中分二初標列後別解釋此初也。論
0851b05: 謂諸菩薩至非如其義。演曰後別解釋。論復次云
0851b06: 何正行。演曰二闕正行門文中分二初徵後釋此初
0851b07: 徵也。論謂與上相違至是名正行。演曰後釋分二
0851b08: 初標八正前八邪後別辯八正舉邪顯正此初也。
0851b09: 論謂說由自至是故退失。演曰後別辯八正舉邪顯
0851b10: 正文分為八一舉退資邪行以顯正行二舉忘念邪
0851b11: 行以顯正行三舉壞白法邪行以顯正行四舉非菩薩
0851b12: 儀惡意現行邪行以顯正行五舉難可調伏邪行以顯
0851b13: 正行六舉於非道邪行以顯正行七舉親近不賢良邪
0852a01: 行以顯正行八舉不如其義邪行以顯正行此初也文
0852a02: 有四句一由自不聞令智退失於正法人若不恭敬若
0852a03: 不聽由此毀犯設不毀犯然由不聽亦無勝解是故
0852a04: 退失二由不令聞令智退失由欲令他信伏己故恐他
0852a05: 餘聽由此毀犯設不毀犯迴彼聽人向己巳邪法是故退
0852a06: 失三由為聞障令智退失由自不欲不聞不持故作他
0852a07: 聽聞障礙由北毀犯設不毀犯由自懈怠懶墮障他聽
0852a08: 法是故退失四由邪執而有聽聞令智退失由於修不
0852a09: 見功德但聞言說以為究竟由此毀犯設不毀犯智不
0852a10: 成實是故退失。論復說由於至而有忘失。演曰二
0852a11: 舉忘念邪行以顯正行亦有四句一由於舉罪者所迷
0852a12: 亂自過令念忘失由犯根本殺罪於舉罪者所而設妄
0852a13: 語言不殺等然本無妄語心但為怖畏呵責而設
0852a14: 妄語由此毀犯由業障故有所忘失設不毀犯妄語由
0852b01: 犯根本殺罪障故而有忘失二由迷亂學處令念忘失
0852b02: 於教導師由非自性隨轉虛妄見曲所顯由此毀犯由
0852b03: 業障故有所忘失設不故心毀犯由犯障故而有忘
0852b04: 失三由於大乘迷亂勝解正行令念忘失由於發菩提
0852b05: 心學大乘法修大乘行向彼說言三乘無別於菩薩人
0852b06: 不生恭敬隱覆實德由此毀犯由業障故有所忘失設
0852b07: 不故心毀犯由犯障故而有忘失四由迷亂顯隱密
0852b08: 處令念忘失由欲令於大乘法師不生樂欲故顯彼過
0852b09: 由此毀犯由業障故而有忘失設不故心毀犯由犯
0852b10: 障故而有忘失。論復說由非處至獲得。演曰
0852b11: 三舉壞白法邪行以顯正行文有四句一由樂小聽法
0852b12: 心不謙下由此毀犯由未得諸勝善鮮白法故樂著己
0852b13: 利與他共諍於所聽受生奢緩故於先已巳得下中白法
0853a01: 令皆退失名已巳得退二由染愛過失壞鮮白法三由惡
0853a02: 見過失壞鮮白法由懷惡意於聲聞所學不正言正於
0853a03: 大乘所學正言不正其心顛倒由此毀犯由不正行由
0853a04: 誑他故得果四由受持過失壞鮮白法由於如來
0853a05: 智意趣中起等覺執不了義謂如佛意我實解故由
0853a06: 此毀犯由謗正法撥了義經得果由於如來智意
0853a07: 趣中讚不了義為是撥了義為非邪稱量故得果。
0853a08: 論復說由於至行不明了。演曰四舉非菩薩懺惡意
0853a09: 現行邪行以顯正行文有四句其意易知。論復說由
0853a10: 唯至御眾善友。演曰五舉難可調伏邪行以顯正行
0853a11: 文有四句一由唯聽聞以為究竟障於修行名為修障
0853a12: 矯誑顯示持法善友者由執聽聞為究竟故矯誑顯我
0853a13: 是持法善友二由於教授左解者錯領解故名為左解
0853a14: 矯誑等者謂矯誑顯我是住阿練若善友三由於尸羅
0853b01: 不堅安住障於修行名為修障矯誑等者矯誑顯我是
0853b02: 勤修福業善友四由自見安住見取乃至矯誑顯我是
0853b03: 御眾善友。論復說由不宣說至行於非道。演曰六
0853b04: 舉非道邪行以顯正行文中分四一標二徵三釋四結
0853b05: 此初標中文有四句一於未安立淨信有情而不為說
0853b06: 二於下乘希求大乘諸有情所不隨所而為說法讚
0853b07: 所行善三於大乘希求下乘諸有情所不順其儀呵退
0853b08: 大求小之過四於住禁戒不能讚勵不住禁戒不能呵
0853b09: 諫。論此何因緣。演曰二徵也。論由前後宣說至
0853b10: 行所顯故。演曰三釋。論由此毀犯至諸有情顯。
0853b11: 演曰四結有四句如次結上四句可知。論復說由四
0853b12: 至退失四事。演曰七舉親近不賢良邪行以顯正行
0853b13: 文分為四一標二徵三釋四結此初也。論此何因緣。
0854a01: 演曰二徵。論由慳至所顯故。演曰三釋有四句
0854a02: 一由慳退失於乘二少聞退失利益有情加行三不
0854a03: 善入聖教退失聖教四於佛語言不聽聞故退失無明
0854a04: 修諸善法。論由此毀犯至而有退失。演曰四結有
0854a05: 五句通結上四句也。論復說由於至不如其義。演
0854a06: 曰八舉不如其義邪行以顯正行文中有四一標二徵
0854a07: 三釋四結此初有四句一任持正法欲求信伏二住阿
0854a08: 練若欲求聲譽三勤修福學欲求染果四管御大眾欲
0854a09: 求供養承事名稱。論此何因緣。演曰二徵。論由
0854a10: 與我愛至所顯故。演曰三釋如次釋前四句可解。
0854a11: 論由此毀犯至乃至御眾。演曰四結。論復次云何
0854a12: 正行勝利。演曰三明正行勝利門文中分二初徵後
0854a13: 釋此初徵也。論此亦四種至無量福故。演曰後釋
0854a14: 分二初標四法後別釋四法此初也正行能成四種
0854b01: 勝利又能生長無量福故。論復有四法至修清淨。
0854b02: 演曰後別釋四法於四法中名有四法一四法能令積
0854b03: 集福智資二四法能令障淨三四法能令一切門集
0854b04: 成白法四四法能令作一切種利有情事此即初也。
0854b05: 論復有四法至正行因緣。演曰二四法能令障淨。
0854b06: 論復有四法至即彼所成。演曰三四法能令一切門
0854b07: 集成白法一者修修所成者因於修慧修成所餘白法
0854b08: 二者成熟有情即彼所成者因成熟他有情即能成自
0854b09: 白法三者堪忍難事即彼所成者因忍難事成餘白法
0854b10: 四者聞思無猒即彼所成者因聞思無猒成餘白法。
0854b11: 論復有四法至嗔恚心處。演曰四四法能令作一切
0854b12: 種利有情事。論復次至功德勝利。演曰四明正行
0854b13: 中現在轉時所得功德勝利門文中分二初徵後釋此
0855a01: 初徵也。論謂具法行至法住行相。演曰後釋分二
0855a02: 初標列後別解釋此初也。論云何菩薩至此何行
0855a03: 犯。演曰後別解釋文分為四一明具法行二明具平
0855a04: 等行三明具善行四明具法住行初中分二初徵後釋
0855a05: 此初徵也。論謂諸菩薩至無傾動故。演曰後釋。
0855a06: 論云何菩薩至此何行相。演曰二明具平等行文中
0855a07: 分二初徵後釋此初徵也。論謂諸菩薩至大菩提故。
0855a08: 演曰後釋以無染汙無差別身等者以無染汙同體大
0855a09: 悲願與生一時同得無上菩提如次則三無差別也。
0855a10: 論云何菩薩至此何行相。演曰三明具善行文中分
0855a11: 二初徵後釋此初徵也。論謂諸菩薩至善巧故。演
0855a12: 曰後釋言無所依止而惠施者如現無依諸福業事施
0855a13: 主遠處心雖不緣受者用時施主要期緣今具故種子
0855a14: 增長增長福業言無所依止而持戒者如受戒時第三
0855b01: 羯磨雖住無心由前要期緣今時具種子雖無現行熏
0855b02: 習亦得念念體性悟增即作白前從僧乞戒時心所發
0855b03: 故闍梨作白已巳後其受戒者或無心故。論云何菩薩
0855b04: 至此何行相。演曰四明具法住行文分為二初徵後
0855b05: 釋此初徵也。論謂諸菩薩至十二行相。演曰後釋
0855b06: 十二行中前八自利後四利他言及與所餘共止住者
0855b07: 與餘資具等共住故。論復次云何至所有譬喻。演
0855b08: 曰五明能生淨信譬喻門文中有二初徵後釋此初徵
0855b09: 也。論謂諸菩薩至猶如大地。演曰後釋分三一舉
0855b10: 共所知喻二結同世閒喻三結喻所不及初中有十九
0855b11: 一猶如大地喻二猶如大水喻三猶如大火喻四譬
0855b12: 如大風喻五猶如朗月喻六猶如日輪喻七譬師子喻
0855b13: 八如善調龍喻九如紅蓮花喻十樹根未壞喻十一眾
0856a01: 流入海喻十二天依蘇迷喻十三臣輔大王喻十四猶
0856a02: 如大雲喻十五輪王出世喻十六末珠寶喻十七雜
0856a03: 林諸天喻十八伏諸毒喻十九大城諸糞喻此即初
0856a04: 也。論而諸菩薩至猶如大水。演曰二猶如大水喻。
0856a05: 論而諸菩薩至猶如大火。演曰三猶如大火喻。論
0856a06: 而諸菩薩至譬如大風。演曰四譬如大風喻。論而
0856a07: 諸菩薩至猶如朗月。演曰五猶如朗月喻。論而諸
0856a08: 菩薩至猶如日輪。演曰六猶如日輪喻。論而諸菩
0856a09: 薩至譬如師子。演曰七譬如師子喻邏怙者舊云羅
0856a10: 阿修羅王也日輪非情不能生怖由日天子怖邏怙
0856a11: 手捉即便施輪。論而諸菩薩至如善調龍。演曰八
0856a12: 如善調龍喻師子怯於大檐者西國深山多有師子師
0856a13: 子行處即有野千隨殘肉師子後時殺一大鹿令野
0856a14: 干檐野干心念死鹿既大我不能勝若不許檐復當殺
0856b01: 我即便設計語師子言我為兄檐兄隨我後呻喚而行
0856b02: 云助我力師子念言我寧自檐不能在後呻喚隨行於
0856b03: 是野干免檐師子疲乏怯於大檐。論而諸菩薩至如
0856b04: 紅蓮花。演曰九如紅蓮花喻。論而諸菩薩至根未
0856b05: 壞。演曰十樹根未壞喻。論而諸菩薩至趣入大
0856b06: 海。演曰十一眾流入海喻。論而諸菩薩至如微迷
0856b07: 住。演曰十二天依蘇迷喻。論而諸菩薩至所轉大
0856b08: 王。演曰十三臣輔大王喻。論而諸菩薩至得如大
0856b09: 雲。演曰十四猶如大雲喻。論而諸菩薩至出現於
0856b10: 世。演曰十五輪王出世喻。論而諸菩薩至餘末
0856b11: 寶。演曰十六末寶珠喻非如輪王無有第二大夫
0856b12: 者無二輪王同時出故。論而諸菩薩至林諸天。演
0856b13: 曰十七雜林諸天喻迦理沙是數名般拏是貝殊名末
0857a01: 尼極貴般拏極賤故不相似。論而諸菩薩至所伏諸
0857a02: 毒。演曰十八伏諸毒喻。論而諸菩薩至諸糞穢
0857a03: 聚。演曰十九大城諸糞喻。論如是菩薩至故得為
0857a04: 喻。演曰二結同世間喻。論而此功德至所不能及。
0857a05: 演曰三結喻所不及。
0857a06: 
0857a07: 瑜伽師地論義演卷第三十二
