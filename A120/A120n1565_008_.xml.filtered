0345b01: 瑜伽師地論義演卷第八計四十二
0345b02: 大安國寺沙門　清素　述
0345b03: 論已巳說四種至次說五九法分別
0345b04: 分為二初結前生後。論謂有五
0345b05: 種至自性行聚
0345b06: 漏五蘊門文分為二
0345b07: 逐染汙名有漏蘊。論此五
0345b08: 二無漏五蘊門蘊名雖同染淨全別三界蘊者染汙名
0345b09: 漏諸佛蘊者清淨無漏漏無漏異故分二門。論又有
0345b10: 五種至香味觸。演曰三五塵樂欲門文分為二一明
0345b11: 五愛欲二辯起愛因初中有二初明愛欲二明離欲諸
0345b12: 愛欲者緣五境貪名五欲也。論當知此中至所愛樂
0345b13: 受。演曰二辯起愛因五欲貪愛緣於三世四事而生
0346a01: 文可知也。論又有五種至鬼趣。演曰四五趣自
0346a02: 門善二趣名愛非愛。論又有五種至心生惜。
0346a03: 演曰五五種失利門文分為二初摽失利後辯五慳文
0346a04: 言五若為五慳也一住處慳謂若於是處獨受利養不
0346a05: 今餘住二家慳若從彼得利養之家我獨交遊不令餘
0346a06: 人有過往三施慳若所得物我獨取之餘勿霑也四
0346a07: 稱讚慳若所為得眾妙美事獨自稱我莫讚餘人五
0346a08: 者法慳若如是得教等法中獨有所證餘莫知之五慳
0346a09: 在身人皆汙賤既虧利養又失涅槃生趣中永無出
0346a10: 曰諸有智者當誡之。論又有五法至善軛。演曰
0346a11: 六五過失門文分為二初彰過失後明五蓋此初也。
0346a12: 論謂於諸欲至嗔恚。演曰後明五文分為二初明
0346a13: 前二後辯後三初中復二一明二彰過失此初也
0346a14: 於欲生愛是貪欲於能覺等是嗔恚。論未受
0346b01: 尸羅至或使穿穴。演曰二彰過失淨戒既虧必無止
0346b02: 行尸羅不淨定即不生。論耽著惛睡至常懷疑惑。
0346b03: 演曰後辯後三文亦為二一辯三二明過失此初也耽
0346b04: 著睡眠惛沉睡眠不寂靜等掉舉作常懷疑惑
0346b05: 第五疑。論於所聞法至不證定。演曰一明過
0346b06: 失謂由故聞法不領初領忘失不證定如次三
0346b07: 所生過失由毀多聞便虧觀故。論又有二種至界下
0346b08: 分。演曰七下分五結門文分為二初辯下名後明五
0346b09: 結此初也。論約此二說至嗔恚。演曰後明五結如
0346b10: 文可知問邊見見取邪見等三何非初之下分所攝荅
0346b11: 身見戒疑三為根本邊等如次依三而生舉本彰末不
0346b12: 言六也問貪通上下如何對界而得下名荅貪在欲增
0346b13: 故亦名下癡增普遍無勝不言小宗有異如俱舍二十
0347a01: 七顯宗二十七等亦具明也。論又有二種至及無色
0347a02: 界。演曰八上分五結門文分為二初辯上名後明五結
0347a03: 此初也色及無色在欲之上名二上分。論依此二種
0347a04: 至無明。演曰後明五結一色貪二無色貪三掉四
0347a05: 癡無色同貪為性故云無別後云三結各別有性故
0347a06: 云差別然五上分皆修所故無見取及疑等也。論
0347a07: 又為五種至無有信敬。演曰九五種非信門文中有
0347a08: 二初摽過失後列五名一於大師二所說法三於三學
0347a09: 四正授戒五同梵行無有信敬通上四也。論又有五
0347a10: 種至或增上。演曰十精進五障門第一耽定及希
0347a11: 彼生第五下劣即懈怠餘可知也。論復有不能至
0347a12: 多行行。演曰十一五種邪行門文分為二初明五
0347a13: 行後彰五果此五行也一於怨起嗔謂於敵至嫌意
0347a14: 樂二於親破壞謂於親友樂欲破壞三作不饒益謂常
0347b01: 欲令至不饒益事四壞自淨戒謂壞尸羅五造三行
0347b02: 謂由身語至行行。論由此五種至顛墜趣。演
0347b03: 曰後彰五果文分為二初摽後釋摽中五者三種等流
0347b04: 為三一種現法為四一種後法為五釋中五者謂次生中
0347b05: 至現在前明前三果一謂怨二親乖離三他起等恒
0347b06: 現在前如次是前三因等流過患果也言臨命等是前
0347b07: 第四壞尸羅因現等流果此生將死所生憂悔名為現
0347b08: 果言命終等是前第五三行因所致果也。論與此
0347b09: 相違至如應當知。演曰十二五種正行門文中有二初
0347b10: 舉正因後摽勝果有五差別反前應知。論又有五法
0347b11: 至後法憂苦。演曰十三五種憂苦門於中分二初標
0347b12: 後釋如文自悉。論與此相違至所有喜樂。演曰十
0347b13: 四五法喜樂門反前可知。論又阿羅漢至邪受用。
0348a01: 演曰十五聖起五乘門文中有二初摽後釋如文可知。
0348a02: 論又修者至時分智慧。演曰十六五種修斷門文
0348a03: 中有二初舉功能後摽五法。論又有五種至對治法。
0348a04: 演曰十七五種猒離門文分為二初摽後釋此初也。
0348a05: 論謂於諸法至計我顛倒。演曰後釋分二初辯所治
0348a06: 後辯能治所治有二先辯前三後明後二初中復二先
0348a07: 辯起因後明顛倒起因有三初時節者不了諸行剎那
0348a08: 生滅妄計為常名時節愚二分位者三受位中計苦為
0348a09: 樂名分位愚依樂立壞皆為苦故三自性者不觀有情
0348a10: 蘊為自性妄執為我名自性愚故隨次第起三倒也。
0348a11: 論及求利至望壽命。演曰次明後二財求命如
0348a12: 其次第明四五也。論為治如是至取中夭相。演曰
0348a13: 後辯能治於中復二初摽後釋對所治法次第配屬如
0348a14: 文可知。論又有五種至無倒思惟。演曰十八五種
0348b01: 勝行門文中有二初摽正行後因聞下辯五種名一者
0348b02: 聽聞因解法義謂因聞等二者讀誦因廣大等以廣
0348b03: 大音自讀於教能解法義揀別思惟故言大音三為他
0348b04: 說謂開闡等四諦思惟謂空處等顯因後三皆解法義
0348b05: 故指同初名當亦尒五能治漏依定得慧能了法義謂
0348b06: 勝行者於上品等。論又有五種至方便具足。演曰
0348b07: 十九五修具足門文分為二初摽具足後列五修五修
0348b08: 之即信等五一於涅槃等顯信根二無間重明
0348b09: 其精進三正智而行彰乎念相止觀如次定慧二根。
0348b10: 論又有五法至憂喜捨。演曰二十五受果相門於中分
0348b11: 二初摽後列文易可知。論又由成就至諸勝善品。
0348b12: 演曰二十一五力堪能門文分為二初指前文後彰自德
0348b13: 同前五根法也。論又有五種至得般涅槃。演
0349a01: 曰二十二辯五那含門文中有二先摽後釋釋中五種如
0349a02: 次中生無行有行上流般也上流之中樂慧定別故分
0349a03: 色界無色二般問初之中般通餘無餘後四有餘不通
0349a04: 無餘何意尒耶荅為生結盡但起結在故歸中有中有
0349a05: 時分極長七曰故般涅槃得有二種餘四生結而未云
0349a06: 亡得生彼天時容經久所以般言顯有餘依非得無學
0349a07: 即入滅故。論又有五種至果生地。演曰二十三生
0349a08: 五淨居門文分為二初摽後列廣釋如前此但增門彰
0349a09: 所知法所有法更不重云。論又有五種至當知亦
0349a10: 尒。演曰二十四五種出離門文分為二初摽後釋釋中
0349a11: 五者一欲二恚三四色無色定五及般涅槃此五如次
0349a12: 出離欲恚色薩迦耶見如前應知。論已巳說五種
0349a13: 至次說六種。演曰第六增六分別門大分為二初結
0349a14: 前生後後依生正釋此初也。論謂依六相至入無我
0349b01: 故。演曰後依生正釋分類不同為十六分一六相差
0349b02: 別分文分為二先明立意後隨別釋此初也明八種事
0349b03: 皆有六相六相是同故約六相說八種事六相者初
0349b04: 所依事眼等六根乃至第八名為六愛。論謂我所依
0349b05: 至事差別。演曰後隨別釋文分為二初列後釋此初
0349b06: 列也言八事者一根二境三識四觸五受六想七思八愛
0349b07: 自性事者執識為我自性事也觸為受因名受因事。
0349b08: 論於如是等至不住減。演曰後釋分二初明計我
0349b09: 後明無我此初也依於六相宣說八事一一次第如文可
0349b10: 知。論若於如是至皆不得生。演曰後明無我義思
0349b11: 可悉。論又於寶學至亦皆退失。演曰二六種輕
0349b12: 分文分三段初摽有過次辯所輕後彰退善此初也由
0349b13: 輕故於寶及學如其次第未得便退及得已巳失一切
0349b14: 皆盡故云乃至微信亦皆無也。論謂於佛法至增上
0350a01: 慧學。演曰次辯所輕所輕有六名六輕。論由
0350a02: 友故至全無所得。演曰後彰退善文分為二一辯退
0350a03: 因二彰退失此初也由於寶學起輕故便親友親
0350a04: 友故得邪僻教由斯便失心慧二學復起語說邪
0350a05: 法故心慧全無心慧無故戒學亦無。論彼由邪僻至
0350a06: 所有善法。演曰二彰退失如文可知。論與此相違
0350a07: 至白品六法。演曰三白品六法分翻六輕名白六法
0350a08: 一一次第思之可知。論又有情心至平等分位。演曰
0350a09: 四六貪所依分文分為二初明貪六次例餘根此初也
0350a10: 而於色等六境起貪名所依處境順於情名為平等。
0350a11: 論如貪所依至當知亦尒。演曰後例餘根嗔境違情
0350a12: 名不平等癡云所取非有順違故成非二此二同貪亦有
0350a13: 六種名當亦尒雖例嗔癡六法是同故合為一初摽
0350a14: 舉但明貪也。論又有六種至恒平等住。演曰五明
0350b01: 六恒住分文分為二初摽住用後辯六恒謂諸無學於
0350b02: 六境中不生憂喜安住正捨名六恒住。論又有六法
0350b03: 至自在而轉。演曰六六界差別分文分三初摽德
0350b04: 用次列六名後隨別釋此初也所依處者扶根塵色色
0350b05: 依四大動依於空心所依心三依各異故云隨應之所
0350b06: 依上文略不言動心所法無障礙等通顯四大空識能
0350b07: 也。論謂四大種至識界。演曰次列六名。論如是識
0350b08: 界至令不爛壞。演曰後隨別釋唯明識界餘略不論
0350b09: 識界有二一引導安養二自在無礙此初也謂現六識
0350b10: 積集善能引當來愛非愛果藏識任持根身不壞
0350b11: 名引安養。論又由現法至差別而轉。演曰後自在
0350b12: 無礙由識自在令業有別名無障礙。論復有三處至
0350b13: 超越有頂。演曰七六種無上分望所對治明六無上
0350b14: 文中有二一辯所治二辯能治此初也。論超越此三至
0351a01: 第三對治。演曰二辯能治文分為二先明六法後辯
0351a02: 功能此初也無量為四無相第五盡第六慈悲喜捨
0351a03: 如次能治恚不樂及貪嗔也。論永如是至無疑
0351a04: 惑。演曰後辯功能如文可悉。論又有六種至顛倒
0351a05: 執著。演曰八六諍根本分一者恨二謂覆三謂
0351a06: 嫉慳四謂誑五邪倒見六邊邪等見集異門論具廣
0351a07: 明之義可知也。論又有六法至能斷第六。演曰九能治
0351a08: 六諍分慈善三業為三同利為四尸羅為五正見為六行
0351a09: 相可知。論又有六法至能攝究竟。演曰十六法威
0351a10: 神分文分為二初五威德第六究竟如下具明。論又
0351a11: 於聖諦至現觀法。演曰十一六障現觀分文分為二
0351a12: 初摽後釋此初也。論謂如前說至分別事。演曰
0351a13: 後釋分二初明障次辯起人此初也三倒為三利
0351a14: 為四希壽為五順見等以為第六前五如前增五門
0351b01: 說故但分別第六事也。論如是喜樂至成熟分中。
0351b02: 演曰次辯起人唯凡非聖燸等位前求明分時此為障
0351b03: 勝非是聖者成熟分中起此障也。論對治如是至可
0351b04: 樂取相。演曰十二六種正相分文中有二初之五種如
0351b05: 前增五正相所明今但明六不可樂相思可知也。論
0351b06: 又有二種至令生歡喜。演曰十三明六隨念分文分為
0351b07: 二初辯德能後明六念此初也要二具足方成六故。
0351b08: 論謂歸依至名證隨念。演曰後明六念文中有二先
0351b09: 摽後釋釋中有六初三可知後三如次戒施修三名證
0351b10: 行足。論又有六法至承事供養。演曰十四六法無
0351b11: 上分文分為二初摽後釋釋中六者一見大師二聞正
0351b12: 法三得淨信四隨學處五於大師起隨念行六於大師
0351b13: 承事供養此六如次名為見聞正信學念供養揀異邪
0352a01: 宗名無上故。論又有六法至繫攝其心。演曰十五六
0352a02: 法盡貪分不觀六境為患對治貪因何盡故說六塵名
0352a03: 為盡貪。論又六因緣至三種亦尒。演曰十六六業為
0352a04: 依分文中有二初摽後釋謂破外道妄執種姓以為
0352a05: 定故摽勝劣二類人中各分三業以為六也劣中三者
0352a06: 一業趣二善業善趣三現般涅槃勝類亦三准此
0352a07: 應悉。論已巳說六種至次說七種。演曰七增七分別
0352a08: 門文分為二一結前生後二依生正釋此初也。論謂有
0352a09: 七法至念通二品。演曰後依生正釋支分義殊有十
0352a10: 五支一七種覺分支文中有二先摽後釋釋中止觀義
0352a11: 攝七支念能憶持故通二處如下具明。論又由根故
0352a12: 至俱分解脫。演曰二七取趣支文分為二先摽後釋
0352a13: 釋中七者一隨信行二隨法行三信解四見至
0352a14: 五那含解脫六慧解脫七俱解脫二十七種雖皆賢聖
0352b01: 此七是故偏舉之餘之別法皆依此七而建立故問
0352b02: 定障何荅有二種一通二別若通行者染汙之心能
0352b03: 障定者皆名為障若別障者護法釋云異熟生受及
0352b04: 俱無明以為自性領受下劣障勝定故硬等性皆別
0352b05: 障也。論又三因緣至攝受因緣。演曰三三因七行支
0352b06: 文分為二初摽後釋釋中有二初辯三緣後明七行言
0352b07: 三緣者一趣入二安住三攝受言七行者一正見二正思
0352b08: 惟三正語四正業五正命六正勤七正念於斯七行分作
0352b09: 三緣初二為趣入緣由此二種能趣定故次三名安住緣
0352b10: 由三而能安住心故後二名攝受緣攝受勝行故由斯三
0352b11: 七心住內緣更不異思名為正定。論又諸世間至所生
0352b12: 之樂。演曰四七種聖財支文分三段一明凡未得二辯
0352b13: 聖證之三結世妄想此初也。論謂與信俱至所生之樂。
0352b14: 演曰二辯聖證之言七財者一與淨信清淨妙樂財二生
0353a01: 善趣戒嚴俱足財三自妙好慚無行財四他誹
0353a02: 毀愧無悔財五善解法義多聞引樂財六後世無乏
0353a03: 捨施感生財七諦實覺悟聖慧了知財。論諸如是等
0353a04: 至妄想之樂。演曰三結世妄想文可知之。論又有
0353a05: 七種至愚癡增廣。演曰五七法魔惑支此七如次翻
0353a06: 前聖財義即明矣。論若能降伏至信等七力。演曰
0353a07: 六七力降伏支體即是前七聖財也能生樂故名財降
0353a08: 伏故為力義既不同故分二分猶如信等名根力故。
0353a09: 論又有七種至退隱沒。演曰七七法支文分
0353a10: 三段初摽過次三所攝後明三體此初也。論如是
0353a11: 七法至方便。演曰次三所攝文分為二初列後
0353a12: 攝三可知言七法者一邪欲二不信三不解不解體
0353a13: 即邪勝解也四懈怠五失念六心亂七慧七中第一
0353a14: 初所攝次之二法第二攝後之四法第三所攝義
0353b01: 思可悉。論受用至善根品類。演曰後明三體既言禮
0353b02: 是貪品類明七初體未必即貪但以邪欲為貪類
0353b03: 故邪解以為癡之品類行亦相扶故取隨惑為三體
0353b04: 也。論與此相違至七法。演曰八七法興盛支如
0353b05: 次翻前三七法即名此中三興七盛白法支也。
0353b06: 論又有七種至不可供養。演曰九七法無退支文
0353b07: 分為二初標列後隨別釋此初也謂此七法能為
0353b08: 出世無漏正因名涅盤品法。論此中由聞至少欲
0353b09: 者等。演曰後隨別釋如文可知。論又有七種至
0353b10: 相續而住。演曰十明七識住支文分三初標
0353b11: 舉次揀餘非後彰識住此初也。論於三界中至不
0353b12: 立識住。演曰次揀餘非所言住者識於取蘊樂住
0353b13: 著故故名識住趣不樂無想識無有頂之心而入
0353b14: 滅盡皆非識住第四靜慮有無想天及五淨居故全
0354a01: 非住。論身異類故至異類想。演曰後彰識住文
0354a02: 中有四一身異想異謂從身異至種種想即欲界人
0354a03: 天二身一想一謂從當知至一種想即第三禪也三
0354a04: 身異想一謂從梵世至非有異類即初禪也四身一
0354a05: 想異謂從第二至異類想即第二靜慮第二靜慮身
0354a06: 量雖異光照是等故名一種問光音天生先後有異
0354a07: 見火怖殊淨天亦有生先後異見水應成怖非怖別
0354a08: 答火上故有怖生水起下流故無斯想。論又
0354a09: 諸有情至疑品重。演曰十一明七隨眠支文中
0354a10: 有二初標後列如文可知。論又於外道至慧過失。
0354a11: 演曰十二七種過失支文分為二初標列次隨別
0354a12: 釋此初也。論彼諸外道至亦有過失。演曰次隨
0354a13: 別釋文易可知。論與此相違至無過失事。演曰
0354a14: 十三七無過失支如次翻前過失應悉。論又有十
0354b01: 法至當說當知。演曰十四七法滅諍支一現前毗尼
0354b02: 二憶念三不癡四自言治五覓罪相六多覓罪相七
0354b03: 如草覆地。論此中有七至舉罪諍事。演曰十五七
0354b04: 種諍事支如應是前七滅諍法所滅之事名七諍也。
0354b05: 論卷第十五
0354b06: 論已巳說七種至次說八種。演曰八增八分別門文
0354b07: 分為二初結前生後後依生正釋此初也。論謂有
0354b08: 八支至名為修慧。演曰後依生正釋章句類異而
0354b09: 有十章一八支聖道章文分為二一舉八能二別
0354b10: 明三攝念為定攝勤為慧攝者約隨增說理實皆通。
0354b11: 論又由至住四果者。演曰二向果八人章方便名
0354b12: 向果謂四果。論又有二種至無過失。演曰三八
0354b13: 施差別章文分為二初標舉後隨別釋此初也。
0354b14: 論謂有布施至而行布施。演曰後隨別釋別釋為
0355a01: 八初懈怠失凡有所施皆起心名懈怠失不隨欲
0355a02: 者自求富故而行於施非欲益物而行施之名有過
0355a03: 失戀施者酬答先思而行所施非為求福而行惠
0355a04: 施故名過失餘思可知。論又依四處至非精進類。
0355a05: 演曰四八種懈怠章文分三一標舉二辯處時
0355a06: 三結前義此初也。論謂依乞食至不平等處。演
0355a07: 曰二辯處時文分為二初明四處後辯八時此初也
0355a08: 界不平等謂四大乖角。論依此四處至恐更發時。
0355a09: 演曰後辯八時於前四處有此八時闕有修行名為
0355a10: 懈怠八時次第如文可知。論此懈怠類至懈怠種
0355a11: 類。演曰三結前義為修斷名為懈怠此八起緣
0355a12: 是彼之類名懈怠種類。論與此相違至勤精進類。
0355a13: 演曰五辯八精進章四處八時反前應悉。論又有
0355a14: 八種至福業事。演曰六八願福生章文中有二先
0355b01: 標後釋福生是果願施戒等名之為因由願因先方
0355b02: 修施戒故標願也言八福者謂欲人中卑尊二類及
0355b03: 欲六天名為八也。論又四因緣至建立四眾。演
0355b04: 曰七八眾勝劣章文中有二初標舉後隨別釋別
0355b05: 釋有二初釋人四後明天四人中復二初釋後結釋
0355b06: 中所言增上者剎利王眾世共許者婆羅門眾受
0355b07: 用等者謂長者眾自財自在用不由他棄捨等者謂
0355b08: 沙門眾天中四者初釋後結依下二天地邊際中立
0355b09: 為二眾依欲邊際第六天中立為魔眾依於梵世語
0355b10: 邊際處立為梵眾此中八眾皆佛所化名如來眾。
0355b11: 論又於世間至觸於苦樂。演曰八八法順違章文
0355b12: 分為二初標後釋釋中有二初辯三處後明八法一
0355b13: 於樂欲處生其二法一利二二於功用處觸生四
0355b14: 法一毀二譽三稱四譏謂有稱他意及不稱他意故
0356a01: 於背面現前兩位如次觸義毀譽稱譏四不同也三
0356a02: 於眾緣處發生二法一苦二樂苦樂二法依此順違
0356a03: 眾緣生故。論又八勝解至最勝住。演曰九辯八
0356a04: 解脫章文分為二一標勝德二別解釋釋中有二初
0356a05: 辯前三後彰後五二中皆有釋結二也然第三中云
0356a06: 淨不淨非二色者謂此解脫而有三相一展轉相待
0356a07: 二展轉相入此二通觀淨不淨色名淨不淨三一味
0356a08: 想唯觀光明非淨不淨名非二色此為勝平等觀
0356a09: 故故名第一捨勝解也結云唯聖不共凡者約勝而
0356a10: 說理容凡有但謂勝劣而不同也。論又若觀諸色
0356a11: 至而修習者。演曰十明八勝處章文分為二一
0356a12: 顯勝處是解脫因二明勝處名勝所以初復有二一
0356a13: 牒經言二明論說此初也定心觀色如前散心所觀
0356a14: 之色故言若觀如所觀也。論謂三解脫至三勝處
0356b01: 也。演曰二明論說明勝處為解脫因理實八勝
0356b02: 皆方便攝從果為名名三勝處即三解脫之勝處也
0356b03: 故八名三勝處也問前第十二勝處為果此何云
0356b04: 因答夫修解脫有初久別初為勝因久為勝果前後
0356b05: 舉亦無違也。論此中至若勝者。演曰二明勝
0356b06: 處名勝所以文分為二先彰散境後明定境初中復
0356b07: 二先牒經明後隨經釋此初也。論謂觀至所得色。
0356b08: 演曰後隨經釋而經所言觀小色等是定方便散心
0356b09: 之境名非定色。論由緣三摩至故名為勝。演曰
0356b10: 後明定境文分為二初釋勝名後彰知見此初也由
0356b11: 觀定境不同散位小大等相種種現前名為勝處但
0356b12: 觀一類定所現色心無異相名為勝也。論於三摩
0356b13: 地至名見。演曰後彰知見文分為二先彰定位後
0356b14: 明散境此初也定位止觀名勝知見。論如於三摩
0357a01: 地至諸色亦尒。演曰後明散境出觀散心所觀境
0357a02: 色同定所觀等無分別名為亦尒。論已巳說八種至
0357a03: 次說九種。演曰九增九分別門文分為二初結前
0357a04: 生後後依生正釋此初也。論謂有九結至當廣建
0357a05: 立。演曰後依生正釋有二類一九結相應類列
0357a06: 名辯相如下具明。論又有九種至如前已巳說。演
0357a07: 曰二九有情居類九地有情名九居止除三者非
0357a08: 所樂故。論已巳說九種至次說十種。演曰十十法
0357a09: 分別門文分為二初結前生後後依生正釋此初也。
0357a10: 論謂十遍處至當廣分別。演曰後依生正釋有
0357a11: 二門此所辯者十遍處門前雖略辯後當廣明此所
0357a12: 知中未具陳也。論又有十至知見蘊。演曰二無
0357a13: 學十支門支謂分也無學皆具此十支故五蘊之中
0357a14: 前之三蘊分為八支并後二蘊故名為十離為八者
0357b01: 戒蘊有三謂語業命定蘊有二謂念及定慧蘊有三
0357b02: 謂正思惟見及勤也解脫即彼無漏勝解正見而與
0357b03: 解脫知見有差別者緣事緣理二有別故此後二門
0357b04: 小宗亦辯廣如正理第二十二集異門論十七婆沙
0357b05: 九十四俱舍二十五說。論如是已巳說至內明處攝。
0357b06: 演曰第四佛教所應知處第三結。論云何醫方
0357b07: 至如經應知。演曰第二醫方明處文分三初標
0357b08: 次釋後指如經。論已巳說醫方至因明處。演曰第
0357b09: 三明因明處文分為二一結前問後二依問正釋此
0357b10: 初也。論謂於觀察至所有事。演曰二依問正釋
0357b11: 文分為二一略答所問二別徵廣釋此初也所建立
0357b12: 法名觀察義能隨順法名諸所有事諸所有事即是
0357b13: 因明為因照明觀察義故。論此復云何。演曰二
0357b14: 別徵廣釋文分為二初徵後釋此初也。論嗢南
0358a01: 日至所作法。演曰後釋分二初頌標舉後隨別釋
0358a02: 此頌標舉有七門。論當知此中至所作法。演
0358a03: 曰後隨別釋文分為二初列七名後依次釋此初列
0358a04: 也。論云何論體性。演曰後依次釋文分為七一
0358a05: 明論體二明論處三辯論依四明莊嚴五明論負六
0358a06: 明出離七明所作明初體中分之為四一徵起二
0358a07: 隨略答三廣分別四揀是非此初也。論謂有六種
0358a08: 至教導論。演曰二隨略答略有六種名論體也。
0358a09: 論言論者至是名言論。演曰三廣分別文中有六
0358a10: 一言論二尚論三諍論四謗論五正論六教論此初
0358a11: 言論言論體者一切言說言音詞句以為體也。論
0358a12: 尚論者至所有言論。演曰二明尚論隨所對根申
0358a13: 宗立理言詞無過名高尚論。論諍論者至諸欲所
0358a14: 起。演曰三明諍論文中有三一依欲起二依行
0358b01: 三依諸見初復有三先標次辯後結此初標也。論
0358b02: 若自所攝至或為受用。演曰次辯分三一明諍境
0358b03: 二辯諍心三明諍體此初境中而有四別一自攝他
0358b04: 奪二他攝自奪三俱攝俱奪四非攝非奪謂歌等。
0358b05: 論於如是等至因貪愛故。演曰二辯諍心於前四
0358b06: 境一一皆生堅執等心故為諍也。論發憤乖違至
0358b07: 興怨論。演曰三明諍體如文可知。論故名諍
0358b08: 論。演曰三結名也。論或依行所起。演曰二
0358b09: 依行文分為二先標後釋此初標也。論若自所
0358b10: 作至相譏毀。演曰後釋分三初明諍境次辯諍
0358b11: 心後彰諍體此初也。論於如是等至因貪愛故。
0358b12: 演曰次辯諍心貪瞋癡等皆諍心也。論更相憤發
0358b13: 至故名諍論。演曰後彰諍體及結如文。論或依
0358b14: 諸見至是名諍論。演曰三依諸見分之為三初標
0359a01: 諍本次於如下辯其諍因後由此下辯其諍相如文
0359a02: 可知。論毀謗論者至名毀謗論。演曰四明謗論
0359a03: 文中有三初標次釋後結毀謗論者染心為本發以
0359a04: 言毀席於人名為謗論者反莊子云棄也者
0359a05: 蘇因反字林云順也。論順正論者至名順正論。演曰
0359a06: 五明正論文分三初標牒次明正相後釋順名
0359a07: 為諸有情宣揚正法順行及果名順正論。論教導
0359a08: 論者至教導論。演曰六明教論教修止觀引導解
0359a09: 脫名教導論。論問此六論中至所應遠離。演曰
0359a10: 四揀是非文分為二先問後答此先問也。論答最
0359a11: 後二論至應當分別。演曰後答有三一答真實二
0359a12: 答非實三答初二應分別者佛教外教如其次第為
0359a13: 其真實及非真實就佛教中了義不了義如次真實
0359a14: 及非真實於俗典中對不違理及有違理亦得名為
0359b01: 真非真實言音詮義有差別故。論云何論處所至
0359b02: 法義者前。演曰二明論處文中有二先問後答答
0359b03: 中有六一於王家者有德國王平均識達於彼可論
0359b04: 翻此不能二執理家者平均識達善斷事家三於大
0359b05: 眾中者眾有平均識達者故餘三可解。論云何論
0359b06: 所依。演曰三明論依文分三初徵次釋後結此
0359b07: 初徵也。論當知有十至有八種。演曰次釋分三
0359b08: 一標舉二隨別釋三再料揀此初標也。論所成
0359b09: 立義至二差別。演曰二隨別釋文分為二一辯所
0359b10: 成二辯能成初中有二先牒列名後辯體相此初也。
0359b11: 論所成立至無立為無。演曰後辯體相文分為二
0359b12: 一明自性二明差別此初也如立依圓色心等法名
0359b13: 有立有成立遍計空花等法名無立無。論所成立
0359b14: 差別至成立差別。演曰二明差別即於依圓有體
0360a01: 法中小為有上大為無上色心無常無為為常稱法
0360a02: 所立名成差別問此所說者自性差別而為所立宗
0360a03: 因喻等以為能立陳那理門宗為所立因等能立理
0360a04: 既差何以會同答夫言宗者有言有義其所詮義
0360a05: 自性差別不相離性名為所立能詮之言名為能立
0360a06: 假能詮言立所詮故即此言義因喻成故皆名所立
0360a07: 因及喻等說名能立此論據前理門約後各據一義
0360a08: 亦不相違。論能成立法至正教量。演曰二辯能
0360a09: 成文分為二一標舉列名二隨標別釋此初標列
0360a10: 有八支雜集數同名乃有異喻但為一加合結二此
0360a11: 論別喻分三種彼約類同故合為一合結二分令
0360a12: 義周圓彼別開顯體即因喻此不立之理門但依親
0360a13: 成宗義能立但三餘及親故開八種。論立宗者
0360a14: 至所成立義。演曰二隨標別釋文分為八一辯立
0360b01: 宗二明因支三明引喻四明同類五明異類六明攝
0360b02: 量七明比量八明教量辯立宗中文分三一明宗
0360b03: 所成二顯宗差別三明立宗意此初也說自性差
0360b04: 別為二所成隨自及他皆依此二為所立故。論各
0360b05: 別攝受至攝受論宗。演曰二顯宗差別文分為二
0360b06: 初標後釋標中復二一標自宗二標他宗標自宗者
0360b07: 立者者各立自宗自性差別自所許義以為宗法
0360b08: 名自所許品謂宗也如大乘師立自末那依於藏識
0360b09: 是識性故猶如意識即自比量也二標他宗立他宗
0360b10: 者為欲攝受於他摧邪異執使歸正故如破勝論有
0360b11: 性應非有性有一實故如同異性立他破他名他比
0360b12: 量善自他宗隨意所立亦目此為不論宗也若立
0360b13: 色聲皆是無常所作性故猶如瓶等自他皆許名共
0360b14: 比量文易不言影略知故。論若自辯才至若覺真
0361a01: 實。演曰後釋前標宗別所以若自辯才明自宗義
0361a02: 若輕他立他宗義若從他聞重明他量若覺真實
0361a03: 再明自量性相為文故非次也。論或為成立至建
0361a04: 立宗義。演曰三明立宗意夫立宗者不出此之五
0361a05: 句意也思之可知。論辯因者至道理言論。演曰
0361a06: 二明因支因有二種一通二別別謂成就所立宗義
0361a07: 名為因也依引喻等是通因也通能成立向前宗義
0361a08: 故舉喻等六種道理順益於因成立前宗亦名因也。
0361a09: 論引喻者至比沉言論。演曰三明引喻引謂援引
0361a10: 援引喻沉助因成宗名為引喻即因後二相名因所
0361a11: 依世皆悉此所立外法有無因宗猶如瓶盆及虛空
0361a12: 等名易了知。論同類者至少分相似。演曰四明
0361a13: 同類文分三初標舉次隨別釋後結前文此初
0361a14: 也隨所有法同喻法也所餘法者即宗法也喻與宗
0361b01: 法少分相似即名同喻非要一切皆須同也。論此
0361b02: 復五種至因果相似。演曰次釋分二初摽舉後
0361b03: 依標釋此初也。論相狀相似至若因若果。演曰
0361b04: 後依標釋文分為五一相狀相似鳩鴿類同鷹鶻相
0361b05: 似二自體相似人等相望自類無別名自體相似三
0361b06: 業用相似作者士夫工巧等用有相似者名業相似
0361b07: 四法門相似如文可知五因果相似如豆等因所
0361b08: 生果皆相似也。論能成所成至是名同類。演曰
0361b09: 後結前文能成喻體所成宗法展轉相似是名同類。
0361b10: 論異類者至應知其相。演曰五明異類如聲無常
0361b11: 瓶為同品虛空異品虛空無常全不相似名為異也。
0361b12: 論現量者至亂境界。演曰六明現量文分三一
0361b13: 標舉列名二隨標別釋三問答分別此初也。論非
0361b14: 不現見至非極遠故。演曰二隨標別釋如列分三
0362a01: 一非不現見二非思應思三非錯亂境初復分三一
0362a02: 標列二依別釋三結前此初標列有四種諸
0362a03: 根不壞作意現前通下四也。論相似生者至名相
0362a04: 似生。演曰二依別釋如標分四一明相似二明超
0362a05: 越三無障礙四非極遠此初分二先明根境次明現
0362a06: 體言已巳生者謂眼等識依根作意未生令生名為已巳
0362a07: 生生已巳相續名為等生生謂依根起謂作意作意警
0362a08: 心未起令起起令趣境名作意也謂諸現識依於根
0362a09: 境及作意力若生若起能取現境名為現量根境相
0362a10: 似名相似生。論超越生者至名超越生。演曰二
0362a11: 明超越當地根境名為相似上根下境名為超越類
0362a12: 同不同有差別故問上識緣下識境異故名為超越
0362a13: 借下識者境識亦殊應非相似答借識緣上而根境
0362a14: 同不名超越上緣下者根境地殊不名相似相似但
0362b01: 約根境同故。論無障礙者至惑障所礙。演曰三
0362b02: 明無障礙文分三段一標數列名二隨標返釋三
0362b03: 結前義此初也。論覆障所礙至闇所覆障。演曰
0362b04: 二隨標返釋文分為四一明覆障二明隱障三明映
0362b05: 障四明惑障此初覆障文中有三一明黑闇謂幽闇
0362b06: 之處二無明闇謂夜闇中無燈等處三不澄清謂
0362b07: 障等若水澄清及璃等雖隔可見即非障礙。論
0362b08: 隱障所礙至之所隱障。演曰二明隱障如文可知。
0362b09: 論映障所礙至一切眾相。演曰三明映障文中有
0362b10: 二初標後釋釋中有四一如藥餘食映二毛端所
0362b11: 映三小光大光映四所治能治映。論惑障所礙至
0362b12: 或復顛狂。演曰四明惑障惑謂惑亂文中有五一
0362b13: 謂幻化二色殊勝映餘劣者而不觀故三明相似相
0362b14: 似多法同在一處由似惑故有不見者四明內惑五
0363a01: 辯顛狂如文可悉。論如是等類至名無障礙。演
0363a02: 曰三結前義舉斯障礙返顯無礙方名現量。論
0363a03: 非極遠至減極遠。演曰四非極遠由非遠故而
0363a04: 皆可見名為現量三遠如前第一帙中而已巳明也。
0363a05: 論如是一切至名為現量。演曰三結前。論非
0363a06: 已巳思至取所依境。演曰二非思應思現量文分三
0363a07: 段一標舉列名二隨標別釋三結前義此初也已巳
0363a08: 思應思通比非量現量異彼名非己巳等。論纔取便
0363a09: 成取所依境者。演曰二隨標別釋文分為二一辯
0363a10: 纔取二明建立初中有三先牒次釋後結此先牒也。
0363a11: 論謂若境至取所依止。演曰次釋分二先明法體
0363a12: 後舉喻明此初也謂境能作者能作所緣性纔取便
0363a13: 成等者境與能緣為所依止取謂緣也謂如色境有
0363a14: 體為緣能作所緣性率尒眼識纔取境時便成取得
0363b01: 所依境體名為現量若未取已巳取不得境體即非現
0363b02: 也。論猶如良醫至取所依止。演曰後舉喻明文
0363b03: 分為二初明現量後明非量此初也藥為病者之所
0363b04: 依止病者創初纔服藥時便得所依藥之體性未作
0363b05: 分別名為現量若經時久行解思惟病息藥亡不得
0363b06: 藥體名非現量。論藥之所有至名為已巳思。演曰
0363b07: 後明非量已巳思應思行解之想皆非纔取不得境體
0363b08: 名非現量。論如是等類至取所依境。演曰後結
0363b09: 法喻纔取之心便能得彼所依境體名為現量。論
0363b10: 建立境界取所依境者。演曰二明建立文分二段
0363b11: 先標後釋此即初也。論謂若境至取所依止。演
0363b12: 曰次釋分二初舉略釋後指事別明此初也謂苦
0363b13: 境者本質境也本質境體能作二緣一建立影像二
0364a01: 與取為依謂有能緣緣所依境得體相者方名現量。
0364a02: 論如瑜伽師至作火風想。演曰後指事別明文分
0364a03: 為二初示其法後明量別初中復二一建立二別
0364a04: 分別初中復二先標後示緣地地想名為現量轉作
0364a05: 水想即非現量。論此中地想至取所依境。演曰
0364a06: 二別分別文中有二初彰後結彰中復二先明地想
0364a07: 後例餘三初中地想二言別者想謂心想能取地心
0364a08: 地謂境界是心依處心緣地時得自性故名為現量
0364a09: 分別思惟轉作水心不得體故名非現量地想既尒
0364a10: 餘三亦然。論此中建立至非應思惟。演曰後明
0364a11: 量別文分為二初明現量後明比量此初也此中地
0364a12: 境本質所依非己巳應思任運緣故名為現量。論地
0364a13: 等諸界至名已巳思惟。演曰後明比量於地等四本
0364a14: 質境上變為水等四種影像四種影像有成未成皆
0364b01: 生分別不得本性名非現量但唯比量等攝問定心
0364b02: 觀境皆成現量云何思惟乃成比量答此依散位學
0364b03: 觀者說若於定位成與未成亦皆現量。論如是名
0364b04: 為至思現量。演曰後結現量非已巳應思方名現也。
0364b05: 論非錯亂境界至見錯亂。演曰三非錯亂現量以
0364b06: 非錯亂即名現量文分三段一標舉列名二隨標合
0364b07: 釋三結歸現量標中有二初標列五後標列七言遍
0364b08: 行亂者謂六七二遍於前五得遍行名如釋知也。
0364b09: 論想錯亂者至堅執不捨。演曰二隨標合釋六七
0364b10: 二處言於五者於前五中而錯亂也餘文可知。論
0364b11: 若非如是至名為現量。演曰三結歸現量非五七
0364b12: 心方名現量。論問至誰所有耶。演曰三問答分
0364b13: 別文分為二先問後答此先問也。論答至清淨現
0365a01: 量。演曰後答分二一標略答二隨標別釋此初
0365a02: 也。論色根現量至現量體相。演曰二隨標別釋
0365a03: 文分為四一明色根二明意受三明世間四明清淨
0365a04: 此初也謂五色根發生現識取五境界名為現量。
0365a05: 論意受現量至現量體相。演曰二明意受謂諸意
0365a06: 根所生意識取現境界亦名現量。論世間現量至
0365a07: 世間現量。演曰三明世間有漏根識名世間現量。
0365a08: 論清淨現量至清淨現量。演曰四明清淨文中有
0365a09: 二初釋後結釋中有二初世現量亦名清淨謂善無
0365a10: 記心無染汙名為清淨二清淨非世謂後得智了達
0365a11: 三性稱境而知皆名現量於中更有能量所量量果
0365a12: 等異如餘處說。論比量者至比量。演曰七明比
0365a13: 量文分三段一標舉列名二依標別釋三結歸比量
0365a14: 此初標也思擇即是分別義也。論相比量者至名相
0365b01: 比量。演曰後依標別釋文分為五一明相比量二
0365b02: 明體比量三明業比量四明法比量五明因果比量
0365b03: 此初分三初標舉次隨別釋後結比量釋中類別
0365b04: 有十六門義思可悉執持自相比道俗者謂持衣
0365b05: 冠冕等如次比知道俗異也角犎者封音山海經云牛
0365b06: 名今有小牛髆上高者名為犎牛。論體比量者至
0365b07: 名體比量。演曰二明體比量以體類體名體比量
0365b08: 文中有三標釋結別如文可知。論業比量者至如
0365b09: 前應知。演曰三業比量以業作用比知體事名業
0365b10: 比量文中有三標釋及結廣跡住者象跡廣大見跡
0365b11: 知為。論法比量者至名法比量。演曰四法比量
0365b12: 以法比法名法比量文亦有三標釋及結釋中有九
0365b13: 如文可知。論因果比量至是名比量。演曰五因
0366a01: 果比量以彼因果更相比名因果比文中亦三標
0366a02: 釋及結釋中類別有十九門。論是名比量。演曰
0366a03: 三結歸比量。論正教量者至不違法相。演曰八
0366a04: 明正教量文分三段一標列二隨別釋三結前也
0366a05: 此即初也一切智說正覺言音或從彼聞弟子所說
0366a06: 從佛聞已巳轉為說故隨彼法者雖不親聞但隨所說
0366a07: 皆名正教。論不違聖言至不違正義。演曰二隨
0366a08: 別釋文中有三此初也不違聖言弟子及佛所說經
0366a09: 教如次不違正教及理故名正法。論能治雜染至
0366a10: 及隨煩惱。演曰二明能治雜染能治染故名為正
0366a11: 教。論不違法相至不違法相。演曰三明不違法
0366a12: 相文分為四初略釋二別徵起三廣分別四結
0366a13: 之此初也。論何等名為違法相耶。演曰二別徵
0366a14: 起。論謂於無相至減為無相。演曰三廣分別文
0366b01: 分為二初辯後結辯中有六一增益減門無我相
0366b02: 中計有我相無常法中妄計為常流轉法中執為斷
0366b03: 滅執我有色或無色等皆名增益諸邪見者於有相
0366b04: 中撥無依圓因果等相名為減。論或於決定至
0366b05: 安立記。演曰二決定非定門文分為二此初決定
0366b06: 立為不定生者皆滅一向無常妄計於中通常無常
0366b07: 名違法相餘准此知佛說十四問之中不應記別
0366b08: 而於其中妄生安立或說有無違於定無名違法相。
0366b09: 論或於不定至如是等類。演曰次於不定立為決
0366b10: 定若據相增樂苦捨三如次貪瞋癡三決定隨逐若
0366b11: 細論之貪遇違緣憂苦俱故瞋遇順境喜樂便生今
0366b12: 執定然故違不定有漏造業受果准知樂受得通無
0366b13: 漏攝故故思造業經悔心後許不受故。論或於有
0367a01: 相至皆當了知。演曰三差別無別門文中有三初
0367a02: 標舉次示其法後指例餘如於有為無差別者謂
0367a03: 諸有為皆有無常名無差別於無常中亦復建立者
0367a04: 於無常中亦復建立無差別相於無為法無差別相
0367a05: 者無為無相體無差別於有常法亦復建立者於有
0367a06: 常法亦復建立無差別相。論又於有相至感可愛
0367a07: 果。演曰四因果相違門如文可悉。論計說法
0367a08: 至謂為雜染。演曰五染淨相違門。論於不實相
0367a09: 至說第一義。演曰六假實相違門。論如是等類
0367a10: 名違法相。演曰後結也。論與此相違至不違法
0367a11: 相。演曰四結之也。論是名正教。演曰明正
0367a12: 教中三結前也。論問至所成義耶。演曰三再料
0367a13: 揀有五問答初問所成後四能成初中有二先問後
0367a14: 答此先問云如聲無常本來自有云何而說因喻立
0367b01: 故名為所成豈由因等方成聲體無常義耶。論答
0367b02: 為欲至諸法性相。演曰後答意云為欲令他證
0367b03: 信解說聲無常非是本無成立今有名成所立。論
0367b04: 問至先立宗耶。演曰後四能成文分為四此初辯
0367b05: 宗分二先問後答此先問也。論答至樂宗義故。
0367b06: 演曰後答可知。論問何故至立宗義故。演曰二
0367b07: 明因也因遍前陳名依現事立同許名決定理令
0367b08: 攝取所立義宗故須次立。論問至現見事故。
0367b09: 演曰三引喻因依有法名所依事能成後法名成道
0367b10: 理為欲顯此因二之能故次舉喻彰能立也。論問
0367b11: 至正教等耶。演曰四明餘五文中有二先問後答
0367b12: 此先問也。論答至相違智故。演曰後答分二先
0367b13: 標略答後別分別此初也因第三相及異品喻返成
0368a01: 宗故名曰相違第二因相及正同喻順成宗故名不
0368a02: 相違。論又相違者至同所成故。演曰後別分別
0368a03: 文中有二初明二別後明量異初中又二先明相違
0368a04: 後不相違此初也不決定者即六不定因於同異喻
0368a05: 中相違不能決定成其宗義同所成者即四不成四
0368a06: 相違也本立共因擬成宗果因既帶似理須更成若
0368a07: 更成之與宗無別名同所成似同異喻亦在此攝。
0368a08: 論不相違者至異所成故。演曰後不相違因無有
0368a09: 過名為決定非要重立名異所成。論其相違者至
0368a10: 故名為量。演曰後明量異如文可知。論是名論
0368a11: 所依。演曰論所依中後結也。論論莊嚴者至
0368a12: 五應供。演曰四明論莊嚴文分為五一標舉列名
0368a13: 二隨標別釋三顯其德用四舉喻以明五結前義
0368a14: 此初也。論善自他宗至善自他宗。演曰二隨標
0368b01: 別釋文分為五一善自他宗二言具圓滿三明無畏
0368b02: 四明敦肅五明應供初中有二先釋後結釋中又二
0368b03: 先自後他於自教中謂由愛樂至熟修行方成己巳善
0368b04: 說及明也於他教中但不修行餘皆同此名善自他。
0368b05: 論言具圓滿至不以非聲。演曰二言具圓滿文中
0368b06: 有四一標二徵三釋四結此標舉也。論何等為聲。
0368b07: 演曰二徵。論謂具五德至無有顛倒。演曰三釋
0368b08: 分二初明五德後明九相初中有三先標次列後釋
0368b09: 釋中有五初非鄙中言鄙者左傳云邊邑也俚里音者
0368b10: 切韻云南人也五義善中引勝等者由義善故能引
0368b11: 世間增上生道及引出世決定勝道。論又此聲論
0368b12: 至九相續。演曰後明九相如文可知。論如是一
0368b13: 切至言具圓滿。演曰四結也。論無畏者至名為
0369a01: 無畏。演曰三明無畏文中有三標釋及結釋中有
0369a02: 六一多眾謂多人之眾二雜眾四眾八部雜居一處
0369a03: 名為雜眾三大眾國王王子大臣官長大比丘等大
0369a04: 人之眾名為大眾四執眾執理人也五諦眾諦實語
0369a05: 人名諦眾六善眾善解法義希聞正法名為善眾。
0369a06: 論敦肅者至是名敦肅。演曰四明敦肅文亦有三
0369a07: 他言未息而便發端名為嚵也速意可知。論應供
0369a08: 者至是名應供。演曰五明應供文中有三謂標釋
0369a09: 及結具斯德者應堪受供名為應供。論若有依此
0369a10: 至稱讚功德。演曰三顯其德用文中有三初標德
0369a11: 用次徵德數後依標釋此標也。論何等名為二十
0369a12: 七種。演曰次徵德數。論一眾所敬重至處大師
0369a13: 數。演曰復依標釋如文可知。論如受欲者至光
0369a14: 明普照。演曰四舉喻以明莊嚴論也。論是故名
0369b01: 此至論莊嚴。演曰五結前義。論論墮負者至
0369b02: 言過。演曰五明論墮負文中有二一標類舉數二
0369b03: 隨標別釋此標舉也。論捨言者至捨所言論。演
0369b04: 曰二隨標別釋文分三段初明捨言二明言屈三明
0369b05: 言過初中有四一標捨言二徵捨數三辯捨詞四結
0369b06: 墮負此初也。論何等名為十三種詞。演曰二徵
0369b07: 捨數。論謂立論者至我不復言。演曰三辯捨詞
0369b08: 十三不同為六對半一不善與善對二不觀善觀對
0369b09: 三無理有理對四無能有能對五我屈汝成對六唯
0369b10: 此過此對且置是下第十三也。論以如是等至名
0369b11: 墮負處。演曰四結墮負。論言屈者至沉思詞窮。
0369b12: 演曰二明言屈分為三段一標舉列名二隨標別釋
0369b13: 三結略前義此標列有十三種。論假託餘事至
0370a01: 才辯俱竭。演曰二隨標別釋如標所舉亦有十三
0370a02: 如文可悉。論由如是等至墮在負處。演曰三結
0370a03: 略前義略攝為三名墮負。論言過者至故名言
0370a04: 過。演曰三明言過文分三段一標略釋二別徵
0370a05: 廣辯三結前墮負此略釋也。論何等為九。演曰
0370a06: 二別徵廣辯文分為二初徵後辯此初徵也。論一
0370a07: 雜亂至言詞斷絕。演曰後辯分二初列九名後依
0370a08: 列釋釋中有九前四可知五非義中而有十種一無
0370a09: 義者無義理也二違義者違正義理三理者真
0370a10: 俗理四與所成等者能立帶似如所諍宗名所成等
0370a11: 等謂相似九立能成者因等有過更以因喻而成立
0370a12: 之名立能成餘文可悉典語者典謂經也尒雅云語
0370a13: 涉於經名為典語俗語者說文云習也土地相習所
0370a14: 起之語名俗語也。論凡所言論至墮在負處。演
0370b01: 曰三結前墮負。論論出離者至及不善巧。演曰
0370b02: 六明論出離文分為二一標舉列名二隨標別釋此
0370b03: 標列也。論觀察德失至論出離相。演曰二隨標
0370b04: 別釋文分三一明德失二明時眾三明善巧此觀
0370b05: 德失觀察德能及有過失堪作不作名觀德失。論
0370b06: 觀察時眾至出離相。演曰二明觀時眾如文可知。
0370b07: 論觀察善巧至出離相。演曰三明觀善巧善達論
0370b08: 宗了知成敗名論出離。論論多所作法至辯才無
0370b09: 竭。演曰七明論所作文分三段一標略釋二別
0370b10: 徵重辯三結所作此初也。論問如是三法至皆
0370b11: 善酬答。演曰二別徵重辯文中有二初問後答如
0370b12: 文可知。論是故此三至多有所作。演曰三結
0370b13: 所作。論已巳說因明至聲明處。演曰第四辯聲明
0371a01: 論文分為二初結前徵後後依徵正釋此初也。論
0371a02: 當知此處至建立相。演曰後依徵正釋文分為二
0371a03: 初列名後隨別釋初中復二先列六名後為頌結
0371a04: 此初也。論嗢南曰至聲明相。演曰後為頌結。
0371a05: 論云何法施設至五義善。演曰後隨別釋文分為
0371a06: 六一法施設二義施設三補特施設四時施設五數
0371a07: 施設六處施設法施設中文分為二初徵後釋法謂
0371a08: 名等即是聲明之體離聲外無以此等法顯聲明體
0371a09: 名法建立然具五德成勝能詮聲明者云名等即聲
0371a10: 聲性是常而非能詮音響無常無常音響顯於常聲
0371a11: 常聲能詮名曰聲明。論云何義施設至守護建立。
0371a12: 演曰二義施設文分為二一明十義二明六義初文
0371a13: 有二先徵後釋釋中有二初列名後隨別釋初中
0371a14: 又二一列十名二舉頌結此初也。論嗢南日至
0371b01: 受用護。演曰二舉頌結。論根建立者至盛滿等
0371b02: 義。演曰後隨別釋文中有十一根建立者眼等六
0371b03: 根二大種建立者謂依持等如其次第地水火風三
0371b04: 業建立者謂來等如其次第身語意業餘文可知。
0371b05: 論又復略說至六轉義。演曰二明六義文分為二
0371b06: 初各別釋後為頌結此初也諸法自體名為自性招
0371b07: 感為因酬報名果有所施設名為作用心心所法名
0371b08: 別相應轉變成熟名為轉義具如雜集第十五辯。
0371b09: 論嗢南日至作用相應轉。演曰後為頌結。論
0371b10: 云何補特至聲相差別。演曰三補特伽羅施設文
0371b11: 分為二初辯男女非三後明下中上相依此二三建
0371b12: 立聲異西域俗傳蘇漫多聲有三類別一如補盧沙
0371b13: 是男聲體二悉底履是女聲體三納蓬去聲呼索迦是非
0372a01: 男非女聲體復有一聲如涅履題勢此之四種各
0372a02: 有八囀一一囀中皆有一名二名多名如是合有九
0372a03: 十六聲後三聲者小兒之聲名下士聲未有識知自
0372a04: 他善凡庸等聲名中士聲見他善不自知故
0372a05: 達士聲名上士聲能外鑒物而內自省作不應作善
0372a06: 等故此三士聲各有一體二體多體等別故成九
0372a07: 種。論云何時施設至現在殊勝。演曰四時施設
0372a08: 文中有二先徵後釋釋中有三三世別故故名三時
0372a09: 三時之中皆有因果因名三世果名殊勝果勝因故。
0372a10: 論云何數施設至多數。演曰五數施設依三類數
0372a11: 立聲差別三數已巳上並名多故。論云何處所至根
0372a12: 栽建立。演曰六處所建立文分為三徵釋及結釋
0372a13: 中有二一明處所二辯根栽傳西域云謂劫初起梵
0372a14: 王創造一百万頌聲明論也後命慧減帝釋復略為
0372b01: 十万頌次有迦單設羅仙略為一万二千頌次有波
0372b02: 膩尼仙略為八千頌此上四論名處所今現行者
0372b03: 唯有後二前之二論並已巳滅沒字體根栽聲明論者
0372b04: 有三百頌波膩尼仙所造略成聲明頌有一千頌名
0372b05: 為聲明略本頌後有八界論有八百頌名為因緣又
0372b06: 有聞釋迦論一千五百頌又有溫那地論二千五百
0372b07: 頌此五聲明並名根栽能與聲明為生智解所依本
0372b08: 故然護法菩薩造二万五千頌名雜寶聲明論西方
0372b09: 以為聲明究竟極論盛行於世言相續者是聲明合
0372b10: 聲合諸字以為一品是第一分言名者劫初梵
0372b11: 王於一一法上皆立千名帝釋後時減為百名後又
0372b12: 減為十名後又減為三名為一品是第二品名
0372b13: 分也言略者是聲明中根本略要言彼益者是次
0373a01: 中略令物生解名為彼益言宣說者是廣宣說其略
0373a02: 中廣是後三品即後三分上來五分即是五品是本
0373a03: 聲明之分品故合名處所言界頌等者謂即字體有
0373a04: 三百頌此名為界波膩尼仙所造聲明一千頌名略
0373a05: 本頌即此頌也等者等彼八界論聞釋迦論溫那地
0373a06: 論故名為等根栽者根謂本也見老子云栽音
0373a07: 植也。論已巳說聲明至工業明處。演曰第五辯工巧
0373a08: 明文分為二一結前徵後二依徵正釋此初也。論
0373a09: 謂於十二至工業明處。演曰二依徵正釋文分為
0373a10: 二初辯智明後彰工業此初也。論何等十二至音
0373a11: 樂工業。演曰後彰工業文分為二先徵後釋釋有
0373a12: 十二前七可知八生成者羊馬等類廣聚資生買賣
0373a13: 求利名生成業九防那者織繡等業也多是男子所
0373a14: 作故名防那那謂男聲也十和合者上和軍國下和
0373b01: 商市十一成熟者食手等也餘可知之。
0373b02: 論卷第十六　思所成地第十一
0373b03: 論已巳說聞所至思所成地。演曰第一辯通行中三
0373b04: 慧分三上明聞訖第二辯思文分為二一結前徵後
0373b05: 二依徵正釋此初也。論當知略說至擇諸法故。
0373b06: 演曰二依徵正釋文分為二一標舉列名二依標正
0373b07: 釋此初標舉列名也。論云何自性至善淨思惟。
0373b08: 演曰二依標正釋文分三一明自性二辯所知三
0373b09: 彰諸法初中有三徵釋及結釋中有九一思惟所聞
0373b10: 二思惟思處生死染境不應思惟出世之法是應思
0373b11: 處三能善了知黑說大說者外道邪人癡增上故名
0373b12: 為黑說大覺所宣名為大說四思惟依義揀異初聞
0373b13: 五少生信解初習思惟未通達故六者堅固七者安
0374a01: 住八者相續初中後心有差別也九及結略如文可
0374a02: 知。論云何思擇至所觀察義。演曰二辯所知文
0374a03: 中有五一問二答三徵四釋五別分別此初二也。
0374a04: 論何等名為至所觀察義。演曰三徵四釋如文可
0374a05: 知。論何等名為至果相有法。演曰五別分別有
0374a06: 二復次初中分二一明有法二非有法初中有二一
0374a07: 標舉列名二隨標別釋此標列也。論何等名為至
0374a08: 現在相有。演曰二隨標別釋文分為五一明自相
0374a09: 二明共相三彰假相四明因相五明果相明自相中
0374a10: 文分三一徵舉列名二依徵正釋三結前義此
0374a11: 初也。論勝義相至非安立相。演曰二依徵正釋
0374a12: 文分三一明勝義二明相狀三明現在此初勝義
0374a13: 體即真如根本智境二諦之中非安立諦名勝義相。
0374a14: 論相狀相有者至退還。演曰二明相狀初標後釋
0374b01: 釋中有四一名可得謂於色等有色等名揀異真如
0374b02: 名非可得二事可得色心礙慮體事可得非如遍計
0374b03: 事非得也三決定非定色心之言於事決定眩翳之
0374b04: 人見空有花名事不定四隨轉退還五蘊假者法義
0374b05: 相稱名無礙轉如聚時為軍名隨轉散為馬等名退
0374b06: 還也。論現在至因果性。演曰三明現在已巳生因
0374b07: 果揀異過未未來未生過無因果故於現在名為相
0374b08: 有。論如是一切至自相有法。演曰三結前義。
0374b09: 論何等名為至法共相。演曰二明共相文中有三
0374b10: 一徵舉列名二依徵正釋三結前義此徵列也。
0374b11: 論種類共相至種類共相。演曰二依徵正釋文分
0374b12: 為五一明種類二彰所作三辯諸行四明有漏五明
0374b13: 一切此種類也五蘊各別名為自相合為一趣假者
0375a01: 種類名為共相乃至十色各別自相同一色蘊名為
0375a02: 共相亦准此知。論成所作至說名共相。演曰二
0375a03: 彰所作文中有二初明善業後例餘文此初也業類
0375a04: 雖多愛果為一名為共相多業共招一愛果故。論
0375a05: 如善有漏至當知亦尒。演曰後例餘文不善無漏
0375a06: 體類雖殊各感共果體無差別名為亦尒。論一切
0375a07: 至無常性相。演曰三辯諸行行謂有為無常通遍
0375a08: 一切有為說名共相。論一切有漏至皆苦性相。
0375a09: 演曰四明有漏有漏諸行皆悉是苦苦遍諸行名為
0375a10: 共也。論一切法至無我性相。演曰五明一切有
0375a11: 為無為有漏無漏皆空無我名為共相一切諸法皆
0375a12: 無我故問空等遍法名為共相真性亦然如何前說
0375a13: 真如名為勝義自相答空等無法可名共相真如實
0375a14: 有說名自相。論如是一切至共相有法。演曰三
0375b01: 結前義。論何等名為至名假相有。演曰三彰
0375b02: 假相文分為五一問二答三徵四釋五結此初二也。
0375b03: 論何等名為至非常言論。演曰三徵四釋釋中有
0375b04: 二先標後辯此先標舉六言論也。論屬主相應至
0375b05: 是假相有。演曰後辯分六一明屬主二彰遠離三
0375b06: 辯眾設四明眾集五彰不遍六辯非常此明屬主文
0375b07: 中有三牒釋及結但言生而無所揀言色生者便
0375b08: 有所屬是色之生非餘生故名為屬主餘准此知。
0375b09: 論遠離此彼至此彼言論。演曰二彰遠離文分三
0375b10: 一標略釋二別明真假三結釋前文此初也。
0375b11: 論若以此顯此至假相處轉。演曰二別明真假文
0375b12: 分為二初標後釋此標三句初二繫屬當須遠離第
0375b13: 三假相方是此中第二言論。論云何以此至飄之
0376a01: 鼓亦尒。演曰後釋三句文分三初依法立次約
0376a02: 情明後依假立此初有二先實後假謂地等四有假
0376a03: 有實計言詮得堅濕煖動名實圓滿焰鼓名假皆非
0376a04: 得性名為遠離故唯識云聲不及處此便不轉若詮
0376a05: 火言得實性者喚火之時應被燒口火以燒煖為自
0376a06: 性故既不燒口明非得性詮假亦然但假名言遮表
0376a07: 異故立地等言不可計言實為詮也燬者毀音詩云火
0376a08: 也。論云何以彼至莊嚴具等。演曰次約情明文
0376a09: 中亦二先實後假眼與識異名之為彼因眼顯識名
0376a10: 彼顯彼二皆有體名實相轉依於五蘊立佛佛授假
0376a11: 者等名名之為假依有情假飲食等類是法假也餘
0376a12: 義同前。論云何非以至十十之三。演曰後依假
0376a13: 立且如瓶等口依於瓶依假立假不同前二依實有假諸
0376a14: 言詮中皆非得彼法之自性名假相有然立名言但依第三
0376b01: 假相所立假有遮表立名句等非是名等實能詮表名
0376b02: 名等也。論如是等至此彼言論。演曰三結釋前文。
0376b03: 論眾共施設至行等相狀。演曰三辯眾設言論文分
0376b04: 為二初標舉列名二隨摽別釋此初標舉列六相也。
0376b05: 論事相狀者至謂思所取。演曰二隨摽別釋文亦為
0376b06: 六謂識遍行如次所取名為六相一事相者謂識所取
0376b07: 事之相名事相狀二所識相者謂作意起心能取
0376b08: 別名所識相三淨妙等者謂觸所取可意不可意及
0376b09: 俱相違舉淨妙者明可意境等餘二相亦皆取也四
0376b10: 饒益等者謂受所取順違俱非文言饒益舉順益境
0376b11: 等餘二境亦皆取之想思行相唯此應悉眾依此處行
0376b12: 解起言名為假相。論眾法聚集至種種言論。演曰
0376b13: 四明眾集文中有二初標後釋釋中有二初明內法後
0377a01: 明外法既為聚集故為假也。論不遍一切至即便旋
0377a02: 還。演曰五彰不遍文亦為二謂摽及釋言旋還者謂
0377a03: 不轉也亭邏者亭謂留也漢書云十里一亭亭留行人
0377a04: 也運即优反者韻略云遊兵備之所也鎮等處皆是此也。
0377a05: 論非常言論至非常言論。演曰六辯非常文中有二
0377a06: 初摽舉後隨別釋如文可知。論隨於諸物至假相
0377a07: 有法。演曰五結前義如文可知。論何等名為因相有
0377a08: 法。演曰四明因相文分三段一問二荅三結此先問也。
0377a09: 論當知此因至還滅因。演曰二荅分二一標舉列名二
0377a10: 依標別釋此初也。論可愛因者至名長養因。演曰
0377a11: 二依摽別釋亦分為五此初三也前二可知第三即是等
0377a12: 流習氣益後自類所生果法名為長養。論流轉因者
0377a13: 至名流轉因。演曰四明流轉此種子者名言種也此熏
0377a14: 習者諸業種也謂諸蘊種而為親因有漏業種而為助
0377b01: 伴彼之蘊法方得流轉彼流轉者因二習氣故說為因。
0377b02: 論還滅因者至名還滅因。演曰五明還滅文中有二
0377b03: 初明還滅後辯滅因諸行還滅有漏皆斷雜染還滅
0377b04: 謂業煩能斷此道名還滅因何以然者以能趣證二
0377b05: 之果故。論如是名至應知其相。演曰三結略指廣。
0377b06: 論何等名為至果相有法。演曰五明果相文中有三
0377b07: 問荅及結如文可知。論何等名為所觀無法。演曰二
0377b08: 明非有法文分為二先問後荅此先問也。論當知此相
0377b09: 至畢竟無類。演曰後荅文二先列後釋釋中有五初
0377b10: 二可悉三相無中復有三種一遠離性二若非有性三
0377b11: 不和合性欲無禪定名遠離性闡提非佛名非有性人
0377b12: 天異居名不合性餘文可知。論復有五種至無性。
0377b13: 演曰第二復次明有無中文分為二先摽後釋此先雙
0378a01: 舉有無性也。論何等名為至相有性。演曰後釋分二
0378a02: 先明有法後明無法初中有二一標舉列名二依標正
0378a03: 釋此初也。論此中初是至假施設相。演曰二依摽正
0378a04: 釋文分為五此初三也三性次配如文可知。論第四是
0378a05: 至名差別相。演曰四明差別相雖差別與體不殊名
0378a06: 不二相於中有三初明生住異滅次明苦空無我後明
0378a07: 事等六相如前應知。論第五由四至不異性。演曰五
0378a08: 明不可說文中有四二甚深中諸佛化身滅後有無不可
0378a09: 宣說何以然者甚深境界不可說故。論何等名為至
0378a10: 相無性。演曰後明無法文中有二先徵後釋謂依前五
0378a11: 有法之上執為實體即名此中所說無性為依遍計立無
0378a12: 性故故唯識云即依此三性立彼三無性故佛密意說一
0378a13: 切法無性初即相無性次無自然性後由遠離前所執我
0378a14: 法性述此所以具如唯識此不論也。論云何思擇諸法。
0378b01: 演曰第三明思擇法文分為二先標起問後依標釋此初也。
0378b02: 論此復二種至擇伽他義。演曰後依標釋文分為
0378b03: 二初略答後隨別釋此初也。論思擇素呾纜至
0378b04: 當廣說。演曰後隨別釋文分為二初業呾纜復辯
0378b05: 伽他此初也契經等義如下具明。論思擇伽他至
0378b06: 體義伽他。演曰後辯伽他文分為二先標後釋此
0378b07: 先標列有三種也。論建立勝義至亦無涅盤者。
0378b08: 演曰後釋分三一明勝義二彰意趣三明體義初中
0378b09: 有二一標經說有二依教別明此初標經說有勝義
0378b10: 有四十四頌分為三初十六頌明勝義法我
0378b11: 有無次二十一頌別明二諦彰所觀境後有七頌明
0378b12: 障盡已巳悟證遍知。論此中依止至二邊執故。演
0378b13: 曰二依教別明文分為二一明教意二別牒解之
0378b14: 此初也頌中所言勝義諦者為除有情增減執故。
0379a01: 論於所攝受至增益邊執。演曰二別牒解之如頌
0379a02: 所科亦分三一明前十六頌法我有無二辯二十
0379a03: 一頌彰二諦理三明後七頌悟證遍知前文有二初
0379a04: 之九頌我法有無後有七頌明其雜染初中復二初
0379a05: 之一頌舉無有後之八頌別明有無初中又二前
0379a06: 之三句明無我遮增益執後之一句別明有法遣
0379a07: 減謗此初也初之二句人我為空後之一句法亦
0379a08: 非有二我既寂執心又無契理通途故為勝義。論
0379a09: 而用轉非無至受者。演曰後之一句別明有法遣
0379a10: 減謗文中有二一遮離減二明用假立雖無實
0379a11: 我主宰等用五薀假者作用非無名為有故六能作
0379a12: 業此并第八能受果故。論雖言諸法至說受者性。
0379a13: 演曰後之八頌別明有無文中有二一辯法有二明
0379a14: 我無此初半頌辯法有也但有緣起蘊等諸法名為
0379b01: 受者非有微細所執實我名受者也。論雖言無主
0379b02: 至觀察。演曰二明我無七行頌半明我無中分
0379b03: 為二初兩行半明我體無後釋五頌顯用非有初復
0379b04: 分二一釋兩句顯我都無後釋兩頌揀遮外難此初
0379b05: 也審思無我如文可知。論此若無者至皆不可得。
0379b06: 演曰後釋兩頌揀遮外難外難有五一若無我者內
0379b07: 外不成二能所觀義不成三凡聖不成四彼此不成
0379b08: 五染淨不成答意配文其義可悉。論雖說諸法至
0379b09: 尚無況用。演曰後釋五頌顯用非有文分三一
0379b10: 釋半頌明法用無二釋半頌答外伏難三釋後四頌
0379b11: 正明無用此初也法體尚無豈能有用。論如前已巳
0379b12: 說至彼成就故。演曰二答外伏難伏難意云初頌
0379b13: 既云用轉非無明用必有云何上說法無用耶答意
0379b14: 屬頌如文可知。論如前所說至不能自滅。演曰
0380a01: 三釋後四頌正明無用文分為二初明三頌半顯七
0380a02: 無用後釋半頌顯答外難此初明七無實作用一無
0380a03: 用用者如眼眾緣方名見等非一獨了名無作用何
0380a04: 以然者以無真實眼自性故二無隨轉中如其次第
0380a05: 宰主等者無任持者無宰主也無故無作者也
0380a06: 餘文配頌義可知之。論問如眾緣有至自然滅。
0380a07: 演曰後釋半頌顯答外難如文可知。論如前所說
0380a08: 至有因法有。演曰後有七頌明其雜染文分為二
0380a09: 一釋二頌明染自體二釋五頌明染差別此初也牒
0380a10: 前頌言有因法有有因法有即雜染體雜染起者謂
0380a11: 因在家出家二品為依起諸惑等名雜染也。論次
0380a12: 後五頌至及時分。演曰二釋五頌明染差別文分
0380a13: 為二先科判後隨文釋此先判也初之二頌明三
0380a14: 雜染後之三頌辯時分別。論此中有因至三種雜
0380b01: 染。演曰後隨文釋其中有二先明二頌顯三雜染
0380b02: 後明三頌辯時分別初中復二一釋半頌明三染
0380b03: 二釋六句別彰惑業此初也有因等者無明行支名
0380b04: 為有因識等五種名為諸法諸法即果愛取有三名
0380b05: 為有因生死二支名為眾苦後五同前亦分因果故
0380b06: 云眾苦亦復然有因眾苦體即惑等三雜染也。論
0380b07: 根本二惑至煩惱雜染。演曰二釋六句分之為二
0380b08: 初釋二句別明煩惱後釋四句別彰業染此初也無
0380b09: 明與貪名根本二由此二惑最為勝故故前頌云十
0380b10: 二支分二言分二者前七為因後五名果是為二也
0380b11: 能引所引能生所生如對法論如次二二合為因果
0380b12: 而於因位發業愚增果位之中潤生愛勝故依二惑
0380b13: 十二分二。論自無能作至方有所作。演曰後釋
0380b14: 四句別彰業染文中有二初談意次別牒釋牒釋
0381a01: 有四一由所作業有差別故其所招果差別難思二
0381a02: 自無能作三亦不由他四非餘能有如文可悉。論
0381a03: 非內至能生雜染。演曰後之三頌辯時分別文復
0381a04: 分二初釋七句顯未來世不生雜染後釋五句顯過
0381a05: 現生初中復二先明初頌後釋三句此初也非彼未
0381a06: 來內根外塵中閒六識生惑業苦所以然者由無相
0381a07: 故過現可生故前頌云有時而可得反顯未來作用
0381a08: 未起而不生也。論設行已巳生至如此如是。演曰
0381a09: 後釋三句文有其二先釋後結此初也設於過現已巳
0381a10: 生行中作前非內非外非中行由無分別尚不得生
0381a11: 三種雜染言此相者內外等相況於未來全無有相
0381a12: 相既無故故不分別如此如是無分別故何能生染。
0381a13: 論當來決定不可知故。演曰後結分二初結後釋
0381a14: 此初也此結未來定難知故不生雜染。論若不如
0381b01: 是至或時可得。演曰後徵釋前來無相所以若不
0381b02: 分別未來無相有人疑未來諸行能生雜染有時
0381b03: 可得言異類者未來無相別於過現名為異類。論
0381b04: 若於過去至可分別故。演曰後釋五句而顯過現
0381b05: 生雜染中文分三一釋二句二釋一句三釋二句
0381b06: 此初二句顯過生染言若過去至如是者釋初過去
0381b07: 可分別句雖言分別未顯分別起之所由次言曾有
0381b08: 相可分別等釋次分別曾所更句而釋分別起之
0381b09: 所以。論非唯曾更至生諸雜染。演曰二釋一句
0381b10: 明現生染文中有二初釋後結過名曾更現名未曾
0381b11: 正現見故不得名曾未曾緣故不得名明現是過流
0381b12: 名為種類結文可知。論行雖無始至新所起故。
0381b13: 演曰三釋二句辯除伏難伏難意云行既無始相續
0381b14: 如流云何雜染分因果等故此答云常隨逐等隨逐
0382a01: 不息顯行無初剎那新生明行有始故無有始俱不
0382a02: 相違。論自此已巳後至得清淨故。演曰二辯二十
0382a03: 一頌彰二諦理文分為二一標觀意二別釋前文
0382a04: 此初也雜染已巳彰須陳清淨於所觀境起斷修故。
0382a05: 論或由自相至如聚沫沬等。演曰二別釋前文分之
0382a06: 為二初釋二頌明自共相後釋十九彰其世俗勝義
0382a07: 諦境初中有二先釋六句後彰半頌此明六句彰自
0382a08: 相也謂觀五蘊如聚沫等日親所說皆無實也。論
0382a09: 或由共相至所有共相。演曰後彰半頌諸行生時
0382a10: 亦一時住滅明共相觀。論或由世俗及勝義諦故。
0382a11: 演曰後釋十九頌彰其世俗勝義諦境文分三初
0382a12: 釋八頌正明二諦次釋五頌顯通伏難後釋六頌依
0382a13: 集生苦初復分三一釋二頌依惑雜染明其二諦二
0382a14: 釋兩頌依業雜染明二諦相三釋四頌依苦雜染明
0382b01: 二諦理此初文二一明依諦二別辯有無此
0382b02: 然二頌中初之三句依勝義諦後之五句依世俗諦
0382b03: 依勝義諦本性清淨無有實癡實癡無故故癡不能
0382b04: 而自癡癡亦復不能癡他有情無實我故故亦無餘
0382b05: 真實有情能有彼癡俗諦門中可說言有何以然者
0382b06: 以眾緣生故得有自他癡無癡等無明惑本舉一例
0382b07: 餘貪等有無皆准知也。論謂雖無癡至癡能癡。
0382b08: 演曰二別辯有無文中有二先明初頌雖無癡者顯
0382b09: 上三句依勝義諦非無愚下顯第四句依於俗諦緣
0382b10: 生非無得說癡癡。論又復顯示至所癡。演曰後
0382b11: 明後頌由不正思而愚得生復無無愚而思不正是
0382b12: 以愚癡亦能癡彼。論又由世俗至無所隨逐。演
0382b13: 曰二釋二頌依業雜染明二諦相文分為二一顯
0382b14: 頌意二別辯釋之此初也其兩頌中初之七句依勝
0383a01: 義諦第八一句依世俗諦。論又三應知至身等業。
0383a02: 演曰二別辯釋之文分為二先明前七後明後句初
0383a03: 中復二先釋上三後明下四此上三句初句謂福等
0383a04: 三行次句謂應知三世後句謂身等三業今舉下二
0383a05: 不明上者易不言也。論一切不和合至不和合故。
0383a06: 演曰後明下四顯不和合文又有二一明二三皆不
0383a07: 和合二明三世不和合相例餘二三此初也勝義諦
0383a08: 中諸法一如復無實用更相望故無和合。論所
0383a09: 以者何至依眾緣。演曰二明三世不和合相例二
0383a10: 三業亦不和合。論而復至更相應。演曰後明
0383a11: 後句依世俗諦心隨業轉業等得有相應之義世俗
0383a12: 非無依他假用故隨業轉相應無失。論如福等行
0383a13: 至實隨轉性。演曰三釋四頌依苦雜染明二諦理
0383a14: 文分為二一釋二頌顯依識等四蘊以明二釋後二
0383b01: 顯通五蘊以彰二諦初復分二一釋前三句明依真
0383b02: 諦二釋後五句明依俗諦前中又二一舉例標顯二
0383b03: 別牒釋之此初也。論何以故。演曰二別牒釋中
0383b04: 文分三段一徵二釋三顯依真此初徵也。論若心
0383b05: 與彼至非不相應。演曰二釋分二先釋畢竟相應
0383b06: 不相應前二句也言若心等者此牒心等有定相應
0383b07: 不相應者言非此等者此顯相應不相應義定義不
0383b08: 成不成云何應相應法恒時相應不得後時有不相
0383b09: 應應不相應永不相應不得後時而有相應既不如
0383b10: 是明知相應不相應者畢竟不可。論又非一切至
0383b11: 或不相應。演曰次釋後句顯上二句非定相應定
0383b12: 不相應由翻二句重言一切。論如是至不得成就。
0383b13: 演曰三顯依真真中無定不定相應故心隨轉理不
0383b14: 成就。論今當顯示至所有因緣。演曰二釋後五
0384a01: 句依於俗諦文有其二一釋初句二釋後四此初標
0384a02: 舉隨轉有因。論於此流無斷至及與隨轉。演曰
0384a03: 二釋後四顯隨轉因同類因果名為相似異類返此
0384a04: 以相似等顯流無斷由此四蘊隨順世俗假者見故
0384a05: 故用非無。論又由勝義至受者。演曰二釋後二
0384a06: 頌通依五蘊以明文中分二一釋初頌顯依二諦後
0384a07: 釋後頌結非一異初中復二一真二俗此初顯真初
0384a08: 壞色身無色蘊相二名身滅滅四蘊相真諦之中無
0384a09: 五薀相故云無有作受等也。論由世俗故至自受。
0384a10: 演曰二顯依世俗故得說有三世作受。論又作者
0384a11: 至差別等頌。演曰後釋後頌依真結也依真諦中
0384a12: 因果道理理非一異何以然者因名作者果名受者
0384a13: 前因後果二差別故名為非一是自攝故名為非異
0384a14: 不同俗理可得言異。論如是至起我顛倒。演曰
0384b01: 次釋五頌顯通伏難文分為二初標章後別釋頌
0384b02: 此初也由依真諦因果之中而有疑生故此通疑攝
0384b03: 屬二諦。論初頌至釋此四難。演曰二別釋頌文
0384b04: 自分三釋初釋初頌正答外難有四一後有不難
0384b05: 既無有我誰嗣於後後應是斷故初句答因道不斷
0384b06: 二因果頓生難無我持因有所遮障果應頓起故次
0384b07: 句答和合用轉用轉不俱果無頓起三因果通生難
0384b08: 無我執持因果差別應一切因通生諸果諸果應從
0384b09: 一切因生故次句答從自因生四攝受無因難無我
0384b10: 誰攝生死作用故次句答攝受所作此通三義一由
0384b11: 因續而果得生依立假者能攝所作二因不斷即攝
0384b12: 生死作用不斷三由本識攝受所作因生後果。論
0384b13: 由第二頌顯因果相。演曰二釋第二頌顯因果相
0384b14: 上之兩句顯彰因相下之二句明其果相樂戲論因
0385a01: 名言我執二種熏習淨不淨業有支熏習諸種子者
0385a02: 是等流果異熟即是異熟果攝增上果名愛非愛也
0385a03: 以因屬果義可知也。論由後三頌至彼因彼果。
0385a04: 演曰三釋後三頌文中有二先標後釋此先標也。
0385a05: 論初頌顯示至故不可見。演曰後釋三頌分之為
0385a06: 三先釋初頌我見境也諸種異熟者現行第八執持
0385a07: 諸種名種異熟我見起者第七我執執異熟見以為實
0385a08: 我而方起故即所執見能執內緣名為內證內證之
0385a09: 體而非質礙不同外色名為無色不可見也。論由
0385a10: 第二頌至眾見是果。演曰二釋第二頌顯見所依
0385a11: 所依即彼無了凡夫凡夫假者為所依故而起我見
0385a12: 計此第八以為內我我見為依後方展轉起諸見果
0385a13: 六十二等因此而生以起我見通第六故。論由第
0385a14: 三頌至之所生起。演曰三釋第三頌顯我見因文
0385b01: 分為二先釋初句六七我見緣第八見分為我各
0385b02: 從自種而生起故。論諸外道等至方得生起。演
0385b03: 曰後釋後三句分別見因別因有三即宿習等若兼
0385b04: 通行及自種者即有四也已巳成故故不論之。論次
0385b05: 後五頌至能為障礙。演曰後釋六頌依集生苦文
0385b06: 分為二一釋前五顯集生苦二釋後一明行苦喻盡
0385b07: 之所由初復分二一彰意二別解釋此初彰意而
0385b08: 有三也。論此中初頌顯示於集。演曰二別解中
0385b09: 如文分四一釋初頌顯示於集為由貪愛及外境緣
0385b10: 集生我見境亦名集由見致苦見亦集攝為貪內體
0385b11: 攝受希望我見因生計內為我染習外境而是我見
0385b12: 所起之緣名為所也。論第二至為己巳體故。演曰
0385b13: 二釋二三頌以彰行苦文分為二先釋初頌後明後
0385b14: 頌此初也行苦本者謂是耶耶是真可愛等處
0386a01: 故生愛著。論又復此苦至而蹔息者。演曰後明
0386a02: 後頌頌言賢聖達為苦者三乘通言據不愚法說。
0386a03: 論由第四頌至苦樂緣。演曰三釋第四彰行苦體
0386a04: 而是計我苦樂三緣不平等者諸執我者因此發業
0386a05: 招感苦報名集眾苦。論由第五頌至無記故。演
0386a06: 曰四釋第五顯障解脫苦苦壞苦名為二苦苦樂等
0386a07: 受名為諸受。論今當顯示至三界等。演曰二釋
0386a08: 後一明行苦喻盡之所由明第八識似彼池水名池相
0386a09: 似水之別流名為也眼等六識三界五趣皆依第
0386a10: 八所流出故名眾流淪沒有情四生不息名最暴
0386a11: 唯有正行方能除滅名為竭也。論又法行者至
0386a12: 及縛遍知。演曰三明後七頌悟證遍知文分為二
0386a13: 初標舉後隨別釋此初標舉苦既盡已巳又須遍知。
0386a14: 論解了至皆依於苦。演曰後隨別釋文分為二先
0386b01: 釋初頌顯縛遍知後釋後六辯脫遍知初文復二先
0386b02: 釋上二句後釋下兩句此初也然於耶行苦之體
0386b03: 計為我故受苦樂故受苦樂者本因行苦然昔未悟
0386b04: 今方悟之故云了知我受苦樂皆依於苦苦即行苦
0386b05: 第八識也若也信了容見道前若證了者初地已巳去。
0386b06: 論又此分別至能生彼。演曰後釋下兩句分別等
0386b07: 者謂阿耶識體是行苦為境生見復從見起名彼
0386b08: 所生何以然者以執為我復起諸業招當苦故故頌
0386b09: 說云從彼生生彼。論顯示解了至解脫遍知。演
0386b10: 曰後釋後六辯脫遍知文分為二一結前生後二依
0386b11: 生正釋此初也。論謂染汙意至俱時滅故。演曰
0386b12: 二依生正釋文分為二一釋初三頌正明解脫二釋
0386b13: 後三頌顯有無餘初中復二一釋初頌而顯解脫二
0386b14: 釋後二明解脫相此即初也此第四句與唯識論所
0387a01: 引經中第四句異彼後句云非曾非當有經自釋云
0387a02: 對治道生斷煩惱已巳意相應惑非唯現無亦無過未
0387a03: 過去未來無自性故何乃不同答文雖少異意皆同
0387a04: 也經自解處約世而論此論所明據時而說金剛心
0387a05: 中得解脫時三世俱無四惑同滅聖智未起意惑俱
0387a06: 生智正起時彼即俱滅故皆同時理無別也。論又
0387a07: 顯所說至說為解脫。演曰二釋後二明解脫相文
0387a08: 分為二初正辯相後明所以此初也非彼染意法生
0387a09: 己巳彼淨意方生名為解脫由先無染名解脫故。論
0387a10: 為成此義至清淨等頌。演曰後明所以染汙本來
0387a11: 自性清淨既非有彼所淨染法何得別有能淨淨法
0387a12: 方名解脫故大般若云一切諸法本性清淨深密亦
0387a13: 云非雜染法先染後淨非清淨法後淨先染。論又
0387a14: 復顯示至乃至廣說。演曰二釋三頌顯有無餘文
0387b01: 分為二先釋初頌顯有餘依後釋二頌顯無餘依初
0387b02: 中有三標釋引證科上三句如文自明第四句結煩
0387b03: 惱解脫即彼自性相應斷也事解脫者所緣斷也經
0387b04: 言眼中貪欲斷者明惑解脫眼亦當斷明事解脫。
0387b05: 論如是顯示至解脫。演曰後釋二頌顯無餘依文
0387b06: 分為二一結前生後二依生正釋此初也。論自內
0387b07: 所證至不能說故。演曰二依生正釋文分為二一
0387b08: 釋初頌二明後頌此初頌也顯離苦盡絕諸戲論明
0387b09: 異有餘有餘尚有苦依未滅今則皆亡名眾苦盡。
0387b10: 論為顯補特至無涅盤者。演曰二釋後頌顯無餘
0387b11: 依而無我法及於生死亦無能證涅盤之者。
0387b12: 
0387b13: 瑜伽師地論義演卷第八
0389b01: 
0389b02: 
