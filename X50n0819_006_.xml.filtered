0237b15: 
0237b16: 
0237b17: 成唯識論疏抄卷第六
0237b18: 
0237b19: 北京　靈泰法師　撰
0237b21: 識阿賴耶識寬體也。
0237b23: 三和生觸。許然令彼三和合也。
0237c01: 六塵。即由根境。能生六識了別也。
0237c02: 疏問境在未來根住過去識居現在觸如何和。解云。
0237c04: 意識緣未來境。既根境識三各在三世。觸如何和。
0237c05: 疏或依增上根說乃至觸處名三和者。今說依根者。
0237c06: 即依增上色根。或六依第六根。依第八根。現在根名
0237c07: 三和。不說前念等無間。說三和觸名三和。但依現在
0237c08: 根境說也。
0237c10: 若境為因。觸名為果。可有過失。今者識觸心心所杖
0237c11: 託起名境。所生觸境。實作是因。觸等非是果失。言因
0237c12: 者。或俱或先同時因果者。或俱或後同時因果。果與
0237c13: 因俱時。異時因果。果則在後。因在先也。觸既是境界
0237c14: 果故。無過失也。
0237c15: 疏即是領似意名。解云。領即是似也。如此人學彼惡
0237c16: 人法領受得。彼惡人則說此人。名似彼人。觸亦是類
0237c17: 可知也。問三和之上有功能順生於觸名變異觸既
0237c18: 似彼有功能亦自順生名分別者。意問三和有功能。
0237c19: 三即能順生諸心所法。觸亦似彼有功能。觸應同生
0237c22: 緣。不應言觸與受為緣也。
0237c23: 疏自不順生名為分別乃至非似生於觸耶者。外雜
0237c24: 言。汝若言觸順生餘心所名為分別觸不自生觸者。
0238a01: 故觸似三和順生。受等名分別。何故觸不似三和。亦
0238a02: 能生觸耶。
0238a03: 疏答觸不似彼生觸功能不自生故者。觸不似彼者。
0238a04: 三和有生觸功能。以觸不能自生故。如由受但能領
0238a05: 受前境。其受不能領似於三和故。又如受等法不能
0238a06: 生餘即無領似例觸應爾者。如受但從三和生。及從
0238a07: 他觸生。其從處不能生餘心所法。其觸亦爾。觸似以
0238a08: 三和能生受等心所。其觸處不能生觸也。即是如受
0238a09: 依觸。受似於觸。有苦樂苦等受。受亦不自生受。觸以
0238a10: 於三和。觸亦不自生。
0238a11: 疏亦能生餘二種功能。解云。謂能生體識。并餘心所。
0238a12: 二種功能。
0238a13: 疏識但生餘無自生義例觸應爾。解云。識但生餘心
0238a14: 所。識不能自生。觸亦能生自生也。
0238a15: 疏若約見自證分生亦有似義。解云。自證見亦自生。
0238a16: 亦有似彼三和。能生於觸。觸之亦自生觸故也。識自
0238a17: 生識。
0238a18: 疏又如受領觸不領作意等。解云。受似於觸。亦有苦
0238a19: 樂捨。受不似作意。能驚心心所。觸似三和。亦能生心
0238a20: 心所也。觸不能生觸。
0238a21: 疏根之與第六轉者。解云。意受之位。能生心心所及
0238a22: 意。即是根上令用。根即是體。應言根體之變意。依主
0238a23: 釋也。
0238a24: 疏仍不分別根功能盡者。彼論但言根能順生三受。
0238b01: 更不言生餘心所法。則不分別根功能盡。唯彼文三
0238b02: 和順生心心所則盡理。
0238b04: 唯識中言分別者。是領似義。觸似三和。順生諸心所
0238b05: 故。若辨中邊論對法論言分別是分別義。其分在位
0238b06: 別。根境識生樂受時。觸亦能生苦樂受。即觸能分樂
0238b07: 受位分別。境根識生不苦不樂受時。觸亦能生不苦
0238b08: 不樂受。不觸分中。容受位別。由觸分別。令三受位殊
0238b09: 別。餘集論中邊論中觸解也。
0238b11: 意。觸既心所。即合明觸。與餘心心所。同一所緣。唯此
0238b12: 觸和能根境識。能令心心所。觸境分量。亦能與心內
0238b13: 心內赴前境。此問即生起下論文也。
0238b14: 疏識生故者。今者唯識門。由有識其境方得生也。若
0238b15: 約因緣門。由有境識方生。即約識託境而方生。若無
0238b16: 生能所故者。若觸無生受。令功其觸之。非是受家所
0238b17: 依。只猶觸有能生受之功能故。所以觸與受而作所
0238b18: 依也。答唯觸理亦可然又是主故不同於觸二解並
0238b19: 得者。然此解中。取初解為勝。如觸依三和生觸名分
0238b20: 別。三和觸能生餘心所。其心王既依根境三和生識。
0238b21: 今能分別根境。能生餘心所識。亦得名變意識。在現
0238b22: 行變意之位。方生心所故。若第二解中言。心是主故
0238b23: 不分別根境者。其境者。其境非是主。又非有故。許可
0238b24: 心王。不分別境。其根既是主。又是恒故。何故識不分
0238c01: 別根。又如境非主故。其觸又分別境等。其境非主。其
0238c03: 疏答今見分別體者乃至非此所說者。根境與識等
0238c04: 為依。是別體故。不說見分依自證同體者。說又見依
0238c05: 自證義說故。
0238c07: 親依。不說餘空明等依。又不說識種子。種子依是
0238c08: 識因依。今說增上緣依。然此中但說親緣。即不說親
0238c09: 因也。親緣者謂根境。親因者謂說種子。又此中但說
0238c10: 親依。謂根境等。即不說依。有空明等。又此中但說
0238c11: 現在。即不說前後。謂等無間依等也。
0238c12: 疏何行蘊謂六思身者。與六識相應思。故言六思身
0238c13: 疏此解即是約境相近者。問可意等相。相者是境。答
0238c14: 曰是。
0238c15: 疏答釋是難至受當知。解即受似於觸受。亦名分別
0238c16: 變意。論云然觸自性是實非假六六法中等者。三因
0238c17: 等前一宗為三量。二二合為三。總合為一。合有七量
0238c18: 成後宗。亦有七量宗。有十四量也。
0238c19: 疏謂六內處六外處乃至六觸身受身者。思觸受各
0238c20: 上六識相應思故。觸受者。各別有六。今言身者是積
0238c21: 集義。積集六識為一識蘊故。名六識身。積集六思六
0238c22: 觸。為一行蘊故。名六思身。六觸身。積集六受。為一受
0238c23: 蘊。則名六受身。
0238c24: 疏今取界身論六謂六識六觸等者。今言六想六思。
0239a01: 與六識相應。各有六識。今言六足論者。足謂足。若
0239a02: 加旃延經發智論。由如於身。若六足論如足。足
0239a03: 依身有故。由如瑜伽十支瑜伽論是身。百法論五蘊
0239a04: 唯識論是支分。此諸少論依身起。大論身足支分。由
0239a05: 如枝杖依樹。邊界一支一葉也。為俱舍論中六法中。
0239a06: 有六內處六外處。不是心所故。所以不取之。
0239a08: 分位。此愛依思共。合是有體。假為所為。所依思是實。
0239a09: 能依愛亦是實。根境是假者。經部計極微是實。根境
0239a10: 是假。
0239a11: 疏或恐彼計和合色故云不取俱舍論中六六法也
0239a12: 又若因中不言心等性故者。即不定過。為如受等。是
0239a13: 六六法中攝故。其受等即實耶。為如根境等。是六六
0239a15: 實皆以成之。若成立觸實有。豈舉假根境以成之故。
0239a17: 何言心所簡前三蘊。若取俱舍六六法中。即簡立前
0239a18: 三。六內處。六外處。六識身也。取後三也。
0239a20: 雖計麤食是假。其香味觸極微。皆是實故。又觸中雖
0239a21: 取四大為實觸也。不取觸中滑等觸。滑等觸是
0239a22: 假故。故言四大觸實。意簡去假觸也。又經部師。計於
0239a24: 識。次第二念起領納故。名之為受。次第三念起言說
0239b01: 故。名之為相。次第四念所造作故。名之為思。計之受
0239b02: 想思。元無別體。但依今一識義上用文出也。問前文
0239b03: 無經部六根境等是假。所以不取俱舍論中六六法。
0239b04: 何故今者說彼計香味觸四大觸實。答彼宗說。然根
0239b05: 境雖假。其根境等。若對空華等。其空華等即是假。若
0239b07: 同為喻。又解香味等雖假。即與香味等俱時四大是
0239b08: 實。故得為喻。
0239b09: 或應心所亦通於下簡略便盡者。又解不取段食為
0239b10: 喻。或立量云。觸定是實。有四食之中心所性故。如思
0239b11: 食。以觸即是四食中觸食故。言前心所為因。亦通於
0239b12: 性故。如思食。以觸即是四食中觸故。云前心所為因。
0239b13: 亦通於下許少分實餘假不成無異因故者。以經部
0239b14: 不許觸是實。然十二支中。許有愛取等少分是實餘
0239b15: 假。觸等不成。以無異因故。問言作意者。如何為作意
0239b16: 耶。答曰意即心王非是心。心能作動他心王。何名警
0239b17: 心者。作意警動心心所。故名警也。或現作意與識同
0239b18: 時乃至故論不許者。此後解不及前解也。
0239b19: 疏於此難中應許功力者。與應設劬勞作意。作意種
0239b20: 有力。種位警於心種位觸無力。要藉三和言現起方
0239b21: 有觸。宗師抄云。作意在種位。即功能警心等。觸等於
0239b22: 現位。方能有作用。於此相假。大有法難。應思。
0239b23: 疏作意無警應種不能生者。答曰餘心心所。自無力。
0239b24: 要藉作意警。中作意自有力。不假他警自能起。
0239c02: 是有為相。生法別有生成生。作意是心所。不藉他成
0239c03: 警。若別境中定慧等。即於聖道中有用。能斷或等。若
0239c04: 遍行五位心起則起。其遍行五位。望於聖道。無多力
0239c05: 能。各不能斷或。若言數由如獄率身居賤例。其公便
0239c06: 宰相。還共戒德以為宰相等。親屬或時犯事致禁在
0239c07: 獄之時。憑獄率通染成往。其受亦爾。雖在賤例。由生
0239c08: 彼定身上。還即經等事受。通集成往。然諸四念住。四
0239c09: 神足等。皆無受等。唯七覺分支中。喜覺分支。而是受
0239c10: 數。若菩薩依第四禪。入見道之中。有許六今覺支。即
0239c11: 喜覺支。
0239c12: 疏瑜伽第三謂心迴轉乃至得為盡理者。彼論謂。心
0239c13: 迴轉趣意境名為作意者。彼論且初作意現行頭相
0239c14: 處。不說作意在種位能驚。此唯識論文。現種俱驚。最
0239c15: 為盡理。彼論亦不說住一境時有作意。以隱不說也。
0239c16: 此文即問順正理師。謂心欲緣等。皆顯作意。由雜集
0239c17: 者。不解集論將此行相為真理者。然師子覺。不解無
0239c18: 著菩薩集論意。而造雜集論。將持心一境。名為作意。
0239c19: 為其盡理也。據實而言。定體不是作意。其定即能持
0239c20: 心一境。由作意故。方能令定持心。而專趣一境。
0239c21: 疏與薩婆多別俱舍第四者。彼宗作意。未來世中有
0239c22: 用。於未來世中。能驚心心所。令起趣境。論云境相為
0239c23: 性起愛為業者。愛者若是染愛。即唯有漏染也。不返
0239c24: 無漏也。愛若是受者。即通無漏之亦希求。而起欲故。
0240a01: 也。
0240a02: 疏欣求即通三性乃至所生受說者。然受之業。即通
0240a03: 無漏。若此中說受生愛為業。次約染受說也。受善惡
0240a04: 境起諸愛故者。由第八識生地獄中受得惡境本質
0240a05: 已巳。餘六識起諸愛。而愛起相分受諸苦也。若第八識
0240a06: 生人天中。受得善境。為本質故。謂得五根勝境界故。
0240a07: 亦生餘六識根起愛。方愛起相分也。故第八識緣起
0240a08: 六識中愛。
0240a09: 疏如想起言亦起故者。第八識中想。亦能起六
0240a10: 識中言。今亦隱本識。但言根法。本識亦能起六識
0240a11: 中言。前六識由依本識。及五所六識始得起。六識始
0240a12: 得起方起言說也。
0240a14: 何是能。其第七八識中思。不能造作善惡。故取下答
0240a16: 若受業即能起愛為業。命想即能起名言為業。此受
0240a17: 想二勝業。唯第六識能起名言起是也。若觸作意思
0240a18: 業。即通八識。即通有七起。名言起愛。則不遍故。然大
0240a19: 乘中。雖領於觸領境勝。以立受體故。薩婆多亦領於
0240a20: 境及同時觸者。若大乘中說。受體有二功能。一受亦
0240a21: 能領俱時觸。領者似也。若俱時觸起不可意觸。其受
0240a22: 生即有苦受生。若觸起可意觸。其即有樂受起。若起
0240a23: 中容觸。即有捨受生故。受能領俱時觸。二受體亦然。
0240a24: 能領前境界。領者納也。領受也。故受體領前境勝。其
0240b01: 受領觸劣故。大乘受。從境為名。不從領觸為名也。若
0240b04: 然領也。與大乘同。二受體亦能領前境界劣。其受體
0240b05: 領俱時觸勝故。說受從領觸為名。名自性受。不名境
0240b06: 界受也。俱舍說受領隨觸者。謂受能領俱時觸也。
0240b08: 許俱時心心所得相緣。若彼宗許受緣俱時觸者。則
0240b09: 自違宗過。若言後念受。緣前念過去觸者。則汝說受
0240b10: 緣俱時觸理不成也。
0240b12: 者。觸與受應不得同時。汝許同時心心所。不相緣故
0240b13: 疏或即因果或似因之果復為簡彼論說之言者。即
0240b14: 因是果。此因是前因故。果即此因即是果。恐有人言。
0240b15: 以前念因名以因之果。
0240b17: 受似觸亦有三事。思之。便即過宗。
0240b18: 疏如多人共處傍有人言汝面是奴者。宗師解云。彼
0240b20: 言不共餘相。又難彼言體緣於境。則名境界受。受體
0240b21: 緣於因。應可因受他。即不上同我。即以因緣故名因
0240b22: 受。非緣故名因受。今助一量云。彼宗亦許緣因故。量
0240b23: 云。應自性受應名因。受因之緣所領故。同喻由如境
0240b24: 界受。大有問答。恐繁且止。於木杌及疑人等豈是定
0240c01: 屬己巳有。是受自相也。
0240c04: 此論文也。作此分齊而取共相者。問眼識中緣青得
0240c05: 自相。及與五識亦然。如何作此分齊。答今者解想。而
0240c06: 取境分齊。而緣共相者。皆約第六識中想說。猶第六
0240c07: 識中想。取境分齊。而緣共相。方設名言。若五識中想。
0240c08: 但緣自相。亦不作青分齊等解也。
0240c09: 疏諸論名為其想者從因而說乃至名是何等者。由
0240c10: 想為因安立說分齊相已巳後。方起於名言。名言即是
0240c11: 果說。名為其想者。從因而說。諸論說想為名從果為
0240c12: 名者。從果而說。想是因名是果也。汝想是何名是何
0240c13: 等者。如色言汝心中想何等方。即論因為名。想是何
0240c14: 界因。名是想顯果故。名是何等者。如世言汝名字何
0240c15: 等。即從果為名。
0240c17: 不善也。正者是善。境謂有善惡及中容境。為因故其
0240c18: 思即起。緣此善惡境故。方能造善惡業等也。無心起
0241a01: 時無隨一故者。意說。前二界心所。說觸受思。若觸即
0241a02: 有可意觸。不可觸。不可意觸。俱相違觸。若受即有苦
0241a03: 樂捨受。若思即有耶正俱相違。意說。若有界心起時。
0241a06: 亦然故。無一合心起時。無此三種中隨何觸受思等。
0241a07: 問此中明五心所。是遍行。與第八相應。何故此言無
0241a08: 心起時無隨一。偏說觸思受體皆有三。謂三受等心
0241a09: 起。必與一俱。不言作意及想二法是遍行耶。答謂此
0241a10: 三各具三。上說餘二亦具也。事等者。即是所緣境也。
0241a11: 不取種子以各別故者。若眼識心心所。即同依一眼
0241a12: 根。可名依同。若取種子。各各別也。謂心王種子。心所
0241a13: 種子等。
0241a14: 疏以境相相似說名為同者。將彼論就此論。同者相
0241a15: 似義。將此論就彼論。相似者名同或此論約影像名
0241a16: 相似。彼論約本質名同。
0241a18: 緣也。
0241a19: 疏下此論文許有二故者。下第七卷。同有親所緣
0241a20: 所緣緣也。
0241a21: 疏依簡別識行簡依其境各乃至事簡體多者。眼識
0241a22: 心心所。同依眼根。若耳識即不依耳根。今言依者。取
0241a23: 同時依故。簡起別識別依別根也。行簡者亦如眼識
0241a24: 心心所。同依一根。雖是同依行相各別。識以了別為
0241b01: 行相。想以取像為行相也。其境各別者。謂心王上相
0241b02: 分。非是心所上相分。又解云。意說若同依一根。其相
0241b03: 各別。非是此中相應義。謂前七識。皆依第八識。其第
0241b04: 七第六前五識。雖同依第八識。共依根。即緣境各別。
0241b05: 今者即簡餘七識同依。第八共依根。即取眼識等同
0241b06: 依一根。心心所同緣一境也。乃至第八識同緣一青
0241b07: 等。即心王見分緣者。即簡餘心所見分。乃至言受緣
0241b08: 青。即簡相見分緣青事。若眼識心心所。同緣一眼根。
0241b09: 前所緣境。同名一所緣。若耳識別見分。即緣境別。今
0241b10: 簡別見。故言所緣等。又解緣簡別見者。即是所境等
0241b11: 也。其所緣境即相。簡生能緣見分也。如五與意唯依
0241b12: 事簡之者。此中意說。若與五識同時意識。何故不名
0241b13: 與五識相應。答即依事以簡之。謂五識即各各親依
0241b14: 前五色根。其第六識即依第七識故。同時意識。不得
0241b15: 說為與五識相應。又事別。若第六識體自證分有體
0241b16: 性。其前五識心自證分。各別有一體。如眼識唯有
0241b17: 一心王。餘可准知。若說意識與五識相應者。即一
0241b18: 中。有兩識體也。
0241b19: 疏便應不能攝益相續者。若第八行相明了。即不能
0241b20: 攝持五根身。得相續故。攝持五根身不壞。名之為益
0241b21: 也。若許易脫即善惡故。皆悉不能在攝種子。若許第
0241b22: 八識是善性。即能持善種。即不能持惡種。若許第八
0241b23: 識是惡性。唯能持惡種。不能持善種。即惡不持善。善
0241b24: 不持惡。名在攝後種也。若第八識是無記性。即能修
0241c01: 持善惡。名法種。
0241c03: 斷。便非是界趣生體也。如八證中最初執受五因之
0241c04: 內任運生解者。然對法論中。即有八證。最初第一是
0241c05: 執受。證中言。唯意就心。前業所引非善染等。一類能
0241c06: 遍相續執受。有色根身任運者。先強思等作意也。五
0241c07: 因者。一極不明了。二不能分別違順境相。三微細。四
0241c08: 一類。五相續而轉。此論天上五因。意明第八識唯是
0241c09: 捨受。論有情執為自內我故者。問何故論文。說第八
0241c10: 識。名為有情。今此文中。即說第七識。名為有情。答若
0241c11: 約根本即說第八識。名為有情。若性者識也。即通說
0241c12: 八識。總得名為有情。八識皆名性識故也。由前三義
0241c13: 故唯捨受者。即由論中有三復次解。唯是捨受也。
0241c14: 疏薩婆多等為此難者。彼薩婆多宗許捨受喜受喜。
0241c15: 受樂受唯是善業感。捨受等是業果。即說欲界人天
0241c16: 中。謂四大洲。六欲天。及初禪三天。二禪三天。此十六
0241c17: 處。皆有喜樂捨受。有喜受樂受捨受。捨受皆唯善業
0241c18: 感。若下三禪中。有二師說。有義。下三禪中。皆無捨受。
0241c19: 若初禪中。唯有喜樂受。若第三禪中。唯有樂受。此是
0241c20: 正師。若有義。初二禪中。有喜捨受。若第三禪有樂捨
0241c21: 受。若第四禪已巳上乃至有頂。唯是捨受。故知不動業
0241c22: 能感得四禪已巳上捨受。若苦受即是惡業感。即惡業
0241c23: 不感得捨受也。若八大地獄王。乃傍生鬼界一分極
0241c24: 苦受處。唯有苦受無捨受。若傍生鬼有捨受處。亦通
0242a01: 有喜樂捨捨受受也。亦是善業感。若大乘中說。惡業
0242a02: 能感得苦捨二受。三惡趣皆有捨受。若善業亦通感
0242a03: 得喜樂捨受。一切末心。皆起捨受。遍通二性。非是業
0242a04: 感故。此為同也。
0242a05: 疏不同禪定之寂者。若捨受名寂靜者。但中容故。名
0242a06: 為寂靜。若禪定即能止惡故。名為寂靜。故禪定與捨
0242a07: 受別也。
0242a08: 疏或苦樂俱於人天中應不言苦果乃至亦不相違
0242a09: 故者。若人天中。第八識有樂受俱。則不得受別起苦
0242a10: 果。若三惡趣第八識有苦受。則不得受別總樂果。以
0242a11: 相違故。是捨受。則俱不相違也。
0242a13: 與第八俱。即無此能何妨欲起希望勝解印持等。欲
0242a14: 勝等若與第八俱亦無此能耶。答起思等。具四義故。
0242a15: 此不具四義也。論主定能令心專注一境。若第八剎
0242a16: 那別緣。如何本識剎那不緣。聲起時本識即緣。無時
0242a17: 即不緣。若有等流色。本識亦緣。後無時即不緣。若有
0242a18: 先本即緣故言剎那別緣也。又本識但能任運緣
0242a19: 境也。
0242a21: 行心。或因見白骨本質。則作白骨觀。或因見青色本
0242a22: 質。遂青色觀。即此觀心。住於一境。前後相續。本識則
0242a23: 不爾。
0242a24: 疏十一六二十者謂善十一根本六。隨惑二十也。
0242b02: 對法亦解有為善法。名世俗善。起世可愛果故。問若
0242b03: 有漏善法。可許能招無記可意果。若無漏善法。如何
0242b04: 能招可愛果。答無漏法中言。但同性相引。名云為招。
0242b05: 不同有漏善業。能感無記果。名之為招也。又有漏善
0242b06: 中。亦善引善。同性相引。亦得名招也。
0242b07: 疏麤重生非安隱故者。麤重則配世間可愛果。可破
0242b09: 可愛果也。非安隱故。亦配世間可愛果上有也。
0242b11: 法者。謂煞生不與取耶行等十惡業。能招非愛果。
0242b12: 疏諸有漏法名勝義不善乃至不安隱故者。有漏法
0242b13: 者。即通善等三性。法謂十二支等皆破責為名名勝
0242b14: 義不善。已巳是生死法故。何故名勝義不善。此有漏法。
0242b16: 觀阿鼻地獄。以有漏法可破壞故。名為不善也。
0242b17: 疏有為無記名世俗無記乃至濫不善故者。即是威
0242b18: 儀工巧等四無記也。通果無記。亦是有漏。若是無漏
0242b19: 愛有性。為是有漏自性麤重。濫不善故。若只言通有
0242b20: 漏無記。現十八變。即是通果。唯是善性故。若言通果
0242b21: 無記。即唯是有漏非無漏。唯是無記性。非善性也。
0242b22: 疏空非擇滅名勝義無記不招二果無所濫故。解
0242b23: 云。若薩婆多宗說。空非擇滅。唯是無記性。不通善
0242b24: 性。若大乘中說。空非擇滅。唯是善性何以故。無色
0242c01: 之處。顯於空本性清淨。名非擇滅。此二皆是真如
0242c02: 之假立。真如既是善性。故知無為非擇滅無為是
0242c03: 善性。若對法論。或餘大乘論中說。空非擇滅是無
0242c04: 記性者。當知皆是隨轉理門。隨小乘說也。答隨大乘
0242c05: 說。此二無為即是善性。或約假故。名之為無記若攝
0242c06: 假從實。此二無為。還是善性。此二無為。不能招愛非
0242c07: 愛果也。後准此釋可知也。
0242c08: 疏二性巧便善謂有為善法者。謂有為無漏善。無漏
0242c09: 之法性巧便故也。
0242c10: 疏一感非愛果不善謂極惡法者。謂十一惡道。又是
0242c11: 嗔忿恨等法也。
0242c13: 是也。
0242c14: 疏三性不安隱不善謂有漏法者。唯取無覆無記法。
0242c15: 又解。取有漏善法也。有漏善法。此等對無漏法。有漏
0242c16: 善法故。成不善也。
0242c17: 疏相應無記謂諸無記心心所法者。若第八識心心
0242c18: 所。即六法是無記性。若第七識相應心心所。總十八
0242c19: 法。是無記性。若第六識中。即有根本九法。餘嗔二十
0242c20: 隨惑中餘小七惑。即遍行別境不定四都有三十六
0242c21: 一法是無記性。又上界除慢眼等隨應准知。若前五
0242c22: 識中。取有義遍行五并心王。即餘別境五法不與五
0242c23: 識住故。故五識中。一一法皆有六法。是無記性有義
0242c24: 五識中有別境五者。其五識與有十一法。是無記性。
0243a01: 若加煩惱等。准知上可解。二不相應無記。謂無記色
0243a02: 不相應行者。問不相應行。可得名不相應。其色法。如
0243a03: 何名相應。又問此言無記色者。為取五根扶塵。為取
0243a04: 外五塵。答不是心故。三真實無記者。問真實無記。與
0243a05: 前勝義無記。有何別。答即對有為幻法故。其空
0243a06: 非擇滅。既是無為。故名真實。又對前有為世俗故。其
0243a07: 空非擇滅。即名勝義也。
0243a08: 二相應善謂信等相應心心所法者。即取八識心王。
0243a10: 名相應善也。然此應分別。若至佛果位。其八心王。五
0243a11: 遍行。五別境。此十八法。名相應善故。若約因位。欲界
0243a12: 中。散聞思位。福分善中。即取六識心王。五遍行。五別
0243a13: 境。及不定四。此等法是相應善性收。其生得善亦爾。
0243a14: 若得上地修慧。即正取第六識心王。及遍行。五別境。
0243a15: 及尋伺。此十三法。是相應善收。以悔眠唯欲界繫故。
0243a16: 其修慧中。雖正取第六識。兼取眼且識。眼且識中。為
0243a17: 有通故。然大乘中說。六識亦為有生得善。福分善。及
0243a18: 修慧。若第六識中。起生得善。引五識。五識中亦起
0243a19: 生得善。其第六識中起福分善。引五識中。五識中亦
0243a20: 起福分善。其體修慧。正是第六識。前五識。其前五識
0243a21: 體。不是聞思慧。亦通所成。謂前五識。亦名聞所成慧。
0243a22: 思所成慧也。又大乘宗中說。五識亦得假名為修慧。
0243a23: 如八地已巳上菩薩。於第六識定心中。引起眼等五識。
0243a24: 眼等五識亦得名無漏。為無漏引故。其五識所引。亦
0243b01: 得名修慧。為第六識中修慧所引故。由如苦根憂根。
0243b02: 亦得名無漏。為無漏引苦根。其憂根能引無漏故也。
0243b03: 若有漏善中。其無想定。即是分善。若無漏善中。其
0243b04: 滅盡定。亦得名分位善也。釋此等善者。如下解五十
0243b05: 一心所文中。一一入中。皆自釋也。應撿下文可知。
0243b06: 疏三等起善謂漏善色不相應行乃至准義亦爾者。
0243b07: 等起善者由心善故。則令身語合掌禮拜。色亦是善。
0243b08: 又表色及引得無表色。亦是等起善色也。由現行能
0243b09: 熏心是善。所熏成種子亦是善。如有問言。種子是何
0243b10: 善。應答言。種子唯是等起善。又二無心定種。亦是
0243b11: 等起善收也。又得等四相。亦是等起善故。
0243b12: 疏一自性不善謂無等十唯不善心所者。十不善
0243b13: 心。一忿。二恨。三惱。四慳。五嫉。六覆。七害。八無。九無
0243b14: 愧。十嗔。此十種唯是不善性收。二相應等不善者。即
0243b15: 根本中五。即取貪癡慢疑惡見。及隨煩惱中十一法。
0243b16: 謂取八大隨及誑憍三。即取煩惱中十一法。及取
0243b18: 境六識中。通取不善性者。皆是相應不善。即都計已巳
0243b19: 前三十六法。名相應不善也。貪嗔忿害十法。即是
0243b20: 自性不善收也。
0243b21: 疏三等起不善故。謂不善色不相應行種子亦爾者。
0243b22: 即取表業無表業。由心不善故。所起色亦是不善。如
0243b23: 屠兒惡律儀色。又得等四相。由現行心是不善故。所
0243b24: 熏成種子。亦是不善種子。即是等起不善中也。
0243c01: 疏四勝義不善謂有漏法者。唯取有漏善法是也。
0243c03: 者。異熟生心。自證分見分。為能變起相分是也。又第
0243c04: 八識自證分見分亦是也。
0243c05: 疏二所變無記乃至種子亦爾者。即是異熟生所變
0243c06: 相分。是所變無記色。即是威儀心。熏成種子。即名
0243c07: 等起無記種子。三分位無記者。謂得等四相也。
0243c08: 論云流轉還滅應不得成者。涅槃以為界。眾生皆涅
0243c09: 槃界故。即流浪生死。即是苦集。今聖道歸向涅槃故。
0243c10: 名之為還。故說道諦名還。由如背家逃走。名為流轉。
0243c11: 歸舍名還。
0243c12: 疏惡趣翻亦然者。由不善。故知則不得與善遂為依。
0243c13: 二善惡法體勝無記法乃至故說名為記者。言殊勝
0243c14: 自體者。言調和者。即是有漏善也。言戾者。即是有
0243c15: 漏不善業也。其以無記性者。設有亦如是言故者。問
0243c16: 何故初師說。亦所唯例心王無記性。更不例餘門耶。
0243c17: 答為頌文中言是無覆無記。觸等亦如是。次無記後
0243c18: 即言觸等亦如是故。觸等唯取無記性也。此師意說。
0243c19: 例於識體。五種義同。乃至然但有四者。若不可知別
0243c20: 為門者。此師即例五門。一異熟。二所緣行相俱不可
0243c21: 知。其所緣即是第三門中。緣三種境是。更無別體。其
0243c22: 行相即是心王了別。為以相故。唯取不可知也。三緣
0243c23: 三種境。四五法相應。五無覆無記。若除不可知門。
0243c24: 唯例四門。一異熟。二緣三種境。三五法相應。四無覆
0244a01: 無記也。
0244a02: 疏問本識五法俱觸等乃至餘例難亦然者。此中問
0244a03: 者。觸等五。如是十門之中。例取異熟門。緣三種境門。
0244a04: 例取相應門。無覆無記門。若別義之中。例取不可知
0244a05: 門。心心所法同觸於境觸等。今者既說心王常與觸
0244a06: 相應。然心王即得與觸等五心所法相應。然六法行
0244a07: 各別。謂識了別為行相。觸境為行相。受以領納為行
0244a10: 應。謂觸即與心有作意想思受相應。若受除受自體。
0244a11: 謂受即與觸作意想思心王相應等餘者故。心王得
0244a12: 與五法相應。然准頌中。不言常與有法相應故。論中
0244a13: 不得心所。望於心王。為相應故。觸等心所。即除心
0244a14: 王也。觸等唯得與四相應。謂觸除觸自觸。不與觸相
0244a15: 應故。觸唯與作意受想思四法相應。其受除受自體。
0244a16: 受不與受相應。受亦觸作意思法相應。乃至想思等
0244a18: 即得與五法相應。將心所以例心王。其心所唯得四
0244a19: 法相應。然觸等五中頗有一。今心所亦同例於心王
0244a20: 行相。其心所法。亦得了別以不。
0244a21: 疏答餘門通故可咸相例行相既言了別何得觸等
0244a22: 例同者。餘異熟門等。五門通故。可得觸等相例。又觸
0244a23: 等五法。但例心王。得四法相應。謂觸與受作意想思
0244a24: 相應等。即心所例等心王四同一不同。一不同者。謂
0244b01: 觸等不得例心王行相。亦了別故。了別唯在心王。觸
0244b02: 等既是心所。不可例王。同其了別。此不成救乃至觸
0244b03: 等觸等亦應與自俱故者。此難意。其心王即與觸十
0244b04: 色五法相應。其觸等既例心王。心王與觸相應。其觸
0244b06: 意。亦令觸等例心王行相。同是了別。今者重難。即令
0244b07: 觸與觸相應。即與前難不相當耶。答少別大意亦同
0244b08: 疏此理不然隨所應有乃至與捨相應受亦應受等
0244b10: 捨受相應。若心所中受。則不與捨受。受不與受得相
0244b11: 應。故返質外。四了別在於識。例觸同了別。反不同捨
0244b12: 受相應。受得與捨受相應。既受不得與捨相應。故知
0244b13: 不得例心王同了別也。
0244b14: 疏并不可知。除前自相門。即一異熟。二一切種。三不
0244b15: 可知。四執受處。五觸等相應門。六捨受相應門。七無
0244b16: 覆無記門。此論體例乃至非必異說者。此文即說一
0244b17: 部論意。若十師正義。即慧合為一義以明。若耶宗謬
0244b18: 義。假作別師。四是多有義也。
0244b20: 所熏四義中解。今此中引來。疏主亦是煩惱。又世親
0244b21: 攝論。四所熏外。更加一有自在義。方是所熏也。
0244b24: 乃至皆有者。問如六種何名但隨五數。意說。有五
0244c01: 心所。為能熏時。有隨五能熏心所。而為熏成五
0244c02: 種子。如一聚心所有五遍行五別境并心王。有十一
0244c03: 能熏成五種子也。如一聚心心所有。五遍行。五
0244c04: 別境。并心王。有十一能熏法。而緣十八界時。色同
0244c05: 時心王。一念之中。而熏成十八種子。乃至受亦熏
0244c06: 成十八種故。十一心王所。一一皆熏成十八
0244c07: 種。若十法。緣一百法時。有心王。於一念中。得一
0244c08: 百種子。乃至餘十個心所。於一念中。各各熏得一
0244c09: 百種子也。餘者准知。亦如十心所為能熏。一
0244c10: 本識是所熏。其十個心所。但隨自能熏。數數各自熏
0244c11: 成本識十見分相分種子。其十心所。一一皆不
0244c13: 十種。則有六果之妨。
0244c14: 疏若六法受熏乃至各自生已巳者。能熏極少中。亦約
0244c15: 一心王。五心所六法。能熏所熏是一體。則熏時
0244c17: 六三十六種。若見相別種。今有七十二種子。若
0244c18: 能熏心心所。有十六所熏。即合有六十種子
0244c20: 不同熏。要藉前七識熏。且如第七識緣第八識時。第
0244c21: 七識心王心所。合有十八。此十八心心所。同緣本
0244c22: 識。一念之中熏成十八本識種子。已巳後生現行之
0244c23: 時。亦有頓生十八識。多果之妨。問意如是。何妨我
0244c24: 亦今所熏。後頓生六果耶。緣彼心所亦爾者。設餘第
0245a01: 六識心心所。緣彼本同時。五數心所亦熏成多種。後
0245a02: 生之時。亦有頓生多果之妨。
0245a03: 疏不可論其本質生與不生所熏六種者。今者即說
0245a04: 有餘智上成心所生影像。心王生本質等解。不得論
0245a05: 其本質。生影像地。應更問。
0245a06: 疏此亦不然受熏例應爾乃至所生影像者。意例釋
0245a07: 也。心所非所熏。由如心所。不能生本質。唯能生影像。
0245a08: 心王能受熏。由如心王生本質故。言受例應爾也。
0245a09: 疏如實義者如緣本識熏種之時乃至增上緣等理
0245a10: 亦無失者。此第二解。亦是不正義。即是護月師。唯立
0245a11: 本有種子。如一能熏心心所。緣本識時。能熏之心。
0245a12: 但熏識本有種。增此一本有種子。唯生一本識
0245a13: 體。正為其因緣。轉熏一心心所。雖多但是增上緣攝。
0245a14: 則無頓生六果妨。亦無多種生一芽妨。若爾眾多新
0245a15: 熏種生本識。則有多生種一芽之過。此即不正義也。
0245a16: 又解。此疏文是。將業種資一本識名言種子。即如
0245a17: 一有心起時同時思。即是業體俱時。餘觸受等四蘊
0245a18: 時。名為業種。業種眷屬亦立業名。即名多業感得本
0245a19: 識一本有名言譯種子。名言種子。生一個本識現
0245a20: 行。即眾多同業感種。為增上緣。傍或感本識種故。一
0245a21: 識種。為其因緣。言本有種者。先已巳熏故。名本有種。
0245a22: 非是本有種子名本有也。即是一名言種子。生本
0245a23: 識現行故。無多種生一牙過。此解亦是不正義也。
0245b01: 體是一故者。此第三解。是護法師正義也。若緣本識
0245b02: 時。能熏心心所雖多。各各熏一本識種。後時或十
0245b03: 同類種子。共生一本識體。亦無妨難。或五種子。或
0245b04: 二界同類。共生一現行亦得。如一麥中多極微。同生
0245b05: 一牙。此亦然耶。必無多異類種子。共生一現行也。
0245b06: 此解是正義也。六種共生一果亦無妨難者。問即許
0245b07: 多種子。共生一現行者。亦應一種。能生多現行。
0245b08: 亦應多現行。共熏成一種。亦應前念一種若言無
0245b09: 此等法者。如何多種。共生一現行。若言多種生一現
0245b10: 行。由如一麥中有多微。共生一芽。一芽之中有一
0245b11: 微。其喻同成。一芽中即有多微生多。不是多微共生
0245b12: 一微。即是多種。生多現行。其喻亦不成。又文難未見
0245b13: 多種生一芽故。答謂後能持前多。
0245b15: 有六。還熏成六種子。更無有因緣遂令六現
0245b16: 行能熏識。共熏生一種子果。必無是事。
0245b17: 疏如五無間業受一期報故者。五無間業。即有五
0245b18: 業種子。共感一身。入無間獄也。為受罪五倍。此就見
0245b19: 分能熏為論者。然此見分緣相分。於相分中。而熏成
0245b20: 第八識種。問如第七識。於相分中。熏成他見分種。如
0245b21: 何相分無緣慮熏。同見分有緣慮種。答以第八見相
0245b22: 二分不同熏。所以於他相分中。能熏成第八見相分
0245b23: 種。
0245c01: 然此若新熏本有同類種俱逢緣。今兩種子。共生
0245c02: 一現行亦得也。或唯本有逢緣。生一現行亦得也。或
0245c03: 有新熏種子。亦生一現行亦得也。或十同種。二十
0245c04: 同類種子俱逢緣。合共生一現行亦得。如有一
0245c05: 麥中有多極微共生一芽。
0245c06: 疏彼破經部色心二法各各有種共生一果者。色中
0245c07: 亦持種。心中亦持種。二處時有種。共生一芽也。
0245c08: 疏此中此量而易可知有量云。汝初種子生時。種亦
0245c09: 生熏習。同時勢等故。如初生種。難初生種亦然。
0245c11: 果天中。摩醯首羅。面上三目。其西國僧間。亦不執色
0245c12: 究竟天上。大自在宮。為摩醯首羅。以彼不知故。其佛
0245c13: 法中說。摩首羅。唯有兩眼。然摩首羅。即在廣
0245c15: 三事具足。即如僧間說摩醯首羅即相似也。問龍
0245c16: 王有八萬眼。亦何聖教。應捨。又如人二眼識但是一
0245c19: 疏解此不別例。何以故。心王變根種色法。皆有實用。
0245c20: 若五所變種子根。則無實用。變色則有礙用。若難言。
0245c21: 是心所所變色故。不自在故。及色無礙用者。則應五
0245c22: 識相應心所所變色。亦應無礙用。五識心所所變者。
0245c23: 色即礙用。若本識五所亦相例。故知本識五所。一念
0246a01: 婆多師。現在四大與現在色。為俱有因。為受於時。現
0246a02: 在四大遠生受。於具後無對色。則能造所造。所造不
0246a03: 是俱因。為避遠無對色。不是俱因故。亦令現在造
0246a04: 色。與現在四大。亦不成俱有因。疏主既不取本識五
0246a05: 所所變五無礙者。亦應不得五識心所所變色是有
0246a06: 礙用。但應五識心王。并本識心王所變色是有礙用。
0246a07: 即共薩婆多。避遠無對色。令現在四大。俱時能造
0246a08: 色。亦不成俱有因也。此六根眼等同時者。然本識心
0246a09: 心所。各各能變一具五根。此六具五根。皆同處同時。
0246a10: 不相問也。論亦能以火無能燒用者。問然准此文。大
0246a11: 宗鏡中有傍也。實無似有。
0246a13: 彼若救言。前第三一切種門。則明緣種。後第四執受
0246a14: 門中。但言執受根身緣根身也。第四門中。不明執受
0246a15: 種子。緣種子故。今彼難曰。亦如攝論中種子。與五根
0246a16: 扶塵。同在一門中。說執受并一處緣之。汝何故緣種。
0246a17: 即在第三門執受根身。并緣根身。即在第四門種子。
0246a18: 不許在執受門中。與身別明。故知汝說非也。
0246a20: 相。即除一切種門。除識行相門。除常與觸相應門。何
0246a21: 以故。觸不常與觸自相應故。若但言相應門。亦得例
0246a22: 取也。若捨受門。亦須除之。受不得與捨受共相應故。
0246a23: 若除受外餘觸等。亦得與捨受相應。若斷捨門。不得
0246a24: 例取。阿羅漢位捨。何以故。阿羅漢位。唯斷心王阿賴
0246b01: 耶名。不斷五心所名也。故不得取斷中。若復長行中。
0246b02: 以義通取。則得下言異熟識體。菩薩將得菩提時捨。
0246b06: 常。為簡經部色心持種故。言非斷也。一無記二堅乃
0246b07: 至四相應可為識熏者。一無記性者。即是前論一類
0246b08: 相續。是界趣生施設本故。二堅者。即前論中性堅持
0246b09: 種。令不生故。三可熏者。即前因滅果生。非常一故也。
0246b10: 四相應者。可為轉識熏成。以水為喻如下文設者。如
0246b11: 下第七云。如水濤波隨多少等是門。問與恒轉如暴
0246b12: 流。因果不斷常門中。唯取種子。亦取現行等。以為因
0246b13: 果。答即約第八現行。為恒轉如暴流也。漂水下上者。
0246b14: 問水上可漂水不。如何名漂。
0246b15: 疏正量部等彼先有過未者。然正量亦立有過未世
0246b17: 山。能彰於日。疏主今引俗中事也。若佛法中。日若在
0246b19: 若遠看雲。則以入地。日沒亦然也。
0246b20: 疏前生後滅者。准次上論文中。即是前滅後生也。
0246b21: 疏初但難斷今亦難常者。初但難斷者。即前論文中
0246b22: 言過去未來既非實有。非常可爾非斷如何等文。是
0246b23: 也。今亦難常者。即論文云。同現有位後果未生。後果
0246b24: 未生故則無後果。即是難斷也。果現有時。前因已巳滅。
0246c01: 果是誰果現。果現所有時。前因無果。既無因生。即是
0246c02: 常也。因果之體未來已巳有者。問准因果法。若為因之
0246c03: 法。若俱在前為果之法。若俱若在後。即合過去為因。
0246c04: 即現在未來為果。若現在為因。即現在未來為果。即
0246c05: 因前果在後。如何此文說未來有因耶。答今約薩婆
0246c06: 多宗。約義不也。若諗因作用。即現在有因作用。若
0246c08: 熟。此四因。即約法體上建立。故三世中。即此四因。如
0246c09: 未來世中。有此四因者。為未來中。有異熟因。由有心
0246c10: 心所故。即有相應因。為有得四相體故。即有俱有因。
0246c11: 為有增上緣法體故。即有能作因。餘現在過去亦爾。
0246c12: 故約法體立此四因。若遍行同類二因。不約法體上
0246c13: 立。唯約前後位上。而立二因。故此二因。唯現在世。及
0246c14: 過去世中有也。已巳過現二世。唯在於前位故。未來無
0246c15: 此二因。以是後性故。此說因前果在後者。即約同緣
0246c16: 類遍行因說。又約說又約餘四因。以起作用故。亦因
0246c17: 前而果後故。此言為因若俱有在前等故。若因體即
0246c18: 未來有也。初隨返質唯難於常。今隨雙難亦破於斷。
0246c19: 初隨返質准難於常者。即前文言。過去未來。若其實
0246c20: 有。可許非斷。如何非常。常亦不成緣起正理。今隨雙
0246c21: 難亦破於斷者。即此文云。果既本有。何待前因。則是
0246c22: 果體本有。不藉其因。則是常也。因義既無。果義寧有。
0246c23: 因果總無。則是斷也。今有二種三世無。若法行世。則
0246c24: 過去名前。未來名後。今此論中因果。即是法行三世。
0247a01: 若向有三世。則過去名後。未來名前。如人中因果。即
0247a02: 是法行三世。若向背三背三世。則過去名後。未來名
0247a04: 知。則未來名前。又如人道行時。已巳行處名後。未行處
0247a05: 名前。前頂店家相似。亦是過去名後。未來名前也。
0247a06: 疏量云所計作用未來應有不離體故者。今此比量。
0247a07: 令過未來世中。即取與果用也。若難生相光明。合未
0247a08: 來起因。他亦許有。則有相符。今難取與果用。即無過
0247a09: 也。若將此量。對古薩婆多師比量。即有相符之過失。
0247a10: 古薩婆多師。即許未來法亦有作用。謂光明生相。苦
0247a11: 法智忍。即應量云。未來許光明等三法外。餘無作用
0247a13: 量。對新薩婆多順正理師。即得成也。以順正理師。許
0247a14: 未來三法。但有功能。不是作用故。疏中比量。對順正
0247a15: 理師。即無違也。汝去來法。應是無為法。有法體無作
0247a16: 用故。如無為法。若將此疏中比量。若對古薩婆多師。
0247a17: 即有隨一不成過。然古薩婆多師。即許未來有光明
0247a18: 等三法作用故。此比量對古薩婆多師。有隨一不成
0247a19: 過。若將此疏中比量。對順正理師。即無隨一不成過。
0247a20: 以順正理師。唯許去來世中。而有功能無作用也。
0247a21: 疏又未相法應是無為者。薩婆多宗。法體在未來世。
0247a23: 相遷。若現在法。則有四相遷也。故為此量破也。
0247a24: 疏又說未來有生相用過去有與果用者。謂異熟因。
0247b01: 現在取果。過去與果。若同類遍行因過去有與果用
0247b02: 者。謂若同類行因隔越者。亦是過去果用生相未來
0247b03: 有用故。疏中難。無過未有用。應名現在也。
0247b04: 疏今言用者謂取與用者。此文即是小乘救也。彼救
0247b05: 云。汝大乘難我道理不然。我言用者。謂取與之用也。
0247b06: 疏難云等無間緣過去取果者。若等無間緣。前念惑
0247b07: 時。能引起後念心心所。則取果亦是過去與果。
0247b08: 疏即應過去有半作用有取果用者。除相應俱有五
0247b09: 因等。皆現在取。不能過去取。餘三緣亦爾。唯等無間
0247b10: 緣。能過去取果。即是半有作用故。今約難令過去世。
0247b11: 半有作用也。俱舍論頌云。此中有四種類相位。待異
0247b12: 第三初作用立。世最為善。又解云。等無間緣過去取
0247b13: 果。婆沙正說。即應過去。有半作用。有取果用故。此文
0247b14: 應言。現在能取果。過去有與果作用。過去即無取果
0247b15: 作用也。難云。其過去世中。唯等無間緣等。即有與果
0247b16: 作用。過去即無取果作用也。即名半有作用。其過去
0247b18: 餘法皆不能與果。即是半無作用也。
0247b19: 疏有三法作用光相苦法智忍者。光明未來生相時。
0247b20: 現在闇即在捨相。光明若起闇已巳除。若光明在現在
0247b21: 作用。即是與闇俱故。故未來有用。若生相在未來有
0247b22: 用。若現在則住異滅有用。若世第一法。於現在世。與
0247b23: 異生性用。俱起能智。在損異生性力弱。若苦法智忍。
0247b24: 於未來世起。在生相時。則有力能。排斷未來世中異
0247c01: 生性不得起。若苦法智忍起。至現在時。已巳前世第一
0247c02: 法。及異生性。先已巳滅訖。何以故。半必不得必向並。苦
0247c03: 法智忍即是半。世第一法即是向。又是加行也。疏中
0247c04: 難云。此三既未來有用。應名現在。
0247c05: 疏彼與果用滅復滅失取果之用生後生失者。亦如
0247c06: 異熟因。或同類因等流。至於現在世。已巳一滅已巳。落
0247c07: 入過去。過去世中。又一有與果用。即又一度滅。故
0247c08: 云滅後滅。生相時中已巳一度生。又至現在世中。又能
0247c09: 取果。即又一迴生也。即是生後失。故為此難。
0247c11: 心。既不能取未來果。此末心。應名過去無記果用。不
0247c12: 名現在也。
0247c14: 學末心既無取用。即命是滅。如何已巳後更有滅耶。
0247c15: 疏又彼功能改名作用而復何異者。彼宗即改未來
0247c16: 無光明等。三法作用。而名功能。及改過去取與。半無
0247c17: 作用事。名功能故。此文應言。又彼作用故名功能。又
0247c18: 難言。汝宗既言。過去有與果功能。現在名作用。未知
0247c19: 通功能。與現在作用。何差別。難言。應無差別。由如眼
0247c20: 目異名故。俱舍論云。五取果唯現者。謂相應俱有同
0247c21: 類遍行異熟因。此五同於現在住相時。有力能取果
0247c22: 也。唯餘能作用取果不是故二與果亦然者。果起酬
0247c23: 因。即名與果。謂相應因俱有二因。於現在住相時。則
0247c24: 能取果。心王心所。更互與力。於現在滅相時。更互與
0248a01: 果。過現與二因者。謂同類遍行二因。現在住相分時。
0248a02: 果若次。其前二因在滅相。後果在生相時。則名與
0248a03: 果。若起此二因。若入過去。或經三念五念。後果起在
0248a04: 生相。則能與果與二因果。則在過去世與果之也。俱
0248a05: 舍論說。與果者。謂彼種子。此現在法爾有力。能生餘
0248a06: 法。正生彼力。名為與果。問薩婆多宗。既不立有種子。
0248a07: 如何為彼種子。如何言為彼種故更問。答名言種是
0248a08: 因也。唯過去者。此異熟因。現在住相時取果。異熟因
0248a09: 落入過去世。始能與果。如現世中。造一惡業。此業則
0248a10: 能取未來身。此因落入過去。或經多念多生。後果起
0248a11: 在生相時。則與過去異熟因之果也。故異熟向過去
0248a12: 與果也。二因於正滅者。相應俱有在滅時。心王心所。
0248a13: 則更互與果也。三因於正生者。謂遍行同類異熟。此
0248a14: 三因後果起在生相。則名與果也。餘二緣相違者。若
0248a15: 所緣緣。於現在住相時。心心所正緣境時。則能取果。
0248a16: 曾現在滅相時。能與果。若等無間緣。一向過去取與
0248a17: 果。前念心心所滅時。為開導能引後念心心所法。則
0248a18: 能取果。若後念心心所起。在生相別。名與果故。此二
0248a19: 緣別明。若因緣增上取果。若因緣增上緣。不離前五
0248a20: 因故今不明。若無為。為能作因。亦不取果也。
0248a21: 疏婆沙正文應名現在者。今此疏中。數數有婆沙正
0248a23: 學末心不能取果乃至非等無間緣者。若彼宗救言。
0248a24: 非是無學末心不能。意說。無學末心亦能取果。但為
0248b01: 後念已巳去緣闕果不得生者。難曰。汝若言無學末心
0248b02: 能取果者。即違汝宗。汝宗說無學末心後。不能取果。
0248b03: 非等無間緣。若汝言無學末心能取果者。應無學末
0248b04: 心成等無間緣。又言汝若言現在末心。不能取果者。
0248b05: 違汝宗故。說一切法。皆現在有取果作用。末心既不
0248b06: 能取果。應名過去。既無取果用。應名功能。不如前解。
0248b07: 前解順文。若大乘中亦說。無學末心。非是等無間緣。
0248b08: 故下文。若此識等無間彼識決定生者。可成無間緣。
0248b09: 若此識無間後識不生者。即不成等無間緣也。
0248b11: 果者。若彼救言。若末後果緣不闕者。其後果可生。以
0248b12: 為後果緣闕故。所以後果不能生者。難云。因既緣不
0248b13: 闕。故有作用。何不能生果也。既有無學末心為因。餘
0248b14: 緣亦應不闕。應有作用。後果定生。若因不能果。則現
0248b15: 在法。是無用也。難云。汝心心所起時。即具四緣生。汝
0248b16: 無學末心。既有四緣。無學末心。即應成因有作用。可
0248b17: 取法生得果也。
0248b18: 疏自相離言如何已巳說者。即如前真得。謂自相等文
0248b19: 是。遂即取所及相分名當果。答即是相分。不論親
0248b21: 時。其果仍未起。即說此春間聲子。應生秋間果。即假
0248b22: 說當果。對現因又有秋間聲果時。其因已巳滅。即說秋
0248b23: 時果聲子。從春時因生。即假說當因。而對說現果。乃
0248b24: 至善惡因亦然。此唯識論中說因果。皆假施設。謂假
0248c01: 立當果。對說現因。假立當因。對說於現果等文。即說
0248c03: 說。若約四世俗門中即說者。一切因果皆假立假者。
0248c04: 即約第二勝義門中說。不約四世俗門中說者。即一
0248c05: 切因果。皆是實有。有酬前相即熟變相等者。然果欲
0248c06: 生之時。要成熟轉變。方能生果也。然觀現在身是果。
0248c07: 從過去善業生。意過去為因。即觀現在善惡業。為即
0248c08: 未來為果。雖未來有果。即假說現在法為因也。又觀
0248c09: 現在異熟果。有好能施。則知過去善故。觀現在果。假
0248c10: 立曾因也。果亦如是者。性離言故非果也。有功能故
0248c11: 果起酬因。非別果也。
0248c13: 位法也者。然前論云。被他小乘難同現有位。後果未
0248c14: 生。乃至難離斷常故。今論中答云。如是因果等。皆假
0248c15: 施設。已巳答前生滅分位也。如下不同解者。從如下解。
0248c18: 起無漏現行。即不斷常之道理。而契中道。也若執斷
0248c19: 執常。既不能引生無漏之中道也。
0248c20: 依種子立約曾當義說其世也者。然彼瑜伽論中。約
0248c22: 盡理也。即種子生種。以分三世。謂此現在種子。從前
0249a01: 為因也。若此唯識論。說因果三世有。約麤相道理。立
0249a02: 有三世也。即觀現在人身五薀。從前生故。即說現在
0249a03: 身為果。過去善業為因。又觀現在猶造不動業故。未
0249a05: 身。由現在造福業。未來得生三德趣五薀身。又如現
0249a06: 在布施。未來得大財。由現在身持。於未來得大身。由
0249a07: 現在忍故。未來得大眷屬等。觀現世麤因。而得未來
0249a08: 果也。
0249a09: 皆說有六通乃至雖非種子亦有三世者。問他心智
0249a10: 與漏盡智。緣境有何別。又問大論五十六等說。有種
0249a11: 子三世。唯識中說變三世。此三處皆約何道理有何
0249a12: 別。答下疏中自會。又彼功能改文作用者。彼宗即改
0249a13: 未來光明等三法作用。而名功能。及改過去取與果
0249a14: 之作用。而名功能故。此文應云。又彼作用改名功能。
0249a15: 他心漏盡智。緣煩惱盡處無為。無為雖不薀三世。即
0249a16: 假說有。無為是現在。一道三世乃至義說三世故有。
0249a17: 即內外種上。皆有三世之義。外種三世者。如前攝說。
0249a18: 內種者如見。今時好人身。即說此人。從過去世善業
0249a19: 因生。即假立曾因。對說現果。又見此人今時行善。則
0249a20: 說此未來。還得好人天果。即假立當果。對說現因。二
0249a21: 依神通三世乃至作證解故者。其宿住智等生時。法
0249a22: 爾有緣三世之功能力。其神力所見之事。既非妄心。
0249a23: 所見皆實故。
0249b01: 神通等法。即然知過去等事。令宿住等智。而斷除三
0249b02: 世中事。彰遍彰故。即所見去來今皆實。隨其勢力。問
0249b03: 緣多少劫之事。理實所緣之相。能緣之見。實是現在。
0249b04: 而心上作三世之行解故。智緣未來。若至未來所見
0249b05: 之事。與今時智所見事。更無量也。異生聖者功能各
0249b06: 殊者。若異生神通。則前知八十成壞劫。後亦知八
0249b07: 十成壞劫。若聲聞緣覺神通。前知八萬成壞劫。
0249b08: 後亦知八萬成壞劫。若初地菩薩。前知百成壞
0249b09: 劫。後知一百成壞劫。二地已巳上更多。若佛無邊劫
0249b10: 事。
0249b11: 三依唯識乃至去來相實唯現在者。此義唯通前二
0249b12: 種。謂前道理神通。皆名唯識三世體。前二種外別有
0249b13: 實體。其唯識三世。多是妄分別心所變。以去來今。據
0249b14: 實能緣皆是現在。或復更釋乃至諸違文者。問其神
0249b15: 通。即是唯識通攝入唯識。謂唯有道理唯識三。恐神
0249b16: 通濫妄緣故。分三種三世。然神通皆不是妄緣知。唯
0249b17: 識三世中。即有一分妄緣知。如獨頭散意識。而緣過
0249b19: 一問立二種三世者。皆是妄說。
0249b20: 此中亦同勝軍論師種子等法前果後因俱時而生
0249b21: 者。問若前因後果。可言俱時。果後果因即是別時。答
0249b22: 此勝軍論師因果等法用。即與上座因果相似。謂勝
0249b23: 軍言。即此一種子。而有二時。謂生時酬因。滅時引
0249b24: 果。即後法云前果。即此現在法。至滅相時。與後法生
0249c01: 立。即滅為因生為果。故云後因。即於現在一法體
0249c02: 上。若法體生時。即是果。即初生時酬前因故。生時名
0249c03: 果。即此現在法體在滅相。即能與後念法。為以滅時
0249c04: 引果。三相用不同時。已巳下文即是上座部義也。至異
0249c05: 時後果方起者。合云至滅之時。後果方起。或云應異
0249c06: 滅俱以也。此二相即法辨離無別體者。此生滅二相。
0249c07: 即於一法體上辨。即於一法上。有生滅二相故。
0249c08: 若生滅二相。離法體外。更無別體故。若薩婆多。離法
0249c09: 別異四相我相。不離法有別體。色法遲鈍有三相用
0249c10: 體。色法初生相時即為果。與前法因道。即兩法俱。若
0249c11: 住相時。即獨住無兩法並也。其住相非是果也。若至
0249c12: 滅相時。即能為因。與後法果並也。此是二法。滅等因。
0249c13: 即後法為。今此所論即一法體者。言法為二時者。謂
0249c14: 後法生。酬前法滅等因。即後法為果。即後生相果。與
0249c15: 前滅相因並。若此現在法。至滅時相。即與後法生相
0249c16: 並。即二法上。而辨生滅時。生滅時同在現在一念中。
0249c17: 至生滅不相違。此乃即二法。有二時也。故下文言。前
0249c18: 因正滅。後果正生。若此論文中。言生時酬因滅時引
0249c19: 果者。即於一法上而辨。謂此現在法初生時。即與為
0249c20: 因果。酬前法因故。若現在法。至滅相時即為因。能引
0249c21: 後法果。此乃一法上生滅。不得在一世。必前後相違。
0249c22: 此乃一法上而辨。生滅二時體相雖殊而俱是有者。
0249c23: 問體者即是法體也。相者即是生滅。彼言者等問
0249c24: 言等文等取何法如解惑等者。解者是智。惑者是愚。
0250a01: 即相違故。如愚智等。
0250a03: 位。我執己巳不行。應名為捨。少故不說。又八地已巳上大
0250a04: 一僧祇劫不行。今約全處為論。故言阿羅漢位捨。若
0250a06: 時。仍是有學位攝。至解脫道已巳。方成無學。今者但說
0250a07: 無學捨阿賴耶名攝多時說。不說金剛心賴耶者。以
0250a08: 時促故。所以不論也。八地菩薩隨應二釋者。若初師
0250a09: 說。八地菩薩。亦得名羅漢。亦捨賴耶名也。又依除分
0250a10: 段生此名無生者。意說。阿羅羅漢亦得名無生。以三
0250a11: 名中云。應永不受分段生故。阿羅漢得名無生。其阿
0250a12: 羅漢。斷煩惱故。亦得名煞賊。
0250a13: 疏此執藏名唯約縛說者。今言捨阿賴耶者。據緣縛。
0250a14: 若薩婆多。則已巳斷法與未斷為因。亦如先在凡夫時。
0250a15: 起身邊見等染汙。能與修道煩惱為因。後入見道時。
0250a16: 雖見或身邊見等。後者學身中起染汙法。是前見道
0250a18: 道所引生故。後修道煩惱起。但是令與果而非取。即
0250a19: 是已巳斷法。與未斷為因也。又彼宗由煩惱上。法前法
0250a20: 後。俱得縛眾生故。不得解脫。起聖道唯能斷煩惱上
0250a21: 同令不轉行者。即名離縛。如相應煩惱。相應心心所。
0250a22: 落入過去心心所。恒彼煩惱也。只令現在煩惱得不
0250a23: 起。即名離縛也。若大乘斷相應縛。并染汙法。若與煩
0250a24: 惱俱時起心心所法。亦皆斷之。然小乘說。相應縛既
0250b01: 貪等縛。同時心王受。上得四相。而成相縛貪等。亦縛
0250b02: 貪等煩惱上得四相以來。相應縛。說習氣上位不成
0250b03: 者。然十地菩薩。方斷煩惱種上習氣。至佛位永斷習
0250b04: 氣盡也。若羅漢仍有習氣也。
0250b05: 疏如見道生等者。如俱舍頌於佛上僧等供養上曾
0250b06: 僧二影。疏果謂新於見道。三新說滅盡定。於四新從
0250b07: 想定出。五新從無諍三昧出。六新出修道。有人供養
0250b08: 得大福。已巳後多時。入世俗心供養時。得福異故。問慈
0250b09: 定為是學得無學得。又問佛為上首。僧等六人中。幾
0250b10: 人供養得福多。幾人供養得福少。更問。有成熟阿
0250b11: 賴耶。非轉識。乃至謂第一句。入無心位者。問異生在
0250b12: 無心位。亦有第七識。如何言不成轉識。乃至三乘人
0250b13: 入滅定。皆有第七轉識。如何言不成轉識。答即約前
0250b14: 六轉識說。不約第七識說。亦不相違。若二乘中。第三
0250b15: 果人。即得入滅定也。若前二果。亦有心熟眠悶絕。若
0250b16: 一切異生。或入無想定。及入無想天。又無想天又入
0250b17: 熟眠悶絕。此等名無心也。
0250b18: 論云諸阿羅漢獨覺如是者。問獨覺中亦有麟喻部
0250b19: 行眾多。而不言諸。偏於羅漢之上。而言諸耶。又問獨
0250b20: 覺如是各得別名。唯聲聞之人。而得羅漢之通號。如
0250b21: 是應名獨覺。獨覺應名如是。答獨覺不能斷所知。所
0250b22: 以不得名如是。能斷煩惱。所以得名羅漢。
0250b23: 論云頓斷煩惱及所知障者。成阿羅漢。及成如來。問
0250b24: 金剛心。可言頓斷其所知障。於十地漸斷。幾成頓斷。
0250c01: 如疏自反。問對法中。何故於十號中。說成佛時。唯言
0250c02: 成羅漢如是。不說餘人號。思可知。
0250c03: 疏已巳得不退者。即是證不退也。
0250c05: 未得法定當得。若有違緣時。亦不能為障礙。若初地
0250c06: 已巳上菩薩。未得法空當得。若有違緣時。亦不能為鄣
0250c08: 緣生。即不得於得法。而有退也。初說迴說迴心名不
0250c09: 退者。即前位乃至直往者。唯向不退者。然此中言不
0250c10: 退菩薩捨阿賴耶名者。即正取第四不退。名阿羅漢
0250c12: 即唯得名不退菩薩也。若此人至十倍。第六心時。其
0250c13: 人即得二名。亦得名信不退。亦得名煩惱不退。其人
0250c14: 若至十住第七心已巳去人。即名位不退。亦名煩惱不
0250c15: 退。其人若至初地已巳去。亦得二名。謂名證不退。亦名
0250c16: 煩惱不退。其人若至八地已巳去。亦得二名。謂亦名行
0250c19: 唯有餘四不退。無煩惱不退也。若此間正取煩惱不
0250c20: 退。若汎解不退。即有餘四不退。
0250c21: 疏一信不退即十信第六者。前五心由退能斷善根。
0250c22: 至十信第六心。更不退能斷善根也。
0250c23: 疏若十住第七心亦善其位不退者。此位中更不退
0250c24: 作二乘故也。
0251a01: 疏以得證淨故者。更不退起煩惱。即是證淨也。
0251a02: 疏亦名信不退然未至彼位者。二乘無學。迴心向大。
0251a03: 雖未至十信位。決定信大乘。亦名信不退也。此之不
0251a04: 退。唯大乘有。若小乘羅漢亦退失。
0251a05: 疏即應有五者。今此疏中有五不退。一十倍第六心。
0251a06: 名為信不退也。十住第七心。名為位不退。三證不退。
0251a07: 初地至七。四行不退。八地已巳上。五煩惱不退。即是無
0251a08: 學迴心向大者是。
0251a09: 疏四者若三乘無學。皆捨賴耶名。即三人也。又加無
0251a10: 學迴心。名不退菩薩。即四人也。
0251a11: 疏從初發心二萬劫者。即是無學迴心二萬劫。始則
0251a12: 十倍初心。即是涅槃往。須陀恒八萬劫。斯陀含六萬
0251a13: 劫。阿那含人四萬劫。阿羅漢二萬劫功。辟支佛十千劫。
0251a15: 也。此中劫者。約成壞大劫為論也。然羅漢人。從初發
0251a16: 大乘心。乃至成佛已巳來。皆名為煩惱不退。迴心已巳去。
0251a17: 即名菩薩。處不退起。名不退也。
0251a18: 三乘有學金剛心位乃至彼論不說此亦不論者。問
0251a19: 何故亦名金剛心。名金剛喻定。又問准下九心見道。
0251a20: 八相應心總合一。八相應即為八。今以斷惑中觀順
0251a21: 非止。即說於慧。此中斷義。唯說於金剛喻定。不名金
0251a22: 剛喻智。言金剛心。即是金剛喻定即心故。所以經中
0251a23: 說定學。名亦為心學。今者舉所依之定。意取能依之
0251a24: 智。由定能起智故。說金剛心喻定。不名金剛喻智。然
0251b01: 餘論中。亦名金剛道。道即是智也。然此唯識及諸論
0251b02: 中。即約三乘究竟道。名金剛。或所斷下下品煩惱難
0251b03: 如金剛。或能斷之智堅固。喻如金剛。然金剛般若經。
0251b04: 即約見修無學三道。總名金剛。於無相海者。若真如
0251b06: 船人。即菩薩乘聖道船。渡無相海。並得至於佛果也。
0251b07: 即空方便智發起有殊勝行者。空者即菩薩。起空根
0251b08: 本智。觀真如時。由根本智上有方便。方便者增說也。
0251b09: 有即是後得智。正根本智。觀空證真如時。此智即能
0251b10: 起後得智。而起身諸業行苦行。捨身命等。教化眾生。
0251b13: 即修行六度。謂初地行布施乃至第六地修智慧。若
0251b14: 第七地修方便。若第八地修願智。若第九地修力。第
0251b15: 十地修明智也。從此八地已巳去。於剎那能得過前二
0251b16: 阿僧祇所行功德智慧一倍者。若入八地已巳去既然。
0251b18: 道。過前第一念多倍。乃至已巳後倍倍准前。問此言福
0251b19: 智多者。為熏得種多。為漸明利。為心勇猛。答此中即
0251b20: 得功德智慧等多。以漸殊勝明利故。亦不約熏得種
0251b21: 子多也。猶此義故。若初地菩薩。一年修道。能過地前
0251b22: 地前大僧祇劫。若一日修道。勝初地菩薩百年。乃至
0251c01: 等。
0251c02: 此亦說彼各阿羅漢三義具故者。謂具應供煞賊不
0251c03: 受分段生等三義也。二智是正體後得者。問然此文
0251c05: 二種。不相應故。答今云正體及後得。亦攝得生空智。
0251c06: 法空智。其正體智中。亦有生空根本智。法空根本智。
0251c07: 其後得智中。亦攝得生空後得智。或二智者。即是生
0251c08: 空智。法空智。法空智中。亦攝得根本後得。其生空智
0251c09: 中亦有根本後得智也。與前有得也。
0251c12: 行時。能一行一切行。若八地已巳上菩薩。即約行八萬
0251c13: 四千波羅蜜行時。能行一切行故。與前別也。
0251c14: 疏不動染心而方起惑者。染者顛心也。菩薩起煩惱
0251c15: 時。皆正智心故。不令與煩惱相應。為利有情故。意說
0251c16: 凡夫小人。若欲造善惡業事時。要須起善惡心。如造
0251c17: 惡事。要起煩惱真惡心。方能造惡事而打人。若起善
0251c18: 心時。即不能造惡事而打人。若欲造善業時。要須起
0251c19: 善心。方能造善事。若起惡心中。即不能他善事。菩薩
0251c20: 不爾。一倍相違。如菩薩或起惡心時。即造善事故。或
0251c21: 起善心時。而作惡事。是慈悲中作也。惡心時。即是善
0251c22: 事。或起善心時。而作惡事。皆是慈悲心中作也。如經
0251c23: 中說。佛過去作覺德。見有餘人謗大乘經。心作是念。
0251c24: 若倍此人謗經。其人定百千劫。入無間獄。我容煞此
0252a01: 人不令謗經。即大悲心煞。此人云命終至無間獄。而
0252a02: 起三念。同涅槃經。先答云。無國王相似也。如生兀藥
0252a03: 等。令變令毒。藥令變毒。別法我見故。以阿羅漢。由有
0252a05: 變毒無力。三不損人也。
0252a06: 疏法我見故者。法有作用。名之為我。或與人我同體
0252a07: 故。名之為法我也。為共煩惱同體故。此文應言以有
0252a08: 本質。
0252a09: 疏十地菩薩所起煩惱為過失者。問八地已巳上更不
0252a10: 起煩惱。如何此文言十地菩薩所起煩惱。答此文但
0252a11: 總相說十地也。應云七地菩薩所起煩惱。不為過失
0252a12: 也。
0252a13: 論云然阿羅漢斷此識中煩惱麤重者究竟盡說者。
0252a14: 如愚意者。詳觀此文。既言斷煩惱麤重。明知即是初
0252a15: 師義。非第二師義。以第二師說。直往八地菩薩。猶伏
0252a16: 第七識煩惱現行。名捨賴耶。
0252a17: 論云阿羅漢無識持種爾時便入無餘涅槃者。故准
0252a18: 此文說。便入無餘涅槃。是初師義。問二乘人。無識持
0252a19: 種。即入無餘其事。菩薩無漏持種。如何得入無餘。即
0252a20: 積集義是心義。乃至或能熏種。於此識中。既積集已巳。
0252a21: 後起法等者。此疏中十二解。有何差別。更應問此師。
0252a22: 如愚所初解。唯約集種在識中。後解即約集諸種子。
0252a23: 後起現行。名之心體。此唯識論中解心者。即說意能
0252a24: 了諸境相。是說名為識。今者本識即是此三種中心
0252b01: 之心也。約論種子所積集之處所也。
0252b02: 疏心意識中心之心者。即是藏識說名心。思量性名
0252b03: 意。對法第二亦心義乃至據一邊說者。問此論既言
0252b05: 而無起染現行。亦據一邊說。答即此論下初證。即集
0252b06: 法種。能起現行是心義。彼對法唯有種。名之為心。亦
0252b07: 無起現行。約一邊說。
0252b08: 疏攝論第一云為所依乃至非通諸聖者。彼攝論云。
0252b09: 阿陀那者。謂能執持諸法種子。及能執色根依處。今
0252b10: 能執取結生相續故。彼論約執取結生相續故。約正
0252b11: 受生時。本識與取為依故。所依者是身。問取者。為是
0252b12: 十二支中取支。如何與作所依者。問初二果人。身必
0252b13: 觸處生本識。與取為依。如何言非通諸聖。答此意取
0252b14: 者。非是十二支中取支。即從中有欲取支。受生處故。
0252b15: 即約得受生。執取得生有。身名為取也。即令生死得
0252b16: 相續。即本識與受生時而所依。問上文中解阿陀那。
0252b17: 謂執受種子。及諸色根。具二義。此下文解。阿陀那即
0252b18: 執持種子。及執持色根。及根依處。及執取結生相續。
0252b19: 即具四義。即二文相違。答此舉勝說也。
0252b20: 即攝論第一所知依品是此所知依者。彼論云。所知
0252b21: 依者。謂第八識。即所知依。所知中等餘殊勝法也。是
0252b22: 故三性法。皆依此識方有者。謂依他遍計圓成等三
0252b23: 性。問其第八識。如何與圓成實性。及遍計為依。答其
0252b24: 第八識中。還有能遍計心種。其識中種子。皆是所遍
0252c01: 計境。所遍計境還與遍計所執性。成為依也。又如第
0252c02: 七識遍緣第八而起我法執時。其第八識與圓成等
0252c03: 為實為依。依者是藉。非如眼識依眼等根。即由第八
0252c04: 心中煩惱種子。有無漏種子。無漏種子生現行。證真
0252c05: 如時。即能斷識中煩惱種子。方顯得真如。若無第
0252c06: 八識。即無煩惱種子。亦無無漏種。亦不能顯得真如。
0252c07: 故說真如依第八識也。
0252c08: 疏前第一名心是積集種在其中義。解云。若汎別解
0252c10: 若心與種子識明了。其心唯具一義。謂前第一名心
0252c11: 是積集種。處義明種。以所依現行識處。今言種子識。
0252c12: 即明識中種子。能生現行義。故二別也。根本識有分
0252c13: 識等者。問今此言有本識遍一切位者。准文中。有謂
0252c14: 三有。分是因義。如何得通佛果無漏位。老果中從因
0252c15: 為名。謂說如是亦名補特伽羅。然說因為名。然佛非
0252c19: 因果故也。又始為論此能執藏亦通無漏乃至為能
0252c20: 藏義者。意說。第八識為能藏。根身種子為所藏。即此
0252c21: 始終而言。此本識能藏。亦通漏無漏。佛果本識名能
0252c22: 藏故。此為所藏。不通無漏者。所藏者。是受熏義。是我
0252c23: 執藏。佛無所熏。及無我執故。佛無所藏。若第七我執。
0252c24: 執第八為我時。即本識為所藏。我執為能藏故。始終
0253a01: 而言。此識為所藏。不通無漏。唯在有漏位。佛果本識。
0253a02: 不是我執藏故。無不受熏故。
0253a03: 初師第三隨理應說者。問前時阿羅漢位中。既有三
0253a04: 師說。若前二師。即是正義。若第三師。不是正義。疏中
0253a05: 應言初師第二說隨理應說。如何言初師第三。答舉
0253a06: 初後故。更應問法師。又問言雜染者。為是有漏三性
0253a07: 有漏三性法。其不退菩薩。及二乘無學。皆有有漏雜
0253a08: 染種。如何此言無學不退菩薩。無染雜法。答亦約我
0253a09: 執說。由此義故。種生現行異時乃至起方生故者。此
0253a11: 今與金剛心俱起。即是正捨名捨。其菩提在未來。名
0253a12: 為將得也。此師亦是不正義。此義即是護法師門人
0253a13: 釋也。生前識之種。至金剛心已巳滅。生後識之種。與金
0253a14: 剛心俱。前念本識現行。與金剛心俱起解脫道捨。疏
0253a15: 文門五行者。皆是彼師不正義。論上文中。皆言因果
0253a16: 同時故。
0253a17: 疏佛地論第三四等諸淨中說者。即彼論明諸清淨
0253a18: 法也。
0253a19: 疏若約斷說即二乘無學乃至前解為勝者。若所說
0253a20: 八地。及阿羅漢。捨阿賴耶者。即約斷緣縛名。而不捨
0253a21: 體故。約離自地染時。皆名捨阿賴耶。若金剛心時。捨
0253a22: 體也。由此應作四句分別。有斷而不斷等。如前抄說。
0253a23: 疏以能緣從所緣分三者。若能緣從所緣分三者。我
0253a24: 執平等性智位。若所緣從能緣分三者。謂阿賴耶異
0253b01: 熟阿陀那即能緣所緣之名。前長後短。謂從無始已巳
0253b02: 來。我執恒緣賴耶識。故名前也。若約體者。即阿賴耶。
0253b03: 即前高後長。其阿賴耶體。至金剛心。及二乘入無餘
0253b04: 涅槃。方捨阿賴耶識體。其能緣我執。若約體者。亦前
0253b05: 高後短。無始已巳來我執。與所緣賴耶同時有。故名前
0253b06: 高。若至八地及二乘金剛心。即斷我執體。故名後短。
0253b08: 來法執。恒緣異熟識。故名前高也。若至二乘入無餘
0253b09: 依時。及菩薩金剛心時。即同時捨異熟識。及斷法執。
0253b10: 故名後高也。若平等性智。緣阿陀那時。即前長後高。
0253b11: 謂得成佛盡未來際。平等性智。恒緣阿陀那識。若約
0253b12: 能緣說。即前短後高。謂入初地。方得平等性智。名前
0253b14: 俱也。名後高。若約所緣阿陀那識。即前長後高。由無
0253b15: 始時來。有阿陀那識。名前長也。
0253b16: 疏如佛地說有為無漏皆不受熏者。意說。無漏法而
0253b17: 不受熏。亦應言善染等亦不受熏。唯無記方能受熏
0253b18: 也。
0253b20: 者。即是第十卷。有一說。金剛心時。則起大圓鏡智時。
0253b21: 何故不說者。金剛心時促。但言解脫道。又一說金剛
0253b22: 心。不起圓鏡智。解脫道方起也。然此本識。三性善染
0253b23: 等不受熏。唯無記方謂我愛。唯無記方能受熏也。
0253b24: 然此本識三位差別者。謂我愛執藏位。善惡業果位。
0253c01: 相續執持位。攝論第二說阿賴耶識為性乃至此中
0253c02: 不說小乘之名者。此攝論文中。先明第八識。如大王
0253c03: 路以後。即結第八識之用。阿賴耶識而為性。其第八
0253c04: 識。以心為體性。其第八識。即以阿陀那識為體。若第
0253c06: 故。第四無識字也。
0253c08: 即等言。則等取攝論三名。賴耶異熟陀那。又等取薩
0253c09: 婆多愛阿賴耶心。既是通名諸論異名。總得名心也。
0253c10: 有漏二位名最初捨者。攝二位者。謂異熟阿賴耶。
0253c11: 疏無間解脫將得正得二釋此中皆名將得者。在金
0253c12: 剛無間道時。菩提在未來。名為將得之言。其釋文家
0253c13: 即分位。謂將得正得論文中。總名將得。一云種生現
0253c14: 同時有二乃至故名將得者。然此疏中兩釋中。兩釋
0253c15: 即是正義。一初師云。金剛心時。與異熟識俱。其金剛
0253c16: 心。即與異熟同時滅故。金剛心捨異熟識。即是正捨
0253c17: 名捨。由如小乘中說。世第一法。與異生性俱起。如騎
0253c18: 怨相似。即世第一法。能容異生性。容異生性與世第
0253c19: 一法。同時而捨。即正捨名捨也。此師即是正義。其金
0253c21: 者。問菩提是智。又言與圓鏡智俱起。其菩提是八識
0253c22: 中何識中智。又解脫道即是菩提。答菩提是解脫道。
0253c23: 解脫道是第六七平等妙觀二智。若第六識起金剛
0253c24: 無間道時。引第七識中解脫道。若約斷惑故名無間
0254a01: 解脫道者。唯是第六識。有無間解脫道。圓鏡成事智
0254a02: 中。唯有勝進道也。故今第六識解脫道。與圓鏡智俱。
0254a03: 疏得與成熟既別體者。若薩婆多。初得名得。後得名
0254a04: 成熟。今此論文。簡薩婆多。故言將得。據實而言。得與
0254a05: 成熟。一體異名也。異熟先滅。其金剛時。即已巳捨名捨。
0254a06: 若第二說。其金剛心時。由如小乘苦法智忍起時。名
0254a07: 捨異生性。即已巳捨名捨。今此亦爾也。此二說如下第
0254a08: 十論文說也。其種生現異時。同初說。金剛起時。異熟
0254a09: 識種已巳滅。唯有異熟識現行。與金剛心俱起。初得名
0254a10: 得後得名成熟者。然此文即約薩婆多師釋。若續善
0254a11: 根。善根至生相時。即名為得。若善根至現在時。即名
0254a12: 成熟。同與成熟別。今此亦爾。若在金剛心時。即名得
0254a13: 菩提。即將得名得。若至解脫道時。即名正得。即成熟
0254a14: 菩提也。
0254a16: 言。今此文中。即是護法弟子。二家異說。更問。若大乘
0254a17: 人。不寂滅門。至真如為論者。然彼論問聲聞與佛無
0254a18: 餘涅槃何別。答言無別者。即約三乘。皆無苦依身故。
0254a20: 五蘊常身等也。心等通故隨義應說者。若阿賴耶識。
0254a21: 名為心者。名所知依者。名種子識。名阿陀那者。其二
0254a22: 乘金剛心時。及八地已巳上菩薩。捨阿賴耶識時。亦名
0254a24: 為種子識。名為所知依。名為阿陀那者。其菩薩金剛
0254b01: 心。捨異熟識。及二乘人。入無餘依。捨異熟識時。亦名
0254b03: 更不斷故。其心所知依等。亦不不斷也。
0254b04: 有言有漏位即顯前二及後一者。前二者。謂有漏位
0254b05: 中。唯有阿陀那自相門。唯有異熟識異相門。後一者。
0254b06: 及末後阿羅漢位捨門。此三門唯是有漏位。次前具
0254b07: 說。故今不明。其因相一切不可知了捨俱恒轉通因
0254b08: 果故者。若五門通因果有。一因相一切種門。二不可
0254b10: 暴流門也。問既言恒轉。通於佛果。佛果上亦言恒轉
0254b11: 如暴流。有前文三種法喻。如暴流水等。答然佛果第
0254b12: 八現行識。恒轉如流。亦有前少分。有前水為喻。然無
0254b13: 漂水下上等事。不可知門者。問因位異生無遍智。可
0254b14: 其第八心境。皆可知。何說不可知通於佛果。答亦如
0254b15: 因位第八識。及所緣之境。謂佛皆知之。即是可知。然
0254b16: 望餘異生不知故。即不可知。今此亦爾。雖佛果上第
0254b17: 八識。及所緣之境。諸佛皆知。即是可知通果上有也。
0254b18: 然受相應恐濫因位者。然因中第八。與捨受俱。即是
0254b19: 異熟報主故。若佛果位捨受。即非異熟報主故。果上
0254b20: 捨受。恐濫因中捨受故。今此論中。此亦唯與捨受相
0254b22: 無滅者。念無滅等。若新經論中。即言欲無退念無退
0254b23: 等也。如來無有不定退等也。心者。問既佛第八識中
0254b24: 有定。未知九次第定中是何定也。答唯下流初解圓
0254c01: 鏡智。通色亦無色。四十地中。即圓鏡智中。亦有諸等
0254c02: 至。
0254c03: 若在因位一心一時乃至故念欲俱者。然凡夫一念
0254c04: 中。不能緣過未。若佛果上。一念之中欲能緣未來。念
0254c05: 能緣過去也。因位中第八識。雖一念一時。不得緣過
0254c06: 未。唯得緣現在。若因中第六識。唯能少分緣過去未
0254c07: 來。不得多時。若佛果位。一剎那時。八識皆能緣三世。
0254c09: 於一剎那中。即得並起也。謂於一念中。即八識並起
0254c10: 故。起宿住智。即緣現在。即起漏盡通。緣現在無為。起
0254c13: 後百劫。又能見百佛世界。乃至身亦能往往。故知大
0254c14: 乘一念中。六通即得並起。若小乘中說。六識不得並
0254c16: 無學。即具有三退。謂已巳得後三果。還退後三果。直至
0254c17: 初果。名已巳得。又於佛身功德未得之法。聖人亦不得
0254c18: 佛身中功德。名未得退。聖人若起天眼。即不得起天
0254c20: 未來。起一之時。餘不得起。名受用退。以為六識不得
0254c21: 並生故。若不劣捨性阿羅漢位。唯有二退。謂有未得
0254c22: 也及受用退。無已巳得退也。其人不得佛身中功德。名
0254c24: 退也。即無已巳得退未得退也。若大乘中及經部說。亦
0255a01: 有三退。如鈍根無學。亦有三退失。得九定現法樂住。
0255a02: 今還退失。名已巳得退。若未得退。同小乘說。若約六通。
0255a03: 即得並起。若初八解脫中。即有受用退。如起初二解
0255a04: 脫。初二解脫即是初禪心。更不得起餘解脫。餘解脫
0255a06: 脫等。以二地心。不得並生故。若佛身中三退總無也
0255a07: 故。
0255a09: 是親證。此四既是無漏。故言淨。除深信此四故。名不
0255a10: 壞信。故知佛亦有信也。問佛果八識。皆得已巳證淨耶。
0255a11: 如餘處說。
0255a12: 疏許通無漏於理無妨者。八地以上菩薩無漏心中。
0255a13: 亦有無漏尋伺故。尋伺亦通無漏。若佛無漏。即無尋
0255a14: 伺也。
0255a15: 疏不可動搖非如餘智。問如何名動搖。答若十地因
0255a16: 中。平等性智亦有間斷。名動搖。又問佛菩薩平等智。
0255a17: 亦是捨受。如何無性如餘智。答佛果第八大圓鏡智。
0255a18: 唯是捨受。若餘三智。或喜樂俱也。
0255a19: 疏或說通無色色界六地遊觀無漏通此地者。色界
0255a20: 六者。謂四禪根本中間禪初禪未至。及四無色根本
0255a21: 定。若如是真實功德。十力四無畏等。則唯在第四禪
0255a22: 者。餘九地准有遊觀無漏。則無如是真實功能。何故
0255a23: 唯取初未至。不取餘上七未至。則無無漏道。不能斷
0255a24: 惑故。是以不取之也。
0255b01: 疏起現行者。唯第四定多依天住此智多分起大悲
0255b02: 故者。若佛智現行。唯在第四禪。不起餘地。如是於天
0255b03: 住第四禪。若佛住中多住十力。若其住中多住空解
0255b04: 脫。若梵住中多住大悲。梵住謂慈悲喜捨。
0255b05: 疏有說通下五六定無理能遮故色界有遍緣心者。
0255b06: 若取五地。則除初未至。若斷欲界染。可須初未至。如
0255b07: 是不擬斷欲界染故。不起未初至。唯取四根本中間
0255b08: 禪也。疏中應云五地又云者。下三禪及初未至中間
0255b09: 禪也。前解勝。若通取六地者。即取初未至。若欲界色
0255b10: 心。即能遍緣無色界心。不能遍緣。地法無故。
0255b12: 根本定時之四地。大乘宗。皆通有喜樂受故。如下三
0255b13: 受釋也。雖通四。此四地仍唯捨受。以寂靜故也。除
0255b14: 中間禪。大乘許是捨受故。
0255b15: 疏阿賴耶與捨受俱於三受位俱行不絕者。若前六
0255b16: 識中。喜樂捨三受。現行第八識。恒捨受故。言俱行不
0255b17: 絕。
0255b19: 問取佛位喜樂受。亦是思惟作意引發起耶。答少分
0255b20: 亦思惟起也。
0255b22: 所引發故者。意說。佛果位中第八識是捨受。其佛果
0255b23: 第八識。亦是捨受。佛果位中。縱前第七識中。起喜捨
0255b24: 受。本識亦恒捨受。以是任運故。若喜樂受。則思修中。
0255c03: 前疏文言餘地總無。下數疏云。如是功德唯依第四
0255c04: 靜慮。上文言總無。下文言多依餘地。亦合少分。有文
0255c05: 自相違也。故知餘地亦少分有云。
0255c07: 十地。即得修彼種增。若在佛果位。亦不能修種增。餘
0255c08: 九地雖有餘不能生。唯現行第四禪根本地能生。如
0255c09: 小乘三類邊智。亦如凡夫無始時來。唯修外道。起世
0255c10: 俗智六行伏惑。唯有苦集滅諦。不能起道諦。厭下苦
0255c11: 苦。是苦諦。厭下麤是集諦。欣上靜妙是滅諦。無有道
0255c12: 諦。雖起有漏世俗智。不名無漏道諦故。如身在欲界。
0255c13: 起初禪未至定。伏欲界九品染盡。而欣上初禪定已巳
0255c14: 後。方得初禪定。若厭下地為苦麤部。即是無間道。欣
0255c15: 上地為靜妙離。即是解脫道。若初禪有漏根本定。亦
0255c17: 禪自他染。要得上二禪定。方能離初禪染。直至有頂
0255c18: 地已巳來。地地皆厭下欣上。唯有頂惑不能伏。無上可
0255c19: 欣故。由如步屈虫。若移得前。方動得後。若至倒
0255c20: 尖頂遊處。若不動得前。亦不能移後。今此亦爾。
0255c21: 若定八地。若有上地可欣。即能厭伏自下地染。乃至
0255c22: 無所有處。即欣上有頂地。為靜妙離。猒下無所有處。
0255c23: 為苦麤鄣。即伏無所有染。前。由如靜妙離解脫道。
0255c24: 若後兩喻如厭下地為苦麤鄣。是無間道。若至有
0256a01: 頂地中。由更無上可欣故。即不成解脫道。由不成解
0256a02: 脫道。亦不能伏有頂染。亦不成無間道也。後時作預
0256a03: 流向。入見道時。起苦法智忍。為無間道。斷欲界苦諦
0256a04: 下惑。起苦類智忍。斷上二界苦諦下惑。至第四苦類
0256a05: 智時。以先在凡夫六行伏惑世俗智。在未來藏中。更
0256a06: 不能起世俗智。在未來藏中。唯總一法前得與苦類
0256a07: 智來由如通信。既義言語苦法智言。若何是苦法智
0256a08: 此來未起時。則便我世俗智伏惑。又不能百迴。伏下
0256a09: 地惑生上。生上已巳還生下。我唯能伏無所有處已巳下
0256a10: 苦諦。伏有頂惑斷道。今日斷三界惑盡土大好。我
0256a11: 世俗在來受。不起伏三界惑也。集滅智皆亦如是。三
0256a12: 類智邊者。即苦類智。集類智。滅類智。此三皆在後邊
0256a13: 故。名之為邊。圓鏡智亦爾。餘地不生。由如世俗智不
0256a14: 起也。圓鏡智。第四地得現行起。由如三類智得現起
0256a15: 也。舊經論中云。等智一切凡夫四生。能皆得有故。新
0256a16: 云世俗智也。
0256a17: 疏緣十八界有為無乃至故名遍知者。此釋遍智。最
0256a18: 正好也。
0256a19: 
0256a20: 成唯識論疏抄卷第六
