0001a01: 宗門要續集卷第十三　　　　　傾五
0001a02: 宋建溪沙門宗永集
0001a03: 元建康保寧禪寺住持沙門清茂續集
0001a04: 青原下第五世
0001a05: 筠州九道虔禪師嗣石霜諸因僧問諸聖間出
0001a06: 只是箇傳語底人豈不是和尚語師云是僧
0001a07: 云只如世尊生下一手指天一手指地云天
0001a08: 上天下唯我獨尊為什麼喚作傳語底人師
0001a09: 云為他指天指地所以喚作傳語底人其僧
0001a10: 休去。
0001b01: 師在石霜為侍者因普會遷化眾舉首座住
0001b02: 持師云須明得先師意始可住遂問先師道
0001b03: 如古廟裏香爐去冷湫湫地去如一條白練
0001b04: 去口邊生醭去首座作麼生會座云明一色
0001b05: 邊事師云未會先師意在不得住座云裝香
0001b06: 來我若不會先師意香起時脫去不得及
0001b07: 至香纔起首座脫去師乃於背上撫云坐
0001b08: 脫立亡即不無首座先師意未夢見在。
0001b09: 續雲居舜云汝等諸人作麼生會諸人會
0001b10: 處便道首座與麼說道理所以虔侍者不
0002a01: 肯山僧道侍者平生只具一隻眼。南堂
0002a02: 靜云要識虔侍者麼只是急殺人底漢子
0002a03: 要識首座麼也只是孟春猶寒仲春漸暖
0002a04: 季春漸暄忽有人喚和尚和尚啞賴他喚
0002a05: 一聲若不喚一聲念到月三十日也未
0002a06: 了在。開福寧云大眾且道首座是會先
0002a07: 師意不會先師意若道會爭奈虔侍者撫
0002a08: 背云坐脫立亡即不無首座先師意未夢
0002a09: 見在若道不會其奈首座良哉快便撒手
0002a10: 便行且道利害在什麼處會麼路遠夜長
0002b01: 休把火大家吹滅暗中行。南華昺云透
0002b02: 生死關高超物表秉殺活獨據寰中若
0002b03: 非智眼洞明未免扶籬摸壁要會麼春蘭
0002b04: 與秋菊各自一時榮。薦福行云大凡本
0002b05: 分法席肘臂欲其重非重不能權佛祖
0002b06: 爪牙欲其利非利無以開托人天看他石
0002b07: 霜遷化首座侍者各出一隻手扶持石霜
0002b08: 宗旨直是光前絕後今古罕聞諸人要辨
0002b09: 來端各請拗折弓箭踏翻射來與老僧
0002b10: 相見。徑山杲云兩箇無孔鐵鎚就中一
0003a01: 箇最重。
0003a02: 河中南際僧一禪師到雪數日次到玄沙
0003a03: 沙云此事唯我能知長老作麼生會師云須
0003a04: 知有不求知者沙云山頭老漢用許多辛苦
0003a05: 作麼。
0003a06: 雪竇顯別際語云雪門下幾箇如斯。
0003a07: 台州涌泉景欣禪師因彊德二禪客到於路
0003a08: 次見師騎牛不識乃云蹄角甚分明爭奈騎
0003a09: 者不識師驟牛而去二禪客相次憩於樹下
0003a10: 煎茶師回下牛近前問訊與坐喫茶師乃
0003b01: 問近離甚處客云那邊師云那邊事作麼生
0003b02: 客提起茶盞師云此猶是這邊那邊事作麼
0003b03: 生二人無對師云莫道騎者不識好。
0003b04: 續保寧勇代師指隨人云歸到山中分
0003b05: 明舉似。
0003b06: 師因雪來訪乃門送入轎了師云這箇
0003b07: 四人舁那箇幾人舁乃踴身起云道什麼
0003b08: 師再問云行行他不會師云知即知秪是
0003b09: 道不得。
0003b10: 潭州雲蓋志安禪師一本曰志元非因僧問石霜萬
0004a01: 戶俱閉時如何霜云堂中事作麼生僧經半
0004a02: 年方始道得云無人接渠霜云道也太煞道
0004a03: 秪道得八九成師聞禮請石霜為道霜不
0004a04: 道師乃抱霜從方丈後去坐云和尚若不道
0004a05: 須打和尚去霜云得在師乃禮拜不住霜云
0004a06: 無人識渠師於言下有省。
0004a07: 翠巖芝云先行不到末後太過。
0004a08: 續天童覺云穩密田地忌墮功勳貼肉衣
0004a09: 裳會須脫去寰中辨的量外之機須仔細
0004a10: 始得同中之異灼然尚帶依俙異中之同
0004b01: 直是難臻妙極還知石霜父子轉側處麼
0004b02: 燭曉玉人初夢破夜寒青女未登機。
0004b03: 師初到雲居問某甲不奈何時如何居云秪
0004b04: 為工夫不到師不肯直造石霜又如是問霜
0004b05: 云非但闍黎老僧亦不奈何師云和尚為甚
0004b06: 不奈何霜云老僧若奈何拈過汝不奈何師
0004b07: 乃作禮求入室。
0004b08: 師因道正奏表聞馬王乞與師論議馬王遂
0004b09: 請師至具云茶罷師就大王借一口乃握
0004b10: 問道正云本教道恍恍惚惚其中有物
0005a01: 是何物杳杳冥冥其中有精是何精若道得
0005a02: 即不斬道不得即斬道正遽設拜哀求師謂
0005a03: 大王云還識此人麼大王云識師云是誰王
0005a04: 云道正師云不是其道若正合對得臣僧此
0005a05: 只是箇無主孤魂因斯道門不復紛紜。
0005a06: 福州覆船山荐禪師因僧問錐不到處請
0005a07: 師道師良久僧云掣電之機徒勞佇思師云
0005a08: 出格一句汝試道看僧近前三步退後師
0005a09: 云此是出格句即今事作麼生僧以袖拂一
0005a10: 拂便出師云也是天津橋上漢。
0005b01: 續昭覺勤云這僧渾金璞玉覆船大冶宏
0005b02: 開百煉千成一箇金剛王寶還委悉
0005b03: 麼也是天津橋上漢北斗南頭著眼看。
0005b04: 師因僧問如何是師子子師云善能哮吼僧
0005b05: 撫掌云好手好手師云青天白日被鬼迷
0005b06: 僧作掀禪勢師便打僧云驢事未了馬事
0005b07: 到來師云灼然是作家僧拂袖出去師云將
0005b08: 甌盛水擬比大洋。
0005b09: 鳳翔府石柱禪師遊方到洞山第三代處即青
0005b10: 林也見垂語云有四種人一人說過佛祖一步
0006a01: 行不得一人行過佛祖一句說不得一人說
0006a02: 得行得一人說不得行不得那箇是其人師
0006a03: 出眾云一人說過佛祖一步行不得者只是
0006a04: 無舌不許行一人行過佛祖一句說不得者
0006a05: 只是無足不許說一人說得行得者只是
0006a06: 蓋相稱一人說不得行不得者如斷命而求
0006a07: 活此是石女兒披枷帶鎖洞云闍黎分上又
0006a08: 作麼生師云談通會上卓卓寧彰洞云只如
0006a09: 海上明公秀又作麼生師云幻人相逢撫掌
0006a10: 呵呵。
0006b01: 撫州曹山本寂耽章禪師嗣洞山价因僧問學人
0006b02: 抱璞投師請師雕琢師云不雕琢僧云為甚
0006b03: 不雕琢師云須知曹山好手。
0006b04: 師一日聞鐘聲乃云阿阿僧云和尚作
0006b05: 麼師云打著我心。
0006b06: 五祖戒代僧云作賊人心虛。
0006b07: 師問僧甚麼處來僧云掃地來師云佛前掃
0006b08: 佛後掃僧云佛前佛後一時掃師云與我過
0006b09: 袈裟來。
0006b10: 五祖戒出僧語云和尚是何心行。
0007a01: 師示眾云諸方盡把格則何不與他道一轉
0007a02: 語教伊不疑去雲門便問密密處為甚不知
0007a03: 有師云秪為密密所以不知有雪竇別云達磨來也門
0007a04: 云此人如何親近師云莫向密密處親近門
0007a05: 云不向密密處親近時如何師云始解親近
0007a06: 門應諾諾。
0007a07: 續徑山杲云濁油更著濕燈心。
0007a08: 師因米和尚至未相見米遂坐禪師更
0007a09: 不出米便去主事遂問和尚禪為什麼被
0007a10: 別人坐師云去後還來米果回與師相
0007b01: 見米到大同并操禪師處因緣多類此。
0007b02: 師問彊德二上座菩薩在定聞香象渡河出
0007b03: 什麼經座云出涅槃經師云定前聞定後聞
0007b04: 座云和尚流也師云道也太煞道始道得一
0007b05: 半座云和尚如何師云灘下接取。
0007b06: 師因僧問承教有言大海不宿死屍如何是
0007b07: 海師云包含萬有僧云為什麼不宿死屍師
0007b08: 云絕氣息者不著僧云既是包含萬有為甚
0007b09: 絕氣息者不著師云萬有非其功絕氣息者
0007b10: 有其德僧云未審向上還有事也無師云有
0008a01: 僧云如何是向上事師云道有道無即得爭
0008a02: 奈龍王按何。
0008a03: 師因鏡清問清虛之理畢竟無身時如何師
0008a04: 云理即如此事作麼生清云如理如事師云
0008a05: 瞞曹山一人即得爭奈諸聖眼何清云若無
0008a06: 諸聖眼爭鑒得箇不與麼師云官不容針私
0008a07: 通車馬。
0008a08: 溈山云曹山雖然善能切磋琢磨其奈
0008a09: 鏡清玉本無瑕要會麼不經敏手終成廢
0008a10: 。
0008b01: 洪州雲居道膺禪師問僧念什麼經僧云維
0008b02: 摩經師云我不問維摩經念底是什麼經
0008b03: 僧因此有省。
0008b04: 師示眾云如人將三貫錢買一隻獵犬只解
0008b05: 尋得有蹤跡有氣息底忽遇羊掛角莫道
0008b06: 蹤跡氣息也無僧便問羊未掛角時如何
0008b07: 師云六六三十六僧云掛角後如何師云六
0008b08: 六三十六僧便作禮師云會麼僧云不會師
0008b09: 云豈不見道絕蹤跡其僧後舉似趙州州云
0008b10: 雲居師兄猶在僧乃問羊未掛角時如何
0009a01: 州云九九八十一。
0009a02: 師因洞山問甚處去來師云踏山來洞云阿
0009a03: 那箇山可住師云阿那箇山不可住洞云與
0009a04: 麼則國內總被闍黎占也師云不然洞云
0009a05: 與麼則子得箇入路師云無路洞云若無路
0009a06: 爭得與老僧相見師云若有路即與和尚隔
0009a07: 生也洞云此子巳後千人萬人把不住。
0009a08: 師問雪門外雪銷也未云一片也無銷
0009a09: 箇甚麼師自云銷也。
0009a10: 保福展云要且無雪上加霜。
0009b01: 師因僧問如何是諸佛師師喝云這田庫奴
0009b02: 僧禮拜師云作麼生會僧喝云這老和尚
0009b03: 師云元來不會僧作舞而出師云臺槃乞
0009b04: 兒。
0009b05: 續昭覺勤云識機別休咎有回互轉關
0009b06: 底眼千百人中難得一箇半箇為什麼
0009b07: 成臺槃乞兒去也是憐兒不覺醜。何
0009b08: 山珣云翻手為雲覆手為雨主互換當
0009b09: 機作舞堪笑臺槃乞兒也是面南看北
0009b10: 斗。
0010a01: 師示眾云老僧二十年前住三菴時魏府
0010a02: 興化長老來問權借一問以為影草時如何
0010a03: 老僧當時機思遲鈍道不得為伊置得箇問
0010a04: 頭奇特不敢孤他伊云想菴主答這話不得
0010a05: 不如禮拜了退而今思量當時不消道箇何
0010a06: 必後遣化主到魏府興化乃問山中和尚住
0010a07: 三菴時老僧曾問伊話祗對不得而今道
0010a08: 得也未主遂舉前話興化云雲居二十年只
0010a09: 道得箇何必興化即不然爭如道箇不必。
0010a10: 三聖然云雲居二十年道得底猶較他興
0010b01: 化半月程。
0010b02: 續保寧勇云明月照見夜行人。徑山杲
0010b03: 云何必不必綿綿密密覿面當機有人續
0010b04: 得末後句許伊親見二尊宿。
0010b05: 師令侍者送與一住菴道者者云自有娘
0010b06: 生竟不受師令侍者去問娘未生時著
0010b07: 箇甚麼道者無語後遷化燒得舍利持似師
0010b08: 師云直饒燒得八斛四斗不如當初下取一
0010b09: 轉語好。
0010b10: 師在洞山作務次殺蚯蚓洞山指云這箇
0011a01: 師云他不死山云二祖往鄴都又作麼生
0011a02: 師不對後僧問師在洞山殺蚯蚓洞山問
0011a03: 師豈不是無語師云當時有語只是無人證
0011a04: 明。
0011a05: 師因僧問山河大地從何而有師云從妄想
0011a06: 有僧云與某甲想出一錠金得麼師便休去
0011a07: 僧不肯。
0011a08: 雲門偃云巳是葛藤不能折合得待伊道
0011a09: 想出一錠金得麼以拄杖便打。
0011a10: 師因成尚書送供至書問如來有密語迦葉
0011b01: 不覆藏此理如何師召云尚書書應諾師云
0011b02: 會麼書云不會師云若不會如來有密語若
0011b03: 會迦葉不覆藏。
0011b04: 清涼欽云且道喚底是密語應底是密語
0011b05: 若也應喚總是去即不密也且道作麼生
0011b06: 是密語時有僧問欽云何曾得密來。東
0011b07: 林總云怪哉弘覺二十年羊掛角絕跡
0011b08: 亡蹤及乎被尚書一問直得帶水拖泥遭
0011b09: 人笑怪法燈也是日午點燈夜半潑墨東
0011b10: 林不然如何是密語向伊道甚處不密
0012a01: 且道與麼道還有過也無良久云更不用
0012a02: 別人。
0012a03: 續東禪觀云逢人且說三分話未可全拋
0012a04: 一片心。
0012a05: 師臨順世時問侍者今日是幾者云今日初
0012a06: 三師云三十年後但道只這是乃端然告寂。
0012a07: 潭州龍牙居遁禪師初翠微乃問如何是
0012a08: 祖師西來意微云與我過禪板來師纔過微
0012a09: 接得便打師云打即任打要且無祖師意又
0012a10: 臨濟亦如是問濟令過蒲團師纔過濟接
0012b01: 得亦打師云打即任打要且無祖師意師住
0012b02: 後有僧問和尚當年問二尊宿祖師意二尊
0012b03: 宿明也未師云明即明巳要且無祖師意。
0012b04: 五祖戒云祖師土宿臨頭又云和尚得與
0012b05: 麼面長。雪竇顯云臨濟翠微只解放不
0012b06: 解我當時若作龍牙待伊索蒲團禪板
0012b07: 拈得劈便擲。翠巖芝云當初如是今
0012b08: 時衲僧皮下還有血麼。溈山云翠微
0012b09: 臨濟可謂本分宗師龍牙一等是撥草瞻
0012b10: 風與他後人為鑒又舉住後僧問處乃
0013a01: 云龍牙瞻前顧後應病與藥大溈則不然
0013a02: 待問當年二尊宿明不明劈脊便棒非唯
0013a03: 扶豎翠微臨濟亦乃不孤他來問。石門
0013a04: 云龍牙無人拶著猶可纔被箇衲子拶
0013a05: 著失一隻眼。
0013a06: 續昭覺勤云這僧來鹵學處瞞預雖
0013a07: 然顧後瞻前爭奈藏身露影既是無祖師
0013a08: 西來意用明作麼若向這裏辨得出山僧
0013a09: 與拄杖子若辨不出和鼻孔一時穿。
0013a10: 師問德山學人仗鏌取師頭時如何山引
0013b01: 頸近前云師云頭落也山呵呵大笑師後
0013b02: 到洞山舉似前話洞云德山道什麼師云山
0013b03: 無語洞云莫道無語且將德山落底頭呈似
0013b04: 老僧看師方省便懺謝後有舉似德山山云
0013b05: 洞山老人不識好惡這漢死來多少時救得
0013b06: 有甚用處。
0013b07: 保福展云龍牙只知進前不知失步。翠
0013b08: 巖芝云龍牙當斷不斷如今作麼生斷。
0013b09: 續法華舉云諸上座莫是德山無機鋒麼
0013b10: 為當別有道理良久云德山引頸龍牙獻
0014a01: 。東禪觀云龍牙抱傷身自招過咎
0014a02: 德山為頭作主幸好機籌忽被洞山指蹤
0014a03: 不覺尾巴露出。
0014a04: 師因僧問十二時中如何用力師云如無手
0014a05: 人行拳。
0014a06: 雲居齊云好言語且作麼生會問一僧
0014a07: 他道無手底人何更行得拳也及問伊佛
0014a08: 法伊便休去將知露布說得無用處不如
0014a09: 仔細體取古人意好。大溈秀云是則是
0014a10: 又教人入陰界中作活計十二時中如何
0014b01: 用力如有手人行拳又且如何。
0014b02: 續石門聰云道即太煞道只道得一半石
0014b03: 門道如無舌人解唱歌始得。
0014b04: 襄州洞山三世師虔禪師後住青林凡有新到須
0014b05: 擔柴三轉因一僧問三轉內即不問三轉外
0014b06: 事如何師云鐵輪天子寰中僧無語師打
0014b07: 出院。
0014b08: 大溈秀云夫欲君臣道合應須水乳和同
0014b09: 這僧既抗節朝堂不覺喪身失命當時見
0014b10: 道鐵輪天子寰中將坐具便摵待伊擬
0015a01: 議便打。
0015a02: 師因洞山問近離甚處師云武陵山云武陵
0015a03: 法道何似此間師云胡地冬抽筍山云別甑
0015a04: 炊香飯供養此人師便出去山云此子向後
0015a05: 走殺天下人去在。
0015a06: 續鼓山永云恁麼祗對水難消因甚別
0015a07: 甑炊香飯。
0015a08: 撫州山仁禪師因知事與造壽塔畢來白
0015a09: 師云汝將多少錢與匠人知事云一切在和
0015a10: 尚師云為將三文與伊為將兩文與伊為將
0015b01: 一文與伊若道得與吾親造塔知事無語後
0015b02: 有僧舉似大嶺即羅山也嶺云還有人道得麼僧
0015b03: 云未有人嶺云汝回舉似山道大嶺云
0015b04: 若將三文與伊和尚此生決定不得塔若將
0015b05: 兩文與伊和尚與匠人共出一隻手若將一
0015b06: 文與伊累他匠人眉鬚墮落僧回舉似師師
0015b07: 具威儀遙望禮拜歎云將謂無人大嶺古佛
0015b08: 放光射此間雖然如是也是月蓮花大嶺
0015b09: 後聞乃云我與麼道也是龜毛長數丈。
0015b10: 浮山遠云山以錐錐地大嶺用刀剜空
0016a01: 雖然二古德錯下錐刀今時人亦難搆副
0016a02: 何故後語中有捎有殺然雖如是河裏失
0016a03: 錢河裏摝。
0016a04: 續雪竇宗云說甚麼龜毛長數丈臘月蓮
0016a05: 華盡是和衣草裏輥直饒向這裏分三列
0016a06: 四說得倜儻分明祖師正眼未夢見在我
0016a07: 當時若見山恁麼道只向道一文也無
0016a08: 待他更說道理便與掀倒禪拆壽塔
0016a09: 教這老漢無依倚處為甚如此知恩方解
0016a10: 報恩。
0016b01: 師示眾云老僧咸通年巳前會得法身邊事
0016b02: 咸通年巳後會得法身向上事雲門一日問
0016b03: 承聞和尚道咸通年巳前會得法身邊事是
0016b04: 不師云是門云如何是法身邊事師云枯椿
0016b05: 如何是法身向上事師云非枯椿門云還許
0016b06: 學人說道理也無師云許門云枯椿豈不是
0016b07: 明法身邊事非枯椿豈不是明法身向上事
0016b08: 師云是門云法身還該一切也無師云作麼
0016b09: 生不該門指淨瓶云還該這箇麼師云闍黎
0016b10: 莫向淨瓶邊會門乃作禮而退。
0017a01: 續徑山杲云雲門禮拜不是好心。
0017a02: 師因溈山示眾云行高士直須向聲色裏
0017a03: 睡眠聲色裏坐臥始得師乃出問如何是不
0017a04: 落聲色句溈山豎起拂子師云此是落聲色
0017a05: 句溈山歸方丈師不契便辭香嚴云何不且
0017a06: 住師云和尚與某甲無緣嚴云有何因緣不
0017a07: 契試舉看師遂舉前話嚴云某甲有箇語師
0017a08: 云道什麼嚴云言發非聲色前不物師云元
0017a09: 來此中有人乃囑嚴云向後有住處某甲
0017a10: 來相見遂去後溈山問嚴云問聲色話底
0017b01: 矮闍黎在麼嚴云巳去也溈云曾舉向子麼
0017b02: 嚴云某甲亦曾對他來溈云試舉看嚴云言
0017b03: 發非聲色前不物溈云他道什麼嚴云他深
0017b04: 肯溈山失笑云我將謂這矮子別有長處元
0017b05: 來只在這裏此子向去若有住處近山無柴
0017b06: 燒近水無水喫。
0017b07: 續天童華云在今天下覓一箇言發非聲
0017b08: 色前不物底正如掘地覓天何況更要會
0017b09: 他溈山說話雖然切忌鑽龜打瓦。
0017b10: 澧州欽山文邃禪師遊方時同雪巖頭憩
0018a01: 一店上喫茶師乃云不會轉身通氣者今日
0018a02: 不得喫茶巖云若與麼我今日定不得茶喫
0018a03: 雪云某甲亦然師云這兩箇老漢話頭也
0018a04: 不識巖云什麼處去師云布袋裏老鴉雖活
0018a05: 如死巖頭退後云看看師云公且致存公
0018a06: 作麼生畫一圓相師云不得不問巖笑云
0018a07: 太遠生師云有口不得茶喫者多。
0018a08: 續蔣山勤云欽山雖解轉身吐氣亦未有
0018a09: 喫茶分何也話在。
0018a10: 師因良禪客問一鏃破三關時如何師云放
0018b01: 出關中主看良云與麼則知過必改師云更
0018b02: 待何時良云好箭放不著所在便出師云且
0018b03: 來闍黎良回首師把住云一鏃破三關即且
0018b04: 致試與欽山發箭看良擬議師乃打七棒云
0018b05: 且聽這漢疑三十年。
0018b06: 同安察云良公雖發箭要且未中的有僧
0018b07: 便問未審如何得中的安云關中主是什
0018b08: 麼人其僧舉似欽欽云良公若解與麼
0018b09: 也免得欽山口雖然如是同安不是好心
0018b10: 亦須看始得。
0019a01: 師與巖頭雪同到德山師乃問天皇也與
0019a02: 麼道龍潭也與麼道未審德山作麼生道山
0019a03: 云汝試舉天皇龍潭底看師擬議山便打師
0019a04: 被打歸延壽堂云是即是打我太煞巖頭云
0019a05: 汝與麼他後不得道見德山。
0019a06: 雪竇顯云諸德欽山置箇問端甚是奇特
0019a07: 爭奈龍頭蛇尾汝試舉天皇龍潭底看以
0019a08: 坐具便摵大丈夫漢捋虎鬚也是本分他
0019a09: 既不能德山令行一半令若盡行雪巖
0019a10: 頭總是涅槃堂裏漢。翠巖芝云欽山只
0019b01: 顧其前不顧其後如今作麼生與欽山出
0019b02: 氣。五祖戒云德山只解打死欽山不會
0019b03: 打活欽山。溈山云德山門下草偃風
0019b04: 行大溈不然待問未審和尚作麼生道劈
0019b05: 脊便打且道德山是大溈是會麼橫按鏌
0019b06: 全正令太平寰宇斬癡頑。
0019b07: 續天童華云宗師非具透關眼有格外機
0019b08: 臨垂手之際又焉能辨其緇素只如德山
0019b09: 令行一半雪竇還免得也無既不能免當
0019b10: 時從德山門下過也是喫棒底漢還見德
0020a01: 山麼驀拈拄杖卓一卓賊是小人。
0020a02: 師陞堂豎起拳又伸掌云開即為掌五指
0020a03: 差復握拳云如今為拳必無高下還有商量
0020a04: 也無時有僧出眾豎起拳師云秪是箇無
0020a05: 開合漢。
0020a06: 雪竇顯云我即不然乃豎起拳云握即為
0020a07: 拳有高有下復開云開即成掌無黨無偏
0020a08: 且道放開為人好把定為人好開也造車
0020a09: 握也合轍若謂閉門造車出門合轍我也
0020a10: 知向鬼窟裏作活計。
0020b01: 續蔣山勤云掌亦是手握亦是手商量箇
0020b02: 什麼乃舉一足云展亦是收亦是無
0020b03: 高無下不許商量且道與欽山是同是別。
0020b04: 師與巖頭雪坐次洞山行茶來師乃閉眼
0020b05: 洞云什麼處去來師云入定來洞云定本無
0020b06: 門從何而入。
0020b07: 老宿代云大有人與麼會。雪竇顯別云
0020b08: 當時但指巖頭雪云與這兩箇瞌睡漢
0020b09: 茶喫。
0020b10: 師到浴室下見僧踏水車次遂放來問訊
0021a01: 師云幸自轆轆地轉何須恁麼僧云不恁
0021a02: 麼又爭得師云若與麼欽山眼堪作什麼也
0021a03: 僧云作麼生是和尚眼師乃以手作撥眉勢
0021a04: 僧云和尚又得與麼師云是是為我與麼便
0021a05: 不得與麼僧無對師云索戰無功一場氣悶
0021a06: 良久問僧云會麼僧云不會師云欽山為汝
0021a07: 擔一半。
0021a08: 師因德山侍者來纔禮拜師把住云還甘
0021a09: 欽山與麼也無侍者云某甲悔久住德山
0021a10: 今日無言可對師放云一任祗對者撥
0021b01: 開云且聽某通氣一上師云德山門下即
0021b02: 得這裏一點也用不著者云久委欽山不通
0021b03: 人情師云累他德山眼目堂去。
0021b04: 續徑山云殺人不問問人不殺撥吐
0021b05: 氣彼此孟八直饒有始有終也是戽水相
0021b06: 潑要識欽山與這僧麼李順王小破草鞋
0021b07: 方十三李師囊破。
0021b08: 師一日在殿上看花次有僧問訊師拈起花
0021b09: 葉云是世界非世界從此去僧云秪此手中
0021b10: 底從什麼處去師與一掌云手中底是什麼
0022a01: 僧云因和尚所置累某甲喫摑師云若與麼
0022a02: 我還汝一摑將面近前僧云欽山與麼端正
0022a03: 師云世界還有過我者也無僧云有師云誰
0022a04: 僧提起袈裟角云空劫巳前誰人辨得師云
0022a05: 除汝未有人敢與麼僧以袖遮面而去師
0022a06: 云空招此患僧云苦苦師云如今不苦更待
0022a07: 何時良久云汝且道苦在甚麼處僧無語師
0022a08: 云雷聲甚大雨點全無。
0022a09: 師去看巖頭住菴人事了問師兄在此住持
0022a10: 二時齋粥作麼生巖云每日受張四郎宅供
0022b01: 養極是難消師云師兄受張四郎供養他時
0022b02: 後日去他家作男作女巖以手作拳安於頭
0022b03: 上師云與麼則向頂上生去也巖便喝師
0022b04: 又云何如生取文邃去好巖又喝云我見汝
0022b05: 三二十年鼓兩片皮直至如今猶作這箇去
0022b06: 就便喝出張四郎共師歸宅師乃垂淚云
0022b07: 三十年同行有佛法不向文邃道至半夜又
0022b08: 去敲門巖云阿誰師云文邃巖云這偷兒鬼
0022b09: 去師云師兄師兄有佛法不向某甲道且乞
0022b10: 師兄慈悲巖便開門為他說細大法門方得
0023a01: 安樂再迴澧州住示眾橫按拄杖在膝顧視
0023a02: 云有麼有麼若無欽山唱菩薩蠻去也囉囉
0023a03: 哩哩便下座。
0023a04: 師初入洞山山問什麼處來師云大慈來山
0023a05: 云還見大慈麼師云見山云色前見色後見
0023a06: 師云非前後見山默置師乃云某甲離師太
0023a07: 早不盡師意。
0023a08: 京兆華嚴休靜禪師在洛浦作維那因普請
0023a09: 白椎云上間般柴下間鋤地時首座便問聖
0023a10: 僧作麼生師云當堂不正坐那赴兩頭機。
0023b01: 續泐潭云也好箇消息華嚴和尚雖解
0023b02: 臨時對答應用不失其只解順水撐
0023b03: 不解逆風把柂當時若是上座即不然
0023b04: 纔見首座云聖僧作麼生便打一槌云大
0023b05: 眾普請罷首座當出院謹白諸禪德且道
0023b06: 因什麼如此不見道一朝權在手看取令
0023b07: 行時。
0023b08: 師在洞山時問學人未見理路未免情識洞
0023b09: 山云汝還見理路也未師云無理路洞云什
0023b10: 麼處得情識來師云學人實問洞云與麼須
0024a01: 向萬里無寸草處立師云無寸草處還許立
0024a02: 也無洞云直須與麼去。
0024a03: 台州幽棲道幽禪師一日斂鐘上堂大眾纔
0024a04: 集乃問什麼人打鐘僧云維那師云近前來
0024a05: 僧便近前師遂打一掌歸方丈。
0024a06: 高安白水本仁禪師示眾云尋常不欲向聲
0024a07: 前句後鼓弄人家男女何故且聲不是聲色
0024a08: 不是色時有僧問如何是聲不是聲師云喚
0024a09: 作色得麼如何是色不是色師云喚作聲得
0024a10: 麼僧作禮師云且道為汝說答汝話若人辨
0024b01: 得有箇入處。
0024b02: 雪竇顯云本仁也甚奇怪要且貪觀天上
0024b03: 既非聲前句後且作麼生入。大溈秀云
0024b04: 本仁只知橫千不會豎百如何是聲不是
0024b05: 聲莫逐音響如何是色不是色莫逐青黃
0024b06: 且從伊向聲前句後覓箇安身自然別有
0024b07: 生涯。
0024b08: 師謂鏡清云時寒不易道者清云不敢師云
0024b09: 還有臥單也無清云設有也無展底工夫師
0024b10: 云直饒道者滴水生亦不干他事清云滴
0025a01: 水生事不相涉師云是清云此人意作麼
0025a02: 生師云此人不落意清云不落意此人師
0025a03: 云高高山頂無可與道者啄。
0025a04: 益州北院通禪師在夾山見示眾云坐斷主
0025a05: 人翁不落第二見師乃出眾云須知有一人
0025a06: 不合伴夾云猶是第二見師乃掀倒禪夾
0025a07: 云老兄作麼生師云待某甲舌頭爛即向和
0025a08: 尚道。
0025a09: 師問夾山目前無法意在目前不是目前法
0025a10: 非耳目之所到豈不是和尚語夾云是師乃
0025b01: 掀倒禪叉手而立夾山起來打一拄杖師
0025b02: 便下去。
0025b03: 法眼益云是他掀倒禪何不便去須待
0025b04: 夾山打一棒了去意在什麼處。
0025b05: 越州乾和尚上堂云法身有三種病二種
0025b06: 光一一透得始是好手須知臨時更有一竅
0025b07: 時雲門出眾云菴內人為甚不見菴外事師
0025b08: 呵呵大笑雲門云猶是學人疑處師云子是
0025b09: 甚麼心行門云也要和尚相委悉師云若與
0025b10: 麼始得穩坐雲門應諾諾。
0026a01: 雪竇顯云若明得褒貶句未必善因而招
0026a02: 惡果。
0026a03: 續昭覺勤云動絃別曲問一知十手搦手
0026a04: 以膠投漆菴內不見菴外無孔鐵鎚不
0026a05: 會人生相識貴知音水入水兮金博金。
0026a06: 溈山果云乾平地生堆韶陽因風起浪
0026a07: 雖然合水和泥千古叢林榜樣既是合水
0026a08: 和泥為甚麼是叢林榜樣不入洪波裏爭
0026a09: 見弄潮人。天童覺云坐著病在膏肓用
0026a10: 著光不透脫直饒縱橫十字圓轉一機也
0026b01: 未知有向上一竅在還得穩坐地麼到頭
0026b02: 霜夜月任運落前溪。
0026b03: 師示眾云舉一不得舉二放過一著落在第
0026b04: 二雲門出眾云昨日有人從天台來往徑
0026b05: 山去師云明日不得普請便下座。
0026b06: 雪竇顯云諸德雲門老只解一手不能
0026b07: 一手搦還有共相著力底麼試露爪牙看。
0026b08: 雲居元云此語眾中商量甚多會者極少
0026b09: 乾夢裏合眼跳黃河覺來身在上雲
0026b10: 門醉後扶人倒上樹醒來只在座中二人
0027a01: 打作一團至今分不下若人知得落處
0027a02: 許解空第一。溈山云乾善唱雲
0027a03: 門善拍唱拍相隨風清古格還有知音者
0027a04: 麼一堂風冷淡千古意分明。
0027a05: 續瑯覺云路遙知馬力歲久見人心。
0027a06: 育王璉云舉一黑如漆舉二全不是且道
0027a07: 作麼生良久云城東打鼓城西響園內華
0027a08: 開園外春。護國元云道頭知尾告往知
0027a09: 來若非彼此共知又安向這裏共出一隻
0027a10: 手是即是爭奈猶欠一著在。徑山杲云
0027b01: 乾洗面摸著鼻雲門喫飯咬著砂二人
0027b02: 驀地相逢著元來是舊怨家雖然如是
0027b03: 只許老胡知不許老胡會又云彼此揚家
0027b04: 醜賴遇無傍觀者。育王光云眼親手辯
0027b05: 彼此作家檢點將來猶欠一著在鴻福即
0027b06: 不然舉一不得舉二放過一著落在第二
0027b07: 忽有人出劈脊便打何故擊碎髑髏消息
0027b08: 盡從教大地黑漫漫。
0027b09: 師因僧問十方薄伽梵一路涅槃門未審路
0027b10: 頭在什麼處師以拄杖畫云在這裏後僧請
0028a01: 益雲門門拈起扇子云扇子跳上三十三
0028a02: 天築著帝釋鼻孔東海鯉魚打一棒雨似盆
0028a03: 傾會麼。
0028a04: 雪竇顯代僧便喝又有僧請益長慶慶云
0028a05: 問取堂中第二座雪竇代僧云錯尋有僧
0028a06: 問雪竇竇云墮坑落又自代云作賊人
0028a07: 心虛。黃龍南云乾一期指路曲為初
0028a08: 機雲門乃通其變故使後人不倦。大溈
0028a09: 秀云今古盡道乾安居祖師之堂開後
0028a10: 人之徑路殊不知乾老漢被這僧一問
0028b01: 直得手忙亂諸德且道譊訛在甚處良
0028b02: 久云不在水兮不在山只在人心返覆間。
0028b03: 東林總云有一古德道乾搖頭雲門擺
0028b04: 尾這僧只是箇撞露柱漢跟下透過也
0028b05: 不知便謂東家點燈西家暗坐龍銜海寶
0028b06: 游魚不顧山僧今日不可也隨波逐浪臨
0028b07: 危悚人殊不知大小乾雲門俱被這僧
0028b08: 勘破且道什麼處是勘破處良久云多時
0028b09: 雨水不及曬。
0028b10: 續寶文云乾與麼道還夢見也未若
0029a01: 是老僧則不然十方薄伽梵一路涅槃門
0029a02: 未審路頭在甚麼處劈脊便棒問他路
0029a03: 頭在甚麼處待伊擬開口熱喝出去更有
0029a04: 箇雲門折老比丘不分緇素不辯邪正
0029a05: 拈起扇子云云似這般和泥合水漢糞掃
0029a06: 堆頭埋十箇五箇有什麼過阿呵呵樂
0029a07: 不樂足不足而今幸對山青水綠年來是
0029a08: 事一時休信任身心懶拘束大眾休瞌睡
0029a09: 好。黃龍清云若向乾句中會去正是
0029a10: 死句坐殺闍黎若向雲門語下承當業識
0029b01: 忙忙隨波逐浪既不許雲門語下承當畢
0029b02: 竟向甚處會諸人還知落處麼自古上賢
0029b03: 猶不識造次凡流豈可明。南華昺云乾
0029b04: 曲盡慈悲當機提掇雲門巧開方便覿
0029b05: 面發機直得枯木生花冷騰焰且道東
0029b06: 海鯉魚打一棒雨似盆傾明什麼邊事因
0029b07: 風吹火用力不多。溈云泰云把定乾坤
0029b08: 眼綿綿不漏毫游戲諸塵中的的全彰
0029b09: 妙用穩密處三界顯露孤危處八面坦平
0029b10: 須彌山上走馬日本國裏藏身即不問
0030a01: 且道路頭在什麼處或若總道在這裏我
0030a02: 也知在鬼窟裏作活計。徑山琰云唱
0030a03: 愈高和愈峻還他二老若是十方薄伽梵
0030a04: 一路涅槃門總未踏著在。靈隱嶽云乾
0030a05: 也是釘椿搖櫓。
0030a06: 洛京白馬遁儒禪師問僧名什麼僧云覓箇
0030a07: 名字了不可得師云自是老僧不識好惡僧
0030a08: 云幾人於此亡言師云灼然是作家僧云須
0030a09: 是和尚眼始得師云闍黎僧拂袖而出師
0030a10: 召闍黎僧回首師云苦屈之詞不妨難吐。
0030b01: 明州天童咸啟禪師因僧問學人卓卓上來
0030b02: 請師的的師云我這裏一屙便了有什麼卓
0030b03: 卓的的僧云和尚與麼答話更買草鞋行
0030b04: 好師云近前來僧近前師云只如老僧與麼
0030b05: 祗對過在什麼處僧無對師便打。
0030b06: 續天童華云啟禪師故是本分鉗鎚塞斷
0030b07: 新天童口未得在這僧雖深入閫域要且
0030b08: 未具透關眼。
0030b09: 
0030b10: 宗門要續集卷第十三
0031a01: 音釋
0031a02: 醭普木切白醭也。舁羊諸切共舉也。荐才甸切。音零與羚同羊名。
0031a03: 輥古本切。椿株江切杙也。矮倚蟹切矬也。許活切。屙烏何
0031a04: 切。
