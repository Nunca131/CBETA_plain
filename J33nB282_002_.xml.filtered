0373c01: 虛舟省禪師語錄卷之二
0373c02: 門人超潪編
0373c03: 示眾
0373c04: 示眾一著血布衫自糞不覺臭嗟哉可憐生俗腸只
0373c05: 仍舊幸有西祖來靈祕盡指授能以野狐涎變作獅
0373c06: 子吼遞傳尊宿句一一宜窮究復舉高峰和尚有四
0373c07: 句示人曰海底泥牛啣月走崖前石虎抱兒眠鐵蛇
0373c08: 鑽入金剛眼崑崙騎象鷺鷥牽內有一句能殺能活
0373c09: 能縱能奪若檢點得出一生參學事畢山僧也有四
0373c10: 句木客夜來燈影行笑他貓食狗相爭爭如魚兒我
0373c11: 儂放放在溪邊不近情這四句全殺全活全縱全奪
0373c12: 若檢點得出一生參學事畢且道山僧四句與高峰
0373c13: 祖是同是別大須著眼看破始得。
0373c14: 師舉五祖演道譬如牛過窗楞頭角四蹄俱過了因
0373c15: 甚尾巴過不得今晚各下語看維那曰明早倩燈籠
0373c16: 替和尚通信師曰喚甚麼作窗櫺那以手指門曰和
0373c17: 尚請出師曰還要問你牛在那以手撫師背師便打。
0373c18: 師問知客你又作麼生客曰和尚老婆心切師曰這
0373c19: 是古人的客曰一番提起一番新師曰你倒會興波
0373c20: 作浪客曰賴和尚證明師曰錯問副寺寺曰今日事
0373c21: 煩不與和尚道師拈拄杖便打寺便喝師又打寺又
0373c22: 喝師曰明日綑起打六十拄杖你還喝麼寺曰恩大
0373c23: 難酬。
0373c24: 師舉杜順和尚法身偈曰陝陜府牛喫禾益州馬腹脹
0373c25: 天下覓醫人炙豬左膊上傅大士頌法身偈曰空手
0373c26: 把鉏頭步行騎水牛人從橋上過橋流水不流山僧
0373c27: 亦有一頌紅葉飄來白露稀籬笆且莫種薔薇電光
0373c28: 影裏穿針線繡出鴛鴦傍水飛山僧將二大士一串
0373c29: 穿卻只是諸人不得作平實尋常會亦不得作奇特
0373c30: 玄妙會且作麼生會曹溪波浪如相似無限平人被
0374a01: 陸沉。
0374a02: 示眾龍蛇易辨衲子難瞞古鏡當臺胡漢俱現不見
0374a03: 老趙州坐斷十方未肯輕易登人門戶然風聞有賊
0374a04: 不妨巡官搜夜一日到一庵主處問有麼有麼拋磚
0374a05: 引玉庵主便豎起拳早已豎降旗了也州曰水淺不
0374a06: 是泊舟處便行果然果然州又到一庵主處趙州遍
0374a07: 訪知己不肯慢人又曰有麼有麼貴圖賓主相見主
0374a08: 亦豎起拳頭豈是波斯獻寶州曰能縱能奪能殺能
0374a09: 活便拜者裏便是上大人丘乙己若是尒小生可知
0374a10: 禮也山僧若是做前庵主待它曰有麼有麼便曰無
0374a11: 端無端待他曰水淺不是泊舟處便曰自是撐篙沒
0374a12: 好手若是做後庵主待它曰有麼有麼便曰當面不
0374a13: 識待它說能縱能奪能殺能活便拜即向背上與它
0374a14: 一痛拳庶幾所豎拳頭終不浪施山僧如是說破二
0374a15: 庵主逗漏也要諸人直下了當不可向下文長留待
0374a16: 來日。
0374a17: 示眾若論第一義不在玄黃已剖之後亦不在聲色
0374a18: 未彰之前且道落在什麼豎起拂子云向這裏薦取
0374a19: 便見拂子頭上透脫兩間坐斷三際不落陰陽地上
0374a20: 豈拘凡聖位中以拂子左一拂云這一拂移山攪海
0374a21: 以拂子右一拂云這一拂打月敲雲復以拂子擲下
0374a22: 云踢翻雪峰毬敲碎禾山鼓到這裡不但二乘亡鋒
0374a23: 結舌即使千聖齊來亦立下風現今拂子已為諸人
0374a24: 說盡第一義了也大眾作麼生觀若以眼觀即是凡
0374a25: 見不以眼觀又同瞎漢向這裡二俱不涉下得一轉
0374a26: 語便可與山僧眉尖相見如無則山僧自道去也平
0374a27: 生不是慣饒舌為愛玄沙肝膽傾。
0374a28: 落堂從上祖祖相傳原無定法不過捨燈覓火即為
0374a29: 撥轉若也識波是水便為證據可見活弄獅子不是
0374a30: 捏定蛇頭也諸兄弟從無量劫來不認法身只認色
0374b01: 身我相堅固不用靈智惟用業識無明偏重如病患
0374b02: 膏肓盧醫難救中間若有兄弟要做性燥漢立地討
0374b03: 分曉老僧即不囊藏被蓋亦不移花接木便舉個現
0374b04: 成境界為汝點破如汾州無業禪師來參馬祖便問
0374b05: 祖師西來如何是密傳心印祖云大德正鬧在且去
0374b06: 別時來師方出門祖喚云大德師回首祖云是什麼
0374b07: 師即言下知歸如久客還鄉相似這豈不是不費一
0374b08: 毫氣力一喚便轉的樣子左右顧云大眾會麼不借
0374b09: 陳倉暗渡法一條大路直如弦以杖卓一卓。
0374b10: 示眾今晚知浴到方丈請山僧說茶話山僧只好舉
0374b11: 個諸人都曉得的公案聊為分疏以還茶錢昔趙州
0374b12: 住院有僧參次州云上座曾到這裡麼僧云不曾到
0374b13: 州云吃茶去又有僧相見州云上座曾到這裡麼僧
0374b14: 云曾到州云吃茶去院主遂問為甚麼到與未到俱
0374b15: 云吃茶去州喚院主主應諾州云吃茶去山僧看來
0374b16: 到與未到俱云吃茶去豈真花枝有曲直春色無高
0374b17: 下但院主纔疑著州復喚院主莫是從空放下莫是
0374b18: 就窩打劫具眼禪和不可草草且院主纔疑著州又
0374b19: 云吃茶去分明陷虎機關在未許傍人說是非諸兄
0374b20: 弟與山僧吼山共住若也識得趙州心肝始識得山
0374b21: 僧面孔不然業識茫茫因循度日復左右顧視云還
0374b22: 茶錢了也。
0374b23: 上供
0374b24: 天童老和尚忌日上供今朝七月乞巧日天童堂上
0374b25: 眾排立特地分班各爇香仰戴老人大道德獨不肖
0374b26: 行省時瞻几席為累他杖頭棒債原是消繳不得一
0374b27: 遇忌日尤愀然不樂不覺寸腸痛裂會將血淚和墨
0374b28: 寫作詩偈也知痛悼無端只為哀深考妣今日親煮
0374b29: 一碗脫粟飯擎在不斷香中雖非美饌具陳聊具孝
0374b30: 意供養大眾還知我師翁和尚親來受供也無以手
0374c01: 指像曰祖父從來不出門全身面目十分近遂禮拜
0374c02: 天童老和尚忌日拈香云今朝七月七率眾同磕額
0374c03: 特展肖像看尊容如舊識。
0374c04: 福嚴和尚忌日上供我師佛法電捲風馳我師道德
0374c05: 山高水長不肖子原自寸衷常存況當三週俄及今
0374c06: 日春深爛熳政是百花芬芳不於是日觀我師登堂
0374c07: 說法偏於是日為我師懸象白眾時事既然相違誰
0374c08: 不悽愴生感當時南泉為馬祖忌日脩齋應庵為隆
0374c09: 祖燒香添恨今日不肖又且如何合掌云伏惟尚享
0374c10: 福嚴和尚生忌生而無生那有生日無生而生豈無
0374c11: 生日跳出陰陽五行數隨緣居世陳年歷蚤歲機前
0374c12: 暗點頭寧煩借舌方拈出不拈出卻出格將手托起
0374c13: 碗脫丘馨香笑倒華筵席傍觀也應鼻頭存謾道龜
0374c14: 哥便眼赤。
0374c15: 奠林泉老宿林泉老道兄見弟通省麼我來不著相
0374c16: 君去不留蹤四大雲中影七情水面風今朝脫落盡
0374c17: 杲日喜當空雖然如是我還親覲拈香云一炷殷勤
0374c18: 無限意更憑露柱拜芳容。
0374c19: 天童老和尚忌辰記得我師翁和尚上堂云生也全
0374c20: 體現死也全體現生死與去來不隔一絲線恁麼則
0374c21: 今朝七夕又是全體示現時節縱有超格兒孫口吞
0374c22: 佛祖眼蓋乾坤似楊岐作女人拜也出不得他圈繢
0374c23: 不肖省又作麼生拈香云且將一炷頻頻爇聊表中
0374c24: 藏無限恩。
0374c25: 福嚴和尚生辰今日恭逢我老和尚悲願未了示現
0374c26: 降靈之日不肖省不妨略為分疏既有生日先有生
0374c27: 因何謂生因法性本來常寂靜亦不高踞涅槃山流
0374c28: 轉法身塵剎遍猶如日月光迴旋既有生因即有生
0374c29: 本何謂生本投契師貲正印傳虎頭虎尾逞風顛全
0374c30: 提照用無私處金縷衣披寶座前已悉生本便展生
0375a01: 機何謂生機最嫌說法落廉纖巧手惟彈獅子絃聽
0375a02: 得聲聲唱別曲前山雨過萬川圓若會生機可問生
0375a03: 緣何謂生緣樹種菩提花果全不須記錄滿新編承
0375a04: 當覿體全身是世臘短長何預焉今日從源至委縷
0375a05: 分花劈將我老和尚真面目十分漏逗諸人會麼一
0375a06: 喝。
0375a07: 天童和尚生辰前人曾說出家兒未可陰陽全拘束
0375a08: 本命元辰知落處值時拜奠不同俗今日是我師翁
0375a09: 老和尚降誕之辰也不是天垂寶蓋地涌金蓮只為
0375a10: 桐棺山頂悟得情與無情浩然大均的消息便乃鸑
0375a11: 鷟生來超別種祥麟育出異尋常即今諸人還見我
0375a12: 師翁落處麼若也未然不肖省略為分疏昔洞山問
0375a13: 雲嵒老人和尚百年後忽有人問還邈得師真否如
0375a14: 何抵對嵒良久云只者是山躊躇嵒云价闍黎承當
0375a15: 此事大須仔細山後過水睹影方知消息不肖省有
0375a16: 條攀條無條攀例遂拈香云只者是先天童來也月
0375a17: 色更無山隔斷天光只與水相連。
0375a18: 雪竇和尚忌辰老和尚道被諸方不留朕跡騰今耀
0375a19: 古大用全彰泯異同絕來去令人無處趨向亦令人
0375a20: 無處迴避今朝正月初十分明面目現在謾疑拄杖
0375a21: 一條深入青嶂勿謂芒鞋兩隻踏破白雲應識無縫
0375a22: 塔前雖然顯露其實虛空窟裡未肯隱藏大眾即今
0375a23: 欲與老和尚眼眼相覷心心委悉且道親切奉重一
0375a24: 句作麼生道天上有星皆拱北人間無水不朝東。
0375a25: 奠虎跑石公和尚恭惟我法兄石翁和尚其慧淵淵
0375a26: 其德謙謙閒氣獨鍾諸方仰慕憶我二人上方相會
0375a27: 時同赴圓覺法會共轉不二法輪從此天各一方不
0375a28: 啻風通千里以後各出維摩毘耶之室咸披迦葉金
0375a29: 襴之衣請我虎跑掩關又請登堂說法表三十年來
0375a30: 道誼如楊岐遇故人落葉動秋思又經十年餘各各
0375b01: 霜顏衰倦不能朝夕笑談覺交愈疏而心愈密茲予
0375b02: 留錫禁足之身忽聞雲棲坐逝之信直得椎胸密室
0375b03: 曳杖龕前聊表君子之交敢云香花羅列以雙手作
0375b04: 托擎勢云者個和盤托出冀老法兄圓覺光明藏中
0375b05: 請垂高鑑。
0375b06: 福嚴和尚忌辰行省罪犯彌天定業難逃入地獄已巳
0375b07: 箭射本師老和尚常寂光中垂救垂救何故臂不外
0375b08: 曲。
0375b09: 福嚴和尚生辰靈光不昧觸處全彰今日是我先師
0375b10: 和尚誕辰遂拈香云者裡便是和尚生身面目地
0375b11: 一聲出現了也試看冉冉高騰乾坤充塞使乃隱隱
0375b12: 脫化鼻竅難聞豈不是遮藏不得名邈不得取不得
0375b13: 舍不得和尚實際理地不同狹路相逢學人負荷全
0375b14: 身自應堂奧覷破若能買石得雲擔泉帶月庶幾近
0375b15: 似一喝。
0375b16: 機緣
0375b17: 僧問如何是祖師西來意師云為什麼你當門無齒
0375b18: 云老和尚不得瞞人師云瞞你一個。
0375b19: 僧問如何是衲僧事師云早間出普飯後歸堂。
0375b20: 僧問花須連夜發莫待曉風吹畢竟承誰恩力師云
0375b21: 春來無硬土。
0375b22: 師見一僧云腦後見腮莫與往來僧云兩眼對兩眼
0375b23: 師云向你道腦後見腮僧便喝師云且去。
0375b24: 僧問陸亙山谷超群幸藉晦堂指破且道指破個什
0375b25: 麼師云波斯嚼生鐵無盡眼空四海終被兜率捉敗
0375b26: 具何手眼師云識得老僧拂子也未。
0375b27: 吼山五問
0375b28: 大象全力蹴踏非凡今在波中舞鼻且道截流而過
0375b29: 者是同是別。
0375b30: 青獅昂首有弄一出六出俱非好手山僧曾倒騎上
0375c01: 崑崙諸人作麼相見。
0375c02: 閣上靈文藥山曾圖遮眼香嵒因甚燒卻。
0375c03: 青棘園中百花具足有人向群芳中揀得一株無根
0375c04: 樹否。
0375c05: 楞伽一片石只在咫尺間為什麼諸人踏不上。
0375c06: 僧箭鋒來參自敘女子入定頌云一馬不吃草眾馬
0375c07: 盡擔憂忙忙救得出失卻一頭牛師云好好一個公
0375c08: 案因甚有許多牛馬僧云和尚莫作恁麼會師云蝦
0375c09: 蟆跳上大羅天你又作麼生道僧議擬師云元來
0375c10: 不會僧欲開口師掇身向壁僧無語師轉身次僧云
0375c11: 學人欲求和尚代下一轉語師以手一劃僧云唾師
0375c12: 云唾唾又無語因示以女子入定頌云入定出定何
0375c13: 曾自寧好笑瞿曇也沒正經關門不及鄉村老那管
0375c14: 風翻水上萍。
0375c15: 偈
0375c16: 與覺悟上座更字密啟
0375c17: 夙世具靈根今生來不偶身居華胄門意向蓮花叟
0375c18: 遂能持慧刃塵纓斷其紐飄然覺苑遊解脫獅子吼
0375c19: 昭覺許令人呈偈堪垂後妙喜快總持投機不借口
0375c20: 丰標似古人相較誰勝負君到南屏來儼然不請友
0375c21: 予愧無清供所喜惟澹守趨鬧走門庭黃鐘雜瓦缶
0375c22: 未識大雄虎寧避趙州狗識法知慎重操履端不苟
0375c23: 君能會予意莫逆方堪久湖外湖波艷門內翠竹瘦
0375c24: 一見已點頭何必更展手
0375c25: 封關
0375c26: 疏懶生平若谷蘭無煩特地息緣攀高峰時憶那伽
0375c27: 定且借山雲作護關
0375c28: 又
0375c29: 何故身藏少出門深深此意對誰論山高人我交無
0375c30: 益冰冷肝腸道自存曾記花顏呈色笑還憑鳥語敘
0376a01: 寒溫虎溪偶過元無事不比空馳電影前
0376a02: 示子端
0376a03: 此事重工夫如問還鄉路識路即要行纔行莫停步
0376a04: 但得到家時途程笑露布不看趙州無即忝雲門普
0376a05: 討出意旨來明明勿錯誤面前妍與醜意中憎與惡
0376a06: 百念任紛紛一一都不顧只有本參頭相從忘朝暮
0376a07: 眉毛結作絲泥團難吞吐忽地伎倆盡如夢自然寤
0376a08: 笑他說泥牛何異捉月兔
0376a09: 示山眉禪者
0376a10: 我亦難相遇而今日在此雙耳遠不聞雙眼夜不視
0376a11: 此是何因緣悟此明己已事可怪他事明己巳事盲相似
0376a12: 勸君趁青年栗蓬拔棘樹石虎昨懷胎鐵牛今舉子
0376a13: 無已說破了無煩更別示
0376a14: 秦鳳臺居士問搊鼻因緣示以偈
0376a15: 明明面目鼻頭邊搊著能知始了然逐隊群鷗多傍
0376a16: 水孤飛彩鳳欲凌天知音妙在聞雷鼓好手還須撐
0376a17: 鐵船格外風光能受用憑他海界換桑田
0376a18: 示問石監院
0376a19: 萬象森羅一法印了得一時無間隔趙州昔日曾遍
0376a20: 參踏破草鞋掃腳跡隨我多年受艱辛為明單傳心
0376a21: 行直當時呵罵老汾陽掩口眼開忽暢適此令今行
0376a22: 解默然始信石靜無變易捋虎鬚兮稱虎子待看家
0376a23: 風振黃檗
0376a24: 示道濟上座
0376a25: 越山初會時磨礪曾相激闊別一年餘遐思如面覿
0376a26: 猶記我嘉言特來訪留錫入門予無言青天轟霹靂
0376a27: 暗機出埋坑自然射中的逗漏露筆尖碑斷幸難覓
0376a28: 好金不躍爐真色寧沉溺師資看古人久長始共適
0376a29: 示密化
0376a30: 憶昔晤吼山初見如故舊出語為法門不徒重機搆
0376b01: 如以箭穿楊妙在能中彀見予朴而純師禮不敢後
0376b02: 緣應合別參傳衣遂親授中懷原不昧時時念拙陋
0376b03: 知公協古風令予欽德懋不必訂同心依然共靈鷲
0376b04: 來往出形蹤莫逆乃無漏
0376b05: 感嗽聲自警
0376b06: 一靈寄身中暫時守門戶昔人喻旅亭究竟非故宇
0376b07: 我今如戲場六根鬧鑼鼓端的在主翁所貴遵法矩
0376b08: 予年三十六厭俗棄俯僂發意荷宗乘誓除生死苦
0376b09: 乃既親明師又復食檀膴兢兢為好僧內省不愧古
0376b10: 如何出家來多年欲力努懶惰礙精勤昏昧擾參悟
0376b11: 一物無胸中水清魚不睹力士做金剛鬼魅避利斧
0376b12: 矧承大菩薩提攜施法乳知病中膏肓靈針出伏豎
0376b13: 曾以霹靂印喚醒出網罟三十有餘年如何蠱臟腑
0376b14: 偷心尚未死定業來傍午一旦悔之遲不如今解組
0376b15: 當應念大誓違戒墮雙瞽已破趙州無寧念雲門普
0376b16: 此外問家祟豈我真肱股
0376b17: 示超印
0376b18: 萬象森羅一印該印三不涉許誰猜當陽懸出無紋
0376b19: 影捋虎擒龍大用來
0376b20: 示廩山
0376b21: 不須洗耳向清流會得靈山一笑休自此藏身誰可
0376b22: 覓青山常在白雲頭
0376b23: 題讚
0376b24: 題蒼偶先生像
0376b25: 此漢清骨稜稜誰信赤心片片睿智出自夙成逢緣
0376b26: 獨有先見玄晏掩戶恒安君公隱墻不見奇哉城市
0376b27: 深山忘卻玄黃血戰所以臨去翛然絕無纖塵眷戀
0376b28: 我來象外寫照寄語休認顏面
0376b29: 題衷玉趙居士像
0376b30: 古心古貌似蘭妍身順欣添福慶綿眼曠休稱天放
0376c01: 客履輕漫道地行仙迎輪懶赴申公詔掃室勤摩魏
0376c02: 武篇更有過人迥別處生能了得未生前
0376c03: 題心如楊先生像
0376c04: 裴晉公自題云其貌不揚其才不良一點真心丹青
0376c05: 莫狀余謂心如先生其念動時老胡過少林身影落
0376c06: 壁時也其念靜時誌公到金陵兒聲出窠時也若不
0376c07: 向動靜時識其面目而徒認繪影是猶波斯入市對
0376c08: 面隔千山矣
0376c09: 紫竹觀音讚
0376c10: 耳門打失證圓通現出雲衣自在容欲識婆心說法
0376c11: 處數莖紫竹出芳叢
0376c12: 自讚楚僧請
0376c13: 撩起便行意欲何往為覓知音不做孟浪收拾門庭
0376c14: 熱鬧夢與他相見始玄賞
0376c15: 書普賢大士像
0376c16: 憶背予書行願經時想普賢騎象形梵雲禪宿發願
0376c17: 異血湧如雲供使令三帙全書還善畫描來筆筆頗
0376c18: 有靈予見妙像索復題公即毫尖逗典型若非予念
0376c19: 求菩薩如何見此光熒熒寄語瞻容具眼者勿令自
0376c20: 念墮沉冥
0376c21: 題李次公畫明州舍利塔像
0376c22: 三到鄮山年忝弱冠我佛迦文舍利爭看豈予無緣
0376c23: 咫尺河漢啟座手擎七層頂綰內懸金鐘天神外扞
0376c24: 縫孔四圍似花疊粲初叩未誠如隔羅幔次扣跪處
0376c25: 碧珠紅煥因想靈奇誰不稱讚八萬四千塔雖分散
0376c26: 一粒光藏寶色錯亂遂願此生日日瞻玩期禮恒沙
0376c27: 豈敢間斷起此願時石穿木鑽忽見塔中白珠數串
0376c28: 閃光飛動似收似換光射予衣身輕雲按晝夜寒暑
0376c29: 禮不辭憚道侶次公立春元旦特寫此塔志誠焚盥
0376c30: 兼寫大悲俱胝聯貫若一而三月滿月半末後一著
0377a01: 舍利公案盡未來際誠存精悍今供山房無畏床畔
0377a02: 所冀弘慈令登彼岸願如舍利光明燦爛
0377a03: 題示公亮居士
0377a04: 萬象森羅一印空眼前無物意何窮長安風月家家
0377a05: 有此事還須在己躬
0377a06: 題西天三祖商那和脩像
0377a07: 瑞草先生如來記非法非心悟入異衣缽已傳便轉
0377a08: 身火光三昧等兒戲
0377a09: 題二十三祖鶴勒那尊者像
0377a10: 者位尊者稱聖子幼斥婬祠亦俊哉異香結穗何祥
0377a11: 也感師遙語即親來遇難不妨先預記供塔未許別
0377a12: 分開雖知大用難思議惹我兒孫笑滿腮咄
0377a13: 自讚雪定侍者請
0377a14: 者漢少年肩斜中年髮禿老年骨削手不龜足不繭
0377a15: 佛口蛇心咬殺子湖狗大雄虎那管文殊獅普賢象
0377a16: 如何躲在西子湖邊卻似藏在藕絲孔裏唯有雪定
0377a17: 執侍多年此外許誰識你
0377a18: 自題珂雪侍者請
0377a19: 者漢不效華亭拋綸亦不學嵒頭喚渡每來秋碧蘆
0377a20: 花輒鼓滔天白浪有時一棹抹過須彌山有時一棹
0377a21: 游遍香水海從教同舟性命都不出者手收放試問
0377a22: 珂雪侍者還知麼
0377a23: 題觀音讚
0377a24: 或云普門大士曾現泗洲大聖不知百億化身何從
0377a25: 定得名姓即今衣缽頗奇畢竟是何心行若能直下
0377a26: 分明處處潮音清淨
0377a27: 又
0377a28: 螺髻中現百千妙雲放光動地諸仁見麼再看金縷
0377a29: 袈裟一針孔一世界諸仁見麼見不見且置試道手
0377a30: 中所擎的缽畢竟是何物須是諸仁自己已出千手眼
0377b01: 始得咄
0377b02: 自題
0377b03: 生平既無禪和子氣息亦無善知識模樣一副心肝
0377b04: 五臟自尚不識那許人見無端被雲衲禪者持來描
0377b05: 出不知賺多少人眼孔
0377b06: 又問石庫司請
0377b07: 九峰指佛法於石頭說大說小地藏詰片石於心間
0377b08: 辨內辨外以至或喝出懸之空中或點首動之地下
0377b09: 此猶技墮神通終非究竟必也具機前照用為人天
0377b10: 眼目秉格外成褫縱奪佛祖方可續臨濟慧命庫司
0377b11: 能知此意不媿號曰問石
0377b12: 題血畫觀音像讚
0377b13: 兩渡南海為訪菩薩潮音岸邊曾遶三匝歸來咒靈
0377b14: 大悲叨怛驀地嗽聲戒雷震發方知腳下耳門通達
0377b15: 僧繇難描如何血割逗漏一時呼梅止渴寄語觀者
0377b16: 身須灑脫打箇噴涕會將虎捋
0377b17: 自像清涼初請
0377b18: 住持顯靜曹山惡名流布退居西湖留錫未解石人
0377b19: 腰帶懸出形山秘寶此寶人人現存人人不識密啟
0377b20: 上座向描不成畫不就處有時高山仰有時清風掃
0377b21: 始得
0377b22: 又題
0377b23: 破戒破律喝佛喝祖者魔頭太莽鹵卻能活南泉之
0377b24: 死貓變作寒山之吼虎不信看他手中白拂腦後拄
0377b25: 杖為甚當揚露布
