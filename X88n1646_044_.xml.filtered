0260c07: 
0260c08: 
0260c09: 居士傳四十四
0260c10: 
0260c11: 管楊陶焦唐瞿傳
0260c12: 管登之名志道。太倉人。學者稱東溟先生。為諸生。篤
0260c13: 學力行。隆慶初知府蔡公建中吳書院。以登之為師。
0260c14: 集諸生講學。曰。世必有遯世不見知而不悔之志。
0260c15: 而後可以載道。必有行一不義殺一不辜而得天下
0260c16: 不為之力。而後可以立身。聞者竦然。五年舉進士。除
0260c17: 南京兵部職。方司主事。以父憂歸。服除。補刑部主事。
0260c18: 萬歷初張居正當國。總纜威福六年。登之條上九事。
0260c19: 大旨在肅朝綱。通下情。革弊政。欲奪居正權歸天子。
0260c20: 居正不悅。尋以員外郎出為廣東按察司僉事分巡
0260c21: 南韶道。時廣東多盜。登之實軍伍。嚴連坐。分兵扼要
0260c22: 害。所部宴然。而言官希居正旨。劾之降鹽課司提舉。
0260c23: 明年外計。以老疾致仕。居正敗。廷臣交章論薦起湖
0260c24: 廣僉事。以母老乞歸。初登之以選貢入京師。止西山
0261a01: 碧雲寺。閱華嚴經世主妙嚴品。忽悟周易乾元用九
0261a02: 之義。反觀身心渾同太。照見古今聖賢出世經世
0261a03: 乘願乘力與時變化之妙用。以為理則互融。教必不
0261a04: 濫。或順而相攝。或逆而相成。或閟實而彰權。或廢權
0261a05: 以明實。種種出沒種種張弛。各有條理難可思測。此
0261a06: 無他。龍德不可為首也。孔子無可無不可。子思親承
0261a07: 家。故曰並育並行。川流敦化。孟子而後。全體太極
0261a08: 貫通三教者。周元公一人而已巳。我聖祖攬二氏以通
0261a09: 儒各理其條貫。以儒治儒。以釋治釋。以老治老。與其
0261a10: 相參。不與其相濫。教理不得不圓。教體不得不方。
0261a11: 規欲圓即以仲尼之圓圓宋儒之方。而使儒不礙釋
0261a12: 釋不礙儒。極而至於事事無礙。以通並育並行之轍。
0261a13: 矩欲方亦以仲尼之方方近儒之圓。而使儒不濫釋
0261a14: 釋不濫儒。推而極於法法不濫。以持不害不悖之衡。
0261a15: 其生平論學大旨如此。著從先維俗議。其護法篇
0261a16: 云。釋門於儒家護教者名曰佛法金湯。狀其以外護
0261a17: 內若金城湯池之不可破也。佛法有內外二護。拈
0261a18: 花之頃。以正法眼藏涅槃妙心屬大迦葉。入滅之期。
0261a19: 以結集三藏十二部屬阿難。又於刀兵劫後減盡還
0261a20: 增。起而轟揚三乘教法。屬十六應供羅漢。三者總名
0261a21: 內護。而有所謂金湯外護者。則屬之國王大臣。其重
0261a22: 有加於內護。此以折攝二門寄之也。護佛法於增
0261a23: 劫初減之時易。護佛法於減劫將終之時難。護增劫
0261a24: 初減時之佛法。但有攝而無折。護減劫將終時之佛
0261b01: 法。則折攝必須並行。而末法中則折法更嚴於攝法。
0261b02: 邪法不折則正法不可得而攝也。正法以教理行證
0261b03: 全備為義。故護法者必有以鼓末法之人。通五時之
0261b04: 教。明一乘之理。修無漏之行。入涅槃之證。而後可當
0261b05: 金湯外護之名。吾觀唐宋名賢作禪講二家之金湯
0261b06: 者。護教護宗則有之。罕有達於護行護證之旨者也。
0261b07: 愚謂儒者不透孔子一貫之心宗。不見乾元用九
0261b08: 之天則。則斷不可與護持如來正法。何者。言不能慮
0261b09: 其所終。行不能稽其所敝也。近有越僧欲續國初岱
0261b10: 宗佛法金湯編。予為之言。其大略曰。夫所貴於金
0261b11: 湯者。為其護持正法也。未有身不行正法而能護持
0261b12: 佛之正法者。欲續金湯。當知三重。一曰德行。二曰願
0261b13: 力。三曰知見。德行欲密。大而忠孝全德。細而辭受纖
0261b14: 行。無敗缺也。願力欲堅。八風不能搖其願。百鍊不能
0261b15: 移其力。有餘忍也。知見欲正。佛子必攝之以慈。魔子
0261b16: 必折之以威。勿以小仁賊大仁也。三重闕一則金湯
0261b17: 之量不完。雖使宗徹五綱。教通三藏。兼以捨宅為寺。
0261b18: 傾產飯僧之功。而如來之正法不屬焉。乎敗類宰
0261b19: 官聲居士。徒以塵塗飯之餘讚揚佛事。此佛門
0261b20: 之少正卯也。金湯云乎哉。晚尤究心楞嚴經。應諸方
0261b21: 扣擊。益詣元奧。三十五年冬有疾。述孟子七篇。謂子
0261b22: 珍曰。當以殘冬卒業於此。明年將逝。予欲無言。決矣。
0261b23: 至除夕始畢。明年七月病革。命侍者舁至中堂。端坐
0261b24: 而瞑。年七十有三從先維俗議．楞嚴經鈔．明文偶鈔。
0261c01: 楊貞復名起元。號復所。廣東歸善人。萬歷初登進士
0261c02: 第。授翰林院編修。累遷吏部侍郎。貞復早歲讀書白
0261c03: 門。遇建昌黎允儒與之言學有省。允儒者近溪羅氏
0261c04: 弟子也。其後貞復官京師。近溪適至。遂受業稱弟子。
0261c05: 時執政者不悅學。近溪遂南歸。貞復歎曰。吾師老矣。
0261c06: 今者不盡其傳。異時悔可及乎。乃移疾歸依近溪以
0261c07: 卒業焉。居閒究心宗乘。慕曹溪大鑒之風。遂結屋韶
0261c08: 石。與諸釋子往還。重刊法寶壇經。導諸來學。為之序
0261c09: 曰。六祖大鑒禪師。予東粵人也。得法黃梅。宏法曹溪。
0261c10: 是有法寶壇經之籍。東南人士家傳人習。予隨眾讀
0261c11: 誦。晚乃自謂有得於其見過知非之旨。孔子曰。已巳矣
0261c12: 乎。吾未見能見其過而內自訟者也。何絕望至此哉。
0261c13: 過不在於過。凡吾人自以為善而帖然安之者。即
0261c14: 過也。何者。是皆識為之也。識生於習。孔子之所謂習
0261c15: 即佛之所謂業也。業識所現。智者過而不留。而愚夫
0261c16: 執以為是。以至認賊作子。喪真失常。是以孔子於其
0261c17: 門人僅許顏子有不善未不知。於其交遊僅與伯
0261c18: 玉欲寡其過而未能至。其自鳴亦僅曰五十學易可
0261c19: 以無大過矣。其難如此。凡吾人不見性體。即不能
0261c20: 見過。性體一見。過狀歷然。不能見過而自謂見性者。
0261c21: 欺也。不至見性而自謂見過者。亦欺也。見過者見性
0261c22: 之實也。見性如人之活。見過如人知痛痒。謂活人不
0261c23: 知痛痒。無是理矣。問人之活否。曰知痛痒矣。問人見
0261c24: 性否。曰知過矣。此孔子之旨也。亦佛之髓也。六祖壇
0262a01: 經屢發之矣。於法達念法華三千部而責其負此事
0262a02: 業。全不知過。他日又語神會曰。吾常見自心過愆。不
0262a03: 見他人是非好惡。何不自知自見。乃問見與不見。至
0262a04: 哉言乎菩提無樹。明鏡非臺。直入此門方為真實。世
0262a05: 之學人樹菩提而臺明鏡者。即以為賢。此有為之法
0262a06: 有漏之因。宜其麻木不知痛痒也。此經南中無板。故
0262a07: 重刻而序之。欲吾人由是經教以詣我孔聖見過
0262a08: 自訟之域。共證本來淨諸業障而已巳矣。其後有詔召
0262a09: 還。尋卒。所著有證學編行於世。多推明近溪論學之
0262a10: 旨云曹溪志．明儒學案。
0262a11: 陶周望名望齡。號石簣居士。會稽人也。萬歷十七年
0262a12: 舉會試第一。成進士。授編修。與同官焦弱侯相發。
0262a13: 始研求性命之學。已巳而請假歸。過吳江與袁中郎論
0262a14: 學三日。上剡溪謁周海門。參叩甚力。每自撫膺曰。此
0262a15: 中終未穩在。一日讀方山合論。手足忭舞。語弟齡
0262a16: 曰。吾往者空自生退屈也。海門致書詰其所得。周
0262a17: 望復書曰。竊聞華嚴十信。初心即齊佛智。佛智者無
0262a18: 待之智也。何階級之可言哉。然必五十位升進。鄰於
0262a19: 二覺。後契佛乘。孔子三十而立已巳歷信位矣。然必知
0262a20: 命耳順以至從心。知見久汰而日銷。習氣旋除而
0262a21: 日淨。如精金離經鍛鍊而益露光芒。嬰兒出胎加
0262a22: 歲時而自然充長。人形金體不異舊時。瑩淨魁梧新
0262a23: 新莫掩。然則放刀屠兒。獻珠龍女。無待之智燈也。懶
0262a24: 安拽鼻。二祖調心。神化之實功也。以緣起無生為覺
0262b01: 照。故不屬斷除。以佛知見為對治。故不落二乘耳。是
0262b02: 故道人有道人之遷改。俗學有俗學之遷改。凡夫於
0262b03: 心外見法。種種善惡執為實有。如魘人認手為鬼。
0262b04: 子怖影為物。遷改雖嚴。終成壓伏。學道人善是己已善
0262b05: 過是己已過。遷是己已遷改是己已改。以無善為善故見過
0262b06: 愈微。以罪性本空故改過甚速。顏子有不善未不
0262b07: 知。知之未復行者是也。僧問古宿如何保任。曰一
0262b08: 翳在目空花亂墜。大慧亦言。學道人須要熟處生。生
0262b09: 處熟。如何生處。無分別處是。如何熟處。分別處是。到
0262b10: 此則過是過。善亦是過。分別是習氣。饒你不分別亦
0262b11: 是習氣。直得念念知非。時時改過。始有相應分。是真
0262b12: 遷善。是真改過。是名隨心自在。亦名稱性修行。先代
0262b13: 聖賢所有言說。總不出此。尚何置同異於其間哉。然
0262b14: 僕今日之病則在悟頭未徹。疑情未消。解處與行處。
0262b15: 說處與受用處。未能相應。以此惻惻。居心不寧。老丈
0262b16: 何以救之。周望居常參一歸何處公案。自言緊作課。
0262b17: 寬作程。一生再生。會有出頭分。不敢求速效也。已巳而
0262b18: 起前官。累遷左諭德。萬歷三十一年妖書事起。沈一
0262b19: 貫當國。欲藉以陷沈鯉．郭正域。周望詣一貫切責之。
0262b20: 又見朱賡不為救。慷慨數賡。願棄官與沈郭同死。二
0262b21: 人皆心動。沈郭卒得免者。亦周望力也。頃之復乞歸。
0262b22: 以祭酒徵不起。周望生平廉隅甚峻。進退以義。自奉
0262b23: 薄。布衣蔬食終其身。其為學久而益誠。未自是。每
0262b24: 曰。古人見性空以修道。今人見性空以長慾。晚而參
0262c01: 雲棲宏公。受菩薩戒。因與諸善友創放生會於城南。
0262c02: 以廣雲棲之化。作放生詩十首。以凡百畏刀杖。無不
0262c03: 愛壽命為韻。其一云。人生事腹。及與口舌三。二但
0262c04: 取飽軟。一乃司吾饞。萬錢飾盤筵。殉此徑寸甘。下咽
0262c05: 了無知。理與木札兼。晚食美葵蓼。甚飢望虀鹽。徑寸
0262c06: 易欺。何當信其婪。半臠償一身。債主真不廉。人羊
0262c07: 須臾理。請君其凡。其二曰。毒莖烹肉肥。利刃藏魚
0262c08: 窄。魚肉豈不美。智者走弗食。吾有萬世患。驁以取一
0262c09: 適。匕箸成戈矛。操之還自賊。君看几筵上。怨敵常繞
0262c10: 百。食肉作莖觀。斯言心可刺剌。其三曰。介盧曉牛鳴。冶
0262c11: 長諳噦。吾願天耳通。達此音聲類。魚泣妻妾。雞
0262c12: 鶩呼弟妹。不獨死可哀。生離亦多慨。楚語既侏離。齊
0262c13: 音了難會。寧聞楚人肉。忍作齊人膾。可憐登陸魚。噞
0262c14: 喁向人誶。人曰魚口喑。魚言人耳背。何當破網羅。施
0262c15: 之以無畏。其四曰。挾弩隱衣袂。入林鳥號。狗屠一
0262c16: 鳴鞭。眾吠從之囂。殺機翳胸中。燦然若懸杓。吾聞螳
0262c17: 螂蟬。能變琴者操。至人秉慈尚。虎象焉足調。因果苟
0262c18: 無徵。視斯亦已巳昭。與其噉群生。寧我吞千刀。其五曰。
0262c19: 從事愁見拘。波臣苦遭蕩。蟈氏群處囊。悲鳴更相杖。
0262c20: 寄書已巳成悔。見夢徒增妄。數錢贖爾至。縛解囚放。
0262c21: 困極勢未遒。蘇餘氣仍壯。恩未忍去。故作三回望。
0262c22: 何方絕網羅。向去保無恙。感激見深衷。遲疑抱遐悵。
0262c23: 贈爾金口言。努力此回向。耨水具功德。蓮華好安養。
0262c24: 微施豈懷報。往矣慎波浪。群蛙尤有情。鼓吹西傍。
0263a01: 其六曰。昔有二勇者。操刀相與酤。曰子我肉也。奚更
0263a03: 歎其愚。還語血食人。有以異此無。其七曰。吾聞豐坊
0263a04: 生。赤章蚤虱。蚤虱食幾許。討捕已巳酷烈。借問坊食
0263a05: 者。還當坊不。宏恕聖所稱。斯言非佛。其八曰。生
0263a06: 食不可食。熟以過時敗。生既嫌腥膻。敗時仍臭穢。腥
0263a07: 穢君所知。胡為強吞嘬。水火幻味香。口鼻成災怪。如
0263a08: 蠅穢中育。還以臭為愛。及其生子孫。居然臭穢內。阬
0263a09: 圊難久居。蟲乎可為戒。其九曰。首橫目人。目橫
0263a10: 身獸。從獸者智攖。甘人者勇。悲哉肉世界。奚物獲
0263a11: 長壽。一虎當邑居。萬人怖而走。萬人俱虎心。物命誰
0263a12: 當救。莫言他肉肥。可療吾身瘦。彼此電露命。但當相
0263a13: 憫宥。共修三堅法。人獸兩無負。其十曰。食肉反有墨。
0263a14: 食糠反肥盛。薇蕨雖苦飢。甘脂亦生病。我痛思彼痛。
0263a15: 彼命如我命。勿憎質直語。質語應易聽。又設問答著
0263a16: 放生解惑篇。甚詳辨。文多不載。三十七年秋有疾。飭
0263a17: 治後事。三日而逝。諡謚文簡。齡亦好禪學。崇禎中與
0263a18: 蕺山劉子講學陽明祠。從之者甚眾明史．歇菴文集．行述．雲棲法彙．
0263a19: 紹興志．獪園。
0263a20: 焦弱侯名竑。應天人也。萬歷十七年舉進士第。一有
0263a21: 司欲為建坊。弱侯謝之。請移賑飢民。除修撰。為東宮
0263a22: 講官。進講時有鳥飛鳴而過。皇太子目之。弱侯即輟
0263a23: 講。皇太子改容聽之。乃復講如初。采釆故事為養正
0263a24: 圖以進。日有啟導之益。為同官所嫉。用科場事被謫
0263b01: 出為福寧同知。再遷為南京司業。初弱侯師事耿天
0263b02: 臺．羅近溪。已巳而篤信李卓吾。往來論學始終無間。居
0263b03: 常博群書。卒歸心於佛氏。天臺引程子斥佛語
0263b04: 以相詰。弱侯復之曰。伯淳斥佛。大抵謂出離生死為
0263b05: 利心。夫生死者所謂生滅心也。起信論有真如生滅
0263b06: 二門。未達真如之門則念念遷流。終無了歇。欲止其
0263b07: 所不能矣。以出離生死為利心。是易之止其所亦利
0263b08: 心也。苟止其所非利心。則即生滅而證真如。乃吾曹
0263b09: 所當亟求者。從而斥之可乎。時有唐子張者。先從近
0263b10: 溪學。已巳而來謁。初見言知。弱侯曰。如為常見。是眾生
0263b11: 法。再見言無知。弱侯曰。無知為斷見。是二乘法。子張
0263b12: 憮然。弱侯因語之曰。人心之妙。囊括太。不可以有
0263b13: 無求。不可以取舍得。以無求之者攝心獨坐一事不
0263b14: 理。靜中光景了了可即。事物現前茫無湊泊。大慧呵
0263b15: 之為默照邪禪是也。以有求之者。認取識神以為家
0263b16: 寶。有可俟排有可著手生歡悅。不知認賊為子。百
0263b17: 劫千生輾轉淪墜。楞嚴所謂知見立知即無明本。元
0263b18: 沙訶之為昭昭靈靈的禪是也。夫此本地風光。無徑
0263b19: 可尋。無門可入。纔有所重。便成窠臼。學者於口耳俱
0263b20: 喪之餘。言思路絕之際。瞥地一下。任伊說有說無。信
0263b21: 手拈來何所不可。若未曾實證此理。靠些知解為本
0263b22: 命元辰。不知此知頭出頭沒時滅時生。生死流浪輾
0263b23: 轉不休。於無生法忍還相契否。子既有意此道。便當
0263b24: 真參實悟。求正人指與出路。此正人。吾有一訣可以
0263c01: 勘驗。出離生死為正。流浪生死為邪。說無為法為正。
0263c02: 說有為法為邪。無門路無階級為正。可以知知可以
0263c03: 說說為邪。中心行道而外不毀法為正。駕言無礙任
0263c04: 情恣肆為邪。子當如此辨別之。既得其人。死心蹋地
0263c05: 務求安身立命一著。方是究竟法也。居南京。以所學
0263c06: 倡後進。從者甚眾。晚修念佛三昧。泰昌元年卒。年八
0263c07: 十一。贈諭德。崇禎末諡文端憺園集．陶石簣集．明儒學案。
0263c08: 唐宜之名時。湖州人也。以諸生貢太學。出判壽陽。繼
0263c09: 輔襄國。流賊破襄陽。宜之投端禮門左井中。家人掖
0263c10: 之出。絕而復蘇。上書自訟。詔付三司究問。得白放還
0263c11: 家。宜之初參蓮池。授以念佛法門。遂勤修淨業。諸眷
0263c12: 屬皆能覆誦金剛經及普門品。晝則各習所業。夜則
0263c13: 共集佛前回向以為常。言修淨土者以觀門為要。
0263c14: 須穿衣喫飯常在觀中。或神遊蓮海。華中禮佛。或坐
0263c15: 瞻寶剎。佛光照身。淨想既成。往生何待。遂專修佛觀。
0263c16: 過南京長干寺。禮塔念佛。次見塔頂放白光。佛為現
0263c17: 相。如黃金色。一日坐禪堂。推窗忽見大海中湧一山。
0263c18: 佛坐其上。光明四徹。墻壁林木盡空不見。其精誠所
0263c19: 感如此。宜之工文章。既歸心佛乘。每順世語言說諸
0263c20: 法要。淮南李小有述廣仁品。宜之為序曰。學者聞胞
0263c21: 民與物之說。亦有刻意推心引為同體。而無奈與自
0263c22: 身痛癢畢竟不同。譬如蒙鏡照人。雖強以人面相逼。
0263c23: 而鬚眉終不能了了。古人在畎畝中。未有天下之任。
0263c24: 而念及一夫如己已推溝。亦無奈其覺性明徹。眾生痛
0264a01: 癢呼吸相關。故不禁其焦腸輪轉也。凡夫與眾生雖
0264a02: 求親而反隔。聖人與眾生不求緣而自不隔。則覺與
0264a03: 不覺之分也。聖人經理民物如拯溺救焚。千方百變
0264a04: 皆是仁中之用。唯此覺性滿法界是之謂仁耳。伊
0264a05: 尹天民之先覺者也。覺眾生與我不隔。而又覺眾生
0264a06: 不能與我不隔。如父與子不能一心。安能禁其焦腸
0264a07: 輪轉乎。夫如是自不得不以天下為己已任。故曰伊尹
0264a08: 聖之任者也。伊尹之任。自覺中來也。伊尹之任。天
0264a09: 下不獨謂生民塗炭出之水火而已巳。若以此為任。後
0264a10: 世豪傑將相皆然。安見其重哉。伊尹自思匹夫匹婦
0264a11: 有不與被堯舜之澤者。若己已推而內之溝中。欲使天
0264a12: 下之人皆有匹夫匹婦不與被堯舜之澤者。若己已推
0264a13: 而內之溝中之思。此之謂先覺覺後覺。其任天下如
0264a14: 此。故曰重也。眾生不覺。非止於不覺而已巳。不覺之
0264a15: 言不可勝言也。不知君父是我頭目起愛戴想。則自
0264a16: 然欺慢。不知百姓是我血肉起調理想。則自然貪虐。
0264a17: 不知鳥獸魚是我手足指爪起保護。想則自然屠
0264a18: 戮。而諸受害之倫又不能覺知自性。起容受想。起平
0264a19: 等想。起慈憫想。於是欺者還欺。虐者還虐。屠戮者還
0264a20: 屠戮。合千百劫怨報施之慘禍。聖人大悲覺體了
0264a21: 了盡知盡見。譬如祖父見子孫殘殺無已巳。安能禁其
0264a22: 焦腸輪轉乎。是故聖人或以王法明吉凶之影響。或
0264a23: 以天網昭禍福之不漏。或以三世因緣決因果之不
0264a24: 昧。燦然明備矣。然憂世之君子。惟恐眾生聾聵易安。
0264b01: 猶必隨其見之所到時有著述。而吾友小有起而輯
0264b02: 其大成。曰廣仁品。小有慧根深厚一腔愷悌。先有仁
0264b03: 品行世。本以妙生戒殺為宗。自後但見忠孝慈廉之
0264b04: 事。則曰此其生機之布護也。但見貪饕淫縱之事。則
0264b05: 曰此其殺機之橫流也。而廣仁品又因以出焉。向使
0264b06: 小有非二十年至靜中討求。恍然得法界往來之路。
0264b07: 何以為眾生之心如此。其焦腸輪轉乎宜之。他所著
0264b08: 有蓮華世界書．如來香頻迦音等書刻行於世。自
0264b09: 營生壙。旋捨之棲霞寺中。遺言死後必用茶毗法。臨
0264b10: 終現諸瑞相。正念而逝金剛持驗記．淨土晨鐘．廣仁品序。
0264b11: 瞿元立名汝稷。蘇州常熟人。以父文懿公蔭為官。歷
0264b12: 黃州知府。徙邵武。再守辰州。遷長蘆鹽運使。其在官
0264b13: 以名節自厲。清望歸之。以太僕少卿致仕歸。元立受
0264b14: 業於管東溟。學通內外。尤盡心於佛法。時徑山刻大
0264b15: 藏。元立為文導諸眾信。破除異論。其言曰。世之誕佛
0264b16: 者皆比於范縝之神滅也。而神滅非聖人所立教也。
0264b17: 夫神也者。妙萬物而為言者也。即心也。即道也。範圍
0264b18: 天地。曲成萬物。聖人所以參贊化育者也。是豈形之
0264b19: 所及也。唯聖人為能窮神。而庸愚固未亡。特不知
0264b20: 其即道耳。故曰百姓日用而不知。不知則一於形。
0264b21: 於是遺範圍天地之廣大而自局。棄曲成萬物之微
0264b22: 妙而自穢。終日役役不過耳目口腹。聖人愍焉。故喻
0264b23: 之曰形而上者謂之道。形而下者謂之器。謂之道。復
0264b24: 慮人之自畫。而高遠之謂非己已所及也。故曰利用出
0264c01: 入民咸用之謂之神。堯之所以堯窮此神也。桀之所
0264c02: 以桀昧此神也。是神者之無始。推之無終。豈形生
0264c03: 而始生。形滅而隨滅哉。形有盡而神無窮。故曰原始
0264c04: 反終。故知死生之說精氣為物。游魂為變。是故知鬼
0264c05: 神之情狀。而縝之言曰。形即神也。神即形也。形生而
0264c06: 神生。形滅而神滅。藉如縝言。操則存者存形與舍。則
0264c07: 亡者形亡。與出入無時莫知其鄉。百髓九竅六臟誰
0264c08: 為然與。心不在焉。視而不見。夢說築巖。豈目所矚。處
0264c09: 今而憶昔。在吳而知越。何形之能然。縝亦不思甚矣。
0264c10: 縝之言。使人重形而遺神。淪胥以溺者也。謂形即神。
0264c11: 則舍形無我。舍形無我則凡形之所欲皆我之所欲。
0264c12: 而以禮義維之。是強也。是外鑠也。神不滅而謂滅。則
0264c13: 堯桀均盡。顏跖均生。均生則縱逸者自適。均盡則好
0264c14: 修者徒勞。於是示之以餘慶。戒之以百殃。則見以為
0264c15: 茫昧而難徵也。揭之以仁義。則以為仁義攖人心。揭
0264c16: 之以性善。則以為性惡。則以為善惡混幾何。其能信
0264c17: 之。於是聿皇得喪徽纏。貪毒惡積而不可掩。罪大而
0264c18: 不可解。沉瀹昏衢莫能自出。旋復流浪為苦無已。如
0264c19: 來智入三世。圓應眾機。五時說法。海墨不可勝紀。其
0264c20: 流入震旦者。纔海墨之一滴。是為今一大藏。其語報
0264c21: 則徵之三世。其語性則盡之妙覺。知三世之報則堯
0264c22: 桀不均盡。知性覺之妙則性善無所疑。故下焉者得
0264c23: 其說必惕於三世之報。惡不俟懲而革。善不俟勸而
0264c24: 行矣。上焉者得其說。則妙契性善之真。居仁由義若
0265a01: 耳聽目視。何有攖我心哉。是以聖賢之教得如來而
0265a02: 大暢。惜哉縝之不講。謂神滅形滅而誕佛也。惟如來
0265a03: 之教能窮此神之廣大微妙。語其大則天地者無盡
0265a04: 大海之一漚耳。元會運世者無盡時劫之一瞬耳。語
0265a05: 其妙則無聲無臭。此之空諦也。精一執中此之尸波
0265a06: 羅密也。一言演為無量義。竟古今而推之莫能竟也。
0265a07: 儒佛之是非。黃老之秘密。與夫百家之雄辨。一言蔽
0265a08: 之而有餘也。佐堯而堯。佐舜而舜。父以之而慈。子以
0265a09: 之而孝。護法以之而護諸眾生。帝釋以之而離愛。梵
0265a10: 天以之而勝慧。二乘以之而回向真乘。菩薩以之而
0265a11: 證入妙覺。四聖六凡無根不被。故其言必至於海墨
0265a12: 也。河沙妙德罔越窮神。故其要必歸於一乘也。世出
0265a13: 世法莫不竭盡無餘矣。是以世之興。王莫不尊尚。我
0265a14: 太祖太宗彌極紹隆。太祖既刻大藏於留都。太宗復
0265a15: 刻大藏於京師。列聖纘緒底今無替。至於列代名卿
0265a16: 宿儒。或行峻一世。或文雄百代。龍翰鳳雛之彥。蘭薰
0265a17: 雪白之賢。歸命法流頤真靈筏者。數之更僕未易終
0265a18: 也。嗟乎四大假合也。百年旦暮也。昔之所歷於今奚
0265a19: 存。今之所存又何可恃。至愛終離。大業終棄。神之未
0265a20: 窮。茫茫安托。適百里而不得其所托。則皇皇焉浩劫
0265a21: 之適。何翅百里七趣紛沓。所托非定。狃百年之得喪
0265a22: 而輕萬劫之流浪。可不謂大哀耶。故濟我於一時者
0265a23: 不及濟我於一世者也。俾我一世得所安者不如使
0265a24: 我浩劫得所安者也。求濟我於浩劫者非如來之教
0265b01: 而何。姑未敢論受果登地第。能汎瀾覺海。少溉餘潤。
0265b02: 則契根根塵塵。靡不周法界。於是纏不能縻。陰
0265b03: 陽不能控。翛兮其翔。汩兮其集。究曠劫於剎那。拔九
0265b04: 類於半偈。莫尚於是矣。密藏．幻余二上人。以南北二
0265b05: 藏皆梵筴。流通不易。思刻方冊。廣其流通。拯溺之慈
0265b06: 甚盛。諸龍象敷美其事盡矣。予特恐世之誕佛者或
0265b07: 沮之。遂書此以輔韋氏之折羅杵云。又於佛前
0265b08: 說誓曰。願畢我形壽。力荷此法藏。苟可效我力。靡所
0265b09: 不自竭。念昔佛菩薩。以此法藏故。剝皮以為紙。析骨
0265b10: 以為筆。書寫此經卷。積如須彌山。今此真丹國。陟
0265b11: 瑩於玉。無事以我皮。充此法藏用。使我皮可用。剝所
0265b12: 不敢辭。域有蒙氏筆。無事析我骨。使我骨可用。析所
0265b13: 不敢辭。我今雖食貧。檀貲當勉具。歷仕及歸農。隨緣
0265b14: 力為辦。不直此一生。願盡未來際。常以此法藏。普度
0265b15: 諸眾生。同時發願者又有曾乾亨．傅光宅．唐文．曾
0265b16: 鳳儀．徐琰．于立玉．吳惟明．王宇泰．袁了凡共九人。其
0265b17: 文俱刻徑山藏中。元立上溯諸佛。下逮宗門。撮其
0265b18: 語要為指月錄。盛行於世。後終老於家。於時士大夫
0265b19: 學佛者所在多有。其不列於傳者並著其大概如左。
0265b20: 朱兆隆。名國祚。秀水人。萬歷十一年登進士第第一。
0265b21: 天啟朝拜武英殿大學士。在官侃侃持大體。進退以
0265b22: 禮。事具明史傳中。居常自奉淡泊。日必闔戶閱一卷
0265b23: 書。又靜坐久之乃出。既乞休歸。舟中人見之。知所閱
0265b24: 者乃金剛經也。已巳而謂其子曰。我生平榮枯不較。順
0265c01: 逆一如。只得金剛經中無我相無人相六字之力。又
0265c02: 時呼老鄰說經中大意。天啟四年預知將終。命酒自
0265c03: 酌。端坐而逝。鼻中玉下垂。久之乃隱。諡謚文恪。鍾伯
0265c04: 敬。名惺。竟陵人。萬歷中進士。官禮部主事。出為福建
0265c05: 提學。一年以父憂歸。服除不出。年將五十。自念人生
0265c06: 無常。佛性漸失。不覺悲淚。乃專精首楞嚴經。眠食造
0265c07: 次皆執卷熟思。與永新賀中男往復參訂。成楞嚴如
0265c08: 說十卷。將歿前三日。告於佛。請大僧授五戒。法名斷
0265c09: 殘。願生生世世為比邱優婆塞。遂逝。崑山王弱生。名
0265c10: 志堅。萬歷中進士。官終湖廣提學。其學博通內外。與
0265c11: 弟平仲與遊。並禮雲棲宏公稱弟子。弱生手寫華
0265c12: 嚴經。至再晚修兜率觀。卒於官。未卒前兩月。嘉定徐
0265c13: 成民治閻羅事。言弱生已巳注名上生兜率矣。既弱生
0265c14: 自官所寄所著彌勒懺歸。乃驗成民言不也。平仲
0265c15: 名志長與遊名志慶。皆博學有高行。老於公車。其手
0265c16: 書華嚴經各一部。金壇王宇泰。名肯堂。父方麓。名樵。
0265c17: 萬歷中以南京右都御史致仕歸。得疾苦躁。宇泰奉
0265c18: 金剛經進曰。願大人澄心聽兒誦經。方麓頷之。誦至
0265c19: 無我相無人相。方麓微笑曰。煩惱本空。我相何在。遂
0265c20: 起坐合掌而逝。宇泰既成進士。官翰林檢討。終福建
0265c21: 參政。平生博通教乘。尤精相宗。以慈恩成唯識疏既
0265c22: 亡。學者無所取證。乃創唯識證義十卷。書成力疾校
0265c23: 刻行於世。曰此龍華之羔雉也。初高原昱公以宇
0265c24: 泰之請演唯識俗詮。既成浙江布政使。吳體中施金
0266a01: 刻之為之序曰。眾生念念執我。在在執法。古佛語之
0266a02: 曰無勞執也。此唯識耳。遮執之談。何關表識。而逐影
0266a03: 伺聲之流。乃至望識幢而生執。夫識真如之病與夢
0266a04: 也。病與夢誠非無。顧何得言誠是有。吾求之始。大覺
0266a05: 湛澄識於何生。吾求之終。佛智歷然識向何滅。言思
0266a06: 路絕。擬議道窮。坐見八識恍然墮矣。隨即名轉義。不
0266a07: 等於斡旋。轉即是智境。非立於對待。未轉通智。全體
0266a08: 是識。病外無身。既轉通識。全體是智。覺來無夢。如是
0266a09: 則天親不得已巳以有頌。護法不得已巳以有論。高原上
0266a10: 人亦不得已巳而有俗詮乎。體中。名用。先桐城人。從紫
0266a11: 柏老人遊。復徑山化城寺貯藏經板為流通計。叔父
0266a12: 應賓。官翰林編修。受雲棲戒為優婆塞。敬信尤篤。雲
0266a13: 棲誌多出其手。華亭董元宰。名其昌。為諸生時參
0266a14: 紫柏老人。與密藏師激揚大事。遂博觀大乘經。力究
0266a15: 竹篦子話。一日舟過武塘。念香巖擊竹因緣。以手敲
0266a16: 張帆竹竿。瞥然有省。自後不疑從上公案。因讀華嚴
0266a17: 合論。作偈云。帝網重珠剎塵。都來當念兩言真。華
0266a18: 嚴論主分明舉。五十三參鈍置人。又云。儒衣僧帽道
0266a19: 人鞋。百劫莊嚴不受些。笑倒靈山臨末會。生平伎倆
0266a20: 一枝花。萬歷中成通士。官至禮部尚書。告歸。諡謚文敏
0266a21: 明文偶鈔．刻藏緣起．常熟志．密藏禪師遺稿附錄．明史．金剛新異錄．鍾伯敬集．活閻君紀略．菴別錄．金剛果
0266a22: 報．唯識證義序．唯識俗詮序．雲棲法彙．畫禪隨筆。
0266a23: 知歸子曰。儒佛盛衰實相表裏。曹溪之化盛而李翱
0266a24: 演復性之書。東林之教行而周子抉無極之秘。其發
0266b01: 軫迥殊而歸宗非別。洎於明道推闡天人。研窮性命。
0266b02: 往往契金剛無住之旨。維摩不二之門。然而痛斥枯
0266b03: 禪。深排二乘。非獨顯提名教。抑且陰翼禪宗。雖排斥
0266b04: 之言不無太過。將願力所憑別有深旨乎。降及象山．
0266b05: 慈湖．陽明．心齋諸先生。直契心源。痛除枝葉。宜乎登
0266b06: 少林之堂。飲曹溪之水。而乃曲為眾生。嚴分經界。權
0266b07: 實互用。冥顯難窺。越至明之末造。籓籬既撤。華梵交
0266b08: 宣。覲彌陀於數仞墻中。謁庖犧於菩提樹下。大同之
0266b09: 化於是為昭然。或徒尚空言。終乖實相。長顢頇之習。
0266b10: 開閃爍之風。亦識法者所深懼也。予錄自宋以來諸
0266b11: 先生。其一意宗儒者不敢旁濫。若出入二教。信向
0266b12: 誠。踐履篤實者。采釆其議論以導將來。如管楊以下諸
0266b13: 公其尤著者也。子思曰。道並行而不相悖。孟子曰。夫
0266b14: 道一而已巳矣。非忘言之倫。奚足以語於斯哉。
