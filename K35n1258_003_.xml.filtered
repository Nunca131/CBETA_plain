0739b01: 御製蓮華心輪文偈頌卷第三　富
0739b02: 好字倒文
0739b03: 好譽煩性生慳疾頻生煩毒尤重好聽仙星之譽懷松桂之香。恭新
0739b04: 智開分新開華藏之琅函靡容散恭抱什公之智分足敢敷揚。道著言
0739b05: 淨行著僧之淨道堪主精藍行玄奘之言蹄永誨學圃。中人義來聞
0739b06: 聞瑜伽師喻去來世中挹湧泉之義俯垂向果之人。
0739b07: 譽煩生恭恭信若生法必證美譽苟喧於像代囂煩寧縱於多疑。新
0739b08: 智開分道分布慈雲普靄三塗之道新開智匣驚五蘊之魔。著言淨行
0739b09: 中著立言蹄中表淨汙隱顯用變通之力方便垂拔苦之心。人義來聞好
0739b10: 來聞秘義諦發精專好修出世之因足感過人之辯。
0739b11: 煩生恭新諂誑重煩逐根生恭聆見位之新成可滅渾愚之盛患。智
0739b12: 開分道著著俱空門開進趣道智蠲諸執之分尊居至極之名。言淨行
0739b13: 中人稟言教以鍊行中得味以求真俯為斯人示登淨覺。義來聞好譽
0739b14: 來陟義遠聞芳譽好樂持之苑幽棲無漏之林。
0739b15: 性生恭新智生抱謙和之志懷恭儉之能新傳預聖之流爰有會珠之智。開
0739b16: 分道著言神僧道開微言備覽著闡戒學之分莊嚴半字之機。淨行中
0739b17: 人義顧影高人淨眼達士洞曉藏中之義從容物外而行。來聞好譽煩
0739c01: 漢朝入夢摩騰西來好除煩躁之元譽震聲聞之輩。
0739c02: 生恭新智開恭磨智刃新開業惑之山化洽眾生故指清涼之界。分道
0739c03: 著言淨花分七勝著淨德之徒言詮一音乃是大雄之道。行中人義
0739c04: 來投鍼默論助佛降邪來行於天上人中遐布於玄宗要義。聞好譽煩
0739c05: 耳聞好譽性去冥煩師資疊秀以宣揚兄弟聯蹤而搆善。
0739c06: 恭新智開分妙智分形恭聞穢土新躡牟之座權拋沐浴之緣。道著
0739c07: 言淨行惠休道著支遁淨言共停宰社之才唯積利他之行。中人義來
0739c08: 聞忍辱壇中漸人聞於奧義菩提下注來誰見於揮談。好譽煩生
0739c09: 異生之身煩雜之靡好舒光之譽但深嗜慾之情。
0739c10: 新智開分道能法謂之智初證解脫名曰新分開惠海之波流入澄神之道。
0739c11: 著言淨行中著述言句高摽清淨之規節儉修行自合中宗之理。人義
0739c12: 來聞好如來立教義統化人聞微妙之雷音獲莫盡之相好。譽煩生恭
0739c13: 煩毒之本非美譽之稱恬嘿之元自是恭生之。
0739c14: 智開分道著智鑑物象道著一乘分八万之門開十方之眾。言淨行
0739c15: 中人言貫表外行綜群基指離塵淨辦之人示超越中天之說也。義來聞
0739c16: 好譽聞德讚好將來之感報必殊義披尋見在之聲譽異。煩生恭新
0739c17: 具煩雜出生之路應難懷恭信心輻湊之程漸易新崇檀福終到涅槃。
0739c18: 開分道著言開二分之深道尊百億彰數種之大變言著千途。淨行
0740a01: 中人義淨惠菩薩向菴園而鋪設義宗證聖通人性祇樹而行舒中旨。來聞好
0740a02: 譽煩來聞至典精進之好譽遠揚去捨煩勞趣真之嘉猷益盛。生恭新
0740a03: 智無漏智生新會之空廓有為惑滅舊蘊之恭謙。
0740a04: 分道著言淨言淨則毗儀範利濟古今道著則契經雅文分張過未。行中
0740a05: 人義來西印密義傳來而白馬初中國瓊章施行而笁蘭居首諒於良祉遍散人聞。
0740a06: 聞好譽煩釋迦翹足歎好譽而實粵難思花嚴善財聞本而煩苦頓息。
0740a07: 生恭新智開新發上智先生恭肅之顏後開要速倒安樂之處。
0740a08: 道著言淨行道括虛行諺權實浩結之言顯著之淨廣宣普使含情
0740a09: 俱得省悟。中人義來聞佛降人中義為欲聞而暢事因來問意從願樂而唱談。
0740a10: 好譽煩生混濁沉溺被幻譽之煩縈好逐生遭染緣之屈由斯拙何可
0740a11: 論。恭新智開分恭勤博學了覺智以唯新開豁迷徒分玄源而洞達。
0740a12: 著言淨行中菩薩行慈言蹄著淨中立二因之妙剪除九之心。人義
0740a13: 來聞好洞曉當來之事好聞了義之經則先證於人空乃後蠲於別執。譽煩
0740a14: 性生恭恭勤聽法煩惱成冤持戒以無瑕生梵官而有譽。新智開分道
0740a15: 智道勇功力崇高尋開注哲之遺風分破新迷之障染。
0740a16: 言淨行中人清淨之界言教之源唯大器以可行寔中人而罕測。義來
0740a17: 聞好譽從曩來尤貪勝譽扣瞿曇而莫及況好義以寧聞。煩生恭
0740a18: 新煩躁動恭翳真如新過登地之門故設利生之本。智開分道著俗智
0740b01: 一分開示万般道基顯著於玄宗方便訓提於達士。
0740b02: 淨行中人義循途行而揚乎義躍躍濟人守處中而淨乎情兢兢奉佛。來聞
0740b03: 好譽煩聞息唱於鷲來韜形於鶴樹好減相煩之業爰馳令譽之馨。生
0740b04: 恭新智眾生雖異理匪殊新新智果以恭廉屹屹邪魔而驚散。開分道
0740b05: 著言開識食之分道為久遠之依歸英聲出於凡言逸躅著留於像運。
0740b06: 行中人義來人中天上退而復還來行急義之規普潤多嗔之。聞好
0740b07: 譽煩聞十之幽煩擾擾陟百億之花座好譽芬芬。生恭新智
0740b08: 開恭恪智生不正見開演新章之篆評和古譯之文。分道著言淨報應
0740b09: 分名言亦淨覺道著光於千聖垂休遍益於五乘。
0740b10: 中人義來聞人義之中聞植良田之種去來之內定躋常樂之山。好譽
0740b11: 煩生疑末盡煩毒好生必然讚譽以俱又更信根而難立。恭新智
0740b12: 開分智鍵新開禮分恭讓救拔幽之苦權拋自在之鄉。道著言淨行
0740b13: 廣修淨行備言詮四辯之道既彰三量之勳遐著。
0740b14: 人義來聞好聞說如來好談妙義示作人華之主指歸寂滅之源。譽煩
0740b15: 性生恭志恭廉生馳令譽不煩毒之本寧居樂之鄉。新智開分道
0740b16: 智增菩薩新開禪定之門正道趣修乃立我空之分。著言淨行中著言教中演
0740b17: 淨因俾行般若之舟速出慾貪之水。
0740b18: 義來聞好譽隱牟形現無垢相來震多聞之譽好提解義之流。煩
0740c01: 生恭新煩性者隨惑也生者儒童也恭聆頂位之新能泥黎之故業。智開
0740c02: 分道著著顯真詮以表薄伽之道刮磨智分開壞苦之怨。言淨行中
0740c03: 人名言中宣淨藏大士種植二嚴之行果成万德之人。
0740c04: 來聞好譽煩小聖一來世間便聞好譽精進六十滿煩賊驚遑。生
0740c05: 恭新智恭覽貝書方知異信智燈而新點破生澀之癡愚。開分道著
0740c06: 言開分善道著解脫基不遵金口之言曷得玉毫之瑞。淨行中人義四處觀之
0740c07: 淨行中應多根七人法之義山傍吞學海。
0740c08: 聞好譽煩出煩籠譽喧他土好住聞持之院張攝化之權。生恭
0740c09: 新智開開秘密文生恭謙智新入三賢之閫域昔為九地之迷倫。分道著言
0740c10: 淨著變易道晦分形虔祈至淨之言始遣所緣之障。行中人義來人義
0740c11: 可行東魯素王之語去來中味西皇覺之談。
0740c12: 述字正文
0740c13: 述亨知休知上尊述難思句高唱利亨之範休誇蓬島之仙。以祐
0740c14: 然留希以天眼通遙視群品特留希有之法然垂祐護之恩。佛背生推
0740c15: 求佛背常光照其生類堅推求於機感慮退失於初心。比舊前憂依圓惠
0740c16: 在前比肩莫及用勇之功力除依舊之憂疑。
0740c17: 亨知休以學勝惠煩惱以亨通習深密言知涅槃而休泰。祐然
0740c18: 留希佛然崇福祐留心向於釋宗欲闡希奇意仍尊於佛典。背生推
0741a01: 求比要背死生之業海推求解脫之良田論實談權比之莫及。舊前憂依
0741a02: 述述舊著新符前古之軌範修因植果爰彰上善之津梁依附有歸憂愁弗到。
0741a03: 亨知休以祐體休咎之分齊易曰亨知倚伏之潛施繫云祐以斯明理將諭
0741a04: 後昆。然留希佛背佛出希遇公然合覺而背塵聖教難逢宛示留真而捨偽。生
0741a05: 推求比舊念勞生之碌碌嗟舊染之孜孜推尋既在於多方比喻但隆於七種求誨
0741a06: 品物盡趣菩提。前憂依述憂悲之義顯壞之前緣依仗之端摽盛繁之厚托
0741a07: 諒茲述製事大焉。
0741a08: 知休以祐然具正遍知救世間苦現丈六而攝祐運十力以降魔然使邪徒休嗔怒。
0741a09: 留希佛背生優曇花之希有佛照智之罕窮留傳貴表於度生指引徒增於背。
0741a10: 推求比舊前推度寂靜比喻幽玄觀舊累而遠之察前而求悟。憂
0741a11: 依述亨憂懼曩罪依悔而述陳值金容稟元亨而利。
0741a12: 休以祐然留休憩慮情留備乘果契眾祐之本怡然澄鑑之源以應當根隨機
0741a13: 領解。希佛背生推佛背舒光燭群生於娑婆界內法推希妙潤含識於贍部洲中。
0741a14: 求比舊前憂憂浮幻之忽舊障交煎求出俗之祕前可比擬陶甄諸義
0741a15: 自融和。依述亨知依賢德之述撰是知非遵英哲之操持盡諧亨達。
0741a16: 以祐然留希希苦空無常之說留恒樂我淨之宣以慕凝然讚祐奚絕。佛背
0741a17: 生推求佛垂八万之門背求信文括十二之分出殞順生精細研推甚循利益。比舊
0741a18: 前憂依舊時忍辱之仙何憂割截今成調御之士超越前功依滿圓河沙難比。述
0741b01: 亨知休能述子建之韜鈴未盟休過儻知牟之變動協亨貞。
0741b02: 祐然留希佛佛圖入洛出蓮而實希童壽來秦井湧泉而頗異然其留意俱在
0741b03: 祐人。背生推求比背生空智虛幻之妄比肩證正如推求之勳接足。舊
0741b04: 前憂依述舊染既憂惱祛依階降之前蹤述位次之厚績。亨知
0741b05: 休以迷愚暗昧滌万慮以不休悟鑑分明知千緣而亨泰究其幽極是了心。
0741b06: 然留希佛背然燈佛世俱留會時各希超越之功盡背塵勞之。生推
0741b07: 求比舊群生顛倒舊惑之縈紆眾聖推慈比新求之釋說。前憂依述
0741b08: 述六旬二之邪宗莫非憂本依三十七之分教是前程秉節立身定臻彼岸。亨知
0741b09: 休以祐知物類之潛施可云亨吉窮純真之變動乃曰休貞福祐含情以資品。
0741b10: 留希佛背生留連五趣荏苒四生苦集背清淨之源滅道順圓常之體希佛
0741b11: 開演令達菩提。推求比舊前舊曾蘊學故再研推比堅內之求方固前修之行。
0741b12: 憂依述亨見諦忘憂元亨之用依經述製爰彰普濟之門。知休
0741b13: 以祐然知涅槃之欲至休毫光以絕舒然遺妙典之文永作黎民之祐。
0741b14: 希佛背生推背展轉之輪生樂之佛國發精進健猛推希有難聞遍歷僧祇
0741b15: 共成等覺。求比舊前憂白馬西降青眸東歸漢帝大述於夢徵廣求利益褚
0741b16: 信深憂於前失比喪舊聲。依述亨知依九藏之雄論述百法之根由陳八識之
0741b17: 初顯無為之末後能所兼舉即目亨知。休以祐然留休罷諸境留志定中然唯
0741b18: 興起於神通只假運悲以祐衛。
0741c01: 佛背生推求具一切德佛生煩躁窟名背浮生切責於推遷到底仍求於
0741c02: 捨離。比舊前憂依憂迫相應舊種交馳比江海之注流依星辰之奔驟前後侵
0741c03: 寧傷痛。述亨知休知過擾擾休咎著述未遂於亨諧造善隆於盟會
0741c04: 虔恭仰重早赴懇誠。以祐然留希寂照凝然挹之者希測癡散去之者勿留垂祐
0741c05: 多機以為津楫。
0741c06: 背生推求比苾比德芳菲不背於常光熟機勞生晤推求於藏教。舊
0741c07: 前憂依述著述至理依護月之前蹤切在憂人先賢之舊範。亨知
0741c08: 休以唯識真樞妙義知以闡休之代豈同亨利之書。祐然留希佛
0741c09: 我佛晦影玉呈祥然留祐庇之方遐散希奇之骨。
0741c10: 生推求比舊雪嶺堅求於半偈舊跡應存生公推度於全文譯何比。前
0741c11: 憂依迷依中道以前行憂纏必信上乘而是述作流傳。亨知休
0741c12: 以祐知如來之御世為亨祐之要門驚邪黨以紛紜遂休停於大事。然留希
0741c13: 佛背佛留希法然穎拔於群經波旬背恩故永拘於魔界。
0741c14: 推求比舊前推究前因比喻求解舊積泥黎之苦新成智轉之身。憂依
0741c15: 述亨注述二宗憂匪依於表式研尋万亨於玄源。知休以祐
0741c16: 然以自用果然起化心休塗鍱腹之知祐飛花之輩。留希佛背生含生
0741c17: 見佛頂背舒輝希垂寬厚之慈普濟留連之類。
0741c18: 求比舊前憂求伏憂根前趣三禪之樂比和舊染後歸一性之元。依述
0742a01: 亨知知足運亨依微言而造論凝神佇思述勝之瑜伽。休以祐然
0742a02: 留然留愛取以潤業支巧便休祐於有緣持地揮談而無倦。希佛背生推
0742a03: 虔誠希福背佛生嗔空推曩之愚未達豁虛之旨。
0742a04: 比舊前憂依目前憂識外舊疑恒依意以相煎欲比肩而弗及。述
0742a05: 亨知休咸知亨吉歇滅寧休述般若之靈篇集殊勳而捷。以祐然留希
0742a06: 希定威以降祐留滿字之金章苟或靡然曷資餘慶。佛背生推求佛背泥洹願居
0742a07: 王室求破死生之推排覺惠之力。
0742a08: 舊前憂依述慕聖躅之前蹤由憂舊業思要捷之遠且述新薰念念依崇
0742a09: 自到彼岸。亨知休以知五蘊假偽休十二因緣以彰亨泰之名遠平等之路。祐
0742a10: 然留希佛留心佛教先發希重之誠著戀釋宗爰啟遭逢之意然修福祐用作資。
0742a11: 背生推求比傷浮生之汩沒背涅槃之靜懷比究之始推求之用。
0742a12: 前憂依述向菩薩憂七勝之難前頂位英賢述四誓之大依斯運動何不
0742a13: 成。亨知休以祐休罷煩塵之境以尋八解之源亨貞杜絕於万非知善長孚於
0742a14: 眾祐。然留希佛背然佛化相留示舍靈各希超越之端盡背漂淪之海。生推
0742a15: 求比舊比測權實推度淺深遇舊障之縈纏專求免脫顧勞生之僻執特謂救之。
0742a16: 憂依述亨憂煎之事不亨依倚之門莫遂勸述廣利好憑焉。知休以
0742a17: 祐然任知想處之天休言閒寂但了凝然之理是圓輝群祐傾翹以隆果證。留希
0742a18: 佛背生背生老之患佛醫王留慈悲之雲希乘良藥。推求比舊
0742b01: 前推三界有漏求六種無為捨舊習之貪癡前染之愛欲比偕明覺照曜雙空。
0742b02: 依述亨知依歡喜地述遍行如諸法已巳知於亨通惑障摽於先。休
0742b03: 以祐然留留形濁世談空以日月齊休降祐河沙勇辯然坤永固。希佛背
0742b04: 生推佛生毗藍之苑希瑞多般轉輪放鹿之林奇祥億兆推徵玄浦貴背沈痾。求比
0742b05: 舊前憂朴止憂識淳忘舊比之洞貫於前古述之朗豁於蒼穹。
0742b06: 述字倒文
0742b07: 述依憂前舊依道富身憂迫匪及述焰惠之舊跡括離垢之前勳階級虛褒揚
0742b08: 奚筭。比求推生背愚智定背仙凡必殊推尋之別差致比求之異眾生顛倒
0742b09: 莫曉津涯。佛希留然祐佛舒毫光留燭幽暗希拔於怨惱然便履於真常蒙祐
0742b10: 歸投獲益罕數。以休知亨色物象之休咎景色之元亨以知變約之風協
0742b11: 君子之義。
0742b12: 依憂前舊比依憑至教比前憂湊見道之玄履大雄之舊跡。求
0742b13: 推生背佛求生兜率扣佛修行推窮種子之基背米臍之。希留
0742b14: 然祐以然留髻寶普覆凡倫向靜室以想尊容希舒光而潛加祐。休知亨
0742b15: 述近知正式休述邪篇願智命以咸亨證泥洹而是。
0742b16: 憂前舊比求比度前景求趣良緣憂識浪以多疑阻舊遊之勝路。推生
0742b17: 背佛希末那意生推尋執起背佛樹我人之岳鑿空希解脫之元。留然祐
0742b18: 以休休演微言留連派俄然失金僊以垂祐必定遭業火以焚燒。知亨述
0742c01: 依述二十餘諦依答摩變成封為極之宗知作亨達之本。
0742c02: 前舊比求推推求現果比並前因仰天宮舊位以可居了薩埵化魚而堪食。生
0742c03: 背佛希留佛昔生事留希有文斡地軸以極迷背月輪而燭物。然祐
0742c04: 以休知翛然所知能取拘礙苟非廣集於惠祐何以休廢於染情。亨述
0742c05: 依憂依假實門述要義憂像代含靈之福立踰伽亨吉之高幢。
0742c06: 舊比求推生生苦煎熬比喻難及急遽研推於舊累虔誠求聽於真詮。背
0742c07: 佛希留然巍然佛德未足歎奇希留禪寂之威背出衢之境。祐以休
0742c08: 知亨運偶知亨特崇鴻祐且休停於卒暴以增長於善芽。述依憂前
0742c09: 前念雖憂後嗔猛口述三祇之過犯心依五聚以縱撗。
0742c10: 比求推生背求歸內院比擬齊肩祭煩惱以力推排背山而生獨。佛希
0742c11: 留然祐堅希法印庇祐深機豈期佛去以寧留不覺喟然而太息。以休知亨
0742c12: 知妙句名菩提津若慳疾以暫休乃亨通而獲利。述依憂前舊述無
0742c13: 憂國依花報王稟前聖之遺風播進賢之舊美。
0742c14: 求推生背佛研覈相日推迷謬佛理名背勞生懷渴仰之心方便求修證
0742c15: 之路。希留然祐以留形三界然啟六通希之以法雨霑濡祐之乃慈雲覆廕。休
0742c16: 知亨述知浮華之休咎表是亨貞述幻化之顛狂當交泰。依憂前
0742c17: 舊比五苦逼迫為憂十纏擾攘稱舊比思前擬之事徒依厚祉之因。
0742c18: 推生背佛希投崖飼虎貴背死生之程變身作魚希濟飢貧之患佛向昔日推救
0743a01: 多般。留然祐以休留迦維以控含靈於彼岸休光河側然遺福祐於人寰。知
0743a02: 亨述依述七覺支知寂滅體九次第深諧亨富八解脫好依歸。憂前
0743a03: 舊比求憂殑伽之曠慮舊業之渺茫專求前進之功獲比肩之侶。
0743a04: 生背佛希留背成佛之勝果順異生之循元希開憫恤之慈留諭騰驤之美。然
0743a05: 祐以休知祐由善矣知即了乎然興積德之勤以應休昌之運。亨述
0743a06: 依憂亨者陽之憂者陰之盛未萌述製之緒仍依典禮之游討擊秘窮治本。前
0743a07: 舊比求推承前途之舊轍求超越之軓摸推測徽猷比偕願。
0743a08: 背佛希留然背負毛留巨海若非佛力之希有然能施此之鴻勳。祐以
0743a09: 休知亨知戒珠之瑩淨休塵垢以消秉儀式之繩罷跳踉而亨祐。述依
0743a10: 憂前護鵝被縛憂夷之高節不虧指鴈落前阿羅漢之依憑述著諒其旨趣當遮詮。舊
0743a11: 比求推生殃掘摩之舊習提婆達之忽生比陳忿毒之嗔遇權機之勢推徵求義
0743a12: 俱並度門。
0743a13: 御製蓮華心輪文偈頌卷第三
0743a14: 甲辰歲高麗國大藏都監奉
0743a15: 彫造
