0252b03: 
0252b04: 
0252b05: No. 1252
0252b06: 【原】麗本佛說大吉祥天女十二名號經
0252b07: 
0252b08: 開府儀同三司特進試鴻臚卿肅國
0252b09: 公食邑三千戶賜紫贈司空諡大鑒
0252b10: 正號大廣智大興善寺三藏沙門
0252b11: 不空奉　詔譯
0252b12: 如是我聞。一時薄伽梵。在安樂世界。爾時觀
0252b13: 自在菩薩。來詣佛所頭面禮佛足退坐一面。
0252b14: 爾時大吉祥天女菩薩摩訶薩。亦往佛所稽
0252b15: 首佛足退坐一面。
0252b16: 爾時世尊。為欲利益薄福貧窮諸有情故。見
0252b17: 吉祥天女。告觀自在菩薩言。若有苾芻苾芻
0252b18: 尼近事男近事女。及彼一切有情之類。知此
0252b19: 大吉祥天女十二名號。受持讀誦修習供養
0252b20: 為他宣說。能除一切貧窮業障。獲得豐饒財
0252b21: 寶富貴。爾時會中一切天龍八部。異口同音
0252b22: 咸作是言。世尊所說真實不虛。我等願聞十
0252b23: 二名號。唯願世尊大悲演說。佛言汝當善聽。
0252b24: 今為汝說所謂。
0252b25: 吉慶　吉祥　蓮華　嚴飾　具財　白色
0252b26: 　大名稱　大光曜　施食者　施飲者　寶
0252b27: 光　大吉
0252b28: 是十二名號。汝當受持。我今復說是吉祥言
0252b29: 曰。
0252c01: 怛也二合他室哩二合抳室哩二合抳二薩
0252c02: 迦哩野婆馱悉悉阿落乞史
0252c03: 茗　曩捨野　娑二合引訶
0252c04: 爾時世尊說是陀羅尼已。告觀自在菩薩言。
0252c05: 此大吉祥陀羅尼及十二名號。能除貧窮一
0252c06: 切不祥。所有願求。皆得圓滿。若能晝夜三時
0252c07: 讀誦此經。每時三遍。或常受持不間。作饒益
0252c08: 心隨力虔誠供養大吉祥天女菩薩。速獲一
0252c09: 切財寶豐樂吉祥。時觀自在菩薩及諸大眾
0252c10: 天龍八部。從佛聞說十二名號及真言。歎未
0252c11: 曾有。皆大歡喜。信受奉行。
0252c12: 佛說大吉祥天女十二名號經
