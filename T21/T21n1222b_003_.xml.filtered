0127b18: 
0127b19: 
0127b20: 聖迦柅忿怒金剛童子菩薩成就
0127b21: 儀軌經卷下
0127b22: 
0127b23: 唐三藏沙門大廣智不空譯
0127b24: 我今說縛撲印法。先以瞿摩夷塗一圓壇一
0127b25: 肘量。取七八歲童男或童女著新淨衣。先令
0127b26: 潔淨三日立於壇中。燒安息香。先加持香七
0127b27: 遍然後燒之。又取華加持七遍。置童子當中
0127b28: 令掩面。然後行者結契誦真言。行者面向東
0127b29: 童子面向西。其印以二手內相叉作拳。二小
0127c01: 指相鉤。以大指並。捻如鉤鎖形安於額。牢
0127c02: 掘彼童男。即語。以二大指向外撥。童子即
0127c03: 遠後行。二大指向身招。童子即向前來。即成
0127c04: 鉤召。以印左右揮其童子。即隨印左右。撲舉
0127c05: 印向上童子即立。問其吉凶三世之事。一一
0127c06: 皆實所作疾成。爾時金剛手菩薩以偈頌曰。
0127c07: 此金剛童子從我三昧生
0127c08: 成辦一切事忿怒王大力
0127c09: 即我金剛手調伏難調者
0127c10: 能滅除諸罪暴惡諸藥叉
0127c11: 及諸羅剎眾惱害修行者
0127c12: 令彼速除滅梵王及帝釋
0127c13: 水天諸天王及餘威德者
0127c14: 剎那令滅壞受持者應當
0127c15: 入忿怒王定威德如金剛
0127c16: 能伏難調者悉皆令順伏
0127c17: 又法取蓮華或有香氣華。護摩所求皆得。
0127c18: 又結印誦吽字真言。即得山嶽摧倒。亦能枯
0127c19: 竭河水。亦能破阿修羅關鍵。爾時金剛手菩
0127c20: 薩告大眾言。此忿怒王有無量威德大神通
0127c21: 力。善能調伏難調伏故。示諸方便。從於三昧
0127c22: 生此菩薩。適纔憶念一切鬼魅悉皆馳走。一
0127c23: 切惡心眾生皆當損壞。一切災禍悉皆除滅。
0127c24: 若有受持此真言者。自然成受三昧耶戒。若
0127c25: 求悉地速得成就無能沮壞。不墮諸惡趣速
0127c26: 證菩薩地成無上菩提。有纔誦一遍。則能除
0127c27: 一切災禍能禁制虎狼師子惡龍等。加持土
0127c28: 塊擲彼身上則不能為害。若被日月五星逼
0127c29: 近本命宿者。能常念誦不招災禍。若被除他
0128a01: 人災者。以白芥子和乳。稱彼名護摩則息災。
0128a02: 若犯羅剎鬼所持。或為怨家所逼害。當念誦
0128a03: 真言即得解脫怨家慈心相向。
0128a04: 又若有訟。取蘇摩那華護摩七夜。夜別一
0128a05: 百八遍遍一擲火中諍訟消滅。若有修行。應
0128a06: 入此曼茶羅受灌頂。當分地拼線。阿闍梨應
0128a07: 淨其地。以五色線拼壇。壇八肘或十二肘或
0128a08: 十六肘。如先說法儀則。四方四門。於中央
0128a09: 畫蘇嚕蘇嚕大忿怒王金剛。手持金剛杵。金
0128a10: 剛手明正右邊。畫金剛族中金剛鉤明妃。右
0128a11: 邊畫大抱縛底明妃。南邊畫步擲金剛大
0128a12: 恐怖眼等。右邊畫難十大忿怒金剛。所謂
0128a13: 難忿怒金剛水中忿怒金剛。降伏忿怒金
0128a14: 剛阿波囉爾忿怒金剛。摧天忿怒金剛恐怖
0128a15: 天忿怒金剛。須彌忿怒金剛寶忿怒金剛。
0128a16: 降三世忿怒金剛光明熾盛忿怒金剛。北邊
0128a17: 青棒等十金剛。所謂青棒金剛謨時迦羅金
0128a18: 剛。劫比羅金剛大笑金剛。勇健步金剛舉足
0128a19: 步金剛。摩醯首羅步金剛。一霹靂金剛。摧伏
0128a20: 金剛大棒金剛。西方畫難勝等八大金剛。所
0128a21: 謂難勝金剛忿怒金剛。難持金剛恐怖金剛。
0128a22: 極忿怒金剛三世金剛。成就金剛大忿怒金
0128a23: 剛。若欲於他怨敵惡人得勝者。壇內四門各
0128a24: 各門。右邊畫金剛恐怖忿怒菩薩。左邊畫軍
0128a25: 吒利金剛。於外四門。右邊畫霹靂忿怒金剛。
0128a26: 左邊畫金剛鎖忿怒金剛。於二忿怒金剛前。
0128a27: 應畫天阿修羅諸龍及諸魔。作恐怖受降伏
0128a28: 勢。於壇外界道畫諸天眾。以塗香時華飲食
0128a29: 燈明置壇四邊。供養一切諸菩薩金剛明王。
0128b01: 各各聖者皆以本真言迎請。迎請已獻閼伽
0128b02: 供養。結印請諸聖者真言。各各呈本三昧耶
0128b03: 印。然後引弟子入壇擲華。隨華著處聖者。便
0128b04: 授與本尊真言。即應灌頂。於此大忿怒曼茶
0128b05: 羅。所求勝願及破他敵則得滿足。由入此曼
0128b06: 茶羅。一切疫病鬼魅一切障難悉皆消滅。於
0128b07: 此壇亦能成就一切藥物。安怛但那。入阿修
0128b08: 羅宮悉皆成就。
0128b09: 爾時金剛祕密主。見未來一切有情。為利益
0128b10: 安樂故。略說成辦一切曼茶羅。以少財寶以
0128b11: 少時分。持誦者但清淨住戒。兼助伴清淨修
0128b12: 行。或於白月一日或二日或五日或八日或
0128b13: 十四日。或於滿月十五日取。如是等日起首
0128b14: 修曼茶羅。或於城內或於城外。或寺中或村
0128b15: 邑聚落。於東北方華果茂盛叢林名華軟草
0128b16: 寂靜處。於神通月建立曼茶羅。如瞿呬邪
0128b17: 經所說。治地淨地兼分位已。應畫聖金剛童
0128b18: 子曼茶羅。此壇能成就一切大事有威德。若
0128b19: 修行具諸律儀依蘇悉地教王。及依最勝經
0128b20: 不久成就。所有鬼魅作障礙者。及餘九執聖
0128b21: 凡種種相貌。纔稱彼名四散馳走。若見此曼
0128b22: 茶羅得灌頂已。則得三昧耶戒。然後從師受
0128b23: 真言印契儀軌。克獲成就。如前所說金剛王
0128b24: 經中法。若有勤勇者成就無疑。爾時金剛祕
0128b25: 密主告諸天眾言。末法之時修此教者。有懈
0128b26: 怠不具真言律儀者。或惡龍雷震諸魔。變現
0128b27: 種種身形惱亂持誦者。及諸布單那鬼吸人
0128b28: 精氣鬼。并天趣之中犯羅剎。及諸天母眾等。
0128b29: 或在須彌山及諸寶山莊嚴之處。山河側
0128c01: 巖窟林野。大江沼大樹大河大海之間。雲霧
0128c02: 陂澤悅意華果樹下。及興雲降雨山處。故園
0128c03: 故廟一切鬼神。多依如上諸處住。好作障難
0128c04: 伺求人過。若不依軌法即為彼魔得便。為如
0128c05: 是等種種有情故。說斯法令持誦者。不為眾
0128c06: 魔之所得便。我金剛手菩薩。為愍念有情示
0128c07: 現真言王忿怒形。由此真言威力。一切藥叉
0128c08: 羅剎天眾。見我者皆大怖畏。於求一切成就
0128c09: 法中一切真言忿怒眾中我為最勝王。哀愍
0128c10: 難調於諸有情作障難者。為調伏彼故說是
0128c11: 真言。於三昧中示現此形。從額流出。是故一
0128c12: 切真言無比大威德大忿怒大怖畏大名稱。
0128c13: 為護王及正法故。我祕密主說金剛童子法。
0128c14: 於此教中當作息災增益敬愛等。若有於佛
0128c15: 教起邪見瞋毒心滅正法者。應作猛利心作
0128c16: 降伏法。若彼降伏受諸苦惱欲令除者。應用
0128c17: 乳木作護摩即得息災。我今又說求悉地時
0128c18: 能成辦諸事印。加持所成就物真言曰。
0128c19: 唵引一迦抳矩嚕二合引馱二薩薩怛二合
0128c20: 婆去孕羯囉三囉乞灑二合囉乞灑二合四薩捺
0128c21: 囉二合尾野二合引抳娑二合引賀引五
0128c22: 澡洗印。准前獨股杵印。二大指並入掌。手腕
0128c23: 相著即成。真言曰。
0128c24: 唵引一迦抳矩嚕二合囉拽蹉娑二合引賀引二
0128c25: 道場掃地真言曰。
0128c26: 迦抳麼引囉野二吽引三
0128c27: 求成就時縛難調者。準前根本印。以大指於
0128c28: 掌中交。真言曰。
0128c29: 唵引一迦抳戍引灑野二薩縛努瑟二合引三滿馱
0129a01: 野滿馱野四吽五癹吒半音六
0129a02: 廣大金剛心印。準前獨股杵印。以二大指掌
0129a03: 中相抳。廣大金剛隨心印。準前心印以二大
0129a04: 指並。亦名蓮華金剛印。最勝心印。準前最
0129a05: 勝印。屈二小指頭相拄。若種種障難家中不
0129a06: 祥。結此印念誦即皆消滅。最勝隨心印。準前
0129a07: 最勝印。舒二名指。此印能成辦一切事。若入
0129a08: 修羅宮亦用此印有大威力。
0129a09: 次說大鉤印。二手內相叉。二頭指屈如鉤。此
0129a10: 印三界中所有眾生之類。皆能召得。若召阿
0129a11: 修羅女於七日中即來。
0129a12: 又說解拏吉印。如前獨股印。舒二小指二
0129a13: 頭指頭相合。餘六指內相叉。以二大指數數
0129a14: 開之。非但解拏吉。亦能除地居一切鬼魅。
0129a15: 法此即用根本真言。
0129a16: 又說調伏一切龍印。準前獨股杵印。屈大指
0129a17: 入掌。以甲正相向。想彼龍在大指節間。此印
0129a18: 能伏一切龍。祈雨止雨。一切諸龍見此印。馳
0129a19: 散遠去。亦能除一切毒蟲所囓。由此印威力
0129a20: 不被諸毒傷害。若已被傷者即差。
0129a21: 又說驅擯一切難調有情印。二手內相叉。以
0129a22: 二大指四相合。此印有大威力。諸大力天及
0129a23: 惡鬼神不順教者。悉能驅逐用根本真言。
0129a24: 又法以阿落得迦。胭脂書彼人名於掌中。用
0129a25: 火炙掌念誦真言。句中加彼人名須臾即至。
0129a26: 又持根本真言十萬遍。然後取安息香作十
0129a27: 萬丸護摩。諸藥叉女毘金遮女。皆能召來種
0129a28: 種驅使。
0129b01: 又法若有災難及恐怖處。誦真言八千遍。則
0129b02: 得災滅離怖畏。
0129b03: 又對忿怒王像前。以粳米飯和酥護摩。則得
0129b04: 家中飲食無盡。
0129b05: 又法取護摩灰點於頂上。入軍陣不被刀杖
0129b06: 所傷。於他敵得勝。
0129b07: 又法若城邑聚落有疫病。可入水念誦七夜
0129b08: 夜別一千八遍。諸疫病悉除。
0129b09: 又法若求財寶。著新淨衣對像前。香泥塗一
0129b10: 小壇。燒安息香誦真言一萬遍。則得如意。
0129b11: 又法對像前專注意。誦真言三十萬遍。即見
0129b12: 聖者所求皆得。
0129b13: 又天久霖雨。加持白芥子一百八遍。遍別一
0129b14: 擲上散虛空。即雨止。
0129b15: 又法取一男子死屍未損壞者。於屍陀林或
0129b16: 四衢道。先與藥瀉以水灌洗。令瀉腹中惡物
0129b17: 出已。又以香湯洗身令淨。以香塗遍身。帛繒
0129b18: 纏胯覆形。華鬘嚴飾。取佉陀羅木誦真言七
0129b19: 遍。加持佉陀木橛釘於頭邊。以髮繫橛上。持
0129b20: 誦者於屍心上坐。面向東。起慈心勇銳無恐
0129b21: 怖。四方應置解念誦者四人執劍。持誦者手
0129b22: 持小鐵杓。酌鐵末瀉屍口中。不間斷念誦其
0129b23: 屍即出舌。以利刀截取舌。右手把變成劍。色
0129b24: 如青蓮。則兼諸眷屬飛騰虛空。為持明王壽
0129b25: 命一大劫。當生金剛手菩薩宮中。又法於屍
0129b26: 陀林中共鬼交易。賣摩訶莽娑與鬼。取長年
0129b27: 藥怛但那藥寶劍伏藏金銀七寶。當作法時
0129b28: 用此真言。護自身及助伴。皆得無礙不被鬼
0129c01: 幻惑所求皆成就。
0129c02: 又法欲破他敵者。將帥已下一一皆以真言
0129c03: 加持七遍護身。他敵即破。或以真言加持水
0129c04: 一千八遍。散灑軍眾不被傷害。得脫彼敵退
0129c05: 散。
0129c06: 又法以四瓷瓶底不黑者。取河流水滿盛。及
0129c07: 著少分諸香及諸藥。對像前加持一百八遍。
0129c08: 頂上澆灌。彼人念誦久致功夫猶無現驗。被
0129c09: 諸魔嬈惱者不祥鬼魅所持。由作此灌頂洗
0129c10: 浴法故。諸魔魅等悉皆遠離。福德熾盛速疾
0129c11: 成就。
0129c12: 又法加持香水一千八遍。身上散灑鬼瘧皆
0129c13: 除。
0129c14: 又法取孔雀尾一莖。加持一百八遍。拂彼身
0129c15: 上彼人被毒所中皆除差。
0129c16: 又法取蚯蚓糞塗小圓壇。於上坐誦真言一
0129c17: 萬遍。即先行法成就先行者即真言法成功德神驗然後不
0129c18: 擇時日宿直。七日日誦真言一千八遍。即得
0129c19: 金錢一千。
0129c20: 又誦真言加持索帶。或灑水則成護身。誦兩
0129c21: 遍則成結方隅界。誦真言三遍護助伴。四遍
0129c22: 護曼茶羅。
0129c23: 又法於黑月八日。一日一夜不食。取乳牛母
0129c24: 子同色者瞿摩夷未墮地者。和上作童子像。
0129c25: 塗一小壇置像於中。其壇上廣設供養。對像
0129c26: 誦真言十萬遍。其像動頭現餘應驗。當知所
0129c27: 思念事皆得成就。金剛童子夢中現身。示教
0129c28: 應作不動作事。
0129c29: 又法於黑月八日一日一夜不食。取芥子和
0130a01: 酥。護摩一千八遍。則得一千金錢并得莊
0130a02: 嚴。
0130a03: 又法取室麗瑟曼得迦木然火。以骨屢草苗
0130a04: 護摩十萬。即得牛一千頭。
0130a05: 爾時金剛手菩薩。為利益安樂諸有情故。說
0130a06: 普通儀軌。欲為未來末法之時。淨信修行樂
0130a07: 大乘者。及懈怠嬾惰不具慧方便者。速集福
0130a08: 德智慧修真言行。為護持正法帝王。令加持
0130a09: 國界人民豐樂。無諸災禍吉祥福德。是故說
0130a10: 此妙真言門。時金剛手菩薩。即從眉間出於
0130a11: 光明。照燭加持等。應頂受我之所說。大忿怒
0130a12: 明王金剛童子息災騰空等成就法。如上等
0130a13: 儀汝等助護。速令成就此法勿生疑惑。如法
0130a14: 奉行。
0130a15: 聖迦柅忿怒金剛童子菩薩成就儀軌經卷下
