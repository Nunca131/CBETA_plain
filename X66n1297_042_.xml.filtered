0531b01: 宗鑑法林卷四十二
0531b02: 集雲堂　編
0531b03: 大鑒下三世
0531b04: 荊州天□道悟禪師嗣法存疑參石頭。問離定慧以
0531b05: 何法示人。頭曰。我者裏無奴婢。離箇甚麼。師曰如
0531b06: 何明得。曰汝還撮得空麼。師曰恁麼則不從今
0531b07: 日去也。曰未審汝早晚從那邊來。師曰道悟不是
0531b08: 那邊人。曰我早知汝來處也。師曰師何以贓誣於
0531b09: 人。曰汝身現在。師曰。雖然如是。畢竟如何示於後
0531b10: 人。曰汝道誰是後人。師乃頓悟。
0531b11: 徑山杲云。悟得箇什麼。　明因懷云。石頭當時待他
0531b12: 道恁麼則不從今日去也。何不劈頭一棒。免得從那
0531b13: 邊者邊前人後人處繞葛藤不了。　古航舟云。雲無
0531b14: 心以出岫。鳥倦飛而知還。爭得恁麼三番四覆。跟
0531b15: 歷落始得穩當。石頭路滑門前高峻。原是肯諾不全。
0531b16: 若是他家兒孫。依俙彷彿。佛法不到今日。
0531b17: 天□悟因龍潭信未出家時居寺側賣餅為業。日
0531b18: 以十餅供師。師受之。每留一餅與信。曰惠汝以蔭
0531b19: 兒孫。信曰。是某將來。何故返以遺我。師曰。是汝將
0531b20: 來。復汝何咎。信因有省。遂投出家。
0531b21: 將去將來事不差。龍潭固問勿交加。後來多少爭脣
0531b22: 吻。春鳥喃喃罵落花。汾陽昭
0531b23: 南嶽山頭見石頭。便歸古岸狎沙鷗。謾分胡餅為香
0531b24: 餌。引得金龍上直鉤。佛國白
0531c01: 持來送去團團。覆蔭兒孫義不寒。何似當時休擘
0531c02: 破。囫圇留與後人看。無範
0531c03: 合浦明珠合浦收。驪龍乍影鏡光浮。不因霧攫雲飛
0531c04: 起。怎見長川灌百流。俍亭挺
0531c05: 故鄉原不隔天涯。上得船來便到家。試揭孤篷聊一
0531c06: 望。青山依舊白雲遮。紫琈岠
0531c07: 大鑒下四世
0531c08: 澧州龍潭崇信禪師天□悟嗣一日問悟。某自到來。不
0531c09: 蒙指示心要。悟曰。自汝到來。吾未嘗不指示心要。
0531c10: 師曰何處指示。悟曰。汝擎茶來。吾為汝接。汝行食
0531c11: 來。吾為汝受。汝和南時。吾便低頭。何處不指示汝
0531c12: 心要。師低頭。悟曰。見則直下便見。擬思即差。師當
0531c13: 下開悟。便問如何保任。悟曰。任性逍遙。隨緣放曠。
0531c14: 但盡凡情。別無聖解。
0531c15: 笑巖寶云。龍潭恁麼問。天□恁麼答。若實會得。凡聖
0531c16: 祇有名。迷悟皆為賸語。若不會。不可瞎驢趁大隊。
0531c17: 　南山寶云。大小天□尋常斬釘截鐵。被個漢一拶。
0531c18: 便乃平高就下。若論心要。猶隔津在。
0531c19: 脫白投師貴苦辛。擎茶問訊盡躬親。無端再敘三年
0531c20: 事。笑倒街頭賣餅人。白雲端
0531c21: 輕如柳絮重如山。指出分明俯仰間。拽脫布衫風裏
0531c22: 颺。鑿作息不知閒。三峰藏
0531c23: 榮寵羈身旅夢賒。禁闈鶯喚便思家。鳴珂寶馬歸來
0531c24: 日。二月春山盡是花。蔗菴範
0532a01: 花艸縈紆水蔚藍。陂塘雲木曉相參。阿承家有黃頭
0532a02: 女。種柔桑教養蠶。俍亭挺
0532a03: 龍潭因德山來參。直上法堂曰。久嚮龍潭。及乎到
0532a04: 來。潭又不見。龍又不現。師曰子親到龍潭。山無語。
0532a05: 翠峰顯云。將錯就錯。　雲峰悅云。大小德山向齏瓮
0532a06: 裏淹殺。　黃龍心云。翠峰與麼道。為是德山將錯就
0532a07: 錯。龍潭將錯就錯。識休咎底必知去處。未過關者亦
0532a08: 宜辨取。還委悉麼。縱饒栽種得。不是棟梁材。　東山
0532a09: 演云。龍潭可謂騎賊馬趕賊。　天童悟云。潭不見。龍
0532a10: 不現。因甚又道子親到。大似方木逗圓竅。那裏是親
0532a11: 到處。　法林音代德山云。賺我來。賺我來。
0532a12: 浩渺深潭納眾流。謾持香餌擲金鉤。風雲匼匝雷霆
0532a13: 動。應訝龍王不出頭。保寧勇
0532a14: 親到龍潭不見龍。龍潭龍不在潭中。青天白日興雲
0532a15: 雨。千古人同笑葉翁。佛國白
0532a16: 血盆似口劍如牙。竭世樞機未足誇。親到龍潭龍不
0532a17: 現。者回失眼中花。心聞賁
0532a18: 潭不見。龍不現。親到龍潭須活薦。莫學承接嚮人。
0532a19: 守株待兔亡機變。知機變。盞子撲落地。碟子成七片。
0532a20: 遯菴演
0532a21: 潭不見。龍不現。全身已巳在空王殿。夢回忽聽曉鶯啼。
0532a22: 春風落盡桃花片。皖山凝
0532a23: 龍潭一夕因德山侍立次。師曰更深何不下去。山
0532a24: 珍重便出。回曰外面黑。師點紙鐙度與。山擬接。
0532b01: 師復吹滅。山大悟便禮拜。師曰子見箇甚麼。山曰。
0532b02: 從今日去。更不疑天下老和尚舌頭也。至來日。師
0532b03: 陞座曰。可中有箇漢。牙如劍樹。口似血盆。一棒打
0532b04: 不回頭。它時向孤峰頂上立。吾道去在。山將疏鈔
0532b05: 堆法堂前。舉火炬曰。窮諸玄辯。若一毫置於太。
0532b06: 竭世樞機。似一滴投於巨壑。遂焚之。
0532b07: 明暗相淩不足云。絲毫有解未為親。紙燈忽滅眼睛
0532b08: 出。打破大唐無一人。白雲端
0532b09: 一時瀑布巖前落。半夜金烏掌上明。大開口來張意
0532b10: 氣。與誰天下共橫行。保寧勇
0532b11: 明暗相形事渺茫。誰知腦後迸神光。都來劃斷千差
0532b12: 路。南北東西達本鄉。大洪遂
0532b13: 明暗分時光定動。火光滅處見來由。龍潭截斷辭源
0532b14: 後。佛祖孤峰罵未休。照覺總
0532b15: 一陣旋風霧靄開。千峰突出碧崔嵬。驚猿怨拋來
0532b16: 久。半夜山前喚得回。上方益
0532b17: 龍潭霧起老龍吟。嚇殺南山白額蟲。不觸波瀾拏鱉
0532b18: 鼻。嶄然頭角氣如虹。南堂靜
0532b19: 百結襴衫破頭。年年落第出神州。因一隻穿楊
0532b20: 箭。臨老來封馬上侯。蘿月瑩
0532b21: 開口不見齒。伸手不見掌。夜半忽相逢。葛藤長萬丈。
0532b22: 雪菴瑾
0532b23: 親到龍潭已巳暗投。夜深誰共御街遊。紙燈吹滅狼
0532b24: 息。坐斷中原四百州。天目禮
0532c01: 驀劄相逢不再三。纔開臭口見鄉談。紙燈滅去饒端
0532c02: 的。不許蒼龍臥碧潭。朴翁銛
0532c03: 大鑒下五世
0532c04: 鼎州德山宣鑒禪師龍潭信嗣示眾。今夜不答話。問話
0532c05: 者三十棒。時有僧出禮拜。師便打。僧曰。某甲話也
0532c06: 未問。和尚因甚麼打。師曰汝是甚處人。曰新羅人。
0532c07: 師曰。未跨船舷。好與三十棒。
0532c08: 法眼益云。大小德山話作兩橛。　德山密云。大小德
0532c09: 山龍頭蛇尾。　翠峰顯云。此二老宿雖善裁長補短。
0532c10: 舍重從輕。要見德山老漢亦未可在。殊不知德山握
0532c11: 閫外之威權。有當斷不斷不招其亂底劍。還識新羅
0532c12: 僧麼。祇是撞露柱底瞎漢。　芭蕉徹云。作死馬醫。
0532c13: 　瑯琊覺云。德山何似履春冰。雖然如是。如貓弄鼠。
0532c14: 　翠巖芝云。時人盡道德山作家用得好。若與麼會。還
0532c15: 曾夢見麼。山僧道。德山被者僧一推。直得瓦解冰消。
0532c16: 雖然如是。今時覓一個尊宿也大難得。　溈山云。
0532c17: 德山大似清平世界甲磨槍。者僧不惜性命身挨
0532c18: 白刃。法眼道話作兩橛。大似藥病相治。圓明道龍頭
0532c19: 蛇尾。也是金不辨。翠峰道撞露柱底瞎漢。截斷眾
0532c20: 流。如今還有人為新羅僧作主者麼。出來與大溈相
0532c22: 山僧與德山相見去也。待道今夜不答話問話者三
0532c23: 十棒。但向道。某甲話也不問。棒也不喫。你道還契他
0532c24: 德山麼。到者裏須是個人始得。　黃龍清云。雖則翠
0533a01: 峰高提祖令坐斷寰區。祇解瞻前不能顧後。者僧堂
0533a02: 堂出來。什麼處是撞著露柱處。還有人辨得麼。若也
0533a03: 辨得。不惟與新羅僧雪屈。亦見當人眼目分明。若辨
0533a04: 不出。非惟新羅僧撞著露柱。盡大地衲僧個個出來
0533a05: 撞著露柱。　南堂靜云。德山老人寂寂惺惺。法眼圓
0533a06: 明精精靈靈。六韜三略武緯文經。新羅衲子有丙無
0533a07: 丁。　丹霞淳云。盡道者僧纔出德山便打。末後道
0533a08: 未跨船舷好與三十棒。是話作兩橛處。是龍頭蛇尾
0533a09: 處。若與麼會。大似盲人摸象。非惟不曾夢見德山。自
0533a10: 己已亦乃未具參學眼在。殊不知德山韜略雙全文武
0533a11: 兼備。放開則大野風行。把住則碧天星落。然則。貪扶
0533a12: 正宗步步登高。仔細觀來。一向祇顧他非。不能自省
0533a13: 己已過。者僧當時若是個作家。直饒德山通身是手眼
0533a14: 也須放下拄杖子。豈不見道。大丈夫捋虎鬚未為分
0533a15: 外。者僧既無奪驪龍珠之手段。致使德山令行一半。
0533a16: 如今眾中莫有為新羅僧雪屈者麼。便請掀倒禪
0533a17: 喝散大眾。丹霞者裏不學德山倚勢欺人。分半院
0533a18: 與之住。因甚如此。深嗟季運一將難求。若無實說異
0533a19: 獸藏。頭角靈禽惜羽毛。　昭覺勤云。德山大似金輪
0533a20: 聖主寰中獨據。四方八表無不順從。等閒布一敕施
0533a21: 一令。直得艸偃風行。若不是者僧。怎見殺活擒縱威
0533a22: 權自在。法眼圓明。翠峰雖則直指單提各能扶豎德
0533a23: 山。要且祇扶得末後句。未扶得最初句。且作麼生是
0533a24: 德山最初句。大鵬欲展摩霄翅。誰顧奔騰六合雲。
0533b01: 　護國元云。忒煞倚勢欺人。山僧見處也要諸人共知。
0533b02: 者僧當時若是個漢。待他道你是甚處人。便與掀倒
0533b03: 禪。撩起便行。直饒德山牙如劍樹口似血盆。也須
0533b04: 倒退三千里。何故。識法者懼。　淨慈一云。者僧赤肉
0533b05: 挨他底白刃。也不易抵當。當時若是個漢。待他道今
0533b06: 夜不答話問話者三十棒。便與掀倒禪。喝散大眾。
0533b07: 奪德山棒。倒行正令去。直饒德山全機。也須倒退三
0533b08: 千里。　浮山□云。德山門下艸偃風行。其奈法眼圓
0533b09: 明猶不放過。翠峰雖則縱奪可觀抑揚有準。要見二
0533b10: 老宿亦未可。拈拄杖畫一畫云。到江吳地盡。隔岸越
0533b11: 山多。　雲居莊云。諸方祇能扶強不能扶弱。徑山今
0533b12: 夜要斷不平。牙如劍樹口似磉盤還他德山老漢。若
0533b13: 是辨衲僧眼。猶欠悟在。者僧當時纔出。直云某甲今
0533b14: 夜不問話祇與和尚相見。他若行棒。便與接住一推。
0533b15: 非惟坐斷德山。且免翠峰檢罰。豈不是個俊快衲僧。
0533b16: 拈拄杖卓一卓云。有九難翥翼。馬無千里謾追
0533b17: 風。　大巍倫云。我若作新羅僧。見德山纔開口。呵呵
0533b18: 大笑便出。　大慈璸云。德山老漢被者僧暗地裏把
0533b19: 條斷貫索穿鼻孔了也。還委悉麼。山僧不是扶弱
0533b20: 鋤強。也要指諸人個入處。卓拄杖云。月黑霜濃毛骨
0533b21: 冷。翹千尺一聲鴉。喝一喝。　東塔熹云。德山干將
0533b22: 在握殺活自由。怎奈一席兩令。未見好手。若是長溪
0533b23: 見者僧出禮拜。便歸方丈。不惟使者僧結舌有分。且
0533b24: 免得彼此遞相鈍置。　遯菴定云。德山布漫天鐵網。
0533c01: 將謂無敢展翅。撞著個新羅子。一翅衝破。且道那
0533c02: 裏是他衝破處。檢點得出。不妨與者僧喝彩。檢點不
0533c03: 出。切忌孤負德山好。
0533c04: 德山自得任公手。一分明下兩鉤。透網金鱗纔弄
0533c05: 水。岸邊還把釣絲收。佛印元
0533c06: 塵掃蕩將軍令。正敕流行宣德音。公子祇知歌既
0533c07: 醉。夜深還被活生擒。寶峰照
0533c08: 橫按莫耶居閫外。當鋒誰敢犯重圍。堪笑新羅個衲
0533c09: 子。全機破敵也光輝。旻古佛
0533c10: 高提祖印定寰中。孰敢當機問吉凶。不是新羅者衲
0533c11: 子。爭教千古振清風。大溈
0533c12: 大冶烹金。忽雷驚春。草木秀發。光輝日新。不費纖毫
0533c13: 力。擒下天麒。全威殺活得自在。千古照耀同冰輪。
0533c14: 話作兩橛。句中眼活。龍頭蛇尾。以指喻指。撞著露柱
0533c15: 瞎衲僧。塞斷咽喉無出氣。擬議尋思隔萬山。吉獠舌
0533c16: 頭三千里。圓悟勤
0533c17: 風沙刮地塞雲愁。平坦交鋒晚未休。白骨又沾新戰
0533c18: 血。青天猶列舊旄頭。海舟慈
0533c19: 門庭施設若為高。善識兵機有是刀。即使青霄子
0533c20: 過。不勞箭見飛毛。幻有傳
0533c21: 堂堂華夏不歸降。猶戀新羅水一方。謾謂德嶠拄杖
0533c22: 短。更添腦後一重光。鏡堂清
0533c23: 德山到溈山挾複子上法堂。從西過東從東過西。
0533c24: 顧視曰有麼有麼。溈坐殊不顧盻。師曰無無。便出。
0534a01: 至門首乃曰。雖然如是。也不得艸艸。遂具威儀再
0534a02: 入。纔跨門提起坐具曰和尚。溈擬取拂子。師便喝。
0534a03: 拂袖而出。溈至晚問。今日新到在麼。首座曰。當時
0534a04: 背法堂。著艸出去也。溈曰。此子以後向孤峰
0534a05: 頂上盤結艸菴。呵佛罵祖去在。
0534a06: 翠峰顯於兩出處云。勘破了也。於呵佛罵祖去在處
0534a07: 云。雪上加霜。　五祖戒云。德山大似作賊人心。大
0534a08: 溈也是賊過後張弓。　昭覺勤云。翠峰兩處俱道勘
0534a09: 破。且道是勘破德山是勘破溈山。　徑山杲云。二尊
0534a10: 宿恁麼相見。每人失一隻眼。　城山洽云。二尊宿
0534a11: 一出一入。各各胸藏韜略力舉千鈞。多少鹵莽底盡
0534a12: 謂大溈不及德山。有什麼交涉。祇如大溈末後恁麼
0534a13: 道。是何意旨。澤廣藏山。霾能伏豹。
0534a14: 一勘破。二勘破。雪上加霜曾嶮墮。飛騎將軍入虜庭。
0534a15: 再得完全能幾個。急走過。莫放過。孤峰頂上艸裏坐。
0534a16: 明覺顯
0534a17: 偷營斫砦入中軍。應是機謀已巳十分。袖裏金鎚猶未
0534a18: 動。山前飛騎去紛紛。上方益
0534a19: 大用不拘今古規模。倒拈蝎尾。平捋虎鬚。若非深辨
0534a20: 端倪。何以坐觀成敗。俊處脫穎囊錐。高來卷舒方外。
0534a21: 孤峰頂上浪滔天。正令當行百雜碎。咄。圓悟勤
0534a22: 騎虎頭。把虎尾。霹一聲驚萬里。坐觀成敗老將軍。
0534a23: 腦後一椎誰敢擬。擬不擬。個個無長者子。菴需
0534a24: 韜略雙全膽氣豪。當頭不怕陣雲高。排關自謂搴旗
0534b01: 手。未免孤峰沒艸巢。頑石空
0534b02: 大方獨步。左旋右顧。金烏拍翅海波翻。鐵網倒挂珊
0534b03: 瑚樹。橫機莫莫。萬象平沉。全殺全活。能縱能擒。莫嫌
0534b04: 老大無筋力。談笑之間錦深。笑隱訢
0534b05: 鐵騎橫連衝不開。幾番突入陣門來。攙旗奪鼓威風
0534b06: 甚。腦後誰知帶箭回。古帆
0534b07: 德山凡見僧入門便棒。
0534b08: 龍泉濌云。閉門打睡接上上機。須還他過量丈夫始
0534b09: 得。若非德山老漢。與麼作略。未免旁觀者哂。黃金自
0534b10: 有黃金價。何必和沙賣與人。
0534b11: 當機截斷聖凡。膝上寒光照雪。茫茫宇宙無窮。皮下
0534b12: 何人有血。普融平
0534b13: 入門棒棒沒商量。拶出紅流便廝當。不是奴奴情淡
0534b14: 薄。無錢難作好兒郎。佛燈珣
0534b15: 皎潔晴空吼怒雷。鐵山萬疊盡驚開。因思塊雨條風
0534b16: 日。安得全提有此來。寶葉源
0534b17: 一生俠氣最難平。垂老猶堪作宦行。不惜黃金曾結
0534b18: 客。幾人肝膽論交情。蔗菴範
0534b19: 德山一日飯遲。拓下堂。雪峰作飯頭。見便曰。者
0534b20: 老漢。鐘未鳴鼓未響。拓向什麼處去。師便低頭
0534b21: 歸方丈。峰舉似巖頭。頭曰大小德山未會末後句
0534b22: 在。師聞令侍者喚頭。問汝不肯老僧那。頭密啟其
0534b23: 意。師乃休去。明日陞堂與尋常不同。頭至僧堂前
0534b24: 撫掌大笑曰。且喜老漢會末後句。雖然如是。祇得
0534c01: 三年活。
0534c02: 明招謙代德山云。咄咄。沒處去沒處去。　翠峰顯云。
0534c03: 曾聞說個獨眼龍。元來祇有一隻眼。殊不知德山是
0534c04: 個無齒大蟲。若不是巖頭識破。怎得明日與昨日不
0534c05: 同。諸人要會末後句麼。祇許老胡知。不許老胡會。
0534c06: 　翠巖真云。德山巖頭一狀領過。雪峰一千五百人善
0534c07: 知識地在。　溈山云。巖頭大似高崖石裂。直得百
0534c08: 里走獸潛。若非德山度量深明。爭得昨日與今日
0534c09: 不同。　溈山果云。古今無異路。達者共同途。透出威
0534c10: 音外。須明肘後符。那裏是巖頭識破德山處。若撿點
0534c11: 得出。非但參學眼明。亦乃領過雪峰。其或緇素不辨
0534c12: 邪正不分。路遠夜長休把火。大家吹滅暗中行。　高
0534c13: 峰妙云。佛祖機緣。古今公案。其中無出於此。或
0534c14: 謂巖頭智過於師。故有密啟其意。殊不知犯彌天之
0534c15: 咎萬劫遭殃。且道利害在什麼處。撫掌大笑云。侍者
0534c16: 分明記取。三十年後有人證明。　伏龍長云。末後句
0534c17: 德山巖頭雪峰總跳不出。乃喝一喝云。大丈夫當為
0534c18: 真王。何以假為。　雲門信云。密啟其意。壁上貼門神。
0534c19: 低頭歸方丈。慚惶殺人。果與尋常不同。毫有差。天
0534c20: 地懸隔。　愚菴盂云。一人在高高峰頂立。一人在深
0534c21: 深海底行。一人山上行船。一人巖前走馬。直得花飛
0534c22: 錦上。月到上林。雖然如是。禾黍不陽。競栽桃李春。
0534c23: 翻令力者。半作賣花人。　古南門云。字經三寫烏
0534c24: 焉成馬。若於鐘未鳴鼓未響時會去。不惟穿德山
0535a01: 明招鼻孔。亦乃坐斷巖頭雪竇舌頭。不然。盞子撲落
0535a02: 地。碟子成七片。要會末後句。且緩緩。　報恩琇云。承
0535a03: 接響者蹉過德山。抑強扶弱者埋沒巖頭。山僧老
0535a04: 實告報。道師勝資強。還他德山父子。喝一喝云。好手
0535a05: 手中呈好手。知音知外有誰知。　天章玉云。巖頭向
0535a06: 百尺竿頭做個失落。德山從深深海底倒轉旗槍。雪
0535a07: 峰祇得坐地看揚州。雖然如是。祇得三年活。德山果
0535a08: 三年後示寂。多少人向者裏走作。擊拂子云。誰家別
0535a09: 館池塘裏。一對鴛鴦不成。
0535a10: 千尺絲綸直下垂。一波纔動萬波隨。兒童不慣風濤
0535a11: 惡。走入蘆花不敢窺。真淨文
0535a12: 凜凜風霜地寒。漁翁擲釣五湖寬。錦鱗觸散波心
0535a13: 月。收拾絲綸上古灘。寶峰祥
0535a14: 鼓寂鐘沉托回。巖頭一拶吼如雷。果然祇得三年
0535a15: 活。莫是遭他授記來。張無盡
0535a16: 末後句。會也無。德山父子太含糊。座中亦有江南客。
0535a17: 莫向樽前唱鷓鴣。天童覺
0535a18: 天生富貴稱雄才。織翠華裾擁不開。一曲管絃聲未
0535a19: 絕。醉扶公子上瑤臺。中峰本
0535a20: 紅蓼汀洲一笛風。暮雲滅盡水吞空。可憐無限深秋
0535a21: 意。祇在汀鷗冷眼中。無見
0535a22: 阿孃情性耐奢華。家富兒嬌興轉賒。白日堂啼復
0535a23: 笑。不堪歡喜祇堪嗟。理安問
0535a24: 破爛袈裟搭半肩。出遊無度取人嫌。歸來獨掩三更
0535b01: 月。又被狂風揭艸簾。密啟意。絕聯纖。活得三年豈偶
0535b02: 然。石雨方
0535b03: 未鳴鍾鼓。托低頭。一棚傀儡。紅線牽抽。末後句。得
0535b04: 人愁。從空放下黃河閘。九曲三灣俱倒流。菩提珍
0535b05: 寶鴨雙雙引使車。都梁旎散郊墟。癡人低首還思
0535b06: 憶。走馬紅塵三月初。溪森
0535b07: 虎為百獸尊。誰敢觸其怒。幸有父子情。一步一回顧。
0535b08: 咄。末後句不在裏許。石浪如
0535b09: 靜裏琴上玉壇。婆娑月色到闌干。清音撥轉西廊
0535b10: 去。露滴花枝夜正寒。大鼎新
0535b11: 德山因僧問如何是佛。師曰佛是西天老比丘。
0535b12: 佛是西天老比丘。星移斗轉水東流。茫茫宇宙人無
0535b13: 數。戶貫依前百艸頭。或菴體
0535b14: 德山因臨濟侍次。乃曰今日困。濟曰老漢寐語作
0535b15: 麼。師便打。濟便掀倒禪。
0535b16: 翠峰顯云。二員作者具啐同時眼。有啐同時用。
0535b17: 翠峰擬向饑鷹爪下奪肉。餓虎口裏爭餐。敢謂二俱
0535b18: 瞎漢。有人辨得。天下橫行。　雲峰悅云。看他二員作
0535b19: 家。一拶一捺略露風規。大似把手上高山。雖然如是。
0535b20: 未免旁觀者哂。誰是旁觀者。喝一喝。　徑山杲云。雲
0535b21: 峰與麼批判。大似普州人。徑山若見。縛作一束送在
0535b22: 河裏。不見道。蚌鷸相持。俱落漁人之手。　西堂顯云。
0535b23: 然則德山門下艸偃風行。爭奈臨濟當機不讓。雖然
0535b24: 如是。未出葛藤窠裏。　護國元云。二老忒煞旁若無
0535c01: 人。真如若見。每人與二十棒。利害在什麼處。有人辨
0535c02: 得。許你親見二老。　天寧琦云。用盡自己已心。笑破他
0535c03: 人口。　天童悟云。臨濟拽倒禪。大似不奈船何打
0535c04: 破戽斗。當時若作今時。拽倒驀面擲。豈不得人一牛
0535c05: 還人一馬。　古南門云。二老可謂旁若無人。豈料千
0535c06: 古之下。咽喉被翠峰把定。還辨得麼。若辨不得。今日
0535c07: 放一線道。乃擊禪云。長安風月貫今昔。那個男兒
0535c08: 摸壁行。
0535c09: 臥龍纔奮迅。猛虎便咆哮。時人祇見波濤湧。不知新
0535c10: 月出林梢。中菴空
0535c11: 西番舶主眼睛赤。南海波斯鼻孔麤。拌得滿船無價
0535c12: 寶。換他一顆夜明珠。千巖長
0535c13: 一般換日偷天手。更遇旋嵐偃嶽機。雷雨一時聊鼓
0535c14: 動。山川艸木斬然非。西燄傳
0535c15: 德山因僧來參便閉門。僧打門。師問誰。曰師子。
0535c16: 師開門。僧纔入禮拜。師驀頭騎曰。者畜生。許多時
0535c17: 向甚麼處去來。
0535c18: 見兔放鷹。因邪打正。未跨門。直須猛省。木菴永
0535c19: 德山垂示。我先祖見處即不然。者裏無佛無祖。達
0535c20: 磨是老臊胡。釋迦是乾矢橛。文殊．普賢擔屎漢。等
0535c21: 覺．妙覺是破執凡夫。菩提．涅槃是繫驢橛子。十二
0535c22: 分教是鬼神簿是拭瘡疣紙。四果．三賢．十地是守
0535c23: 古塚鬼。自救不了。
0535c24: 雲門偃云。讚佛讚祖須是德山老人始得。　瑯琊覺
0536a01: 云。諸方若與麼會。入地獄如箭射。祇如雲門與麼道。
0536a02: 也是入地獄如箭射。
0536a03: 德山因龍牙問。學人仗鏌。擬取師頭時如何。師
0536a04: 引頸近前曰。牙曰頭落也。師呵呵大笑。牙後到
0536a05: 洞山舉前話。洞曰德山道什麼。曰無語。洞曰莫道
0536a06: 無語。且將德山落底頭呈似老僧看。牙方省。後師
0536a07: 聞曰。洞山不識好惡。者漢死來多少時。救得有甚
0536a08: 用處。
0536a09: 保福展云。龍牙祇知進前不知失步。　翠巖芝云。龍
0536a10: 牙當斷不斷。如今作麼生斷。　法華舉云。莫是德山
0536a11: 無機鋒麼。為當別有道理。良久云。德山引頸。龍牙獻
0536a12: 劍。　東禪觀云。龍牙抱劍傷身自招過咎。德山為頭
0536a13: 作主幸好機籌。忽被洞山暗指。不覺尾巴露出。
0536a14: 德山上堂。問即有過。不問猶乖。時有僧出禮拜。師
0536a15: 便打。僧曰某甲纔禮拜因甚便打。師曰待汝開口
0536a16: 堪作什麼。
0536a17: 雲居莊云。德山權衡在握殺活臨時。者僧久經行陣
0536a18: 奮不顧身。雖然如是。二俱不了。　投子青云。然禍因
0536a19: 自起。傷損他人。火發內生。燔林獸。既險崖弄巧。祇
0536a20: 可推落洪崖。放轉微通成反遭受屈。雖小得便。還
0536a21: 知德山大錯麼。若知得。德山粉碎。若不知得。棒猶少
0536a22: 在。　百和順云。德山縱奪臨時令人可觀。祇是猶少
0536a23: 機關在。當初待道某甲纔禮拜為什麼便打。即與連
0536a24: 棒趁出。非惟令者僧脫皮換骨。并見德山一宗千古
0536b01: 萬古。
0536b02: 金輪微動吼乾坤。稍逆金軀艸臥身。更欲發言來擬
0536b03: 問。悲風吹盡四絕鄰。
0536b04: 一毛頭上禹門開。挾海金鱗戲水來。三級浪高回首
0536b05: 去。已巳知不是化龍才。無趣空
0536b06: 德山因一僧相看。乃近前作相撲勢。師曰。與麼無
0536b07: 禮。合喫山僧手裏棒。僧拂袖便行。師曰。饒你如是。
0536b08: 也祇得一半。僧轉身便喝。師打曰。須是我打你始
0536b09: 得。曰諸方有明眼人在。師曰天然有眼。僧劈開眼
0536b10: 曰貓便出。師曰黃河三千年一度清。
0536b11: 天童華云。者僧是透關底漢。若非德山本分鉗錘。幾
0536b12: 乎死在句下。祇如道黃河三千年一度清。又作麼生。
0536b13: 嶺梅殘雪裏。雲未梳時。　龍池微云。者僧雖久經
0536b14: 行陣。到德山面前未免納誠降款。德山祇欲坐致太
0536b15: 平。被者僧槍旗一展。直得伎倆俱露。總未免旁觀者
0536b16: 哂。且道誰是旁觀者。若也識得。龍池與你三十拄杖。
0536b17: 德山示眾。凡名聖號盡屬聲。殊相劣形皆為幻
0536b18: 色。汝欲求之。得無累乎。及其棄之。又成大患。
0536b19: 魚行水濁。鳥飛毛落。張果老蹋碎藥葫蘆。支道林放
0536b20: 去峰前。而今所薄者厚。未見所厚者薄。錯錯。衲僧
0536b21: 鼻孔曾拈。惟一楫
0536b22: 德山因雪峰問。從上宗乘學人還有分也無。師打
0536b23: 一棒曰道什麼。曰不會。明日復上請益。師曰我宗
0536b24: 無語句。實無一法與人。峰有省。
0536c01: 巖頭云。德山老漢一條脊梁骨硬似鐵。雖然如是。
0536c02: 於唱教門中猶較些子。　保福展問長慶稜。祇如巖
0536c03: 頭出世。有何言教過於德山。便與麼道。慶云。汝不見
0536c04: 巖頭道。如人學射久久自中。云中後如何。慶云展闍
0536c05: 黎莫不識痛癢。云和尚今日非惟舉話。慶云展闍黎
0536c06: 是什麼心行。　明招謙云。大小長慶錯下名言。
0536c07: 此疾懷來沒量時。尋醫求卜過多師。濃煎一服通神
0536c08: 散。血汗滂流徹四肱。保寧勇
0536c09: 是法平等無高下。伊余有分必相亞。雖無一法輕與
0536c10: 人。棒下龍蛇從變化。雲巖因
0536c11: 德山因巖頭初參。纔展具師以杖挑。頭拾具搭
0536c12: 肩上便去參堂。師曰。不肯子放。祇肯子收。
0536c13: 動絃別曲。葉落知秋。不肯子放。祇肯子收。來年更有
0536c14: 新條在。惱亂春風卒未休。遯菴演
0536c15: 
0536c16: 宗鑑法林卷四十二
