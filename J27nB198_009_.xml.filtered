0502a01: 雪關禪師語錄卷之九
0502a02: 門人成巒錄
0502a03: 法孫開詗編
0502a04: 啟
0502a05: 復閩中眾縉紳居士
0502a06: 伏以法幢勝剎長開閩嶺之春願駕悲花不枉靈山
0502a07: 之囑光飛束帛報乏瑤華恭惟大居士臺下香海神
0502a08: 龍聖朝儀鳳結來蓮社稱四君子以為朋坐破蒲團
0502a09: 疑諸尊宿而再世瞻德雲而遐布見昔日鼓山之緣
0502a10: 思佛日以重輪荷今時湧泉之約但某無關祖道遊
0502a11: 霞外以放憨空食人施在法門而何補遠慚晏老難
0502a12: 酬聖箭之機近愧先師莫逭析薪之負蒙斯眷注敢
0502a13: 不趣承緣先師入塔方新而貧僧出山未便庶秋風
0502a14: 之相待或杖履之有期統冀海涌宥其方命某曷勝
0502a15: 悚仄之至。
0502a16: 與張二水相國
0502a17: 恭惟大居士廟堂碩畫法苑光幢夙駕願乘神龍出
0502a18: 於香海天然慧性良駒不待影鞭昔枉高軒屢承翰
0502a19: 教西江吸盡已巳知不讓壽閩嶺特來無從得攀道
0502a20: 眼徒敲石鼓清響誰聞翻憶渚宮家聲猶在未了先
0502a21: 師公案莫趨元老台墀白晝驚雷箇事還思清獻銀
0502a22: 杯變乳此情欲問子韶格物無難賞音有幾聊通一
0502a23: 線敢云千里同風不出三門自信毫端匪隔祗封白
0502a24: 紙遠候金湯。
0502a25: 與林季翀宗伯
0502a26: 恭惟大居士補袞妙裁暫優游於綠野為霖碩望難
0502a27: 高臥於東山況　聖主思賢良才首用如敝鄉鄭方
0502a28: 水先生新膺台鼎則翁臺乃金粟再世定卜金甌先
0502a29: 大師昔辱光儀枉顧周旋麈論誾上座每想徽猷親
0502a30: 炙一快禪心知慧鏡纖翳不存笑高僧就墻喚出茲
0502b01: 為榕城諸薦紳大士招席鼓山重圓先師一未了公
0502b02: 案勉臨福地龍門雖近未繇坐對春風鴻羽將飛聊
0502b03: 代躬瞻山斗所願佛祖庭中雙豁乾坤正眼人天叢
0502b04: 裏益高城塹法門臨楮曷勝虔候。
0502b05: 答武林眾鄉紳居士附請啟
0502b06: 伏以峰頂碧雲妙開遮於無意天心朗月普示現
0502b07: 於隨方自魔外之力寢疆而祖師之傳漸失驢呈
0502b08: 虎技蟲咬獅身不辯皂白青黃嫌依舊樣亂動琵
0502b09: 琶鼓鈸喜變新聲苟非直接初祖之機誰能倒用
0502b10: 如來之印恭惟雪關大師光映博山爐照天照地
0502b11: 氣吸西江水浸古浸今句活如走盤之珠時聞霰
0502b12: 集理融似出峽之瀑詎待晲消攝化十方居非呆
0502b13: 樁枯木轉移萬類出為疾風震霆惟茲武林實為
0502b14: 善國夙習西方之觀近聞東渡之機雖欲闖玄關
0502b15: 而未明宗主惟老和尚正法堅持眾生愍視自了
0502b16: 真徹骨見髓為人肯帶水拖泥劍口吹毛殺活如
0502b17: 意杖頭豁眼痛癢自知虎跑寺舊店新開壽昌師
0502b18: 積貨廣賣撈得一箇半箇頓令老馬生駒滅卻郤千
0502b19: 魔萬魔不使野狐假虎冷灰爆豆飛雪點爐豈惟
0502b20: 驚混集之龍蛇亦以潤太平之草木願從勤請頫
0502b21: 慰虔思謹啟。
0502b22: 護法居士王業浩錢養庶洪瞻祖劉九功吳繼志
0502b23: 錢受益錢震瀧周兆斗聞淶宋守一嚴調御顧懋
0502b24: 樊鄒之嶧聞啟祥嚴武順宋楚望王克家李兆勳
0502b25: 龔五韺張墉洪吉臣余大綬方杰姚奇胤錢德昌
0502b26: 錢喜起洪吉暉陸燾洪吉符聞啟禎嚴渡嚴津等
0502b27: 頓首啟。
0502b28: 伏以獅絃高奏遙傳毘耶之聲虎錫閒遊將入五雲
0502b29: 之塢何期舟次忽拜箋函況佛地必稱武林惟宰官
0502b30: 皆為菩薩樹干城於法苑羨群公乘願再來受付囑
0502c01: 於靈山想在處津梁靡倦嗟芙渠不生原陸慚跛驢
0502c02: 寧及象龍華嚴知識率多示現名場少室兒孫輓近
0502c03: 翻成戲具禪門收拾不住無乃轉讓鴻儒祖燈冀望
0502c04: 重光或可有待來哲佩先德說尺行寸之訓便是登
0502c05: 堂修下衲投璚報李之章願辭執耳政恐座中有客
0502c06: 莫唱鷓鴣久知瓶裏呼鵝盡成舟鳳倘遊窣堵相期
0502c07: 拈出片香許酌跑泉不妨訂盟華剎恭裁短劄深謝
0502c08: 高情臨楮曷勝瞻溯。
0502c09: 答虎跑慧公附請啟
0502c10: 伏以普天暗室假慧日以開明千仞悲幢向中流
0502c11: 而砥柱殷殷拯溺有望在茲耿耿皈心爰瞻惟命
0502c12: 恭惟和尚肘後懸博山之真印胸前湧卍字之奇
0502c13: 文建旗鼓而殺活因人走龍蛇而風雲匝地頓令
0502c14: 山嶽平沉星辰壁立顧鄙山創自寰祖再造幻師
0502c15: 迢遞於今宗門益墜敬祈飛錫惠臨威獰特震可
0502c16: 使山中諸祖冷骨重溫檻外跑泉寒花自汎喚醒
0502c17: 腳跟下事箇箇知恩不負頂門上針人人出血臨
0502c18: 楮曷勝翹佇之至。
0502c19: 名山勝剎從昔繼開有人打鼓彈琶貴在唱酬應手
0502c20: 久聆道譽千指樂從欲溯玄風孤策懸望虎跑泉而
0502c21: 涌醴思共酌於椰瓢獅擎座以鋪茵媿濫虛于麈拂
0502c22: 倘繞匝寰師之塔或得隨諗老之筇先指五雲繼遊
0502c23: 奧域深眸苦口不妨與諸禪德劇談高座白椎原自
0502c24: 有一方耆碩實冀垂慈高鑒俯遂出山本懷憑楮遙
0502c25: 辭臨風布謝。
0502c26: 復妙行眾檀護
0502c27: 雲棲杖笠未游虎跑催符便至流連匝月欲返故山
0502c28: 忽承眾居士大檀越瑤函下及珍幣殷勤意在鼎新
0502c29: 妙行恢復喻老奇跡獨慚薄德眇躬終恐難肩重任
0502c30: 況地當佛奧祖區知僧多玄梁法棟倘容偷懶別迓
0503a01: 高閒萬或布諾不施一當僑居暫借且莫管揚大化
0503a02: 庶得與諸明公指瓶論道家風追遠藥山揮扇談玄
0503a03: 舊案重翻旻老此亦鄙願所欣愜也造次高情奚謝
0503a04: 明德。
0503a05: 復吳江眾居士
0503a06: 赤腳踏寒冰六月涼生火宅白雲封碧嶂一聲雁過
0503a07: 茆堂正枯坐以無聊驚華箋而忽賁雙徑歷來法窟
0503a08: 真獅子吼時時響振霜林一國尊稱聖師大龍王池
0503a09: 滾滾祥開月殿千有餘年勝概作興必藉名賢八十
0503a10: 七人傳燈承接還須郢匠凌霄峰畔應識有人興聖
0503a11: 堂前登座已巳久在群公協其聲調不難賡雪曲之歌
0503a12: 聽下衲別有機緣當展拜祖庭之側所望眾居士深
0503a13: 追遠到踐實履真入門便是春風吹不動之軒登岸
0503a14: 非遙野渡橫無人之棹俱作截流香象遍為護法金
0503a15: 剛握塵何期焚檀致謝。
0503a16: 尺牘瀛山
0503a17: 答吳觀我太史
0503a18: 法門真吼世久隳其幢矣自非豪材傑幹於宗門下
0503a19: 事莫易支傾然此道有根智卓邁之姿概可得之大
0503a20: 都為趁俊過頭收拾不下雖欲趨向上一路莫不盡
0503a21: 其巧力望崖而退下稍兒贏得一場惟是大居
0503a22: 士夙蒔往熏圓機活眼兼於海內尊宿多參承法印
0503a23: 故踐真蹈實人咸仰是毘耶後身愚竊景如華嚴知
0503a24: 識雖未親聆謦欬亦嘗於撰述中私淑大教多矣鈍
0503a25: 根虛受老漢剪拂望先德風規如跛驢學象王之步
0503a26: 好生慚恧年來厭倦心生聊覓一枝棲息昔龍山客
0503a27: 到燒菴便遯顧自抱拙素非其儔豈敢曰喫折腳鐺
0503a28: 邊飯作佳話也貫公隱景星巖有云休將瑣末人間
0503a29: 事換我一生林下閒此與鄙懷略近生平不敢效顰
0503a30: 惟盡力行其可行止其可止耳來教謂山僧在博山
0503b01: 如妙喜之在圜悟雖承獎借過分自揣肖擬無似然
0503b02: 彼當時向樹倒藤枯句邊通身慶快誾上座慚媿二
0503b03: 十餘年扶箇破沙盤不起不獨遠望妙喜老人頭腦
0503b04: 迥別抑亦近與博山和尚眉眼較殊然果得底人又
0503b05: 何嘗不同一鼻孔通風耶參學兒若不識破自家肝
0503b06: 膈上病要與古人把手同行米免依稀越國彷彿楊
0503b07: 州所以今時禪者多是見地淆雜渾同作解平時不
0503b08: 曾操履分明無決了智一旦涉歷境緣胸中漫無諦
0503b09: 當不是把古人格則語為憑仗便被目前逆順境所
0503b10: 掣肘直饒總不與麼亦是學壺公隱身術子驀地與
0503b11: 伊打破壺兒敢保佛界易入魔界又難透也故臨濟
0503b12: 用驅耕奪食之機洞上合轉位就功之妙善融會此
0503b13: 兩宗奧旨則五宗無不合轍自然家活闊大應變非
0503b14: 常若一向在蒲團上討方冊語脈中求便摸索不著
0503b15: 必須就緣境上勘破始得大自在縱忙不徹時亦是
0503b16: 閒不徹也惟一類擔版人難投此劑趙州謂要與空
0503b17: 王為弟子莫教心病最難醫是他在膏肓裏病過一
0503b18: 番來故得起瘠回春自然說著苦心中事也大居士
0503b19: 是屋裏人故敢對說家常話不然世諦寒暄徒勤筆
0503b20: 札惟大居士切于此徹于此則與遠錄公碁盤著著
0503b21: 對手山野何敢傍添一子和尚是貴鄉曲人自當了
0503b22: 浮山未了之局或有緣晤坐春風中有日矣。
0503b23: 復余集生冏卿
0503b24: 去歲道兄至博山撥草瞻風大有來繇正如金龍出
0503b25: 水而和尚似妙翅急提拏雲攫霧已巳具一副爪鱗倒
0503b26: 嶽傾湫未見滔天白浪誾上座不合從傍敲擊被道
0503b27: 兄覷破不是好心然一片熱腸不過求箇同參將老
0503b28: 漢拄杖子雙手交付知道兄中毒已巳深報怨不少千
0503b29: 斤擔子還須有力丈夫第不識末後一句曾徹底掀
0503b30: 翻否和尚得得而來大半為道兄點開活眼了卻郤生
0503c01: 平緣會恨薄祜人不及翼行為初住片茆動身不便
0503c02: 道兄倘有意乎法門昆仲當留一蒲團地俟他日索
0503c03: 取那顆神珠不妨傾出栲栳勿謂依樣畫貓兒殊非
0503c04: 妙手願道兄快些撥轉走盤非但勘破仰山東寺且
0503c05: 又捉倒佛鑑圜悟也。
0503c06: 答方士雄居士
0503c07: 居士已巳具大乘根力所得灼有根據既迸開一線須
0503c08: 踏著向上關捩徹骨徹髓然後千差萬別一串穿過
0503c09: 蓋佛祖堂奧未易窺測大人作略原不尋常如善財
0503c10: 發菩提心已巳更踏步南詢見五十三員不唧瀏然後
0503c11: 刀山火聚虎穴魔宮都得遊戲三昧況宗門中許多
0503c12: 聱訛公案若秪將一箇道理會去未免囫圇吞棗所
0503c13: 以道向上一路千聖不傳又云道曠無涯逢人不盡
0503c14: 彼善財參見彌勒後復指見文殊非無意謂自是學
0503c15: 地中人心識麤浮不極其致鄙意亦似寒山忘卻郤來
0503c16: 時路拾得相將攜手歸不知居士肯然其說否居士
0503c17: 若果到不疑之地博山草鞋錢正好還卻郤何故在屋
0503c18: 裏販楊州得見明眼人不妨留一兩則唱酬為法門
0503c19: 盛事也。
0503c20: 答蔣一個文學
0503c21: 祖庭靈氣大半在桐子國中故人龍僧鳳互挺奇傑
0503c22: 無如此一時之盛而當世稱才品者又望居士赤幟
0503c23: 為前標然則優缽天花豈作凡卉香艷耶近時學禪
0503c24: 者紛如牛毛求其妙悟者不啻麟頂覓角病在靈心
0503c25: 太活逞巧辨則如花枝畫出露智刃則便四射光芒
0503c26: 擬吐驚人句翻成落套詩蓋最初要按下雲頭如寒
0503c27: 巖立雪始得枯木回春果到此箇境界雖孔顏未必
0503c28: 知有此樂況向上事重玄復妙靈變無方聖智未易
0503c29: 管窺凡情焉能蠡測必也誠重情輕自然求深願遂
0503c30: 譬旱地穿泉不得水終不放下鍬子右是箇一腳踏
0504a01: 到底漢子此說卻郤又打之遶噫生知敏識震旦復有
0504a02: 幾人居士是我輩已巳上人更不敢以穢食置公寶器
0504a03: 第不識是拋竿擲釣手是溯流尋源人耳論此事須
0504a04: 得箇入處方好共盤喫飯各路還家不然非但被博
0504a05: 山和尚瞞又恐遭雪關攔卻郤路頭在若能掉臂橫行
0504a06: 自當放開一線道也。
0504a07: 與詹禹明居士
0504a08: 居士仙瑩其姿佛鏤其骨一雙智眼看破濁世上事
0504a09: 如弄棚頭傀儡若更向祖師門下參尋要旨迸開衣
0504a10: 線則知止字法門便與法身理同更透法身向上事
0504a11: 則塵塵三昧如揭衣裾見寶不待傍人手撥自然轆
0504a12: 轆地轉也。
0504a13: 與毛鑑仲文學
0504a14: 居士品俊神清手標秀出必夙從般若中來肯從此
0504a15: 培植善根以禪理究心不但超然世網如出水蓮花
0504a16: 且得洞明自性如空中樓閣何等玲瓏也惟望內勤
0504a17: 返照外積功德至戒殺放生尤為日用中破業緣要
0504a18: 事昔人活龜蟻微命而享報擢第封侯以居士之高
0504a19: 明知不在山僧饒舌也。
0504a20: 答座元知非正公
0504a21: 生平不望報緣熱處可過冷處不妨盡覺此破院風
0504a22: 光住亦恰好譬之橘皮作湯毬花為罏坐盤中翫月
0504a23: 政公方以為清讙同流不無蹙額蓋濃淡異趣亦各
0504a24: 從其天性不可強也近日情況閒甚思得道兄笑言
0504a25: 句日菜湯稀粥亦不甚難為東道也。
0504a26: 答石浪關主
0504a27: 參禪明理者多善變其用者無幾箇耳真得妙悟者
0504a28: 如神龍借一杯水便乃興雲作雨終不學黿鼉戀窟
0504a29: 多見閉門作活設盡計較不開交總是命根子撲不
0504a30: 斷生滅微細流注不是走作便蹲窠臼若是箇穿膽
0504b01: 拶髓漢就底蘊裏一齊勘破直得腳跟下紅絲線斷
0504b02: 舌頭上十字關開向千聖頂倒立橫行遣得去呼
0504b03: 得來通身口眼天下人不奈渠何渠能奈得天下人
0504b04: 何倘不到這田地未免向別人架下行秪得稽首歸
0504b05: 命望他曲盝上老漢放光令我開悟豈不痛屈哉石
0504b06: 浪道友還是箇殺佛殺祖底闡提還是箇知識手裏
0504b07: 乞命人耶妙喜道大膽駕頭衝突過小膽哀鳴告所
0504b08: 繇有此等標概參學自然不立下風不然非但不能
0504b09: 捋虎口鬚恐不免遭其猛噬也。
0504b10: 與夏伯功太學
0504b11: 讀歸雲堂詩知汪文定公嘗遊瀛山也蒼崖摩漢獨
0504b12: 少飛流此中頗得岑寂之娛每想昔賢屆止必為古
0504b13: 尊宿建幢地今惟一荒村破院然興隆三寶俟乎有
0504b14: 力量人倘台軺肯為借光可以共蒲團茗碗商量本
0504b15: 地風光洞口桃花指出靈雲面目想明公皆般若中
0504b16: 人當不令香火緣成落莫也。
0504b17: 與何惺谷居士
0504b18: 觀居士所輯之稿見地儘有第參得古人言句及經
0504b19: 教中義理禪多故下筆便波瀾疊疊若是透頂徹底
0504b20: 漢掀翻今古別有一副爐韝拈一毫頭來作無邊佛
0504b21: 事可以應機答話識得古今人一切言句破得天下
0504b22: 人一切疑情譬善殺人者向咽喉下一刀便了若持
0504b23: 刀亂砍非但不能截人命根抑且自己巳傷鋒犯手如
0504b24: 書中與諸公上人駁論彼此爭長各不相下大都金
0504b25: 屑未空道眼欠圓所以鑑來機不的大似惡口小家
0504b26: 鬥舌一場未免勝負有在須是自家田地穩當步步
0504b27: 踏著實地縱渠來徵詰辯難輕輕捏住鼻頭無伊出
0504b28: 氣處何煩許多葛藤要證明此事耶就使說得十分
0504b29: 明白所謂言語愈多去道轉遠秪成得箇賣滯貨搬
0504b30: 骨董的手腳未有肯綮之談服得天下具眼人心也
0504c01: 竊謂此稿宜藏在他日操履到佛祖不思議境界從
0504c02: 頭按過方可此時且望再加徹底工夫不得粘皮綴
0504c03: 骨將古人言句及經教上所得視如殘瀋縱自己巳胸
0504c04: 中流出亦須盡情吐卻郤斬新條令然後運無畏之辯
0504c05: 才開八面之雄鋒受勍敵於天下雖佛祖再出頭來
0504c06: 亦不敢正眼覷著也若即刊行時流者駭以為奇恐
0504c07: 明眼人見猶是藥汞銀未入煆鍊也僭妄之極恃在
0504c08: 道愛諒不怪。
0504c09: 省鄭六具居士
0504c10: 古者道劫火洞然世界俱壞惟有這箇不壞門下若
0504c11: 得這箇不壞受用便是鎮家之寶彼幻化蘧廬忽有
0504c12: 忽無縱燒了更可新造如天帝釋插一莖草便現寶
0504c13: 殿璚樓想門下久已巳看破世境塵勞如夢幻空花連
0504c14: 這箇不壞底也要颺卻況可壞者而復有芥帶乎雖
0504c15: 然災之一字也不可輕易放過聖賢猶有反咎愚亦
0504c16: 不敢為門下說空話以譬喻恐見尤耳。
0504c17: 與鄭赤求文學
0504c18: 來教與偈捧讀間如撞入水晶宮披襟相對腳下廉
0504c19: 纖俱絕矣然宗門秪喚作法身邊事更有法身向上
0504c20: 事何得自諱卻郤也杜順和尚頌云懷州牛喫禾益州
0504c21: 馬腹脹天下覓醫人灸豬左膊上此正向上人行履
0504c22: 是文殊普賢大人境界不知門下能與此偈相應否
0504c23: 若能則日用中如龍得水似虎排山雖萬境紛擾於
0504c24: 前著著皆遊戲三昧縱橫自在不離魔界即是佛界
0504c25: 六祖云佛法在世間不離世間覺可見春來無處不
0504c26: 開花也。
0504c27: 答楊捨逸居士
0504c28: 南禪師嘗以佛手驢腳生緣勘驗學人學人多下語
0504c29: 師惟瞑目而坐絕無可否或問師何不為人決疑師
0504c30: 曰如過關人掉臂而行從關吏問可否者此未透關
0505a01: 者也公既力參此事予即把關吏也若真透徹安能
0505a02: 把得公住耶直須滄海口吸乾始與龐公作箇同參
0505a03: 若不如此是怕事漢辜負老僧一片婆心也。
0505a04: 與封翁吳居士
0505a05: 株守一隅藤牽百事望毘陵如在天上每思光霽莫
0505a06: 逐雲飛曇公來辱華韓注存高情遠顧似於楮穎間
0505a07: 恍對真人面目想老居士靈根天植慧與福齊選官
0505a08: 選佛兩幟爭高第渺隔蒹葭不及握麈共譚追深扣
0505a09: 遠昔人謂此事直須高高山頂立深深海底行閨閣
0505a10: 中物捨不得便為滲漏不知公於此旨諦當否方外
0505a11: 寒暄何干至聽布此為侯冀有賞音。
0505a12: 與陳雲怡文宗
0505a13: 昨承枉駕空山高論往復如對毘耶先生盡曼殊機
0505a14: 來獻酬不及第向上關捩子重重覷透一串穿來再
0505a15: 攜蒲團拄杖向別箇峰頭尋野衲腳跟在何處點地
0505a16: 大居士窮高極遠深固難知第所望者秪貴田地穩
0505a17: 密得箇千了百當那時快活不徹也分宜摳衣趨候
0505a18: 側坐春風緣久未出山錫聲一振恐又驚畫樓鶯囀
0505a19: 也。
0505a20: 又
0505a21: 辱大居士垂問千機頓發滿盤托出可謂通身是口
0505a22: 矣所貴者先要全身拶入將此件鶻臭布衫重重扯
0505a23: 破密密縫來然後龍袖拂開全體現象王行處絕狐
0505a24: 蹤其機理必一齊貫徹也如命根難斷者須向萬仞
0505a25: 峰頭打箇筋斗下來始可橫衝直撞推倒吸乾入細
0505a26: 入麤和泥合水蓋參禪人識漏不盡則被識心哄入
0505a27: 悟境轉深轉有愈妙愈玄喚作守他珍御若打疊不
0505a28: 下反被箇悟字坑殺必須隨他哄透頂底覷破七穿
0505a29: 八穴方好和悟字吐卻郤始信古德道昔日迷悟非迷
0505a30: 今日悟迷非悟此乃透過迷悟兩關如人得效傳方
0505b01: 真有靈驗也大居士非常作略自是大人境界待一
0505b02: 口吸盡西江其徹證向上關捩定無難矣何俟山野
0505b03: 饒舌第一片熱腸更欲起疑疑到不疑之地方可打
0505b04: 鼓笛相賀也。
0505b05: 答朱明府
0505b06: 紫陽先生少年喜看徑山語錄又因謙禪師悟入則
0505b07: 其性理之學亦淵源有自矣後遍註經傳為儒宗千
0505b08: 古之雄向使不力排佛學則儒學微而佛學盛故知
0505b09: 此老之排佛非排佛理之精麤乃排其好尚之偏者
0505b10: 亦冀濂洛洙泗之傳不致冷落也然雖衛道有功窺
0505b11: 其心事殆亦類乎逢蒙者矣故晚年作詩多降歎禪
0505b12: 門復稱達磨一宗視義學猶為高妙有故盻指心性
0505b13: 名言超有無之句蓋其功業已巳成始平心佛老故作
0505b14: 定論亦謂佛氏之學與儒理甚相似然則生平排佛
0505b15: 之心始末俱露矣如韓昌黎公作原道論深溝高壘
0505b16: 以拒佛老後謁大顛禪師乃有悟始知其門風高峻
0505b17: 未易入也故明道先生至潮州訪遺書及留衣亭乃
0505b18: 作詩以諷之其心跡又被此老窺破矣所以濂洛二
0505b19: 程諸君子皆不甚毀佛且遍參宗門諸大老如太極
0505b20: 圖說得東林總之旨訣也後之通儒兼稟佛學者莫
0505b21: 不鑑二賢之用心所在但植教甚嚴偏斥太過抑多
0505b22: 不韙其說如羅景綸自稱早年洞究釋氏之學故於
0505b23: 佛理惟有信而不諱也來教謂佛不譚性命不與彝
0505b24: 物作則不知覺所自來及有體無用等問蓋佛稱大
0505b25: 覺豈不知覺所自來如華嚴偈云若人欲了知三世
0505b26: 一切佛應觀法界性一切惟心造既曰惟心則凡言
0505b27: 性言命言體言用一切皆心也如飲海一滴味具百
0505b28: 川論乎性也則凡言覺言命言體言用一切皆性也
0505b29: 以命繇心造故惟一心不說性命以用在體中體從
0505b30: 用攝未有無用之體未有無體之用如燈必有光火
0505c01: 必有熱豈有舉用而遺乎體者也如華嚴四種法界
0505c02: 有理無礙法界事無礙法界事理無礙法界事事無
0505c03: 礙法界若入得理無礙法界則所問性之與命體之
0505c04: 與用與夫覺所自來為物彝則者無不明矣入得事
0505c05: 無礙法界則知先佛設教有權有實有事有理有頓
0505c06: 有漸有偏有圓及孔老隨時制教之疑無不明矣入
0505c07: 得事理無礙法界則佛法即是世間法世間法即是
0505c08: 佛法此二無不明矣入得事事無礙法界則知達磨
0505c09: 不立文字復以楞伽印心立文字亦得不立文字亦
0505c10: 得指禪即淨土亦得指淨土即禪亦得禪淨兼修亦
0505c11: 得禪淨持操亦得乃至婦人孺子抵掌嬉笑皆是侈
0505c12: 譚佛事無厭足王之好殺摩登伽女之邪穢雲門偃
0505c13: 之辣棒玉泉皓之布裙及呵佛謗法亦游戲三昧如
0505c14: 昌黎晦菴之毀斥此道皆事事無礙境界也可謂百
0505c15: 花叢裏過一葉不沾身參學人到此田地則造化在
0505c16: 手性命兩字復是何物哉蓋此箇境界直得三覺已巳
0505c17: 圓向佛祖頭上橫行直走魔王隊裏東倒西歪豈不
0505c18: 知覺所自來乎能以十法界為一大韝洪爐將四聖
0505c19: 六凡無不陶鑄孰有彝物而不作則也哉但當深參
0505c20: 遠到研窮祖師妙旨博通三藏教乘然後回視外學
0505c21: 不啻牛涔之擬淵海也門下高明久著徹鑑無餘何
0505c22: 俟山野饒舌茲承華翰下問略述大概以酬來意以
0505c23: 門下深信佛乘故不敢以胸臆之論瀆於鈞聽幸為
0505c24: 照察是望。
0505c25: 與解初上座
0505c26: 公於此道肯心參究亦切切矣第生滅流注變化多
0505c27: 端必須坐斷千差意路向萬仞崖頭撒手一回然後
0505c28: 臨機應物如珠走盤不但轉得塵勞歸自己巳且轉得
0505c29: 自己巳歸塵勞苟有纖毫情識及佛法知見不空則未
0505c30: 免荊棘林礙塞胸次矣幸當加意研窮到大安樂田
0506a01: 地始可隨緣放曠也。
0506a02: 與鄭方水太史
0506a03: 明公妙辯夙慧黏縛皆脫雖事朝參如方朔吏隱金
0506a04: 門視出猶處今聖天子當扆賢無不用而宏猷碩抱
0506a05: 如明公者知遇必隆青山雖好恐未遂疏廣之高故
0506a06: 不欲作急流勇退語以惑鈞聽謂今日之子瞻固不
0506a07: 藉參寥八行然後灑落也道無尊賤惟愛畏兩關打
0506a08: 得過皆有自繇分昔人謂樞得其環中妙應無窮則
0506a09: 知君臣道合默協洞上宗風佛法不在廟堂之外明
0506a10: 公實能似之矣。
0506a11: 與俞東倩司馬
0506a12: 門下以實德行實政洞燭民間苦瘵使輦轂下無一
0506a13: 物不在覆載煦濡之中如此行履便是華嚴知識境
0506a14: 界又何必談玅說玄然後為修持徑路哉惟在力行
0506a15: 不倦雖有剛強難化之民亦惟將此不倦之心修菩
0506a16: 提行應折伏者而折伏之應攝受者而攝受之則頑
0506a17: 石可以點化況同稟血氣者乎故諸佛菩薩從無量
0506a18: 劫來化導眾生多就國王宰官身行其難行忍其難
0506a19: 忍方成就福德智慧誓度盡器界中一切有緣也。
0506a20: 與余毓蟾刺史
0506a21: 捧來教知枕席上多般生受厭此苦器真度日如年
0506a22: 也第業有定報生有定命促之莫得延之無方但拼
0506a23: 著箇死字時節若到撒手便行目前且隨痛忍痛遇
0506a24: 苦叫苦更不作厭苦救痛之想直於痛苦處看破此
0506a25: 受痛苦底是阿誰則痛苦奈何不下底亦連贓捉敗
0506a26: 矣此乃禪家對治病苦生死底玅藥試為門下施此
0506a27: 真方以博一笑想門下見時必然噴案惟善自調慰
0506a28: 不贅。
0506a29: 與李龍石太守
0506a30: 學佛法易先推倒此一座五蘊山頭為難苟情關不
0506b01: 破識鎖未開縱智辯過於鶖子聞見齊於難陀其奈
0506b02: 命根不斷生滅熾然何吾不知老居士何為而捷至
0506b03: 於道如此其爽快耶可謂香象過河兔馬奚及往遊
0506b04: 齊昌甚辱道愛至今想毘耶齋頭團欒共話真不減
0506b05: 龐家父子也。
0506b06: 與袁滄孺刺史
0506b07: 明公江漢碩儒雙融真俗嚮慕光霽匪夕斯朝然未
0506b08: 常不在鏡智中相對眉宇以譚第一義諦也昔張無
0506b09: 垢居士與徑山杲公論格物山笑曰子韶秪知格物
0506b10: 而不知物格再徵辨問士遂豁然有省乃曰子韶格
0506b11: 物妙喜物格欲識一貫兩箇五百山然之明公於此
0506b12: 道參究有年必有深詣貧衲敢借一問聊為相見秪
0506b13: 如格物與物格還是同箇鼻孔通風還是各自咽喉
0506b14: 出氣未審格物在先物格在後抑物格在先格物在
0506b15: 後耶若道本來無物可格無後無先便落在古人圈
0506b16: 繢若道有物可格有先有後又落在今時窠臼畢竟
0506b17: 作麼生得箇不涉古今有無請別道一句以慰翹渴
0506b18: 庶不虛與至人生同時道同契也。
0506b19: 與彭質先國博
0506b20: 接手教知近來工夫緊切道眼將開故有種種魔事
0506b21: 來擾昔黃面老人坐菩提樹下垂成正覺時波旬弄
0506b22: 盡伎倆不奈渠何以得甘露滅遂能降伏魔軍況我
0506b23: 博地凡夫夙業深厚初機入道未免道高一尺魔高
0506b24: 一丈必須信力愈堅道念愈篤如豎金剛勝幢彼將
0506b25: 自隳裂矣第徹理人分上雖歷諸患難如夢事如影
0506b26: 戲不作苦境想不作魔障想法華云如有勇健能為
0506b27: 難事王解髻中明珠與之以其能與諸魔共戰兵勝
0506b28: 有功也古德云入得佛境界易入得魔境界難然則
0506b29: 拂逆我者顛沛我者正是好遭際處亦是天龍成就
0506b30: 人處如烹金謝火治玉蒙石則感恩無地若更印以
0506c01: 道眼則又當作戰勝想賜珠想視此魔境即珠光發
0506c02: 現妙在撥轉便轆轆地耳世尊曠劫修行歷試諸境
0506c03: 皆極難行難忍之事無一惡趣不生無一業軀不受
0506c04: 大千世界無一芥子許不是捨身命處然後靈山湧
0506c05: 現助揚法化或為常隨或為影響所以打鼓弄琵琶
0506c06: 相逢兩會家無一怨親不為佛子也推此而言則今
0506c07: 之子女緣冤賊緣皆當轉作道緣則愛憎苦惱等情
0506c08: 總是莊嚴菩提妙用此是點鐵成金語知此則可轉
0506c09: 禍為福轉物為道造化入吾手矣蓋大凡修因必須
0506c10: 就緣境打得過要見千摧不倒百折不壞方成一株
0506c11: 大樹覆蔭得天下人也來云家道殘破矣骨肉慘傷
0506c12: 矣功名偃蹇矣尚自寢食不失其常志願不更其故
0506c13: 雖亦忍力所到尚似排遣未盡釋然忘情消融歸于
0506c14: 寂滅地耳又云晨起奔馳夜就鼾睡驀然開眼戲耶
0506c15: 夢耶世事如斯究竟安在此乃心猶涉境工夫不得
0506c16: 力處若還信得及把得定十二時中有自繇分豈被
0506c17: 識情所轉耶如雪巖問高峰日間浩浩作得主麼睡
0506c18: 夢中作得主麼峰俱答云作得主及問他無夢無想
0506c19: 主在甚麼處便不能加答後因鄰單推枕落地便豁
0506c20: 然大悟云由來秪是舊時人不改舊時行履處質先
0506c21: 居士但恁麼依樣畫葫蘆參去定有徹頭日子在幸
0506c22: 深信焉。
0506c23: 與袁公寮太學
0506c24: 事貴高識行貴實踐理貴真參唯雄傑丈夫肯自己巳
0506c25: 擔當則世出世間不見有難為之事苟從旁觀望欲
0506c26: 入不入所謂繞指柔非百鍊鋼耳故一超直入唯廣
0506c27: 額先生颺下刀來自謂千佛中一數豈不稱大勇烈
0506c28: 哉然以理觀之舊佛新成尚多箇成字況以難字為
0506c29: 關便如萬里望崖州恨不得到耶即到後更須洗刮
0506c30: 陶汰極盡功力然後處順如逆居逆猶順于一切境
0507a01: 緣中得游戲自在不然荊棘林非容易過得也。
0507a02: 答周貫庵居士
0507a03: 即心是佛是馬大師答大梅和尚問也大梅住山三
0507a04: 十年秪將這話頭用心後馬大師著僧往問汝得何
0507a05: 道理便此住山梅云大師教我即心是佛僧云大師
0507a06: 如今卻郤又道非心非佛梅云這老漢惑亂人無有了
0507a07: 時任他非心非佛我秪管即心是佛僧回舉似大師
0507a08: 大師云梅子熟矣如今若有箇不受惑底漢子秪把
0507a09: 這句即心是佛一味參去管甚麼廿五聖旋根返元
0507a10: 證聖得果管甚麼瞿曇拈花達磨面壁任他五家宗
0507a11: 師有等玄言妙句棒喝槌拂盡是弄猢孫家具祭鬼
0507a12: 神茶飯何故實際理地著不得箇元字腳秪這一句
0507a13: 即心是佛早是遭他老鼠藥了何況餘事耶所以趙
0507a14: 州云佛之一字吾不喜聞佛且不喜則伊沒閒工夫
0507a15: 向他家門庭東覷西睹可知也若實不曾到得這田
0507a16: 地不可便一切撥置須知他人不是謼神嚇鬼秪如
0507a17: 臨濟一喝如金剛王寶劍一喝如踞地師子一喝如
0507a18: 探竿影草有時一喝不作一喝用會得時一喝中便
0507a19: 具四喝若在這一喝上徹見得去說甚麼宗與教離
0507a20: 與合是與非直得不疑生不疑死不疑先聖後聖不
0507a21: 疑生滅寂滅釋迦老子便是素王素王便是釋迦老
0507a22: 子旁流異派總是一源千門萬戶都是一喝秪是不
0507a23: 得作一喝會若作一喝會入地獄如箭射若不作一
0507a24: 喝會入地獄如箭射這裏大須審細始得至如諸家
0507a25: 拈棒擎叉挽弓豎帚雖拈弄不同要皆同一機用也
0507a26: 來問云寂滅現前正覺正定中何故忽生此相豈有
0507a27: 大人儀則將非賣弄家風而於正宗無當耶如上所
0507a28: 難問者蓋不明他機用之妙故有此疑昔世尊因乾
0507a29: 闥婆王獻樂於時山河大地皆作琴聲迦葉起舞王
0507a30: 問迦葉豈不是漏盡羅漢何更有餘習耶佛曰實無
0507b01: 餘習莫謗法也王復撫琴三度迦葉起舞如前王曰
0507b02: 迦葉作舞豈不是佛曰實不作舞王曰世尊何得妄
0507b03: 語佛曰不妄語汝撫琴山河大地皆作琴聲豈不是
0507b04: 王曰是佛曰迦葉亦然所以實不曾作舞王乃信受
0507b05: 此箇公案恰當居士疑他正定寂滅中有此相便疑
0507b06: 迦葉作舞一般若非此可為證則與居士終辯不及
0507b07: 因不明這一喝妙處所以疑情不解何得不疑諸師
0507b08: 零言碎語棒喝等情這裏錯過不知日用中錯過許
0507b09: 多好事若他棒喝不是你拈匙把箸做甚麼也不是
0507b10: 所以不肯直下承當便謂日用中都是塵勞分上事
0507b11: 便要去做背塵合覺工夫有塵可背有覺可合便分
0507b12: 塵是外境覺是內心不能打成一片取捨心在生滅
0507b13: 宛然可謂認賊為子與道全乖矣山僧為此不惜口
0507b14: 業與居士通一線道不要走他家去如油入麵縱饒
0507b15: 三二十年苦工秪到得一半如來禪許會得祖師禪
0507b16: 未敢保在莫見恁麼道又疑他五燈未然之前皆失
0507b17: 諦也而宗出末世量過群聖如今且莫管他過與不
0507b18: 過秪把箇萬法歸一提撕將去行住坐臥動靜語默
0507b19: 總休暫捨驀然撞破額樓大叫一聲方好道著賊了
0507b20: 也那時誾上座也藏羞無地何故不合為公透引雖
0507b21: 然如是還我箇元字腳來再向汝道。
0507b22: 復鄭汝交使君
0507b23: 二千餘里入閩正欲尋一箇皮下有血底漢子趁其
0507b24: 性燥好與一足踏殺居士既肯拼卻性命要來急索
0507b25: 此事正須上山商確何故在屋裏販楊州耶昔張子
0507b26: 韶見妙喜便屏息家累閉不動軒矢志發明居士是
0507b27: 大有才智人近又為此念頓切應好猛利一氣做上
0507b28: 更莫轉腦回頭但秪看我主人翁面目落在何處決
0507b29: 要討箇分曉雖應酬事事莫作夾帶想亦莫作撇下
0507b30: 想莫作煩惱想亦莫作解脫想貴在念念不放過處
0507c01: 處著眼覷如此緊追密究到箇針劄不入處忽然捉
0507c02: 敗這枚賊則曠劫無明當下摧破便是大得手也待
0507c03: 有如此光景可打鼓相賀。
0507c04: 復鄭天柱居士
0507c05: 讀鼓山志遊見高才藻思如畫出湧泉令人心眼泠
0507c06: 然翻思昔賢如白侍郎蘇學士黃太史輩不甘流入
0507c07: 名韻耽風流文酒之癖其一段精光收拾向禪理中
0507c08: 方為究竟公人物英華不下諸公不知肯聽招入蓮
0507c09: 花社裏否承佳隹句見投并索遊序聊以寱語塞責第
0507c10: 不識毳袍可坐黼黻中耶。
0507c11: 與林狷庵明府
0507c12: 蠟屐遊山頓醒千古之夢昔人誤入桃花源恐無此
0507c13: 箇消息明公以為奇覯否耶略對麈譚恍然猛省知
0507c14: 天機之靈妙夙植因深佛謂人能聞法頓悟如良驥
0507c15: 窺鞭而追風明公倘肯從此深入必將心空及第推
0507c16: 倒選佛丹霞眼豎頂門笑殺聞雷清獻。
0507c17: 與徐大玉太史
0507c18: 昨得叨陪麈論乃知大智慧人不昧夙因外境諸緣
0507c19: 超然莫繫而一片真實心必欲洞明己巳躬下事為急
0507c20: 且曰參禪此著如救頭然果激發如此則可立地覯
0507c21: 取使曠大劫來不失之物頓獲現前無難矣蓋過量
0507c22: 人妙能撲破虛空吞吐華藏得三昧王三昧無纖毫
0507c23: 空缺處無一點滲漏處自然事鏡出非理鑒忘是將
0507c24: 佛法塵緣打成一片為世出世間一大解脫觀自在
0507c25: 豈不大快乎王荊公嘗自謂我得百丈是甚麼一句
0507c26: 做宰相然則宗門語句其開豁人意迥越常情如披
0507c27: 雲見日如點鐵成金所望居士得此末後句他日補
0507c28: 袞受用豈不法門藉有重光乎邂逅之緣似非偶爾
0507c29: 或般若因中曾有同參之約第吾輩接機氣力尚弱
0507c30: 惟大居士高踞願乘汲引同類則片語醒人力重千
0508a01: 鈞豈自了漢可窺其作略哉。
0508a02: 與陳雲怡居士
0508a03: 六祖云欲識真不動動上有不動此語足與持衡經
0508a04: 世者作箇金剛幢王居士履踐親切雖有節旄柄文
0508a05: 之冗正好於煩劇中薦取不動之旨撒手懸崖分身
0508a06: 萬象終日應酬不見有應酬之事是名大了事人又
0508a07: 豈粘情帶識之流可企及其片晌受用哉。
0508a08: 答蔡宣遠明府
0508a09: 讀佳隹句心花燦露不減優缽之香知般若種子頓生
0508a10: 于八識田中矣倘從此勇念進嚮忽於覓心不得處
0508a11: 竟爾心安則黃梅衣缽惟帶髮上人得之居士幸無
0508a12: 以鬚髮自礙也。
0508a13: 與天台邑侯彭赤霞
0508a14: 龐公問馬師不與萬法為侶是甚麼人師云待汝一
0508a15: 口汲盡西江水即向汝道公於言下大悟此老費盡
0508a16: 一生氣力到這裏卸角馱收籠頭較馬師道自從胡
0508a17: 亂後三十年不曾少鹽醬卻郤又別是一段風光一人
0508a18: 破家蕩產一人立業興家兩箇共鼻竅出氣不識居
0508a19: 士於此古錐舌頭還一齊截斷否耶想日親簿書翻
0508a20: 著自家公案放渠熱棒不啻徑山竹篦決牘如流總
0508a21: 是大用現前葛洪有言若不是腳跟線斷也難得箇
0508a22: 自繇敢問居士還是自繇耶繇人耶簡點得出好箇
0508a23: 不少分相應。
0508a24: 與仁和邑侯宋喜公
0508a25: 城北破院前得台車枉顧群公在座裾舄駢臨不及
0508a26: 與居士瀾翻舌本極譚妙旨雖上上根人不待揚眉
0508a27: 鼓舌已巳自知音然格外相逢非世間尋常機會似不
0508a28: 可當面蹉過倘不鄙野鹿行蹤相期於郊坰之外得
0508a29: 罄半日清譚誰謂公事與佛事相擔閣耶昔人道十
0508a30: 年磨一劍霜刃未曾試今日把似君誰有不平事借
0508b01: 彼證此可作一偈為公盡情道破也。
0508b02: 與聞子將孝廉
0508b03: 春來為脾家受虧至今猶未疆飯思得一晤以旅泊
0508b04: 風光時時領珠唾蘭芬不落枯寂何快如之月潭禪
0508b05: 友至詢知起居違和不勝同病相憐之意洞山老人
0508b06: 看病不見有病此固得安閒法耳老子云吾有大患
0508b07: 為吾有身此即外其身而身存古人內脫身心外遺
0508b08: 世累則身雖病攢簇他不得黏綴他不得八苦交煎
0508b09: 總不妨公示同淨名說法此等身心患業已巳皎然澄
0508b10: 瑩即抱痾亦游戲乎因布候不覺甚贅。
0508b11: 復吳心石鹺使
0508b12: 大居士天真不擾性地虛明肯於向上一路如推車
0508b13: 相似忽然撞著石壁尋箇入頭自然出息不涉眾緣
0508b14: 入息不居陰界常光體露滾似盤珠果得如此受用
0508b15: 則世間境情何樂可喻乎。
0508b16: 與徐獨往兵曹
0508b17: 喫人殘唾是近來學人無化腐氣質若單愛自家杜
0508b18: 撰亦是聰明好辯所受病處石頭老祖云乘言須會
0508b19: 宗勿自立規矩此千古明眼證據今師家無此法故
0508b20: 衡物失準第灸必著穴斧不留痕方為了手人善能
0508b21: 高鑒若恣性奇談不以平心較論恐螳螂捕蟬莫知
0508b22: 黃雀在後古人簡點抑揚都與人做箇手眼所以賞
0508b23: 罰分明不似今人一棒打殺都無救活手段妙在殺
0508b24: 得人活得人臨機應變與奪隨宜公於此覷透則如
0508b25: 所駁者政所謂劍為不平離寶匣藥因救病出金瓶。
0508b26: 復西水超座元
0508b27: 虎跑一期纔散又住一破院想公曹溪閒光景卻郤無
0508b28: 此等繁難便西水堂聞風規頗整眾心信嚮大有可
0508b29: 觀老居士亦欣然助喜不媿博山家聲所以舉公者
0508b30: 本分為人謙卑自牧善誘後來大都道香價重自然
0508c01: 出一頭地百凡望加珍重不令人覷破底囊此大受
0508c02: 用也。
0508c03: 與薛緱山兵憲
0508c04: 斂歛剎土於毫端截眾流於一句此是入門捷徑若不
0508c05: 如此則識心紛飛縱然門外覓車路途打遶其奈到
0508c06: 家轉遠何昨承大居士積誠問道故不敢更作葛藤
0508c07: 語恐負來機但請急地看箇萬法歸一一歸何處工
0508c08: 夫綿密如絃路直忽然磕著額樓不妨道箇相隨來
0508c09: 也此時快活不徹亦須把得住不然流入歡喜魔自
0508c10: 亦不覺先要照破始得涼色漸多軒帷還可晤譚并
0508c11: 問約之何日。
0508c12: 
0508c13: 
0508c14: 
0508c15: 
0508c16: 
0508c17: 
0508c18: 
0508c19: 
0508c20: 雪關禪師語錄卷之九終
