0694c14: 
0694c15: 旅泊菴稿卷三
0694c16: 
0694c17: 非家叟著弟子淨煥錄
0694c18: 雜著序
0694c19: 華嚴經疏論纂要序
0694c20: 大方廣佛華嚴經者。乃毗盧遮那世尊於菩提場始
0694c21: 成正覺。七處九會稱性頓演如來果海。生性源。及
0694c22: 因地六位菩薩修證之軌範也。夫說既稱性則是恒
0694c23: 常之說。所謂眾生說。國土說。三世一切說。處窮法界。
0694c24: 時徹三際。旨趣宏深。言詮無盡。既非海墨所能書。抑
0695a01: 豈貝葉而可悉。但隨機見聞。廣略有異耳。按西域記。
0695a02: 此經有三本。上本有十箇三千大千世界微塵數偈
0695a03: 一箇四天下微塵數品。中本有四十九萬八千八百
0695a04: 偈一千二百品。下本有十萬偈四十八品。摩訶衍
0695a05: 藏是文殊師利與阿難海於鐵圍山間結集。此經收
0695a06: 入龍宮後。龍樹菩薩入宮見上中二本。非閻浮提人
0695a07: 心力能持。遂記下本歸於人間。今傳來此方者。晉義
0695a08: 熙十四年北天竺三藏佛度陀羅所譯六十卷即支
0695a09: 法領所請之本三十四品八會。唐證聖元年于闐三藏實叉難陀所
0695a10: 譯凡八十卷。皆是十萬偈之略。以譯未盡。故其具本
0695a11: 言在遮拘槃國。然經雖未盡。義亦周圓。染指知味。存
0695a12: 乎其人。其八十卷經清國師有疏鈔。棗長者有
0695a13: 論。世所盛行。疏鈔則窮源極委。章分句析。不唯是此
0695a14: 經標準。實乃如來世尊一代時教之標準也。論則廣
0695a15: 論佛意會歸自心。不唯是此經閫奧。實乃宗門之閫
0695a16: 奧也。禪者喜讀論而不知疏鈔之廣大精微。講者喜
0695a17: 讀疏鈔而不知論之直捷痛快。兩者皆失之也。道霈
0695a18: 年二十五始遇華嚴。如貧獲摩尼。饑餐王。悲喜踊
0695a19: 躍無以云喻。昔人謂亡軀得其死所。竭思有其所歸。
0695a20: 斯言不我欺也。遂矢志生生依經修證。自是涵泳經
0695a21: 文研窮疏論餘三十年。麤知門戶次第。但疏論異旨。
0695a22: 悟者難於和會。文言廣博。讀者憚于浩繁。于是不揣
0695a23: 漫於疏論。纂其精要合註本經。竊欲令大地含生凡
0695a24: 厥有心者。同入斯門。啟自心文殊決擇玅慧。圓自性
0695b01: 普賢恒沙功德。願周法界則毗盧是師。果辦一生則
0695b02: 善財為友。於一毛端頓周塵剎參禮知識。于剎那際
0695b03: 窮劫海津濟生。仰報佛恩。少盡卑願。云爾。
0695b04: 法華經集註序
0695b05: 夫玅法蓮華經者。乃一化之根本。五時之極唱。普記
0695b06: 眾生究竟成佛。此吾世尊出世之本懷。故曰如來唯
0695b07: 為一大事因緣故出現於世。欲令眾生開示悟入佛
0695b08: 之知見。豈徒然哉。陳隋間。天台智者大師證法華三
0695b09: 昧。得旋陀羅尼。親見靈山一會儼然未散。南嶽思大
0695b10: 禪師見而印之。曰靈山同聽法華宿緣所追。今再來
0695b11: 矣。非子莫證。非吾莫識。子所得者名旋陀羅尼。大師
0695b12: 於是開闡法華。九旬談玅以釋經題。說文句以解經
0695b13: 文。著摩訶止觀以明玅行。至唐荊溪尊者作釋籤．文
0695b14: 句旬記．輔行以申明之。謂之三大部。當時大師縱無礙
0695b15: 之辦升座演說。而弟子章安者默識於心。結集成書
0695b17: 云。天台之有章安。猶世尊之有阿難。非浪譽也。一經
0695b18: 大旨。大師所釋。不出權實本。權則九界三乘。實則
0695b19: 佛果圓乘。本謂久遠成佛。謂果後施化。前十四品
0695b20: 是門。開權顯實。後十四品是本門。開顯本。三周
0695b21: 七喻而蓮喻為總。七喻為別。傾無餘蘊矣。三周者。初
0695b22: 法說周。為上根人作三乘一乘說。舍利弗一人得悟。
0695b23: 即方便品所談是也。二譬喻周。為中根人作三車一
0695b24: 車說。迦葉等四大弟子領解。即譬喻品所說是也。三
0695c01: 因緣周。為下根人作宿世因緣說。千二百聲聞得記。
0695c02: 即化城喻品所明是也。門施化。終於三周。周者終
0695c03: 也。終必對始。上根始於鹿苑稟小。終於法華得記。中
0695c04: 根例知。下根始於大通下種。終於因緣開會。三周之
0695c05: 說大約如是。七喻者。一火宅喻。喻三界不安隱。二窮
0695c06: 子于喻。喻小乘無大乘功德法財。三藥草喻。喻有漏諸
0695c07: 善皆能除惡。而無漏之善為最。四化城喻。喻二乘真
0695c08: 空涅槃。防見思之非。禦生死之敵。五衣珠喻。喻王子
0695c09: 結緣。下一乘了因之種。六髻珠喻。喻中道實相極果
0695c10: 所宗。以上六喻皆喻門。開權顯實也。七醫子喻。喻
0695c12: 顯本也。此乃大師親悟親證親口所說者。大旨總不
0695c13: 越是。後代機淺智劣罔測高深。雖久在法門而於三
0695c14: 大部有白首而不敢輕一展卷者。此佛法所以日衰
0695c15: 而聖師所說竟付之野馬魚。似於己已無涉。為可歎
0695c16: 也。故近世碩師大德隨順機宜。依文解釋以便初學。
0695c17: 凡有數家。若要解。若知音。若擊節。及大箋註等。雖
0695c18: 門戶淺深有若不同。而其大綱原不背於天台。允稱
0695c19: 法壇鉅匠。足翼天台於不窮也。富沙謝晉公居士夙
0695c20: 植智種。欣樂玅法。杜門閱經饜飫法味。乃取溫陵環
0695c21: 師要解．金庭潤師箋註合釋此經。務期理鬯文順。讀
0695c22: 者易於曉悟耳。蠅頭大字躬自秉筆。書成全部寄以
0695c23: 相示。且徵序言。余不恤煩瑣之誚。乃舉天台智者大
0695c24: 師所證所釋以為一經之大綱格。冠於篇首。俾讀者
0696a01: 尋流得源。優入聖域。庶不負居士一片渴法苦心。深
0696a02: 植菩提種子。窮極如來出世一大事因緣。同一授記。
0696a03: 究竟成佛。云爾。
0696a04: 重刻僧護經序
0696a05: 僧護經者。佛子日用照心之明鏡也。九達靜主募眾
0696a06: 刊板用廣流通。其利博哉。昔僧護尊者稟和尚舍利
0696a07: 弗及世尊之命。為五百商人作說法師。既而入龍宮
0696a08: 為四龍子教授阿含。遊歷地獄見諸罪相。又度五百
0696a09: 仙證阿羅漢果。能事既畢。還歸佛所。說如上事。世尊
0696a10: 慰安已巳。一一示其宿因明其現果。如面臨鏡。妍畢
0696a11: 露無可隱遁者也。然獄中罪人皆迦葉佛時出家者
0696a12: 與眾中當事僧。何也。為出家者不修出家法。知眾
0696a13: 者無為眾之心故也。經中世尊重告僧護言。地獄中
0696a14: 出家者眾白衣少。所以者何。出家之人多喜犯戒
0696a15: 不順毗尼。互相欺凌。私用僧物。或分飲食不能平等。
0696a16: 是故汝今當勤持戒。乃至云。持戒最安樂。身不受諸
0696a17: 惱。睡眠得安隱。寤則心歡喜。以此觀之。持戒為出苦
0696a18: 之因。欺眾為取墮之本。故佛子不可不慎也。或問地
0696a19: 獄實耶耶。曰性空故非實。業果不失故非。何以
0696a20: 知之。曰。以聖教量知之。維摩詰經寶積長者讚佛偈
0696a21: 曰。說法不有亦不無。以因緣故諸法生。無我無造無
0696a22: 受者。善惡之業亦不亡。其意謂世出世間若依若正。
0696a23: 因緣所生無有自性。無何等性。無我性。無造業性。無
0696a24: 受報性。世尊常依此義說不有法。曰。未曾有一法。不
0696b01: 從因緣生。是故一切法。無不是空者。又世出世間若
0696b02: 依若正。因緣所生業果不失。世尊常依此義說不無
0696b03: 法。曰。假使百千劫。所作業不忘。因緣會遇時。果報還
0696b04: 自受。雖業果不失而舉體性空。雖舉體性空而業果
0696b05: 不失。譬如夢事雖了無真實而受用宛然。雖受用宛
0696b06: 然而了無真實。十法界皆爾。不獨地獄界也。然十界
0696b07: 起於因緣。因緣現於藏識。藏識之於真如非一非異。
0696b08: 以非一故。凡聖岐分因果不爽。以非異故。十界空寂
0696b09: 因果無寄。藏識心相也。真如心體也。相似起滅而
0696b10: 體無變易。故起信云。唯心相滅。非心體滅。行人日用
0696b11: 果能洞明此旨。冥合自心。則雖不出世間而不落世
0696b12: 間也。若然。則是經重刊為不唐勞。苟若忽而不讀。讀
0696b13: 而不信。拋棄冷地封野馬而養魚。不知是何等故
0696b14: 紙。更或藉口性空撥置因果。恣心所為了無忌憚。此
0696b15: 輩如來名為可憐愍者。雖以宿植微善得於釋迦法
0696b16: 中削髮披緇而為沙門。乃反於法中造業自取沉淪。
0696b17: 至彌勒佛時恐未有出地獄分。亦如今日僧護所見
0696b18: 等無有異。為可歎也。敬於經首綜而序之。以告夫真
0696b19: 比丘僧。俾其知病識藥明所趨避。云爾。
0696b20: 重刻月上女經序
0696b21: 謝石公茂才刻月上菩薩經。印施流通。為報母也。其
0696b22: 緣起於郡隍請懸明講師誦月上女經五百部。祈母
0696b23: 轉女身云。管東溟公以因緣序之於前。而龍山和尚
0696b24: 以劫初事之於後。謝子一日持經見過而咨以經
0696c01: 中大旨。余曰。眾生無始劫來沉淪欲海無由得出。月
0696c02: 上菩薩以同體大悲示作端正女人發其欲意。即曉
0696c03: 欲之重患而令入離欲真際。所謂先以欲牽。後令
0696c04: 入佛智者是也。經云。若有起欲來觀者。乃得清淨無
0696c05: 欲心。不其然乎。眾人欲意既息。即引向佛所。而途中
0696c06: 遇舍利弗．摩訶迦葉等欲勘驗其得忍與否。月上縱
0696c07: 其無礙之辨而直與本分相見。即維摩詰彈叱諸聲
0696c08: 聞人令入大乘無以異也。舍利弗問月上言。汝於今
0696c09: 者行何乘也。為行聲聞乘。為行辟支佛乘。為行大乘。
0696c10: 月上報言。如舍利弗所證法者。為行聲聞乘。為行辟
0696c11: 支佛乘。為行大乘。舍利弗報彼女言。非也。月上。所以
0696c12: 者何。然彼法者無可分別亦無言說。非別非一亦非
0696c13: 眾多。爾時月上報言。舍利弗。是故不應分別諸法一
0696c14: 相異相無別異相。於諸法中無有可住。故涅槃者實
0696c15: 無可滅。斯語也政所謂佛祖位中留不住。夜深依
0696c16: 舊宿蘆花者也。舍利弗輩以女相求之而欲試驗。豈
0696c17: 非捕風捉影者乎。月上既見佛而記其往生極樂供
0696c18: 養彌陀及賢劫中諸佛。然後成佛。即名月上。以此觀
0696c19: 之。今禪者徒執理性而篾視淨土。不肯發願親覲諸
0696c20: 佛者。不唯失見佛之縱。恐相似悟頭而於理性實未
0696c21: 曾大通也。更有甚者。直詆念佛求生淨土為下根而
0696c22: 障人進修者。是月上亦下根人而世尊記其往生極
0696c23: 樂。不亦謬乎。自誤誤人其害匪細。故特表出之以告
0696c24: 諸同志者。謝子懽忭踊躍再拜。請即次其說以冠諸
0697a01: 經首。余不得而辭。
0697a02: 金剛經疏論纂要刊定記略序
0697a03: 金剛般若生佛同具。雖有隱顯而無減增。所以毋論
0697a04: 智愚咸樂持誦。亦樂註釋。自古皆爾不特今日。斯
0697a05: 本覺內熏之力。無師自然智之影響也。但師承未稟
0697a06: 臆說空陳。期達佛心反資異見。圭山所云。口諷牛毛
0697a07: 心通麟角。此語殆不誣矣。昔西域有無著菩薩。位登
0697a08: 初地。因讀是經罔辨涯涘。乃入日光定。上昇兜率。諮
0697a09: 請慈氏如來為說偈八十行以釋。無著以偈轉授弟
0697a10: 天親菩薩。各造論釋偈。傳譯震旦而青龍．大雲等諸
0697a11: 法匠各本之作疏。然而醇疵相半是非弗一。後學無
0697a12: 所適從。有唐圭宗密禪師乃依據二論以定宗旨。
0697a13: 旁採諸疏用補文義。命名纂要。其言簡古。其理精邃。
0697a14: 譬諸夫子詩定禮。足為萬世法程。一字不可加損。
0697a15: 至宋長水子法師慮學者難通。乃因石壁師舊記
0697a16: 而刊定之。成七卷。援經引論字分句釋。極為詳明。而
0697a17: 學者驚怖其言。猶河漢無極不敢展卷。即老師宿衲
0697a18: 亦罕一寓目。聖師玅論般若正宗所以寂寥於世。僅
0697a19: 封閉龍藏而已巳。業是經者唯於時註中討義路。鮮於
0697a20: 聖文內究真空。以訛傳訛轉滋迷惑。良足悲哉。康
0697a21: 辛亥秋余謝事鼓山。振錫瓶任緣旅泊。至建州為
0697a22: 眾所留。插艸聚沙作空華佛事。至乙卯首夏工畢。歸
0697a23: 隱秦谿福山蘭若。而禪者孤月曇美等追隨以至。優
0697a24: 婆塞謝大材潘道靖黃太廣章道立謝道本等亦復
0697b01: 負笈相從。諸君子儒宗柱石斯文主盟而欣慕大法。
0697b02: 有若雲水衲子。一日相與請益金剛般若。余不敢別
0697b03: 開蹊徑。乃啟寶善大藏請纂要刊定示之。其纂要簡
0697b04: 古難通處則於刊定考之。刊定煩冗轇轕處余則僭
0697b05: 為揀擇之。去取之下務使言簡理盡雅合佛心巧逗
0697b06: 機宜而已巳。稿成。諸君子僉請曰。是疏記聖聖相傳。祖
0697b07: 祖相授印。先佛之心宗。開後學之智眼。宜亟鐫梓流
0697b08: 通。廣佈般若種子。余唯唯。而禪人坦然願施鉅梨。啟
0697b09: 鑰禪友任募刻貲。起手於丙辰秋九月。畢工於明年
0697b10: 春二月。是固仗諸聖師庥廕之恩。於兵戈亂離之際
0697b11: 咄嗟成辦。亦見當人金剛智慧炳炳烺烺不容埋沒
0697b12: 也。或有問於余者曰。鼓山先師釋金剛經。棄二論而
0697b13: 不宗。而子宗之何切切耶。余答曰。先師不宗二論而
0697b14: 不悖二論。是善宗二論者也。今人不見二論而妄逞
0697b15: 胸臆。其猶舍繩墨而裁曲直。拋權衡而定重輕。非愚
0697b16: 即狂矣。余為此懼。故特為拈出。以告夫真心學般若
0697b17: 者。余豈是古而非今哉。以聖心釋聖言。有終不容
0697b18: 棄者耳。問者唯而退。因併紀之。以誌一時緣起云。
0697b19: 金剛演古序
0697b20: 原夫般若功德不可思議者。由其照破世出世間諸
0697b21: 相。洞見性源故也。眾生隨順無明。長居此岸流轉生
0697b22: 死。菩薩隨順般若。立登彼岸高證涅槃。般若者度
0697b23: 苦海之慈航。破長夜之明炬。諸佛所師。諸天敬奉。可
0697b24: 不信哉。世尊二十年中為諸弟子廣談般若。搜窮二
0697c01: 我。直徹三空。微細淘汰。其大般若經凡六百卷四處
0697c02: 一十六會。金剛般若當第二處第九會第五百七十
0697c03: 七卷。傳至此土凡六譯。時所宗尚皆弘秦本。天竺有
0697c04: 無著菩薩位登初地。因讀此經罔辨涯涘。乃入日光
0697c05: 定上昇兜率。親從慈氏稟受八十行偈以釋此經。又
0697c06: 將此偈轉授弟天親菩薩。各造論解釋。天親約斷疑
0697c07: 執以釋。無著約顯行位以釋。唐圭宗密禪師撮二
0697c08: 論之精要。科經唯約天親。釋義即兼無著。亦傍求餘
0697c09: 論。採集諸疏。題云疏論纂要。有宋長水法師子璿又
0697c10: 作刊定記七卷釋之。此金剛般若經真源的派列聖
0697c11: 相傳。流及源。長水宗圭。圭宗二論。二論宗兜
0697c12: 率。兜率親稟靈山。言言有據字字無差。如取家券而
0697c13: 治祖業。復何疑哉。後學安於寡聞此古疏記。有畢生
0697c14: 未曾寓目者。甚至恣己巳臆見輒形註釋。毫釐之差天
0697c15: 地懸隔。疑誤將來其害匪細。寒輝闍黎禪晏之暇。以
0697c16: 是經為印心之明鏡。涵泳古疏記有年。但其文簡古。
0697c17: 不便初學。乃刪繁取要。又從而敷演挑剔之。名之曰
0697c18: 演古。俾讀者開卷瞭然。發四心而興萬行。破疑而
0697c19: 徹三空。其有功於學般若者甚大。故樂為序諸卷首。
0697c20: 佛祖三經指南序
0697c21: 佛祖之道高而無上。深不可測。然造之必有門。行之
0697c22: 必有漸。求可為蒙學之指南。作千里之跬步者。其唯
0697c23: 三經歟。昔世尊始成道。機緣未熟不堪大法。於是於
0697c24: 鹿苑中隱實施權。循循善誘。三乘五乘咸備焉。四十
0698a01: 二章是也。諸乘既經法華開顯如來出世事畢。於是
0698a02: 於雙樹間唱入無餘涅槃。扶律譚常。以為最後深誨。
0698a03: 遺教是也。是二經者。時雖有始終意。實無二軌。但始
0698a04: 則近而詳。終則嚴而切。防妄情流逸。峻正法藩籬。謂
0698a05: 非如來開物之玅權。機必由之要道乎。第去聖既
0698a06: 遙。根器日劣。往往出家之士亡失正因。於如來大師
0698a07: 始終明訓。不啻秦人視越人之肥瘠。所以圓顱方服
0698a08: 雖類乎僧。而實去婆羅門不遠。此溈山警所由作
0698a09: 也。其言撥亂反正。儆俗救弊。深得先佛之遺旨。可
0698a10: 翼二經於不墜。故古德合之。目為佛祖三經。以傳於
0698a11: 世。使後之學者於佛祖高深之道知所造詣。不至墮
0698a12: 於匪類。廢於半塗。則其為益豈不大哉。霈弱冠始禮
0698a13: 老和尚於荷山。和尚愍其愚鈍。首授是經。且俾力行。
0698a14: 迨今十餘年所矣。出入禪講孜孜矻矻。不至於畔道
0698a15: 者。此三經力也。頃因山中無事客有扣余者曰。昔大
0698a16: 洪遂禪師於兵火之餘草衣木食。為學者釋三經。其
0698a17: 言簡。其理精。所謂藥因救病出金瓶也。今去大洪
0698a18: 之世五百有餘載。而世道法道交相為病益烈。子能
0698a19: 發其蘊以藥之乎。余唯然起曰。是余之志也。烏敢飾
0698a20: 讓。於是頓忘孤陋。黽勉從事。凡月而稿成。自署名
0698a21: 曰指南。欲使始發意者知所嚮往。不至迷誤失錯
0698a22: 入於險道耳。若是藥病與否。則余不暇計云。歲
0698a23: 在乙酉正月上元日序
0698a24: 中禪師施食科儀序
0698b01: 元天目中本禪師撮瑜伽旨要。作施食科文。其法
0698b02: 簡而精。其儀軌略而備。其宣揚第一義諦詳明痛切。
0698b03: 欲使天人神鬼一言之下頓破大夢。直徹性源。飽
0698b04: 餐甘露。立地成佛。食等法等其功德利益曷可思議。
0698b05: 萬曆間壽昌無明師翁北遊五臺。得於古寺殘經中。
0698b06: 如獲至寶。佩以南歸。凡遇節臘及諸佛事。躬自登座
0698b07: 如法修設。屢感徵應。但原本唯無印。唯法語無讚
0698b08: 詠。先師永覺老人隱荷山日。重為治定前後。一一補
0698b09: 足。其歸依三寶為眾生發菩提心讚。則引永嘉真覺
0698b10: 禪師發願文中成語。餘皆新製。其首又增香文香讚
0698b11: 水文水讚。而科儀益大備。燦然可觀矣。後為俗僧雜
0698b12: 以口唱誦。務取熱觀聽。乃亂其本真。大失作者
0698b13: 本意。惟東溪龍頭山大雲菴數處所藏者是其真本。
0698b14: 南山啟鑰上座與徒子郁文奉行有年。乃請挍訂。書
0698b15: 刻流通。以廣古德三檀等施之遺意。真佛子之用心
0698b16: 也。敬為敘其緣起如此。
0698b17: 天寶藻鑑禪師語錄序
0698b18: 昔鐵關禪師於鏌干山中拾得一塊鈍鐵。入閩居天
0698b19: 寶。牢鑄祖關。把斷凡聖。唯逆川順善識機宜。橫身拶
0698b20: 入。父唱子和。格古調高。極一時宗風之盛。迄今三百
0698b21: 有餘年。人亡政息。未有繼起之者。藻鑑和尚乘願而
0698b22: 來。據鐵關座。唱新豐曲。金鍼玉線玅旁通。海口瀾
0698b23: 翻靈機圓活。一言半句皆自平生遍歷諸方苦心
0698b24: 苦行實地中來。雖色澤未敷。而得者已巳爭寶之矣。然
0698c01: 化門既旺。百廢咸舉。眾皆以為鐵關再來。無何。遽偃
0698c02: 法幢未獲盡展。厥蘊眾又惜之。其子文覺海久侍巾
0698c03: 瓶。嗣燈繼席。弘其師之道。又裒其遺語。鐫板流通。
0698c04: 鳴呼。若文可謂善得師心克紹前烈者矣。一日捧錄
0698c05: 見示。敬為書諸首簡。
0698c06: 寶善古樗禪師語錄序
0698c07: 近年以來宗門掃地極矣。盲盲相牽投坑赴壑。言之
0698c08: 令人惡心。聞之令人洗耳。余當時不覺墮在其中。至
0698c09: 於今日欲引東海之水洗此名字而不可得。唯自悔
0698c10: 自歎而已巳。若夫上智之士。早已巳識破。棧絕世塗。懷寶
0698c11: 自遁青山白雲中珍重傳持。使天下人不得而摸索。
0698c12: 佛祖一慧命庶幾賴之。若無此輩。則生佛性種
0698c13: 子斷滅久矣。尚何言哉。吾弟古樗善公久侍先師巾
0698c14: 瓶。見聞自是超卓。出住寶善。藏身戒律。意謂免矣。不
0698c15: 期每逢節臘為禪者所逼。口門不閉。家醜外揚。東語
0698c16: 西話積成卷軸。噫。吾不知為技癢難禁耶。抑亦路見
0698c17: 不平耶。雖然。若道古樗有法可說。是謗古樗。若道無
0698c18: 法可說。是誑自己已。離斯二見。別具正眼。方可讀是錄。
0698c19: 如或不然。矮子觀場。且莫古樗好。
0698c20: 覺海禪師語錄序
0698c21: 今天寶住山覺海文侄禪師得法先天寶藻鑑真公。
0698c22: 公曾見博山老人。當公在眾時。文即傾心依附參。方
0698c23: 出世無不與俱。前後追隨凡三十載。未嘗一日去左
0698c24: 右。故深得其心法。親承記。及公入寂。接繼住持。大
0699a01: 其門閥。每歲開戒結制。四眾雲奔如水赴壑。觀其上
0699a02: 堂提唱之語。鼻孔肖似不失家法。所謂有本者如
0699a03: 是是之取耳。近代宗門之風尚不尚實。所有言句
0699a04: 雖或文藻過之。而視其中枵然無有也。此錄尚質不
0699a05: 尚文。識者讀之如嘗太玄酒。得其真味。然後始知
0699a06: 余言之有在。
0699a07: 五祖大乾禪師語錄序
0699a08: 余居大雲。一日嘉禾禪人持五祖大乾禪師遺語一
0699a09: 編請序付梓。究觀其見地勦絕。語不廉纖。其發揚第
0699a10: 一義諦。俾學人直下頓見。更不之乎也者。鞠其端倪。
0699a11: 自十八中流出。源清流淨。有自來矣。近時諸方
0699a12: 說法非不攢花簇錦燦然可觀。大約如西施效顰。愈
0699a13: 效愈不肖。讀五祖此錄。雖不加點染。而自有一段天
0699a14: 真本色。開人心眼。識者一見當自知之。毋俟余贅。嘉
0699a15: 禾久親椎拂。又能珍重此錄。廣為流佈。其亦有志衲
0699a16: 子也歟。
0699a17: 五經宗趣序
0699a18: 永明壽禪師晦無師智而用眾智為智。集經律論及
0699a19: 西天東土諸聖師。以及六經子史百家之言。為宗鏡
0699a20: 錄一百卷。所謂舉一心為宗。照萬法為鏡。如融眾器
0699a21: 以為金。匯百川而為海。明白示人如指諸掌。法施之
0699a22: 大不可思議。但時當末法。人安寡聞。每一展卷罔測
0699a23: 涯涘。所以束置高閣。封野馬而飽魚者在在皆是
0699a24: 也。淵雷靜主東香山人。為空隱老人執侍弟子。見
0699b01: 地穩實。履行精嚴。習靜建溪之高山二十餘載。以是
0699b02: 錄為炤心之明鏡。涵泳其中。凡遇拈提法華．楞嚴．圓
0699b03: 覺．維摩．金剛處。手抄出。成兩鉅帙。名曰五經宗趣。
0699b04: 欲使讀者得其宗趣以明經。由經以入宗鏡。炤了
0699b05: 一心。融通萬法。持以示予且徵序焉。予惟法華開佛
0699b06: 知見。楞嚴巧示真心。圓覺指體投機。淨名彈偏折小。
0699b07: 金剛則頓空諸相。諸相既空則可以入不二之門。證
0699b08: 圓明之性。至一切事究竟堅固之地。而如來出世一
0699b09: 大事因緣究竟圓滿矣。是乃遊法海之慧舟。開寶藏
0699b10: 之金鑰。不特為宗鏡發起而已巳。淵公法施之心亦不
0699b11: 可思議。敬弁數語以為來者勸云。
0699b12: 南鄉放生會序
0699b13: 人生斯世惟罪與福。殺生害命乃罪之極大者也。戒
0699b14: 殺放生乃福之極大者也。立長壽無病之因。感生
0699b15: 人生天。乃至成佛之報。所以世尊立戒。無論五戒十
0699b16: 戒二百五十戒與夫菩薩大戒。莫不皆以戒殺為首
0699b17: 條。豈非遠罪之階梯。集福之要務哉。況此土上古聖
0699b18: 賢立言立行。亦未嘗不諄諄以此為誡勸。如成湯解
0699b19: 網。子產畜魚。孔子不網不射。孟子見聞動不忍之心
0699b20: 遠庖之訓。此一念仁慈惻隱之心本有。觸物興
0699b21: 懷不容曖昧耳。鄉南為芝郡名。煙村之稠密。戶口
0699b22: 之殷繁。與夫善男信女之多。其樂福善修淨土。殆家
0699b23: 諭而戶曉。獨放生之化未嘗舉行。康戊午夏余經
0699b24: 由其地。蒙諸善信大興供養。香花載道鼓樂喧空。乃
0699c01: 沿村應之。敬與眾約。每鄉各立放生會一所。禁溪養
0699c02: 魚襲子產之仁風。禁山遊獵廣成湯之慈德。又勸募
0699c03: 闔鄉善男信女童男童女每月各出分錢若干文。斂
0699c04: 集一處。贖買生命。羽毛縱之山林。鱗甲放之溪壑。行
0699c05: 之既久漸成風俗。俾三尺之童咸知戒殺放生為福
0699c06: 之極大。而殺生害命為罪之極大。雖蜎飛蠕動猶不
0699c07: 敢戕害。況大物命乎。如此則人人懷好生之心。物物
0699c08: 遂天年之樂。善慶日增。吉祥來集。莫不皆本此戒殺
0699c09: 放生之一念耳。願諸仁者勉力行持。遞相勸化。功莫
0699c10: 大焉。是為序。
0699c11: 沈中翰覺非先生詩集序
0699c12: 余至富沙有建塔之役。倚杖南郊之芝山凡兩載。獲
0699c13: 與郡守補石沈公遊。公當危疑之際。一以救民為念。
0699c14: 暇即作字撇竹以見意。天趣灑然過人遠甚。一日出
0699c15: 先太翁覺非先生詩集見示。且徵序焉。余山野鄙人
0699c16: 安能知詩。惟因公而知先生。亦惟因先生而知先生
0699c17: 之詩得性情之正。匪徒事風雲花鳥求句之工體之
0699c18: 肖而已巳。何者。夫人莫不有是性。亦莫不有是情。天賦
0699c19: 全者得其正。則形諸語言見諸行事。皆足為天下後
0699c20: 世法。先生當立朝為國進賢。受命犒邊賑饑發粟。抗
0699c21: 疏辭榮。是乃生平大節見諸行事者也。至致仕林下
0699c22: 雖遭逢多故。而厭飫山水飲酒賦詩。且時與郡公輩
0699c23: 聯句鼓琴陶然自樂。其渾然之句得之天性。豈區區
0699c24: 刻畫者所能彷彿哉。是乃生平襟懷形諸語言者也。
0700a01: 先生本先朝素封。親歷鼎革備嘗險阻。而風流餘韻
0700a02: 令人興起。語云關睢樂而不淫。哀而不傷。先生有之。
0700a03: 塔成。余返錫秦溪舊隱。舉先生集置之案頭。日吟
0700a04: 之。恍然與先生神遊於鴛湖之上。竟不知身之在閩
0700a05: 山越水間也。管窺蠡測。聊弁數言於卷首。以表嚮慕
0700a06: 之誠云。
0700a07: 沈補石郡守拈古錄序
0700a08: 此事不落句。不落非句。句是增益。非句是損減。二俱
0700a09: 是謗。唯證者超然獨脫。不出語默。不落語嘿。等閒
0700a10: 一語。如擲揮空。無論及與不及。句非句。皆近傍他
0700a11: 不得。補石居士以菩薩心來刺剌芝城。日夕焦勞唯以
0700a12: 救民水火為念。其他不遑恤。且素留心祖道。深究性
0700a13: 命之源。公暇之餘時拈古德現成公案。與大周公各
0700a14: 出手眼共相評。所謂借他家之酒盃。澆胸中之磊
0700a15: 塊。慧目肅清。靈機圓活。為官之本良在於茲。謂非於
0700a16: 此事深有所證入疇克爾耶。其自序云。活句此句。死
0700a17: 句亦此句。乃至活中死。死中活。不死不活。即死即活。
0700a18: 皆此句。且道是甚麼句。即四句求之和麩糶麵。離四
0700a19: 句求之撥波求水。畢竟如何。石牛吐出三春霧。靈
0700a20: 不棲無影林。請即以此題之簡首。
0700a21: 太上感應篇引經註圖序
0700a22: 三教聖人入世。無非誡惡勸善。誡勸不同。教分殊異。
0700a23: 圓機之士一以貫之。歸於至善。則不知孰為同孰為
0700a24: 異也。感應篇開章云。善惡之報如影隨形。後云。諸惡
0700b01: 莫作眾善奉行。二語皆如來金口親宣也者。惑者諱
0700b02: 涉浮圖不敢道及。不知太上早已巳釆之為一篇綱領。
0700b03: 世出世間誡勸之理。寧復外是。宜乎太上用之不疑。
0700b04: 而天下古今傳誦之不衰也。羼提居士補石織簾。先
0700b05: 生之裔冰玉秉操仁慈宅心。敬敷五教。不茹不吐。凡
0700b06: 有利於民者皆殫心力為之。期載之間德風披拂莫
0700b07: 不從化。又以善惡理微。昧者不覺。乃輯太上感應篇
0700b08: 付之良梓。首箋註以釋其旨。次引經以明其義。後圖
0700b09: 說以彰其報。俾智愚同觀。雅俗共賞。庶幾人人寓目
0700b10: 而中心惕然感動。遠惡遷善。轉禍為福。培植元氣復
0700b11: 還淳風。是即居士之木鐸。將以震告天下後世也。豈
0700b12: 特一郡一時而已巳哉。工竣囑序。頓忘陋。率爾操觚。
0700b13: 聊以發太上立言之本旨。與夫居士為政之實地云
0700b14: 爾。
0700b15: 湛菴禪公詩草序
0700b16: 余與湛菴禪公締方外交四十年所矣。余逃於禪而
0700b17: 公游於詩。余禪無所得而公詩日臻其玅。閱世日
0700b18: 久。聞見益親。學問淹博。性地愈明。故發為詩辭。意句
0700b19: 俱到。情境皆真。匪徒留連風月雕刻字句已巳也。一日
0700b20: 示我鉅軸。諸體皆備。而尤長於五言近體。渾然老句
0700b21: 深得輞川浩然之法。每一展翫不忍釋手。今秋山中
0700b22: 無事。乃特於全集中擢其尤者若干首付之梓人以
0700b23: 傳。讀者果能得其句中之意。意中之趣。則所謂詩耶
0700b24: 禪耶俱剩語矣。敬題數言冠於篇首以發其概云。
0700c01: 十二影詩序
0700c02: 天地萬物總是箇影子。舉世之人是箇弄影的漢。殊
0700c03: 不知形為影本。影自形生。而於影上求影轉見差錯。
0700c04: 黃公宇珍隱居落。年德既高。眼目亦明。乃作十二
0700c05: 影詩。即其近者言之。令易曉耳。讀者苟能即其詩以
0700c06: 求其影。即影以求其非影。則宇翁此作實有深益。非
0700c07: 浪語也。若徒留連於風月。吟於字句。則去久矣
0700c08: 方乃刻舟。余又不能無弄影之歎云。
0700c09: 吳子哂草序
0700c10: 凡有心者莫不有言。觀其言而心之善惡清濁可見
0700c11: 矣。吳子石凝樵川之善人也。學佛知儒。至誠無妄。游
0700c12: 心般若不著夢幻。其寫懷詩有曰。市塵久已巳離。自覺
0700c13: 神無惡。往事惜居諸。新吟清耳目。閱世日覺煩。探玄
0700c14: 日覺熟。物情空勞勞。吾懷自穆穆。寧甘與眾違。莫使
0700c15: 逐鹿。觀此則知其斂鍔藏鋒澡心育德久矣。雖不
0700c16: 出塵而飄然塵垢之外。有非假名練若所能企及者。
0700c17: 然則吳子之心得。不於此可概見乎。其餘諸作。措意
0700c18: 之玅敲推之工。與夫遇境會心吐露天趣。乃其緒餘
0700c19: 土苴。具眼者一知玅。更不俟余詳評云。
0700c20: 董蕺山明府壽詩序
0700c21: 夫壽冠五福而源本於常住真心。此心乃人生壽
0700c22: 命之樞機。亙古今而莫渝。歷寒暑而不變。貫萬象。洞
0700c23: 三際。世出世間無有一法非此心流通發揚者。況堂
0700c24: 堂六尺之軀獨立於夢幻之場。與夫乾坤日月風雨
0701a01: 晦冥互相磨盪而不失者乎。夫是之謂真壽無量壽
0701a02: 者也。孔子曰。仁者壽。仁固語其一端。而亦言其全體。
0701a03: 惟真仁者然後得此真壽。非浪階也。董明府蕺山公。
0701a04: 越山陰鉅族。以名進士起家。仁慈宅心廉明蒞物。令
0701a05: 松源一十二載。清如止水。朗若藻鏡。治道寬猛相濟。
0701a06: 民咸悅服德風。所被俗為之變。解任將十載而農夫
0701a07: 樵子以及閭閻負販思其去。懷其人。踊躍鼓舞歌揚
0701a08: 讚頌者比比皆是。況通邑人士之賢者乎。易曰。鳴
0701a09: 在陰。其子和之。我有好爵。吾與爾靡之。其是之謂乎。
0701a10: 辛酉之秋屬公花甲初度。而諸及門皆各獻詩以祝。
0701a11: 黃子諱錫奇者裒而序之。謀壽諸梨棗以傳。一日寄
0701a12: 以見示且徵言焉。余歷觀諸作雖各騁才華。諸體不
0701a13: 一。競登風雅。要皆詠公茂德懿績。真語實語。匪徒事
0701a14: 諛詞也。余於是益知公之仁。而其所得真壽正未有
0701a15: 艾烏可量乎。漫為書諸首簡。
0701a16: 鄉賓純一謝公七十壽序
0701a17: 余忝與純公道交四十餘載。公當六十初度。余既為
0701a18: 文壽之矣。今丁巳七月十有四日屬公古稀屆誕。而
0701a19: 吾鄉薦紳先生親友知識及公宗族昆弟子姪等。咸
0701a20: 以壽言為請。余不得辭。何者。嘗謂公所宜壽者六。
0701a21: 公冠遊庠序老困場屋。其中磨煉涵養。所宜壽者一。
0701a22: 公早歸佛乘。稟菩薩戒修諸萬行。所宜壽者二。公性
0701a23: 憂人之憂。樂人之樂。仁者之心。所宜壽者三。公為人
0701a24: 解紛挫銳。拔苦與樂。是其素行。所宜壽者四。甲乙丙
0701b01: 三載以來。兵馬絡繹。桂林當孔道。公挺身而出。率眾
0701b02: 迎送供給一無失事。地方以寧。人人德之。所宜壽者
0701b03: 五。其誡子孫別無他囑。諄諄然唯上體仰谷公。而
0701b04: 下數世相承歸奉三寶護持佛法。事無鉅細皆以忠
0701b05: 誠厚道以培植元氣。此所宜壽者六。其他細心密行
0701b06: 難以枚舉。此姑述其大概云爾。雖然。此乃公之緒餘
0701b07: 土苴。俯隨世好。故現如是壽者之相。而公之自受用
0701b08: 三昧原不在是。何者。公宅心物表。遊神道玅。區區世
0701b09: 俗之壽顧可以同日而語哉。憶余壽公六十初度序
0701b10: 曰。夫壽者人之神明也。如鹽在水。如膠在色。量包乾
0701b11: 坤而不大。明逾日月而彌昏。盤根空劫。垂蔭萬象。剎
0701b12: 那洞貫十世。微塵橫互十方。匪有假於他術。乃自性
0701b13: 之常分耳。善慧大士偈曰。有物先天地。無形本寂寥。
0701b14: 能為萬象主。不逐四時凋。吾嘗以此不凋者自壽。今
0701b15: 舉以壽吾純公道兄。將與公立足威音之先。而握
0701b16: 手樓至之後。坐水月之道場。修空花之佛事。如一眾
0701b17: 生未成佛。終不於此取泥洹。其為壽也寧有量乎。以
0701b18: 此觀之。公壽真壽而吾言真言。不唯公六十七十。以
0701b19: 此言壽之。即八十九十百歲千歲乃至殑伽沙劫以
0701b20: 至盡未來際。亦不外是。余言不妄而公壽不。般
0701b21: 若因緣適相會遇。故特為拈出。以告諸識者耳。眾皆
0701b22: 翕然稱善。乃即銓次其語。為公大年之祝。是為序。
0701b23: 少司馬山翁鄭公六榮壽序
0701b24: 癸亥之夏六月念有七日。恭際山翁先生六嶽誕
0701c01: 令辰。諸山知識及諸禪剎緇侶莫不人人歡忭踊躍。
0701c02: 各於所居三寶座前諷經唱唄燒香散花。以申九如
0701c03: 之祝。既而復以序言見屬。然余於公雖未識荊。而神
0701c04: 交道契。將念載於茲。郵筒往來屢歲不替。文余宜為。
0701c05: 未可以不文辭也。於是竊試論之曰。惟至人誕生於
0701c06: 人間世也。豈徒然哉。稟天地之正氣。賦五行之精華。
0701c07: 乘嘉運而託生於其間。為國之光。為民之瑞。凡有利
0701c08: 於國家天下者。惟若人是賴。以故人人望之不啻景
0701c09: 星鳳凰。瞻仰愛慕而不置。余於公見其人矣。公蚤年
0701c10: 登巍科。未幾試牛刀於靖。凡十餘載。德政所及雷厲
0701c11: 風飛。　今上皇帝聞其名。召居輦轂之下。銓衡則仕
0701c12: 路公明。司馬而姦宄澄清。其道德文章朝野悅服。中
0701c13: 外順。忠愛油然。指日陟台階而秉鈞軸。以副天下
0701c14: 蒼生霖雨之望。莫不皆拭睫以竣。且公又深知有吾
0701c15: 覺皇氏出世之大道。宅心廣大智慧福德慈悲喜捨
0701c16: 皆萃厥一身。故於諸法門竭力外護。於諸方外衲子
0701c17: 道同氣合。法喜往還。即較之唐之龐裴。宋之楊李。又
0701c18: 何讓哉。以公之心即諸佛菩薩天地日月之心。根
0701c19: 深葉茂。源遠流長。碩體發明。位高爵高。名高壽高。其
0701c20: 光明碩大有如此者。況庭前蘭桂森森。福海汪洋。正
0701c21: 未有艾。何莫非公之壽量光明流通而發揚者。即謂
0701c22: 公之壽與諸佛菩薩天地日月同為休明。共垂不朽
0701c23: 可也。於是謹銓次其俚言。為公大年無盡之祝。
0701c24: 李偉吾居士五十慶九序
0702a01: 余來富沙興建白雲開元兩殿。辱長者偉吾李公行
0702a02: 檀波羅密而功德有成。又每馬過從論道談心。亹
0702a03: 亹不倦。可見夙具般若因緣。一旦會遇非偶爾也。辛
0702a04: 亥之冬十月十有九日值公大衍用九之辰。念無可
0702a05: 為公壽。乃織蕪語而進之。以申曝獻之誠。聞之古
0702a06: 德曰。福觀人量。壽觀人用心。意謂量之大小則福之
0702a07: 有無見焉。用心之厚薄則壽之豐歉見焉。公之量包
0702a08: 含恩怨和融上下。汪汪然若萬頃陂池。攪之而不渾。
0702a09: 注之而不溢。納百瀆而眾水。其為量也詎谿盆
0702a10: 盂之量可測而知哉。公量如此。則其福德深廣曷可
0702a11: 涯涘。公之用心也。雖身處塵勞而心遊物表。問道諸
0702a12: 山津梁廣佈。宛有摩詰老龐之風。其造佛飯僧印經
0702a13: 濟眾。皆公之無作玅行矣。公之用心孳孳在此。則其
0702a14: 壽量曷可量乎。公今方當五十知命之年。正如赫日
0702a15: 方中。普天照耀。而余與公同遊如來大光明藏中。互
0702a16: 為賓主。相為激揚。即一語一默一動一靜。無非公之
0702a17: 壽光掩。豈世俗龜齡筭日升月恒之論可同日
0702a18: 而語哉。至於法身無相。壽量無量。根盤天地之先。光
0702a19: 逾日月之上。則公已巳默契于言外矣。豈區區筆舌所
0702a20: 能盡。姑述公之雅量廣大與用心福善。為公大福大
0702a21: 年之卜云。
0702a22: 鼓山純一悟公八十壽序
0702a23: 余惟壽者之相為般若所遣。然亦為洪範首福。福者
0702a24: 所以福其性天。而遣者遣其著相。故惟不著相者為
0702b01: 能冥合真性。而自福壽於無窮也。純一悟公年四十
0702b02: 餘上鼓山禮覲先師永老人座下。即以盡形壽自矢。
0702b03: 備歷諸職。若化士。若知客。若維那監寺等。靡不殫厥
0702b04: 心力為之。未少懈。先師既歿。余忝繼席。余謝事。靜
0702b05: 公繼席。公歷職辦事。如先師無恙時。不以前後二其
0702b06: 心。時難易其志。若緇若素莫不人人德之。口嘖嘖。
0702b07: 稱鼓山老監寺矣。今康庚申孟秋念日。屬公八十
0702b08: 初度。其徒子興勤興持素縑懷香頂禮。請予一言
0702b09: 為公大壽之祝。余惟公四十餘年禪誦精勤。履踐不
0702b10: 輟。言行不苟。因果真實。即此數者公之福壽已巳無量
0702b11: 矣。惡俟余言之贅哉。余惟舉公平生存神般若。建立
0702b12: 玅行。不著諸相。冥合性空。以自福自壽於無窮者。為
0702b13: 公大年之祝。
0702b14: 鼓山一源公七十壽序
0702b15: 余順治戊戌春承乏茲山。一住十四載。相與建立三
0702b16: 寶。弘通大法。左旋右轉互相夾輔者。惟兩耆年。一曰
0702b17: 純一悟公。一曰一源公。悟公去秋七月念日年躋
0702b18: 八。余既為文壽之矣。今秋九月三日屬源公七十
0702b19: 懸弧令旦。而福城弟子何成釗陶等修薛代聖羅以
0702b20: 佐陳興津薛興棟等。僉具書請余文為公壽。余曰。公
0702b21: 之美德茂行余所宜壽。惡俟請為。然既重以諸公之
0702b22: 請。曷可緩乎。因竊試論之曰。夫真身無相。真壽無量。
0702b23: 剎那本自無生。起滅當處湛寂。所以劫火燒空而徹
0702b24: 體清。大浸稽天而通身不溼。世相常住。法住法位。
0702c01: 以具如是真身。故有如是真壽。生同有。日用不知。
0702c02: 一念回光。一得永得。源公其達此者。故敢以是進之。
0702c03: 公三山人。出於何氏。族多名士。而公不樂世氛。幼入
0702c04: 緇門禮智光師落。納戒於博山無異老人。年三十
0702c05: 餘上鼓山。歸先師座下。一見許其參堂。與余單次相
0702c06: 。日夕磨礪。時叢林方興。百務蝟集。眾舉公執勞辦
0702c07: 事。公弗獲已巳乃就職。先師既掩化權。余忝補處。凡所
0702c08: 以為佛為法為僧及山門所未竟之業。勇於補葺。莫
0702c09: 不與公同心協力為之。公不以難易二其心。勞苦移
0702c10: 其志。冒霜雪而犯風濤。危而後安者。不知其凡幾也。
0702c11: 鞠躬盡瘁。殫厥心力。期於有成。是公之志也。辛亥之
0702c12: 秋余謝事出山。舉靜公繼席。公如余在山時無異。竭
0702c13: 力輔相不二三其德。雖別立十人輪流值院事。公乘
0702c14: 是退休。而山門之大綱大領未不左挈而右提之。
0702c15: 更以餘力建萬壽石橋於上堭。甃石路自水部門外
0702c16: 直達於白雲廨院。刊刻梵冊梵網四十二章遺教諸
0702c17: 經。裝潢嚴飾散施叢林。先年既以鐵鑄西方三聖於
0702c18: 大殿之後。又銅範大悲千手眼像於吸江蘭若。皆塗
0702c19: 以黃金。端嚴玅麗甲於閩中。公朝夕禮懺甚為懇倒。
0702c20: 丁巳冬公掃塔壽昌博山雲棲瓶匋諸處。復遊金陵
0702c21: 禮報恩舍利塔。燃燈供養以表誠敬。明年春還山。乃
0702c22: 謝外務。掩關吸江蘭若。蜜自調煉凡兩年餘。先是余
0702c23: 纂華嚴疏論成。公因發願領緣刊佈。為大地含生植
0702c24: 金剛種。及余繕寫成書命工繡梓。以公方在靜攝。未
0703a01: 敢以聞。久之公知。乃特破關買舟偕純一公溯流而
0703a02: 上。見余政和寶福山中。悲喜交集。以謂生平相師建
0703a03: 立功德。如形影相隨。毫無差互。豈可一旦竟食前言
0703a04: 而自絕分於大法乎。於是以所餘卷軸領歸省會。募
0703a05: 諸同志鐫板流通。是乃公弘法之心始終不替耳。山
0703a06: 中大殿先是順治庚子已巳經大修。方二十餘載。山高
0703a07: 瀕海風雨漂蕩又復穿漏。公不以年老疲於津梁。乃
0703a08: 毅然肩修之任。以是知公之於山門願力堅深。究
0703a09: 竟不退耳。茲值公大壽屆期。余以衰老養深谷。不
0703a10: 克躬造山頭炷一瓣香為公上壽。又坐貧乏無一物
0703a11: 可以致敬。惟舉公生平輔相知識。荷負叢林。及種種
0703a12: 菩薩大行大願。以昭示來茲。俾後之具大志願者見
0703a13: 賢思齊躍然興起。庶山門不至寂寥。而法道亦藉是
0703a14: 有賴矣。是則公之壽即合山大眾之壽。亦是從上佛
0703a15: 祖之壽。與夫真身同其無相。真壽同其無量。又何忝
0703a16: 哉是為序。
0703a17: 巃崶湛菴禪公七十壽序
0703a18: 余惟建溪之巃崶獨首出諸山者。非以其形勝之秀
0703a19: 也。基搆之弘廠也。山林田園之深曠演沃也。孫枝
0703a20: 濟濟之蕃衍也。實以有大福大德大壽者匡維總持
0703a21: 於其間。故能使形勝者愈奇麗。基搆者愈雄偉。山林
0703a22: 田園愈增廣。而賢子孫日益繁盛。古有云。山不在高。
0703a23: 有仙則名。詎非地以人故有足重歟。即今當代住山
0703a24: 湛菴禪公是已巳。公垂髫之年即入太祖獨公之室
0703b01: 為驅烏沙彌。灑掃應對執勞辦事罔替晨昏。祖深器
0703b02: 之。授以經義。又命執侍先師永老人於荷山。及先師
0703b03: 出世鼓山。公三十餘年往還無間。深領法喜。又與桂
0703b04: 林純一謝公締方外交。心同志同。四五十年間風晨
0703b05: 月夕促膝晤語。未不以佛法大義相期。其子姪若
0703b06: 簡子欽子御千輩皆以叔父行事之故。謝公一門雖
0703b07: 以儒術傳家。而實以佛之心修佛之行。與公相求於
0703b08: 空閒寂寞之。數十年如一日矣。憶公少年時即
0703b09: 能以銅範普賢菩薩聖像供於私室。日夕頂禮跪誦
0703b10: 大方廣佛華嚴經普賢菩薩入不思議解脫境界行
0703b11: 願品。則知其存神法界繁興大願可知矣。故經中有
0703b12: 云。此人善得勝壽命。此人善來人中生。此人不久當
0703b13: 成就。如彼普賢菩薩行。以今日觀之。公之福壽廣大
0703b14: 因果相符。良不差矣。然巃崶自天真道覺禪師之後。
0703b15: 為太祖獨公重興一鋤之功。創家立業。年餘八十
0703b16: 而化。繼之者為本空乘公。凡山門百務皆心擴充。繼
0703b17: 乘公者為信機公。年五十餘即歿。時值鼎革之後。諸
0703b18: 難蜂起。乃得公與瑞天祥公同心協力內外調攝。不
0703b19: 唯解紛禦難。而更光大前業。語云。創業難。守成不易。
0703b20: 祥公與公年相若。先後登古稀。實稱法門難兄難弟
0703b21: 矣。當茲後五百歲諍堅固之時。弟兄和好契同水
0703b22: 乳。共荷法門家務。詎多見耶。公善詩。觸物興懷每多
0703b23: 佳隹句。膾炙人口。而尤長於五言近體。有浩然摩詰之
0703b24: 風。余於公集中擢其尤者若干首。序而付之梓。近
0703c01: 又集唐句為山居百韻。如出一己已。極為渾然。了無縫
0703c02: 隙。信登作者之壇矣。仲秋九日屬公七十初度。譬如
0703c03: 曇花示現。凡在親友莫不共相欣慶謀所以祝公者。
0703c04: 純公乃以壽言見屬。余忝與公同學於先師之門最
0703c05: 久。而以此道相切磋最密。不敢以椎魯無文辭。因
0703c06: 竊試論之曰。上自天子以至庶人。莫不皆有家。雖貴
0703c07: 賤大小懸殊。然皆持以福德之力。如水之有源。木之
0703c08: 有本。苟源本或虧。則其枯涸可立而待也。易稱積善
0703c09: 餘慶。詩詠求福不回。皆所以立其源本也。方外道場
0703c10: 乃如來法王之家。苟得福德壽考之人住持於其間。
0703c11: 則能蔭庇大眾興隆三寶。傳薪火於無窮。行道化於
0703c12: 無盡。余觀湛公之住巃崶也。真其人矣。因即銓次其
0703c13: 語為公大福大德大壽之祝。正當以趙州七百甲子
0703c14: 期之。不特期頤而已巳矣。是為序。
0703c15: 碧洲嶼公六十壽序
0703c16: 碧洲嶼公居松源之深處曰永慶菴。凡二十餘年。賦
0703c17: 性純龐敦固。緇素皆德其為人。且鼎新菴宇置立經
0703c18: 書法器。山林田園凡所以供奉三寶者。無不畢備。其
0703c19: 自修也。雖不拘拘於繩墨。而徒子輩或求戒於諸方。
0703c20: 或住靜於山谷。競競謀道不墮塵緣。皆公之所教詔
0703c21: 也。今秋菊月十有三日屬公六十初度。徒子寂啟孫
0703c22: 照鼎乃請一言為公祝。余惟五福九如龜齡筭皆
0703c23: 世俗祝語常套。烏足為公輕重。當以吾道進之。庶於
0703c24: 公有所警發乎。首楞嚴經世尊金口垂問波斯匿王
0704a01: 曰。汝此肉身為同金剛常住不朽。為復變壞。王言。世
0704a02: 尊。我今此身念念遷謝。新新不住。終從變滅。佛言。汝
0704a03: 知身中有不滅耶。王言。我實不知。佛言。汝幾歲見恒
0704a04: 河水。王言。我生三歲。慈母我謁耆婆天。經過此流。
0704a05: 爾時即知是恒河水。佛言。汝今年六十有二觀恒河。
0704a06: 與三歲觀河之見。有童耄否。王言。無以異也。佛言。汝
0704a07: 面雖皺。而此見性實未曾皺。皺者為變。不皺者非變。
0704a08: 變者受滅。彼不變者元無生滅。王聞佛言踊躍歡喜
0704a09: 得未曾有。夫王既悟此身念念密移終從滅變。則超
0704a10: 出博地凡夫妄認四大為身。歲月為壽者。不啻霄壤
0704a11: 之隔矣。況又因佛言而於生滅身中知有不生滅之
0704a12: 性。非寒暑所能變遷。童耄所能改易。其踊躍歡喜何
0704a13: 可言量耶。故古德山居詩有曰。觀河不改初年見。種
0704a14: 菊惟期晚節香。惟悟此而後能馨於晚節。夫是之
0704a15: 謂真壽命。真標表也。孰不聞而欣慕之乎。請即以是
0704a16: 為公祝。惟公勉旃。是為序。
0704a17: 培元堂分關序
0704a18: 木本水源之論由來尚矣。本厚培而支茂。源深而
0704a19: 流長。人之源本亦然。公祖父母身之源本也。道德仁
0704a20: 義心之源本也。固可以不厚培而深之乎。余歷觀
0704a21: 古今天下子孫蕃衍世澤流長之家。皆自厚培深
0704a22: 而得。非漫然無因而至也。孟子曰。不揣其本而齊其
0704a23: 末。方寸之木可使高於岑樓。舍本趨末之誡無過此
0704a24: 語矣。又曰。仲尼何取於水。原泉混混不舍晝夜。盈科
0704b01: 而後進。放乎四海。有本者如是是之取爾。務本之勸
0704b02: 寧復有加於此者乎。由是觀之。人生於霄壤之間。本
0704b03: 之不可不固。源之不可不也審矣。桂林謝氏。宋大
0704b04: 儒駙馬公之後裔。為建溪鉅族。詩書之盛。戶口之殷。
0704b05: 甲於郡東。純一公與余同門。道交四十餘載如一日。
0704b06: 學釋而知儒者也。自仰谷公獻可公至公與其
0704b07: 二丈夫子曰簡子欽子。四世相傳。家世奉佛。雖攻舉
0704b08: 業取科第。而立心行事皆本諸佛法。時當兵紛擾。
0704b09: 公父子為一族諸剎禦災捍害。造福於人。不勝枚舉。
0704b10: 故其家世益廣。子孫益盛。源源而來。方進未艾。今康
0704b11: 丁巳七月十有四日屬公古稀屆誕。乃以從上家
0704b12: 產房屋器皿什物等件。均為二分。付與簡子欽子金
0704b13: 玉二房。雖所遺者不甚豐。而所責任者甚重。欲其
0704b14: 厚培源本。廣積福善。繼志述事。勿墜前修。以傳諸無
0704b15: 盡耳。純公從此向平累畢。得以一志淨業。而簡子欽
0704b16: 子之賢又能仰遵父命。克世其家者。故樂為序諸卷
0704b17: 首。
0704b18: 緇林尺牘序
0704b19: 緇林以謀道為急。辭章非其所重也。然日用交際旦
0704b20: 夕所需。則尺牘猶不可廢。尺牘者以通人情。以達
0704b21: 事變。解惑啟蒙。揀魔辨異。極之至於開萬古之心胸。
0704b22: 千聖之血。必有藉此。管城君流通發揚。固未可
0704b23: 遽以白紙三幅踵玄沙之故步也。渾樸古公博山無
0704b24: 異老人弟子。久依先師座下。孤硬飽參下視流輩。順
0704c01: 治初年典藏石鼓禪晏之暇。飽獵籍。乃採古今書
0704c02: 札輯之成帙。目之曰緇林尺牘。自六朝以至今日。凡
0704c03: 三宗老師碩衲酬賓寄友排難鳴道之書。第有係於
0704c04: 法門者。見則急錄之。且人不一二幅。手眼嚴明。去取
0704c05: 精確。試一展玩。使人神思煥發。不勞遍探而眾美具
0704c06: 在。甚苦心也。今春公遷化於柘浦之南明山。臨行囑
0704c07: 其徒以原稿見託余為校。付之梓人以傳學者。誠
0704c08: 能熟此。廣其見聞。正其知見。他日執法壇牛耳。飛鴻
0704c09: 四出。可以光揚大道城塹正法。豈比夫世諦交情人
0704c10: 事往還。清言揮霍。徒藻繪風雲之態。描摸聲色之情
0704c11: 而已巳哉。故不揣膚陋為弁其端云。
0704c12: 寶福僧堂規約序
0704c13: 夫僧堂者乃陶煉身心磨勵志氣之所也。為僧者
0704c14: 弗居此堂。放下諸緣靜慧觀察。則何以知死生之苦。
0704c15: 發出世之心。窮本有之真源。堅度生之弘誓。續佛慧
0704c16: 命。仰報四恩乎。故有智之士一入此堂。興決烈志。開
0704c17: 特達懷。亡軀為法。克苦履踐。久之自然惡習漸消。真
0704c18: 光透露。而平生之志願償矣。古德云。但能一生不離
0704c19: 叢林。敢保大事成辦。豈語哉。寶福山剎乃余隱居
0704c20: 之地。二三子追隨有年。志越常流。不走今時蹊徑。切
0704c21: 意向上。期明大法現生悟證。不徒事空言而已巳。乃為
0704c22: 建立此堂。俾大家聚首共相究竟。禪床上高敷蒲團。
0704c23: 敲出空王骨髓。明下展開故紙。挑出古聖眼睛。當
0704c24: 祖風凌夷之秋。忽然冷豆跳出一箇半箇。藥今
0705a01: 時之痼疾。挽末流之頹風。未可量也。爰立本分規繩
0705a02: 數則。願共遵守。勉力行持。庶幾報莫報之洪恩。竟未
0705a03: 竟之大事云爾。
