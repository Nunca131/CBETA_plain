0027c04: 
0027c05: 宏智禪師廣錄卷第三
0027c06: 
0027c07: 真州長蘆覺和尚拈古
0027c08: 侍者行從集
0027c09: 舉世尊因自恣日。文殊三處過夏。迦葉欲擯
0027c10: 出文殊。纔近椎乃見百千萬億文殊。迦葉盡
0027c11: 其神力。椎不能舉。世尊遂問。汝擯那箇文殊。
0027c12: 迦葉無對。師云。金色頭陀。有心無膽。當時盡
0027c13: 令而行。莫道百千萬億文殊。祇這黃面瞿曇。
0027c14: 也與擯出。若能如是。不唯壁立真風。亦令後
0027c15: 人知我衲僧門下。著爾閑佛祖不得。
0027c16: 舉臥輪云。臥輪有伎倆。能斷百思想。對境心
0027c17: 不起。菩提日日長。六祖聞云。慧能無伎倆。不
0027c18: 斷百思想。對境心數起。菩提作麼長。師云。葵
0027c19: 花向日。柳絮隨風。
0027c20: 舉百丈上堂。大眾方集。以拄杖一時打去。復
0027c21: 召云大眾。眾回首。丈云。是什麼。黃蘗上堂。
0027c22: 大眾方集。以拄杖一時打去。復召云大眾。眾
0027c23: 回首。蘗云。月似彎弓。少雨多風。雪竇云。若
0027c24: 是雪竇。集眾以拄杖打去便休。師云。下媒求
0027c25: 鴿。直鉤釣魚。各有接物利生底手段。若是箇
0027c26: 撈籠不住。呼喚不回底漢。又作麼生。以拄杖
0027c27: 擊香臺一下。
0027c28: 舉南泉歸宗麻谷。禮拜忠國師。泉於路上畫
0027c29: 一圓相云。道得即去。宗於圓相中坐。谷作女
0028a01: 人拜泉云。恁麼則不去也。宗云。是何心行。
0028a02: 師云。我當時若見。便與撥圓相。不唯打破
0028a03: 南泉窠窟。亦乃教歸宗無著身處。麻谷呈伎
0028a04: 倆不得。泉云。恁麼則不去也。果然果然。
0028a05: 舉洞山到北巖。巖問。什麼處來。山云。湖南
0028a06: 來。巖云。觀察使姓什麼。山云。不得姓。巖云。
0028a07: 名什麼。山云。不得名。巖云還理事也無。山云
0028a08: 自有廊幕在。巖云還出入否。山云不出入。巖
0028a09: 云豈不出入。山拂袖出去。巖來日侵早入堂。
0028a10: 召洞山云。昨日問上座話。不稱老僧意。一夜
0028a11: 不安。今請上座別一轉語。若愜老僧意。便開
0028a12: 粥相伴過夏。山云請和尚問。巖云不出入。
0028a13: 山云太尊貴生。巖乃開粥同過夏。師云。主張
0028a14: 門戶。自有傍來。拱默威嚴。誰敢正視。借功施
0028a15: 設。轉位提持。全成左右分權。不犯尊貴一路。
0028a16: 還知尊貴處麼。寶殿無人不侍立。不種梧桐
0028a17: 免鳳來。
0028a18: 舉法燈開堂。謂眾云。山僧本欲跧＝潛【原】跧潛棲巖竇。
0028a19: 又緣清涼老人有不了底公案。今日出來。為
0028a20: 他分析。僧問。如何是不了底公案。燈便打云。
0028a21: 祖禰不了。殃及兒孫。僧云。過在什麼處。燈
0028a22: 云。過在我殃及爾。師云。這僧若是箇漢。出來
0028a23: 便與掀倒禪床。不唯自己有出身之路。亦免
0028a24: 見祖禰不了殃及兒孫。
0028a25: 舉香嚴垂語云。如人上樹。口銜樹枝。手不攀
0028a26: 枝。不踏樹。下有人問西來意。若不對違他
0028a27: 所問。若對又喪身失命。正當恁麼時。作麼生
0028a28: 即是。有虎頭上座云。樹上即不問。未上樹請
0028a29: 師道。香嚴呵呵大笑。雪竇云。樹上道即易。樹
0028b01: 下道即難。老僧上樹也。致將一問來。師云。虎
0028b02: 頭上座是箇惡賊。用無義手。打不防家。直繞
0028b03: 本色作家。往往做手不辨。雪竇是別機宜。
0028b04: 識休咎底漢。到這裏亦祇得藏身露影。還會
0028b05: 香嚴做處麼。三千劍客今何在。獨許莊周見
0028b06: 太平。
0028b07: 舉僧問風穴。語默涉離微。如何通不犯。穴云。
0028b08: 長憶江南三月裏。鷓鴣啼處百花香。雪竇云。
0028b09: 劈腹剜心。師云。露圓陀陀。直是無稜縫。
0028b10: 且道。風穴無稜縫。何似雪竇無稜縫。還會麼。
0028b11: 和光惹事。刮篤成家。
0028b12: 舉玄沙問鏡清。古人道。不見一法。是大過患。
0028b13: 爾且道。不見甚麼法。清指露柱云。莫是這箇
0028b14: 法麼。沙云。浙中清水白米從爾喫。佛法未夢
0028b15: 見在。師云。鏡清當時恁麼答。玄沙末後恁麼
0028b16: 道。還相契也無。然則鏡清久不作佛法夢。也
0028b17: 須是玄沙同參始得。
0028b18: 舉蓮華菴主拈拄杖示眾云。古人到這裏為
0028b19: 什麼不肯住。眾無語。自代云。為他途路不得
0028b20: 力。復云。畢竟如何。又自云。楖標橫擔不顧
0028b21: 人。直入千萬去。師云。負入不負出。本色
0028b22: 住山人。思大吞盡諸佛。普眼不見普賢。且道。
0028b23: 病在什麼處。驀拈拄杖卓一下云。官不容針
0028b24: 私通車馬。
0028b25: 舉雪云。飯羅邊坐地餓死人無數。海水邊
0028b26: 坐地渴殺人無數。玄沙云。飯羅裡坐餓死人
0028b27: 無數。海水沒頭渴殺人無數。雲門云。通身是
0028b28: 飯。通身是水。師云。我則不然。飯羅裏坐脹殺
0028b29: 人無數。海水沒頭浸殺人無數。以前傷乎不
0028c01: 吞。以後失乎不吐。祇如雲門道通身是飯通
0028c02: 身是水。到這裡無爾吞吐處。
0028c03: 舉僧問智門。蓮華未出水時如何。門云蓮華。
0028c04: 僧云。出水後如何。門云荷葉。師云。靈龜無
0028c05: 卦兆。空殼不勞鑽。
0028c06: 舉僧問淨眾。蓮華未出水時如何。眾云。菡萏
0028c07: 滿池流。僧云。出水後如何。眾云。葉落不知
0028c08: 秋。師云。李陵持漢節。潘閬倒騎驢。
0028c09: 舉雲蓋問石霜。萬戶俱開即不問。萬戶俱閉
0028c10: 時如何。霜云。堂中事作麼生。蓋無語。經半年
0028c11: 方乃云。無人接得渠。霜云。道即大殺道。祇
0028c12: 道得八成。蓋云。和尚作麼生。霜云。無人識得
0028c13: 渠。師云。穩密田地。忌墮功勳。貼體衣裳。會
0028c14: 須脫。宗中辨的。量外轉機。須子細始得。同
0028c15: 中之異。酌然尚帶依俙。異中之異。直是難臻
0028c16: 妙極。還到石霜父子轉側處麼。燭曉玉人初
0028c17: 破夢。夜寒青女未登機。
0028c18: 舉睦州示眾云。裂開也在我。聚也在我。僧
0028c19: 問。如何是裂開。州云。三九二十七。菩提涅槃
0028c20: 真如解脫即心即佛。我且恁麼道。汝又作麼
0028c21: 生。僧云。某甲不恁麼道。州云。盞子落地。楪
0028c22: 子成八片。僧云。如何是聚。州斂歛手而坐。師
0028c23: 云。睦州用處。直是長三短五。七縱八橫。攃＝撒【原】攃撒
0028c24: 在面前。拋向腦後。不妨奇特。然則門庭施設。
0028c25: 自是一家。入理深談。不翅百步。
0028c26: 舉經云。若見諸相非相。即見如來。法眼云。若
0028c27: 見諸相非相。即不見如來。師云。世尊說如來
0028c28: 禪。法眼說祖師禪。會得甚奇特。不會也相許。
0028c29: 舉馬祖見僧來。便畫一圓相云。入也打不入
0029a01: 也打。僧便入。祖便打。僧云。和尚打某甲不
0029a02: 得。祖靠拄杖休去。師云。跨門之機。室中之
0029a03: 意。具眼者分明辨取。
0029a04: 舉僧問廣德。如何是利底人。德云。維摩不
0029a05: 離方丈室。文殊未到早先知。又問。如何是
0029a06: 利底人。德云。垢膩汗衫皂角洗。又問。如何是
0029a07: 利底人。德云。古墓毒蛇頭戴角。師云。一句
0029a08: 子把定要關。一句子不存軌則。一句子體用
0029a09: 雙照。若人會得。許利。還端的麼。枯龜妙
0029a10: 在孫賓手。一灼爻分十字文。
0029a11: 舉雪問僧。什麼處去。僧云。普請去。云
0029a12: 去。師云。莫動著。動著三十棒。雲門云。隨語
0029a13: 識人。又是為蛇畫足。
0029a14: 舉漸源因寶蓋來相看。源乃卷簾入方丈坐。
0029a15: 蓋下簾歸客位。源令侍者傳語云。遠涉不
0029a16: 易。猶隔津在。纔語了蓋便打一掌。者云。有堂
0029a17: 頭和尚在。莫打某甲。蓋云。祇為有和尚在。所
0029a18: 以打。者回舉似源。源云。猶隔津在。師云。
0029a19: 酌然猶隔津在。然則各各彼彼自是一家。且
0029a20: 作麼得同生同死共命連枝去。暗裏抽橫骨。
0029a21: 明中坐舌頭。
0029a22: 舉保福問長慶。盤山道。光境俱亡。復是何物。
0029a23: 洞山云。光境未亡。復是何物。據二老宿。總未
0029a24: 剿絕在。作麼生得剿絕去。慶良久。福云。情知
0029a25: 向鬼窟裏作活計。慶云。汝又作麼生。福云。
0029a26: 兩手扶犁水過膝。師云。俱亡未亡。奪人奪境。
0029a27: 為什麼保福不肯長慶。太平本是將軍建。不
0029a28: 許將軍見太平。
0029a29: 舉乾示眾云。法身有三種病二種光。須是
0029b01: 一一透得。更有照用臨時。向上一竅在。雲門
0029b02: 出云。菴內人為什麼不知菴外事。呵呵大
0029b03: 笑。門云。猶是學人疑處。云。子是什麼心
0029b04: 行。門云。也要和尚相委。云。直須恁麼穩密
0029b05: 始得穩坐地。門云喏喏。師云。坐著病在膏肓。
0029b06: 用著光不透脫。直饒縱橫十字。圓轉一機。
0029b07: 也未知有向上一竅在。還得穩坐地麼。到頭
0029b08: 霜夜月。任運落前溪。
0029b09: 舉溈山問仰山。子一夏不見上來。在下面作
0029b10: 何所務。仰云。某甲鋤得一片畬。下得一羅種。
0029b11: 溈云。寂子今夏不虛過。仰云。和尚今夏作什
0029b12: 麼。溈云。日中一飯。夜後一寢。仰云。和尚今
0029b13: 夏亦不虛過。道了乃吐舌。溈云。寂子何得自
0029b14: 傷己已命。師云。少當努力。老合歇心。這一夏總
0029b15: 不虛過。為什麼仰山道了吐舌。若點撿得出。
0029b16: 禍不入慎家之門。
0029b17: 舉趙州云。有佛處不得住。無佛處急走過。師
0029b18: 云。沈空滯。犯手傷風。俱未是衲僧去就。直
0029b19: 須莫入人行市。莫坐他床榻。正不立玄。偏不
0029b20: 附物。方能把住放行。有自由分。
0029b21: 舉臨際兩堂首座齊下喝。僧問際。還有賓主
0029b22: 也無。際云。賓主歷然。師云。殺人刀活人劍。
0029b23: 在臨際手裏。雖然如是。當時便與一喝。直饒
0029b24: 他大逞神通。也祇得同聲相應。
0029b25: 舉洞山問隱山。如何是主中主。隱云。長年不
0029b26: 出戶。洞云。如何是主中賓。隱云。青山覆白
0029b27: 雲。洞云。賓主相去幾何。隱云。長江水上波。
0029b28: 洞云。賓主相見有何言說。隱云。清風拂白月。
0029b29: 師云。主也雲藏頂相。賓也雪壓眉稜。相去也
0029c01: 門司有限。言說也玉振金聲。我此四句。且道。
0029c02: 與隱山是同是別。叢林具眼者。試請辨看。
0029c03: 舉雲門云。佛法大殺有祇＝秖【原】祇秖是舌頭短。後自＋（代）【甲】自自代
0029c04: 云長也。師云。雲門大師。雖然自起自倒。要且
0029c05: 車不橫推。理不曲斷。
0029c06: 舉溈山與仰山摘茶次。溈云。終日祇聞子聲。
0029c07: 不見子形。仰便撼茶樹。溈云。子祇得其用。仰
0029c08: 云未審。和尚如何。溈良久。仰云。和尚祇得
0029c09: 其體。溈云。放子三十棒。師云。溈山仰山。父
0029c10: 父子子。叢林盡道。各得一橛。殊不知天共白
0029c11: 雲曉。水和明月秋。
0029c12: 舉梭＝楞【原】稜梭＝楞【原】稜楞嚴會上。世尊告眾云。若能推底。是汝
0029c13: 心則認賊為子。脩山主云。若能推底。不是汝
0029c14: 心。則認子為賊。師云。如今推也。是子是賊。
0029c15: 買＝【原】相頭。食魚去骨。
0029c16: 舉長慶云。總似今日。老胡有望。保福云。總似
0029c17: 今日。老胡絕望。師云。富嫌千口少。窮恨一身
0029c18: 多。
0029c19: 舉僧問石霜。真身還出世也無。霜云。不出世。
0029c20: 僧云。爭柰真身何。霜云。琉璃缾子口。師云。
0029c21: 通身及盡。徹底無功。攃手興來。隨處得用。還
0029c22: 識石霜老漢麼。當堂無影。遍界不曾藏。
0029c23: 舉僧問雪。古寒泉時如何。云。瞪目不
0029c24: 見底。僧云。飲者如何。云。不從口入。僧舉
0029c25: 似趙州。州云。不可從鼻孔裏入。僧問州。古
0029c26: 寒泉時如何。州云苦。僧云。飲者如何。州云
0029c27: 死雪聞云。趙州古佛。從此不答話。師云。
0029c28: 扶豎宗。須還大匠。雪辨一千五百人善
0029c29: 知識身心。趙州用一百二十歲老作家手段。
0030a01: 不妨奇怪。如今眾中。隨言定旨。亂作貶剝。深
0030a02: 屈古人。然則相席打令。似有知音。鏤骨銘心。
0030a03: 罕逢明鑒。
0030a04: 舉國師三喚侍者。侍者三應。國師云。將謂吾
0030a05: 辜負汝。誰知汝辜負吾。師云。仁義道中。師資
0030a06: 分上。再呼能再應。論實不論虛。且道。有辜負
0030a07: 無辜負。皓玉無瑕。雕文喪德。
0030a08: 舉僧問韶山。是非不到處。還有句也無。山云
0030a09: 有。僧云。是什麼句。山云。一片孤雲不露醜。
0030a10: 師云。通身回互。不觸尊嚴。退位傍提。要當宛
0030a11: 轉。還見韶山相為處麼。盡力推爺向裏頭。
0030a12: 舉僧問臨際。如何是吹毛劍。際云。禍事禍事。
0030a13: 僧便禮拜。際便打。僧問巴陵。如何是吹毛劍。
0030a14: 陵云。珊瑚枝枝撐著月。師云。殺人刀一毛不
0030a15: 度活人劍一毫不傷。有意氣時添意氣。不風
0030a16: 流處也風流。
0030a17: 舉洞山垂語云。體得佛向上人。方有說話分。
0030a18: 僧問。如何是佛向上人。山云非佛。法眼云。方
0030a19: 便呼為佛。師云。二老宿相去多少。直是刀刀＝刁刀【原】刀
0030a20: 刀刁刀相似。柰何魚魯參差。到這裏。須是轉劫外
0030a21: 機。放風前箭。橫身擔荷。攃手承當。具這般眼
0030a22: 目始得。還辨得麼。易分雪裏粉。難辨墨中
0030a23: 煤。
0030a24: 舉脩山主垂語云。具足凡夫法。凡夫不知。具
0030a25: 足聖人法。聖人不會。聖人若會。即同凡夫。凡
0030a26: 夫若知。即是聖人。師云。收得安南。又憂塞
0030a27: 北到這裏實成底事。一時颺。始得穩坐地。
0030a28: 還端的麼。一等平懷。泯然自盡。
0030a29: 舉石梯問侍者。什麼處去。者云。上堂齋去。梯
0030b01: 云。我豈不知汝上堂齋去。者云。除此外別道
0030b02: 什麼。梯云。我祇問汝本分事。者云。若問本分
0030b03: 事。某甲實是上堂齋公。梯云。不謬為吾侍者。
0030b04: 師云。放過即不可。如今直與扭得鼻孔痛。打
0030b05: 得骨頭出。始得免見瞎驢趁大隊。所以道平
0030b06: 地上死人無數。透得荊棘林是好手。且道。適
0030b07: 來這僧透得也未。多虛不如少實。
0030b08: 舉僧問法眼。聲色兩字。如何透得。眼云。大眾
0030b09: 若會這僧問處。透聲色也不難。師云。從前不
0030b10: 了。祇因家賊難防。直下分明。且向草菴止
0030b11: 宿。
0030b12: 舉夾山云。目前無法。意在目前。他不是目前
0030b13: 法。非耳目之所到。師云。夾山老子。解開布袋
0030b14: 頭。將差珍異寶。攃向諸人面前了也。正當恁
0030b15: 麼時。作麼生。路不拾遺。君子稱美。
0030b16: 舉趙州云。把定乾坤眼。綿綿不漏絲毫。我要
0030b17: 會。又作麼生會。師云。還端的也未。直饒
0030b18: 這裏會得。七穿八穴。我也知出趙州
0030b19: 繢不得。
0030b20: 舉鏡清問靈雲。混沌未分時如何。雲曰。露柱
0030b21: 懷胎。清云。分後如何。雲曰。如片雲點太清。
0030b22: 清云祇如太清。還受點也無。雲不對。清云。
0030b23: 恁麼即含生不來也。雲亦不對。清云。直得純
0030b24: 清。絕點時如何。雲曰。猶是真常流注。清云。
0030b25: 如何是真常流注。雲曰。似鏡常明。清云＋（未審）【甲】云云未審。向
0030b26: 上更＝還【甲】更還有事否。雲曰有。清云。如何是向上事。
0030b27: 雲曰。打破鏡來。與子相見。師云。分與未分。
0030b28: 玉機夜動。點與不點。金梭暗拋。直是一色純
0030b29: 清。未得十成安穩。且道。打破鏡來。向什麼處
0030c01: 相見。還會麼。清秋老兔吞光後。湛水蒼龍蛻
0030c02: 骨時。
0030c03: 舉石鞏上堂。乃張弓架箭。三平擘開胸當之。
0030c04: 鞏云。一張弓兩隻箭。三十年祇。射得半箇聖
0030c05: 人。師云。石鞏習氣不除。三平相席打令。云
0030c06: 三十年一張弓兩隻箭。祇射得半箇聖人。豈
0030c07: 不是以己方人。大都不入驚人浪。到了難尋
0030c08: 稱意魚。
0030c09: 舉僧問雲門。如何是清淨法身。門云。花藥欄。
0030c10: 僧云。便恁麼去時如何。門云。金毛師子。雪竇
0030c11: 著語云。大＝太【原】大太無端。師云。賊來須打。客來須待。
0030c12: 雲門雪竇。二俱作家。這裏莫有便恁麼去者
0030c13: 麼。切忌撞頭磕額。
0030c14: 舉僧問曹山。子歸就父。為什麼父全不顧。山
0030c15: 云。理合如斯。僧云。父子之恩何在。山云。始
0030c16: 成父子之恩。僧云。如何是父子之恩。山云。刀
0030c17: 斧斫不開。師云。翡翠簾垂。絲綸未降。紫羅帳
0030c18: 合。視聽難通。犯動毛頭月昇夜戶。密移一步
0030c19: 鶴出銀籠。還知麼。脫身一色無遺影。不坐同
0030c20: 風落大功。
0030c21: 舉白水垂語云。眼裏著砂不得。耳裏著水不
0030c22: 得。僧便問。如何是眼裏著砂不得。水云。應真
0030c23: 無比。僧云。如何是耳裏著水不得。水云。白淨
0030c24: 無垢。師云。白水老子。可謂大而無外。小而無
0030c25: 內。具足千變萬化。祇箇赤手空身。不受一滴
0030c26: 一塵。直是滿眼滿耳。還見麼。立足無閑地。知
0030c27: 心有幾人。
0030c28: 舉石頭參同契云。回互不回互。僧問雲門。如
0030c29: 何是回互。門指版頭云。不可喚作版頭僧云。
0031a01: 如何是不回互。門云。這箇是版頭。師云。石頭
0031a02: 舌頭無骨。雲門眼裡有筋。千古之下。聲光赫
0031a03: 揚。如今要把手共行。直須恁麼始解不恁麼。
0031a04: 然後沒交涉。還相委悉麼。少年曾決龍蛇陣。
0031a05: 老倒還同稚子歌。
0031a06: 舉芭蕉示云眾云。爾有拄杖子。我與爾拄杖子。
0031a07: 爾無拄杖子。我奪爾拄杖子。師云。爾有則
0031a08: 一切有。爾無則一切無。有無自是當人。與奪
0031a09: 關芭蕉甚事。正恁麼時。作麼生是爾拄杖
0031a10: 子。
0031a11: 舉僧問香嚴。如何是道。嚴云。枯木裡龍吟。僧
0031a12: 云。如何是道中人。嚴云。髑髏裡眼睛。僧舉門
0031a13: 石霜。如何是枯木裡龍吟。霜云。猶帶喜在。僧
0031a14: 云。如何是髑髏裡眼睛。霜云。猶帶識在。師
0031a15: 云。王居門裡。臣不出門。
0031a16: 舉大耳三藏得他心通。朝見肅宗帝。帝命忠
0031a17: 國師驗之。藏見國師。便禮拜側立于右。國師
0031a18: 云。汝得他心通是否。藏云不敢。國師云。汝
0031a19: 道。老僧祇今在什麼處。藏云。和尚是一國之
0031a20: 師。何得在西川看競渡舡。國師再問。汝道。老
0031a21: 僧即今在什麼處。藏云。和尚是一國之師。何
0031a22: 得在天津橋上看弄猢猻。國師第三次問。老
0031a23: 僧即今在什麼處。藏罔知去處。國師叱云。這
0031a24: 野狐精。他心通在什麼處。師云。三藏不見國
0031a25: 師。則且置。爾道。國師自知落處麼。若謂自
0031a26: 知。則百鳥銜花。諸天供養。未有休日。且道。
0031a27: 正當恁麼時。落在什麼處。
0031a28: 舉陸大夫。問南泉。弟子家中有一片石。有
0031a29: 時坐有時臥。欲鐫作佛得否。泉云得。陸云。
0031b01: 莫不得否。泉云不得。雲巖云。坐則佛。不坐
0031b02: 則非佛。洞山云。不坐則佛。坐則非佛。師云。
0031b03: 轉功就位。轉位就功。還他洞上父子。且道。南
0031b04: 泉意作麼生。直是針錐不得。
0031b05: 舉佛前有一女子入定。佛文殊出定。殊乃
0031b06: 運神力。托上梵天。出定不得。佛乃云。下方有
0031b07: 罔明大士。能出此定。須臾罔明至。令出定。
0031b08: 罔明彈指三下。女子便出定。師云。若定若動。
0031b09: 當人變弄。鴻毛輕而不輕。大山重而非重。還
0031b10: 知老瞿曇鼻孔在我手裡麼。
0031b11: 舉雪與三聖行次。見一隊猢猻。云。祇這
0031b12: 猢猻。各各皆＝背【原】皆背一面古鏡。聖云。歷劫無名。何
0031b13: 以彰為古鏡。云。瑕生也。聖云。一千五百人
0031b14: 善知識。話頭也不識。云。老僧住持事煩。師
0031b15: 云。當時若見雪道瑕生也。但近前云喏喏。
0031b16: 且道。何故如此。爭之不足。讓之有餘。
0031b17: 舉長慶示眾云。淨潔打疊了。近前就我索。驀
0031b18: 脊與爾一棒。有這一棒到爾。爾須具大慚
0031b19: 愧。若無這一棒到爾。爾向什麼處會。師云。死
0031b20: 口喫常住飯。展臥長連床。求箇知慚媿者
0031b21: 難得。還知長慶棒落地處麼。雷開蟄戶電燒
0031b22: 尾。引出崢嶸頭角來。
0031b23: 舉盤山垂語云。若言即心即佛。今時未入玄
0031b24: 微。若言非心非佛。亦是指蹤極則。師云。有錢
0031b25: 不解使。解使無錢。且道。作麼生得十成去。
0031b26: 娶他年少婦。須是白頭兒。
0031b27: 舉金示眾云。事存蓋合。理應箭鋒拄。若
0031b28: 人道得。金分半院與他住。時有僧出禮拜。
0031b29: 云休休。相見易得好。共住難為人。師云。重
0031c01: 賞之下。必有勇夫。這僧擬乎強取。金又
0031c02: 不甘。還知蚌鷸相持。盡落漁夫之手。若也辨
0031c03: 得蓋箭鋒。金一院兩手分付。
0031c04: 舉僧問曹山。佛未出世時如何。山云。曹山不
0031c05: 如。僧云。出世後如何。山云。不如曹山。師云。
0031c06: 佛與曹山。賓主互換。出世不出世。各具一隻
0031c07: 眼。未有長行而不住。長住而不行。還會麼。幽
0031c08: 洞不拘關鎖意。縱橫那涉兩頭人。
0031c09: 舉雲門示眾云。直得觸目無滯。達得名身句
0031c10: 身一切法空。山河大地是名身。亦不可得。喚
0031c11: 作三昧性海俱備。猶是無風。匝匝之波。直得
0031c12: 亡知於覺。覺即佛性矣。喚作無事人。更須知
0031c13: 有向上一竅在。師云。賓主不諧。二俱有過。各
0031c14: 與二十棒。祇如向上一竅。又作麼生。犀因翫
0031c15: 月紋生角。象被雷驚花入牙。
0031c16: 舉乾示眾云。舉一不得舉二。放過一著落
0031c17: 在第二。雲門出眾云。昨日有人從天台來。
0031c18: 往徑山去。云。來日不得普請。師云。坐斷十
0031c19: 方。千差路絕。放開一線。萬派朝宗。二尊宿。
0031c20: 開拓家風。方見衲僧去就。還端的麼。太平天
0031c21: 子寰中旨。血汗將軍塞外心。
0031c22: 舉巖頭辭德山。山云。子什麼處去。頭云。暫辭
0031c23: 和尚下山去。山云。子他後作麼生。頭云。不忘
0031c24: 和尚。山云。子憑何有此語。頭云。豈不聞智
0031c25: 與師齊。減師半德。智過於師。方堪傳授。山
0031c26: 云。如是如是。善自護持。師云。德山尋常棒
0031c27: 下。不立佛祖。洎乎到這時節。得恁麼老婆。雖
0031c28: 然是養子之緣。爭免得後人撿責。待伊道智
0031c29: 過於師方堪傳授。拽拄杖驀脊便打。
0032a01: 舉南泉垂語云。王老師。牧一頭水牯牛。擬向
0032a02: 溪東去。不免官家苗稅。擬向溪西去。不免官
0032a03: 家苗稅。爭如隨分納些些。總不見得。師云。南
0032a04: 泉牧牛。可謂奇特。直得一切處關防不得。為
0032a05: 什麼如此。是他隨分納些些。
0032a06: 舉黃蘗問百丈。從上相承底事。和尚如何指
0032a07: 示於人。丈據坐。蘗云。後代兒孫。將何傳授。
0032a08: 丈云。將謂爾是箇人。便歸方丈。師云。言滿天
0032a09: 下無口過。行滿天下無怨惡。還他百丈。黃蘗
0032a10: 不是不知有。且祇要此話大行。還會百丈歸
0032a11: 方丈麼。林間風葉落。化外水天秋。
0032a12: 舉仰山問僧。近離甚處。僧云廬山。仰云。曾到
0032a13: 五老麼。僧云不曾到。仰云。闍梨不曾遊山。
0032a14: 雲門云。此語皆為慈悲之故。有落草之譚。師
0032a15: 云。雲門雖然識得仰山底裡。爭柰祇知其一
0032a16: 不知其二。且道。仰山意作麼生。無限風流慵
0032a17: 賣弄。免人指點好郎君。
0032a18: 舉三聖云。我逢人即出。出即不為人。興化云。
0032a19: 我逢人即不出。出則便為人。師云。墮也墮也。
0032a20: 今日不是減古人聲光。且要長後人節概。若
0032a21: 是本色漢。提祖師印。轉鐵牛機。把拄杖一時
0032a22: 穿。方見衲僧手段。
0032a23: 舉聲明三藏見閩王。王請玄沙驗之。沙背後
0032a24: 以銅火。敲鐵火爐。問云。是什麼聲。藏云。
0032a25: 銅鐵聲。沙云。大王莫受外國人瞞。師云。理契
0032a26: 則神。貧子獲衣中之寶。情封則物。力士失額
0032a27: 上之珠。三藏祇解瞻前。玄沙不能顧後。還知
0032a28: 麼。誣人之罪。以罪加之。
0032a29: 舉僧問長沙。作麼生轉得山河大地。歸自己
0032b01: 去。沙云。作麼生轉得自己。歸山河大地去。師
0032b02: 云。雖然主賓互換。要且泥水不分。或然裂轉
0032b03: 鼻孔。恁麼不恁麼總不得。又合作麼生。如今
0032b04: 王令稍嚴。不許人攙行奪市。
0032b05: 舉灌溪垂語云。我在臨際處得一杓。我在末
0032b06: 山處得一杓。又云。十方無壁落。四面亦無門。
0032b07: 露赤灑灑沒可把。師云。灌溪恁麼說話。
0032b08: 且道。是臨際處得底。末山處得底。雖然一箭
0032b09: 雙雕。柰有時走殺有時坐殺。且作麼生得恰
0032b10: 好去。聚放開都在我。拈來拋去更由誰。
0032b11: 舉僧問睦州。祖意教意是同是別。州云。青山
0032b12: 自青山。白雲自白雲。師云。若向這裡識得
0032b13: 陸＝睦【甲】陸睦州。釋迦出世達磨西來。總是不守本分底
0032b14: 漢。還識得麼。臂長衫袖短。瘦草鞋寬。
0032b15: 舉南＝西【甲】南西園一日自燒浴。僧問。和尚何不使沙彌
0032b16: 童行。園撫掌三下。僧舉似曹山。山云。一等是
0032b17: 箇撫掌拍手。就中南園奇怪。俱胝一指頭禪。
0032b18: 蓋為承當處不諦。僧問。南園撫掌。豈不是
0032b19: 奴兒婢子邊事。山云是。僧云。向上更有事也
0032b20: 無。山云有。僧云。如何是向上事。山咄云。這
0032b21: 奴兒婢子。師云。識尊卑知貴賤。南園是作家。
0032b22: 分玉石辨金。曹山不出世。這僧雖解切瑳
0032b23: 琢磨。也祇向奴兒婢子邊著到。還知麼。放矌
0032b24: 淋漓兩不傷。猶是夜明簾外客。
0032b25: 舉雲門示眾云。十五日以前即不問。十五日
0032b26: 以後道將一句來。自云。日日是好日。師云。屬
0032b27: 虎人本命。屬猴人相衝。
0032b28: 舉壽聖云。月半前用釣＝鉤【原】釣鉤。月半後用錐。僧便
0032b29: 問。正當月半時如何。聖云。泥牛踏破澄潭月。
0032c01: 師云。兩頭得用。壽聖作家。直下忘＝【甲】忘功。是誰
0032c02: 體得。放行也互換尊賓。把住也不留朕跡。還
0032c03: 有體得底麼。玉女夜拋梭。織錦於西舍。
0032c04: 舉僧問曹山。世間什麼物最貴。山云。死兒
0032c05: 最貴。僧云。為什麼死兒最貴。山云。無人著
0032c06: 價。師云。曹山物貨不入行市。子細看來。直是
0032c07: 一錢不直。曹山遇賤則貴。我這裏遇貴則賤
0032c08: 且道還有相違處麼。
0032c09: 舉大慈示眾云。山僧不會答話。祇是識病時
0032c10: 有僧出。慈便歸方丈。雪竇云。雪竇識病不答
0032c11: 話。或有僧出。劈脊便打。師云。大慈雪竇。二
0032c12: 俱作家。要且祇顧目前不防下。或有箇不
0032c13: 識好惡。不問東西底漢。出來便掀倒禪床。直
0032c14: 饒爾全機大用。也祇恐著手不辨。正當恁
0032c15: 麼時。還有識病底眼麼。
0032c16: 舉僧問雪。聲聞人見性。如夜見月。菩薩人
0032c17: 見性。如晝見日。未審。和尚見性如何。打三
0032c18: 下。後問巖頭。頭打三掌。雪竇云。應病與藥。
0032c19: 且打三下。據令而行。合打多少。師云。雪竇一
0032c20: 期趁快。往往後人作行令會。殊不知。雪
0032c21: 巖頭是箇無固必漢。
0032c22: 舉雲巖院主遊石室回。巖云。汝去入到＝則【甲】到則石室
0032c23: 裡看。為什麼便祇回。院主無對。洞山代云。彼
0032c24: 中已有人占了也。巖云。汝更去作什麼。山云。
0032c25: 不可人情斷絕去也。師云。低頭失針。開眼
0032c26: 拾得線。線無頭而莫度。針無穴以難穿。到這
0032c27: 裏。鸞膠續絃。須是洞山始得。
0032c28: 舉南泉＋（願禪師）【甲】泉泉願禪師與趙州翫月次。州云。幾時得似這箇
0032c29: 去。泉云。王老師二十年前。也曾恁麼來＋（州云即今作麼生泉便歸放）【甲】來來州云即今作麼生泉便歸放。師
0033a01: 云。二十年前且置。二十年後又作麼生。還
0033a02: 知王老師行履處麼。屋裏無靈床。渾家不著
0033a03: 孝。
0033a04: 舉僧問玄沙。如何是無縫塔。沙云。這一縫大
0033a05: 小。師云見成公案。爾若道據結案。我知爾
0033a06: 未識玄沙。若有人問長蘆。祇向道。四稜榻地。
0033a07: 且道。識玄沙不識玄沙。具眼者辨看。
0033a08: 舉古德垂語云。終日拈香擇火。不知身是道
0033a09: 場。師云。弄精魂漢。有什麼限。玄沙云。終日
0033a10: 拈香擇火。不知真箇道場。師云。奇怪八十翁
0033a11: 翁出場屋。不是小兒戲。且道。利害在什麼處。
0033a12: 有智無智。較三十里。
0033a13: 舉僧問龍牙。如何是祖師西來意。牙云。待石
0033a14: 鳥＝鳥【原】鳥＝烏鳥【原】，＝烏【CB】烏鳥烏龜解語。即向汝道。僧問香林。如何是祖
0033a15: 師西來意。林云。坐久成勞。師云。一句子仰之
0033a16: 彌高。一句子鑽之彌堅。一句子瞻之在前。一
0033a17: 句子忽焉在後。還辨得麼赤心片片知人少。
0033a18: 覿面堆堆者稀。
0033a19: 舉良禪客問欽山。一鏇＝鏃【甲】＊鏇破三關時如何。山
0033a20: 云。放出關中主看。良云。恁麼則知過必改。山
0033a21: 云。更待何時。良云。好箭放不著所在。便出。
0033a22: 山云且來闍梨。良回首。山把住云。一鏇破
0033a23: 三關即且置。試與欽山發箭看。良擬議。山打
0033a24: 七棒云。且聽。這漢疑三十年。師云。山堆嶽積
0033a25: 來瓦解消法。則是人知有。與我放出關中
0033a26: 主看。且合作麼生。有底道。當時便喝。當時便
0033a27: 掌。然則一期瞎用則得。要且未是關中主在。
0033a28: 還體得麼。當堂不正坐。那赴兩頭機。
0033a29: 舉趙州與遠侍者。劣不勝。州云。我似一
0033b01: 頭驢。者云。我似驢胃。州云。我似驢糞。者云。
0033b02: 我似糞中蟲。州云。爾在裏許作什麼。者云過
0033b03: 夏。州云。把將餅子來。師云。高高標不出。低
0033b04: 低望不及。眼自爭先得。籌因打劫贏。
0033b05: 舉玄沙示眾云。諸方盡道接物利生。忽遇三
0033b06: 種病人來。如何接得。患盲者。拈推拂。他又
0033b07: 不見。患聾者。語言三昧。他又不聞。患者。
0033b08: 教伊說又說不得。若接此人不得。佛法無靈
0033b09: 驗。有僧請益雲門。門云。爾禮拜著。僧禮拜。
0033b10: 門以拄杖桎＝挃【原】桎挃。僧退後（門）＋云【甲】云門云。汝不是患盲。復喚
0033b11: 近前來。僧近前。門云。汝不是患聾。乃云會
0033b12: 麼。僧云不會。門云。汝不是患。其僧於此有
0033b13: 省。師云。雲門平展。這僧實酬。且道。悟在什
0033b14: 麼處。不救之疾。難為針艾。
0033b15: 舉僧辭大慈。慈問。向什麼處去。僧云。江西
0033b16: 去。慈云。將老僧去。得麼。僧云。非但和尚。更
0033b17: 有過於和尚者。亦不能將得去。師云。大慈合
0033b18: 伴不著。這僧不如獨行。也須是恁麼始得。
0033b19: 真＝直【甲】真饒大慈古佛。也不柰這檐版漢何。且道。
0033b20: 別有什麼長處。
0033b21: 舉僧問石霜。咫尺之間。為什麼不師顏。霜
0033b22: 云。我道。遍界不曾藏。僧復問雪。遍界不曾
0033b23: 藏意旨如何。云。甚麼處不是石霜。師云。
0033b24: 石霜雪相去多少。直是千里萬里。若有人
0033b25: 問長蘆遍界不曾藏竟旨。向道什麼處是石
0033b26: 霜。
0033b27: 舉三平頌云。秖此見聞非見聞。更無聲色可
0033b28: 呈君。箇＝人【原】箇人中若了全無事。體用何妨分不分。
0033b29: 師云。正相逢沒交涉。六戶不掩。四衢絕蹤。遍
0033c01: 界是光明。通身無向背機絲不掛梭頭事。文
0033c02: 彩縱橫意自殊。
0033c03: 舉僧辭大隨。隨問。什麼處去。僧云。眉禮普
0033c04: 賢去。隨起拂子云。文殊普賢祇在這裏。僧
0033c05: 畫一圓相拋向背後。隨云。侍者將一貼茶與
0033c06: 這僧。師云。識法者懼。欺敵者亡。水中擇乳。
0033c07: 須是鵝王。
0033c08: 與玄沙見鼓山來。畫一圓相。山云。人人出這
0033c09: 箇不得。沙云。情知爾驢胎馬腹裏作活計。山
0033c10: 云。和尚又作麼生。沙云。人人出這箇不得。山
0033c11: 云。和尚恁麼得。某甲為什麼不得。沙云。我
0033c12: 得爾不得。師云。玄沙大似倚勢欺人。以強陵
0033c13: 弱。蓋他撥得轉弄得出。兩箇一般。為什麼
0033c14: 道。我得爾不得。是真難掩。是偽不＝昌【甲】昌。
0033c15: 舉雪竇舉。古德云。眼裏著砂不得。耳裏著水
0033c16: 不得。忽有箇漢。信得及把得住。不受人瞞。祖
0033c17: 佛言教。是什麼熱鳴聲。便請高掛囊。拗
0033c18: 折拄杖。管取一員無事道人。又云。眼裏著得
0033c19: 須彌山。耳裏著得大海水。一般漢。受人商量。
0033c20: 佛祖言教。如龍得水。似虎靠山。須挑起
0033c21: 囊。橫擔拄杖。亦是一員無事道。人復云。恁麼
0033c22: 也不得。不恁麼也不得。然後沒交涉。三員無
0033c23: 事道人中。選一人為師。師云。坐斷乾坤。建立
0033c24: 世界。和光混俗。各有長處且道。選那一人為
0033c25: 師。驀拈起拄杖云。穿過了也。
0033c26: 舉洞山問密師伯。作什麼。密云把針。山云把
0033c27: 針事作麼生。密云。針針相似。山云。二十年同
0033c28: 行。作這＋（箇）【甲】這這箇語話。密云。長老又作麼生。山云。大
0033c29: 地火發。師云。大地火發。間不容髮。南海崑
0034a01: 崙。天寒不。祖祖相傳。一頭搕。
0034a02: 舉陳操尚書與眾官。樓上遙見數僧從遠來。
0034a03: 官云。數員禪客。陳云不是。官云。焉知不是。
0034a04: 陳云。待與驗過。僧至樓下。陳云大德。僧舉
0034a05: 首。陳云。不信道不是。官罔措。師云。陳尚書
0034a06: 當面白拈。瞞長蘆一點不得。
0034a07: 舉雪在洞山作典座。一日淘米次。山問。淘
0034a08: 砂去米。淘米去砂。云。砂米一時去。山云。
0034a09: 大眾喫箇什麼。便覆盆。山云。子他後別
0034a10: 見人去在。師云。雪祇管步步登高。不覺草
0034a11: 鞋跟斷。若也正偏宛轉敲唱俱行。自是言氣
0034a12: 相合。父子相投。且道。洞山不肯雪意。在什
0034a13: 麼處。萬里無雲天有過。碧潭似鏡月難來。
0034a14: 舉僧問芭蕉。有一人不捨生死。不證涅槃。師
0034a15: 還提也無。蕉云。山僧粗識好惡。師云。芭蕉
0034a16: 雖然識好惡。且不能牽耕夫之牛。奪飢人之
0034a17: 食。如今若有人問長蘆。便和聲打。為什麼如
0034a18: 此。我從來不識好惡。
0034a19: 舉大慈示眾云。說得一丈。不如行得一尺。說
0034a20: 得一尺。不如行得一寸。洞山云。說取行不得
0034a21: 底。行取說不得底。雲居云。行時無說路。說時
0034a22: 無行路。不行不說時。合行什麼路。洛浦云。行
0034a23: 說俱不到。則本事在。行說俱到。則本事無。師
0034a24: 云。絕是非沒蹤跡。相逢不識面。識面不相逢。
0034a25: 諸尊宿。各有長處。如今舌頭上無十字關。
0034a26: 跟下無五色線。要行便行。要說便說。若有人
0034a27: 問長蘆。如何是要行便行。云步。如何是要說
0034a28: 便說。云啊。
0034a29: 舉水潦和尚問馬大師。如何是佛法大意。馬
0034b01: 祖與一踏倒。水潦豁然大悟。起來呵呵大笑
0034b02: 云。百千法門。無量妙義。祇向一毫頭上。識得
0034b03: 根源去。師云。馬大師。不合放過。待伊起來恁
0034b04: 麼道。但問祇這一毫。從什麼處得來。待伊擬
0034b05: 議。更與一踏。
0034b06: 舉古德云。長者長法身。短者短法身。師云且
0034b07: 道。舜若多神。喚什麼作法身。良久云。還會
0034b08: 麼。不可續鳧截鶴。夷岳盈壑去也。
0034b09: 舉布袋和尚頌云。彌勒真彌勒師（著語）＋云【甲】＊云著語云。拶破面
0034b10: 門。分身千百億。師云著語云。築著鼻孔。時時示時
0034b11: 人。師云著語云。高著眼。時人皆不識。師云著語云。當面
0034b12: 諱。師復（拈）＋云【甲】云拈云。憨皮＝布【甲】皮布袋欄街截巷。直是無迴
0034b13: 避處。還辨得麼。腦後見腮莫與往來。
0034b14: 舉趙州云。至道無難。唯嫌揀擇。纔有語言。是
0034b15: 揀擇。是明白。老僧不在明白裏。是汝還護惜
0034b16: 也無。時有僧問。和尚既不在明白裏。護惜箇
0034b17: 什麼。州云。我亦不知。僧云。既不知為什麼。
0034b18: 道不在明白裏。州云。問事即得。禮拜了退師
0034b19: 云。這僧也如切如瑳。不能見機而變。趙州也
0034b20: 如琢如磨。幾乎事不解交。眾中祇管道。退身
0034b21: 有分。殊不知盡力提持。還體悉得麼。焦打
0034b22: 著連底凍。
0034b23: 舉睦州問武陵長老。了即毛端吞巨海。始知
0034b24: 大地一微塵。作麼生。陵云。和尚問誰。州云問
0034b25: 長老。陵云。何不領話。州云。我不領話。爾不
0034b26: 領話。師云。睦州武陵。總道不領話。其間。有
0034b27: 貪觀白浪失手橈。乃起拂子云。看。
0034b28: 舉南泉因至莊。偶莊主預備迎奉泉云。老僧
0034b29: 居常出入不與他知。何夙排辨至於如此。主
0034c01: 云。昨夜土地神報。（泉云王老師修行無力被鬼神覷見）＋侍【甲】侍泉云王老師修行無力被鬼神覷見侍者便問。既是大善知
0034c02: 識為甚被鬼神覷見。泉云。土地前更添一
0034c03: 分供養著。師云。長蘆則不然。若見這莊主恁
0034c04: 麼道。便與捉住云。放爾不得。何故如此。不見
0034c05: 道來說是非者。便是是非人。
0034c06: 舉僧問洞山。時時勤拂拭。莫使惹塵埃。為什
0034c07: 麼不得他衣＝【原】。山云。直饒道本來無一物。
0034c08: 也未合得他衣。且道。什麼人合得。僧下九
0034c09: 十六轉語。不契。末後云。設使將來他亦不受。
0034c10: 山深肯之。雪竇云。他既不受是眼。將來必應
0034c11: 是瞎。師云。長蘆則不然。直須將來。若不得
0034c12: 來。爭知不受。直須不受。若不不受。爭免將
0034c13: 來。將來底必應是眼。不受底真箇是瞎。還會
0034c14: 麼。照盡體無依。通身合大道。
0034c15: 拈古一百則竟
0034c16: 後序
0034c17: 余頃將漕淮南。夢僧導至一古寺基。有巨棟
0034c18: 十數。大書其榜曰隰州。金碧煥然。覺而異之。
0034c19: 語人莫能占。後數月。主普照者。眾訟抵獄。
0034c20: 余生於泗。而又從官往來廿餘年。憫禪席猥
0034c21: 冗。因欲以振起之。其徒走權貴門。皆為之地。
0034c22: 余志終不可奪。時雪了住長蘆。與比丘千
0034c23: 五百人俱。今天童覺居上首。與眾推出。余乃
0034c24: 勸請力行祖道。無有怖畏。遠近歸依。戶外
0034c25: 屨滿。他日相見。問其鄉里。則曰隰州人也。忽
0034c26: 省昨夢若合符節。聞者莫不稽首贊歎。咸謂
0034c27: 此事不可不書。而執筆輒嬾。退居清江之上
0034c28: 二年矣。惠慈上人。自天童由雪。持二老書
0034c29: 來。問訊懃懇。出天童拈提古德機緣。因記
0035a01: 夢事之大略。題其後。不獨可以砥礪禪流。且
0035a02: 為叢林盛事云。紹興四年十一月廿二日。薌
0035a03: 林居士。向子諲書。
0035a04: 宏智禪師廣錄卷第三
