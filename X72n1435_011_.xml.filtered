0285c01: 無異禪師廣錄卷第十一
0285c02: 住博山法孫　弘瀚　編
0285c03: 首座法孫　弘裕　同集
0285c04: 頌古
0285c05: 拈花微笑
0285c06: 瑞瓣靈枝劫外春。拈來攪動海山雲。婆心況是如天
0285c07: 遠。誰是拖泥帶水人。
0285c08: 乾闥婆王獻樂。迦葉起舞
0285c09: 袈裟角上帶些些。撒向閻浮布種芽。最喜琴聲清入
0285c10: 骨。山川隨處綻曇花。
0285c11: 世尊因五通仙人。問六通義
0285c12: 應諾聲消那一通。山崩海竭絕形蹤。仙人有口難分
0285c13: 剖。雙耳聰聰似聾。
0285c14: 普眼欲見普賢
0285c15: 三度殷勤遍界觀。大千祇在一毫端。六牙白象原非
0285c16: 遠。不見多因被眼瞞。
0285c17: 女子出定
0285c18: 出定謾云彈指間。空勞神力不相關。而今慣喫和羅
0285c19: 飯。一日三餐飽便閒。
0285c20: 阿難尊者問金襴外別傳甚麼
0285c21: 披得金襴早是遲。聲音相應合知時。門前倒剎竿
0285c22: 子。吹落空花第幾枝。
0285c23: 二祖乞達磨大士安心
0285c24: 覓心不得與心安。月印澄潭徹底寒。莫逐根塵生下
0286a01: 劣。金毛獅子大家看。
0286a02: 三祖懺罪
0286a03: 萬里天開一陣風。雲推桂轂出煙籠。秋深秋浦那清
0286a04: 影。露滴芙蓉兩岸紅。
0286a05: 打牛打車
0286a06: 人道車行只打牛。我圖牛運打車休。忽朝車破牛亡
0286a07: 處。地遮天祇一頭。
0286a08: 南嶽遣僧問馬祖。祖云。自從胡亂後
0286a09: 掃盡狼煙志未休。晴空白日使人愁。太平不挂將軍
0286a10: 印。擲刃懸戈始徹頭。
0286a11: 龐居士問馬祖。不昧本來人
0286a12: 山為圖水為琴。誰解其中發妙音。箇是馬師彈得
0286a13: 出。宮商清慘痛難禁。
0286a14: 馬祖不安次
0286a15: 玉回珠轉發真機。混不得兮類不齊。莫謂老儂無氣
0286a16: 力。倒騎石虎過遼西。
0286a17: 百丈再參馬祖
0286a18: 拂當陽振祖威。難將此際話離微。灼然突出燎空
0286a19: 燧。箇是金毛獅子兒。
0286a20: 百丈野狐
0286a21: 燒百千萬億身。誰為我也孰為人。若將落昧通消
0286a22: 息。曠劫無明理不伸。
0286a23: 南泉問僧。夜來好風
0286a24: 試問松風逆順詶。謾將得失豁雙眸。毒龍未肯輕開
0286b01: 口。鑒在機先始徹頭。
0286b02: 僧問南泉。百年後向甚麼處去
0286b03: 拽耙拖犁異類中。崢嶸頭角出羅籠。溪南溪北無蹤
0286b04: 跡。莖草來孰與同。
0286b05: 鹽官喚侍者
0286b06: 灼然扇破索牛來。樹子無根石上栽。當時圓相如拋
0286b07: 出。多少英雄被活埋。
0286b08: 歸宗草次
0286b09: 一鋤兩段血淋漓。大地山河乞命時。識得此翁真面
0286b10: 目。難將麤細與君知。
0286b11: 趙州問大慈。般若以何為體
0286b12: 相逢特地一重關。大笑呵呵豈等閒。置帚謾言今日
0286b13: 事。清機歷掌逼人寒。
0286b14: 臨濟訪平田。遇嫂使牛
0286b15: 路途不識棒加牛。使得終須是對頭。行過平田長岸
0286b16: 也。耙未動合知休。
0286b17: 趙州勘婆子。臺山路話
0286b18: 跟之下臺山路。今古無人辯是非。勘過依前驀直
0286b19: 去。來平地捉盲龜。
0286b20: 婆子送錢。趙州轉藏經
0286b21: 不受人間不施錢。趙州多著一番顛。勞渠四大和風
0286b22: 轉。惹得阿婆道未全。
0286b23: 僧問趙州。如何是道。州云。墻外底
0286b24: 從來大道透長安。墻外詶渠話轉難。會得若翁真實
0286c01: 語。現前一日飯三餐。
0286c02: 僧問趙州。如何是祖師西來意。州云。庭前
0286c03: 樹子
0286c04: 庭前子惠西來。眼上眉毛底鞋。記江南三月
0286c05: 裏。鷓鴣啼處百花開。
0286c06: 青州布衫重七斤
0286c07: 七斤衫子真歸處。何必尋渠較異同。更問其中端的
0286c08: 旨。趙州牙齒不關風。
0286c09: 僧問趙州。如何是出家。州云。不履高名。不求
0286c10: 苟得
0286c11: 三途絕出家兒。身不寒兮腹不饑。竹杖敲殘山頂
0286c12: 月。倒吹鐵笛詠新詩。
0286c13: 三次喫茶話
0286c14: 南北東西四路通。謾將曾未話形容。醍醐滴入焦腸
0286c15: 裏。靜水無波看活龍。
0286c16: 婆子燒菴逐僧
0286c17: 萬花叢裏不沾身。陷殺閻浮多少人。識得者僧行履
0286c18: 處。軟綿團內有剛鍼。
0286c19: 丹霞參忠國師。侍者被打逐出
0286c20: 耳提面命貴當機。大哭還思大笑時。果是南陽門裏
0286c21: 漢。皮穿骨露不饒伊。
0286c22: 僧問大隋投子。劫火洞然時。壞不壞義
0286c23: 壞不壞兮較大千。骯言句不勝錢。衲僧眉下如開
0286c24: 眼。笑指空缺半邊。
0287a01: 臨濟兩堂首座齊下喝。濟云。賓主歷然
0287a02: 未喝應須驗主賓。衲僧肯向句中親。若於喝下通消
0287a03: 息。木馬嘶風過漢秦。
0287a04: 德山托
0287a05: 家門興盛子強爺。密啟臨機路轉賒。說法不同昨日
0287a06: 語。盂柄上較些些。
0287a07: 三玄三要
0287a08: 言中有響句藏鋒。血染山花別樣紅。聊爾與君通一
0287a09: 線。眼光如瞎耳如聾。
0287a10: 五位君臣
0287a11: 正偏兼帶驗重玄。君義臣忠事事便。獨蹈大方消息
0287a12: 盡。絲綸應兆未生前。
0287a13: 僧參雪。低頭歸菴。至見巖頭。指末後句
0287a14: 低頭無語便歸菴。今古將何作指南。祇者是時猶不
0287a15: 會。青山如翠水如藍。
0287a16: 舉上座訪瑯琊
0287a17: 相逢聊爾敘寒暄。何必區區吐妙玄。淡飯粗茶隨分
0287a18: 足。莫教重起頭煙。
0287a19: 雪南山鼻蛇
0287a20: 鼻當軒好看來。喪身失命話全該。一棚傀儡都拋
0287a21: 出。何似玄沙帶活埋。
0287a22: 僧問雲門。樹凋葉落時如何。門云。體露金風
0287a23: 樹凋葉落露金風。水山花處處同。普字法門親瞥
0287a24: 地。不須擬議話從容。
0287b01: 僧問雲門。殺父殺母。佛前懺悔。殺佛殺祖。向
0287b02: 甚麼處懺悔。門云。露
0287b03: 殺佛還如殺父時。懺無懺處顯全機。負慚嬾向人前
0287b04: 語。笑逐清風倚杖藜。
0287b05: 玄沙三種病人
0287b06: 刳腸吐膽老婆心。擬議纖毫自陸沉。要得現前真受
0287b07: 用。六根不具始知音。
0287b08: 大顛首座
0287b09: 數珠提起問端由。晝夜難將百八詶。出座元誇好
0287b10: 手。泰山難掩大顛羞。
0287b11: 興化打維那
0287b12: 宗師一片毒心腸。痛棒維那頗廝當。鬼哭神號留不
0287b13: 住。至今千古姓名香。
0287b14: 夾山答法身句。見船子後。亦如前答
0287b15: 雪前風勢侵空急。雪後寒光照眼明。黃葉紛紛如剪
0287b16: 綴。賸餘松映山青。
0287b17: 六祖遷化云來時無口
0287b18: 香煙直灌曹溪路。石女猶眠錦帳中。仍問歸期何日
0287b19: 月。案山風起落花紅。
0287b20: 鼓山聖箭
0287b21: 九重宮裏路通霄。隨處稱尊舌更饒。何似鳳丹詔
0287b22: 出。邊郵萬里盡歸朝。
0287b23: 大通智勝佛十劫坐道場
0287b24: 頭土面稱知識。蹋破毗盧額頂紅。多劫不能成正
0287c01: 覺。祇緣身在道場中。
0287c02: 南院上堂。舉啐同時語
0287c03: 子母渾融氣未分。只須啐乃相親。一朝破情忘
0287c04: 處。倒跨橫趨不辯人。
0287c05: 僧問雲門。如何是諸佛出身處。門云。東山水
0287c06: 上行
0287c07: 水上山行能信否。誠然諸佛下生時。而今不許雲門
0287c08: 語。電捲風馳祇自知。
0287c09: 法眼問脩山主。毫有差
0287c10: 權衡掌握重輕分。毫髮無欺說似君。用得熟時稱好
0287c11: 手。公平須是當家人。
0287c12: 趙州劣不勝
0287c13: 義勝緣輸理一如。橫張赤幟道情殊。趙州不是閒相
0287c14: 識。驢糞逢人換眼珠。
0287c15: 虔侍者。不肯首座
0287c16: 香煙斷處辯聱訛。肯信頭語更多。首座當時如出
0287c17: 定。管教人唱太平歌。
0287c18: 興化獎在太覺為院主。一日覺勘驗。化連喝。
0287c19: 覺連打
0287c20: 販賓鬻主頻施喝。痛棒如風不順情。酸澀肚腸都嘔
0287c21: 盡。衲衣脫下便惺惺。
0287c22: 雪古寒泉話
0287c23: 萬丈深潭徹底清。隨緣飲啜不關情。趙州言句從來
0287c24: 辣。雨後青山眼倍明。
0288a01: 世尊陞座。迦葉白椎
0288a02: 清白門庭無賸法。從來一道絕週遮。飲光不合重敷
0288a03: 演。擊碎空路轉賒。
0288a04: 迦葉尊者因外道問。如何是我我
0288a05: 醫盲手段不尋常。撥翳金針別有方。炟赤太陽重益
0288a06: 火。真誠一片熱心腸。
0288a07: 蜀僧為六祖塑像
0288a08: 三十二相憑君塑。就裏何曾有梵音。佛性分明親指
0288a09: 示。莫教辜負老婆心。
0288a10: 馬師令人送書上徑山。山發緘。於圓相中著
0288a11: 一點
0288a12: 欽師猶被馬師惑。殺得人兮活得人。虎視諸方格外
0288a13: 旨。圈圞一點是關津。
0288a14: 馬大師西堂百丈南泉翫月次
0288a15: 窮源的是一家親。倜儻丰標壓四鄰。拽斷傀儡棚上
0288a16: 索。驀然鸚鵡過西秦。
0288a17: 陸大夫向南泉道。肇法師也甚奇怪
0288a18: 指花破夢南泉事。天地同根陸大夫。當下不知花是
0288a19: 夢。至今流落滿江湖。
0288a20: 湖義禪師。麟德殿與眾法師論義
0288a21: 轉鼻頭行古路。撇開市往山阿。不知幾度清風
0288a22: 起。無柰禪師一點何。
0288a23: 僧問興善。如何是道。師曰。大好山
0288a24: 滿目青山誰是道。居然知道不知山。閉門作活何多
0288b01: 事。樵採歸來鎮日閒。
0288b02: 僧問楊岐叔禪師。如何是祖師西來意。師提
0288b03: 起數珠
0288b04: 露濕雲凝曉不收。暮霞猶挂樹稍頭。西風夜半猿啼
0288b05: 後。笑看蟾光海面浮。
0288b06: 僧辭趙州。乃拂子云。有佛處不得住
0288b07: 不行鳥道不居。醉眼摩娑白晝眠。謾道逢人莫錯
0288b08: 舉。摘楊花是季春天。
0288b09: 雪問靈雲。前三三。後三三。意旨如何。雲云。
0288b10: 水中魚天上鳥
0288b11: 前三三與後三三。魚鳥何緣作指南。因見桃花發一
0288b12: 笑。而今觸處放癡憨。
0288b13: 石梯見侍者托赴堂。乃喚侍者。侍者應諾
0288b14: 穿耳胡僧拍掌回。尋常問答語如雷。莫言此外無多
0288b15: 事。蹋破須彌頂上苔。
0288b16: 僧問多福。如何是多福一叢竹
0288b17: 煙雲鋪地起重層。斜曲縱橫指似僧。古殿不嫌車馬
0288b18: 跡。清風啟戶雨如繩。
0288b19: 青原問石頭遷禪師曰。有人道。嶺南有消息
0288b20: 家國無人寄信來。客途何事苦徘徊。春風吹入名園
0288b21: 裏。無蒂曇花一夜開。
0288b22: 丹霞訪龐居士。見女子洗菜
0288b23: 東翠鈿映娥眉。俊俏如今更是誰。被箭鋒施冷
0288b24: 地。驪龍忍痛虎傷肢。
0288c01: 丹霞問僧。甚麼處宿
0288c02: 食有因緣宿有由。緇衣端不向人求。雲山黯黯清如
0288c03: 許。一夜霜風盡白頭。
0288c04: 道吾智禪師。指佛桑花問僧
0288c05: 禪心隱隱露春規。酒未沾唇覆玉。更向花源辯真
0288c06: 假。一雙空手夜歸遲。
0288c07: 香嚴擊竹悟道
0288c08: 一擊有聲聾兩耳。動容不墮眼初開。未生面目渾如
0288c09: 此。無限行人被活埋。
0288c10: 趙州庭前樹子
0288c11: 庭前子西來意。流布叢林是與非。盡把乾柴當猛
0288c12: 火。阿誰於此絕思惟。
0288c13: 雲門餅
0288c14: 特地來伸佛祖談。咽喉塞斷莫顢頇。若將斯語重加
0288c15: 註。十擔油樹上攤。
0288c16: 南泉斬
0288c17: 利刃當陽作者知。何人救得此兒。若無起死回生
0288c18: 術。空向沿途自泣岐。
0288c19: 德山棒
0288c20: 截斷眾流沒氣息。隨波逐浪話從容。而今作賊偷心
0288c21: 漢。瞎棒盲枷效此翁。
0288c22: 洞山麻三斤
0288c23: 端嚴妙相難描摸。何似當陽指出來。一夜西風侵骨
0288c24: 冷。天明滿地是乾柴。
0289a01: 洞山五位頌
0289a02: 正中偏。一輪古鏡照衰顏。清風吹起蓬鬆髮。回首猶
0289a03: 驚兩刪。
0289a04: 偏中正。赤肉團中全慧命。倒騎石虎蹋層。根塵永
0289a05: 處那伽定。
0289a06: 正中來。澹澹澄江月印苔。相逢莫無回互。誰道當
0289a07: 機貴活埋。
0289a08: 兼中至。捧書紳恒順利。堂堂妙用古今輝。互換靈
0289a09: 機稱至治。
0289a10: 兼中到。夜明簾外沉清照。大千沙界絕纖埃。不許時
0289a11: 人開口道。
0289a12: 
0289a13: 無異禪師廣錄卷第十一
