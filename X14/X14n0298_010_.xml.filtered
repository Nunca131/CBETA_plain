0870a09: 
0870a10: 
0870a11: 
0870a12: 大佛頂如來密因修證了義諸菩薩萬行首楞嚴經
0870a13: 直解卷第十
0870a14: 明古杭雲棲寺後學沙門　廣莫　直解
0870a15: 水優婆塞　李雲龍　校
0870a16: 阿難彼善男子修三摩提至幽隱妄想以為其本。
0870a17: 這一節經世尊四示行陰十事此先明行陰分齊
0870a18: 及行盡相令人得正始可防邪也阿難下結牒想
0870a19: 陰盡相生起下文是人指前修想陰之人平常即
0870a20: 平日尋常也醒時為想睡時成夢夢由想所成故
0870a21: 以想陰盡故夢想銷滅也與時其心常一而
0870a22: 不亂故覺明下十二句明想盡功覺明是本覺
0870a23: 妙明之心以浮想盡故覺明心上纔得靜然其
0870a24: 想未盡時覺明之心為想所陰則實而不動而
0870b01: 不靜今想盡故得靜也猶如晴空一句約喻以
0870b02: 顯覺明靜之意謂想未盡時覺明之空則陰而
0870b03: 不晴雖空體不動而昏暗未明今由想盡如晴空
0870b04: 相似空喻覺體晴喻於明無復下二句釋上靜
0870b05: 意想為麤重想之性發於知見而其相現於六
0870b06: 塵即彼六塵緣影分別計度為之影事今想銷滅
0870b07: 故云無復云云也觀諸下謂內六想既盡則外之
0870b08: 大地山河及六塵之境雖現在前內無所取如鏡
0870b09: 鑒明相似明即是像鑒即照也謂像來鏡無所黏
0870b10: 像去鏡無蹤跡但受照應而已巳想盡之心亦然
0870b11: 了罔下二句了罔即是了無文之巧也陳是陳宿
0870b12: 謂了無陳宿之習故下句即云唯一精真唯一對
0870b13: 上了無即是聯句耳精真二字猶未實是精真但
0870b14: 以浮動亂想盡故暫許精真以行陰未破故也故
0870b15: 下云生死根元從此披露意可知矣生死根元指
0870b16: 行陰說凡一切生死皆從行陰起故故以行陰為
0870b17: 生死之根元也元即是本今想陰盡行陰始得披
0870b18: 露見諸下指十二類生俱從行陰生起殫盡也謂
0870b19: 畢盡十二類通指行陰為同生之基言未通各命
0870b20: 由緒者各命由緒指識性說謂識性為十二類之
0870b21: 受命由緒以識性傳諸命故今行陰未破故未
0870b22: 通其受命之識但見同生基耳言行陰者法界次
0870b23: 第云從無明生業業即是行以善不善業作世界
0870b24: 果故陰覆覺明故名行陰猶如下約喻以明行陰
0870c01: 之相野馬是空中陽遊氣熠音亦是隱微光
0870c02: 長水疏作閃爍之光既稱閃爍則熾盛矣不名幽
0870c03: 清經文明言幽隱妄想又云幽清又云清擾皆是
0870c04: 隱微之相如何說得閃爍熠熠如暗夜之燐乍
0870c05: 明乍滅隱微幽遠之狀名熠熠也以譬行陰微細
0870c06: 之意清擾是法指行陰說野馬是喻喻行陰幽隱
0870c07: 流動之貌以清細生滅擾動覺明真體故云清擾
0870c08: 然此行陰為浮塵根的究竟樞穴謂外之六根見
0870c09: 聞覺知多從內之行陰樞紐上起故云究竟樞穴
0870c10: 長水疏云門簨曰樞門臼曰穴以譬行陰為六根
0870c11: 的開合轉要也此則下結明行陰分齊區是疆界
0870c12: 宇是陰義若此下明行陰盡相元性指行陰為生
0870c13: 死根元故稱元性元澄指識陰說第八賴耶識體
0870c14: 澄湛不動為轉識之本故稱元澄元習即行陰遷
0870c15: 流之習以行陰為諸習氣之本故稱元習初句牒
0870c16: 上熠熠清擾之句明盡相也謂生死根元之性若
0870c17: 進入識性元澄之中則湛入合湛與識性合而為
0870c18: 一行盡識澄如波瀾滅俱化為澄水矣波瀾滅喻
0870c19: 行陰盡化為澄水喻行陰流動即轉識瀑流入乎
0870c20: 湛性離水無波波即是水故云化為澄水轉行陰
0870c21: 而為識性亦復如是名行下一句正結行陰盡也
0870c22: 行盡超眾生濁者謂十二類生俱以行陰為本今
0870c23: 行陰盡超眾生濁可知矣觀其下明行陰所起之
0870c24: 由以幽清之擾微細隱密乃以幽隱妄想為行陰
0871a01: 之本。
0871a02: 阿難當知是得正知至第一外道立無因論。
0871a03: 這一節經承前正明行陰十事此示初相也是得
0871a04: 正知等者是此也正知即正知前想陰中未稱
0871a05: 正知者何謂也良以想陰浮動麤重與外邪相應
0871a06: 故未稱正今想陰盡覺明靜其心內正外邪
0871a07: 隔方稱正知奢摩亦兼三義舉一即三通途可知
0871a08: 今行陰中善男子凝然明白所有正知之心其功
0871a09: 既深外之十類天魔本所不見故不得其便十類
0871a10: 者指前想中所擾皆天魔之黨也大抵行陰幽清
0871a11: 定心與內正智相應外魔隔絕而今十事皆由自
0871a12: 心顛倒解起乃名心魔非外入者故云凝明正心
0871a13: 魔不得便也夫此行者既離外魔方得內研窮生
0871a14: 類之本即行陰也即於本類生生之元披露其相
0871a15: 者觀彼生元露處本自幽隱清細圓擾動而此
0871a16: 圓擾之性為萬動之元也於圓下正示倒見之由
0871a17: 於此圓擾動元中起計度者佛斷云此人墜入二
0871a18: 無因論二無因者謂本末無因也上句總標一者
0871a19: 下別釋先明本無因義本無因者指行陰初起處
0871a20: 為萬類之本以八萬劫外冥無所見故計本無因
0871a21: 也何以下徵釋謂此人既得行陰生生機紐全破
0871a22: 能乘眼根八百功德觀過去八萬劫良以眼根業
0871a23: 用由行陰所成故依眼根業用而見多劫也業流
0871a24: 灣環者業即行陰以行陰遷流名為業流灣是旋
0871b01: 轉義環是循環義謂隨業流之循環輪轉也故下
0871b02: 句云死此生彼即是流轉灣環之意秪見眾生輪
0871b03: 迴其處者指本無因計度之意謂彼計者秪見十
0871b04: 二眾生輪迴於八萬劫中而八萬劫外冥無所觀
0871b05: 故便作此解此等下正明本無因謂諸眾生本無
0871b06: 而有故稱本無因也由計本無則亡正知性
0871b07: 墮落外道邪見中惑正菩提二者下次明末無因
0871b08: 義初句標計何以下徵釋佛謂此人於生法上既
0871b09: 見根本見其本無而有則知其末亦無因而自然
0871b10: 成者因知人自生人鳥自生鳥等自然而成無有
0871b11: 能作之者八萬劫來曾無改移謂盡此形後未來
0871b12: 際劫亦復然耳不見菩提者亦由八萬劫外無物
0871b13: 可見則菩提亦無也菩提本體既無安有成菩提
0871b14: 事可得若出世菩提本末既無則知世間一切有
0871b15: 為事法亦復無矣當知下結其所計謂知今日一
0871b16: 切物象之末皆本於無因也今日字對八萬劫看
0871b17: 以八萬劫前為本今日為末皆本無因句中本字
0871b18: 非本末之本謂諸物象本於無因句法巧置會意
0871b19: 可了由此下結示計末者之誤是則下總結依行
0871b20: 陰立第一外道二無因論名。
0871b21: 阿難是三摩中諸善男子至第二外道立圓常論。
0871b22: 這一節經承前行陰十事此明第二相也阿難下
0871b23: 如前說窮生下正明定中起計度者觀彼幽清動
0871b24: 元亦如前說前云圓擾今云常擾者前以橫為
0871c01: 圓圓即故今以窮為常從八萬劫來至今日
0871c02: 以極未來不斷故今圓與常雙舉者兼橫說常
0871c03: 亦故今此計常有四種不同難四不同而所計
0871c04: 皆常論也是人下一句總標四數一者下別釋
0871c05: 常義一約心境計常謂窮心境二處無因依此心
0871c06: 境無因而修乘其修力能知二萬劫中雖諸心境
0871c07: 本無而有而彼十方眾生自生自滅循環不斷從
0871c08: 二萬劫來不曾散失計為常者此以相續為常也
0871c09: 二約四大計常謂四大本性雖周流六道性無遷
0871c10: 改故計為常依此常性而修乘其修力觀四大本
0871c11: 故知四萬劫事眾生世界由四大所造故雖生滅
0871c12: 其體常恒不散故作常論三約八識計常謂六是
0871c13: 依根之識末那是第七識執受是第八識以第八
0871c14: 識執受有根身及無始善惡種子故稱執受心意
0871c15: 識者心是第八識以其集起名心故意是第七以
0871c16: 其恒審思量所思即意故識是前六識識所識故
0871c17: 此心意識本起元由識性常恒依此常性而修乘
0871c18: 其八識修力能知八萬劫中事八萬劫來所有眾
0871c19: 生循環生死不曾散失故計八識性常四約行陰
0871c20: 計常謂此人想陰元本既盡則其行陰生理微細
0871c21: 幽清是人心麤不見細相以想陰浮動麤相盡故
0871c22: 故云生理更無流止運轉又牒想心生滅永盡誤
0871c23: 計行陰生理細相為不生滅故計為常由此下總
0871c24: 結四常之誤是則下結依行陰立第二圓常論名。
0872a01: 又三摩中諸善男子至第三外道一分常論。
0872a02: 這一節經承前行陰十事此明第三相也又三下
0872a03: 如前說窮生下正明定中起計度者觀彼一句亦
0872a04: 如前說於自下正明今計自他者此人依自他起
0872a05: 計有四種不同皆顛倒見妄取一常一無常以常
0872a06: 為自無常為他此為總標一者下別釋一以神我
0872a07: 眾生起自他見佛謂此人觀自妙心十方界此
0872a08: 心湛然故其究竟以為神我然其誤認第八識性
0872a09: 為之湛然妙心以其至細而不可見以不可見則
0872a10: 不可測故謂之神我以神我對眾生論常無常我
0872a11: 不動故名之為常而諸眾生在神我心中自生自
0872a12: 死名為無常二者下次於外境論常無常此人不
0872a13: 觀心而觀境是捨內而取外其以外境壞不壞計
0872a14: 常無常者以萬物有相者為壞計為無常以
0872a15: 空無相是不可壞計以為常以其不觀心而觀境
0872a16: 故三者下又次以身心別觀論常無常別觀者別
0872a17: 對總說上文總觀外境今則單約自己巳身心而觀
0872a18: 故稱為別我心精細如塵者識論云外道執我體
0872a19: 常至細如一極微潛轉身中作事業故今文如塵
0872a20: 細且密者與彼義同流轉無改者同彼潛轉作事
0872a21: 性恒常故十方指六道說以六道十方故意謂
0872a22: 我心流轉六道而性未改故下云能令此身即
0872a23: 生即滅以生滅而顯常也其不下結明常不常義
0872a24: 四者下又次約色等三陰與行陰論常無常謂此
0872b01: 人知想陰盡行陰流而行陰流不斷故名常色等
0872b02: 三陰已巳滅名無常由此下總結四計之誤是則下
0872b03: 結依行陰立第三自他論名。
0872b04: 又三摩中諸善男子至第四外道立有邊論。
0872b05: 這一節經承前行陰十事此明第四相也又三下
0872b06: 如前說窮生下正明定中起計度者觀彼一句亦
0872b07: 如前說於分下正明今計分位者溫陵解云分位
0872b08: 有四謂三際分位見聞分位彼我分位生滅分位
0872b09: 入文可見有邊句是略語應云四有邊無邊論謂
0872b10: 能見邊表名為有邊不見邊表名為無邊此為總
0872b11: 標一者下別釋釋中先釋三際生元者即是行陰
0872b12: 生生之元也從八萬劫來業流灣環無有盡時故
0872b13: 云流用不息也謂過去已巳滅未來未至各見邊表
0872b14: 故云有邊相續心即是現在意以現在相續久住
0872b15: 故稱無邊此約一期前後論三際而不知一期之
0872b16: 間念念遷謝何有現在故云現在不住安得無邊
0872b17: 之稱二者下次釋見聞分位文可解三者下三釋
0872b18: 彼我分位謂此人計自神我知一切故得無邊
0872b19: 之性彼一切人現我知中者謂神我為能知一切
0872b20: 人為所知以彼所知人現我能知中彼但為我所
0872b21: 知曾不知彼有能知之性何以故若有知性則應
0872b22: 現我知中以彼無能知性故但名有邊不得稱為
0872b23: 無邊夫知性無體如何現汝知中汝知亦不能現
0872b24: 彼知中亦應稱為有邊安得無邊之性四者下四
0872c01: 釋生滅分位謂此人窮行陰空以其所見多故心
0872c02: 路籌度亦多謂一切眾生各各一身之中計其咸
0872c03: 皆半生半滅以身心增長處名生如由少而壯由
0872c04: 壯而老等是也剎那遷謝名滅生滅各得半故故
0872c05: 云半生半滅又約依報世界一切所有亦為半有
0872c06: 邊半無邊有相處名有邊無相處名無邊以正
0872c07: 報論生滅依報論有邊無邊有邊無邊義攝生滅
0872c08: 而生滅亦攝有邊無邊文互顯也又依報約分段
0872c09: 說故稱有邊無邊身心約遷謝說故稱生滅吳興
0872c10: 解云此計行陰滅處為空空故無邊以心籌度便
0872c11: 見有生生故有邊世界所有義亦如是由此下總
0872c12: 結四有邊論皆訛計也是則下結依行陰立第四
0872c13: 有邊論名。
0872c14: 又三摩中諸善男子至不死矯亂計論。
0872c15: 這一節經承前行陰十事此明第五相也又三下
0872c16: 如前說窮生下正明定中起計度者觀彼一句亦
0872c17: 如前說於知下正明今計知見者謂於定中窮研
0872c18: 生類之本即於所知見中起計度故知謂知一切
0872c19: 心法見謂見一切色法長水疏云言不死者毗婆
0872c20: 沙論說外道計天常住名為不死計不亂答得生
0872c21: 彼天若實不知而答者恐成矯亂故有問時答
0872c22: 言秘密不應皆說或不定答佛法呵云此真矯亂
0872c23: 若按本文互互有互互無處用心別見無定酬答
0872c24: 則以不決名為不死不死言其意活而不決故由
0873a01: 是或答有或答無或答亦有亦無等即是不決而
0873a02: 矯亂其語故云不死矯亂妄之論也矯者若按
0873a03: 說文謂箭幹本直而拗直為曲曰矯故字從矢又
0873a04: 按魯論是矯強意強亦拗曲之謂從顛倒心起也
0873a05: 此總標一者下別釋初中有四對變化元者謂萬
0873a06: 化本元即行陰也以行為萬化之本故見遷下是
0873a07: 變恒一對變是遷變恒是恒常以行陰念念遷流
0873a08: 以前念滅處為變後念續起為恒見所下是生滅
0873a09: 一對謂見所見相處為生不見能見之處為滅相
0873a10: 續下是增減一對謂相續因性不斷為增正相續
0873a11: 中間前念滅故引起後念令生前後開闢相離處
0873a12: 為減各各下是有無一對謂後念生處為有前念
0873a13: 滅處為無各各者謂前之又前後之又後以一一
0873a14: 念中有前後故指後後生處說各各也互互即各
0873a15: 各交互有無生滅等也指前前亡處說互互也以
0873a16: 理下二句總申上四對謂以四對之理都觀用心
0873a17: 各別見故有求下正明矯亂答意文中矯亂答辭
0873a18: 可解但陳四對語略了變恒一對意攝在生滅中
0873a19: 故以變恒即生滅意故於一下四句正結矯亂意
0873a20: 二者下佛謂此人但觀行陰念念無處得證得證
0873a21: 者謂其證得無的道理故人來問即以所證答之
0873a22: 除無之外辭窮而無說矣三者下謂此人但觀行
0873a23: 陰念念有處得證得證者謂證得有的道理故人
0873a24: 來問即以所證答之不答有而答是者是即有義
0873b01: 以有故是若無則非矣除是之外亦辭窮而無說
0873b02: 矣四者下謂此人以行陰起滅處有無俱見而其
0873b03: 有境無境界畔枝分其境既枝心亦隨亂為有無
0873b04: 之境亂故故人來問隨自所見答之故云亦有即
0873b05: 是亦無計無能生有故云有即無也亦無不是
0873b06: 亦有者外道計無直是無不會即有之無故云亦
0873b07: 無不是亦有然其計意以有可使為無而無不可
0873b08: 以為有於一切時處皆矯亂其說不容人之窮詰
0873b09: 也由此下總結四亂之誤是則下結依行陰立第
0873b10: 五矯亂不死論名計是三性中計所執性謂
0873b11: 周計度以彼彼妄想計彼彼性故見成唯識
0873b12: 論。
0873b13: 又三摩中諸善男子至死後有相心顛倒論。
0873b14: 這一節經承前行陰十事此明第六相也又三下
0873b15: 如前說窮生下正明定中起計度者觀彼一句亦
0873b16: 如前說於無下正明今計無盡流者謂行陰生滅
0873b17: 從八萬劫來遷流無盡故此人即於無盡流中生
0873b18: 計度者佛記當墜外道死後有相類中其所發心
0873b19: 是顛倒見故或自下出其顛倒死後有相之由一
0873b20: 中固身者計自色陰之身即是我故我外無色色
0873b21: 即我故二中或見我心圓滿含國土故計我能
0873b22: 有色色由我生故三中前緣者即是外所緣色塵
0873b23: 謂外緣色等隨我迴轉隨我迴轉者謂隨我心升
0873b24: 沉三有輪迴六道也故計色屬我有上計我能生
0873c01: 色今計色為我之所緣四中云我依行陰相續則
0873c02: 計我在色中皆計下總指四人之計多為死後有
0873c03: 相意謂色身雖死而我猶在色隨我轉故稱有相
0873c04: 一色陰如此則受想行三陰皆然如是循環者謂
0873c05: 以我隨四陰循環則成四四十六相也長水疏設
0873c06: 問云前三陰已巳盡今唯行識二陰何得更執前三
0873c07: 又不言識耶答前之三陰觀中雖破但約觀法增
0873c08: 勝不被陰迷善巧安忍不生過患豈可多無謂之
0873c09: 破耶今觀行陰依止前三遷流相續故執三也不
0873c10: 言識者行陰覆故由是通前而不言識也從此下
0873c11: 總明所計過咎從此二字正牒四我計以計我故
0873c12: 或執煩惱與菩提不相妨礙並行而不悖故云各
0873c13: 不相觸或字是不定之辭或計或不計故然詳計
0873c14: 意執為我常煩惱由我而起我相既有煩惱亦隨
0873c15: 有故煩惱是染菩提是淨染不礙淨故云並驅此
0873c16: 是計常外道見也由此下總結四我之誤是則下
0873c18: 又三摩中諸善男子至死後無相心顛倒論。
0873c19: 這一節經通前行陰十事此明第七相也又三下
0873c20: 如前說窮生下正明定中起計度者觀彼一句亦
0873c21: 如前說於先下正明今計佛謂此人定中於先所
0873c22: 除色等三陰中計以為無當墜外道死後無相類
0873c23: 中其所發心是顛倒見故見其下出其顛倒計無
0873c24: 之由謂彼計色滅故則身形無所依因矣又觀想
0874a01: 滅則心無所繫著矣又知受滅則內不領納其心
0874a02: 無復連綴矣綴是連持不斷之意然則三陰體性
0874a03: 銷散則今縱有行陰生理獨存而前三所依陰性
0874a04: 既無則汝行陰無託與艸木無知同矣則知現生
0874a05: 之質假色以成色既滅矣現猶叵得況其死後更
0874a06: 有諸相耶以因校果必知無相因之之字作此字
0874a07: 看易明如是下二句總指色等四陰謂現生因不
0874a08: 可得死後果亦何有約四陰因果說故成八無相
0874a09: 也從此下總明計無過咎從此二字牒上八無相
0874a10: 意謂從此八無相故或計出世涅槃因果一切皆
0874a11: 空出世既空世間亦爾徒然有其名字名下之實
0874a12: 不可得故究竟皆斷滅故此是斷見外道計也由
0874a13: 此下總結計無之誤是則下結依行陰立第七八
0874a14: 無相論名指五陰結者上文但約前四陰說以前
0874a15: 例後識亦無故。
0874a16: 又三摩中諸善男子至死後俱非心顛倒論。
0874a17: 這一節經承前行陰十事此明第八相也又三下
0874a18: 如前說窮生下正明定中起計度者觀彼一句亦
0874a19: 如前說於行下正明今計行存者謂前三陰既亡
0874a20: 行陰獨存故此人不但觀於行存之有又兼觀前
0874a21: 三之無文中但言受想略乎色陰準下句可知雙
0874a22: 計有無者謂自以有無相破故稱俱非相字讀平
0874a23: 聲以行陰之有破彼前三之無又以前三之無破
0874a24: 此行陰之有故云自體相破以相破故有無俱非
0874b01: 此人計四句中非有非無句也故墜死後俱非起
0874b02: 顛倒論色受下正明俱非之意請以前色等三陰
0874b03: 初見似有後見無言其已巳滅故云見有非有今
0874b04: 觀行陰遷流之內初念未起是無後念既生是有
0874b05: 故云觀無不無此為有無相破之意也如是下總
0874b06: 以前四陰循環相破窮徹四陰界畔以明八俱非
0874b07: 相隨於四陰中或有或無觸著一緣皆計死後亦
0874b08: 有相亦無相也然此人大約於四句中初計亦有
0874b09: 亦無句後又發悟故復計為非有非無句上文預
0874b10: 明俱非據他悟時說故又計下正指後悟生計也
0874b11: 謂其又觀行陰念念遷訛即於遷訛處重發通徹
0874b12: 悟門即悟有無俱不可得故計有無俱非也實
0874b13: 失措者是無實是有觀無不無則於無中失措
0874b14: 指行陰說也見有非有則於有中失措指前三陰
0874b15: 說也有無之間亡其措心故云實失措上文計
0874b16: 死後有相無相是雙亦令悟有無不可得是雙非
0874b17: 矣由此下總結雙計之誤後際昏瞢者後際指死
0874b18: 後說以死後有無不可辯故云昏瞢無可道的道
0874b19: 字是言說也以昏瞢無可言說故是則下結依行
0874b20: 陰立第八死後俱非論名五陰如前說。
0874b21: 又三摩中諸善男子至死後斷滅心顛倒論。
0874b22: 這一節經承前行陰十事此明第九相也又三下
0874b23: 如前說窮生下正明定中起計度者觀彼一句亦
0874b24: 如前說於後下正明今計後後無者謂此人觀行
0874c01: 陰念念滅畢竟是無念初起是有後滅是無念念
0874c02: 皆然故云後後無也於無生計故墜七處斷滅類
0874c03: 中起顛倒論也七處滅者孤山解云欲界開人及
0874c04: 天色界開四禪無色界合為一共計此七處為斷
0874c05: 滅也或計下正出七處滅相身滅是人身滅也欲
0874c06: 滅是欲界天滅也苦滅是初禪二禪滅也彼二天
0874c07: 中下界苦麤障滅故極樂滅是三禪彼天證寂滅
0874c08: 樂樂無過此故名極樂以樂非常住久必壞生故
0874c09: 云滅也極捨滅是第四禪及四無色苦樂俱捨故
0874c10: 四無色名空空與捨同三界有為之捨此天為極
0874c11: 又名不動不動即極捨意也此計以捨為滅故稱
0874c12: 極捨滅如是下總指此上七處循環窮究畢竟滅
0874c13: 故現前滅者指因滅也滅已巳無復生者指果滅也
0874c14: 由此下總結七滅之誤文可解前云俱非則在兩
0874c15: 楹之間今云斷滅則全計於無過甚於前是則下
0874c16: 結依行陰立第九七斷滅論名。
0874c17: 又三摩中諸善男子至五現涅槃心顛倒論。
0874c18: 這一節經承前行陰十事此明第十相也又三下
0874c19: 如前說窮生下正明定中起計度者觀彼一句亦
0874c20: 如前說於後下正明今計後後有者此人觀行陰
0874c21: 念念生處畢竟是有以念念生無盡故故云後後
0874c22: 有此後後當作前前何者前文觀後後無是念將
0874c23: 滅為後念初起為前今觀有是念初起時故應云
0874c24: 前前有大抵筆受者隨前語勢便故誤稱後後實
0875a01: 以前前為然會意可得於有生計故墜五涅槃論
0875a02: 也彼計五處安隱以安隱為涅槃故或以下正出
0875a03: 五處安隱之相一或以欲界為正轉依者天台釋
0875a04: 禪中云欲界有二定一名欲界定二名未到定此
0875a05: 二定中心目圓明依此圓明定境為安隱處故
0875a06: 謂散則為邪定則為正轉彼五欲昏動依此二定
0875a07: 圓明故稱正轉依也故長水疏云因修觀行發欲
0875a08: 界未至定於觀心中見圓明相云云也二或以初
0875a09: 禪為涅槃以其離下界苦麤障故欣此天中淨妙
0875a10: 離初離欲染此天性無憂故計為安隱涅槃處也
0875a11: 三或以二禪中心無初禪覺觀之苦故計為安隱
0875a12: 處也四或以三禪中得身樂隨順極樂不相離
0875a13: 故悅存於內樂於外約內而言故云極悅以此
0875a14: 計為安隱處也五或以四禪中苦樂二二以捨心
0875a15: 不動故妄認不受輪迴生滅計為安隱處也迷有
0875a16: 下二句佛總斷上五處之迷皆是有漏天報迷此
0875a17: 有漏之天作無為涅槃之解故計五處安隱為汝
0875a18: 勝淨涅槃之依如此五處循環究竟作安隱處迷
0875a19: 之甚過之深矣由此下總結五依之誤是則下結
0875a20: 依行陰立第十五涅槃論名言現涅槃者謂此五
0875a21: 處現生安隱作涅槃故。
0875a22: 阿難如是十種禪那狂解至作大覺王清淨標指。
0875a23: 這一節經世尊承前總標行陰十事以誡行者莫
0875a24: 自誤而防修入證也如是下正結前義禪那及用
0875b01: 心交互等皆如前說前陰結文謂禪那現境現境
0875b02: 者是外現魔境也今文結謂禪那狂解狂解者發
0875b03: 於內心顛倒見故非正定正知故稱狂解因知內
0875b04: 外迢然功漸深入矣又前陰謂故現斯事事指外
0875b05: 魔事說今稱故現斯悟悟者簡非外事由內心狂
0875b06: 解悟亦非正從內說故以迷為解者迷指十事說
0875b07: 謂此所計十事本皆是迷妄以稱解言心魔者以
0875b08: 心見顛倒即是魔故深孽者孽是妖孽即魔孽也
0875b09: 開覺真義者屬是開悟謂開佛真覺義故枝岐者
0875b10: 枝是駢枝岐是多岐駢枝則害性多岐則亡羊心
0875b11: 祈者祈是祈求心生希冀預求果得即是待悟之
0875b12: 心為修禪之大病也標指者約喻說如標月之指
0875b13: 喻以言教為標指義理為月也餘可解。
0875b14: 阿難彼善男子修三摩提至顛倒妄想以為其本。
0875b15: 這一節經世尊五示識陰十事此先明識陰分齊
0875b16: 及識盡相令人得正始可防邪也阿難下結牒行
0875b17: 陰盡相生起下文彼善男子者即指前文修行陰
0875b18: 之人行陰盡下正牒前義諸世間等者諸世間指
0875b19: 十二生類說性字即行陰體性十二類由行陰
0875b20: 生起故指行陰為世間性也幽清至生機如前說
0875b21: 然隳裂一句正明行盡之相是忽隳是隳
0875b22: 滅裂是裂開謂彼行陰生機心與境忽隳滅裂
0875b23: 開而盡之矣沉細至懸絕句以明行陰業因盡相
0875b24: 綱紐約喻說綱是網口繩網若無綱網不得張紐
0875c01: 是紐結以喻行陰生滅的業因凡一切生死輪迴
0875c02: 皆從行陰業因上發此行陰業因深沉微細故云
0875c03: 沉細綱紐梵語補特伽羅譯云數取趣數音朔趣
0875c04: 是五趣謂數數取生死報故酬業深者酬是酬
0875c05: 償業是因數取趣是果以數取趣果酬償宿生業
0875c06: 因字亦約喻說如人身中一連持全體以喻
0875c07: 行陰為一切生死趣果酬業之深也今行陰一
0875c08: 既斷則諸生死此感彼應之召而懸絕矣句法
0875c09: 當以同分生機然隳裂此一句連讀沉細至懸
0875c10: 絕四句連讀義自明白於涅下正明識陰分齊文
0875c11: 中法喻雙舉故稱涅槃天涅槃是法天是喻下句
0875c12: 明字是喻悟字是法謂識陰乎涅槃茲將悟矣
0875c13: 如天將明的時節曉後鳴如俗諺謂三唱時
0875c14: 東方發白故云瞻顧東方已巳有精色精色即曙色
0875c15: 啟明之相謂涅槃第一義天之色將於識陰後
0875c16: 際矣六根下明行盡識現之相以內外懸絕故得
0875c17: 六根靜無馳逸也內外湛明者內是第八識外
0875c18: 是六轉識以六根動時似有內外今湛入合湛合
0875c19: 而為一本始是一妄分為六今外湛即是內湛似
0875c20: 乎有入而入無所入也行者因行盡識現故能深
0875c21: 達十方十二類受命元由受命元由者謂十二類
0875c22: 皆由識陰而受其命元由即是本因識陰是也前
0875c23: 行陰初文云各命由緒即是今文受命元由也行
0875c24: 者能觀受命元由執持本識不令酬業則諸類不
0876a01: 召矣召是應義謂不應其業所感故於十方界獲
0876a02: 其同者謂於界十二類中得證其同同指識也
0876a03: 皆以此識而受命故精色不沉者謂識陰既現而
0876a04: 其精微色性顯露故云不沉不沉則其幽隱秘密
0876a05: 之性皆發現矣此則下一句結明識陰分齊區是
0876a06: 疆界即分齊義宇是覆陰義若於下正明識陰盡
0876a07: 相群召即是上文諸類不召意今謂諸類皆應故
0876a08: 云群召而於群召所獲同中若能銷磨六根門戶
0876a09: 則能合開成就合開成就者合是合六為一開是
0876a10: 開一成六謂能銷磨六門故得合開自在一六無
0876a11: 礙名成就也見聞通者謂六根見聞覺知通達
0876a12: 比句中略了覺知二字通即互用意也故下
0876a13: 句成上意云互用清淨以互用無礙故名清淨十
0876a14: 方下顯依正明淨義十方界是依身心是正如吠
0876a15: 璃內外明徹以譬依正明徹無礙此顯識陰盡
0876a16: 相也識盡超命濁者謂識為受命之本良以識息
0876a17: 煖三依持為命闕一則死故云命濁今乃得盡其
0876a18: 同故超命濁觀其下明識陰之由以罔象無妄
0876a19: 想為識陰之本所由者即指本說罔象無者罔
0876a20: 象是乍有乍無似真非真精細微密難以有無辯
0876a21: 故名罔象無是恍恍惚惚之義於覺明無質
0876a22: 礙之跡甚深微細與罔象義通故連稱罔象無
0876a23: 妄想。
0876a24: 阿難當知是善男子至背涅槃城生外道種。
0876b01: 這一節經承前正明識陰十事此示初相也是善
0876b02: 男子即指前修行陰之人牒前行盡生起下文於
0876b03: 識下正明今義識還元者謂從色陰至此還於識
0876b04: 性本元之處故稱圓元已巳滅生滅者凡諸轉識生
0876b05: 滅皆屬行陰今行陰盡故生滅已巳滅然此但云麤
0876b06: 相生滅盡耳若其流注生滅甚深微細猶未云盡
0876b07: 何以故下經云此湛非真如急流水望如恬靜流
0876b08: 急不見非謂無流此可知矣故於大寂滅理中精
0876b09: 妙猶未圓也此寂滅理即前涅槃天是也能令下
0876b10: 承上識盡意說謂雖寂滅未圓識既還元能令己巳
0876b11: 身六根所隔合開成就則與十二類所具覺性相
0876b12: 通此六根見聞覺知之性融通合以能證入圓
0876b13: 融識性本元由處故也若於下正明識陰定中生
0876b14: 勝解者解有邪正若正解則不妨於定乘解證
0876b15: 理所謂中中流入登涅槃天功由於解若誤生邪
0876b16: 解則墮外道見難免十事之咎故今所明皆示其
0876b17: 邪墮耳然此行者若於所歸識元性中立真常因
0876b18: 者則墮因所因執而此識元對前根塵之妄暫許
0876b19: 為真此真實非真也如第五經偈曰真非真恐迷
0876b20: 正謂此也常對前生滅暫許為常此常實非常也
0876b21: 何以故流注未盡故因非真因也若於此暫許真
0876b22: 常之處誤立真常因則墮外道計矣因所因執者
0876b23: 謂此識性本非常因而妄計所常為因得非謬乎
0876b24: 此句是佛判語下皆倣此梵語娑毗迦羅譯云黃
0876c01: 頭黃髮外道之名也彼計冥諦為所歸真因謂一
0876c02: 切法多因冥諦生故冥諦者外道計二十五諦以
0876c03: 冥諦為因故他觀八萬劫前冥然無知冥是晦冥
0876c04: 諦實是冥故云冥諦八萬劫後一切諸法俱從此
0876c05: 生故計為因也今此行者所執同彼計故誤墮其
0876c06: 類成其伴侶是故迷佛正覺亡失佛之知見矣是
0876c07: 名下結第一外道名所得心者即立所計因心以
0876c08: 成所歸真果違遠佛之圓通背大涅槃向外道
0876c09: 種以涅槃喻城者謂大涅槃中集諸功德法財如
0876c10: 世城中集諸所有故喻如城前以天為喻者譬涅
0876c11: 槃體也城譬涅槃德也又前經云海喻涅槃之秘
0876c12: 藏且大也各有妙義存焉故取喻不定。
0876c13: 阿難又善男子窮諸行空至生大慢天我圓種。
0876c14: 這一節經承前識陰十事此明第二相也窮諸下
0876c15: 如前說若於下正明今計謂此行者若於所歸識
0876c16: 性覽為我之自體則觀盡空界中所有十二類生
0876c17: 皆計由我身中流出生此勝解則墮能非能執能
0876c18: 非能者佛判此計本非能生妄執為能也摩醯首
0876c19: 羅具此執故梵語摩醯首羅譯云大自在色究竟
0876c20: 天主此天計為能生諸法一切眾生從己巳出故為
0876c21: 大千界主故云現無邊身今此行者計與彼同成
0876c22: 其徒黨迷佛下如前說是名下結第二外道名生
0876c23: 大慢天者謂摩醯首羅執我能生一切眾生從我
0876c24: 生故起大我慢我心含十方圓具一切行者計
0877a01: 同故生彼種。
0877a02: 又善男子窮諸行空至背涅槃城生倒圓種。
0877a03: 這一節經承前識陰十事此明第三相也又善下
0877a04: 如前說若於下正明今計謂此行者若於所歸識
0877a05: 性執為實有所歸依相不能觀空實為顛倒以執
0877a06: 實有所歸故自疑己巳之身心從彼識性流出前計
0877a07: 彼識性為我自體今計不為我而反疑我身
0877a08: 從彼流出則以識性為外境矣又不但我身從彼
0877a09: 流出十方空咸其生起而依空所有世界亦從
0877a10: 他生以計彼能生我即於都起所宣流識性之地
0877a11: 作為真常之身執此以為無生滅解也都起二字
0877a12: 即承上句生人生界之意都從彼起故在生下佛
0877a13: 判其迷謂其在生滅中不知生滅早計為常以其
0877a14: 不知識性微細流注生滅故計為常既迷生滅亦
0877a15: 不識常住兩頭皆迷不勝進安住於此沉迷之
0877a16: 中以迷為解是人則墮常非常執常非常者佛之
0877a17: 判語謂其本非常住而妄執為常也此計出於大
0877a18: 自在天計與彼同成其徒黨今計與前計同出大
0877a19: 自在天而兩出其相者前後計不同故佛意雙標
0877a20: 從天之計者指示行人墮執一計即成其黨特令
0877a21: 慎之故爾迷佛下如前說是名下結第三外道名
0877a22: 倒圓者倒是顛倒計生滅為常常即圓義故稱倒
0877a23: 圓若生此解即生彼種。
0877a24: 又善男子窮諸行空至背涅槃城生倒知種。
0877b01: 這一節經承前識陰十事此明第四相也又善下
0877b02: 如前說若於下正明今計謂此行者若於識性所
0877b03: 知上解彼知性圓因此圓之知遂立圓異
0877b04: 解解謂知既圓則十方草木皆知所處應稱
0877b05: 有情有情即是有知若謂草木無知則知性不
0877b06: 圓矣以知故草木皆有知也草木有知則與人
0877b07: 無異草木死而為人人死還成草木一切皆知萬
0877b08: 物無所簡擇若行者生此見解則墮知無知執婆
0877b09: 吒霰尼是其類也婆吒霰尼二外道名梵語婆吒
0877b10: 或云闍譯云避初為牧童曾為毗舍離王所蹋
0877b11: 父母教令迴避因此立名霰尼譯云有軍未詳名
0877b12: 義見善見律及涅槃經中執一切覺者覺即是知
0877b13: 行者解同即成其黨迷佛下如前說是名下結第
0877b14: 四外道名圓知心即上所計以此心為因成謬
0877b15: 果言其因果俱謬也以非知計知名倒知也。
0877b16: 又善男子窮諸行空至背涅槃城生顛化種。
0877b17: 這一節經承前識陰十事此明第五相也又善下
0877b18: 如前說若於下正明今計謂此行者若於識性圓
0877b19: 融互用之中已巳得隨順其妙此為幸矣於此不可
0877b20: 生計若生計者即墮群邪便於下正明邪計圓化
0877b21: 者謂此識性本自圓滿以能變化萬物故稱圓化
0877b22: 而此行者既明圓化之理便於此中生諸邪解求
0877b23: 火下出邪計相妄崇化性求火之光明水之清淨
0877b24: 風之周流地之成就塵指地說麤為大地細為微
0877c01: 塵眾塵合併即為大地潤文之巧故不言地而言
0877c02: 塵也成就者謂萬物皆生於地故云成就群塵者
0877c03: 即指四大四大皆屬塵故謂彼所崇計此四大之
0877c04: 德發明作為本崇之因建立常住之解則墮生無
0877c05: 生執諸迦葉等是其類也迦葉兄弟三人及同此
0877c06: 姓者皆崇四大故稱曰諸迦葉婆羅門譯語見前
0877c07: 生無生者佛之判語謂四大非常實不能生常住
0877c08: 妙果妄冀能生也勤心役身者內忘其勞也事火
0877c09: 崇水者外從其物也迷心從物之言正謂此迷佛
0877c10: 下如前說是名下結第五外道名妄計外崇忘
0877c11: 本覺得非倒乎事火崇水等是妄求之因冀出生
0877c12: 死是妄冀之果顛化者顛即是倒本非化而妄為
0877c13: 化故稱倒化。
0877c14: 又善男子窮諸行空至背涅槃城生斷滅種。
0877c15: 這一節經承前識陰十事此明第六相也又善下
0877c16: 如前說若於下正明今計謂此行者若於識性圓
0877c17: 明境上計此圓明體中本自寂無法可得是故
0877c18: 非滅群化非乃破義妄計圓明本何有群化撥
0877c19: 群化而務寂故云非滅群化以此永滅為所歸
0877c20: 依理成斷滅見作此解者則墮歸無歸執歸無歸
0877c21: 者佛之判語謂本非真歸妄計為歸無想天中計
0877c22: 空性者是其類也舜若多譯云空空即斷滅故成
0877c23: 其黨迷佛下如前說是名下結第六外道名圓
0877c24: 無心者謂圓究無為其因心無即斷滅義因
0878a01: 既無果亦空亡作此解故生斷滅種中。
0878a02: 又善男子窮諸行空至背涅槃城生妄延種。
0878a03: 這一節經承上識陰十事此明第七相也又善下
0878a04: 如前說若於下正明今計謂此行者若於識性圓
0878a05: 常義中因常生解執一切常故妄固色身求為常
0878a06: 住以此色身同於識性圓常長生於世不令傾逝
0878a07: 生此解者則墮貪非貪執貪非貪者佛之判語謂
0878a08: 此幻身非常不應生貪妄計固常而生貪著故云
0878a09: 貪非貪也諸阿斯仙是其類也阿斯陀譯云無比
0878a10: 又云長壽於世壽中長無化故迷佛下如前說是
0878a11: 名下結第七外道名執命元者以識息煖三連持
0878a12: 為命此三法中識為元本如前所謂受命元由是
0878a13: 也建立妄固之因乃趣長勞之果果稱長勞者謂
0878a14: 久戀塵勞為究竟果故妄延者如古語云饒君八
0878a15: 萬劫終自落空亡得非妄延乎。
0878a16: 又善男子窮諸行空至背涅槃城生天魔種。
0878a17: 這一節經承前識陰十事此明第八相也又善下
0878a18: 如前說觀命下正明今計觀命互通者此人於識
0878a19: 陰定中觀察識性為命元本互通十二生類則彼
0878a20: 此交互相通故云互通溫陵解云互通三際非也
0878a21: 若指三際云何互通過去已巳滅未來未至命但約
0878a22: 現在連持色身為命命則不能通於過去過去命
0878a23: 已巳滅矣如何得互通耶前文明說十二受命元由
0878a24: 已巳獲其同同字即互通意也今此行者因觀命元
0878b01: 意謂識陰若盡我命亦盡誰證真常恐識銷盡
0878b02: 自留戀塵勞故令識陰不盡便於識性本際現起
0878b03: 蓮華宮殿言其莊嚴勝麗五欲之境又復廣化
0878b04: 七寶珍財多增寶媛寶媛者美妙女色也放縱恣
0878b05: 肆娛樂其心作此見解則墮真無真執真無真者
0878b06: 佛之判語謂其本非真而妄計為真故云真無真
0878b07: 吒枳迦羅是其類也吒枳迦羅按第四經云斫迦
0878b08: 羅譯云輪山今云吒枳迦羅梵音楚夏依此山修
0878b09: 仙故以名焉迷佛下如前說是名下結第八外道
0878b10: 名邪思熾塵者如上所明皆邪魔之思以為因心
0878b11: 建立熾然塵勞以為果實如此行解即天魔種。
0878b12: 又善男子窮諸行空至背涅槃城生纏空種。
0878b13: 這一節經承前識陰十事此明第九相也又善下
0878b14: 如前說於命下正明今計謂此行者於識性命元
0878b15: 明相之中分別受命善惡精麤疏決業行因果真
0878b16: 偽意以有漏業行所感為麤為偽無漏業行所感
0878b17: 為精為真作如是因酬如是果此人唯求因果感
0878b18: 應為其本行正是知苦斷集等是因果感應之意
0878b19: 也若求此為因則樊然亂背第一義清淨寂
0878b20: 滅之道所謂下出其分別疏決之相苦是現在苦
0878b21: 果集是過去業因從浩劫積集故稱為集滅是滅
0878b22: 上苦集得證涅槃故稱為滅道是道行三十七品
0878b23: 助道行是也是為小乘四諦法相得居滅諦其心
0878b24: 即休更不前進行者生此勝解則墮定性聲聞及
0878c01: 諸無想天中無聞比丘增上慢人之類成其伴侶
0878c02: 定性及無聞增上慢等義見前解迷佛下如前說
0878c03: 是名下結第九行者之名圓精行心等者謂其圓
0878c04: 窮精麤真偽以為因心趣進小乘枯寂之果纏空
0878c05: 者謂小乘人纏綿偏空種類故。
0878c06: 又善男子窮諸行空至生覺圓明不化圓種。
0878c07: 這一節經承前識陰十事此明第十相也又善下
0878c08: 如前說若於下正明今計謂此行者若於識性圓
0878c09: 融清淨覺明之地開發研究深妙理趣即於此中
0878c10: 立涅槃道而不前進然此清淨覺明即是識性後
0878c11: 際偏真但空之覺殊非第一義諦之覺明也良以
0878c12: 寂滅未圓之理便立涅槃作此解者則墮定性辟
0878c13: 支類中辟支應加佛字譯云緣覺又云獨覺於
0878c14: 定中不起化他之行故名定性成此伴侶於道未
0878c15: 盡又前文判有因所因貪無貪等語今此二定性
0878c16: 中不言者良以定性但淺近不迴大道是正非
0878c17: 邪故無此言如前八事皆屬邪解是故佛判其謬
0878c18: 耳迷佛下如前說是名下結第十行者名圓覺
0878c19: 心者謂此行者圓窮覺明合真理以為因心則
0878c20: 成湛然覺明之小果耳不化圓者不化即是定性
0878c21: 之意不起化他但圓自行定心故云不化圓也。
0878c22: 或問識性盡處即通佛覺然則修識陰功高出三
0878c23: 界入菩薩乘矣云何文中前八事猶屬界內之辯
0878c24: 此云何通答曰若據唯識論不動地前纔捨藏金
0879a01: 剛道後異熟空意誠如所問然今所明乃是識陰
0879a02: 將破未破時事且此識義通前後故所以他經論
0879a03: 云以非非想定小乘認第八識為涅槃外道計為
0879a04: 神我今經前八事中猶未及非非想定者故但明
0879a05: 其於識性上起諸邪解即墮外道計中今後二事
0879a06: 猶屬出世二乘此識性後際淺近而止此總在
0879a07: 分別我法二執邊辯破邪謬若登初住去破俱生
0879a08: 我法二執處則無此等異見矣是故今文但止二
0879a09: 定性者深有以也然前有六根互用之說雖屬菩
0879a10: 薩相似解發位在信地而斷惑與二乘同是故文
0879a11: 中不及菩薩之言會意可得也又此五陰次第盡
0879a12: 者是佛敷陳展演故次第如此以被三根若夫圓
0879a13: 根一斷一切斷一證一切證豈拘此哉故知行布
0879a14: 雖詳而圓融隨入也所謂譬如大海不讓小流此
0879a15: 之謂也。
0879a16: 阿難如是十種禪那中塗至從始成就不遭岐路。
0879a17: 這一節經世尊總結識陰十事以誡行者莫自誤
0879a18: 而防修入證也如是下正結前義中塗成狂者如
0879a19: 前所明十事皆未盡識際中塗發諸狂解各各依
0879a20: 自所惑於未足為足也皆是下如前說故生斯位
0879a21: 位字按前行陰結中謂故生斯悟前云悟者指能
0879a22: 悟邊說今云位者指所證位說前後互通耳然此
0879a23: 證位即彼十事妄證之位非真位也眾生下如前
0879a24: 說各以所愛等者謂前十事中人各以自所愛境
0879b01: 先時修習迷心執迷為解而自休息各將自息之
0879b02: 處為所歸安寧之地各各自言滿足無上菩提是
0879b03: 為大妄語成受魔福盡終墮無間外邪指前七事
0879b04: 魔指第八事最後二定性人禪定樂不成增進
0879b05: 簡非墮落故別結示也汝等下佛阿難輩留願
0879b06: 入末法中傳教斯旨令人深防持正方堪入證也
0879b07: 見魔者前行陰中名為心魔從顛倒心起故今由
0879b08: 生滅心亡唯存見解見既成邪即以見解為魔大
0879b09: 抵識陰中解校前似深也入佛知見者前十事中
0879b10: 各執外道二乘知見亡失佛之知見今教返邪歸
0879b11: 正則入佛知見矣。
0879b12: 如是法門先過去世至圓滿菩提歸無所得。
0879b13: 這一節經承前總結以示佛佛乘此法門從始洎
0879b14: 終究竟圓極而歸無所得之地也如是法門者指
0879b15: 前所說有二意若遠指則全經是已巳若近指則五
0879b16: 陰是已巳佛謂此法門者不唯釋尊自所能修從前
0879b17: 過去恒沙諸佛皆乘此法得證菩提也如第五經
0879b18: 云十方薄伽梵一路涅槃門此之謂也識陰下承
0879b19: 上總示始終位次名義謂識陰若盡則得諸根互
0879b20: 用互用是十信位此舉其始也金剛乾慧是等覺
0879b21: 後心此舉其終也圓明下四句約喻顯法上二句
0879b22: 是法下二句是喻圓明精心是究竟果覺顯現於
0879b23: 識陰盡處根互用中故云於中發化於中字正指
0879b24: 互用中也如淨璃喻互用心寶月喻圓明心合
0879c01: 法如上可知此總舉一始一終略示而已巳下復從
0879c02: 始洎終次第陳列諸位故云如是乃超云云也菩
0879c03: 薩所行金剛十地者此金剛字喻十地觀智如前經
0879c04: 云此十地者皆以金剛十種深喻觀察如幻取喻
0879c05: 觀智堅固之意也入於下結示究竟佛果妙覺義
0879c06: 也妙莊嚴海者法喻雙顯謂此究竟圓滿菩提本
0879c07: 是湛然寂滅思議不及如太空一法叵得良以
0879c08: 定慧二力而莊嚴之不可莊嚴而莊嚴故稱曰妙
0879c09: 即五十五位不思議定慧妙力莊嚴者是也海是
0879c10: 喻喻此圓滿菩提如海之大且深也然又不唯深
0879c11: 大而已巳海具十德如華嚴經說喻此妙嚴覺海具
0879c12: 足恒沙性德故喻如海歸無所得者謂雖具恒沙
0879c13: 性德有即非有是為中道第一義諦實際理地不
0879c14: 受一塵正是空如來藏究竟圓極為所歸依故也。
0879c15: 此是過去先佛世尊至究竟修進最後垂範。
0879c16: 這一節經世尊翻前五陰魔事諄諄教諭勸令深
0879c17: 防持正為最後垂範也此是下明此法門是過去
0879c18: 先佛所修所傳奢摩他中毗婆舍那等三義今闕
0879c19: 禪那是文略也言奢摩他中毗婆舍那者此中字
0879c20: 有深義存焉何者奢摩翻止毗婆翻觀中字意明
0879c21: 止中即具觀義觀中亦具止義圓融互具異名同
0879c22: 體然非歷別止觀乃圓融中道故用中字學者不
0879c23: 可輕忽看過然又但舉止觀二法說者止與觀
0879c24: 是實義故二法和融即成三義雖云三名二義即
0880a01: 足故但舉二也涅槃瑜伽等經論中皆含此義學
0880a02: 者又不可不知此也覺明分析者覺明約觀智說
0880a03: 謂依定慧觀智分析諸魔以授未學也汝能諳識
0880a04: 等者汝指阿難及在會諸眾謂汝等親從佛教已巳
0880a05: 能諳識心垢既淨不落邪見可知矣諸魔不出內
0880a06: 外二意內是陰魔如前文云心見二魔是也外是
0880a07: 天魔鬼神等今文陰魔云銷滅者如前文可知天
0880a08: 魔云摧碎者即前所謂一人發真歸元隳裂其處
0880a09: 是也褫魄者褫猶喪也謂喪其魂魄而逝也下
0880a10: 劣增進指二定性人說以其味禪定是其下劣
0880a11: 增進其心是前經之功也若諸下佛令阿難輩轉
0880a12: 教并授防護之法謂末世行者愚鈍未識正定而
0880a13: 師僧不解說法則行者不識邪正既不識正樂修
0880a14: 禪者汝必恐其同於邪外勸令一心持佛心而
0880a17: 阿難即從座起聞佛示誨至一切眾生作將來眼。
0880a18: 這一節經阿難因聞五陰魔事重據五陰乃發三
0880a19: 意為問也阿難下是經家敘述之辭即從座起一
0880a20: 句應置聞佛示誨句下為順今辭致略倒也如佛
0880a21: 下方是阿難問語五陰下三句阿難據前所聞五
0880a22: 陰以五妄想為本故云五種妄為本想心也我
0880a23: 等下三句自述未聞之意又此下正陳三意為問
0880a24: 併銷是頓意次第是漸意詣何為界是問五陰界
0880b01: 畔為三問也惟願下結問之辭清明心目者謂佛
0880b02: 示我三意能令我等心目清明方堪為彼末世之
0880b03: 正眼也。
0880b04: 佛告阿難精真妙明至何況不知推自然者。
0880b05: 這一節經世尊將酬其問且標真以明空界妄生
0880b06: 依妄顯示二性元無也精真下正標真體謂真覺
0880b07: 本來圓滿清淨一切死生塵垢俱不可留空如
0880b08: 來藏不受一塵故乃至下顯示空界妄生乃至字
0880b09: 接上諸垢說不能備舉超而言之謂空猶是妄
0880b10: 想所生況其他耶如第四經云由無明故變起頑
0880b11: 空無明即妄想也斯元下二句又會妄歸真謂此
0880b12: 空元是本覺真精之體由諸眾生瞥起妄心轉
0880b13: 真成妄故變頑空迷妄不息則依空堅執妄生器
0880b14: 界如演下引例明妄無因演若達多見第四經以
0880b15: 迷本頭而認鏡中之影例今迷真而逐諸妄也妄
0880b16: 元無因依妄生妄故有因緣自然性起因緣既妄
0880b17: 又迷因緣計為自然因緣自然二性依有為法
0880b18: 上起計故以空無為而例明之謂空是無為
0880b19: 法猶屬幻生況乎有為而非幻耶故直示云因緣
0880b20: 自然皆是眾生妄心計度阿難下明妄元無謂若
0880b21: 人知妄所起可說妄之因緣若了妄元無方知因
0880b22: 緣本無所有因緣尚無何況不知因緣復推自然
0880b23: 者乎誠如演若迷頭妄循外影本頭不動而迷妄
0880b24: 豈有因哉。
0880c01: 是故如來與汝發明至名為堅固第一妄想。
0880c02: 這一節經世尊結前生後正答五陰想心之問文
0880c03: 有五段此先明色想也初是故下結前妄因妄起
0880c04: 佛謂五陰本因同是妄想所成以迷真故逐諸妄
0880c05: 耳然前五陰本想已巳明今阿難欲令末世眾生易
0880c06: 了故重問之世尊因問重為結示汝體下正生後
0880c07: 文先示色陰本想汝指阿難以通一切佛謂汝之
0880c08: 色身先因父母慾想所生以父母交遘迭興精血
0880c09: 和合而成我身儒云父母遺體是也汝心下又明
0880c10: 中陰同業謂汝中陰時心若非是想則不能來父
0880c11: 母慾想中傳受汝命此句反顯因想而來是以三
0880c12: 想和合方成此身以明色陰從想生也如我下引
0880c13: 前文證佛謂如前第三經中所言妄之想能使
0880c14: 實體融化醋說懸崖是想口水足酸是實事豈
0880c15: 非實融通乎又如婬慾想能使男女二根流
0880c16: 液亦是實融通之驗也懸崖下四句重辯能
0880c17: 融實辯云懸崖是思醋物未來此二句但明想
0880c18: 汝體下二句以實體反顯謂汝現前實體若非與
0880c19: 懸崖醋物妄之想通一倫輩則汝口水足酸如
0880c20: 何因談醋物思崖而出耶今末句但云醋物而不
0880c21: 及思崖足澀者略也是故下結明色陰本想色身
0880c22: 由堅固想成者如第四經堅覺寶成之意謂由堅
0880c23: 執之想以成色質故稱堅固妄想。
0880c24: 即此所說臨高想心至名為明第二妄想。
0881a01: 這一節經承前次第為答受陰本想也即此下躡
0881a02: 上色陰實融通以明受陰起想之由臨高想心
0881a03: 是真受酸澀是實此為因受生想能動色體若
0881a04: 細玩之互想互通何以故如上想能融實體若
0881a05: 又因受而生想則念念相續相續屬行陰然前四
0881a07: 別中須會通意方稱勝解也汝今下正明受相受
0881a08: 相有三違順不違不順也順則益違則損今文以
0881a09: 損益驅馳方顯受陰本想故不約不違不順說也
0881a10: 驅馳者謂以損益驅役其心故名為下結受陰本
0881a11: 想名明如前經說。
0881a12: 由汝念慮使汝色身至名為融通第三妄想。
0881a13: 這一節經承前次第為答想陰本想也初二句即
0881a14: 明融通之意念慮是使身動作是實身非下反
0881a15: 辨實通倫謂汝色身若不與念同倫則汝身
0881a16: 何因隨念所使念可役身信知身是想類也種種
0881a17: 下正明實融通身為念使種種取像者取者緣
0881a18: 愛生取取是執著之意謂內想如外像現故以五
0881a19: 塵美惡皆因內取故云種種取像也想心既生能
0881a20: 使實形取物以此驗知汝身與想念相應也有
0881a21: 多想寐成諸夢夢即想之相故想動情者想為因
0881a22: 情為果如慾想而生貪愛之情圓覺經云愛欲為
0881a23: 因愛命為果即此意也故云以想搖動妄情末句
0881a24: 結想陰之本。
0881b01: 化理不住運運密移至名為幽隱第四妄想。
0881b02: 這一節經承前次第為答行陰本想也化理不住
0881b03: 者正明行陰遷化之理念念不住也運運密移者
0881b04: 運是遷運由念念遷運故稱運運幽隱不可見故
0881b05: 名為密雖不可見剎那變遷故令甲漸長髮漸生
0881b06: 氣漸銷容漸皺日夜相代乎前曾不覺悟言世人
0881b07: 迷於塵勞故也阿難下佛以化理召阿難而告一
0881b08: 切此字指上化理謂此念念密移之行若非是汝
0881b09: 云何令汝體遷可見遷者即汝又若謂必是汝之
0881b10: 真主真主則不去不去應當覺知今念念遷去去
0881b11: 則是客非主故無覺知則非汝真以上四句意明
0881b12: 不即不離也上二句明不離謂離汝無行行即是
0881b13: 汝故令體遷也不二句明不即念念遷去是客非
0881b14: 主故無覺不即汝矣則汝下二句牒上行陰不停
0881b15: 之意名為下結本想名幽隱如前經說。
0881b16: 又汝精明湛不搖處至是五受陰五妄想成。
0881b17: 這一節經承前次第為答識陰本想并結陰為想
0881b18: 成也又汝下直明識性常非常體精明湛不搖者
0881b19: 精明是識精明元湛然不搖即第八藏識湛然不
0881b20: 動的所在名處也楞伽以此名為常住所謂藏識
0881b21: 海常住是也今文名恒常者一句牒彼楞伽密嚴
0881b22: 等經名此為常者先牒次破言其非常也於身下
0881b23: 正辯非常謂此識性即在汝身此執受身根為藏
0881b24: 識所依此識所遊之處不出六根見聞覺知之間
0881c01: 若實下二句反顯非真非真即非常故何因下正
0881c02: 明其妄謂此識若果是真何因汝等眾生昔年
0881c03: 奇歷多年歲思憶不及於後忽前奇原憶何時
0881c04: 何處曾見此物宛然不忘則此下結顯是妄非真
0881c05: 也謂此湛然不搖之中念念受彼無始善惡種子
0881c06: 之所熏習冥遷密運曠古通今有何籌筭言其習
0881c07: 妄之深非凡情可格也阿難下牒明湛性非真流
0881c08: 注之相甚深微細也初句正牒非真如急下四句
0881c09: 引喻明其流注之細流勢高下則奔騰可見而
0881c10: 其洄漩汗漫之處急勢密流望如恬靜非是無流
0881c11: 若非下二句反顯湛性為一切想之元本故受此
0881c12: 等妄習也非汝下謂此湛識由汝六根銷復塵礙
0881c13: 潛通以得互用開合自在此之想元方得除滅亦
0881c14: 是反顯之辭故云非汝等也故汝下結明根識習
0881c15: 幾由致謂汝現在六根見聞覺知中的串習幾微
0881c16: 正是此識湛然精了之性此湛了內罔象無微
0881c17: 細精想為識陰之本串習幾者串是連綿不斷之
0881c18: 意習是習氣幾是幾微此明六根中連綿不斷隱
0881c19: 密幾微精耀名串習幾也意即前經所云在眼曰
0881c20: 見精明元在耳曰聽精明元等即是此識精了中
0881c21: 發散於外者是也而其內者即是罔象無之本
0881c22: 想耳坊本圈句以中字連下則云中串習幾此訛
0881c23: 也通文義者自能會取罔象無如前經說微細
0881c24: 精想者此想於五想中甚深微細二乘及地前菩
0882a01: 薩不能了故如八識頌云不動地前纔捨藏金剛
0882a02: 道後異熟空故名微細精想阿難下總結五本想
0882a03: 成五受陰也稱五受陰者受以領納為義領納色
0882a04: 心諸法五陰皆然故通名曰受此答阿難五陰本
0882a05: 想之問竟矣前阿難正問三意此本想之言但已巳
0882a06: 領佛先所說義今佛隨問次第而答故先明本想
0882a07: 次下正答三意。
0882a08: 汝今欲知因界淺深至知有涅槃不戀三界。
0882a09: 這一節經世尊正酬阿難三問也初二句總牒問
0882a10: 意因界者因即因性界即界畔即五陰界畔疊字
0882a11: 成文故因界兼舉也淺深者色陰最淺識陰最深
0882a12: 前前淺後後深也唯色下正明界義色與空對故
0882a13: 與為畔邊際即畔也觸與離是受之畔觸乃受之
0882a14: 因因觸生受與外境合名觸觸對離說離為受之
0882a15: 後際觸與離為受陰前後際也記與忘是想
0882a16: 之畔義可解滅與生是行之畔念初起是生念已巳
0882a17: 亡為滅前前生後後滅是行之畔也湛入合湛為
0882a18: 識際者上湛字是前七轉識動時則昏靜時則湛
0882a19: 返流全一為湛入合湛下湛字是第八識自證分
0882a20: 體湛不搖之湛也此五下總結五陰界義五陰元
0882a21: 者元是本即五陰本想是也重疊生者謂識生行
0882a22: 行生想等故名重疊下二句明生起還滅之意生
0882a23: 從內發故從識起滅從外除故從色滅理則下答
0882a24: 頓漸二問上二句明解下二句明行謂理解則頓
0882b01: 如人悟理則圓滿曉了乘其所悟疑惑併銷然其
0882b02: 情習未除情習屬事事難頓除必次第盡此約中
0882b03: 下之機說耳若上上機則初發心時便成正覺一
0882b04: 斷一切斷何次第之有然說雖名頓即頓中亦具
0882b05: 次第也我已巳下佛引第五經劫波巾結解次第以
0882b06: 明人空法空俱空三義次第與今義同故引證也
0882b07: 汝將下佛阿難輩轉教末世深厭自生一句文
0882b08: 倒置是天竺文式即自生深厭也謂令彼知五陰
0882b09: 妄則自生深厭而求出生死然知生死外有涅
0882b10: 槃可證則不戀三界餘文可解以上正宗五分通
0882b11: 前顯示已巳竟下文正顯流通分也。
0882b12: 阿難若復有人滿十方至是福云何更有邊際。
0882b13: 這一節經世尊承前大段三分此明流通分也阿
0882b14: 難下佛設財施之勝校量弘經一念之功此且明
0882b15: 財施之勝也長水疏云此文校量文雖不多意已巳
0882b16: 周盡七寶財之勝也滿空多之勝也供微塵佛福
0882b17: 田之勝也文可解阿難答下佛以施功為問阿難
0882b18: 答佛自陳其勝也昔有下引彼最劣顯此最勝謂
0882b19: 以七錢施佛施功最微尚獲輪王之報何況最勝
0882b20: 之福豈更有終窮乎七錢事未詳所出。
0882b21: 佛告阿難諸佛如來至筭數譬喻所不能及。
0882b22: 這一節經世尊重引極惡無間深重長劫之罪以
0882b23: 校一念弘經之功超勝施滌重罪而量莫能及也
0882b24: 佛告下欲引惡校功恐人不信故先明佛語無妄
0882c01: 警令生信也若復下正引極惡能以下引上長劫
0882c02: 極惡以校一念弘經之功能滌長劫十惡之罪不
0882c03: 唯滌惡而已巳又能轉罪為功變苦為樂此人所得
0882c04: 一念弘經之福勝於前人滿空財施百千萬億倍
0882c05: 量不能及也然彼外財之施雖多終為有漏與妙
0882c06: 心不今此一念弘經轉化得契妙心乃是成佛
0882c07: 之因故彼滿空長劫之施不能校此一念也四重
0882c08: 是比丘戒十波羅夷是菩薩戒。
0882c09: 阿難若有眾生能誦此經至皆大歡喜作禮而去。
0882c10: 這一節經世尊承前流通更以顯密二教勸持為
0882c11: 功并總結全經而輟席也前文是轉教利他之行
0882c12: 此復勉以自行若顯若密能自受持其功窮劫說
0882c13: 不能盡也佛說下總結全經輟席可知。
0882c14: 此解肇工於萬曆四十一年歲次甲寅仲冬既望。
0882c15: 而閣筆於四十五年丁巳季春下澣日也。
0882c16: 回向偈曰。
0882c17: 歸命十力尊佛頂三摩提菩薩聲聞僧
0882c18: 慈哀加被我解此甚深義願回向三處
0882c19: 諸佛及菩提十種異生性性相得究竟
0882c20: 無二無分別願我於未來生生常不昧
0882c21: 三檀濟群苦積劫施無盡正行起正因
0882c22: 順逆俱成化自利與利人往來二善道
0882c23: 七趣機能逗見聞隨所伏所屬資以成
0882c24: 齊能獲佛智化化誓俱生行行度無極
0883a01: 指極樂唯心悟本性是佛四弘塵毛
0883a02: 無作作靡已巳心期本釋迦塵剎薄伽梵
0883a03: 與彼無量壽交光灌我頂願出廣長舌
0883a04: 授我菩提記為諸尊勝幢展演第一義
0883a05: 同登涅槃山永別無明母
0883a06: 
0883a07: 大佛頂如來密因修證了義諸菩薩萬行首楞嚴經
0883a08: 直解卷第十終
