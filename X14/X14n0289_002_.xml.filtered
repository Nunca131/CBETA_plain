0288b08: 
0288b09: 
0288b10: 大佛頂如來密因修證了義諸菩薩萬行首楞嚴經
0288b11: 合轍卷第二
0288b12: 明　二楞菴釋　通潤　述
0288b13: 爾時阿難及諸大眾聞佛示誨身心泰然念無始來
0288b14: 失本心妄認緣塵分別影事今日開悟如失乳兒
0288b15: 忽遇慈母合掌禮佛願聞如來顯出身心真妄實
0288b16: 現前生滅與不生滅二發明性。
0288b17: 此請生滅身中的示不生滅性也因前兩番驗見
0288b18: 兩番印許則阿難緇素已巳明領悟寂常心性故身
0288b19: 心泰然泰然者安然也身心安然是照應矍然避
0288b20: 座我實驚怖重復悲淚等自念從無始來失本
0288b21: 有不動真心反認緣塵分別影事今日始得開悟
0288b22: 正如失乳之兒忽遇慈母此亦照應心未開悟窮
0288b23: 子捨父等然此寂常不生滅性雖蒙印許若據尋
0288b24: 常見即是眼則眼與見皆屬生滅若據今日手開
0288c01: 合而見無開合頭搖動而見不搖動則是生滅身
0288c02: 中有不生滅性今雖領得頭有搖動見無所動之
0288c03: 旨向未明其所以猶存疑惑故求佛發明要在現
0288c04: 前動搖生滅身中的的指出不生滅性令此二性
0288c05: 皎如星月方到自信不疑之地阿難向以無心
0288c06: 斷滅為疑如來雖示寂常但信佛語不能自信故
0288c07: 曰願聞等。
0288c08: 時波斯匿王起立白佛我昔未承諸佛誨敕見迦旃
0288c09: 延毗羅胝子咸言此身死後斷滅名為涅槃我雖值
0288c10: 佛今猶狐疑云何發揮證知此心不生滅地今此大
0288c11: 眾諸有漏者咸皆樂聞。
0288c12: 此匿王自陳斷見以請不生滅也匿王昔事外道
0288c13: 曾有邪心種子入其心腑今被阿難抓著癢處遂
0288c14: 乘機發問所謂因逢桃李樹憶故園春迦栴延
0288c15: 此云剪髮毗羅胝此云不作其道皆以斷滅為宗
0288c16: 以不解第八阿賴耶識去後來先為生死根本轉
0288c17: 此八識名為涅槃而反計此身斷滅名涅槃若此
0288c18: 方所計生為七尺軀死作一棺土即有剉燒舂磨
0288c19: 無所用之等皆此類攝豈知有死而不亡者在也
0288c20: 我雖值佛今猶狐疑者言我未見佛時曾被邪師
0288c21: 邪教栽此種子在八識田今雖值佛至今未忘故
0288c22: 雖聞說不生滅性尚有餘疑必要現前有箇證據
0288c23: 方能信得此心是不生滅故曰云何發揮證知此
0288c24: 心不生滅地。
0289a01: 佛告大王汝身現在今復問汝汝此肉身為同金剛
0289a02: 常住不朽為復變壞世尊我今此身終從變滅佛言
0289a03: 大王汝未曾滅云何知滅世尊我此無常變壞之身
0289a04: 雖未曾滅我觀現前念念遷謝新新不住如火成
0289a05: 漸漸銷殞殞亡不息決知此身當從滅盡佛言如是。
0289a06: 欲示不生滅性故先審其生滅也言汝在未來死
0289a07: 處生疑我只據現在生處問汝要汝自己巳勘驗若
0289a08: 現在變滅則未來亦變滅現在不滅則未來亦不
0289a09: 滅若能知生便能知死今汝尚未知生焉能知死
0289a10: 故詰之曰汝身現在為復畢竟是不朽之物耶為
0289a11: 復畢竟是變壞之物耶我今下答出此身終從變
0289a12: 滅意謂若據現在論畢竟歸於斷滅此與迦栴
0289a13: 延一鼻孔出氣佛言下重重細審釣出狐涎言汝
0289a14: 此身現今尚在有何所以預知此身必斷滅耶世
0289a15: 尊下答出斷滅所以意謂身雖現在但我觀察現
0289a16: 前遷變剎那不停念念見新步步趨死若東逝之
0289a17: 波西垂之照擊石之火驟隙之駒風裏微燈草頭
0289a18: 懸露臨崖朽樹閃目電火決知此身到底滅盡方
0289a19: 得了當佛言如是者印其悟得此身是無常速朽
0289a20: 之法也。
0289a21: 大王汝今生齡已巳從衰老顏貌何如童子之時世尊
0289a22: 我昔孩孺膚腠潤澤年至長成血氣充滿而今頹齡
0289a23: 迫於衰耄形色枯悴精神昏昧髮白面皺逮將不久
0289a24: 如何見比充盛之時。
0289b01: 此又細審其自少至老精神容色是同是別也世
0289b02: 尊下答出三時大相懸絕言我為童子時肌膚腠
0289b03: 理滋潤鮮澤及至長成精完神足血氣充滿今在
0289b04: 老耄則顏色枯槁精神暗塞皮髮行步龍鐘
0289b05: 日在桑榆殆將不久如何乃以精神充足盛滿之
0289b06: 時見比也。
0289b07: 佛言大王汝之形容應不頓朽王言世尊變化密移
0289b08: 我誠不覺寒暑遷流漸至於此何以故我年二十雖
0289b09: 號年少顏貌已巳老初十歲時三十之年又衰二十於
0289b10: 今六十又過於二觀五十時宛然強壯世尊我見密
0289b11: 移雖此殂落其間流易且限十年若復令我微細思
0289b12: 惟其變寧唯一紀二紀實為年變豈唯年變亦兼月
0289b13: 化何直月化兼又曰遷沉思諦觀剎那剎那念念之
0289b14: 間不得停住故知我身終從變滅。
0289b15: 此又細審生滅之頓漸也汝之形容應不頓朽者
0289b16: 謂一氣不頓盡一形不頓虧必因漸而至此乎變
0289b17: 化密移我誠不覺者言我雖念念遷變實不知其
0289b18: 頓衰之與漸朽所謂夜半有力者負之而趨昧者
0289b19: 不覺也但見日往月來寒暑迭遷似乎漸朽非頓
0289b20: 衰耳以我細思推度二十之時衰於十歲三十之
0289b21: 時衰於二十乃至於今六十又二又衰五十如此
0289b22: 推窮而以十年為率此特舉其麤略而言若我微
0289b23: 細推窮豈獨十年為限實唯年變月化而日遷若
0289b24: 更沉其思慮審諦觀察則剎那剎那念念不住故
0289c01: 知此身決至滅盡尚書以魂升魄降為殂落此以
0289c02: 形色漸銷精神日損為殂落十二年為一紀時之
0289c03: 最促者為剎那謂一念間具九十剎那以利刃透
0289c04: 九十紙為一念分剎那故經云一息一瞬眾生
0289c05: 壽命四百生滅智者若能觀命如是是名能觀念
0289c06: 念生滅也但凡夫心麤殊不知覺先德偈云如以
0289c07: 一睫毛置掌人不覺若置眼睛上為害極不安愚
0289c08: 人如手掌不覺行苦遷智者如眼睛為極生厭患
0289c09: 昔梁時有高僧奉帝請百大德試有道者請至
0289c10: 朝門嚴備一百種甲兵旌旗耀日怖百大德九十
0289c11: 九人悉皆驚走唯有一大德不生驚怖王問和尚
0289c12: 何故不怕答云怕何物我初生孩童時剎那剎那
0289c13: 念念已巳死何得今日反畏死乎若此大德是真念
0289c14: 念了生死行苦者也。
0289c15: 佛告大王汝見變化遷改不停悟知汝滅亦於滅時
0289c16: 汝知身中有不滅耶波斯匿王合掌白佛我實不知
0289c17: 佛言我今示汝不生滅性。
0289c18: 世尊見匿王歷敘變滅之相絲毫不漏故向急處
0289c19: 一提言汝既知生滅不停決從滅盡還知念念生
0289c20: 滅遷謝處有不生滅性耶答言我實不知古人道
0289c21: 不知處最親切所謂日用而不知也使其知此決
0289c22: 不迷於斷見矣我今示汝不生滅性者言汝既不
0289c23: 知我即就汝生滅身中指出不生滅性以釋汝斷
0289c24: 滅之疑也。
0290a01: 大王汝年幾時見恒河水王言我生三歲慈母我
0290a02: 謁耆婆天經過此流爾時即知是恒河水佛言大王
0290a03: 如汝所說二十之時衰於十歲乃至六十日月歲時
0290a04: 念念遷變則汝三歲見此河時至年十三其水云何
0290a05: 王言如三歲時宛然無異乃至於今年六十二亦無
0290a06: 有異。
0290a07: 欲示不生滅性故先審六十歲時觀河之見與三
0290a08: 歲時觀河之見有同異者欲其了知年變而見不
0290a09: 變也耆婆此云長命祠之得長命故。
0290a10: 佛言汝今自傷髮白面皺其面必定皺於童年則汝
0290a11: 今時觀此恒河與昔童時觀河之見有童耄否王言
0290a12: 不也世尊佛言大王汝面雖皺而此見精性未曾皺
0290a13: 皺者為變不皺非變變者受滅彼不變者元無生滅
0290a14: 云何於中受汝生死而猶引彼末伽黎等都言此身
0290a15: 死後全滅王聞是言信知身後捨生趣生與諸大眾
0290a16: 踊躍歡喜得未曾有。
0290a17: 復審觀河之見有童耄者欲其答出見無童耄也
0290a18: 世尊下分明指示意謂汝面雖皺而見精不皺皺
0290a19: 者變而不皺者不變變者滅而不變者不滅即此
0290a20: 便是生滅身中不生滅性先德云欲識菴中不死
0290a21: 人豈離而今這皮袋是知顏貌雖童耄見性不虧
0290a22: 明暗有去來靈光不昧此即窮子衣中寶乃輪王
0290a23: 髻裏之珠貧女室中金即如來藏中之物何得高
0290a24: 推極聖自鄙下凡一向外求不能內省枉經多劫
0290b01: 違背己巳靈空言斷滅失本真性云何於中受汝生
0290b02: 死者言此見精既不皺不變云何乃隨汝身現在
0290b03: 同受生滅耶既現在不受生滅而言此身死後乃
0290b04: 全滅者不益誤乎末伽黎此云不見道王聞下轉
0290b05: 邪成正也捨生趣生者謂悟得捨此趣彼從一暗
0290b06: 室投一暗室出一苦輪入一苦輪未曾斷滅也此
0290b07: 章由匿王在身上觀察故成斷滅世尊在見上發
0290b08: 明故無生滅所謂不離華下路引入洞中天也此
0290b09: 則不唯破匿王斷滅之見抑亦酬阿難二發之請
0290b10: 矣問昔忠國師問禪客從何方來客曰南方來師
0290b11: 曰南方知識如何示人曰彼方知識直示學人即
0290b12: 心是佛佛是覺義汝今悉具見聞覺知之性此性
0290b13: 善能揚眉瞬目去來運用於身中挃頭頭知挃
0290b14: 知故名正知離此之外更無別佛此身即
0290b15: 有生滅心性未曾生滅身生滅者如龍換骨蛇蛻
0290b16: 皮人出故宅即身是無常其性常也師曰若然者
0290b17: 與彼先尼外道無有差別彼云我此身中有一神
0290b18: 性此性能知痛痒身壞之時神則出去如舍被燒
0290b19: 舍主出去舍即無常舍主是常審如是者邪正莫
0290b20: 辯矣今如來開示皺者為變不皺非變得無與半
0290b21: 生半滅半不生滅之旨同乎答國即破一時之執
0290b22: 如來開一時之權皆妙辯也當以意得不得妄生
0290b23: 卜度獲戾佛祖。
0290b24: 阿難即從座起禮佛合掌長跪白佛世尊若此見聞
0290c01: 必不生滅云何世尊名我等輩遺失真性顛倒行事
0290c02: 願興慈悲洗我塵垢。
0290c03: 此因答生疑也匿王知見不多故一言之下心地
0290c04: 開明驀直信去阿難多知多見觸事生情故方信
0290c05: 而忽疑此疑因聞遺失真性顛倒行事之語將謂
0290c06: 離生滅外別有不生滅性故請發明生滅不生滅
0290c07: 性及聞見精不變反動疑情意謂見聞必是生滅
0290c08: 可名遺失既此見聞必不生滅便是寂常即與諸
0290c09: 佛等無差別云何世尊名我等輩遺失真性顛倒
0290c10: 行事而諸佛不名遺失顛倒所謂收得反魂香來
0290c11: 撾塗毒。
0290c12: 即時如來垂金色臂輪手下指示阿難言汝今見我
0290c13: 母陀羅手為正為倒阿難言世間眾生以此為倒而
0290c14: 我不知誰正誰倒佛告阿難若世間人以此為倒即
0290c15: 世間人將何為正阿難言如來臂兜羅綿手上指
0290c16: 於空則名為正佛即臂告阿難言若此顛倒首尾
0290c17: 相換諸世間人一倍瞻視則知汝身與諸如來清淨
0290c18: 法身比類發明如來之身名正知汝等之身號性
0290c19: 顛倒隨汝諦觀汝身佛身稱顛倒者名字何處號為
0290c20: 顛倒於時阿難與諸大眾瞪瞢瞻佛目睛不瞬不知
0290c21: 身心顛倒所在。
0290c22: 此世尊以手下垂驗其倒情也母陀羅此云印手
0290c23: 相好也阿難曾遭毒手不敢自任嫁禍於人而以
0290c24: 世間眾生為答故曰世間眾生云云世尊就與一
0291a01: 拶云若世間人以此為倒又將何等為正阿難拗
0291a02: 直作曲云若如來以手上指則名為正世尊將錯
0291a03: 就錯即臂告曰若汝果以上指為正即此便是
0291a04: 冠履倒置翻頭作尾翻尾作頭矣何處別求顛倒
0291a05: 哉且此一臂本無倒正舉世間在臂上分正分倒
0291a06: 故曰一倍瞻視豈知下垂為倒固倒也上指為正
0291a07: 亦倒也何得以上指為正下垂為倒哉由汝等倍
0291a08: 生此見而如來不作是見故將汝身與如來清淨
0291a09: 法身比例發明則如來身號正知汝等之身稱
0291a10: 性顛倒則汝自謂與佛等無差別不名顛倒者誤
0291a11: 矣既與發明顛倒復加錐劄令其循名求實自揣
0291a12: 顛倒實處故曰隨汝諦審觀察汝身興如來身比
0291a13: 例發明如來之身號正知汝等之身稱性顛倒
0291a14: 則汝既有顛倒之名必有顛倒之實從何實處而
0291a15: 得此名阿難被世尊一問有眼如盲有口如啞直
0291a16: 得無言可對無理可伸故曰不知身心顛倒所在
0291a17: 所謂大智慧人面前常有三尺暗是也。
0291a18: 佛興慈悲哀愍阿難及諸大眾發海潮音告同會
0291a19: 諸善男子我常說言色心諸緣及心所使諸所緣法
0291a20: 唯心所現汝身汝心皆是妙明真精妙心中所現物
0291a21: 云何汝等遺失本妙圓妙明心寶明妙性認悟中迷。
0291a22: 此下正與發明顛倒實處也應不失時故曰海潮
0291a23: 色者十一色法心者八識心王能緣是心所緣是
0291a24: 境故曰諸緣心所使者五十一心所法也諸所緣
0291b01: 法即不相應及無為法也唯心所現者唯獨也心
0291b02: 即如來藏心也言色心五位皆在如來藏心顯現
0291b03: 如明鏡之現影像既一切法皆從藏心影現則汝
0291b04: 身心皆是妙心中所現物可知身即根身心包王
0291b05: 所爍群昏而獨照曰妙明混萬物而獨露曰真精
0291b06: 即身心而離身心曰妙心云何下正明顛倒實處
0291b07: 本妙者本來自妙不假修成也圓妙明心以感通
0291b08: 言寶明妙性以不動言悟字指妙明真精妙心言
0291b09: 迷字指身心言以身心二法皆是迷妙明而妄現
0291b10: 故意謂汝之身心皆是廣大妙明心中所現之物
0291b11: 直如鏡像海漚而汝將此靈明廓徹普周圓之
0291b12: 妙心棄而不顧反認此蕞爾身心以為本性豈非
0291b13: 認悟中迷哉。
0291b14: 晦昧為空空晦暗中結暗為色色雜妄想想相為身
0291b15: 聚緣內搖趣外奔逸昏擾擾相以為心性一迷為心
0291b16: 決定惑為色身之內不知色身外洎山河空大地
0291b17: 咸是妙明真心中物譬如澄清百千大海棄之唯認
0291b18: 一浮漚體目為全潮窮盡瀛渤汝等即是迷中倍人
0291b19: 如我垂手等無差別如來說為可憐愍者。
0291b20: 此下發明身心所以為悟中迷也謂此圓明妙心
0291b21: 本無身心之相皆由妙明心體最初不覺忽起動
0291b22: 心將此第一義空晦昧而成無知無覺之頑空所
0291b23: 謂癡愛發生生發迷故有空性由此一迷而從
0291b24: 迷積迷故於頑然空中凝結而成四大之色所謂
0291c01: 化迷不息有世界生既有四大復以妄見搏取少
0291c02: 分四大之色結成五蘊根身故曰色雜妄想想相
0291c03: 為身所謂見精映色結色成根等此即身之所以
0291c04: 為悟中迷也既有根身四大內外合成妄有緣氣
0291c05: 於中積聚於是內緣影事而動搖不休外緣實色
0291c06: 而奔馳不已巳昏昏擾擾不明不淨復執此昏昏擾
0291c07: 擾者以為真精妙心寶明妙性此即心之所以為
0291c08: 悟中迷也既一迷此昏昏擾擾者為妙明心性旋
0291c09: 復惑此妙明心性在色身之內殊不知不獨此身
0291c10: 是妙明心中所現之物即空器界皆是妙明心
0291c11: 中所現物也今汝棄此廣大妙心而妄認四大為
0291c12: 自身相六塵緣影為自心相何異棄彼百千澄清
0291c13: 大海而反認海中一浮漚體以為海中之全潮在
0291c14: 是即大海亦在是由是觀之則知汝身與如來身
0291c15: 比類發明雖同是一體本無差別但如來了得海
0291c16: 是海漚是漚不棄海認漚故曰正知不認漚為海
0291c17: 故曰知汝等既棄海認漚復認漚為海故曰顛
0291c18: 倒性所以目汝等即是迷中加一倍迷之人也正
0291c19: 如我垂手時實無倒正差別而汝以下垂為倒上
0291c20: 指為正此即是汝顛倒所在故知汝等本無遺失
0291c21: 因顛倒而稱遺失如來說為可憐愍者此也意謂
0291c22: 汝等若真遺失似猶不足深愍今由顛倒故常如
0291c23: 遺失正如持珠作丐枉受貧窮如來所以深愍之
0291c24: 耳。
0292a01: 阿難承佛悲救深誨垂泣叉手而白佛言我雖承佛
0292a02: 如是妙音悟妙明心元所圓滿常住心地而我悟佛
0292a03: 現說法音現以緣心所瞻仰徒獲此心未敢認為
0292a04: 本元心地願佛哀愍宣示圓音拔我疑根歸無上道。
0292a05: 此第三番約現用而復認能緣也言悲救者謂萬
0292a06: 劫倒懸一生迷惑一旦發明然猶心疑惑故復垂
0292a07: 泣請問言我雖承佛語悟得此妙明心即是自己巳
0292a08: 本來具足圓滿不生不滅常住心地但我等一向
0292a09: 遺此廣大真性而認此昏昏擾擾者為心性故名
0292a10: 我等為性顛倒宜矣然我現今見佛聞法皆用緣
0292a11: 心世尊雖不欲我認而斥為非心由得其用故不
0292a12: 敢不認世尊要我認者是圓滿妙心雖則廣大現
0292a13: 今不得其用徒然獲此故又不敢認此正尊者方
0292a14: 搖未穩之際而緣心真心兩持不決之時如人惑
0292a15: 於岐路恍惚不定故請拔疑根到不疑之地始得
0292a16: 歸無上道先德云易開終始口難保歲寒心尊者
0292a17: 以之自此直至各各自知心十方獲本妙心常
0292a18: 住不滅處方肯承認耳不敢認與前認悟中迷之
0292a19: 認字照應。
0292a20: 佛告阿難汝等尚以緣心聽法此法亦緣非得法性
0292a21: 如人以手指月示人彼人因指當應看月若復觀指
0292a22: 以為月體此人豈唯亡失月輪亦亡其指何以故以
0292a23: 所標指為明月故豈唯亡指亦復不識明之與暗何
0292a24: 以故即以指體為月明性明暗二性無所了故汝亦
0292b01: 如是。
0292b02: 此責其認聲塵而不達法性也尚字是病責之辭
0292b03: 言我如此吐心吐膽落草槃桓欲汝捨妄緣而達
0292b04: 法性豈意汝之見解尚與昔時一毫無異且汝既
0292b05: 以緣心聽我圓滿常住心法則此圓滿常住心法
0292b06: 便成所緣之境汝又安能契此法性哉不知說法
0292b07: 者如指月人耳若汝說法之後絕言語黜聰明一
0292b08: 切放下默究自心此是因指看月不存指相之人
0292b09: 若汝依舊多知多解不肯消歸自己巳是逐句尋言
0292b10: 執指為月之人也若執指為月豈唯不識月亦不
0292b11: 識指豈唯不識指亦復不識明之與暗以月明而
0292b12: 指暗故也今汝執法音而不達法性何異執指為
0292b13: 月皂白不分昏曉不覺者哉故曰汝亦如是宗鏡
0292b14: 云若欲研究佛乘披尋寶藏一一須消歸自己巳言
0292b15: 言使冥合真心但莫執義上之文隨言生解直須
0292b16: 探詮下之旨契本會宗如是則天真之道不昧無
0292b17: 師之智現前若一向背己巳文執學興辯是對木
0292b18: 人而待語期石女以生兒空歷塵沙終無得理。
0292b19: 若以分別我說法音為汝心者此心自應離分別音
0292b20: 有分別性譬如有客寄宿旅亭暫止便去終不常住
0292b21: 而掌亭人都無所去名為亭主此亦如是若真汝心
0292b22: 則無所去云何離聲無分別性斯則豈唯聲分別心
0292b23: 分別我容離諸色相無分別性如是乃至分別都無
0292b24: 非色非空拘舍離等昧為冥諦離諸法緣無分別性
0292c01: 則汝心性各有所還云何為主。
0292c02: 此責其認妄心而不認真心也妄心如客真心如
0292c03: 主客有去來主人不動若汝認此分別法音之心
0292c04: 以為真者此心則應離聲而有體性云何離聲遂
0292c05: 無性耶不但分別我聲離聲無性即分別我容離
0292c06: 我色相亦無有性以此皆屬前六妄識分別固非
0292c07: 真心縱使前六分別都無處以為別有自性不屬
0292c08: 色不屬空正是第七緣八屬帶質境亦是分別亦
0292c09: 非自性彼數論師昧而不知遂執此為冥初自性
0292c10: 故知七緣第八雖無間斷尚非自性況間斷意識
0292c11: 念念遷流者云何執為自性計有實用而不肯捨
0292c12: 耶然則聲識因聲而有離聲則無乃至意識因法
0292c13: 而有離法則無如此則汝心性俱屬客邊各有所
0292c14: 還汝之主人竟何所在豈終為無主沙彌哉。
0292c15: 阿難言若我心性各有所還則如來說妙明元心云
0292c16: 何無還惟垂哀愍為我宣說。
0292c17: 此因還而請不還也還者如借來之物必要還人
0292c18: 若是自己巳屋裏物無處可還故問緣心各有所還
0292c19: 而妙明元心無還處者何也答昔張無垢謁善權
0292c20: 清禪師問云此事人人有分箇箇圓成是否清曰
0292c21: 然公曰為甚麼無箇入處清於袖中出數珠示之
0292c22: 曰此是誰底公俛首無對清復袖之曰若是汝底
0292c23: 即拈取去纔涉思惟便不是汝底公悚然故知纔
0292c24: 有分別即有可還也。
0293a01: 佛告阿難且汝見我見精明元此見雖非妙精明心
0293a02: 如第二月非是月影汝應諦聽今當示汝無所還地。
0293a03: 此下托見精以示不還真性也諺云逢人且說三
0293a04: 分話未可全拋一片心故先以見精示之良以妙
0293a05: 淨明心寶明妙性具有三大謂體相用由無明不
0293a06: 覺一念妄動轉此本體而成業識轉此智光而成
0293a07: 見分名轉識復轉此真境而成相分名現識此中
0293a08: 見精即是能見之性此能見性即是本覺體中所
0293a09: 具照法界大智慧光明由無明故轉此智光而
0293a10: 成見性今言且汝見我見精明元者正指阿難見
0293a11: 三十二相時此點光明元是本具不從日月燈光
0293a12: 借來故曰明元由彼應眼根而緣塵不雜名曰見
0293a13: 精此見雖是精明不昏不雜但體猶帶妄尚存能
0293a14: 所不得互用不得稱妙然體即是真故如第二月
0293a15: 非若水中月影與真月隔一重也以此妙明元心
0293a16: 本無形相亦無方所卒難指陳故托見精方便開
0293a17: 示若悟見精則妙明元心便可超悟矣此有三喻
0293a18: 一真月喻妙明元心二第二月喻見精三月影喻
0293a19: 緣塵分別此當楞伽之三性謂圓成實性依他起
0293a20: 性計執性也。
0293a21: 阿難此大講堂洞開東方日輪升天則有明曜中夜
0293a22: 黑月雲霧晦暝則復昏暗戶牖之隙則復見通墻宇
0293a23: 之間則復觀壅分別之處則復見緣頑之中是
0293a24: 空性之象則紆昏塵澄霽斂歛氛又觀清淨阿難
0293b01: 汝咸看此諸變化相吾今各還本所因處云何本因
0293b02: 阿難此諸變化明還日輪何以故無日不明明因屬
0293b03: 日是故還日暗還黑月通還戶牖壅還墻宇緣還分
0293b04: 別頑還空還塵清明還霽則諸世間一切所
0293b05: 有不出斯類汝見八種見精明性當欲誰還何以故
0293b06: 若還於明則不明時無復見暗雖明暗等種種差別
0293b07: 見無差別諸可還者自然非汝不汝還者非汝而誰
0293b09: 常被漂溺是故如來名可憐愍。
0293b10: 欲示無還故先標可還之境其相有八也阿難下
0293b11: 次顯八相各有所還如明隨日來還隨日去是也
0293b12: 汝見下三顯見性不還以還明則不見暗還暗則
0293b13: 不見明今明來見明暗來見暗則知見性不還以
0293b14: 此見性是自己巳物是法性家日日用時時用未
0293b15: 曾間斷非若緣塵分別之見有去來也故示之曰
0293b16: 諸可還者皆由假借外塵而有自然不是己巳物汝
0293b17: 之不還者不由假借非自己巳物更是阿誰物也但
0293b18: 汝識此見性不還則知汝心本妙本明本淨矣以
0293b19: 見性是賓中主真心是主中主故也由汝昏迷不
0293b20: 醒既不識賓中主又不識主中主所以遺失真性
0293b21: 枉受輪回於生死中頭出頭沒無有出期是故我
0293b22: 說汝等實為可憐愍者此中大講堂喻妙明元心
0293b23: 不動之體明喻智慧暗喻無明通喻六根通達八
0293b24: 面玲瓏觸處洞然塞喻心茅塞面壁面墻頭頭
0293c01: 是礙分別喻善惡頑喻無記喻昏迷澄霽
0293c02: 喻醒覺正顯種種幻化皆生如來妙明元心而妙
0293c03: 明元心明來明現暗來暗現通來通現塞來塞現
0293c04: 實無見相若講堂然而且見明見暗見通見塞者
0293c05: 皆屬見性故先托見性以顯不還而後顯妙明元
0293c06: 心之本淨也故後文云見見之時見非是見見猶
0293c07: 離見見不能及實由此中發起故喻中大講堂三
0293c08: 字大有關係不得草草放過。
0293c09: 阿難言我雖識此見性無還云何得知是我真性。
0293c10: 此因聞見性即真呈疑請決也由前文初指見性
0293c11: 是第二月末指見性即是本妙明心言無定準未
0293c12: 免生疑故曰我雖識此見性無還但不知此見性
0293c13: 云何即是我之真性所謂大道只在目前要且目
0293c14: 前難會所以請決。
0293c15: 佛告阿難吾今問汝今汝未得無漏清淨承佛神力
0293c16: 見於初禪得無障礙而阿那律見閻浮提如觀掌中
0293c17: 菴摩羅果諸菩薩等見百千界十方如來窮盡微塵
0293c18: 清淨國土無所不囑眾生洞視不過分寸。
0293c19: 此借見精緣現量境不生分別處即是真性也見
0293c20: 初禪者有學人慧眼之見量也見閻浮提應作見
0293c21: 娑婆界無學人天眼之見量也見百千界菩薩法
0293c22: 眼之見量也見微塵國佛眼之見量也洞視不過
0293c23: 分寸眾生肉眼之見量也雖五眼不同五量亦異
0293c24: 即照境時亦有廣狹然都屬現量見精所矚不生
0294a01: 分別今欲即此發明真性故先標出五種現量也
0294a02: 吳興曰菴摩羅此云難分別似桃非桃似柰非柰
0294a03: 故問佛與眾生緣現量境霄壤懸殊則此現量見
0294a04: 精安得無異答眾生現量見精如一星火佛之現
0294a05: 量見精如大地火然不可說一星之火異大地之
0294a06: 火也以一星之火擴而充之皆可燒大地故又
0294a07: 如聖之清任和時雖異而聖性未異也。
0294a08: 阿難且吾與汝觀四天王所住宮殿中間覽水陸
0294a09: 空行雖有昏明種種形像無非前塵分別留礙汝應
0294a10: 於此分別自他今吾將汝擇於見中誰是我體誰為
0294a11: 物象阿難極汝見源從日月宮是物非汝至七金山
0294a12: 周諦觀雖種種光亦物非汝漸漸更觀雲騰鳥飛
0294a13: 風動塵起樹木山川草芥人畜咸物非汝阿難是諸
0294a14: 近遠諸有物性雖復差殊同汝見精清淨所矚則諸
0294a15: 物類自有差別見性無殊此精妙明誠汝見性。
0294a16: 此下發明現量見精見現量境不離不即要令阿
0294a17: 難在萬象中自審自擇以顯有形可見者是物無
0294a18: 形而不可見者是真性也故曰且吾與汝同見目
0294a19: 前種種形像無非皆是前塵分別之見停留障礙
0294a20: 處若汝見性果能分別汝應於此萬象之中分別
0294a21: 自他今吾將汝者將請也如將仲子之將言吾
0294a22: 請汝在於所見萬象之中任意決擇誰是能見之
0294a23: 性誰為所見之物以現量見照現量境如鉗取物
0294a24: 似目舒光親照親持了無障隔元是一體本無自
0294b01: 他便其次第頭頭法法一一審其見精所在令彼
0294b02: 自知自會故示之曰即今盡汝見量先從高處自
0294b03: 日月宮一一諦觀汝所見者豈皆是物而非汝之
0294b04: 見性乎次從遠處自七金山周諦觀所見種種
0294b05: 光明照耀豈皆是物而非汝之見性乎汝更向雲
0294b06: 騰鳥飛森羅萬象處一一諦觀凡所見者豈皆是
0294b07: 物而非汝之見性乎如此一一審問正欲令阿難
0294b08: 鬧市叢中識取天子百草頭上薦取老僧以此見
0294b09: 性即一切法故也既已巳令其推審復示之曰且汝
0294b10: 目中所見若遠若近大小物象皆列見性之中而
0294b11: 汝見性在諸法之上雖則物有種種差殊盡是
0294b12: 汝之清淨現量見精所矚則知差別者是物不異
0294b13: 者見性則此精而不雜於物者即前所說妙淨明
0294b14: 心此妙淨明心實汝見性更非他物以見性離一
0294b15: 切相故也故宗鏡云分明可驗自絕思量現證無
0294b16: 疑誰分前後由前五識與第八識俱緣現量境得
0294b17: 諸法自性故不帶名言又無分別若六七二識以
0294b18: 有計度隨念二種分別便落比非二量故知見性
0294b19: 周湛然似鏡常明如空不動萬象自分出沒一
0294b20: 性無有往還且如正見相時是誰見相以六塵鈍
0294b21: 故名不自立相不自施以六根利故強自建立而
0294b22: 為緣對若能了境本寂見不自生則入平等真空
0294b23: 方稱究竟見性矣。
0294b24: 若見是物則汝亦可見吾之見若同見者名為見吾
0294c01: 吾不見時何不見吾不見之處若見不見自然非彼
0294c02: 不見之相若不見吾不見之地自然非物云何非汝。
0294c03: 此因上是物非汝之語又恐認見是物故就見物
0294c04: 處以示無見頂相也故曰若見是物則吾與汝同
0294c05: 觀四天王勝藏寶殿中間覽水陸空行時則汝
0294c06: 亦可見吾之見矣若謂爾我同見物時汝能見吾
0294c07: 之見者則我離物不見物時亦當見我離物不見
0294c08: 之處汝何不見若謂離物不見物時亦能見吾離
0294c09: 物不見之處則汝所見不見之處自然非彼不見
0294c10: 之相以彼不見之相本無處所不可見故若不見
0294c11: 吾不見之處此見自然不是有相之物既非有相
0294c12: 之物豈非汝之無見頂相哉此義正顯見能見物
0294c13: 不能見見以物有相有處故可見以見無相無處
0294c14: 故不可見所以云縱令逼塞滿空看時不見微
0294c15: 塵相故宗鏡云且見性者當見之時即是自性以
0294c16: 性一切處分明顯露纖毫不隔不可以性更見
0294c17: 於性無有彼此迭相見故。
0294c18: 又則汝今見物之時汝既見物物亦見汝體性紛雜
0294c19: 則汝與我并諸世間不成安立阿難若汝見時是汝
0294c20: 非我見性周非汝而誰云何自疑汝之真性性汝
0294c21: 不真取我求實。
0294c22: 此又發明見若是物則成混濫以相見二分成敵
0294c23: 兩立故故曰若謂汝今見物之時見必是物則物
0294c24: 亦應有見汝既見物物亦見汝則諸世間有情無
0295a01: 情體性雜亂不成安立矣下又結顯相見分明不
0295a02: 成混濫故曰今汝見時是見屬汝與我無預絲毫
0295a03: 不雜則知見性離一切相雖不相雜而能周一
0295a04: 切分明照矚則知見性即一切法如是則汝所見
0295a05: 日月宮七金山雲騰鳥飛風動塵起處皆是汝之
0295a06: 真性周總與他人無預云何不自信而反疑耶
0295a07: 且此真性是汝固有之物而自疑其不真反從我
0295a08: 口角邊討分曉而言云何得知是我真性不亦迷
0295a09: 乎正言即當了此真性不當更別求也故宗鏡云
0295a10: 若信入之時自然洞鑑圓明了達之際尚不因於
0295a11: 心念何況就他人而求自法取彼眼以作圓通數
0295a12: 寶終不濟貧說食焉能得飽但自親到頓入絕學
0295a13: 之門唯在發明方達無為之旨。
0295a14: 阿難白佛言世尊若此見性必我非餘我與如來觀
0295a15: 四天王勝藏寶殿居日月宮此見周圓娑婆國退
0295a16: 歸精舍秪見伽藍清心戶堂但瞻簷廡世尊此見如
0295a17: 是其體本來周一界今在室中唯滿一室為復此
0295a18: 見縮大為小為當墻宇夾令斷絕我今不知斯義所
0295a19: 在願垂弘慈為我敷演。
0295a20: 由前見性周非汝而誰二語遂認見為相故有
0295a21: 大小舒縮之疑良由識精元明之體具有三分一
0295a22: 自證分二見分三相分雖有三分而見相二分總
0295a23: 屬自證喻如蝸牛二角開則成雙合則成一故世
0295a24: 尊托見性周處發明真性圓滿而阿難意謂見
0295b01: 性周不雜於物則應隨處不變何故在國唯見
0295b02: 一國在室唯見一室在廡則唯見一廡為復此見
0295b03: 本大今縮大而小耶為復此見本通抑墻宇夾斷
0295b04: 而不通耶今我不知畢竟在一界之內畢竟在一
0295b05: 室之中畢竟在廊廡之際故曰我今不知斯義所
0295b06: 在斯義指見性也所謂一處失功兩處不通兩處
0295b07: 不通觸途成滯。
0295b08: 佛告阿難一切世間大小內外諸所事業各屬前塵
0295b09: 不應說言見有舒縮譬如方器中見方空吾復問汝
0295b10: 此方器中所見方空為復定方為不定方若定方者
0295b11: 別安圓器空應不圓若不定者在方器中應無方空
0295b12: 汝言不知斯義所在義性如是云何為在。
0295b13: 此總明舒縮大小在相而不在見也諸所事業即
0295b14: 大小內外通塞明暗等前塵即根身器界相分等
0295b15: 譬如下喻明以器喻相以空喻見正謂相有舒縮
0295b16: 見無大小譬之器有方圓空無定相故下云由器
0295b17: 形異名之異空也義性如是云何為在者言汝見
0295b18: 性本無大小隨根器而現大小亦如空本無方
0295b19: 圓隨瓶器而有方圓是則大小方圓本無定在云
0295b20: 何汝今必欲求其定在耶此所謂以無方之辯驅
0295b21: 必定之執運無得之智屈有量之心也。
0295b22: 阿難若復欲令入無方圓但除器方空體無方不應
0295b23: 說言更除空方相所在。
0295b24: 既以喻明本無方圓復以喻明入無方圓之法所
0295c01: 謂移華得蝶買石饒雲也意謂但除瓶器空體自
0295c02: 無方圓不應除瓶器外更除空方圓所在以
0295c03: 空方圓在瓶器故故經云若不得世諦不得第一
0295c04: 義諦以了俗無性即是真如何乃逐物隨情橫生
0295c05: 異見局方隅之遠近定器量之淺深如屈蠖尋條
0295c06: 安前足而進後足似狂猿得樹放高枝而捉低枝
0295c07: 若能除器觀空自無方圓長短知心是境豈有高
0295c08: 下是非。
0295c09: 若如汝問入室之時縮見令小仰觀日時汝豈挽見
0295c10: 齊於日面若築墻宇能夾見斷穿為小竇寧無續
0295c11: 是義不然。
0295c12: 此正斥其問之不當也若謂此見入室時既可縮
0295c13: 之令小則應仰頭觀日時定可舉之令上若謂築
0295c14: 墻處既可夾之令斷則應穿竇處定可引之令續
0295c15: 今既不能挽之令上安能縮之令小不能引之令
0295c16: 續又安能夾之使斷哉故曰是義不然。
0295c17: 一切眾生從無始來迷己巳為物失於本心為物所轉
0295c18: 故於是中觀大觀小若能轉物即同如來身心圓明
0295c19: 不動道場於一毛端能含受十方國土。
0295c20: 此以法合喻重與發明也由彼無始迷此自己巳本
0295c21: 有廣大圓明妙性於妙圓中粘湛以成見攬色而
0295c22: 成根托根而奔色由是內為浮根所錮外為器界
0295c23: 所局中為業識所持不能超越故於前塵大小境
0295c24: 界上觀大觀小非謂見性有大有小正如空本
0296a01: 無方圓隨器而各現方圓也若能內脫身心外遺
0296a02: 世界中翻業識則妙性圓通六根互用如是浮塵
0296a03: 及世界界應念化成無上知覺則身為法性身土
0296a04: 為法性土盡十方世界為一隻眼盡十方世界為
0296a05: 一佛土以如是眼見如是土則數量銷滅圓明了
0296a06: 知故不能動道場而身十方於一毛端而含受
0296a07: 國土何舒縮大小之有哉所謂但除器方空體無
0296a08: 方如此。
0296a09: 阿難白佛言世尊若此見精必我妙性今此妙性現
0296a10: 在我前見必我真我今身心復是何物而今身心分
0296a11: 別有實彼見無別分辯我身若實我心令我今見見
0296a12: 性實我而身非我何殊如來先所難言物能見我惟
0296a13: 垂大慈開發未悟。
0296a14: 此又認相為見故有是我非我之疑所謂一狐疑
0296a15: 了一狐疑也若此見性必我妙性者牒前此精妙
0296a16: 明誠汝見性今此妙性現在我前者牒前見性周
0296a17: 非汝而誰見必下正出疑情意謂若使見精周
0296a18: 一切必是我之真性是則見性現在目前外物
0296a19: 上而我現今身內之心能分別者是何物耶而今
0296a20: 身內之心分別外物實有作用而彼外物之見
0296a21: 性實無作用分別我身是則見性在我身不應
0296a22: 說言一切法此與前文緣心有用而妙心不得
0296a23: 其用故不敢認同旨足知阿難向來悟處總是口
0296a24: 行人事尚未能肯捨緣心安能肯認見性周乎
0296b01: 若謂一切法者實是我心為我身中主宰令我
0296b02: 現今見種種物則是見性在外物上而外物實是
0296b03: 我身反能見我此身應不是我如是則不應說我
0296b04: 能見物則與如來所說物能見我之難無殊展轉
0296b05: 推窮實所未喻故願垂慈重為啟也。
0296b06: 佛告阿難今汝所言見在汝前是義非實若實汝前
0296b07: 汝實見者則此見精既有方所非無指示且今與汝
0296b08: 坐祗陀林觀林渠及與殿堂上至日月前對恒河
0296b09: 汝今於我師子座前舉手指陳是種種相陰者是林
0296b10: 明者是日礙者是壁通者是空如是乃至草樹纖毫
0296b11: 大小雖殊但可有形無不指著若必其見現在汝前
0296b12: 汝應以手確實指陳何者是見阿難當知若空是見
0296b13: 既已巳成見何者是空若物是見既已巳是見何者為物
0296b14: 汝可微細披剝萬象析出精明淨妙見元指陳示我
0296b15: 同彼諸物分明無惑阿難言我今於此重閣講堂遠
0296b16: 洎恒河上觀日月舉手所指縱目所觀指皆是物無
0296b17: 是見者世尊如佛所說況我有漏初學聲聞乃至菩
0296b18: 薩亦不能於萬物象前剖出精見離一切物別有自
0296b19: 性佛言如是如是。
0296b20: 此下直顯相見一體離是離非以顯本無自他物
0296b21: 我先德云這箇若是頭上安頭這箇不是斬頭覓
0296b22: 活世尊見阿難將箇見性分自分他分大分小分
0296b23: 是分非要令尊者向萬象中親手指出何者是見
0296b24: 何者非見然後與他發明無是無非天地同根萬
0296c01: 物一體之旨故特示之曰汝今所言見在汝前是
0296c02: 誠妄說都無實義若此見精實在汝前則汝定有
0296c03: 相狀可見既有相狀決有方所既有方所決可指
0296c04: 示在某處某處矣且汝觀有相之物在現前者
0296c05: 歷歷皆可以手指示若此見性必在汝前亦應以
0296c06: 手確實指陳何者是見阿難下令其即萬象而目
0296c07: 觀手指何者是見也汝可下復令即萬象而剖析
0296c08: 見精同諸物而分明示我也阿難下兩答不能言
0296c09: 我即物而目觀手指何者是見固不能即物而剖
0296c10: 出見精離諸物而分明顯示亦不能也如是如是
0296c11: 者印其即萬象中無一物而是見以見性離一切
0296c12: 相故。
0296c13: 佛復告阿難如汝所言無有見精離一切物別有自
0296c14: 性則汝所指是物之中無是見者今復告汝汝與如
0296c15: 來坐祗陀林更觀林苑乃至日月種種象殊必無見
0296c16: 精受汝所指汝又發明此諸物中何者非見阿難言
0296c17: 我實見我祗陀林不知是中何者非見何以故若
0296c18: 樹非見云何見樹若樹即見復云何樹如是乃至若
0296c19: 空非見云何見空若空即見復云何空我又思惟是
0296c20: 萬象中微細發明無非見者佛言如是如是。
0296c21: 先牒定阿難決定不能向萬象前指出何者是汝
0296c22: 見性汝又下復令向萬象中指出何者非是汝之
0296c23: 見性也阿難下答出萬象之中無一物而非見如
0296c24: 是如是者印其即萬象中無一物而非見以見性
0297a01: 一切故昔地藏問修山主云山河大地與上座
0297a02: 是同是別修曰別藏兩指修急曰同藏又兩
0297a03: 指既不可言同言別又可言是言非耶先德云是
0297a04: 他得的人道是也有出身路道非也有出身路所
0297a05: 以世尊無是見無非見兩皆印許稠禪師云一切
0297a06: 外緣本無定相是非生滅一切由心若自心不生
0297a07: 誰言是非能所俱無諸相恒寂故曰是柱不見柱
0297a08: 非柱不見柱是非裏去了是非裏薦取。
0297a09: 於是大眾非無學者聞佛此言茫然不知是義終始
0297a10: 一時惶悚失其所守如來知其魂慮變慴心生憐愍
0297a11: 安慰阿難及諸大眾諸善男子無上法王是真實語
0297a12: 如所如說不誑不妄非末伽黎四種不死矯亂論議
0297a13: 汝諦思惟無忝哀慕。
0297a14: 此由聞兩番印許故一眾茫然也自阿難問寂常
0297a15: 心性之後幾番開示如云前塵自暗見何虧損又
0297a16: 云手自開合見無舒卷又云皺者為變不皺非變
0297a17: 又云汝身汝心皆是妙明真心中所現物又云若
0297a18: 真汝心則無所去又云諸可還者自然非汝不汝
0297a19: 還者非汝而誰又云物類差別見性無殊又云大
0297a20: 小由塵見無舒縮無非破塵出經離相見佛尚易
0297a21: 領會至欲令阿難就萬象而剖出見精固不能又
0297a22: 令即萬象而指出不是見性又不能而如來兩皆
0297a23: 印可宜乎一會茫然總不知其落處也始終猶言
0297a24: 顛末一時惶悚者河漢其言失其所守者亡其故
0297b01: 步是真下見其變慴而慰之也言我兩番印許皆
0297b02: 是稱理之談誠諦之語非狂言非妄語亦非外道
0297b03: 有即是無無不是有架乎兩楹之說但汝等心麤
0297b04: 慮淺不諦思惟若肯諦思當有入路必不忝汝哀
0297b05: 慕之誠也。
0297b06: 是時文殊師利法王子愍諸四眾在大眾中即從座
0297b07: 起頂禮佛足合掌恭敬而白佛言世尊此諸大眾不
0297b08: 悟如來發明二種精見色空是非是義世尊若此前
0297b09: 緣色空等象若是見者應有所指若非見者應有所
0297b12: 物於其中間無是非是。
0297b13: 此因大眾茫然故假大智慧人代請疑也意謂
0297b14: 若果色空是見應當即萬象而指出其相胡為不
0297b15: 能若果色空非見應當即萬象而一無所見胡為
0297b16: 一矚之時無處不是今此大眾正由聞此深法義
0297b17: 趣玄遠無所歸著卒難領會故有驚疑怖畏非若
0297b18: 疇昔在法華會上善根輕鮮聞大法而不肯擔當
0297b19: 實有驚怖也唯願下正請決疑言不知此相見二
0297b20: 分元是何等物件而在兩者之間既無有是又無
0297b21: 非是也此與列子述兩小兒辯日事相類。
0297b22: 佛告文殊及諸大眾十方如來及大菩薩於其自住
0297b23: 三摩地中見與見緣并所想相如空華本無所有
0297b24: 此見及緣元是菩提妙淨明體云何於中有是非是。
0297c01: 此會相見而歸真如以發明無是無非之旨也自
0297c02: 住三摩地即如來及八地已巳上菩薩自證首楞嚴
0297c03: 三昧也其餘菩薩雖有三摩地由解心未忘但緣
0297c04: 他境未住自地故見即能見見分見緣即所見相
0297c05: 分所想相即前六麤識所想之相也由前問云此
0297c06: 諸物象與此見精元是何物於其中間無是非是
0297c07: 故告之曰由彼大眾未得首楞嚴大定故於萬象
0297c08: 中分物分我分是分非若諸佛菩薩住此三摩凡
0297c09: 所見者元是菩提妙淨明體故華嚴云法性如
0297c10: 空諸佛於中住住此法性尚不見有色空精見云
0297c11: 何於中有是而復有非是乎此是世尊和盤托出
0297c12: 更無餘蘊矣應立量云見與見緣併所想相是有
0297c13: 法無是無非是宗因云本無所有元是菩提妙淨
0297c14: 明體故喻如空華空本無華則知妙淨明體
0297c15: 本無相見二分以相見是業識妄現故也且相見
0297c16: 尚不可得又何是非之有哉。
0297c17: 文殊吾今問汝如汝文殊更有文殊是文殊者為無
0297c18: 文殊如是世尊我真文殊無是文殊何以故若有是
0297c19: 者則二文殊然我今日非無文殊於中實無是非二
0297c20: 相佛言此見妙明與諸空塵亦復如是本是妙明無
0297c21: 上菩提淨圓真心妄為色空及與聞見如第二月誰
0297c22: 為是月又誰非月文殊但一月真中間自無是月非
0297c23: 月。
0297c24: 世尊既與發明復恐不能信解要令文殊從旁添
0298a01: 註就體發明故問之曰即汝此身是箇真文殊還
0298a02: 許此文殊外更添一箇文殊喚作是文殊得麼還
0298a03: 許此文殊外減一箇文殊喚作無文殊得麼文
0298a04: 殊是大智慧人氣味相投自然同聲相應故曰即
0298a05: 我一箇是真文殊此外不得更添一箇是文殊若
0298a06: 更添一箇是文殊則我便有兩箇文殊然我有一
0298a07: 箇真文殊在又不得喚作無文殊此喻正言除
0298a08: 一箇真文殊外添一箇不得減一箇不得以真如
0298a09: 體不剩一法不欠一法圓同太無欠無餘故也
0298a10: 佛言下法合既知真文殊上本無是非則知真體
0298a11: 上亦本無是非也由彼色空聞見本是無上淨圓
0298a12: 真心不覺心起而有其念故迷為業識轉為相見
0298a13: 妄有色空精見良以色空精見依真而起如第二
0298a14: 月既如二月則知本無豈可在第二月上妄生卜
0298a15: 度以為是真月非真月不知生是生非皆是未見
0298a16: 真月者也若見真月則不妄立是非矣故圓寂經
0298a17: 云一切法唯心無對即自性解脫又云一切法不
0298a18: 與眼作對何以故法不見法法不知法故。
0298a19: 是以汝今觀見與塵種種發明名為妄想不能於中
0298a20: 出是非是由是真精妙覺明性故能令汝出指非指。
0298a21: 此又以法合喻重與發明也由汝未曾住此首楞
0298a22: 嚴定智眼不明於依他法上生種種計名曰妄
0298a23: 想故不能出是出非如目眚人於第二月卜度是
0298a24: 月非月也若得妙發真三摩提則根塵識三成一
0298b01: 圓融清淨寶覺由證此妙覺更不落是落非如淨
0298b02: 眼人得見真月不指此月為是月非月故知迷
0298b03: 現量則是非紛然悟真性則空明廓徹。
0298b04: 阿難白佛言世尊誠如法王所說覺緣十方界湛
0298b05: 然常住性非生滅與先梵志娑毗迦羅所談冥諦及
0298b06: 投等諸外道種說有真我滿十方有何差別世
0298b07: 尊亦曾於楞伽山為大慧等敷演斯義彼外道等常
0298b08: 說自然我說因緣非彼境界我今觀此覺性自然非
0298b09: 生非滅遠離一切妄顛倒似非因緣與彼自然云
0298b10: 何開示不入邪獲真實心妙覺明性。
0298b11: 此下復誤認覺緣為妙覺明性且計妙覺明性為
0298b12: 自然也世尊一往發明常住心地而阿難不肯擔
0298b13: 當故不敢認反認現在緣心為有用及至發明見
0298b14: 性至周處又不審詳見性來歷故又認見為相
0298b15: 復認相為見至此發明精見色空元是菩提妙淨
0298b16: 明體方得領悟見性周之語故曰誠如法王等
0298b17: 復疑濫於外教違於自宗故復請決疑也言誠如
0298b18: 者淨信之辭謂如來果是真實語非誑妄也覺緣
0298b19: 者以見性能見明見暗見通見塞緣一切故目
0298b20: 之為覺緣即此覺緣果然周果然常住果然不
0298b21: 生滅也與先下先出濫外教梵志此云淨行娑毗
0298b22: 迦羅此云金頭外道冥諦即彼所計二十五諦中
0298b23: 第一諦也投即苦行外道如拔髮熏鼻炙身臥
0298b24: 杵之類所計神我有大小不定三種此即計廣大
0298c01: 我也言世尊尋常說此神我為妄計而今所說覺
0298c02: 緣十方界與彼所計冥諦神我十方界者有
0298c03: 何差別此與認魚目為明珠認山雞為彩鳳者無
0298c04: 異世尊下次出違自宗楞伽此云不可往唯神通
0298c05: 者可達故斯義者指因緣也自然者言內外法無
0298c06: 勞造作不假修成悉本無因自然而有如云誰開
0298c07: 河海堆山嶽誰削荊棘畫禽獸世無一切能生者
0298c08: 是故諸法常自然以彼不知阿賴耶識含藏種子
0298c09: 惑潤受生為趣生本遂計身中有一神我常在不
0298c10: 滅處處受生十方界等因緣者因謂種子緣謂
0298c11: 助發言內外法必由眾緣成就方能辦果意謂往
0298c12: 日彼外道等常說自然世尊在楞伽山常以因緣
0298c13: 深義破外道之自然以我所證境界非彼所證境
0298c14: 界故也我今觀此覺性元是本有不自借來千差
0298c15: 之內處處現成萬象之中頭頭出如是不特與
0298c16: 如來所說因緣相違反與外道自然相合不知世
0298c17: 尊更有何等方便開示如來所說與彼外道所計
0298c18: 各有不同我等始得不入邪方得真心及妙覺
0298c19: 性。
0298c20: 佛告阿難我今如是開示方便真實告汝汝猶未悟
0298c21: 惑為自然阿難若必自然自須甄明有自然體汝且
0298c22: 觀此妙明見中以何為自此見為復以明為自以暗
0298c23: 為自以空為自以塞為自阿難若明為自應不見暗
0298c24: 若復以空為自體者應不見塞如是乃至諸暗等相
0299a01: 以為自者則於明時見性斷滅云何見明。
0299a02: 此破覺體非自然生以不守自性能隨緣故我今
0299a03: 下先痛責而後破言我見汝不達法性故先破妄
0299a04: 心以顯見性次又借見性以顯覺性不知費多少
0299a05: 曲折開多少方便真實為汝汝猶不悟乃復惑為
0299a06: 自然耶若汝以湛然不生滅性為自然者須當甄
0299a07: 別明白自己巳有箇實體不遷不變方是自然且汝
0299a08: 觀此見性所見明暗空塞之中定指何法為自然
0299a09: 體若以明為自然者則此見性只合見明不合見
0299a10: 暗若以空為自然者則此見性只合見空不應見
0299a11: 塞今既明來見明暗來見暗隨見隨變則知覺性
0299a12: 定非自然云何執為自然耶故薛簡問六祖曰師
0299a13: 說不生不滅何異外道祖曰外道所說不生不滅
0299a14: 者將滅止生以生顯滅滅猶不滅生說不生我說
0299a15: 不生不滅者本自無生今亦不滅所以不同外道
0299a16: 正此意也。
0299a17: 阿難言必此妙見性非自然我今發明是因緣生心
0299a18: 猶未明咨詢如來是義云何合因緣性佛言汝言因
0299a19: 緣吾復問汝汝今因見見生現前此見為復因明有
0299a20: 見因暗有見因空有見因塞有見阿難若因明有應
0299a21: 不見暗如因暗有應不見明如是乃至因空因塞同
0299a22: 於明暗復次阿難此見又復緣明有見緣暗有見緣
0299a23: 空有見緣塞有見阿難若緣空有應不見塞若緣塞
0299a24: 有應不見空如是乃至緣明緣暗同於空塞。
0299b01: 此復認妙覺性為因緣性也資始為因助因為緣
0299b02: 意謂既非自然定屬假借如四緣生識之類但此
0299b03: 覺性本來常性非生滅云何方得契合因緣之
0299b04: 旨故曰是義云何合因緣性佛言下先破見性不
0299b05: 從因生因即種子也言汝因見明暗通塞而後有
0299b06: 見性現前者則此見性於明暗通塞中因何而出
0299b07: 若以明為種子而得生者應不見暗如以暗為種
0299b08: 子而得生者應不見明今既見明又能見暗則知
0299b09: 體性不變不隨因生明矣如是下例破復次下破
0299b10: 見性不從緣生可知合論云世有寶鏡種性清瑩
0299b11: 有翳有拭有開有掩方其翳非暗與之方其拭非
0299b12: 明與之方其開非空興之方其掩非塞與之暗明
0299b13: 開塞之不常而其種性則有常故世尊示見精明
0299b14: 性者其能容受明暗通塞四種緣塵此寶鏡如之。
0299b15: 當知如是精覺妙明非因非緣亦非自緣非不自然
0299b16: 無非不非無是非是離一切相即一切法汝今云何
0299b17: 於中措心以諸世間戲論名相而得分別如以手掌
0299b18: 撮摩空秪益自勞空云何隨汝執捉。
0299b19: 此下重重拂跡結顯覺性不變隨緣隨緣不變也
0299b20: 以執自然者不解隨緣執隨緣者不知不變故有
0299b21: 外道小乘之別若夫不變隨緣隨緣不變是世尊
0299b22: 說法之弘範入理之深談故結示云當知如是精
0299b23: 覺妙明不屬因緣不屬自然不屬非因緣不屬非
0299b24: 自然以此精覺妙明元清淨體本無非與不非亦
0299c01: 無是興不是以彼離一切相即一切法故也是則
0299c02: 非思量分別之所解以擬心即差動念即隔然則
0299c03: 此中尚不許一念停留云何汝等在妙覺中措心
0299c04: 作意乃以世間戲論名相所謂自然因緣測度如
0299c05: 來妙覺明性何異以手撮摩空空云何隨汝
0299c06: 執捉耶故宗鏡云因緣自然皆是世間言論有無
0299c07: 真俗悉是分別識心應須親到不俟更言似鏡照
0299c08: 容直須心眼相似如魚飲水方能冷暖自知若不
0299c09: 直見其事欲以意解情求如將兔角弓駕龜毛箭
0299c10: 以無手人擬射須彌山似壓熱沙油點無燈火貯
0299c11: 漏內欲破鐵圍昏徒役狂勞終無是處又先德
0299c12: 云非因緣非自然妙中之妙玄中玄森羅萬象光
0299c13: 中現尋之不見有根源與此互相開發。
0299c14: 阿難白佛言世尊必妙覺性非因非緣世尊云何常
0299c15: 與比丘宣說見性具四種緣所謂因空因明因心因
0299c16: 眼是義云何。
0299c17: 此引昔教以證妙覺明性為因緣也自八還章中
0299c18: 托見精以顯妙覺性直至文殊請問章中發明見
0299c19: 與見緣元是菩提妙淨明體而阿難將唳誤
0299c20: 作鶯啼遂認此見精為妙覺性故曰誠如覺緣
0299c21: 十方界湛然常住性非生滅既又執此性為自然
0299c22: 為因緣故世尊一一掃除然後直顯精覺妙明無
0299c23: 非不非無是不是離相即相不可措心乃以自然
0299c24: 因緣而妄議之乎故阿難因聞此語引昔教以證
0300a01: 妙覺性之必屬因緣也故曰必妙覺性非因非緣
0300a02: 云何世尊尋常談說見性具四種緣所謂空明心
0300a03: 眼此中心是因緣空明眼三是增上緣不知法相
0300a04: 宗中但說四緣生識初未曾說四緣生妙覺性以
0300a05: 妙覺性非生因之所生故而阿難既認妙覺性與
0300a06: 見性為一已巳是混誤復認妙覺性從因緣生其混
0300a07: 誤尤甚故下文先破見性不屬因緣反顯妙覺性
0300a08: 是見性所不及者決不屬因緣也微言妙旨最好
0300a09: 深思。
0300a10: 佛言阿難我說世間諸因緣相非第一義阿難吾復
0300a11: 問汝諸世間人說我能見云何名見云何不見阿難
0300a12: 言世人因於日月燈光見種種相名之為見若復無
0300a13: 此三種光明則不能見阿難若無明時名不見者應
0300a14: 不見暗若必見暗此但無明云何無見阿難若在暗
0300a15: 時不見明故名為不見今在明時不見暗相還名不
0300a16: 見如是二相俱名不見若復二相自相陵奪非汝見
0300a17: 性於中暫無如是則知二俱名見云何不見是故阿
0300a18: 難汝今當知見明之時見非是明見暗之時見非是
0300a19: 暗見空之時見非是空見塞之時見非是塞四義成
0300a20: 就汝復應知見見之時見非是見見猶離見見不能
0300a21: 及云何復說因緣自然及和合相汝等聲聞狹劣無
0300a22: 識不能通達清淨實相吾今誨汝當善思惟無得疲
0300a23: 怠妙菩提路。
0300a24: 此正發明見性不屬因緣以例妙覺性決非因緣
0300b01: 也言我昔日常談四緣生識者正為外道妄執自
0300b02: 然故借因緣以破自然之執耳此即以楔出楔是
0300b03: 第二頭事非若今日談妙覺性第一義時也乃誤
0300b04: 認妙覺性為因緣法乎然且不獨妙覺性不屬因
0300b05: 緣即見性又何曾屬因緣哉若謂見性是因緣生
0300b06: 者即如世人各各自說我為能見是因何物而成
0300b07: 見既已巳成見復因何物而不見阿難答出世人因
0300b08: 日月燈光故見因無日月燈光故不見此則見與
0300b09: 不見皆屬因緣故知見性從因緣生世尊借其語
0300b10: 以破之曰若此見性無此三種光明名不見者應
0300b11: 不見暗若謂雖不見明必能見暗斯則但是無明
0300b12: 云何稱為無見耶若謂在黑暗中不見光明名不
0300b13: 見者則應在白晝時不見黑暗亦名不見如是則
0300b14: 見暗見明俱名不見有是理乎若謂明來暗謝暗
0300b15: 來明謝自是明暗二相自相傾奪非關見性暫有
0300b16: 暫無如是則見暗見明皆名為見云何見暗之時
0300b17: 名為不見既知此義則知此見見明非明見暗非
0300b18: 暗見空非空見塞非塞是則見性不藉緣生然
0300b19: 獨露明矣然此見性雖不屬緣生猶屬自己巳業識
0300b20: 變現與妙覺性尚隔一層故乘便破之曰即此見
0300b21: 性四義雖得成就汝復應知此妙覺智照見此見
0300b22: 性時此妙覺智非是見性以妙覺智照見此見性
0300b23: 時即不與見性和合故見性之所不及以明來暗
0300b24: 謝智起惑亡故也當知此妙覺性居見聞之地見
0300c01: 聞之所不及處思議之中思議之所不到乃欲以
0300c02: 世間因緣自然及和合相而妄擬之耶此是世尊
0300c03: 引尊者向萬仞懸崖處更與一推要令撤手承當
0300c04: 耳見見二字上見字指妙覺性下見字指見性也
0300c05: 問此見性與妙覺性同緣性境有何差別而言不
0300c06: 及答見精緣現量性境雖不相雜猶存能所故阿
0300c07: 難目為覺緣若妙覺性智緣真如境則理智一如
0300c08: 即無能所此見精之所不及也故淨名云法離見
0300c09: 聞覺知由阿難彷彿佛不真依稀似是故混而為一
0300c10: 世尊渾身是眼明察秋毫故分而為兩所謂合之
0300c11: 則兩傷離之則雙美汝等下極口勉勵言汝等聲
0300c12: 聞發心狹劣立志麤浮故不識此見精是凡聖之
0300c13: 關為彼所障佛知佛見不開故不能即見精而通
0300c14: 達實相吾今既已巳誨汝汝已巳得聞當更深思細察
0300c15: 努力勤行直破見精入於妙覺勿得悠悠忽忽半
0300c16: 途止息也故宗鏡云應須己巳辦事曉夜忘疲若
0300c17: 問程而不行家鄉轉遠似見寶而不取枉受貧窮
0300c18: 直如善財登閣龍女獻珠當此之時自然親見不
0300c19: 待思量矣言妙菩提路者謂欲至菩提唯此見精
0300c20: 一路為最妙也○自初卷世尊問尊者云汝見如
0300c22: 如來勝相心生愛樂是則認浮根為見認意識為
0300c23: 心兩認皆錯全落眾生知見故世尊先破識心無
0300c24: 處次破識心無體故曰此非汝心而阿難一向執
0301a01: 此意識為生死根本故一聞斥破矍然避座遂有
0301a02: 無心土木之疑世尊歷舉世界所有乃至草葉縷
0301a03: 結詰其根元各有體性何況性一切心而自無體
0301a04: 始知所認緣心是妄遂有寂常心性之問乞心乞
0301a05: 眼之請而世尊舉盲人矚暗發明寂常心性隨即
0301a06: 指出如是見性是心非眼正顯見性是心反顯尊
0301a07: 者向所執者非心也當爾時世尊唯恐尊者不肯
0301a08: 認此見性是心之語故飛光以顯其不動觀河以
0301a09: 驗其不變垂手以明其不失八辯以顯其不還歷
0301a10: 觀以示其周復顯此見無舒縮無即離無是非
0301a11: 元是菩提妙淨明體由此重重開示而阿難遂認
0301a12: 定此見性即是妙覺性故世尊向頂門一針而告
0301a13: 之曰見見之時見非是見先德所謂纔恁麼便不
0301a14: 恁麼也意謂此見性比妙覺性尚隔一層不當便
0301a15: 認此見性為妙覺性以此見性是業識所變故若
0301a16: 破此業識則此見性方是妙覺性矣故下文舉別
0301a17: 業則曰皆是無始見病所成舉一國則曰俱是無
0301a18: 始見妄所成舉大千則曰同是覺明無漏妙心見
0301a19: 聞覺知妄病緣和合妄生和合妄死則知二種
0301a20: 生死根本皆由業識破此業識方是妙覺故知業
0301a21: 識為迷悟之通關聖凡之共路非關意識方知
0301a22: 前文此非汝心見性是心二語為入道之要門
0301a23: 也。
0301a24: 阿難白佛言世尊如佛世尊為我等輩宣說因緣及
0301b01: 與自然諸和合相與不和合心猶未開而今更聞見
0301b02: 見非見重增迷悶伏願弘慈施大慧目開示我等覺
0301b03: 心明淨作是語已巳悲淚頂禮承受聖旨。
0301b04: 此因破見精而生疑故重請發明也如佛下陳其
0301b05: 已巳解諸和下陳其未解而今下正出疑情意謂世
0301b06: 尊既曰見性不動不滅非舒非縮乃至云見與見
0301b07: 緣元是菩提妙淨明體則此見精即妙覺性明矣
0301b08: 而復忽云見見之時見非是見見性是一何故說
0301b09: 真說妄且我但知此見性不屬因緣自然尚未知
0301b10: 此見性是和合是不和合心猶未開已巳是迷悶而
0301b11: 今更聞見見非見尤不知其所以然故迷悶益增
0301b12: 前斥緣心是妄故矍然今斥見性不真故迷悶也
0301b13: 伏願下重請發明大慧目即妙覺智由迷此而成
0301b14: 見精者也覺心明淨即妙覺性在見精而不屬見
0301b15: 精者此即始本二覺也言我自請發妙明心開我
0301b16: 道眼時世尊即以見性示我向以見性為大慧目
0301b17: 為妙覺性矣世尊又斥此見性為非知別有大
0301b18: 智慧光明正法眼及明淨覺心以授我故伏請開
0301b19: 示也向下世尊為彼發明見性元是三細中見分
0301b20: 與相分俱從業識變現故須除業識破見性方是
0301b21: 妙覺性方是佛知見也。
0301b22: 爾時世尊憐愍阿難及諸大眾將欲敷演大陀羅尼
0301b23: 諸三摩提妙修行路告阿難言汝雖強記但益多聞
0301b24: 於奢摩他微密觀照心猶未了汝今諦聽吾當為汝
0301c01: 分別開示亦令將來諸有漏者獲菩提果。
0301c02: 將欲敷演者欲說而未說曰將陀羅尼此云總持
0301c03: 即指妙覺性諸三摩提妙修行路者總指下文三
0301c04: 科七大故曰諸此三科七大皆是修行下手做工
0301c05: 夫處是造菩提之大路下文云十方如來於十八
0301c06: 界一一修行皆得圓滿無上菩提是也汝雖下責
0301c07: 其迷悶言我向來為汝破心斥見大總持門亦既
0301c08: 開闢將欲與汝談說妙修行路令汝入此陀羅尼
0301c09: 門豈知汝雖強記但益多聞不善思惟不通實相
0301c10: 而於奢摩他中微密觀照猶然未明故我且將微
0301c11: 密觀照為汝發明然後更談妙修行路微密觀照
0301c12: 者對麤言故曰微密以分別覺觀為麤故以
0301c13: 反觀之智為微密觀照以用此而見暗見明謂之
0301c14: 覺觀用此而反觀見性破除業識直見覺性即名
0301c15: 微密觀照非二物也今汝但知見性是真而不知
0301c16: 其所以真即知是妄又不知其所以妄宜乎聞此
0301c17: 而重增迷悶豈知見性是不龜手之藥在善用不
0301c18: 善用耳若果善用則獲妙微密性淨明心得清淨
0301c19: 眼在反掌間何難之有故當為汝分別開示若依
0301c20: 此一門而入可以直超無學竟登妙覺不勞餘力
0301c21: 故曰亦令將來諸有漏者獲菩提果而下文亦云
0301c22: 如幻三摩提彈指超無學也。
0301c23: 阿難一切眾生輪迴世間由二顛倒分別見妄當處
0301c24: 發生當業輪轉云何二見一者眾生別業妄見二者
0302a01: 眾生同分妄見。
0302a02: 此下將此見性演為二種妄見為分段變易二死
0302a03: 之根本亦為菩提涅槃二果之根本以此二見皆
0302a04: 從無明業識現起故也一切眾生輪迴世間若約
0302a05: 界內此眾生即凡夫二乘及十二類生也由二顛
0302a06: 倒分別見妄者背覺性而合無明故曰顛倒以有
0302a07: 微細流注分別根身器界為親故曰分別見妄
0302a08: 下文云知見立知即無明本是也當處發生者起
0302a09: 信云謂不了一法界故不覺心起而有其念念無
0302a10: 自性不離本覺正顯二妄切近乎真為菩提涅槃
0302a11: 之本當業輪轉者起信云以依不覺故心動說名
0302a12: 為業動則有苦果不離因故又顯二妄即是業識
0302a13: 為二死之本也由阿難向以六識三毒為生死涅
0302a14: 槃根本不知業識為根本故先標此二句以顯二
0302a15: 種見妄通妄通真也言別業同分者有二解若據
0302a16: 法相宗言別業者即不共業所感根身從黎耶識
0302a17: 中不共種生以是自業所感自所受用故曰別也
0302a18: 言同分者即共業所感器界以從黎耶共種所生
0302a19: 由共業所感眾皆有分故曰同也若據此經約一
0302a20: 人一識所見根身器界為別業妄見故下文云例
0302a21: 汝今日以目觀見山河國土及諸眾生皆是無始
0302a22: 見妄所成若一人如此彼彼皆然故復約多人多
0302a23: 識所見根身器界為同分妄見以同迷覺體故故
0302a24: 下文云同是覺明無漏妙心見聞覺知妄病緣
0302b01: 和合妄生和合妄死問阿難既疑見見非見世尊
0302b02: 不直答而廣明二種妄見者何耶答若不廣示妄
0302b03: 見有見不能顯發真見無見故下文廣約一人多
0302b04: 人對辯應知未離無明眚病者無論凡小即等覺
0302b05: 菩薩亦名見妄唯佛一人眚病盡除彼見精真性
0302b06: 非眚者方名真見耳。
0302b07: 云何名為別業妄見阿難如世間人目有赤眚夜見
0302b08: 燈光別有圓影五色重疊於意云何此夜燈明所現
0302b09: 圓光為是燈色為當見色阿難此若燈色則非眚人
0302b10: 何不同見而此圓影唯眚之觀若是見色見已巳成色
0302b11: 則彼眚人見圓影者名為何等復次阿難若此圓影
0302b12: 離燈別有則合傍觀屏帳几筵有圓影出離見別有
0302b13: 應非眼矚云何眚人目見圓影。
0302b14: 此設喻以明別業妄見也目喻自覺聖智燈喻本
0302b15: 覺真理赤眚喻無明業識圓影喻根身器界意謂
0302b16: 理智一如本無能所無明一動能所遂分故有根
0302b17: 身器界發現耳於意下雙開二關以辯圓影不即
0302b18: 燈見而有亦不離燈見而有也若此圓影即燈而
0302b19: 有則無眚人何不同見者喻如來自住三摩提見
0302b20: 與見緣本無所有元是菩提妙淨明體也而此圓
0302b21: 影唯眚之觀者喻有無明業識方見有根身器界
0302b22: 也若此圓影即見而有此見已巳成圓影而能見圓
0302b23: 影者更是何物喻此根身器界若從見生則此見
0302b24: 性已巳成身器而見根身器界者更是何物故知根
0302c01: 身器界從業識變非關見性也若此圓影離燈而
0302c02: 有則合傍觀屏帳几筵有圓影出者喻此根身器
0302c03: 界若離清淨真如即是無因生不合云當處出生
0302c04: 也若此圓影離見別有應非眼矚者喻此根身器
0302c05: 界離見而有則應有妄見者不見根身器界云何
0302c06: 有妄見者必見根身器界也。
0302c07: 是故當知色實在燈見病為影影見俱眚見眚非病
0302c08: 終不應言是燈是見於是中有非燈非見如第二月
0302c09: 非體非影何以故第二之觀所成故諸有智者不
0302c10: 應說言此根元是形非形離見非見此亦如是目
0302c11: 眚所成今欲名誰是燈是見何況分別非燈非見。
0302c12: 此發明圓影起處也謂此圓影既非即燈見而生
0302c13: 又非離燈見而有然則從何處起故示之曰燈上
0302c14: 只有光明眼上曾無圓影秪因淨眼有眚故轉此
0302c15: 燈光而成圓影是則圓影從赤眚生故曰色實在
0302c16: 燈見病為影不唯所見圓影是赤眚生即能見圓
0302c17: 影者亦是赤眚所成以目非眚而不病燈非眚而
0302c18: 無影故曰影見俱眚然能見眚之見體未墮眚
0302c19: 病中故曰見眚非病是則圓影從赤眚生無關燈
0302c20: 見不應執此圓影即燈見生離燈見有故知以如
0302c21: 如智合如如理決不見有根身器界若燈見之本
0302c22: 無圓影也因一念不覺無明妄動轉此覺性遂成
0302c23: 見分以有見分遂有相分乃成圓影耳故起信云
0302c24: 以依動故能見以依能見故有境界妄現所謂見
0303a01: 病為影也是則不唯所見根身器界是無明起即
0303a02: 能見者亦是從無明起所謂影見俱眚也然能照
0303a03: 破相見二分是無明起者謂之微密觀照亦名自
0303a04: 覺聖智此則靈光獨耀脫根塵初未病所謂
0303a05: 見眚非病也如是則知根身器界從無明業識生
0303a06: 決不執此根身器界即覺性而生離覺性而有也
0303a07: 正如第二月非真月體亦非月影以是目所成
0303a08: 故也既從出豈應執此是月體生非月體生離
0303a09: 見生非離見生以第二月從一生則知見性從
0303a10: 一動起也此喻正與前文此見雖非妙精明心如
0303a11: 第二月非是月影照應此亦下復以圓影合第二
0303a12: 月。
0303a13: 云何名為同分妄見阿難此閻浮提除大海水中間
0303a14: 平陸有三千洲正中大洲東西括量大國凡有二千
0303a15: 三百其餘小洲在諸海中其間或有三兩百國或一
0303a16: 或二至於三十四十五十阿難若復此中有一小洲
0303a17: 秪有兩國唯一國人同感惡緣則彼小洲當土眾生
0303a18: 諸一切不祥境界或見二日或見兩月其中乃至
0303a19: 暈適珮玦彗孛飛流負耳虹蜺種種惡相但此國見
0303a20: 彼國眾生本所不見亦復不聞。
0303a21: 此明同分妄見也此閻下總舉須彌山南一面洲
0303a22: 也海水即七金外鹹水海也平陸平地也水中可
0303a23: 居曰洲正中一洲大國凡有二千三百其餘二千
0303a24: 九百九十九洲中所有國土多少皆無論但論其
0303b01: 中最小一洲洲中秪有兩國其一國中共感惡緣
0303b02: 諸不祥所謂暈適珮玦等惡氣環匝曰暈薄蝕
0303b04: 出曰孛橫去曰飛下注為流氣夾日而如背如耳
0303b05: 曰負耳氣映日而或明或暗為虹蜺此皆眾生共
0303b06: 業所感眾皆有分故得同見也彼國不見者以無
0303b07: 同業故不見也。
0303b08: 阿難誰吾今為汝以此二事進退合明。
0303b09: 進退者先進別業之喻合明別業之法以顯一人
0303b10: 之妄見為別次退別業之法復進別業之喻以例
0303b11: 同分之法次復退一人別業之喻進一國同分之
0303b12: 法例大千之同分以顯多人之妄見為同也言合
0303b13: 明者謂以法喻同別比例發明也觀例汝例彼例
0303b14: 閻浮提可知下文云皆是者舉喻例法以法喻各
0303b15: 別故曰皆次曰俱是者以同別合明故曰俱三曰
0303b16: 同是者以一國例大千故曰同。
0303b17: 阿難如彼眾生別業妄見矚燈光中所現圓影雖似
0303b18: 前境終彼見者目眚所成眚即見勞非色所造然見
0303b19: 眚者終無見咎例汝今日以目觀見山河國土及諸
0303b20: 眾生皆真是無始見病所成見與見緣似現前境元我
0303b21: 覺明見所緣眚覺見即眚本覺明心覺緣非眚。
0303b22: 此進別業喻合明別業法也先牒喻雖似前境目
0303b23: 眚所成者謂此圓影雖有相現是赤眚成非是實
0303b24: 有故曰似也眚即見勞非色所造者謂此目眚從
0303c01: 勞見起實非燈光所自出也然見眚者終無見咎
0303c02: 者若能見此赤眚是勞見所起者此見終非有眚
0303c03: 病之妄也例汝下次以喻合法目觀是見分國土
0303c04: 眾生是相分合圓影也皆是無始見病所成者見
0303c05: 病即無明業相由彼無明業相熏熏不已巳遂起能
0303c06: 見而成所見故曰見病所成合上終彼見者目眚
0303c07: 所成也由無明業相而起相見二分如目有赤眚
0303c08: 而見圓影也見與見緣似現前境者謂業識轉似
0303c09: 二分相見俱依自證起故由依他起不是實有故
0303c10: 曰似此合雖似前境也元我覺明見所緣眚者謂
0303c11: 此見相二分元是我本覺妙明心體忽起一念而
0303c12: 成眚妄遂有能見及所緣耳非覺明心體本自有
0303c13: 也此合眚即見勞非色所造也覺見即眚本覺明
0303c14: 心覺緣非眚者若以本覺明心覺此見精從赤眚
0303c15: 生則此本覺明心雖在日用覺諸緣實非有眚
0303c16: 之妄見可並此合上然見眚者終無見咎也。
0303c17: 覺所覺眚覺非眚中此實見見云何復名覺聞知見
0303c18: 是故汝今見我及汝并諸世間十類眾生皆即見眚
0303c19: 非見眚者彼見真精性非眚者故不名見。
0303c20: 此牒答見見非見重增迷悶之疑也若以本覺明
0303c21: 心覺此所覺之見性從眚妄起而此覺心不屬眚
0303c22: 妄者此即向前所說見見之時見非是見之義也
0303c23: 既知妙覺之性若此則知見精屬見妄明矣云何
0303c24: 將此妙覺明性而與見聞覺知齊稱並列何異將
0304a01: 荊山之璧與碔砆共價不亦誤哉黃檗云世人不
0304a02: 悟秪認見聞覺知為心為見聞覺知所覆所以不
0304a03: 精明本體但直下無心本體自現如大日輪昇
0304a04: 於空照法界更無障礙故學道人莫認見聞
0304a05: 覺知施為動作空見聞覺知即心路絕無入處
0304a06: 但於見聞覺知處認本心以本心不屬見聞覺知
0304a07: 亦不離見聞覺知故也是故當知汝今見我併見
0304a08: 十二類生此見有能有所皆是目中帶眚之見正
0304a09: 如病目見圓影相似非是照見眚病是之見以
0304a10: 彼照見眚病是之見真而不雜於妄精而不雜
0304a11: 於眚若摩尼之應色似明鏡之現形終日見而不
0304a12: 見有世間相故不可以帶眚之見目之故曰見猶
0304a13: 離見見不能及也故起信云若離業識則無見相
0304a14: 以諸佛法身無有彼此色相迭相見故仁王經云
0304a15: 金剛定前所有知見皆不名見唯佛頓解具一切
0304a16: 智所有知見而得名見故曰妄知有知有所不知
0304a17: 真知無知無所不知妄見有見有所不見真見無
0304a18: 見無所不見是知眾生知見盡而後佛知見現也。
0304a19: 阿難如彼眾生同分妄見例彼妄見別業一人一病
0304a20: 目人同彼一國彼見圓影眚妄所生此眾同分所見
0304a21: 不祥同見業中瘴惡所起俱是無始見妄所生。
0304a22: 此退別業之法復進別業之喻合明同分之法也
0304a23: 何故作此例耶以別業妄見而易明同分妄見
0304a24: 實而難信意欲將實者皆同也一病目人所現
0304b01: 圓影屬眚妄生例明一國之人所見不祥從惡緣
0304b02: 起雖實有異所見不同然俱屬見妄所生。
0304b03: 例閻浮提三千洲中兼四大海娑婆世界并洎十方
0304b04: 諸有漏國及諸眾生同是覺明無漏妙心見聞覺知
0304b05: 妄病緣和合妄生和合妄死。
0304b06: 此退別業之喻進同分之法以例大千也別業喻
0304b07: 何以不例大千答以大千與一國同在同分妄見
0304b08: 中但恐一時不能領會故以喻合明一國之同
0304b09: 分即以一國之同分例大千之同分也既一國所
0304b10: 見不祥從瘴惡起則南閻浮提三千洲中諸國皆
0304b11: 然南洲諸國既爾其餘三洲諸國皆然一日月所
0304b12: 統世界既爾則釋迦所統百億日月大千世界亦
0304b13: 然大千世界既爾則釋迦十方分身諸佛所統世
0304b14: 界諸有漏國亦然故曰同是覺明無漏妙心最初
0304b15: 一念妄動轉為見聞覺知妄病緣而有生死故
0304b16: 俱舍論云眼所現見名為所見從他傳聞名為所
0304b17: 聞自運己巳心之所思搆名為所覺自內所受及自
0304b18: 所證名為所知由此四種根中積生無始習乃
0304b19: 至生住異滅分劑頭數和合一處為妄病緣俱時而生俱
0304b20: 時而死生死根本實基於此故起信云生滅與不
0304b21: 生滅和合非一非異名阿黎耶識為流轉生死因
0304b22: 也。
0304b23: 若能遠離諸和合緣及不和合則復滅除諸生死因
0304b24: 圓滿菩提不生滅性清淨本心本覺常住。
0304c01: 此下發明轉二種見妄而為涅槃菩提元清淨體
0304c02: 也諸和合緣者即發潤二種無明以與境界為緣
0304c03: 和合而起即六麤識相為分段生死因不和合緣
0304c04: 者即根本無明此由背清淨覺突然而起名不和
0304c05: 合即三種細識相為變易生死因起信所謂相應
0304c06: 心不相應心也若將此微密觀照照破二種無明
0304c07: 則二死之因永離二死之果永絕矣至此可稱圓
0304c08: 滿菩提可稱不生滅性可稱清淨本心可稱本覺
0304c09: 常住今汝二種見妄未除二死未出業識茫茫無
0304c10: 本可據便欲將此生死根本當妙覺性不亦太早
0304c11: 計乎若善思惟能以微密觀照照見生死根本從
0304c12: 命根下猛力一刀一斬齊斷方與清淨妙覺名目
0304c13: 相應矣自初卷至此是一大結局正謂無始生死
0304c14: 根本盡則無始菩提涅槃方得圓滿密嚴偈云如
0304c15: 來清淨藏世間阿賴耶如金與指環展轉無差別
0304c16: 以諸佛了之成清淨藏異生執之為阿賴耶如真
0304c17: 金隨爐火之緣標指鐶之異名類真心隨染淨之
0304c18: 緣成凡聖之異號認假名而二見俄興悟真體而
0304c19: 一心圓證。
0304c20: 阿難汝雖先悟本覺妙明性非因緣非自然性而猶
0304c21: 未明如是覺元非和合生及不和合阿難吾今復以
0304c22: 前塵問汝汝今猶以一切世間妄想和合諸因緣性
0304c23: 而自疑惑證菩提心和合起者則汝今者妙淨見精
0304c24: 為與明和為與暗和為與通和為與塞和若明和者
0305a01: 且汝觀明當明現前何處雜見見相可辯雜何形像
0305a02: 若非見者云何見明若即見者云何見見必見圓滿
0305a03: 何處和明若明圓滿不合見和見必異明雜則失彼
0305a04: 性明名字雜失明性和明非義彼暗與通及諸塞
0305a05: 亦復如是復次阿難又汝今者妙淨見精為與明合
0305a06: 為與暗合為與通合為與塞合若明合者至於暗時
0305a07: 明相已巳滅此見即不與諸暗合云何見暗若見暗時
0305a08: 不與暗合與明合者應非見明既不見明云何明合
0305a09: 了明非暗彼暗與通及諸塞亦復如是。
0305a10: 此下破和合也和合者混萬物而為一也若果無
0305a11: 和合應無菩提由前云無漏滿妙心與見聞覺知和
0305a12: 合一處故有生死復恐彼謬解故不待其再問即
0305a13: 牒其語而破之所以破者生滅與不生滅非一相
0305a14: 故汝雖下許其已巳能而猶下示其未解言覺元者
0305a15: 即指元清淨覺體也阿難下審定和合之處言我
0305a16: 向前如是開示尚未開悟汝今猶以世間妄想諸
0305a17: 因緣性而自疑惑執此清淨覺心亦是和合而起
0305a18: 者則汝妙淨見精在明暗通塞之內與誰和耶證
0305a20: 謂若謂見精與明和者且汝舉眼見明適當明相
0305a21: 現前之時從何處所雜此見精而與之和耶且明
0305a22: 之與見兩不相雜故歷歷可辯若兩相雜則明失
0305a23: 其明見失其見復何形像而知見與明和耶若謂
0305a24: 明相現前而非是見則相在相處見在見處各不
0305b01: 相知不應有見云何開眼即見明耶若謂明相現
0305b02: 前即是見者則汝見明之時何異見見必曰見性
0305b03: 圓滿則無空處可與明和若曰明相圓滿又無隙
0305b04: 處可容見性若謂見必是見明必是明各各相異
0305b05: 今若雜和則見失其名明失其字名字尚無而曰
0305b06: 見與明和決無是義如是則離亦不可即亦不可
0305b07: 一亦不可異亦不可而和明之義不成矣彼暗下
0305b08: 例破夫言合者如合函附而不離之謂若此見
0305b09: 精既與明合至與暗時明相已巳滅此見亦隨明滅
0305b10: 決不復與暗合云何暗來又能見暗若謂雖則見
0305b11: 暗而實不與暗合與明合時則應亦不見明云何
0305b12: 明合了然知其是明而不是暗今既能見明復能
0305b13: 見暗決知此見不與明合云何而言見與明合耶
0305b14: 中論云若以一法合若以異法合若一則無合何
0305b15: 以故一法云何自合如指端不能自觸若以異法
0305b16: 合是亦不可何以故以異成故彼暗下例破。
0305b17: 阿難白佛言世尊如我思惟此妙覺元與諸緣塵及
0305b18: 心念慮非和合耶佛言汝今又言覺非和合吾復問
0305b19: 汝此妙見精非和合者為非明和為非暗和為非通
0305b20: 和為非塞和若非明和則見與明必有邊畔汝且諦
0305b21: 觀何處是明何處是見在見在明自何為畔阿難若
0305b22: 明際中必無見者則不相及自不知其明相所在畔
0305b23: 云何成彼暗與通及諸塞亦復如是又妙見精非
0305b24: 和合者為非明合為非暗合為非通合為非塞合若
0305c01: 非明合則見與明性相乖角如耳與明了不相觸見
0305c02: 且不知明相所在云何甄明合非合理彼暗與明及
0305c03: 諸塞亦復如是。
0305c04: 此破不和合也不和合者不與萬法為侶也若果
0305c05: 不和合應無生死所以破者生滅與不生滅非異
0305c06: 相故如我下先明出計緣塵境也心指業識念慮
0305c07: 指分別事識也佛言下審定不和合處若非下先
0305c08: 破不和若此妙淨見精不與明和則見與明各有界
0305c09: 限汝且諦觀二種界限何處屬明何處屬見若謂
0305c10: 明邊必無見者則彼與此各有疆界各不相到自
0305c11: 不知其明相所在云何識其界限乎又妙下破不
0305c12: 合若謂見性不與明合正如牛之兩角兩相乖戾
0305c13: 各不相順如耳與明了無關係既不相關則此見
0305c14: 精且不知其明相所在云何甄別明白合與不合
0305c15: 耶故宗鏡問云此妙明性既非因緣自然無有一
0305c16: 法不從和合而生如無所證之真理何有能證之
0305c17: 妙智則境智和合能成見性答若智外有如則可
0305c18: 為所證若如外有智則可為能證今智外無如如
0305c19: 外無智欲將何法以為和合非和合耶是則智與
0305c20: 真如親證其體尚不許言和合豈與緣塵念慮和
0305c21: 合耶自初卷破心破見破業識以顯如來藏者以
0305c22: 如來藏不變不與心見等和合故下文即三科即
0305c23: 七大以顯如來藏者以如來藏隨緣能與三科七
0305c24: 大和合故此是世尊破立之門戶轉換之機軸海
0306a01: 潮之音決非發故不待再請而答也已巳上正當
0306a02: 法界觀中會色歸空觀○此經自阿難請三觀後
0306a03: 世尊即審其最初發心阿難答以見相而心生愛
0306a04: 樂故我發心雖是信口答出實不知見是何人相
0306a05: 是何物愛樂者是誰亦不知此相此見從何生起
0306a06: 故世尊一一為彼指出此愛樂者是妄想是緣心
0306a07: 是計執喻如月影故自徵心以至不成聖果是
0306a08: 破意識以顯見性次指見精是現量心相分是現
0306a09: 量境是依他起是真妄根喻如第二月故自乞心
0306a10: 乞眼之後世尊托見精以發明真性直至文殊請
0306a11: 問精見色空是非二義如來直指見與見緣元是
0306a12: 菩提妙淨明體此是會見相以顯藏性第阿難但
0306a13: 知見相是真不知是妄皆由陀那識中變現故在
0306a14: 同別二種見妄章中破業識以顯藏性至此則奢
0306a15: 摩他觀已巳明微密觀照已巳了空如來藏性已巳顯然
0306a16: 此藏性不在七處不在八門不在因緣中不居自
0306a17: 然裏不屬見性不屬那陀畢竟不知著落無下手
0306a18: 處無用心處故復為彼指出三科七大即是如來
0306a19: 藏性為妙修行路欲令阿難用此微密觀照向舊
0306a20: 路上處處尋覓頭頭薦取直令滴水邊識大海芥
0306a21: 孔裏見空若除此外更無修行之路矣前文所
0306a22: 云將欲敷演大陀羅尼諸三摩提妙修行路者
0306a23: 指此也下文二十五聖各陳圓通皆是從此證入
0306a24: 而阿難亦在七大周之後豁然有省皆是即假
0306b01: 而入中也問前云見與見緣併所想相本無所有
0306b02: 元是菩提妙淨明體已巳將根塵識三會歸藏性矣
0306b03: 何故此下復以三科七大會歸不亦贅乎答前之
0306b04: 會歸是明如來藏性不立一法以顯理究竟堅固
0306b05: 也此之會歸是指三科七大當體即是如來藏性
0306b06: 以明事究竟堅固也前欲令人即性以推相見諸
0306b07: 法之無相此欲令人即相以推性見諸法之無性
0306b08: 見諸法之無相則相相寂滅見諸法之無性則性
0306b09: 性圓通實交明而互顯惡得贅。
0306b10: 阿難汝猶未明一切浮塵諸幻化相當處出生隨處
0306b11: 滅盡幻妄稱相其性真為妙覺明體如是乃至五陰
0306b12: 六入從十二處至十八界因緣和合妄有生因緣
0306b13: 別離妄名滅殊不能知生滅去來本如來藏常住
0306b14: 妙明不動周圓妙真如性性真常中求於去來迷悟
0306b15: 生死了無所得。
0306b16: 已巳上廣破計依他顯圓成實性以答奢摩他已巳
0306b17: 竟下復廣舉三科會歸藏性以明大陀羅尼要令
0306b18: 阿難善用其心通達實相從茲發悟以答三摩
0306b19: 提之請也言汝雖知二種見妄當處發生當業輪
0306b20: 轉皆有歸宿處然猶未知一切浮塵諸幻化相如
0306b21: 陽乾城空華圓影鏡像水月野馬浮埃無根之
0306b22: 物皆是當處生而當處滅皆有著落之處也幻妄
0306b23: 稱相其性真為妙覺明體者正指出諸幻化相著
0306b24: 落處全在不動妙真如性意謂世間極浮幻化
0306c01: 之物究其根源皆有落地況汝陰處界入皆是平
0306c02: 生自己巳護惜之物已巳不知其生從何來滅從何去
0306c04: 各分散名之為滅了不知其下落殊不知生死去
0306c05: 來未曾動著絲毫總不離汝當處常住不動妙真
0306c06: 如性若汝於此悟得不動真性於中求其生死去
0306c07: 來迷悟尚不可得乃謂因誰緣誰而有生死去來
0306c08: 者不亦謬哉具足眾德曰如來藏本無去來曰常
0306c09: 住本無迷悟曰妙明本無生死曰不動無處不在
0306c10: 曰周圓體萬物而至神性一切而不異曰妙真如
0306c11: 性惟常住故去來不可得唯妙明故迷悟不可得
0306c12: 唯不動故生死不可得故中論疏云常則人天定
0306c13: 位故無往來無常則六趣各盡一形亦無往來又
0306c14: 常即凝然不動則無往來無常則念念變異令誰
0306c15: 往來是則常與無常俱不相到皆無往來肇論亦
0306c16: 云昔物自在昔不從今以至昔今物自在今不從
0306c17: 昔以至今仲尼云回也見新交臂非故如紅顏自
0306c18: 在童子之時白首自處老年之體何曾遷動故華
0306c19: 嚴云諸法無作用亦無有體性是故彼一切各各
0306c20: 不相知譬如河中水湍流競奔逝各各不相知諸
0306c21: 法亦如是等法華云諸法從本來常自寂滅相是
0306c22: 法住法位世間相常住所謂唯佛與佛乃能究竟
0306c23: 諸法實相此經所以名一切事究竟堅固而首標
0306c24: 有三摩提名大佛頂首楞嚴王也若向此處得知
0307a01: 下落則佛知佛見不用力而開大陀羅尼不動步
0307a02: 而入故欲於一切法成等正覺者無離三科別求
0307a03: 也。
0307a04: 阿難云何五陰本如來藏妙真如性。
0307a05: 先總徵長水云梵語塞陀此云蘊古為陰蘊
0307a06: 是積聚陰是蓋覆積聚有為蓋覆真性此陰有五
0307a07: 攝有為盡謂此五蘊皆是有為生滅法云何知其
0307a08: 為如來藏耶故先徵起也三科總不出色心二法
0307a09: 但為愚心愚色者開合不同分為三耳此為愚心
0307a10: 不愚色者說故合色開心也。
0307a11: 阿難譬如有人以清淨目觀晴明空唯一晴無
0307a12: 所有其人無故不動目睛瞪以發勞則於空別見
0307a13: 狂華復有一切狂亂非相色陰當知亦復如是。
0307a14: 此即色陰以明實相也先舉喻以明妄色雖舉根
0307a15: 身實無器界即十一色法也色以質礙為義人喻
0307a16: 眾生無故猶無端瞪直視貌清淨目喻如如智晴
0307a17: 明空喻如如理瞪喻無明勞喻眚妄狂華喻色狂
0307a18: 亂非相如毛輪二月飛蠅垂髮等以色類非一故
0307a19: 曰一切以不如實知真如法一故不覺動念現六
0307a20: 塵境若翳目見華所謂一翳在眼空華亂墜故曰
0307a21: 色陰當知亦復如是。
0307a22: 阿難是諸狂華非從空來非從目出如是阿難若空
0307a23: 來者既從空來還從空入若有出入即非空空若
0307a24: 非空自不容其華相起滅如阿難體不容阿難若目
0307b01: 出者既從目出還從目入即此華性從目出故當合
0307b02: 有見若有見者去既華空旋合見眼若無見者出既
0307b03: 翳空旋當翳眼又見華時目應無翳云何晴空號清
0307b04: 明眼是故當知色陰妄本非因緣非自然性。
0307b05: 初三句先標定無生下同如是下破外色不從空
0307b06: 生由彼凡外不達空即是色計真空為斷空從空
0307b07: 生色故就其計而達之故曰若此狂華從空來者
0307b08: 既從空來還從空入若此狂華既有出入則此
0307b09: 空便有內外既有內外決非空空若非空便是
0307b10: 實體自不容其華相起滅正如阿難既有實體更
0307b11: 不復容阿難生起云何而言華生於空耶若目下
0307b12: 次破內色不從目出由權教菩薩雖知色從內現
0307b13: 然又計為實色故亦就其計而導之故曰若此狂
0307b14: 華從目出者既從目出即應還歸於目若從目出
0307b15: 則此華性當合有見若有見者出既為空中之華
0307b16: 旋應見自己巳之眼若無見者出則既能翳空旋亦
0307b17: 當令翳眼又若華從目出則應目翳皆銷是則眼
0307b18: 見空華便可稱清明眼何故必見晴空無華方號
0307b19: 清明眼耶問若破外色可稱當理若內色者是萬
0307b20: 法唯識之宗何故亦破之耶答心不在外亦不在
0307b21: 內何容擬議能變之心尚無內外況所變之色有
0307b22: 內外乎若不破依他定執內色為實有秪名半頭
0307b23: 唯識未是全頭故須破之是故下結妄即真言此
0307b24: 色法二處皆非足知妄究其本根不離當處本
0307c01: 自無生豈因緣自然可及哉若果能善用其心微
0307c02: 細觀察親見色陰根本即此色陰便可通達實相
0307c03: 矣。
0307c04: 阿難譬如有人手足晏安百骸調適忽如忘生性無
0307c05: 違順其人無故以二手掌於空相摩於二手中妄生
0307c06: 澀滑冷熱諸相受陰當知亦復如是阿難是諸幻觸
0307c07: 不從空來不從掌出如是阿難若空來者既能觸掌
0307c08: 何不觸身不應空選擇來觸若從掌出應非待合
0307c09: 又掌出故合則掌知離則觸入臂腕骨髓應亦覺知
0307c10: 入時蹤跡必有覺心知出知入自有一物身中往來
0307c11: 何待合知要名為觸是故當知受陰妄本非因緣
0307c12: 非自然性。
0307c13: 此即受陰以明實相也受以領納為義若約法相
0307c14: 宗是行心所以能領納違順俱非之境而生苦
0307c15: 樂捨受雖諸識中皆有受相而前五識合三離二
0307c16: 受用偏多固當分屬眼等五識以眼等五識必根
0307c17: 境相對而生觸故以兩手摩空為喻譬如下喻心
0307c18: 念不起時四肢輕安百骸調適尚不覺有身安知
0307c19: 有受但由根境相對擘空妄生諸受正如兩手摩
0307c20: 空而妄生滑諸觸也以觸喻受者觸亦行心
0307c21: 所以觸緣受故也若空下破幻觸不從空生若謂
0307c22: 此觸是空生者空無分別定無揀擇既能觸掌應
0307c23: 觸其身豈空亦有選擇而故觸其掌乎若從下
0307c24: 破幻觸不從掌出若謂此觸是掌出者應須獨掌
0308a01: 自生掌未合時何無滑何故必待掌合而後生
0308a02: 耶若使必從掌出掌合則知其出掌離應知其入
0308a03: 若必有入則其近之臂腕骨髓應亦知其入時
0308a04: 蹤跡云何不知縱使臂腕骨髓實有覺心知其出
0308a05: 入則是元有一物身中往來自觸何必更待掌合
0308a06: 而知其出方始名為觸耶既知二處皆非即此受
0308a07: 陰便可通達實相矣。
0308a08: 阿難譬如有人談說酢梅口中水出思蹋懸崖足心
0308a09: 酸澀想陰當知亦復如是阿難如是酢說不從梅生
0308a10: 非從口入如是阿難若梅生者梅合自談何待人說
0308a11: 若從口入自合口聞何須待耳若獨耳聞此水何不
0308a12: 耳中而出想蹋懸崖與說相類是故當知想陰妄
0308a13: 本非因緣非自然性。
0308a14: 此即想陰以明實相也想以緣慮為義此想亦是
0308a15: 行心所以能安立自境分齊故諸識皆能安立
0308a16: 自境而意識偏多以能緣慮三世境固當偏屬意
0308a17: 識以是融通妄想故談梅水出思崖足酸者口不
0308a18: 食梅而口中水出足不至崖而足心酸者豈非
0308a21: 酢說不從梅生非從口入云何聞說而口中水出
0308a22: 若此酢說是梅生者梅合自談口中之水當從梅
0308a23: 生何待人說而口中水出若此酢說從口入者口
0308a24: 應自聞而口出水何待耳聞而口中水出若獨耳
0308b01: 聞此水何不從耳中出而反從口出者何耶既知
0308b02: 酢說無根則知想陰不實矣故譚子云有言臭腐
0308b03: 之狀則輒有所噦聞珍羞之名則妄有所嚥臭腐
0308b04: 不曾來珍羞未曾至而有噦嚥者非妄而何想蹋
0308b05: 懸崖與說相類者應云如是崖想不從崖生不從
0308b06: 足入若崖生者崖合自思何待人想若從足入足
0308b07: 應有思何須心想若獨心思此酸不應心中自有
0308b08: 既知口水與酸無從則知想陰之所出便可即
0308b09: 想陰而通達實相矣楞伽經云前聖所知轉相傳
0308b10: 授妄想無性至哉言乎是法性之真宗也。
0308b11: 阿難譬如暴流波浪相續前際後際不相踰越行陰
0308b12: 當知亦復如是阿難如是流性不因空生不因水有
0308b13: 亦非水性非離空水如是阿難若因空生則諸十方
0308b14: 無盡空成無盡流世界自然俱受淪溺若因水有
0308b15: 則此暴流性應非水有所有相今應現在若即水性
0308b16: 則澄清時應非水體若離空水空非有外水外無流
0308b17: 是故當知行陰妄本非因緣非自然性。
0308b18: 此即行陰以明實相也行以遷流為義此行即是
0308b19: 行心所之思以能驅役自心能造善不善等故
0308b20: 即是業行於百法中攝法最多雖八識皆有遷流
0308b21: 而末那遷流最勝以念念不斷故雖八識皆有思
0308b22: 而末那思為最勝以思量為性故固當偏屬第七
0308b23: 識以暴流為喻者以是陀那細識習氣所成故前
0308b24: 際後際不相踰越者由彼日夜遷流無間故當知
0308c01: 行陰為生滅根元亦如暴流也下約空水二喻破
0308c02: 空喻真如水喻業識故曰若此暴流因空而生則
0308c03: 諸十方空成無盡流者喻真如無際行陰亦無
0308c04: 際不可盡也若此暴流因水而有則此暴流性應
0308c05: 非水應離水外別有處所別有相狀兩俱現在如
0308c06: 父生子各有體性若此暴流渾濁之時即是體性
0308c07: 則澄清時應非水體以暴流盡而水澄行陰盡而
0308c08: 心靜故若此暴流離空離水則無流相以行陰離
0308c09: 真如業識外無自體故既知空水不即不離則知
0308c10: 暴流之所自出便可即行陰而通達實相矣。
0308c11: 阿難譬如有人取頻伽瓶塞其兩孔滿中擎空千里
0308c12: 遠行用餉他國識陰當知亦復如是阿難如是空
0308c13: 非彼方來非此方入如是阿難若彼方來則本瓶中
0308c14: 既貯空去於本瓶地應少空若此方入開孔倒瓶
0308c15: 應見空出是故當知識陰妄本非因緣非自然性。
0308c16: 此即識陰以明實相也識以了別為義以能了別
0308c17: 自分境故雖諸識皆能了別而此業識了別三類
0308c18: 性境固當偏屬業識也性覺真空周遍法界含吐
0308c19: 十寧有方所一迷為心惑為身內自私自小故
0308c20: 以空為喻人喻業行即第七識瓶喻中有本有
0308c21: 二身空喻業識塞其兩孔謂煩惱所知障塞二空
0308c22: 也以有二障遂有二死故業牽身識而走如人擎
0308c24: 穿飛去識神隨業走千里遠行用餉佗國者三
0309a01: 界六道無處不往也業識為主而遷此識往來六
0309a02: 道者是末那識以隨所生所繫故下約彼方此方
0309a03: 破者以真如不動由七八二識遷流不住似有去
0309a04: 來故有彼此若彼下破此識不從彼方來以不離
0309a05: 當處故若此下破此識不從此方入以此方不曾
0309a06: 欠少故涅槃經云若人捨命之時心意識即生善
0309a07: 道而是心法實無去來亦無所至直是前後相似
0309a08: 相續相貌不異耳昔慧明上座有新到參明問近
0309a09: 離何處僧曰都城明曰上座離都城到此則都城
0309a10: 欠上座此間剩上座剩則心外有法少則心法不
0309a11: 周與此同旨今彼方不見空少此方不見空出則
0309a12: 知識陰之所自出便可即識陰而通達實相矣已巳
0309a13: 上總明五陰妄本無實體非自然生非因緣有
0309a14: 若以微密觀照照見五蘊則聚沫之色既水泡
0309a15: 之受何有陽之想非實芭蕉之行惟空幻妄之
0309a16: 識無住則如來藏性然獨露矣永嘉明一念之
0309a17: 中即具五陰謂歷歷分明即是識陰領納在心即
0309a18: 是受陰心緣此理即是想陰行用此理即是行陰
0309a19: 汙穢真性即是色陰此五陰者舉體即是一念此
0309a20: 一念者舉體即是五陰歷歷見此一念之中無有
0309a21: 主宰即人空慧見如幻化即法空慧與此皆可互
0309a22: 參。
0309a23: 
0309a24: 大佛頂如來密因修證了義諸菩薩萬行首楞嚴經
0309b01: 合轍卷第二
