0268a01: 妙法蓮華經玄義釋籤卷第十四　　侈四
0268a02: 隋天台智者大師說
0268a03: 門人灌頂記
0268a04: 唐天台沙門湛然釋
0268a05: ○次明願行觀成具法中三先略引次引
0268a06: 地持等廣釋離五怖畏等三約大經廣明
0268a07: 二十五三昧初文又七初明得無緣慈悲
0268a08: 次脩色下明具道品三捨下明具諸波
0268a09: 羅蜜四脩此下結地名離五怖畏五得入
0268a10: 下明具二十五三昧六我性即實性下明
0268a11: 具真應二身七此地下明具四德。
0268a12: 如此觀時無緣慈悲拔二邊苦與中道樂。
0268a13: 初文言無緣慈者慈具三種亦從勝說故
0268a14: 云無緣具如止觀第六記。
0268a15: 修色非淨非不淨即空即假即中非枯非榮
0268b01: 中間論滅一切道品無不具足。
0268b02: 次文云一切道品無不具足者但具不思
0268b03: 議念處一切諸法於念處中無不具足今
0268b04: 此四念處中但舉身念餘三念處及六科
0268b05: 皆略枯榮如止觀第七記。
0268b06: 捨十法界依正名檀中道道共到尸彼岸
0268b07: 名戒住寂滅忍二邊不動名忍二邊不間名
0268b08: 牢強精進入王三昧住首楞嚴名禪實相般
0268b09: 若名智慧無謀巧用名方便八自在我名力
0268b10: 無記化化禪名願三智一心中得名智一波
0268b11: 羅蜜具十亦具一切佛法一行無量行無量
0268b12: 行一行是如來行是名無作四諦慧。
0268b13: 三具諸度中若合十為六成無作六度如
0268b14: 止觀第二記彼脩此證首楞嚴者具如止
0268b15: 觀第一第二記八自在者大論名八神變
0269a01: 大經名八自在我言神變者無而有有
0269a02: 而無言自在者不謀而運一切無礙故
0269a03: 與大論義同而名小異今略出經論以顯
0269a04: 相狀言八神變者一能小二能大三能輕
0269a05: 四能自在五能有主六能遠至七能動地
0269a06: 八能隨意所作言作小者令自他身及世
0269a07: 界等極如微塵大及輕舉說可知言自
0269a08: 在者謂大小長短等言有主者現為大人
0269a09: 心無所下言遠至者有四種一飛到二此
0269a10: 沒彼出三不往而到四一念到十方言
0269a11: 地動者謂六及十八言隨意者一身多身
0269a12: 山壁直過履水火蹈虛空四大互為等八
0269a13: 自在者大經二十云一者能示一身多身
0269a14: 數如微塵二以塵身滿大千界三以大千
0269a15: 身輕舉遠到四現無量類常居一國土五
0269b01: 諸根互用六得一切法而無法想七說一
0269b02: 偈經無量劫八身如虛空存沒隨宜不可
0269b03: 窮覈。△四結地名離五怖畏。
0269b04: ○四明得名中初結地名。
0269b05: 修此慧時即得住於無所畏地即初歡喜地。
0269b06: ○次離五怖畏中又二先略標列次大經
0269b07: 下釋用大經等意以申此文。
0269b08: 離五怖畏謂不活畏惡名畏死畏惡道畏大
0269b09: 眾威德畏。
0269b10: 然離畏之名實通大小以三菩薩至聖位
0269b11: 時皆能離五怖畏三藏菩薩至第三僧祇
0269b12: 即能離畏是故此言通於大小如雜含中
0269b13: 亦云成就四力離五怖畏五怖畏名與地
0269b14: 持同言四力者一覺力二進力三無罪力
0269b15: 四四攝力言覺力者善不善罪不罪習近
0270a01: 不習近卑法勝法分別法無分別法緣起
0270a02: 法非緣起法皆如實知是名覺力精進力
0270a03: 者謂四正勤無罪力者謂三業無過四攝
0270a04: 力者謂愛語等若辨異者其名雖同寬狹
0270a05: 巧拙長短曲直不無差別。
0270a06: ○次釋。
0270a07: 大經云不畏貪欲恚癡此內無三毒外離八
0270a08: 風則無惡名畏若言不畏地獄等即無惡道
0270a09: 畏若言不畏沙門婆羅門即無大眾畏見中
0270a10: 道則無二死畏實相智慧常命立無不活畏。
0270a11: 大經意者一一皆先舉經若言者並是引
0270a12: 經即無等言即是解釋並可見下文復有
0270a13: 地持及章安私釋故不復委論三昧二身
0270a14: 四德等。△五明具二十五三昧。
0270a15: 得入此地具二十五三昧破二十五有顯二
0270b01: 十五有我性。△六明具真應二身。
0270b02: 我性即實性實性即佛性開佛之知見發真
0270b03: 中道斷無明惑顯真應二身緣感即應百佛
0270b04: 世界現十法界身入三世佛智地能自利利
0270b05: 他真實大慶名歡喜地也。△七明具四德。
0270b06: 此地具足四德破二十五有煩惱名淨破二
0270b07: 十五有業名我不受二十五有報名樂無二
0270b08: 十五有生死名常常樂我淨名為佛性顯即
0270b09: 此意也。
0270b10: ○次引地持等廣釋中又二先引地持次
0270b11: 私釋初文又二先地持次引地經地論同。
0270b12: 地持說離五怖畏者修無我智我想不生云
0270b13: 何當有我愛眾具愛是離不活畏不於他人
0270b14: 有所求欲常饒益一切眾生是離惡名畏於
0270b15: 我見我想心不生是離死畏此身命終於未
0271a01: 來世必與佛菩薩共會是離惡道畏觀於世
0271a02: 間無與等者況復過上是離大眾畏。
0271a03: 初文中言眾具者謂資身所須夫有惡名
0271a04: 者於他有求不能益他故無求益彼常離
0271a05: 惡名我見是見惑我想是愛惑二惑若無
0271a06: 故離死畏此位必在實報土生尚無方便
0271a07: 及小乘惡道況有界內四趣惡道大眾畏
0271a08: 可知。
0271a09: ○次地經同者又二初引同次十地下以
0271a10: 論三業料簡。
0271a11: 十地經亦同。
0271a12: 初言同者華嚴十地品同也經釋初歡喜
0271a13: 地中離五怖畏云是菩薩離我相故尚不
0271a14: 貪身況所用物故無不活畏復作是念我
0271a15: 若死已巳所生必見諸佛菩薩故無惡道畏
0271b01: 我所志樂無與等者何況有勝故無大眾
0271b02: 威德畏心不悕望恭敬供養我當供養供
0271b03: 給一切眾生故無惡名畏遠離我見無我
0271b04: 想故無有死畏又廣發諸願一一願下皆
0271b05: 云廣大如法界究竟若虛空盡未來際盡
0271b06: 一切劫然此諸願以十大願為首又以十
0271b07: 不可盡法與眾生願何等為十一者眾生
0271b08: 不可盡下九不可盡字二世界三虛空四法界
0271b09: 五涅槃六佛土七佛智八心所起九起智
0271b10: 十世間轉法輪若眾生等盡我願乃盡上九
0271b11: 句皆爾而眾生不可盡乃至轉法輪不可盡
0271b12: 我諸願善根亦不可盡乃至第十地一一
0271b13: 地中皆是解脫月請乃說第二地說觀十
0271b14: 善第三地說觀多聞第四地說作循身觀
0271b15: 四念處乃至八道第五地說知四諦及知
0272a01: 諸世間法第六地說十二緣觀第七地說
0272a02: 觀佛功德起方便行第八地說一切佛現
0272a03: 身觀莫捨忍門勸觀常住入無功用心是
0272a04: 菩薩現十種身謂於眾生身作己巳身國土
0272a05: 身業報身聲聞身辟支佛身菩薩身佛身
0272a06: 智身法身虛空身次國土身作頭亦如是
0272a07: 乃至虛空身作頭亦如是乃成百身第九
0272a08: 地說知一切法差別知四乘相為眾生說
0272a09: 四乘相者謂聲聞乘相支佛乘相菩薩乘
0272a10: 相佛乘相第十地亦云知四乘相乃至差
0272a11: 別樂說一切法門無邊法門以此驗知是
0272a12: 別教地相故至第八地始觀十種身今文
0272a13: 依地論略釋與大經初地離五怖畏得二
0272a14: 十五三昧同。△次以論三業料簡。
0272a15: ○次料簡中二先引論文。
0272b01: 十地論解云是中第一依身第二依口第三
0272b02: 第四依身第五依意。
0272b03: ○次解釋。
0272b04: 活者依身所用眾具能資於生名資生生為
0272b05: 活也此就因中說果菩薩無此畏復次名字
0272b06: 言說皆依口失護名不為利養心不希望他
0272b07: 人恭敬故名無惡名第五依意可解三四依
0272b08: 身愛善道憎惡道無愛憎身故無惡道畏亦
0272b09: 不愛憎身故無死畏。
0272b10: 言愛善道等及無愛憎身者不於善道起
0272b11: 愛惡道起憎名無惡道畏不於善惡身起
0272b12: 愛憎名無死畏。
0272b13: ○私謂去章安三釋。△次私釋。
0272b14: 私謂不畏貪欲等無作集壞不畏惡道此名
0272b15: 無作苦壞不畏大眾此是無作道立無不活
0273a01: 無死畏此是見性得常無作滅立復次破二
0273a02: 十五有有能含果有破故集諦壞果破故苦
0273a03: 諦壞得二十五三昧者道諦立見二十五有
0273a04: 我性我性即佛性滅諦立破二十五有則無
0273a05: 煩惱是淨德破二十五有果故無苦是常德
0273a06: 得二十五三昧是樂見二十五我性是我四
0273a07: 德宛然矣。
0273a08: 初一番約離五怖畏故無作苦集壞為顯
0273a09: 圓道滅故故云無作縱使地前行次第行
0273a10: 至此據位亦是無作苦集諦壞準此應云
0273a11: 離界內外兩五怖畏同體我想不生無界
0273a12: 內外依報愛故離兩處不活畏既得常身
0273a13: 欲常饒益十界眾生故離九界惡名之畏
0273a14: 於同體我見我想不生故離分變易二
0273a15: 死畏於實報土中受生必常與舍那佛法
0273b01: 身菩薩共會故無方便教惡道畏也既得
0273b02: 法身無過上者故離大眾威德畏次番約
0273b03: 壞二十五有因果故苦集壞道滅立後番
0273b04: 約四諦立故四德成此之三番宛轉相成
0273b05: 離五怖者由有因果壞有因果壞故四德
0273b06: 成就又應約分三有乃至因緣三有方
0273b07: 稱文意又作此釋者意顯怖畏不可孤離
0273b08: 四德不可孤立乃並由於無作四諦亦由
0273b09: 破於三有因果。○三三約大經廣明二十五三昧。
0273b10: ○三從今釋去引經廣釋即大師自釋此
0273b11: 二十五三昧即大經釋聖行文末在第十
0273b12: 三卷中具足列名於中二先正釋次釋疑
0273b13: 初又二先通釋別名意次通釋下正釋初
0273b14: 文中二初正明四意次雖有下簡示。
0273b15: 今釋二十五三昧名依四悉檀意一隨時趣
0274a01: 立如人多子各立一名使兄弟不濫二十五
0274a02: 三昧亦復如是各舉一名令世諦不亂豈可
0274a03: 定執也二隨其義便各從所以而立一名也
0274a04: 三隨事對當各有主治從對得名也四理實
0274a05: 無名而依理立字。
0274a06: 初文四義即四悉意次第對四意如文言
0274a07: 隨時等四名者此二十五名皆是隨時趣
0274a08: 爾而立即是通意故世界義通下三悉已巳
0274a09: 下三名即是別意言隨義便者如月光日
0274a10: 光青黃白等言對治者如熱燄不退歡喜
0274a11: 等言依理者如常樂我等故知四義即是
0274a12: 四悉意也。
0274a13: 雖有四意多用對治約理以立二十五三昧
0274a14: 也。
0274a15: 次簡示中言多用對治者於前四義對治
0274b01: 意多如隨便及理猶兼對治如日光三昧
0274b02: 初出於東即是隨便日能破暗即是對治
0274b03: 月光青等準此可知唯有雨一向純是
0274b04: 生善意也常樂我等名雖似理義而求之
0274b05: 既三諦常破於三常以三諦樂破於二苦
0274b06: 以三諦我破不自在故知此三亦兼用對
0274b07: 治是故云多。
0274b08: ○次正釋中又二先釋通意次各各別釋
0274b09: 以通冠別令別可解。
0274b10: 通釋二十五各為四意一出諸有過患二明
0274b11: 本法功德三結行成三昧四慈悲破有一一
0274b12: 皆爾。
0274b13: 初言二十五名各四意者此之四意不出
0274b14: 五行從始至終初意者菩薩發心本破自
0274b15: 他諸有過患過患者何謂一一有各有三
0275a01: 惑及以業相第二意者菩薩為破自他過
0275a02: 患最初發心脩習梵行起四弘誓第三意
0275a03: 者發弘誓已脩於聖行以填弘願至初地
0275a04: 時聖梵兩行一分成就證第一義天從是
0275a05: 已後方名天行第四意者自行既成以本
0275a06: 梵行利益於他即病兒兩行次二十五相
0275a07: 者為欲別別銷名示相重廣釋耳言一一
0275a08: 皆爾者且約教道歷有示相菩薩元初委
0275a09: 知諸有諸過患已而達諸有四德妙理總
0275a10: 起四弘修於五行自觀三諦行成化物若
0275a11: 得此意以總冠別文義泠然。
0275a12: ○次廣釋二十五相中言其一至其四者
0275a13: 即向通釋四意次第對之至下漸略以廣
0275a14: 照之或兩字三字以示一意尋之可見故
0275a15: 初注云不委記也於正釋中三初廣釋二
0275b01: 十五相次此二十五皆稱下釋通名三無
0275b02: 畏地下總以妙用之初文自為二十五
0275b03: 。
0275b04: 地獄有用無垢三昧破者地獄是重垢報處
0275b05: 報因則是垢謂惡業垢見思垢塵沙垢無明
0275b06: 垢其一菩薩先見此過為破諸垢修前來所明
0275b07: 根本戒破惡業垢修前來所明背捨等定伏
0275b08: 見思垢修前來所明生滅無生滅慧破見思
0275b09: 垢修前來所明無量慧破塵沙垢修前來所
0275b10: 明無作慧破無明垢其二破見思垢故真諦三
0275b11: 昧成破惡業垢塵沙垢故俗諦三昧成破無
0275b12: 明垢故中道王三昧成其三菩薩自破地獄諸
0275b13: 垢時句句皆有慈悲誓願冥熏法界彼地獄
0275b14: 有若有機緣關於慈悲以王三昧力法性不
0275b15: 動而能應之如婆藪調達示所身說所
0276a01: 法彼地獄中若有善機以持戒中慈悲應之
0276a02: 令離苦得樂有入空機以生無生慧等慈悲
0276a03: 應之令得真諦有入假之機以無量慧慈悲
0276a04: 應之令得俗諦有入中機以無作慧慈悲應
0276a05: 之令得王三昧先自無垢今令他無垢故此
0276a06: 三昧名無垢也下去例如此不復委記也。
0276a07: 初地獄中云婆藪者方等陀羅尼經第一
0276a08: 卷云爾時婆藪從地獄出將九十二億諸
0276a09: 罪人輩來詣娑婆世界十方亦然爾時文
0276a10: 殊語舍利弗此諸罪人佛未出時造不善
0276a11: 行經歷地獄因於華聚放大光明承光從
0276a12: 於阿鼻獄出舍利弗言久聞佛說此婆藪
0276a13: 仙作不善行入於地獄云何今說出於地
0276a14: 獄得值如來佛言為欲破一切眾生計定
0276a15: 受果報故善男子勿謂婆藪是地獄人何
0276b01: 者婆者言天藪者言慧云何天慧之人地
0276b02: 獄受苦又婆者言廣藪者言通廣通一切
0276b03: 究竟住於地獄受苦終無是事又婆者言
0276b04: 高藪者言妙婆言斷藪言智婆言剛藪言
0276b05: 柔婆言慈藪言悲等廣如初句經仍廣明
0276b06: 殺羊初緣當知婆藪非聊爾人也調達者
0276b07: 示造三逆現墮地獄令無量人不敢造逆
0276b08: 當知並是無垢之力也又示逆中諸行不
0276b09: 同有示不迴心者如調達伽離或示迴心
0276b10: 如闍王殃掘又迴心中有障動機發如闍
0276b11: 王有障不動而機發如殃掘示不迴心中
0276b12: 有發如調達有不發如伽離又發
0276b13: 中有與記如調達有不與記如婆藪婆藪
0276b14: 雖不與記引地獄眾聽方等經當知皆非
0276b15: 實惡人也餘例可知下去一一文中言過
0277a01: 患者若以三惑為過二十五有無殊若委
0277a02: 論之從人性行即諸地不無差降於見思
0277a03: 中見無差降思惑稍殊從初禪去地地漸
0277a04: 輕如初禪人無欲思惑乃至非想無八地
0277a05: 欲若論惡業其名更近據理秪應在於四
0277a06: 趣今文通至東西二洲北洲已去但名果
0277a07: 報報名則通惡業名重故至北洲捨別用
0277a08: 通通名輕故又準下感應妙中機名應名
0277a09: 各有三義今且從略各存一義至下二十
0277a10: 五感應中則一一言之可發關宜赴對應
0277a11: 之又菩薩三業無非益物今文但云示身
0277a12: 說法不云意者用彼二業不差物機即意
0277a13: 之善巧也故妙音觀音中云應以何身而
0277a14: 得度者即現其身而為說法又云以應以
0277a15: 之言為意業者應以秖是與機不差故也
0277b01: 又下感應中料簡慈悲三世不同應有法
0277b02: 應不同機復善惡差別今但直列當知意
0277b03: 通乃至十界交互亦爾云云文雖在下應預
0277b04: 知之於一有中廣思其相開拓演布使聽
0277b05: 者曠懷則二十四有泠然自照若不爾者
0277b06: 將何得名學無緣慈將何以為圓破有行
0277b07: 義雖次第依於證道預說何妨一一皆言
0277b08: 破者次第在初地已上初地分成成遂初
0277b09: 心故云本法功德。
0277b10: 畜生有用不退三昧破者畜生無慚愧退失
0277b11: 善道則是惡業故退見思故退塵沙故退無
0277b12: 明故退菩薩為破諸退修前持戒破惡業退
0277b13: 修於禪定伏見思退修生無生慧破見思退
0277b14: 修無量慧破塵沙退修無作慧破無明退見
0277b15: 思破故得位不退真諦三昧成惡業塵沙破
0278a01: 故得行不退俗諦三昧成無明破故得念不
0278a02: 退中道三昧成本修諸行皆有慈悲誓願冥
0278a03: 熏法界彼畜生中若有機緣關於慈悲以王
0278a04: 三昧力不動法性而往應之示何身宜說
0278a05: 何法為龍為象鵽鳥大鷲若有善機以戒定
0278a06: 慈悲應之令出苦得樂有入空機以生無生
0278a07: 慧慈悲應之令出有得無真諦三昧成有入
0278a08: 假機以無量慧慈悲應之令免空得假俗諦
0278a09: 三昧成有入中機以無作慧慈悲應之令出
0278a10: 邊入中王三昧成菩薩自既不退令他不退
0278a11: 故名不退三昧也。
0278a12: 為龍者如輸皮全蟻如止觀第七記亦如
0278a13: 難陀娑竭之流並是大權菩薩為象者如
0278a14: 菩薩昔為牸象自折己已牙以惠獵者鵽鳥
0278a15: 者鵽鳥名也的刮反亦篤括反其狀如雉
0278b01: 爾雅云狀如鴿鼠無後指噉母鳥出沙
0278b02: 漠大論十四云迦頻闍羅鳥有二親友謂
0278b03: 猴及象遞推為尊云云相載遊行見者生愧
0278b04: 廣如論文大鷲者大經第四如來於閻浮
0278b05: 提示作五逆天魔外道及女人等又我示
0278b06: 現久住塚間作大鷲身度諸飛鳥眾生謂
0278b07: 我實是鷲身為欲度脫諸鷲鳥故如是示
0278b08: 現鷲者說文云黑色多子。
0278b09: 餓鬼有用心樂三昧破者此有常弊飢渴惡
0278b10: 業苦見思煩惱苦客塵闇障苦無明根本苦
0278b11: 菩薩為破諸苦修前持戒破惡業苦修定伏
0278b12: 見思苦修生無生慧破見思苦修無量慧破
0278b13: 塵沙苦修無作慧破無明苦破見思苦無為
0278b14: 心樂三昧成破惡業塵沙苦多聞分別樂三
0278b15: 昧成破無明苦常樂三昧成以本行慈悲冥
0279a01: 熏法界彼餓鬼道若有機緣與慈悲相關王
0279a02: 三昧力不動法性而往應之示所身說所
0279a03: 法若有善機以持戒慈悲應之手出香乳
0279a04: 施令飽滿有入空機以生無生慈悲應之令
0279a05: 到無為岸有入假機以無量慈悲應之令遊
0279a06: 戲於五道有入中機以無作慈悲應之令淨
0279a07: 於三毒根成佛道無疑菩薩自既得樂又令
0279a08: 他得樂是故名為心樂三昧也。
0279a09: 手出香色乳者請觀音云現身作餓鬼手
0279a10: 出香色乳等乃至遊戲於五道故彼經五
0279a11: 道偈後總結云大慈大悲心遊戲於五道
0279a12: 恒以善習慧無上勝方便普教一切眾令
0279a13: 離生死苦常得安樂處到於涅槃岸餓鬼
0279a14: 飢渴逼施令得飽滿或遊戲地獄或處畜
0279a15: 生中化作畜生形教以大智慧令發無上
0279b01: 心或處阿脩羅言調伏心令除憍慢習
0279b02: 疾至無為岸大論第十云餓鬼常食糞尿
0279b03: 洟唾嘔吐蕩滌餘汁言淨於三毒根者亦
0279b04: 請觀音偈。
0279b05: 阿脩羅有用歡喜三昧者脩羅多猜疑怖畏
0279b06: 則有惡業疑怖見思疑怖塵沙疑怖無明疑
0279b07: 怖菩薩為破是諸疑怖而修諸行修持於戒
0279b08: 破惡業疑怖修諸禪定伏見思怖修生無生
0279b09: 慧破見思怖修無量慧破塵沙怖修無作慧
0279b10: 破無明怖見思破故空法喜三昧成惡業塵
0279b11: 沙破故一切眾生喜見三昧成無明破故喜
0279b12: 王三昧成以本諸行慈悲誓願冥熏法界彼
0279b13: 脩羅中若有機緣關於慈悲以王三昧力不
0279b14: 動法性而往應之示所身說所法有善
0279b15: 機者應以持戒身慈悲令離惡業怖有入空
0280a01: 機應以生無生慈悲令離見思怖有入假機
0280a02: 應以無量慈悲令離無知怖有入中機應以
0280a03: 無作慈悲令離無明怖自證三喜令他無復
0280a04: 三怖是故名歡喜三昧此前悉用對治立名
0280a05: 也。
0280a06: 弗婆提有用日光三昧破者日朝出於東隨
0280a07: 便為名耳日譬智光能照除迷惑東天下人
0280a08: 有惡業闇見思闇塵沙闇無明闇菩薩為照
0280a09: 此諸闇故修前戒光破惡業闇修禪定流光
0280a10: 伏見思闇修一切智光破見思闇修道種智
0280a11: 光破塵沙闇修一切種智光破無明闇破見
0280a12: 思闇故一切智日光三昧成破塵沙闇故道
0280a13: 種智日光三昧成無明闇破故一切種智日
0280a14: 光三昧成以本行慈悲誓願冥熏法界彼弗
0280a15: 婆提若有機緣關於慈悲王三昧力不動法
0280b01: 性而往應之示身說法若有事善機以持戒
0280b02: 慈悲應之令免惡業闇有入空機以生無生
0280b03: 慈悲應之令免見思闇有入假機以無量慈
0280b04: 悲應之令免無知闇有入中機以無作慈悲
0280b05: 應之令免無明闇自既破闇亦令他破闇故
0280b06: 稱日光三昧也。
0280b07: 瞿耶尼有用月光三昧破者月夕初現於西
0280b08: 亦隨便立名月亦照闇例同日光云云。
0280b09: 鬱單越用熱燄三昧破者北方是陰地冰結
0280b10: 難銷自非熱燄赫照終不融冶北天下人冰
0280b11: 執無我難可化度若非智火慧燄無我所心
0280b12: 終不得度彼無我所乃是妄計猶有自性人
0280b13: 我法我真如我菩薩為破諸我修生滅無生
0280b14: 滅慧破性人我修無量慧破法我修無作慧
0280b15: 破真如我得人空成真諦智燄得法空成俗
0281a01: 諦智燄得真如空成中道智燄以本慈悲冥
0281a02: 熏法界彼鬱單越若有機緣關於慈悲以王
0281a03: 三昧力不動法性而往應之示身說法有善
0281a04: 機應以戒慈悲令免妄計無我有入空機應
0281a05: 以生無生慈悲令免性我有入假機應以無
0281a06: 量慈悲令免法我有入中機以無作慈悲應
0281a07: 之令免真如我自破妄我令他破妄我故名
0281a08: 熱燄三昧也。
0281a09: 閻浮提有用如幻三昧破者南天下果報雜
0281a10: 雜壽命等不定猶如幻化此則從心幻出業
0281a11: 幻出見思幻出無知幻出無明菩薩為破諸
0281a12: 幻從於持戒幻出無作破結業幻從於禪定
0281a13: 幻出背捨從生無生慧幻出無漏從無量慧
0281a14: 幻出有漏從無作慧幻出非漏非無漏見思
0281a15: 幻破真諦幻成無知幻破俗諦幻成無明幻
0281b01: 破中道幻成故經言如來是大幻師彼閻浮
0281b02: 提有諸機緣關於誓願以本慈悲隨感應之
0281b03: 自破諸幻成他諸幻是故名為如幻三昧餘
0281b04: 如上說。
0281b05: 四天王有用不動三昧破者此天守護國土
0281b06: 遊行世界則有果報動見思塵沙無明等動
0281b07: 菩薩修諸行破諸動成三昧誓願熏機緣感
0281b08: 以本慈悲令他破四動成三不動是故名不
0281b09: 動三昧委悉如上說。
0281b10: 破四動者謂果報及三惑成三不動者動
0281b11: 則兼業諦但有三業及見思同入俗諦所
0281b12: 破故也諸有皆是。
0281b13: 三十三天有用難伏三昧者此是地居之頂
0281b14: 即是果報難伏見思塵沙無明等難伏菩薩
0281b15: 修諸行出其上破諸難伏自成三昧誓願熏
0282a01: 他若有機緣以本慈悲令他得證是故三昧
0282a02: 名為難伏餘如上說。
0282a03: 燄摩天有用意三昧破者此天處空無刀
0282a04: 杖戰以之為此是果報中而未有不
0282a05: 動業亦無無漏道種智中智等菩薩為
0282a06: 破諸不而修諸行自成三諦意三昧誓
0282a07: 熏法界有機緣者以本慈悲令他意是故
0282a08: 三昧名為意餘如上說。
0282a09: 兜率陀天有用青色三昧破者真諦三藏云
0282a10: 此天果報樂青宮殿服玩等一切皆青菩薩
0282a11: 為破諸青修第一義非青黃赤白而見青黃
0282a12: 赤白第一義非戒定慧而戒定慧以戒破果
0282a13: 報青以生無生慧破見思青非真見真非假
0282a14: 見假非中見中亦復如是三青障破自成三
0282a15: 諦三青三昧乃至感應成他三昧例上可解
0282b01: 黃色三昧破化樂天有。
0282b02: 赤色三昧破他化自在天有。
0282b03: 白色三昧破初禪有皆是果報白等例青色
0282b04: 三昧大意可解白色三昧者初禪離五欲為
0282b05: 白未離覺觀故是黑見思塵沙無明等黑破
0282b06: 此諸黑修諸行白自成三昧又成他三昧如
0282b07: 上說。
0282b08: 種種三昧破梵王有者梵王主領大千界種
0282b09: 類既多即是果報種種未見種種空種種假
0282b10: 種種中破此種種修種種行自成種種亦成
0282b11: 他種種如上說。
0282b12: 二禪用雙三昧者二禪獨有內淨喜兩支餘
0282b13: 支與餘禪共此即果報雙而未見雙空雙假
0282b14: 雙中例如上說。
0282b15: 二禪用雙三昧者寄此兩支以立雙名雙
0283a01: 空謂見思俱空雙假謂入見假思假雙中
0283a02: 謂於見思同入法界又以中道雙照雙亡
0283a03: 故名雙中。
0283a04: 三禪用雷音三昧者此禪樂最深如冰魚蟄
0283a05: 蟲是果報著樂又著空樂假樂中樂為驚駭。
0283a06: 諸樂修諸雷音之行餘如上說。
0283a07: 四禪用注雨三昧者四禪如大地具種種種
0283a08: 子若不得雨芽不得生一切善根在四禪中
0283a09: 謂業種三諦種修諸行雨自生三昧慈悲應
0283a10: 機生他三昧云云。
0283a11: 無想天有用如虛空三昧者外道非空妄計
0283a12: 涅槃謂果報非空三諦皆非虛無修諸空淨
0283a13: 之行自成成他云云。
0283a14: 阿那含天用照鏡三昧此聖無漏天雖得淨
0283a15: 色但是報淨色未究盡色空如鏡未極明未
0283b01: 知色假如鏡未有影未知色中如未達鏡圓
0283b02: 餘如上說。
0283b03: 空處用無礙三昧者此定得出色籠即果報
0283b04: 無礙未是空假中等無礙餘如上說。
0283b05: 識處用常三昧者此定謂識相續不斷為常
0283b06: 此乃定報非三無為常化用常常樂常例如
0283b07: 上云云。
0283b08: 不用處以樂三昧破者此處如癡癡故是苦
0283b09: 乃至無明苦例如上云云。
0283b10: 非想非非想用我三昧破者頂天謂是涅槃
0283b11: 果報猶有細煩惱不自在乃至無明不自在
0283b12: 修行破之得真我隨俗我常樂我例如上云云。
0283b13: ○次釋通名中又二先釋。
0283b14: 此二十五皆稱三昧者調直定也真諦以空
0283b15: 無漏為調直出假以稱機為調直中道遮二
0284a01: 邊為調直故皆具三諦則通稱三昧又稱王
0284a02: 者空假調直未得為王所以二乘入空菩薩
0284a03: 出假不名法王中道調直故得稱王一一三
0284a04: 昧皆有中道悉稱為王。
0284a05: ○次大經下引大經意釋成。
0284a06: 大經云是二十五三昧名諸三昧王即其位
0284a07: 高義若入是三昧一切三昧悉入其中即其
0284a08: 體廣義應二十五有機即其用長也。△二總以妙
0284a09: 用結之。
0284a10: 無畏地中具得二十五三昧種種力用須彌
0284a11: 入芥不傷樹木毛孔納海不嬈魚雖處地
0284a12: 獄身心無苦變通出沒不動而遠即其妙義
0284a13: 蓋乃慧聖行成能有是力也。
0284a14: 第三文者無畏地中云種種力用者明不
0284a15: 思議用如止觀第五記釋不思議境中不
0284b01: 動而遠即其妙義者指別初地證法性理
0284b02: 名之為妙乃成教行麤而證妙義似開顯
0284b03: 非開權顯實之妙。
0284b04: ○次料簡中二先問答料簡次融會初文
0284b05: 又二先問。
0284b06: 問三昧破有乃是涅槃之文何得釋此。△次答。
0284b07: 答第三云破有法王出現於世隨眾生欲而
0284b08: 為說法四意明文宛然具足。
0284b09: 次答中引法華云四意具足者第三卷經
0284b10: 破有已巳下四行偈文四意具足初破有等
0284b11: 二句對治意隨眾生下一行二句世界意
0284b12: 有智下一行為人意是故下一行第一義
0284b13: 意是故前文四悉立名又以此文銷諸三
0284b14: 昧四種義者所破之有即是諸有過患能
0284b15: 破即是本法功德法王即是結行成就隨
0285a01: 眾生欲即是慈悲破有。
0285a02: 又涅槃明菩薩破有此經明法王破有彌顯
0285a03: 其義也明聖行竟。
0285a04: 次引涅槃明菩薩破有等以融會者一者
0285a05: 佛與菩薩因果之別二者菩薩顯次第行
0285a06: 佛即顯於不次第行問菩薩在因法王是
0285a07: 果菩薩是果即是法王何足顯於圓別兩
0285a08: 義答雖是因果彼是別因此是圓果借人
0285a09: 標教定非圓因況以義推及經部驗別圓
0285a10: 自顯何須致疑何者涅槃義通方便別以
0285a11: 如來標圓此經顯實開權更無三教方便
0285a12: 以此推驗圓別自分是故菩薩從初地來
0285a13: 分分破有如來究竟故名法王。
0285a14: ○次明梵行者始從初心發大慈悲以行
0285a15: 填願來至初地方一分成爾時慈悲方名
0285b01: 梵行於中為九初釋名。
0285b02: 二梵行者梵者淨也無二邊愛見證得名之
0285b03: 為淨。
0285b04: ○次以此下功能名立。
0285b05: 以此淨法與拔眾生即是無緣慈悲喜捨也。
0285b06: ○三菩薩下得名之由。
0285b07: 菩薩以大涅槃心修於聖行得無畏地具二
0285b08: 十五三昧無方大用爾時慈悲是真梵行。
0285b09: ○四非餘下簡非破邪。
0285b10: 非餘梵天所修四無量心亦非三藏通教眾
0285b11: 生緣法緣等慈悲也。
0285b12: ○五以今下結歸正體。
0285b13: 以今慈悲喜捨熏修眾行無不成辦。
0285b14: ○六大經下引證無緣。
0285b15: 大經云若有人問誰是一切諸善根本當言
0286a01: 慈是慈既是行本故言梵行。
0286a02: ○七若依下顯圓辨異。
0286a03: 若依圓語亦如大經慈即如來慈即佛性。
0286a04: ○八慈若不具下反以偏顯圓。
0286a05: 慈若不具佛十力四無所畏三十二相者是
0286a06: 聲聞慈若具足者是如來慈。
0286a07: ○九以功能結名。
0286a08: 是慈即是大法聚是慈即是大涅槃慈力弘
0286a09: 深具一切福德莊嚴故名梵行。
0286a10: 此之九文一一皆須約中理破無明無緣
0286a11: 慈悲為利他故而為拔與方應此文經釋
0286a12: 聖行盡第十三至第十四卷初明梵行品
0286a13: 盡第十八卷品初釋七善次廣釋四無量
0286a14: 心既以眾生緣等三釋慈無量餘三準例
0286a15: 亦應具三故此中所引並在梵行品內顯
0286b01: 次第邊判屬福德故云法聚若無緣慈稱
0286b02: 三諦理則非復福德約與拔邊仍屬福德
0286b03: 故今文中須且屬福然體是中道故初文
0286b04: 云無二邊愛見等愛見是有邊證得是無
0286b05: 邊從初以來緣於中淨而起慈悲故名梵
0286b06: 行言喜捨者見諸眾生已離二死得中道
0286b07: 樂而生歡喜恐墜二邊常於眾生起法界
0286b08: 想名之為捨。
0286b09: ○三天行者涅槃不釋指在雜華即華嚴
0286b10: 也若大論中指華嚴經名不思議經當知
0286b11: 並是隨翻譯者取名各別其義不殊所以
0286b12: 彼經從初地已巳上並是天行所攝若從初
0286b13: 住得二十五三昧即從此位皆天行攝經
0286b14: 兼二意故初後更顯若次第意至初地時
0286b15: 方證無生於中為三初約釋名辨位次菩
0287a01: 薩下明天行所到三天行下對餘四行以
0287a02: 辨有行之由。
0287a03: 三天行者第一義天天然之理此語道前由
0287a04: 理成行此語道中由行理顯此語道後今約
0287a05: 由理成行故言天行。
0287a06: 初文言道前等者道謂自行真實之道未
0287a07: 契實道真如在纏故名為理故以地前名
0287a08: 為道前初地已巳上已巳證實理復由此理成
0287a09: 於後行初證已巳後究竟已前並名道中由
0287a10: 此地行理究竟顯已巳顯之理名為道後自
0287a11: 行證後故名道後今以初地所顯之理復
0287a12: 結成於第二地行故云天行。
0287a13: 菩薩雖入初地初地不應住以有所得故修
0287a14: 上十地慧十重發真修慧由理成行名為天
0287a15: 行。
0287b01: 次文破十重已巳天行方息。
0287b02: 天行即智慧莊嚴上求佛道故有聖行天行
0287b03: 下化眾生故有梵行病行嬰兒行也。
0287b04: 第三文言慧莊嚴等者一一地中皆以中
0287b05: 慧莊嚴中理依真修行也。
0287b06: ○第四嬰兒行者在第十八文末今文所
0287b07: 列具如經文但大經文先列不次第行次
0287b08: 明次第今文先明次第者為成前漸後頓
0287b09: 故爾雖前後不同並是為顯不次第耳於
0287b10: 中為三初正釋次判三開初文為五初正
0287b11: 明行體次天行下與天行對辨冥顯不同
0287b12: 三眾生下明用行意四慈善下明機感之
0287b13: 相五漸脩下正出行相。
0287b14: 四嬰兒行者若福慧轉增實相彌顯雖不作
0287b15: 意利益眾生任運能有冥顯兩益。
0288a01: 初文者福謂梵行位位慈悲慧謂天行地
0288a02: 地觀照。
0288a03: 天行力有冥益梵行力有顯益。
0288a04: 眾生雖有小善之機無菩薩開發不得生長
0288a05: 慈善根力如石吸鐵和光利行能令眾生
0288a06: 得見菩薩同其始學。
0288a07: 二三四文可見。
0288a08: ○五行相者彼經初列圓教文云言嬰兒
0288a09: 者不能起住去來語言章安釋云不起即
0288a10: 常不住即淨不去來即我不語言即樂即
0288a11: 最後文是次明次第具如此文先漸後頓
0288a12: 漸中二先列次引經釋成初文二先釋次
0288a13: 結釋中初人天。
0288a14: 漸修五戒十善人天果報楊葉之行。
0288a15: ○次藏。
0288b01: 又示二百五十戒觀練熏修四諦十二因緣
0288b02: 三十七品同二乘嬰兒行又示同習六度三
0288b03: 阿僧祇百劫種相好柔伏煩惱六度菩薩小
0288b04: 善之行。
0288b05: ○次通。
0288b06: 又示同即色是空無生無滅通教小善之行。
0288b07: ○後別。
0288b08: 又示同別教歷別次第相似中道小善之行。
0288b09: △次結。
0288b10: 皆是慈心之力俯同小提引成就從慈心
0288b11: 與樂起嬰兒行。
0288b12: 結文中言俯同小等者肇云仰攀玄根
0288b13: 俯提弱喪初句是上求下句是下化理為
0288b14: 道本故云玄根嬰兒失故鄉故名為弱喪
0288b15: 方便善微名為嬰兒本有真如名為故鄉
0289a01: 今用彼意故云俯提。
0289a02: ○次引經釋成中先藏次通次別等菩薩
0289a03: 又次人天後二乘釋意同後文又云又
0289a04: 嬰兒者猒生死苦則為說二乘樂以是故
0289a05: 知有斷不斷真不真得不得脩不脩後文
0289a06: 無譬觀文似如用前所釋隨機而說故知
0289a07: 乃取別教初地已巳前圓教初住已巳前皆名
0289a08: 嬰兒。
0289a09: 大經云能說大字所謂婆和此即六度小行
0289a10: 而求作佛故言大字又云不見晝夜親等
0289a11: 相即同通教菩薩即色是空意也又云不能
0289a12: 造作大小諸事大事即五逆小事即二乘心
0289a13: 此即同別教別教非生死故無五逆非涅槃
0289a14: 故無小乘心又云楊樹黃葉即同人天五戒
0289a15: 十善嬰兒又云非道為道以能生道微因緣
0289b01: 故即同二乘嬰兒也。
0289b02: 初言婆和者如前釋。△次頓。
0289b03: 慈善根力能出假化物同小善方便引入佛
0289b04: 慧作圓教嬰兒也經云不能起住來去語言
0289b05: 如經云云。
0289b06: 又判麤妙開麤顯妙例可解云云。
0289b07: 次云判開例可解者例前諸文約教約味
0289b08: 前麤後妙開麤即妙亦應可解慧聖行及
0289b09: 梵天行不云判開若至其位即云用者何
0289b10: 耶聖行如前說梵天並是初證法無深淺
0289b11: 故無判開若判者且約梵行從因為論諸
0289b12: 地慈悲判可爾今云同小既從人天終
0289b13: 至圓教初心行者同名嬰兒故得於茲以
0289b14: 用判等。
0289b15: ○五明病行者嬰兒行後無病行文自古
0290a01: 講者指前第十卷中現病品文以為病行
0290a02: 彼文具釋三障三毒次明作五無間毀謗
0290a03: 正法作一闡提後廣比決如來具足常樂
0290a04: 我淨迦葉次引諸力為難小大及青牛凡
0290a05: 野二四牙雪山香青黃赤白山優拘物
0290a06: 分陀利已巳上是象人中之力士并及揵提八
0290a07: 臂那羅延如是十十增劣十住一節云何
0290a08: 如來如彼嬰兒如來因為迦葉廣說我無
0290a09: 始來已巳離病身等下文又列三種病人謂
0290a10: 五無間誹謗正法作一闡提又有五種病
0290a11: 人謂八六四二及十千等並是示為惡行
0290a12: 故也故與漸次嬰兒行同若準今意例嬰
0290a13: 兒行既大小病行同惡理亦應於中
0290a14: 為二先釋次是故下結初文為五初明行
0290a15: 之所依次若始下明有行之由三今同下
0290b01: 與嬰兒行對辨四以眾生下明有病之緣
0290b02: 五或遊戲下正明行相。
0290b03: 五病行者此從無緣大悲起。
0290b04: 若始生小善必有病行。
0290b05: 今同生善邊名嬰兒行同煩惱邊名為病行
0290b06: 以眾生病則大悲熏心是故我病。
0290b07: 前四如文。
0290b08: 或遊戲地獄或作畜生形化身作餓鬼等悉
0290b09: 是同惡業病如調達等又示有父母毋妻子金
0290b10: 鏘馬麥寒風索衣熱病求乳此示人天有結
0290b11: 業生老病死之病又示道場三十四心斷結
0290b12: 示同二乘見思之病方便附近語令勤作三
0290b13: 藏通教菩薩亦如是又同別教寂滅道場初
0290b14: 斷塵沙無明之病。
0290b15: 行相中云金鏘等者大論中如來示有九
0291a01: 惱四如今文冬至前後八夜寒風破竹索
0291a02: 衣熱病求乳如乳光經具如後又有調達
0291a03: 出血旃遮女謗乞食不得空而還璃
0291a04: 害釋佛時頭痛及雙林背痛等若興起行
0291a05: 經有七宿緣謂金鏘馬麥頭痛背痛出血
0291a06: 女謗苦行廣如彼經。△次結。
0291a07: 是故菩薩悉同彼病於法界利益眾生次
0291a08: 第五行竟。○次問答料簡科在前卷第三下第四十紙。
0291a09: ○次料簡中二先問次答。
0291a10: 問聖行證三地梵行證兩地天行病行嬰兒
0291a11: 行何不證地。
0291a12: 初問聖行證三地等者經中戒聖行文未
0291a13: 結云即得證於初不動地定聖行文未結
0291a14: 云證堪忍地慧聖行文未結云證無所畏
0291a15: 地故今判云從淺至深若不次第一心中
0291b01: 證故非條然梵行者慈悲喜文未結云證
0291b02: 一子地次捨文末結云證空平等地前三
0291b03: 是事後一是理故今判云行有事理故證
0291b04: 二地故以為難。
0291b05: ○次答中為三初約因果別故有證無證
0291b06: 次又有下約別圓以判三又地前下明圓
0291b07: 別互融。
0291b08: 答聖梵兩行名修因故論證地天行正是所
0291b09: 證病兒兩行從果起應故不論證耳。
0291b10: 又有義經顯別義從地前各入證經顯圓義
0291b11: 登地同一證。
0291b12: 初二如文。
0291b13: ○互融中二初明互融以顯文意次還約
0291b14: 別釋以辨文相。
0291b15: 又地前非不修圓登地非無有別互顯令易
0292a01: 解故不煩文。
0292a02: 初言地前非不脩圓顯圓義也登地非無
0292a03: 有別顯別義也仍依教道故登地猶別。
0292a04: ○次仍依文別判者又二初明地前顯別
0292a05: 次明登地同圓。
0292a06: 地前別者戒行從淺至深證不動地定行從
0292a07: 淺至深證堪忍地慧行從淺至深證無畏地。
0292a08: 初文者如向問中所釋從淺至深三地至
0292a09: 果各得其名是故聖行三地各證當知地
0292a10: 前戒定兩行雖復立名未若初地與無畏
0292a11: 同結故云至深。
0292a12: ○次明登地同圓者即是融前地前諸行
0292a13: 又為四初融前三地。
0292a14: 地上去並同者豈有三地條然永別秖登地
0292a15: 時不為二邊所動名不動地上持佛法下荷
0292b01: 眾生名堪忍地於生死涅槃俱得自在名無
0292b02: 畏地。
0292b03: 至初地時並從果攝從勝立此三地之名。
0292b04: ○次無畏地下即此三地得名之由。
0292b05: 無畏地從我德立名堪忍地從樂德立名不
0292b06: 動地從常德立名淨德通三處。
0292b07: 至初地時具四德故得三地名得非前後
0292b08: 故三地同時。
0292b09: ○三明別圓之意為二先法。
0292b10: 登地之日四德俱成則無增減蓋化道宜然。
0292b11: ○次譬。
0292b12: 例如朝三暮四之意耳。
0292b13: 譬中云朝三暮四者莊周明狙公賦杼杼
0292b14: 字似與反亦可甚與反即斟酌也非今所
0292b15: 用字即從手今所用者字應從木亦云栗
0293a01: 也狙者也說文云玃屬賦者布與也亦
0293a02: 平量也朝三暮四眾狙皆怒朝四暮三眾
0293a03: 狙皆司馬彪曰三升四升數則不別用
0293a04: 時不同今地前地上明圓明別亦復如是
0293a05: 赴機說異理實無差。
0293a06: ○四從登地去融前五行自他因果各別
0293a07: 今至初地前次第行至此同成地地中法
0293a08: 盡成地地五行之相又三初融自行次融
0293a09: 化他三誡勸。
0293a10: 從登地去地地有自行地地有自證自行秪
0293a11: 是修天行自證秪是證天行故不別說天行
0293a12: 證也。
0293a13: 自行是聖行天行至初地時同成初地天
0293a14: 行故也。
0293a15: 若地前化他名梵行慈悲喜是化他之事行
0293b01: 一子地是其證捨心是化他之理行空平等
0293b02: 是其證此二地亦不條然登地慈悲故言一
0293b03: 子慈悲與體同故言空平等耳地地有悲同
0293b04: 惡名病行地地有慈同善名嬰兒行證道是
0293b05: 同故不別說。
0293b06: 次融化他中二梵行是化他根本病兒是
0293b07: 化他之相亦是體用故此三行至初地時
0293b08: 同成初地化他體用也。
0293b09: ○三佛地下誡勸。
0293b10: 佛地功德仰信而已巳豈可闇心定分別耶略
0293b11: 答如此云云。
0293b12: 
0293b13: 
0293b14: 
0293b15: 妙法蓮華經玄義釋籤卷第十四
0294a01: 音釋
0294a02: 窄側革切狹也。湎彌切溺也。搆古切合也。乃定切言也。
0294a03: 診章忍切也。許勿切忽也。牸疾利切母牛也。狙七余切。
0294a04: 雨元切。玃居縳切。彪悲幽切。揣初委切度也。了候切爭也。
0294a05: 藪蘇后切。鵽知滑切黃雀也。蟄直立切蟲藏也。嬈乃丁切亂也。
0294a06: 牆之切引鐵石也。鏘七羊切與槍同。
