0788b01: 華巖聖可禪師語錄卷二
0788b02: 門人光佛等編
0788b03: 丁巳冬結制張自新等請上堂爐炭緋紅為鎔頑鋼
0788b04: 鈍鐵砧槌網密要打利劍銛鎗設使本有現成何妨
0788b05: 重烹再鍊若是躍冶自況徒勞爛額焦頭遂驀拈拄
0788b06: 杖卓一卓喝一喝度與侍者云暫教放在幽窗前閒
0788b07: 日與君重打算。
0788b08: 化主光體率渝城眾鄉長送毘盧佛入山請上堂問
0788b09: 未出母胎度人已巳畢因甚又有者翻起倒師云河源
0788b10: 萬里進云即如眾鄉長跋涉送佛入山得何功德師
0788b11: 云隄高百尺乃驀拈拄杖打圓相云大眾見麼毘盧
0788b12: 遮那佛說法已巳竟若於此見得不消德玉重說偈言
0788b13: 其或未然德玉落第二頭與諸人打之遶一上要會
0788b14: 毘盧遮那來歷麼發足滇海經涉黔陽不御風雲豈
0788b15: 待車馬東山水上行西河火裏坐阿誰藏身北斗薰
0788b16: 風推送南來渝中兩月淹留檀那一朝奮發麻三斤
0788b17: 約束朿全軀竹筋鞭勤策正道舁奉斬新華座幻出仍
0788b18: 舊主人非我多兩片皮緣他少一口氣雖爾無法可
0788b19: 說要且有儀可觀相好八萬四千光明普天匝地為
0788b20: 祥為瑞福國福民即不無只如今日化主率眾檀越
0788b21: 旛蓋溢目香火蒸雲迎的迎送的送煥耀梵宇光輝
0788b22: 佛日一句作麼生道落華臺上重鋪錦瑪瑙階前布
0788b23: 玉沙卓拄杖下座。
0788b24: 黃之尚生日請上堂你有拄杖子我與你拄杖子泥
0788b25: 多佛大水漲船高之尚之母極樂逍遙你無拄杖子
0788b26: 我奪你拄杖子不掛本來切忌未生之尚之壽如崗
0788b27: 如陵者兩判語與芭蕉拄杖還有契分也無若有契
0788b28: 分則止止不須說我法妙難思若無契分老僧同黃
0788b29: 之尚乘芭蕉拄杖子入無邊香水海去也還委悉麼
0788b30: 昨日如心相告周生直念不差大家護惜常住斗米
0788c01: 換箇冬瓜。
0788c02: 胡悟聖請上堂你有拄杖子與你拄杖子高高築牆
0788c03: 你無拄杖子奪你拄杖子深深掘塹芭蕉用處畢竟
0788c04: 如何保得他人腴田萬頃難免自家窮無一線還會
0788c05: 麼聽取一偈黑漆電疾劈脊血滴顧左右云咦。
0788c06: 曹文秀等請上堂佛法二字向下說時直饒文殊普
0788c07: 賢現大人相以虛空為紙大地為硯須彌為筆濺四
0788c08: 海水書老僧所說至樓至佛出世及窮未來劫亦書
0788c09: 說不盡向上說時不消拄杖一默遂顧拄杖云且道
0788c10: 拄杖子有甚麼長處。
0788c11: 黃光闊請上堂帕子崖前一片石四方八面一般寬
0788c12: 拈來度與黃光闊歲歲今朝作飯錢。
0788c13: 長至敏松請上堂陰陽無氣律管不應飛灰天地有
0788c14: 情梅花故開笑口青宮世子郊外扶犁先王閉關一
0788c15: 人有慶洞山此日拈果慈明今夜放參且道待老山
0788c16: 中野人畢竟安排箇甚遂以拄杖打圓相于中書一
0788c17: 雲字云大眾休得眼華老僧終不杜撰。
0788c18: 佛成道劉澤民請上堂六年忍苦住寒山筍膝巢顱
0788c19: 安不安今日長連床上客全三全七坐猶難。
0788c20: 上堂釋迦彌勒猶是他奴他是誰奴郭居士飯錢莫
0788c21: 只靠老僧家還始得眾無對師乃摑口一下。
0788c22: 解制記來請上堂舉起拂子云拂子有情豎起諸人
0788c23: 將不去拄杖無力靠下那箇肯承當所以九十日中
0788c24: 按圖索馬三箇月內緣木求魚遂以拂子作此云
0788c25: 老僧不免為八字打開劃斷鐵限高啟翳令汝等
0788c26: 眼蓋乾坤氣吞宇宙去復云住住只如鐵蛇橫古路
0788c27: 又作麼生去乃拋下拂子。
0788c28: 戊午冬開鑪王仲請上堂紅似榴花火一鑪徹天徹
0788c29: 地徹雲居人人鍊就鐵肝膽問你眉毛生也無。
0788c30: 無塵大空請上堂橫刀且斷真人足織女攀弓欲上
0789a01: 弦紅日一輪從古正草之上下自相連良久云雖然
0789a02: 如是早曲了也莫將閒學解埋沒祖師心。
0789a03: 長至上堂舉石霜冬日榜僧堂門作此
0789a04: 其下註云若人識得不離四威儀中首座見云
0789a05: 和尚今夜放參師云首座道放參且置石霜作此老
0789a06: 僧二十年不會今日穿鑿得箇拙頌舉似諸人大家
0789a07: 鏟削看眾藝文淵六七庫無位真人一喝收直指心
0789a08: 宗如是法石霜榜上看根由喝一喝下座。
0789a09: 新戒法本請上堂召法本本應諾復搴起袈裟角云
0789a10: 會麼本云不會師云此是佛涅槃後迦葉尊者持上
0789a11: 雞足山中入大寂定七十俱胝五十六百歲以待慈
0789a12: 氏底即今慈氏未下生迦葉未出定此個從甚處得
0789a13: 來良久云秪是不歸歸便得五湖煙景有誰爭。
0789a14: 解制上堂舉南泉道老僧自小牧一頭水牯牛擬向
0789a15: 溪西牧不免食他國王水草擬向溪東牧亦未免食
0789a16: 他國王水草不如隨分納些些總不見得試問大眾
0789a17: 既是納些些云何道不見得既是不見得何故又道
0789a18: 納些些淆訛在甚處老僧者裏於九十日內也牧得
0789a19: 一群水牯牛雖爾水草均調其實欄棬偪隘不免將
0789a20: 東夔西益南遵北果作一欄棬亦隘東海岱西吐番
0789a21: 南五嶺北長城作一欄棬亦隘將四天下作一欄裷
0789a22: 亦隘驀以拂子打圓相云只得將萬億佛土無邊妙
0789a23: 華光香水海作一欄棬去也亦任他掉尾搖頭昂藏
0789a24: 鼻孔瓮中不怕走卻鱉。
0789a25: 己巳未開爐上堂顧左右云八萬四千生鐵漢通身為
0789a26: 爐諸根炭無明火種著些些鍊億山河成一片驀拈
0789a27: 拂子召大眾云喚甚麼作無明火種遂折疊拂子吹
0789a28: 兩吹云若是不顧危亡的只教他肝腸似易眉目悄
0789a29: 然若是貪生畏死之流早已巳爛額焦頭無你迴避處
0789a30: 乃以拂子度與侍者云收起火種。
0789b01: 長至上堂斗柄北指復見天心春信南枝暖啟地肺
0789b02: 一陽初動嵩嶽之壽宜呼萬物未生塗山之梨可獻
0789b03: 以斯福國祐民以斯保障方土即不無只如華巖院
0789b04: 裏老僧長連床上學士枯木其形墻壁其心如何通
0789b05: 信仲冬莫言無煖氣陽春盡洩不萌枝。
0789b06: 解制上堂問如何是奪人不奪境師云老僧即主杖
0789b07: 進云如何是奪境不奪人師云主杖即老僧進云如
0789b08: 何是人境兩俱奪師云倚墻靠壁時薦取進云如何
0789b09: 是人境俱不奪師云閒持主杖松間立笑問客從何
0789b10: 處來問如何是結制師云解也進云如何是解制師
0789b11: 云畫斷鐵限乃云三個月九十日一千零八十時眉
0789b12: 毛彷彿鼻孔依俙同千百億化身之有相類十八高
0789b13: 賢之無為鐵壁銀墻枯情乾識收心放膽掌電喝雷
0789b14: 事既功圓行滿理合展目揚眉放全機于方外收露
0789b15: 布于懷中即不無秪如不動腳跟而行千里不出戶
0789b16: 庭而遍塵剎一句作麼生道有翼石虎來劫外無毛
0789b17: 鷂子拍天飛。
0789b18: 佛宇寺玉初師送僧伽黎請上堂舉海舟慈祖訪東
0789b19: 明旵祖于古道山扣關而問曰無上福田衣甚麼人
0789b20: 得披明下座打一掌舟云四大非有五蘊本空作麼
0789b21: 生明又掌舟云一掌不作一掌用又作麼生明又掌
0789b22: 明見得海舟神色不變稱譽道我住古道山二十年
0789b23: 今朝只見者漢遂以袈裟與之舟辭曰某不為衣來
0789b24: 師云德玉謬解道慈祖大似眼觀灘浪失卻手橈自
0789b25: 己巳話頭渾然忘卻既問無相福田及其與之卻又不
0789b26: 受恁麼會又爭得殊不知明祖乃醉後添盃慈祖乃
0789b27: 飯飽弄箸耳今日玉初上人將師所授衣秘惜已巳久
0789b28: 特捨請法大類乎此亦似飯飽弄箸來請老僧出季
0789b29: 而關升曲彔木出東轉西一上一下不可徒然還當
0789b30: 得醉後添盃也無乃揲袈裟角云若將耳聽終難會
0789c01: 眼底聞聲方始知。
0789c02: 庚申冬結制上堂往歲有檀那請我陞此座今歲無
0789c03: 人請秪想挨排過所以病老僧開口無法說喝一喝
0789c04: 云各人自薦取鼻孔下頭大。
0789c05: 佛成道九超請上堂豎起拂子召大眾云會麼此是
0789c06: 九超尋常用底鐵火叉也日日剔柴撥火朝朝辦生
0789c07: 作熟供養諸人不獨今朝也九超用底即是世尊今
0789c08: 朝悟底至于塵沙國土普世界叢林世尊無一處不
0789c09: 是今朝一齊而悟不獨華岩也如是舉揚若單為聖
0789c10: 節則孤負九超若單為九超又孤負聖節畢竟作麼
0789c11: 生遂以拂子擊几案兩下云兩彩一賽。
0789c12: 乾州李別駕三元章臺諫請上堂問郭功輔截江訪
0789c13: 白雲于海會是何意旨師云四壁光吞蓬戶日進云
0789c14: 白雲問功牛淳乎功曰淳矣白雲叱之功拱而立雲
0789c15: 曰淳矣淳矣淳在甚處師云一缾香熟地爐茶進云
0789c16: 即今二護法遙來相訪請和尚說法且道與功輔訪
0789c17: 白雲是同是別師豎拳云會麼進云不會師云苟非
0789c18: 意外相知者徒把空拳豎向他進云恁麼則水向石
0789c19: 邊流出冷風從花裏過來香師云且喜薦得乃云萬
0789c20: 疊巒疏一逕遙千株松續斷山腰今朝何幸來雙轡
0789c21: 起我殘荒破寂寥舉臨濟同普化到施主家齋濟問
0789c22: 化云毛吞巨海芥納須彌為是神通玅用為是法爾
0789c23: 如然普化踏倒飯床濟云太麤生次日又到施主家
0789c24: 齋濟云今朝何似昨日化又踏倒飯床濟云得得太
0789c25: 麤生化云瞎漢佛法說甚麼麤細濟乃吐舌師云普
0789c26: 化兩次踏倒飯床若是神通玅用臨濟不合道他太
0789c27: 麤生若是法爾如然臨濟不合吐舌二老發明黃檗
0789c28: 宗旨即不無爭如我李章二公王臣蹇蹇匪躬之故
0789c29: 不畏蜀道之難登劍閣而識張載之銘宿釣魚而知
0789c30: 二冉之指穿縉雲涉字水來此江州國事之餘得得
0790a01: 來山供佛飯僧請法不懈俾老僧舉古舉今演揚佛
0790a02: 祖正法誠哉希有看他二公一面勤勞王事一面墻
0790a03: 塹三寶如斯神通玅用誰敢道細道麤豈不超他古
0790a04: 人頭地者事且止因齋慶讚報答二檀祝國祐民鞏
0790a05: 固江山一句作麼生道北門函固金鎖鑰南來劍益
0790a06: 萬里城。
0790a07: 陳宗富薦妻請上堂驀豎拂子云渾沌初分開柳條
0790a08: 無文心印綻桑苞女媧昨日補天漏鍊得雲根上九
0790a09: 霄擊拂子一下時正月廿三日也。
0790a10: 解制上堂問大通智勝佛十劫坐道場因甚佛法不
0790a11: 現前師云業識未盡進云因甚不得成佛道師云待
0790a12: 汝業識盡時向你道僧無語師豎拂子云會麼僧云
0790a13: 不會師云凡老僧所說不可作實法會復以拂子擊
0790a14: 几案云但與麼會便下座。
0790a15: 辛酉冬結制李承應請上堂佛法遍在一切處既遍
0790a16: 在一切處還有針鋒許芥子許不周遍處也無若有
0790a17: 即非佛法也恁麼說話忽有箇漢出來拽將下座好
0790a18: 搥腳折不為分外良久云住住老僧非是壓良為賤
0790a19: 卑視諸人老僧有箇驗法可以作證秘魔見人來便
0790a20: 以叉叉住云道道道得也叉下死道不得也叉下死
0790a21: 速道速道擬議便叉出慈明室內常安一水盆盆上
0790a22: 置一劍傍著一緉草鞋僧纔入便云咦僧擬議便趁
0790a23: 出老僧恁麼舉妄想得一個撞著露柱瞎漢出來承
0790a24: 當總不見有也驀顧維那喝一喝下座。
0790a25: 冬至日上堂石霜揭出榜文為蛇腹下畫足洞山徹
0790a26: 退果桌向龜背上拔毛二老恁麼為人汝等作麼生
0790a27: 會問德山拓缽出方丈意旨如何師云為汝不薦進
0790a28: 云雪峰與麼老漢為甚默然歸室師云欲隱彌露進
0790a29: 云覓火和煙得擔泉帶月歸師云你見甚麼與麼道
0790a30: 進云德山道你不肯那頭密啟其意啟甚麼意師云
0790b01: 老漢出醜進云不然腦後一槌堪著力到頭雲足覓
0790b02: 山歸師云是頭歸是你歸僧便喝師云老僧也出醜
0790b03: 進云因甚師遭徒記師云如蟲蛀木偶爾成文進云
0790b04: 也是月滿還虧欠火猛不久然師云是何言也大千
0790b05: 沙界海中漚一切聖賢如電拂乃云石霜榜文老僧
0790b06: 一一為汝等註破
0790b07: 唯此個註不得既是六箇註得因甚此個註不得
0790b08: 要再打一箇有甚麼難咦。
0790b09: 解制鄭明政鄭守能請上堂九十日前如何鼻孔雙
0790b10: 垂正當九十日如何雙垂鼻孔今則九十日後也又
0790b11: 作麼生穿卻鼻孔衲僧家的鼻孔東西十萬南北八
0790b12: 千不能比其寬狹過去未來現在盡三世際不能擬
0790b13: 其礙通甚麼人敢穿衲僧鼻孔乃顧拄杖云珍重撩
0790b14: 天拄杖子應知深淺與高低。
0790b15: 省山維那薦亡弟念先請上堂舉僧問雲門如何是
0790b16: 塵塵三昧門云缽裏飯桶裏水師云者僧於此瞥地
0790b17: 去雲門可謂功不浪施者僧于此不瞥地因甚默然
0790b18: 而休念先禪人於此履踐得入斯門生前面目儼然
0790b19: 現在顧左右云大眾還見麼若以父母生眼見是凡
0790b20: 見不以父母生眼見是聖見愛聖憎凡生死海裏浮
0790b21: 沉既不如此且道如何與他相見驀拈拄杖云來也
0790b22: 只見子形不聞子聲復卓一下云只聞子聲不見子
0790b23: 形又卓一下云細無不入大無不包其直如箭其利
0790b24: 似刀所以三平得中成聖臨濟被拂如蒿又卓拄杖
0790b25: 兩下。
0790b26: 曾光省請上堂召省近前云你未出門時老僧已為
0790b27: 汝說一念回觀便同本得法了也出門時已為你說
0790b28: 舉足下足無非道場法了也既到者裏已為你說三
0790b29: 皈依近事男法了也你請老僧復為說法說何等法
0790b30: 耶老僧忖你意謂此是化城終非寶所不入驚人浪
0790c01: 難逢稱意魚必欲得上上法爾乃驀拈拄杖卓兩下
0790c02: 云十方世界平如掌一條官路直如弦珍重眼前緇
0790c03: 素輩殷勤來踏上頭關。
0790c04: 雙桂忌辰慈雲价南大士請上堂卓拄杖兩下顧左
0790c05: 右召眾云汾陽喫一臠雙桂喫一世葉縣接浮山惟
0790c06: 以水漉地棒棒棒德山喝喝喝臨濟喫肉斷慈悲打
0790c07: 罵乖佛制況今學道人作匹事間耳不惟不肯疑且
0790c08: 亦不解舉復卓拄杖云舉已舉了且道作麼生疑疑
0790c09: 斷大慈悲佛性種子耶疑打罵耶聽取一頌無影樹
0790c10: 子一高株葉葉枝枝還自扶方便若干差別智悟來
0790c11: 毒藥亦醍醐。
0790c12: 壬戌戍冬結制八德大士請上堂舉南嶽讓參六祖祖
0790c13: 問甚麼物恁麼來讓無語依止六載祖一日又問云
0790c14: 甚麼物恁麼來讓云說似一物即不中祖云還假修
0790c15: 證否讓云修證即不無染污即不得近時禪者設或
0790c16: 老僧問著甚麼物恁麼來他即挺身向前請和尚鑒
0790c17: 或豎一拳或展一掌或拂袖便行如斯鹵莽怎能相
0790c18: 契你看他古人參則真參悟則實悟靠個話頭六載
0790c19: 之久心地開朗出言吐語有甚縫鏬只緩緩低對道
0790c20: 說似一物即不中六祖又復驗云還假修證否若是
0790c21: 而今禪者便道不假修證或喝一喝云猶有者箇在
0790c22: 發虛不少你看他讓祖是諦當悟證有底蘊的人只
0790c23: 答道修證即不無染污即不得若是悟證不諦當怎
0790c24: 能如此即今禪者就此爐錘正好用力求個實在諦
0790c25: 當證悟處不得以太平無事為安樂纔有安樂之念
0790c26: 便成染污切忌切忌下座。
0790c27: 大空師請上堂問六祖得脫獵網尚登毘尼因甚丹
0790c28: 霞掩耳而去師云箕有唇進云高沙彌拂袖未審
0790c29: 不肯阿誰師云貓兒尾後繫研槌乃云芭蕉道你有
0790c30: 拄杖子我與你拄杖子你無拄杖子我奪卻你拄杖
0791a01: 子老僧始觀如湧泉得相續心漸次觀如長江得流
0791a02: 注心而今老僧究竟看來如大海一樣得飽滿心恁
0791a03: 麼舉揚與諸方評唱如堰鼠飲河無過滿腹而已巳乃
0791a04: 左右顧視云汝等諸人作麼生會。
0791a05: 進斯請上堂以拂子召進斯云汝昨日請老僧今朝
0791a06: 為汝說法與汝說父母未生前底法彼自無瘡勿傷
0791a07: 之也與汝說父母生後法六根具足欠少甚麼不免
0791a08: 舉則現成公案暫留大眾觀聽昔迦葉問阿難世尊
0791a09: 在日嘗道一言一句該括三十七品無邊法義何者
0791a10: 是阿難云諸惡莫作眾善奉行自淨其意是諸佛教
0791a11: 汝還會麼此四句三歲孩兒也道得八十翁翁行不
0791a12: 得諸惡莫作十重四十八輕也眾善奉行三十心十
0791a13: 地也如是莫作如是奉行自淨其意可以自利如是
0791a14: 莫作如是奉行是諸佛教可以利人雖然如是不及
0791a15: 水潦參馬祖祖一蹋潦蹶起云百千法門無量玅義
0791a16: 今向一毛頭上識得根源去猶較些子以拂子擊一
0791a17: 下云截斷葛藤。
0791a18: 總府陳公子發賢工部陳公子光哲叔姪脫白請上
0791a19: 堂曾將名字寄吾廬八載形同事不虛賢母倚門而
0791a20: 日望待親一杖墮金魚綠袍頻換紫袈裟記得靈山
0791a21: 咐囑麼祖禰蜀燕添五福兒孫南北益三多。
0791a22: 上堂召斷冰師及葉侯余三人近前云爾等乍來即
0791a23: 請老僧開示老僧默然知賓道乞和尚開甘露門利
0791a24: 濟群品老僧便笑今又請老僧陞于此座為爾等說
0791a25: 法老僧點頭如是一默一笑一點頭已巳是葛藤不少
0791a26: 那堪搖拽舌頭更忉忉怛怛也耶雖然如是汝當善
0791a27: 聽利濟群品不易開甘露門實難何謂甘露有世間
0791a28: 甘露有出世間甘露何謂世間甘露墻壁瓦礫日月
0791a29: 星辰山河草木眼之甘露也鐘鈴鑼鼓歌舞技唱耳
0791a30: 之甘露也栴檀沉水鼻之甘露也酸鹹苦澀舌之甘
0791b01: 露也冷煖觕細身之甘露也思量分別意之甘露也
0791b02: 此是世間甘露也何謂出世間甘露照破諸色皆空
0791b03: 眼之甘露也返聞聞性耳之甘露也離出入息鼻之
0791b04: 甘露也緘默寡言舌之甘露也恒寂不動身之甘露
0791b05: 也言思道斷意之甘露也此出世間甘露也若門則
0791b06: 應不言而喻亦有說焉法華云惟此一門而復陜小
0791b07: 祖師道入此門來不存軌則楞嚴云十方薄伽梵一
0791b08: 路涅槃門水潦道一毛頭上百千法門如是等門若
0791b09: 於此會得就如樊噲之踏鴻門若于此不會則仍舊
0791b10: 鄭州出曹門老僧不是一說便了直要汝等諸人各
0791b11: 自努力便下座。
0791b12: 副臺蔣元魁母難請上堂顧左右以拂子打圓相召
0791b13: 眾云會麼此乃蔣護法請啟也且道啟中說個甚麼
0791b14: 他道莫問當年金犢聊為此際趙州此不是山僧為
0791b15: 蔣護法說法反是蔣護法為山僧等說法也只如金
0791b16: 牛飯汝等諸人作麼生喫趙州茶汝等諸人作麼生
0791b17: 飲忽有人出來道喫已喫了飲已巳飲了饒汝喫了飲
0791b18: 了更要汝吐出始得還會麼上上之人舉起知有中
0791b19: 下之流未免心頭茫昧到者裡只好與汝等說箇譬
0791b20: 喻此事如人學射未慣習之時高一箭卑一箭左一
0791b21: 箭右一箭前一箭後一箭千箭萬箭總射不上及乎
0791b22: 慣習之久一箭中上紅心高卑左右上下前後就如
0791b23: 射大地一般無有中不著者且道驗在于何驗在慣
0791b24: 習之久今日蔣護法久習已熟有穿楊貫虱之巧一
0791b25: 箭射到華巖正中三世諸佛圓光之中佛也射著祖
0791b26: 也射著老僧也射著大眾也射著就如射虛空一般
0791b27: 無有射不著者因此一箭之後前箭後箭相續不斷
0791b28: 只教他三世先靈咸超覺岸現前檀越益壽延年無
0791b29: 有窮盡永為法門金湯復顧左右云只如老僧和汝
0791b30: 諸人覿體承當袒胸受箭一句作麼生道以拂子自
0791c01: 點胸云接饑枝上垂金果消渴泉中湧碧流放下拂
0791c02: 子下座。
0791c03: 春日上堂萬山林木森而高一道嶮巇曲且遙櫱筆
0791c04: 柁桃華正茂看來無地著塵囂。
0791c05: 解制上堂華巖者裡一冬三箇月牧得一群水牯牛
0791c06: 水草雖不甚調勻卻也頭正尾正驀以拂子打圓相
0791c07: 復劃破云今日為他八字打開又以拂子作鞭撻勢
0791c08: 云叱叱一齊趁出只是不得犯人苗稼若是犯人苗
0791c09: 稼鼻孔上被人穿上一條芒繩不得自由莫怪老僧
0791c10: 今日不與你門說破喝一喝。
0791c11: 癸亥冬結制上堂紅爐云何施設為煆鈍鐵頑鋼倘
0791c12: 有躍冶之金不妨就中跳有麼有麼問華岩堂上
0791c13: 大彰旗鼓雲集四來最初一句作麼生露布師云莫
0791c14: 浪聞進云學人無耳聞個甚麼師云相隨來也問解
0791c15: 撾塗毒鼓能舞太阿鋒且道阿誰境界師云是無面
0791c16: 目人境界進云無面目有何境界師云喪卻窮性命
0791c17: 乃舉趙州訪一菴主問有麼有麼主豎起拳州云水
0791c18: 淺不是泊船處又訪一菴主問有麼有麼主亦豎起
0791c19: 拳州云能縱能奪能煞能活便禮拜師云有著前菴
0791c20: 主豎拳云突出難辨著後菴主豎拳云好本多同因
0791c21: 何趙州肯一箇不肯一箇著云舌頭還在趙州口裏
0791c22: 只要磨稜合縫便了也與此個事有何交涉正所謂
0791c23: 醍醐上味為世所珍遇斯等人翻成毒藥只須努力
0791c24: 體取好審實悟證自在可期。
0791c25: 光銳請上堂舉德山拓缽上法堂富嫌千口少雪峰
0791c26: 晒飯巾次云者老漢鐘未響鼓未鳴拓缽向甚麼處
0791c27: 去獅子窟中無異獸德山便歸方丈貧憾一身多峰
0791c28: 舉似岩頭頭云者老漢未會末後句在旃檀林中豈
0791c29: 有雜草山使人喚頭至云你不肯老僧那頭密啟其
0791c30: 意父為子隱子為父隱山次日上堂果與往不同雲
0792a01: 遍虛空蓋覆不著頭撫掌云雖然如是也秪得三年
0792a02: 活家富小兒驕遂顧左右云老僧恁麼批判還穩當
0792a03: 也未良久云老僧只管鑽龜打瓦一任諸方貶剝。
0792a04: 長至上堂問今朝冬至節拈香祝聖朝未審太平時
0792a05: 主人在甚麼處師云深宮裏進云怪得六臣班不序
0792a06: 無路奉聖顏也師云古殿苔封進云如斯則化日初
0792a07: 長咸增意氣師云但得皇風成一片不知何處是封
0792a08: 疆乃驀顧左右云大眾不解慈明貼榜文不作洞山
0792a09: 徹果桌遂拈香插入爐中云只拈一片老枯檀奉祝
0792a10: 當今多壽福。
0792a11: 玄度大師請上堂老僧若作藥山維摩靜寂寂的不
0792a12: 吐一辭卻墮在嘿裏若作雪竇石門絮絮叨叨水漉
0792a13: 漉的又墮在語裏不墮嘿不墮語如何相為乃摑口
0792a14: 一下云口是禍門。
0792a15: 上堂舉鹽官上堂云虛空為鼓須彌為槌甚麼人打
0792a16: 得眾無對後有僧舉似南泉泉云王老師不打者破
0792a17: 鼓法眼別云但道不打自然是破鼓應菴華祖云南
0792a18: 泉撥亂飛灰法眼埋兵掉鬥更無一人性燥下得一
0792a19: 槌乃顧左右云漆桶參堂去師云南泉打破鼓法眼
0792a20: 補破鼓華祖性燥下得一槌又何嘗打著爭如今日
0792a21: 悉知上座下者一槌使得老僧與汝諸人就如虎丘
0792a22: 弔桶一齊都到食堂裡看觀世音將錢來買餬餅放
0792a23: 下手卻原來是饅頭遂以拂子打一圓相云者是虛
0792a24: 空鼓於中著一點云者是須彌槌顧左右云還有麼
0792a25: 試再打看。
0792a26: 上堂昨日大器師同知賓上方丈云明日某甲薄設
0792a27: 粗齋懇請和尚登臨華座垂示法語利益眾生老僧
0792a28: 彼時嘿然至晚大器同維那領眾持啟重重懇請老
0792a29: 僧亦默然世尊掩室于摩竭淨名杜口于毘耶達磨
0792a30: 面壁冷坐九年藥山陞堂不吐一字華岩兩次嘿然
0792b01: 還有契分也無若有契分何勞今日再鼓兩片皮水
0792b02: 漉漉的作甚若無契分好聽註舉雪峰問德山從
0792b03: 上宗乘某甲還有分也無德山便打云道甚麼峰云
0792b04: 不會明日請益山云我宗無語句亦無一法與人峰
0792b05: 于言下大悟師云老僧昨日恁麼嘿今日恁麼舉并
0792b06: 不曾吐露一詞汝等諸人悟與不悟且置且道還有
0792b07: 利益也無聽取一頌師子教兒不用別教兒一味迷
0792b08: 蹤訣師兒反躑解翻身總是恰時而應節喝一喝下
0792b09: 座。
0792b10: 行能薦親請上堂問文殊為七佛之師因甚出女子
0792b11: 定不得師云如水益深進云下界罔明因甚卻出女
0792b12: 子定得師云如火益熱僧禮拜師云切乃云虛空尺
0792b13: 量風線繫肩擔父母把空行父母未生恒著念四行
0792b14: 能公能不能以拂子擊几案兩下。
0792b15: 重慶鎮左都督王差官偕楚成上人請上堂地僻山
0792b16: 荒野逕遙何緣專使屢勞勞爍然明德光如日幾度
0792b17: 分暉暖我曹遂合掌云願護法王公多福便下座。
0792b18: 新戒請上堂眼不著沙山河大地向甚處著而云眼
0792b19: 戒于色耳不著滴瀑布潺湲向何處著而云耳戒于
0792b20: 聲乃至意不著思三世十方向甚處著而云意戒于
0792b21: 法眼不動不搖耳不動不搖乃至意不動不搖色不
0792b22: 動不搖聲不動不搖乃至法不動不搖恁麼如水投
0792b23: 水似空合空即不無此個不動不搖底畢竟有甚奇
0792b24: 特拋下拂子云唯此一事實餘二則非真。
0792b25: 解制楊繼芳請上堂問約束布袋時如何師云放開
0792b26: 好進云解開布袋時如何師云出頭天外看誰是我
0792b27: 般人進云還許觀山翫水踏月穿雲麼師云莫亂走
0792b28: 進云恁麼則隨緣體會任運無憂去也師云你不得
0792b29: 做矮人觀場問不求法脫不被法縛是甚麼人境界
0792b30: 師云怪得灑灑落落底進云結制時不減一物解制
0792c01: 時不增一物結底是解底是師云瑕生也進云解制
0792c02: 後還有為人處也無師云有進云畢竟以何法為人
0792c03: 師云善為道路良久乃云不縛不脫灑灑落落不增
0792c04: 不減瑕生照膽為人一句善為道路喝一喝。
0792c05: 上乘知事為陳資進父子披剃請上堂天命離塵老
0792c06: 不老叱烏脫俗小非小但能識得鞭羊法那畔今時
0792c07: 咸恰好如何是鞭羊法扁擔作笏。
0792c08: 載升薦師請上堂作此○云天人群生類皆承此恩
0792c09: 力且道何者是靈源恩力載升錫飛二上座承來底
0792c10: 慧耳上人承來底復劃破云承來底是甚麼我見燈
0792c11: 明佛本光瑞如此。
0792c12: 
0792c13: 
0792c14: 
0792c15: 
0792c16: 
0792c17: 
0792c18: 
0792c19: 
0792c20: 華巖聖可禪師語錄卷二終
