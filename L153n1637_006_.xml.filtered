0570a02: 門人圓悟圓修等編
0570a03: 舉古
0570a04: 舉九峰勘石霜首座休去歇去云云明什麼
0570a05: 邊事乃至首座脫去。師云惜哉可謂食到嘴
0570a06: 邊不解喫恰被個九峰傍不肯撥是可忍
0570a07: 耶幸自往日畜得個脫身計子乃曰裝香來
0570a08: 我若不會先師意香起處脫去不得若將
0570a09: 一幅布遮走開去了不然即百眾人前甘
0570a10: 自忍饑將臉孔在何處可奈九峰又放伊
0570a11: 不過毒心務要送伊上路使彼轉來不得道
0570a12: 坐脫立即不無會先師意未在師舉拂子
0570a13: 左右顧視問眾中有會先師意者麼良久曰
0570a14: 即覓個坐脫立人也不得爭奈老僧生不
0570a15: 在當時若作首座見九峰舉休去歇去以至
0570b01: 明什麼邊事但只消輕輕豎起拳頭道止明
0570b02: 得這箇饒他九峰縱有無窮伎倆也使不得
0570b03: 未免一隱忍而退雖然如是眾兄弟
0570b04: 老僧今日也是路見不平直饒如此判斷去
0570b05: 還救得當時首座活麼擲拂子云路遙知馬
0570b06: 力日久見人心下座。
0570b07: 舉仰山問僧甚處來僧云幽州山云我恰要
0570b08: 幽州信幽州米作麼價僧云某甲無端從他
0570b09: 市橋上過踏折他橋梁。
0570b10: 師云仰山可謂有頭無尾打初既與他索
0570b11: 幽州信見說踏折他橋梁只恐連累及伊
0570b12: 恰似閃開一邊去了再不見伊側聲何也
0570b13: 幸後得保寧勇走出來代伊云放你三十
0570b14: 棒做個解交不然是一不免遭
0570b15: 人齒頰。
0571a01: 舉王常侍與臨濟至僧堂乃問這一堂僧還
0571a02: 看經也無濟云不看經還習禪也無濟云不
0571a03: 習禪侍云經又不看禪又不習究竟作什麼
0571a04: 濟云總教成佛作祖去侍云金屑雖貴落眼
0571a05: 成翳濟云我將謂你是個俗漢。
0571a06: 師云臨濟若無後語門風幾被伊抹然
0571a07: 看王常侍勘米和尚也算是家裏人。
0571a08: 舉婺州新建禪師一生不畜沙彌有座主云
0571a09: 上座年尊何不討箇沙彌侍奉州云若有眼
0571a10: 暗耳聾口底為我討一個來主無對。
0571a11: 師云若只要這三個沙彌某甲從來畜得
0571a12: 俱全爭奈上座年深隔別了縱有也奉侍
0571a13: 不及奈何纔有僧出擬開口問師便與一
0571a14: 摑云退去纔不聞縱有也奉侍不及。
0571a15: 舉筠州末山尼了然因灌溪到問如何是末
0571b01: 山尼云不露頂溪云如何是末山尼云非男
0571b02: 女相溪乃喝云何不變去尼云不是神不是
0571b03: 鬼變個什麼。
0571b04: 師云觀這尼子兩種答話前後有旨只被
0571b05: 灌溪喝曰何不變去便伏手伏展轉不
0571b06: 得乃云乃云可見未離本色難得超脫若
0571b07: 是向某甲道何不變去便還他劈臉一摑
0571b08: 直令灌溪眼裏流星迸出認我不得可不
0571b09: 光前絕後。
0571b10: 舉關南道吾和尚每執木橫在肩上作舞
0571b11: 僧問手中劍甚處得來吾遂擲於地僧置
0571b12: 吾手中吾云甚處得來僧無對吾云容汝三
0571b13: 日下取一轉語僧亦無對吾乃拈劍肩上作
0571b14: 舞云恁麼始得。
0571b15: 師云元來木劍也好殺人何也不見這僧
0572a01: 曾遭道吾一劍其限奚止三日直至而今
0572a02: 未見伊透氣信矣這僧若是作家纔見伊
0572a03: 擲劍在地便拈起置肩上也作舞一出待
0572a04: 道吾反問你這劍從何處得來但擲於地
0572a05: 掉轉頭來擺手便行有何不可。
0572a06: 舉僧問靈雲佛未出世時如何雲起拂子
0572a07: 僧云出世後如何雲亦起拂子僧不肯後
0572a08: 到雪峰峰問甚處來僧云靈雲來峰云有何
0572a09: 言句僧舉前話峰云你肯他麼僧云不肯峰
0572a10: 云你問我與你道僧云佛未出世時如何峰
0572a11: 起拂子僧云出世後如何峰放下拂子僧
0572a12: 禮拜峰便打僧後到玄沙舉前話沙問你怎
0572a13: 生會僧云不會沙云我與你作個譬喻如人
0572a14: 賣一片園東西四至結契總了也中心有個
0572a15: 樹子猶屬我在。
0572b01: 師云可惜者僧休言不認得那兩個拂子
0572b02: 即自己已一個不肯尚不解使若解使直須
0572b03: 使教到底管教有棒也打不伊以不解
0572b04: 使故更休論佛出世不出世即者三個老
0572b05: 和尚也不曾識得可謂遇而不遇者矣。
0572b06: 舉洪州米領和尚垂語云莫過於此時有僧
0572b07: 問未審是什麼莫過於此州云不出是其僧
0572b08: 後問長慶為什麼不出是慶云汝擬喚作什
0572b09: 麼。
0572b10: 師云若恁麼教人似沾粘費力不若百
0572b11: 丈上堂見大眾纔集以拄杖散復召云
0572b12: 大眾眾回首乃曰是什麼若於此會得何
0572b13: 等輕快何等省力。
0572b14: 舉三聖示眾云我逢人即出出即不為人便
0572b15: 下座興化云我即不然逢人即不出出即便
0573a01: 為人。
0573a02: 師云這兩個水牯牛只好將來一串穿
0573a03: 不然便要各自分疆立界去也然不識逢
0573a04: 底又是甚人所為底又是甚人也好將來
0573a05: 一串穿直教伊為也沒得為說也說不
0573a06: 出去。
0573a07: 舉仁王評禪師問首山如何是佛法大意山
0573a08: 便喝評便禮拜山拈棒評云和尚勿世界那
0573a09: 山擲下棒云明眼人難瞞評云草賊大敗。
0573a10: 舉三交嵩禪師問僧甚處來僧云潞府嵩云
0573a11: 潞府米作麼價僧云和尚試道看嵩云不解
0573a12: 作客勞煩主人庫下喫茶去。
0573a13: 舉石門蘊聰禪師到太陽和尚處陽問近離
0573a14: 甚處門云襄州陽云作麼生是不隔底句門
0573a15: 云和尚住持不易陽云且坐喫茶門便眾
0573b01: 去侍者問和尚適來新到秪對和尚住持不
0573b02: 易和尚為甚教且坐喫茶陽云我獻他新羅
0573b03: 附子他酬我舶上茴香你自去問他有語在
0573b04: 侍者請喫茶問師意旨如何門云真金不博
0573b05: 。
0573b06: 師云這二三因緣皆會得主之句便見
0573b07: 應酬交接處自然各適其宜兩不相傷凡
0573b08: 在學不可不知也。
0573b09: 舉仰山問僧近離甚處僧云廬山山云曾到
0573b10: 五老峰麼僧云不曾到山云闍黎不曾遊山。
0573b11: 師云你看這兩家作則始終作主則
0573b12: 始終主各具殺活之機俱有出身之路休
0573b13: 言未見伊交鋒犯手處有個輸贏正所謂
0573b14: 路逢劍客須呈劍不是詩人不語詩若謂
0573b15: 這僧休去便見者非也。
0574a01: 舉仰山問僧近離甚處僧云向南師云便好
0574a02: 與二十棒山拈拄杖云彼中還說這個麼僧
0574a03: 云不說山云不說這個還說那個麼僧云不
0574a04: 說山召大德堂去僧便去師云也不差山
0574a05: 復召僧應諾師云將謂將謂山云近前來僧
0574a06: 近前山便打師云元來元來。
0574a07: 師一日與客對坐語及仰山因大溈問大地
0574a08: 眾生業識茫茫無本可據子作麼生知他有
0574a09: 之與無山云某甲有驗處時有一僧從面前
0574a10: 過山召云闍黎其僧回首山云和尚者個便
0574a11: 是業識茫茫無本可據溈山云此是獅子一
0574a12: 滴乳迸散六斛驢乳因言至此忽有行僧亦
0574a13: 從面前走過師喚之再三不應悄悄掐米了
0574a14: 向去矣師隨後令侍者喚此僧來面責云
0574a15: 喚你不應何也僧云和尚不知下情堂中
0574b01: 客人坐了要飯喫爐上水滾了立等米下鍋
0574b02: 豈有餘工幹別事耶師轉面對客笑云此便
0574b03: 是業識茫茫有本可據者乃曰去我不置你
0574b04: 在驢乳亦足矣。
0574b05: 舉山示眾云山門下不得咳嗽時有僧
0574b06: 便咳嗽一聲山云作麼僧云傷寒山云傷寒
0574b07: 即得。
0574b08: 師云觀山似說真方賣假藥底太醫
0574b09: 雖是一期將錯就錯見機而作由是則知
0574b10: 伊後來法道終不能行若是個明經太醫
0574b11: 不管伊有病無病都與他一帖平胃散喫
0574b12: 庶恩無浪費令不徒張行矣故遭琅邪覺
0574b13: 曰雷聲甚大雨點全無不有愧乎。
0574b14: 舉陳尊宿因秀才相看云會二十四家書宿
0574b15: 以拄杖空中點一點云會麼秀才罔措宿云
0575a01: 又道會二十四家書永字八法也不識。
0575a02: 師云若作秀才待伊問會麼但云未委尊
0575a03: 宿這法是誰傳授縱無後救亦弗令褒貶
0575a04: 以至於此。
0575a05: 師一日陞座舉藥山因僧問學人有疑請師
0575a06: 決疑山云待晚間來為汝決至晚眾集山
0575a07: 云今日要決疑僧何在僧便出來山下座把
0575a08: 住云大眾者僧有疑便與一推歸方丈師
0575a09: 語畢云我此眾中還有要疑者麼我不用
0575a10: 汝待至于晚即今便決纔有僧走上前師搖
0575a11: 手云且住且住老僧屎便下座歸方丈。
0575a12: 師因自恣日舉洞山示眾云兄弟初秋夏末
0575a13: 東去西去直須向萬里無寸草處去始得只
0575a14: 如萬里無寸草處作麼生去後有舉似石霜
0575a15: 霜云出門便是草太陽云直道不出門亦草
0575b01: 漫漫地師語至此云兄弟你道這二三老和
0575b02: 尚曾未行履麼何不看伊樣子以拄杖畫地
0575b03: 一下云向這裏行去問僧云會麼云不會良
0575b04: 久曰怪洞山道大唐國裏能有幾人。
0575b05: 舉僧問雲門十方薄伽梵一路涅槃門薄伽
0575b06: 梵即不問如何是一路涅槃門門云我道不
0575b07: 得僧云和尚為什麼道不得門云你舉話即
0575b08: 得。
0575b09: 師云若據你舉話即得一句則何往而道
0575b10: 不得耶怪雪竇別曰淺水無魚徒勞下釣
0575b11: 他後來又僧問此則云扇子跳上三十
0575b12: 三天觸帝釋鼻孔東海鯉魚打一棒雨
0575b13: 似盆傾何其多也余因舉二端於此可以
0575b14: 並看。
0575b15: 舉明謙在婺州智者寺為第一座尋常不受
0576a01: 淨水主事云不識觸淨淨水也不肯受謙下
0576a02: 床拈起淨瓶云這箇是觸是淨主事無語謙
0576a03: 乃撲破淨瓶。
0576a04: 師云明謙兩眼放光爍破四天下會人何
0576a05: 多奈無一人酬價何也總不如撲破這淨
0576a06: 瓶。
0576a07: 舉雪峰領二百眾到浮江和尚處問寄院過
0576a08: 夏得也無江將拄杖畫地一下云不得即
0576a09: 道峰無語。
0576a10: 師云但雪峰當時只消輕輕道也知和尚
0576a11: 慈悲復召大眾任意取挂搭直教浮江當
0576a12: 褊衫賣布也推不開去。
0576a13: 舉西域異見王問波羅提曰何者是佛答曰
0576a14: 見性是佛王曰師見性否答曰我見佛性王
0576a15: 曰性在何處答曰性在作用王曰是何作用
0576b01: 我今不見答曰今見作用王自不見王曰於
0576b02: 我有否答曰王若作用無有不是王若不用
0576b03: 體自難見王曰若當用時幾處出現當為我
0576b04: 說波羅提即說偈曰在胎為身處世名人在
0576b05: 眼曰見在耳曰聞在鼻辯香在舌談論在手
0576b06: 執捉在足運奔現俱該沙界收攝在一微
0576b07: 塵識者知是佛性不識喚作精魂王聞偈已
0576b08: 心即開悟師云愈病不假驢駝藥知音何用
0576b09: 別彈琴。
0576b10: 舉達磨於此土化緣既畢欲返西竺命門人
0576b11: 曰盍各言所得乎道副曰如我所見不執文
0576b12: 字不離文字而為道用磨曰汝得吾皮尼總
0576b13: 持曰我今所解如慶喜見阿佛國一見更
0576b14: 不再見磨曰汝得吾肉道育曰四大本空五
0576b15: 蘊非有而我見處無一法可得磨曰汝得吾
0577a01: 骨最後慧可禮拜了依位而立磨曰汝得吾
0577a02: 髓或曰達磨大師來此土走一既去把
0577a03: 一身皮肉骨髓盡情折散都分付與人矣獨
0577a04: 留個心肝五臟恰似捨不得幻有云殊不知
0577a05: 打初來見梁武帝時早挖出矣即如梁武帝
0577a06: 問如何是聖諦第一義大師曰廓然無聖這
0577a07: 赤心片片汝等還見麼又問對朕者誰磨云
0577a08: 不識此果是大師不識耶梁武帝不識耶武
0577a09: 帝當時便識得達磨務要逞神通踏蘆作麼。
0577a10: 舉善住天子而白文殊可共俱往如來之所
0577a11: 咨受未聞亦同此時如法問難文殊云爾莫
0577a12: 分別取如來天子云如來今在何所令我
0577a13: 莫文殊云秪在目前天子云若如是者我
0577a14: 何不見文殊云爾若一切不見是名真見如
0577a15: 來天子云若見在前云何戒我莫取如來
0577b01: 文殊云爾今見前何有天子云有虛空界文
0577b02: 殊云如來者虛空界是故虛空界者即是如
0577b03: 來此中無有一物可分別者。
0577b04: 師云金剛般若又道如來者即諸法如義
0577b05: 如來者無所從來亦無所去故名如來此
0577b06: 謂虛空界是又謂如來法身不墮諸數
0577b07: 安得如來之義乃有多體是知多體非如
0577b08: 來身然一體亦非如來身一多既非而無
0577b09: 非如來者僧乃問然則如何是如來耶師
0577b10: 即拊掌唱曰哩蓮花蓮花落便休。
0577b11: 舉世尊因自恣日文殊三處過夏迦葉欲白
0577b12: 椎去纔拈椎乃見百千萬億文殊迦葉盡
0577b13: 其神力椎不能舉世尊遂問迦葉汝擬那
0577b14: 個文殊迦葉無對。
0577b15: 師云文殊當時太殺神通迦葉奈何局於
0578a01: 智短若作迦葉應把黃面老子先須
0578a02: 何也豈不聞來說是非者便是是非人。
0578a03: 舉趙州從諗禪師問南泉離四句絕百非請
0578a04: 師道泉便下座歸方丈州云這老漢尋常口
0578a05: 吧吧地今日被我一問直得無言可對侍者
0578a06: 云莫道和尚無語好州便與一摑云這一摑
0578a07: 合是王老師吃。
0578a08: 師云若恁麼意似未圓何不再與一摑云
0578a09: 這一摑合是從諗吃好。
0578a10: 舉因紫璘供奉擬註思益經忠國師乃問大
0578a11: 德凡註經須會佛意始得供奉云若不會佛
0578a12: 意爭解註得國師令侍者盛一水七粒
0578a13: 米在水中面安一隻乃問這個是什麼
0578a14: 義供奉無語國師云老僧意尚不會豈況佛
0578a15: 意爭能註得經。
0578b01: 師云莫謂紫璘供奉不識此意即如佛來
0578b02: 也不解國師所設是何意耶偶然幻有一
0578b03: 見便會得元來總是一個非難意。
0578b04: 舉肅宗問忠國師如何是十身調御師乃起
0578b05: 立曰會麼曰不會師曰與老僧過淨瓶來趙
0578b06: 州侍者一日報云大王來也趙州即合掌曰
0578b07: 大王萬福侍者云未到在趙州曰又道來也。
0578b08: 師舉畢即喚侍者分付云你去為我覓兩
0578b09: 個土工帶取鋤頭鍬子來山門前瓟個坑
0578b10: 子者云作麼師曰為我將這兩個老和尚
0578b11: 做一坑埋會麼者云不會師以手合掌
0578b12: 曰老僧罪過。
0578b13: 舉僧問徑山欽如何是道師云山上有鯉魚
0578b14: 水底有蓬塵此等之語不唯超脫新奇抑且
0578b15: 為啟悟標格見道法幢者也適有僧問幻有
0579a01: 如何是道但以成言答曰理無曲斷車不橫
0579a02: 推便了又論什麼巧拙。
0579a03: 舉僧問破墮如何是脩善行人墮曰捻槍
0579a04: 帶甲問如何是作惡行人墮曰修禪入定僧
0579a05: 曰某甲淺機請師直指師語曰這麼懵懂
0579a06: 墮曰汝問我惡惡不從善汝問我善善不從
0579a07: 惡良久曰會麼云不會師語曰校些子
0579a08: 墮曰惡人無善念善人無惡心所以道善惡
0579a09: 如浮雲俱無起滅處僧於言下大悟師語
0579a10: 曰入地獄如箭。
0579a11: 舉二十四祖師子尊者因罽國王秉劍於
0579a12: 前云師得蘊空不祖云已巳得蘊空王云既得
0579a13: 蘊空離生死不祖云已巳離生死王云既離生
0579a14: 死就師乞頭得不祖云身非我有豈況於頭
0579a15: 王便斬之白乳涌高數尺王臂自墮。
0579b01: 師云你看罽國王豈不審細豈不義勇
0579b02: 既劍了也罷休不得秪是師子尊者
0579b03: 還不丈夫還不性快直要教罽國王站
0579b04: 立等待多時了以致兩臂皆為墮落何不
0579b05: 再礙一時待教國王兩臂先墮了要斬也
0579b06: 斬不成免致後輩兒孫紛紛議論不息不
0579b07: 亦好事若作師子纔聞問師得蘊空不但
0579b08: 云要頭便斬將去問什麼蘊空不蘊空偶
0579b09: 語至此忽打噴嚏云某甲今日話多了又
0579b10: 風矣。
0579b11: 舉寶誌公和尚云終日拈香擇火不知身是
0579b12: 道玄沙云真個道昭覺勤云終日拈香
0579b13: 擇火不知拈香擇火。
0579b14: 師云老僧晚年無餘事終日秪是拈香擇
0579b15: 火。
0580a01: 舉南岳慧思和尚因誌公令人傳語云何不
0580a02: 下山教化眾生目視雲漢作麼思云三世諸
0580a03: 佛被我一口吞盡何處更有眾生可教化。
0580a04: 師云若作誌公更須令人傳語謝大師度
0580a05: 生已巳畢。
0580a06: 舉僧問歸宗如何是佛宗曰我向汝道汝還
0580a07: 信否僧云和尚誠言何敢不信宗曰即汝便
0580a08: 是僧云如何保任宗曰一翳在目空花亂墜
0580a09: 又子湖嘗於中夜僧堂前云有賊有賊大
0580a10: 眾俱被驚有一僧從僧堂內出被子湖把住
0580a11: 曰捉得也捉得也其僧急出救云不是某甲
0580a12: 不是某甲子湖輕輕托開曰是即是只是你
0580a13: 不肯承當師舉了曰你看這兩個老和尚捺
0580a14: 硬教人曲垂方便宛如按牛頭喫草相似雖
0580a15: 然這二僧若果肯承當得則佛與眾生有甚
0580b01: 分別處山僧如今即不然若有僧來問如何
0580b02: 是佛山僧反問伊你還識眾生麼若言識山
0580b03: 僧但曰如水投水若言不識山僧更曰似空
0580b04: 合空良久云即如山僧今日捺硬比前二老
0580b05: 和尚還有優劣麼汝等有暇時試檢點看莫
0580b06: 言不曾道破珍重。
0580b07: 舉世尊在靈山會上拈花示眾是時眾皆默
0580b08: 然唯迦葉尊者破顏微笑世尊云吾有正法
0580b09: 眼藏涅槃妙心實相無相微妙法門不立文
0580b10: 字教外別傳付囑摩訶迦葉。
0580b11: 師云迦葉尊者雖向世尊拈花處領略得
0580b12: 猶是鈍漢已巳落在有傳有受了也纔有傳
0580b13: 受便知有限故世尊座下人天百萬秪得
0580b14: 迦葉一人有已而今天下叢林尚乃烘烘
0580b15: 烈烈仍至腰包杖南天台北五臺求
0581a01: 知識訪慕明師負決烈之志務要究取單
0581a02: 傳直指之道每見其難何也只緣汝
0581a03: 秪是依草附木向他有傳有受處覓轉見
0581a04: 其難不能會得而未肯個丈夫志氣別
0581a05: 立生涯且向那世尊未拈花已巳前薦得這
0581a06: 一從古以來也未曾有人傳也未曾有
0581a07: 人受也未曾有人得也未曾有人不得既
0581a08: 然如此還有個信驗處麼我試問汝輩打
0581a09: 初從父母胞胎出來有此一個肉丸子堪
0581a10: 堪長大了便知饑知飽知寒知熱有手便
0581a11: 會執捉運用有足便會奔馳蹈舞有口便
0581a12: 解喫飯說話有眼便能看人看物有耳便
0581a13: 解音響有鼻便識香臭解入息出息乃至
0581a14: 會屙會尿幾多種種神通妙用盡情都與
0581a15: 汝輩說破了我止留得者向上一子未
0581b01: 與汝輩道在且待下次上座珍重。
0581b02: 舉世尊一日示隨色摩尼珠問五方天王此
0581b03: 珠而作何色時五方天王互說異色世尊復
0581b04: 藏珠入袖手云此珠作何色天王云佛
0581b05: 手中無珠何處有色世尊嘆云汝何迷倒之
0581b06: 甚吾將世珠示之便各強說有青黃赤白吾
0581b07: 將真珠示之便總不知時五方天王悉皆悟
0581b08: 道。
0581b09: 師云咄這黃面老子拈東捉西說真說假
0581b10: 誘惑人未有了日然五方天王獨不向世
0581b11: 尊纔示珠處便悟道仁者見之謂之仁智
0581b12: 者見之謂之智去直要待世尊將珠入袖
0581b13: 了起手來纔悟去這鈍漢元來也秪悟
0581b14: 得個鬼窟裡底若曰真悟未敢相保。
0581b15: 舉洞山聰代舜老夫答問古鏡未磨時如何
0582a01: 聰云此去漢陽不遠曰磨後如何聰云黃鶴
0582a02: 樓前鸚鵡洲。
0582a03: 師云老僧則不然有問古鏡未磨時如何
0582a04: 曰有眼如盲磨後如何曰對境還迷且道
0582a05: 洞山與老漢所答還有訛處麼有僧纔
0582a06: 出擬舉老僧便喝云瞎瞎。
0582a07: 舉古人道盡十方世界是沙門一隻眼且置
0582a08: 之勿論即如古今乃聖乃賢及爾我一切高
0582a09: 低人物在這個眼裏不在這個眼裏汝等各
0582a10: 各為我一檢點看若有人檢點得諦當了我
0582a11: 許汝更具一隻眼若檢點不決汝等不過總
0582a12: 是循行數目底瞎漢穿衣喫飯底常流莫怪
0582a13: 老僧造口業。
0582a14: 舉古人謂具足凡夫法凡夫不知具足聖人
0582a15: 法聖人不會聖人若會即同凡夫凡夫若知
0582b01: 即是聖人。
0582b02: 師云老僧即不然凡夫具足聖人法凡夫
0582b03: 不知聖人具足凡夫法聖人不會聖人若
0582b04: 會則不有聖人凡夫若知則凡夫何在即
0582b05: 如老僧如此折倒還有甄別麼喝一聲云
0582b06: 路逢達道人莫將語默對下座。
0582b07: 舉雪峰一日召備頭陀何不去玄沙云
0582b08: 達磨不來東土二祖不往西天師云大眾且
0582b09: 道這兩個老漢還曾相遇也無若道不曾相
0582b10: 遇則教外別傳之旨阿誰授受也老僧不然
0582b11: 達磨既來東土二祖往西天佛法本來周
0582b12: 幾人相繼綿綿。
0582b13: 舉棗山仁師上堂未至禪床謂眾曰不負平
0582b14: 生眼目致個問訊來還有麼方乃陞堂坐時
0582b15: 有僧出禮拜山曰不負我且從大眾何也便
0583a01: 歸方丈翌日有別僧請辯前語意旨如何山
0583a02: 曰齋時有飯與汝喫夜後有床與汝眠一向
0583a03: 煎迫我作什麼僧禮拜山曰苦苦僧曰請師
0583a04: 直指山乃垂足曰舒縮一任老僧。
0583a05: 師曰山老漢可謂慈悲太殺爭奈不遇
0583a06: 其人忽聞門外狗咬聲師索曰快開門
0583a07: 看有甚祖師來也倘是中下之機且緩緩
0583a08: 開門我今勞倦歇去。
0583a09: 舉僧問翠微如何是大乘微云車索如何是
0583a10: 小乘微云錢貫問如何是清平家風微云一
0583a11: 斗麵作三個蒸餅問如何是禪答胡猻上樹
0583a12: 尾連顛問如何是有漏微云笊籬如何是無
0583a13: 漏微云木杓問覿面相呈時如何微云分付
0583a14: 與典座。
0583a15: 師云若恁麼說話且道還有佛法商量也
0583b01: 無若道有則烏張三黑李四牛挺尾巴驢
0583b02: 搖耳朵雞啼犬吠鵲噪鴉鳴皆可商量若
0583b03: 道無則啼得血流無用處不如緘口過殘
0583b04: 春。
0583b05: 拈古
0583b06: 僧問寶壽萬里無片雲時如何壽云青天也
0583b07: 須喫棒。
0583b08: 師云寶壽則知盡法不管無民且如青天
0583b09: 果有喫棒分麼纔有僧走過師召闍黎僧
0583b10: 應諾師曰放汝三十棒只恁麼亦過矣。
0583b11: 僧問首山虛心以何為體山云老僧在汝
0583b12: 底僧曰和尚為什麼在學人底山云知汝
0583b13: 是個瞎漢。
0583b14: 師云不唯眼瞎兼又蠻憨然與三十棒校
0583b15: 此語瞎孰優。
0584a01: 僧問三角謙和尚如何是佛謙云速禮三拜。
0584a02: 師云好個悟頭爭奈此僧信未及何老僧
0584a03: 不然待問如何是佛但曰即汝便是恁麼
0584a04: 答還肯信麼信則歸家穩坐不信則任汝
0584a05: 瞎撞去若造化好偶然撞亦不可知。
0584a06: 舉世尊纔生下一手指天一手指地周行七
0584a07: 步目顧四方云天上天下唯我獨尊雲門偃
0584a08: 云我當時若見一棒打殺與狗子喫圖天
0584a09: 下太平。
0584a10: 師云雲門當時可謂超卓極力矣此語
0584a11: 何異掉棒打月雖未曾搆得月體造語抑
0584a12: 且驚人然雖如是也秪具得一隻眼。
0584a13: 錢唐鎮使在界上為鎮將時問僧其或相契
0584a14: 即留止宿一日因二僧至遂問近離甚處云
0584a15: 江西馬大師處云馬師有甚方便僧云道即
0584b01: 心即佛便被揖出又有二僧到亦如前問僧
0584b02: 云非心非佛亦被揖出不得止宿。
0584b03: 師云這鎮使可謂兵權在手也只好勘驗
0584b04: 一個半個行軍衲僧鼻孔未搆在若有
0584b05: 個衲僧但向伊云山僧特謁鎮使不求止
0584b06: 宿敢乞相契耳待鎮將纔擬啟口拂袖便
0584b07: 行使伊知我衲僧向上一路自別。
0584b08: 睦州陳尊宿一日喚僧云大德僧回首州云
0584b09: 擔板漢。
0584b10: 師云老睦州甚麼死不知者僧擔板
0584b11: 來已巳三生六十劫矣管教你這一番喚他
0584b12: 不回頭在。
0584b13: 頭盧尊者因阿育王問承聞尊者親見佛
0584b14: 來是不尊者以手起眉毛良久云會麼王
0584b15: 云不會者云阿耨達池龍王曾請佛齋吾是
0585a01: 時亦預其數。
0585a02: 師云此個因緣前輩拈頌甚眾統要中有
0585a03: 七八家文多不錄總似某甲則不然若作
0585a04: 育王纔見以手起眉毛但曰描看伊作
0585a05: 麼生放下手來。
0585a06: 昔有座主念彌陀名號次小師遂喚和尚及
0585a07: 其回顧小師不對如是數四座主叱之小師
0585a08: 云和尚幾年喚他即得某甲纔喚便乃惡。
0585a09: 師云這座主終日嘴喃喃地念得無個合
0585a10: 殺被個小師輕輕一觸直得消瓦解。
0585a11: 睦州示眾云裂開也在我捏聚也在我時有
0585a12: 僧問如何是裂開州云三九二十七菩提涅
0585a13: 槃真如解脫即心是佛我且與麼道你又作
0585a14: 麼生僧云某甲不與麼道州云盞子撲落地
0585a15: 楪子成七片。
0585b01: 師云有誰逼拶你用如此忙作麼。
0585b02: 百靈和尚一日路次見龐居士乃問昔日南
0585b03: 嶽得力句曾舉向人麼士云曾舉來靈曰舉
0585b04: 向甚人士以手自指云龐公靈云直是妙德
0585b05: 空生也讚之不及士問百靈得力句是誰
0585b06: 得知靈便戴笠子而去士云善為道路靈一
0585b07: 去更不回首。
0585b08: 師云你看這兩個僧俗偶於路途覿面相
0585b09: 逢直是作家不同尋常令人可觀可想然
0585b10: 爭奈百靈獨被老龐的背一推推轉去了
0585b11: 再也翻不過身來何。
0585b12: 龐居士因賣竹漉籬下橋喫撲女子靈照一
0585b13: 見亦去爺邊倒士云你作什麼女云見爺倒
0585b14: 地某甲扶起。
0585b15: 師云這女子無一毫用處秪堪靠父母喫
0586a01: 飯一生可惜熱大父親也只扶持伊不起。
0586a02: 佛陀波利尊者游臺山到忻州見一老人問
0586a03: 向甚麼處去者云臺山禮文殊去老人云大
0586a04: 德見文殊還識不尊者無對。
0586a05: 師云若作尊者但向前以手把住曰識不
0586a06: 識且置我問你是什麼人待伊說是張三
0586a07: 便與伊三拜若道是李四還他一摑托
0586a08: 開云來說是非者定是是非人。
0586a09: 僧問香嚴如何是道嚴云枯木裏龍吟僧云
0586a10: 不會嚴云髑髏裏眼睛後有問石霜如何是
0586a11: 枯木裏龍吟霜云猶帶喜在如何是髑髏裏
0586a12: 眼睛霜云猶帶識在又有問曹山如何是枯
0586a13: 木裏龍吟山云血不斷問如何是髑髏裏
0586a14: 眼睛山云乾不盡問未審還有得聞者麼山
0586a15: 云盡大地未有一個不聞問未審龍吟是何
0586b01: 章句山云也不知是何章句聞者皆喪別言神鼎
0586b02: 昭覺徑山諸語。
0586b03: 師云我見後來這一隊老凍儂都被伊兩
0586b04: 句語轉去不得自由山僧不然有僧問
0586b05: 如何是道但曰黃鶯樹上啼會麼云不會
0586b06: 更曰春云百花飛還會麼云不會更曰莫
0586b07: 待斷猿聲絕處不孤悽去也孤悽。
0586b08: 福州雙峰和尚因仰山問師弟近日見處如
0586b09: 何峰云據某甲見處實無一法可當情仰云
0586b10: 汝解猶在境峰云某甲只如此師兄又如何
0586b11: 仰云汝豈無能知無一法可當情者溈山聞
0586b12: 云寂子一句疑殺天下人。溈山云前箭
0586b13: 猶輕後箭深無限平人被陸沉。續東禪岳
0586b14: 云解弄不須霜刃劍延齡何必九還。
0586b15: 師云我到你不到你要我不要只消這兩
0587a01: 句拈來恰好。
0587a02: 霍山大禪佛景通禪師因到仰山前乃翹一
0587a03: 足云西天二十八祖亦如是唐土六祖亦如
0587a04: 是和尚亦如是某甲亦如是仰山下禪床打
0587a05: 四藤條。
0587a06: 師云仰山打四藤條也不是賞伊也不是
0587a07: 伊只要教大禪佛疑去呵呵大笑曰
0587a08: 果然。
0587a09: 元康和尚因謁石樓樓纔見便收足坐康云
0587a10: 得與麼威儀周足樓云汝適來見什麼康云
0587a11: 無端被人領過樓云是與麼始為真見康云
0587a12: 苦哉賺幾人來樓便起身康云見即見已
0587a13: 動即不動樓云盡力道不出定也康拊掌三
0587a14: 下。南泉願云天下人斷者兩個是非不得
0587a15: 若斷得與他同。
0587b01: 師云老南泉不識好惡者兩個老和尚已
0587b02: 似泥人與土人打不休汝又驀頭加一
0587b03: 瓢水做個解交令人轉見不堪雖然如伊
0587b04: 三點不無優劣。
0587b05: 舉僧問道吾無神通菩薩為什麼跡難尋
0587b06: 吾云同道者方知僧云和尚還知麼吾云不
0587b07: 知僧云為甚不知吾云去汝不會我語。
0587b08: 師云老僧雖有些些神通只是沒有使處
0587b09: 既使矣敢保也無跡可尋時有僧問
0587b10: 曰如何是和尚底神通師云恰為汝尋
0587b11: 了也僧云和尚若為相弄也師劈脊與一
0587b12: 棒曰分明舉似諸方。
0587b13: 保福在疾問僧我與你相識年深有何名方
0587b14: 妙藥相救僧云藥方甚有聞說和尚不解忌
0587b15: 口。
0588a01: 師云始知保福初無異疾秪有些些口病
0588a02: 耳若非這僧深知伊病源任至而今亦無
0588a03: 人醫得伊口故雪竇顯云更用第二個人
0588a04: 醫恐難為和尚也。
0588a05: 德山垂示云我先祖見處即不然這裏無佛
0588a06: 無祖達磨是老臊胡釋迦是乾屎橛文殊普
0588a07: 賢是擔屎漢等覺妙覺是破執凡夫菩提涅
0588a08: 槃是繫驢橛十二分教是神鬼簿是拭瘡疣
0588a09: 紙四果三賢初心十地是守古塚鬼自救不
0588a10: 了。雲門偃云讚佛讚祖須是德山老人始
0588a11: 得。琅邪覺云諸方若與麼會入地獄如箭
0588a12: 射只如雲門與麼道也是入地獄如箭射。
0588a13: 師云只如雲門琅邪二師所語所見若水
0588a14: 火不合要且瞞幻有不得試問即今還有
0588a15: 肯同商略者麼咦天共白雲曉水和明月
0588b01: 流。
0588b02: 玄沙一日見山來乃作圓相示之山云人
0588b03: 人出這個不得沙云情知汝向驢胎馬腹裏
0588b04: 作活計山云和尚又作麼生沙云人人出這
0588b05: 個不得山云和尚與麼道得某甲為甚道
0588b06: 不得沙云我得汝不得。
0588b07: 師云玄沙未作圓相前有個長處人所未
0588b08: 知既作圓相是其所短直令山墮在此
0588b09: 中至今還未出得致令玄沙自己巳亦未出
0588b10: 得舉拂子召眾曰你看這兩個水牯牛既
0588b11: 同在這個圈繢為甚道又有個得又有
0588b12: 個不得不可不知也。
0588b13: 玄沙上堂眾集遂將拄杖一時散向
0588b14: 侍者云我今日作得一解嶮入地獄如箭射
0588b15: 者云喜得和尚再復人身。
0589a01: 師云玄沙雖是大有作略秉殺活劍驅遣
0589a02: 自由將大眾一時嚇退也只虎頭蛇尾兩
0589a03: 管鼻孔被個小小侍者一把擰住了至
0589a04: 今氣息不通。
0589a05: 韶山見白頭因至乃云莫是多口白頭因麼
0589a06: 因云不敢山云有多少口因云身是山云
0589a07: 大小二事向甚處屙因云向韶山口裏屙山
0589a08: 云有韶山口即得無韶山口向甚處屙因無
0589a09: 語山便打。
0589a10: 師云這白頭因也只空白頭了況徒有多
0589a11: 口之名被韶山問得猶狗逼墻相似若
0589a12: 是個獅子兒掉轉頭來哮吼一聲饒他性
0589a13: 命苟存直令伊大小二便平空裏嚇出使
0589a14: 得時有僧出問曰設韶山問師有韶山口
0589a15: 即得無韶山口向甚處屙師又作麼生語
0589b01: 未畢被師連打數掌喊曰打到幾時住
0589b02: 師攝手云若似你這樣見解打殺也不為
0589b03: 分外正所謂有意氣時增意氣不風流處
0589b04: 也風流。
0589b05: 雪峰因僧辭問甚處去僧云禮拜徑山和尚
0589b06: 去峰云徑山問你此閒佛法如何你作麼生
0589b07: 道僧云待問即道峰便打回問鏡清云這
0589b08: 僧過在甚處便喫棒清云問得徑山徹困也
0589b09: 峰云徑山在浙中因甚問得徹困清云不見
0589b10: 道遠問近對峰便休。
0589b11: 師云一般米麵由人變造不同富足貧寒
0589b12: 孰肯那長補短正可謂末後太過最初不
0589b13: 足師舉拂子召眾云此間還有同甘苦識
0589b14: 好惡具擇法眼衲僧麼咦一堂風冷淡千
0589b15: 古意分明。
0590a01: 龍池幻有禪師語錄卷之六
0590a02: 音釋
0590a03: 頰吉切音筴面旁也。舶簿陌切音白海中大船。挖馬刮切音斡挑挖也。
0590a04: 懵懂上母總切音蠓下多動切音董心亂也。髑髏上杜谷切音獨下落　
0590a05: 侯切音樓髑髏頂也。疣于求切音由贅也結肉也。
