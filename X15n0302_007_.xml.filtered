0318c01: 楞嚴經略疏卷之七
0318c02: 福州鼓山湧泉禪寺沙門　元賢　述
0318c03: 阿難汝問攝心至建立如是。
0318c04: 此結答攝心之問而正答後安立道場之問也既以
0318c05: 四戒攝心根本無犯其餘枝葉自然不生戒德淨矣
0318c06: 戒既淨一切外塵自然心不妄緣何有魔事之發
0318c07: 哉以魔托塵入塵亡則魔無所托故能遠魔也若有
0318c08: 行人雖志持淨戒而欲潔偏染不能自已巳者則宿習
0318c09: 之重也自力既弱須仗外護必假力以嘿消之此
0318c10: 摩訶薩怛哆般怛囉乃無上頂相無為心佛之所
0318c11: 宣說其威神之力不可思議如登伽婬女無心修行
0318c12: 而一歷耳根愛心永脫卒成羅漢況汝等聲聞非婬
0318c13: 女之比求最上乘決定成佛非無心修行之比加之
0318c14: 力速可克功正如順風揚塵有何難哉但前所受
0318c15: 之戒若稟之非師則戒不可成若師既清淨戒可得
0318c16: 成復持一百八遍以嚴護之然後結界安立道場
0318c17: 至心行道以求諸佛大悲之光來灌其頂經三七日
0318c18: 宿障漸銷能感佛來摩頂而朗然開悟矣此於道場
0318c19: 修證雖已巳略陳而建立軌則未之前聞故復請佛為
0318c20: 廣說之其建壇莊嚴饗獻像設種種所立無非即事
0318c21: 即理必有所表但聖心所取凡心叵測學者不必強
0318c22: 通諦信受之可也至於進修之軌則初七日頂禮十
0318c23: 方如來諸大菩薩及阿羅漢號者以道場之初必先
0318c24: 皈敬三寶假其神力以發行助道也六時專心持
0319a01: 常行一百八遍者表破百八煩惱也第二七日專心
0319a02: 發菩薩大願者一以廣大其心一以堅固其志然後
0319a03: 可以進趣聖域也第三七日專於持心無間斷者
0319a04: 以行願既堅具大勇猛且藉茲力自可期破惑
0319a05: 也由是十方諸佛於鏡光交處手摩其頂者生佛智
0319a06: 照感應道交故得加被也既得加被則專修返聞之
0319a07: 功能令速入三摩而觀行清淨如淨璃矣此唯除
0319a08: 受戒之師及同會有不清淨者不克成功若戒既完
0319a09: 淨三七之後端居返聞經一百日有得須陀洹果者
0319a10: 縱未得果而明見佛性自知本來尊貴成佛不謬矣。
0319a11: ○經言須陀洹果非同小乘乃圓教初信斷見惑與
0319a12: 小乘同故得此名又涅槃經中四果則初果配圓教
0319a13: 初住正觀音入圓通位也二釋俱通。
0319a14: 阿難頂禮佛足至所作如願。
0319a15: 阿難雖蒙力得脫婬室尚未親聞兼為廣利在會
0319a16: 大眾及當來修學者故請佛重宣之佛說此必於
0319a17: 肉髻放百寶光者表依理起智也光中涌出千葉寶
0319a18: 蓮者表依智發行也有化如來坐寶華中者表依行
0319a19: 嚴果也頂放十道百寶光明者表此乃尊中之尊
0319a20: 妙中之妙又表十力深智具足萬用也一一光明皆
0319a21: 示現十恒河沙金剛密跡等者表祕密神用廣大
0319a22: 無量無惡不摧也此凡四百二十七句前四百十
0319a23: 八句皆是皈敬諸佛菩薩眾聖賢等及敘願加被
0319a24: 離諸惡鬼病等至四百十九句云跢姪他此云即說
0319b01: 曰從唵字去方是正其大意即秘密首楞嚴也
0319b02: 自古諸師俱不譯略有五意一是諸佛密語唯佛
0319b03: 與佛自相解了非餘聖所能知二是總持門一一字
0319b04: 句含多義故三或是鬼神王名呼之守護修行人故
0319b05: 四是諸佛密印如王印信幽顯尊奉佛佛知傳不得
0319b06: 移易故五不思議力所加持故但密持誦即能滅大
0319b07: 過速達聖位如王放洪恩大辟咸宥有功者超資受
0319b08: 職此亦如是有此五意故不敢翻譯也此名薩怛
0319b09: 哆般怛囉者此云白傘以實相為體體本無染故
0319b10: 曰白覆一切故曰傘云心者以此為諸
0319b11: 之心諸悉從此而流出也十方如來修因證果降
0319b12: 魔應化以至般大涅槃無不由此者以此即如來
0319b13: 藏性則塵沙用百千通光皆從此出如云一切諸
0319b14: 佛及諸佛阿耨多羅三藐三菩提皆從此經出是也
0319b15: 至於九界眾生罔不利賴若修定發慧若破惑遠魔
0319b16: 乃至生善滅惡拔苦與樂莫不假此力或持或帶
0319b17: 或供養俱有無量威神為之加被其為益不亦大乎
0319b18: 由是天龍八部金剛菩薩各發願護持者以行人自
0319b19: 心力弱或為宿習所障或為魔力所擾未能速效故
0319b20: 各以神力護之俾菩提心速得圓滿也按此經正修
0319b21: 之功唯重返聞而復說守戒道場持三者以為助
0319b22: 行是為最初方便至此宣說已巳竟。○經中二十八大
0319b23: 惡星舊解以角亢氐等宿當之八大惡星舊解以金
0319b24: 木水火土及羅計孛當之此說甚謬角亢氐等宿為
0319c01: 四方之紀如外之有候伯也金木水火土為五行之
0319c02: 經如內之有六官也本皆吉曜養育生雖有時
0319c03: 祥之殊應亦如官府之有賞有罰耳詎可以大惡星
0319c04: 目之哉若以其有災應之時可以名惡則周天之星
0319c05: 皆可名惡於理通乎此必別有所指此方曆家未及
0319c06: 表出不可強為之解也。
0319c07: 阿難即座起至由是故有眾生顛倒。
0319c08: 前科已巳詳說最初方便而向後修證階級未嘗委示
0319c09: 初學之士若不預知必至得少為足生大我慢故阿
0319c10: 難特為啟請世尊謂本來妙性湛寂圓明非真非妄
0319c11: 名相都絕本無世界及與眾生者也既無世界則無
0319c12: 出世既無眾生則無諸佛又安有地位之可言哉由
0319c13: 因妄起無明展轉成執而世界眾生從此生焉有生
0319c14: 則必有滅有滅有生始有妄之名諸妄銷滅始有真
0319c15: 之名是稱如來無上菩提者以轉煩惱而得名也稱
0319c16: 大涅槃者以轉生死而得名也故汝欲修三摩地直
0319c17: 詣如來大涅槃海當先識取眾生世界二顛倒因二
0319c18: 因不生即為如來真三摩地耳云何名為眾生顛倒
0319c19: 謂如來藏心性本自明以其明而復圓不守自性由
0319c20: 是真明變為妄明即無明也妄明發起妄性即因明
0319c21: 立所也因有妄性發起妄見即所既妄立生汝妄能
0319c22: 也妄能橫生無同異中熾然成異從畢竟無成究竟
0319c23: 有矣是此有之所有非實有因以為所因也此有此
0319c24: 因無能住亦無所住逆而推之悉無根本可得果何
0320a01: 住乎本此無住至於建立世界及諸眾生總一妄
0320a02: 而已巳此上正明眾生由顛倒而立帶言世界二字乃
0320a03: 在眾生之上是指無情世界言之也下此則明既成
0320a04: 眾生起惑造業顛倒相續之相本既無住宜無諸妄
0320a05: 今諸妄歷然何也特以其迷耳迷本圓明是生妄
0320a06: 而此妄全無實體非有所依妄既本則真實不
0320a07: 變元非有失豈可冀復若謂其有失將欲復之既有
0320a08: 希冀影真妄現已巳非真真如性既非真而強求復之
0320a09: 則邪修之功益增迷倒宛轉成非真之相而已巳此相
0320a10: 以為生而實非生以為住而實非住以為心而實非
0320a11: 心以為法而實非法從妄起妄展轉發生妄力益著
0320a12: 熏習日深而妄業成矣眾生必有同業同業必有相
0320a13: 感相感則相憎相愛相憎則相滅相愛則相生業復
0320a14: 造業相續不窮此勢之必然者也合而觀之始由顛
0320a15: 倒而有生繼由顛倒而造業此所謂眾生之顛倒也。
0320a16: 阿難云何名為世界顛倒至眾生十二種類。
0320a17: 此徵釋世界顛倒也世界有二一依報世界一正報
0320a18: 世界今明正報世界而先就依報說起是因依現
0320a19: 正攝依從正而正報世界之名始立也自從畢竟無
0320a20: 成究竟有此有之所有者分段之形也妄形既生則
0320a21: 東西南北之界從此名矣此有非有因者以為所因
0320a22: 也無有住處以為所住也念念遷流而過現未來之
0320a23: 世從此名矣由是以方涉世以世涉方皆成十二數
0320a24: 故凡涉乎其間者悉從其變化而眾生世界亦成十
0320b01: 二類也是故世界下正廣明化理謂世界有六塵每
0320b02: 互相引起如世間之物一動則必聞聲聞聲必見色
0320b03: 見色必聞香聞香必覺觸覺觸必知味知味必知法
0320b04: 此六亂想輪轉不息而變成一切業性其性區分乃
0320b05: 成十二者即下文動顛倒至殺顛倒也此之業性既
0320b06: 皆由亂想輪轉之所成故亂想必變至於十二而後
0320b07: 為一旋復而眾生皆乘此輪轉顛倒之相而成十二
0320b08: 類世界矣由因世界下廣釋十二類生也由因世界
0320b09: 有妄輪迴以想體浮妄動顛倒之故逢父母交
0320b10: 感之氣因而托生則成八萬四千飛沈亂想是為卵
0320b11: 生之屬魚鳥龜蛇其類充塞矣由因世界有雜染輪
0320b12: 迴以妄情貪染婬欲顛倒之故逢父母交感之精因
0320b13: 而托生則成八萬四千橫亂想是為胎生之屬人
0320b14: 仙龍鬼其類充塞矣言橫者以人身皆而畜身
0320b15: 皆橫也由因世界有執著輪迴以貪著妄境趣赴顛
0320b16: 倒之故逢濕之煖處而而托生則成八萬四千翻覆
0320b17: 亂想是為濕生之屬含蠢蠕動其類充塞矣言翻覆
0320b18: 者以蠕動之類或翻或覆也由因世界有變易輪迴
0320b19: 以厭此欣彼假他顛倒之故緣觸異類因而變質則
0320b20: 成八萬四千新故亂想是為化生之屬轉蛻故質易
0320b21: 飛為行其類充塞矣由因世界有留礙輪迴以想樂
0320b22: 光明障礙顛倒之故外觸明境因而托生則成八萬
0320b23: 四千精耀亂想是為有色之屬日月星辰休咎垂象
0320b24: 其類充塞矣由因世界有銷散輪迴以厭有著空迷
0320c01: 惑顛倒之故外遇暗境因而托識則成八萬四千陰
0320c02: 隱亂想是為無色之屬空散銷沈識附隱昧其類充
0320c03: 塞矣由因世界有罔象輪迴以全事影像邪著顛倒
0320c04: 之故從自憶想因而有生則成八萬四千潛結亂想
0320c05: 是為有想之屬神鬼精靈暗中結形其類充塞矣由
0320c06: 因世界有愚鈍輪迴以堅凝定癡守顛倒之故緣
0320c07: 合頑物因而托識則成八萬四千枯槁亂想是為無
0320c08: 想之屬土木金石其類充塞矣此類報滿依舊輪迴
0320c09: 非終為草木金石又人或時化成草木金石非土木
0320c10: 金石悉是人變也由因世界有相待輪迴以假托他
0320c11: 力巧偽顛倒之故緣合染境因而托生則成八萬四
0320c12: 千因依亂想是為非有色而有色之屬如水母依
0320c13: 為目等其類充塞矣水母自本無色而因他成色者
0320c14: 也由因世界有相引輪迴以邪氣相召性成顛倒之
0320c15: 故一聞引因而托生則成八萬四千呼召亂想是
0320c16: 為非無色而實無色之屬詛暗生其類充塞矣此
0320c17: 如世間樟柳神耳報神等似有色而實無色者也由
0320c18: 因世界有合妄輪迴以冒他為己巳罔昧顛倒之故緣
0320c19: 合異質因而有身則成八萬四千回互亂想是為非
0320c20: 有想而有想之屬如桑蟲成蜂其類充塞矣桑蟲本
0320c21: 非有蜂想而卒成蜂想者也由因世界有冤害輪迴
0320c22: 以殺害含冤報怨顛倒之故適合彼有怪逆之緣因
0320c23: 而托生則成八萬四千食父母想是為非無想而無
0320c24: 想之屬土梟破鏡其類充塞矣梟鏡非無父母想而
0321a01: 卒不作父母想者也。○按此十二類生義通三界而
0321a02: 今經所列是人間所有者就近以示人也空散
0321a03: 銷沈一類不必遠指無色界人間亦自有此化生一
0321a04: 類經文明指轉蛻飛行則如化為蛤之類非無而
0321a05: 忽有之化也愚謂人間無而忽有者即在後數類中
0321a06: 如休咎精明空散銷沈神鬼精靈詛厭生等皆無
0321a07: 而忽有者也。
0321a08: 楞嚴經略疏卷之七
