0365a22: 
0365a23: 
0365a24: 大方廣佛華嚴經卷第六十八
0365a25: 
0365a26: 于闐國三藏實叉難陀奉　制譯
0365a27: 入法界品第三十九之九
0365a28: 爾時，善財童子，大智光明照啟其心，思惟觀
0365a29: 察見諸法性，得了知一切言音陀羅尼門，得
0365b01: 受持一切法輪陀羅尼門，得與一切眾生作
0365b02: 所歸依大悲力，得觀察一切法義理光明門，
0365b03: 得充滿法界清淨願，得普照十方一切法智
0365b04: 光明，得遍莊嚴一切世界自在力，得普發起
0365b05: 一切菩薩業圓滿願。漸次遊行，至險難國寶
0365b06: 莊嚴城，處處尋覓婆須蜜多女。城中有人不
0365b07: 知此女功德智慧，作如是念：「今此童子，諸根
0365b08: 寂靜，智慧明了，不迷不亂，諦視一尋，無有疲
0365b09: 懈，無所取著，目視不瞬，心無所動，甚深寬
0365b10: 廣，猶如大海；不應於此婆須蜜女，有貪愛心，
0365b11: 有顛倒心，生於淨想，生於欲想；不應為此女
0365b12: 色所攝。「此童子者，不行魔行，不入魔境，不沒
0365b13: 欲泥，不被魔縛，不應作處已能不作，有何等
0365b14: 意而求此女？」其中有人先知此女有智慧者，
0365b15: 告善財言：「善哉善哉！善男子！汝今乃能推求
0365b16: 尋覓婆須蜜女，汝已獲得廣大善利。善男子！
0365b17: 汝應決定求佛果位，決定欲為一切眾生作所
0365b18: 依怙，決定欲拔一切眾生貪愛毒箭，決定欲
0365b19: 破一切眾生於女色中所有淨想。「善男子！婆
0365b20: 須蜜女於此城內市之北自宅中住。」時，
0365b21: 善財童子聞是語已，歡喜踊躍，往詣其門。見
0365b22: 其住宅廣博嚴麗，寶牆、寶樹及以寶塹，一一
0365b23: 皆有十重圍遶；其寶塹中，香水盈滿，金沙布
0365b24: 地，諸天寶華、優羅華、波頭摩華、拘物頭
0365b25: 華、芬＝分【宮】芬分陀利華遍覆水上；宮殿、樓閣處處分
0365b26: 布，門闥、牖相望間列，咸施網鐸，悉置幡
0365b27: 幢，無量珍奇以為嚴飾；璃為地，眾寶間
0365b28: 錯，燒諸沈水，塗以栴檀，懸眾寶鈴，風動成
0365b29: 音，散諸天華遍布其地；種種嚴麗不可稱
0365c01: 說，諸珍寶藏其數百千，十大園林以為莊
0365c02: 嚴。爾時，善財見此女人，顏貌端嚴，色相圓
0365c03: 滿，皮膚金色，目髮紺青，不長不短，不不
0365c04: 細，欲界人、天無能與比；音聲美妙超諸梵
0365c05: 世，一切眾生差別言音，悉皆具足，無不解
0365c06: 了；深達字義，善巧談說，得如幻智，入方便
0365c07: 門；眾寶瓔珞及諸嚴具莊嚴其身，如意摩尼
0365c08: 以為寶冠而冠其首；復有無量眷屬圍遶，皆
0365c09: 共善根同一行願，福德大藏具足無盡。時，婆
0365c10: 須蜜多女從其身出廣大光明，普照宅中一
0365c11: 切宮殿；遇斯光者，身得清涼。爾時，善財前詣
0365c12: 其所，頂禮其足，合掌而住，白言：「聖者！我已
0365c13: 先發阿耨多羅三藐三菩提心，而未知菩薩
0365c14: 云何學菩薩行？云何修菩薩道？我聞聖者善
0365c15: 能教誨，願為我說！」彼即告言：「善男子！我得菩
0365c16: 薩解脫，名：離貪欲際，隨其欲樂而為現身。若
0365c17: 天見我，我為天女，形貌、光明殊勝無比；如是
0365c18: 乃至人、非人等而見我者，我即為現人、非人
0365c19: 女，隨其樂欲皆令得見。「若有眾生欲意
0365c20: 所纏來詣我所，我為說法，彼聞法已，則離貪
0365c21: 欲，得菩薩無著境界三昧；若有眾生暫見
0365c22: 於我，則離貪欲，得菩薩歡喜三昧；若有眾
0365c23: 生暫與我語，則離貪欲，得菩薩無礙音聲三
0365c24: 昧；若有眾生暫執我手，則離貪欲，得菩薩遍
0365c25: 往一切佛剎三昧；若有眾生暫昇我座，則離
0365c26: 貪欲，得菩薩解脫光明三昧；若有眾生暫觀
0365c27: 於我，則離貪欲，得菩薩寂靜莊嚴三昧；若有
0365c28: 眾生見我頻申＝伸【宮】申伸，則離貪欲，得菩薩摧伏外
0365c29: 道三昧；若有眾生見我目瞬，則離貪欲，得菩
0366a01: 薩佛境界光明三昧；若有眾生抱持於我，則
0366a02: 離貪欲，得菩薩攝一切眾生恒不捨離三昧；
0366a03: 若有眾生咂唼我脣吻，則離貪欲，得菩薩增長
0366a04: 一切眾生福德藏三昧。凡有眾生親近於我，
0366a05: 一切皆得住離貪際，入菩薩一切智地現前
0366a06: 無礙解脫。」善財白言：「聖者種何善根、修何
0366a07: 福業，而得成就如是自在？」答言：「善男子！我念
0366a08: 過去，有佛出世，名為：高行；其王都城，名曰：
0366a09: 妙門。善男子！彼高行如來哀愍眾生，入於王
0366a10: 城蹈彼門閫，其城一切悉皆震動，忽然廣博，
0366a11: 眾寶莊嚴，無量光明遞相映徹，種種寶華散
0366a12: 布其地，諸天音樂同時俱奏，一切諸天充滿
0366a13: 虛空。善男子！我於彼時，為長者妻，名曰：善
0366a14: 慧；見佛神力，心生覺悟，則與其夫往詣佛
0366a15: 所，以一寶錢而為供養。是時，文殊師利童子
0366a16: 為佛侍者，為我說法，令發阿耨多羅三藐三
0366a17: 菩提心。「善男子！我唯知此菩薩離貪際解脫。
0366a18: 如諸菩薩摩訶薩，成就無邊巧方便智，其藏
0366a19: 廣大，境界無比；而我云何能知能說彼功德
0366a20: 行？「善男子！於此南方有城，名：善度；中有居
0366a21: 士，名：鞞瑟胝羅，彼常供養栴檀座佛塔。汝
0366a22: 詣彼問：菩薩云何學菩薩行、修菩薩道？」時，善
0366a23: 財童子頂禮其足，遶無量匝，慇懃瞻仰，辭退
0366a24: 而去。
0366a25: 爾時，善財童子漸次遊行，至善度城，詣居士
0366a26: 宅，頂禮其足，合掌而立，白言：「聖者！我已先發
0366a27: 阿耨多羅三藐三菩提心，而未知菩薩云何
0366a28: 學菩薩行？云何修菩薩道？我聞聖者善能
0366a29: 誘誨，願為我說！」居士告言：「善男子！我得菩薩
0366b01: 解脫，名：不般涅槃際。善男子！我不生心言：『如
0366b02: 是如來已般涅槃，如是如來現般涅槃，如是
0366b03: 如來當般涅槃。』我知十方一切世界諸佛如
0366b04: 來，畢竟無有般涅槃者，唯除為欲調伏眾生
0366b05: 而示現耳。「善男子！我開栴檀座如來塔門時，
0366b06: 得三昧，名：佛種無盡。善男子！我念念中入此
0366b07: 三昧，念念得知一切無量殊勝之事。」善財白
0366b08: 言：「此三昧者，境界云何？」居士答言：「善男子！
0366b09: 我入此三昧，隨其次第，見此世界一切諸佛，
0366b10: 所謂：迦葉佛、拘那含牟尼佛、拘留孫佛、尸
0366b11: 棄佛、毘婆尸佛、提舍佛、弗沙佛、無上勝佛、
0366b12: 無上蓮華佛；如是等而為上首，於一念頃，得
0366b13: 見百佛，得見千佛，得見百千佛，得見億佛、千
0366b14: 億佛、百千億佛、阿庾多億佛、那由他億佛，乃
0366b15: 至不可說不可說世界微塵數佛，如是一切，
0366b16: 次第皆見。亦見彼佛，初始發心，種諸善根，獲
0366b17: 勝神通，成就大願，修行妙行，具波羅蜜，入菩
0366b18: 薩地，得清淨忍，摧伏魔軍，成正等覺，國土清
0366b19: 淨，眾會圍遶，放大光明，轉妙法輪，神通
0366b20: 變現；種種差別，我悉能持，我悉能憶，悉能觀
0366b21: 察，分別顯示。未來彌勒佛等一切諸佛，現在
0366b22: 毘昆毗盧遮那佛等一切諸佛，悉亦如是。如此世
0366b23: 界，十方世界所有三世一切諸佛、聲聞、獨
0366b24: 覺、諸菩薩眾，悉亦如是。「善男子！我唯得此菩
0366b25: 薩所得不般涅槃際解脫。如諸菩薩摩訶薩，
0366b26: 以一念智普知三世，一念遍入一切三昧，如
0366b27: 來智日恒照其心，於一切法無有分別，了一
0366b28: 切佛悉皆平等、如來及我一切眾生等無有
0366b29: 二，知一切法自性清淨，無有思慮，無有動轉，
0366c01: 而能普入一切世間，離諸分別，住佛法印，悉
0366c02: 能開悟法界眾生；而我云何能知能說彼功
0366c03: 德行？「善男子！於此南方有山，名：補怛洛迦；
0366c04: 彼有菩薩，名：觀自在。汝詣彼問：菩薩云何學
0366c05: 菩薩行、修菩薩道？」即說頌言曰：
0366c06: 「海上有山多聖賢，眾寶所成極清淨，
0366c07: 華果樹林皆遍滿，泉流池沼悉具足。
0366c08: 勇猛丈夫觀自在，為利眾生住此山；
0366c09: 汝應往問諸功德，彼當示汝大方便。」
0366c10: 時，善財童子頂禮其足，遶無量匝已，慇懃瞻
0366c11: 仰，辭退而去。
0366c12: 爾時，善財童子一心思惟彼居士教，入彼菩
0366c13: 薩解脫之藏，得彼菩薩能隨念力，憶彼諸佛
0366c14: 出現次第，念彼諸佛相續次第，持彼諸佛名
0366c15: 號次第，觀彼諸佛所說妙法，知彼諸佛具足
0366c16: 莊嚴，見彼諸佛成正等覺，了彼諸佛不思議
0366c17: 業。漸次遊行，至於彼山，處處求覓此大菩薩。
0366c18: 見其西面巖谷之中，泉流縈＝瑩【宮】縈瑩映，樹林蓊，
0366c19: 香草柔軟，右旋布地。觀自在菩薩於金剛寶
0366c20: 石上結跏＝加【三】【宮】跏＝加【宋】【元】【明】【宮】跏加趺坐，無量菩薩皆坐寶石恭敬
0366c21: 圍遶，而為宣說大慈悲法，令其攝受一切眾
0366c22: 生。善財見已，歡喜踊躍，合掌諦觀，目不暫
0366c23: 瞬，作如是念：「善知識者，則是如來；善知識者，
0366c24: 一切法雲；善知識者，諸功德藏；善知識者，難
0366c25: 可值遇；善知識者，十力寶因；善知識者，無盡
0366c26: 智炬；善知識者，福德根芽；善知識者，一切智
0366c27: 門；善知識者，智海導師；善知識者，至一切智
0366c28: 助道之具。」便即往詣大菩薩所。爾時，觀自在
0366c29: 菩薩遙見善財，告言：「善來！汝發大乘意普攝
0367a01: 眾生，起正直心專求佛法，大悲深重救護一
0367a02: 切，普賢妙行相續現前，大願深心圓滿清淨，
0367a03: 勤求佛法悉能領受，積集善根恒無厭足，順
0367a04: 善知識不違其教；從文殊師利功德智慧大
0367a05: 海所生，其心成熟，得佛勢力；已獲廣大三昧
0367a06: 光明，專意希求甚深妙法，常見諸佛生大
0367a07: 歡喜，智慧清淨猶如虛空，既自明了復為他
0367a08: 說，安住如來智慧光明。」爾時，善財童子頂禮
0367a09: 觀自在菩薩足，遶無數匝，合掌而住，白言：「聖
0367a10: 者！我已先發阿耨多羅三藐三菩提心，而未
0367a11: 知菩薩云何學菩薩行？云何修菩薩道？我聞
0367a12: 聖者善能教誨，願為我說！」菩薩告言：「善哉善
0367a13: 哉！善男子！汝已能發阿耨多羅三藐三菩提
0367a14: 心。「善男子！我已成就菩薩大悲行解脫門。善
0367a15: 男子！我以此菩薩大悲行門，平等教化一切
0367a16: 眾生相續不斷。「善男子！我住此大悲行門，常
0367a17: 在一切諸如來所，普現一切眾生之前。或以
0367a18: 布施，攝取眾生；或以愛語，或以利行，或以
0367a19: 同事，攝取眾生；或現色身，攝取眾生；或現
0367a20: 種種不思議色淨光明網，攝取眾生；或以音
0367a21: 聲，或以威儀，或為說法，或現神變，令其心
0367a22: 悟而得成熟；或為化現同類之形，與其共居
0367a23: 而成熟之。「善男子！我修行此大悲行門，願常
0367a24: 救護一切眾生；願一切眾生，離險道怖，離熱
0367a25: 惱怖，離迷惑怖，離繫縛怖，離殺害怖，離貧窮
0367a26: 怖，離不活怖，離惡名怖，離於死怖，離大眾
0367a27: 怖，離惡趣怖，離黑闇怖，離遷移怖，離愛別
0367a28: 怖，離怨會怖，離逼迫身怖，離逼迫心怖，離憂
0367a29: 悲怖。復作是願：『願諸眾生，若念於我，若稱我
0367b01: 名，若見我身，皆得免離一切怖畏。』善男子！我
0367b02: 以此方便，令諸眾生離怖畏已，復教令發阿
0367b03: 耨多羅三藐三菩提心永不退轉。「善男子！我
0367b04: 唯得此菩薩大悲行門。如諸菩薩摩訶薩，已
0367b05: 淨普賢一切願，已住普賢一切行，常行一切
0367b06: 諸善法，常入一切諸三昧，常住一切無邊劫，
0367b07: 常知一切三世法，常詣一切無邊剎，常息一
0367b08: 切眾生惡，常長一切眾生善，常絕眾生生死
0367b09: 流；而我云何能知能說彼功德行？」爾時，東方
0367b10: 有一菩薩，名曰：正趣，從空中來，至娑婆世界
0367b11: 輪圍山頂，以足按地；其娑婆世界六種震動，
0367b12: 一切皆以眾寶莊嚴。正趣菩薩放身光明，映
0367b13: 蔽一切日、月、星、電，天龍八部、釋、梵、護世所有
0367b14: 光明皆如聚墨；其光普照一切地獄、畜生、餓
0367b15: 鬼、閻羅王處，令諸惡趣，眾苦皆滅，煩惱不起，
0367b16: 憂悲悉離。又於一切諸佛國土，普雨一切華
0367b17: 香、瓔珞、衣服、幢蓋；如是所有諸莊嚴具，供養
0367b18: 於佛。復隨眾生心之所樂，普於一切諸宮殿
0367b19: 中而現其身，令其見者皆悉歡喜，然後來詣
0367b20: 觀自在所。時，觀自在菩薩告善財言：「善男子！
0367b21: 汝見正趣菩薩來此會不？」白言：「已見。」告言：「善
0367b22: 男子！汝可往問：菩薩云何學菩薩行、修菩薩
0367b23: 道？」
0367b24: 爾時，善財童子敬承其教，遽即往詣彼菩薩
0367b25: 所，頂禮其足，合掌而立，白言：「聖者！我已先
0367b26: 發阿耨多羅三藐三菩提心，而未知菩薩云
0367b27: 何學菩薩行？云何修菩薩道？我聞聖者善能
0367b28: 教誨，願為我說！」正趣菩薩言：「善男子！我得菩
0367b29: 薩解脫，名：普門速疾行。」善財言：「聖者！於何佛
0367c01: 所得此法門？所從來剎，去此幾何？發來久
0367c02: 如？」告言：「善男子！此事難知，一切世間天、人、
0367c03: 阿脩羅、沙門、婆羅門等所不能了；唯勇猛精
0367c04: 進無退無怯諸菩薩眾，已為一切善友所攝、
0367c05: 諸佛所念，善根具足，志樂清淨，得菩薩根，有
0367c06: 智慧眼，能聞能持，能解能說。」善財言：「聖者！
0367c07: 我承佛神力、善知識力，能信能受，願為我說！」
0367c08: 正趣菩薩言：「善男子！我從東方妙藏世界普
0367c09: 勝生佛所而來此土，於彼佛所得此法門，從
0367c10: 彼發來已經不可說不可說佛剎微塵數劫，
0367c11: 一一念中舉不可說不可說佛剎微塵數步，
0367c12: 一一步過不可說不可說世界微塵數佛剎。
0367c13: 一一佛剎，我皆遍入，至其佛所，以妙供具而
0367c14: 為供養；此諸供具，皆是無上心所成，無作法
0367c15: 所印，諸如來所忍，諸菩薩所歎。善男子！我又
0367c16: 普見彼世界中一切眾生，悉知其心，悉知其
0367c17: 根，隨其欲解，現身說法，或放光明，或施財寶，
0367c18: 種種方便，教化調伏，無有休息。如從東方，
0367c19: 南、西、北方，四維、上、下，亦復如是。「善男子！我唯
0367c20: 得此菩薩普疾行解脫，能疾周遍到一切處。
0367c21: 如諸菩薩摩訶薩，普於十方無所不至，智慧
0367c22: 境界等無差別，善布其身悉遍法界，至一切
0367c23: 道，入一切剎，知一切法，到一切世，平等演說
0367c24: 一切法門，同時照耀＝曜【宮】耀曜一切眾生，於諸佛所
0367c25: 不生分別，於一切處無有障礙；而我云何能
0367c26: 知能說彼功德行？「善男子！於此南方有城，名：
0367c27: 墮羅底；其中有神，名曰：大天。汝詣彼問：菩
0367c28: 薩云何學菩薩行、修菩薩道？」時，善財童子頂
0367c29: 禮其足，遶無數匝，慇懃瞻仰，辭退而去。
0368a01: 爾時，善財童子入菩薩廣大行，求菩薩智慧
0368a02: 境，見菩薩神通事，念菩薩勝功德，生菩薩大
0368a03: 歡喜，起菩薩堅精進，入菩薩不思議自在解
0368a04: 脫，行菩薩功德地，觀菩薩三昧地，住菩薩總
0368a05: 持地，入菩薩大願地，得菩薩辯才地，成菩薩
0368a06: 諸力地。漸次遊行，至於彼城，推問大天今在
0368a07: 何所？人咸告言：「在此城內，現廣大身，為眾說
0368a08: 法。」爾時，善財至大天所，頂禮其足，於前合
0368a09: 掌而作是言：「聖者！我已先發阿耨多羅三藐
0368a10: 三菩提心，而未知菩薩云何學菩薩行？云何
0368a11: 修菩薩道？我聞聖者善能教誨，願為我說！」爾
0368a12: 時，大天長舒四手，取四大海水自洗其面，持
0368a13: 諸金華以散善財，而告之言：「善男子！一切菩
0368a14: 薩，難可得見，難可得聞，希出世間，於眾生
0368a15: 中最為第一，是諸人中芬陀利華，為眾生
0368a16: 歸，為眾生救，為諸世間作安隱處，為諸世
0368a17: 間作大光明，示迷惑者安隱正道；為大導師，
0368a18: 引諸眾生入佛法門；為大法將，善能守護一
0368a19: 切智城。菩薩如是難可值遇，唯身、語、意無過
0368a20: 失者，然後乃得見其形像、聞其辯才，於一
0368a21: 切時常現在前。「善男子！我已成就菩薩解
0368a22: 脫，名為：雲網。」善財言：「聖者！雲網解脫境界
0368a23: 云何？」爾時，大天於善財前，示現金聚、銀聚、
0368a24: 璃聚、玻聚、硨磲聚、碼聚、大焰寶聚、離垢
0368a25: 藏寶聚、大光明寶聚、普現十方寶聚、寶冠聚、
0368a26: 寶印聚、寶瓔珞聚、寶璫聚、寶釧聚、寶鎖聚、珠
0368a27: 網聚、種種摩尼寶聚、一切莊嚴具聚、如意摩
0368a28: 尼聚，皆如大山；又復示現一切華、一切鬘、一
0368a29: 切香、一切燒香、一切塗香、一切衣服、一切幢
0368b01: 幡、一切音樂、一切五欲娛樂之具，皆如山積；
0368b02: 及現無數百千萬億諸童女眾。而彼大天告
0368b03: 善財言：「善男子！可取此物，供養如來，修諸福
0368b04: 德，并施一切，攝取眾生，令其修學檀波羅蜜，
0368b05: 能捨難捨。善男子！如我為汝，示現此物，教汝
0368b06: 行施；為一切眾生悉亦如是，皆令以此善根
0368b07: 熏習，於三寶所、善知識所，恭敬供養，增長善
0368b08: 法，發於無上菩提之意。「善男子！若有眾生貪
0368b09: 著五欲，自放逸者，為其示現不淨境界；若有
0368b10: 眾生瞋恚、憍慢、多諍競者，為其示現極可怖
0368b11: 形，如羅剎等飲血噉肉；令其見已，驚恐惶懼，
0368b12: 心意調柔，捨離怨結。若有眾生惛沈、懶惰，為
0368b13: 其示現王、賊、水、火及諸重疾；令其見已，心生
0368b14: 惶怖，知有憂苦而自勉策。以如是等種種方
0368b15: 便，令捨一切諸不善行，修行善法；令除一切
0368b16: 波羅蜜障，具波羅蜜；令超一切障礙險道，到
0368b17: 無障處。「善男子！我唯知此雲網解脫。如諸菩
0368b18: 薩摩訶薩，猶如帝釋，已能摧伏一切煩惱阿脩
0368b19: 羅軍；猶如大水，普能消滅一切眾生諸煩惱
0368b20: 火；猶如猛火，普能乾竭一切眾生諸愛欲水；
0368b21: 猶如大風，普能吹倒一切眾生諸見取幢；猶
0368b22: 如金剛，悉能摧破一切眾生諸我見山。而我
0368b23: 云何能知能說彼功德行？「善男子！此閻浮提
0368b24: 摩竭提國菩提場中，有主地神，其名：安住。汝
0368b25: 詣彼問：菩薩云何學菩薩行、修菩薩道？」時，善
0368b26: 財童子禮大天足，遶無數匝，辭退而去。
0368b27: 爾時，善財童子漸次遊行，趣摩竭〔提〕－【宮】提國菩
0368b28: 薩＝提【宮】薩＝提【宮】【麗-CB】【CB】提薩提場內安住神所，百萬地神同在其中，更
0368b29: 相謂言：「此來童子即是佛藏，必當普為一切
0368c01: 眾生作所依處，必當普壞一切眾生無明
0368c02: 藏。此人已生法王種中，當以離垢無礙法繒
0368c03: 而冠其首，當開智慧大珍寶藏，摧伏一切邪
0368c04: 論異道。」時，安住等百萬地神，放大光明，遍
0368c05: 照三千大千世界，普令大地同時震吼，種種
0368c06: 寶物處處莊嚴，影潔光流遞相鑒徹；一切葉
0368c07: 樹俱時生長，一切華樹咸共開敷，一切果樹
0368c08: 靡不成熟，一切河流遞相灌注，一切池沼悉
0368c09: 皆盈滿；雨細香雨遍灑其地，風來吹華普散
0368c10: 其上，無數音樂一時俱奏，天莊嚴具咸出美
0368c11: 音；牛王、象王、師子王等，皆生歡喜，踊躍、哮吼，
0368c12: 猶如大山相擊出聲；百千伏藏自然踊＝涌【三】＊踊＝涌【宋】＊【元】＊【明】＊踊涌現。
0368c13: 時，安住地神告善財言：「善來童子！汝於此地
0368c14: 曾種善根，我為汝現，汝欲見不？」爾時，善財禮
0368c15: 地神足，遶無數匝，合掌而立，白言：「聖者！唯
0368c16: 然！欲見。」時，安住地神以足按地，百千億阿僧
0368c17: 祇寶藏自然踊涌出，告言：「善男子！今此寶藏
0368c18: 隨逐於汝，是汝往昔善根果報，是汝福力之
0368c19: 所攝受，汝應隨意自在受用。「善男子！我得
0368c20: 菩薩解脫，名：不可壞智慧藏，常以此法成
0368c21: 就眾生。「善男子！我憶自從然燈佛來，常隨
0368c22: 菩薩，恭敬守護，觀察菩薩所有心行、智慧境
0368c23: 界、一切誓願、諸清淨行、一切三昧、廣大神
0368c24: 通、大自在力、無能壞法，遍往一切諸佛國土，
0368c25: 普授＝受【三】【宮】授＝受【宋】【元】【明】【宮】授受一切諸如來記，轉於一切諸佛法輪，廣
0368c26: 說一切修多羅門，大法光明普皆照耀，教化
0368c27: 調伏一切眾生，示現一切諸佛神變，我皆能
0368c28: 領受、皆能憶持。「善男子！乃往古世，過須彌山
0368c29: 微塵數劫，有劫名：莊嚴，世界名：月幢，佛號：妙
0369a01: 眼，於彼佛所得此法門。善男子！我於此法
0369a02: 門，若入若出修習增長，常見諸佛未曾捨
0369a03: 離，始從初得乃至賢劫，於其中間，值遇不可
0369a04: 說不可說佛剎微塵數如來、應、正等覺，悉皆
0369a05: 承事，恭敬供養；亦見彼佛詣菩提座，現大神
0369a06: 力；亦見彼佛所有一切功德善根。「善男子！我
0369a07: 唯知此不可壞智慧藏法門。如諸菩薩摩訶
0369a08: 薩常隨諸佛，能持一切諸佛所說，入一切佛
0369a09: 甚深智慧，念念充遍一切法界，等如來身，生
0369a10: 諸佛心，具諸佛法，作諸佛事；而我云何能知
0369a11: 能說彼功德行？「善男子！此閻浮提摩竭提國
0369a12: 迦毘羅城，有主夜神，名：婆珊婆演底。汝詣彼
0369a13: 問：菩薩云何學菩薩行、修菩薩道？」時，善財
0369a14: 童子禮地神足，遶無數匝，慇懃瞻仰，辭退而
0369a15: 去。
0369a16: 爾時，善財童子一心思惟安住神教，憶持菩
0369a17: 薩不可沮壞智藏＝慧【宋】藏慧解脫，修其三昧，學其軌
0369a18: 則，觀其遊戲，入其微妙，得其智慧，達其平
0369a19: 等，知其無邊，測其甚深。漸次遊行，至於彼
0369a20: 城，從東門入，佇立未久＝定【宮】久定，便見日沒。心念隨
0369a21: 順諸菩薩教，渴仰欲見彼主夜神，於善知識
0369a22: 生如來想，復作是念：「由善知識得周遍眼，普
0369a23: 能明見十方境界；由善知識得廣大解，普能
0369a24: 了達一切所緣；由善知識得三昧眼，普能觀
0369a25: 察一切法門；由善知識得智慧眼，普能明照
0369a26: 十方剎海。」作是念時，見彼夜神於虛空中，處
0369a27: 寶樓閣香蓮華藏師子之座，身真金色，目髮
0369a28: 紺青，形貌端嚴，見者歡喜，眾寶瓔珞以為嚴
0369a29: 飾，身服朱衣，首戴梵冠，一切星宿炳然在
0369b01: 體。於其身上一一毛孔，皆現化度無量無數
0369b02: 惡道眾生，令其免離險難之像；是諸眾生，或
0369b03: 生人中，或生天上，或有趣向二乘菩提，或有
0369b04: 修行一切智道。又彼一一諸毛孔中，示現種
0369b05: 種教化方便，或為現身，或為說法，或為示現
0369b06: 聲聞乘道，或為示現獨覺乘道，或為示現諸
0369b07: 菩薩行、菩薩勇猛、菩薩三昧、菩薩自在、菩薩
0369b08: 住處、菩薩觀察、菩薩師子頻＝嚬【明】頻嚬申＝呻【宮】申呻、菩薩解脫
0369b09: 遊戲，如是種種成熟眾生。善財童子見聞
0369b10: 此已，心大歡喜，以身投地，禮夜神足，遶無數
0369b11: 匝，於前合掌而作是言：「聖者！我已先發阿耨
0369b12: 多羅三藐三菩提心，我心冀望依善知識獲
0369b13: 諸如來功德法藏。唯願示我一切智道，我行
0369b14: 於中，至十力地！」時，彼夜神告善財言：「善哉善
0369b15: 哉！善男子！汝能深心敬善知識，樂聞其語，修
0369b16: 行其教；以修行故，決定當得阿耨多羅三藐
0369b17: 三菩提。「善男子！我得菩薩破一切眾生癡暗
0369b18: 法光明解脫。善男子！我於惡慧眾生，起大
0369b19: 慈心；於不善業眾生，起大悲心；於作善業眾
0369b20: 生，起於喜心；於善惡二行眾生，起不二心；於
0369b21: 雜染眾生，起令生清淨心；於邪道眾生，起令
0369b22: 生正行心；於劣解眾生，起令興大解心；於樂
0369b23: 生死眾生，起令捨輪轉心；於住二乘道眾生，
0369b24: 起令住一切智心。善男子！我以得此解脫故，
0369b25: 常與如是心共相應。「善男子！我於夜闇人靜，
0369b26: 鬼、神、盜賊、諸惡眾生所遊行時，密雲重霧、惡
0369b27: 風暴雨、日月星宿並皆昏蔽不見色時，見諸
0369b28: 眾生，若入於海，若行於陸，山林、曠野、諸險難
0369b29: 處，或遭盜賊，或乏資糧，或迷惑方隅，或忘失
0369c01: 道路，慞惶憂怖不能自出；我時即以種種方
0369c02: 便而救濟之。「為海難者，示作船師、魚王、馬
0369c03: 王、龜王、象王、阿脩羅王及以海神；為彼眾
0369c04: 生，止惡風雨，息大波浪，引其道路，示其洲
0369c05: 岸，令免怖畏，悉得安隱。復作是念：『以此善
0369c06: 根，迴施眾生，願令捨離一切諸苦。』「為在陸
0369c07: 地一切眾生於夜暗中遭恐怖者，現作日
0369c08: 月及諸星宿、晨＝辰【宮】晨辰霞、夕電種種光明，或作屋
0369c09: 宅，或為人眾，令其得免恐怖之厄。復作是念：
0369c10: 『以此善根，迴施眾生，悉令除滅諸煩惱暗。』一
0369c11: 切眾生，有惜壽命，有愛名聞，有貪財寶，有重
0369c12: 官位，有著男女，有戀妻妾，未稱所求，多生憂
0369c13: 怖；我皆救濟，令其離苦。「為行山險而留難者，
0369c14: 為作善神，現形親近；為作好鳥，發音慰悅；為
0369c15: 作靈藥，舒光照耀；示其果界樹，示其泉井，示
0369c16: 正直道，示平坦地，令其免離一切憂厄。「為行
0369c17: 曠野、稠林、險道，藤蘿所、雲霧所暗而恐
0369c18: 怖者，示其正道，令得出離。作是念言：『願一切
0369c19: 眾生，伐見稠林，截愛羅網，出生死野，滅煩惱
0369c20: 暗，入一切智平坦正道，到無畏處畢竟安
0369c21: 樂。』「善男子！若有眾生，樂著國土而憂苦者；
0369c22: 我以方便，令生厭離。作是念言：『願一切眾生
0369c23: 不著諸蘊，住一切佛薩婆若境。』「善男子！若有
0369c24: 眾生，樂著聚落，貪愛宅舍，常處黑暗，受諸
0369c25: 苦者；我為說法，令生厭離，令法滿足，令依法
0369c26: 住。作是念言：『願一切眾生，悉不貪樂六處聚
0369c27: 落，速得出離生死境界，究竟安住一切智城。』
0369c28: 「善男子！若有眾生行暗夜中，迷惑十方，於平
0369c29: 坦路生險難想，於險難道起平坦想，以高為
0370a01: 下，以下為高，其心迷惑，生大苦惱。我以方
0370a02: 便舒光照及，若欲出者，示其門戶；若欲行者，
0370a03: 示其道路；欲度溝洫，示其橋梁；欲涉河海，與
0370a04: 其船筏；樂觀方者，示其險易安危之處；欲休
0370a05: 息者，示其城邑、水、樹之所。作是念言：『如我於
0370a06: 此照除夜暗，令諸世事悉得宣敘；願我普於
0370a07: 一切眾生生死長夜、無明暗處，以智慧光普
0370a08: 皆照了。是諸眾生無有智眼，想心見倒之所
0370a09: 覆翳，無常常想，無樂樂想，無我我想，不淨淨
0370a10: 想，堅固執著我人眾生、蘊界處法，迷惑因
0370a11: 果，不識善惡，殺害眾生，乃至邪見，不孝父
0370a12: 母，不敬沙門及婆羅門，不知惡人，不識善
0370a13: 人，貪著惡事，安住邪法，毀謗如來，壞正法
0370a14: 輪，於諸菩薩呰辱傷害，輕大乘道，斷菩提
0370a15: 心，於有恩人反加殺害，於無恩處常懷怨結，
0370a16: 毀謗賢聖，親近惡伴，盜塔寺物，作五逆罪，不
0370a17: 久當墮三惡道處。願我速以大智光明，破彼
0370a18: 眾生無明黑暗，令其疾發阿耨多羅三藐三
0370a19: 菩提心。』既發心已，示普賢乘，開十力道，亦示
0370a20: 如來法王境界，亦示諸佛一切智城、諸佛所
0370a21: 行、諸佛自在、諸佛成就、諸佛總持、一切諸
0370a22: 佛共同一身、一切諸佛平等之處，令其安住。
0370a23: 「善男子！一切眾生，或病所纏，或老所侵，或苦
0370a24: 貧窮，或遭禍難，或犯王法，臨當受刑，無所依
0370a25: 怙，生大怖畏；我皆救濟，使得安隱。復作是
0370a26: 念：『願我以法普攝眾生，令其解脫一切煩惱、
0370a27: 生老病死、憂悲苦患，近善知識，常行法施，勤
0370a28: 行善業，速得如來清淨法身，住於究竟無變
0370a29: 易處。』「善男子！一切眾生入見稠林，住於邪
0370b01: 道，於諸境界起邪分別，常行不善身、語、意
0370b02: 業，妄作種種諸邪苦行，於非正覺生正覺想，
0370b03: 於正覺所非正覺想，為惡知識之所攝受，以
0370b04: 起惡見，將墮惡道；我以種種諸方便門而為
0370b05: 救護，令住正見，生人天中。復作是念：『如我救
0370b06: 此將墜惡道諸眾生等，願我普救一切眾生，
0370b07: 悉令解脫一切諸苦，住波羅蜜出世聖道，於
0370b08: 一切智得不退轉，具普賢願，近一切智，而不
0370b09: 捨離諸菩薩行，常勤教化一切眾生。』」爾時，婆
0370b10: 珊婆演底主夜神，欲重宣此解脫義，承佛神
0370b11: 力，觀察十方，為善財童子而說頌曰＝言【宋】【元】【宮】曰＝言【宋】【元】【宮】【麗-CB】【CB】言曰言：
0370b12: 「我此解脫門，生淨法光明，
0370b13: 能破愚癡暗，待時而演說。
0370b14: 我昔無邊劫，勤行廣大慈，
0370b15: 普覆諸世間，佛子應修學。
0370b16: 寂靜大悲海，出生三世佛，
0370b17: 能滅眾生苦，汝應入此門。
0370b18: 能生世間樂，亦生出世樂，
0370b19: 令我心歡喜，汝應入此門。
0370b20: 既捨有為患，亦遠聲聞果，
0370b21: 淨修諸佛力，汝應入此門。
0370b22: 我目甚清淨，普見十方剎，
0370b23: 亦見其中佛，菩提樹下坐，
0370b24: 相好莊嚴身，無量眾圍遶，
0370b25: 一一毛孔內，種種光明出；
0370b26: 見諸群生類，死此而生彼，
0370b27: 輪迴五趣中，常受無量苦。
0370b28: 我耳甚清淨，聽之無不及，
0370b29: 一切語言海，悉聞能憶持；
0370c01: 諸佛轉法輪，其聲妙無比，
0370c02: 所有諸文字，悉皆能憶持。
0370c03: 我鼻甚清淨，於法無所礙，
0370c04: 一切皆自在，汝應入此門。
0370c05: 我舌甚廣大，淨好能言說，
0370c06: 隨應演妙法，汝應入此門。
0370c07: 我身甚清淨，三世等如如，
0370c08: 隨諸眾生心，一切悉皆現。
0370c09: 我心淨無礙，如空含萬像＝象【三】像＝象【宋】【元】【明】像象，
0370c10: 普念諸如來，而亦不分別。
0370c11: 了知無量剎，一切諸心海，
0370c12: 諸根及欲樂，而亦不分別。
0370c13: 我以大神通，震動無量剎，
0370c14: 其身悉遍往，調彼難調眾。
0370c15: 我福甚廣大，如空無有盡，
0370c16: 供養諸如來，饒益一切眾。
0370c17: 我智廣清淨，了知諸法海，
0370c18: 除滅眾生惑，汝應入此門。
0370c19: 我知三世佛，及以一切法，
0370c20: 亦了彼方便，此門遍無等。
0370c21: 一一塵中見，三世一切剎，
0370c22: 亦見彼諸佛，此是普門力。
0370c23: 十方剎塵內，悉見盧舍那，
0370c24: 菩提樹下坐，成道演妙法。」
0370c25: 爾時，善財童子白夜神言：「汝發阿耨多羅三
0370c26: 藐三菩提心為幾時耶？得此解脫其已久如，
0370c27: 乃能如是饒益眾生？」其神答言：「善男子！乃往
0370c28: 古世，過如須彌山微塵數劫，有劫名：寂靜光，
0370c29: 世界名：出生妙寶，有五億佛於中出現。彼世
0371a01: 界中有四天下，名：寶月燈光，有城，名：蓮華光，
0371a02: 王名：善法度，以法施化，成就七寶，王四天下。
0371a03: 王有夫人，名：法慧月，夜久眠寐。時，彼城東有
0371a04: 一大林，名為：寂住，林中有一大菩提樹，名：一
0371a05: 切光摩尼王莊嚴身出生一切佛神力光明。
0371a06: 「爾時，有佛名：一切法雷音王，於此樹下成等
0371a07: 正覺，放無量色廣大光明，遍照出生妙寶世
0371a08: 界。蓮〔華〕－【宮】華光城內有主夜神，名為：淨月，詣王
0371a09: 夫人法慧月所，動身瓔珞以覺夫人，而告
0371a10: 之言：『夫人當知，一切法雷音王如來，於寂住
0371a11: 林成無上覺，及廣為說諸佛功德自在神力、
0371a12: 普賢菩薩所有行願。』令王夫人發阿耨多羅
0371a13: 三藐三菩提意，供養彼佛及諸菩薩、聲聞、僧
0371a14: 眾。「善男子！時王夫人法慧月者，豈異人乎？
0371a15: 我身是也！「我於彼佛所發菩提心種善根故，
0371a16: 於須彌山微塵數劫，不生地獄、餓鬼、畜生諸
0371a17: 惡趣中，亦不生於下賤之家，諸根具足，無
0371a18: 有眾苦，於天人中福德殊勝，不生惡世，恒不
0371a19: 離佛及諸菩薩、大善知識，常於其所種植
0371a20: 善根，經八十須彌山微塵數劫常受安樂，而
0371a21: 未滿足菩薩諸根。「過此劫已，復過萬劫，於
0371a22: 賢劫前，有劫名：無憂遍照，世界名：離垢妙光。
0371a23: 其世界中淨穢相雜，有五百佛於中出現。其
0371a24: 第一佛，名：須彌幢寂靜妙眼如來、應、正等覺；
0371a25: 我為：名稱長者；女名：妙慧光明，端正殊妙。彼
0371a26: 淨月夜神，以願力故，於離垢世界一四天下
0371a27: 妙幢王城中生，作主夜神，名：清淨眼。我於
0371a28: 一時，在父母邊，夜久眠息。彼清淨眼來詣我
0371a29: 所，震動我宅，放大光明，出現其身，讚佛功
0371b01: 德言：『妙眼如來坐菩提座，始成正覺。』勸諭＝喻【宮】諭喻
0371b02: 於我及以父母并諸眷屬，令速見佛；自為
0371b03: 前導，引至佛所，廣興供養。「我纔見佛，即得三
0371b04: 昧，名：出生見佛調伏眾生三世智光明輪。獲
0371b05: 此三昧故，能憶念須彌山微塵數劫，亦見其
0371b06: 中諸佛出現，於彼佛所聽聞妙法；以聞法故，
0371b07: 即得此破一切眾生暗法光明解脫。得此解
0371b08: 脫已，即見其身遍往佛剎微塵數世界，亦見
0371b09: 彼世界所有諸佛，又見自身在其佛所；亦見
0371b10: 彼世界一切眾生，解其言音，識其根性，知其
0371b11: 往昔曾為善友之所攝受，隨其所樂而為現
0371b12: 身，令生歡喜。「我時於彼所得解脫，念念增
0371b13: 長，此心無間；又見自身遍往百佛剎微塵數
0371b14: 世界，此心無間；又見自身遍往千佛剎微
0371b15: 塵數世界，此心無間；又見自身遍往百千佛
0371b16: 剎微塵數世界。如是，念念乃至不可說不可
0371b17: 說佛剎微塵數世界，亦見彼世界中一切如
0371b18: 來；亦自見身在彼佛所，聽聞妙法，受持憶
0371b19: 念，觀察決了；亦知彼佛諸本事海、諸大願海，
0371b20: 彼諸如來嚴淨佛剎，我亦嚴淨；亦見彼世界
0371b21: 一切眾生，隨其所應而為現身教化調伏。此
0371b22: 解脫門，念念增長，如是乃至充滿法界。「善男
0371b23: 子！我唯知此菩薩破一切眾生暗法光明解
0371b24: 脫。如諸菩薩摩訶薩，成就普賢無邊行願，普
0371b25: 入一切諸法界海，得諸菩薩金剛智幢自在
0371b26: 三昧，出生大願，住持佛種；於念念中，成滿一
0371b27: 切大功德海，嚴淨一切廣大世界；以自在智，
0371b28: 教化成熟一切眾生；以智慧日，滅除一切世
0371b29: 間暗障；以勇猛智，覺悟一切眾生惛睡；以智
0371c01: 慧月，決了一切眾生疑惑；以清淨音，斷除
0371c02: 一切諸有執著；於一切法界一一塵中，示現
0371c03: 一切自在神力，智眼明淨，等見三世。而我
0371c04: （云）＋何【宮】何云何能知其妙行、說其功德、入其境界、示其
0371c05: 自在？「善男子！此閻浮提摩竭提國菩提場內，
0371c06: 有主夜神，名：普德淨光。我本從其發阿耨多
0371c07: 羅三藐三菩提心，常以妙法開悟於我。汝詣
0371c08: 彼問：菩薩云何學菩薩行、修菩薩道。」爾時，善
0371c09: 財童子向婆珊婆演底神而說頌曰：
0371c10: 「見汝清淨身，相好超世間，
0371c11: 如文殊師利，亦如寶山王。
0371c12: 汝法身清淨，三世悉平等，
0371c13: 世界悉入中，成壞無所礙。
0371c14: 我觀一切趣，悉見汝形像，
0371c15: 一一毛孔中，星月各分布。
0371c16: 汝心極廣大，如空遍十方，
0371c17: 諸佛悉入中，清淨無分別。
0371c18: 一一毛孔內，悉放無數光，
0371c19: 十方諸佛所，普雨莊嚴具。
0371c20: 一一毛孔內，各現無數身，
0371c21: 十方諸國土，方便度眾生。
0371c22: 一一毛孔內，示現無量剎，
0371c23: 隨諸眾生欲，種種令清淨。
0371c24: 若有諸眾生，聞名及見身，
0371c25: 悉獲功德利，成就菩提道。
0371c26: 多劫在惡趣，始得見聞汝，
0371c27: 亦應歡喜受，以滅煩惱故。
0371c28: 千剎微塵劫，歎汝一毛德，
0371c29: 劫數猶可窮，功德終無盡。」
0372a01: 時，善財童子說此頌已，頂禮其足，遶無量匝，
0372a02: 慇懃瞻仰，辭退而去。
0372a03: 大方廣佛華嚴經卷第六十八
