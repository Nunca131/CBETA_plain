0755a01: 
0755a02: 
0755a03: No. 1369
0755a04: 靈隱大川濟禪師語錄
0755a05: 
0755a06: 目錄
0755a07: 上堂小參舉古頌古
0755a08: 贊偈頌小佛事行狀
0755a09: 
0755a10: 
0755a11: 
0755a12: 
0755a13: 
0755a14: 大川和尚住慶元府妙勝禪院語錄
0755a15: 門人　元愷　編
0755a16: 師嘉定十年。三月。入山門云。春山疊亂青。春水漾
0755a17: 碧。大解脫門開。把手拽不入。喝一喝。
0755a18: 據方丈。知有底。也與麼來。不知有底。也與麼來。拈拄
0755a19: 杖。靠左邊云。因甚總去不得。
0755a20: 拈帖。夜明符。無文印。正按旁提。佛祖乞命。放過一著。
0755a21: 大家知有。
0755a22: 拈衣。佛佛授手不及。祖祖相傳不到。呈起衣云。者箇
0755a23: 。一肩擔荷去。未免玷門風。
0755a24: 法座。大包空。細入無間。突出當陽。如何履踐。看看。
0755b01: 陞座。拈香。此一瓣香。恭為祝延
0755b02: 今上皇帝。聖躬。萬歲。萬歲。萬萬歲。
0755b03: 次拈香。奉為　判府殿撰大卿。暨闔郡勳貴。增崇祿
0755b04: 筭　又拈香。此香熱向爐中。奉為見住太白名山。天
0755b05: 童景德禪寺。楊歧第七世。淛翁大和尚。用酬法乳之
0755b06: 恩　就座。乃云。開作家爐。運向上鉗鎚。鈍鐵頑銅。
0755b07: 拈放一邊。遶指柔金。更須敲磕。僧問。太白峰前。道香
0755b08: 果熟。鄞江江北。瑞現曇花。四眾臨筵。願聞提唱。師云。
0755b09: 一片月生海。幾家人上樓。進云。此猶是文言。如何是
0755b10: 為人一句。師云。八臂那吒輥繡毬。進云。恁麼則又見
0755b11: 睡虎也。師云。靈蹤更在猿啼處。進云。昔日保壽開堂。
0755b12: 三聖推出一僧。保壽便打。此意如何。師云。腕頭少力。
0755b13: 進云。三聖道。與麼為人。非但瞎這僧眼。瞎鎮州
0755b14: 一城人眼去。此意如何。師云。道得八成。進云。與麼則
0755b15: 昔日三聖。今日和尚。師云。道聽途說。乃云。諸佛出世。
0755b16: 傍若無人。祖師西來。欺胡瞞漢。一言相契。錯認驢鞍
0755b17: 橋。作阿爺下頷。大用繁興。正是業識茫茫。無本可據。
0755b18: 須知向上一路。千聖不傳。把住放行。隨緣自若。有時
0755b19: 孤峰頂上。目見雲霄。有時古渡頭邊。和泥合水。與麼
0755b20: 也得。不與麼也得。只如三聖道。我逢人即出。出則不
0755b21: 為人。興化道。我逢人則不出。出即便為人。又作麼生。
0755b22: 曹谿波浪如相似。無限平人被陵沈敘謝不錄。
0755b23: 復舉。僧問曹山。佛未出世時如何。山云。曹山不如。僧
0755b24: 云。出世後如何。山云。不如曹山。師云。要識曹山麼。一
0755c01: 從事潘郎後。也解人前不識羞。
0755c02: 上堂。諸佛出世。祖師西來。遭人怪笑。妙勝臨深淵履
0755c03: 薄冰。知而故犯。誰是怪笑者。良久。無人知此意。令我
0755c04: 憶南泉。
0755c05: 上堂。十日雨。今日晴。一則多年公案。明明舉似諸人。
0755c06: 若是覆盆之下。又爭怪得老僧。喝一喝。
0755c07: 上堂。舉僧見翠岩。岩云。出門見釋迦。入門逢彌勒。者
0755c08: 僧不肯。復見修山主。主云。出門見阿誰。入門逢甚麼。
0755c09: 其僧便悟。師云。翠岩勞而無功。修山主。惠而不費。者
0755c10: 僧悟則不無。舌耕有日在。
0755c11: 中秋上堂。翳盡還明極。家鄉萬八千。懸崖重撒手。古
0755c12: 髑髏前。
0755c13: 開爐上堂。禾山打。雪輥毬。妙勝不打箇般車裏
0755c14: 油。一雙窮相手。兩箇死柴頭。擬議則燎面門。且道
0755c15: 妙勝眉毛在麼。
0755c16: 上堂。舉僧到林敲門。林云誰。僧云僧。林云。莫道是
0755c17: 僧。佛來也不著。師云。林門牆萬仞。甚生次第。等閑
0755c18: 被者僧彈指一下。便乃高降旗。
0755c19: 四月八上堂。淨法界身。驢腮馬面。本無出沒。萬化千
0755c20: 變。拈拄杖云。釋迦老子。來也來也。會則同證如來淨
0755c21: 法身。不會則我今灌沐諸如來。
0755c22: 上堂。眼耳鼻舌身意。八萬四千法門。晝夜放光動地。
0755c23: 喝一喝。一翳在眼。空花亂墜。
0755c24: 上堂。僧問。靈雲道。三十年來尋客。是如何。師云。瞞
0756a01: 他不得。進云。幾回葉落又抽枝。。答云。是箇甚麼。進
0756a02: 云。自從一見桃花後。又作麼生。答云。鼻直眼橫。進云。
0756a03: 直至如今更不疑。那裏是他不疑處。答云。作賊人心
0756a04: 。進云。玄沙道。諦當甚諦當。敢保老兄未徹在。答云。
0756a05: 樂則同歡　復舉。適來禪客。問。靈雲見桃花悟道頌
0756a06: 云。三十年來尋客。幾回葉落又抽枝枚。自從一見桃
0756a07: 花後。直至如今更不疑。玄沙道。諦當甚諦當。敢保老
0756a08: 兄未徹在。乃云。一人徹見萬法根源。一人提持千聖
0756a09: 頂。今時箇箇不疑。人人未徹。又爭與古人相見。
0756a10: 上堂。舉鹽官示眾。空為。須彌為椎。甚麼人打得。
0756a11: 眾無語。南泉云。我當時若見。只向他道。王老師不打
0756a12: 者破鼓。師云。南泉下者一椎。不妨正當。惜乎。土曠人
0756a13: 稀。今朝莫有為眾竭力底麼。
0756a14: 上堂。知之一字。眾禍之門。殺人放火。活捉生擒。不是
0756a15: 今日樞要。亦非上古典刑。與賊過梯了也。攻牆割壁
0756a16: 何人。
0756a17: 上堂。舉鼓山晏國師。示眾。鼓山門下。不得咳嗽。時有
0756a18: 僧。咳嗽一聲。山云。作甚麼。僧云。傷風。山云。傷風即得。
0756a19: 師云。國師令行。盡大地人。亡鋒結舌。爭奈掩者僧口
0756a20: 不得。雖然如是。要識者僧麼。不到烏江不肯休。
0756a21: 上堂。有句無句。如藤倚樹。截鐵斬釘。水不借路。樹倒
0756a22: 藤枯。西天胡子沒髭鬚。蹋殺楊歧三驢。喝一喝。
0756a23: 謝監上堂。晴蓋了屋。乘時刈了禾。輸納王租了。
0756a24: 腹唱謳歌。洞山和尚。不在佛法裏。不在世法裏。曾
0756b01: 經巴峽猿啼處。鐵作心肝也斷腸。
0756b02: 上堂。舉乾峰因僧問。十方薄伽梵。一路涅槃門。未審
0756b03: 路頭在甚處。以拄杖。面前劃云。在者裏。僧以此語。
0756b04: 請益雲門。門云。扇子跳。上三十三天。築著帝釋鼻
0756b05: 孔。東海鯉魚。打一棒。雨似盆傾。師云。乾峰巧盡拙出。
0756b06: 雲門物極則返。諸人適間。從僧堂裏來。少刻從僧堂
0756b07: 裏去。且道。路頭在甚麼處。依而行之。十萬八千。
0756b08: 慶元府寶觀音禪寺語錄
0756b09: 門人　元愷　編
0756b10: 觀音殿。我無巴鼻。你證圓通。驀劄相逢。放過不可
0756b11: 陞座拈香。祝
0756b12: 聖罷　又拈香云。盡大地人。都肯諾。淛翁和尚。未點
0756b13: 頭。明明此理難伸雪。炙地熏天第二籌。
0756b14: 就座云。靈山分付正法眼。三聖者瞎驢邊滅。一千七
0756b15: 百到而今。箇箇空裏釘橛。軒知。此事。聲前非聲。色
0756b16: 後非色。蚊子上鐵牛。無你下觜處。釋迦老子。未曾說
0756b17: 到上頭。圓通大士。爭敢正眼著。天下老和尚。又且
0756b18: 如何插觜。濟上座。到這裏。未免弄巧成拙。遭人檢點。
0756b19: 若也檢點得出。未具衲僧眼在。檢點不出。衲僧眼在
0756b20: 甚麼處。莫謂寶陀風色惡。前頭波浪愈驚人。
0756b21: 復舉。南泉新入院。知事頭首。請歸方丈。時有僧便問。
0756b22: 師居丈室。將何指示於人。泉云。昨夜三更失牛。天
0756b23: 明起來失火。師云。如鐘在虡。扣之則鳴。似鏡當臺。
0756b24: 物來斯照。因甚麼。被者僧拶得。忘前失後。夢中說夢。
0756c01: 今夜忽有人。問師居丈室。將何指示於人。只向他道。
0756c02: 新來晚到。不知井。
0756c03: 上堂。天晴日頭出。雨落頭濕。寶陀岩上人。猶自不
0756c04: 條直。道我從聞思修。入三摩地。者裏是甚麼所在。卓
0756c05: 拄杖一下。喚回枕上三更夢。惹動江南萬斛愁。
0756c06: 解夏上堂。七月十五日。九旬夏已巳畢。不透金剛圈。眼
0756c07: 橫鼻直。不吞栗棘蓬。點點肋。三十年後。忽有人問
0756c08: 極則事。作麼生道。
0756c09: 上堂。古人道。若從文殊門入者。牆壁瓦礫。為汝發機。
0756c10: 若從觀音門入者。蝦蚯蚓。為汝發機。若從普賢門
0756c11: 入者。不動步而到寶陀。者裏第一。不得從觀音門入。
0756c12: 何故。玉本無瑕。雕文喪德。
0756c13: 上堂。舉僧問古德。如何是鏌。德云。塵埋下履。
0756c14: 風動架頭巾。師云。古德應機。如雷如電。無湊泊處。無
0756c15: 解會處。若約衲僧門下。正是鈆刀。忽有人問寶陀。如
0756c16: 何是鏌。只答他道。一九二九。相逢不出手。
0756c17: 中秋上堂。大火已巳西流。千山爽氣浮。秋河鳴一鴈。砧
0756c18: 杵擣離愁。會則萬里八九月。一身西北風。不會則黃
0756c19: 樓詩。無事題取一篇好。
0756c20: 十月朝上堂。拈拄杖云。逢臨濟則楔破腦門。遇德山
0756c21: 則敲出骨髓。汝等諸人。不得妄想。各自歸堂向火。
0756c22: 上堂。冬至前後。沙飛石走。佛祖潛蹤。寸鐵在手。寶陀
0756c23: 換水養魚去也。黃絹幼婦。外孫臼。喝一喝。
0756c24: 暫到請上堂。舉華嚴經云。普眼欲見普賢。而不能得。
0757a01: 乃至三度入定。遍觀三千大千世界。亦不見。乃白佛。
0757a02: 佛云。汝但靜三昧起一念。便見。普眼於是纔起一念。
0757a03: 果見普賢乘六牙白象。住於空中。師云。釋天明朗。慧
0757a04: 日高輝。普眼普賢。兩得相見。諸首座。未起一念。游寶
0757a05: 陀。早與圓通大士。相見了也。且道。登巨舶。涉鯨波時
0757a06: 如何。須知遠浪。別有好思量。
0757a07: 上堂。橫按拄杖云。衲僧威令。風颯颯地。添一線則西
0757a08: 天義墮。減一線則此土爭鋒。直饒不減不添。也是寒
0757a09: 雞獨立。卓拄杖一下。
0757a10: 解夏上堂。釋迦老子。在法華會上。開佛知見。示佛知
0757a11: 見。悟佛知見。入佛知見。寶陀今夏。一百二十日內。也
0757a12: 有四件事。飢則喫飯。困則打眠。則經行。熱則搖扇。
0757a13: 薦不薦。西風一陣來。落葉兩三片。
0757a14: 故舊至上堂。舉汾陽示眾。汾陽門下。有西河金毛獅
0757a15: 子。當門踞坐。來者殺。有何方便。入得汾陽門。見得
0757a16: 汾陽人。師云。重壕重。重寨重營。前遮後闢。未免
0757a17: 手齊露。爭似寶陀者裏。三門大開。方丈不鑰。來者任
0757a18: 來。要見便見。何故。相識滿天下。知心能幾人。
0757a19: 上堂。月不過五。事不過三。便請洗上船。回頭轉腦。
0757a20: 髑髏野。更向這裏。下一針看。卓拄杖一下。靈龜無
0757a21: 卦兆。空不勞鑽。
0757a22: 上堂。鸛門流急。馬乳漩深。綠師頭外是梅岑。有人過
0757a23: 得。不妨三頭六臂。因甚麼到者裏。寶陀猶隔海在。
0757a24: 上堂。圓通門戶開。湛然應一切。星羅雲漢低。山嶽起
0757b01: 空翠。風雨雪霜寒。人驚雞犬吠。正法明如來。依然在
0757b02: 門外。
0757b03: 上堂。舉臨際問院主。甚處來。主云。州中糶黃米來。際
0757b04: 以拄杖。畫一畫云。還糶得這箇麼。主便喝。際便打。典
0757b05: 座至。際舉前話。座云。院主不會和尚意。際云。你作麼
0757b06: 生。典座便禮拜。際亦打。師云。透得金剛圈。一喝分賓
0757b07: 主。吞得栗棘蓬。禮拜終不錯。然棒頭眼正。有功者賞。
0757b08: 驀拈拄杖云。有麼有麼。盂裏薦取。
0757b09: 上堂。舉趙州示眾。三十年前。南方火爐頭。有箇無賓
0757b10: 主話。直至而今。無人舉著。師云。趙州年老心孤。向冷
0757b11: 裏。東撥西撥。若也知得。一任更更做夢。若也未知。
0757b12: 直須更更做夢。
0757b13: 上堂。世尊三昧。迦葉不知。迦葉三昧。阿難不知。圓通
0757b14: 大士三昧。善財童子不知。善財童子三昧。月蓋長者
0757b15: 不知。喑嗚叱。萬人氣索。是甚麼人三昧。良久。果然
0757b16: 不知。
0757b17: 解夏上堂。九夏無超佛越祖之譚。又不將世法塵網。
0757b18: 高閑今日。解開布袋。只據見成公案。以拄杖敲花瓶
0757b19: 云。將謂吾負汝。元來汝負吾。
0757b20: 上堂。大事未明。如喪考妣。鈍鳥逆風飛。大事已巳明。如
0757b21: 喪考妣。打水魚頭痛。雖然。不因夜來鴈。爭見海門秋。
0757b22: 上堂。舉僧問睦州。如何是祖師西來意。州云。一隊衲
0757b23: 僧來。一隊衲僧去。師云。一隊衲僧來。一隊衲僧去。打
0757b24: 破睦州關。大地無寸土。
0757c01: 監收上堂。去日炎威重。歸時秋半過。林間坐磐石。不
0757c02: 覺笑呵呵。不笑仰山插鍬叉手。不笑地藏博飯田。
0757c03: 二勝米料人人有。笑他餓死飯籮邊。
0757c04: 上堂。舉教中道。如我按指。海印發光。汝暫舉心。塵勞
0757c05: 先起。靈山百萬大眾。不會做客。勞煩主人。以拄杖。靠
0757c06: 禪云。一條拄杖兩人扶。
0757c07: 住慶元府岳林大中禪寺語錄
0757c08: 門人　元愷　編
0757c09: 三門。大道無路。早成途轍。解脫無門。關隔了也。喝一
0757c10: 喝。六合風雲隨步發。
0757c11: 上堂。舉善財童子。於毗盧樓閣前曰。是解空無相無
0757c12: 願者之。所住處。彌勒大士。彈指出聲。樓閣門開。命善
0757c13: 財入。入已巳還閉。師云。者裏見彌勒則易。見善財則難。
0757c14: 彌勒復彈指云起。法性如是。師云。者裏見善財則易。
0757c15: 見彌勒則難。或出或入。見易見難。若不同睡。焉知
0757c16: 被底穿。
0757c17: 上堂。祖師不西來。少林有妙訣。江南兩淛。春寒秋熱。
0757c18: 錯。佛法遍天下。談玄口不開。這是露柱。那是香
0757c19: 臺。錯。直饒薦得分明。未免將錯就錯。
0757c20: 淨慈偃谿和尚出世。付衣。信衣不傳。賊無空手。法傳
0757c21: 天下。垛生招箭。且道。當時五峰。中的者誰。千聞不如
0757c22: 一見。
0757c23: 上堂。舉僧問投子。如何是十身調御。投子下禪立。
0757c24: 又問。凡聖相去多少。投子亦下禪立。師云。家貧未
0758a01: 是貧。路貧愁殺人。兩度下禪立。老不以筋力為能。
0758a02: 喝一喝。
0758a03: 冬至上堂。有物先天地。仰之彌高。無形本寂寥。鑽之
0758a04: 彌堅。能為萬象主。瞻之在。不逐四時凋。忽焉在後。
0758a05: 披毛從此得。作佛也由他。
0758a06: 新正上堂。最初一句。開宗明義章第一。末後一句。二
0758a07: 十五聲秋點長。中間一句。諸佛出世。祖師西來。天下
0758a08: 老和尚。無啟口處。官有定條。許民私約。卓拄杖一下。
0758a09: 謝首座上堂。路逢道伴。交肩過一生。參學事畢。古人
0758a10: 向金剛水際。造一條獨木橋。直至須夜摩天。多少人。
0758a11: 向這裏。手蹉跌。只是難瞞當行。誰是當行者。咄。
0758a12: 上堂。天上無彌勒。地下無彌勒。開口重千斤。面皮厚
0758a13: 三寸。城東老母。以手掩面。靈龜曳尾。拂跡跡生。
0758a14: 結夏上堂。禁足護生。跟下。乞命底。紛紛紜紜。克期
0758a15: 取證。平地上。埋沒人。千千萬萬。併咽喉唇吻。道得
0758a16: 一句。岳林墮落拔舌地獄。不入虎穴。爭得虎子。
0758a17: 上堂。臘極嚴寒。凍破泥團。不可默會。不可形言。雞上
0758a18: 樹鴨下水。明朝更獻楚王看。喝一喝。
0758a19: 上堂。舉晦堂問僧。甚處來。僧云南雄州。堂云。出來作
0758a20: 甚麼。僧云。尋訪尊宿。堂云。不如歸鄉好。僧云。未審和
0758a21: 尚。令某歸鄉。意旨如何。堂云。鄉里三錢。買一片魚鮓。
0758a22: 如手掌大。師云。寧可碎身如微塵。終不瞎箇師僧眼
0758a23: 目。晦堂可謂熟處難忘。者僧不知小出大遇。當時若
0758a24: 解奮拳張意氣。世間何處可容伊。
0758b01: 解夏上堂。三百餘會。不博一笑。十萬里來。伎窮三拜。
0758b02: 江湖不是無麟鳳。自是他家結網。岳林一夏以來。
0758b03: 東奔西掃。未委布袋裏。有多少。乃抖擻袈裟角云。啞。
0758b04: 解空第一。
0758b05: 病起上堂。鷲嶺拈花。少林得髓。病痛一般。息有異。
0758b06: 得著。目前見鬼。不著。死而不吊。所以教中道。眾
0758b07: 生病。我則病。眾生愈。我則不病。諸人還委悉麼。文殊
0758b08: 提起殺人刀。淨名抽出活人。
0758b09: 上堂。吾無隱乎爾。對面相瞞。吾道一以貫之。話作兩
0758b10: 橛。睡美不知山雨過。覺來殿閣自生。
0758b11: 上堂。舉玄沙示眾。常將諸人。安頓向頂上。不敢錯
0758b12: 誤。一絲毫許。岳林動便熱喝嗔拳。進亦無門。退亦無
0758b13: 路。忽然墮坑落。方知亦不錯誤一絲毫許。且道。玄
0758b14: 沙底是。岳林底是。
0758b15: 佛心禪師忌日拈香。者是祭鬼神茶飯。人人少一
0758b16: 分不得。長汀特為安排。初非顯異惑眾。只恨當年錯
0758b17: 步越王城。撞入鮑郎山畔寺。被伊頭上安頭。今日與
0758b18: 伊加尖矢上。若道雪屈酬恩。直是霄壤。
0758b19: 上堂。栽田博飯。詭計百出。插鍬叉手。通身荊棘。枷棒
0758b20: 場中親不親。草窠交輥見當人。誰是當人。放忘恩。
0758b21: 冬至上堂。擊陞堂。不談世法。冬至月頭。賣被買牛。
0758b22: 冬至月尾。賣牛買被。喚作佛法得麼。攻乎異端。斯害
0758b23: 也已巳。
0758b24: 上堂。經行及坐臥。常在於其中。要識其中事。長汀江
0758c01: 水東。
0758c02: 苦筍供上堂。一莖兩莖斜。三莖四莖曲。鞭影不露。頭
0758c03: 角崢嶸。討縫尋根。轉轉遠。不以一重去一重。黃金
0758c04: 滿地。以一重去一重。白玉堆盤。定牙關。三十年不
0758c05: 少鹽醬。透湯落火。不是苦心人不知。還有入林不動
0758c06: 草底麼。清勁節兒孫在。萬壑千巖扇祖風。
0758c07: 偃谿和尚至上堂。同條不同條。心眼自相照。翻覆論
0758c08: 歲寒。不覺拍手笑。且道。笑箇甚麼。先師無板齒。眉毛
0758c09: 只一莖。
0758c10: 閏月十五。清明上堂。橫拄杖。便與麼去。已巳落第二月。
0758c11: 更說三年一閏。寒食是清明。轉見無交涉。喝一喝。達
0758c12: 磨大師。當門齒缺。
0758c13: 浴佛上堂。一手指天。一手指地。釋迦老子。飯飽弄。
0758c14: 雲門一棒打殺。岳林今日澆惡水。大家輥入草窠裏。
0758c15: 上堂。舉五祖演和尚道。有人向空中。書得祖師西
0758c16: 來意五字。老僧展坐具拜他。師云。岳林今日。向弓弦
0758c17: 上結紐。有頌子。綠樹陰濃夏日長。樓臺倒影入池
0758c18: 塘。水晶簾動微風起。滿架薔薇一院香。
0758c19: 道場故舊到。上堂。舉光嚴童子。問維摩。從何所來。士
0758c20: 云。吾從道場來。子云。道場者何所。士云。直心是道場。
0758c21: 無假故。乃至。諸有所作。舉足下足。皆是道場。師云。
0758c22: 淨名探頭太過。忘處所。縱懸河辯去道轉遠。今日
0758c23: 有人問道場何所。向道。到江吳地盡。隔岸越山多。
0758c24: 開神正閣上堂。彈指樓閣門開。彌勒因正打邪。從
0759a01: 門入已巳還閉。善財因邪打正。直得龍吟霧起。虎嘯風
0759a02: 生。過去說。見在說。未來說。塵說。剎說。三世一時說。正
0759a03: 與麼時。就中要覓一句子上。無有是處。喝一喝。文
0759a04: 彩已巳彰。
0759a05: 上堂。三到投子。九上洞山。窮廝煎。餓廝吵。鰲山撞破
0759a06: 空。鱉鼻蛇頭揩痒。長慶玄沙。總是喪身失命底漢。
0759a07: 下座巡堂喫茶。各各照顧下。
0759a08: 至節上堂。拈拄杖云。一陽生。盡大地草木萌動。拄杖
0759a09: 子不知一線長。總塵剎。晝明夜暗。拄杖子。不覺不知。
0759a10: 不覺醍醐毒藥。放過文殊普賢。靠倒石頭南嶽。卓拄
0759a11: 杖下座。
0759a12: 鑄鍋上堂。銅公塘鐵奉化。本色鉗錘。爐且不零敲
0759a13: 碎打。雷奔火迸。迥脫規模。把住放行。難縫罅。一千
0759a14: 五百善知識。杓頭來。雪峰弄粥飯氣。四十二恒沙
0759a15: 國土。一擎歸。維摩齋後打鐘。岳林總不如此。揭
0759a16: 頂門。趙州東院西。
0759a17: 退院上堂。碎明月珠。始為家寶。颺下斧子。方是
0759a18: 住山。古風高。天寬地闊。別別。別妙轉風雷舌。
0759a19: 住嘉興府報恩光孝禪寺語錄
0759a20: 門人　元愷　編
0759a21: 佛殿。具正知。呈起坐具云不識者箇。展坐具云已巳展不縮。為
0759a22: 伊說破。
0759a23: 法座。高廣正等。無欠無餘。從上佛祖。坐在者裏。濟上
0759a24: 座。裂古破今去也。便登座。
0759b01: 拈香祝
0759b02: 聖罷。問答不錄乃云。作麼作麼。只許老胡知。不許老胡會。
0759b03: 四七二三。器傳一器。水漉漉。無一箇真正舉揚。累及
0759b04: 兒孫。盡向鬼門貼卦。爭似行古人行不到處。用古人
0759b05: 用不到底。點開彌勒背後眼睛。盡大地人。扶籬摸壁。
0759b06: 突出衲僧向上巴鼻。盡大地人。安家樂業。莫有羅籠
0759b07: 不肯住。呼喚不回頭底麼。天寧拄杖。不到折在敘謝不錄
0759b08: 復舉。黃檗問百丈。從上宗乘。如何示人。百丈據坐。檗
0759b09: 云。後代兒孫。將何傳授。丈云。我將謂你是箇人。便歸
0759b10: 方丈。師云。皂纛旗下。一犯不再。
0759b11: 上堂。僧問。蓮花庵主。拈拄杖。示眾云。古人到者裏。
0759b12: 因甚麼不肯住。是如何。答云。愁人莫向愁人說。進云。
0759b13: 蓮花庵主。自代云。為他途路不得力。畢竟如何。答云。
0759b14: 說向愁人愁殺人。進云。庵主又代云。楖栗橫擔不顧
0759b15: 人。直入千萬去。又作麼生。答云。腦後見腮。莫與
0759b16: 往來。師乃云。止止不須說。我法妙難思。含血噴人。先
0759b17: 污其口。鐘未鳴未響。天寧早喫棒三十了也。諸人
0759b18: 若知落處。也好喫三十棒。
0759b19: 清明上堂。乍晴乍雨禁煙天。桃花爛熳春風寒。靈雲
0759b20: 見利忘義。玄沙蔗甜頭。天寧今日。向古墓上。添新
0759b21: 土去也。卓拄杖一下。前三後三。
0759b22: 上堂。舉金牛和尚。於僧堂前。作舞。大笑。乃云。菩薩子
0759b23: 喫飯來。菩薩子喫飯來。有僧問長慶。古人道。菩薩子
0759b24: 喫飯來。意旨如何。長慶云。大似因齋慶讚。又問大光
0759c01: 因齋慶讚。意旨如何。大光作舞。僧便禮拜。大光云。見
0759c02: 甚麼道理。便與麼。僧亦作舞。大光云。者野狐精。師云。
0759c03: 金牛二十年。如此怪。總道。當時在馬祖處。得此三
0759c04: 昧。殊不知。神方秘訣。父子不傳。長慶因齋慶讚。也是
0759c05: 把火助熱。大光作舞。虎成狸。者一隊野狐精。未曾
0759c06: 夢見全牛和尚在。
0759c07: 上堂。大道亂縱橫。大方無處所。火雲燒碧漢。薰風滿
0759c08: 寰宇。眼裏不著金屑。百尺竿頭進一步。噁。郁山主白
0759c09: 日迷路。
0759c10: 浴佛上堂。我今灌沐諸如來。掬水月在手。淨智莊嚴
0759c11: 功德聚。弄花香滿衣。五濁眾生令離垢。大底還他肌
0759c12: 骨好。同證如來淨法身。不搽紅粉也風流。杲日麗天。
0759c13: 盲人摸地。下座大佛殿。重宣此義。
0759c14: 結夏上堂。護生須是殺。殺盡始安居。成人者少。敗人
0759c15: 者多。會得中意。鐵船水上浮。孟八郎漢。又恁麼去。
0759c16: 相識滿天下。知心能幾人。
0759c17: 端午上堂。正當五月五日午。大地無不是藥者。拈拄
0759c18: 杖者在江南為橘。在江北為枳。在天寧手裏。為無
0759c19: 病藥。能醫無病人。無病人。作麼生醫。驀卓拄杖一下。
0759c20: 打破毗耶城。靠倒維摩詰。
0759c21: 上堂。舉文殊三處度夏。迦葉欲擯出。文殊纔近椎邊。
0759c22: 乃見百千文殊。迦葉盡其神力。椎不能舉。世尊遂問。
0759c23: 汝擯那文殊。迦葉罔然。師云。去聖時遙。人多懈怠。
0759c24: 未是差異。世尊眼見手把。便有許多不唧。要知者
0760a01: 一火敗闕處麼。元首明哉。股肱良哉。
0760a02: 上堂。舉雲門因僧問。初秋夏末。前途忽有人問。作麼
0760a03: 生祗對。門云。退後退後。僧云。某甲有甚麼過。門云。還
0760a04: 我九十日飯錢來。師云。這僧進甲於前。絕糧於後。總
0760a05: 道。當時不與他木分草料。殊不知。雲門前箭猶輕。後
0760a06: 箭深。
0760a07: 淨慈天目和尚至。上堂。舉黃龍禪師。訪法昌禪師。上
0760a08: 堂。拏雲攫霧數如麻。點著銅睛眼便花。除黃龍頭
0760a09: 角外。其餘盡是赤斑蛇。師云。善知識者。一念普觀無
0760a10: 量劫。法昌只具一隻眼。只知有當日事。不知有今日
0760a11: 事。如何是今日事。清風生八極。老虎出南山。
0760a12: 上堂。居一切時。不起妄念。於諸妄心。亦不息滅。輕似
0760a13: 鴻毛重似山。住妄想境。不加了知。於無了知。不辨真
0760a14: 實。不成團擘不開。靈山節外生枝。報恩依文解義。
0760a15: 諸人還知落處麼。自是不歸歸便得。五湖風月有誰
0760a16: 爭。
0760a17: 佛心禪師忌日拈香。白五通賢聖。瞥喜瞥嗔無定。
0760a18: 聞名不如見面。見面依然錯認。從來與渠。水米無交。
0760a19: 年年今日。盂安柄。因甚如此。雞不喫。肫裏有病。
0760a20: 開爐上堂。地爐無火。事在莫嫌遲。冷豆。放過則
0760a21: 不可。四藤條。五火杪。三十棒。古人都用了。且聽天寧
0760a22: 倒行摩竭令。卓拄杖一下。
0760a23: 上堂。毗婆尸佛早留心。直至如今不得妙。又道。妙高
0760a24: 峰頂。善財七日。不見德雲比丘。又道。文殊普賢。昨夜
0760b01: 起佛見法見。貶向二鐵圍山。此三段義。是同是別。有
0760b02: 時輥入洪波裏。盡日漫天黑風。
0760b03: 上堂。西來無意。遍天遍地。玉兔東昇。金烏西墜。老鼠
0760b04: 頭。貓兒正憨睡。莫教動著渠。動著便禍事。二祖
0760b05: 動著招禍上身。天寧今日開眼失利。擲拂子下座。
0760b06: 歲旦上堂。正月初一。若說佛法。三百六十日。被佛法
0760b07: 縛殺。若說世法。三百六十日。被世法使殺。天寧到者
0760b08: 裏。無啟口處。有箇說。得卓拄杖一下。是佛法耶。是
0760b09: 世法耶。春來游寺客。花落閉門僧。
0760b10: 淨慈笑翁和尚至上堂。兩不成雙。單不成隻。四七二
0760b11: 三。拈弄不出。南山彈指一聲。秀水波翻嶽立。所以道。
0760b12: 我本無心有所希求。今此法王大寶。自然而至。大眾
0760b13: 還知麼。有利無利。不離行市。
0760b14: 上堂。風不鳴條。雨不破塊。老胡忽西來。撥亂清平世。
0760b15: 直指人心。見性成佛。不知是何章句。南斗七北斗八。
0760b16: 臘八上堂。一天星斗大家看。獨有渠儂見處偏。打失
0760b17: 眼睛拈得口。至今下黑漫漫。
0760b18: 上堂。舉石梯和尚。侍者。一日托次。梯問云。向甚麼
0760b19: 處去。者云。赴堂齋去。石梯云。我豈不知你赴堂齋去。
0760b20: 我只問你本分事。者云。若問本分事。實是赴堂齋去。
0760b21: 梯云。不謬為吾侍者。師云。侍者。平地上輥方木。不能
0760b22: 圓轉。石梯一向順毛捋。養子之緣。二俱不了。當時若
0760b23: 見他道。若問本分事。實是赴堂齋去。只向他道。不得
0760b24: 坐人榻。攙亂。管取光前絕後。
0760c01: 徑山無和尚到上堂。舉僧問雲門。如何是雲門一
0760c02: 曲。門云。臘月二十五。師云。大眾只知門迎徑山和尚。
0760c03: 不知徑山和尚。與雲門大師。唱拍相和。五音流暢。天
0760c04: 寧雖不解音律。未免順朱寫字。舉一頌。錦城歌管
0760c05: 日紛紛。半入江風半入雲。此曲只應天上有。人間能
0760c06: 是幾回聞。
0760c07: 愷長老出世精嚴。引座。煆玉已巳經三日火。探珠曾下
0760c08: 九重淵。毀珠擿玉無人識。十字街頭颺碌磚。
0760c09: 解夏上堂。禦谿東。檇李北。古聖伽藍。祖佛交參。住此
0760c10: 者喪。去此者亡。不去不住。髑髏野。只如今夏一日
0760c11: 二十日。還有不通方者麼。不勞懸石鏡。天曉自雞鳴。
0760c12: 塵元府大慈名山教忠報國禪寺語錄
0760c13: 門人　元愷　編
0760c14: 觀音殿。十四無畏力。三十二應身。住住。不會作客。勞
0760c15: 煩主人。
0760c16: 上堂。具足凡夫法。凡夫不知。鐵褁團。具足聖人法。
0760c17: 聖人不會。錦包特石。達磨九年。坐在者裏。不敢正眼
0760c18: 著。何故。識法者懼。
0760c19: 上堂。山家冬境致。何處不光輝。大地稜合。漫天雨
0760c20: 雪飛。佛法世法。總被保寧和尚說了也。若是衲衣下
0760c21: 事。今日只恐無人問。良久救得大慈一半。
0760c22: 上堂。肇法師道。天地與我同根。萬物與我一體。春生
0760c23: 夏長。秋凋冬落。總是諸人。現前三昧。卓拄杖一下。還
0760c24: 覺腦門重麼。
0761a01: 上堂。風頭稍硬。暖處商量。纔到煖處。便見瞌睡。生逼
0761a02: 魚上竹竿。曹谿路上。少室前。也要打草蛇驚。何
0761a03: 似大慈巡堂喫茶。
0761a04: 上堂。今日初一。明日初二。達磨大師。在底。大盡三
0761a05: 十日。小盡二十九。又隨流水過他山。噁。大慈無端將
0761a06: 真珠。作豌荳糶了。
0761a07: 上堂。舉藥山。問僧。甚處來。僧云。湖南來。山云。洞庭水
0761a08: 滿也未。僧云。未滿。山云。許多時雨水。為甚麼未滿。師
0761a09: 云。洞庭黑風浩浩。白浪滔滔。跛盲龜。迷源失所。者
0761a10: 僧道。未滿。惜乎不知來處。若還知得。便見藥山。功不
0761a11: 浪施。
0761a12: 上堂。去年貧。有錐有地。今年貧。無地無錐。窮則變。變
0761a13: 則通。風暖鳥聲碎。日高花影重。
0761a14: 上堂。是柱不見柱。非柱不見柱。是非已巳去了。是非裏
0761a15: 薦取。良久射虎不真。徒勞沒羽
0761a16: 臘八上堂。目擊道存。南星北辰。四十九年。眉毛落盡。
0761a17: 二千餘載。今日重生。以手撥開眉云。是多少。
0761a18: 明惠權長老出世。上堂。諸佛不出世。達磨不西來。
0761a19: 出囚人口。佛法遍天下。談玄口不開。淨地上撒屎。直
0761a20: 得白雲堆裏。不見白雲之舒卷。流水聲中。不聞流水
0761a21: 之潺湲。千聖不。四方絕唱。放行把住。頭頭具生殺
0761a22: 之機。合水和泥。著著有出身之路。且道如何是新明
0761a23: 惠出身之路。天高東南。地傾西北。
0761a24: 上堂。霏霏梅雨灑危層。五月山房冷似。莫謂乾坤
0761b01: 乖大信。未明心地是炎蒸。醯尖鹺方。鵠白烏玄。寧可
0761b02: 移山。不可改性。明覺祖師。要回天輪。轉地軸。直待塵
0761b03: 沙大劫。
0761b04: 顯慶和尚至。上堂。舉阿難問迦葉。世尊傳金襴外。別
0761b05: 傳何物。迦葉召阿難。阿難應諾。迦葉云。倒門前剎
0761b06: 竿著。師云。者一道真言。惜乎大慈不在。當時若見。彈
0761b07: 指一聲。扣齒三下。教他難兄難弟。再往靈鷲山問佛。
0761b08: 上堂。祖師開口道不得底句。簷前滴滴。分明歷歷。衲
0761b09: 僧家。正是放身命處。天台作夏。南嶽游山。因甚越王
0761b10: 城裏。聖箭子。不知落處。
0761b11: 上堂。達磨未來。山是山。水是水。老胡既至。僧是僧。俗
0761b12: 是俗。神光不知時節。錯禮三拜。大慈時節不知。一盲
0761b13: 引眾盲。下座巡堂喫茶去。
0761b14: 歲旦上堂。一新一舊。嘉淳祐。皇天大曆。歲在辛丑。
0761b15: 莫是東湖為人處麼。平蕪盡處是青山。行人更在青
0761b16: 山外。
0761b17: 門七塔堅菴主。造石佛。請師奉安云。一二三四五
0761b18: 六七。古佛不曾過去。七六五四三二一。妙轉如是法
0761b19: 輪。菴主向崖崩石裂處領話。三十二相。八十種好。一
0761b20: 時出醜。直得西風陣陣高。秋雨番番急。塔戶鎮長開。
0761b21: 無出亦無入。且道。毗婆尸佛之。釋迦文佛之後。還
0761b22: 有者箇消息麼。彈指一下唵毗盧枳帝挲訶。
0761b23: 紹興府蘭亭天章十方禪寺語錄
0761b24: 門人　元愷　編
0761c01: 山門。南北山朝對。東西有路分。一步不相到。大地入
0761c02: 無門。
0761c03: 佛殿。天人師作禮天人師。誰是賓。誰是主。插香云。眾
0761c04: 眼難謾。
0761c05: 陞座。乃云。崇山峻嶺。茂林脩竹。終日提綱。神號鬼哭。
0761c06: 雖然如是。未當宗乘。以拂子。擊禪云後五日看
0761c07: 復舉。黃檗示眾。鐘樓上念讚。下種菜。學者下語
0761c08: 皆不契。一日勝首座云。猛虎當路坐。黃龍乃退黃檗。
0761c09: 與勝首座。自住積翠菴。師云。老黃龍頷下明珠。勝首
0761c10: 座懸空撲碎。黃檗山吐霧興雲。遍地走南山鼻。
0761c11: 謝兩班上堂。臨濟建立黃檗宗旨。普化克符。各出隻
0761c12: 手。天章壁倒籬坍。東邊底。撐者自撐。西邊底。拄者自
0761c13: 拄。雖然不及古人。也勝王老師。不打者破。
0761c14: 出隊上堂。為眾持去。七佛舊儀式。菴園塔廟間。處
0761c15: 處遍敲擊。施主一聲慢愧。化主當面著賊。賊已巳著了。
0761c16: 且道。如何拔本。太無厭生。
0761c17: 浴佛上堂。周行七步。為眾竭力。雲門棒頭短。藥山杓
0761c18: 柄長。還有報恩分麼。若言其有。恩無重報。若言其無。
0761c19: 這一杓惡水。又向甚麼處著拍禪一下。
0761c20: 謝秉拂幹齋上堂。碎佛祖玄關。瞎人天眼目。雲明胡
0761c21: 餅。四方絕唱。居士香飯。七日乃銷。雖然如是。天章拄
0761c22: 杖子。猶未曾動著在。
0761c23: 謝書記。并講人上堂。犬吠枯樁。鳴古檜。不是四六
0761c24: 文章。不是西來祖意。喚作三乘十二分教得麼。得。莫
0762a01: 不得麼。不得。龍蛇易辨。衲子難瞞。
0762a02: 上堂。修禪入定。縛殺闍黎。入理深譚。走殺衲僧。趙州
0762a03: 狗子無佛性。間不容髮。忽然手蹉跌。空釘橛。
0762a04: 端午上堂。拈拄杖劃云長一劃短。千聖入泥入水之
0762a05: 病。又劃一劃云短一劃長。萬法無根無源之藥。藥病
0762a06: 相治。彌滿十。張天師燒錢引鬼。李道士水書符。
0762a07: 上堂。一夏過半。前四十五日。老僧不曾孤負諸人。後
0762a08: 四十五日。諸人不得孤負老僧。把手上高山。各自著
0762a09: 精力。你若證龜成。我便喚鐘作甕。你若喚鐘作甕。
0762a10: 我便證龜成。雖然三十年後。要人檢責。
0762a11: 上堂。舉西堂藏。普請次。云因果歷然。爭奈何。爭奈何。
0762a12: 有僧。出以手托地。藏云作甚麼。僧云。相救相救。藏云。
0762a13: 者箇師僧。猶較些子。僧拋下鋤頭。便走。藏云。獅子身
0762a14: 中虫。自食獅子肉。師云。西堂截斷人天路頭。打開五
0762a15: 無間獄。者僧知時別宜。負一具鐵枷。直入驢胎馬腹
0762a16: 裏去。也不易得。只如獅子身中虫。自食獅子肉。是成
0762a17: 褫他。不成褫他。具眼者辨取。
0762a18: 上堂。旱地一聲雷。青天撒白雨。不是諸佛說底法。不
0762a19: 是祖師傳底心。不是衲僧參底句。日月輪邊氣象高。
0762a20: 魚龍穴下蟠根固。
0762a21: 上堂。起滅不停。如珠走盤。收返聽。墮在黑山卓拄
0762a22: 杖一下擊碎窠窟。又劃云截斷路布。有理伸不得。有
0762a23: 口開不得。較些子。要做臨際兒孫。直是未在。畢竟
0762a24: 如何。未在未在。
0762b01: 開且過上堂。開門待知識。知識不來過。有來不入
0762b02: 門。去不出戶。問他洞山麻三斤。趙州樹子。便惡發。
0762b03: 吽。喫茶去。
0762b04: 上堂。不參禪。不問道。起鐵脊梁。死蛇鑽出草。不是
0762b05: 禪。不是道。雲門千歲僧。越山鼐長老。
0762b06: 上堂。元正啟祚。萬物咸新。功不浪施。咄。便下座。
0762b07: 上堂。行曾見人。驢馬載。行未曾見人。衣錦夜
0762b08: 行。若到天章。明下安排。別甑炊香。待他知飯是米
0762b09: 做。二十拄杖。貶向二鐵圍山。
0762b10: 上堂。說法不應機。總是非時語。德山棒如雨點。臨際
0762b11: 喝似雷奔。且道。應機不應機。毒龍行處草不生。鴆羽
0762b12: 落水魚皆死。
0762b13: 枯椿和尚。臘八示寂。遺書至。上堂。夜半悟明星。一時
0762b14: 證寂滅。看看四大海。無邊香水海。須彌山。目真陀
0762b15: 山。放光現瑞。東湧西沒。枯樁枯樁。叢林妖孽。
0762b16: 上堂。至道無難。平地起堆。唯嫌揀擇。倚天長。三日
0762b17: 風五日雨。三祖大師。甚處相見。
0762b18: 上堂。前無釋迦。後無彌勒。錐無卓地。大有生涯。拍膝
0762b19: 一下家在蘭亭九曲西。
0762b20: 上堂。綠暗紅稀古佛心。朝朝風雨演宗乘。維摩詰言
0762b21: 辭脫。田厙奴。見得分明。禪知子。說黃道黑。一籌不
0762b22: 及於他。莫將支遁。喚作右軍鵝。
0762b23: 住臨安府淨慈報恩光孝禪寺語錄
0762b24: 門人　元愷　編
0762c01: 佛殿。悉達下。七花八裂。韶陽棒頭。有禮有樂。拈起
0762c02: 香云者箇。三段不同
0762c03: 方丈。田園穩密者。不可放過。無地卓錐者。放過不可。
0762c04: 拍禪一下領領
0762c05: 陞座拈香。祝
0762c06: 聖罷。就座。問答不錄乃云。六震動。四雨華。三轉法輪。一乘
0762c07: 獨唱。好與掀倒禪。喝散大眾。十萬里來。九年壁觀。
0762c08: 好與掀倒禪。喝散大眾。當時既無其人。便見二三
0762c09: 四七。各說異端。列派分宗。滋蔓不已巳。今日新淨慈。向
0762c10: 諸佛未生已巳前。祖師未來之日。通消息。卓拄杖一
0762c11: 下天高群象正。海闊百川朝
0762c12: 次日　陞座。拈香云此香恭為
0762c13: 徽宗皇帝。上資
0762c14: 聖駕。乃舉。天親問無著。人間五百年。兜率天為一晝
0762c15: 夜。彌勒於一時中。成就五百天子。證無生忍。未審說
0762c16: 甚麼法。無著云。只說這法。師云。飛千尺雪。龍
0762c17: 起一潭水。
0762c18: 上堂。龍象蹴蹋。非驢所堪。釋迦老子。二千年前。漏泄
0762c19: 南屏事。貶向二鐵圍山了也。今日莫有為這老子。出
0762c20: 氣者麼。如無。和南屏眉鬚墮落。
0762c21: 上堂。赤竹寸絲。一鉤香餌。湖波練練。釣著鰲頭。咄麟
0762c22: 龍不為瑞。草木生光輝。
0762c23: 天基聖節上堂。殿角一鈴鳴。庭前雙檜青。是法非思
0762c24: 量分別之所能解。臣僧借水獻　龍門。上祝
0763a01: 天子壽。起立躬身云萬歲。萬歲。萬萬歲。
0763a02: 上堂。舉僧問覆船。抱石投師。師還接不。船擊香臺一
0763a03: 下。僧禮拜。船云。禮拜即不無。如何是其中事。僧亦擊
0763a04: 香臺一下。船云。舌頭不出口。師云。鐘在虞。鏡當臺。覆
0763a05: 船不負來機。者僧。依樣胡蘆。克由耐。當時覆船。
0763a06: 若道參須實參。悟須實悟。者僧未必死在者裏。
0763a07: 浴佛上堂。天上天下。唯吾獨尊。雲門一棒。要且打他
0763a08: 影子不著。遵布衲浴佛。水浸剛石卵。南山當時若見。
0763a09: 向他道。瞿曇瞿曇。未在未在。非惟截斷諸祖葛藤。免
0763a10: 見兒孫。水漉漉地。
0763a11: 元宵上堂。迦葉首傳。龍潭吹滅。一燈一燈。燈燈不絕。
0763a12: 燈影裏行底。蹋著秤椎硬似鐵。撞著露柱底。目前伸
0763a13: 手不見掌。奇哉。者裏罰油出院。他家別甑炊香。
0763a14: 上堂。南山虎大虫。鼻蛇頭生角。大地六反震動。
0763a15: 文殊普賢驚愕。諸人還知麼。更參三十年。
0763a16: 上堂。大家相聚喫莖虀。也有田博飯喫。洗上船
0763a17: 者多。淨慈與人。拈炙脂帽。去鶻臭衫。拗折鐵脊
0763a18: 梁。佛祖不傳妙。直饒與麼。猶虧一半。展兩手云有者
0763a19: 箇在。
0763a20: 因唱衣上堂。門外雨滴聲。鏡清覿面全提。洞庭水未
0763a21: 滿。藥山當機不讓。二大老。互為賓主。共相酬唱。諸人
0763a22: 還知麼。一唱兩唱三唱。無人過價。打與百丈和尚。卓
0763a23: 拄杖一下。
0763a24: 上堂。古者道。知有佛祖向上事。方有說話分。只見錐
0763b01: 頭利。不見鑿頭方。文殊不識寒山。普賢不識拾得。拍
0763b02: 手呵呵大笑。笑倒五蒼壁。還知有向上事麼。驢年。
0763b03: 佛涅槃上堂。雪壓雙林樹。風號萬籟寒。瞿曇曾入滅。
0763b04: 衲子眼難瞞。莫有道得者麼。如無。三拜一爐香。波旬
0763b05: 舞袖長。
0763b06: 開爐上堂。鐵蒺椎。轉弄轉危。丹霞燒木佛。院主落
0763b07: 鬚眉。南山爐添今日火。作者不同歸。
0763b08: 冬至上堂。以拄杖。右邊卓一下云。陰從者裏極。以拄
0763b09: 杖。左邊卓一下云。陽從者裏生。陰陽不到處。一片好
0763b10: 風光。達磨西來。殘破一缺。直至如今。補不得。淨慈與
0763b11: 麼說。也是巡人犯夜。
0763b12: 上堂。南山雲。北山雨。毗盧樓閣。豁開門戶。花簇簇錦
0763b13: 簇簇。彌勒大士。傾腸倒腹。百城風月。目前領話。人畜
0763b14: 草芥。一時知有。不知有。毗目仙人。執善財手。
0763b15: 上堂。舉僧問曹山。如何是無相道場。山云。曹山肚不
0763b16: 大。師云。曹山好語。只是塔不著。人若問南山。如何是
0763b17: 無相道場。也對道。南山肚不大。忽有僧。出來拍手。呵
0763b18: 呵大笑歸眾。南山只得一場。
0763b19: 上堂。鐘聲喧喧。鳥中庭。圓通門不鑰。眉毛落
0763b20: 又生。諸人還收得麼。若無。今日更拔一莖。供養大眾
0763b21: 去也。卓拄杖。下座。
0763b22: 上堂。古者道。終日忙忙。那事無妨。較些子。南山道。
0763b23: 終日忙忙。那事無妨。直是未在。且道。訛在甚麼處。
0763b24: 未明三八九。終是病棲蘆。
0763c01: 冬至上堂。冬不寒。臘後看。無人知此意。令我憶南泉。
0763c02: 阿呵呵。丹霞燒木佛。院主落鬚眉。風頭稍硬。煖處商
0763c03: 量。明招舌上有龍泉。一隊上牢漆桶。夢見少室單傳。
0763c04: 臘八上堂。明星一見悟無生。落阿鼻業火坑。三百
0763c05: 餘番說不出。為他閑事長無明。
0763c06: 歲旦上堂。僧問鏡清道。新年頭。有佛法時如何。答云。
0763c07: 籬根破草鞋。進云。明教道。新年頭無佛法。。答云。藏
0763c08: 身無路。進云。只如三世諸佛。因甚麼。不知有。答云。尺
0763c09: 短寸長。進云。狸奴白牯知有時如何。答云。雪上加
0763c10: 霜　師乃舉。僧問鏡清。新年頭。還有佛法也無。清云。
0763c11: 有。僧云。如何是新年頭佛法。清云。元正啟祚。萬物咸
0763c12: 新。僧云。謝師答話。清云。老僧今日失利。僧又問明教。
0763c13: 新年頭。還有佛法也無。教云。無。僧云。年年是好年。日
0763c14: 日是好日。因甚麼無。教云。張公喫酒。李公醉。僧云。
0763c15: 老老大大。龍頭蛇尾。教云。老僧今日失利。師云。鏡清
0763c16: 道得八成。明教過猶不及。忽有人問。新年頭。還有佛
0763c17: 法也無。對他道。雨後有人耕綠野。月明無犬吠花村。
0763c18: 達磨祖師忌拈香。壁觀婆羅門。家業大天下。傳遠枝
0763c19: 派分。寸土不存也。焚香作忌齋。普請禮三拜。大眾還
0763c20: 甘麼。若也不甘。兒孫猶在。
0763c21: 上堂。大事因緣出世。單傳心印西來。積弊不可頓除。
0763c22: 雖是德山臨濟。一喝大地震驚。一棒須彌粉碎。也打
0763c23: 併未辦。或有人問南山。如何。只對道。除華山陳處
0763c24: 土。誰人不帶是非行。
0764a01: 相看上堂。古佛堂前。三頭六臂。祖師門下。道絕人荒。
0764a02: 衲僧者裏。銀山鐵壁。慧日峰頂。春風和氣。湖湘閩蜀
0764a03: 來。明下安排。江浙淮甸至。別甑炊香。總不與麼來
0764a04: 時如何。三十棒南山自喫。不干闍黎事。
0764a05: 謝秉拂幹齋上堂。古人有三訣。喫茶珍重歇。淚出痛
0764a06: 腸。南山亦有三句。一句勘驗天下衲僧。一句被天下
0764a07: 衲僧勘破。一句今古未嘗聞。總被兩堂首座破。一
0764a08: 一訐露了也。諸人還知麼。知不知。南泉斬貓兒。
0764a09: 住臨安府景德靈隱禪寺語錄
0764a10: 門人　元愷　編
0764a11: 據室。驗人眼。截流機。拍禪云德山臨際。伏惟伏惟。
0764a12: 捧黃云。黃封寶印。九重城裏。彩鳳來。因甚得恁
0764a13: 麼奇特。靈山付靈山事。總在裏許。
0764a14: 陞座。拈香祝
0764a15: 聖罷。就座。乃云。道不屬知。不屬不知。知是妄覺。不知
0764a16: 無記。無記妄覺。雪刃橫揮。四方絕唱。誰敢嬰鋒。三世
0764a17: 諸佛。毛呵手。六代祖師。搔首頓足。如斯舉唱。未當
0764a18: 宗乘。據令提綱。祝一人壽。良久日月有光天不老。山
0764a19: 川長煖地無秋。
0764a20: 上堂。橫按拄杖云。過去諸如來。已巳用而不識。見在諸
0764a21: 菩薩。今用而不知。未來修學人。當用而不會。直得如
0764a22: 龍得水。似虎靠山。若恁麼會。未免喚鐘作甕。不與麼
0764a23: 會。拄杖子。斷斷是拄杖子。
0764a24: 涅槃上堂。前佛後佛。無生不滅。紫磨金色身。衲僧眼
0764b01: 中屑。拈屑。瞿曇瞿曇。地闊天寬。四雙八隻。
0764b02: 上堂。舉梁山因真園頭問。家賊難防時如何。山云。識
0764b03: 破不為冤。真云。識破後如何。山云。貶向無生國裏。真
0764b04: 云。莫是他安身立命處麼。山云。死水不藏龍。真云。如
0764b05: 何是活水龍。山云。興波不作浪。真云。忽然傾湫倒嶽
0764b06: 時如何。山下座。扭住云。不得濕老僧袈裟角。師云。
0764b07: 這僧赤身挨白刃。未是作家。梁山慈悲入草。不能截
0764b08: 斷葛藤。今日忽有人問。家賊難防時如何。向他道。識
0764b09: 破不為冤。識破後如何。貶向大圓覺海。莫便是他安
0764b10: 身立命處麼。劈面便打。何故。祖令不全提。
0764b11: 中夏上堂。九夏已巳過半。無尾巴。胡猻子。七顛八倒。心
0764b12: 徑苔生。百尺竿頭。踏破空一竅。雷闐闐。雨冥冥。東
0764b13: 西不辨。南北不分。拍禪一下十聖三賢。望空啟告。
0764b14: 索上堂。萬仞崖頭。拶出見面。羅籠不住。絲來線去。
0764b15: 工夫打斷。不知敗闕。那裏是他敗闕處。叢林鼎沸。呷
0764b16: 汁同罪。
0764b17: 上堂。舉藥山久不上堂。寺主白云。大眾久思和尚示
0764b18: 誨。山云。打鐘著。眾纔集。藥山便歸方丈。寺主隨後白
0764b19: 云。和尚許為眾說法。因甚一言不措。山云。經有經師。
0764b20: 論有論師。爭怪得老僧。師云。總道藥山為眾竭力。法
0764b21: 堂前草深一丈。及乎眾集。便歸方丈。依然錯下注。
0764b22: 還有人識藥山麼。如無。且歸林下去。更待月明時。
0764b23: 謝首座藏主上堂。堂中首座人天眼。漢語胡言大藏
0764b24: 經。七百衲僧吞佛祖。靈山樂得做閑人。且道。無文印
0764c01: 子。畢竟是甚麼人提。前日廚司飯紅。昨夜前山鹿。
0764c02: 淳祐十一春。　天使捧
0764c03: 覺皇寶殿御書至。望
0764c04: 闕謝　恩。祝香云。根蟠劫外。葉茂寰中。香風普被於
0764c05: 華夷。瑞靄長凝於殿宇。臣僧普濟。仰聖明。如日如月。
0764c06: 祝睿筭。同地同天。插香萬歲。萬歲。萬萬歲
0764c07: 上御書殿額云。覺皇垂左金輪。寶殿巍巍表至尊。
0764c08: 宸翰親從天上降。爛然金碧耀乾坤。龍翔鳳舞。玉轉
0764c09: 珠回。一處最是希奇。八法如何定當。蒼頡不知向背。
0764c10: 鍾繇難辨端倪。直饒伶俐衲僧。到此也教罔措。當陽
0764c11: 揭示。闔國咸知。纔入門來。向上薦取。其或未然。但看
0764c12: 奎畫橫陳處。便是瞻
0764c13: 天望　聖時。
0764c14: 上堂。大道無門。十方有路。無門不可不入。有路不可
0764c15: 不到　阿呵呵。不參禪。不說教。飽飯熟睡游談。三毒
0764c16: 無明浩浩。北山免得按牛頭喫草。
0764c17: 浴佛上堂。雲門大師一棒。靈山三沐三薰。以拂子。作
0764c18: 舀勢這一杓。洗他指天指地。唯吾獨尊之妄誕。以拂
0764c19: 子。作舀勢這一杓。洗他四十九年。無對口業之重罪。
0764c20: 又舉拂子這一杓。不可輕舉。少間詣大佛殿。一時潑
0764c21: 撒。何故。恩無重報。
0764c22: 上堂。青蘿夤緣。直上寒松之頂。白雲澹泞。出沒太
0764c23: 之中。拈拄杖國師來也來也。卓一下路從平處險。人
0764c24: 向靜中忙。
0765a01: 上堂。舉古德。一夏以來。並不為兄弟說話。師云。空劫
0765a02: 已巳前。千聖不破。有僧自嘆云。只麼空過。不敢望和
0765a03: 尚說佛法。得聞正因二字。亦得。師云。無病著艾。不是
0765a04: 好心。古德聞云。闍黎莫速。若論正因。一字也無。乃
0765a05: 扣齒云。適來不合恁麼道。師云。玉本無瑕。雕文喪德。
0765a06: 壁有老宿。聞云。好一釜羹。被兩顆鼠糞污。師云。
0765a07: 三粒也有。三古德。各出隻手。發揚空劫已巳前事。甚善
0765a08: 甚美。爭奈衲僧門下。總未有出身之路。
0765a09: 上堂。三八念誦。勞動大眾。五月陞堂。說短論長。打
0765a10: 入室。逼狗透牆。啞。走白。捉得黃能。燈籠露柱笑
0765a11: 咍咍。
0765a12: 上堂。東去西去。南來北來。殘羹餿飯。門外安排。喫則
0765a13: 從君喫。不喫任東西。更覓一單挂搭。靈山罪不重科。
0765a14: 上堂。九十日春。多雨少晴。苔痕上綠。草色入簾青。
0765a15: 若作境會。眼病見空花。不作境會。團無縫罅。達磨
0765a16: 西來不破。何況藏天下於天下。
0765a17: 病起上堂。拈拄杖云靈隱拄杖子。久病諳藥性。明
0765a18: 又能醫。能醫諸佛出世病。祖師西來病。衲僧行病。
0765a19: 忽有人。出來道。靈隱何不自醫。擲下拄杖因汝致得。
0765a20: 上堂。深山窮谷。蛇虎縱橫。平田淺草。鴉鳴鵲噪。紅塵
0765a21: 市裏。賣底賣。賣菜底賣菜。大眾。啞。幾乎錯下
0765a22: 名言。
0765a23: 歲旦上堂。萬法歸一。一歸何處。卓拄杖一下便下座。
0765a24: 天基節上堂。止止不須說。我法妙難思。天之高。地之
0765b01: 厚。海之闊。山之遙。以此難思之法。祝
0765b02: 聖人。地久天長。
0765b03: 初八日。示寂時。告眾遺囑撒骨。說偈云。地水火風先
0765b04: 佛記。冷堆裏無舍利。掃向長江白浪中。千古萬古
0765b05: 第一義。
0765b06: 小參
0765b07: 結夏。金剛王寶一揮。盡十方三世。冰消瓦解。何處
0765b08: 是圓覺伽藍。喚甚麼。作平等性智。甚麼人。禁足定居。
0765b09: 忽有眼不掛戶。意不停玄底。出來禮三拜。依位而
0765b10: 立。只向道。前車既覆。後車改轍。甚麼時節。不識好惡。
0765b11: 雖然。若是鳳凰兒。不向那邊討。
0765b12: 解夏。心徑苔生。坐在迷魂必死之地。燈影裏行。朝打
0765b13: 三千。暮打八百。棒折也未放在。撲落萬仞懸崖。罔然
0765b14: 不知所以。可謂大力量人。成就大力量事。然後入佛
0765b15: 界。入魔界。寸鐵在手。空有為。空無為。血濺梵天。如斯
0765b16: 不唧。還我九十日飯錢。忽有背法堂。著草鞋。
0765b17: 橫擔拄杖。出門去。只向他道。將謂此眾。無人證明。
0765b18: 結夏。德山小參不答話。風從虎。雲從龍。趙州小參答
0765b19: 話去。松不直。棘不曲。機先著眼。未是俊流。句外明宗。
0765b20: 不堪共住。所以高者抑之。下者舉之。不足者與之。在
0765b21: 孤者。令入荒草。入荒草者。令處孤。與麼與麼。未
0765b22: 稱衲僧。不住圓覺伽藍。不守三期禁制。坐邪見林。行
0765b23: 於非道。猶是衲僧下漢。畢竟如何。萬古碧潭空界
0765b24: 月。再三撈摝始應知。
0765c01: 解夏。問也得。不問也得。問與不問。於道總無交涉。一
0765c02: 句子。該天括地。三世諸佛不知。一句子。密不通風。六
0765c03: 代祖師罔措。衲僧一句子。衲僧不會。全體如是去。全
0765c04: 體如是住。如是去。谿月雖同。雲山各異。如是住。暗穿
0765c05: 玉線。密度金針。不去不住。平地上浪激千尋。空中
0765c06: 雷奔火迸。鵝護雪。蠟人。又向甚處著。且道。今夜與
0765c07: 甚麼人同自恣。座中盡是仙陀客。何必文殊下一椎。
0765c08: 解夏。秦望山高。一一斫額而去。賀家湖闊。滔滔誰敢
0765c09: 截流。寸絲不掛底。赤肉尚存。萬里無雲時。青天猶在。
0765c10: 所以道。百尺竿頭坐底人。雖然得入未為真。百尺竿
0765c11: 頭進一步。十方剎土現全身。誰管蠟人冰不。自恣
0765c12: 不自恣。天台南嶽拄杖子。一任跳。忽有一拗折
0765c13: 拄杖。高掛囊。不去。喚不回。許他是擔板衲子。
0765c14: 雖然天章未曾說阿字法門在。
0765c15: 冬至。大道只在目前。要且目前難。欲識大道真體。
0765c16: 住住。人人一坐具地。四至分明。陰陽造化不及。三世
0765c17: 諸佛。仰之彌高。六代祖師。鑽之彌堅。天下老和尚。瞻
0765c18: 之在前。忽焉在後。於茲示一機示一境。點透龍門箭
0765c19: 穿鴈穴。人師子。機不容瞬。於衲僧門下。是陳年曆
0765c20: 日。不勞拈出。淨慈已巳展不縮。應時節。卓拄杖一下
0765c21: 冬不寒臘後看。
0765c22: 除夜。拈拄杖云。過去諸如來已巳用。見在諸菩薩今用。
0765c23: 未來修學人當用。淨慈總不用。隨家豐儉。與大眾分
0765c24: 歲。始欲烹露地白牛。唱村田樂。古人殘羹餿飯。臘雪
0766a01: 連宵白。春風逼戶寒。又是十方常住物。今夜賓家主
0766a02: 家。各出一隻手。應時節。起脊梁生鐵橛。定牙
0766a03: 關。佛不做。雷塔忽然點頭。三十棒。不可放過。與麼
0766a04: 分歲。笑我者多。哂我者少。
0766a05: 除夜。鳴竹送殘年。東村王老夜燒錢。南山短拙無
0766a06: 施設。借婆裙子拜婆年。
0766a07: 至節。冬至前後。沙飛石走。三世諸佛不知有。貍奴白
0766a08: 牯知有。兩刃倚天長。一團邠鐵鑄就。四七二三。
0766a09: 不敢正眼著。當權尊宿。以此爐。諸方衲子。靈隱
0766a10: 即不然。把定則乾坤失色。放行則萬象騰輝。且道把
0766a11: 住好。放行好。卓拄杖一下。一百單五是寒食。四十五
0766a12: 日又逢春。
0766a13: 結夏。以大圓覺。為我伽藍。天寬地闊。馬牛欄。身心
0766a14: 安居。平等性智。五陰界入。一念萬年。墮在毒海。北山
0766a15: 今日。七百比丘。同此結夏。也無臘人為驗。也無長期
0766a16: 短期。畢竟如何。毒龍行處草不生。鴆鳥落毛魚皆死。
0766a17: 舉古
0766a18: 五洩到石頭便問。一言相契即住。不契即去。頭據坐。
0766a19: 洩便行。頭召闍黎。洩回首。頭云。從生至死。只是這。
0766a20: 回頭轉腦。作甚麼。洩於言下大悟。拗折拄杖。
0766a21: 師云。石頭據坐。五洩便行。不妨氣吞佛祖。眼蓋乾
0766a22: 坤。末後一喚便回。翻成不唧。且道。那裏是他不
0766a23: 唧處。山轉疑無路。谿斜別有村。
0766a24: 懶瓚道。世事悠悠。不如山丘。臥藤蘿下。塊石枕頭。雪
0766b01: 竇云。者般漢。有甚用處。喚起了打。
0766b02: 師云。雪竇喫李子。向赤邊。寶陀若見。問他。曾見
0766b03: 誰來。待他擬開口。只向道。打頭不遇作家。到底翻
0766b04: 成骨董。
0766b05: 陸大夫問南泉。弟子家中。一片石。有時坐。有時臥。
0766b06: 擬鐫作佛。得麼。泉云得。陸云。莫不得麼。泉云不得。
0766b07: 師云。陸大夫。一代洪儒。負一片石到南泉。王老
0766b08: 師雖好手。鐫鑿不下。至今無頓放處。彈指一下。一
0766b09: 里兩里行。三回四回歇。
0766b10: 趙州行。到一鄉院。經旬臨去。乃別院主。主云。何往。
0766b11: 州云。臺山禮文殊去。主云。某甲有頌相送。無處青山
0766b12: 不道場。何須杖禮清。雲中縱有金毛現。正眼觀
0766b13: 來非吉祥。州云。如何是正眼。主無語。
0766b14: 師云。平地喫交。忽有人問。院主平地喫交耶。趙州
0766b15: 平地喫交耶。只向他道。古佛過去久矣。
0766b16: 睦州問僧。甚處來。僧云。河北。睦州云。河北有箇趙州
0766b17: 和尚。上座曾到彼處麼。僧云。某甲近離彼中。州云。趙
0766b18: 州有何言句。示徒。僧舉喫茶話。睦州云。慚愧。問僧。
0766b19: 趙州意作麼生。僧云。只是一期方便。睦州云。苦哉。趙
0766b20: 州被你將一杓屎。潑了也。便打。
0766b21: 師云。者僧既不從趙州來。睦州推勘甚麼。當時若
0766b22: 是寶陀。待他睦州道慚愧。只向他道。低聲低聲。睦
0766b23: 州轉得頭來。片帆已巳過河北。
0766b24: 昔有僧。在經堂長坐。藏主云。何不看經。僧云。不識字。
0766c01: 主云。何不問人。僧鞠躬叉手而立云。者箇是甚麼字。
0766c02: 主無語。
0766c03: 師云。這僧叉手。以字不成。藏主無語。八字不是。盡
0766c04: 西天梵語。此土唐言。是箇切。岳林與麼解注。節
0766c05: 文何在。
0766c06: 雲門云。釋迦老子。與天帝釋。在中庭。相爭佛法。正。
0766c07: 大慧云。者老漢。好與三十棒。且道。過在甚麼處。誣人
0766c08: 之罪。以罪加之。
0766c09: 師云。大慧和尚。與麼說話。也是徐六擔板。殊不知。
0766c10: 雲門大師。正是普州人送賊。
0766c11: 麻谷到章敬。作禮。繞禪三匝。振錫而立。章敬云。是
0766c12: 是。又到南泉。亦如是問。泉云。不是不是。谷云。章敬道
0766c13: 是。和尚因甚道不是。泉云。章敬是。是汝不是。此是風
0766c14: 力所轉。終成敗壞。
0766c15: 師云。定龍蛇貴要眼正。決生死直到無疑。二大老。
0766c16: 不妨諦當。一是一不是。麻谷小出大遇。因甚麼南
0766c17: 泉道。此是風力所轉。終成敗壞。前箭猶輕後箭深。
0766c18: 雪峰領眾。到浮江。欲寄二百僧。就此過夏。還著得麼。
0766c19: 浮江以拄杖。劃一劃云。著不得。即道。雪峰便休去。
0766c20: 師云。問得孤危。答亦深險。水到渠成。風行草偃。古
0766c21: 佛堂前。無可不可。若約衲僧門下。正是扶籬摸壁。
0766c22: 外道問世尊。昨日說何法。佛云。說定法。外道云。今日
0766c23: 說何法。佛云。說不定法。外道云。昨日說定法。今日因
0766c24: 何說不定法。佛云。昨日定。今日不定。
0767a01: 師云。世尊如大日輪。昇於空。四天下。無所不照。
0767a02: 昨日說定法。今日說不定法。還是非得麼。
0767a03: 德山小參。不答話。問話者。三十棒。時有一僧。出禮拜。
0767a04: 山便打。僧云。某甲話也未問。因甚麼便打。山云。你甚
0767a05: 處人。僧云。新羅人。山云。未跨船舷。好與三十棒。
0767a06: 師云。德山門庭孤峻。行佛祖不行之令。誰敢嬰鋒。
0767a07: 者僧不顧危亡。直前扣關擊節。入其閫奧。雪竇因
0767a08: 甚麼。喚作撞著露柱底瞎漢。
0767a09: 梁山和尚示眾。南來者。三十棒。北來者。三十棒。雖然
0767a10: 如是。未當宗乘。
0767a11: 師云。梁山一期。振領提綱。風颯颯地。爭奈落草不
0767a12: 知。且那裏是梁山落草處。
0767a13: 無著上五臺。禮文殊。路上逢一老人。著問。莫是文殊
0767a14: 麼。老人云。豈有二文殊耶。著作禮。老人不見。
0767a15: 師云。深山無人。水流花開。文殊隱身無路。無著無
0767a16: 處藏身。且道。二大老。還有相見分麼。龍蛇易辨。衲
0767a17: 子難瞞。
0767a18: 溈山摘茶次。謂仰山云。終曰只聞子聲。不見子形。仰
0767a19: 山撼茶樹。溈云。子只得其用。不得其體。仰云。未審和
0767a20: 尚如何。溈山良久。仰云。和尚只得其體。不得其用。溈
0767a21: 云。放子三十棒。
0767a22: 師云。仰山撼茶樹。只得其用。溈山良久。只得其體。
0767a23: 互相印證。玷辱門風。當時若是父為子隱。子為父
0767a24: 隱。子孫不致斷絕。
0767b01: 教中道。於一切時。不起妄念。於諸妄心。亦不息滅。住
0767b02: 妄想境。不加了知。於無了知。不辨真實。
0767b03: 師拈云。就船買得魚偏美。蹋雪沽來酒倍香。
0767b04: 鄧隱峰在襄州破威儀堂。著襯衣。砧椎邊立。舉椎云。
0767b05: 道得則不打。一眾嘿然。乃打一下。
0767b06: 師拈云。贏得八百。自損三千。
0767b07: 僧問永明潛禪師。至理無言。假言詮而顯道。如何是
0767b08: 顯道底言。潛云。切忌揀擇。僧云。如何是不揀擇。潛云。
0767b09: 元帥大王。太保令公。
0767b10: 師拈云。貴買賤賣。
0767b11: 頌古
0767b12: 分皮分髓
0767b13: 一片爺爺古化基。又逢寒食拜標時。滿前骨肉俱承
0767b14: 蔭。一無聊乞養兒。
0767b15: 三聖道。逢人則出。出則不為人。興化道。逢人
0767b16: 則不出。出則便為人
0767b17: 肩擔口。曉夜撐船。道路各別。養家一般。
0767b18: 瑞巖喚主人翁
0767b19: 青氈本是家中物。時復拈來抖擻看。貴要傍人知下
0767b20: 落。不知下落被人謾。
0767b21: 明招風頭稍硬。煖處商量
0767b22: 風頭起羅生網。更向無風煖處張。兩度勞心又勞
0767b23: 力。更無鸞鳳敢呈祥。
0767b24: 道也者。不可須臾離也。可離。非道也
0767c01: 睡濃天曉弗梳頭。洗面無湯也即休。大底還他肌骨
0767c02: 好。不搽紅粉也風流。
0767c03: 文殊問維摩疾
0767c04: 示疾毗耶問訊。知音惟有老文殊。問來答去膠投
0767c05: 漆。一病翻成兩病夫。
0767c06: 僧問香林。如何是衲衣下事。林云。臘月火燒
0767c07: 山
0767c08: 臘月火燒山。胡僧入漢關。一頭卷螺髮。兩耳帶金環。
0767c09: 洞山喫子話
0767c10: 奴見婢慇懃。瞥喜瞥然嗔。瀟湘圖上看。分外好精神。
0767c11: 陸大夫問南泉。師姓甚麼。泉云姓王。陸云。
0767c12: 還有眷屬麼。泉云。四臣不昧。陸云。王居何位。
0767c13: 泉云。玉殿苔生。陸云。玉殿苔生時如何。泉云。
0767c14: 不居正位
0767c15: 金鴨香消更漏長。沉沉玉殿紫苔生。高空有月千門
0767c16: 照。大道無人獨自行。
0767c17: 盤山道。光境俱忘。復是何物。洞山道。光境未
0767c18: 忘。復是何物
0767c19: 光境俱忘與未忘。殺人利活人鎗。太平時節渾無
0767c20: 用。夜夜神光射斗旁。
0767c21: 保壽開堂。三聖推出一僧。保壽便打。三聖云。
0767c22: 與麼為人。非但瞎者僧眼。瞎鎮州一城
0767c23: 人眼去在。保壽擲下拄杖。便歸方丈
0767c24: 電電喧轟海岱昏。怒濤翻覆拍天門。錦鱗不會乘流
0768a01: 去。空向桃花浪裏奔。
0768a02: 贊佛祖
0768a03: 出山相
0768a04: 龍章鳳質出王宮。肘露衣穿下雪峰。智願必空諸有
0768a05: 界。不知諸有幾時空。
0768a06: 觀音大士
0768a07: 空如來藏。立大圓鏡。水落石出。月明雲淨。瞻之仰之。
0768a08: 群機普應。
0768a09: 金剛經書大士像
0768a10: 大士應身三十二。一身三十二重非。金剛正體是非
0768a11: 外。鵲噪鴉鳴無了時。
0768a12: 馬即婦
0768a13: 有願必從。無剎不現。亂釵橫。金沙灘畔。稽首皈依。
0768a14: 漏危難滿。
0768a15: 善財
0768a16: 福城東際錯商量。誤入蘿白鳥鄉。水遠山長無限
0768a17: 意。到頭難寫此愁腸。
0768a18: 維摩
0768a19: 指桃罵李。敗種發機。詞窮理盡。一嘿橫施。大地山河
0768a20: 背震吼。七佛之師歸。
0768a21: 布袋
0768a22: 南無阿逸多。忙忙走寰宇。等人未至。放下寬腸肚。
0768a23: 來也來也。噓。泰嶽何曾乏土。
0768a24: 九十七大人之相。百千億微塵數身。兜率長汀人不
0768b01: 識。抖擻精神一欠伸。
0768b02: 達磨大師
0768b03: 的的西天末法僧。來分此土最初燈。神光冷地一吹
0768b04: 滅。嶺忙忙只暗登。
0768b05: 五天竺國。東震旦土。傳佛心宗。無本可據。無本據。一
0768b06: 葦橫趍。大江東去。
0768b07: 五祖
0768b08: 萬本松杉。山山遍。颺下钁頭。再呈舊面。雙峰峨峨
0768b09: 翠插天。天下人見渠不見。
0768b10: 六祖
0768b11: 應無所住。白日迷路。失黃梅。道傳千古。不是風動
0768b12: 非幡動。會也蚍蜉撼鐵柱。
0768b13: 五祖送六祖渡江圖
0768b14: 有傳有受恩成怨。無受無傳怨似恩。船到岸頭恩怨
0768b15: 絕。遍天遍地一兒孫。
0768b16: 懶瓚
0768b17: 垂頤寒涕滿頭霜。黃獨煨來別有香。三詔入雲三不
0768b18: 起。兒孫各自立封疆。
0768b19: 楊歧祖師
0768b20: 三驢子弄蹄行。金毛師子大哮吼。五峭峻摩蒼
0768b21: 穹。千古萬古揚家醜。
0768b22: 夾山見船子
0768b23: 毒手一橈難避。點頭不見問津人。波浩渺無窮
0768b24: 恨。父子雖親未是親。
0768c01: 馬祖接石鞏
0768c02: 三十年不少鹽醬。一鏃群狐中的時。大地山河諸草
0768c03: 木。至今盡發箭鋒機。
0768c04: 鳥窠
0768c05: 道高德高名愈高。問佛法而吹布毛。不是尋常閑啐
0768c06: 。飛出鳳兒空鵲巢。
0768c07: 諾詎羅尊者
0768c08: 石壁攙空起。銀河一派懸。貪觀無斷續。來去不知原。
0768c09: 四睡
0768c10: 離了峨嵋別五臺。倒騎白額下天台。松間石上夢中
0768c11: 夢。喚得閭丘太守回。
0768c12: 寒山
0768c13: 採樵嶺去。提水傍谿歸。般無出豁。七佛不曾師。
0768c14: 佛心禪師頂相　　保福朋長老請贊
0768c15: 千聖頭邊殃禍作。春風和氣滿叢林。隨其機上者上
0768c16: 之。任其器下者下之。一處不通。回天轉地。活天下死
0768c17: 衲僧。死大地活衲子。是謂父不傳。子不記之妙。如保
0768c18: 福千聖頭邊殃禍者。鮮矣。
0768c19: 石佛清長老請贊
0768c20: 東山之源。東之淵。截流之機。驗人之眼。揚清激濁。
0768c21: 地覆天翻。六代祖師。毛呵手。三生大像。頓足擎拳。
0768c22: 彼又何須指南。吳越令行。而後有傳。
0768c23: 圓覺頑空覺講主真贊
0768c24: 頭鬅鬙。眼乖角。得天台之奧旨。繼永嘉之先覺。執文
0769a01: 字見。離文字縛。說大義則四座風生。徵異解則百川
0769a02: 潮落。昭昭乎教苑之祥麟。昂昂乎雞群之野。雖正
0769a03: 席四處。不足暢其設施。然分座五山。亦不負其所學。
0769a04: 是為廣智九世之孫。嘯巖一枝。不致寥寞者矣。
0769a05: 又贊
0769a06: 眼裏有筋。舌頭無骨。卓然特立。天台祖室。寫懸河辯。
0769a07: 而四方絕唱。離文字相。而諸天雨花。扣其關者。紛紛
0769a08: 紜紜而退席。得其旨者。崢崢嶸嶸而莫及。且不以慈
0769a09: 悲寶帳。破塵白拂。而當家傳。自有鸞膠續斷絃。
0769a10: 隨　龍都知王提舉喜容
0769a11: 幅巾懶衣。風生步武。竹杖頭。高懸玉麈。奉
0769a12: 至尊。則雲從龍。勘衲僧。如出林虎。夫是之謂吾教之
0769a13: 外護。　皇家之內輔也。
0769a14: 悅堂穆知閤。寫師頂相。請贊
0769a15: 春水滿四澤。夏雲多奇峰。秋月揚明輝。冬嶺秀孤松。
0769a16: 難描邈。絕知音。悅堂不是閑相識。贊不欣兮罵不嗔。
0769a17: 覺如周居士圓相
0769a18: 一片凝絕謂情。眼橫鼻直強圖形。不如不覺全聲
0769a19: 色。罵得毗耶老淨名。
0769a20: 自贊
0769a21: 出林虎方怒。橫岡蟒正嗔。世無途路客。終是不傷人。
0769a22: 福州長谿樂山王居士。遣兒惟惺。投師薙髮。
0769a23: 寫師頂相。請贊
0769a24: 聞名不如見面。見面不如聞名。兩重假。一對眼睛。
0769b01: 不近人情處。是句也。非句也。一味拍盲時。逼犬
0769b02: 透牆。證龜成。如斯杜撰。豈堪人師。誰知千里同風
0769b03: 句。有樂山居士知。
0769b04: 瘦骨稜層一擔夫。幾年寥落在江湖。面皮捩轉無人
0769b05: 識。有甚閑名上祖圖。
0769b06: 
0769b07: 通庵居士頌維摩經
0769b08: 淨名一經。方等時說。所謂彈偏折小。歎大褒圓者也。
0769b09: 居士示疾毗耶離城。在不疑之地。菩薩聲聞。咸往
0769b10: 問候。不是好心。二千年後。通庵頌出。據款結案。三段
0769b11: 不同。收歸上科。
0769b12: 北和尚語錄
0769b13: 北和尚。自是甘露滅。舟庵。秀紫芝之流亞。見佛
0769b14: 照師祖後。巧盡拙出。如虎插翅。。乖乖。
0769b15: 人知其一。未知其二。九會葛藤。自揚醜惡。從苗辨地。
0769b16: 余言豈誣。眼裏無筋。此老受屈。
0769b17: 笑翁和尚語錄
0769b18: 佛後佛。撾塗毒。笑翁一笑。起死學者。如稻麻竹
0769b19: 葦。若有一語隨流截流。此錄即是魔說。
0769b20: 偈頌
0769b21: 彌勒大士二月八生
0769b22: 契此老翁無記性。都忘生月與生辰。春風桃李能多
0769b23: 事。特地年年說向人。
0769b24: 化炭
0769c01: 皮膚脫盡黑皴。猶有當時刀斧痕。待入門來重點
0769c02: 化。教伊隨處袞塵。
0769c03: 雪庭
0769c04: 一度寒來不可禁。森羅萬象盡平沉。般門戶誰能
0769c05: 入。著分明三尺深。
0769c06: 蜘蛛
0769c07: 一絲挂得空住。百億絲頭殺氣生。上下四維羅織
0769c08: 了。一無漏網話方行。
0769c09: 示覺悟侍者
0769c10: 起家難似破家難。蕩盡田園出故關。佛祖二千年冷
0769c11: 債。不消咳嗽一時還。
0769c12: 水茶磨
0769c13: 機輪轉處水潺潺。機若停時水自閑。末上一遭知落
0769c14: 處。十分春色滿人間。
0769c15: 浮香閣
0769c16: 江城夜雨滿樓臺。池上殘紅撥不開。慈氏家風都漏
0769c17: 泄。善財南去未回來。
0769c18: 送清涼淮海和尚。住萬年
0769c19: 潮聲忽轉石頭城。大舍高側耳聽。五百箇僧都不
0769c20: 會。教他一一侍巾瓶。
0769c21: 送夢和尚。住淨慈
0769c22: 誌公有語問思大。東無言記夢。今日夢下山
0769c23: 去。笑他思大舌頭長。
0769c24: 送廣州泰長老
0770a01: 老盧曾見老黃梅。一首長廊落韻詩。既是同坑無異
0770a02: 土。家私莫與路人知。
0770a03: 鍼醫
0770a04: 藥知性亦病知源。誰管屍靈骨已巳寒。痛下一針雙眼
0770a05: 活。耆婆應未得其傳。
0770a06: 西隱
0770a07: 泥牛入海門關。直到如今萬象閑。百鳥不來春自
0770a08: 老。柴門依舊向東山。
0770a09: 大死
0770a10: 上門上戶窮命。不覺全身墮險崖。盡十方空俱殞
0770a11: 滅。玲瓏八面露死骸。
0770a12: 送貓兒
0770a13: 大慈悲種小斑斑。軟血功能也是閑。首尾直兮眸子
0770a14: 正。不知走屋頭山。
0770a15: 寒衲
0770a16: 針鋒不露重重補。線通時密密參。放下無針無劄
0770a17: 處。凍雲垂地一肩擔。
0770a18: 起水陸堂
0770a19: 一漚大覺海中興。十趣波濤不暫停。返本還源空覺
0770a20: 海。滿堂風月雨初晴。
0770a21: 幹藏
0770a22: 惡語重重放出門。只圖一不知恩。二千年事難遮
0770a23: 覆。動便隨人後跟。
0770a24: 示若臨侍者
0770b01: 一思面門摘不斷。放下重新買草鞋。有路莫行無路
0770b02: 入。照顧渾家落險崖。
0770b03: 在庵
0770b04: 世間幾見劫飛。老屋依前對落暉。四大部洲都遍
0770b05: 歷。到頭還向此中歸。
0770b06: 樵屋
0770b07: 鬻薪無價嶺南歸。尚有兒孫在翠微。執樹縛茆門戶
0770b08: 別。離離荊棘惹人衣。
0770b09: 送人游方
0770b10: 南有天台北五臺。分明記取莫疑猜。話頭打失不知
0770b11: 處。乞我三文買草鞋。
0770b12: 胡桃
0770b13: 枝頭葉底不能藏。獨脫無依未廝當。一擊渾身如粉
0770b14: 碎。不堪收拾始馨香。
0770b15: 送日本國僧
0770b16: 壁觀胡僧入大梁。單傳必死活人方。至今此術遍天
0770b17: 下。航海梯山空自忙。
0770b18: 又
0770b19: 大舶浮空駕浪來。頂門有眼未曾開。南山虎口翻身
0770b20: 出。日本生成一禍胎。
0770b21: 送祖達侍者
0770b22: 呼喚不曾離左右。大都相見一番難。攢眉切齒歸來
0770b23: 日。痛罵國師南北山。
0770b24: 枯髏人我擔
0770c01: 一我一人裝一擔。不知出入幾胞胎。鐵圍山嶽高如
0770c02: 許。撞破髑髏歸去來。
0770c03: 造龕子
0770c04: 病病相尋早是遲。空龕子做多時。北邙山下明朝
0770c05: 約。火後誰收眼底眉。
0770c06: 嵒
0770c07: 苗裔忽生崖石裂。不同松檜拂雲長。蒼蒼無一閑枝
0770c08: 葉。子落叢林也有香。
0770c09: 進月軒
0770c10: 桂輪孤朗碧天寬。簾卷清光入座寒。底事明明人不
0770c11: 薦。又移花影上欄干。
0770c12: 示資壽慧一監寺
0770c13: 二由一有一莫守。面首面南看北斗。勘破末山不露
0770c14: 頂。玄機無著高叉手。
0770c15: 竹谿
0770c16: 漱石穿崖落落。隨流截流自瞞。窮到不知源處。風枝
0770c17: 雨葉蕭然。
0770c18: 山翁
0770c19: 重疊春風面。高低雪滿頭。渠無生老相。孤峻罕人游。
0770c20: 刀鑷
0770c21: 得心應手乖毫髮。心手俱亡處處通。摘一莖髭彈一
0770c22: 鑷。有相同有不相同。
0770c23: 復古日者
0770c24: 試問先生蘊底術。卦盤掇轉呵呵笑。毗婆尸佛早留
0771a01: 心。直至如今不得妙。
0771a02: 示宜上人之雪竇
0771a03: 無常迅速入門。撒手懸崖末後機。一一機自欺
0771a04: 屈。谿邊有箇石烏龜。
0771a05: 接待
0771a06: 目前來往競紛紛。那箇師僧有腦門。坐熱鐵吞熱
0771a07: 鐵。石頭南嶽下兒孫。
0771a08: 損
0771a09: 六處明不假修。七穿八穴有來由。霜風霰雪縱橫
0771a10: 入。不是愁人也著愁。
0771a11: 演史
0771a12: 干戈場是太平基。休把英雄較是非。試問長空風與
0771a13: 月。周秦漢魏不曾知。
0771a14: 惜煙
0771a15: 爐無獸炭坐無氈。三箇柴頭只自然。家醜莫教輕放
0771a16: 出。定應炙地與熏天。
0771a17: 示圓鑑沈淨明
0771a18: 天寬地大一圓鑑。明暗色空四無限。道人受用未生
0771a19: 前。白雲祖師頂門眼。
0771a20: 蘭亭四威儀
0771a21: 行崇山峻嶺。失蹋翻古井。通身是口波瀾。何須三
0771a22: 止四請。
0771a23: 住晉朝古寺。無米無鹽無醋。歲歲乞諸。三百六
0771a24: 十餘度。
0771b01: 坐茂林脩竹。高節心滿目。盡是兒孫。香嚴口
0771b02: 啞舌禿。
0771b03: 臥流觴九曲。青源白家香熟。三杯席地幕天。不辨東
0771b04: 西南北。
0771b05: 寶陀三句
0771b06: 寶陀一路。來來去去。撞著鰲頭。風波無數。
0771b07: 寶陀一玄。掣臂揎拳。打失鼻孔。蒼天蒼天。
0771b08: 寶陀一妙。無人能到。喫飯著衣。屙屎放尿。
0771b09: 小佛事
0771b10: 為淨慈無極和尚入祖堂
0771b11: 打破門關。地荊棘。無處可安排。堂高附南極。
0771b12: 拈起位牌云。這裏見無極和尚。即未得。
0771b13: 為下天竺閑雲信講主入壙
0771b14: 涅槃後有大人相。盡十方空藏不得。一片閑雲卷復
0771b15: 舒。千峰萬峰凜寒色。便與麼去時如何。土曠人稀。相
0771b16: 逢者少。
0771b17: 靈藏主火
0771b18: 一靈真性。不假胞胎。堆堆地瞥然。東湧復西沒。火迸
0771b19: 雷奔追不及。向上更有事在。靈藏主。昨夜西風撼林
0771b20: 樾。千山萬山翻貝葉。
0771b21: 如副寺火鐵牛小師
0771b22: 喚作如如。早變了也。如如不變。十分成現。聖人如。凡
0771b23: 夫如。一如無二如。如副寺如不如。若從如生。如本不
0771b24: 生。若從如滅。如本不滅。追隨佛祖鐵牛機。臭蓬
0771c01: 業風吹。
0771c02: 化庵主入骨
0771c03: 透生死關。出有無見。打破空。何處履踐。冷堆裏。
0771c04: 露影藏身。無縫塔中。萬化千變。也是秦時轢鑽。
0771c05: 淵監寺火
0771c06: 淵深無涯涘。白浪翻空立。撼動涅槃城。火鑽壞壁。
0771c07: 勝熱婆羅門點頭。須彌燈王不識。
0771c08: 源上座火
0771c09: 道之有源。渴鹿奔陽。道之無源。日中逃影。此是
0771c10: 其源。不受方便。平地上浪激千尋。空裏星飛火迸。
0771c11: 通上座火
0771c12: 宗通說通。關山萬重。一句不相到。打破太空。入得
0771c13: 南山爐。住得虎穴魔宮。熨斗煎茶銚不同。
0771c14: 行者淨清火
0771c15: 清淨行者。不入涅槃。死在者裏。南山為汝點化。擲下
0771c16: 火云。美玉精金無定價。
0771c17: 
0771c18: 大川和尚語錄終
0771c19: 
0771c20: No. 1369-A
0771c21:  靈隱大川禪師行狀
0771c22: 
0771c23: 師名普濟。大川其自號。四明奉化六詔張氏子。父友
0771c24: 崇。母俞氏。有善操。平居飯水雲。施芒屨。常願得佳子。
0772a01: 業儒持家外。又願得學佛。而出家者。則善可以及其
0772a02: 族。果生三子。師其季也。少沈厚。處群稚中。獨罕言笑。
0772a03: 束髮浮沈鄉校間。然無經世意。見佛書。則端坐探釋。
0772a04: 忘罷。怙恃見其然。則曰。吾三子。以一出家。固所願也。
0772a05: 年十九。依香林院文憲師。薙染。受具戒。憲俾由律而
0772a06: 入教。乃預籍郡之湖心。討論開遮之說。既又負笈赤
0772a07: 城。染指性具之理。一日幡然曰。持犯束身。義學支離。
0772a08: 何能超生死乎。於是舍教而入禪。小留瑞巖荷屋席
0772a09: 下。即往天童。見無用。一單深穩。赴眾外。不出僧堂。靜
0772a10: 定中發明。語默無滯。用室中舉。有句無句。如藤倚樹。
0772a11: 師云。斬丁截鐵。用云。溈山呵呵大笑。。師云。寸釘入
0772a12: 木。用器之。令入侍司。師遜不就。乃之玉几。時佛照禪
0772a13: 師。佚老東菴。一見別為法器。照指往越能仁。見淛翁。
0772a14: 翁問。上座甚處人。師云奉化。翁云。還識憨布袋麼。師
0772a15: 提起坐具。翁奪坐具。便打。師當下脫然。乃應聲云。今
0772a16: 日觸忤和尚。依之久如。歷諸方松源肯堂癡鈍息
0772a17: 菴空叟無證洎諸老之門。龍象蹴踏處。咸周旋。往返
0772a18: 激揚密。又絕淮渡湘。禮列祖塔。俄淛翁移鍾阜。拉
0772a19: 師偕行。又被　旨。移天童。職師知藏。嘉定十年。三月。
0772a20: 妙勝席　制府。下諸禪期集。師膺其選。瓣香為淛
0772a21: 翁。記所證也。旋遷補陀岳林。秀之報恩。鄞之大慈。越
0772a22: 之天章　京之淨慈。靈隱。凡八遷。其岳林。則　丞相
0772a23: 史忠獻王。欽其道價。延見。而遷大慈。則　忠獻之子。
0772a24: 同知恭惠公敷奏。給　。而遷淨慈。則　京尹趙大
0772b01: 資敷奏。起乳竇之隱。而遷靈隱。則序遷也。居二年。以
0772b02: 疾求退。眾闔辭懇留。當　　天基。陞堂祝　堯。下座。
0772b03: 衲子隨至方丈。喜其有瘳。師忽垂語。勉勵激切。與常
0772b04: 時不同。眾異焉。初八日凌晨。隱几從容。親札別諸
0772b05: 　朝賢之弘護者。徐語眾曰。吾行矣。其送終之禮。令與
0772b06: 常僧等。勿厚勿侈。勿襲末流之弊。以貽識者哂。火葬
0772b07: 後。拾遺殖。投諸江。乃書偈曰。地水火風先佛記。冷
0772b08: 堆裏無舍利。掃向長江白浪中。千古萬古第一義。眾
0772b09: 泣請遺偈。師笑曰。猶嫌少在。復書曰。來無地頭。去無
0772b10: 方所。空迸綻。山嶽起舞。擲筆移時而化。茶毗得設
0772b11: 利。五色如菽。諸徒欲遵治命水　前資尹趙公。特
0772b12: 捐金幣。命建塔焉。於是塔于寺西麓。童禪師塔之左。
0772b13: 寶祐元年。正月十八日也。壽七十五。臘五十六。弟子
0772b14: 七十餘人。嗣法者。出相先後。師孤硬趣操。嚴冷面目。
0772b15: 其當機妙轉。珠不容觸。臨事定見。山猶可。一以身
0772b16: 徇道。而世相逆順。舉不足以回撓。其為己已為人。皆推
0772b17: 此而行之。學者苦其峻厲。難於近傍。久則眷戀。而不
0772b18: 忍去。其提唱的切。省徑如蠱家之盃。飲者必死。如良
0772b19: 醫之劑。呾者必活。當淛翁示寂時。語其徒曰。岳林濟
0772b20: 長老。識我舌頭落處。可令校吾語錄。今佛心語。行于
0772b21: 世。師所訂也。斥己已長。以資常住。輕於擲礫。補缺興壞。
0772b22: 視時之宜。其居淨慈日。相視面勢。宜於左昂右低者。
0772b23: 乃傾。矗一閣於東南。舍三世佛。益發湖山之勝。
0772b24: 　上聞而厚錫焉。至親灑　宸翰。正知閣。華嚴法
0772c01: 界。兩扁。以揭之。燁如也。住山掩關。冰檗一節。丈室蕭
0772c02: 然。如傳舍。視給侍輩。如路人。公使令外。一無以役之。
0772c03: 其與竊借名位。驕盈睢盱者。可同日語哉。故江湖衲
0772c04: 子。愈久而思之。寶祐乙卯冬。余居慈雲。其子用楫過
0772c05: 我。言師始末。與余疇昔所聞者。合乃為條理。其事以
0772c06: 備當世名公採摭。銘以傳遠。其八會語。師臨終時。舉
0772c07: 以投諸火。今所行者。乃諸衲傳誦。會成編。以示後
0772c08: 云。寶祐四年。正月幾望。慶元府大慈名山。教忠報國
0772c09: 禪寺　特差住持。屬末比丘　大觀　謹狀。
