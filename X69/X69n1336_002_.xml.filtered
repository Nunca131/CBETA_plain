0134b18: 
0134b19: 
0134b20: 龐居士詩卷中
0134b21: 
0134b22: 楞伽寶山高四面無行路惟有達道人
0134b23: 乘空到彼處羅漢若悟空擲錫騰空去
0134b24: 緣覺若悟空醒見三生事菩薩若悟空
0134c01: 十方同一處諸佛若悟空妙理空中住
0134c02: 空理真法身法身即常住佛身祇這是
0134c03: 迷人自不悟一切若不空苦厄從何度
0134c04: 大海三千巨深五六萬余特七尺軀
0134c05: 入裏飲一頓當時枯竭盡龍王自出現
0134c06: 大閱經藏門請為說一遍依如說無法
0134c07: 龍王悟知見賣君髻中珠隱在如來殿
0134c08: 戴將軍陣頭賊降不敢戰世上有仁人
0134c09: 得永離貧賤不貪有為身當見如來面
0134c10: 日輪漸漸短光陰一何促身如水上沫
0134c11: 命似當風燭常須慎四持心捨三毒
0134c12: 相見論修道更莫著婬慾婬慾暫時情
0134c13: 長劫入地獄縱令得出來異形人不識
0134c14: 或時成四足或是總無足可惜好人身
0134c15: 變作醜頭畜今日預報知行行須努力
0134c16: 余家久住山早已巳離城市草屋有三間
0134c17: 一間長丈二一間安葛五一間塵六四
0134c18: 余家自內房終日閑無事昨因黑月二十五
0134c19: 初夜飲酒醉兩人相渾雜種種調言氣
0134c20: 余家不柰煩放火燒屋葛五成燼
0134c21: 塵六無一二有物蕩淨盡惟餘空閑地
0134c22: 自身赤裸裸體上無衣被更莫憂盜賊
0134c23: 逍遙安樂睡一等被火燒同行不同利
0134c24: 出家捨煩惱煩惱還同住癡心福田
0135a01: 騃意承救度十二因緣管無繇免來去
0135a02: 依智不依識依義不依語佛心一子地
0135a03: 蠢動皆男女平等如空善惡俱無取
0135a04: 既不造天堂誰受三塗苦有法盡無餘
0135a05: 乘空能自度神作如來身智作如來庫
0135a06: 涌出波羅蜜流通正道路渾身總是佛
0135a07: 迷人自不悟
0135a08: 八十隨形好相有三十二四諦及三乘
0135a09: 同一無生智名為一合相非是人同
0135a10: 凡夫共佛同一體無有異若論心與境
0135a11: 懸隔不相似凡夫惟妄想攀緣天地
0135a12: 常懷三毒心損他將自利佛心常慈悲
0135a13: 善惡無有二蠢動諸眾生心同一子地
0135a14: 六識空無生六塵將布施意根成妙覺
0135a15: 七識平等智
0135a16: 富兒空手行貧兒把他物被物牽入廛
0135a17: 買賣不得出覺暮便歸舍黃昏黑漆漆
0135a18: 所求不稱意合家總啾唧自無般若性
0135a19: 乏欠波羅蜜把繩入草裏自繫百年畢
0135a20: 實是可憐許冥冥不見日富兒雖空手
0135a21: 家中甚富溢自有無盡藏不假外緣物
0135a22: 周流用不窮要者從理出
0135a23: 古時不異今今時不異古生事日日滅
0135a24: 有所不能作音做世上乏錢財守空無貨賂
0135b01: 理詩日日新朽宅時時故聞船未破漏
0135b02: 愛河須早渡出過三江口逍遙神自悟
0135b03: 損之又損之俄成貝多樹臨行途路難
0135b04: 無船可相渡業老見閻公沒你分處
0135b05: 若見優曇花處處無疑慮
0135b06: 世上蠢蠢者相見只論錢張三五百貫
0135b07: 李四有幾千趙大折本王六大迍邅
0135b08: 口常談三業心中欲火然癡狼咬肚熱
0135b09: 貪鬼撮頭牽有復有足開眼常睡眠
0135b10: 羅剎同心腹何日見青天青天不可見
0135b11: 地獄結因緣故宅守真妻不好求外色
0135b12: 真妻生男女長大同榮辱外色有男女
0135b13: 長成愛作賊有妻累我來牽我入牢獄
0135b14: 我亦早識渠誘引入吾室內外總團圓
0135b15: 同一食食飽斷妄無相即無福
0135b16: 若論真寂理同歸無所得昔日在有時
0135b17: 常被有人欺一相生分別見聞多是非
0135b18: 已巳後入無時又被無人欺一向看心坐
0135b19: 冥冥無所知有無俱是執何處是無為
0135b20: 有無同一體諸相盡皆離心同空故
0135b21: 空是我師若論無相理惟我父王知
0135b22: 老來無氣力房舍不能修基頹柱根朽
0135b23: 椽梠脫差抽泥塗零落盡四壁空颼颼
0135b24: 舉頭看梁柱星星見白頭慧雲降法雨
0135c01: 智水沃心流家中空豁豁屋倒亦何憂
0135c02: 山莊草庵破余歸大宅游生生不揀處
0135c03: 隨說無求人有五般花花蘭一作爛變成香
0135c04: 氤氳滿故宅供養本爺娘有人見不識
0135c05: 報道十月桑外塵一念愛合成五色囊
0135c06: 囊中起三柱柱上有千梁梁邊成地獄
0135c07: 地獄作天堂緣箇一群賊自作自消亡
0135c08: 縱令存草命何時還故鄉文字說定慧
0135c09: 定慧是爺娘何不依理智逐色在他鄉
0135c10: 早須歸大宅孝順見爺娘爺娘聞子來
0135c11: 端坐見咍咍我所有寶藏分付鑰匙開
0135c12: 非論窮子富舉國免三如意用無盡
0135c13: 更不受胞胎逍遙無障礙終日見如來
0135c14: 如來愍諸子平等無高下諸子自愚癡
0135c15: 所以難教化直心是道場子心轉姦詐
0135c16: 遣子淨三業轉愛論俗話遣子內脩真
0135c17: 向外轉尋假遣子學無相捻他有相把
0135c18: 無諍最第一論義成相罵
0135c19: 無貪勝布施無癡勝坐禪無瞋勝持戒
0135c20: 無念勝求緣盡見凡夫事夜來安樂眠
0135c21: 寒時向火坐火本實無煙不忌黑闇女
0135c22: 不求功德天任運生方便皆同般若船
0135c23: 若能如是學功德實無邊
0135c24: 十方同一等此是真如寺裏有無量壽
0136a01: 本來無名字凡夫不入理心緣世上事
0136a02: 乞錢買瓦木他空地被六賊驅
0136a03: 背真如智終日受艱辛妄想圖名利
0136a04: 如此學道人累劫終不至
0136a05: 無有報龐大空空無處坐家內空空空
0136a06: 空空無有貨日在空裏行日沒空裏臥
0136a07: 空坐空吟詩詩空空相和莫怪純用空
0136a08: 空是諸佛座世人不別寶空即是實貨
0136a09: 若嫌無有空自是諸佛過
0136a10: 有人有所知有事有是非聞道無相理
0136a11: 心執不生疑五歲更不長祇作阿孩兒
0136a12: 將拳口裏咬百年不肯離假花雖端正
0136a13: 究竟不充饑都緣癡孩子不識是權宜
0136a14: 如來無相理有作盡皆非
0136a15: 合瞋不須瞋合喜不須喜喜即婬慾生
0136a16: 瞋即毒蛇起毒蛇起猛火婬慾成貪鬼
0136a17: 猛火和貪鬼癡狼咈心底妄想如恒沙
0136a18: 煩惱無遮止無明黑漆漆渴來飲鹹水
0136a19: 終日緣事走不肯入空理
0136a20: 我見好畜生知是嘍羅漢枉法取人錢
0136a21: 誇道能計算得即渾家用受苦沒人伴
0136a22: 有力任他騎棒鞭脊上楦觜上著頭
0136a23: 口中鐵片項領被磨穿鼻孔芒繩絆
0136a24: 自種還自收佛也不能斷
0136b01: 癡兒無智慧自嫌阿爺醜阿娘生得身
0136b02: 嫌娘無面首拋親爺娘外邊逐色走
0136b03: 六親相將作尋常不閑口恒遊十二月
0136b04: 月月飲欲酒夜夜不曾醒醉吐飼狗
0136b05: 如此惡男子緣事不了手
0136b06: 余有一寶非是世間鐵成來更不磨
0136b07: 晶晶白如雪氣衝浮雲散光照三千徹
0136b08: 吼作師子聲百獸皆腦裂外國盡歸降
0136b09: 眾生悉磨滅滅已巳復還生還生作金鐍古穴
0136b10: 帶將處處行樂者即為說
0136b11: 知余轉般若見余轉金剛合掌恭敬了
0136b12: 不動見空王亦勝身命施亦勝坐天堂
0136b13: 亦勝五臺供亦勝求西方於住而無住
0136b14: 其福不可量有為如夢幻無相契真常
0136b15: 如來大慈悲廣演波羅蜜了知三界苦
0136b16: 慇懃勸君出得之不肯修實是頑皮物
0136b17: 他是已巳成佛汝是當成佛當成自不成
0136b18: 是誰之過失已巳後累劫苦莫尤過去佛
0136b19: 誰家郎君子開眼造地獄枉法取人錢
0136b20: 養那一群賊饒伊家戶大業成出不得
0136b21: 除非輪迴滿換形償他力看君騎底驢
0136b22: 總是如此色無事被鞭杖有理說不得
0136b23: 愚人打瓮破求人望錮護惡法得錢財
0136b24: 布施擬補處物色不相當此事無煩做
0136c01: 縱然有少福那將地獄去罪福當頭行
0136c02: 何時相值遇自本猶折安得有利路
0136c03: 先須持五戒方始得人身有財將布施
0136c04: 身即不窮貧若行十善業聞道得天人
0136c05: 天人生滅福來去如車輪有為接梵世
0136c06: 不及一毫真更欲談玄妙慮恐法王瞋
0136c07: 一皮較一皮孫子不如兒坐禪勝讀經
0136c08: 讀經勝有為尋文不識理棄母養阿姨
0136c09: 阿姨是色身阿娘是法體色身是文字
0136c10: 法入無為理文字有生滅無相宛然爾
0136c11: 佛教本無妄句句須論實己已饒益他
0136c12: 俗所謂陰騭遮莫是天王饒君宰相姪
0136c13: 世間有貴賤業力還同一語汝富貴人
0136c14: 貧兒莫欺屈習重業力成翻覆難得出
0136c15: 自恨己已身癡有事無人知橫展兩睡
0136c16: 至曉不尋思諸佛為我爺我是世尊兒
0136c17: 兒今已巳長大替父為導師父子同宅住
0136c18: 寸步不相離法身無相貌世人那得知
0136c19: 此箇一群賊生生欺主人即今識汝也
0136c20: 不共汝相親你若不伏我我則處處說
0136c21: 教人總識汝遣汝行路絕你若能伏我
0136c22: 我亦不分別共汝同一身永離於生滅
0136c23: 世人重珍寶我則不如然名聞即知足
0136c24: 富貴心不緣唯樂簞瓢飲無求澡鏡銓
0137a01: 饑食西山稻渴飲本源泉寒披無相服
0137a02: 熱來松下眠知身無究竟任運了殘年
0137a03: 霧重日難出雲厚月朧朧有心求佛
0137a04: 晝夜用心功見夢言將實聞真耳聾
0137a05: 群賊當路坐道理若為通見性若玲瓏
0137a06: 多求說處通取他凡聖語到頭渾是空
0137a07: 云何為人演離相說如如心鏡俱空靜
0137a08: 無實亦無心通常嘿用出世入無餘
0137a09: 梵釋咸恭敬菩薩亦同居語是凡夫語
0137a10: 理合釋迦書若能如是學不枉用工夫
0137a11: 寅朝飲稀粥飯後兩束薪貨得二升米
0137a12: 支我有餘身身無饑火逼安余無相神
0137a13: 神安佛土淨內外絕埃塵無間說般若
0137a14: 豁達啟關津火燒家計盡全成無事人
0137a15: 圓鏡朗如日湧出無礙智梵語波羅蜜
0137a16: 唐言無量義說者說無相離者離文字
0137a17: 但說無上道利他還自利若能入理行
0137a18: 不動到如地緣事常區區不如展睡
0137a19: 我觀三界有有人披草舍鼠同穴住
0137a20: 白日恒如夜鳩鴿為親情羅剎同心話
0137a21: 五狗常吠思之令人怕我觀總是幻
0137a22: 空名亦假放牛喫草庵三身同一化
0137a23: 如來一真智滿娑婆界慇懃說方便
0137a24: 有人自不解無處不生心有處多貪愛
0137b01: 心王作黑業教他口懺悔口懺心不改
0137b02: 心口相違背不服無心藥病根終不差
0137b03: 著相求菩提不免還他債
0137b04: 香山有栴檀寶山無伊蘭金山照毛頭
0137b05: 毛頭百億寬淨心空室坐妙德四方安
0137b06: 空生知內外相事付阿難如能達此理
0137b07: 無處即泥洹
0137b08: 若能相用語教君一箇訣捻取三毒箭
0137b09: 一時總折田地成四空五狗牙總缺
0137b10: 色蘊自消亡六賊俱磨滅閻羅成法王
0137b11: 羅剎成菩薩勿論己已一身舉國一時悅
0137b12: 達人知是幻縱損心亦如諸天不免難
0137b13: 況復此閻浮須尋無上理莫更苦踟
0137b14: 衣食纔方足不用積盈餘少欲有涅槃
0137b15: 知足非凡夫當來無地獄現在出三塗
0137b16: 外若絕攀緣歡喜常現前本來何所得
0137b17: 吉祥自現形空生稱長老燃燈常照明
0137b18: 彌勒是同學釋迦是長兄神通次第坐
0137b19: 無勞問姓名名相有差別法身同一形
0137b20: 大乘一等義本自無遮閉凡夫著相求
0137b21: 心生有執滯無心為真空空寂為本體
0137b22: 無問亦無說常照勿使廢佛子行道已巳
0137b23: 更莫愁來去
0137b24: 無念清涼寺蘊空真五臺對境心無垢
0137c01: 當情心死妙理於中現優曇空裏開
0137c02: 無求真法眼離相見如來若能如是學
0137c03: 不動出三災
0137c04: 常聞阿佛擬向東方討今日審思惟
0137c05: 不動自然到語汝守門奴何須苦煩燥
0137c06: 我奏父王知與汝改名號破有為功
0137c07: 顯示無為道
0137c08: 識樂眾生樂緣繩妄走作智樂菩薩樂
0137c09: 無繩亦無縛若有發心者直須學無作
0137c10: 莫道怕落空得空亦不惡見不別金
0137c11: 入方知錯
0137c12: 苦痛役身心勞神官職暫得色毛披
0137c13: 拍按作瞋色口口打奴兵聲聲遣肋
0137c14: 聞道送王老曲亦變成直縱令有理道
0137c15: 分亦不得
0137c16: 家長自飲酒舉家一時醉失火燒故宅
0137c17: 運水沃空地水火當頭發三災一時起
0137c18: 空中鳩鴿舞騾來助放屁因中無好花
0137c19: 結果亦天理
0137c20: 學道迷路人實是可憐許被賊妄牽纏
0137c21: 惡緣取次與有法遍娑婆開眼看佛語
0137c22: 洗舌讀經典和經弄蛇鼠動念三界成
0137c23: 迷失當時路
0137c24: 身現凡夫事內照自分明三千大千界
0138a01: 滿中諸眾生剎那造有業了了總知情
0138a02: 納安芥子裏稱為無相經常持人不識
0138a03: 念時無色聲
0138a04: 學佛作夢事不須論地獄天堂總越
0138a05: 六識為僮僕心心無所住處處塵不著
0138a06: 五道絕人行無心是極樂空裏見優曇
0138a07: 眾生作橋彴
0138a08: 欲得速成佛祇學無生忍非常省心力
0138a09: 當時煩惱盡七寶藏門開智慧無窮盡
0138a10: 廣演波羅蜜無心可鄙吝祇恐著有人
0138a11: 愚癡自不信
0138a12: 世人皮上黠心裏沒頭癡他貪目前利
0138a13: 焉知已巳後非謾胡欺得漢誇道手遲
0138a14: 走向見閻老倒拖研米槌恐君不覺悟
0138a15: 今日報君知
0138a16: 中人樂寂靜下士好威儀菩薩心無礙
0138a17: 同凡凡不知佛是無相體何須有相持
0138a18: 但令心了事遮莫外人疑如人渴飲水
0138a19: 冷煖心自知
0138a20: 識若不受塵心亦不顛狂妙智作心師
0138a21: 名為破有王須臾證六度動用五種香
0138a22: 此即真極樂亦是真西方釋迦無量壽
0138a23: 同居此道場
0138a24: 俗務不廢作內秘貪心學世上假名聞
0138b01: 超然總莫著息念三界空無求出五濁
0138b02: 法報皆圓滿意根成正覺若能如此修
0138b03: 輪王亦不
0138b04: 五蘊若實有則合有色形五蘊若實無
0138b05: 則合無形聲祇為假名字所以妄來停
0138b06: 若了名相空事盡總惺惺心王無障礙
0138b07: 擺撥三界行
0138b08: 我是凡夫身樂說真如理為性不慳貪
0138b09: 常行平等施凡夫事有為佛智超生死
0138b10: 作佛作凡夫一切自繇你
0138b11: 耳聞無相理眼空不受色鼻嗅無相香
0138b12: 舌無相食身著無相衣意隨無相得
0138b13: 心靜越諸天神清見彌勒十方同一乘
0138b14: 無心記南北
0138b15: 慈悲說斯法現疾為眾生純陀獻後供
0138b16: 妙德亦同行名相有差別法身同一形
0138b17: 化身千萬億方從立空名不須執有法
0138b18: 圓通最大精
0138b19: 欲得真成佛無心於萬物心如境亦如
0138b20: 真智從如出定慧等莊嚴廣演波羅蜜
0138b21: 流通十方界諸有不能疾報汝學道人
0138b22: 祇麼便成佛
0138b23: 讀經須解義解義始修行若能依義學
0138b24: 即入涅槃樂城讀經不解義多見不如盲
0138c01: 緣文廣占地心中不肯耕田田總是草
0138c02: 稻從何處生
0138c03: 有人道不得是伊心王黑不能自了事
0138c04: 埋藏一群賊群賊多貪癡緣事說是非
0138c05: 心王被賊使劫劫無出期見花不識樹
0138c06: 熟始應知
0138c07: 君家住聚落余自居山谷山空無有物
0138c08: 聚落百種有有者喫飯食無者空張口
0138c09: 口空肚亦空還將空喫有有盡物歸空
0138c10: 同體無前後
0138c11: 諸佛與眾生元來同一家不識親尊長
0138c12: 外面認假爺優曇不肯摘專採葫蘆花
0138c13: 葫蘆花未落常被三五如斯之等類
0138c14: 輪轉劫恒沙
0138c15: 余為田舍翁世上最貧窮家中無一物
0138c16: 啟口說空空舊時惡知識總度作師僧
0138c17: 和合一處坐常教聽大乘食時與持
0138c18: 唯我一人供
0138c19: 平等無有二終日同宅住世人不了妄
0138c20: 心生外緣取取得外相佛樂變成苦
0138c21: 苦即諸法生大海從何渡為報知音者
0138c22: 好好看道路
0138c23: 故宅有寶珠向田野求這箇一群賊
0138c24: 賺你徒悠悠泥上搽粧粉壁上塗渾油
0139a01: 愚人見夢事讚歎道能修臘月三十日
0139a02: 元無一物收
0139a03: 山中失心任運騰騰語語即說空空
0139a04: 空中無鼠有心波浪起無心是淨土
0139a05: 淨土生真佛佛還傳佛語佛能度眾生
0139a06: 眾生是佛母
0139a07: 心王不能了何不依真智一吼百獸伏
0139a08: 盡見無生理無生理甚寬無心無可看
0139a09: 非內外中間非生死涅槃諸法無住處
0139a10: 遨遊神自安
0139a11: 外求非是寶無念自家珍心外求佛法
0139a12: 總是倒行人般若名尚假豈可更依文
0139a13: 有相皆妄無形實是真
0139a14: 日用事無別唯吾自偶諧頭頭非取捨
0139a15: 處處勿張乖朱紫誰為號青山絕塵埃
0139a16: 神通并妙用運水及搬柴
0139a17: 意根無自性萬法本來外塵都不有
0139a18: 三界自然無五蘊今何在盡總入無餘
0139a19: 河沙過去佛並在一毛如
0139a20: 名相本來無迷人意欲須須時權為說
0139a21: 迷過患須除般若無是非無實亦無
0139a22: 八萬四千卷終歸同一如
0139a23: 人有一卷經無相亦無名無人能轉讀
0139a24: 有我不能聽如能轉讀得入理契無生
0139b01: 非論菩薩道佛亦不勞成
0139b02: 阿爺當殿坐子向前頭立父子同宅住
0139b03: 小魔不敢入時開無盡藏貧者相供給
0139b04: 得之永不窮免得生憂悒
0139b05: 欲得真醍醐三毒須去除嗅無酥酪氣
0139b06: 自見如意珠劫火燒不然泛海浪中浮
0139b07: 昔日強索者今日作他奴
0139b08: 報汝尋真理偷生佯不聞及其身命卒
0139b09: 心口便紛紜我命不能與將錢別僱人
0139b10: 為讀如來教救護我精神
0139b11: 城內數萬戶不柰我恒一時時師子吼
0139b12: 禽獸俱皆卒教作羅羅無蹤持戒律
0139b13: 但知入理坐日頭骨咄出
0139b14: 
0139b15: 龐居士詩卷中
