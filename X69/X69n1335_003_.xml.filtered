0115a14: 
0115a15: 
0115a16: 善慧大士錄卷第三
0115a17: 
0115a18: 四相詩
0115a19: 生相
0115a20: 識託浮泡起。生從愛欲來。昔時曾長大。今日復嬰孩。
0115a21: 星眼隨人轉。朱唇向乳開。為迷真法性。還受輪迴。
0115a22: 老相
0115a23: 覽鏡容顏改。登氣力衰。咄哉今已巳老。趨拜禮還虧。
0115a24: 身似臨崖樹。心同念水龜。尚猶有漏。不肯學無為。
0115b01: 病相
0115b02: 忽染沈痾疾。因成臥病人。妻兒愁不語。朋友猒相親。
0115b03: 楚痛抽千脈。呻吟徹四鄰。不知前路險。猶尚恣貪瞋。
0115b04: 死相
0115b05: 精魄辭生路。游魂入死關。只聞千萬去。不見一人還。
0115b06: 寶馬空嘶立。庭花永絕攀。早求無上道。應免四方山。
0115b07: 心王銘
0115b08: 觀心空王玄玅難測無形無相有大神力
0115b09: 能滅千災成就萬德體性雖空能施法則
0115b10: 觀之無形呼之有聲為大法將心戒傳經
0115b11: 水中鹽味色裡膠清決定是有不見其形
0115b12: 心王亦爾身內居停面門出入應物隨情
0115b13: 自在無礙所作皆成了本識心識心見佛
0115b14: 是心是佛是佛是心念念佛心佛心念佛
0115b15: 欲得早成戒心自律淨律淨心心即是佛
0115b16: 除此心王更無別佛欲求成佛莫染一物
0115b17: 心性雖空貪瞋體實入此法門端坐成佛
0115b18: 到彼岸已巳得波羅蜜慕道之士自觀自心
0115b19: 知佛在內不向外尋即心是佛即佛即心
0115b20: 心明識佛曉了識心離心非佛離佛非心
0115b21: 非佛莫測無所堪任執空滯寂於此漂沈
0115b22: 諸佛菩薩非此安心明心大士悟此玄音
0115b23: 身心性玅用無更改是故智者放心自在
0115b24: 莫言心王空無體性能使色身作邪作正
0115c01: 非有非無隱顯不定心性雖空能凡能聖
0115c02: 是故相勸好自防慎剎那造作還復漂沈
0115c03: 清淨心智如世黃金般若法藏在身心
0115c04: 無為法寶非淺非深諸佛菩薩了此本心
0115c05: 有緣遇者非去來今
0115c06: 又頌曰
0115c07: 遍瞻四大海。觀尋五陰山。如來行道處。靈智甚清閑。
0115c08: 寶殿明珠燿。華座美玉鮮。心王明教法。敷揚般若蓮。
0115c09: 淨地菩提子。得天中天。觀此色身中。心王般若空。
0115c10: 聖智安居處。凡夫路不同。出入無門戶。觀尋不見蹤。
0115c11: 大體寬無際。小心塵不容。欲得登彼岸。高張智慧帆。
0115c12: 清淨明珠戒。莊嚴佛道場。身作如來相。心為般若王。
0115c13: 願早登蓮座。口放大圓光。廣照無邊界。為物作橋梁。
0115c14: 開大毗尼藏。名傳戒定香。觀達無生智。空中誰往來。
0115c15: 永超三界獄。不染四魔胎。遊戲蓮華上。安居法性臺。
0115c16: 天人悉瞻仰。冥空讚善哉。有緣逢廣化。般若玅門開。
0115c17: 夜夜抱佛眠。朝朝還共起。行住鎮相隨。坐臥同居止。
0115c18: 分毫不相離。如身影相似。欲知佛何在。只這語聲是。
0115c19: 寂是法王根。動是法王苗。涅槃既不遠。常住亦非遙。
0115c20: 迴心名淨土。煩惱應時消。欲過三途海。勤修六度橋。
0115c21: 定當成正覺。喻若待來潮。伏藏不離體。珠在內身中。
0115c22: 但向心邊會。莫遠外於空。萬類同真性。千般體一如。
0115c23: 若人解此法。何用苦尋渠。四生同一體。六趣會歸余。
0115c24: 無明即是佛。煩惱不須除。
0116a01: 貪瞋癡
0116a02: 不須貪。看取遊魚戲碧潭。只是愛他下餌。一條線
0116a03: 向口中含。
0116a04: 不須瞋。瞋則能招地獄因。但將定力降風火。便是端
0116a05: 嚴紫磨身。
0116a06: 不須癡。癡被無明六賊欺。惡業自身心所造。愚迷披
0116a07: 畜生皮。
0116a08: 十勸
0116a09: 勸君一。專心常念波羅蜜。勤修六度向菩提。五濁三
0116a10: 塗自然出。
0116a11: 勸君二。夫人出世莫求利。縱然求得暫時間。須臾不
0116a12: 久歸蒿里。
0116a13: 勸君三。人身難得大須。晝夜六時常念佛。勤修三
0116a14: 寶向伽藍。
0116a15: 勸君四。努力經營修善事。莫言少壯好光容。未委前
0116a16: 程是何處。
0116a17: 勸君五。尋思地獄真成苦。眼前富貴逞容儀。須臾不
0116a18: 久還歸土。
0116a19: 勸君六。第一莫喫眾生肉。若非菩薩化身來。便是前
0116a20: 生親眷屬。
0116a21: 勸君七。萬事無過須的實。朝三暮四不為人。此理安
0116a22: 身終不吉。
0116a23: 勸君八。喫肉之人真羅剎。今身若也殺佗身。來生還
0116a24: 被佗身殺。
0116b01: 勸君九。天堂地獄分明有。莫將酒肉勸僧人。五百生
0116b02: 中無手。
0116b03: 勸君十。相勸修行須在急。一朝命盡入黃泉。父孃妻
0116b04: 子徒勞泣。
0116b05: 頌二首
0116b06: 空手把鋤頭。步行騎水牛。牛從橋上過。橋流水不流。
0116b08: 還源詩十二章
0116b09: 還源去。生死涅槃齊。由心不平等。法性有高低。
0116b10: 還源去。說易運心難。般若無形相。教作若為觀。
0116b11: 還源去。欲求般若易。但息是非心。自然成大智。
0116b12: 還源去。觸處可幽棲。涅槃生死是。煩惱即菩提。
0116b13: 還源去。依見莫隨情。法性無增減。妄說有虧盈。
0116b14: 還源去。何須更遠尋。欲求真解脫。端正自觀心。
0116b15: 還源去。心性不思議。志小無為大。芥子納須彌。
0116b16: 還源去。解脫無邊際。和光與物同。如空不染世。
0116b17: 還源去。何須次第求。法性無前後。一念一時修。
0116b18: 還源去。心性不沈浮。安住王三昧。萬行悉圓收。
0116b19: 還源去。生死本紛綸。橫計為實。六情常自昏。
0116b20: 還源去。般若酒澄清。能治煩惱病。自飲勸眾生。
0116b21: 浮漚歌
0116b22: 君不見驟雨近看庭際流。水上隨生無數漚。一滴初
0116b23: 成一滴破。幾迴銷盡幾迴浮。浮漚聚散無窮已巳。大小
0116b24: 殊形色相似。有時忽起名浮漚。銷竟還同本來水。浮
0116c01: 漚自有還自無。象空象色總名。究竟還同幻化影。
0116c02: 愚人喚作半邊珠。此時感歎閑居士。一見浮漚悟生
0116c03: 死。皇皇人世總名。暫借浮漚以相比。念念人間多
0116c04: 盛衰。逝水東注永無期。寄言世上榮豪者。歲月相看
0116c05: 能幾時。
0116c06: 獨自詩二十章
0116c07: 獨自山。茅茨草屋安。熊羆撩人戲。飛鳥共來。
0116c08: 獨自居。何意此勤劬。翹心尋本性。志節服真如。
0116c09: 獨自眠。寂寞好思玄。休息攀緣境。不著有無邊。
0116c10: 獨自坐。靜思觀無我。調直箇身心。慈悲成薩埵。
0116c11: 獨自處。本誓如應與。示道在經中。扣破無明主。
0116c12: 獨自行。見色恰如盲。輕軀同類化。蠕動未曾驚。
0116c13: 獨自戲。問我心中有何為。若見無記在心中。急斷令
0116c14: 還般若義。
0116c15: 獨自往。觸處隨緣皆妄想。妄想心內逼馳求。即此馳
0116c16: 求亦非往。
0116c17: 獨自歸。登山度嶺何所依。比至所依無定實。熟觀此
0116c18: 境竟何為。
0116c19: 獨自作。問我心中何所著。推撿四運併無生。千端萬
0116c20: 緒何能縛。
0116c21: 獨自語。問我心中何所取。照了巧說皆空。咽喉唇
0116c22: 舌誰為主。
0116c23: 獨自情。其實離聲名。三觀一心離萬品。荊棘叢林皆
0116c24: 自平。
0117a01: 獨自美。迢迢棄朝市。追昔本願證無生。不得無生終
0117a02: 不止。
0117a03: 獨自佳。禪味朝不用蝦。弊此揣食如應與。假借五
0117a04: 陰以為家。
0117a05: 獨自樂。且欲求無學。急斷三界繩。得免泥惡。
0117a06: 獨自好。決求菩薩道。萬行為眾生。未取泥洹寶。
0117a07: 獨自觀。試取世緣看。捉此無常境。一理向心觀。
0117a08: 獨自奇。正是學無為。迴思多許念。運向涅槃池。
0117a09: 獨自足。願心無限跼。怨親法界語圓真。始得應身化
0117a10: 育。
0117a11: 獨自宿。意裡心儲蓄。為作良友繫衣珠。歷劫彌生根
0117a12: 會熟。
0117a13: 爾時大士與諸弟子。晝夜思惟觀察行人。生而不生。
0117a14: 滅而不滅。止息攀緣入法相。即是為解脫也。乃作五
0117a15: 章詞曰。
0117a16: 一更始。擎香佛龕裏。敬禮無上尊。心心已巳無已巳。
0117a17: 二更至。加趺靜禪思。通達無彼我。真如一不二。
0117a18: 三更中。觀法空不空。無起無生滅。體一真如同。
0117a19: 四更前。觀法緣無緣。真如四句絕。百非寧復煎。
0117a20: 五更初。稽首禮如如。歸依無新故。不實亦不。
0117a21: 行路難二十篇并序
0117a22: 夫心性凝。量同法界。隨如絕相。無作無緣。湛爾常
0117a23: 存而無住。法流滿世界而實理不遷。玅道歸空而普
0117a24: 同萬有。法王御此而說金堅。故昔言。欲顯其相。而復
0117b01: 不為言之所詮。然觸事該羅。而事之不攝。性非解脫。
0117b02: 本無十纏。緣所不起。呼之為玅。言方不及。故號自然。
0117b03: 常與世和。而世法不染。俗是其體。而亦不為俗之所
0117b04: 牽。爾乃玄絕玅。空號坦蕩。心無狀而現形。雖有形
0117b05: 而無象。散合無方。而非還非往。由聚斂歛而不促。設開
0117b06: 舒而不廣。斯非物而有音。具大音而稀響。性寂。
0117b07: 非一非兩。廣照分明。徒自明而自朗。未曾暫有。而全
0117b08: 體現前。雖復現前。而難習難倣。細於毫末而不微。生
0117b09: 遍三千而不長。理無決定。無聽無聞。無而怳晃。生死
0117b10: 坦然。非因育養。識類含生。同斯法綱。就悟名為涅槃。
0117b11: 而不知者說為憶想。斯則真實無疑。能柔能強。廣望
0117b12: 則世界不容。息念則舉體皆同。乃是無色之色。恬靜
0117b13: 淵洪。止之。即為無量無窮之體。合之。則非隻非雙。一
0117b14: 起普周萬國。無遲無疾。而容不容。非凡非聖。非智非
0117b15: 愚。唯有無心質士。合此宗。會之者。豁冥昧。照之者。
0117b16: 朗迷蒙。遮那湛然。無增無減。四生三有。聞爾還空。若
0117b17: 乃幽微寂寞。難見難知。若立一名相。而不合不離。非
0117b18: 斷非常。而二邊俱會。無明無暗。非慧非癡。此非世間
0117b19: 智辨照之所能及。是無生慧者之所深思。斯乃自悟
0117b20: 心。即長生而不滅。見而非見。無著無依。世有九十
0117b21: 六種外道。亦所不及。唯是無上佛法。要切良基。余既
0117b22: 瞥聞。不能默已巳。抱愚竭智。聊述拙辭。雖不會玅理。然
0117b23: 其語意大指。終歸自然。煩憒性迷。制斯遣慮。願高明
0117b24: 正士見者不嗤。
0117c01: 第一章明非斷非常
0117c02: 君不見自心非斷亦非常。普在諸方不入方。亦復不
0117c03: 依前後際。又復非圓非短長。湛然無生亦無滅。非白
0117c04: 非黑。非青非黃。雖復念慮知諸法。而實不住念中央。
0117c05: 眾生入而無所入。雖取六境實無傷。智者分明了知
0117c06: 此。是故號曰法中王。自悟知此無知法。因爾智慧等
0117c07: 金剛。不藉外緣資內府。戒定慧品自閑防。安住普超
0117c08: 三昧頂。憶想顛倒永消亡。覺諸煩惱隨如相。稱此空
0117c09: 名為道場。為眾班宣演常教。如此玅義未曾彰。行路
0117c10: 難。路難微玅甚難行。若以無知照知法。現前證得本
0117c11: 無生。
0117c12: 第二章明真照無照
0117c13: 君不見真照分明性無照。通鑒坦蕩復無平。安住無
0117c14: 明知明照。了達明照之無明。一心永斷於諸行。始復
0117c15: 勤行於不行。一心非心亦非一。無一無心行不生。識
0117c16: 心即是無生法。非離生法有無生。若知諸緣性無起。
0117c17: 隨心顛倒任縱橫。解了空心無隔礙。世間言論不勞
0117c18: 爭。若復苦欲爭言論。方為貪癡之所盲。是故經言樂
0117c19: 知見。五陰塵勞隨復生。若能慧心持本際。自得正道
0117c20: 坦然平。性正心平無有正。假設平正引生。行路難。
0117c21: 路難常居五陰山。涅槃玄不為寂。雖有生死獨清
0117c22: 閑。
0117c23: 第三章明心相實相
0117c24: 君不見心相微細最奇精。非作非緣非色名。雖復恬
0118a01: 然非有相。若凡若聖己已之靈。此靈無形而常應。雖復
0118a02: 常應實無形。心性無來亦無去。緣慮流轉實無停。正
0118a03: 覺此是真常覺。方便鹿苑制尊經。為度妄想諸邪見。
0118a04: 令知寂滅得安寧。廣說菩提與諸行。而此二法即音
0118a05: 聲。了達音聲處非處。三毒煩惱不虧盈。又達五陰皆
0118a06: 空寂。正慧無生制六情。於茲六情還念滅。即是真了
0118a07: 涅槃城。行路難。路難無往復無還。貪瞋不在於內外。
0118a08: 亦復的不在中間。
0118a09: 第四章明無相融
0118a10: 君不見決定法中無決定。妄顛倒是菩提。若心分
0118a11: 別菩提法。分別菩提還復迷。若了此迷無分別。迷與
0118a12: 分別即菩提。分別菩提非一異。恒同一體不相。安
0118a13: 住性空真實性。空性無空亦不。同體大悲含一切。
0118a14: 故知真法不乖迷。只此昏迷即無性。亦復不論齊不
0118a15: 齊。若捨塵勞更無法。喻若淨華生淤泥。如來法身無
0118a16: 別處。普通三界苦泥。三界泥本非有。微玅誰復
0118a17: 得知蹊。行路難。路難本自是泥洹。內外身心併空寂。
0118a18: 顛倒貪瞋何處安。
0118a19: 第五章明凡聖非一非二
0118a20: 君不見煩惱茫然非是一。雖復非一亦非多。若能照
0118a21: 知其本際。即是真身盧遮那。入於微塵亦無礙。無礙
0118a22: 體寂遍娑婆。凡聖兩途非二處。生死涅槃常共和。雖
0118a23: 復強立和名字。只箇愛癡真佛陀。般若深空智非智。
0118a24: 以無心意制眾魔。余既誠心學此述。聊抽拙抱作斯
0118b01: 歌。行路難。路難心性實奇寬。貪欲本來常寂滅。智者
0118b02: 於此可盤桓。
0118b03: 第六章明懲心性無染
0118b04: 君不見智人求心不求佛。諸法寂滅即貪婬。愛欲貪
0118b05: 婬從心起。我亦懲心於不心。若也求心復不得。自然
0118b06: 無處起貪婬。貪婬無起亦無滅。顛倒非淺亦非深。又
0118b07: 亦不得非貪欲。無得不得玅難尋。三毒性中恒如此。
0118b08: 具足常同堅固林。余事貪婬為佛事。更無三毒橫相
0118b09: 侵。若求出離還沈沒。分別出沒還復沈。諸佛善得於
0118b10: 三毒。眾生妄不能任。我亦勤修三毒性。更不願求
0118b11: 諸佛心。行路難。路難心中本無物。無物即是淨菩提。
0118b12: 無見心中常見佛。
0118b13: 第七章明般若無諍
0118b14: 君不見般若真源本常淨。生死根際自微。即此生
0118b15: 死真般若。離斯外反相違。心若分別於生死。諸苦
0118b16: 毒難竟相追。今若事之為功匠。妄顛倒不能歸。而
0118b17: 此但假空言語。淨穢兩邊俱不依。無心捨離於生死。
0118b18: 涅槃無心亦不追。涅槃無心即生死。生死無心般若
0118b19: 暉。般若明心無照用。無照無用斷言辭。亦復不欲有
0118b20: 諸見。即是法王無上醫。善解於此無心藥。三有諸病
0118b21: 盡能治。行路難。路難遣之而復遣。識此遣性本來空。
0118b22: 無心終是摩訶衍。
0118b23: 第八章明本際不可得
0118b24: 君不見本際之中無復本。無本真際無人知。若人無
0118c01: 知了斯際。清淨微玅不為奇。知與無知常自爾。苦樂
0118c02: 等同於大悲。三界眾生乃迷務。於其實錄是無為。亦
0118c03: 復無此無為法。強自生心是苦疲。苦疲皆空如炎響。
0118c04: 生滅不住不分離。能知此心無隔礙。生死妄不能
0118c05: 羈。而此一心皆悉具。八萬四千諸律儀。亦復不墮過
0118c06: 人法。嶮巇絕危而不危。一切法中無有法。世人遑遽
0118c07: 欲何為。行路難。路難心中無可看。昔日謂言諸佛遠。
0118c08: 今知貪瞋是涅槃。
0118c09: 第九章明無斷煩惱
0118c10: 君不見文殊玅德非為遠。三障三毒即三空。五分法
0118c11: 身纏五陰。六入無知為六通。四倒四果何曾異。八邪
0118c12: 八正體還同。七覺菩提性無別。七識流浪會真宗。一
0118c13: 切煩惱皆空寂。諸佛法藏在心胸。恒將法忍相隨逐。
0118c14: 只自差升不相逢。諸佛如來住何所。併在貪婬愛欲
0118c15: 中。今勸斷貪婬愛欲。但是方便化童蒙。貪欲本相真
0118c16: 清淨。假說空名名亦空。行路難。路難心中非是心。寄
0118c17: 語真修無念士。慎勿分別毀貪婬。
0118c18: 第十章明寂滅無心常行精進
0118c19: 君不見寂滅性中無有滅。真實覺中無覺知。亦復無
0118c20: 有無知覺。清寂寞離方規。法性自爾無因致。憶想
0118c21: 顛倒性無為。正使飄流遍三界。於其心中實不移。無
0118c22: 去無來亦無住。善達無住亦無虧。諸佛世雄非尊大。
0118c23: 三毒四倒亦非卑。尋緣心無所得。無緣心中緣復
0118c24: 彌。若欲速求無上道。無知三毒性能資。三毒生於三
0119a01: 解脫。七識還生七覺支。倒心去來無有實。去來無急
0119a02: 亦無遲。覺諸煩惱觀前境。但自懲心而推。心本無
0119a03: 根何有本。六塵五欲不能羈。行路難。路難微玅甚希
0119a04: 奇。昔日殷勤勇精進。不知精進背無為。
0119a05: 第十一章明法身得用自在
0119a06: 君不見大士自觀身中法。身是如來淨法身。空往
0119a07: 還能迅速。獨脫自在不由人。出入毛孔而無礙。愛取
0119a08: 塵時不染塵。見處凡情等諸聖。離斯求道更無真。建
0119a09: 立諸法而無法。即是真如無上真。億劫本有而非故。
0119a10: 於今見覺亦非新。成就大我而無我。具足大人無有
0119a11: 人。聖體無明不可說。為復方便名心神。即此心是真
0119a12: 常法。亦是涅槃之上珍。願諸學人同此悟。各自守門
0119a13: 而禁津。行路難。路難名異理無分。若能了於無生死。
0119a14: 便得消除生死雲。
0119a15: 第十二章明金剛解脫
0119a16: 君不見金剛語句非真實。萬象森羅同一無。而此空
0119a17: 無為佛母。復是真如無上珠。世人不知求此寶。貧窮
0119a18: 忽忽六趣奴。不事身中法身佛。穴穴向外禮浮圖。乍
0119a19: 看而欲似精進。撿責身中皆併麤。用箇麤心逞言語。
0119a20: 不了真源由是愚。隨情憶想而分別。五陰六賊競來
0119a21: 誅。不肯尋求無上道。但知妄取名譽。口雖唱善還
0119a22: 生惡。空言真實反成。余今反持作實。亦不證實
0119a23: 入無餘。行路難。路難舉世皆妄。十纏五陰性無知。
0119a24: 愚人於中自生鄣。
0119b01: 第十三章明寂靜無照無得
0119b02: 君不見諸法但假空施設。寂靜無門為法門。一切法
0119b03: 中心為主。余今不復得心源。究檢心源既不得。豈知
0119b04: 諸法併無根。用此無根心照境。照之分明彌復惛。即
0119b05: 此惛心還自照。正照之理未曾存。照之與境俱差異。
0119b06: 是故智士不能論。世人狂狂強分別。無中照見亂精
0119b07: 魂。若能智照亡非照。分別智照復還奔。諸法本爾誰
0119b08: 人作。寂靜無靜亦無喧。故知眾生顛倒想。還是眾生
0119b09: 無上尊。行路難。路難捨癡而復癡。飛禽走獸我能伏。
0119b10: 只箇心賊獨難治。
0119b11: 第十四章明三空無性
0119b12: 君不見諸佛聖人心無礙。為通道化說三無。雖說三
0119b13: 無實非說。心於萬境不由居。正使顛倒造五逆。隨情
0119b14: 所作併歸如。抱朴澄神念無念。亦不分別滅無餘。所
0119b15: 以安心不擇處。了知真俗體非殊。息慮心空不捨事。
0119b16: 名理言行不相扶。不依六塵心動搖。隨如無作順空
0119b17: 。無去無來常不住。心神竭盡亦非無。不壞於身隨
0119b18: 一相。不斷貪婬而不拘。若謂無差還自縛。言其體異
0119b19: 轉傷體。猶如夢幻無真實。本來非有若為除。行路難。
0119b20: 路難頓爾難料理。凡夫妄見有差殊。真實凝心無彼
0119b21: 此。
0119b22: 第十五章明空有不違
0119b23: 君不見邪見非邊不離邊。顛倒分別亦非緣。自心非
0119b24: 心念非念。常來常去實無遷。猶若金剛難沮壞。諸佛
0119c01: 用此作金堅。世人稱譽涅槃玅。余道生死最深玄。即
0119c02: 是無生之上忍。又是摩訶無礙禪。正士由心於是觀。
0119c03: 不為八風之所牽。天樂自在無心戀。小小財色豈能
0119c04: 纏。隨逢苦樂心無變。永別憶想忘憂煎。心無人無
0119c05: 我所。任性浮沈如似顛。實照常法知無定。知法無性
0119c06: 號為賢。行路難。路難非空亦非有。有無雙遣兩俱存。
0119c07: 俱存無遣亦無受。
0119c08: 第十六章明魔怨
0119c09: 君不見大道寂寞叵思尋。通融萬像盡皆深。一切恬
0119c10: 然無起滅。顛倒分別併從心。智者求心無處所。茫然
0119c11: 色相離貪婬。了了分明何所見。猶如病眼空針。若
0119c12: 人體知顛倒想。不為妄苦所漂沈。世間諸法如陽焰。
0119c13: 行者慎莫致怨嫌。恒以空心而反照。無上佛道亦能
0119c14: 任。行路難。路難微玅實無雙。若識六情空非有。眾魔
0119c15: 結賊自然降。
0119c16: 第十七章明法性用平等
0119c17: 君不見法性無知不可說。有漏無漏併通。雖復乖
0119c18: 差作諸地。尋其本際盡皆同。亦復無同可同法。亦不
0119c19: 以空持作空。若欲知斯殊玅道。但自窮搜五陰叢。如
0119c20: 實無來亦無去。亦不的在六情中。即是無原真法界。
0119c21: 湛然常存無始終。行路難。路難苦樂何未央。時往西
0119c22: 方無量壽。或復託化現東方。
0119c23: 第十八章明不思議佛母
0119c24: 君不見愛欲貪婬諸佛母。諸佛世尊貪欲兒。從來菩
0120a01: 提為我匠。今使我為眾匠師。昔日千端外求佛。佛在
0120a02: 衣中今始知。無量癡心本是道。三毒四倒不思議。
0120a03: 妄行慈眾苦。不知諸苦是慈悲。瞋恚無明最微玅。
0120a04: □□智者不能思。昔日辛勤學知見。不知知見自無
0120a05: 知。四趣三途悉非有。三鄣三脫不分離。行路難。路難
0120a06: 無有俱併忘。了知煩惱無生想。即是如來坐道場。
0120a07: 第十九章明無覺精進
0120a08: 君不見正心諸佛子。以見非心故不憂。知心非心意
0120a09: 非意。八風傷逼豈懷愁。隨風東西無我所。獨脫逍遙
0120a10: 不繫舟。設使住時終非住。走遍十方而不流。不見我
0120a11: 時於無我。善哉適性任沈浮。世間妄想無真實。吾於
0120a12: 此中何所求。只用非心覺非覺。亦復正修於不修。若
0120a13: 人不知如此處。不應稱名作比丘。為箇癡心作奴僕。
0120a14: 愛結纏之不自由。而此更增諸苦惱。永劫長塗三界
0120a15: 囚。生死相連彌復甚。判不能得永長休。行路難。路難
0120a16: 無令過諸念。無念之念乃為真。真念無真還自炎。
0120a17: 第二十章明善微玅
0120a18: 君不見無上菩提最為近。四大五陰皆深奧。其實清
0120a19: 淨玅難知。不悟此心真卒暴。和合性中無有實。是故
0120a20: 稱為諸法要。於中無妄亦無真。只用無為作微玅。尋
0120a21: 其體寂不應言。假為眾生立名號。若知名號即非名。
0120a22: 解了眾生知佛教。覺知無因之正因。當得無因無果
0120a23: 報。善達貪愛得無生。無明去來無動搖。不見聖果異
0120a24: 凡情。分別聖凡還復倒。若人無願亦無修。必定當為
0120b01: 世間導。行路難。路難非穢亦非淨。是非雙泯復還存。
0120b02: 行路易十五首
0120b03: 佛空俱一體。空佛本來同。觸目皆如此。無心自性中。
0120b04: 行路易。路易不修行。有無心永息。只箇是無生。
0120b05: 眾生是佛祖。佛是眾生翁。三寶不相離。菩提皆共同。
0120b06: 行路易。路易真無作。持經不動口。坐禪終日臥。
0120b07: 無生無處所。無處是無生。若無生處。無生無處生。
0120b08: 行路易。路易坦然平。無心真解脫。自性任縱橫。
0120b09: 菩提無處所。無處是菩提。若菩提處。終身累劫迷。
0120b10: 行路易。路易真不。善惡無分別。此則是真如。
0120b11: 有無皆解脫。累息在無生。菩提是顛倒。生死最為精。
0120b12: 行路易。路易人莫疑。解吾如此語。修道不須師。
0120b13: 東山水上浮。西山行不住。北斗下閻浮。是真解脫處。
0120b14: 行路易。路易人不識。半夜日頭明。不悟真疲劇。
0120b15: 猛風不動樹。打鼓不聞聲。日出樹無影。牛從水上行。
0120b16: 行路易。路易真可怜。修道解此意。長伸兩眠。
0120b17: 佛心與眾生。是三終不移。空合真理。人我在無為。
0120b18: 行路易。路易真難測。寄語行路人。大應須努力。
0120b19: 人道行路難。我道行路易。入山十二年。長伸兩睡。
0120b20: 行路易。路易莫思量。剎那心不二。終日是天堂。
0120b21: 須彌芥子父。芥子須彌爺。山海坦平地。燒將茶。
0120b22: 行路易。路易真冥寞。菩提心在中。世人元不覺。
0120b23: 有無去來心永息。內外中間心總無。欲如來真佛
0120b24: 處。但看石牛生象兒。行路易。路易須及早。不用學多
0120c01: 聞。無言真是道。
0120c02: 無用是無作。無作是無心。無見無心處。楊花水底沈。
0120c03: 行路易。路易真無得。講說千般論。不如少時默。
0120c04: 無情正是道。木石盡真如。達時遍境是。不悟永乖。
0120c05: 行路易。路易真可樂。剎那登正覺。不用披三教。
0120c06: 無事真無事。無事少人知。無為無處所。無處是無為。
0120c07: 行路易。路易人莫驚。無有無為事。空有無為名。
0120c08: 無我無人真出家。何須髮染袈裟。欲識逍遙真解
0120c09: 脫。但看水牛生象牙。行路易。路易君諦聽。無覺無菩
0120c10: 提。無垢亦無淨。
0120c11: 率題六章
0120c12: 第一章歎佇歸珠至今未獲
0120c13: 明是今日。感應在明陽。想思深洞盡。企子實難當。
0120c14: 朝憶生眷戀。夕望動心傷。若期靈樹下。度脫不相忘。
0120c15: 惡見孤憔悴。俱願普趨鏘。雙飛白日頂。出氣紫雲光。
0120c16: 神龍左右梵。散華來芬芳。菲菲常樂境。藹藹昇金堂。
0120c17: 第二章歎斷高遂昔先志
0120c18: 近背天宮否。念苦蹔羈斯。舒散金來抱。流緇布交知。
0120c19: 唯仰相隨善。依領使忘疲。同登八位境。共樂寶蓮池。
0120c20: □□□金體。玅果遂眾奇。
0120c21: 第三章勸修無上道
0120c22: 改緇素容轉。體淨得金蘭。從修無上道。常樂自然完。
0120c23: 拂拭明珠瑩。光發遍能看。
0120c24: 第四章歎世人不厭苦信自纏嬰
0121a01: 肯入七寶車。寧歸地獄所。刀山已巳傷形。樹方應處。
0121a02: 月月病難當。年年無暫弭。流洩三塗中。憔悴玉容毀。
0121a03: 不同余今訓。爾時仙步阻。
0121a04: 第五章勸請仁賢背苦就樂
0121a05: 願子從為善。名價身為呈。諸天華下。飛梵來相迎。
0121a06: 同昇珍寶殿。處處皆光明。共居常樂境。齊悅證無生。
0121a07: 第六章勸同趣至真解因緣縛
0121a08: 唯願趣真道。研慮蕩眾緣。累盡超玅國。逍遙無畏天。
0121a09: 有沙門問。大士那不出家。答曰。不敢住家。不
0121a10: 敢出家。爾時又為東卿侯率題二章。略說理
0121a11: 要云
0121a12: 脫中如不如。縛中穆如相。乃會三菩提。如如等無上。
0121a13: 法相非雙。恒乖未曾各。沈浮隨不隨。搖漾泊無泊。
0121a14: 勸喻詩三首
0121a15: 持戒如天日。能明炬夜軀。照見家中寶。兼開額上珠。
0121a16: 直超三有海。徑到薩雲衢。會等無等。齊證拘不拘。
0121a17: 破戒如船。沒溺大江海。臨窮方喚佛。志操不能改。
0121a18: 命如風中燈。迅滅寧相待。身死罪由存。牽向阿鼻門。
0121a19: 千苦俱時至。萬痛切神魂。獨嬰燒炙。困劇事難論。
0121a20: 修空截三有。精進作醫王。共弘調御法。甘雨注無方。
0121a21: 澤潤生等。慧解悉芬芳。普會三菩室。齊證真如房。
0121a22: 率題兩章
0121a23: 罷世還本源。離有絕名相。栖神不二境。體一上無上。
0121a24: 性狎無彼此。心由不去歸。逍遙空寂苑。悅意境忘依。
0121b01: 文
0121b02: 菩薩戒弟子侍中尚書左僕射領大著
0121b03: 作建昌縣開國侯東海徐陵奉　撰
0121b04: 夫至人無己巳。屈體申教。聖人無名。顯用藏跡。故維摩
0121b05: 詰降同長者之儀。文殊師利或現儒生之像。提河獻
0121b06: 供之旅。王城迾眾之端。抑號居士。時為善宿。大經所
0121b07: 說。當轉法輪大品之言。皆紹尊位。斯則神通應化。不
0121b08: 可思議者乎。東陽郡烏傷縣雙林寺傅大士者。即其
0121b09: 縣人也。昔巖谿蘊德。渭浦程祥。天賜殷宗。誕興元相。
0121b10: 景侯佐命。樊勝是埒。介子揚名。甘陳為伍。東京世載。
0121b11: 西晉重光。惟是良家。降神所託。若如本生．本行。或示
0121b12: 緣起。子長．子雲自敘元系。則云。補處菩薩。仰嗣釋迦
0121b13: 法王真子。是號彌勒。雖三會濟濟。華林之道未孚。千
0121b14: 尺巖巖。穰佉之化猶遠。但分身世界。濟度群生。機有
0121b15: 殊源。應無恒質。自敘因緣。大宗如此。按停水經云。觀
0121b16: 世音菩薩有五百身在此閻浮提地。示同凡品。教化
0121b17: 眾生。彌勒菩薩亦有五百身在閻浮提。種種示現。利
0121b18: 益眾生。故其本。難得而詳言者也。爾其蒸蒸大孝。
0121b19: 肅肅惟恭。厥行以禮教為宗。其言以忠信為本。加以
0121b20: 風神爽朗。氣調清高。流化親朋。善和紛諍。豈惟更盈
0121b21: 毀璧。宜僚下丸而已巳哉。至於王戎吏部．鄧禹司徒。同
0121b22: 此時年。有懷栖遁。仍隱居松山雙林寺。棄捨恩愛。非
0121b23: 梁鴻之遊。拜辭親老。如蘇之永別。自修禪遠壑。
0121b24: 絕粒長齋。非服流霞。若朝沅。太守王烋言其詭詐。
0121c01: 乃使佐。幽諸後曹。迄至兼旬。曾無段食。於是州鄉
0121c02: 媿伏。遠邇歸依。逃山林。肆行蘭若。又自敘云。七佛
0121c03: 如來。十方現。釋尊摩頂。願受深法。每至犍槌應節。
0121c04: 法鼓裁鳴。空界神仙共來行道。其外人所見者。拳握
0121c05: 之內。或吐異香。胸臆之間。乍表金色。時有信安縣比
0121c06: 丘僧朔。與其同類遠來觀化。未及祗肅。忽見大士身
0121c07: 長丈餘。朔等驚。相趍禮拜。虔恭既畢。更常形。又
0121c08: 有比丘智勰．優婆夷錢滿願等。伏膺累載。頻異儀。
0121c09: 或見長二尺。指長五寸餘。兩眼光明。雙瞳照燿。皆
0121c10: 為金色。若金錢。譬李老而相侔。同周文而等狀。姜
0121c11: 嫄所履天步可以為儔河流。大戾神足宜其相比。支
0121c12: 郎之彥既恥黃精。瞿曇之師有青目。既而四空玅
0121c13: 定薰修。已巳成八解明心。莊嚴斯滿。時還鄉黨。化度鄉
0121c14: 親。俱識還源。知迴向。或立捨鬚髮。如聞善來。大傾
0121c15: 財寶。同修淨福。大士薰禪所憩。獨在高巖。爰挺嘉木。
0121c16: 是名擣樹。擢本相對。似雙槐於俠門。合榦成陰。類雙
0121c17: 桐於空井。厥體貞勁。無爽大年。置霜停雪。寒暑翠。
0121c18: 信可以方諸堅固。譬彼娑羅。既見守於神龍。將為疑
0121c19: 於變。乃於山根嶺下。創造伽藍。因此高柯。故名雙
0121c20: 林寺矣。大士亦還其里舍。貨貿妻兒。營締支提。繕寫
0121c21: 尊法。以聚沙畫地。皆成圓果。芥子菴羅。無疑褊陋。
0121c22: 乃起九層塼塔。形相巋然。六時虔拜。巡繞斯託。又以
0121c23: 大乘方等．靈藥寶珠。眷言山谷。希得傳寫龍鄉。思其
0121c24: 曉照象駕。乏其流通。復造五時經典。千有餘卷。與夫
0122a01: 鬻子而。同其至誠。嫁妻而隱。無殊高節。若寄搏。
0122a02: 如因賣花。共指菩提。方成親眷。至如一相無相之懷
0122a03: 已。心之德。化在臂。方推理於自然。毒蛇傷體。
0122a04: 終無擾於深定。門徒肅肅。學侶詵詵。通被慈悲。義無
0122a05: 偏黨。大通元年。縣中長宿傅普通等一百人。詣縣令
0122a06: 范胥。連名薦述。又以中大通四年。縣中豪傑傅德宣
0122a07: 等道俗三百人。詣縣令蕭詡。具陳德業。夫以連城之
0122a08: 寶。照廡之珍。野老而相捐。工人迷而不識。胥等體
0122a09: 有流俗。才無鑒真。亟欲騰聞。終成虧怠。梁高祖武皇
0122a10: 帝。紹隆三寶。弘濟四生。冠優填。神高仙豫。夫以陳
0122a11: 蕃靜室。猶懷天下之心。伊尹躬耕。思弘聖王之道。況
0122a12: 我有慧日明炬。如風寶車。濟是沈舟。能升彼岸。固宜
0122a13: 光宜正法影響人王者乎。於是以中大通六年正月
0122a14: 二十八日。遣弟子傅暀出都。致書高祖。其辭曰。雙林
0122a15: 樹下當來解脫善慧大士白國主救世菩薩。今條上．
0122a16: 中．下善。希能受持。其上善。以懷為本。不著為宗。妄
0122a17: 想為因。涅槃為果。其中善。以治身為本。治國為宗。天
0122a18: 上人間。果報安樂。其下善。以護養眾生。勝殘去殺。普
0122a19: 令百姓俱稟六齋。夫以四海之君。萬之主。預居王
0122a20: 士。莫不祇肅。爾時國師智者法師與名德諸眾僧等。
0122a21: 言辭謹敬。多乖釋遠之書。文牒卑恭。翻豫山公之啟。
0122a22: 大士年非長老。位匪沙門。通疏乘輿。過無虔恪。京都
0122a23: 道俗莫不嗟疑。暀至都。投太樂令何昌。并有弘誓。誓
0122a24: 在御路。燒其左手。以此因緣。希當聞達。昌以此書呈
0122b01: 同泰寺僧皓法師。師眾所知識。名稱普聞。見書隨喜。
0122b02: 勸以呈奏。
0122b03: 皇心懽悅。遽遣招迎。來謁宸圍。亟論經典。同泰寺前
0122b04: 臨北闕。密邇南宮。仍請安居。備諸資給。後徙居鐘山
0122b05: 之下定林寺。遊巖倚樹。宴坐經行。京洛名僧。學徒雲
0122b06: 聚。莫不提函負袟。問慧禪。居蔭高松。臥依盤石。於
0122b07: 是四徹之中。恒泫甘露。六旬之內。常雨天酒。豈非神
0122b08: 仙影響。示現禎祥者乎。
0122b09: 帝於華林園重雲殿自開講三慧．般若經。窮須真之
0122b10: 所問。御法勝之高堂。百千龍象圍繞聽。黑貂朱紋
0122b11: 王侯滿筵。國華民秀公卿連席。乃令大士獨榻。對揚
0122b12: 天扆。并遣傳詔及宣傳左右四人接受言論。爾時納
0122b13: 揆之於臺內。司之在殿中。杜預還朝。馬防親貴。舊
0122b14: 儀懸席。皆等庶僚。以大士絕世通人。故加其殊禮矣。
0122b15: 及王輦升殿。雲蹕在。宴然箕坐。曾不山立。憲司譏
0122b16: 問。愈見凝跱。但答云。法地若動。則一切法不安。應對
0122b17: 言語。皆為爽異。昔漢皇受道。欒大不臣。魏祖優賢。揚
0122b18: 敻如客。河上之老。輕舉臨於孝文。嚴子之高。閑臥加
0122b19: 於光武。方其古烈。信可為儔。帝又於壽光殿獨延大
0122b20: 士。講論玄賾。言無重頌。句備伽陀。音會宮商。義兼華
0122b21: 藻。豈惟寶積獻。文成七言。釋子彈琴。歌為千偈而
0122b22: 已巳。固非論經於白虎之殿。應詔於金馬之門。說義雲
0122b23: 臺。受宣室。可同年而語哉。自火運將終。民無先覺。
0122b24: 雖復五湖內贔。蒼之兆未萌。四海橫流。夷羊之祓
0122c01: 匪現。大士天眼所照。預未來摩掌之明。夙鑒時禍。
0122c02: 哀生之版蕩。泣世道之崩淪。救苦為懷。大悲為病。
0122c03: 誓欲中閉氣。識食為齋。非服名香。但資禪悅。方乃
0122c04: 燒其苦器。製造華燈。願以此一光明。遍照十方佛土。
0122c05: 勸請調御。常住世間。救現在之兵災。除當來之苦集。
0122c06: 於是學眾悲號。山門踊叫。弟子居士徐普拔．潘普成
0122c07: 等九人。求輸己巳命。願代宗師。其中或馘耳而刊鼻。或
0122c08: 焚臂而燒手。善財童子重知識。忍辱仙人是馮相
0122c09: 輩。大士乃延其教化。更住閻浮。弘訓門人。備行眾善。
0122c10: 於是弟子居士范難陀．弟子比丘法曠．弟子優婆夷
0122c11: 嚴比丘。各在山林燒身現滅。次有比丘寶月等二人。
0122c12: 窮身繫索。挂錠為燈。次有比丘慧海．菩提等八人。燒
0122c13: 指供養。次有比丘尼曇展．慧光．法纖等四十九人。行
0122c14: 不食齋法。次有比丘僧拔．慧品等六十二人。割耳出
0122c15: 血。用和名香。奉依師教。載在陰。書其名品。夫二
0122c16: 儀大德所貴曰生。六趣含靈所重唯命。雖復夢幻影
0122c17: 響。同歸磨滅。愛使迷情。唯貪長久。自非善巧方便。漚
0122c18: 和舍羅。照以慈燈。沽其玅藥。豈或捨不貲之體。而能
0122c19: 行希有之事。若令割身奉鬼。聞半偈於涅槃。賣髓祠
0122c20: 天。能供養於般若。理當匏心。靡吝擢骨無疑者乎。大
0122c21: 士小學之年。不遊黌舍。大成之德。自通墳典。安禪合
0122c22: 掌。說偈論經。滴海未盡其書。懸河不窮其義。前後講
0122c23: 維摩．思益經等。比丘智瓚傳習受持。所應度者。化緣
0122c24: 既畢。以太建元年。朱明始獻。奄然右臥。將歸大空。二
0123a01: 旬初滿。三心是滅。爾時隆暑便已巳赫曦。屈伸如常。溫
0123a02: 暖無異。洗浴究竟。扶坐著衣。色貌敷渝。光彩鮮潔。爰
0123a03: 經信次。宛若平生。烏傷縣令陳鍾耆即往臨赴。猶復
0123a04: 反手傳香。皆如疇昔。若此神變無聞前古。雖復青牛
0123a05: 道士．白馬先生。便遁形骸。本希企。若其滅定無想。
0123a06: 彈指而石壁已巳開。法王在殯。申足而金棺猶啟。非斯
0123a07: 類矣。莫與為儔。遺誡於雙林山頂。如法燒身。一分舍
0123a08: 利起塔於冢。一分舍利起塔在山。又造彌勒像二軀
0123a09: 置此雙塔。莫移我眠。當取法猛上人織成彌勒像
0123a10: 永安上。寄此尊儀。以標形相也。於是門徒巨痛。遂
0123a11: 爽遺言。用震旦之常儀。乖闍維之舊法。四部皆集。悲
0123a12: 同白車。七眾攀號。哀踰青樹。弟子比丘法璿．菩提．智
0123a13: 瓚等。以為伯陽之德貞。桓紀於賴卿。仲尼之道高。
0123a14: 書於魯縣。亦有楊雄弟子．鄭玄門人。俱述清猷。載刊
0123a15: 玄石。於是祈聞兩觀。涉三江。爰降絲綸。克成豐晱。
0123a16: 陵雖不敏。夙仰高風。輕課庸音。乃為銘曰。
0123a17: 大矣權勞哉赴時或現商主聊為國師
0123a18: 卑同巧匠屈示良醫猗歟開士類此難思
0123a19: 當來解脫克紹迦維玅道猶祕機緣未適
0123a20: 弗降頭寧開狼北地爰徙東山所宅
0123a21: 族貴泥陽宗分蘭石莫測其本徒觀其跡
0123a22: 邈有蒲塞心冥世雄明宣苦苦玅鑒空空
0123a23: 汲引三界行藏六通爰初隱逸宴處林叢
0123a24: 食等露齋疑服風敬禮珍塔歸依靈像
0123b01: 未若天尊躬臨方丈慧炬常照慈燈斯朗
0123b02: 釋梵天僊晨昏來往濟濟行法詵詵談講
0123b03: 德秀臧丈風高廣成來儀上國抗禮承明
0123b04: 玅辯無相深言不生撞鐘比說擊鼓英
0123b05: 樂論天口誰其與京乍現仙掌爰標神足
0123b06: 色浮檀香踰薝蔔我有邊際隨機延促
0123b07: 誓毀身城當開心獄忽示泡影俄如風燭
0123b08: 噭噭門人承師若親寧焚疊弗燎香薪
0123b09: 合窟為窆方墳以堙須彌據海變炭揚塵
0123b10: 淨土無壞靈儀自真何時湧塔復全身
0123b11: 維陳太建五年太歲癸巳七月五日都下白山造
0123b12: 還珠留書記
0123b13: 浙江東道都團練觀察處置等使正議大夫使
0123b14: 持節都督越州諸軍事守越州刺剌史兼御史大
0123b15: 夫上柱國賜紫金魚袋元　稹述
0123b16: 梁陳以上。號婺州義烏縣為東陽烏傷縣。縣民傅翕。
0123b17: 字玄風。娶留玅光為妻。生二子。年二十四。猶為漁。因
0123b18: 異僧嵩謂曰。爾彌勒化身。何為漁。遂令自鑒於水。
0123b19: 見圓光異狀。夫西人所謂為佛者。始自異。一旦。入松
0123b20: 山。坐兩大樹下。自號為雙林樹下當來解脫善慧大
0123b21: 士。久之。賣妻子以充僧施。遠近多歸之。梁大通中。移
0123b22: 書　武帝。召至都下。聞其多詭異。因
0123b23: 諸城吏。翕至。輒扃[其門戶。翕先是持大椎以往。
0123b24: 人不之測。至是撾一門。而諸門盡啟。
0123c01: 帝異之。他日。坐法榻上。
0123c02: 帝至不起。翕不知書。而言語辯論皆可奇。
0123c03: 帝賜大珠。能出水火於日月。陳太建初。卒於雙林
0123c04: 寺。寺在翕所坐兩大樹之山下。故名焉。凡翕有神異
0123c05: 變現。若佛書之所云不可思議者。前進士樓為之
0123c06: 實錄。凡七卷。而侍中徐陵亦為文於。翕卒後。弟子
0123c07: 菩提等。多請王公大臣為護法檀越。陳後主為王時。
0123c08: 亦益其請。而司空侯安都。以至有唐盧。凡一百
0123c09: 七十五人。皆手字名姓。殷勤願言。寶曆中。余越婺。
0123c10: 余所刺剌郡。因出教義烏索其事實。雙林僧挈梁陳以
0123c11: 來書詔洎錄十三軸。與水火珠．扣門椎．織成佛。大
0123c12: 水突偕至焉。余因返其珠．椎．佛突。取其蕭陳二主書。
0123c13: 洎侯安都等名氏。治背裝剪。異日將廣之於好古者。
0123c14: 亦所以大翕遺事於天下也。與夫委棄殘爛於空山。
0123c15: 不侔矣。固無讓於義。取焉而又償以束帛。且為書
0123c16: 其事於寺石。以相當之。取其復還之最重者為名。故
0123c17: 曰還珠留書記。二年十月二十日。
0123c18: 開成三年十二月內供奉大德慧元清涔令弘
0123c19: 深禪師及永慶送歸
0123c20: 
0123c21: 善慧大士錄卷第三
