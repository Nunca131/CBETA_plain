0184a01: 
0184a02: 
0184a03: 
0184a04: 
0184a05: No. 1338-A
0184a06:  慈明四家錄并序
0184a07: 
0184a08: 慈明圓禪師嗣昭禪師楊岐會禪師嗣圓禪師
0184a09: 白雲端禪師嗣會禪師五祖演禪師嗣端禪師
0184a10: 左朝奉郎新通判泰州軍州主管學事章倧撰
0184a11: 臨濟宗風。特盛於天下。蓋其兒孫。皆鷹揚虎視。唯
0184a12: 慈明負卓絕逸群之韻。氣吞佛祖。鎚拂之下。鍛鍊凡
0184a13: 聖。機用超脫。諸方未有出其右者。臨濟之道廓焉。
0184a14: 其嗣子楊岐跨三驢。踏殺天下人。而白雲東山繼
0184a15: 紹其宗。以無字印。印破天下衲僧面門。正法眼藏。向
0184a16: 者瞎驢邊滅。觀其提持網要。若揭日月。後之覽者。如
0184a17: 墮妖霧。而獲指南之車。道場正堂辨公禪師。嗟乎舊
0184a18: 板既廢。斯錄無傳。況今末學但玩魚目。以為其真。豈
0184a19: 識夜光者哉。特命工重刊。目之曰慈明四家錄。庶幾
0184a20: 正續之宗不墜。然金剛圈。栗棘蓬。銕酸豏。於是燦然
0184a21: 列于前。若欲吞透未出常情。既以不然。請閱斯錄。紹
0184a22: 興二十三年癸酉春朔日序。
0184a23: 
0184a24: 
0184b01: 
0184b02: No. 1338-B
0184b03:  慈明禪師五會住持語錄并序
0184b04: 
0184b05: 智度山定林禪寺沙門　本延　述
0184b06: 禪宗八代。至江西馬祖大師。分枝列派。大盛於天下。
0184b07: 師門既廣。學者益眾。即非之論既失。權巧之機遂張。
0184b08: 將絕異端必從正見。所以南泉趙州截斷於眾流。黃
0184b09: 檗臨濟超於三世。為師不易。求人更難。的乳相投。
0184b10: 興化忽逢於南院。靈苗益秀。風穴乃會於首山。方今
0184b11: 河東有昭。湖南有圓。昭即玉振於首山。圓乃珠生於
0184b12: 汾水。希代至寶。應用以何窮。末劫真燈。分光而莫盡。
0184b13: 噫人皆謂海為百谷王。龍為萬物首。殊不知歸塘泄
0184b14: 於大方之外。罔測波瀾。金翅吞於巨腹之中。安能變
0184b15: 化。今圓禪師之語錄。亦猶是焉。謹而序之。時天聖
0184b16: 五年丁卯十月一日序。
0184b17: 
0184b18: 
0184b19: 
0184b20: 
0184b21: 
0184b22: 
0184b23: 
0184b24: 
0184c01: No. 1338
0184c03: 
0184c04: 師初住袁州南源山廣利禪院語錄
0184c05: 住筠州黃檗山嗣法小師賜紫　慧南　重編
0184c06: 師在崇勝院開堂曰。大眾迎至法座前。僧官宣疏罷。
0184c07: 遂陞座拈香云。此一炷香。奉為
0184c08: 今上　皇帝。伏願。龍圖永固。玉葉彌芳。又拈香云。此
0184c09: 一炷香。奉為知郡郎中及諸官僚。福星高照。聖澤長
0184c10: 臨。又拈香云。此一炷香。為我汾州太子禪院無德禪
0184c11: 師。且問諸人。還識無德禪師麼。若也不識。爐煙起處
0184c12: 一任觀看。師遂就座。維那白槌云。法筵龍象眾當觀
0184c13: 第一義。師乃云。大眾會麼。宜陽秀水南嶽石橋。若
0184c14: 也不會。山僧謾你諸人去也。所以達磨西來。教外別
0184c15: 傳一句。且道。別傳箇什麼。直指人心。見性成佛。只如
0184c16: 諸人。盡是祖師指出底人。還信得及麼。若信得及。與
0184c17: 祖師同參。若信不及。可謂自生退屈。此日一會不是
0184c18: 小緣。莫非工部郎中與諸官僚。夙承佛記。示作王臣。
0184c19: 建立法幢。令法久住。且道。法幢作麼生建立。還有英
0184c20: 靈者麼。試出來通箇消息看。時有僧出問。昔日世
0184c21: 尊出世。梵王前引。帝釋後隨。今日和尚出世。郎中臨
0184c22: 筵。學人上來。請師說法。師云好。進云。與麼則粉骨碎
0184c23: 身去也。師云。三月野花鋪地錦。九秋黃葉亂飄金。進
0184c24: 云。與麼則師今一句永鎮南源也。師云。若是知音者。
0185a01: 更不用忉忉。問。郎中堅請師登座。向上宗乘事若
0185a02: 何。師云。有問有答。進云。與麼則海水騰波須彌跳
0185a03: 去也。師云。大海雖然闊。龍王不肯安。進云。百雜碎。師
0185a04: 便喝。僧應喏。師云。棒不打好人。隨後與一拂。問。師
0185a05: 唱誰家曲。宗風嗣阿誰。師云。師子咬人。進云。與麼則
0185a06: 汾陽的子也。師云狂狗塊。問。如何是道。師云。蹋
0185a07: 著不嗔。進云。如何是道中人。師云。駝背負。問。如
0185a08: 何是祖師西來意。師云。渾家送上船。問。如何是佛
0185a09: 法大意。師云。一畝之地三蛇九鼠。師乃云。問話且止。
0185a10: 若論此事。豈在如斯。言多去道轉遠。所以道摩竭陀
0185a11: 國已巳露鋒鋩。少室前入泥入水。到者裏須是箇人
0185a12: 始得。但某本欲寄居山野藏拙延時。此者伏承知郡
0185a13: 郎中與諸官僚。曲垂請命。令續先基。緣某諸事荒唐。
0185a14: 抑而不已巳。如今向諸官面前。作一場笑具。還有人撿
0185a15: 點得出麼。苦也撿點得出。共相證據。若無。山僧今日
0185a16: 失利。久立。尊官伏惟珍重。
0185a17: 師初入院陞座云。祖師正令。豈有言詮。侍者拈香。早
0185a18: 成多事。釋迦掩室。已巳涉繁詞。居士默然。成多說。何
0185a19: 故。彼彼出家。彼彼行。且問諸人。作麼生是出家行
0185a20: 底事。莫是著衣喫行住座臥廣學多聞無言無
0185a21: 說麼。若與麼會大。似撩棒打月。既不與麼會。又作麼
0185a22: 生。還有識好惡者麼。有即出來對眾證明。若無。有疑
0185a23: 請問。時有僧問。鼓聲纔罷。大眾雲臻。祖意西來請
0185a24: 師舉喝。師云。你從什麼處來。進云。汾陽一曲師親唱。
0185b01: 今日南源事若何。師云。你見南源麼。問。昔日梵王
0185b02: 請佛。蓋為群生。今日知縣臨筵。有何祥瑞。師云。落花
0185b03: 三月雨。殘夢五更鐘。進云。大眾霑恩。學人禮拜。師云。
0185b04: 天闊地闊。問。如何是祖師西來意。師云。晝行夜臥。
0185b05: 問。有言有說。皆是世諦之談。無言無說未。是衲僧
0185b06: 行履處。幸對人天請師垂示。師云。放山僧一線道。與
0185b07: 闍梨葛藤。進云。專為流通也。師云。一片白雲橫世界。
0185b08: 箇中誰是出頭人。問。如何是佛。師云。水出高源。
0185b09: 問。如何是南源境。師云。黃河九曲水出崑崙。進云。如
0185b10: 何是境中人。師云。隨流人不顧。斫手望扶桑。問。如
0185b11: 何是佛法大意。師云。洞庭湖裏浪滔天。
0185b12: 師云。更有問話者麼。有即出來。諸供養中。法供養為
0185b13: 最。還有麼。若無。不可強生節目也。但某匪是當人。濫
0185b14: 居祖列。此日何沐員外。時垂朝騎。遠屆屇山門。至於多
0185b15: 感在會司空檀越及諸信士。夙承佛記。方乃如斯。同
0185b16: 心竭力。建立法幢。所以道。佛法委付王臣有力檀越。
0185b17: 若非此人。不能建立。諸院山主長老和尚。本院前後
0185b18: 知事。並願同垂般若之舟。共到菩提之岸。且問諸人。
0185b19: 還識得岸也未。若識得去。天上人間縱橫自在。若不
0185b20: 識。山僧今日被你諸人勘破。久立珍重。
0185b21: 上堂云。雲收霧卷。杲日當空。不落明暗。如何通信。
0185b22: 時有僧問。如何是異類中人。師云。頭長短。進云。與
0185b23: 麼則謝師指示。師云。半幅全封。進云。直與麼去也。師
0185b24: 云。闍梨鼻孔。為什麼在山僧手裏。僧無語。師便打。
0185c01: 問。久為流浪途中客。乞師方便指歸源。師云。飢餐渴
0185c02: 飲。進云。與麼則因師得契如如理。十載徒勞了色空。
0185c03: 師云。晝行三千。夜行八百。問。山深覓不得時如何。
0185c04: 師云。口能招禍。問。東湧西沒時如何。師云。尋。問。
0185c05: 夜靜獨行時如何。師云。三把茅。問。寶未出匣時
0185c06: 如何。師云。響。進云。出匣後如何。師噓一聲。問。閑中
0185c07: 取靜時如何。師云。頭枕布袋。問。如何是佛。師云。蓮
0185c08: 華捧足。師乃起拄杖云。過去諸佛。現在諸佛。未來
0185c09: 諸佛。西天二十八祖。唐土六祖。天下老和尚。總變成
0185c10: 南源拄杖去也。你等諸人。向什麼處。安身立命。看看
0185c11: 拄杖子。穿過你等諸人髑髏裏去也。還有識痛痒者
0185c12: 麼。有。試出來對眾跳看。若無。南源今日失利。喝一
0185c13: 喝。卓拄杖。下座。
0185c14: 師到崇勝。眾請陞座。師乃云。者裏是崇勝法堂。不可
0185c15: 向者裏說佛說法去也。雖然如是。官不容針。私通車
0185c16: 馬。與麼道。大似擔水河頭賣。眾中還有人點撿得出
0185c17: 麼。試出來點撿看。有麼有麼。時有僧問。諸法已巳聞
0185c18: 今日演。請師直下指歸源。師云。天不高地不遠。進云。
0185c19: 與麼則孤出群嶽。萬里百花新。師云。不是擲客。
0185c20: 徒勞到海壖。問。昔日靈山分半座。二師相見意如
0185c21: 何。師云。來風可鑑。進云。大眾側聆。學人禮拜去也。師
0185c22: 云。靈利人難得。問。如何是古佛家風。師云。銀蟾初
0185c23: 出海。何處不分明。進云。還許學人請益也無。師云。大
0185c24: 海無邊際。不宿水雲人。問。如何是不動尊。師云。提
0186a01: 不起。進云。與麼則大眾攢眉去也。師云。有什麼交涉。
0186a02: 問。海上雲遊時如何。師云苦。
0186a03: 師乃云。若向言中取則。埋沒宗風。直饒句下精通。敢
0186a04: 保此人未悟。所以道。山青水綠。噪鳴。萬派同源。
0186a05: 海雲自異。未來諸佛。口似燈籠。過去諸佛。應病施方。
0186a06: 現在諸佛。隨坑落。不落聖凡一句作麼生道。良久
0186a07: 云。矢上更加尖。下座。
0186a08: 師到仰山。眾請陞座。師乃云。寶鏡當臺。森羅自現。太
0186a09: 阿在手。煞活臨時。且道。還有該不著者麼。有即倒道
0186a10: 將一句來。如無。初心後學。有疑請問。時有僧問。知師
0186a11: 久臥深潭裏。大仰陞堂事若何。師云。雨來山色暗。雲
0186a12: 出洞中明。進云。學人不會。特伸請益。師云。拈取簸箕
0186a13: 別處舂。僧無語。師云。弄潮須是弄潮人。
0186a14: 有行者問。大通智勝佛。十劫坐道場。佛法不現前。不
0186a15: 得成佛道。未審此意如何。師云。一場。進云。只如
0186a16: 大通智勝佛又如何。師云。八十翁翁若少年。進云。學
0186a18: 師乃云。馬大師即心即佛。當人未悟。盤山非心非佛。
0186a19: 只成戲論之談。雪嶺輥毬。誑諕小兒之作。雲門顧鑑。
0186a20: 笑煞傍觀。少室自傷。一場大錯。德山入門便棒。未遇
0186a21: 奇人。臨濟入門便喝。太煞輕薄。黃梅呈頌。人我未忘。
0186a22: 更言祖祖相傳。遞相誹謗。到者裏。須是箇人始得。所
0186a23: 以道。鷹生鷹子。鶻生鶻兒。然雖如此。也是鞏縣茶鉼。
0186a24: 乃彈指一下。下座。
0186b01: 上堂。僧問。油盡燈滅時如何。師云。養子不及父。問。
0186b02: 牛頭未見四祖時如何。師云。堆堆地。進云。見後如何。
0186b03: 師云。堆堆地。問。如何是和尚受用處。師云。困。僧擬
0186b04: 進語。師便打。問。如何是和尚家風。師云。有錫降龍
0186b05: 虎。進云。忽遇上上人來又如何。師云。無心伏鬼神。
0186b06: 問。如何是佛法大意。師云。侯伯乘鞍馬。村翁刺剌杖行。
0186b07: 問。失前忘後時如何。師云。不。問。一得永得時如
0186b08: 何。師云。抱石投河。問。學人仗鏌。取師頭時如
0186b09: 何。師云。斬取去。僧擬開口。師便打。問。如何是南源
0186b10: 狗。師云觜。
0186b11: 師乃云。一切諸佛。及阿耨多羅三藐三菩提法。皆從
0186b12: 此經出。乃起拄杖云。者箇是南源拄杖子。阿那箇
0186b13: 是此經。良久云。向下文長。付在來日。喝一喝。下座。
0186b14: 因同人相訪。上堂云。颯颯涼風景。同人訪寂寥。茶
0186b15: 山上水。燒鼎洞中樵。珍重。
0186b16: 上堂。良久云。無為無事人。猶是金難。喝一喝。卓拄
0186b17: 杖。下座。
0186b18: 因雪下上堂。云雪落漫漫。水雲何進。且道倒退一句
0186b19: 作麼生道。還有道得麼。試出來道看。設你道得倜儻
0186b20: 分明。南源未許你在。且道南源有什麼長處。時有
0186b21: 僧問。如何是賓中賓。師云。禮拜更慇懃。進云。如何是
0186b22: 賓中主。師云。拄杖常在手。進云。如何是主中賓。師云。
0186b23: 橫擔楖栗撥乾坤。進云。如何是主中主。師云。握甑
0186b24: 人手。問。如何是佛。師云。瀟湘班竹杖。問。達磨未
0186c01: 來時如何。師云。長安夜夜家家月。進云。來後如何。師
0186c02: 云。幾處笙歌幾處愁。問。四山火來時如何。師云。物
0186c03: 逐人興。問。一物不將來時如何。師云。槐木成林。
0186c04: 問佛祖不立時如何。師云。口上生茅。問。知有不會
0186c05: 底人。畢竟如何。師云。菩薩面夜叉心。
0186c06: 師乃云。諸佛放光明。助發實相義。起拄杖云。者箇
0186c07: 是南源拄杖子。阿那箇是實相義。你若見去。被見聞
0186c08: 所轉。若也不見。行眼在什麼處。喝一喝。下座。
0186c09: 上堂。僧問。如何是接初機句。師云。一刀兩段。進云。如
0186c10: 何是驗衲僧句。師云。寒山拾得。進云。如何是正令行
0186c11: 句。師云。來千去萬。進云。如何是立乾坤句。師云。天高
0186c12: 海闊。問。如何是佛。師云。人老病生。問。與師並坐
0186c13: 時如何。師云。線穿黃葉。問。如何是奇特事。師云。你
0186c14: 試道看。僧擬議。師便打。問。古人封白。意旨如何。
0186c15: 師云。家貧路富。
0186c16: 師乃云。一塵纔起。大地全收。一毛頭師子。百億毛頭
0186c17: 現。百億毛頭師子。一毛頭現。千頭萬頭。俱識取一頭。
0186c18: 乃起拄杖云。者箇是南源拄杖子。阿那箇是一頭。
0186c19: 喝一喝。下座。
0186c20: 上堂。云吾有一言。絕慮忘緣。巧說不得。只要心傳。更
0186c21: 有一語。無過直與。且道作麼生是直與一句。良久以
0186c22: 拄杖畫一畫。喝一喝。下座。
0186c23: 上堂。僧問。如何是祖師西來意。師云。三日風五日雨。
0186c24: 問。一物不將來時如何。師云。頂戴須彌。問。如何
0187a01: 是佛。師云。石打不入。問。蓮花未出水時如何。師云。
0187a02: 水深蓋不得。進云。出水後如何。師云。不礙往來看。進
0187a03: 云。花開後如何。師云。南北馨香。進云。結子後如何。師
0187a04: 云。餧魚餧。
0187a05: 師乃起拄杖云。恒沙諸佛恒沙國土。被南源拄杖
0187a06: 子一時吞。其中眾生不覺不知。你衲僧鼻孔在什
0187a07: 麼處。若也知得。橫擔拄杖目視雲霄。若也不知。長連
0187a08: 床上有粥有。喝一喝。卓拄杖。下座。
0187a09: 南源山語錄終
0187a10: 
0187a11: 
0187a12: 
0187a13: 師住潭州道吾山語錄
0187a14: 師在興化開堂。眾迎至法座前。表白宣疏罷。遂陞座。
0187a15: 拈香祝
0187a16: 聖畢。乃就座。維那白槌云。法筵龍象眾。當觀第一義。
0187a17: 師云。大眾。釋迦正眼。靈山獨付飲光。達磨真宗。少室
0187a18: 首傳惠可。西天此土。各有知音。今日天人普會。還有
0187a19: 知音者麼。有即出來大家唱和。
0187a20: 有僧問。曇花開處。我佛降生。尊官臨筵。請師說法。師
0187a21: 云。花須連夜發。莫待曉風吹。進云。謝師指示。師云。天
0187a22: 高地近。問。達磨西來。曲為今日。向上宗乘。請師舉
0187a23: 唱。師云。雲雨滿寥廓。花開遍地春。進云。與麼則松
0187a24: 青冷澹。曉月照長川。師云。一句既流通。古今誰言異。
0187b01: 進云。雲生嶺上。花發巖前。師云。人人盡道休官去。林
0187b02: 下何曾見一人。進云。今日遭逢和尚。師便喝。問。大
0187b03: 眾已巳臨師座側。祖意西來事若何。師云。月上移松影。
0187b04: 雲行山自迎。進云。爭奈學人有疑何。師云。請益且待
0187b05: 別時來。隨後拂一拂。問。黑豆未生芽時如何。師云。
0187b06: 黑似漆。進云。生後如何。師云。天拄地。問。進退不
0187b07: 得時如何。師云。鼠斷眾疑。
0187b08: 師乃云。先寶應和尚道。第一句薦得。堪與祖佛為師。
0187b09: 第二句薦得。堪與人天為師。第三句薦得。自救不了。
0187b10: 若是道吾即不然。第一句薦得。和泥合水。第二句薦
0187b11: 得。無繩自縛。第三句薦得。四稜著地。所以道。起也海
0187b12: 晏河清。行人避路。坐也乾坤黯黑。日月無光。汝等諸
0187b13: 人。何處出氣。如今還有出氣者麼。有即出來。對眾出
0187b14: 氣看。若無。道吾今日與你出氣去也。乃噓一聲。卓拄
0187b15: 杖。下座。
0187b16: 師入院上堂。僧問。纔見師便迴時如何。師云。湖南鎮
0187b17: 主。進云。末後慇懃請師別道。師云。多少分明。進云。大
0187b18: 眾側聆。師云。未敢相許。問。問著說不得時如何。師
0187b19: 云。人貧智短。問。步步登高時如何。師云。雲生足下。
0187b20: 問。如何是禪。師云。鼻孔入地。
0187b21: 師乃云。吾岌岌。獨露太之中。布水滔滔。冷瀉碧
0187b22: 巖畔。龍潭幽僻。遊魚透即無門。天柱山高。水雲進
0187b23: 而無路。垂四海。少遇獰龍。一句當鋒。罕逢知己。所
0187b24: 以三玄權設。應病施方。四揀開遮。觀根逗誘。過去諸
0187c01: 佛悲願難窮。西祖東流。不忘付囑。河沙知識。善巧多
0187c02: 方。萬派同源。皆歸大海。且道。水不洗水一句作麼生
0187c03: 道。還有人道得麼。試出來道看。設你道得倜儻分明。
0187c04: 也未夢見野僧跟在。卓拄杖。下座。
0187c05: 上堂。云天地與我同根。萬物與我一體。起拄杖云。
0187c06: 者箇是道吾拄杖。阿那箇是一體。良久云。渡河須用
0187c07: 筏。到岸不須船。喝一喝。卓拄杖。下座。
0187c08: 上堂云。宗師者。奪貧子之衣珠。究達人之見處。若不
0187c09: 如是。盡是和泥合水漢。良久云。路逢客須呈。不
0187c10: 是詩人莫獻詩。喝一喝。下座。
0187c11: 上堂。云青青翠竹盡是真如。黃花無非般若。乃
0187c12: 起拄杖云。者箇是道吾拄杖。阿那箇是般若。看看。
0187c13: 文殊菩薩與善財童子。向十字路頭。說因說果。被維
0187c14: 摩居士喝一喝。直得瓦解消。良久云。將謂是維摩
0187c15: 居士。元來祇是山前李胡子。卓拄杖。下座。
0187c16: 上堂。以拄杖敲禪床一下云。河沙世界百雜碎。帝釋
0187c17: 梵王向什麼處安身立命。汝等諸人還知麼。若知去。
0187c18: 出來對眾道看。若無。道吾今日失利。喝一喝。下座。
0187c19: 上堂。僧問。己事未明。以何為驗。師云。玄沙曾見雪
0187c20: 來。進云。未審意旨如何。師云。一生不出嶺。問。久昧
0187c21: 衣珠。請師指出。師云。草賊大敗。進云。走透無路也。師
0187c22: 云。踢不動。座主問。承教有言。因緣自然。自然即
0187c23: 不問。如何是因緣。師云。記來多少時。進云。如何是自
0187c24: 然。師云。速退速退。妨他別人問。座主擬議。師便打。
0188a01: 師乃云。有時先照後用。有時先用後照。有時照用同
0188a02: 時。有時照用不同時。所以道。有明有暗。有起有倒。喝
0188a03: 一喝云。且道是照是用。還有人緇素得麼。若有。試請
0188a04: 出來呈醜拙看。若無。道吾今日失利。下座。
0188a05: 上堂。云面西行向東。北斗正离宮。道去何曾去。騎牛
0188a06: 臥水童。伏惟珍重。下座。
0188a07: 上堂。僧問。行不逢人時如何。師云。釣絲絞水。問。
0188a08: 如何是和尚家風。師云。囊無一鏹。進云。忽遇客來。如
0188a09: 何祗待。師云。清風掃地。明月為燈。問。如何是佛。師
0188a10: 云。有錢使錢。
0188a11: 師乃云。無明實性即佛性。幻化空身即法身。諸仁者。
0188a12: 若也信得去。不妨省力。可謂善財入彌勒樓閣。無邊
0188a13: 法門悉皆周。得大無礙。悟法無生。是為無生法忍。
0188a14: 無邊剎境。自他不隔於毫端。十世古今。始終不離於
0188a15: 當念。且問諸人。阿那箇是當念。只如諸人無明之性。
0188a16: 即汝之本覺妙明之性。蓋為不了生死根源。執妄為
0188a17: 實。隨妄所轉。致墮輪迴受種種苦。若能迴光返照。自
0188a18: 悟本來真性不生不滅。故曰無明實性即佛性。幻化
0188a19: 空身即法身。只如四大五蘊不淨之身。都無實義。如
0188a20: 夢如幻。如影如響。從無量劫來。流浪生死。貪愛所使。
0188a21: 無暫休息。出此入彼。積骨如毗富羅山。飲乳如四大
0188a22: 海水。何故。為無智慧。不能了知五蘊本空。都無所實。
0188a23: 逐妄受生。貪欲所拘。不得自在故。所以世尊云。諸苦
0188a24: 所因。貪欲為本。若滅貪欲。無所依止。汝等若能了知
0188b01: 幻身假。本來空寂。諸見不生。無我人眾生壽者。諸
0188b02: 法皆如。故曰。幻化空身即法身。法身覺了無一物。唯
0188b03: 有聽法說法玄大道無著真宗。故曰。本源自性天
0188b04: 真佛。又云。五陰浮雲空去來。三毒水泡出沒。若如
0188b05: 是者。是為度一切苦厄。乃至無量無邊煩惱知解。悉
0188b06: 皆清淨。是為清淨法身。若到者箇田地。便能出此入
0188b07: 彼。捨身受身。地獄天堂。此界他方。縱橫自在。任意浮
0188b08: 沉。應物舒光。隨機逗教。喚作千百億化身。與麼說話。
0188b09: 可謂無夢說夢。和泥合水。撒屎撒尿。不識好惡。乃呵
0188b10: 呵大笑云。若向衲僧門下。十萬八千。未夢見他汗臭
0188b11: 氣在。雖然如是。事不得一向。但以假名字。引導於眾
0188b12: 生。喝一喝。下座。
0188b13: 上堂。云藥多病甚。網細魚稠。下座。
0188b14: 上堂。豎起拄杖云。僧堂佛殿。總被山僧拄杖子吞。
0188b15: 露柱燈籠。向什麼處安身立命。汝等諸人還知麼。若
0188b16: 也知去。山僧敗闕。若也不知。山僧失利。下座。
0188b17: 上堂。僧問。學人仗鏌取師頭時如何。師云。道吾
0188b18: 遭逢。僧擬議。師便打。問。祖意教意。是同是別。師云。
0188b19: 馬有垂韁之德。犬有草之恩。進云。與麼則不別也。
0188b20: 師云。西天此土。問。六國未寧時如何。師云。夜過天
0188b21: 河。進云。寧後如何。師云。死在姁人手。
0188b22: 師乃云。心隨萬物轉。轉處實能幽。隨流認得性。無喜
0188b23: 亦無憂。豎起拄杖云。者箇是道吾拄杖。阿那箇是諸
0188b24: 人心。恒沙國土。恒沙諸佛。西天二十八祖。唐土六祖。
0188c01: 盡在道吾拄杖頭上。轉大法輪。汝等諸人還見麼。若
0188c02: 也見去。朝遊西天。暮歸唐土。若也不見。晨朝有粥。齋
0188c03: 時有飯。卓拄杖。下座。
0188c04: 上堂。僧問。如何是學人自己已。師云。打骨出髓。問。如
0188c05: 何是道吾境。師云。有山有水。進云。如何是境中人。師
0188c06: 云。眾人攢簇　問如何是吹毛。師云。佳人收取。
0188c07: 師乃云。歸根得地。落葉知秋。得地即不問。你諸人知
0188c08: 秋一句作麼生道。良久云。土上更加泥。喝一喝。下座
0188c09: 上堂。僧問。既是護法善神。為什麼張弓架箭。師云。禮
0188c10: 防君子。僧禮拜。師便打。
0188c11: 師乃云。道吾打鼓。四大部洲同參。拄杖橫也。挑括乾
0188c12: 坤大地。盂轉也。覆恒沙世界。且問汝等諸人。向
0188c13: 什麼處安身立命。若也知安身立命處。北俱盧州喫
0188c14: 粥喫飯。若也不知。長連床上喫粥喫飯。卓拄杖下座。
0188c15: 道吾語錄終
0188c16: 
0188c17: 
0188c18: 
0188c19: 師住潭州石霜山崇勝禪院語錄
0188c20: 師入院上堂。云迦葉堂前。石霜門下。須得具金剛眼
0188c21: 睛。若不具金剛眼睛。二六時中。四威儀內。魔境現前。
0188c22: 不能辯別。便乃流浪三界。休歇無期。大眾。作麼生是
0188c23: 金剛眼睛。若也知去。可謂耀破四天下。若也不知。有
0188c24: 疑請問。　時有僧問。三門不閉即不問。枯木堂前事
0189a01: 若何。師云。也好消息。進云。一人有慶。兆民賴之。師云。
0189a02: 千古有知音。僧禮拜。師便喝。問。如何是石霜水。師
0189a03: 云。春夏長如此。秋冬亦復然。進云。忽然塞斷源頭又
0189a04: 作麼生。師云。你試塞看。僧擬議。師便打云。弄潮須是
0189a05: 弄潮人。
0189a06: 師乃云。山青水碧。觀境思人。時代相遙。音容如在。憶
0189a07: 昔諸道者。住瀏陽庵時。祇代洞山禪客。下一轉語。悟
0189a08: 本一聞。便知是一千五百人善知識。當年被眾迎出。
0189a09: 住石霜山。後來果如其言。名馳天下。所謂從苗辨地。
0189a10: 因語識人。山僧不曾住庵。不代一轉語。亦被賢侯。移
0189a11: 住石霜山。接待往來。祇以麤粥淡。隨時應用。故不
0189a12: 失其宜。直饒與麼來者。總識得伊。不與麼來者。亦不
0189a13: 欠少伊。是伊到來。自然不打者鼓笛。特地息干戈。便
0189a14: 道。似一條白練。古廟香爐去然。且道。與古昔還有親
0189a15: 也無。良久云。枯木堂前花更春。下座。
0189a16: 師在興化開堂。宣疏罷。拈香祝
0189a17: 聖畢。乃就座。維那白槌云。法筵龍象眾當觀第一義。
0189a18: 師顧視左右云。幸然好箇圓成。第一義被維那一
0189a19: 槌打碎。直得大海翻波。須彌震動。六凡四聖。膽喪魂
0189a20: 飛。山僧且向第二義中。隨波逐浪。唱九作十去也。敢
0189a21: 問諸人。作麼生是第一義。若也知去。觸事有餘。其或
0189a22: 不然。有知請問。時有僧問。將軍掛甲人皆見。拱手
0189a23: 歸降事若何。師云。看。進云。與麼則叉手當退身三
0189a24: 步去也。師云。拈頭作尾。拈尾作頭。進云。今日遭逢。師
0189b01: 噓一聲。問。如何是當鋒一句。師云。新羅人腰帶。進
0189b02: 云。向上還有事也無。師云。有。進云。大眾側聆。學人禮
0189b03: 拜。師便喝。問。揚眉瞬目。皆是方便止啼。父母未生
0189b04: 時。請師指箇入路。師云。井底烏龜頭帶雪。問。有理
0189b05: 不伸時如何。師云。苦。進云。舌拄上齶也。師噓一聲。進
0189b06: 云。將謂胡鬚赤。師云。夢見石霜跟麼。
0189b07: 師乃云。一切有為法。如夢幻泡影。起拄杖云。者箇
0189b08: 是石霜拄杖子。阿那箇是有為法。西天二十八祖。唐
0189b09: 土六祖。恒沙國土恒沙諸佛。盡在拄杖頭上說佛說
0189b10: 法。被須菩提喝一喝。一場。在東還東。在西還西。
0189b11: 在南還南。在北還北。你諸人還知麼。若也知去。可謂
0189b12: 人天交接。兩得相見。若也不知。君聖臣賢。謠滿路。
0189b13: 以拄杖擊繩床。下座。
0189b14: 冬節日上堂。云一冬復一冬。一日復一日。五湖參禪
0189b15: 人。佳景休拈出。喝一喝。下座。
0189b16: 上堂。僧問。古鏡未磨時如何。師云。新羅打。進云。磨
0189b17: 後如何。師云。西天作舞。問。方木調絃時如何。師云。
0189b18: 旛竿一尺二。進云。與麼則和尚首出今時也。師云。
0189b19: 撥不動。進云。莫道不知音。師云。三十年後悟去。也不定。
0189b20: 師乃云。夫說法有。須應時節。若不應時節。總是非時
0189b21: 語。還有應著者麼。應即應了。且道。落在什麼處。喝一
0189b22: 喝。卓拄杖。下座。
0189b23: 上堂。云涅槃無異路。方便有多門。乃起拄杖云。者
0189b24: 箇是石霜拄杖子。阿那箇是涅槃門。良久云。見月休
0189c01: 觀指。歸家罷問程。卓拄杖。下座。
0189c02: 歲旦上堂。云人人盡皆賀歲。唯有山僧不拜。日月本
0189c03: 無新舊。何須特地怪。喝一喝。下座。
0189c04: 上堂。云佛以一音演說法。眾生隨類各得解。且道晝
0189c05: 行夜臥一句。作麼生道。良久以拄杖卓一下云。德山
0189c06: 證明。便下座。
0189c07: 結夏日上堂云。結夏十五十六日。下蠟人相續。頭面
0189c08: 四五完全。鼻孔一無不足。文殊酒肆人嫌。彌勒魚行
0189c09: 罵俗。問諸人王不王。木人歌石女曲。秤梁低。辱不辱。
0189c10: 南泉打破粥鍋。李胡鬚長金粟。喝一喝。下座。
0189c11: 上堂。以拄杖卓繩床一下云。打草祇要蛇驚。下座。
0189c12: 上堂。僧問。三湘學聚名已巳振。擲揮空事若何。師便
0189c13: 喝。進云。與麼則落草馬蹄紅也。師又喝。進云。三日後
0189c14: 看。師又喝。僧禮拜。
0189c15: 師乃云。石霜有三喝。衲僧難辨別。進步口喃喃。知君
0189c16: 未猛烈。臘月炎風生。六月滿山雪。為報五湖人。只此
0189c17: 好時節。喝一喝。卓拄杖。下座。
0189c18: 上堂。云靈山一會。千聖共臻。釋主瞬眸。飲光微笑。衲
0189c19: 僧門下。猶在半途。你道全提一句作麼生道。良久云。
0189c20: 憐兒不覺醜。卓拄杖。下座。
0189c21: 解夏日上堂。云昨日作嬰孩。今朝年已巳老。未明三八
0189c22: 九。難踏古皇道。手掩黃河乾。踢須彌倒。浮生夢幻
0189c23: 身。人命夕難保。天堂與地獄。皆由心所造。南山北嶺
0189c24: 松。北嶺南山草。一雨潤無邊。根苗壯枯槁。五湖參禪
0190a01: 人。可問空討。死脫夏天衫。生披冬月襖。分明無事
0190a02: 人。特地生煩惱。喝一喝。下座。
0190a03: 上堂。云世尊三昧迦葉不知。迦葉三昧阿難不知。阿
0190a04: 難三昧商那和修不知。從上諸聖三昧互相不知。乃
0190a05: 拈拄杖一圓相云。者箇是什麼。良久云。路逢客
0190a06: 須呈。不是詩人莫獻詩。卓拄杖。下座。
0190a07: 上堂。云萬機遊刃。終日弘道。肉桉頭事。作麼生道。
0190a08: 還有人道得麼。若也道得。倒道將一句來。良久云。金
0190a09: 連鐶刀挑不出。喝一喝。下座。
0190a10: 上堂。良久云。即與麼會去。早成多事。更乃如何若何。
0190a11: 和泥合水。所以靈山會上。迦葉親聞。少室巖前。祖師
0190a12: 斷臂。且道。斷臂作箇什麼。卓拄杖一下。下座。
0190a13: 上堂。僧問。磨礱三尺。去化不平人。未審意旨如何。
0190a14: 師云好去。進云點。師云你看。僧拍手一下歸眾。師云
0190a15: 了。問。如何是祖師西來意。師云。名下無人。
0190a16: 師乃云。上來也步步登高。下去也通身無礙。所以道。
0190a17: 有時先敲後唱。有時先唱後敲。有時敲唱同時。有時
0190a18: 敲唱不同時。所以王登寶殿。野老謳。如今還有謳
0190a19: 者麼。良久云。木人雖舉手。石女不頭。喝一喝。
0190a20: 雪下上堂。昨夜漫天總雪。大地一時皎潔。今朝庭際
0190a21: 無人。莫道山僧不說。
0190a22: 上堂。云一切賢聖。皆以無為法。而有差別。前是案山。
0190a23: 後是主山。阿那箇是無為法。良久云。向下文長。付在
0190a24: 來日。喝一喝。
0190b01: 上堂。云法身無相。應物現形。起拄杖云。者箇是拄
0190b02: 杖。阿那箇是法身。者箇葛藤且止。僧堂佛殿穿入汝
0190b03: 等諸人鼻孔裏去也。四大海水。在汝頭上。海龍王在
0190b04: 汝指甲下。汝等還覺麼。若覺去。晝行三千。夜行八百。
0190b05: 下煙生。頭上火起。若也不知。飢來喫困來眠。卓
0190b06: 拄杖。
0190b07: 上堂。云風活活雨連連。壞堂古殿一時穿。吾孤高
0190b08: 聳碧天。禪人到者盡皆嫌。雪未下總言寒。那堪雪下。
0190b10: 上堂。云太陽昇南北走。夜月圓天未曉。鼻孔裏藏身
0190b11: 一句即不問。你諸人跟下藏身一句作麼生道。還
0190b12: 有道得麼。良久云。相識滿天下。知心能幾人。喝一喝。
0190b13: 石霜語錄終
0190b14: 
0190b15: 
0190b16: 
0190b17: 師住南嶽山福嚴禪院語錄
0190b18: 師入院上堂。云法不孤。起仗境方生。起拄杖云。者
0190b19: 箇是拄杖子。阿那箇是法。還有人道得麼。若也道得。
0190b20: 向四威儀中。順道將一句來。有麼有麼。僧問。師登
0190b21: 四處華王座。隻履西歸事若何。師云。空無障礙。南
0190b22: 北任昇騰。進云。謝和尚答話。師云。閑者閑兮忙者忙。
0190b23: 問。山高雲簇頂。海闊眾流歸。不犯波瀾句。請師齧
0190b24: 鏃機。師云。疋上不足。進云。與麼則猿啼嶽頂鴈湊衡
0190c01: 陽也。師云。頭尾相稱。僧噓一聲。師便喝。問。纔離石
0190c02: 霜方丈。便登福嚴道場。般若臺前。不有不無一句請
0190c03: 師道。師云。罕逢此問。進云。擲巒秀。長空萬仞寒。
0190c04: 師云。不經一事不長一智。
0190c05: 師乃云。還更有問話者麼。如有。出來為眾結緣。諸供
0190c06: 養中。法供養為最。所以高來高就。低來低就。忽若總
0190c07: 不來時又作麼生。復云。一場敗闕。卓拄杖。下座。
0190c08: 師在興化開堂。僧官宣疏罷。拈香祝
0190c09: 聖。維那白槌畢。師云。一塵纔舉大地全。一一毛頭
0190c10: 一一師子現。百億毛頭百億師子現。起拄杖云。者
0190c11: 箇是福嚴拄杖。阿那箇是師子。還有人道得麼。如無。
0190c12: 有疑請問。僧問。昔日梵王請佛。帝釋瞻依。今日朝
0190c13: 蓋臨筵。不涉二途。請師指出。師云。今古如是。問。蔟
0190c14: 錦攢花即不問。如何是本來面目。師云。一言已巳出。駟
0190c15: 馬難追。進云。明明三際曉。皎皎一輪孤。師云。一輪孤
0190c16: 底又作麼生。進云。洎合放過。師便喝。問。承師有言。
0190c17: 一塵纔舉大地全。天柱高如何進步。師云。老僧
0190c18: 在闍梨鼻孔裏。進云。一句當鋒今朝全露也。師云。闍
0190c19: 梨鼻孔重多少。進云。雪砌難伸手。霜風徹骨寒。師便
0190c20: 喝。僧云。圖他一斗米。失半年。師云。知過必改。
0190c21: 師乃云。問話且止。問無橫。答豈參差。所以昔日西
0190c22: 天國王。問波羅提尊者曰。何者是佛。答曰。見性是佛。
0190c23: 王曰。師見性否。答曰。我見佛性。王曰。性在何處。答曰。
0190c24: 性在作用。王曰。是何作用。我今不見。答曰。今現作用。
0191a01: 王自不見。王曰。於我有否。答曰。王若作用。無有不是。
0191a02: 王若不用。體亦難見。王曰。若當用時幾處出現。答曰。
0191a03: 若出現時當有其八。王曰。其八出現當為我說。波羅
0191a04: 提即說偈曰。在胎曰身。處世名人。在眼曰見。在耳曰
0191a05: 聞。在鼻辨香。在口談論。在手執捉。在足運奔。現俱
0191a06: 該沙界。攝在一微塵。識者知是佛性。不識者喚作
0191a07: 精魂。王聞偈已巳。心即開悟。所以道無內外。法無彼此。
0191a08: 只為眾生日用而不知。背覺合塵。流浪生死。貪嗔邪
0191a09: 見之所使耶。而況某夙無見解。諸事荒唐。此者特承
0191a10: 府命。俾住嶽寺。實為叨忝。今日對諸官前。作一場敗
0191a11: 闕。眾中還有人撿點得出麼。如無。山僧今日失利。喝
0191a12: 一喝。
0191a13: 上堂。云盂麤鐼子細。短長無一截。有時應供
0191a14: 與誰論。嗟文殊與彌勒。珍重。
0191a15: 上堂。云法本無言。因言而顯道。道本無說。假說而明
0191a16: 真。所以諸佛出世。善巧多方。一大藏教。應病與藥。三
0191a17: 玄三要。只為根器不同。四揀四料。包含萬象。你道海
0191a18: 納百川一句作麼生道。還有人道得麼。設使道得倜
0191a19: 儻分明。未夢見衲僧沙彌童行跟在。且道。衲僧沙
0191a20: 彌童行有什麼長處。喝一喝。
0191a21: 上堂。云天已巳明已巳響。聖眾臻齊合掌。如今還有不
0191a22: 合掌者麼。有即尼乾歡喜。無即瞿曇惡發。珍重。
0191a23: 上堂。云心若無事。萬法不生。意絕玄微。纖塵何立。向
0191a24: 上一路。千聖不傳。學者勞形。如猿捉影。山僧即不然。
0191b01: 向上一路千聖不然。學者勞形。如猿捉影。喝一喝。
0191b02: 上堂。僧問。古人面壁意旨如何。師云。有年無德。有一
0191b03: 僧出禮拜起便喝。師云。作麼。僧又喝。師云瞎。僧禮拜。
0191b04: 師云。三十棒且待別時與你喫。
0191b05: 師乃云。秋風。動禪者之遊心。落葉紛紛。現道人
0191b06: 之嘉景。朝遊海上。暮宿途中。你道途中一句作麼生
0191b07: 道。如有人道得。試道將一句來。若無。福嚴今日失利。
0191b08: 上堂。云法法本來法。無法無非法。起拄杖云。者箇
0191b09: 是福嚴拄杖。阿那箇是本來法。良久云。但有路可上。
0191b10: 更高人也行。
0191b11: 上堂。云雲籠山色。雨灑長空。日月雖昇。遊人不見。者
0191b12: 箇葛藤且致。且道。泥水不分一句作麼生道。還有人
0191b13: 道得麼。向鼻孔裏道將一句來。如無。露柱證明。喝一
0191b14: 喝。
0191b15: 上堂云。百千妙門。同歸方寸。恒沙妙德。總在心源。無
0191b16: 三界可出。無菩提可求。人與非人。性相平等。既若然
0191b17: 爾。為什麼。那吒撲帝鍾。良久云。波斯鼻孔長更長。
0191b18: 上堂。云若論底事。汝今已巳得。更無闕少。與佛無殊。更
0191b19: 無別法。良久云。諸仁者。瞥地也未。古人無端。貴買而
0191b20: 賤賣。
0191b21: 南嶽福嚴禪院語錄終
0191b22: 
0191b23: 
0191b24: 
0191c01: 
0191c02: 
0191c03: 
0191c04: 師住潭州興化禪院語錄
0191c05: 師入陰上堂。云法無定相。遇緣即宗。疊嶂初拋。重城
0191c06: 乍到。依前登善法堂。踞師子座。說東道西。揚眉瞬目。
0191c07: 又喚作興化長老。舊店新開。殊不知動靜去來。理無
0191c08: 差異。舊店既開。豈無買賣。還有知價者麼。出來對眾
0191c09: 商量看。僧問。承師有言。疊嶂初拋。重城乍到。如何
0191c10: 是不動尊。師云。朝凡暮聖。進云。與麼則大眾有賴去
0191c11: 也。師云。唱歌須是帝鄉人。僧便喝。師便打。問。朝凡
0191c12: 暮聖即不問。如何是奪人不奪境。師云。神會曾磨普
0191c13: 寂。進云。如何是奪境不奪人。師云。須信壺中別有
0191c14: 天。進云。如何是人境兩俱奪。師云。寰中天子。塞外將
0191c15: 軍。進云。如何是人境俱不奪。師云。明月清風任去來。
0191c16: 問。如何是佛。師云。面如滿月目如蓮。天上人間咸
0191c18: 見道。一擊忘所知。更不假修持。諸方達道者。咸言上
0191c19: 上機。香嚴與麼悟去。分明悟得如來禪。祖師禪未夢
0191c20: 見在。且道。祖師有甚長處。若向言中取則。賺後人。直
0191c21: 饒棒下承當。辜負先聖。萬法本閑。唯人自。所以山
0191c22: 僧居福嚴。只見福嚴境界。晏起早眠。有時雲生碧嶂。
0191c23: 月落寒潭。音聲鳥飛鳴般若臺前。桫欏花香散祝融
0191c24: 畔。把瘦筇坐盤石。與五湖衲子。時話玄微。頭土
0192a01: 面。住興化祇見興化家風。迎來送去。門連城市。車馬
0192a02: 駢闐。漁唱瀟湘。猿啼嶽麓。絲竹謠。時時入耳。復與
0192a03: 四海高人。日談禪道。歲月都忘。且道。居深山住城郭。
0192a04: 還有優劣也無。試道看。良久云。是處是彌勒。無門無
0192a05: 善財。
0192a06: 師開堂日。大眾迎至法座前。僧官宣罷。拈香祝
0192a07: 聖畢。遂就座。維那白槌云。法筵龍象眾當觀第一義。
0192a08: 師乃云。會麼。昔曼殊大士。於靈山會上十萬眾前。
0192a09: 將末後一槌。以為第一義句。今日上首。倒行此令。且
0192a10: 道。與昔是同是別。若乃斷得。不用揚眉。其或未明。有
0192a11: 疑請問。僧問。郡侯勤重請。法駕渡湘江。擲前
0192a12: 事。請師為舉看。師云。風不來樹不動。進云。忽遇作家。
0192a13: 只與麼舉。還當下當。師便喝。進云。氣急煞人。師云。三
0192a14: 十年後來。與你二十棒。問。雷音震動。緇素臨筵。向
0192a15: 上宗乘請師舉唱。師云。湘水向東流。進云。宗乘已巳蒙
0192a16: 師指示。先將何物利群生。師便喝。僧云。瞎。師云。恰是。
0192a17: 僧撫掌。師便打。問。昔日世尊拈花。迦葉微笑。今日
0192a18: 興化開堂。將何示徒。師云。有問有答。進云。寒山瞬目
0192a19: 拾得揚眉去也。師云。不雲中鴈。焉知沙塞寒。進云。
0192a21: 問也無窮。答也無盡。所以昔日靈山會上。世尊陞座。
0192a22: 諸大菩薩。各各據疑請問。如無疑者。為眾決疑。而況
0192a23: 今日一會。豈非造次。是故佛法委付國王大臣。以至
0192a24: 今日。乃子乃孫。有茲塵忝感沐闔郡尊官。諸院尊宿。
0192b01: 街市檀那。證明法會。不勝慶幸。且道。適來如許多言
0192b02: 句。總是世諦之談。如今設有人問如何是佛法底道
0192b03: 理。作麼生祗對他。良久乃喝一喝。下座。
0192b04: 上堂。云摩竭陀國水泄不通。少室前親行此令。作
0192b05: 麼生是此令。還有人道得麼。和泥合水道將一句來。
0192b06: 有麼。良久云。遊子乍聞征袖濕。佳人才唱翠眉低。喝
0192b07: 一喝。
0192b08: 上堂。云一喝分賓主。照用一時行。要會箇中意。日午
0192b09: 打三更。遂喝一喝云。且道。是賓是主。還有人分得麼。
0192b10: 若也分得。朝行三千暮行八百。若也未能。興化今日
0192b11: 失利。
0192b12: 上堂。以拄杖擊繩床一下云。一葉落天下秋。
0192b13: 上堂。云說佛說法即不問你。寸草不生。道將一句來。
0192b14: 良久喝一喝。卓拄杖。
0192b15: 上堂。僧問。如何是向上關捩。師云。仰面看天。進云。青
0192b16: 山隱白雲。遊人行未到。師云。南辰對北極。僧禮拜。師
0192b17: 便打。問。宗乘一唱。三藏絕詮。祖令當行。十方坐斷。
0192b18: 如何是興化巴鼻。師云。老僧一場敗闕。進云。一人傳
0192b19: 。萬人傳實。師云。也有些子。進云。三十年後此話大
0192b20: 行。師便喝。僧云了。師便打。乃云。祖師心印。一印印
0192b21: 空。一印印水。一印印泥。如今還有印不著者麼若有。
0192b22: 試出來。向跟下道將一句來。設你道得倜儻分明。
0192b23: 第一不得行過衲僧門下。且道。衲僧有什麼長處。良
0192b24: 久云。人王三寸鐵。遍地是刀槍。喝一喝。
0192c01: 上堂。云一塵纔舉。大地全。拈起拄杖。擊繩床一下
0192c02: 云。百億須彌。百億日月。恒沙國土。恒沙諸佛。瓦解冰
0192c03: 消。喝一喝。
0192c04: 上堂。云說佛說祖。和泥合水。向上向下。衲僧破草鞋。
0192c05: 總不與麼。無繩自縛。且道獨脫一句作麼生道。還有
0192c06: 人道得麼。試對眾倒道將一句來。有麼有麼。良久云。
0192c07: 冢上更加泥。喝一喝。
0192c08: 上堂。僧問。承教有言。止止不須說。我法妙難思。如何
0192c09: 是難思之法。師云。山僧今日敗闕。進云。與麼則昔日
0192c10: 五千增上慢。今朝大眾息疑情。師云。被此一問。直得
0192c11: 消瓦解。進云。學人罪過。師云。知過必改。問。師子
0192c12: 一吼。乾坤暗黑。露柱燈籠向什麼處安身立命。師云。
0192c13: 看。進云。與麼則明月清風滿座寒也。師云。你見什麼
0192c14: 道理。僧禮拜。師便打。乃云。有物先天地。無形本寂
0192c15: 寥。能為萬象主。不逐四時凋。起拄杖云。者箇是興
0192c16: 化拄杖。阿那箇是萬象主。良久云。若見諸相非相。即
0192c17: 見如來。喝一喝。
0192c18: 上堂。云葉落知秋。歸根得地。且道。如今是什麼時節。
0192c19: 喝一喝。
0192c20: 興化語錄終
0192c21: 
0192c22: 
0192c23: 
0192c24: 
0193a01: 
0193a02: No. 1338-C
0193a03: 
0193a04: 師行時。與駙馬都尉李公諱遵勗相見。纔通門狀。
0193a05: 請於高班處坐。令小童來問。道得即與上座相見。
0193a06: 師云。今日特來相看。都尉又令小童云。文鐫白字。
0193a07: 當道種青松。師云。不因今日節。餘日實難逢。都尉復
0193a08: 令小童云。與麼則與上座相見去也。師云。頭底。
0193a09: 都尉便請相見。纔坐便問。我聞。西河有金毛師子。是
0193a10: 否。師云。都尉什麼處。得這箇消息來。都尉便喝。師云。
0193a11: 野干鳴。都尉又喝。師云。恰是。都尉拍手大笑。師得
0193a12: 數日乃辭。都尉云。如何是臨行一句。師云。好自將息。
0193a13: 都尉云。與麼則不異諸方也。師云。都尉見處作麼生。
0193a14: 都尉云。放你二十棒。師云。專為流通。都尉便喝拍手
0193a15: 一下。師云瞎。都尉云好去。師云。喏喏。師在河東。為
0193a16: 唐明嵩和尚持書。上楊內翰諱億。纔展門狀。便請相
0193a17: 見。坐次。內翰問。對面不相識。千里同風。師云。某甲
0193a18: 奉院門請。內翰云。真箇謾語。師云。前月離唐明。內翰
0193a19: 云。適來悔伸一問。師云。作者。內翰便喝。師云。恰是。內
0193a20: 翰又喝。師以手面前畫一畫。內翰吐舌云龍象。師云。
0193a21: 是何言歟。內翰喚客司點好茶。元來是自家人。師云。
0193a22: 也不消得。茶罷。內翰又問。如何是圓上座為人底句。
0193a23: 師云切。內翰云。與麼則長裙新婦拖泥走。師云。誰得
0193a24: 似內翰。內翰云。作家作家。師云。放你二十棒。內翰拍
0193b01: 膝云。者裏是什麼所在。師拍手云。也不得放過。內翰
0193b02: 呵呵大笑。又問。專使還記得唐明和尚當初悟底因
0193b03: 緣麼。師云。也曾見和尚舉來。內翰云。請不吝慈悲。師
0193b04: 遂云。見和尚舉。有僧問念和尚。如何是佛法大意。念
0193b05: 和尚云。楚王城畔。汝水東流。內翰云。只如楚王城畔
0193b06: 汝水東流。意旨如何。師云。水上掛燈毬。內翰云。與麼
0193b07: 則辜負古人去也。師云。內翰疑則別參。內翰云。三
0193b08: 蝦跳上天。師云。一任跳。內翰乃大笑。師住旬
0193b09: 日取辭。內翰云。某甲有一轉語。寄上座往唐明處。還
0193b10: 得否。師云。明月照見夜行人。內翰云。不相當也。師
0193b11: 云。更深猶似可。午後始愁人。內翰云。開寶寺前金剛。
0193b12: 近日為什麼汗出。師云知。內翰云。上座臨行。豈無為
0193b13: 人底句。師云。重疊關山路。內翰云。與麼則隨上座去
0193b14: 也。師噓一聲。內翰云。真師子兒。大作師子吼。師云。放
0193b15: 去又扶來。內翰云。某甲適來失倒地。又得家童扶
0193b16: 起。師云。有什麼了期。內翰呵呵大笑。勘辨
0193b17: 筠州興教明上座持書到。師接得書便問。大路來小
0193b18: 路來。明云。和尚試道看。便打一坐具。師云。瞎漢亂統
0193b19: 作什麼。明噓一聲。師便打。問僧。近離什麼處。僧云
0193b20: 錯。師云。不落時機一句作麼生道。僧云錯。師云。南源
0193b21: 錯。上座錯。僧無語。師便打。新藏主到。師問。古人道。
0193b22: 三日不相見。莫作舊時看。一夏與藏主隔闊。如今作
0193b23: 麼生相看。新云。和尚住持不易。師云。與麼則西祖不
0193b24: 傳唐土信。少林謾自立親。新云。和尚為什麼與
0193c01: 麼道。師云。南源罪過。問僧。近離什麼處。僧云。日勢
0193c02: 稍晚。師云。不涉程途一句作麼生道。僧云。七九六十
0193c03: 三。師云灼然。僧云。氣急殺人。師便打。問僧。上座年
0193c04: 多少。僧云。二十六。師云。恰與山僧拄杖同年。僧云是。
0193c05: 師云。你道山僧拄杖年多少。僧無語。師便打。師見僧
0193c06: 來。拈起拄杖云。入你鼻孔裏去也。僧云。和尚幸是大
0193c07: 人。師云了。問僧。上座名什麼。僧云海滿。師云。海無
0193c08: 增減。為什麼滿。僧云。和尚莫謾海滿好。師云。南源
0193c09: 罪過。問新到。既是祖師門下客。不觸波瀾試道看。
0193c10: 僧云。和尚幸是大人。師提起坐具云。者箇。僧云。兩
0193c11: 重公案。師便打。第二僧云。打即不無和尚。爭奈某甲
0193c12: 何。師云。上座有什麼長處。僧擬議。師便打。問僧。今夏
0193c13: 在什麼處。僧云。筠州興教。師云。芝和尚安樂麼。僧云
0193c14: 安樂。師云。放你二十棒。問新到。人人盡有自己已。阿
0193c15: 那箇是上座自己已。僧云。坐具是七尺布。師云。悔施一
0193c16: 問。僧擬議師便打。問僧。近離什麼處。僧云。雲過千山
0193c17: 碧。師云。著忙作什麼。僧云。鴈去水聲凄。師便喝。僧亦
0193c18: 喝。師便打。僧亦打。師云。你看這瞎漢。本分打出三門
0193c19: 外。念你是新到。且坐喫茶。問化主。入化道即不
0193c20: 問你。入門一句作麼生道。僧便喝。師云。亂喝作什麼。
0193c21: 僧又喝。師便打。問僧。祖師門下客。祇園會裏人。僧
0193c22: 便喝。師云。亂統作什麼。僧以坐具面前劃一劃。師云。
0193c23: 南源過在什麼處。僧無語。師便打。師見僧來。拈起
0193c24: 柱杖云。你為什麼被我拄杖吞。僧云不敢。師云。你
0194a01: 得與麼無端。僧云是。師云。還我草鞋錢來。問僧。深
0194a02: 山無異路。遊人何處來。僧云。州中來。師云。南源燒香。
0194a03: 供養你去也。僧云。不勞如是。師噓一聲。鈍躓煞人。且
0194a04: 坐喫茶。問新到。人人盡有鼻孔。阿那箇是上座鼻孔。
0194a05: 僧云。某甲近離仰山。師云了。喝出去。問古人道。自
0194a06: 從青草出。更不下行。遊人何到。僧云。雲程稍遠。師
0194a07: 云。南源請益。僧以手面前劃一劃。師云。是何言歟。僧
0194a08: 無語。師便打。問僧。相逢不話人間事。舉措又須問。歲
0194a09: 寒一句作麼生道。僧云。某甲不會。師云。南源失利。且
0194a10: 坐喫茶。問僧。入門一句作麼生道。僧云。上天無路。
0194a11: 師云。好去。僧云。入地無門。師便喝。其僧推師一推便
0194a12: 出去。師喚云。上座上座。僧不迴首。師云。南源今日敗
0194a13: 闕。問僧。近離什麼處。僧云。楊岐。師云。今夏在什麼
0194a14: 處。僧云。筠州興教。師云。興教和尚還有鼻孔麼。僧云。
0194a15: 有。師便打。問僧。相逢不擎出。舉意便知有。作麼生
0194a16: 是不擎出底句。僧展兩手。師云。南源裝香供養你去
0194a17: 也。僧云過。師云。過在什麼處。僧以手指頭上。師云。太
0194a18: 遠生。僧無語。師便打。九專使持書到。師云。玄沙
0194a19: 封白。九何用太忉忉。使云。亂幽鳥語。師云。不
0194a20: 行山下路。爭見泣岐人。使云。日午打黃昏。師便喝云。
0194a21: 欲觀前人。先觀所使　問僧。行人須知有行事。
0194a22: 作麼生是行事。僧云知。師云。知底事作麼生。僧云。
0194a23: 山高水冷。師云。念你遠來。且坐喫茶。僧云。喏喏。師
0194a24: 云。晴乾不肯去。直待雨霖頭。便打。問僧。三日後不
0194b01: 得故眼相看。如今作麼生。僧云。特來禮拜和尚。師
0194b02: 云。鈍躓煞人。僧便喝。師云作麼。僧便打。師云。者瞎漢。
0194b03: 遂打一坐具。僧云。猶欠少在。師云。本分打出三門外。
0194b04: 且坐與你一茶喫。問僧穿雲渡水客。不觸波瀾
0194b05: 試道看。僧云。知州筆頭脫。落地無人。師云。亂道作
0194b06: 麼。僧擬議。師便喝。僧云。日輪正當午。仰面看青天。師
0194b07: 以手面前劃一劃云。者箇作麼生。僧云了。師便打。
0194b08: 問僧。近離什麼處。僧云北禪。師云。不涉程途一句作
0194b09: 麼生道。僧云。合取狗口。師云。山僧過在什麼處。僧云。
0194b10: 兩重公案。師便喝。僧擬議。師便打。問新到。相逢不
0194b11: 擎出。舉意便知有。不擎出底句作麼生道。僧云審。師
0194b12: 云的。僧擬議。師便喝。僧打一坐具。師云。瞎漢亂統作
0194b13: 什麼。便打。遂令喫茶。師又舉前話再問。僧云。某甲適
0194b14: 來更有一坐具在。師云。上座更有一坐具那。僧云是。
0194b15: 師直打。至法堂。僧歸客位不肯。師到客位復禮。又問
0194b16: 第二上座。還記得適來話頭麼。僧云。記不得。師云劄
0194b17: 又問第一上座。還記得麼。僧云。棺木裏眼。師云。道
0194b18: 吾棺木裏眼。上座又作麼生。僧無語。師便打。
0194b19: 偈頌
0194b20: 寄李駙馬都尉二首
0194b21: 君處皇都。我居林藪。林藪皇都。南星北斗。北斗南星。
0194b22: 問誰見醜。溢目千岑。烏飛兔走。翻謂寒山。豐干饒口。
0194b23: 我今珍重隴西公。獨坐毗耶師子吼。
0194b24: 金粟垂形飾後徒。榮居帝里顯嘉謨。也知妙得相逢
0194c01: 處。惹得天香滿道途。
0194c02: 李駙馬寄師三首
0194c03: 去聖時遙駭眾魔。救頭然事信如何。淨名語默居空
0194c04: 室。唯是文殊問疾過。
0194c05: 日暖炎風五月餘。水邊松下自居。有人來致毗盧
0194c06: 問。手拗山花笑與渠。
0194c07: 春塘閑步把筇枝。林鳥汀鷗各自飛。巖寺路遙思問
0194c08: 訊。如何相見又還歸。
0194c09: 師繼韻酬
0194c10: 像代之中達者多。不知悟了意如何。飲光擊磬流沙
0194c11: 界。驚得多聞特地過。
0194c12: 道在應無智與愚。古今達者任安居。本無万法知無
0194c13: 礙。物物頭頭不是渠。
0194c14: 春暖鶯啼人盡知。百花競發亂紛飛。忽思昔日毗耶
0194c15: 老。菩薩聲聞何處歸。
0194c16: 又寄都尉三首
0194c17: 觸目能將語默同。老盧曾是悟幡風。須知萬古憐宗
0194c18: 裔。又見毗耶信息通。
0194c19: 湖外江山有緣。皆由巨庇演真詮。鎮陽密句同人
0194c20: 委。不似少林坐九年。
0194c21: 淨名杜口與誰知。吉祥舍利辯多施。自慚住止神都
0194c22: 闊。不得相逢再展眉。
0194c23: 因章介二大師。持都尉書至師。師有書復。於
0194c24: 書後兩隻。下書二大師名。寄都。尉都
0195a01: 尉復以頌答
0195a02: 黑毫千里餘。金槨示雙趺。人天都不測。珍重赤鬚胡。
0195a03: 都尉又頌寄師
0195a04: 數旬臥病殢他誰。四大交爭一任伊。南來大士相體
0195a05: 悉。笑煞胡僧惱煞兒。
0195a06: 師和
0195a07: 金粟垂模為阿誰。十方雲侶盡從伊。瞿曇相見身心
0195a08: 息。不話猶憐八十兒。
0195a09: 寄都尉二首
0195a10: 分身千百億。悲智願難窮。在俗還隨俗。居宮即順宮。
0195a11: 頭頭皆巨護。處處現神通。珍重吾宗幸。多能立祖風。
0195a12: 仰觀天畔一輪月。幾度清光西上出。大士鬅頭問志
0195a13: 公。摩訶般若波羅密。
0195a14: 都尉終臨。時畫一圓相。并頌呈師
0195a15: 世界無依。山河匪礙。大海微塵。須彌納芥。拈起頭。
0195a16: 解下帶。若問生死。問取皮袋。
0195a17: 師乃問。如何是太尉本來佛性。太尉云。今日熱如昨
0195a18: 日。太尉問師。臨行一句作麼生道。師云。本來無罣
0195a19: 礙。隨處任方圓。太尉云。某甲晚來困倦。更不答話。師
0195a20: 云。無佛處作佛。
0195a21: 讚李公都尉真
0195a22: 泡幻緣生。僧瑤妙筆。水月寒潭。可堅可實。來兮示化
0195a23: 皇都。去兮他方白日。隴西令公。像代間出。文武兩全。
0195a24: 佛法俱畢。稽首觀音。金粟誰悉。
0195b01: 入京舟中作
0195b02: 長江行不盡。帝里到何時。既得風便。休將櫓棹施。
0195b03: 客
0195b04: 藏於指下。豈把亂施呈。道去應難別。都緣為不平。
0195b05: 寄瑯覺長老
0195b06: 浮世夢不盡。人生是幾遭。祇知城寺樂。不覺住山高。
0195b07: 萬物自有興。百年心未勞。思量天地裏。令我憶南曹。
0195b08: 寄汾州故人
0195b09: 常憶汾陽日。旃檀師子林。狐狼皆絕跡。野鹿並驚心。
0195b10: 法會無僧俗。問心有古今。乾坤吾問你。誰敢下錐針。
0195b11: 寄汾州一長老
0195b12: 南北東西道。東西南北祖。拾得問寒山。夜半日輪午。
0195b13: 僧請益三決三句乃有頌
0195b14: 第一決。大地山河泄。維摩才點頭。文殊便饒舌。
0195b15: 第二決。展拓看時節。語默豈相干。夜半秋天月。
0195b16: 第三決。山遠路難涉。陸地弄舟行。眼中挑日月。
0195b17: 第一句。天上他方皆罔措。俱輪顛倒論多端。巍巍未
0195b18: 到尼拘樹。
0195b19: 第二句。臨濟德山涉路布。未過新羅棒便揮。達者途
0195b20: 中亂指注。
0195b21: 第三句。維摩示疾文殊去。對談一默震乾坤。直至而
0195b22: 今作笑具。
0195b23: 三玄三要
0195b24: 第一玄。三世諸佛擬何宣。垂慈夢裏生輕薄。端坐還
0195c01: 成落斷邊。
0195c02: 第二玄。靈利衲僧眼未明。石火電光知是鈍。揚眉瞬
0195c03: 目涉關山。
0195c04: 第三玄。萬象森羅宇宙寬。雲散洞空山嶽靜。落花流
0195c05: 水滿長川。
0195c06: 第一要。豈話聖賢妙。擬議涉長途。眸七顛倒。
0195c07: 第二要。頂敲楗召。神通自在來。多聞門外叫。
0195c08: 第三要。起倒令人笑。掌內握乾坤。千差都一照。
0195c09: 都頌
0195c10: 報汝通玄士。棒喝要臨時。若明親的旨。半夜太陽暉。
0195c11: 五位
0195c12: 正中偏。夜半烏室裏鳴。海底燃燈光世界。石上栽
0195c13: 花長枝靈。
0195c14: 偏中正。日落西山觀異影。分明鏡像顯真宗。休把眉
0195c15: 頭窺月井。
0195c16: 正中來。木馬生兒九垓。進退任行通鳥道。豈並巢
0195c17: 居界內隈。
0195c18: 兼中至。彼彼丈夫全意氣。矛頭交互不傷鋒。展拓縱
0195c19: 橫不相離。
0195c20: 兼中到。黑白已巳前休作造。須明露柱未生兒。莫認狂
0195c21: 詞途中走。
0195c22: 都頌五位
0195c23: 偏中歸正極幽玄。正去偏來理事全。須知正位非言
0195c24: 說。朕兆依稀屬有緣。兼至去來興妙用。到兼何更逐
0196a01: 言詮。出沒豈能該世界。蕩蕩無依鳥道玄。
0196a02: 雲門法身
0196a03: 南北東西萬萬千。乾坤上下廣無邊。相逢相見呵呵
0196a04: 笑。屈指頭月半天。
0196a05: 問既是泗洲為什麼楊州出現。洞山云。君子
0196a06: 愛財。取之有道
0196a07: 泗洲忽示現楊州。天下宗師話路稠。君子愛財取有
0196a08: 道。南海波斯鼻孔麤。
0196a09: 問如何是法身佛　風穴云。盟津關不遠。最
0196a10: 苦臥如來
0196a11: 隨流方得妙。相逢辨者難。近岸騰身去。焚香不用爭。
0196a12: 兩堂首座齊下喝
0196a13: 啐之機箭拄鋒。瞥然賓主當時分。宗師憫物垂緇
0196a14: 素。北地黃河徹底渾。
0196a15: 杖林山下竹筋鞭
0196a16: 杖林山下竹筋鞭。南北禪人萬萬千。莫怪相逢不下
0196a17: 馬。東西各自有前程。
0196a18: 高中允請益庭前
0196a19: 趙州庭前。天下走禪客。養子莫教大。大了作家賊。
0196a20: 汝是慧超
0196a21: 僧問如何是佛。師云汝是慧超。禮拜近前叉手。思量
0196a22: 十萬迢迢。
0196a23: 靈雲悟桃花二首
0196a24: 三月桃花處處新。靈雲一見更無親。相逢盡道休官
0196b01: 去。林下何曾見一人。
0196b02: 便風帆掛上。舉棹別波瀾。四海參禪客。不用更瞞頇。
0196b03: 雲門云糊餅
0196b04: 超佛越祖若何宣。充齋糊餅恣情餐。湖南展新羅
0196b05: 咬。大食波斯索渡船。
0196b06: 趙州勘婆
0196b07: 趙州勘破婆子。落葉便合知秋。天下幾多禪客。五湖
0196b08: 四海悠悠。
0196b09: 南泉打破粥鍋
0196b10: 甘贄設粥詣南泉。請師念佛眾僧前。狸奴典座言歸
0196b11: 舍。當時鍋鑊一齊穿。
0196b12: 水出高源
0196b13: 水出高源也大奇。禪人不會眼麻彌。若也未明泥水
0196b14: 句。燈籠露柱笑咍咍。
0196b15: 注杜順和尚法身頌
0196b16: 懷州牛喫禾。河沙世界益州馬腹脹蟻銜走天下覓醫人。驢頭
0196b17: 馬角灸左膞上虎成狸。
0196b18: 牧童
0196b20: 人問如何牛未渴。迴面觀平田闊。四方放去休闌遏。
0196b21: 八面無拘任意遊。要收只在索頭撥。小牛兒順摩捋。
0196b22: 角力未充難提掇。且從放在小平坡。慮上高四蹄
0196b23: 脫。日已巳高休喫草。定鼻頭無少老。一時牽向圈中
0196b24: 眠。和泥看伊東西倒。笑呵呵好不好。又將橫笛順風
0196c01: 吹。震動五湖山海島。倒騎牛脫布襖。知音休向途中
0196c02: 討。若問牧童何處居。鞭指東西無一寶。
0196c03: 拄杖歌
0196c04: 勢吒呀節難比。曲似獰龍爭出水。拈來手上弄乾坤。
0196c05: 逆順縱橫倒復起。五湖人叱叱叱。輕輕轉教伊視。
0196c06: 眨上眉毛數數千。直下便拈萬萬里。撥斷藤根挑布
0196c07: 衲。笑呵呵劈口捶。
0196c08: 十二時歌
0196c09: 鳴丑。夢裏逢人鹵。平旦且寅。覺來路上弄精魂。
0196c10: 日出卯。烜赫光影裏坐。食時辰。食飽還知是病因。
0196c11: 禺中巳。買賣論量入市肆。日南午。萬象分明作笑具。
0196c12: 日昳未。張公喫酒李公醉。晡時申。醒來端坐醉醺醺。
0196c13: 日入酉。茅蓬竹戶硬拄。黃昏戌。日落西山狐未出。
0196c14: 人定亥。老鼠床前作群隊。夜半子。一輪明月囌嚕哩。
0196c15: 讚諸方尊宿
0196c16: 法眼法燈問答精進箭鋒相拄耀古騰今
0196c17: 雲巖洞山金玄關五位回互洞水逆還
0196c18: 雪玄沙宗匠難加白紙為信今古無瑕
0196c19: 溈山仰山明暗方圓多聞廣解巧語難宣
0196c20: 三十六勢應病施權石霜道吾父子相呼
0196c21: 三門五路廣誘初徒君臣和合豈話有無
0196c22: 睦州雲門掣電來風泥牛哮吼黯黑乾坤
0196c23: 現成公案不打好人臨際德山棒喝齊行
0196c24: 或逆或順或暗或明師子一吼百獸潛形
0197a01: 
