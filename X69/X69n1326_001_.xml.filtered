0021a01: 
0021a02: No. 1326-A
0021a03:  五家語錄序
0021a04: 
0021a05: 威音王已巳前。有無量恒河沙祖佛出世。以十方世界
0021a06: 為口。出無量言辭。談無量妙義。而時人猶認三十二
0021a07: 相迦陵仙音。為佛真法身。故萬不已巳。俱入化火道場。
0021a08: 各遺舍利八斛四斗。而輪王收取。建造九級窣堵波。
0021a09: 至第九級結頂去不得處。用千丈旃檀香木。大數百
0021a10: 圍。從空錐下。自塔之結角交加處。透頂透底。聳立格
0021a11: 外。上有重重寶盤。上之更上。復有銳然金頂。離頂入
0021a12: 空。湧出五色寶光。每一一光。各各現出。非青非黃。非
0021a13: 赤白黑。歷辨而明。分不得之象。令人數盡層級。看
0021a14: 透頂尖。辨析五光。心識路絕。不知不覺。目眩耳鳴。轟
0021a15: 然若雷之破頂。自己已全身。化為舍利之光。終日在太
0021a16: 空中。為祥為瑞。或隱或顯。普使見聞眾生。同入五
0021a17: 光三昧。夫此一代時教。五家宗旨之的派也。何則。崇
0021a18: 高九級者。五時之教義也。令人心思可到。受用可著
0021a19: 者也。結頂處者。如來禪四句結縛。三世諸佛。口掛壁
0021a20: 上。大明人。心如木石處也。千丈旃檀從空破頂者。
0021a21: 祖師禪向格外轉身。打翻窠臼。直截痛快。是也。重重
0021a22: 寶盤上有金頂者。轉出轉高。愈結愈銳。是也。此從迦
0021a23: 葉破顏。以至六祖兩枝。各各見此面目也。離頂入空
0021a24: 放五色光者。五派分宗。各建旨趣之謂也。五色而非
0021b01: 青黃赤白黑歷歷而明類分不得者。五家各出宗旨
0021b02: 之面目也。令人看到教之級盡。宗之頂尖。心絕聞雷。
0021b03: 化為全身舍利之光。在太空中為祥為瑞。或隱或
0021b04: 顯。使見聞眾生同入五光三昧者。入不思議境。得大
0021b05: 自在。入魔入佛處也。此五宗之所以為教宗之最上
0021b06: 一大事因緣也。今之為佛弟子者。入教則不能出於
0021b07: 九級。而透結頂。入宗則限於錐木。而無重盤。故聞五
0021b08: 光者。皆怒而罵。笑而唾曰。彼烏用此光而不色有。以
0021b09: 復無為為妖。碎我身心者哉。於是善出語者。貴迅
0021b10: 捷。善作用者。重孤硬。致數五宗為旁出。正旨為義學。
0021b11: 剖其梨。削其語。使臨濟雲門溈仰法眼曹洞之真兒
0021b12: 孫。頭破腦裂。務令法無防制。道可胡傳。則兒孫遍天
0021b13: 下。五宗掃跡。方為一大快事。夫何更有靈山。發願再
0021b14: 來。護持末法正宗者。海昌之黎肩居士也。參尋既久。
0021b15: 入法益深。救法如救頭然。護世如護眼目。搜五家之
0021c01: 語錄。梓以廣布於閻浮提。世間使有目者。皆見塔頂
0021c02: 放光佛身常在。入其目者。皆得五光任運自如三昧。
0021c03: 此居士無功之功。曷可以浮圖功德。為較量者哉。屬
0021c04: 余序。愧不能發五宗正趣。聊於塔頂上。加聚沙一掬。
0021c05: 勿使人更向五光中。分無分有。說是說非。失取雙目。
0021c06: 吳門鄧蔚山天壽聖恩禪寺於密法藏和南撰
0021d01: 
0021d02: No. 1326-B
0021d03:  五宗源流圖
0021d04: 東土初祖達摩
0021d05: 二祖慧可
0021d06: 三祖僧璨
0021d07: 四祖道信
0021d08: 五祖弘忍
0021d09: 六祖慧能
0021d10: 大鑒下一世南嶽讓
0021d11: 二世馬祖一
0021d12: 三世百丈海
0021d13: 四世黃檗運
0021d14: 五世臨濟玄
0021d15: 溈山佑
0021d16: 仰山寂
0021d17: 三世天王悟
0021d18: 四世龍潭信
0021d19: 五世德山鑒
0021d20: 六世雪峰存
0021d21: 七世雲門偃
0021d22: 玄沙備
0021d23: 八世羅漢琛
0021d24: 九世清涼益
0021d25: 大鑒下一世青原思
0021d26: 二世石頭遷
0021d27: 三世藥山儼
0021d28: 四世雲巖晟
0021d29: 五世洞山价
0021d30: 六世曹山寂
0021d31: 
0022a01: 自達磨西來。以傳二祖。二祖傳三祖。三祖傳四祖。四
0022a02: 祖傳五祖。五祖傳六祖。六祖遂出南嶽青原二宗。南
0022a03: 嶽出馬祖一。一出百丈海。海出黃檗運。運得臨濟玄。
0022a04: 建立正宗。故成臨濟宗。丈次出溈山祐。祐得仰山寂。
0022a05: 共相唱和。成溈仰宗。次青原出石頭遷。遷出藥山儼。
0022a06: 儼出雲巖晟。晟出洞山价。价得曹山寂。成曹洞宗。馬
0022a07: 祖次出天王悟。悟出龍潭信。信出德山鑒。鑒出雪峰
0022a08: 存。存得雲門偃。成雲門宗。存次出玄沙備。備出羅漢
0022a09: 琛。琛得清益。成法眼宗。然雲門法眼二宗。景德傳
0022a10: 燈。謬收青原下。據雪竇顯禪師塔銘。敘為馬祖大寂
0022a11: 九世孫。逆以上。雪竇嗣智門祚。祚嗣香林遠。遠嗣
0022a12: 雪峰存。雲門既嗣雪峰。玄沙亦嗣雪峰。則二宗俱屬
0022a13: 馬大師。無疑矣。宋時于越雲壑瑞禪師。集心燈錄。亦
0022a14: 以二宗屬南嶽枝派。世罕知者。其書不甚流傳。時
0022a15: 無開闢手眼。踵謬襲訛。莫相訂正。茲閱五燈會元。天
0022a16: 王悟傳後。詳載其說。綜覈源流。辨析明確。質諸金粟
0022a17: 悟徑山信真寂印諸尊宿。俱同是見。爰著五宗源流
0022a18: 圖。改定傳後。具擇法眼者。當自證之。
0022a19: 
0022a20: 
0022a21: 
0022a22: 
0022a23: 
0022a24: 
0022b01: 
0022b02: No. 1326-C
0022b03:  五家語錄序
0022b04: 
0022b05: 五家語者。自達磨西來至六傳。再四世。法遍中華。禪
0022b07: 濟曹洞雲門法眼。然機用雖有五家。無非直指之旨。
0022b08: 今黎眉居士刻茲語錄。復以前人辯證之言。定為圖
0022b09: 式。可謂承上啟下。先後包含。閱是語者。可盡五家差
0022b10: 別之元。以明自己已差別之智。總歸當人本地風光。全
0022b11: 機大用。出於文字之表。則雖見有五家兒孫。空王佛
0022b12: 田厙奴。以至狐狼野干到來。總與三十棒。為甚如此。
0022b13: 者裏放過即不可。
0022b15: 
0022b16: 
0022b17: 
0022b18: 
0022b19: No. 1326-D
0022b20:  五家語錄序
0022b21: 
0022b22: 世尊在雪山。明星大悟。歎曰。奇哉眾生。皆具如來
0022b23: 智慧德相。但因妄想執著。而不證得。十二部葛藤。從
0022b24: 這裏起。若論直指人心。尚未會在。惟菩提達磨。猶較
0022c01: 些子。飄然一。過我震旦。教外別傳。接上上根。劈頭
0022c02: 遇著不唧漢。拂袖空山九年冷坐。後得慧可。以續
0022c03: 慧命。相授受。至六祖大鑒。衣不傳。單傳其法。一
0022c04: 花開五葉之讖。其若是乎。六祖下出二枝。南嶽讓。青
0022c05: 原思。南嶽下出溈仰臨濟雲門法眼。青原下出曹洞。
0022c06: 溈仰父子。金針玉線。有九十七種圓相。臨濟有四賓
0022c07: 主四料揀四喝三玄三要。一句中具三玄。一玄中具
0022c08: 三要。有玄有要。是吾宗旨。即將建立法幢。高宗風。
0022c09: 擾亂兜率陀天。星飛斗散。臨濟光明赫赤。誰敢正視。
0022c10: 將示滅。說傳法偈曰。流不止問如何。真照無邊說
0022c11: 似他。離相離名人不稟。吹毛用了急須磨。流不止
0022c12: 一句。以讖源流久長。其餘溈仰雲門法眼三宗。絕去
0022c13: 久之。雖有其宗。無其人也。曹洞一宗。似乎影響之間。
0022c14: 半似半不是。若月霜花。西風掃地。必矣。宋時大慧
0022c15: 杲禪師。作略諸方。柄殺活刀。復起臨濟之風。五逆聞
0022c16: 雷。不假言而自證。近時時道邊淺。乾剝剝以為禪。曾
0022c17: 不相聞有血盆口摩天俊之奇。不用棒喝。超越古
0022c18: 人之見。生殺之機。毫無一語。不是伊不濟。只是伊不
0022c19: 到闊綽無涯岸處。既立邊淺涯岸之鄉。命根原不曾
0022c20: 斷。那得如古人。星光四野。月色一天。孤朗地。無水
0022c21: 不印。左之右之。無所不備。嗟今人有名之悟。而
0022c22: 無實證之功。作用不如。霄壤相隔。宗門下衰。啾啾亂
0022c23: 啼。命殞昏暗。不出俗人之手。習氣現前。難生死之
0022c24: 關。要如古宿上堂告寂。自在還家。敢保驢年未夢見
0023a01: 在。海昌黎眉居士。留心此道有年。不辭辛苦。參訪知
0023a02: 識。領得歸來。受用自如。具擇法眼。備縱奪機。遇其中
0023a03: 人。露一言半句。如玉在石。等閑人。安能容易得知乎。
0023a04: 搜尋五家尊宿語錄。刻成編。以垂不朽。俾見者聞
0023a05: 者。發宿命智。知有向上一著離相離名無位真人在。
0023a06: 不行生死之紆徑。高踏祖佛之頂。正法眼藏。正欲
0023a07: 開示。空王佛出頭來。作麼生商量。田厙奴。
0023a08: 崇禎庚午冬日徑山沙門語風圓信撰并書
