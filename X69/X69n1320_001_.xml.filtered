0001a01: 
0001a02: No. 1320-A
0001a03:  四家語錄序
0001a04: 
0001a05: 達摩大師西來。不立文字。直指人心。見性成佛。心心
0001a06: 相印。以迨六祖。六祖以下。分為南嶽青原。而南嶽最
0001a07: 盛。南嶽又分為臨濟溈仰。而臨濟最盛。正所傳四家
0001a08: 語錄者。乃南嶽以下。馬祖百丈黃檗臨濟四尊宿。應
0001a09: 機接人語也。多者萬言。少者亦不下數千言。果文字
0001a10: 乎。非文字乎。西來之意。果不出此乎。嗟夫。指月示迷。
0001a11: 迷者指遺月。以盤喻日。盲者自盤之鍾。種種差別。
0001a12: 胡可勝言。諸尊宿。其能忘言邪夫。豈不欲直指人心。
0001a13: 令其頓悟。譬之寫照。以形求形。僅肖十一。惟此妙明。
0001a14: 非可形求。非可意度。況可言顯。即令可言。顧從門而
0001a15: 入。恐非家珍。因言而明。不離道聽。諸尊宿。其忍直言
0001a16: 邪。不忍直言。不容易言。又不能忘言。諸尊宿之心。其
0001a17: 若之何。或謂。人具此心。自有鑑覺。何煩諸尊宿之喋
0001a18: 喋。不知情欲萌生。知識出。前塵分別。謂妙明。趨
0001a19: 妄背真。愈求愈遠。儻執定相。輒墮黑山鬼窟。聽其納
0001a20: 草。且至犯人禾稼。參承既遠。餘緒茫茫。不有格言。胡
0001a21: 尋正。一心傅公深入三昧。妙脫言詮。於諸尊宿。有
0001a22: 深契焉。謂入道者。非此無階。謂法施者。非梓莫廣。會
0001a23: 東安解君靜山寧。宿植靈根。深培善力。相與捐貲。竟
0001a24: 為繕刻。心公。猶恐觀者滯于文字。屬余序其意於首。
0001b01: 余不能深知諸尊宿之心。聞聖人之訓矣。曰予欲
0001b02: 無言。然今之希聖者。舍聖言又奚識焉。要知善會者。
0001b03: 侈然無間。總是一嘿。不善會者。離言絕句。轉隔萬塵。
0001b04: 四尊宿之語。其為文字邪。非文字邪。直指邪。非直指
0001b05: 邪。必有能辨之者。　　　毗陵唐徵書
0001b06: 
0001b07: No. 1320-B
0001b08:  讀四家語錄引
0001b09: 
0001b10: 解君。刻是錄畢。有客扣予曰。但形文字。即屬言教。烏
0001b11: 得謂之教外別傳邪。予曰。非也。有言固教。而無言亦
0001b12: 教也。乃至非有言。非無言。非非有言。非非無言。皆教
0001b13: 也。所謂離四句絕百非。客又曰。靈龜曳尾。而其彌
0001b14: 彰。四尊宿之語。不亦曳尾乎哉。予曰。非也。言四尊宿
0001b15: 有意泯。非教外也。無意泯。亦非教外也。乃至非
0001b16: 有意。非無意。非非有意。非非無意。具非教外也。客曰。
0001b17: 然則孰謂為別傳哉。予曰。待破下文。試與汝道。
0001b18: 萬曆丁未秋八一日　　　荊溪釋正傳書
0001b19: 
0001b20: 
0001b21: 
0001b22: 
0001b23: 
0001b24: 
0001c01: 
0001c02: No. 1320-C
0001c03:  刻四家語錄
0001c04: 
0001c05: 客有以四家語錄示者。予終日持誦。不能去手。因出
0001c06: 與一心師共讀之。師請壽諸梓。予曰。諸方語錄。流布
0001c07: 不少。柰何復侈茲舉。師曰。不然。大約我祖家說話。端
0001c08: 的要人妙悟。不容擬議商量。教伊立地得徹去。當下
0001c09: 便了去。詎圖陳露布。益葛藤乎。藉風颺塵。而眯人目
0001c10: 乎。且夫奮大機顯大用。何似馬祖黃檗老婆心最切。
0001c11: 其承稟。則奚如百丈臨濟賣弄處偏奇。吾何忍置此
0001c12: 等事。不一提撕。以痛快千古邪。予曰。師更欲搊人鼻
0001c13: 孔。令其知痛邪。又將施棒於眾。欲我還拳邪。師笑而
0001c14: 無語。予於是邀諸明公發心。捐俸梓行。庶留心斯道
0001c15: 者。得此馳求頓歇。默爾知歸。相與四尊宿。可謂千載
0001c16: 一遇者也。吾師勉是刻。豈小補哉。
0001c17: 時
0001c18: 萬曆己丑臘八日。東安靜山居士　解寧　識
