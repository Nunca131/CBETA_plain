0704c01: 
0704c02: 
0704c03: 
0704c04: 笑隱訢禪師語錄卷之二
0704c05: 
0704c06: 大龍翔集慶寺語錄
0704c07: 門人　崇　等編
0704c08: 天曆二年。二月初三日。入寺。拈
0704c09: 公疏。示眾云。一竿竹建精藍。隨心具足。八十頃布金
0704c10: 地。當處圜成。今日諸官。欽奉
0704c11: 聖旨。具疏敦請。開山最初一句。如何剖露。金輪統御
0704c12: 三千界。玉曆延洪億萬春。
0704c13: 指法座云。抹過此土西天。坐斷千差萬別。就下平高。
0704c14: 看孔著楔。陞座拈香云。此香。全體全用。大化之
0704c15: 初。至貴至尊。秀發九天之上。價重甄叔迦寶。芳騰優
0704c16: 羅華。與物為春。布陽和於大地。應時現瑞。開壽域
0704c17: 於八荒。爇向寶爐。端為祝延
0704c18: 今上皇帝。聖萬歲萬歲萬萬歲。陛下。欽願。乾元立
0704c19: 極。景星耀而泰階平。天曆在。聖人作而萬物。與
0704c20: 天齊壽。萬國來賓。遂就座。上首白槌云。法筵龍象眾。
0704c21: 當觀第一義。師云。第一義諦。明如杲日。寬若太。萬
0704c22: 森然。纖塵不立。明今舉古。無非節外生枝。立主立
0704c23: 賓。何異空釘橛。然
0704c24: 聖旨建寺。諸官臨筵。不可只恁麼休去。還有共相激
0705a01: 揚底麼。問答罷。乃云。釋迦世尊。捨金輪而登佛位。
0705a02: 今上皇帝。從佛位而御金輪。收攝三千剎海於一印
0705a03: 中。具足八萬法門於一毫上。如華嚴會上菩薩得無
0705a04: 盡福德藏解脫門。於一器中。出生種種美味飲食。又
0705a05: 於眾會。仰觀空中而雨種種珍寶。隨眾生心。悉令滿
0705a06: 足。然後得其寶者。盡證法門。食其味者。咸成玅道。無
0705a07: 一塵而不具足佛事。無一法而不圜滿正宗。即今崇
0705a08: 建寶坊。闡揚法施。諸天音樂不鼓自鳴。梵唄詠歌自
0705a09: 然敷奏。十方菩薩。咸集道場。八部天龍。同伸慶讚。還
0705a10: 有不歷化城徑登寶所者麼。擊拂子云。四海已巳歸皇
0705a11: 化裏。時清休唱太平歌　　復舉世尊與眾行次。以
0705a12: 手指地云。此處宜建梵剎。時天帝釋。將一竿竹插地
0705a13: 上云。建梵剎竟。世尊微笑。師云。帝釋為三十三天之
0705a14: 主。雖則一期施設。其奈理事未備。
0705a15: 今上皇帝。以興龍潛邸。改創梵宮。復命禪宗。發揚向
0705a16: 上宗旨。與天帝釋所成功德。何啻百千萬億倍。縱使
0705a17: 空為口。讚歎莫窮。臣僧借水獻華。輒成一頌。丈六
0705a19: 繞須彌日月光。華雨晝飄龍座暖。天風時送御爐香。
0705a20: 臣僧共仰恩光近。五色祥雲擁帝傍。
0705a21: 挂立寺額示眾云。金輪天子之敕。帝釋梵王之宮。金
0705a22: 榜昭回雲漢。銀盤屈蛟龍。朝夕百靈。拱護人天。萬
0705a23: 福攸同。社稷山河。鞏固天曆。永保帝。江南諸道行
0705a24: 御史臺。欽奉
0705b01: 聖旨。以集慶路興龍潛邸。改建大龍翔集慶寺。今辰
0705b02: 挂立敕賜牌額。住持臣僧某。望闕謝恩。祝延
0705b03: 今上皇帝。聖萬歲萬歲萬萬歲。欽惟。陛下。聖哲生
0705b04: 知。神武天縱。臨馭八極。察民物之微情。埽蕩兇。復
0705b05: 祖宗之正統。故自即位。荐降休祥。海水不溢。而百川
0705b06: 安流。歲時告豐。而五穀大熟。至若。光武復漢。猶崇赤
0705b07: 伏之符。肅宗保唐。尚刻中興之頌。皆誇一時之美。
0705b08: 未有今日之聖明。爰作蓮宮。開八荒之壽域。載揚竺
0705b09: 典。壯萬世之丕圖。用答神庥。以祈民福。臣僧。既已巳對
0705b10: 眾敷揚。復進一偈。天上寶書新雨露。金陵潛邸舊江
0705b11: 山。九重閶闔香雲近。對越天威只尺間。
0705b12: 開佛光明示眾云。體常照。現毗盧頂後神光。玅應
0705b13: 無私。開舜若身中正眼。密覆千華羅網。光生七寶金
0705b14: 山。九重之尊貴難名。萬德之莊嚴莫及。而憫物願深。
0705b15: 利生情急。示同居土。隱尊特軀。一身變現百千萬億
0705b16: 應身。八十相好。塵塵具足。一目普攝八萬四千寶目。
0705b17: 八百功德。法法圜通。焉有願皆從。晃晃焉無幽
0705b18: 不燭。且道今日。因甚要重新點眼。於斯明得。便見
0705b19: 欽奉
0705b20: 聖旨。鑄造佛像。圜成臺官慶讚。
0705b21: 皇恩佛恩報畢。倘或未明。更看山僧筆頭點出。頂門
0705b22: 正眼明如日。覿面當機見得親。正法萬年宣
0705b23: 聖化。山河國土現全身。
0705b24: 謝膽巴完卜上師。上堂。大覺世尊。菩提場中。始成正
0705c01: 覺。便指娑婆穢土即是華藏世界。凡夫無明即是根
0705c02: 本大智。而眾生根器狹劣。不能直下洞明。復向鹿野
0705c03: 苑中方等會上。四十九年。隨機演說。或偏或圜。或顯
0705c04: 或密。種種方便。種種隨順。逗到入般涅槃。復以正法
0705c05: 付囑王臣。流通宣教。故我
0705c06: 今上皇帝。乘佛願力。示現王宮。主持世界。利益有情。
0705c07: 仍以潛邸崇建寶坊。特命完卜上師遠來慶贊。為佛
0705c08: 法之津梁。作人天之眼目。如優曇華。千載一遇。前
0705c09: 日合臺官僚。諸山僧眾。勸請放祕密戒。可謂奇哉奇
0705c10: 哉。希有希有。只如須菩提巖中燕坐。空中雨華贊歎。
0705c11: 尊者問云。雨華贊歎復是何人。答云。我是梵天。尊者
0705c12: 云。汝云何贊歎。天云。我重尊者說般若波羅蜜多。故
0705c13: 雨華贊歎。尊者云。我於般若。未嘗說一字。汝云何贊
0705c14: 歎。天云。尊者無說。我乃無聞。無說無聞。是真說般若
0705c15: 波羅蜜多。又雨華贊歎。大眾。須菩提尊者說般若波
0705c16: 羅蜜多。是顯耶是密耶。與完卜上師。是同耶異耶。非
0705c17: 同耶非異耶。驀拈拄杖卓一下云。一句渾侖無向背。
0705c18: 日輪當午八方明。
0705c19: 朝廷降給齋糧。併請監寺典座。上堂。我本無心。有所
0705c20: 希求。今此寶藏。自然而至。楊岐金剛圈。十分光彩。東
0705c21: 山鐵酸。百味具足。若是知恩報恩。不妨大家受用。
0705c22: 且道。受用箇什麼。幾片白雲橫谷口。數聲寒雁起滄
0705c23: 洲。令人苦憶寒山子。紅葉斷崖何處秋。
0705c24: 請首座提點。兼謝吉祥崇教二長老。上堂。擘開泰華。
0706a01: 巨靈謾逞其威。百步穿楊。由基未為中的。所以接雲
0706a02: 門嗣雪峰。指臨濟參黃檗。睦州眼裏無筋。拽耙牽犁。
0706a03: 種田博飯。楊岐腕頭欠力。龍翔尋常不敢輕意用人。
0706a05: 惟綱紀叢林。要作後來榜樣。更有難弟難兄。來往更
0706a06: 酬迭唱。不妨打鳳與羅龍。龜毛結網三千丈。
0706a07: 浴佛上堂。今朝四月八日。天下叢林。悉皆浴佛。只如
0706a08: 無邊身菩薩。以竹杖量世尊頂。丈六了又丈六。量至
0706a09: 梵天。不見世尊頂相。正與麼時。且作麼生浴。直得長
0706a10: 干塔跳。上非非想天。撞倒百億須彌山。掀無邊
0706a11: 香水海。杜順和尚歡喜踊躍說偈讚歎。懷州牛喫禾。
0706a12: 益州馬腹脹。天下覓醫人。灸左膊上。釋迦老子被
0706a13: 他驀頭一杓。隱身無地。諸人隨例浴佛則不無。且道。
0706a14: 杓柄長多少。喝一喝。
0706a15: 上堂。舉臨濟示眾云。赤肉團上。有一無位真人。常在
0706a16: 汝諸人面門出入。未證據者看看。時有僧出問云。如
0706a17: 何是無位真人。濟下禪搊住。其僧擬議。濟以手拓
0706a18: 開云。無位真人是什麼乾屎橛。便歸方丈。師云。兩鋒
0706a19: 相直者。不發由基之箭。堊而不變者。始可運郢
0706a20: 人之斤。臨濟尋常氣宇如王。作小廝兒戲。幾乎法
0706a21: 道遇大風而止。龍翔今日作死馬醫。無位真人。築著
0706a22: 磕著證據將來。依然是錯。且道。是臨濟錯。龍翔錯。從
0706a23: 教天下人卜度。
0706a24: 一日有僧來參。師云。豎拂拈槌。古佛榜樣。擎杈舞。
0706b01: 列祖條章。衲僧門下一句作麼生道。僧珍重便行。師
0706b02: 云。不消一劄。
0706b03: 為奉聖滅菴和尚引坐。傳佛心宗。不是細事。荷擔大
0706b04: 法。須得其人。所以首山風穴單丁草屋。住三十年。而
0706b05: 法道之盛。過於萬指千礎。後來真淨和尚又道。先師
0706b06: 在黃檗。眾不滿百。而明眼輩幾半。今雖三倍當時。纔
0706b07: 一兩人而已巳。可謂千兵易得。一將難求。今日奉聖專
0706b08: 使來。請第一座住山。留之則孤彼來意。放行則此眾
0706b09: 失依。諸人還定當得麼。若定當得。便見靈山會上千
0706b10: 葉騰芳。少室峰前一枝獨秀。如或未然。更聽拄杖子
0706b11: 通箇消息。卓一下云。銀山鐵壁無回互。草偃風行得
0706b12: 自由　　復舉楊岐在九峰受請下座。九峰勤和尚
0706b13: 把住云。且喜得箇同參。岐云。同參底事作麼生。峰云。
0706b14: 九峰牽犁。楊岐拽耙。岐云。正與麼時。楊岐在前。九峰
0706b15: 在前。峰擬議。岐拓開云。將謂同參。元來不是。師云。楊
0706b16: 岐九峰塤篪迭奏。今古罕聞。龍翔今日對眾舉揚。貴
0706b17: 要大家知有。且道。知有箇什麼。祖翁田地無多子。努
0706b18: 力同心兩弟兄。
0706b19: 上堂。龍翔孟八郎。惡辣難近傍。佛祖也潛蹤。從教人
0706b20: 起謗。雲門扇子跳上天。趙州葫蘆挂壁上。寒山埽地
0706b21: 接豐干。是南嶽讓和尚。
0706b22: 百丈和尚朝覲回上堂。一扭鼻頭痛。一喝雙耳聾。黃
0706b23: 金不重。獨坐大雄峰。佛智先師將百丈祖師活計。
0706b24: 一時併蕩。賴有東陽法弟。向九重城裏　萬乘之前。
0706c01: 全璧而歸。致令山僧均受光寵。今日不敢囊藏。對眾
0706c02: 明明顯示。諸人要識祖師麼。拈拄杖擲下云。西天此
0706c03: 土無人識。五百生前箇野狐。
0706c04: 金山長谿和尚遺書至上堂。大法既微。賴宏於堪
0706c05: 忍界內。幻身雖沒。當鼓舞於寂滅海中。臨濟道。不得
0706c06: 滅吾正法眼藏。大覺道。我要付與一隻箭。良由弘法
0706c07: 心重。愍物情深。故有落草之譚。諸人還見金山垂手
0706c08: 處麼。鐵船無底蹋翻去。依舊東山水上行。
0706c09: 文宗皇帝聖忌滿散藏經上堂。尊而無上。高超象帝
0706c10: 之先。貴不可名。坐斷毗盧之頂。其體之大則容攝十
0706c11: 。其用之廣則包括萬類。如月涵眾水。無分淨穢之
0706c12: 殊。春在百華。不見正偏之相。玅有不有。真空不空。所
0706c13: 以道。無邊剎境。自他不隔於毫端。十世古今。始終不
0706c14: 離於當念。擲大千於方外。納須彌於芥中。於斯見得。
0706c15: 便見
0706c16: 文宗皇帝昔從佛地。示現王宮。撫治家。乂安宗社。
0706c17: 化導已巳周。復歸佛位。寂然不動。智普應於十方。廓爾
0706c18: 無私。化已巳周於沙界。臣僧與麼讚揚。且道還契
0706c19: 聖意也無。良久云。優天香吹不斷。又從兜率下閻
0706c20: 浮。復說偈云。佛心覺照玅無遺。包括乾坤轉化樞。日
0706c21: 應萬機常歷歷。那伽大定自如如。三千剎海毗盧藏。
0706c22: 百億山河帝網珠。惟願不忘悲智力。重開慧日照昏
0706c23: 衢。
0706c24: 前堂首座赴保寧請上堂。開無明華。結三毒果。魔王
0707a01: 惡業現前。驅耕夫牛。奪飢人食。白拈手段尤高。所以
0707a02: 百丈再參馬祖。震威一喝。直得三日耳聾。黃檗聞之
0707a03: 不覺吐舌。始知大機大用。不假師承。鉗鎚玅密。屬乎
0707a04: 當人。如我仲方法弟。先師之所敬畏。頃辭海上名藍。
0707a05: 屈為山中表率。茲奉丞相鈞命。往赴保寧之請。所謂
0707a06: 法隨法行。法幢隨處建立。鎔凡鍛聖。烹金爐耀古騰
0707a07: 今。打鳳羅龍。龜毛網漫天地。直得無路可行。無門
0707a08: 可入。山僧為汝諸人。作箇方便。拈拄杖擲下云。喪身
0707a09: 失命知多少。照顧南山鱉鼻蛇。
0707a10: 佛智和尚忌拈香。者一著子。不從人得。豈假師傳。雖
0707a11: 是久從此老。且無絲毫交涉。二十年前。空手把鋤頭。
0707a12: 步行騎水牛。二十年後。人從橋上過。橋流水不流。休
0707a13: 休。鳳棲不在梧桐樹。一度西風一度愁。
0707a14: 上堂。拈華微笑。彩奔齪家。斷臂安心。漏逗不少。汝諸
0707a15: 人分上又作麼生。不經一事。不長一智。
0707a16: 靈隱獨孤和尚遺書至上堂。靈機絕待。不涉去來。玅
0707a17: 用無方。寧存軌則。大梅聞鼯鼠聲。埋沒自己已。普化索
0707a18: 木直裰。誑惑他人。爭如我靈隱和尚。隨緣施設。不墮
0707a19: 功勛。七十四年。光前絕後。直得飛來峰起舞。冷泉亭
0707a20: 跳。諸人還見此老涅槃後大人相麼。落落橫身三
0707a21: 界外。堂堂獨步劫空前。
0707a22: 達磨祖師忌拈香。八百年前。向者裏落節。贏得一
0707a23: 著。八百年後。向者裏拔本。輸了一著。且道是那一
0707a24: 著。一任天下衲僧貶剝。
0707b01: 謝頭首上堂。看看臘月二十五。雲門一曲。憑誰委。打
0707b02: 鼓當陽普請看。萬象森羅齊起舞。西序叢林喜得人。
0707b03: 沖霄鸞鳳看高舉。進退威儀揖讓時。就中一喝分賓
0707b04: 主。且道那箇是賓。那箇是主。喝一喝。甜瓜徹蒂甜。苦
0707b05: 瓠連根苦。
0707b07: 天帝釋巡行世界。蹉蹋翻香水海。大地平沈。正當
0707b08: 新舊歲君交承之際。不覺手忙亂。舜若多神出來
0707b09: 唱言。囌嚕唎唎囌嚕。諸人還會麼。卓拄杖云。意
0707b10: 氣不從天地得。英雄豈藉四時推　　復舉雲門示
0707b11: 眾云。乾坤之內。宇宙之間。中有一寶。祕在形山。拈燈
0707b12: 籠向佛殿裏。將山門來燈籠上。師云。大無外。小無內。
0707b13: 塞壑填溝。泥團土塊。倒騎佛殿出山門。露柱燈籠俱
0707b14: 不會。
0707b15: 上堂。狸奴白牯笑相逢。報道新年喜氣濃。五鳳樓前
0707b16: 聽玉漏。須彌頂上擊金鐘。
0707b17: 上堂。近日堂中清眾染患。諷誦禱祈悉皆平復。只如
0707b18: 法身有三種病二種光。作麼生透。有般漢聞得便道。
0707b19: 嘉州大像耳聵。陝陜府鐵牛白癩。兩箇病痛一般。咄哉
0707b20: 漆桶不快。且喜沒交涉。山僧見處。也要諸人共知。旃
0707b21: 檀樓閣白牛車。曉日光籠五色霞。誰向東風歌一曲。
0707b22: 御園開牡丹華。
0707b23: 師室中常舉百丈野狐話。問僧。對者多不契。一日自
0707b24: 云。百丈野狐。野狐百丈。埋作一坑。伏惟尚享。
0707c01: 上堂。金雞頒號。運天上之風雷。玉燭調元。布人間之
0707c02: 雨露。而沙門釋子。特免差徭。是夙承佛記。令法久
0707c03: 住。所以。前日山中進退兩序。亦欲各乃職。同轉願
0707c04: 輪。掀翻龍藏。凡聖不居。拈起金槌。佛祖乞命。如香林
0707c05: 之侍雲門。楊岐之佐慈明。以之續佛慧命。以之荷負
0707c06: 叢林。如斯保任。未足酬恩。不見道。劫石有消日。君恩
0707c07: 無盡時。
0707c08: 上堂。舉長沙岑禪師與仰山翫月次。仰山云。人人有
0707c09: 這箇事。只是用不得。岑云。恰是倩汝用。仰山云。作麼
0707c10: 生用。長沙與一蹋蹋倒。仰山云。直下似箇大蟲。師云。
0707c11: 一人開關延敵。一人埋兵掉。若是者箇事。總未夢
0707c12: 見在。
0707c13: 聖忌滿散藏經上堂。釋迦如來。為一大事因緣出現
0707c14: 於世。四十九年宣揚正法。化導生。至法華會上。為
0707c15: 諸弟子授記作佛。始暢本懷。然後入般涅槃。示化儀
0707c16: 之有終也。如我
0707c17: 文宗皇帝乘佛願輪。纘皇正統。靈樞密運。廓清魔孽
0707c18: 之封疆。寶印全提。紹正
0707c19: 祖宗之神器。屢推義讓。廣布仁慈。宰輔忠。建大勳
0707c20: 於伊呂。嗣　皇繼　聖。臻至治於唐虞。八表歸仁。萬
0707c21: 樂業。而奄棄臣民。復歸佛位。
0707c22: 皇太后遣使頒降金帛。看閱大藏經文。上資
0707c23: 聖駕。佛化王化。功歸一揆。金輪法輪。同轉道樞。於一
0707c24: 毫端現寶王剎。當處圜成。破一微塵出大經卷。稱性
0708a01: 演說。其見色也。頭頭彌勒。其聞聲也。處處觀音。文殊
0708a02: 於無差別智。現有差別身。普賢於有差別境。入無差
0708a03: 別定。剎剎自然正受。塵塵法爾禪那。何處不成等正
0708a04: 覺。何處不轉大法輪。何處非化導生。何處非入般
0708a05: 涅槃。又何福不臻。何恩不報。如斯提唱。猶是教乘展
0708a06: 演之譚。只如不落玄玅機關一句如何剖露。良久云。
0708a07: 先皇功業垂無極。　聖子　神孫億萬年　　復舉
0708a08: 東印土國王。請般若多羅尊者齋次。王問云。眾僧看
0708a09: 經。尊者緣何不看。尊者云。貧道入息不居陰界。出息
0708a10: 不涉萬緣。常轉如是經。百千萬億卷。非但一卷兩卷。
0708a11: 師頌云。是經常轉百千卷。越聖超凡亙古今。阿閣自
0708a12: 便丹鳳宿。澄潭豈怖臥龍吟。江河淮濟同歸海。釵釧
0708a13: 缾盤共一金。縱有空廣長舌。宣揚不盡
0708a14: 聖恩深。
0708a15: 冬至小參。運推移日用親。全功不借玅通神。石牛
0708a16: 長吼天邊月。鐵樹重開劫外春。寶鏡當臺含有象。太
0708a17: 阿出匣淨無塵。埽除佛祖閒途轍。始稱歸家穩坐人。
0708a18: 雖然。只如洞山道。有一物。上拄天下拄地。黑似漆。常
0708a19: 在動用中。動用中收不得。過在什麼處。諸人作麼生
0708a20: 商量。若也道得。非惟豁開正眼光耀乾坤。亦乃截斷
0708a21: 眾流。不存涓滴。如或未然。卓拄杖云。急著眼看。
0708a22: 復舉慈明揭牓堂前。復題其右曰。若人識得。不離四
0708a23: 威儀中。首座一見便云。和尚今晚放參。師云。眾中盡
0708a24: 作奇特商量。其奈傍觀者哂。龍翔則不然。慈明如蟲
0708b01: 禦木。首座偶爾成文。崑崙來處無涓滴。流出黃河九
0708b02: 曲渾。
0708b03: 謝首座秉拂上堂。舉大慧和尚在雲居圜悟會中作
0708b04: 首座。冬夜秉拂。昭覺元禪師出問。眉間挂時如何。
0708b06: 識。生氣凜然。誰知二百年後。金陵城中再逢作者。如
0708b07: 獅子筋琴。一奏則眾絃皆絕。如塗毒鼓。一擊則聞者
0708b08: 皆喪。我此一眾親近承事。勿生疲厭。各隨根機成就
0708b09: 法器。雖然。有際天之雲濤。可容吞舟之魚。有九萬里
0708b10: 之風。可負垂天之翼。
0708b11: 一日眾僧參次。師云。鐘鳴鼓響。為汝發機。露柱燈籠。
0708b12: 為汝作證。因甚來者裏聽人處分。僧無語。師云。老僧
0708b13: 罪過。
0708b14: 除夜小參。山林城市喧寂何分。世出世間聖凡不二。
0708b15: 所以道。法隨法行。法幢隨處建立。茲山官寺。
0708b16: 先帝潛宮。雖衲子於此安禪。而官貴往來遝。前日
0708b17: 講習賀正朝儀。規行矩步。無非佩玉腰金。武略文韜。
0708b18: 總是麒麟獬豸。又見攢華簇錦。發揚出格風光。鬼面
0708b19: 神頭。展演當行旗鼓。直得張公喫酒李公醉。鍾馗解
0708b20: 舞十八拍。金雞唱曉。石女游春。即事全真。開舜若身
0708b21: 中活眼。借功明位。現毗盧頂後神光。一一色騎聲。
0708b22: 一一超今邁古。正與麼時。如何是不涉見聞一句。無
0708b23: 目仙人能揣骨。鬧市相逢把手驚　　復舉僧問趙
0708b24: 州。萬法歸一。一歸何處。州云。我在青州作一領布衫
0708c01: 重七斤。師頌云。趙州七斤衫。未舉先勘破。休論重與
0708c02: 輕。且喜冬寒過。
0708c03: 元旦上堂。金剛正體露堂堂。萬象森羅般若光。泯去
0708c04: 來機超當念。無陰陽地理全彰。木雞報曉啼深巷。石
0708c05: 女迎春出洞房。共喜龍河多瑞氣。天風時送御爐香。
0708c06: 育王石室和尚至上堂。金襴傳外。倒剎竿。祖禰不
0708c07: 了。九峰牽犁。楊岐拽耙。殃及兒孫。逗到今日。戶破家
0708c08: 殘。更是不堪拈掇。賴有育王法弟。布漫天網。魚龍
0708c09: 蟹齊收。揮金剛王。佛祖人天乞命。起玅喜已巳墜之宗。
0708c10: 承先師最後之託。龍翔只得倒退三舍。何也。正法眼
0708c11: 藏瞎驢滅。少林的髓付神光。
0708c12: 上堂。入夏已巳半月。為問寒山子。天台不歸去。頭白紅
0708c13: 塵裏。賴有同道人。相伴為如己已。文殊踞虎頭。普賢收
0708c14: 虎尾。佛法忽現前。不用生歡喜。洗面摸著鼻。元是自
0708c15: 家底。
0708c16: 東林古智和尚遺書至上堂。拈兔角杖。敲出佛祖骨
0708c17: 髓。握吹毛。埽蕩今古葛藤。臨行道箇聽末後句。烜
0708c18: 赫空。如臨濟滅正法眼。得三聖直下承當。盤山
0708c19: 告眾索傳真。普化獨解翻筋斗。龍翔與麼追悼。眾中
0708c20: 莫有換手搥胸者麼。擊拂子云。寥寥天地無知己已。不
0708c21: 聽遺音空絕絃。
0708c22: 結制小參。行高士。出一叢林。入一保社。放下袱子。
0708c23: 如放下一座須彌山。不肯造次。況四來兄弟。同此安
0708c24: 居。莫非宿緣。明日結制。今夜小參。謂之家教。如家裏
0709a01: 人說家裏話。心心相照。眼眼相對。一點外來也著不
0709a02: 得。須要如實而說。如實而行。方為相應。每見近時宗
0709a03: 師。教人提箇話頭。萬法歸一。一歸何處。又教人看。僧
0709a04: 問趙州。狗子還有佛性也無。州云無。使其朝參暮參。
0709a05: 疑來疑去。謂之大疑。必有大悟。雖是一期善巧方便。
0709a06: 其奈愈添障礙。以故愚癡之輩。一丁不識。竊吾形服。
0709a07: 經教不知。戒律不守。問著百無所能。但道我請益善
0709a08: 知識。舉箇話頭。口裏誦心裏想。如三家裏。學堂教
0709a09: 小兒子念上大人相似。眼醒記得。睡著忘了。或用心
0709a10: 太過。愈疑愈亂。遂至失心顛狂。或妄生卜度。胡言亂
0709a11: 語。誑嚇無知。或癡癡兀兀。黑山下鬼窟裏。淹過一生。
0709a12: 直至頭白齒黃。眼光落地。不得纖豪之力。殊不知。如
0709a13: 牛駕車。車若不行。打車即是。打牛即是。又佛說才有
0709a14: 所執。謂之計著。便墮常見。若總無心。謂之自然。墮在
0709a15: 斷見。故外道六師為佛所訶。作止任滅目為四病。正
0709a16: 謂此也。吾今教汝直下知歸。當頭領略。汝即今。自己已
0709a17: 昭昭靈靈了了常知底。與空劫那畔未有人物世界
0709a18: 已巳前。一段廣大光明。曾無少異。只為瞥起一念。便有
0709a19: 三界二十五有。輪轉升沈。無休無息。如今將此一念
0709a20: 回光反照。湛如止水。瑩若明珠。常覺不昧。寂而常照。
0709a21: 照而常寂。至於出死入生。捨身受身。去來自在。如游
0709a22: 園觀。或示三十二應。如觀音大士。或現千百億身。如
0709a23: 釋迦世尊。至如聲聞悟四諦法。緣覺悟十二因緣。菩
0709a24: 薩修六度萬行。佛住等覺玅覺。皆不離此一念回光
0709b01: 反照之效也。一大藏教。橫說豎說。西天此土。諸大祖
0709b02: 師。天下老和尚。行棒行喝。種種方便。無非直指人心
0709b03: 見性成佛。幾曾教你別起疑情。自生障礙。山僧與麼
0709b04: 告報。不妨直截。但如是體究。如是承當。親到發真歸
0709b05: 元之地。則十方空悉皆消殞。而成佛無疑矣。雖然。
0709b06: 忽有箇出來道。者裏是什麼所在。說心說性。說長說
0709b07: 短。拽下禪。痛打一頓。也怪他不得。如或未然。密把
0709b08: 鴛鴦閒繡出。金鍼終不與人看。
0709b09: 一日有僧來參。師以手指云。釋迦彌勒文殊普賢。從
0709b10: 你跟下過去了也。僧顧視左右。師即喝出。
0709b11: 上堂。玅喜祖聞圜悟舉熏風自南來殿閣生微。忽
0709b12: 然大悟。且道悟箇什麼。臨濟破夏上黃檗。中途疑著。
0709b13: 回終夏。又疑箇什麼。我此一眾。箇箇氣宇如王。誰
0709b14: 肯喫人殘羹餿飯。雖然。也須是蹋實地始得。
0709b15: 謝書記藏主侍者上堂。臨濟三玄三要。指鹿為馬。黃
0709b16: 龍佛手驢。喚金作。一大藏教是切。三千剎海
0709b17: 一浮漚。吾孤負汝。汝孤負吾。去已巳遠。刻舟奚求。休
0709b18: 休。青山歸未得。又過一年秋。
0709b19: 聖忌滿散藏經上堂。掀翻寶藏。不涉言詮。頓悟經王。
0709b20: 寧拘文字。所以道。在聖同聖。在凡同凡。在天同天。在
0709b21: 人同人。塵塵爾。剎剎爾。念念爾。不動纖豪修證心。一
0709b22: 超直入如來地。諸人若能如是披閱。方可上承
0709b23: 文宗皇帝神御。頓轡圜覺玅場。遊戲大華藏海。住佛
0709b24: 境界。同佛受用。或示千百億身。四聖六凡。機齊赴。
0709c01: 或現三十二應。河沙國土。玅用全彰。如是則祐我
0709c02: 家。福我黎庶。功高莫報。恩大難酬。正與麼時。且追嚴
0709c03: 一句作麼生道。良久云。空可量風可繫。無能盡說
0709c04: 佛功德　　復舉梁武帝請傅大士講經。大士揮尺
0709c05: 一下。便下座。師頌云。法筵龍象聽全提。大士何煩案
0709c06: 尺揮。真俗混融猶有化。君臣道合自無為。風吹日炙
0709c07: 毗盧藏。鵲噪鴉鳴諸佛機。三會龍華齊渴仰。人間天
0709c08: 上幾時歸。
0709c09: 徑山元叟和尚遺書至。上堂。昔玅喜祖到蔣山。應菴
0709c10: 和尚上堂云。天下具大眼目尊宿。惟法叔一人而已巳。
0709c11: 今我徑山法叔。再世玅喜也。小姪曾聞於　朝。請為
0709c12: 茲寺開山。而未果所願。遺書忽臨。如象駕之至。堂
0709c13: 堂正體。儼金錫之橫肩。琅琅法音。聞空之振鐸。四
0709c14: 眾攀戀。不勝哀感。既是生死無間。未免賓主相見去
0709c15: 也。傳家只箇金剛王。留與兒孫作標格。
0709c16: 達磨忌拈香。東土西乾無授受。一華五葉自芬披。兒
0709c17: 孫豈敢超宗祖。只要家風似舊時。顧眾云。達磨大師
0709c18: 來也。大眾同伸三拜。
0709c19: 冬至上堂。陰剝盡。一陽復生。四時運行。萬物資始。
0709c20: 直得護龍河上化日舒長。觀稼亭前。祥雲五色。城市
0709c21: 笙歌鼎沸。士女遊觀。山堂鐘鼓深沈。衲僧禪寂。真諦
0709c22: 俗諦不二。佛法世法混融。所以道。知一切法。即心自
0709c23: 性。成就慧身。不由他悟。
0709c24: 謝首座秉拂。都寺齋。上堂。問一答十。問十答百。當陽
0710a01: 突出須彌盧。於食等者於法亦等。信口破鐵酸。
0710a02: 一句三玄。一玄三要。千牛拽不回。先照後用。先用後
0710a03: 照。俊鶻不及。離四句絕百非則不問。如何是摩訶
0710a04: 衍法。卓拄杖。下座。
0710a05: 上堂。摩竭掩室。拂跡跡生。毗耶杜詞。雕文喪德。何況
0710a06: 據曲彔木。鼓兩片皮。如以五采釆繪空。徒自勞爾。
0710a07: 山僧尋常不陞此座。貴在心心相知。而道場豐安二
0710a09: 大師。實性以右手拈拄杖過左邊云。此事若非夫容
0710a10: 師兄。也大難委悉。諸德。看他得底人。直是不肯容易
0710a11: 動著。所以長慶道。撞著道伴交肩過。一生參學事畢。
0710a12: 且喚什麼。作參學事。擊拂子云。羚羊挂角千峰外。更
0710a13: 有羚羊在上頭。
0710a14: 
0710a15: 笑隱訢禪師語錄卷之二
