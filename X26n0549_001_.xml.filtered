0852b01: 
0852b02: No. 549
0852b03: 般若波羅蜜多心經正眼
0852b04: 
0852b05: 唐三藏法師　玄奘　譯
0852b06: 明武林後學　大文　述
0852b07: 將釋此經大段分十一釋名題二能修人三明般
0852b08: 若體四明般若用五正示三觀工夫六承諸法本
0852b09: 不生滅七述空中本無諸法八無得而得九讚深
0852b10: 般若十密說般若。△一釋名題
0852b11: 般若波羅蜜多心經
0852b12: 天台大師嘗以名體宗用教相五章釋一切經題
0852b13: 此經法喻為名前六字梵語此翻智慧到彼岸是
0852b14: 法心之一字是喻般若有三實相觀照文字實相
0852b15: 之體聖凡平等生佛一如各各圓具不曾少欠絲
0852b16: 毫無始無明覆蔽所謂法身流轉五道也以觀照
0852b17: 之用照破諸法當體全空初無罣礙立登彼岸坐
0852b18: 證菩提矣實相即法身觀照即般若到彼岸即解
0852b19: 脫三德祕藏不離當人也要一回親見始得心乃
0852b20: 撮粹精要統一身四肢百骸之主喻此少文而該
0852b21: 八部七百餘卷之全義故云爾也實相為體諸大
0852b22: 乘經皆以實相為體故照見蘊空為宗以智破諸
0852b23: 法故度苦為用疾超二種生死故熟酥為教相是
0852b24: 法華之前矛故經者常也法也聖賢之常道出塵
0852c01: 之軌則貫線攝持具如別說。△二能修人
0852c02: 觀自在菩薩。
0852c03: 如來拈圓修頓證之人勉諸凡小修行者而作榜
0852c04: 樣萬有交陳乎前不滯一情不住一法中流兩岸
0852c05: 不居即此岸而登彼岸以無緣慈泛應機無剎
0852c06: 不現如月印千江故名自在。△三明般若體
0852c07: 行深般若波羅蜜多時。
0852c08: 此舉實相體也是法身德行揀有解無行深揀凡
0852c09: 外邪智二乘偏真權教但中三觀一心故云深也
0852c10: 圓解之時即觀隨觀即證無時之時揀非次第也。
0852c11: △四明般若用
0852c12: 照見五蘊皆空度一切苦厄。
0852c13: 此明深般若之實效用也是般若解脫二德以圓
0852c14: 照之功照破了了徹見故曰照見眾生執根身器
0852c15: 界對待形顯以為實有名色領納違順俱非起苦
0852c16: 樂中庸名受搖動妄情攀緣計較名想運運密移
0852c17: 新新不住名行明了分別名識此五蓋覆真性封
0852c18: 蔀妙明為蘊二乘雖破我執法執猶存權乘次第
0852c19: 漸斷猶未之竟菩薩以大智慧光逆推其源無來
0852c20: 去之向不曾迷本自空寂何須宰割其體原無
0852c21: 頓超乎六道四生之分段長劫勤劬之變易故曰
0852c22: 一切苦厄般若淵微盡情吐露矣下告當機者重
0852c23: 拈之註耳。△五正示三觀工夫
0852c24: 舍利子色不異空空不異色色即是空空即是色受
0853a01: 想行識亦復如是。
0853a02: 鶖子是眾中智慧第一之人彼即當機故如來呼
0853a03: 其名而告之色不異空空觀也破凡外執根塵實
0853a04: 有是色起惑造業誠生死根株也故曉之曰此所
0853a05: 執色不異于真空勿滯著也空不異色假觀也破
0853a06: 二乘之人雖用體析之空破彼假色猶保偏空而
0853a07: 為涅槃故曉之曰此所證空不異于假色勿取證
0853a08: 也色即是空空即是色中觀也恐權乘之人聞說
0853a09: 不異終成二物謂智外有如可證不解融即猶存
0853a10: 空有二見故曉之曰玅有之色即是真空實相之
0853a11: 空即是真色所以為大空第一義空也何生死之
0853a12: 不超哉何苦厄之不度哉言不頓彰文不累書其
0853a13: 實般若菩薩三觀一心三諦一境也色為五蘊首
0853a14: 故詳其色而略其餘焉若具言之則受不異空空
0853a15: 不異受受即是空空即是受想行識三亦復如是。
0853a16: △六承諸法本不生滅
0853a17: 舍利子是諸法空相不生不滅不垢不淨不增不減。
0853a18: 此承上文色空不異即是之旨重申揭而示之諸
0853a19: 法即是世出世有八十一科所言即是真空實相
0853a20: 者諸法本不曾生亦無有滅生死即涅槃本不曾
0853a21: 垢亦何須淨煩惱即菩提智亦不增惑亦不減諸
0853a22: 法寂滅即是真空何生滅垢淨增減乎此六不字
0853a23: 即是一空字若具而言之不來不去不斷不常不
0853a24: 一不異不有不無等亦然也。△七述空中本無諸
0853b01: 法
0853b02: 是故空中無色無受想行識無眼耳鼻舌身意無色
0853b03: 聲香味觸法無眼界乃至無意識界無無明亦無無
0853b04: 明盡乃至無老死亦無老死盡無苦集滅道無智亦
0853b05: 無得。
0853b06: 此述成諸法空相中本無生滅等不但無生滅即
0853b07: 真空實相體中本無世出世八十一科諸法故云
0853b08: 是故諸法空相之中本無五蘊眼等六根色等六
0853b09: 塵眼識等六識即十八界各有種族界畔故此無
0853b10: 世間法也無明至老死是十二因緣流轉門緣覺
0853b11: 人所觀之境無明盡至老死盡是十二因緣還滅
0853b12: 門以智斷無明盡則一切皆盡也苦集是世間因
0853b13: 果滅道是出世間因果是聲聞人知苦斷集慕滅
0853b14: 修道菩薩以智觀之諸法真空實相體中原無二
0853b15: 乘所修證之法也亦無藏通別菩薩斷惑之智亦
0853b16: 無菩提可得有得有證不了義故俱為戲論此無
0853b17: 出世間法也。△八無得而得
0853b18: 以無所得故菩提薩埵依般若波羅蜜多故心無罣
0853b19: 礙無罣礙故無有恐怖遠離一切顛倒夢想究竟涅
0853b20: 槃三世諸佛依般若波羅蜜多故得阿耨多羅三藐
0853b21: 三菩提。
0853b22: 上乃以空慧之水洗蕩執情廉纖搭滯四句百非
0853b23: 凡情聖解所謂但盡凡情別無聖解掃至不可掃
0853b24: 處離至不可離處本體如如之真佛原來不曾動
0853c01: 著纖毫譬如水清月現歇即菩提始知從前頭頭
0853c02: 蹉過矣可謂無修是為真修無得是為真得無證
0853c03: 是為真證故云以無所得故依此真空實相不妨
0853c04: 而到涅槃彼岸何以能到以不住一法不滯一情
0853c05: 心即無礙無礙即自在也以無礙故何恐怖之有
0853c06: 若有住著就不自在即有無量恐懼怖畏以無常
0853c07: 計常以苦為樂等八種顛倒晝為想心夜為諸夢
0853c08: 攀緣妄境無時休息生死長夜永無解脫之期如
0853c09: 來說為可怜憫者以此真空達此實相何等自在
0853c10: 永離恐怖焉有顛倒夢想而不遠離耶可為涅槃
0853c11: 彼岸頓證究竟歟菩薩因人諸佛果人莫不依此
0853c12: 般若而得無上正等正覺所謂從因以至果位也
0853c13: 菩提智果涅槃斷果互有無者是影略說。△九讚
0853c14: 深般若
0853c15: 故知般若波羅蜜多是大神是大明是無上
0853c16: 是無等等能除一切苦真實不。
0853c17: 此讚般若不可思議之意神即靈知不測明即朗
0853c18: 鑑洞徹爍昏衢之智炬越苦海之迅航故皆云大
0853c19: 此法最尊無所過上九界三乘更無與等而等諸
0853c20: 究竟最上一乘即讚此法不可心思言議豈限
0853c21: 量所及哉與下義不同故能除二種生死之苦
0853c22: 如來所說真實之語無謬之談可勿信乎顯
0853c23: 說般若已巳竟下乃密說般若可謂顯密圓通。△十
0853c24: 密說般若
0854a01: 故說般若波羅蜜多即說曰。揭諦揭諦波羅揭
0854a02: 諦波羅僧揭諦菩提娑婆訶
0854a03: 即祕密真詮如王密旨似軍中號令豈容漏泄
0854a04: 乎顯教則聞解而修修而克果密教則尊重受持
0854a05: 冥益加被不容解釋故不翻譯即五不翻中祕密
0854a06: 不翻也。
0854a07: 
0854a08: 般若波羅蜜多心經正眼終
0854a09: 
0854a10: 
0854a11: 
0854a12: 我故篋中有心經正眼一卷點倭訓流通于世若看
0854a13: 閱者因文字發觀炤契實相矣于茲書於所願于餘
0854a14: 紙而已巳。雒下　知空　拜
