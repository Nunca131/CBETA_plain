0126a01: 嵩山野竹禪師語錄卷八
0126a02: 
0126a03: 鄂　州參仝門人宗宏　錄
0126a04: 鄂　州龍光門人宗上　潞南州兜率門人宗堅　仝編
0126a05: 法語
0126a06: 示竹眉書記
0126a07: 三峰宏公楚人也遇余於梁城時余說法慈雲因來
0126a08: 席下請益先佛先祖下手工夫作何方便山僧揣其
0126a09: 因緣不可輕說須時至可耳歲己亥余遷金齒渠亦
0126a10: 隨侍其志尤切於當日余始憫渠之誠又憫信根有
0126a11: 如此之確安忍負之使不得門而入邪故以金剛劍
0126a12: 拈出令渠當下無疑則無始以來一切見網愛繩塵
0126a13: 勞羇鎖一齊頓脫回觀從前許多冤屈元來只是箇
0126a14: 本來面目本地風光但欠悟耳亦知山僧一段婆心
0126a15: 與因緣和合之時節實非偶然昔人有言吾若向子
0126a16: 道他日必罵我若山僧當日即說今日豈不罵我邪。
0126a17: 示雲和知客
0126a18: 雲山水月四皆無情而質皆虛虛實實獨雲稱和者
0126a19: 何也盍雲興雨施萬物均蒙其澤又能使槁者穌困
0126a20: 者起故曰和或集積千峰不相妨礙故曰和今天下
0126a21: 叢林之眾而江湖來集聚者亦眾因名其堂曰雲堂
0126a22: 盍亦取雲集之多而無障礙義耳雲集而不礙和說
0126a23: 而不憎其稱雲和不亦宜乎今雲和有是德有是和
0126a24: 其名雲和又不亦宜乎。
0126a25: 示竹元侍者
0126a26: 高尚之士能歇狂神泯惡作斷愛繩省貪力割見網
0126a27: 墮貢高求善友訪知識遊城邑步聚落涉雲山履泉
0126a28: 石冒寒暑經歲月或肩囊負缽或喫苦耽饑或含羞
0126a29: 抱媿或勞筋累骨總之生死未破佛法因緣未會受
0126a30: 斯種種苦耳所以入一叢林出一保社參禮聖化瞻
0126b01: 仰高流或問一機或聞半偈能向頂門突出金剛正
0126b02: 眼爍破魔精肝膽使我臨濟門庭楊岐正脈綿綿續
0126b03: 續續續綿綿豈不稱丈夫也哉雖然還須還我金剛
0126b04: 寶劍來擿下筆云關又云咄哉丈夫生於大塊學於
0126b05: 佛乘斯不足畏也然而有時垂一言為叢林重者獨
0126b06: 何與盍志大气剛與天地仝化聖人仝行雖在寂寞
0126b07: 之濱巨壑之內威武不能屈美譽不能動豈逃虛名
0126b08: 於世外者仝日而語邪雖如此也須向冰壺石洞中
0126b09: 折挫來始得不然徒自掠虛名於事何益。
0126b10: 示不磷副寺
0126b11: 學道人非有鐵石心肝金剛道種必不能也若只是
0126b12: 箇方方良良穢物腐艸不名根器如是之人不惟道
0126b13: 之難見亦自陷生平行腳矣不磷道人仝慈雲數載
0126b14: 雖未有大見諦然而受苦耽辛勤勤懇懇晝夜精進
0126b15: 以求此道則他日瞌睡虎伎倆似有餘地如斯人豈
0126b16: 非鐵石心金剛種邪故筆此言以嘉之而異日桶底
0126b17: 子落時竹布衲自是點頭也不磷其勉諸又云不磷
0126b18: 從慈雲參見以來道業不輟如渴欲飲饑欲餐又常
0126b19: 來棒頭喝底討取巴鼻山僧以副寺闕人將以煩汝
0126b20: 伊忻然身任其事又常請益洞山生彊因緣山僧云
0126b21: 待汝咬著惡辣滋味吞不得吐不得於吞吐不得處
0126b22: 呈似山僧山僧然後以一粒生鐵丸將惡辣滋味下
0126b23: 得乾乾淨淨無絲毫气息在腸胃中作噎始與汝說
0126b24: 破汝到者裏亦始知生薑漢元是慈雲副寺是時自
0126b25: 合不問山僧汝自放心也呵呵。
0126b26: 示悟空老僧
0126b27: 悟空老僧者今年六十有二髮白面皺終不以此自
0126b28: 傷盍散誕逍遙如出廄良驥見鞭景而追風趁日者
0126b29: 也且不觸三聖瞎驢前亦不落臨濟三句後惟於水
0126b30: 邊林下朝朝莫莫一缽冰霜而王舍城三十年足不
0126c01: 至也所謂絕學無為盡諸有結大阿羅漢人耳慧公
0126c02: 可不謂善知人者而悟空得慧公一言如附驥尾。
0126c03: 示思修禪人
0126c04: 眼色耳聲非吾自用之地邪犬吠驢鳴聞塵清淨谿
0126c05: 光山色見性寂然然總不能逃吾般若之光性地之
0126c06: 理奈何鼓鐘羅前不知耳識之真青黃交映不知眼
0126c07: 入之玅所以不得到入流忘所動靜二相不生之地
0126c08: 耳然又不知聞思修即仝龜毛兔角有何真實有何
0126c09: 不真實故曰思而知慮而解鬼家涽計者裏如欲求
0126c10: 的向威音那邊更那邊一看看破元來箇事本來寂
0126c11: 靜本來非寂靜連寂靜不寂靜底一總搭卻方有入
0126c12: 路經云十方俱擊鼓十處一齊聞還會麼低聲低聲。
0126c13: 示不盈禪人
0126c14: 舉世閒為人只要為到出家地步自然尊貴自然美
0126c15: 譽方是出格人亦可楷模後學所以黃面老人棄金
0126c16: 輪王位作出家事業四十九年三百餘會說盡心病
0126c17: 到如今功德尤著此非尊貴美譽而何然後以斯道
0126c18: 委付飲光傳繼未來故有禪教人參有教要人看皆
0126c19: 出家事業也不盈見山僧多番將謂山僧有多少奇
0126c20: 特殊不知只是箇竹布袋耳倘的的要論此事此事
0126c21: 富塞虛空盈滿大地雖然猶有一著未肯點首在。
0126c22: 示含月禪人
0126c23: 有水皆含月無山不帶雲又曰石蘊玉以山暉水含
0126c24: 珠而川媚由此觀之非人人常光物物象先之喻邪
0126c25: 此是過量人之事中下人未必能曉此義也不然在
0126c26: 主法者善巧指示曲全其德德既全安有不齊成正
0126c27: 覺乎含月來五福共住久矣寒則仝穿衣饑來仝喫
0126c28: 飯但是者事未仝耳山僧不得不以沒滋味之言誘
0126c29: 之使之得入不獨含月即諸人亦欲誘之使仝得斯
0126c30: 道始不枉五福領眾之勤勞也嗟嗟蘊玉含珠若能
0127a01: 剖出試呈似山僧看。
0127a02: 示格目典座
0127a03: 描不成畫不就才著相成過咎煎油餈敲茶曰鍋中
0127a04: 點水灶下抽柴此理省得道眼自開雪峰覆盆溈山
0127a05: 淨缾一一透過可謂普賢行門。
0127a06: 示空菴靜主
0127a07: 一條拄杖撥艸瞻風祇要覓箇真子以繼吾道自黔
0127a08: 至滇未曾撥著一箇半箇盍人才之難也如此今又
0127a09: 來蒙化太極山偶空菴道人與余相見被拄杖子打
0127a10: 得橫身破裂渠猶以理路未勦故有許多說話余只
0127a11: 管痛錐痛劄要將從前見解徹底掀翻知余一種苦
0127a12: 心相為也欲余作字余故書此以與之俟異日到大
0127a13: 全竟界再來相見時自不負渠一段苦志。
0127a14: 示禦木副寺
0127a15: 江西老宿即心即佛一期方便如蟲禦木鐵鑄虛空
0127a16: 世人不識汝若能知立地成佛打破煩惱城推倒人
0127a17: 我窟若不如斯行依舊是鹿鹿。
0127a18: 示化城禪人
0127a19: 古人威化城指歸寶所意在欲不動寸步而遊諸國
0127a20: 土不舉一念而含育十方無勞彈指樓閣自開不待
0127a21: 尋覓別峰自然相見所謂無相實相之體無門解脫
0127a22: 之門又曰般若無門四面可入既曰無門向甚處入
0127a23: 不妨疑著化城禪者相見於蒙化求一號與開示山
0127a24: 僧以所遇之地號之亦由叔孫得地名其子之義然
0127a25: 不是欲伊登化城要伊識破化城耳經云寶所在近
0127a26: 若悟得寶所化城則賸物也且道見寶所後如何方
0127a27: 悟神珠不從外得。
0127a28: 示羨瞿禪人
0127a29: 行腳人擔囊負缽竹杖芒鞋撥艸瞻風不憚寒暑者
0127a30: 貴圖委悉大道耳非是游煙水尋名山取嘯傲快胸
0127b01: 臆之事也縱遇風濤洶涌漂墮羅剎鬼國亦須不畏
0127b02: 生死拌舍身命只要聖解凡情一齊倒斷仝佛了義
0127b03: 成無上道如此才不枉行腳苦辛也瞿云某此處推
0127b04: 不開約不住日用中舉不顧何如噫嘻還須向五福
0127b05: 棒頭喝下識些痛癢好瞿禮謝而退。
0127b06: 示三艸禪人
0127b07: 周行七步目顧四方此釋迦老子一種婆心爭奈雲
0127b08: 門大師一棒打殺與狗子喫者箇說話喚作報恩後
0127b09: 代兒孫不翻為過譽即翻為毒藥總非二老人為人
0127b10: 意也三艸禪人自龍潭來五福門下將究雲門打殺
0127b11: 世尊之意一日山僧上堂伊出問三玄的旨山僧不
0127b12: 惜眉毛向道重陽九日菊花新如會此意則二老人
0127b13: 被汝一口吞卻。
0127b14: 示不露禪人
0127b15: 學佛比丘鎮日青松社裏白業龕中無出身路終是
0127b16: 鹿鹿漢子縱曉得三臧十二部五經百氏何益於道
0127b17: 眼者裏須是別有轉身涽路始得古人云喫溈山飯
0127b18: 屙溈山屎直不學溈山禪此便是別有轉身底樣子
0127b19: 倘能如此稱出格高人亦不是過若實未親到不可
0127b20: 與麼便休露禪者來喫五福飯屙五福屎五福要問
0127b21: 你還學五福禪麼要悟猶可易出身也大難。
0127b22: 示不用禪人
0127b23: 世所貴者連城璧隋侯珠所不貴者道旁礫階除艸
0127b24: 所忽者夫婦與知夫婦與能所尤忽者生死大患耳
0127b25: 夫所貴者有時墮塵土委泥沙所不貴者有時陞高
0127b26: 堂覆亭榭而與知與能與生死只是不志求若志求
0127b27: 雖聖人不知不能我知我能況生死不明不會邪到
0127b28: 此地步曰璧曰珠曰礫曰艸曰知曰能曰大患曰貴
0127b29: 曰不貴皆一串穿卻雖然也須透過始得。
0127b30: 示化一禪人
0127c01: 衲僧家立箇牚天拄地志向吐霧吞雲伎倆學佛學
0127c02: 祖自然不難矣倘一向往東走西登山涉水此人喚
0127c03: 作迷頭自狂且無轉物手段不惟如水沫泡燄亦且
0127c04: 虛喪光會有何益哉不如看箇狗子無佛性話久之
0127c05: 自然聖解也通生死也辦佛祖因緣也透自己大事
0127c06: 也明雖有許多苦辛卻得生平慶快然後更以無量
0127c07: 為一一為無量小中見大大中見小做得十分悟得
0127c08: 十分方才不負行腳。
0127c09: 示慧一禪人
0127c10: 六月一日山雨東霽余登樓望遠見華峰翠滴昆水
0127c11: 波流鳧鷖相狎而鳴漁人競舟而度爽然自快矣偶
0127c12: 侍僧跫然而來曰慧一大德乞吾師法語為學道先
0127c13: 聲余曰是法住法位世閒相常住知之不若知則萬
0127c14: 事畢若不知你向瀟湘我向秦侍僧不喻只拂紙求
0127c15: 書因錄與侍僧問答之語以示之。
0127c16: 示佛照王居士
0127c17: 無上玅道在汝昭昭心目之閒云何不會卻索人涕
0127c18: 唾邪三世諸佛歷代祖師天下知識皆不能有道與
0127c19: 人惟要自悟自度雖先聖建立化門指機示竟不過
0127c20: 使見者聞者悟此心地法門仝證大覺成無上道耳
0127c21: 如能自悟自度則當人分上脫體無依名大解脫所
0127c22: 謂心佛眾生三無差別騰蛟居士白禮於余求法語
0127c23: 開示並欲求一字余曰撦葛藤則不能只好以佛照
0127c24: 二字字之如知佛照之義則玅道於斯悟矣噫只恐
0127c25: 不是玉是玉也大奇。
0127c26: 示崇信趙居士
0127c27: 道在邇而求諸遠日從東嶺出事在易而求諸難月
0127c28: 向咸池沒嗟嗟孰能於萬象中獨露身邪東坡與東
0127c29: 林總公論道乃有偈其末曰夜來八萬四千偈他日
0127c30: 如何舉似人若東坡者可謂得獨露身之理也崇信
0128a01: 居士要山僧指示山僧無可指示如有指示又是馬
0128a02: 頭截角何有於道哉雖然李駙馬有云擔折知柴重
0128a03: 如明此乃可學道乃得獨露身也即道邇事易正好
0128a04: 噴飯。
0128a05: 示張春宇
0128a06: 今天下以病病人者多而膏肓之病尤多雖杏林春
0128a07: 放橘井香生終不能藥而瘳之嗟嗟顧安得有盧扁
0128a08: 起令盡大地病者一箇箇倒腸傾肚一箇箇起死回
0128a09: 生然後藥病齊埽成箇佛祖乾淨世界余目觀三十
0128a10: 年未有勃然而興者安得不扼掔為天下人哭邪。
0128a11: 示建極李居士
0128a12: 余賦性疏野且未經學安知工詩作字以應文人墨
0128a13: 士邪不過一條棒到處打風打雨以繼先宗而已偶
0128a14: 寓楚雄福城院建極居士以一箑索余偈余不得已
0128a15: 乃書曰但盡凡情別無聖解。
0128a16: 示崇善傅居士
0128a17: 道無迷悟迷悟屬機耳余常語人曰悟乃迷即失迷
0128a18: 乃悟即隱迷悟雖分然終歸幻相古人有曰有權有
0128a19: 實有照有用此說非上根利智不能機前領旨言外
0128a20: 知歸如必曰權曰實曰照曰用則為四端之所籠絡
0128a21: 安得與大道相應邪崇善居士見山僧論迷悟權實
0128a22: 照用之理乃索一言以為指示山僧向道上來所論
0128a23: 即指示何須更要蛇足不見道諸佛法印匪從人得
0128a24: 汝知之不倘不知更為汝書出。
0128a25: 示不瞿禪人
0128a26: 父母未生四稜著地父母生後一鶚戾天生與未生
0128a27: 陝府鐵牛如能一言透則千萬言可透如不透雖千
0128a28: 萬言何益於道哉不瞿江南人自江南河北名山大
0128a29: 川無一不足履其概老師大衲無一不禮進其誠祇
0128a30: 是雲月雖仝谿山是異故又從黔邁滇訪山僧於雲
0128b01: 陽請益斯道既得其說覺從前蹋遍許多山水總閒
0128b02: 事也今年重到五福朝參暮請勤懇不已總之要明
0128b03: 生與未生直到絕學罷參與吾祖佛作冤作讎於驢
0128b04: 年耳且乞法語於是乎書以與之。
0128b05: 示惟勤禪人
0128b06: 為佛子當報佛恩祇如佛恩如何報須是於無作用
0128b07: 處顯作用無交涉處作交涉無安排處作安排無機
0128b08: 用處張機用不顧危亡得失一切淨盡拋卻只有一
0128b09: 條窮性命拖條笻竹杖打風打雨隨緣放曠任性逍
0128b10: 遙能如是報恩有餘矣。
0128b11: 示二木禪人
0128b12: 瞌睡遇枕子冤家離對頭者箇喚作好意思好消息
0128b13: 然殊不知翻成利害既成利害畢竟過在甚處過在
0128b14: 取舍過在喜怒過在見聞過在垢淨過在迷悟過在
0128b15: 無事甲裏昏散魔中被者些盍覆所以不能脫灑不
0128b16: 能自由二木禪人二六時中不可放過切須著力。
0128b17: 示不閔禪人
0128b18: 學道人樹精進幢被忍辱鎧出言若金石行坐如磐
0128b19: 石外不受八風鼓蕩內不受三業牽纏始可於佛法
0128b20: 中本分上少有相應如只管竟日倚牆靠壁不但打
0128b21: 失眉毛亦恐花費眼前日子於戲生死大事如救頭
0128b22: 然所以保福擇菜被玄沙一語堅其操學方能盍天
0128b23: 盍地然後如吹萬於萬竅不仝處自然哮吼也尒其
0128b24: 勉之。
0128b25: 示不顯禪人
0128b26: 學佛逃禪繫驢橛耳殊不知佛即心性禪即日用動
0128b27: 心即佛應物即禪然以佛之一字為是不曰漱口三
0128b28: 日以禪之一字為是不曰禪乃藥石耳者裏須將己
0128b29: 眼洞明然後始知禪即佛體佛即禪用體用雙章理
0128b30: 事不二和箇不二底一齊拋卻方名心佛眾生三無
0128c01: 差別之本覺也雖羊鹿牛之不一而禪佛心之本仝
0128c02: 仁者能直下委悉得麼合取狗口好。
0128c03: 示通廣朱居士
0128c04: 識破化城之喻則得寶所受用得寶所受用自不作
0128c05: 伶俜窮子甘受辛苦也到如此地步自然腳跟未動
0128c06: 足遍十方一念未萌圓成萬法故曰觸事而真體之
0128c07: 則神然而此說貴在當人領會人不領會吾末如之
0128c08: 何也矣所謂萬法本閒而人自鬧實自咎耳余常以
0128c09: 此語化城居士居士不喻余又只得將箇父母未生
0128c10: 前面目教伊貼在額頭上使一切處看是甚麼東西
0128c11: 倘忽地裏洗面時摸著鼻孔方識吾不汝欺亦知寶
0128c12: 所地步原來在者裏。
0128c13: 示古維董居士
0128c14: 古維初見山僧求入道之要因示以本來面目一日
0128c15: 再見請益前所示者山僧喝之維忙無所措再求開
0128c16: 示山僧云汝正禮拜時是箇甚麼道理維不喻又一
0128c17: 日相見山僧卻問從前事作麼生曰無下手處山僧
0128c18: 云無下手處正好下手維复作禮山僧云好箇來頭
0128c19: 只是不知落處又來室中出紙一幅求山僧書因錄
0128c20: 所見機語與之。
0128c21: 示文遠侍者
0128c22: 欲脫生死須是上上智之人其志堅其言信然後不
0128c23: 問寒暑饑渴苦樂逆順只於灑埽應對擔勞執役滌
0128c24: 缾洗缽禮佛看經焚香課誦一一體究明白自然與
0128c25: 實相不相違背而日用之理不待惺惺而自惺惺不
0128c26: 待寂寂而自寂寂矣如涉岐路非道人本分倘不然
0128c27: 但向彼不來此不往於不來不往處急著眼覷。
0128c28: 示自休禪人
0128c29: 昔人有言至道無難惟嫌柬擇但莫憎愛洞然明白
0128c30: 斯言雖一期方便終為叢席徽猷看將來好箇入路
0129a01: 所以玄沙不出嶺保福不渡河便到解脫田地便到
0129a02: 不疑竟界此正是不柬擇不憎愛樣子故曰參學若
0129a03: 無如是眼艸鞋終被石頭謾自休禪人既不與麼柬
0129a04: 擇亦不與麼憎愛還得解脫到不疑之地不看腳下。
0129a05: 示自愚禪人
0129a06: 本色住山絕無他伎由大事未明故有此舉所以住
0129a07: 山有二一大事未辦道眼未明必欲打徹大事悟明
0129a08: 己眼故須住山二從上佛祖玄言玅句未透未徹必
0129a09: 欲透徹故須住山非為棄世情謝人事入山取靜也
0129a10: 昔南泉住山刈茅次一僧問南泉路向甚處去泉豎
0129a11: 起鎌子云者箇三十錢買得僧云不問者箇南泉路
0129a12: 向甚處去泉云我用得正快如知此意正是行到水
0129a13: 窮處坐看雲起時而住山始有益。
0129a14: 示即徹禪人
0129a15: 大道在鬧浩中不在寂靜裏在寂靜中不在鬧浩裏
0129a16: 此猶是分身兩處何曾會仝須理會寂靜非寂靜鬧
0129a17: 浩非鬧浩以鬧浩為寂靜以寂靜為鬧浩寂兮鬧晃
0129a18: 晃燿燿鬧兮寂明明歷歷打破虛空當下心息理會
0129a19: 得如此可謂會仝要到徹頭徹尾出羅籠脫窠臼見
0129a20: 大人相亦不難也不然終是隨群喫飯何有於道哉。
0129a21: 示惟一禪人
0129a22: 三界惟心萬法惟識惟識惟心眼聲耳色咄此是老
0129a23: 清涼沒處臧頭卻來山僧筆尖上討巴鼻住住住聽
0129a24: 分付花與麼黃竹與麼綠鼻孔下頭大眉毛眼上曲
0129a25: 衲僧點著便行何須白日走魅叫苦叫屈侍僧云和
0129a26: 尚借取眉毛山僧高聲喝曰你道山僧過在甚處侍
0129a27: 僧無對山僧复云本自無瘡勿剜窟可也。
0129a28: 示恒之李居士
0129a29: 余常觀古人有曰鼓無絃琴豈無知音於山間林下
0129a30: 哉然而者事貴在領會領會底自是頭頭盡玅即破
0129b01: 沙盆乾屎橛麻三斤庭前柏樹子無位真人未有不
0129b02: 了了者到此時節則禪不必參道不必學村歌社舞
0129b03: 閒坐困眠皆合吾道且不待合而自合矣故曰行亦
0129b04: 禪坐亦禪語默動靜體安然者也居士還曾親證也
0129b05: 未其或未然蟭螟眼裏嘉州象蚱蜢眉梢陝府牛且
0129b06: 理會著。
0129b07: 示佛海陳居士
0129b08: 海居士來自騰越請問直指之義余曰直指之義乃
0129b09: 學道人之最緊要者然亦貴在箇放得下如放得下
0129b10: 自然有條入路曰放下後如何曰驀直去曰祇如道
0129b11: 驀直去莫是不管生不知生死不知死只管驀直去
0129b12: 麼曰否教驀直去者是要根塵識法外及子史百家
0129b13: 陳爛葛藤一齊放下然後向百尺竿頭抖擻精神把
0129b14: 箇沒滋味底話行也如是住也如是乃至坐臥一動
0129b15: 一靜只如此看去倘看得過來則父母未生前父母
0129b16: 已己生後都透了豈非驀直去邪士唯唯跽謝而去。
0129b17: 示怕量禪人
0129b18: 昔人有言四大本空五蘊非有滴滴為人不可翻
0129b19: 為乾爆爆冷湫湫去若如此則安能動後學之淵心
0129b20: 激佛海之波瀾以注澤枯槁眾生邪所以祖師西來
0129b21: 特唱幽宗直指人心見性成佛者良有以焉量公相
0129b22: 從已來日則行諸難行夜則脅不至席以求心地法
0129b23: 門勤道有志禮敬有節所以運水般柴神通妙用誠
0129b24: 道玄之偶偕也雖然神通妙用在甚麼處請道看。
0129b25: 示德安禪人
0129b26: 出家人大事未了雖將相之榮不取也比見一夥禿
0129b27: 居士向村衖聚落取媚無識謂之打口鼓言我是某
0129b28: 宗彼是某派妄形語言魔魅人家男女此等喚作無
0129b29: 佛處稱尊及徵其所為則或兀坐或狂歌如此欺誑
0129b30: 如此惑人烏乎是何業種之蟻聚妖魅之蜂屯難殄
0129c01: 難去邪枯禪默照之徒鬼窟長年打坐已見叱於當
0129c02: 日豈知猶不如枯禪默照之日邪德安求法語開示
0129c03: 因書此輩之狂解以告之。
0129c04: 示自惺禪人
0129c05: 至道無難貴圖委悉委悉云何先須立志志不可轉
0129c06: 有如磐石搖亦不傾排亦不退自然可尊自然可貴
0129c07: 了達大道何難何易即語默而非語默即理事而非
0129c08: 理事即傳持而非傳持即紹繼而非紹繼即惺惺而
0129c09: 非惺惺即寂寂而非寂寂金烏夜半正當空便是直
0129c10: 下成佛地。
0129c11: 示映楚熊居士
0129c12: 昔道玄問石頭和尚不與萬法為侶者是甚麼人石
0129c13: 頭以手掩其口道玄有省後見馬大師理前問大師
0129c14: 云待汝一口吸盡西江水即向汝道道玄即頓悟玄
0129c15: 旨噫嘻此公若無石頭開發與夫馬祖格外鉗錘不
0129c16: 過一穿衣喫飯人而已何有名聞於今日哉映楚居
0129c17: 士欲學玄公須向一口吸盡西江水處摸索如摸索
0129c18: 得著可謂今日之玄公也。
0129c19: 示佛印優婆私
0129c20: 臺山婆云驀直去伊只一箇女流耳便有傾湫倒嶽
0129c21: 之伎倆且道伊得箇甚麼此語不可放過若知此語
0129c22: 則從上千七百則被汝一串穿卻不然縱朝打三千
0129c23: 莫打八百尚何益哉噫臺山一句子千古更光煇。
0129c24: 示篤信優婆私
0129c25: 尋牛須訪跡學道貴無心指物與心會物物皆本真
0129c26: 者幾語只恐信不及若信得及則靈昭百艸頭邊祖
0129c27: 師意旨便了然也篤信來山飯僧無可開示祇將靈
0129c28: 昭句子示之汝當默默參究看是甚麼道理如看到
0129c29: 山盡水窮放得身命時則靈昭之伎倆盡被汝勘破
0129c30: 了也汝能行不。
0130a01: 示即性禪人
0130a02: 學道須是鐵漢是非好醜不管只要光光相照鐙鐙
0130a03: 續燄故曰大丈夫秉慧劍般若鋒兮金剛燄不但能
0130a04: 摧外道心早曾落卻天魔膽即性禪者欲秉是劍奈
0130a05: 何其力未充每索法言於老竹老竹向道欲識佛性
0130a06: 義當觀時節因緣時節若至其理自章汝還知麼。
0130a07: 示如剛陳居士
0130a08: 余自戊戌六月離普定挂笠滇南之彌勒閣時城西
0130a09: 慈雲菴成督府孫居士延為住持一載因風塵不偶
0130a10: 又迻永昌之金華山一載到雲陽又一載始歸慈雲
0130a11: 嗟乎四年之間奔走不暇安能有法指示於人也邪
0130a12: 如剛居士從騰越來作禮於余余曰何來曰和尚忘
0130a13: 卻弟子邪余不覺泫然下涕曰莫是四年前普定之
0130a14: 陳居士不士唯唯於是盤桓者十數日臨別索余法
0130a15: 言因拂紙錄余與居士離合之言以送之如法言當
0130a16: 求之諸方善知識去。
0130a17: 示拈一禪人
0130a18: 有時三世諸佛於糞上轉大法輪有時貍奴白羖
0130a19: 在法堂中演第一義拈一汝曾見也未所以者件事
0130a20: 不是拈頭作尾拈尾作頭趙州常云將一莖艸作丈
0130a21: 六金身丈六金身作一莖艸會得趙州意則轉與不
0130a22: 轉演與不演皆了了矣故曰識得一萬事畢。
0130a23: 示不臧禪人
0130a24: 者件事沒甚奇特沒甚巴鼻沒甚工夫沒甚伎倆沒
0130a25: 甚學解沒甚見聞只要當下識得無始劫來識神種
0130a26: 子元是賓頭盧手中琉璃碗不假人借然後喚作奇
0130a27: 特也得不喚作奇特也得喚作巴鼻也得不喚作巴
0130a28: 鼻也得喚作工夫也得不喚作工夫也得喚作伎倆
0130a29: 也得不喚作伎倆也得喚作學解也得不喚作學解
0130a30: 也得喚作見聞也得不喚作見聞也得在一切非一
0130b01: 切在喜怒非喜怒不見道穿衣喫飯是箇甚麼參。
0130b02: 示蘊空禪人
0130b03: 住深山奚所匹倚層巒旁崒嵂刈把茅結箇室折腳
0130b04: 鐺煨品字拾枯柴煮瀑汁或吟詠采松實行則三坐
0130b05: 則七時客來便相聚老瓦盆方拓出黃精盛樣栗
0130b06: 且加餐任游逸若如何可不必一漚發浴其日逸其
0130b07: 流喪其質蘊禪人其惕怵恁麼行萬事畢。
0130b08: 
0130b09: 
0130b10: 嵩山野竹禪師語錄卷八終
