0100c01: 禪林類聚卷第十七
0100c02: 
0100c03: 器用碓磨車附　刀　弓箭　骨董
0100c04: 器用碓磨車附
0100c05: 南泉一日在山上作務。有僧過問師。南泉路向甚麼
0100c06: 處去。師拈鎌子云。我這茅鎌子三十文錢買得。僧云。
0100c07: 不問茅鎌子三十文錢買得。南泉路向甚麼處去。師
0100c08: 云我使得正快。
0100c09: 松源岳云。南泉門前活路子。八字打開。這僧肚裏
0100c10: 惺惺。徉聾詐。當時若見南泉道我使得正快。便
0100c11: 乃轉身一步云。賺我來。大小南泉也須倒退。
0100c12: 大溈頌云。問路分明指路頭。青蚨三十不輕酬。
0100c14: 茆鎌三十文錢買。覿面高提第一籌。直下便知歸
0100c15: 去路。也須更上一層樓。　照覺總云。茆鎌使得快
0100c16: 如風。三十青蚨建大功。南泉向上路難到。到者方
0100c17: 知觸處通。　道場如云。禪客問南泉。疑段徒
0100c18: 勞痛下鞭。今日為君重漏泄。翩翩孤鴈下遙天。
0100c19: 　天童覺云。我這鎌子用得快。當時三十文錢買。南
0100c20: 泉門下路岐通。寄語行人著精彩。
0100c21: 龐居士因賣竹摝籬。下橋喫撲。女子靈照一見亦倒
0100c22: 爺邊。士云你作甚麼。女云。見爺倒地。某甲相扶。士云
0100c23: 賴是無人見。
0100c24: 黃龍南頌云。憐兒不覺笑嗄嗄。於中路泥沙。
0101a01: 黃龍老漢當時見。一棒打殺這冤家。　應庵華云。
0101a02: 居士倒地。靈照扶起。乞兒伎倆。討甚巴鼻。
0101a03: 趙州諗禪師。僧問道人相見時如何。師云呈漆器。
0101a04: 雪竇顯云。諸禪德。還有識趙州底麼。出來相共商
0101a05: 量。若未能辨明。大好從頭舉。與你點破。四九三十
0101a06: 六。
0101a07: 南堂靜頌云。作家相見時。堂堂呈漆器。烏龜落漆
0101a08: 桶。也有第一義。
0101a09: 趙州因尼問。離上來說處。請和尚指示。師咄云。煨
0101a10: 破鐵缾。尼將鐵缾添水來云。請和尚答話。師乃笑。
0101a11: 石霜諸禪師。僧問如何是和尚深深處。師云無鬚
0101a12: 子兩頭搖。
0101a13: 黃龍新云。石霜老禿。不識好惡。既無鬚。即無兩
0101a14: 頭。既無兩頭。搖箇甚麼。良久云。青山無適莫。白雲
0101a15: 任卷舒。
0101a16: 投子青頌云。三更月落兩山明。古道程遙苔滿生。
0101a17: 金搖時無手犯。碧波心月兔常行。　保寧勇云。
0101a18: 無鬚子卒難開。枯木堂中莫亂猜。千古兩頭搖
0101a19: 不動。待他麟角衲僧來。
0101a20: 清平遵禪師。僧問如何是大乘。師云井索。僧云如何
0101a21: 是小乘。師云錢貫。云如何是有漏。師云笊籬。云如何
0101a22: 是無漏。師云木杓。
0101a23: 瑯覺頌云。有漏笊籬。無漏木杓。烜禪和。妄生
0101a24: 卜度。利座主。何處摸索。金牙解使神鏘。李廣箭
0101b01: 穿雙鶚。　無盡居士云。二乘諸漏扣空王。雪後那
0101b02: 堪半夜霜。秦漢旌旗度沙漠。唐虞黼黻拱巖郎。
0101b03: 法雲秀云。大乘小乘。井索錢索。有漏無漏。笊籬木
0101b04: 杓。直下承當。鼻孔失。　南華昺云。笊籬木杓。錢
0101b05: 貫井索。打瓦鑽龜。徒勞卜度。麒麟只有一隻角。
0101b06: 　天童覺云。笊籬木杓。錢貫井索。見成家風受用。廓
0101b07: 落生涯放得。信緣看佛法。更於何處著。不用安排
0101b08: 只麼從。自然心地常安樂。
0101b09: 雪存禪師出世開山之後。眾盈千五百人。師以三
0101b10: 木毬接人。凡有僧來參。輥出示之。
0101b11: 智門祚頌云。雪輥毬孰辨機。一千五百幾人知。
0101b12: 眨起眉毛千萬里。須是吾門獅子兒。　天衣懷云。
0101b13: 天兮寬。地兮闊。雪輥毬幾忉怛。一輥直上須彌
0101b14: 山。無量人天眼開豁。脫多年臭皮襪。步行走馬
0101b15: 到新羅。報道花須連夜發。　佛國白云。雪老平生
0101b16: 好輥毬。輥來輥去輥無休。一千五百人同戲。誰解
0101b17: 輸機賽一籌。　夢庵信云。收來輥去事方圓。獨許
0101b18: 漁郎上釣船。明月蘆花同一色。落霞孤鶩共遙天。
0101b19: 雪峰因僧與造龕子了。白師云。和尚龕子成也。師云
0101b20: 舁將向堂前著。僧舁來。師纔見便問。大眾。有人道得
0101b21: 第一句即留取。如是再問。時有僧出云。某甲咨和尚。
0101b22: 師便喝云莫沸。便將龕子燒。
0101b23: 雪因玄沙問。某甲如今大用去。和尚作麼生。師遂
0101b24: 將三箇木毬一時拋出。沙遂作斫牌勢。師云。你親在
0101c01: 靈山。方得如此。沙云也即是自家底。
0101c02: 雪一日陞座。眾集定。乃輥出木毬。玄沙遂去捉來
0101c03: 安舊處著。
0101c04: 白雲端云。此箇時節。眾中皆言子父共作一大事。
0101c05: 如此見解。還夢見也未。海會今日布施諸人。乃云。
0101c06: 濃研香翰。深蘸紫毫。
0101c07: 雪謂玄沙云。我時時全機提持。把三箇木毬一時
0101c08: 拋。要全提去。沙云。和尚拋後。忽被箇師僧出來道。和
0101c09: 尚看毬。又作麼生。師云道甚麼。沙云某甲即不與麼。
0101c10: 師云你作麼生。沙云也未是分外。
0101c11: 仰山湧禪師向火次。有僧來參。師云一言說盡山河。
0101c12: 僧便問如何是一言。師以火插向爐邊舊處。
0101c13: 投子青頌云。一句稱提萬象分。摩竭空自掩重門。
0101c14: 當初衲子微開眼。插爐邊當火焚。
0101c15: 歸宗惲禪師。僧問截水停輪時如何。師云磨不轉。云
0101c16: 如何是磨不轉。師云不停輪。或作雲居
0101c17: 徑山杲云。恩大難酬。
0101c18: 古德頌云。截水停輪語已巳圓。借婆衫子拜婆年。後
0101c19: 人不見雲居老。往往思量在兩邊。
0101c20: 泐潭明禪師。僧問。碓搗磨磨。不得忘時如何。師云
0101c21: 虎口裏活兒。
0101c22: 丹霞淳頌云。一念蕭蕭不記年。皮膚脫落自完全。
0101c23: 長天夜夜清如鏡。萬里無雲孤月圓。
0101c24: 雲居膺禪師。僧問截水停輪時如何。師云磨不轉。
0102a01: 汾陽昭頌云。雲居有語機關絕。不轉令君返照看。
0102a02: 截鐵閉關停妄解。百花俱發一花園。開花結果從
0102a03: 他有。因地抽條長碧天。　佛印元云。截水停輪話
0102a04: 已巳圓。借婆裙子拜婆年。後人不見雲居老。往往思
0102a05: 量在二邊。
0102a06: 刀
0102a07: 藥山儼禪師與雲巖遊山腰間刀響。巖云甚麼物作
0102a08: 聲。師便抽刀驀口作斫勢。
0102a09: 投子青頌云。大鵬無伴過天地。獅子將兒絕後隨。
0102a10: 崑崙觸犯歸行路。一吼吞雲萬象馳。
0102a11: 臨濟玄禪師。僧問如何是吹毛。師云禍事禍事。僧
0102a12: 禮拜。師便打。
0102a13: 投子青頌云。藏匣冷逼人寒。擬問棲遲過嶺南。
0102a14: 更欲進前求退後。悲風千古遶溪潭。
0102a15: 巖頭禪師問僧甚處來。云西京來。師云黃巢過後
0102a16: 還收得麼。云收得。師引頸近前云。僧云師頭落
0102a17: 也。師呵呵大笑。僧後到雪。問甚處來。云巖頭來。
0102a18: 峰云有何言句。僧舉前話。打三十棒出。
0102a19: 大溈云。這僧黃巢過後曾收。向巖頭處施
0102a20: 設。及至雪面前鋒鋩不露。何故。為他巖頭大笑
0102a21: 一聲。直得天地暗。四方絕唱。若不得雪。幾乎
0102a22: 陸沈。不見道殺人刀活人。
0102a23: 雪竇顯頌云。黃巢過後曾收。大小還應作者知。
0102a24: 三十山藤且輕恕。得便宜是落便宜。
0102b01: 西院明禪師未住時。聞汝州南院出世。元是同參特
0102b02: 去相訪。纔人事了便云。某甲啟和尚。無可作人事。自
0102b03: 從許州來。收得江西剃刀一柄。上和尚。院云。汝從許
0102b04: 州來。因甚收得江西剃刀。師於南院手上搯一搯。
0102b05: 院呼侍者云收。師以衣袖拂一拂便行。院云。阿剌剌。
0102b06: 阿剌剌。
0102b07: 大溈云。西院收得江西剃刀。無處施呈。直遇同
0102b08: 參方始拈出。如今還有收得者麼。試呈似老僧看。
0102b09: 如無。尋常用箇甚麼。
0102b10: 海印信頌云。南院門風信莫。窺登臨無不喪全威。
0102b11: 許州親獻江西信。針芥相投上首知。
0102b12: 雲門偃禪師。僧問如何是吹毛。師云祖。
0102b13: 智門祚頌云。吹毛寶問雲門。來者投機豈更存。
0102b14: 路逢客如何也。甑人手向西奔。　雲溪恭云。
0102b15: 吹毛寶不須抽。迸匣清光射斗牛。日用全彰人
0102b16: 不見。雲門祖字為君酬。　圓通僊云。三尺秋光匣
0102b17: 裏藏。時逢作者露鋒鋩。如今四塞狼煙靜。不展紅
0102b18: 旗歸帝鄉。
0102b19: 芭蕉情禪師。僧問如何是吹毛。師云進前三步。僧
0102b20: 云用者如何。師云退後三步。
0102b21: 風穴沼禪師。僧問如何是廣慧。師云不斬死漢。
0102b22: 巴陵鑒禪師。僧問如何是吹毛。師云珊瑚枝枝
0102b23: 著月。
0102b24: 雪竇顯頌云。要平不平。大巧若拙。或指或掌。倚天
0102c01: 照雪。大冶兮磨礱不下。良工兮拂拭未歇。別別。珊
0102c02: 瑚枝枝著月。　白雲端云。珊瑚枝枝著月。射
0102c03: 斗鋒鋩未足觀。四海盡來歸貢後。乾坤同耀寶光
0102c04: 寒。　長靈卓云。價重三千不可圖。從教千古強名
0102c05: 模。長因塞北煙塵息。記得江南啼鷓鴣。
0102c06: 弓箭
0102c07: 石鞏藏禪師凡見僧來。以弓架箭示之。一日三平至。
0102c08: 師云看箭。平乃撥開云。此是殺人箭。活人箭又作
0102c09: 麼生。師乃扣弓弦三下。平便作禮。師云。三十年架一
0102c10: 張弓兩隻箭。只射得半箇聖人。遂拗折弓箭。平後舉
0102c11: 似大顛。顛云。既是活人箭。為甚麼向弓弦上辨。平無
0102c12: 對。顛云三十年後要人舉此話也難。
0102c13: 雲門問長慶。作麼生道免得云作半箇聖人。長慶
0102c14: 云若不還價爭辨真偽。門云入水見長。人　雪竇
0102c15: 顯云。石鞏要先拗折不難。爭柰三平中的了也。然
0102c16: 則老宿要話三平。且未免張弓架箭。　首山念云。
0102c17: 人人盡道三平中的。莫屈他也無。良久云。機關不
0102c18: 是韓光作。莫把襟當等閑。　姜山愛云。射虎不
0102c19: 真。徒勞沒羽。　佛鑑懃云。大小三平元來只是箇
0102c20: 死漢。若非死漢又甚麼活人箭。石鞏龍頭蛇尾。
0102c21: 矢在弦上又不發。當時若便與一箭。那裏來大
0102c22: 顛作死馬醫。醫之不差。從他掘地深埋。且如智海
0102c23: 恁麼批判古今。還有過也無。細雨灑花千點淚。淡
0102c24: 煙籠竹一堆愁。　天童覺云。石鞏習氣不除。三平
0103a01: 相席打令。云三十年一張弓兩隻箭祇射得半
0103a02: 箇聖人。豈不是以己已方人。大都不入驚人浪。到了
0103a03: 難尋稱意魚。
0103a04: 汾陽昭頌云。張弓架箭喚君回。不省宗師特意來。
0103a05: 箇箇盡隨迷醉走。句中認影影難開。三平猶未全
0103a06: 提得。霹靂雷聲九垓。　佛慧泉云。張弓架箭豈
0103a07: 徒然。中的雖多命不全。半聖投機無別意。功高何
0103a08: 必凌煙。　正覺逸云。三十年來事一弓。一弓弓
0103a09: 擬定寰中。寧知半聖雖投。納璧率羊信不通。
0103a10: 　佛印元云。架箭張弓得用深。平生猶喜中紅心。後
0103a11: 來半箇人難得。猛火方成百煉金。　佛國白云。張
0103a12: 弓架箭三十年。射得三平半不全。爭似萬人齊指
0103a13: 處。斜陽一鴈落秋天。　崇勝珙云。三十年來握箭
0103a14: 弓。三平纔到擘開。半箇聖人今日得。大顛弦外
0103a15: 幾時逢。
0103a16: 祕魔巖禪師常持一木杈。凡見僧來遂提起杈云。甚
0103a17: 麼魔魅教汝出家。甚魔魅教汝行。道得也杈下死。
0103a18: 道不得也杈下死。速道速道。
0103a19: 法眼益代云。乞命乞命。　玄覺代云。老兒家放
0103a20: 杈子得也。　五祖戒云。山僧當時若見。奪取杈來
0103a21: 驀項杈倒。點把火照看伊面皮厚多少。　法燈欽
0103a22: 云。但引頸示之。
0103a23: 後霍山聞。遂訪秘魔禪師。纔見未禮拜。便攛入懷。魔
0103a24: 乃拊山背三下。山拍手云。師兄三千里外賺我來。三
0103b01: 千里外賺我來。
0103b02: 保福展云。當斷不斷。返遭其亂。　首山念云。千聞
0103b03: 不如一見。　翠巖芝云。還有賺處也無。非但賺他
0103b04: 大禪佛。翠巖今日也賺大眾上來。　瑯覺云。雷
0103b05: 聲浩大。雨點全無。
0103b06: 洞山頌云。梨荒老倒眼彌麻。自救無療更持杈。
0103b07: 嶺南獦獠當時見。一棒打殺這魔家。　雪竇顯云。
0103b08: 把斷重津過者難。擎杈須信髑髏乾。霍山到後知
0103b09: 端的。同死同生未足觀。　黃龍南云。叔姪相逢兩
0103b10: 不猜。到頭撫背似癡獃。回首恐人生笑。報云千
0103b11: 里賺予來。　海印信云。自誇獨握誅龍。及遇真
0103b12: 龍不柰何。也似將軍空索戰。無功徒枉動干戈。
0103b13: 　崇勝珙云。祕魔杈子動家邦。來往禪人被死降。禪
0103b14: 佛單刀直入處。始知項羽到烏江。　夢庵信云。道
0103b15: 得無言杈下死。霍山猛跳入懷中。三千里外相
0103b16: 賺。更有何人透此宗。
0103b17: 欽山禪師因良禪客問。一鏃破彼三關時如何。師云
0103b18: 放出關中主看。良云恁麼則知過必改。師云更待何
0103b19: 時。良云好箭放不著所在。便出去。師云且來闍黎。良
0103b20: 回首。師把住云。一鏃破三關即且致。試與欽山發箭
0103b21: 看。良擬議。師打七棒云。且聽這漢疑三十年。有僧舉
0103b22: 似同安察。察云。良公雖能發箭。要且未中的。有僧問
0103b23: 未審如何得中的去。察云關中主是甚麼人。僧舉似
0103b24: 師。師云良公若解與麼道。也免得欽山口。雖然如是。
0103c01: 同安不是好心。亦須看始得。
0103c02: 佛鑑懃云。若識得三險道理。便能一鏃破三關。還
0103c03: 有麼。有則出來與你發箭。良久云。箭穿紅日影。須
0103c04: 是射鵰人。　天童覺云。山堆嶽積來。瓦解冰消去。
0103c05: 則是人知有。與我放出關中主看。且合作麼生。有
0103c06: 底道當時便喝。當時便掌。然則一期瞎用則得。要
0103c07: 且未是關中主在。還體得麼。當堂不正坐。那赴兩
0103c08: 頭機。
0103c09: 雪竇顯頌云。與君放出關中主。放箭之徒莫莽齒。
0103c10: 取箇眼兮耳必聾。捨箇耳兮目雙。可憐一鏃破
0103c11: 三關。的的分明箭後路。君不見。玄沙有言兮。大丈
0103c12: 夫先天為心祖。
0103c13: 骨董
0103c14: 優波多尊者在世化導證果者最多。每度一人以
0103c15: 一籌置於石室。其室縱十八肘廣十二肘。其籌充滿
0103c16: 其間。
0103c17: 南陽忠國師因耽源問。百年後有人問極則事如何。
0103c18: 師喝云。幸自可憐生。剛要箇護身符子作麼。
0103c19: 保寧勇代云。粉骨碎身難報此德。　佛性泰云。大
0103c20: 小耽源被國師一坐。直至而今起不得。若是德山
0103c21: 要且不。然待伊道幸自可憐生須要箇護身符子
0103c22: 作麼。只對他道。暗中為照燭。嶮處作津梁。
0103c23: 汾陽昭頌云。護身符子最通靈。國師歸起坐總將行。
0103c24: 耽源得用南方去。為說令人睡眼醒。　海印信云。
0104a01: 不重己已靈猶自可。護身符子更那堪。為君旨外通
0104a02: 消息。秋月無雲落碧潭。
0104a03: 黃檗運禪師問百丈。從上宗乘苗裔。此間如何商量。
0104a04: 丈默然。師云教後人如何委悉。丈云我將謂你是箇
0104a05: 人。便起去。師隨後入方丈云。某甲得得而來。只要箇
0104a06: 印信足矣。丈云若爾他後不得辜負老僧。
0104a07: 佛眼遠頌云。打麵還他州土麥。唱歌須是帝鄉人。
0104a08: 現成財本成家者。多見飢寒在子孫。
0104a09: 趙州諗禪師因與侍者文遠行次。乃指一片地云。這
0104a10: 裏好造箇巡鋪。文遠便去路傍立云。把將公驗來。師
0104a11: 遂與一摑。遠云公驗分明過。
0104a12: 佛鑑懃頌云。雖然公驗各隨身。去住皆由守鋪人。
0104a13: 踏破草鞋歸去後。落花啼鳥一般春。　鼓山珪云。
0104a14: 天子居市裏。山僧在百草頭。擺手御街來往。不
0104a15: 怕巡火所由。　徑山杲云。一正一邪。一倒一起。文
0104a16: 遠趙州。靴裏動指。
0104a17: 趙州到道吾。吾預知乃取豹皮著。將吉嘹杖於三
0104a18: 門下翹一足。師纔到。吾便唱諾。師云小心伏事著。吾
0104a19: 又唱諾。
0104a20: 翠巖芝云。有人見得此二人落處。不妨具眼。若不
0104a21: 知落處。未具眼在。乃擊禪一下云。若也不會。打
0104a22: 與三伯。　木庵永云。奴見婢慇懃。
0104a23: 鼓山珪頌云。稽首兩足尊。瞻仰不暫捨。眉間白毫
0104a24: 光。照耀大千界。　徑山杲云。有禮有樂。有唱有酬。
0104b01: 人平不語。水平不流。
0104b02: 長沙岑禪師令僧問會和尚。未見南泉時如何。會良
0104b03: 久。僧云見後如何。會云不可別有也。僧回舉似師。師
0104b04: 云。百尺竿頭坐底人。雖然得入未為真。百尺竿頭須
0104b05: 進步。十方世界是全身。僧云百尺竿頭如何進步。師
0104b06: 云。朗州山。澧州水。僧云不會。師云四海五湖王化裏。
0104b07: 無用全云。大慧先師道。要見長沙麼。更進一步。保
0104b08: 寧即不然。要見長沙麼。更退一步。畢竟如何。洗骨
0104b09: 換腸重整頓。通身是眼更須參。
0104b10: 天童覺頌云。玉人夢破一聲雞。轉盻生涯色色齊。
0104b11: 有信風雷催出蟄。無言桃李自成蹊。及時節。力耕
0104b12: 黎。誰怕春疇沒脛泥。
0104b13: 潼泉禪師。僧問如何是相傳底事。師云。龍吐長生水。
0104b14: 魚吞無盡漚。云請師挑剔。師云。擂鼓轉船頭。棹穿波
0104b15: 裏月。
0104b16: 丹霞淳頌云。依依半月沈寒水。耿耿三星碧落攢。
0104b17: 昔日雲巖曾漏泄。金輪王子寶花冠。
0104b18: 興化獎禪師。僧問軍旗急速時如何。師云日料半斤
0104b19: 食。
0104b20: 投子青頌云。離城別閣暗愁時。月落星分信馬蹄。
0104b21: 風掃曉霜林木。夜深汀岸火生微。
0104b22: 玄沙禪師初到。莆田縣百迎之。次日問小塘長
0104b23: 老云。昨日許多諠向甚麼處去。小塘提起袈裟角。
0104b24: 師云料掉沒交涉。
0104c01: 法眼益別云。昨日有多少諠。　法燈欽別云。今
0104c02: 日更好笑。　大溈云。大溈即不然。忽有問。遂鳴
0104c03: 指一下。如有箇衲僧出來云料掉沒交涉。肯他。
0104c04: 何故。大丈夫漢捋虎鬚也是本分。且道利害在甚
0104c05: 處。　黃龍新云。奇。諸禪德。扶宗乘也須是小
0104c06: 塘長老始得。玄沙為甚道沒交涉。我即不然。昨日
0104c07: 許多諠向甚麼處去也。云。天共白雲曉。水和明
0104c08: 月流。
0104c09: 天童覺頌云。夜壑藏舟。澄源著棹。龍魚未知水為
0104c10: 命。折不妨聊一攪。玄沙師。小塘老。函蓋箭鋒。探
0104c11: 竿影草。潛縮也老龜巢蓮。遊戲也華鱗弄藻。
0104c12: 青溪璡禪師問修山主。明知生是不生之理。為甚麼
0104c13: 為生死之所流。修云。畢竟成竹去。如今作篾使得
0104c14: 麼。師云。汝向後自悟去在。修云。某甲所見只如此。上
0104c15: 座作麼生。師云。這箇是監院房。那箇是典座房。修乃
0104c16: 作禮。
0104c17: 天童覺頌云。豁落亡依。高閑不。家邦平貼到人
0104c18: 稀。些些力量分級。蕩蕩身心絕是非。是非絕。介
0104c19: 立大方無軌轍。
0104c20: 大陽堅禪師。僧問如何是玄旨。師云壁上掛錢財。
0104c21: 投子青頌云。輕輕人問玄中事。便吐肝腸說與他。
0104c22: 木人暗皺雙眉處。石女多言爭奈何。
0104c23: 護國禪師。僧問立枯松時如何。師云地下底一場
0104c24: 。云滴水滴凍時如何。師云日出後一場。云
0105a01: 會昌沙汰時護法善神向甚麼處去也。師云三門頭
0105a02: 兩箇一場。
0105a03: 天童覺頌云。壯志稜稜未秋。男兒不憤不封侯。
0105a04: 翻思清白傳家客。洗耳溪頭不飲牛。
0105a05: 楊岐會禪師問僧。栗棘蓬你作麼生吞。金剛圈你作
0105a06: 麼生跳。
0105a07: 鼓山珪頌云。楊岐老人瑣口訣。萬里長城一條鐵。
0105a08: 斫牌禪客如到來。不動金槌腦門裂。　徑山杲云。
0105a09: 金剛圈。栗棘蓬。玄沙三種病。石鞏一張弓。直截為
0105a10: 君說。新羅在海東。
0105a11: 
0105a12: 禪林類聚卷第十七
