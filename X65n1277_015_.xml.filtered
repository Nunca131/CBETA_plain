0053a01: 
0053a02: 
0053a03: 
0053a04: 高龍泉院因師集賢語錄卷之十五
0053a05: 
0053a06: 自陳情詞門
0053a07: 因師自敘
0053a08: 野釋比丘德因。命屬丙申月居乙未。癸酉臨日癸亥
0053a09: 直時。丙戌生胎年庚多蹇。夙植德本幸處中華。荷父
0053a10: 母之生成。感乾坤之覆蓋。幼年十歲嚴君違背以早
0053a11: 亡。持服五冬慈母拋離而改嫁。孤苦備艱險。忖思
0053a12: 豈不傷嗟。誓捨俗以辭親。願出家而歸佛。空門喜入
0053a13: 未登星紀之兩暮。丈室亹鐘不幸先師之一別。圓寂
0053a14: 師資纔周祥縛。聖善母氏遽返泉關。災連禍併於一
0053a15: 時。苦極悲摧之萬狀。自嘆閻浮六十甲子已巳經。塵世
0053a16: 二九春秋負。歲時空擔日月。己巳身未求東度。父母
0053a17: 須願西歸。不免捨身浪遊。蹇跡本貫。橫浦流寓凌江
0053a18: 曲江。暫駐翁源。復始邑保邑。叢林走遍。未逢明眼
0053a19: 宗師。拄杖拈歸。且卜安身住舍。信步尋遊彼地。因行
0053a20: 登覽高山。有荒頹古剎道場認漫滅龍泉匾額。四圍
0053a21: 荊棘垣墻倒塌草生。兩畔蓬茅堂殿傾斜藤瓦。
0053a22: 線路行須斂歛。衡門入要鞠躬。借問居鄰。歷知事實。
0053a23: 久無僧行。盡拘常住入官司。僅有法堂。誰管兩霖沾
0053a24: 佛像。細觀境界頗遠俗。山水來朝院門豈應久廢。
0053b01: 龍神有感伽藍自合重興。始創規模年方念五。逮成
0053b02: 基址齒已巳三旬。蒙朝廷而頒降綾。辦心力而進納
0053b03: 財物。隨緣舉貸糜費不下千緡。竭意營求幸滿從初
0053b04: 一願。十磨九難。萬苦千辛。仰憑佛力就中扶。且喜僧
0053b05: 緣於彼獲。當年僥倖祖師傳無相三衣。次歲亨通使
0053b06: 府帖差兼兩所。管佃蓮花眾福。住持本院龍泉。往來
0053b07: 數載循環。批判三場公案。宿債解除五百。袈裟緣
0053b08: 結二三員。皆因逐歲勤勞。盡是隨緣節儉。穿井開池
0053b09: 通水利。架橋貼道便人行。田庄增置而接待十方。花
0053b10: 果剩而供陳三界。開基造闔寺周圓。一新殿宇
0053b11: 而金碧巍煌。重塑聖容而丹青顯飾。敷設幡花供養。
0053b12: 燒燃香燭瞻依。上報四恩。下資三有。莫道教門無驗。
0053b13: 只恐人心不堅。年已巳四旬自喜平生滿願。心澄萬慮
0053b14: 且隨緣分安居。細綿布衲逐時縫。飯野蔬隨日度。
0053b15: 要無生話。須延有永年。但教心地坦平。管取龍天
0053b16: 擁護。
0053b17: 開山營創牓
0053b18: 高山龍泉院。
0053b19: 伏本院久闕住持。殿宇崩頹門廊倒塌。一望棟
0053b20: 梁俱壞。四圍荊棘遍生。架造年深頹弊日甚。所幸
0053b21: 法堂三間尚在。可憐院門一物全無。見者酸心。聞
0053b22: 之興嘆。德因蒙使府帖差掃洒。承檀越疏命住持。
0053b23: 雖云時有廢興。豈可坐觀成敗。是用辨心竭力。要
0053b24: 圖革故鼎新。爰抽衣之資。廣辦木材之用。鳩集
0053c01: 工匠重立道場。修法堂而九架五間。寢室而七
0053c02: 間五架。亦至三門之鼎建。又令兩廊之復新。裝塑
0053c03: 殿中佛像七十三尊。彩繪壁間聖容八十四位。置
0053c04: 應緣四十九軸之功德。標大藏一十二部之真詮。
0053c05: 造器皿以待往來。栽花果以呈供養。架橋結路鑿
0053c06: 井開池。增置稅根六伯有餘。永充常住萬年無毀。
0053c07: 所費三千餘貫。初非眾力贊成。幸獲畢工庸伸慶
0053c08: 懺。命同袍建水陸冥陽二會。設大齋天地水府
0053c09: 萬靈。集此良因。少伸素願。仰祝
0053c10: 一人有慶萬壽無疆。官僚之祿位高增。檀越之壽
0053c11: 祺延永。次冀山門益因。僧行常安。恩有同資。人天
0053c12: 炳鑒。
0053c13: 年　月　　　日　　　　　　謹識
0053c14: 
0053c15: 高龍泉院因師集賢語錄卷之十五終
