0923a03: 
0923a04: 閑居編第四十
0923a05: 
0923a06: 宋孤山沙門　智圓　著
0923a07: 經武康小山法瑤師舊居
0923a08: 至道不可狀至理杳無名萬喪其源
0923a09: 出沒何營營忽焉生法瑤研慮還淳精
0923a10: 立言宗能仁百也馳休聲我來訪舊居
0923a11: 景物如有情閑庭慘樹色空山咽猿鳴
0923a12: 斯人今也亡孤棹尋歸程
0923a13: 西施篇
0923a14: 採蓮越溪上皆謂尋常女正位吳中官
0923a15: 眾口方傳美視聽猒歌舞衣裳賤羅綺
0923a16: 賢哉家人昔年知嚬
0923a17: 寓興
0923a18: 遵聲淫復蕩魯受齊人歸音饋古樂和且正
0923a19: 翻使文侯睡言耳樂聞直道心翻忌
0923a20: 唯知任所好何曾顧顛墜古樂與鄭聲
0923a21: 邪正宜留意
0923a22: 山中自敘
0923a23: 閉門業文翰誰謂溪山陋閑臥貴道肥
0923a24: 誰謂形容瘦斯言欲無玷內省庶不疚
0923b01: 深識淺江海寬量窄宇宙女少嚬
0923b02: 海夫多逐臭時來松下坐清風滿懷袖
0923b03: 莫言春日長
0923b04: 莫言春日長一坐又西暮眾芳榮復落
0923b05: 萬事新成故臨川久興嗟藏舟孰云固
0923b06: 蕭然蕩斯慮空門有歸路
0923b07: 講堂書事
0923b08: 早翫台衡宗佛理既研精晚讀周孔書
0923b09: 人倫由著明達本與飾躬志在求同聲
0923b10: 擊蒙雖云勞來學苦無成楊雄玄尚白
0923b11: 仲尼道不行青山夢中歸華髮年來生
0923b12: 唯當照真空萬事從營營
0923b13: 勉隱者
0923b14: 潺潺中水不入貪夫耳茫茫陌上塵
0923b15: 不霑靜者身靜者貴寡欲貪夫常患貧
0923b16: 躁進陷邪潔己巳廢大倫況當文明時
0923b17: 草澤羅賢人行道尚中庸蠖屈宜求伸
0923b18: 鑑
0923b19: 佳人磨拭頻常恐塵埃侵皎皎夜月明
0923b20: 澄澄秋泉深徒分妍醜容不鑒是非心
0923b21: 山中行
0923b22: 苒苒巖上雲潺潺中水山鳥如喚人
0923b23: 喃喃深林裏
0923b24: 送僧
0923c01: 秋風吹行衣舊山逍遙歸齋盂滌空潭
0923c02: 古磬敲殘暉須知高靜懷杳與塵俗違
0923c03: 答行簡上人書
0923c04: 偶依溪上居三見改時候來書問蹤跡
0923c05: 行坐置懷袖學道不加前多慵還似舊
0923c06: 苦吟徹宵夜閑眠消白晝古屋荒莓苔
0923c07: 幽庭下猿狖巧偽非吾好直方自大授
0923c08: 侯門絕請謁雅誥勤研究悠悠皆面朋
0923c09: 誰能論去就
0923c10: 夏日薰風亭作
0923c11: 四野炎炎暑氣隆危亭孤坐與誰同
0923c12: 湖光淡蕩涵殘照鳥影參差沒遠空
0923c13: 消息浮生憑至理破除煩暑賴清風
0923c14: 明時不敢言招隱自樂林泉慕遠公
0923c15: 初晴登疊翠亭偶成
0923c16: 杳杳遙空雨乍晴閑拖山屐上山亭
0923c17: 平湖風靜開菱鑒疊嶂雲收列畫屏
0923c18: 已巳覺萬緣真是夢豈因閑事妄勞形
0923c19: 可憐競利貪名者擾擾人間醉未醒
0923c20: 李秀才以山齋早起詩見贈因次韻和詶
0923c21: 搜奇適異興何全雅句分明敵惠連
0923c22: 丹桂平窺君有分紅塵閑去我無緣
0923c23: 陶情岳雪時同望解睡山茶夜共煎
0923c24: 靜語前塗俱有意謝公紅藥遠公蓮
0924a01: 對雪
0924a02: 冷結平湖絕棹過紛紛盈目趣如何
0924a03: 侯門舞看難足編戶飢寒心厭多
0924a04: 旋滿閑庭誇玉砌重欹幽樹瓊柯
0924a05: 夜來孤坐書下猶賴明自琢磨
0924a06: 孤山詩三首
0924a07: 樓閣壓危碧山根疑有鼇隔湖千嶂斷
0924a08: 出水一高巖冷秋空月林清雪夜猱
0924a09: 伊余絕羈束長得恣遊遨
0924a10: 其二
0924a11: 四絕塵埃路孤山景實孤危巔侵漢
0924a12: 冷色浸平湖古塔名支佛辟支佛塔在山之絕頂
0924a13: 新泉號僕夫山西瑪瑙坡有僕夫泉中庸子新開鑿者
0924a14: 王維在何處奇跡更堪圖
0924a15: 其三
0924a16: 仙島湖西見湖西景有餘春融迎曉日
0924a17: 秋碧礙空竹蔭高僧塔唐高僧慧琳大宋高僧晤恩二塔存
0924a18: 焉雲迷處士居處士林逋高節不仕隱居茲山
0924a19: 史遷今若在此處合藏書
0924a20: 酷熱
0924a21: 酷熱如小人到處苦相侵清風如君子
0924a22: 時來寬我心酷熱驅不去清風留不住
0924a23: 此情無以愬吟傍陰陰樹
0924a24: 有客
0924b01: 有客有客來扣我門相見無言自晝達昏
0924b02: 搘肘憑欄俯仰乾坤百年瞬息得喪誰論
0924b03: 遠山青青巨浸渾渾忽然歸去目擊道存
0924b04: 詶仁上人望湖山見寄次韻
0924b05: 平波映危碧清景異塵中雪霽寒侵郭
0924b06: 秋澄冷照空眠雲徒自樂浮棹約誰同
0924b07: 幽趣何人識搜吟媿遠公
0924b08: 和辯才訪仲微上人不遇
0924b09: 不見二十載重尋事更違門臨寒水閉
0924b10: 鳥向夕陽歸吟恐成華髮閑疑入翠微
0924b11: 登舟獨南去乘興一何飛
0924b12: 次韻詶明上人
0924b13: 養病孤山下消搖任野情閑門浸寒水
0924b14: 高檻露荒城砌月移杉影巖泉隱磬聲
0924b15: 唯君許來此相伴老餘生
0924b16: 寄同志
0924b17: 靜院無來客相懷日又曛數峰寒有雪
0924b18: 一榻靜眠雲幾歎淳風喪寧容俗態
0924b19: 終期一相訪對坐議新文
0924b20: 和上人悼梵天闍
0924b21: 講院悲風動素帷搖松難更見吾師
0924b22: 塵生舊榻休開卷月上秋軒罷賦詩
0924b23: 真法自將傳後學清名誰為勒豐
0924b24: 橫經弟子懷高跡共指龍華作後期
0924c01: 孤山閑居次韻詶會稽仁姪見寄
0924c02: 山聳湖心住任緣考盤茆舍閉深煙
0924c03: 月澄秋水牽吟思花滿春巖照困眠
0924c04: 觸石微雲閑致雨鳴孤靜聞天
0924c05: 會拋此景相尋去渺渺滄江片席懸
0924c06: 
0924c07: 閑居編第四十
