0087a13: 
0087a14: 
0087a15: 
0087a16: 五燈嚴統卷第十四
0087a17: 
0087a18: 青原下七世
0087a19: 洞山延禪師法嗣
0087a20: 瑞州上藍院慶禪師初遊方。問雪峰。如何是雪峰的
0087a21: 的意。峰以杖子敲師頭。師應諾。峰大笑。師後承洞山
0087a22: 印解。開法上藍。僧問。如何是上藍無刃。師曰無。曰
0087a23: 為甚麼無。師曰。闍黎。諸方自有。
0087a24: 洪州同安慧敏禪師初參洞山。問諸聖以何為命。山
0087b01: 曰。以不間斷。師曰。還有向上事也無。山曰有。師曰。如
0087b02: 何是向上事。山曰。不從間斷。師於言下有省。住後僧
0087b03: 問。請師一句。師曰。好記取。
0087b04: 金峰志禪師法嗣
0087b05: 廬山天池智隆禪師在金峰。普請般柴次。峰問。般柴
0087b06: 人過水否。師曰。有一人不過水。曰不過水還般柴否。
0087b07: 師曰。雖不般柴。也不得動著他。
0087b08: 鹿門真禪師法嗣
0087b09: 襄州谷隱智靜悟空禪師僧問。如何是和尚轉身處。
0087b10: 師曰。臥單子下。問如何是道。師曰。鳳林關。曰學人不
0087b11: 會。師曰。直至荊南。問如何是指歸之路。師曰。莫用伊。
0087b12: 曰還使學人到也無。師曰。甚麼處著得汝。問靈山一
0087b13: 會何異今時。師曰。不異如今。曰不異底事作麼生。師
0087b14: 曰。如來密旨。迦葉不聞。問古寒泉甚麼人得飲。師
0087b15: 曰。絕飢渴者。曰絕飢渴者如何得飲。師曰。東畎東流。
0087b16: 西畎西流。
0087b18: 如何是道。師曰。拍手笑清風。問如何是大人相。師曰。
0087b19: 泥三官土地堂。
0087b20: 襄州鹿門志行譚禪師僧問。如何是實際理地。師曰。
0087b21: 南贍部洲。北鬱單越。曰恁麼則事同一家也。師曰。隔
0087b22: 須彌在。問遠遠投師。請師一接。師曰。從甚麼處來。曰
0087b23: 江北來。師曰。南堂裏安下。問如何是清淨法身。師曰。
0087b24: 戌亥年生。
0087c01: 廬山佛手巖行因禪師鴈門人也。首謁鹿門。師資契
0087c02: 會。尋抵廬山。山之北有巖如五指。下有石窟。可三丈
0087c03: 餘。師宴處其中。因號佛手巖和尚。江南李主三召不
0087c04: 起。堅請就棲賢開堂。不逾月潛歸巖室。僧問。如何是
0087c05: 對現色身。師一指。法眼別云。還有也未後示微疾。謂侍僧曰。
0087c06: 日午吾去矣。及期僧報日午也。師下行數步。屹然
0087c07: 立化。李主備香薪茶毗。塔于巖之陰。
0087c08: 曹山霞禪師法嗣
0087c09: 嘉州東汀和尚僧問。如何是向去底人。師曰。石女紡
0087c10: 麻縷。曰如何是來底人。師曰。扇車關斷。問界
0087c11: 是佛身。教某甲甚麼處立。師曰。孤峰頂上木人。紅
0087c12: 焰輝中石馬嘶。
0087c13: 草庵義禪師法嗣
0087c14: 泉州龜洋慧忠禪師本州陳氏子。謁草庵。庵問。何方
0087c15: 來。師曰。六眸峰。庵曰。還見六眸否。師曰。患非重瞳。庵
0087c16: 然之。師尋回故山。屬唐武宗廢教例民其衣。暨宣宗
0087c17: 中興。師曰。古人有言。上昇道士不受籙。成佛沙彌不
0087c18: 具戒。祇為白衣。過中不食。不宇而禪。不出山者三
0087c19: 十年。述三偈以自見。曰雪後始知松操。雲收方見
0087c20: 濟河分。不因世主教還俗。那辨雞與。多年塵
0087c21: 事謾騰騰。雖著方袍未是僧。今日修行依善慧。滿頭
0087c22: 留髮候然燈。形儀雖變道常存。混俗心源亦不昏。試
0087c23: 讀善財巡禮偈。當時豈例作沙門。謂門弟子曰。眾生
0087c24: 不能解脫者情累爾。悟道易明道難。僧問。如何得明
0088a01: 道去。師曰。但脫情見。其道自明矣。夫明之為言信也。
0088a02: 如禁蛇人。信其力藥力。以蛇綰弄。揣懷袖中無難。
0088a03: 未知藥等力者。怖駭棄去。但諦見自心情見。便破
0088a04: 今千疑萬慮。不得用者。未見自心者也。忽索香焚罷
0088a05: 安然而化。全身葬于無了禪師塔之東。後數年塔忽
0088a06: 坼裂連階丈餘。主僧將發視之。是夜宴寂中見無了。
0088a07: 曰不必更發也。今為沈陳二真身。無了姓沈。見馬祖。
0088a08: 同安丕禪師法嗣
0088a09: 洪州同安志禪師先同安將示寂。上堂曰。多子塔前
0088a10: 宗子秀。五老峰前事若何。如是三舉未有對者。末後
0088a11: 師出曰。夜明簾外排班立。萬里歌謠道太平。安曰。須
0088a12: 是這驢漢始得。住後。僧問。二機不到處如何舉唱。師
0088a13: 曰。處不逢。玄中不失。問凡有言句盡落今時。學人
0088a14: 上來請師直指。師曰。目前不現。句後不迷。曰向上事
0088a15: 如何。師曰。迥然不換。標的即乖。
0088a16: 袁州仰山和尚僧問如何是仰山境師曰。白雲峰下
0088a17: 猿啼早。碧嶂巖前虎起遲。僧曰。如何是境中人。師曰。
0088a18: 寒來火畔坐。熱向邊行。
0088a19: 歸宗惲禪師法嗣
0088a20: 廬山歸宗弘章禪師僧問。學人有疑時如何。師曰。疑
0088a21: 來多少時也。問小船渡大海時如何。師曰。較些子。曰
0088a22: 如何得渡。師曰。不過來。問枯木生華時如何。師曰。把
0088a23: 一朵來。問混然覓不得時如何。師曰。是甚麼。
0088a24: 山章禪師法嗣
0088b01: 隨州雙泉山道禪師僧問。洪鐘未擊時如何。師曰。
0088b02: 絕音響。曰擊後如何。師曰。絕音響。問如何是在道底
0088b03: 人。師曰。無異念。問如何是希有底事。師曰。白蓮華向
0088b04: 半天開。
0088b05: 雲居岳禪師法嗣
0088b06: 楊州豐化院令崇禪師舒州人也。僧問。如何是敵國
0088b07: 一著碁。師曰。下將來。問一棒打破空時如何。師曰。
0088b08: 把將一片來看。
0088b09: 澧州藥山忠彥禪師僧問教中道。諸佛放光明。助發
0088b10: 實相義。光明即不問。如何是實相義。師曰。會麼。曰莫
0088b11: 便是否。師曰。是甚麼。問師唱誰家曲。宗風嗣阿誰。師
0088b12: 曰。雲嶺龍昌月。神風洞上泉。
0088b13: 梓州龍泉和尚僧問。如何是祖師西來意。師曰。不在
0088b14: 闍黎分上。問學人欲跳萬丈洪崖時如何。師曰。撲殺。
0088b15: 護國澄禪師法嗣
0088b16: 隨州護國知遠演化禪師僧問。舉子入門時如何。師
0088b17: 曰。緣情體物事作麼生。問乾坤休駐意。宇宙不留心
0088b18: 時如何。師曰。總是戰爭收拾得。因歌舞破除休。
0088b19: 隨州智門寺守欽圓照禪師僧問。兩鏡相照。為甚麼
0088b20: 中間無像。師曰。自己巳亦須隱。曰鏡破臺亡時如何。師
0088b21: 起拳。問如何是和尚家風。師曰。額上不貼牓。問如
0088b22: 何是祖師西來意。師曰。把火燒天徒自疲。
0088b23: 安州大安山崇教能禪師僧問。師唱誰家曲宗風嗣
0088b24: 阿誰。師曰。打動南山。唱起北山歌。問如何是三冬
0088c01: 境。師曰。千山添翠色。萬樹銀華。
0088c02: 州薦福院思禪師僧問。古殿無佛時如何。師曰。梵
0088c03: 音何來。曰不假修證如何得成。師曰。修證即不成。
0088c04: 隨州護國志朗圓明禪師僧問。如何是萬法之源。師
0088c05: 曰。空中收不得。護國豈能該。
0088c06: 靈泉仁禪師法嗣
0088c07: 郢州大陽慧堅禪師初在靈泉。入室次泉問。甚麼處
0088c08: 來。師曰。僧堂裏來。泉曰。為甚麼不築著露柱。師於言
0088c09: 下有省。住後僧問。如何是玄旨。師曰。壁上挂錢財。問
0088c10: 如何是法王。師曰。腦後看。問如何是無相道場。師
0088c11: 曰。佛殿裏懸幡。問不借時機用。如何話祖宗。師曰。老
0088c12: 鼠腰帶。僧請益法身。師示偈曰。扶桑出日頭。黃河
0088c13: 輥。底流。六六三十六。陝陜府灌鐵牛。
0088c14: 五峰遇禪師法嗣
0088c15: 瑞州五峰紹禪師僧問。如何是第一義。師拍禪云。
0088c16: 若不是仙陀。千里萬里。問如何是祖師西來意。師曰。
0088c17: 迢迢十萬餘。
0088c18: 廣德延禪師法嗣
0088c19: 襄州廣德義禪師謁先廣德作禮。問曰。如何是和尚
0088c20: 密密處。德曰。隱身不必須巖谷。闤闠堆堆者稀。師
0088c21: 曰。恁麼則酌水獻華去也。德曰。忽然雲霧靄。闍黎作
0088c22: 麼生。師曰。採汲不施。廣德忻然曰。大眾看取第二
0088c23: 代廣德。師次踵住持。聚徒開法。僧問。如何是佛。師曰。
0088c24: 披蓑倒騎牛。草深不露角。問如何是祖師西來意。師
0089a01: 曰。魚躍無源水。啼枯木花。問如何是常在底人。師
0089a02: 曰。臘月死蛇當大路。觸著傷人不奈何。問如何是學
0089a03: 人相契處。師曰。方木逗圓孔。問如何是大寂滅海。師
0089a04: 曰。市走馬不觸一人。曰如何是大通智勝佛。師曰。
0089a05: 孤輪罷照妙頂。汝報巴猿莫斷腸。問如何是作無
0089a06: 間業底人。師曰。猛火然鐺佛喋。師因事示偈曰。纔
0089a07: 到洪山便跺根。四方八面不言論。他家自有眠雲志。
0089a08: 蘆管橫吹宇宙喧。問如何是古佛心。師曰。多年曆日
0089a09: 雖無用。犯著應須總滅門。曰或遇新曆日又作麼生。
0089a10: 師曰。運動修營無滯礙。何勞入市問孫臏。問時人有
0089a11: 病醫王醫。醫王有病甚人醫。師展手曰日。與我診候看。
0089a12: 曰不會曾。師曰。須彌徒作藥。四海謾為湯。問向上一路
0089a13: 千聖不傳。和尚還傳也無。師曰。鐵丸驀口塞。難得解
0089a14: 吞人。問如何是佛法大意。師曰。雪寒向火。日暖隈陽。
0089a15: 問如何是賓中賓。師曰。蕩子無家計。飄蓬不自知。曰
0089a16: 如何是賓中主。師曰。茅戶挂珠簾。曰如何是主中賓。
0089a17: 師曰。龍樓鋪草坐。曰如何是主中主。師曰。東宮雖至
0089a18: 嫡。不面聖堯顏。問有一室女。未曾嫁娉。生得一子。姓
0089a19: 箇甚麼。師曰。偶然衫子破。閫外沒人縫。問如何是不
0089a20: 落級底人。師曰。胎中童子眉如雪。問如何是不睡
0089a21: 底眼。師曰。昨夜三更擘不開。問諦信底人。信箇甚麼。
0089a22: 師曰。莫道冰無火。斯須紅焰生。問如何是密室。師曰。
0089a23: 茅茨當大道。歷劫沒人敲。問如何是異日已巳前人。師
0089a24: 曰。萬年枯木鳥。銜來。問懸崖峭峻還具得失也無。師
0089b01: 曰。忻逢良。便好與一推。問牛頭未見四祖時如何。師
0089b02: 曰。鮓甕乍開蠅。曰見後如何。師曰。底穿蕩盡冷
0089b03: 湫湫。
0089b04: 襄州廣德周禪師僧問。魚向深潭難避網。龍居淺水
0089b05: 難尋。時如何。師曰。體崑崙黑。通身一點霜。問貧
0089b06: 子歸家時如何。師曰。入門不見面。處處故園春。問命
0089b07: 盡祿絕時如何。師曰死。曰此人落歸何道。師曰。薰薰
0089b08: 彌宇宙。爛壞莫能拈。問聞話不覺時如何。師曰。界
0089b09: 沒聾人。誰是知音者。曰如何是知音者。師曰。斷絃續
0089b10: 不得。歷劫響泠泠。問教中道。阿逸多不斷煩惱。不修
0089b11: 禪定。佛記此人。成佛無疑。此理如何。師曰。鹽又盡炭
0089b12: 又無。曰鹽盡炭無時如何。師曰。愁人莫向愁人說。說
0089b13: 向愁人愁殺人。問如何得念念相應去。師曰。驚水魚
0089b14: 龍散。曰念念相應後如何。師曰。海北天南各自行。不
0089b15: 勞魚鴈通消息。
0089b16: 石門蘊禪師法嗣
0089b17: 襄州石門慧徹禪師僧問。金烏出海光天地。與此光
0089b18: 陰事若何。師曰。龍出洞兮風雨至。海岳傾時日月明
0089b19: 問從上諸聖向甚麼處去也。師曰。露柱挂燈籠。問如
0089b20: 何是和尚家風。師曰。解接無根樹。能挑海底燈。問如
0089b21: 何是祖師西來意。師曰。少林澄九鼎。浪動百花新。問
0089b22: 如何是佛法大意。師曰。三門外松樹。子見生見長。問
0089b23: 三身中那身是正。師曰。報化路頭橫鳥道。石人眼裏
0089b24: 不栽花。問雲光作牛意旨如何。師曰。陋巷不騎金色
0089c01: 馬。回途著破襴衫。問年窮歲盡時如何。師曰。東村
0089c02: 王老夜燒錢。問一毫未發時如何。師曰。后羿不調弓。
0089c03: 箭透三江口。問如何是佛。師曰。樵子度荒郊。騎牛草
0089c04: 不露。曰如何是騎牛草不露。師曰。遮掩不得。問如何
0089c05: 是靈利底物。師曰。古墓毒蛇頭戴角。又曰。維摩不離
0089c06: 方丈室。文殊未到先知。又曰。垢膩汗衫皂角洗。因
0089c07: 令初上座領眾來參。師問。萬仞峰頭石牛吼。穿雲渡
0089c08: 水意如何。初無對。師曰。山僧住持事大。參堂去。師後
0089c09: 令僧下語。或云。久嚮和尚。或云。訪道尋師明的旨。覺
0089c10: 了根源顯異機。師曰。當時初上座若下得這語。不將
0089c11: 他作參學人。上堂。一切眾生本源佛性。譬如朗月當
0089c12: 空。祇為浮雲翳障不得顯現。為明為照。為道為路。為
0089c13: 舟為楫。為依為止。一切眾生本源佛性亦復如是。時
0089c14: 汾陽昭和尚在眾。出問。朗月海雲遮不得。舒光直透
0089c15: 水晶宮。時如何。師曰。石壁山河非障礙。閻浮界外任
0089c16: 昇騰。陽曰。恁麼則千聖共傳無底。時人皆唱太平
0089c17: 歌。師曰。太平曲子如何唱。陽曰。不墮五音非關六律。
0089c18: 師曰。還有人和得麼。陽曰。請和尚不慈悲。師曰。仁
0089c19: 者善自保任。
0089c20: 含珠哲禪師法嗣
0089c21: 洋州龍穴山和尚僧問。如何是西來意。師曰。騎虎唱
0089c22: 巴歌。問既是善知識。為甚麼與土地燒錢。師曰。彼
0089c23: 上人者難為對。
0089c24: 唐州大乘山和尚僧問。枯樹逢春時如何。師曰。世間
0090a01: 希有。問如何是四方八面事。師曰。升子裏跳。斗子
0090a02: 內轉身。
0090a03: 襄州延慶院歸慧廣禪師僧問。言語道斷時如何。
0090a04: 師曰。兩重公案。曰如何領會。師曰。分明舉似。問如何
0090a05: 是鳳山境。師曰。好生看取。曰如何是境中人。師曰。識
0090a06: 麼。
0090a07: 襄州含珠山真禪師僧問。師唱誰家曲。宗風嗣阿誰。
0090a08: 師曰。含珠密意。同道者知。曰恁麼則不假羽翼便登
0090a09: 霄漢去也。師曰鈍。問古鏡未磨時如何。師曰。昧不得
0090a10: 曰。磨後如何。師曰。黑如漆。
0090a11: 紫陵一禪師法嗣
0090a12: 并州廣福道隱禪師僧問。如何是指南一路。師曰。妙
0090a13: 引靈機事。澄波顯異輪。問三家同到請。未審赴誰家。
0090a14: 師曰。月印千江水。門門盡有僧。
0090a15: 紫陵微禪師初到夾山。山問。近離甚處。師曰向北。山
0090a16: 曰。是何宗徒。師曰。昔日老胡師子吼。頂門一裂至如
0090a17: 今。住後僧問。如何是紫陵境。師曰。寂照燈光夜已巳深。
0090a18: 曰如何是境中人。師曰。猿啼虎嘯。問寶未出匣時
0090a19: 如何。師曰。磐陀石上栽松。問如何是大猛烈底人。
0090a20: 師曰。石牛步步火中行。返顧休銜日中草。曰如何是
0090a21: 五逆底人。師曰。放火夜燒無相宅。天明戴帽入長安。
0090a22: 曰如何是孝順底人。師曰。步步手提無米飯。斂手堂
0090a23: 前不舉頭。問如何是祖師西來意。師曰。紅爐焰上碧
0090a24: 波流。
0090b01: 興元府大浪和尚僧問。既是喝河神。為甚麼被水推
0090b02: 。師曰。隨流始得妙。住岸成迷。
0090b03: 洪州東禪和尚僧問。如何是密室。師曰。江水深七尺。
0090b04: 曰如何是密室中人。師曰。此去江南三十步。僧問。如
0090b05: 何是新吳。師作勢。
0090b06: 同安威禪師法嗣
0090b07: 陳州石鏡和尚僧問。石鏡未磨。還鑒照否。師曰。前生
0090b08: 是因。今生是果。
0090b09: 青原下八世
0090b10: 谷隱靜禪師法嗣
0090b11: 襄州谷隱知儼宗教禪師登州人也。僧問。師唱誰家
0090b12: 曲。宗風嗣阿誰。師曰。白雲南。傘蓋北。問如何是迦葉
0090b13: 親聞底事。師曰。速須吐。問如何是諸佛照不著處。
0090b14: 師曰。問這山鬼窟作麼。曰照著後如何。師曰咄。精怪。
0090b15: 問千山萬水如何登陟。師曰。舉步便千里萬里。曰不
0090b16: 舉步時如何。師曰。亦千里萬里。
0090b17: 襄州普寧院法顯禪師僧問。曩劫共住。為甚麼不識
0090b18: 親。師曰誰。曰更待某甲道。師曰。將謂不領話。問千
0090b19: 山萬水如何登陟。師曰。青霄無間路。到者不迷機。
0090b20: 同安志禪師法嗣
0090b21: 鼎州梁山緣觀禪師僧問。如何是和尚家風。師曰。益
0090b22: 陽水急魚行澀。白鹿松高鳥泊難。問家賊難防時如
0090b23: 何。師曰。識得不為冤。曰識得後如何。師曰。貶向無生
0090b24: 國裏。曰莫是他安身立命處也無。師曰。死水不藏龍。
0090c01: 曰如何是活水龍。師曰。興波不作浪。曰忽然傾湫倒
0090c02: 嶽時如何。師下座把住曰。莫教濕老僧袈裟角。問
0090c03: 師唱誰家曲。宗風嗣阿誰。師曰。龍生龍子。鳳生鳳兒。
0090c04: 問如何是西來意。師曰。嶺不傳唐土印。胡人謾唱
0090c05: 太平歌。問如何是從上傳來底事。師曰。渡水胡僧無
0090c06: 膝。背駝梵夾不持經。問如何是正法眼。師曰。南華
0090c07: 裏。曰為甚在南華裏。師曰。為汝問正法眼。問如何是
0090c08: 學人自己已。師曰。寰中天子塞外將軍。曰便恁麼去時
0090c09: 如何。師曰。朗月懸空。室中暗坐。問如何是衲衣下事。
0090c10: 師曰密。師與瑞長老坐次。僧問。二尊不並化。為甚兩
0090c11: 人居方丈。師曰。一亦非有。偈曰。梁山一曲歌。格外人
0090c12: 難和。十載訪知音。未逢一箇。問亡僧遷化向甚麼
0090c13: 處去。師曰。亡僧幾時遷化。曰爭奈相送何。師曰。紅爐
0090c14: 上絛絲縷。靉靆雲中不點頭。上堂。垂四海祇釣
0090c15: 獰龍。格外玄機為尋知己巳。上堂。垂絲千尺。意在深潭。
0090c16: 一句橫空。白雲自異。孤舟獨棹。不犯清波。海上橫行。
0090c17: 罕逢明鑒。問如何是衲衣下事。師曰。眾聖莫顯。師後
0090c18: 示偈曰。紅藏吾身。何須塔用新。有人相肯重。裡
0090c19: 邈全真。
0090c20: 歸宗章禪師法嗣
0090c21: 東京普淨院常覺禪師陳留李氏子。初訪歸宗聞法
0090c22: 省悟。遂求出家。未幾歸宗將順寂。召師撫之曰。汝於
0090c23: 法有緣。他後濟眾人莫測其量也。仍以披剃事屬諸
0090c24: 門人。師至唐乾化二年落髮。明年納戒於東林寺甘
0091a01: 露壇。尋遊五臺山還上都。於麗景門外獨居二載間。
0091a02: 有北鄰信士張生者。請師供養。張素探玄理。因叩師
0091a03: 垂誨。師乃隨宜開誘。張生於言下悟入。設榻留宿。至
0091a04: 深夜與妻竊窺之。見師體一榻頭足俱出。及令婢
0091a05: 僕視之即如常。倍加欽慕曰。弟子夫婦垂老。今願割
0091a06: 宅之前堂。以裨丈室。師欣然受之。至後唐天成三年。
0091a07: 遂成大院。賜額曰普淨。師以時機淺昧難任極旨。苟
0091a08: 啟之非器。令彼招謗讟之咎。我寧不務開法。每月三
0091a09: 八施浴僧道萬計。師謂諸徒曰。但得慧門無壅則
0091a10: 福何滯哉。一日給事中陶穀入院致禮而問曰。經云。
0091a11: 離一切相則名諸佛。今目前諸相紛然。如何離得。師
0091a12: 曰。給事見。箇甚麼。陶欣然仰重。自是王公大人屢薦
0091a13: 章服師號。皆而不受。以開寶四年十二月二日示
0091a14: 疾。十一日告眾囑付訖。右而化。
0091a15: 護國遠禪師法嗣
0091a16: 懷安軍雲頂德敷禪師初參護國。問曰。直截根源佛
0091a17: 所印。摘葉尋枝我不能。時如何。國曰。罷攀雲樹三秋
0091a18: 果。休弄碧潭孤月輪。師乃頓釋所疑。住後成都帥請
0091a19: 就衙陞座。有樂營將出禮拜。起回顧下馬臺曰。一口
0091a20: 吸盡西江水即不問。請師吞前下馬臺。師展兩
0091a21: 手。唱曰。細抹將來。營將猛省。
0091a22: 大陽堅禪師法嗣
0091a23: 襄州石門聰禪師僧問。大陽遷化向甚麼處去。師曰。
0091a24: 騎牛不戴帽。正坐不偏行。
0091b01: 潭州北禪契念禪師僧問。如何是大道之源。師曰。眾
0091b02: 流混不得。曰獨脫事如何。師曰。穿雲透石。問如何是
0091b03: 不墜古今句。師曰。十五十六日月相逐。
0091b04: 石門徹禪師法嗣
0091b05: 襄州石門紹遠禪師初在石門作田頭。門問。如何是
0091b06: 田頭水牯牛。師曰。角轉轟天地。朝陽處處春。他日門
0091b07: 又問。水牯牛安樂否。師曰。水草不曾虧。曰田中事作
0091b08: 麼生。師曰。深耕淺種。曰如法著。師曰。某甲不曾取次。
0091b09: 住後僧問。師唱誰家曲。宗風嗣阿誰。師曰。十方無異
0091b10: 路。揭覺鳳林前。問先師已巳歸鴈塔去。當陽一句請師
0091b11: 宣。師曰。脩羅掌內擎日月。夜叉足下蹋泥龍。問金龍
0091b12: 不吐凡間霧。請師舉唱鳳凰機。師曰。白眉不展手。長
0091b13: 安路坦平。問如何是西來意。師曰。布袋盛烏龜。問如
0091b14: 何是石門境。師曰。孤峰對鳳嶺。曰如何是境中人。師
0091b15: 曰。巖中殘雪處處分輝。問如何是和尚密作用。師曰。
0091b16: 滴瀝非旨趣。千山不露身。問四方八面來時如何。師
0091b17: 曰。赤波斯鼻嗅天。問亡僧遷化向甚麼處去。師曰。
0091b18: 飛煙滅。白骨連天。師與病僧灸次。僧問。正當與麼
0091b19: 時如何。師曰。通玄一大似流星。問如何是古佛心。
0091b20: 師曰。白牛露地臥青谿。問生死之河如何過得。師曰。
0091b21: 風吹荷葉浮萍草。問如何是教外別傳一句。師曰。羊
0091b22: 頭車子入長安。問生死浪前如何話道。師曰。毛袋橫
0091b23: 身絕飲。青谿常臥太陽春。問如何是道。師曰。山深
0091b24: 水冷。曰如何是道中人。師曰。金槌擊金鼓。問天陰日
0091c01: 不出。光輝何處去。師曰。蛇橫大路。通身黑似煙。問
0091c02: 如何是宗乘中一句。師曰。石火夜燒山。大地齊合掌。
0091c03: 問如何是祖師西來意。師曰。石牛攔古路。木馬驟高
0091c04: 樓。
0091c05: 潭州北禪懷感禪師僧問。如何是諸聖為人底句。師
0091c06: 曰。紅輪當萬戶。光燭本無心。問師唱誰家曲。師曰。石
0091c07: 戶不留心。洞玄通妙的問如何是佛。師曰。尺短寸長。
0091c08: 鄂州靈竹守珍禪師僧問。如何是西來意。師曰。錫帶
0091c09: 胡天雪。瓶添漢地泉。問迷悟不入諸境時如何。師曰。
0091c10: 境從何來。曰恁麼則無諸境去也。師曰。龍頭蛇尾漢。
0091c11: 舒州四面山津禪師僧問。如何是佛。師曰。王字不著
0091c12: 點。曰學人不會。師曰點。問如何是祖師西來意。師曰。
0091c14: 頭角稍低昂。電光臨背上。
0091c15: 嘉州承天義懃禪師僧問。如何是承天境。師曰。兩江
0091c16: 夾青盲漢。一帶山藏赤蠻。問如何是諦實之言。
0091c17: 師曰。措大巾子黑。
0091c18: 鳳翔府青峰義誠禪師僧問。三際不生。是何人境界
0091c19: 師曰。白雲連雪嶽。明月混魚鉤。曰未審向上更有事
0091c20: 也無。師曰有。曰如何是向上事。師曰。靈光爍破璃
0091c21: 色。大地明來絕點痕。問如何是青峰家風。師曰。向火
0091c22: 喫甜瓜。
0091c23: 襄州廣德山智端禪師僧問。牛頭未見四祖時如何。
0091c24: 師曰。著衣喫飯。曰見後如何。師曰。著衣喫飯。問如何
0092a01: 是廣德山。師曰。當陽花易發。背陰雪難消。曰如何是
0092a02: 山中人。師曰。朝霞不出門。暮霞行千里。
0092a03: 筠首座者太原人也。自至石門逾三十年。叢林慕之。
0092a04: 有僧請喫茶次。問如何是首座為人一著子。師曰。適
0092a05: 來猶記得。曰即今又如何。師曰。好生點茶來。一日荷
0092a06: 鉏入園。僧問三身中那一身去作務。師拄鉏而立。僧
0092a07: 曰。莫便當也無。師鉏便行。
0092a08: 青原下九世
0092a09: 谷隱儼禪師法嗣
0092a10: 襄州谷隱契崇禪師僧問。如何是祖師西來意。師曰。
0092a11: 番人皮裘胡人著。曰學人不會。此理如何。師曰。聾人
0092a12: 側耳人歌。
0092a13: 梁山觀禪師法嗣
0092a14: 郢州大陽山警玄禪師江夏張氏子。依智通禪師出
0092a15: 家。十九為大僧。聽圓覺了義。講席無能及者。遂遊方。
0092a16: 初到梁山。問如何是無相道場。山指觀音曰。這箇是
0092a17: 吳處士。師擬進語。山急索曰。這箇是有相底。那箇
0092a18: 是無相底。師遂有省。便禮拜。山曰。何不道取一句。師
0092a19: 曰。道即不辭。恐上紙筆。山笑曰。此語上碑去在。師獻
0092a20: 偈曰。我昔初機學道迷。萬水千山覓見知。明今辨古
0092a21: 終難會。直說無心轉更疑。蒙師點出秦時鏡。照見父
0092a22: 母未生時。如今覺了何所得。夜放烏雞帶雪飛。山謂
0092a23: 洞上之宗可倚。一時聲價籍籍。山歿。辭塔至大陽謁
0092a24: 堅禪師。堅讓席使主之。僧問。如何是大陽境。師曰。羸
0092b01: 老猿啼谷韻。瘦松寒竹青煙。曰如何是境中人。
0092b02: 師曰。作麼作麼。曰如何是和尚家風。師曰。滿瓶傾不
0092b03: 出。大地沒饑人。上堂。嵯峨萬仞鳥道難通。刃輕
0092b04: 誰當履踐。宗乘妙句語路難陳。不二法門淨名杜口。
0092b05: 所以。達磨西來九年面壁始遇知音。大陽今日也大
0092b06: 無端。珍重。問如何是透法身句。師曰。大洋海底紅塵
0092b07: 起須彌頂上水橫流。師問。僧甚處來。曰洪山。師曰。先
0092b08: 師在麼。曰在。師曰。在即不無。請渠出來。我要相見。僧
0092b09: 曰。師曰。這箇猶是侍者。僧無對。師曰。喫茶去。上堂。
0092b10: 諸禪德須明。平常無生句。妙玄無私句。體明無盡句。
0092b11: 第一句通一路。第二句無賓主。第三句兼帶去。一句
0092b12: 道得師子嚬呻。二句道得師子返擲。三句道得師子
0092b13: 踞地。縱也周十方。擒也一時坐斷。正當恁麼時。作
0092b14: 麼生通得箇消息。若不通得箇消息。來朝更獻楚王
0092b15: 看。問如何是平常無生句。師曰。白雲覆青山。青山頂
0092b16: 不露。曰如何是妙玄無私句。師曰。寶殿無人不侍立。
0092b17: 不種梧桐免鳳來。曰如何是體明無盡句。師曰。手指
0092b18: 空時天地轉。回途石馬出紗籠。曰如何是師子嚬呻。
0092b19: 師曰。終無回顧意。爭肯落平常。曰如何是師子返擲。
0092b20: 師曰。周旋往返全歸父。繁興大用體無虧。曰如何是
0092b21: 師子踞地。師曰。迥絕去來機。古今無變異。問如何是
0092b22: 大達底人。師曰。空類不得。曰如何是清淨法身。師
0092b23: 曰白。牛吐雪彩。黑馬上烏雞。上堂。撒手那邊千聖外。
0092b24: 祖堂少室長根芽。鷺倚雪巢猶自可。更看白馬入蘆
0092c01: 花。上堂。夜半烏雞抱鵠卵。天明起來生老鸛。毛鷹
0092c02: 觜鷺鷥身。共烏為侶伴。高入煙霄。低飛柳岸。向
0092c03: 晚歸來子細看。依俙恰似雲中鴈。師釋曹山三種
0092c04: 墮曰。此三語須明得轉位始得。一作水牯牛是類墮。
0092c05: 師曰。是沙門轉身語。是異類中事。若不曉此意。即有
0092c06: 所滯。直是要伊一念無私。即有出身之路。二不受食
0092c07: 是尊貴墮。師曰須知那邊了來這邊行履。若不
0092c08: 此位即坐在尊貴。三不斷聲色是隨墮。師曰。以不明
0092c09: 聲色故隨處墮。須向聲色裏有出身之路。作麼生是
0092c10: 聲色外一句。乃曰。聲不自聲。色不自色。故云不斷指
0092c11: 掌。當指何掌也。五位頌曰。正中偏。一輪皎潔正當天。
0092c12: 宛轉玄事不彰。明暗祇在影中圓。偏中正。休觀朗
0092c13: 月秦時鏡。隱隱猶如日下燈。明暗混融誰辨影。正中
0092c14: 來。路玄玄絕迂迴。靜照無私隨處現。如行鳥道入
0092c15: 開。偏中至。法法無依即智智。橫身物外兩不傷。妙
0092c16: 用玄玄善周備。兼中到。路當風無中道。莫守寒巖
0092c17: 異草青。坐白雲宗不妙。師神觀奇偉有威重。從兒
0092c18: 稚中日祇一食。自以先德付授之重。足不越限。不
0092c19: 至席。年八十嘆無可以繼者。遂作偈。并皮履布直裰。
0092c20: 寄浮山遠禪師。使為求法器。偈曰。楊廣山頭草。憑君
0092c21: 待價焞。異苗茂處。深密固靈根。偈尾云。得法者潛
0092c22: 眾十年方可闡揚。遠拜而受之。遂贊師像曰。黑狗爛
0092c23: 銀蹄。白象崑崙騎。於斯二無礙。木馬火中嘶。師天聖
0092c24: 五年七月十九。陞座辭眾示寂。塔于本山。
0093a01: 鼎州梁山巖禪師僧問。如何是祖師西來意。師曰。新
0093a02: 羅附子。蜀地當歸。
0093a03: 澧州藥山利昱禪師上堂。山河大地日月星辰。與諸
0093a04: 上座同生。三世諸佛。與諸上座同參。三藏聖教。與諸
0093a05: 上座同時。還信得及麼。若也信得及。陝陜府鐵牛吞
0093a06: 乾坤。雖然如是被法身礙轉身不得。須知有出身
0093a07: 之路。作麼生是諸上座出身之路。道道。良久曰。若道
0093a08: 不得永沉苦海。珍重。僧問。格外之談。乞師垂示。師曰。
0093a09: 要道也不難。曰恁麼則萬仞碧潭許垂一線也。師曰。
0093a10: 大眾笑你。
0093a11: 鼎州羅紋得珍山主僧問。親切處乞師指示。師曰。老
0093a12: 僧元是廣南人。
0093a13: 石門遠禪師法嗣
0093a14: 潭州道吾契詮禪師僧問。師唱誰家曲。宗風嗣阿誰。
0093a15: 師曰。鳳嶺無私曲。如今天下傳。曰如何是道吾境。師
0093a16: 曰。溪花含玉露。庭果落金臺。曰如何是境中人。師曰。
0093a17: 擁爐披古衲。曝日枕山根。問牛頭未見四祖時如何。
0093a18: 師曰。玉上青蠅。曰見後如何。師曰。紅爐焰裏冰。
0093a19: 懷安軍雲頂山鑒禪師僧問。雪點紅爐。請師驗的。師
0093a20: 曰。王婆。曰爭奈即今何。師曰。猶嫌少在。
0093a21: 鄧州廣濟方禪師僧問。如何是佛。師曰。騎牛春草。
0093a22: 背少年爺。問寶未磨時如何。師曰。烏龜啗黑豆。
0093a23: 曰磨後如何。師曰。庭柱挂燈籠。曰如何是修行。師曰。
0093a24: 庭柱傷寒。
0093b01: 果州青居山昇禪師僧問。師唱誰家曲。宗風嗣阿誰。
0093b02: 師曰。金雞啼石戶。得意逐波清。曰未審是誰之子。師
0093b03: 曰。謝汝就門罵詈。
0093b04: 北禪感禪師法嗣
0093b05: 濠州南禪聰禪師僧問。如何是西來意。師曰。冬月深
0093b06: 林雨。三春平地風。問如何是大道根源。師曰。雲興當
0093b07: 午夜。石虎連霄。
0093b08: 青原下十世
0093b09: 大陽玄禪師法嗣
0093b10: 舒州投子義青禪師青社李氏子。七齡異。往妙相
0093b11: 寺出家試經得度習百法論。未幾歎曰。三祇塗遠。自
0093b12: 困何益。乃入洛聽華嚴。義若貫珠。讀諸林菩薩偈。
0093b13: 至即心自性。猛省曰。法離文字。寧可講乎。即棄游宗
0093b14: 席。時圓鑑禪師居會聖巖。一夕夢畜青色鷹為吉徵。
0093b15: 屆旦師來。鑑禮延之。令看外道問佛。不問有言不問
0093b16: 無言因緣。經三載。一日問曰。汝記得話頭麼。試舉看。
0093b17: 師擬對。鑑掩其口。師了然開悟。遂禮拜。鑑曰。汝妙悟
0093b18: 玄機邪。師曰。設有也須吐。時資侍者在旁曰。青華
0093b19: 嚴今日如病得汗。師回顧曰。合取狗口。若更忉忉我
0093b20: 即便嘔。自此復經三年。鑑時出洞下宗旨示之。悉皆
0093b21: 妙契。付以大陽頂相皮履直裰。囑曰。代吾續其宗風。
0093b22: 無久滯此。善宜護持。遂書偈送曰。須彌立太。日月
0093b23: 輔而轉。峰漸倚他。白雲方改變。少林風起叢。曹溪
0093b24: 洞簾卷。金鳳宿龍巢。宸苔豈車碾。令依圓通秀禪師。
0093c01: 師至彼無所參問。唯嗜睡而已巳。執事白通曰。堂中有
0093c02: 僧日睡。當行規法。通曰是誰。曰青上座。通曰未可。待
0093c03: 與按過。通即曳杖入堂。見師正睡。乃擊呵曰。我這
0093c04: 裏無閑飯與上座喫了打眠。師曰。和尚教某何為。通
0093c05: 曰。何不參禪去。師曰。美食不中飽人喫。通曰。爭奈大
0093c06: 有人不肯上座。師曰。待肯堪作甚麼。通曰。上座曾見
0093c07: 甚麼人來。師曰浮山。通曰。怪得恁麼頑賴。遂握手相
0093c08: 笑歸方丈。由是道聲籍甚。初住白雲。次遷投子。上堂。
0093c09: 召大眾曰。若論此事。如鸞鳳沖霄不留其。羚羊挂
0093c10: 角那覓乎蹤。金龍不守於寒潭。玉兔豈棲於蟾影。其
0093c11: 或主賓若立。須威音世外搖頭。問答言陳。仍玄路旁
0093c12: 提為唱。若能如是猶在半途。更若凝眸不勞相見。上
0093c13: 堂。宗乘若舉。凡聖絕蹤。樓閣門開。別戶相見。設使卷
0093c14: 簾悟去。豈免旁觀。春遇桃華。重增眼病。所以。古人道。
0093c15: 向上一路。千聖不傳。諸仁者既是不傳。為甚鐵牛走
0093c16: 過新羅國裏。遂喝曰。達者須知暗裏驚。僧問。師唱誰
0093c17: 家曲。宗風嗣阿誰。師曰。威音前一箭。射透兩重山。曰
0093c18: 如何是相傳底事。師曰。全因淮地月。得照郢陽春。曰
0093c19: 恁麼則入水見長人也。師曰。祇知荊玉異。那辨楚王
0093c20: 心。僧禮拜。師以拂子擊之。復曰。更有問話者麼。如無
0093c21: 彼此著便。問和尚適來拈香祝延聖壽。且道當今年
0093c22: 多少。師曰。月籠丹桂遠。星拱北辰高。曰南山直聳齊
0093c23: 天壽。東海洪波比福源。師曰。雙鳳朝金闕。青松古韻
0093c24: 高。曰聖壽已巳蒙師指示。治化乾坤事若何。師曰。不如
0094a01: 緘口退。是報皇恩。上堂。默沉陰界。語落深坑。擬著
0094a02: 則天地懸殊。棄之則千生萬劫。洪波浩渺。白浪滔天。
0094a03: 鎮海明珠。在誰收掌。良久。卓拄杖曰。百雜碎。上堂。孤
0094a04: 村陋店莫挂瓶盂。祖佛玄關橫身直過。早是蘇秦觸
0094a05: 塞求路難回。項主臨江何逃困命。諸禪德到這裏。進
0094a06: 則落於天魔。退則沈於鬼趣。不進不退正在死水中。
0094a07: 諸仁者作麼生得平穩去。良久曰。任從三尺雪。難壓
0094a08: 寸靈松。師作五位頌并序。夫。長天一色。星月何分。大
0094a09: 地無偏。枯榮自異。是以法無異法。何迷悟而可及。心
0094a10: 不自心。假言象而提唱。其言也。偏圓正到兼帶通。
0094a11: 其法也。不落是非。豈關萬象。幽旨既融於水月。宗源
0094a12: 派混於金河。不墜凝。回途復妙。頌曰。正中偏。星河
0094a13: 橫轉月明前。彩氣夜交天未曉。隱裏俱彰暗裏圓。偏
0094a14: 中正。夜半天明羞自影。霧色辨何分。混然不落
0094a15: 秦時鏡。正中來。火裏金雞坐鳳臺。玄路倚空通上。
0094a16: 披雲鳥道出塵埃。兼中至。雪仞籠身不回避。天然猛
0094a17: 將兩不傷。暗裏全施善周備。兼中到。解走之人不觸
0094a18: 道。一般拈掇與君殊。不落是非方始妙。師示寂書偈
0094a19: 曰。兩處住持。無可助道。珍重諸人。不須尋討。投筆奄
0094a20: 息。闍維多靈異。茲不盡具。獲設利五色。同靈骨塔于
0094a21: 寺北三峰庵。
0094a22: 郢州興陽清剖禪師在大陽作園頭。種瓜次。陽問。甜
0094a23: 瓜何時得熟。師曰。即今熟爛了也。曰揀甜底摘來。師
0094a24: 曰。與甚麼人喫。曰不入園者。師曰未審。不入園者還
0094b01: 喫也無。曰汝還識伊麼。師曰。雖然不識不得不與。陽
0094b02: 笑而去。住後上堂。西來大道。理絕百非。句裏投機。全
0094b03: 乖妙旨。不已巳而已巳。有屈祖宗。豈況忉忉。有何所益。雖
0094b04: 然如是。事無一向。且於唱教門中通一線道。大家商
0094b05: 量。僧問。娑竭出海乾坤震。覿面相呈事若何。師曰。金
0094b06: 翅鳥王當宇宙。箇中誰是出頭人。曰忽遇出頭時又
0094b07: 作麼生。師曰。似鶻提鳩君不信。髑髏前驗始知真。曰
0094b08: 恁麼則叉手當退身三步也。師曰。須彌座下烏龜
0094b09: 子。莫待重遭點額回。問從上諸聖向甚麼處去。師曰。
0094b10: 月照千江靜。孤燈海底明。鄭金部問和尚甚麼時開
0094b11: 堂。師曰。不歷僧祇數。日月未生前。師臥疾次。大陽問。
0094b12: 是身如泡幻。泡幻中成辦。若無箇泡幻。大事無由辦。
0094b13: 若要大事辦。識取箇泡幻。作麼生。師曰。猶是這邊事。
0094b14: 陽曰。那邊事作麼生。師曰。匝地紅輪秀。海底不栽花。
0094b15: 陽笑曰。乃爾惺惺邪。師喝曰。將謂我忘竟爾趨寂。
0094b16: 南嶽福嚴審承禪師侍立大陽次。陽曰。有一人身
0094b17: 紅爛。臥在荊棘林中。周匝火圍。若親近得。此人大敞
0094b18: 開。若親近不得。時中以何為據。師曰。六根不具。七
0094b19: 識不全。陽曰。你教伊出來。我要見伊。師曰。適來別無
0094b20: 左右祇對和尚。陽曰。官不容針。師便禮拜。師後至華嚴隆和尚
0094b22: 來意。師指庭前樹。公如是三問。師如是三答。公欣
0094b23: 然乃有頌曰。出沒雲閑滿太。元來真相一塵無。重
0094b24: 重請問西來意。唯指庭前一株。
0094c01: 惠州羅浮山顯如禪師初到大陽。陽問。汝是甚麼人。
0094c02: 曰益州。陽曰此去幾里。曰五千里。陽曰。你與麼來還
0094c03: 曾踏著麼。曰不曾踏著。陽曰。汝解騰空那。曰不解騰
0094c04: 空。陽曰。爭得到這裏。曰步步不迷方。通身無辨處。陽
0094c05: 曰。汝得超方三昧邪。曰聖心不可得。三昧豈彰名。陽
0094c06: 曰。如是。如是。汝應信此。即本體全彰。理事不二。善自
0094c07: 護持。住後僧問。如何是羅浮境。師曰。突兀侵天際。巍
0094c08: 鎮海涯。曰如何是境中人。師曰。頂上白雲散。足下
0094c09: 黑煙生。
0094c10: 襄州白馬歸喜禪師初問大陽。學人蒙昧。乞指箇入
0094c11: 路。陽曰得。良久乃召師。師應諾。陽曰。與你箇入路。師
0094c12: 於言下有省。住後僧問。如何是佛法大意。師曰。善犬
0094c13: 帶牌。問如龜藏六時如何。師曰。布袋裏弓箭。問不著
0094c14: 佛求。不著法求。當於何求。師曰。村人跪拜石師子。曰
0094c15: 意旨如何。師曰。社樹下設齋。上堂急走即蹉過。慢行
0094c16: 不上。沒量大衲僧無計奈何。有多口饒舌底出來。
0094c17: 僧問。一句即不問。如何是半句。師曰。投身擲下。曰這
0094c18: 箇是一句也。師曰。半句也摸不著。問如何是寂之
0094c19: 門。師曰。莫莫。
0094c20: 郢州大陽慧禪師僧問。漢君七十二陣大霸寰中。和
0094c21: 尚臨筵不施寸刃。承誰恩力。師曰。杲日當軒際。森羅
0094c22: 一樣觀。曰恁麼則。金烏凝秀色。玉兔瑞雲深。師曰。滴
0094c23: 瀝無私旨。通方一念玄。問如何是和尚家風。師曰。麤
0094c24: 布直裰重重補。日用鉏頭旋旋揩。曰向上客來如何
0095a01: 祇待。師曰。要用便用。問如何是西來意。師曰。日出東
0095a02: 方。月落西戶。復示頌曰。朝朝日出東方。夜夜月落西
0095a03: 戶。如今大宋宮家。盡是金枝玉樹。
0095a04: 越州雲門山靈運寶印禪師上堂。夜來雲雨散長空。
0095a05: 月在森羅萬象中。萬象靈光無內外。當明一句若為
0095a06: 通。不見僧問大哥和尚云。月生雲際時如何。大哥曰
0095a07: 三箇孩兒抱花鼓。莫來攔我毬門路。月生雲際是明
0095a08: 甚麼邊事。三箇孩兒抱花鼓。擬思即隔。莫來攔我毬
0095a09: 門路。須有出身處始得。若無出身處。也似黑牛臥死
0095a10: 水。出身一句作麼生道。不勞久立。
0095a11: 懷安軍雲頂海鵬禪師僧問。如何是大疑底人。師曰。
0095a12: 畢巖中面面相。曰如何是不疑底人。師曰。如是
0095a13: 我聞。須彌粉碎。問祖意教意是同是別。師曰。達磨逢
0095a14: 梁武。摩騰遇漢明。
0095a15: 復州乾明機聰禪師僧問。如何是佛法大意。師曰。此
0095a16: 問不。問如何是東禪境。師曰。定水不曾離舊岸。紅
0095a17: 塵爭敢入波來。
0095a18: 梁山巖禪師法嗣
0095a19: 鼎州梁山善冀禪師僧問。撥塵見佛時如何。師曰。莫
0095a20: 眼華。問和尚幾時成佛。師曰。且莫壓良為賤。曰為甚
0095a21: 麼不肯承當。師曰。好事不如無。師頌魯祖面壁曰。魯
0095a22: 祖三昧最省力。纔見僧來便面壁。若是知心達道人。
0095a23: 不在揚眉便相悉。
0095a24: 道吾詮禪師法嗣
0095b01: 相州天平山契愚禪師僧問。師唱誰家曲。宗風嗣阿
0095b02: 誰。師曰。杖兩頭打。問如何是祖師西來意。師曰。鎮
0095b03: 州蘿蔔石含茶。居士問。法無動搖時如何。師曰。你從
0095b04: 潞府來。士曰。一步也不曾驀。師曰。因甚得到這裏。士
0095b05: 曰。和尚睡語作麼。師曰。放你二十棒。官人問。無鄰可
0095b06: 隔。為甚麼不相見。師曰。怨阿誰。師廊下行次。見僧。以
0095b07: 拄杖示之。僧便近前接。師便打。
0095b08: 青原下十一世
0095b09: 投子青禪師法嗣
0095b10: 東京天寧芙蓉道楷禪師沂州崔氏子。自幼學辟穀
0095b11: 隱伊陽山。後遊京師。籍名術臺寺。試法華得度。謁投
0095b12: 子於海會。乃問佛祖言句如家常茶飯。離此之外別
0095b13: 有為人處也無。子曰。汝道寰中天子敕。還假堯舜禹
0095b14: 湯也無。師欲進語。子以拂子師口曰。汝發意來。早
0095b15: 有三十棒也。師即開悟再拜便行。子曰。且來闍黎。師
0095b16: 不顧。子曰。汝到不疑之地邪。師即以手掩耳。後作典
0095b17: 座。子曰。廚務勾當不易。師曰不敢。子曰。粥邪蒸飯
0095b18: 邪。師曰。人工淘米著火。行者粥蒸飯。子曰。汝作甚
0095b19: 麼。師曰。和尚慈悲放他閑去。一日侍投子遊菜園。子
0095b20: 度拄杖與師。師接得便隨行。子曰。理合恁麼。師曰。與
0095b21: 和尚提鞋挈杖也不為分外。子曰。有同行在。師曰。那
0095b22: 一人不受教。子休去。至晚問師。早來說話未盡。師曰。
0095b23: 請和尚舉。子曰。卯生日。戌生月。師即點燈來。子曰。汝
0095b24: 上來下去總不徒然。師曰。在和尚左右。理合如此。子
0095c01: 曰。奴兒婢子誰家屋裏無。師曰。和尚年尊闕他不可。
0095c02: 子曰。得恁麼殷勤。師曰。報恩有分。住後僧問。胡家曲
0095c03: 子。不墮五音。韻出青霄。請師吹唱。師曰。木雞啼夜半。
0095c04: 鐵鳳天明。曰恁麼則一句曲含千古韻。滿堂雲水
0095c05: 盡知音。師曰。無舌童兒能繼和。曰作家宗師人天眼
0095c06: 目。師曰。禁取兩片皮。問夜半正明天曉不露。如何是
0095c07: 不露底事。師曰。滿船空載月。漁父宿蘆花。問如何是
0095c08: 曹洞家風。師曰。繩風雨爛。方丈草來侵。問如何是
0095c09: 直截根源。師曰。足下已巳生草。舉步落危坡。上堂。晝入
0095c10: 祇陀之苑。皓月當天。夜登靈鷲之山。太陽溢目。烏
0095c11: 似雪。孤鴈成。鐵狗吠而凌霄。泥牛而入海。正當
0095c12: 恁麼時。十方共聚。彼我何分古佛場中。祖師門下。大
0095c13: 家出一隻手。接待往來知識。諸仁者且道成得箇甚
0095c14: 麼事。良久曰。剩栽無影樹。留與後人看。上堂。纔陞此
0095c15: 座。已巳涉塵勞。更乃凝眸自彰瑕玷。別傳一句。勾賊破
0095c16: 家。不失本宗。狐狸戀窟。所以。真如凡聖。皆是夢言。佛
0095c17: 及眾生。並為增語。到這裏。回光返照。撒手承當。未免。
0095c18: 寒蟬抱枯木。泣盡不回頭。上堂。喚作一句。已巳是埋沒
0095c19: 宗風。曲為今時。通途消耗。所以借功明位。用在體處。
0095c20: 借位明功。體在用處。若也體用雙明。如門扇兩開不
0095c21: 得。向兩扇上著意。不見新豐老子道。峰巒秀異。不
0095c22: 停機。靈木迢然。鳳無依倚。直得。功成不處。電火難追。
0095c23: 擬議之間。長途萬里。上堂。臘月三十日已巳前即不問。
0095c24: 臘月三十日事作麼生。諸仁者到這裏。佛也為你不
0096a01: 得。法也為你不得。祖師也為你不得。天下老和尚也
0096a02: 為你不得。山僧也為你不得。閻羅老子也為你不得。
0096a03: 直須盡今時去。若也盡今時。佛也不奈他何。法
0096a04: 也不奈他何。祖師也不奈他何。天下老和尚也不奈
0096a05: 他何。山僧也不奈他何。閻羅老子也不奈他何。諸人
0096a06: 且道。如何是盡今時底道理。還會麼。明年更有新
0096a07: 條在。惱亂春風卒未休。問如何是道。師曰。無角泥牛
0096a08: 夜欄。上堂。鐘鼓喧喧報未聞。一聲驚起夢中人。圓
0096a09: 常靜應無餘事。誰道觀音別有門。良久曰。還會麼。休
0096a10: 問補陀巖上客。鶯聲啼斷海山雲。上堂拈拄杖曰。這
0096a11: 裏薦得。盡是諸佛建立邊事。直饒東涌西沒卷舒自
0096a12: 在。也未夢見七佛已巳前消息。須知有一人不從人得。
0096a13: 不受教詔。不落階級。若識此人一生參學事畢。驀召
0096a14: 大眾曰。更若凝眸不勞相見。上堂。良久曰。青山常運
0096a15: 步。石女夜生兒。便下座。上堂。假言唱道落在今時。設
0096a16: 使無舌人解語。無人能行。要且未能與那一人相
0096a17: 應。還會麼。龍吟徒側耳。虎嘯謾沉吟。問如何是兼帶
0096a18: 之語。師曰。妙用全施該世界。木人閑步火中來。曰如
0096a19: 何是和尚家風。師曰。眾人皆見。曰未審見箇甚麼。師
0096a20: 曰。東壁打西壁。大觀初。開封尹李孝壽奏。師道行卓
0096a21: 冠叢林。宜有褒顯。即賜紫方袍。號定照禪師。內臣持
0096a22: 命至。師謝恩竟。乃陳己巳志。出家時有重誓。不為
0096a23: 利名。專誠學道。用資九族。苟渝願心。當身命。父母
0096a24: 以此聽許。今若不守本志。竊寵光。則佛法親盟背
0096b01: 矣。於是修表具辭。復降旨京尹堅俾受之。師確守不
0096b02: 回。以拒命坐罪。奉旨下棘寺與從輕寺。吏聞有司。欲
0096b03: 徙徒淄州。有司曰。有疾與免刑。及吏問之。師曰。無疾。曰
0096b04: 何有灸瘢邪。師曰。昔者疾。今日愈。吏令思之。師曰。已巳
0096b05: 悉厚意。但妄非所安。乃恬然就刑而行。從之者如歸
0096b06: 市。及抵淄川僦居。學者愈親。明年冬。令自便。庵於
0096b07: 芙蓉湖心。道俗川湊。示眾曰。夫出家者。為厭塵勞。求
0096b08: 脫生死。休心息念。斷絕攀緣。故名出家。豈可以等閑
0096b09: 利養埋沒平生。直須兩頭撒開中間放下。遇聲遇色
0096b10: 如石上栽花。見利見名似眼中著屑。況從無始以來。
0096b11: 不是不曾經歷。又不是不知次第。不過翻頭作尾。止
0096b12: 於如此。何須苦苦貪戀。如今不歇更待何時。所以。先
0096b13: 聖教人祇要盡今時。能盡今時更有何事。若得心
0096b14: 中無事。佛祖猶是冤家。一切世事自然冷淡。方始那
0096b15: 邊相應。你不見。隱山至死不肯見人。趙州至死不肯
0096b16: 告人。匾擔拾橡栗為食。大梅以荷葉為衣。紙衣道者
0096b17: 祇披紙。玄泰上座祇著布。石霜置枯木堂。與人坐臥
0096b18: 祇要死了你心。投子使人辦米。同共。要得省取
0096b19: 你事。且從上諸聖有如此榜樣。若無長處如何甘得。
0096b20: 諸仁者。若也於斯體究。的不虧人。若也不肯承當。向
0096b21: 後深恐費力。山僧行業無取。忝主山門。豈可坐費常
0096b22: 住。頓忘先聖付囑。今者輒古人為住持體例。與諸
0096b23: 人議定。更不下山。不赴齋。不發化主。唯將本院莊課
0096b24: 一歲所得。均作三百六十分。日取一分用之。更不隨
0096c01: 人添減。可以備飯則作飯。作飯不足則作粥。作粥不
0096c02: 足則作米湯。新到相見茶湯而已巳。更不煎點。唯置一
0096c03: 茶堂。自去取用。務要省緣。專一辦道。又況活計具足。
0096c04: 風景不。華解笑。鳥解啼。木馬長鳴。石牛善走。天外
0096c05: 之青山寡色。耳畔之鳴泉無聲。嶺上猿啼。露濕中宵
0096c06: 之月。林間唳。風回清曉之松。春風起時枯木龍吟。
0096c07: 秋葉凋而寒林華散。玉鋪苔蘚之紋。人面帶霞
0096c08: 之色。音塵寂爾。消息宛然。一味蕭條無可趣向。山僧
0096c09: 今日向諸人面前說家門。已巳是不著便。豈可更去陞
0096c10: 堂入室。拈槌拂。東喝西棒。張眉努目。如病發相
0096c11: 似。不唯屈沉上座。況亦辜負先聖。你不見。達磨西來
0096c12: 少室山下面壁九年。二祖至於立雪斷臂。可謂受盡
0096c13: 艱辛。然而達磨不曾措了一詞。二祖不曾問著一句。
0096c14: 還喚達磨作不為人得麼。二祖做不求師得麼。山僧
0096c15: 每至說著古聖做處。便覺無地容身。慚愧後人軟弱。
0096c16: 又況百味珍羞遞相供養。道我四事具足。方可發心。
0096c17: 祇恐做手不迭。便是隔生隔世去也。時光似箭。深
0096c18: 為可惜。雖然如是更在他人從長相度。山僧也強教
0096c19: 你不得。諸仁者還見古人偈麼。山田脫粟飯。野菜淡
0096c20: 黃。喫則從君喫。不喫任東西。伏惟同道各自努力。
0096c21: 珍重。政和七年冬。賜額曰華嚴禪寺。八年五月十四
0096c22: 日。索筆書偈。付侍僧曰。吾年七十六。世緣今已巳足。生
0096c23: 不愛天堂。死不怕地獄。撒手橫身三界外。騰騰任運
0096c24: 何拘束。移時乃逝。
0097a01: 隨州大洪山報恩禪師衛之黎陽劉氏子。世皆碩儒。
0097a02: 師未冠舉方略擢上第。後厭塵境。請于朝乞謝簪紱
0097a03: 為僧。上從其請。遂遊心祖道。至投子未久。即悟心要。
0097a04: 子曰汝再來人也。宜自護持。辭謁諸名宿。皆蒙印可。
0097a05: 丞相韓公縝請。開法於西京少林。未幾大洪革律為
0097a06: 禪。詔師居之。上堂。五五二十五。案山雷主山雨。明眼
0097a07: 衲僧。莫教錯舉。僧問。九鼎澄波即不問。為祥為瑞事
0097a08: 如何。師曰。古今不墜。曰這箇且拈放一邊。向上還有
0097a09: 事也無。師曰。太無厭生。曰作家宗師。師曰。也不消得。
0097a10: 上堂。如斯話會。誰是知音。直饒向一句下千眼頓開。
0097a11: 端的有幾箇。是迷逢達磨。諸人要識達磨祖師麼。乃
0097a12: 舉手作勢曰。達磨鼻孔在少林手裏。若放開去也。
0097a13: 從教此土西天。說黃道黑。欺胡謾漢。若不放過。不消
0097a14: 一。有人要與祖師作主。便請出來與少林相見。還
0097a15: 有麼。良久曰果然。上堂。拈起拄杖曰。昔日德山臨濟
0097a16: 信手拈來。便能坐斷十方壁立千仞。直得冰河焰起
0097a17: 枯木花芳。諸人若也善能橫檐夯。問諸方。苟或
0097a18: 不然。少林倒行此令去也。擊禪一下。僧問。一箭一
0097a19: 即不問。一箭一箇事如何。師曰。中也。曰還端的也
0097a20: 無。師曰。同聲相應。同氣相求。曰恁麼則石鞏猶在。師
0097a21: 曰。非但一箇兩箇。曰好事不如無。師曰。穿了也。問
0097a22: 三玄三要即不問。五位君臣事若何。師曰。非公境界。
0097a23: 曰恁麼則石人拊掌木女呵呵。師曰。杓卜聽聲。熟
0097a24: 睡饒譫語。曰若不上來伸此問。焉能得見少林機。師
0097b01: 曰。放過即不可。隨後便打。上堂。橫按拄杖曰。便與麼
0097b02: 休去已巳落二三。更若忉忉終成異見。既到這裏。又不
0097b03: 可弓折箭盡去也。且衲僧家。遠則能照。近則能明。乃
0097b04: 拈起拄杖曰。穿德山鼻孔。換臨濟眼睛。掀翻大
0097b05: 海。撥轉空。且道三千里外誰是知音。於斯明得大
0097b06: 似杲日照天。苟或未明。不免雲騰致雨。卓一下。問祖
0097b07: 師西來九年面壁。最後一句請師舉唱。師曰。面黑眼
0097b08: 睛白。師設百問以問學者。其略曰。假使百千劫。所
0097b09: 作業不忘。為甚麼。一稱南無佛。罪滅河沙劫。又作此
0097b10: ○相曰。森羅萬象總在其中。具眼禪人試請甄別。上
0097b11: 堂。拈拄杖曰。看看。大地雪漫漫。春來特地寒。靈與
0097b12: 少室。料掉不相干。休論佛意祖意。謾謂言端語端。鐵
0097b13: 牛放去無蹤跡。明月蘆花君自看。卓拄杖下座。師素
0097b14: 與無盡居士張公商英友善。無盡以書問三教大
0097b15: 要曰。清涼疏第三卷西域邪見不出四見。此方儒道
0097b16: 亦不出此四見。如莊老計自然為因能生萬物。即是
0097b17: 邪因。易曰太極生兩儀。太極為因亦是邪因。若謂一
0097b18: 陰一陽之謂道能生萬物。亦是邪因。若計一為無
0097b19: 則是無因。今疑老子自然。與西天外道自然不同。何
0097b20: 以言之老子。曰常無欲以觀其妙常有欲。以觀其徼。
0097b21: 無欲則常。有徼則已巳入其道矣。謂之邪因。豈有說乎。
0097b22: 易曰一陰一陽之謂道。陰陽不測之謂神。神也者。妙
0097b23: 萬物而為言。寂然不動感而遂通天下之故。今乃破
0097b24: 陰陽變易之道為邪因。撥去不測之神。豈有說乎。望
0097c01: 紙後批示以斷疑網故也。師答曰。西域外道宗多途。
0097c02: 要其會歸。不出有無四見而已巳。謂有見。無見。亦有亦
0097c03: 無見。非有非無見也。蓋不即一心為道則道非我有。
0097c04: 故名外道。不即諸法是心則法隨見異。故名邪見。如
0097c05: 謂之有。有則有無。如謂之無。無則無有。有無則有見
0097c06: 競生。無有則無見斯起。若亦有亦無見。非有非無見。
0097c07: 亦猶是也。夫不能離諸見則無以明自心。無以明自
0097c08: 心則不能知正道矣。故經云言詞所說法。小智妄分
0097c09: 別。不能了自心。云何知正道。又曰。有見即為垢。此則
0097c10: 未為見。遠離於諸見。如是乃見佛。以此論之。邪正異
0097c11: 途。正由見悟殊致故也。故清涼以莊老計道法自然
0097c12: 能生萬物。易謂太極生兩儀。一陰一陽之謂道。以自
0097c13: 然太極為因。一陰一陽為道能生萬物。則是邪因。計
0097c14: 一為無。則是無因。試論之。夫三界唯心萬緣一
0097c15: 致。心生故法生。心滅故法滅。推而廣之。彌綸萬有而
0097c16: 非有。統而會之。究竟寂滅而非無。非無亦非非無。非
0097c17: 有亦非非有。四執既亡百非斯遣。則自然因緣皆為
0097c18: 戲論。無真實俱是假名矣。至若謂太極陰陽能生
0097c19: 萬物。常無常有斯為眾妙之門。陰陽不測是謂無方
0097c20: 之神。雖聖人設教示悟多方。然既異一心。寧非四見
0097c21: 何以明之。蓋無為道。道則是無。若自然。若太極。若
0097c22: 一陰一陽為道。道則是有。常無常有則是亦無亦有。
0097c23: 陰陽不測則是非有非無。先儒或謂。妙萬物謂之神。
0097c24: 則非物。物物則亦是無。故西天諸大論師。皆以心外
0098a01: 有法為外道。萬法唯心為正宗。蓋以心為宗。則諸見
0098a02: 自亡。言雖或異。未足以為異也。心外有法則諸見競
0098a03: 生。言雖或同。未足以為同也。雖然儒道聖人固非不
0098a04: 知之。乃存而不論耳。良以未即明指一心為萬法之
0098a05: 宗。雖或言之猶不論也。如西天外道。皆大權菩薩示
0098a06: 化之所施為。橫生諸見。曲盡異端。以明佛法。是為正
0098a07: 道。此其所以為聖人之道。順逆皆宗。非思議之所能
0098a08: 知矣。故古人有言。緣昔真宗未至。孔子且以繫心。今
0098a09: 知理有所歸。不應猶執權教。然知權之為權。未必知
0098a10: 權也。知權之為實。斯知權矣。是亦周孔老莊設教立
0098a11: 言之本意。一大事因緣之所成始所成終也。然則三
0098a12: 教一心同途異轍。究竟道宗本無言說。非維摩大士
0098a13: 孰能知此意也。
0098a14: 沂州洞山雲禪師上堂。秋風卷地。夜雨翻空。可中別
0098a15: 有清涼。箇裏更無熱惱。是誰活計。到者方知。纔落見
0098a16: 聞。即居途路。且道到家後如何。任運獨行無伴侶。不
0098a17: 居正位不居偏。
0098a18: 長安福應文禪師上堂。明明百草頭。明明祖師意。直
0098a19: 下便承當。錯認弓為矢。惺惺底築著磕著。懵懂底和
0098a20: 泥合水。龜毛拂逼塞空。兔角杖天拄地。日射珊
0098a21: 瑚林。知心能幾幾。擊禪下座。
0098a22: 滁州龍蟠聖壽曇廣禪師僧問。師唱誰家曲。宗風嗣
0098a23: 阿誰。師曰。楊廣山頭雲靄靄。月華庵畔青青。曰恁
0098a24: 麼則投子嫡嗣大陽親孫也。師曰。未跨鐵牛。棒如雨
0098b01: 點。曰今日已巳知端的。師曰。一任敲打瓦。
0098b02: 青原下十二世
0098b03: 芙蓉楷禪師法嗣
0098b04: 鄧州丹霞子淳禪師州賈氏子。弱冠為僧。徹證於
0098b05: 芙蓉之室。上堂。乾坤之內。宇宙之間。中有一寶。秘在
0098b06: 形山。肇法師恁麼道。祇解指蹤話跡。且不能拈示於
0098b07: 人。丹霞今日擘開宇宙打破形山。為諸人拈出。具眼
0098b08: 者辨取。以拄杖卓一下。曰還見麼。鷺鷥立雪非同色。
0098b09: 明月蘆花不似他。上堂。舉德山示眾曰。我宗無語句。
0098b10: 實無一法與人。德山恁麼說話。可謂是祇知入草求
0098b11: 人。不覺通身泥水。子細觀來祇具一隻眼。若是丹霞
0098b12: 則不然。我宗有語句。金刀剪不開。深深玄妙旨。玉女
0098b13: 夜懷胎。上堂。亭亭日午猶虧半。寂寂三更尚未圓。六
0098b14: 戶不曾知暖意。往來常在月明前。上堂。寶月流輝。澄
0098b15: 潭布影。水無蘸月之意。月無分照之心。水月兩忘。方
0098b16: 可稱斷。所以道。昇天底事直須颺。十成底事直須
0098b17: 去。擲地金聲不須回顧。若能如是。始解向異類中
0098b18: 行。諸人到這裏還相委悉麼。良久曰。常行不舉人間
0098b19: 步。披毛戴角混塵泥。僧問。牛頭未見四祖時如何。師
0098b20: 曰。金菊乍開蜂競採。曰見後如何。師曰。苗枯華謝了
0098b21: 無依。宣和己亥春示寂。塔全身於洪山之南。
0098b22: 東京淨因枯木法成禪師嘉興崇德人也。上堂。燈籠
0098b23: 忽爾笑咍咍。如何露柱亦懷胎。天明生得白頭女。至
0098b24: 今游蕩不歸來。這冤家。好歸來。黃花與翠竹。早晚為
0098c01: 誰栽。上堂。知有佛祖向上事。方有說話分。諸禪德且
0098c02: 道。那箇是佛祖向上事。有箇人家兒子。六根不具。七
0098c03: 識不全。是大闡提。無佛種性。逢佛殺佛。逢祖殺祖。天
0098c04: 堂收不得。地獄攝無門。大眾還識此人麼。良久曰。對
0098c05: 面不仙陀。睡多饒寐語。上堂。歸元性無二。方便有多
0098c06: 門。但了歸元性。何愁方便門。諸人要會歸元性麼。露
0098c07: 柱將來作木杓。旁人不肯任從伊。要會方便門麼。木
0098c08: 杓將來作露柱。天拄地也相宜。且道。不落方便門
0098c09: 一句作麼生道。三十年後莫教錯舉。
0098c10: 洪州寶闡提惟照禪師簡州李氏子。幼超邁而惡
0098c11: 俗。一日授書。至性相近也習相遠也。遽曰。凡聖本一
0098c12: 體。以習故差別。我知之矣。即趨成都。師鹿苑清泰。年
0098c13: 十九剃染登具。泰令聽起信於大慈。師輒歸臥。泰詰
0098c14: 之。師曰。既稱正信。大乘豈言說所能。了乃心游方。
0098c15: 謁芙蓉於大洪。夜坐。閣道適風雪震。薄聞警盜者
0098c16: 傳呼過之。隨有所得。辭去。大觀中。芙蓉嬰難。師自三
0098c17: 吳欲趨沂水。僕夫迷道。師舉杖擊之。忽大悟。嘆曰是
0098c18: 地非鼇山也邪。比至沂。芙蓉望而喜曰。紹隆吾宗必
0098c19: 子數輩矣。因留躬耕湖上累年。智證成就。出領招提。
0098c20: 遷甘露三祖。宣和壬寅詔補圓通。棄去復居泐潭。上
0098c21: 堂。古佛道我初成正覺。親見大地眾生悉皆成正覺。
0098c22: 後來又道。深固幽遠無人能到。。沒見識漢好龍頭
0098c23: 蛇尾。便下座。上堂。過去諸佛已巳入涅槃了也。汝等諸
0098c24: 人不應追念。未來諸佛未出於世。汝等諸人不要妄
0099a01: 想。正當今日你是何人。參。上堂。伯夷隘。柳下惠不恭
0099a02: 君子不由也。二邊不立。中道不安時作麼生。拈拄杖
0099a03: 曰。鴛鴦繡出從君看。不把金針度與人。上堂太陽門
0099a04: 下妙唱彌高。明月堂前知音蓋寡。不免。舟橫江渚。棹
0099a05: 舉清波。唱慶堯年。和清平樂。如斯告報。普請承當。擬
0099a06: 議之間。白雲萬里。上堂。本自不生。今亦無滅。是死不
0099a07: 得底樣子。當處出生。隨處滅盡。是活生受底規模。大
0099a08: 丈夫漢。直須處生死流。臥荊棘林。俯仰屈伸。隨機施
0099a09: 設。能如是也無量方便。莊嚴三昧。大解脫門。蕩然頓
0099a10: 開。其或未然。無量煩惱。一切塵勞。嶽立面前。塞古
0099a11: 路。上堂。古人道。墮肢體。黜聰明。離形去智。同於大道。
0099a12: 正當恁麼時。且道是甚麼人。刪詩書定禮樂。還委悉
0099a13: 麼。禮云禮云。玉帛云乎哉。樂云樂云。鐘鼓云乎哉。問
0099a14: 承師有言。雲黯黯處。獨秀峰挺出。月裏。泐潭水
0099a15: 光生。豈不是寶峰境。師曰。若是寶峰境憑君子細看。
0099a16: 曰如何是境中人。師曰。看取令行時。曰祗如承言須
0099a17: 會宗。勿自立規矩。如何是和尚宗。師曰。須知雲外千
0099a18: 上。別有靈松帶露寒。雪下僧問。祖師西來即不問。
0099a19: 時節因緣事若何。師曰。一片兩片三四片。落在眼中
0099a20: 猶不薦。建炎二年正月七日示寂。闍維得設利如珠
0099a21: 琲。舌齒不壞。塔于寺之西峰。
0099a22: 襄州石門元易禪師潼川稅氏子。上堂。十方同聚會。
0099a23: 箇箇學無為。此是選佛場。心空及第歸。大眾祇如聞
0099a24: 見覺知未有守可間。作麼生說箇心空底道理。莫是見
0099b01: 而不見。聞而不聞。為之心空邪。錯莫是忘機息慮。萬
0099b02: 法俱捐。銷能所以入玄宗。泯性相而歸法界。為之心
0099b03: 空邪。錯。恁麼也不得。不恁麼也不得。恁麼不恁麼總
0099b04: 不得。未審畢竟作麼生。還會麼。良久曰。若寔無為無
0099b05: 不為。天堂地獄長相隨。三尺杖子攪黃河。八臂那吒
0099b06: 冷眼窺。無限魚龍盡奔走。捉得循河三龜。脫取
0099b07: 鐵錐。錐吉凶之兆便分輝。借問東村白頭老。吉凶未
0099b08: 兆若何為。休休休。古往今來春復秋。白曰日騰騰隨分
0099b09: 過。更嫌何處不風流。咄。上堂。皓月當空。澄潭無影。紫
0099b10: 微轉處夕陽輝。彩鳳歸時天欲曉。碧霄雲外石橫
0099b11: 空。綠水波中泥牛駕浪。懷胎玉兔曉過西岑。抱子金
0099b12: 雞夜棲東嶺。於斯明得。始知。夜明簾外別是家風。空
0099b13: 王殿中聖凡絕跡。且道作麼生是夜明簾外事。還委
0099b14: 悉麼。正值秋風來入戶。一聲砧杵落誰家。僧問。古鏡
0099b15: 未磨時如何。師曰。精靈皺眉。曰磨後如何。師曰。波斯
0099b16: 彈指。曰為甚麼如此。師曰。好事不出門。紹興丁丑七
0099b17: 月二十五日坐寂。火後收設利塔于學射山。
0099b18: 東京淨因自覺禪師青州王氏子。幼以儒業見知於
0099b19: 司馬溫公。然事高尚而無意功名。一旦落髮從芙蓉
0099b20: 游。履踐精密。契悟超絕。出世住大乘崇寧間。詔居淨
0099b21: 因。上堂。祖師西來。特唱此事。自是諸人不肯委悉。向
0099b22: 外馳求。投赤水以尋珠。詣荊山而覓玉。殊不知。從門
0099b23: 入者不是家珍。認影迷頭豈非大錯。直得。宗門提唱。
0099b24: 體寂無依。念異不生。古今無間。森羅萬象。觸目家風。
0099c01: 鳥道遼空。不妨舉步。金雞報曉。丹鳳翱翔。玉樹花開。
0099c02: 枯枝結子。祇有太陽門下日日三秋。明月堂前時時
0099c03: 九夏。要會麼。無影樹垂寒月。海潮東注斗移西。
0099c04: 西京天寧禧誧禪師蔡州宋氏子。初住韶山。次過天
0099c05: 寧丹霞。上堂。韶山近日沒巴鼻。眼裏聞聲鼻味。有
0099c06: 時一覺到天明。不在上不落地。大眾且道在甚麼
0099c07: 處。諸人於斯下得一轉語。非唯救得韶山。亦乃不孤
0099c08: 行。其或未然。三級浪高魚化龍。癡人猶戽夜塘水。
0099c09: 問如何是君。師曰。宇宙無雙日。乾坤祇一人。曰如何
0099c10: 是臣。師曰。德分明主化。道契物情機。曰如何是臣向
0099c11: 君。師曰。赤心歸舜日。盡節報堯天。曰如何是君視臣。
0099c12: 師曰。玄眸凝不瞬。妙體鑒旁來。曰如何是君臣道合。
0099c13: 師曰。帳符尊賤隔。潛信往來通。政和五年九月四日。
0099c14: 忽召主事。令以楮囊分而為四。眾僧童行。常住津送。
0099c15: 各一。既而復曰。丹霞有箇公案。從來推倒扶起。今朝
0099c16: 普示諸人。且道是箇甚底。顧視左右曰會麼。曰不會。
0099c17: 師曰。偉哉大丈夫。不會末後句。遂就寢右而化。
0099c18: 長安天寧大用齊璉禪師上堂。清之理。佛祖同歸。
0099c19: 畢竟無身。聖凡一體。理則如是。滿目森羅。事作麼生。
0099c20: 纖塵絕際。渠儂有眼。豈在旁窺。官不容針。私通車馬。
0099c21: 若到恁麼田地。始可隨機受用。信手拈來。妙應無方。
0099c22: 當風玄路。直得金針錦縫線不彰。玉殿寶階珠簾
0099c23: 未卷。正當此時。且道是甚麼人境界。古渡秋風寒颯
0099c24: 颯。蘆花紅蓼滿江灣。
0100a01: 潼川府梅山己巳禪師僧問。如何是法身邊事。師曰。枯
0100a02: 木糝花不犯春。曰如何是法身向上事。師曰。石女不
0100a03: 粧眉。
0100a04: 福州普賢善秀禪師僧問。如何是正中偏。師曰。龍吟
0100a05: 初夜後。虎嘯五更前。曰如何是偏中正。師曰。輕煙籠
0100a06: 皓月。薄霧寒巖。曰如何是正中來。師曰。松瘁何曾
0100a07: 老。花開滿未萌。曰如何是兼中至。師曰。猿啼音莫辨。
0100a08: 唳響難明。曰如何是兼中到。師曰。撥開雲外路。脫
0100a09: 去月明前。
0100a10: 襄州鹿門法燈禪師成都劉氏子。依大慈寶範為僧。
0100a11: 俾聽華嚴得其要。棄謁芙蓉。蓉問曰。如何是空劫已巳
0100a12: 前自己巳。師於言下心跡泯然。從容進曰。靈然一句超
0100a13: 象。迥出三乘不假修。蓉撫而印之。開法鹿門。僧問。
0100a14: 玄不犯。寶鑑光寒。時如何。師曰。掘地深埋。問如何
0100a15: 是逍遙物外底人。師曰。身紅爛不可扶持。
0100a16: 建昌軍資聖南禪師聖節上堂。顧視左右曰。諸人還
0100a17: 知麼。夜明簾外之主。萬化不渝。璃殿上之尊。四臣
0100a18: 不昧。端拱而治。不令而行。壽逾百億須彌。化洽大千
0100a19: 沙界。且道正恁麼時。如何行履。野老不知黃屋貴。六
0100a20: 街慵聽靜鞭聲。
0100a21: 瑞州洞山微禪師上堂。日暖風和柳眼青。消魚躍
0100a22: 浪花生。當鋒妙得空王印。半夜崑崙戴雪行。僧問。如
0100a23: 何是默默相應底事。師曰。子喫苦瓜。
0100a24: 太傅高世則居士字仲貽。號無功。初參芙蓉求指心
0100b01: 要。蓉令去其所重扣己巳而參。一日忽造微密。呈偈曰。
0100b02: 懸崖撒手任縱橫。大地空自坦平。照壑輝巖不借
0100b03: 月。庵頭別有一簾明。
0100b04: 大洪恩禪師法嗣
0100b05: 隨州大洪守遂禪師遂寧章氏子。上堂。召大眾。一拳
0100b06: 拳倒黃樓。一踏踏翻鸚鵡洲。慣向高樓驟玉馬。曾
0100b07: 於急水打金毬。然雖恁麼。爭奈有五色絲絛繫手。
0100b08: 三鑐金咽喉。直饒鎚碎金。割斷絲絛。須知更
0100b09: 有一重礙汝在。且道如何是那一重。還會麼。善吉維
0100b10: 摩談不到。目蓮鶖子看如盲。上堂。舉李刺剌史問藥山。
0100b11: 何姓。山曰。正是。時。李罔測。乃問院主。某甲適來問長
0100b12: 老何姓。答道正是時。的當是姓甚麼。主曰。祇是姓韓。
0100b13: 山聞曰。若六月對他。便道姓熱也。又巖頭問講僧。見
0100b14: 說大德會教。是否。曰不敢。巖頭舉拳曰。是甚麼教。曰
0100b15: 是權教。頭曰。苦哉。我若展問你。不可道是教也。
0100b16: 師曰。奇怪二老宿。有殺人刀。有活人。一轉語似石
0100b17: 上栽花。一轉語似空中挂。當時若無後語。達磨一
0100b18: 宗掃土而盡。諸人要見二老宿麼。寧可截舌。不犯國
0100b19: 諱。
0100b20: 青原下十三世
0100b21: 丹霞淳禪師法嗣
0100b22: 真州長蘆真歇清了禪師左綿雍氏子。襁褓入寺。見
0100b23: 佛喜動眉睫。咸異之。年十八試法華得度。往成都大
0100b24: 慈習經論。領大意。出蜀至沔漢。扣丹霞之室。霞問。如
0100c01: 何是空劫已巳前自己巳。師擬對。霞曰。你在且去。一日
0100c02: 登盂峰。豁然契悟。徑歸侍立。霞掌曰。將謂你知有。
0100c03: 師欣然拜之。翌日霞上堂曰。日照孤峰翠。月臨溪水
0100c04: 寒。祖師玄妙訣。莫向寸心安。便下座。師直前曰。今日
0100c05: 陞座。更瞞某不得也。霞曰。你試舉我今日陞座看。師
0100c06: 良久。霞曰。將謂你瞥地。師便出。後游五臺。之京師。浮
0100c07: 汴直抵長蘆。謁祖照。一語契投。命為侍者。踰年分座。
0100c08: 未幾照稱疾退閑。命師繼席。學者如歸。建炎末。游四
0100c09: 明主補陀。台之天封。閩之雪峰。詔住育王。徙溫州龍
0100c10: 翔杭之徑山。慈寧皇太后命開山亭崇光。上堂。我
0100c11: 於先師一掌下。伎倆俱盡。覓箇開口處不可得。如今
0100c12: 還有恁麼快活不徹底漢麼。若無銜鐵負鞍各自著
0100c13: 便。上堂。久默斯要。不務速說。釋迦老子待要款曲賣
0100c14: 弄。爭奈未出母胎。已巳被人破。且道。破箇甚麼。瞞
0100c15: 雪峰不得。上堂。上孤峰頂。過獨木橋。驀直恁麼行。猶
0100c16: 是時人高低處。若見得徹。不出戶身十方。未
0100c17: 入門常在屋裏。其或未然。涼般取一轉柴。上堂。道
0100c18: 得第一句。不被拄杖子瞞。識得拄杖子。猶是途路中
0100c19: 事。作麼生是到地頭一句。上堂。處處覓不得。祇有一
0100c20: 處不覓自得。且道。是那一處。良久曰。賊身已巳露。上堂。
0100c21: 口邊白醭去始得。入門通身紅爛去。方知有門裏事。
0100c22: 更須知有不出門底。乃曰。喚甚麼作門。僧問。三世諸
0100c23: 佛向火焰裏轉大法輪。還端的也無。師大笑曰。我
0100c24: 疑著。曰和尚為甚麼疑著。師曰。野花香滿路。幽鳥
0101a01: 不知春。問不落風彩還許轉身也無。師曰。石人行處
0101a02: 不同功。曰向上事作麼生。師曰。妙在一漚前。豈容千
0101a03: 聖眼。僧禮拜。師曰。祇恐不恁麼。師一日入廚看麵
0101a04: 次。忽桶底脫。眾皆失聲曰。可惜許。師曰。桶底脫。自合
0101a05: 歡喜。因甚麼煩惱。僧曰。和尚即得。師曰。灼然可惜
0101a06: 許一桶麵。問僧。你死後燒作撒了。向甚麼處去。
0101a07: 僧便喝。師曰。好一喝。祇是不得款。僧又喝。師曰。公
0101a08: 案未圓。更喝始得。僧無語。師打曰。這死漢。上堂。苔封
0101a09: 古徑。不墮凝。霧寒林。肯彰風要。鉤針穩密。孰云
0101a10: 漁父棲巢。祇麼承當自是平常快活。還有具透關眼
0101a11: 底麼。良久曰。直饒聞早便歸去。爭似從來不出門。上
0101a12: 堂。乍雨乍晴。乍寒乍熱。山僧底箇。山僧自知。諸人底
0101a13: 箇。諸人自說。且道。雪峰口除喫飯外。要作甚麼。問僧。
0101a14: 璃殿上玉女攛梭。明甚麼邊事。曰回互不當機。師
0101a15: 曰。還有斷續也無。曰古今不曾間。師曰。正當不曾間
0101a16: 時如何。僧珍重便出。上堂。撼拄杖曰。看看。三千大千
0101a17: 世界一時搖動。雲門大師即得。雪峰則不然。卓拄杖
0101a18: 曰。三千大千世界。向甚麼處去。還會麼。不得重梅雨。
0101a19: 秧苗爭見青。上堂。幻化空身即法身。遂作舞云。見麼
0101a20: 見麼。恁麼見得。過橋村酒美。又作舞云。見麼見麼。恁
0101a21: 麼不見。隔岸野花香。上堂。還有不被玄妙汙染底麼。
0101a22: 良久曰。這一點。傾四海水。已巳是洗脫不下。僧問。如何
0101a23: 是空劫已巳前自己巳。師曰。白馬入蘆花。上堂。窮微喪本。
0101a24: 體妙失宗。一句截流。淵玄及盡。是以。金針密處。不露
0101b01: 光鋩。玉線通時。潛舒異彩。雖然如是。猶是交互雙明。
0101b02: 且道巧拙不到。作麼生相委。良久曰。雲蘿秀處青陰
0101b03: 合。巖樹高低翠深。上堂。轉功就位。是向去底人。玉
0101b04: 韞荊山貴。轉位就功。是來底人。紅爐片雪春。功位
0101b05: 俱轉。通身不滯。撒手亡依。石女夜登機。密室無人掃。
0101b06: 正恁麼時。絕氣息一句作麼生相委。良久曰。歸根風
0101b07: 墮葉。照盡月潭空。師終于亭崇光。塔于寺西華桐
0101b08: 嵨。諡謚悟空禪師。
0101b09: 明州天童宏智正覺禪師隰州李氏子。母夢五臺一
0101b10: 僧解環與。環其右臂。乃孕。遂齋戒。及生右臂特起若
0101b11: 環狀。七歲日誦數千言。祖寂。父宗道。久參佛陀遜禪
0101b12: 師。指師謂其父曰。此子道韻勝甚。非塵埃中人。苟
0101b13: 出家必為法器。十一得度於淨明本宗。十四具戒。十
0101b14: 八遊方。訣其祖曰。若不發明大事誓不歸矣。及至汝
0101b15: 州香山。成枯木一見深所器重。一日聞僧誦蓮經。至
0101b16: 父母所生眼。悉見三千界。瞥然有省。即詣丈室陳所
0101b17: 悟。山指臺上香合曰。裏面是甚麼物。師曰。是甚麼心
0101b18: 行。山曰。汝悟處又作麼生。師以手一圓相呈之。復
0101b19: 拋向後。山曰。弄泥團漢有甚麼限。師曰。錯。山曰。別見
0101b20: 人始得。師應喏喏。即造丹霞。霞問。如何是空劫已巳前
0101b21: 自己巳。師曰。井底蝦蟆吞月。三更不借夜明簾。霞曰。
0101b22: 未在更道。師擬議。霞打一拂子曰。又道不借。師言下
0101b23: 釋然。遂作禮。霞曰。何不道取一句。師曰。某甲今日失
0101b24: 錢遭罪。霞曰。未暇打得你且去。霞領大洪。師掌牋記。
0101c01: 後命首眾。得法者已巳數人。四年過圓通。時真歇初住
0101c02: 長蘆。遣僧邀至。眾出迎見其衣舄穿弊。且易之。真歇
0101c03: 俾侍者易以新履。師曰。吾為鞋來邪。眾聞心服。懇
0101c04: 求說法。居第一座六年。出住泗州普照。次補太平圓
0101c05: 通能仁。及長蘆天童。屋廬湫隘。師至創闢一新。衲子
0101c06: 爭集。上堂。黃閣簾垂。誰傳家信。紫羅帳合。暗撒真珠。
0101c07: 正恁麼時。視聽有所不到。言詮有所不及。如何通得
0101c08: 箇消息去。夢回夜色依俙。笑指家風爛熳春。上堂。
0101c09: 心不能緣。口不能議。直饒退步荷擔。切忌當頭觸諱。
0101c10: 風月寒清古渡頭。夜船撥轉璃地。上堂。空劫有真
0101c11: 宗。聲前問己巳躬。赤窮新活計。清白舊家風。的的三乘
0101c12: 外。寥寥一印中。來行異類。萬派自朝東。上堂。今日
0101c13: 是釋迦老子降誕之辰。長蘆不解說禪。與諸人箇
0101c14: 樣子。祇如在摩耶胎時。作麼生。以拂子此相曰。
0101c15: 祇如以清淨水。浴金色身時。又作麼生。復此相
0101c16: 曰。祇如周行七步。目顧四方指天指地。成道說法。神
0101c17: 通變化。智慧辯才。四十九年。三百餘會。說青道黃。指
0101c18: 東西。入般涅槃時。又作麼生。乃此⊕相。復曰。若
0101c19: 是具眼衲僧必也相許。其或未然。一一歷過始得。上
0101c20: 堂。僧問。如何是向去底人。師曰。白雲投壑盡。青嶂倚
0101c21: 空高。曰如何是來底人。師曰。滿頭白髮離巖谷。半
0101c22: 夜穿雲入市。曰如何是不來不去底人。師曰。石女
0101c23: 喚回三界夢。木人坐斷六門機。乃曰。句裏明宗則易。
0101c24: 宗中辨的則難。良久曰。還會麼。凍雞未報家林曉。隱
0102a01: 隱行人過雪山。僧問。一絲不著時如何。師曰。合同船
0102a02: 子並頭行。曰。其中事作麼生。師曰。快刀快斧斫不入。
0102a03: 問布袋頭開時如何。師曰。一任填溝塞壑。問清之
0102a04: 理。畢竟無身時如何。師曰。文彩未痕初。消息難傳際。
0102a05: 曰一步密移玄路轉。通身放下劫壺空。師曰。誕生就
0102a06: 父時。合體無遺照。曰理既如是。事作麼生。師曰。歷歷
0102a07: 纔回分化事。十方機應又何妨。曰恁麼則塵塵皆現
0102a08: 本來身去也。師曰。透一切色。超一切心。曰如理如事
0102a09: 又作麼生。師曰。路逢死莫打殺。無底籃子盛將歸。
0102a10: 曰入市能長嘯。歸家著短衫。師曰。木人嶺上歌。石女
0102a11: 溪邊舞。上堂。諸禪德吞盡三世佛底人。為甚麼開口
0102a12: 不得。照破四天下底人。為甚麼合眼不得。許多病痛。
0102a13: 與你一時拈了也。且作麼生得十成通暢去。還會
0102a14: 麼。擘開華嶽連天色。放出黃河到海聲。師住持以來。
0102a15: 受無貪。而施無厭。歲艱食竭。己巳有及贍眾之餘。賴全
0102a16: 活者數萬。日常過午不食。紹興丁丑九月。謁郡僚及
0102a17: 檀度。次謁越帥趙公令。與之言別。十月七日還山。
0102a18: 翌日辰巳已間。沐浴更衣端坐。告眾顧侍僧。索筆作書。
0102a19: 遺育王大慧禪師請主後事。仍書偈曰。夢幻空花。六
0102a20: 十七年。白鳥煙沒。秋水連天。擲筆而逝。龕留七日。顏
0102a21: 貌如生。奉全軀塔于東谷。諡謚宏智。塔名妙光。
0102a22: 隨州大洪慧照慶預禪師上堂。進一步踐他國王水
0102a23: 草。退一步踏他祖父田園。不進不退。正在死水中。還
0102a24: 有出身之路也無。蕭騷晚籟松釵短。游漾春風柳線
0102b01: 長。上堂。舉船子囑夾山曰。直須藏身處無蹤跡。無蹤
0102b02: 跡處莫藏身。吾在藥山三十年。祇明此事。今時人為
0102b03: 甚麼造次。丹山無彩鳳。寶殿不留冠。有時憨。有時
0102b04: 癡。非我途中爭得知。
0102b05: 處州治平湡禪師上堂。優游實際妙明家。轉步移身
0102b06: 指落霞。無限白雲猶不見。夜乘明月出蘆花。
0102b07: 淨因成禪師法嗣
0102b08: 台州天封子歸禪師上堂。卓拄杖一下。召大眾曰。八
0102b09: 萬四千法門。八字打開了也。見得麼。金鳳夜棲無影
0102b10: 樹。巒纔露海雲遮。
0102b11: 太平州吉祥法宣禪師僧問。如何是祖師西來意。師
0102b12: 曰。久旱無甘雨。田中稻穗枯。曰意旨如何。師曰。今年
0102b13: 米價貴。容易莫嫌麤。
0102b14: 台州護國守昌禪師上堂。拈拄杖卓曰。三十六旬之
0102b15: 開始。七十二候之起元。萬迎和氣之時。東帝布生
0102b16: 成之令。直得天垂瑞彩。地擁貞祥。微微細雨洗寒空。
0102b17: 淡淡春光籠野色。可謂。應時納祐慶無不宜。盡大地
0102b18: 人皆添一歲。敢問諸人。且道那一人年多少。良久曰。
0102b19: 千歲老兒顏似玉。萬年童子鬢如絲。
0102b20: 鄧州丹霞普月禪師上堂。威音已巳前。誰當辨的。然燈
0102b21: 已巳後。孰是知音。直饒那畔承當。未免打作兩橛。縱向
0102b22: 這邊行履。也應未得十全。良由杜口毗耶。已巳是天機
0102b23: 漏洩。任使掩室摩竭。終須縫罅離披。休云體露真常。
0102b24: 直是純清絕點。說甚皮膚脫落。自然獨運孤明。雖然
0102c01: 似此新鮮。未稱衲僧意氣。直得。五眼齊開。三光洞啟。
0102c02: 從此竿頭絲線。自然不犯波瀾。須明轉位回機。方解
0102c03: 入垂手。所以道。任使板齒生毛。莫教眼睛顧著。認
0102c04: 著則空花繚亂。言之則語路參差。既然如是。敢問諸
0102c05: 人。不犯鋒鋩一句。作麼生道。良久曰。半夜烏龜眼豁
0102c06: 開。萬象曉來都一色。
0102c07: 東京妙慧尼慧光淨智禪師上堂。舉趙州勘婆話。乃
0102c08: 曰。趙州舌頭連天。老婆眉光覆地。分明勘破歸來。無
0102c09: 限平人瞌睡。
0102c10: 寶峰照禪師法嗣
0102c11: 江州圓通青谷真際德止禪師金紫徐閎中之季子
0102c12: 也。世居歷陽。師雙瞳紺碧。神光射人。十歲未知書。多
0102c13: 喜睡。其父目為懵然子。暨成童強記過人。學文有奇
0102c14: 語。弱冠夢異僧。授四句偈。已巳而有以南安巖主像遺
0102c15: 之者。即傍所載聰明偈。自是持念不忘。後五年隨金
0102c16: 紫將漕西洛。一夕忽大悟。連作數偈。一曰。不因言句
0102c17: 不因人。不因物色不因聲。夜半吹燈方就枕。忽然這
0102c18: 裏已巳天明。每嘯歌自若。眾莫測之。乃力求出家。父弗
0102c19: 許。欲以官授之。師曰。某方將脫世網。不著三界。豈復
0102c20: 刺頭於利名中邪。請移授從兄。遂祝髮受具。未數
0102c21: 載名振京師。宣和三年春。徽宗皇帝賜號真際。俾居
0102c22: 圓通。上堂。山僧二十年前。兩目皆盲。了無所。唯是
0102c23: 聞人說道。青天之上有大日輪。照三千大千世界。無
0102c24: 有不之處。籌萬端終不能見。二十年後。眼光漸
0103a01: 開。又值天色連陰。濃雲亂湧。四方觀察。上下推窮。見
0103a02: 雲行時。便於行處作計較。見雲住時。便於住處立箇
0103a03: 窠臼。正如是間。忽遇著箇多知漢問。道莫是要見日
0103a04: 輪麼。何不向高山頂上去。山僧徵他道。那裏是高
0103a05: 山頂上。他道紅塵不到處是。諸仁者好箇端的消息。
0103a06: 還會麼。長連上佛陀耶。上堂。昨夜黃面瞿曇。將三
0103a07: 千大千世界來。一口吞盡。如人飲湯水。蹤跡不留。應
0103a08: 時消散。當爾時。諸大菩薩聲聞羅漢。及與一切眾生。
0103a09: 盡皆不覺不知。唯有文殊普賢瞥然見。雖然得見。
0103a10: 渺渺茫茫。恰似向大洋海裏頭出頭沒。諸人且道。是
0103a11: 甚麼消息。若也檢點得破。許他頂門上具一隻眼。示
0103a12: 寂闍維。煙氣所及悉成設利。塔司空山。分窆疊石原。
0103a13: 台州真如道會禪師上堂。空劫中事。自肯承當。日用
0103a14: 全彰。有何滲漏。正好歸家穩坐。任他雪覆青山。不留
0103a15: 元字挂懷。誰顧波水面。且道。正不立玄。偏不附物。
0103a16: 一句如何舉似。機絲不挂梭頭事。文彩縱橫意自殊。
0103a17: 興國軍智通大死翁景深禪師台州王氏子。自幼不
0103a18: 。年十八。依廣度院德芝披剃。始謁淨慈象禪師。一
0103a19: 日聞象曰。思而知。慮而解。皆鬼家活計。興不自遏。遂
0103a20: 往寶峰求入室。峰曰。直須斷起滅念。向空劫已巳前。掃
0103a21: 除玄路。不涉正偏。盡今時。全身放下放盡還放。方
0103a22: 有自由分。師聞頓領厥旨。峰擊鼓告眾曰。深得闡提
0103a23: 大死之道。後學宜依之。因號大死翁。建炎改元。開法
0103a24: 智通。上堂。來不入門。去不出戶。來去無痕。如何提唱。
0103b01: 直得古路苔封。羊絕。蒼梧月。丹鳳不棲。所以
0103b02: 道。藏身處沒蹤跡。沒蹤跡處莫藏身。若能如是。去住
0103b03: 無依。了無向背。還委悉麼。而今分散如雲。你我相
0103b04: 忘觸處玄。僧問。如何是正中偏。師曰。黑面老婆披白
0103b05: 練。曰如何是偏中正。師曰。白頭翁子著皂衫。曰如何
0103b06: 是正中來。師曰。屎裏筋斗。曰如何是兼中至。師曰。
0103b07: 雪刃籠身不自傷。曰如何是兼中到。師曰。崑崙夜裏
0103b08: 行。曰向上還有事也無。師曰。捉得烏龜喚作。曰乞
0103b09: 師再垂方便。師曰。入山逢虎臥。出谷鬼來牽。曰何得
0103b10: 干戈相待。師曰。三兩。一斤麻。紹興初。歸住寶藏巖。
0103b11: 以事民其服。壬申二月示微恙。乃曰。世緣盡矣。三月
0103b12: 十三為眾小參。仍說偈曰。不用剃頭。何須澡浴。一堆
0103b13: 紅焰。千足萬足。雖然如是。且道向上還有事也無。遂
0103b14: 斂目而逝。
0103b15: 衡州華藥智朋禪師四明黃氏子。依寶峰有年無省。
0103b16: 因為眾持。峰自題其像曰。雨洗淡紅桃嫩。風搖
0103b17: 淺碧柳絲輕。白雲影裏怪石露。綠水光中古木清。噫
0103b18: 你是何人。至焦山枯木成禪師。見之歎曰。今日方知
0103b19: 此老親見先師來。師遂請益其贊。成曰。豈不見。法眼
0103b20: 拈夾山境話曰。我二十年祇作境會。師即契悟。蘿湖野錄
0103b21: 云。成指以問師曰。汝會麼。師曰。不會。成曰。汝記得法燈擬寒山否。師遂誦。至誰人知此意。令我憶南泉。於憶字
0103b22: 處。成遽以手掩師口曰。住住。師豁然有省乃曰。元來恁麼地。成曰。汝作麼
0103b23: 生會。師曰。春生。夏長。秋收。冬藏。成曰。直須保任。師應
0103b24: 喏。紹興初。出住華藥。婺之天寧。後遷清涼。上堂。海風
0103c01: 吹夢。嶺猿啼月。敢問諸人。是何時節。恁麼會得。無影
0103c02: 樹下任遨遊。其或未然。三條椽下直須打徹。後退居
0103c03: 明之瑞巖。建康再以清涼挽之。明守亦勉其行。師不
0103c04: 從。作偈送使者曰。相煩專使入煙霞。冷無湯不點
0103c05: 茶。寄語甬東賢太守。難教枯木再生花。未幾而終。
0103c06: 石門易禪師法嗣
0103c07: 吉州青原齊禪師福州陳氏子。二十八父兄。從雲
0103c08: 蓋智禪師出家。執事首座。座一日秉拂罷。師問曰。某
0103c09: 聞首座所說莫曉其義。伏望慈悲指示。座諄諄誘之。
0103c10: 使究無著說這箇法。踰兩日有省。以偈呈曰。說法無
0103c11: 如這箇親。十方剎海一微塵。若能於此明真理。大地
0103c12: 何曾見一人。座駭然。因語智得度。扣諸方。後至石
0103c13: 門。深蒙器可。出住青原。僅一紀。示寂日說偈遺眾曰。
0103c14: 昨夜三更過急灘。灘頭雲霧黑漫漫。一條拄杖為知
0103c15: 己巳。擊碎千關與萬關。
0103c16: 越州天衣法聰禪師上堂。幽室寒燈不假挑。空明
0103c17: 月徹雲霄。要知日用常無間。烈焰光中發異苗。因裝
0103c18: 普賢大士開光明次。師登梯秉筆。顧大眾曰。道得即
0103c19: 為下筆。眾無對。師召侍者。與老僧牢扶梯子。遂點之。
0103c20: 遂寧府香山尼佛通禪師因誦蓮經有省。往見石門。
0103c21: 乃曰。成都喫不得也。遂寧喫喪不得也。門拈拄杖打出。
0103c22: 通忽悟曰。榮者自榮。謝者自謝。秋露春風。好不著便。
0103c23: 門拂袖歸方丈。師亦不顧而出。由此道俗景從。得法
0103c24: 者眾。
0104a01: 淨因覺禪師法嗣
0104a02: 東京華嚴真懿慧蘭禪師上堂。達磨大師九年面壁。
0104a03: 未開口已巳前。不妨令人疑著。被神光座主一。
0104a04: 手忙亂。便道。吾本來茲土。傳法救迷情。一華開五葉。
0104a05: 結果自然成。當時若有箇漢。腦後有照破古今底眼
0104a06: 目。手中有截斷空底鉗鎚。纔見恁麼道。便與驀
0104a07: 搊住問。他道一華五葉。且拈放一邊。作麼生是你傳
0104a08: 底法。待伊開口。便與掀倒禪。直饒達磨全機。也倒
0104a09: 退三千里。免見千古之下負累兒孫。華嚴今日豈可
0104a10: 徒然。非唯重整頹綱。且要為諸人雪屈。遂拈拄杖橫
0104a11: 按。召大眾曰。達磨大師向甚處去也。擲拄杖下座。上
0104a12: 堂。拈拄杖曰。靈山會上喚作拈花。少室峰前名為得
0104a13: 髓。從上古德祇可傍觀。末代宗師盡皆拱手。華嚴今
0104a14: 日不可逐浪隨波。擬向萬仞峰前。點出普天春色。會
0104a15: 麼。髑髏無喜識。枯木有龍吟。
0104a16: 天寧誧禪師法嗣
0104a17: 西京熊耳慈禪師上堂。般若無知。應緣而照。山僧今
0104a18: 日撒屎撒尿。這邊放。那邊屙。東山西嶺笑呵呵。幸然
0104a19: 一片清涼地。剛被熊峰染汙他。染汙他莫啾唧。泥牛
0104a20: 木馬盡呵叱。過犯彌天且莫論。再得清明又何日。還
0104a21: 會麼。來年更有新條在。惱亂春風卒未休。
0104a22: 大洪遂禪師法嗣
0104a23: 隨州大洪慶顯禪師僧問。須菩提巖中宴坐。帝釋雨
0104a24: 華。和尚新據洪峰。有何祥瑞。師曰。鐵牛耕破扶桑國。
0104b01: 迸出金烏照海門。曰未審是何宗旨。師曰。熨斗煎茶
0104b02: 銚不同。
0104b03: 大洪智禪師法嗣
0104b04: 越州天章樞禪師上堂。召大眾曰。春將至。歲已巳暮。思
0104b05: 量古往今來。祇是箇般調度。凝眸昔日家風。下足舊
0104b06: 時岐路。勸君休莫莽鹵。眨上眉毛須薦取。東村王老
0104b07: 笑呵呵。此道今人棄如土。
0104b08: 青原下十四世
0104b09: 長蘆了禪師法嗣
0104b10: 明州天童宗禪師僧問。如何是道。師曰。十字街頭
0104b11: 休斫額。上堂。劫前運步。世外橫身。妙契不可以意到。
0104b12: 真證不可以言傳。直得。靜斂氛。白雲向寒巖而斷。
0104b13: 靈光破暗。明月隨夜船而來。正恁麼時作麼生履踐。
0104b14: 偏正不曾離本位。縱橫那涉語因緣。
0104b15: 真州長蘆妙覺慧悟禪師上堂。盡大地是箇解脫門。
0104b16: 把手拽不肯入。雪峰老漢抑逼人作麼。既到這裏。為
0104b17: 甚麼鼻孔在別人手裏。良久曰。貪觀天上月。失手
0104b18: 中橈。僧問。鴈過長空。影沈寒水。鴈無遺蹤之意。水無
0104b19: 沈影之心。還端的也無。師曰。蘆花兩岸雪。江水一天
0104b20: 秋。曰便恁麼去時如何。師曰。鴈鳳過長空。。僧擬議。師
0104b21: 曰。靈利衲子。
0104b22: 福州龜山義初禪師上堂。久默斯要。不務速說。釋迦
0104b23: 老子寐語作麼。我今為汝保任斯事。終不也。大似
0104b24: 壓良為賤。既不恁麼。畢竟如何。白雲籠嶽頂。翠色轉
0104c01: 崔嵬。
0104c02: 建康保寧興譽禪師上堂。步入道場。影涵宗鑑。粲粲
0104c03: 星羅霽夜。英英花吐春時。木人密運化機。絲毫不爽。
0104c04: 石女全提空印。文彩未彰。且道不一不異。無去無來。
0104c05: 合作麼生體悉。的的縱橫皆妙用。阿儂元不異中來。
0104c06: 真州北山法通禪師上堂。吞盡三世底。為甚麼開口
0104c07: 不得。照破四天下底。為甚麼開眼不得。作麼生得十
0104c08: 成通暢去。金針雙備。露隱全該。僧問。斷言語絕
0104c09: 思惟處。乞師指示。師曰。滴水不入石。
0104c10: 天童覺禪師法嗣
0104c11: 明州雪竇聞庵嗣宗禪師徽州陳氏子。幼業經。圓具
0104c12: 依妙湛慧禪師。詰問次。釋然契悟。慧以麈尾拂付之。
0104c13: 後謁宏智蒙印可。其道愈尊。出住普照善權翠巖雪
0104c14: 竇。上堂。人人有箇鼻孔。唯有善權無鼻孔。為甚麼無。
0104c15: 二十年前被人掣落了也。人人有兩箇眼睛。唯有善
0104c16: 權無眼睛。為甚麼無。被人木子換了也。人人有箇
0104c17: 髑髏髑。唯有善權無髑髏髏。為甚麼無。借人作屎杓了也。
0104c18: 遂召大眾曰。鼻孔又無。眼睛又無。髑髏又無。諸人還
0104c19: 識善權麼。若也不識。是諸人埋沒善權。其或未然。更
0104c20: 聽一頌。底泥牛金貼面。山頭石女著真紅。繫驢橛
0104c21: 上生芝草。不是雲靄香爐峰。上堂。翠巖不是不說。祇
0104c22: 為無箇時節。今朝快便難逢。一句為君剖決。露柱本
0104c23: 是木頭。秤鎚祇是生鐵。諸人若到諸方。莫道山僧饒
0104c24: 舌。僧問。蓮花未出水時如何。師曰。沒你鼻孔。曰出
0105a01: 水後如何。師曰。穿著你眼睛。曰如何是正法眼。師曰。
0105a02: 烏豆。問如何是君。師曰。磨礱三尺。待斬不平人。曰
0105a03: 如何是臣。師曰。白雲閑不徹。流水太忙生。曰如何是
0105a04: 君臣道合。師曰。雲行雨施。月皎星輝。問如何是正中
0105a05: 偏。師曰。菱花未照前。曰如何是偏中正。師曰。團圞無
0105a06: 少剩。曰如何是正中來。師曰。界絕纖埃。曰如何是
0105a07: 兼中至。師曰。齧鏃功前戲。曰如何是兼中到。師曰。十
0105a08: 道不通耗。問如何是轉功就位。師曰。撒手無依全體
0105a09: 現。扁舟漁父宿蘆花。曰如何是轉位就功。師曰。半夜
0105a10: 嶺頭風月靜。一聲高樹老猿啼。曰如何是功位齊彰。
0105a11: 師曰。出門不踏來時路。滿目飛塵絕點埃。曰如何是
0105a12: 功位俱隱。師曰。泥牛飲障盡澄潭月。石馬加鞭不轉頭。
0105a13: 師終于本山。塔全身寺之西南隅。
0105a14: 常州善權法智禪師陝陜府氏子。壯於西京聖果寺
0105a15: 祝髮。習華嚴。棄謁南陽謹。次參大洪智。踰喻十年無所
0105a16: 證。後於宏智言下豁然。出居善權。次遷金粟。上堂。明
0105a17: 月高懸未照前。雪眉人玉欄干。夜深雨過風雷息。
0105a18: 客散雲樓酒乾。上堂。三界無法。何處求心。驚入
0105a19: 草。飛鳥出林。雨過山堂秋夜靜。市聲終不到孤岑。
0105a20: 杭州淨慈自得慧暉禪師會稽張氏子。幼依澄照道
0105a21: 凝染削進具。甫二十。扣真歇於長蘆。微有所證。旋里
0105a22: 謁宏智。智舉。當明中有暗。不以暗相遇。當暗中有明。
0105a23: 不以明相。問之語不契。初夜定回。往聖僧前燒香。
0105a24: 而宏智適至。師見之頓明前話。次日入室。智舉。堪嗟
0105b01: 去日顏如玉。歎回時似霜。詰之。師曰。其入離。其
0105b02: 出微。自爾問答無滯。智許為室中真子。紹興丁巳。開
0105b03: 法補陀。徙萬壽及吉祥雪竇。淳三年。補淨慈。上
0105b04: 堂。朔風凜凜掃寒林。葉落歸根露赤心。萬派朝宗船
0105b05: 到岸。六芥投針。本成現莫他尋。性地閑閑耀
0105b06: 古今。戶外凍消春色動。四山渾作木龍吟。上堂。釋迦
0105b07: 老子。窮理盡性。金口敷宣。一代時教。珠回玉轉。被人
0105b08: 喚作拭不淨故紙。達磨祖師。以一乘法。直指單傳。面
0105b09: 壁九年。不立文字。被人喚作壁觀婆羅門。且道。作麼
0105b10: 生行履。免被傍人指注去。衲帔蒙頭萬事休。此時山
0105b11: 僧都不會。上堂。巢知風。穴知雨。甜者甜兮苦者苦。不
0105b12: 須計較作思量。五五從來二十五。萬般施設到平常。
0105b13: 此是叢林飽參句。諸人還委悉麼。野老不知堯舜力。
0105b14: 鼕鼕打祭江神。上堂。谷之神樞之要。裏許旁參。回
0105b15: 途得妙。雲雖動而常閑。月雖晦而彌照。賓主交參。正
0105b16: 偏兼到。十洲春盡花凋殘。珊瑚樹林日杲杲。僧問。如
0105b17: 何是正中偏。師曰。昨夜三更星滿天。曰如何是偏中
0105b18: 正。師曰。白雲籠嶽頂。終不露崔嵬。曰如何是正中來。
0105b19: 師曰。莫謂鯤鯨無羽翼。今日親從鳥道來。曰如何是
0105b20: 兼中至。師曰。應無跡。用無痕。曰如何是兼中到。師曰。
0105b21: 石人衫子破。大地沒人縫。上堂。皮膚脫落絕方隅。明
0105b22: 了身心一物無。妙入道寰深靜處。玉人端馭白牛車。
0105b23: 妙明田地。達者還稀。識情不到。唯證方知。白雲兒靈
0105b24: 靈自照。青山父卓卓常存。機分頂後光。智契劫前眼。
0105c01: 所以道。新豐路兮峻仍皾。新豐洞兮湛然沃。登者登
0105c02: 兮不動搖。游者游兮莫忽速。亭堂雖有到人稀。林泉
0105c03: 不長尋常木。諸禪德。向上一著尊貴難明。璃殿上
0105c04: 不稱尊。翡翠簾前還合伴。正與麼時。針線貫通。真宗
0105c05: 不墜。合作麼生施設。滿頭白髮離巖谷。半夜穿雲入
0105c06: 市。上堂。舉傅大士法身頌云。空手把鋤頭。步行騎
0105c07: 水牛。人從橋上過。橋流水不流。雲門大師道。諸人東
0105c08: 來西來。南來北來。各各騎一頭水牯牛來。然雖如是。
0105c09: 千頭萬頭。祇要識取這一頭。師曰。雲門尋常乾爆爆
0105c10: 地。錐劄不入。到這裏也解拖泥帶水。諸人祇今要見
0105c11: 這一頭麼。天色稍寒。各自歸堂。上堂。舉風幡話。師曰。
0105c12: 風幡動處著得箇眼。是上座。風幡動處失箇眼。
0105c13: 即是風幡。其或未然。不是風幡不是心。衲僧徒自強
0105c14: 錐針。巖房雨過昏煙淨。臥聽涼風生竹林。七年秋退
0105c15: 歸雪竇。十年仲冬二十九日中夜。沐浴而逝。窆全身
0105c16: 於明覺塔右。
0105c17: 明州瑞巖石法恭禪師郡之奉化林氏子。於棲真
0105c18: 院下髮。受具往延慶講下。一夕誦法華。至父母所生
0105c19: 眼。悉見三千界。時聞風刺剌櫚葉聲。忽然有省。依
0105c20: 天童。始明大旨。凡當世弘法者。悉往咨決。出住能仁
0105c21: 光孝瑞巖。上堂。春風楊柳眉。春禽弄百舌。一片祖師
0105c22: 心。兩處俱漏泄。不動步還家。習漏頓消滅。暗投玉線
0105c23: 芒。曉貫金針穴。深固實幽遠。無人孰辨別。慚愧可憐
0105c24: 生。頭頭皆合轍。不念阿彌陀。南無乾屎橛。無智癡人
0106a01: 前。第一不得說。上堂。見得徹用時親。相逢盡是箇中
0106a02: 人。望空雨寶休誇富。無地容錐未是貧。踏著秤鎚硬
0106a03: 似鐵。八兩元來是半斤。上堂。舉世尊生下指天指地
0106a04: 公案。頌曰。五天一隻蓬蒿箭。攪動支那百萬兵。不得
0106a05: 雲門行正令。幾乎錯認定盤星。
0106a06: 襄州石門清涼法真禪師門人也。上堂。柳色含煙。
0106a07: 春光秀。一峰孤峻。萬卉爭芳。白雲淡泞已巳無心。滿
0106a08: 目青山元不動。漁翁垂釣。一溪寒雪未曾消。野渡無
0106a09: 人。萬古碧潭清似鏡。賓中有主。拄杖橫挑日月輪。主
0106a10: 中有賓。踏破草鞋赤走。直得賓主互顯。殺活自由。
0106a11: 理事渾融。正偏不滯。入荒田不揀。信手拈來草。且道
0106a12: 如何委悉。塵中雖有隱身術。爭似全身入帝鄉。
0106a13: 明州光孝了堂思徹禪師上堂。羊頭車子推明月。沒
0106a14: 底船兒載曉風。一句頓超情量外。道無南北與西東。
0106a15: 所以劫前消息。非口耳之所傳。格外真規。豈思量之
0106a16: 能解。須知佛佛祖祖。了無一法為人。子子孫孫。直下
0106a17: 全身荷負。既已巳萬機寢削。自然一糝不留。湛湛之波。
0106a18: 碧水冷涵於秋色。靈靈之照。霽天淨洗於輪。宛轉
0106a19: 旁參。通兼帶。夢手推開玉戶。身撥動機輪。正令
0106a20: 纔行。又見一陽萌動。化工密運。俄驚三世變遷。雖則
0106a21: 默爾無言。爭奈熾然常說。無遷無變。今朝拈置一邊。
0106a22: 有故有新。且道如何話會。諸人還委悉麼。陰消剝
0106a23: 盡。來日是書雲。
0106a24: 隨州大洪法為禪師天台鮑氏子。上堂。法身無相。不
0106b01: 可以音聲求。妙道亡言。豈可以文字會。縱使超佛越
0106b02: 祖。猶落階梯。直饒說妙談玄。終挂唇齒。須是功勳不
0106b03: 犯。形跡不留。枯木寒巖更無津潤。幻人木馬情識皆
0106b04: 空。方能垂手入。轉身異類。不見道。無漏國中留不
0106b05: 住。來煙塢臥寒沙。
0106b06: 真州長蘆琳禪師上堂。拈拄杖曰。其宗也。離心意識。
0106b07: 其旨也。超去來今。離心意識。故品萬類不見差殊。超
0106b08: 去來今。故盡十方更無滲漏。當頭不犯。徹底無依。悟
0106b09: 向朕兆未生已巳前。用在功勳不犯之處。平常活計。不
0106b10: 用躊。擬議之間。即沒交涉。
0106b11: 大洪預禪師法嗣
0106b12: 臨江軍慧力悟禪師上堂。一切聲是佛聲。簷前雨滴
0106b13: 響冷冷。一切色是佛色。覿面相呈諱不得。便恁麼若
0106b14: 為明。碧天雲外月華清。
0106b15: 福州雪峰慧深首座示眾。未得入頭應切切。入頭已巳
0106b16: 得須教徹。雖然得入本無無。莫守無無無間歇。大洪
0106b17: 聞之乃曰。深兄說禪若此。惜福緣不勝耳。一日普說
0106b18: 罷。揮偈眾。以筆一拍而化。
0106b19: 天封歸禪師法嗣
0106b20: 江州東林通理禪師上堂。峰頭駕鐵船。三更日輪杲。
0106b21: 心閑不自明。落葉知誰掃。等閑摘箇鄭州梨。放手元
0106b22: 是青州棗。
0106b23: 天衣聰禪師法嗣
0106b24: 蘇州慧日法安禪師本郡人。僧問。如何是和尚為人
0106c01: 一句。師曰。狗走抖擻口。曰意旨如何。師曰。猴愁摟
0106c02: 頭。
0106c03: 溫州護國欽禪師上堂。有句無句。明來暗去。活捉生
0106c04: 擒。捷書露布。如藤倚樹。物以類聚。海外人參。蜀中綿
0106c05: 附。樹倒藤枯。切忌名模。句歸何處。囌嚧囌嚧。呵呵大
0106c06: 笑。破鏡不照。大地茫茫。一任跳。
0106c07: 無為軍吉祥元實禪師高郵人。自到天衣。蚤夜精勤。
0106c08: 不至席。一日偶失笑喧眾。衣擯之。中夜宿田里。
0106c09: 星月粲然有省。曉歸趨方丈。衣見乃問。洞山五位君
0106c10: 臣如何話會。師曰。我這裏一位也無。衣令參堂。謂侍
0106c11: 僧曰。這漢有箇見處。奈不識宗旨何。入室次。衣預
0106c12: 令行者五人分序而立。師至。俱召實上座。師於是密
0106c13: 契奧旨。述偈曰。一位纔彰五位分。君臣處紫雲屯。
0106c14: 夜明簾卷無私照。金殿重重顯至尊。衣稱善。後住吉
0106c15: 祥。
0106c16: 舒州投子道宣禪師久侍天衣。無所契。衣叱之。師忘
0106c17: 寢食者月餘。一夕聞巡更鈴聲。忽猛省曰。住住。一聲
0106c18: 直透青霄路。寒潭月皎有誰知。泥牛觸折珊瑚樹。衣
0106c19: 聞命職藏司。住後。凡有所問。以拂子作搖鈴勢。
0106c20: 青原下十五世
0106c21: 天童禪師法嗣
0106c22: 明州雪竇智鑒禪師滁州吳氏子。兒時。母與洗手瘍。
0106c23: 因曰是甚麼。對曰。我手似佛手。長失恃怙。依真歇於
0106c24: 長蘆。大休首眾。即器之。後遯象山。百怪不能惑。深夜
0107a01: 開悟。求證於延壽。然復見大休。住後上堂。世尊有密
0107a02: 語。迦葉不覆藏。一夜落花雨。滿城流水香。
0107a03: 雪竇宗禪師法嗣
0107a04: 泰州廣福微庵道勤禪師本郡俞氏子。上堂。舉僧問
0107a05: 同安。如何是和尚家風。同安曰。金雞抱子歸霄漢。玉
0107a06: 兔懷胎入紫微。曰忽遇客來將何祇待。同安曰。金果
0107a07: 早朝猿摘去。玉華晚後鳳銜來。師曰。廣福即不然。有
0107a08: 問如何是和尚家風。祇向他道。翠竹叢邊歌款乃。碧
0107a09: 巖深處臥煙蘿。忽遇客來將何祇待。沒底籃兒盛皓
0107a10: 月。無心子貯清風。
0107a11: 善權智禪師法嗣
0107a12: 越州超化藻禪師開爐上堂。雪滿寒。燒盡丹霞木
0107a13: 佛。交野渡。凍殺陝陜府鐵牛。直得。寒發焰。片雪不
0107a14: 留。任運縱橫。現成受用。諸禪德。要會麼。衲帔蒙頭坐。
0107a15: 冷煖了無知。
0107a16: 青原下十六世
0107a17: 雪竇鑑禪師法嗣
0107a18: 明州天童長翁如淨禪師久依雪竇足菴和尚會下。
0107a19: 菴令看柏樹子話。有省。頌曰。西來祖意庭前。鼻孔
0107a20: 寥蓼對眼睛。落地枯枝纔跳。松蘿亮鬲笑掀騰。後
0107a21: 出世。列主名剎。居杭之淨慈。未幾奉黃。復遷明州
0107a22: 天童寺。開爐上堂云。只個柴頭煨火種。諸方聿起競
0107a23: 開爐。天童直截超宗處。爐與柴頭盡底無。恁麼卻有
0107a24: 煖氣。正好猛做工夫。且道。如何驀忽雷霆轟烈。從
0107b01: 教深夜雪糢糊。上堂。天童鐵臭老拳頭。打殺江湖水
0107b02: 牯牛。夜後忽然生個卵。天明推出大日頭。且道。如何
0107b03: 晒諸人烝濕處。免教行步滑如油。謝新舊兩序上
0107b04: 堂。開無間地獄。現閻羅大王。聚夜叉一部。列牛頭兩
0107b05: 行。與其進者。劍樹上猛火進用。與其退者。刀山裏寒
0107b06: 冰退藏。且道理會甚事。耐飯飽弄箸。判斷屎急尿
0107b07: 。其或未然。華柳春風入戲場。壽慶節上堂。至哉乾
0107b08: 元。誕佛國摩耶之瑞。大哉貝典。祝仙桃王母之春。正
0107b09: 當恁麼時。且道以何為驗。觀音纓珞妙莊嚴。勢至華
0107b10: 鬘長自在。上堂。仲冬第一句。槎槎牙牙。老梅樹忽開
0107b11: 花。一花兩花。三四五花。無數花。清不可誇。香不可誇。
0107b12: 散作春容吹艸木。衲僧個個頂門禿。驀劄變怪狂風
0107b13: 暴雨。乃至交袞大地雪漫漫。老梅樹太無端。寒凍摩
0107b14: 挲鼻孔酸。謝知事齋首座秉拂上堂。鐵酸。金剛圈。
0107b15: 塞斷咽喉。曳脫鼻孔。天童立地有分。衲僧乞命無門。
0107b16: 且道如何堪與瞿曇作子孫。請監收上堂。竇八布衫
0107b17: 穿。大家出隻手。橫須彌為。量大海為斗。所以生殺
0107b18: 在前。收放在後。歸功塞破空口。還知麼。天童不敢
0107b19: 相孤。甘作啼走狗。上堂。螟蛉之子殪而逢蜾。祝之
0107b20: 曰。類我類我。天童門下莫有類我底麼。萬里不挂片
0107b21: 雲。青天一團猛火。謝監收上堂。金剛王寶劍在匣。有
0107b22: 望風不犯之威。天童喝下飛出。變作無孔鐵鎚。輥入
0107b23: 荒田亂艸。任教日炙風吹。因甚如此。拈匙把箸知多
0107b24: 少。不是知音不易知。佛成道日上堂云。瞿曇臘月八。
0107c01: 夜半走出山。賊路羊腸由。偷心虎背斑。鈍置人天者
0107c02: 一番。天童恁麼檢舉。且道諦當也無。落賺兒孫頭盡
0107c03: 禿。葫蘆藤種纏葫蘆。師凡六座道場。未云稟授。眾有
0107c04: 請。師曰。我待涅槃堂裏拈出。果臨終時。拈香曰。如淨
0107c05: 行。四十餘年。首到乳。失墮於陷阱。此香今不
0107c07: 打個跳。活陷黃泉。咦。從來生死不相干。竟而趨寂。
0107c08: 青原下十七世
0107c09: 天童淨禪師法嗣
0107c10: 襄州鹿門覺禪師參長翁。值翁上堂曰。一個烏梅似
0107c11: 木形。蜘蛛結網打蜻蜓。蜻蜓落了兩片翼。堪笑烏梅
0107c12: 鐵釘。師不覺失笑曰。早知燈是火。飯熟幾多時。後
0107c13: 承印記。出住鹿門。示眾曰。盡大地是學人一卷經。盡
0107c14: 乾坤是學人一隻眼。以者個眼。讀如是經。千萬億劫。
0107c15: 常無間斷。恩報秀云。看經不易師作五位頌曰。正
0107c16: 中偏。月黑雲籠午夜天。佛祖無凡聖盡。個中誰辨
0107c17: 往來源。偏中正。金井玉盤秋水冷。海天紅日已巳生東。
0107c18: 餘輝不照毗盧頂。正中來。戴角披毛知幾回。應物轉
0107c19: 身全得妙。雲收終不露崔嵬。偏中至。覿面誰能容擬
0107c20: 議。手提玅印不當風。大用繁興豈凝滯。兼中到。無舌
0107c21: 兒童方會道。撥塵何處得逢源。撒手迴途還復玅。
0107c22: 青原下十八世
0107c23: 鹿門覺禪師法嗣
0107c24: 青州普照寺一辨禪師精究內典。貫通旨趣。及參鹿
0108a01: 門。得言外旨。出住中都萬壽。當是時。北方二百餘年。
0108a02: 燕秦齊晉之間。入是宗者。皆其後學。每向室中設百
0108a03: 問勘學者。一曰。聲前薦得。落在今時。句後承當。迷
0108a04: 頭認影。作麼生是空劫已巳前自己巳。又曰。二邊純莫立。
0108a05: 中道不須安。且道甚麼處相見得個端的。又曰。回途
0108a06: 轉位。直須戴角披毛。喚作畜生得麼。又曰。念念釋迦
0108a07: 出世。步步彌勒下生。為甚麼擬心即錯。動念即乖。又
0108a08: 曰。有口讚不盡。無言心自明。是則裂破空。不是則
0108a09: 鬼家活計。上人端的處。道將一句來。如是憧憧籌室。
0108a10: 透斯語者鮮焉。
0108a11: 青原下二十二世
0108a12: 雪巖滿禪師法嗣
0108a13: 燕京報恩寺萬松行秀禪師河內之解人也。姓蔡氏。
0108a14: 出家於邢州淨土寺。禮贇公為師。後受具戒。挑囊距
0108a15: 燕。歷潭過慶壽。參勝默老人。教看長沙轉自己巳歸山
0108a16: 河大地話。半載全無由入。默曰。我只願你遲會。一日
0108a17: 有省。復看玄沙未徹語。請益雪巖於磁之大明。纔二
0108a18: 十七日。不覺伎倆已巳盡。留入記室。語言相契。徑付衣
0108a19: 偈。尋歸淨土。搆萬松軒以自適。寺內尊宿敦請住持。
0108a20: 次住中都萬壽寺。小參。昔有跨驢人。問眾僧何往。僧
0108a21: 曰。道場去。人曰。何處不是道場。僧以拳歐之曰。者漢
0108a22: 沒道理。向道場裏跨驢不下。其人無語。師曰。人人盡
0108a23: 道者漢有頭無尾。能做不能當。殊不知。是者僧前
0108a24: 言不副後語。汝既知舉足下足皆是道場。何不悟騎
0108b01: 驢跨馬無非佛事。萬松要斷者不平公案。更與花判
0108b02: 曰。喫拳沒興漢。茆廣杜禪和。早是不克己巳。那堪錯怪
0108b03: 他。道場惟有一。佛法本無多。留與闍黎道。護唵薩哩
0108b04: 。金章宗皇帝。明昌四年。即南宋光宗紹四年也。
0108b05: 詔師於禁庭陞座。帝親迎禮。聞未聞法。開悟感慨。奉
0108b06: 錦綺大僧伽衣。內宮貴戚羅拜拱跪。各施珍愛。建普
0108b07: 度會。施奉異。格連日祥雲聯綿天際。從此年豐謳
0108b08: 歌滿路。承安二年丁巳。詔師住大都之仰山棲隱禪
0108b09: 寺。上堂。蓮宮特作梵宮脩。勝境還須聖駕遊。雨過水
0108b10: 澄禽泛子。霞明山靜錦蒙頭。成湯也展天網。呂望
0108b11: 稀垂浸月釣。試問風光甚時節。黃金世界桂花秋。閏
0108b12: 四月旦上堂。所謂道人者。不知月之太小。不知歲之
0108b13: 餘閏。埜僧即不然。今年三百八十四日。前月大盡。此
0108b14: 月小盡。即今閏四月一日。辰末巳初。忽有個出來道。
0108b15: 通疏伶俐。知時按節。要且無道人氣息。埜僧以手掩
0108b16: 鼻道。近後近後。作什麼。。道人氣息。珍重。晚住報恩
0108b17: 退居從容菴。示眾。機輪轉處。智眼猶迷。寶鏡開時。纖
0108b18: 塵不度。開拳不落地。應物善知時。兩刃相逢時如何
0108b19: 回互。示眾云。去即留住。住即遣去。不去不住。渠無國
0108b20: 土。何處逢渠。在在處處。且道是甚麼物。得恁麼奇特。
0108b21: 示眾。動則埋身千丈。不動則當處生苗。直須兩頭撒
0108b22: 開。中間放下。更買草鞋行始得。示眾。踢翻滄海。大
0108b23: 地塵飛。喝散白雲。空粉碎。嚴從立令。猶是半提。大
0108b24: 用全彰。如何施設。示眾。向上一機。霄漢。當陽一
0108c01: 路。過新羅。直饒眼似流星。未免口如匾擔。且道是
0108c02: 何宗旨。師於孔老莊周百家之學無不會通。三閱藏
0108c03: 教。恒業華嚴。得法者一百二十人。壽八十一。
0108c04: 青原下二十三世
0108c05: 報恩秀禪師法嗣
0108c06: 燕京報恩林泉從倫禪師初住萬壽。上堂。禪禪非正
0108c07: 非偏。無意路。有玄淵。超今邁古。絕後光先。但能忘影
0108c08: 。何必守筌。直指人心見性。須憑祖意通玄。九年
0108c09: 面壁真消息。端的其中有秘傳。示眾。若論此事。如丹
0108c10: 鳳衝霄不留其。其由性空寥廓。慧日精明。炤五蘊
0108c11: 之皆空。使萬緣之俱泯。直得星攢碧落。月浸丹墀。翡
0108c12: 翠簾垂。燭香人靜。當此之際。那容喘息。寧許窺窬。密
0108c13: 室不通風。玄門難措足。雖然如是。一點靈明通宇宙。
0108c14: 那拘西竺與曹溪。至元十八年十月二十日。聖旨就
0108c15: 大都憫忠寺。焚燒道藏偽經。除道德經。外盡行燒。
0108c16: 命師下火。遂以火炬打一圓相曰。諸仁者。只如三洞
0108c17: 靈文。還能證此火光三昧也無。若也於斯會得。家有
0108c18: 北斗經。枉教人口不安寧。其或未然。從此飛滅
0108c19: 後。任伊到處覓天尊。急著眼看。
0108c20: 
0108c21: 五燈嚴統卷十四
