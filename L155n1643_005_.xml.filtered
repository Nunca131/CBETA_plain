0145b02: 嗣法門人顯權等編
0145b03: 住台州府寧海縣廣潤禪寺語錄
0145b04: 山門五九四十五太陽來入戶風雲從萬物
0145b05: 烈燄爐中彩鳳飛華鍼眼裏金鵬度。
0145b06: 佛殿不著佛求不著法求不著僧求用禮作
0145b07: 麼木人夜織石女拋梭。
0145b08: 伽藍我提綱君挈目帝座當年尚感通護持
0145b09: 何用山僧屬。
0145b10: 祖堂八萬四千非鳳毛三十三人入虎穴
0145b11: 到山僧復何為虎頭收虎尾。
0145b12: 據室開潑天門戶接四海玄徒未論騎虎豐豊
0145b13: 干便是寒山拾得燒火底與他燒火埽地底
0145b14: 與他埽地必若令而行銀地菩薩金地佛
0145b15: 方廣五百應真大士總是門外漢拶折腳脛
0146a01: 有分在何故金烏吸盡天邊露玉兔敲殘海
0146a02: 上霜。
0146a03: 小參僧問五磊峰頭獨觀霄漢雙梅谿上重
0146a04: 整家風正當龍象交參扶豎綱宗一句請師
0146a05: 垂示師云黃河清出聖人進云三頓烏藤黃
0146a06: 檗要旨因甚臨濟入門用喝師云倒接無根
0146a07: 樹進云一條紙燭信老真機因甚德山入門
0146a08: 用棒師云橫挑海底燈進云祇如千棒打不
0146a09: 著萬喝施不到底又如何分付師云砧基道
0146a10: 者田厙奴兒進云不因今日問錯過目前機
0146a11: 師云只今也不少僧喝師便打進云碧海濤
0146a12: 聲千古振瑞雲山色萬年青師云閒言語乃
0146a13: 云去年始脫天童耙今日重牽廣潤分應
0146a14: 業緣須報償敢辭帶水又泥大眾衲僧家
0146a15: 羅籠不肯住呼喚不回頭孤迥迥尋常氣宇
0146b01: 如王峭巍巍一等面皮似鐵因甚到此被人
0146b02: 牽抴得上高落低不見道順是菩提復舉大
0146b03: 慧杲初住徑山開堂於明慶寺下座次少卿
0146b04: 馮公楫問曰和尚常言不作者蟲豸因甚今
0146b05: 日敗闕慧曰盡大地是箇杲上座你作麼生
0146b06: 見馮擬議慧便掌師云馮濟川可謂運斤有
0146b07: 法其奈堊無功若是山僧盡大地是箇杲
0146b08: 上座你作麼生見但云恁麼則世界總被和
0146b09: 尚占卻待他動靜隨後便喝豈不增色寀僚
0146b10: 正當今日有問山僧又對他甚麼即得雲綻
0146b11: 家家月春來華。
0146b12: 施主請上堂舉龍牙云天下名山到因腳辛
0146b13: 苦年深與襪著而今老大不能行手裏把柄
0146b14: 破木杓東山演祖云白雲即不然腳也不能
0146b15: 著草手也不能把木杓端坐受供養施主
0147a01: 常安樂師云媿山僧又復不然到名山
0147a02: 天盡角無端老被住持縛院門倒塌應重修
0147a03: 著卻草仍把杓且道與麼時還有報答施
0147a04: 主底道理也無滄海翻定有秋鐵餕餡
0147a05: 黃金鑊。
0147a06: 皆然化士請上堂兼為檀越薦室道本無橫
0147a07: 徑入者必從緣塵塵盡三昧法法總皆然普
0147a08: 化常時搖鐸盤山一向行廛不離肉案頭
0147a09: 能使泥牛通身換骨只在器車幕下頓令石
0147a10: 女平地登仙推倒嘉州大象放出文殊普賢
0147a11: 一亙晴空萬古千波兢涌嵒前落華莫謂難
0147a12: 重上破鏡休驚不再圜獵獵風蒲朱夏節鴛
0147a13: 鴦還睡綠池蓮。
0147a14: 宗僧統率諸山請上堂七金五嶽仰須彌以
0147a15: 為宗萬千流趨溟渤而至止釋梵為諸天
0147b01: 之所敬金輪尊八極以無傾祇如山河大地
0147b02: 日月星辰四聖六凡三宗百氏之學又統承
0147b03: 箇甚麼豎拂子云於此明得則機機頓赴何
0147b04: 難捏聚浮幢輕擿大千於方外法法圜融不
0147b05: 徒放開芥子閒納華藏於孔中要且三世諸
0147b06: 佛歷代祖師天下老和尚喝一喝云不消一
0147b07: 喝瓦解冰消於此不明擿下云真人十八界
0147b08: 元空三十一人同姓呂分散遊山各占山三
0147b09: 十一人又同處。
0147b10: 城東法安峰諸山請上堂常賤賣心肝
0147b11: 因般若以東請善財劬勞水為知識而南
0147b12: 詢雖皆重法輕生其奈忘家失業殊不知光
0147b13: 吞萬象人人有衣裏明珠貴踰娑婆各各韞
0147b14: 懷中至寶千一致何用穿通萬古常如非
0147b15: 從人得所以達磨不來東土曹谿白浪滔天
0148a01: 二祖不流沙少室清風地大眾祇如恁
0148a02: 麼會即從畢竟列葉分燈是誰聯芳續良
0148a03: 久云假饒千載聞名不如一回見面卓拄杖
0148a04: 下座。
0148a05: 念孩曹居士請上堂問古寺建三門千載一
0148a06: 人成事業敢問事業如何成師云天無私覆
0148a07: 進云峰環勝地先朝後代濟蒼生畢竟蒼
0148a08: 生如何濟師云地無私載進云拈卻成除卻
0148a09: 濟還許學人直入也無師云你須知恩始得
0148a10: 進云不登絕頂爭見天空師云可惜許進云
0148a11: 過在甚麼處師云未知恩在進云作家宗師
0148a12: 天然猶在師云莫亂搽糊乃云止止不須說
0148a13: 我法妙難思釋迦老子太殺抑人揚己已無以
0148a14: 穢食置於寶器維摩大士未免屈己已扶人簡
0148a15: 點將來二俱不了何故不見道夫說法者當
0148b01: 如法說法無有我離我垢故法無眾生離眾
0148b02: 生垢故離眾生垢故故目前無闍離我垢
0148b03: 故故座上無山僧座上無山僧故心行處滅
0148b04: 目前無闍故言語道斷言語道斷故咳唾
0148b05: 掉臂無非祖意西來心行處滅故治世語言
0148b06: 資生業等皆與實相不相違背如是則攪長
0148b07: 河為酥酪不動腕頭變大地作黃金豈勞施
0148b08: 設一一流出與我蓋天蓋地塵塵普見
0148b09: 色身物物全彰大用正恁麼時如何空生無
0148b10: 意嵒中坐不禁天華動地來。
0148b11: 晚參擬心時被擬心魔縛非擬心時被非擬
0148b12: 心魔縛非非擬心時被非非擬心魔縛敢問
0148b13: 大眾作麼生得不縛去莫是極妙窮玄置心
0148b14: 一處得麼莫是一回入草去驀鼻抴將回得
0148b15: 麼莫是家親作祟崇識得不為冤得麼莫是析
0149a01: 旃檀片片皆香全身坐斷佛魔頭得麼莫是
0149a02: 休去歇去冷啾啾地去古廟香爐去一條白
0149a03: 練去得麼莫是是句亦非句亦譬如擿
0149a04: 揮空莫論及之與不及得麼莫是饑來喫
0149a05: 飯困來打眠隨緣消舊業且莫造新殃得麼
0149a06: 莫是衲被蒙頭萬事休此時山僧都不會得
0149a07: 麼莫是轉轆轆地纔恁麼便不恁麼得麼上
0149a08: 來做處不出作止任滅四病全在三縛之中
0149a09: 除此別有便請道看若道得始有語話分若
0149a10: 道不得大事為你不得小事各自支當珍重。
0149a11: 晚參舉七祖南嶽讓入室弟子六人各印可
0149a12: 曰汝等六人同證吾身各契其一一人得吾
0149a13: 眉善威儀一人得吾眼善顧盻一人得吾耳
0149a14: 善聽理一人得吾鼻善知氣一人得吾舌善
0149a15: 譚說一人得吾心善古今師云者老和尚
0149b01: 語不少當時山僧若在便與他掀倒禪抴
0149b02: 下腳來爛搥一頓了然後問他六人你者一
0149b03: 隊漢皮下還有血也無是你以前還曾欠少
0149b04: 眼眉耳鼻舌心也無因甚卻從人得今既得
0149b05: 了他人底自己已底又安向甚處亦與他爛搥
0149b06: 一頓豈不風清一世免得遞代相沿將箇東
0149b07: 印子印破他人面門大眾前來老漢總不
0149b08: 唧你等合知向皆卻來者裏覓箇甚麼山
0149b09: 僧今夜若不據令而行亦未免遭人貶剝拈
0149b10: 拄杖下座一時打散。
0149b11: 晚參由根有利鈍故證有疾徐從上根器總
0149b12: 作四種斷一頓中頓如山會上廣屠兒
0149b13: 放下屠刀云我是千佛一數又黃檗和尚因
0149b14: 百丈舉再參因緣便明得馬祖大機之用者
0149b15: 是也臨濟云山僧日曾向毘尼中留心亦
0150a01: 曾於教乘中尋討後來知是救世藥方表顯
0150a02: 之說遂乃一時拋卻即訪道參禪後遇大善
0150a03: 知識方乃道眼分明始識得天下老和尚辦
0150a04: 其邪正非是孃生下便會還是體究磨鍊一
0150a05: 朝自省則漸中頓也溈山云如今初心雖從
0150a06: 緣得一念頓悟自理猶有無始曠劫習氣未
0150a07: 能頓淨須教渠淨除見業流識即是修也不
0150a08: 可別有法教渠修行趣向則頓中漸也所謂
0150a09: 漸中漸者即緣覺聲聞及權乘菩薩皆從三
0150a10: 無數劫修六度萬行方得成佛者是也更有
0150a11: 一人不涉頓不涉漸你道作何面目良久云
0150a12: 歸堂喫茶。
0150a13: 晚參真如凡聖皆是夢言佛及眾生並為增
0150a14: 語或有人出來問盤山老但向伊道不因
0150a15: 紫陌華開早爭得黃下柳條五祖云更有
0150b01: 問四面老自云諾惺惺著師云更有問廣
0150b02: 潤老劈脊與他便棒又云少神作麼。
0150b03: 入新僧堂上堂問廣潤寺裏新建禪堂入之
0150b04: 者箇箇眉毛廝結出之者人人鼻孔遼天更
0150b05: 有一人也不出也不入勞煩和尚重拈出師
0150b06: 云淮南道士著真紅進云千江有水千江月
0150b07: 萬里無雲萬里天師云塞北佳人巧畫眉進
0150b08: 云人平不語水平不流師云咭嘹舌頭三千
0150b09: 里進云恁麼則擺手出長安去也師云不出
0150b10: 不入話作麼生進云也知和尚師云你知箇
0150b11: 甚麼僧歸眾師云腳跟下猶少一頓問望州
0150b12: 烏石與僧堂未到相逢已舉揚廣潤僧堂今
0150b13: 日就堂中箇事可商量如何是堂中事師云
0150b14: 獨掌不浪鳴兩掌鳴摑摑進云如是則人人
0150b15: 頭上放光箇箇腳跟露彩師云青蘿緣嶽頂
0151a01: 不與白雲齊進云頭頭垂示處仔細好生觀
0151a02: 師云高著眼僧喝師云好一喝僧擬議師便
0151a03: 喝僧連喝兩喝師復喝云再僧掩耳師云
0151a04: 了乃云浪鳴非孤掌兩掌鳴有之青蘿緣嶽
0151a05: 頂終遜白雲齊一斧斫成象骨槽三文娶得
0151a06: 公妻囉囉哩哩囉哩新神更著師婆賽古
0151a07: 廟重遭措大題且恁朝弋清風莫釣雲霓嬴
0151a08: 得華谿松徑上扶笻閒聽野猿爭奈山門
0151a09: 頭兩箇大漢努目牚眉卻道百丈大智以前
0151a10: 嵒居穴處人人自律百丈大智以後高堂廣
0151a11: 廈人人自廢東廂下白鶴大帝與元弼真君
0151a12: 默默地商量諸方善知識解垂萬里善布
0151a13: 縵天網安似我者裏堂頭一似米揚底
0151a14: 簸箕三四瑞雲路相次絕也說甚麼麟
0151a15: 鳳諧諧魚龍緝緝山僧被他搔著痒處不覺
0151b01: 手之舞之足之蹈之呵呵大笑笑到明朝後
0151b02: 日又後日乃左右顧云此眾無支葉唯有
0151b03: 諸貞實。
0151b04: 密老和尚諱日上堂問長庚曉景絕躋攀出
0151b05: 死入生了不干展布家風師再矣為誰舉櫂
0151b06: 別波瀾師云金雞解銜一粒粟供養十方羅
0151b07: 漢僧進云恁麼則可謂雲從龍風從虎師云
0151b08: 你還知南嶽讓和尚降誕白氣應於玄象在
0151b09: 安康之野麼進云真風直得來無已千古傳
0151b10: 持信有由師云杓卜聽虛聲進云親見和尚
0151b11: 去也師云見即瞎僧便喝師云驢鳴頭伏地
0151b12: 馬叫口朝天僧以手點云者師云情知
0151b13: 你亂做進云不得壓良為賤師云輕饒送出
0151b14: 三門外乃云太白峰兼廣潤三方六度為
0151b15: 燒香不因澹嚼家風久誰信菜根滋味長雖
0152a01: 然也是山東人棗子福州人嗜荔枝各自
0152a02: 說好處若論者老子道充寰宇德被天人幾
0152a03: 微而振達磨直指之宗自隱而章臨濟欲湮
0152a04: 之旨起關嶺垂秋之門祚譬如大龍宮殿水
0152a05: 出倍前而潮汐為之不失其候發同學未耀
0152a06: 之光華尤彼日天子照明世間而七金五嶽
0152a07: 因之高顯而殊出然則此日今時燒楓香餅
0152a08: 香黃熟香兜樓婆畢力迦旃檀沈水之香而
0152a09: 修設伊蒲塞供者殆將極江南窮塞北則又
0152a10: 何止嘗千嘗萬而與之較豐豊論嗇邪然而卻
0152a11: 有并渠列下自謂不如我道真者豈寸有所
0152a12: 長尺有所短乎抑智有所不知識有所未逮
0152a13: 乎慢山峻乎見刺剌深乎殊不知者老子頑如
0152a14: 陝陜府鐵牛嚚似嘉州大象贊固不動毀又何
0152a15: 傷所可恨者不審銅棺著跌是甚魔境見前
0152b01: 卻哀赤肉團上人人壁立千仞乃隱於陰入
0152b02: 之阬覆自蔀葑之下由是心憤憤口悱悱直
0152b03: 欲拳倒涅槃城趯翻三眼國上與佛祖結生
0152b04: 冤家下共波旬作死頭對那在泰山使者馬
0152b05: 面牛頭就是閻羅王聞之害怕鬼子母見說
0152b06: 攢眉帝釋搖頭修羅膽戰大眾是渠恁麼召
0152b07: 災惹禍所獲愆還有赦放時日也無不到
0152b08: 虛空撲落地也須滄海化為塵。
0152b09: 晚參舉雲門到灌谿有僧舉灌谿語云十方
0152b10: 無壁落四面亦無門淨嬴嬴赤灑灑沒可把
0152b11: 問雲門作麼生門云與麼道即易也大難出
0152b12: 僧云上座不肯和尚與麼道那門云你適來
0152b13: 恁麼舉那僧云是門云你驢年夢見灌谿僧
0152b14: 云某甲話在門云十方無壁落四面亦無門
0152b15: 你道大梵天王與帝釋商量箇甚麼事僧云
0153a01: 豈干他事門喝云逐隊飯漢師云大凡舉
0153a02: 話須知話之起倒者僧既不是弄潮手空將
0153a03: 鼻孔與人扭捏作麼廣潤見處也要與諸人
0153a04: 共知拈拄杖云看看望海鑯動也跳上瑞
0153a05: 雲峰頂壓著諸人頂門是你還解避也無
0153a06: 良久云十方無壁落四面亦無門淨嬴嬴赤
0153a07: 灑灑沒可把甚處去也抴拄杖一時打散。
0153a08: 晚參舉雲蓋智禪師云大眾昨日登山看釣
0153a09: 魚步行騎馬失卻驢有人拾得駱駝去重賞
0153a10: 千金一也無若向者裏薦得不著還草錢
0153a11: 師云據山僧看來草錢即不著還尚有寒
0153a12: 暑遷流在欲得不為寒暑之所遷流更聽山
0153a13: 僧一偈少年上日幾回老大傷嗟氣力穨
0153a14: 烏臼采經三五日腿酸不覺步難。
0153a15: 上堂涉水登山造瑞雲孜孜為法意何勤誰
0153b01: 知廣潤元無法只麼朝曦又夕曛有箇多知
0153b02: 漢從旁不甘抗聲出來道然則晝但晝夜但
0153b03: 夜僧但僧俗但俗香臺但香臺拂子但拂子
0153b04: 玄關既爾罔闢迷子何以知歸豈不孤他諸
0153b05: 上善人來意山僧卻郤有箇推託處乃古過
0153b06: 極無央世有佛出見號釋迦牟尼時今釋迦
0153b07: 老子為廣熾陶師於其法中始發無上道心
0153b08: 從此以後得值七萬五千諸佛承事供養乃
0153b09: 至經歷二大阿僧祇劫所供養承事諸佛無
0153b10: 有量已過量皆不與授阿耨多羅三三菩
0153b11: 提記至最後然燈如來始與授記爾於來世
0153b12: 當得作佛號釋迦牟尼何故以悟無所有法
0153b13: 故大眾既無有法且道釋迦老子據箇甚麼
0153b14: 道理便道天上天下唯我獨尊驀拈拄杖云
0153b15: 孤根自有擎天勢不比尋常曲彔支卓一卓
0154a01: 下座。
0154a02: 開爐上堂地爐無火客囊空雪似楊華落歲
0154a03: 窮拾得斷麻穿壞衲不知身在寂寥中古人
0154a04: 雖則與麼滴水滴凍簡點將來猶落今時爭
0154a05: 似廣潤者裏黑漆爐開正法眼真燈般若火
0154a06: 相須薪不斷從來無位真人樂有餘是
0154a07: 則固是祇如初三十一中九下七七九六十
0154a08: 三九九八十一朝西天暮歸唐土一馬生
0154a09: 三寅石牛攔古路又作麼生商量若商量不
0154a10: 下更須冷裏與我爆出黃金豆來始得。
0154a11: 上堂舉梁山道南來者與你三十棒北來者
0154a12: 與你三十棒然雖與麼未當宗乘後來琅玡
0154a13: 和尚道梁山好一片真金將作頑鐵賣卻琅
0154a14: 玡即不然南來者與你三十棒北來者與你
0154a15: 三十棒從教天下貶剝師云琅玡雖不將金
0154b01: 作鐵賣其奈自不說價要人還錢廣潤又則
0154b02: 不然南來者與你三十棒北來者與你三十
0154b03: 棒棒頭有眼明如日要識真金火裏看。
0154b04: 晚參舉汾陽拈拄杖示眾曰三世諸佛在者
0154b05: 裏為汝諸人無孔竅遂走向山僧拄杖裏去
0154b06: 強生節目淨因成曰汾陽與麼示徒大似擔
0154b07: 雪填井旁若無人山僧今日為汝諸人出氣
0154b08: 拈起拄杖曰三世諸佛不敢強生節目卻向
0154b09: 山僧拄杖裏走出向諸人道我不敢輕於汝
0154b10: 等汝等皆當作佛師云呼來遣去許他二老
0154b11: 死蛇活弄然雖如是向上一竅未曾動著山
0154b12: 僧今日為諸人提掇去也拈起拄杖曰若識
0154b13: 得者箇三世諸佛被諸人穿卻鼻孔若也未
0154b14: 識諸人鼻孔被三世諸佛穿卻擿下拄杖云
0154b15: 是箇甚麼。
0155a01: 晚參舉無用全拈長沙示眾云百尺竿頭坐
0155a02: 底人雖然得入未為真百尺竿頭須進步十
0155a03: 方世界見全身大慧先師道要見長沙麼更
0155a04: 進一步保寧則不然要識長沙麼更退一步
0155a05: 畢竟如何換骨洗腸重整頓通身是眼更須
0155a06: 參師云二大老一前一後簡點將來未
0155a07: 得歇在大眾要識長沙麼直須倒卻竿子始
0155a08: 得為甚如此打破淨無一事杜鵑在落
0155a09: 華支。
0155a10: 晚參此事不可有心求銅砂鑼裏滿盛油不
0155a11: 可無心得波斯彎弓面轉黑不可語言造流
0155a12: 蘇帳曉春雞報不可寂默通石人打鼓韻鼕
0155a13: 鼕然則畢竟作麼生得與此事相應去免得
0155a14: 胡猜亂猜乃云前露柱久懷胎生下孩兒
0155a15: 頗俊哉未解語言先作賦一操直取狀元來
0155b01: 祈嗣請上堂問聞風自遠特趨來兆熊羆
0155b02: 法爾開一句了然超百億瓜綿何用弗高禖
0155b03: 龍霧起天垂蓋虎嘯風生瑞應槐父子不
0155b04: 傳真妙訣請師點出人懷師云但願闍黎
0155b05: 行好事自有天公降吉祥進云恁麼則人人
0155b06: 沾恩去也師云他後不得孤負山僧僧一喝
0155b07: 師云子敲鍼作釣僧擬進語師便喝乃
0155b08: 云嘉州大象慣放癡憨陝陜府鐵牛長眠霜月
0155b09: 日佛月面佛徒看王如華曹家女嵒頭
0155b10: 妻不解生男育女拈拄杖云惟有者條拄杖
0155b11: 子先天為心祖見在作津梁臨濟蒿支點著
0155b12: 蔭森大地嵩山業敲來佩響天人長育盡
0155b13: 萌誕生皆貴其奈年代深遠拄杖子偶
0155b14: 然失照被般杜撰巡官將去江外打便
0155b15: 見兔縱狐橫鳳衰遠如今要得雞足蘭孫
0156a01: 再茂少林桂子重芳震威一喝云七星
0156a02: 風生處四海還歸舊主人復高聲喚云主人
0156a03: 公惺惺著卓拄杖下座。
0156a04: 
0156a05: 天童弘覺忞禪師語錄卷第五
0156a06: 音釋
0156a07: 堊遏各切音惡色土也。寀此宰切音採寀寮官也。穨徒回切音魋通作頹
0156a08: 又與隤同病也。曦虛宜切音曦日色也。鼕徒冬切音彤鼕鼕鼓聲也。樁皆
0156a09: 切音枯木根出。
