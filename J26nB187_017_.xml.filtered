0732a01: 天岸昇禪師語錄卷第十七
0732a02: 侍者溢元記錄
0732a03: 華嚴五十三參頌引
0732a04: 予於庚寅度夏棲雲禪院料理先業師塔事土石之
0732a05: 餘日閱華嚴經一卷有童子進曰深得華嚴之旨乎
0732a06: 予曰否童子曰然則手不釋卷者何與予曰不見藥
0732a07: 山道乎止圖遮眼童子退而持善財之五十三參索
0732a08: 頌於予予曰盡大地一毗盧法身也至道無難惟嫌
0732a09: 揀擇有情共證擬向即乖須知事不礙理理不礙事
0732a10: 全事即理全理即事理事無礙事事無礙法界量滅
0732a11: 而後可以言頌子不見夫雲林煙島乎鳴風擊鐸乎
0732a12: 樵歌牧唱乎山光疏峙水石鏗鏗之雅奏乎屠聲市
0732a13: 語之迭出乎晝明夜暗星辰燦爛之布置乎舉夫世
0732a14: 間之僧俗男女外道工師以及天僊人王刀兵火宅
0732a15: 若出世間法非出世間法凡目所見者已己證普賢妙
0732a16: 用耳所聞者深入觀音智力發一疑致一問文殊指
0732a17: 示親承然則門門彌勒處處善財不離六根雲興三
0732a18: 昧皆真實華嚴頌也何待予之葛藤邪童子曰上根
0732a19: 已己領中下未明不妨更出一手指示愚蒙予曰如是
0732a20: 則被子帶累。
0732a21: 頌
0732a22: 善財童子初詣娑羅林如來師子嚬呻文殊象王回
0732a23: 顧六千比丘入大願海五眾益友頓啟初心得根本
0732a24: 智指南法門證十信心。
0732a25: 歷劫何曾寸步離娑羅城下始相師悲心早已己周沙
0732a26: 界智力還須入水泥魔佛絲絲情未透境風浩浩面
0732a27: 相欺應無惆悵滄波遠十三玉樓非所宜
0732a28: 第二詣玅高峰參德雲比丘尋覓七日方見在別峰
0732a29: 上徐步經行頂禮問法得憶念諸佛普見法門證發
0732a30: 心住。
0732b01: 只顧登高望月圓誰知夾路鼓風煙山華冉冉飛紅
0732b02: 雨澗水潺潺漲碧天步步毗盧頂上蹋頭頭化佛眼
0732b03: 中穿別峰七日方相見百艸頭邊得一玄
0732b04: 第三詣海門國參海雲比丘十二年中觀海現佛千
0732b05: 二百歲說經憶念受持聚筆難寫得普眼法門證治
0732b06: 地住。
0732b07: 性海無波蕩蕩平絕思惟處見崢嶸華開世界莊嚴
0732b08: 起念舉塵勞佛事成真即幻中仍住幻明無明處本
0732b09: 還明普門迸出撩天眼淼淼千波溢目清
0732b10: 第四詣楞伽道場參善住比丘現十八變一切智通
0732b11: 得普速疾供養諸佛法門證修行住。
0732b12: 行如廣漠度孤鴻往返悠悠絕跡蹤佛國魔宮拘不
0732b13: 住銀山鐵壁步還通蕩摩日月祇餘事旋轉乾坤豈
0732b14: 費功用處不隨風力轉心融方見萬緣空
0732b15: 第五詣達里茶國參彌伽長者散華讚歎放光普炤
0732b16: 解釋輪字得玅音陀羅尼法門證生貴住。
0732b17: 一切音聲是佛聲佛聲演出數微塵天人眾口含多
0732b18: 舌高下華枝總是春謾說句章猶未發須知文彩已
0732b19: 先陳會中欲識彌伽士萬類紛張彙一輪
0732b20: 第六詣住林城參解脫長者身中顯現十方佛剎不
0732b21: 來不往隨意即見得無礙莊嚴法門證具足住。
0732b22: 剎塵佛事豈多奇曠劫還同頃刻時一月騰輝光遍
0732b23: 燭萬川到海水無私長空過鴈不留影寶鏡含華豈
0732b24: 有知莫怪雲門乾矢橛莊嚴遍界不相欺
0732b25: 第七詣摩利伽羅國參海幢比丘出入三昧其中變
0732b26: 現希有奇特得普眼拾得法門證正心住。
0732b27: 法法頭頭備己躬眾生魔佛悉皆同本來清淨成無
0732b28: 漏自性莊嚴豈有窮周歷恆沙不動步越超三際絕
0732b29: 羅籠堅牢住地能相證任意縱橫遍界中
0732b30: 第八詣海潮處普莊嚴園參休舍優婆夷演一解門
0732c01: 啟千菩提心得離憂安隱幢法門證不退住。
0732c02: 大海澄波赴百川浮漚切忌認生緣髑髏乾盡方親
0732c03: 見識眼未枯正隔淵月渚風柯俱是口雲林煙島盡
0732c04: 譚玄生名佛字俱無著一箇閒人天地間
0732c05: 第九詣那羅素國參毗目僊人摩頂執手自見其身
0732c06: 往十佛剎還歸本處得無勝幢法門證童真住。
0732c07: 金輪御極王中州四海文明至治休社舞村歌非靖
0732c08: 獻鳳毛麟角不珍求指揮日月縣諸掌分割河山貫
0732c09: 兩眸遊戲不拘真解脫憑渠自在放還收
0732c10: 第十詣伊沙聚落參勝熱婆羅門五熱炙身心生疑
0732c11: 惑諸天共讚頓悔過愆直上刀山投身火聚得無盡
0732c12: 輪法門證王子住。
0732c13: 止堪入佛不堪魔逆境生前奈若何利到嶮難心始
0732c14: 歇情因貧困智方多太平本是干戈定攃手還須荊
0732c15: 棘過意氣果然增意氣境緣如幻任嵯峨
0732c16: 第十一詣師子奮迅城參慈行童女師子宮殿龍勝
0732c17: 天衣一一器中佛佛影現得般若波羅蜜多法門證
0732c18: 灌頂住。
0732c19: 一塵一剎一如來大施門中無壅財寶座行中呈寶
0732c20: 座樓臺影裏現樓臺輪輪互炤輝光等智智同圓微
0732c21: 細該豈有甚深不可思心華芬馥一枝開
0732c22: 第十二詣三眼國參善見比丘諸相具足天龍圍繞
0732c23: 淨修梵行歷劫難思得隨順燈法門證歡喜行。
0732c24: 學無前後不相蒙閟戶裝車轍自同寂寂森羅隨步
0732c25: 轉昭昭萬境與神融放開雲月潭無影捏聚湖山風
0732c26: 轉蓬箇裏超方也絕勝是誰能解達心空
0732c27: 第十三詣名聞河渚中參自在童子八部龍天空中
0732c28: 告語十千童子共戲聚沙工巧方術商農算印得工
0732c29: 巧大神通智法門證饒益行。
0732c30: 二月春風快剪刀條條垂下綠絲絛酒樓歌妓鶯同
0733a01: 舌柳巷神僊醉解袍詩若會吟無剩語水能善沒豈
0733a02: 辭濤果知世諦無違相沙聚金毛掌上拋
0733a03: 第十四詣海住城中參具足優婆夷敷十億座延無
0733a04: 量人安一小器涌無量寶萬方來者悉得滿足得無
0733a05: 盡福德藏法門證無違逆行。
0733a06: 洞裏桃華日日春臨風仙子畫眉新善能刺繡成諸
0733a07: 服不吝烹調薦比鄰百味一盂皆具足同門就食盡
0733a08: 嘉賓莫言仰給承它力須信人人不自貧
0733a09: 第十五詣大興城參明智居士處七寶臺仰視虛空
0733a10: 如其所須悉從空下一切眾會普皆滿足復為說法
0733a11: 得隨意出生藏法門證無屈撓行。
0733a12: 無私雨露布陽春品類欣欣各自新明月何心通萬
0733a13: 戶清風觸處動良辰含哺鼓腹知深化蠢動蜎飛戴
0733a14: 至仁盡使百華叢裏過更教一葉不沾身
0733a15: 第十六詣師子宮參寶髻長者執手觀宅層垣寶閣
0733a16: 佛境齊彰因過去修因回向三處得無盡法門證離
0733a17: 癡亂行。
0733a18: 層層殿閣列如麻凡聖由來共一家出入同門無二
0733a19: 致尊卑住位莫參差月移柳巷千枝水馬過潼關一
0733a20: 片霞倒卻剎竿無別事長安市上醉風華
0733a21: 第十七詣藤根國參普眼長者調香調藥理身理事
0733a22: 運平等智利益無量得普見諸佛法門證善現行。
0733a23: 曉嶂瓊樓脣所吐喧喧車馬蹋王侯不禁病眼空華
0733a24: 結卻戀深淵抱石投總有盧醫施妙手何如小白釋
0733a25: 閒愁須知仙島終無藥空賺秦王海上遊
0733a26: 第十八詣多羅幢參無猒足王詔入宮殿細觀善惡
0733a27: 示現調伏令發道意得如幻法門證無著行。
0733a28: 施設門庭別露玄為人徹骨有由然刮皮取髓尋常
0733a29: 事摘目刳心慣得便劍樹枝頭呈寶座刀山林裏布
0733a30: 青蓮古今一片丹霞水莫認成川血濺天
0733b01: 第十九詣妙光城參大光王淨修菩薩大慈幢行是
0733b02: 行滿足以此法為王教化世間得隨順世間三昧門
0733b03: 證難得行。
0733b04: 淳風匝匝遍娑婆蠱毒全消絕魅魔雷雨以時農
0733b05: 穀江山定位海無波牆垣城塹金為壘阬坎溝渠玉
0733b06: 作坡八百諸侯咸嚮化是誰不唱戴堯歌
0733b07: 第二十詣安住城參不動優婆夷往劫觀星從空見
0733b08: 佛經乎塵劫不生欲念一切法門皆無忘失得求法
0733b09: 無猒法門證善法行。
0733b10: 天普蓋兮地普擎清珠四映碧波生塵飛大地光無
0733b11: 垢風撼須彌神不驚本未立同那得異絕無虧處豈
0733b12: 能盈生情佛智俱摧伏論劫迢迢永自貞
0733b13: 第二十一詣都薩羅城參周行外道徐行山頂色相
0733b14: 圓明十千天人九十六種觀器觀機方便利益得一
0733b15: 切處菩薩行法門證真實行。
0733b16: 異類潛行密行周方圓任器悉能投三千界內無蹤
0733b17: 跡九十六人不自由出海分流穿曲岸麗天杲日炤
0733b18: 寰區可憐諸趣隨身墮手執還丹送白頭
0733b19: 第二十二詣廣大國參優缽羅華長者善知眾香供
0733b20: 養諸佛得調和香法門證離眾生相回向。
0733b21: 非玉非金可和調如雲如蓋普周遊門門互入形無
0733b22: 礙處處圓融跡不留眉下何人非鼻直聞中普證向
0733b23: 誰求不然火歇煙消後一段香光更自幽
0733b24: 第二十三詣樓閣城中參船師婆施羅與一切商人
0733b25: 共論寶聚酌海深淺於其遠近望月觀星知來識往
0733b26: 得大悲幢法門證不壞回向。
0733b27: 千尋淮海夕漫漫日布煙霜遊子寒既善移舟諳水
0733b28: 脈自能舉櫂別波瀾鐵航高駕將誰渡寶所非遙縱
0733b29: 步寬大地直須涓滴盡珊瑚簇簇現風湍
0733b30: 第二十四詣可樂城參無上勝長者在無憂林中理
0733c01: 斷世務八部天龍一切人畜無貪無瞋無鬥無諍得
0733c02: 一切處無作神通法門證等一切佛回向。
0733c03: 脫珍著弊坐全潮歌管筵中弄玉簫每自移華兼蜨
0733c04: 至卻因汲水帶雲挑衣珠不昧呼重惺火宅添薪示
0733c05: 見燒因病依然將病藥把竿隨處得逍遙
0733c06: 第二十五詣輸那國中參師子嚬呻比丘尼妙勝光
0733c07: 王日光園中八德流泉百華寶木頭頭映現一一示
0733c08: 身得成就一切智法門證一切處回向。
0733c09: 隨緣赴感攝群蒙心月孤圓法界融大智普施無礙
0733c10: 力法雲遍布不留蹤一音纔演機群應萬德非將境
0733c11: 本空聞見永離分別相師姑不與女人同
0733c12: 第二十六詣嶮難國參婆須密女全身出廣大光明
0733c13: 或見或觸貪欲頓空皆獲道果得離貪欲際法門證
0733c14: 功德藏回向。
0733c15: 就塵即指證塵心天上人間總不禁寶髻雲環風可
0733c16: 即冰壺縣鏡影何尋金沙灘上移舟渡藍水橋頭擿
0733c17: 玉沈賺得世間心力盡琵琶又調別鄉音
0733c18: 第二十七詣善度城參鞞瑟羅居士開栴檀座如
0733c19: 來堛門次第見佛入菩薩地得不般涅槃際法門證
0733c20: 隨順善根回向。
0733c21: 涅槃解脫總深阬見到依然落二門鏡吐菱華觀有
0733c22: 色月依流水渺無痕為憐稚竹清風引愛伴孤村晚
0733c23: 炤存腦後廓開千聖眼啞人夢破向誰言
0733c24: 第二十八詣補怛洛伽山參觀自在菩薩無量菩薩
0733c25: 恭敬圍繞宣說大慈悲法令諸眾生遠離怖畏得大
0733c26: 悲行法門證隨順眾生回向。
0733c27: 清風明月坐盤陀普應無方遍剎那怖刺重重拔不
0733c28: 盡聞塵浩浩日增波謾言慈眼周天視說甚悲心如
0733c29: 雨多紫竹敲風君不見醯雞蠓蠛誦伽陀
0733c30: 第二十九即於東方有正趣菩薩從空中來身光炤
0734a01: 徹無量時觀自在菩薩令善財參問得普門速疾行
0734a02: 證真如相回向。
0734a03: 一箭西行十萬程騰波劈嶽許誰爭鵬摩霄漢難追
0734a04: 送象截橫流不及迎司馬題橋取漢爵曹沬按劍得
0734a05: 齊平若無舉鼎拔山力千里烏騅豈易攖
0734a06: 第三十詣墮羅缽底城參大天神長舒四手取四海
0734a07: 水自洗其而示現珍寶供養如來調伏眾生離諸貪
0734a08: 欲得雲網法門證無縛解脫回向。
0734a09: 等平寶聚別無虞天雨紛紛恣所須網布隨情取不
0734a10: 禁雲舒稱意用仍腴寸絲有戀醍成毒脫體無依德
0734a11: 不孤試看王都得意者當年原是舊貧儒
0734a12: 第三十一詣菩提場參安住地神以足按地寶藏湧
0734a13: 出昔善根力佛記無忘得智慧藏法門證法界無量
0734a14: 回向。
0734a15: 塞壑填溝從地湧七珍八寶一時拿多年衣錦曾行
0734a16: 夜一鼓催春觸處華水力難漂常積嶽風吹不散布
0734a17: 成霞從前富貴非人得晏坐嵒中興亦奢
0734a18: 第三十二詣迦毗羅城參婆刪婆演底主夜神諸天
0734a19: 星辰炳然在體雲霧黑暗現日月明巇嶮惡道作橋
0734a20: 梁路得破癡暗光明法門證歡喜地。
0734a21: 無幽不入細全該萬象森羅蘊一胎天曉藏峰絕影
0734a22: 像日沈遍界鼓風雷暗中有體同人證夢裏興悲化
0734a23: 佛來諸相破除日卓午月窗無路喚君回
0734a24: 第三十三詣菩提場參普德淨光主夜神成就十法
0734a25: 修四禪定開出家門示正道路得普遊步法門證離
0734a26: 垢地。
0734a27: 淨極光通法法生法生生處本無生普遊足住那伽
0734a28: 定燕寂身周三有城諸相解空俱不取十門何證又
0734a29: 圓成謾於日午三更會好看南辰北斗行
0734a30: 第三十四不離菩提場參喜目觀察眾生主夜神一
0734b01: 一毛孔涌出身雲現相隨機演它心智入解脫海成
0734b02: 希有事得大勢力普喜幢法門證發光地。
0734b03: 同音異口語殷勤遍布多方普立勳莖縷蘸乾煩惱
0734b04: 海一毛示現剎塵雲普天同慶知嘉樂萬國觀光絕
0734b05: 霧氛秉燭不妨遊達旦風流今古特超群
0734b06: 第三十五即眾會中參普救眾生妙德主夜神眉間
0734b07: 放光灌善財頂現大人境界知普焰出世妙眼發心
0734b08: 得調伏眾生法門證焰慧地。
0734b09: 皎如無量月空行世翳全消海宴清諸趣悉離長夜
0734b10: 怖有情普向智光生眉毛罅裏堆山嶽清淨幢中建
0734b11: 剎塵若箇不歸歸便得五湖煙景有誰爭
0734b12: 第三十六即道場中參寂靜音海主夜神念念出生
0734b13: 無邊大喜心心發起無量大悲法藏法義如雲如海
0734b14: 得出生廣大喜莊嚴法門證難勝地。
0734b15: 滄江霜落水生顏倒影千重絕往還煙月迢迢波路
0734b16: 闊魚龍躍躍浪聲閒風恬喜送滕王閣雞曉愁開函
0734b17: 谷關本自無枝堪遶泊南來烏鵲莫躋攀
0734b18: 揚聲止響有多般羽扇綸巾定百蠻莫謂修文盡偃
0734b19: 武總因假道破重關光風霽月閒移步短篴滄洲暫
0734b20: 解顏究竟何曾得究竟擬心早已己鐵圍山
0734b21: 第三十七詣如來會中參守護一切城主夜神普現
0734b22: 色身演佛法藏聞思修慧令諸含識守護心城得甚
0734b23: 深自在妙音法門證現前地。
0734b24: 狼煙盡破指南中善護金甌效至忠無象無形春入
0734b25: 律不留不礙月行空智愚所見多分別高下相應絕
0734b26: 異同十五絃中彈不盡自南自北自西東
0734b27: 無欠無餘盈法界重重門戶任縱橫因依幻海成諸
0734b28: 色為有眾生立化城不舍攀緣一切境永離分別本
0734b29: 無生此中欲勘渠儂智好向虛空背上行
0734b30: 第三十八詣佛會中參開敷百華主夜神成熟眾生
0734c01: 嚴淨佛剎顯因驗果明示前身得出生廣大喜光明
0734c02: 法門證遠行地。
0734c03: 離合悲歡也大奇華胥國裏謾遲疑夜明符執忘歸
0734c04: 路天曉風來為別吹華粉盡收驅蝶戀槐陰不樹絕
0734c05: 蟻癡欲除諸夢先無寐自識寒山仍在茲
0734c06: 第三十九詣道場中參大願精進力救護眾生主夜
0734c07: 神隨機隨緣一身多身救護罪人獲心眼淨得教化
0734c08: 眾生令生善根法門證不動地。
0734c09: 居諸日月炤良辰萬類溶溶各自陳大地撮來無寸
0734c10: 土萌芽遍發有多春蟠桃果熟風霜舊石筍條抽雨
0734c11: 露新一印印開無別共莫教離幻外尋真
0734c12: 第四十詣毗嵐園中參妙德圓滿主夜神普觀十方
0734c13: 一切佛降住劫乳母今作園主悟受生藏生如來家
0734c14: 得受生自在法門證善慧地。
0734c15: 一家有事百家忙翳不生空眼自狂何物受生曾示
0734c16: 現卻將十法喻郎當靈根未種華先發道樹不栽果
0734c17: 已己霜直待毗嵐方得見瞿曇取次鬢蒼蒼
0734c18: 第四十一詣法界講堂參釋種瞿波女一萬宮神俱
0734c19: 來迎讚現前法爾過去因緣於香牙園種菩提智得
0734c20: 觀察三昧海法門證法雲地。
0734c21: 了了常知何所見謾將延促計方圓雲霞落水紅生
0734c22: 浪艸樹依岡綠到天槌跡釘空話已己墮棒痕打水覓
0734c23: 何玄皇封自古無高下不必吹笙玉女傳
0734c24: 第四十二詣此世界中參佛母摩邪聖后在寶蓮華
0734c25: 臺樓觀之上廣納法界普現色身為諸佛母得大願
0734c26: 智幻生法門。
0734c27: 神女高唐夢未回曉峰漂渺蹋青來紙鳶對對拋湖
0734c28: 面木偶雙雙繫楚臺畫裏山形呼厭客杯中弓影禍
0734c29: 成胎賺渠夸父追陽燄千里鄧林化可哀
0734c30: 第四十三詣三十三天參天主光天女歷劫事佛受
0735a01: 持修行恆不忘失得無礙念清淨莊嚴法門。
0735a02: 種穀何曾得豆芽山呼谷應理無差莫言雲散家同
0735a03: 月不必春來樹亦華埋璧沖輝尚射斗寶珠四映有
0735a04: 誰遮憶持曠劫終無變舉念親承佛似麻
0735a05: 第四十四詣迦毗羅城參童子師遍友即時指去參
0735a06: 眾藝童子不示一言。
0735a07: 須信壺中別有天桃華如錦柳如煙風雷遍威音
0735a08: 始爻象分明未兆前指指尋聲終失旨言言見諦已己
0735a09: 成筌樞機玄辯河沙數何似毗耶一默便
0735a10: 第四十五不離當處參眾藝童子以無礙智窮世間
0735a11: 藝唱諸字母入諸法門鳥獸音聲雲霞氣候得善知
0735a12: 眾藝菩薩字智法門。
0735a13: 不必楊朱泣路岐歌童市巷有吾師曲成盡是高山
0735a14: 調善聽還須鍾子期一字驚心枯木囀數聲遶屋靜
0735a15: 猿悲雍門若箇從中過為覓韓娥一弔之
0735a16: 第四十六詣婆呾那城參賢聖優婆夷心自開解利
0735a17: 樂眾生六根智性出生功德神通無盡得無依處道
0735a18: 場法門。
0735a19: 本無位次絕遮欄盤走珠兮珠走盤漢地不收秦不
0735a20: 管觸渠難近背難瞞相看歷歷形山面壁立時時赤
0735a21: 肉團莫謂道場同解脫幾人愁處幾人歡
0735a22: 第四十七詣沃田城參堅固解脫長者十方佛所勤
0735a23: 求正法未曾休息得無著念清淨莊嚴法門。
0735a24: 雷行雨施不居功遍界橫行絕跡蹤竹密豈妨流水
0735a25: 過山高無礙白雲通手攀南斗魔宮遠身倚北辰佛
0735a26: 國空處處風流渾不染任它啼鳥喚春紅
0735a27: 第四十八即此城中參妙月長者不譚法義略示名
0735a28: 字得淨智光明法門。
0735a29: 河沙寂炤渺無痕大地虛空一口吞巨細悉投體不
0735a30: 昧暗明普合智無昏清波不透撈無路有指難標炤
0735b01: 覆盆千日舒光非並立一輪朗耀獨為尊
0735b02: 第四十九詣出生城參無勝長者見無量佛得無盡
0735b03: 相法門。
0735b04: 恒沙妙喻不能該大用雲興顯化才疥狗泥豬同一
0735b05: 體披枷帶鎖舞三臺鑊湯錯喚清涼界莖艸誰呈丈
0735b06: 六來調御十身不可見魚腮鳥嘴鼓風雷
0735b07: 第五十即此城南聚落參最寂靜婆羅門發菩提心
0735b08: 無有退轉得誠願語法門。
0735b09: 梵語唐言事若麻從苗辨地有參差華而未實終多
0735b10: 咎聽若無文味甚奢忠悃披陳鎔鐵石讜言不諱定
0735b11: 龍蛇傾心說與何人聽長憶將軍季布家
0735b12: 第五十一詣玅意華城參德生童子有德童女幻境
0735b13: 自性不可思議得菩薩幻住法門。
0735b14: 同門出入不相妨月影華陰宿小窗公案兩重收不
0735b15: 得風光一路絕囊藏瑤琴思寄還鄉引玉管聲吹別
0735b16: 怨長舉步欲窮千里目登樓更有好商量
0735b17: 第五十二詣毗盧藏樓閣參彌勒菩薩合掌讚歎佇
0735b18: 立門前菩薩從別處來彈指門開入觀妙境重重映
0735b19: 現佛佛全彰出已己還閟思議不及得一生佛果三世
0735b20: 境界法門。
0735b21: 占斷風光作主人馬蹄步步蹋香塵偶因雷送千峰
0735b22: 雨究竟華無三月春日月豈真秦世界山河暫假漢
0735b23: 君臣茫茫一櫂風吹去煙曉桃源何處津
0735b24: 第五十三詣佛會中參文殊普賢二大菩薩各為摩
0735b25: 頂說法具足無量大智光明得一切佛剎微塵數三
0735b26: 昧法門。
0735b27: 一事一經長一智相隨得得賺人來重過不見桃華
0735b28: 面玅舞空將好手回破鏡豈堪重對炤落華不可更
0735b29: 催開昔人非是人尤昔一片丹心已己著灰
0735b30: 一豪頭上定乾坤寔際和融顯至尊佛大泥多何足
0735c01: 異船高水長有來源碧嵒翻落銜華鳥青嶂啼歸抱
0735c02: 子猿法界承恩知己力縱橫蓋代莫重論
0735c03: 善財參遍。
0735c04: 千般泣露艸茫茫葉落根歸十月霜海岸已己知無果
0735c05: 覓樹頭那得有心嘗破沙盆足家常用朱紫貴從熱
0735c06: 眼忙遍歷南詢誰可意釣魚船上謝三郎
0735c07: 頌畢以示童子童子歡喜踊躍復進而請曰此於宗
0735c08: 門中事同邪別邪予曰金屑雖貴落眼成翳若到祖
0735c09: 師門下當甚熱碗鳴聲且更有一頌未完爾當續末
0735c10: 後句童子曰要道便道有甚麼難予曰不然智者莫
0735c11: 於言下覓英雄肯向佛邊求直饒跨過黃金限旛綽
0735c12: 依然笑不休既是跨過黃金限因甚又笑不休童子
0735c13: 無語作禮而退。
0735c14: 
0735c15: 
0735c16: 
0735c17: 
0735c18: 
0735c19: 
0735c20: 天岸昇禪師語錄卷第十七
