0573b14: 
0573b15: 
0573b16: 
0573b17: 大方廣佛華嚴經綱要卷第十四
0573b18: 于闐國三藏沙門實叉難陀　譯經
0573b19: 清涼山大華嚴寺沙門澄觀　疏義
0573b20: 明匡山法雲寺憨山沙門德清提挈
0573b21: 淨行品第十一
0573b22: 此品來意者。夫欲階妙位必資勝行。有解無行
0573b23: 費多聞故。故前品明解。此品辨行。又前明入理觀
0573b24: 行。今辨隨事所行。又前行此願。並義次第。故次來
0573c01: 也。釋名者。謂三業隨事歷緣名為所行。巧願防非
0573c02: 離過成德。名為清淨。又悲智雙行名為所行。行越
0573c03: 凡小。故稱清淨。以二乘無漏不能兼利。非真淨故。
0573c04: 得斯意者。舉足下足盡文殊心。見聞覺知皆普賢
0573c05: 行。文殊心故心無濁亂。普賢行故是佛往脩。諸佛
0573c06: 菩薩同所行也。所行即淨持業釋也。三宗趣者。以
0573c07: 隨事巧願防心不散。增長菩薩悲智大行為宗。成
0573c08: 就普賢實德為趣。經文就所歷事中。始自出家。終
0573c09: 於臥覺。皆事行也。觸境不迷。善達事理智行也。雙
0573c10: 達事理即事理無礙行也。以願導智不滯自利。大
0573c11: 悲行也。上二不二悲智無礙行也。遇違順境心不
0573c12: 馳散止行也。智不沉沒觀行也。即止觀雙運行也。
0573c13: 又對於事境善了邪正當願眾生。皆假觀也。知身
0573c14: 空寂心無染著空觀也。見理如實中觀也。或先空
0573c15: 後假。或先假後空。或一或二。或一念頓具。斯為妙
0573c16: 達三諦觀之行也。又所造成行皆施眾生。不起二
0573c17: 乘之心。安忍強軟兩境。或增善品心不異緣。妙達
0573c18: 性空善巧迴轉。皆願利物。同趣菩提。二乘天魔所
0573c19: 不能動。善知藥病決斷無差。即十度齊修之行也。
0573c20: 又皆願利生皆成佛德。見惡必令其斷。見善必令
0573c21: 其具。即四弘誓願之行也。故智首總標諸德以求
0573c22: 其因。文殊令善用心頓獲眾果。若但言願豈不惑
0573c23: 哉。
0573c24: 爾時智首菩薩問文殊師利菩薩言。
0574a01: 此下先標智首問。舉德徵因。後文殊答。標德顯因。
0574a02: 今初。此二菩薩問答者。歷事巧願。必智為導故事
0574a03: 近旨遠。唯妙德故。文殊則般若觀空。智首則漚和
0574a04: 涉有。涉事不迷於理故雖願而無取。觀空不遺於
0574a05: 事。故雖寂而不證。是為權實雙游假茲問答。
0574a06: 下正陳所問中。有二十云何。總十一段。段各十句。
0574a07: 成一百一十種德。第一段明三業離過德。二得堪
0574a08: 傳法器。三成就眾慧。四具道因緣。五於法善巧。六
0574a09: 修涅槃因。七滿菩薩行。八得十力智。九十王敬護。
0574a10: 十能為饒益。十一超勝尊貴。皆言因何得者。為修
0574a11: 何行而得之耶。
0574a12: 佛子。菩薩云何得無過失身語意業。云何得不害身
0574a13: 語意業。云何得不可毀身語意業。云何得不可壞身
0574a14: 語意業。云何得不退轉身語意業。云何得不可動身
0574a15: 語意業。云何得殊勝身語意業。云何得清淨身語意
0574a16: 業。云何得無染身語意業。云何得智為先導身語意
0574a17: 業。
0574a18: 此正陳所問。分二。初一段十句總問其果。後十別
0574a19: 明。今初。得此十種三業成下十果。由無過三業故
0574a20: 超勝尊貴。由不恚害故常為饒益。由無餘惑不可
0574a21: 譏毀故十王敬護。由惡緣不可壞故得佛十力。由
0574a22: 修行不退轉故滿菩薩行。由遠離諸相故如如不
0574a23: 動。成涅槃因。由德行殊勝故於法善巧。由體清淨
0574a24: 如空故成具道緣。由涉境無染故得堪傳法器。
0574b01: 由智先導故成就眾慧。又由後十。能成此十。故名
0574b02: 為果。亦通於因。
0574b03: 云何得生處具足。種族具足。家具足。色具足。相具足。
0574b04: 念具足。慧具足。行具足。無畏具足。覺悟具足。
0574b05: 此下後十段別明五果。謂初一異熟果。次四士用
0574b06: 果。次二離繫果。次一增上果。後二等流果。今初十
0574b07: 句。即修道之器。以菩薩起修行時要具此十方成
0574b08: 二利之行。言異熟果者。謂先因後果必異時而熟。
0574b09: 異類而熟。變異而熟。善惡因果之總相以所感故。
0574b10: 約法生在佛家。是生處具足。
0574b11: 云何得勝慧。第一慧。最上慧。最勝慧。無量慧。無數慧。
0574b12: 不思議慧。無與等慧。不可量慧。不可說慧。
0574b13: 第二十慧下有四段。明士用果。言士用者謂若法
0574b14: 因彼勢力所生。如因下地加行心力。上地有漏無
0574b15: 漏定生。四中一慧為揀擇。二力謂修習。三善巧謂
0574b16: 智。四道品謂助修。悉以三業而得成就。
0574b17: 云何得因力。欲力。方便力。緣力。所緣力。根力。觀察力。
0574b18: 奢摩他力。毗舍那力。思惟力。
0574b19: 第三力者謂修習即具道因緣。皆言力者。此十各
0574b20: 有資道之能故。一因力即惟性等。
0574b21: 云何得蘊善巧。界善巧。處善巧。緣起善巧。欲界善巧。
0574b22: 色界善巧。無色界善巧。過去善巧。未來善巧。現在善
0574b23: 巧。
0574b24: 第四善巧。謂智。皆約流轉以明。以是觀還滅之智
0574c01: 故。
0574c02: 云何得修習念覺分。擇法覺分。精進覺分。喜覺分。猗
0574c03: 覺分。定覺分。捨覺分。空無相無願。
0574c04: 第五道品為助修。上四皆士用果。
0574c05: 云何得圓滿檀波羅蜜。尸波羅蜜。羼提波羅蜜。毗梨
0574c06: 耶波羅蜜。禪那波羅蜜。般若波羅蜜。及以圓滿慈悲
0574c07: 喜捨。
0574c08: 第六滿菩薩行。此下二種明離繫果。言離繫者謂
0574c09: 由慧盡。言慧者擇也盡滅也。謂此擇滅離繫所顯。
0574c10: 故將擇滅釋離繫果。謂六度治諸蔽故。
0574c11: 云何得處非處智力。過未現在業報智力。根勝劣智
0574c12: 力。種種界智力。種種解智力。一切至處道智力。禪解
0574c13: 脫三昧染淨智力。宿住念智力。無障礙天眼智力。斷
0574c14: 諸習智力。
0574c15: 第七具足十力。謂修習之力。當士用果。由此力故
0574c16: 方得離繫。
0574c17: 云何常得天王。龍王。夜叉王。乾闥婆王。阿修羅王。迦
0574c18: 樓羅王。緊那羅王。摩羅伽王。人王。梵王之所守護
0574c19: 恭敬供養。
0574c20: 第八十王敬護。是增上果。言增上者謂除前已巳生
0574c21: 有為之法。餘有為法謂之增。今十王敬護即有力
0574c22: 增上。由已巳具德令彼護故。
0574c23: 云何得與一切眾生為依。為救。為歸。為趣。為炬。為明。
0574c24: 為照。為導。為勝導。為普導。
0575a01: 第九與一切眾生為依下二段。明等流果。言等流
0575a02: 者謂以自因平等流類故。
0575a03: 云何於一切眾生中為第一。為大。為勝。為最勝。為妙。
0575a04: 為極妙。為上。為無上。為無等。為無等等。
0575a05: 第十為第一下超勝尊貴。略釋其相。謂如來功德
0575a06: 海滿更無所少。故稱第一。此亦總句。大者體包法
0575a07: 界故。勝者自利圓滿故。最勝者利他究竟故。妙者
0575a08: 煩惱障盡故。極妙者所知障盡故。上者望下無及
0575a09: 故。無上者望上更無故。無等者望下無儔故。無等
0575a10: 等者望儔皆是無等者故。所以廣舉者欲顯行之
0575a11: 勝故。上來問竟。
0575a12: 爾時文殊師利菩薩告智首菩薩言。善哉。佛子。汝今
0575a13: 為欲多所饒益。多所安隱。哀愍世間。利樂天人問如
0575a14: 是義。
0575a15: 第二答中分二。初歎問成益。
0575a16: 佛子。若諸菩薩善用其心。則獲一切勝妙功德於諸
0575a17: 佛法心無所礙。住去來今諸佛之道。隨眾生住恒不
0575a18: 捨離。如諸法相悉能通達。斷一切惡。具足眾善。當如
0575a19: 普賢色像第一。一切行願皆得具足。於一切法無不
0575a20: 自在。而為眾生第二導師。
0575a21: 第二佛子下正酬其問。初標因成德。後指事顯因。
0575a22: 初善用其心乃標因。次句獲勝妙德下顯所成德。
0575a23: 初為總句。次於諸佛法下九句別顯。如次配上十
0575a24: 段之德。
0575b01: 佛子。云何用心。能獲一切勝妙功德。佛子。
0575b02: 菩薩在家當願眾生知家性空
0575b03: 免其逼迫孝事父母當願眾生
0575b04: 善事於佛護養一切妻子集會
0575b05: 當願眾生怨親平等永離貪著
0575b06: 若得五欲當願眾生拔除欲箭
0575b07: 究竟安隱技樂聚會當願眾生
0575b08: 以法自娛了技非實若在宮室
0575b09: 當願眾生入於聖地永除穢欲
0575b10: 著瓔珞時當願眾生捨諸偽飾
0575b11: 到真實處上昇樓閣當願眾生
0575b12: 昇正法樓徹見一切若有所施
0575b13: 當願眾生一切能捨心無愛著
0575b14: 眾會聚集當願眾生捨眾聚法
0575b15: 成一切智若在厄難當願眾生
0575b16: 隨意自在所行無礙
0575b17: 第二佛子云何下指事顯因。酬其徵因。初徵一句
0575b18: 總。次佛子下別顯。後總結成益。次別顯中總有一
0575b19: 百四十一願。一百者表十信圓融。一一具十也。四
0575b20: 十一者即四十一位也。明此諸位所有惑障由此
0575b21: 能淨。所有勝行由此能行。故有一百四十一願。分
0575b22: 為十段。初菩薩在家下十一願。明在家時願。
0575b23: 捨居家時當願眾生出家無礙
0575b24: 心得解脫入僧伽藍當願眾生
0575c01: 演說種種無乖諍法詣大小師
0575c02: 當願眾生巧事師長習行善法
0575c03: 求請出家當願眾生得不退法
0575c04: 心無障礙脫去俗服當願眾生
0575c05: 勤修善根捨諸罪軛剃除鬚髮
0575c06: 當願眾生永離煩惱究竟寂滅
0575c07: 著袈裟衣當願眾生心無所染
0575c08: 具大仙道正出家時當願眾生
0575c09: 同佛出家救護一切自歸於佛
0575c10: 當願眾生紹隆佛種發無上意
0575c11: 自歸於法當願眾生深入經藏
0575c12: 智慧如海自歸於僧當願眾生
0575c13: 統理大眾一切無礙受學戒時
0575c14: 當願眾生善學於戒不作眾惡
0575c15: 受闍黎教當願眾生具足威儀
0575c16: 所行真實受和尚教當願眾生
0575c17: 入無生智到無依處受具足戒
0575c18: 當願眾生具諸方便得最勝法
0575c19: 二有十五願出家受戒時。
0575c20: 若入堂宇當願眾生昇無上堂
0575c21: 安住不動若敷床座當願眾生
0575c22: 開敷善法見真實相正身端坐
0575c23: 當願眾生坐菩提座心無所著
0575c24: 結加趺坐當願眾生善根堅固
0576a01: 得不動地修行於定當願眾生
0576a02: 以定伏心究竟無餘若修於觀
0576a03: 當願眾生見如實理永無乖諍
0576a04: 捨加趺坐當願眾生觀諸行法
0576a05: 悉歸散滅
0576a06: 三有七願坐禪觀。
0576a07: 下足住時當願眾生心得解脫
0576a08: 安住不動若舉於足當願眾生
0576a09: 出生死海具眾善法著下裙時
0576a10: 當願眾生服諸善根具足慚愧
0576a11: 整衣束帶當願眾生檢束善根
0576a12: 不令散失若著上衣當願眾生
0576a13: 獲勝善根至法彼岸著僧伽黎
0576a14: 當願眾生入第一位得不動法
0576a15: 四有六願將披挂時。
0576a16: 手執楊枝當願眾生皆得妙法
0576a17: 究竟清淨嚼楊枝時當願眾生
0576a18: 其心調淨噬諸煩惱大小便時
0576a19: 當願眾生棄貪嗔癡蠲除罪法
0576a20: 事訖就水當願眾生出世法中
0576a21: 速疾而往洗滌形穢當願眾生
0576a22: 清淨調柔畢竟無垢以水盥掌
0576a23: 當願眾生得清淨手受持佛法
0576a24: 以水洗面當願眾生得淨法門
0576b01: 永無垢染
0576b02: 五有七願澡漱盥洗時。
0576b03: 手執錫杖當願眾生設大施會
0576b04: 示如實道執持應器當願眾生
0576b05: 成就法器受天人供發趾向道
0576b06: 當願眾生趣佛所行入無依處
0576b07: 若在於道當願眾生能行佛道
0576b08: 向無餘法涉路而去當願眾生
0576b09: 履淨法界心無障礙見昇高路
0576b10: 當願眾生永出三界心無怯弱
0576b11: 見趣下路當願眾生其心謙下
0576b12: 長佛善根見斜曲路當願眾生
0576b13: 捨不正道永除惡見若見直路
0576b14: 當願眾生其心正直無諂無誑
0576b15: 見路多塵當願眾生遠離塵坌
0576b16: 獲清淨法見路無塵當願眾生
0576b17: 常行大悲其心潤澤若見險道
0576b18: 當願眾生住正法界離諸罪難
0576b19: 若見眾會當願眾生說甚深法
0576b20: 一切和合若見大柱當願眾生
0576b21: 離我諍心無有忿恨若見藂林
0576b22: 當願眾生諸天及人所應敬禮
0576b23: 若見高山當願眾生善根超出
0576b24: 無能至頂見棘刺剌樹當願眾生
0576c01: 疾得翦除三毒之刺見樹葉茂
0576c02: 當願眾生以定解脫而為蔭映
0576c03: 若見華開當願眾生神通等法
0576c04: 如華開敷若見樹華當願眾生
0576c05: 眾相如華具三十二若見果實
0576c06: 當願眾生獲最勝法證菩提道
0576c07: 若見大河當願眾生得預法流
0576c08: 入佛智海若見波澤當願眾生
0576c09: 疾悟諸佛一味之法若見池沼
0576c10: 當願眾生語業滿足巧能演說
0576c11: 若見汲井當願眾生具足辯才
0576c12: 演一切法若見涌泉當願眾生
0576c13: 方便增長善根無盡若見橋道
0576c14: 當願眾生廣度一切猶如橋梁
0576c15: 若見流水當願眾生得善意欲
0576c16: 洗除惑垢見修園圃當願眾生
0576c17: 五欲圃中耘除愛草見無憂林
0576c18: 當願眾生永離貪愛不生憂怖
0576c19: 若見園苑當願眾生勤修諸行
0576c20: 趣佛菩提見嚴飾人當願眾生
0576c21: 三十二相以為嚴好見無嚴飾
0576c22: 當願眾生捨諸飾好具頭陀行
0576c23: 見樂著人當願眾生以法自娛
0576c24: 歡愛不捨見無樂著當願眾生
0577a01: 有為事中心無所樂見歡樂人
0577a02: 當願眾生常得安樂樂供養佛
0577a03: 見苦惱人當願眾生獲根本智
0577a04: 滅除眾苦見無病人當願眾生
0577a05: 入真實慧永無病惱見疾病人
0577a06: 當願眾生知身空寂離乖諍法
0577a07: 見端正人當願眾生於佛菩薩
0577a08: 常生淨信見醜陋人當願眾生
0577a09: 於不善事不生樂著見報恩人
0577a10: 當願眾生於佛菩薩能知恩德
0577a11: 見背恩人當願眾生於有惡人
0577a12: 不加其報若見沙門當願眾生
0577a13: 調柔寂靜畢竟第一見婆羅門
0577a14: 當願眾生永持梵行離一切惡
0577a15: 見苦行人當願眾生依於苦行
0577a16: 至究竟處見操行人當願眾生
0577a17: 堅持志行不捨佛道見著甲冑
0577a18: 當願眾生常服善鎧趣無師法
0577a19: 見無鎧仗當願眾生永離一切
0577a20: 不善之業見論議人當願眾生
0577a21: 於諸異論悉能摧伏見正命人
0577a22: 當願眾生得清淨命不矯威儀
0577a23: 若見於王當願眾生得為法王
0577a24: 恒轉正法若見王子當願眾生
0577b01: 從法化生而為佛子若見長者
0577b02: 當願眾生善能明斷不行惡法
0577b03: 若見大臣當願眾生恒守正念
0577b04: 習行眾善
0577b05: 六有五十五願乞食道行時。分三。初十二願遊涉
0577b06: 道路。次若見眾會下有十九願所事境。三見嚴
0577b07: 飾人下二十四願所過人物。
0577b08: 若見城郭當願眾生得堅固身
0577b09: 心無所屈若見王都當願眾生
0577b10: 功德共聚心恒喜樂見處林數
0577b11: 當願眾生應為天人之所歎仰
0577b12: 入里乞食當願眾生入深法界
0577b13: 心無障礙到人門戶當願眾生
0577b14: 入於一切佛法之門入其家已巳
0577b15: 當願眾生得入佛乘三世平等
0577b16: 見不捨人當願眾生常不捨離
0577b17: 勝功德法見能捨人當願眾生
0577b18: 永得捨離三惡道苦若見空
0577b19: 當願眾生其心清淨空無煩惱
0577b20: 若見滿當願眾生具足成滿
0577b21: 一切善法若得恭敬當願眾生
0577b22: 恭敬修行一切佛法不得恭敬
0577b23: 當願眾生不行一切不善之法
0577b24: 見慚恥人當願眾生具慚恥行
0577c01: 藏護諸根見無慚恥當願眾生
0577c02: 捨離無慚住大慈道若得美食
0577c03: 當願眾生滿足其願心無羨欲
0577c04: 得不美食當願眾生莫不獲得
0577c05: 諸三昧味得柔耎食當願眾生
0577c06: 大悲所熏心意柔軟得麤澀食
0577c07: 當願眾生心無染著絕世貪愛
0577c08: 若飯食時當願眾生禪悅為食
0577c09: 法喜充滿若受味時當願眾生
0577c10: 得佛上味甘露滿足飯食已巳訖
0577c11: 當願眾生所作皆辦具諸佛法
0577c12: 若說法時當願眾生得無盡辯
0577c13: 廣宣法要
0577c14: 七有二十二願到城乞食時。
0577c15: 從舍出時當願眾生深入佛智
0577c16: 永出三界若入水時當願眾生
0577c17: 入一切智知三世等洗浴身體
0577c18: 當願眾生身心無垢內外光潔
0577c19: 盛暑炎毒當願眾生捨離眾惱
0577c20: 一切皆盡暑退涼初當願眾生
0577c21: 證無上法究竟清涼
0577c22: 八有五願還歸洗浴時。
0577c23: 諷誦經時當願眾生順佛所說
0577c24: 總持不忘若得見佛當願眾生
0578a01: 得無礙眼見一切佛諦觀佛時
0578a02: 當願眾生皆如普賢端正嚴好
0578a03: 見佛塔時當願眾生尊重如塔
0578a04: 受天人供敬心觀塔當願眾生
0578a05: 諸天及人所共瞻仰頂禮於塔
0578a06: 當願眾生一切天人無能見頂
0578a07: 右繞於塔當願眾生所行無逆
0578a08: 成一切智繞塔三當願眾生
0578a09: 勤求佛道心無懈歇讚佛功德
0578a10: 當願眾生眾德悉具稱歎無盡
0578a11: 讚佛相好當願眾生成就佛身
0578a12: 證無相法
0578a13: 九有十願誦習旋禮佛時。
0578a14: 若洗足時當願眾生具足神力
0578a15: 所行無礙以時寢息當願眾生
0578a16: 身得安隱心無動亂睡眠始寤
0578a17: 當願眾生一切智覺周顧十方
0578a18: 十有三願寤寐安息時。
0578a19: 佛子。若諸菩薩如是用心。則獲一切勝妙功德。一切
0578a20: 世間諸天魔梵沙門婆羅門乾闥婆阿修羅等。及以
0578a21: 一切聲聞緣覺。所不能動。
0578a22: 次總結歎因所成益。若能如上。為善用其心。如此
0578a23: 用心則內德齊圓。外不能動。以游心大智故人天
0578a24: 不能動。心冠大悲故二乘不能動。淨行品竟。
0578b01: 賢首品第十二之上
0578b02: 此品來意者。夫行不設必有其德。既解行圓妙
0578b03: 必勝德難思。收前行願成信德用。故次來也。又前
0578b04: 智首舉果徵因。文殊廣顯其因。略標其果云獲一
0578b05: 切勝妙功德。故問賢首。今廣斯言。是以偈初躡前
0578b06: 起後。此來意也。釋名者謂體性至順調善曰賢。吉
0578b07: 祥勝德超絕名首。即以此名菩薩。演說此法。賢即
0578b08: 是首。以當三賢之首攝諸德故。偏舉賢名。天台宗
0578b09: 此品立圓頓止觀。云此菩薩聞圓法。起圓信。立圓
0578b10: 行。住圓位。以圓功德而自莊嚴。以圓力用建立眾
0578b11: 生。今宗即圓法。意趣有五。一信即起圓信。二行。三
0578b12: 位。四德。五用。皆以圓融貫之。以此信位圓住行向
0578b13: 地等覺五位功德。所謂因該果海。其實諸位皆依
0578b14: 此信建立故。
0578b15: 爾時文殊師利菩薩。說無濁亂清淨行大功德已巳。欲
0578b16: 顯示菩提心功德故。以偈問賢首菩薩曰。
0578b17: 我今已巳為諸菩薩說佛往修清淨行
0578b18: 仁亦當於此會中演暢修行勝功德
0578b19: 此標文殊問意。乃經家敘置。結前生後之辭也。菩
0578b20: 提心功德。文含始終。約終則顯示信滿菩提心殊
0578b21: 勝功德廣具五位。因行盡故。約始但於生死誓證
0578b22: 菩提萬行攸依。故今顯示。我今已巳為下一偈正顯
0578b23: 發起。
0578b24: 爾時賢首菩薩以偈答曰。
0578c01: 善哉仁者應諦聽彼諸功德不可量
0578c02: 我今隨力說少分猶如大海一滴水
0578c03: 第二爾時賢首下廣說。初標舉。次善哉仁者下正
0578c04: 顯偈頌。初有四偈。謙讚許說。初一偈標章。
0578c05: 若有菩薩初發心誓求當證佛菩提
0578c06: 彼之功德無邊際不可稱量無與等
0578c07: 何況無量無邊劫具修地度諸功德
0578c08: 十方一切諸如來悉共稱揚不能盡
0578c09: 如是無邊大功德我今於中說少分
0578c10: 譬如鳥足所履空亦如大地一微塵
0578c11: 此下正說文中。先三偈開章。以發心之德。況出修
0578c12: 行巧顯深廣。於中初一偈舉發心章。次一偈況出
0578c13: 修行章。後偈許說分齊。問此初發心與十住初發
0578c14: 心住及發心功德品何別。答此中發心。該於初後
0578c15: 取其威德。乃是信終。取其為本。乃在初發。故十住
0578c16: 初發。乃是此中成彼初發。此正是發起之發。義兼
0578c17: 發開。彼是開發之發。義兼發起。其發心品正顯十
0578c18: 住初心之功德耳。問此信既是初信。何得乃具後
0578c19: 諸行位及普賢德耶。答古德釋此略有二門。一行
0578c20: 布次第門。二圓融通攝門。行布者謂從微至著。從
0578c21: 淺至深。次第相乘。以階彼岸。如瓔珞仁王起信瑜
0578c22: 伽等說。二圓融者。謂一位具足一切位等。如此經
0578c23: 說。亦如大品等中。一行具一切行故。此中有二門。
0578c24: 一緣起相由門。二法界融攝門。此經之中。依緣起
0579a01: 門義故行位相收。總有四說。一或始具終。如此門
0579a02: 中具一切行位普賢德海者是也。二或終具始。並
0579a03: 在十地位後。如下十定十通等說。或諸位齊收。並
0579a04: 在十住等一一位中各收一切。悉至究竟皆成佛
0579a05: 故。如下文十住十行等說。或諸位皆泯。行德顯然。
0579a06: 如離世間品說。上約緣起相由門說。二法界融攝
0579a07: 門者。謂此諸位及所修行皆不離普賢無盡法界。
0579a08: 然此法界圓融無限。隨在一位即具一切。今在信
0579a09: 門收無不盡。下諸位中皆具一切者並準此釋。此
0579a10: 經縱有行布。亦是圓融。
0579a11: 菩薩發意求菩提非是無因無有緣
0579a12: 於佛法僧生淨信以是而生廣大心
0579a13: 不求五欲及王位富饒自樂大名稱
0579a14: 但為永滅眾生苦利益世間而發心
0579a15: 常欲利樂諸眾生莊嚴國土供養佛
0579a16: 受持正法修諸智證菩提故而發心
0579a17: 深心信解常清淨恭敬尊重一切佛
0579a18: 於法及僧亦如是至誠供養而發心
0579a19: 深信於佛及佛法亦信佛子所行道
0579a20: 及信無上大菩提菩薩以是初發心
0579a21: 此下正明發心修行勝德。文有三百四十六偈半。
0579a22: 分為五段。初發心行相。二略示勝能。三所具行位。
0579a23: 四無方大用。五喻說玄旨。今初。菩薩發意求菩提
0579a24: 下五偈明發心行相。
0579b01: 信為道元功德母長養一切諸善法
0579b02: 斷除疑網出愛眾開示涅槃無上道
0579b03: 信無垢濁心清淨滅除憍慢恭敬本
0579b04: 亦為法藏第一財為清淨手受眾行
0579b05: 信能惠施心無信能歡喜入佛法
0579b06: 信能增長智功德信能必到如來地
0579b07: 信令諸根淨明利信力堅固無能壞
0579b08: 信能永滅煩惱本信能專向佛功德
0579b09: 信于境界無所著遠離諸難得無難
0579b10: 信能超出眾魔路示現無上解脫道
0579b11: 信為功德不壞種信能生長菩提樹
0579b12: 信能增益最勝智信能示現一切佛
0579b13: 是故依行說次第信樂最勝甚難得
0579b14: 譬如一切世間中而有隨意妙寶珠
0579b15: 二信為道元下略示勝能有七偈。
0579b16: 若常信奉于諸佛則能持戒修學處
0579b17: 若常持戒修學處則能具足諸功德
0579b18: 戒能開發菩提本學是勤修功德地
0579b19: 於戒及學常順行一切如來所稱美
0579b20: 若常信奉於諸佛則能興集大供養
0579b21: 若能興集大供養彼人信佛不思議
0579b22: 若常信奉於尊法則聞佛法無厭足
0579b23: 若聞佛法無厭足彼人信法不思議
0579b24: 若常信奉清淨僧則得信心不退轉
0579c01: 若得信心不退轉彼人信力無能動
0579c02: 若得信力無能動則得諸根淨明利
0579c03: 若得諸根淨明利則能遠離惡知識
0579c04: 若能遠離惡知識則得親近善知識
0579c05: 若得親近善知識則能修習廣大善
0579c06: 若能修習廣大善彼人成就大因力
0579c07: 若人成就大因力則得殊勝決定解
0579c08: 若得殊勝決定解則為諸佛所護念
0579c09: 此下廣明信中所具行位。有五十偈半。至菩薩眾
0579c10: 亦然止。通攝三賢十地行德。今且先明所具行。次
0579c11: 明所具位。今具行中有八偈半。先五偈明信三寶
0579c12: 以成行。次若信力無能動下三偈半。明成展轉行。
0579c14: 若為諸佛所護念則能發起菩提心
0579c15: 若能發起菩提心則能勤修佛功德
0579c16: 若能勤修佛功德則得生在如來家
0579c17: 若得生在如來家則善修行巧方便
0579c18: 若善修行巧方便則得信樂心清淨
0579c19: 若得信樂心清淨則得增上最勝心
0579c20: 次若為諸佛下。明所具行位。有三十九偈。於中四
0579c21: 位分四段。初三偈明十住位。
0579c22: 若得增上最勝心則常修習波羅蜜
0579c23: 若常修習波羅蜜則能具足摩訶衍
0579c24: 若能具足摩訶衍則能如法供養佛
0580a01: 若能如法供養佛則能念佛心不動
0580a02: 若能念佛心不動則常見無量佛
0580a03: 若得增上下二偈半。明十行位。
0580a04: 若常見無量佛則見如來體常住
0580a05: 若見如來體常住則能知法永不滅
0580a06: 若能知法永不滅則得辯才無障礙
0580a07: 若得辯才無障礙則能開演無邊法
0580a08: 若能開演無邊法則能慈愍度眾生
0580a09: 若能慈愍度眾生則得堅固大悲心
0580a10: 次若常下三偈明十迴向位。
0580a11: 若能堅固大悲心則能愛樂甚深法
0580a12: 此下有三十偈半明十地行。初二句明歡喜地位。
0580a13: 若能愛樂甚深法則能捨離有為過
0580a14: 此二句明離垢地位。
0580a15: 若能捨離有為過則離憍慢及放逸
0580a16: 若離憍慢及放逸則能兼利一切眾
0580a17: 此四句明三四地位。
0580a18: 若能兼利一切眾則處生死無疲厭
0580a19: 若處生死無疲厭則能勇無能勝
0580a20: 此四句明五地位。
0580a21: 若能勇無能勝則能發起大神通
0580a22: 若能發起大神通則知一切眾生行
0580a23: 此四句明六地位。
0580a24: 若知一切眾生行則能成就諸生
0580b01: 若能成就諸生則能善攝眾生智
0580b02: 若得善攝眾生智則能成就四攝法
0580b03: 若得成就四攝法則與眾生無限利
0580b04: 若與眾生無限利則具最勝智方便
0580b05: 此二偈半明七地位。
0580b06: 若具最勝智方便則住勇猛無上道
0580b07: 若住勇猛無上道則能摧殄諸魔力
0580b08: 若能摧殄諸魔力則能超出四魔境
0580b09: 若能超出四魔境則得至於不退地
0580b10: 若得至於不退地則得無生深法忍
0580b11: 若得無生深法忍則為諸佛所授記
0580b12: 此三偈明八地位。
0580b13: 若為諸佛所授記則一切佛現其前
0580b14: 若一切佛現其前則了神通深密用
0580b15: 若了神通深密用則為諸佛所憶念
0580b16: 若為諸佛所憶念則以佛德自莊嚴
0580b17: 此二偈明九地位。
0580b18: 若以佛德自莊嚴則獲妙福端嚴身
0580b19: 若獲妙福端嚴身則身晃耀如金山
0580b20: 若身晃耀如金山則相莊嚴三十二
0580b21: 若相莊嚴三十二則具隨好為嚴飾
0580b22: 若具隨好為嚴飾則身光明無限量
0580b23: 若身光明無限量則不思議光莊嚴
0580b24: 若不思議光莊嚴其光則出諸蓮華
0580c01: 其光若出諸蓮華則無量佛坐華上
0580c02: 示現十方靡不悉能調伏諸眾生
0580c03: 若能如是調眾生則現無量神通力
0580c04: 若現無量神通力則住不可思議土
0580c05: 演說不可思議法令不思議眾歡喜
0580c06: 若說不可思議法令不思議眾歡喜
0580c07: 則以智慧辯才力隨眾生心而化誘
0580c08: 若以智慧辯才力隨眾生心而化誘
0580c09: 則以智慧為先導身語意業恒無失
0580c10: 此下有十九偈明十地位。分五段。初八偈明三業
0580c11: 殊勝德。於中五偈明身業。次一偈明語業。後二偈
0580c12: 明意業。
0580c13: 若以智慧為先導身語意業恒無失
0580c14: 則其願力得自在普隨諸趣而現身
0580c15: 若其願力得自在普隨諸趣而現身
0580c16: 則能為眾說法時音聲隨類難思議
0580c17: 若能為眾說法時音聲隨類難思議
0580c18: 則於一切眾生心一念悉知無有餘
0580c19: 若於一切眾生心一念悉知無有餘
0580c20: 則知煩惱無所起永不沒溺於生死
0580c21: 次四偈明三業攝生德。
0580c22: 若知煩惱無所起永不沒溺於生死
0580c23: 則獲功德法性身以法威力現世間
0580c24: 若獲功德法性身以法威力現世間
0581a01: 則獲十地十自在修行諸度勝解脫
0581a02: 此二偈辨得法結位德。
0581a03: 若得十地十自在修行諸度勝解脫
0581a04: 則獲灌頂大神通住於最勝諸三昧
0581a05: 若獲灌頂大神通住於最勝諸三昧
0581a06: 則於十方諸佛所應受灌頂而昇位
0581a07: 若於十方諸佛所應受灌頂而昇位
0581a08: 則蒙十方一切佛手以甘露灌其頂
0581a09: 此三偈明三昧受位分。
0581a10: 若蒙十方一切佛手以甘露灌其頂
0581a11: 則身充如空安住不動滿十方
0581a12: 若身充如空安住不動滿十方
0581a13: 則彼所行無與等諸天世人莫能知
0581a14: 此二偈明大用難測。亦是進入佛地。
0581a15: 菩薩勤修大悲行願度一切無不果
0581a16: 見聞聽受若供養靡不皆令獲安樂
0581a17: 彼諸大士威神力法眼常全無缺減
0581a18: 十善妙行等諸道無上勝寶皆令現
0581a19: 譬如大海金剛聚以彼威力生眾寶
0581a20: 無減無增亦無盡菩薩功德聚亦然
0581a21: 此三偈結歎功能。初二偈法說。次一偈喻說。上
0581a22: 第三所具行位竟。下第四無方大用。
0581a23: 此下有二百三偈。第四明無方大用分。彼能無方
0581a24: 大用者由普賢德一切時處。法界無限故。略辨
0581b01: 十門三昧業用。一圓明海印三昧門。二華嚴妙行
0581b02: 三昧門。三因陀羅網三昧門。四手出廣供三昧門。
0581b03: 五現諸法門三昧門。六四攝攝生三昧門。七俯同
0581b04: 世間三昧門。八毛光照益三昧門。九主伴嚴麗三
0581b05: 昧門。十寂用無涯三昧門。以無不定心故皆云三
0581b06: 昧。作用不同略辨十種。又初門依體起用。末後明
0581b07: 用不異體。中間並顯妙用自在。
0581b08: 或有剎土無有佛於彼示現成正覺
0581b09: 或有國土不知法於彼為說妙法藏
0581b10: 無有分別無功用於一念頃十方
0581b11: 如月光影靡不周無量方便化生
0581b12: 於彼十方世界中念念示現成佛道
0581b13: 轉正法輪入寂滅乃至舍利廣分布
0581b14: 或現聲聞獨覺道或現成佛普莊嚴
0581b15: 或現童男童女形天龍及以阿修羅
0581b16: 乃至摩羅伽等隨其所樂悉令見
0581b17: 眾生形相各不同行業音聲亦無量
0581b18: 如是一切皆能現海印三昧威神力
0581b19: 今初六偈明海印三昧。文中前五別明業用周。
0581b20: 後一總結大用所依。前中三。初偈總明現佛說法。
0581b21: 次一偈體用自在。謂念無分別動無功用。故無念
0581b22: 之念一念於十方。無功之功多門攝於品。次
0581b23: 一三乘。後一餘類。總顯十法界之化也。一海印
0581b24: 三昧門竟。
0581c01: 嚴淨不可思議剎供養一切諸如來
0581c02: 放大光明無有邊度脫眾生亦無限
0581c03: 智慧自在不思議說法言辭無有礙
0581c04: 施戒忍進及禪定智慧方便神通等
0581c05: 如是一切皆自在以佛華嚴三昧力
0581c06: 此下十句明華嚴妙行三昧。以萬行嚴於法界成
0581c07: 於法身為華嚴也。二華嚴三昧門竟。
0581c08: 一微塵中入三昧成就一切微塵定
0581c09: 而彼微塵亦不增於一普現難思剎
0581c10: 彼一塵內眾多剎或有有佛或無佛
0581c11: 或有雜染或清淨或有廣大或狹小
0581c12: 或復有成或有壞或有正住或傍住
0581c13: 或如曠野熱時或如天上因陀網
0581c14: 如一塵中所示現一切微塵悉亦然
0581c15: 此大名稱諸聖人三昧解脫神通力
0581c16: 此下四偈明因陀羅網三昧門。由一多相即。故入
0581c17: 一定能成多定。由成多定。令一塵內有一切塵。一
0581c18: 一塵中現一切剎。但令一塵現剎一切皆爾。故云
0581c19: 成就一切微塵定。言塵不增者謂不壞相。次二頌
0581c20: 明一塵中所現剎相無礙如。重現如帝網。三
0581c21: 因陀羅三昧竟。
0581c22: 若欲供養一切佛入於三昧起神變
0581c23: 能以一手三千普供一切諸如來
0581c24: 十方所有勝妙華塗香末香無價寶
0582a01: 如是皆從手中出供養道樹諸最勝
0582a02: 無價寶衣雜妙香寶幢幡益皆嚴好
0582a03: 真金為華寶為帳莫不皆從掌中雨
0582a04: 十方所有諸妙物應可奉獻無上尊
0582a05: 掌中悉雨無不備菩提樹前持供佛
0582a06: 十方一切諸技樂鐘鼓琴瑟非一類
0582a07: 悉奏和雅妙音聲靡不從於掌中出
0582a08: 十方所有諸讚頌稱歎如來實功德
0582a09: 如是種種妙言辭皆從掌內而開演
0582a10: 菩薩右手放淨光光中香水從空雨
0582a11: 普灑十方諸佛土供養一切照世燈
0582a12: 又放光明妙莊嚴出生無量寶蓮華
0582a13: 其華色相皆殊妙以此供養於諸佛
0582a14: 又放光明華莊嚴種種妙華集為帳
0582a15: 普散十方諸國土供養一切大德尊
0582a16: 又放光明香莊嚴種種妙香集為帳
0582a17: 普散十方諸國土供養一切大德尊
0582a18: 又放光明末香嚴種種末香聚為帳
0582a19: 普散十方諸國土供養一切大德尊
0582a20: 又放光明衣莊嚴種種名衣集為帳
0582a21: 普散十方諸國土供養一切大德尊
0582a22: 又放光明寶莊嚴種種妙寶集為帳
0582a23: 普散十方諸國土供養一切大德尊
0582a24: 又放光明蓮莊嚴種種蓮華集為帳
0582b01: 普散十方諸國土供養一切大德尊
0582b02: 又放光明瓔莊嚴種種妙瓔集為帳
0582b03: 普散十方諸國土供養一切大德尊
0582b04: 又放光明幢莊嚴其幢絢煥備眾色
0582b05: 種種無量皆殊好以此莊嚴諸佛土
0582b06: 種種雜寶莊嚴蓋眾妙繒幡共垂飾
0582b07: 摩尼寶鐸演佛音執持供養諸如來
0582b08: 手出供具難思議如是供養一導師
0582b09: 一切佛所皆如是大士三昧神通力
0582b10: 四若欲下十八偈明手出廣供三昧門。初一偈總
0582b11: 標。後一通結。中間別顯。欲顯勝妙。略舉一手為供
0582b12: 所依。由於昔時以手持供供佛施人稱周法界。故
0582b13: 令真流供具等諸佛之難思。四手出廣供三昧
0582b14: 竟。
0582b15: 菩薩住在三昧中種種自在攝眾生
0582b16: 悉以所行功德法無量方便而開誘
0582b17: 或以供養如來門或以難思布施門
0582b18: 或以頭陀持戒門或以不動堪忍門
0582b19: 或以苦行精進門或以寂靜禪定門
0582b20: 或以決了智慧門或以所行方便門
0582b21: 或以梵住神通門或以四攝利益門
0582b22: 或以福智莊嚴門或以因緣解脫門
0582b23: 或以根力正道門或以聲聞解脫門
0582b24: 或以獨覺清淨門或以大乘自在門
0582c01: 或以無常眾苦門或以無我壽者門
0582c02: 或以不淨離欲門或以滅盡三昧門
0582c03: 隨諸眾生病不同悉以法藥而對治
0582c04: 隨諸眾生心所樂悉以方便而滿足
0582c05: 隨諸眾生行差別悉以善巧而成就
0582c06: 如是三昧神通相一切天人莫能測
0582c07: 此下有八偈明現諸法門三昧門。分四。初一偈總
0582c08: 標多門。次有五偈別顯二十種門供等。即門通入
0582c09: 佛果故。後一偈半結多所因。由四悉檀故。初半偈
0582c10: 對治悉檀。次半偈即世界悉檀。隨行差別即當為
0582c11: 人悉檀。而成就言謂第一義悉檀。後半偈結用難
0582c12: 測。五現諸法門三昧竟。
0582c13: 有妙三昧名隨樂菩薩住此普觀察
0582c14: 隨宜示現度眾生悉使歡心從法化
0582c15: 劫中饑饉災難時悉與世間諸樂具
0582c16: 隨其所欲皆令滿普為眾生作饒益
0582c17: 或以飲食上好味寶衣嚴具眾妙物
0582c18: 乃至王位皆能捨令好施者悉從化
0582c19: 或以相好莊嚴身上妙衣服寶瓔珞
0582c20: 華鬘為飾香塗體威儀具足度眾生
0582c21: 一切世間所好尚色相顏容及衣服
0582c22: 隨應普現愜其心俾樂色者皆從道
0582c23: 迦陵頻伽美妙音俱枳羅等妙音聲
0582c24: 種種梵音皆具足隨其心樂為說法
0583a01: 八萬四千諸法門諸佛以此度眾生
0583a02: 彼亦如其差別法隨世所宜而化度
0583a03: 眾生苦樂利衰等一切世間所作法
0583a04: 悉能應現同其事以此普度諸眾生
0583a05: 一切世間眾苦患深廣無涯如大海
0583a06: 與彼同事悉能忍令其利益得安樂
0583a07: 若有不識出離法不求解脫離諠憤
0583a08: 菩薩為現捨國財常樂出家心寂靜
0583a09: 家是貪愛繫縛所欲使眾生悉免離
0583a10: 故是出家得解脫於諸欲樂無所受
0583a11: 菩薩示行十種行亦行一切大人法
0583a12: 諸仙行等悉無餘為欲利益眾生故
0583a13: 若有眾生壽無量煩惱微細樂具足
0583a14: 菩薩於中得自在示受老病死眾患
0583a15: 或有貪欲瞋恚癡煩惱猛火常熾然
0583a16: 菩薩為現老病死令彼眾生悉調伏
0583a17: 如來十力無所畏及以十八不共法
0583a18: 所有無量諸功德悉以示現度眾生
0583a19: 記心教誡及神足悉是如來自在用
0583a20: 彼諸大士皆示現能使眾生盡調伏
0583a21: 菩薩種種方便門隨順世法度眾生
0583a22: 譬如蓮華不著水如是在世令深信
0583a23: 此下有十七偈明四攝攝生三昧門。初一偈總標。
0583a24: 下別顯。言四攝者一布施。二愛語。三同事。四利行。
0583b01: 劫中饑饉下四偈乃布施攝。次迦陵頻伽下二偈
0583b02: 愛語攝。眾生苦樂下二偈同事攝。若有不識下八
0583b03: 偈明利行攝。言利行者謂說趨義利之行。以益有
0583b04: 情。此八偈明四段。初二偈明一切利行。次菩薩示
0583b05: 行下二偈明遂求利行。謂眾生為八纏所繞。開解
0583b06: 令離故名遂求。或有貪欲下二偈即一切種利行。
0583b07: 初頌即應攝受者而攝受之。次偈即應調伏者而
0583b08: 調伏之。記心教誡下二偈即一切門利行。謂不信
0583b09: 者令信故。亦總結諸利行也。六四攝攝生三昧
0583b10: 門竟。
0583b11: 雅思淵才文中王歌舞談說眾所欣
0583b12: 一切世間眾技術譬如幻師無不現
0583b13: 或為長者邑中主或為賈客商人導
0583b14: 或為國王及大臣或作良醫善眾論
0583b15: 或於曠野作大樹或為良藥眾寶藏
0583b16: 或作寶珠隨所求或以正道示眾生
0583b17: 若見世界始成立眾生未有資身具
0583b18: 是時菩薩為工匠為之示現種種業
0583b19: 不作逼惱眾生物但說利益世間事
0583b20: 術藥草等眾論如是所有皆能說
0583b21: 一切仙人殊勝行人天等類同信仰
0583b22: 如是難行苦行法菩薩隨應悉能作
0583b23: 或作外道出家人或在山林自勤苦
0583b24: 或露形體無衣服而於彼眾作師長
0583c01: 或現邪命種種行習行非法以為勝
0583c02: 或現梵志諸威儀於彼眾中為上首
0583c03: 或受五熱隨日轉或持牛狗及鹿戒
0583c04: 或著壞衣奉事火為化是等作導師
0583c05: 或有示謁諸天廟或復示入恒河水
0583c06: 食根果等悉示行於彼常思已巳勝法
0583c07: 或現蹲踞或翹足或臥草棘及上
0583c08: 或復臥杵求出離而於彼眾作師首
0583c09: 如是等類諸外道觀其意解與同事
0583c10: 所示苦行世靡堪令彼見已巳皆調伏
0583c11: 眾生迷惑稟邪教住於惡見受眾苦
0583c12: 為其方便說妙法悉令得解真實諦
0583c13: 或邊語說四諦或善密語說四諦
0583c14: 或人直語說四諦或天密語說四諦
0583c15: 分別文字說四諦決定義理說四諦
0583c16: 善破於他說四諦非外所動說四諦
0583c17: 或八部語說四諦或一切語說四諦
0583c18: 隨彼所解語言音為說四諦令解脫
0583c19: 所有一切諸佛法皆如是說無不盡
0583c20: 知語境界不思議是名說法三昧力
0583c21: 第七雅思淵才下十七頌俯同世間三昧門。於中
0583c22: 三。初六偈身同世間利益眾生。若依若正無不示
0583c23: 為。次六偈示同外道。救彼邪黨。次眾生迷惑下五
0583c24: 偈明語業大用。次所有一切下一偈總結。非唯說
0584a01: 四諦。六度萬行等皆然。一心說法。得語實性。能起
0584a02: 隨類之用。名三昧力。七俯同世間三昧竟。
0584a03: 
0584a04: 大方廣佛華嚴經綱要卷第十四
