0139c18: 
0139c19: 
0139c20: 
0139c21: 華嚴懸談會玄記卷第八
0139c22: 蒼山再光寺比丘　普瑞集
0139c24: 鈔歸敬三寶者歸必歸三要須盡壽及未來際等
0140a01: 敬但隨於一寶容暫敬故歸必兼敬敬未必歸二
0140a02: 相不同問既請威加護何不序前致敬答序但兼
0140a03: 述非為正故所以前云并序。▲鈔顯能歸相者起
0140a04: 信疏云歸者是依投趣向義命者總御諸根一身
0140a05: 之要人之所重莫不為先舉此無二之命以奉無
0140a06: 上之尊又歸者是還源義眾生六根從一心起而
0140a07: 背自源馳趣六塵今舉命根總攝六情還歸一心
0140a08: 一心即一體三寶也今云無盡三寶同別有異大
0140a09: 旨不殊。▲鈔但云下問既但云命何有三業故以
0140a10: 者字牒之釋此答意有二一云身即是命故鈔云
0140a11: 人之所重莫過身命今舉身命之重以攝語意之
0140a12: 輕耳二云命者是意以審察慮知三寶勝田決定
0140a13: 堪歸乃以最極寶重持身之命而歸敬故表意極
0140a14: 重即審慮思及決定思是意業也舉重攝輕必兼身口展五輪而
0140a15: 投地斂歛十指而當能動身思名為身業發下讚述之語能發
0140a16: 語思名為語業以此二業周窮時處普伸歸敬前義稍勝
0140a17: 以命者命根身之所依連持色心為自性故以身
0140a18: 釋命義必正也鈔中亦云莫過身命故。
0140a19: 鈔初中塵剎有其二義者問上處極十方時世界
0140a20: 際何故復云塵剎耶故此答也一成所依處有三
0140a21: 義一上十方三際為總一一塵中剎等為別二上
0140a22: 十方之剎其數如塵三又上十方剎唯約麤說今
0140a23: 兼麤及細故然上第二義及第三義唯約事說俱
0140a24: 緣無性皆理也故下鈔云理是佛所住文影略故
0140b01: 或在下法界中上二融通故事理無礙第一義即
0140b02: 事事無礙也具四法界方為華嚴之所依處也言
0140b03: 塵數如來者屬下句也約能數以明故。▲鈔亦無
0140b04: 德不圓下有二釋一云復是別一義釋也一云前
0140b05: 直彰二果之體此以用表之不爾何言亦耶二釋
0140b06: 隨通言上二自利者或依正二報或菩提涅槃皆
0140b07: 自得之利益故。
0140b08: 鈔通利自他者即是自利故通二利也言十號之
0140b09: 一者一如來倣同先跡號二應供堪為福田號三
0140b10: 正遍知知法界號四明行足果從因得號五善
0140b11: 逝妙往涅槃號六世間解達偽通真號七無上士
0140b12: 調御丈夫降生成道號八天人師應根說法號九
0140b13: 佛三覺圓明號十世尊出世獨尊號今即調御與
0140b14: 師不分二別即為一號即應根說法號也有云師
0140b15: 即天人師即應根說法號調御即降生成道號則
0140b16: 應云十號之二前解為正鈔主既自言一何強分
0140b17: 二耶或傳寫筆後解為勝言調御者即調和控
0140b18: 御涅槃十八云如御馬者凡有四種一觸毛二皮
0140b19: 三肉四骨隨其所觸稱御者意如來亦爾一說生
0140b20: 令受佛語如觸毛二說老三說病四說死如觸皮
0140b21: 肉骨名調御丈夫也。
0140b22: 鈔成上依處者上塵中剎若無法界豈能成耶言
0140b23: 似當約事者前三義中唯第一義約事事第二義
0140b24: 及第三義中似當約事即分義今法界言義兼理
0140c01: 事即性分具足有四法界如前可思言佛身充滿
0140c02: 下現相品文又充滿下妙嚴品文兩處疏釋俱云
0140c03: 所遍法界皆通理事然理實應通四法界等言二
0140c04: 者下即功德大悲雲一一稱四法界故。
0140c05: 鈔亦圓明中別義者謂圓明是總即當菩提涅槃
0140c06: 二依之果具於有為無為二種功德有為功德即
0140c07: 是菩提所收無為功德即是涅槃所攝今是有為
0140c08: 功德故云圓明中別義。▲鈔十力者一處非處力
0140c09: 二業力三定力四根力五欲力六性力七至處道
0140c10: 力八宿命力九天眼力十漏盡力言四無畏者一
0140c11: 一切智無畏二漏盡無畏三說障道無畏四說盡
0140c12: 苦道無畏言十八不共法者一身業無二無卒
0140c13: 暴音三無種種想四無不定五無忘失念六無不
0140c14: 擇捨七欲無退八念無退九精進無退十定無減
0140c15: 十一智慧無減十二解脫無減十三身業智為先
0140c16: 導隨智而轉十四語業智為先導隨智而轉十五
0140c17: 意業智為先導隨智而轉十六知過去無著無礙
0140c18: 十七知未來無著無礙十八知現在無著無礙有
0140c19: 云依雜集論用十力四無畏大悲三念處為十八
0140c20: 法者二釋皆通言百四十種功德者有二釋一云
0140c21: 三十二相八十隨好十力四無畏十八不共合一
0140c22: 百四十四鈔舉大數云百四十也二云諸契經論
0140c23: 皆說如來百四十不共功德謂三十二相八十隨
0140c24: 好四一切種清淨一一切所依清淨謂煩惱麤重并諸習氣於自所依無餘永滅
0141a01: 故二一切種所緣清淨謂種種變化所現一切所緣皆自在故二一切種心清淨謂煩惱已巳離善根積集
0141a02: 故四一切種智清淨謂如前一切無明麤重已巳滅離故一切所知境中智無障礙自在故十力
0141a03: 四無所畏三念住一者一心聽法不憂二者一心聽法不喜三者常住捨心三
0141a04: 不護一惡心都絕二不依止名聞三不依止利養大悲無忘失法永害
0141a05: 習氣及一切種妙智也此上功德雖通諸教今皆
0141a06: 無盡以屬當教二解之中後義為勝前解則文無
0141a07: 所據後解則依瑜伽等諸經論故數亦齊故。▲鈔
0141a08: 大悲普覆下於上無盡德中別讚大悲而有三義
0141a09: 似於雲故一者無緣大悲覆一切二者一切而
0141a10: 不分別三者遐霏法雨等潤萌故以雲為喻也
0141a11: 鈔毗盧一句別歸本師者此句全是現相品文問
0141a12: 何故一句歸本師答承恩重故。▲鈔上云功德下
0141a13: 問前云圓明中別義此言總該無盡其故何耶答
0141a14: 圓明是總體故前云功德是圓明中別義若但云
0141a15: 功德是總復分悲智等為別故有兩重總別也言
0141a16: 別語最勝者果位智強故。▲鈔順於光明遍照義
0141a17: 故者准下疏釋於毗盧遮那有其三釋一云毗者
0141a18: 遍義盧遮那光明照義迴就此方應云光明遍照
0141a19: 然有二義一身光照云盡空塵道智光照真
0141a20: 俗重重法界二身智能所合為一身圓明獨耀具
0141a21: 德無邊故立斯號二云毗者種種義盧遮障義那
0141a22: 者盡義即種種障盡種種德圓故三云毗者廣大
0141a23: 也盧遮生也那者息也謂廣大生息此亦二義一
0141a24: 修成謂慈悲無邊故廣智慧無上故大生相已巳盡
0141b01: 故生息二本性謂藏識包含種子建立生趣故廣
0141b02: 本覺現量與佛等故名大新新生故名生染淨苦
0141b03: 樂所不能動故名息此亦真應合論今順初義故
0141b04: 然唯順智光明也言深廣故者法華方便品文假
0141b05: 使滿世間皆如舍利弗盡思共度量不能測佛智
0141b06: 深也又云而能究盡諸法實相唯佛與佛乃能究
0141b07: 竟廣也言大悲深廣者無待無緣故深周利樂
0141b08: 故廣言智亦如雲者法華云慧雲含潤雨大法雨
0141b09: 故然亦具上三義謂普觀一切而無分別含潤法
0141b10: 雨故又前言功德下言雖總該別屬福故又諸佛
0141b11: 所依處中云塵剎法界等本師亦然文影略故。
0141b12: 疏所住下言甚深真三字者以法性通諸教故此三
0141b13: 字揀之如法性真常離心念二乘於此亦能得今以
0141b14: 甚深二字揀之如權教菩薩亦住此法性通以三字
0141b15: 揀之顯所住法性之極也又修多羅亦總該乎一藏
0141b16: 今以圓滿字揀之也。
0141b17: 鈔二句歸法下問前云十方已巳下所歸分齊佛寶
0141b18: 中別云塵剎等今法寶中何不別言其處耶答影
0141b19: 顯示故問甚深真法性為能依法寶與前所依處
0141b20: 中理法界云何分別答為教所詮名理法是法寶
0141b21: 所依名理法界亦猶法性身為能依法性土為所
0141b22: 依也。▲鈔但歸別相下問何不但歸別相而躡前
0141b23: 起後亦歸於同相耶故此答也涅槃云若能知三
0141b24: 寶常住同真諦此即是諸佛最上之誓願故亦歸
0141c01: 於同相也。▲鈔然三寶下承前別列初深後淺為
0141c02: 次今口科分三。
0141c03: 初標然三
0141c04: 二列一同
0141c05: 後釋二
0141c06: 初正釋三類三
0141c07: 初別相且別
0141c08: 二同相二
0141c09: 初義門別釋三
0141c10: 初約事就義門二
0141c11: 初正明同相三
0141c12: 初佛三言同
0141c13: 二法三二法
0141c14: 三僧三三僧
0141c15: 後皈今疏文今舉
0141c16: 二會事從理門二
0141c17: 初正明同相二約
0141c18: 後皈今疏文今舉
0141c19: 三以理融現門二
0141c20: 初正明同相三約
0141c21: 後皈今疏文由此
0141c22: 後引證結釋二
0141c23: 初結名引證三門
0141c24: 後結義通難二
0141c25: 初結釋是故
0141c26: 後通難義說
0141c27: 三住持三住
0141c28: 二顯皈分齊三然
0141c29: 鈔一約事就義下於別相事體之上就義各有三
0141c30: 寶言即以無漏界功德為體者逐難出體也前言
0141c31: 佛體上有覺照義故為佛者不知佛以何為體故
0141c32: 此出體也十地鈔引唯識釋云此即無漏界二轉
0141c33: 依果諸漏永盡非漏隨增性淨圓明故名無漏界
0141c34: 是藏義此中含容無邊希有大功德故或是因義
0141c35: 能生五乘世出世間利樂事故。▲鈔法有覺性者
0141c36: 色性智性無二性故知一切法即心自性誰非覺
0141c37: 照教理行果皆有覺性故。▲鈔在眾無違者僧以
0141c38: 和敬為義和通事和理和事和之有六謂身和同
0141c39: 集口和無諍意和無違見和同解戒和同奉利和
0141c40: 同均理和即證理聖人謂三賢十地八輩上人等
0142a01: 敬謂八敬一百夏尼禮初夏比丘足二尼不得罵
0142a02: 謗僧三不得舉僧罪說其過失四已巳學六法從僧
0142a03: 受大戒五尼犯第二篇罪應向二部僧大僧二十大尼二十
0142a04: 中行摩那埵此云折伏貢高也六尼半月常於僧中求教
0142a05: 授人七不應於無僧處安居八夏訖當於僧中自
0142a06: 恣言無違眾生者即十行願中恒順眾生願也彼
0142a07: 疏云隨順眾生種類根性饒益成就。▲鈔今舉佛
0142a08: 所住下歸今疏文唯約上說也略法上僧各三寶
0142a09: 義言理是佛所住者即智證如如故無漏色聲等
0142a10: 皆屬如也十地品佛住甚深真法性寂滅無相同
0142a11: 空所住與能住而不定異所流與能流亦不定
0142a12: 殊故名同體此以教法歸佛佛歸理法略不明僧
0142a13: 或所住能住能流所流無相違反即僧義也。
0142a14: 鈔二會事下會別相三寶歸一理故如波依濕三
0142a15: 皆依真無如外智能證於如佛歸如矣十二分教
0142a16: 從真流故亦歸真性理和之僧亦因見理而曰僧
0142a17: 故亦歸真理。▲鈔今舉下亦歸疏文言皆歸真性
0142a18: 者上句顯佛歸真下句顯法歸真問何不攝僧歸
0142a19: 真答疏文略故如以真如隨淨緣起有三乘僧等
0142a20: 佛法既皆依真僧亦例之可知經云普賢身相如
0142a21: 空依真而住非國土即僧同真也。
0142a22: 鈔三約理融理下約現體上義別有三三義朗然
0142a23: 曰現通無異體曰融故經云於佛性中即有法僧。
0142a24: ▲鈔由此一門下亦歸疏文也以第一單約事第
0142b01: 二單約理第三一門理義融故令如來住真法性
0142b02: 若無下反顯問第二門攝佛歸真亦令佛住真法
0142b03: 性與此何別答第二門所歸雖亦法性然通但空
0142b04: 無理融現之義也思之。▲鈔三門雖異下結名也
0142b05: 初俗次真後中三諦雖異而第一以事就義故同
0142b06: 第二會事從理故同第三融理事故同故並稱同
0142b07: 體也淨名下引證即彼不二法門品文也彼疏云
0142b08: 智無生佛也理無相法也行無修僧也正證第二
0142b09: 門義證第三門。▲鈔是故下結釋也或唯結初門
0142b10: 或總結三門。
0142b11: 鈔義說下通難問既云同體何故說三寶耶上二
0142b12: 句通也問既有三寶義別何故復云同體下三句
0142b13: 答也。▲鈔佛則橫該一切者法界諸佛為橫各具
0142b14: 十身名即別教義言略舉理教者亦舉勝攝劣
0142b15: 故云甚深真法性圓滿修多羅佛即是果行乃屬
0142b16: 僧影顯示故僧雖該攝者汎言塵方佛會中則該
0142b17: 通大小今云普賢等且語大乘僧求一切智故
0142b18: 歸佛求證真法故歸法求入聖證故皈僧也。▲鈔
0142b19: 住持三寶下由前別相同體真實三寶餘勢力故
0142b20: 令舍利形像凡僧相續不絕故名住持又以此持
0142b21: 彼即攝彼二以住持持同體別相言住持之僧含
0142b22: 在菩薩中者即出家五眾文不別說含在諸大士
0142b23: 三字之中問如形像致敬損壞於何處得罪福答
0142b24: 以像表真於真邊得若爾害凡僧應聖邊得罪耶
0142c01: 答像無心命乃從其表僧有心命故不從聖邊得
0142c02: 罪。▲鈔然三三寶下顯歸分齊言通於諸乘者若
0142c03: 同相三門第一門唯除人天通餘四乘但淺深異
0142c04: 爾第二門兼除小乘通後四教第三門兼除權教
0142c05: 通後三教若別相住持皆通五乘然就諸教勝劣
0142c06: 不同今歸圓教之勝故云以義料揀歸勝非劣此
0142c07: 顯深義故揀餘乘言一理統之下此顯廣義謂以
0142c08: 一真無障礙法界統之則普收諸乘三三寶也具
0142c09: 此深廣二義為所歸分齊也。
0142c10: 鈔初句明處下問前云十方塵剎法界等今何但
0142c11: 云塵耶答亦影顯示故言況一一下普賢三昧品
0142c12: 云如此界中普賢於世尊前入三昧如是盡法界
0142c13: 空界一切國土塵中一一佛前有世界海塵數
0142c14: 普賢所住等覺之位名普賢位不但普賢一人海
0142c15: 會菩薩莫不皆爾言以是海會之上首下問上首
0142c16: 豈唯此二菩薩法慧金剛藏等豈非上首耶答有
0142c17: 所表故不徒然也理趣經云一切眾生皆如來藏
0142c18: 普賢菩薩自體遍故此表理也下經云文殊常為
0142c19: 諸佛之母般若以為母故此表智也理智冥合即
0142c20: 是遮那三聖圓融故問佛僧二寶俱就人何不立
0142c21: 人法二寶答因果異故問法中亦有因果異何不
0142c22: 立四寶答人用強勝能秉持法是故分二法不自
0142c23: 弘合為一寶問法中果法與佛行法與僧各何別
0142c24: 耶答約如來所成義邊總屬佛寶約諸菩薩施學
0143a01: 義邊為僧下地所學義邊為法寶但約義別體不
0143a02: 殊也問此三寶何故稱寶答依寶性論有六義故
0143a03: 名寶一希有二明淨三勢力四莊嚴五最上六不
0143a04: 變六義似世之寶故稱三寶問三寶次第何故如
0143a05: 是答約勝劣次第謂佛法僧能覺彼法所覺隨受
0143a06: 有勝劣故若因果次第謂僧佛法由僧先修次佛
0143a07: 圓滿後得法果若境行次第謂法僧佛以法為境
0143a08: 僧修勝行佛果圓滿若師資次第謂法佛僧法是
0143a09: 佛師法先佛次後說僧寶若隨信次第謂僧法佛
0143a10: 見僧威儀次信所證然後師佛若示現次第謂佛
0143a11: 僧法先本是佛次示為僧法說於後。
0143a12: 鈔通顯歸意乃有眾多者准起信疏有六意一荷
0143a13: 恩德故二請加護故三令生信故四為儀式故五
0143a14: 表尊勝故六顯益物故行願鈔有七意一顯示吉
0143a15: 祥故二令生信故三令知恩德故四為儀式故五
0143a16: 表有稟承故六請威加護故七隨順先聖故通上
0143a17: 開合總有十意謂後二與前三同後四與前四同後六與前二同也今總相下乃有
0143a18: 三意然就中亦可分為十意第二意中有四意故第三意中有五意故細尋可了。▲鈔三
0143a19: 寶吉祥者第一意也同行願鈔第一意行願鈔云
0143a20: 三寶功德第一吉祥最初歸敬欲令所製久久流
0143a21: 通成實論云三寶最吉祥故我經初說言有歸依
0143a22: 能辦大事者第二意也然此二句為一意下三句
0143a23: 各一意即具四意也思之智論云佛如良醫法如
0143a24: 妙藥僧如看病者故不增減准此三寶能療一切
0143b01: 煩惱之病能辦世出世間諸利樂事即論疏第六
0143b02: 意也能生有漏無漏者善根故究竟令離二生死
0143b03: 苦得大圓寂又一切經初下第三意然其別論亦
0143b04: 有五意具論疏二三四意并行願鈔二四五六七
0143b05: 之五意也初二句為一意例六成就令物生信故
0143b06: 如是即法寶佛字即佛寶與大比丘眾等即僧寶
0143b07: 乃結集者依佛教敕作斯安立令人生信結集佛
0143b08: 經既爾今造疏應然二有五句第二意也暨佛滅
0143b09: 後造論諸師亦先皈三寶顯示所學有可宗故三
0143b10: 有二句即第三意不率胸襟無我慢故四有一句
0143b11: 即第四意求請三寶威力加被護令無難五有一
0143b12: 句即第五意使契合故總唯三意別則具十以表
0143b13: 無盡。▲鈔然上句自謙下前總出意今別消文言
0143b14: 一毛測空下迴向品云一毛度空可得邊十地品
0143b15: 云一毛度空可知量皆涅槃八種喻中非喻喻也
0143b16: 八喻者一順喻二逆喻三現喻四非喻五先喻六後喻七先後喻八遍喻彼設能爾今
0143b17: 凡智測法何能窮盡。
0143b18: 鈔但請同體之慈者謂三寶與我師資雖殊性無
0143b19: 二體故名同體而言冥等者以疏釋經甚有分別
0143b20: 契合之處今言冥暗而契者故云謙詞。
0143b21: 鈔第八迴向者問何不令生等佛而等普賢耶答
0143b22: 第九迴向唯欲等普賢故問何故第九迴向唯要
0143b23: 等普賢耶此牒難詞而通也即無著無縛迴向此
0143b24: 三十一卷皆說願等普賢故云爾也言良以下出
0143c01: 所以也言該因者妙嚴疏說曲濟無遺曰普大悲行也
0143c02: 極亞聖曰賢將至見道大智行也此約諸位普賢地前諸位世
0143c03: 界成就疏云一位前普賢謂但發普賢心者即是
0143c04: 言徹果及佛後者又云果無不窮曰普故云徹果不捨
0143c05: 因門曰賢故云佛後言佛前者德同法界曰普至順調
0143c06: 善曰賢此約當位等覺位也成就品疏云位中普賢即
0143c07: 等覺位故言諸佛本等者體性周遍曰普隨緣成
0143c08: 德曰賢即理事無礙也又云一即一切曰普一切
0143c09: 即一曰賢事事無礙法界也故云諸佛本故法界
0143c10: 體故。▲鈔以斯經下由此經所明法界等義皆佛
0143c11: 親證即如證而說故是一切教之根本諸教咸以
0143c12: 此經而為規模隨根漸設故云根本法輪。▲鈔而
0143c13: 聖后所翻者即唐第四帝武后則天順聖后皇帝
0143c14: 也元是高宗之皇后白虎通云天子之配謂之后
0143c15: 后者君也天子之配至尊故謂之后也其朝所翻
0143c16: 之經有八十卷文富義博賢首造新修略疏纔至
0143c17: 夜摩會法界觀鈔云造疏纔五卷忽然歸寂奄者忽也。▲鈔慨
0143c18: 者無聲之歎也瑕玉病類絲病也黷切韻云蒙也
0143c19: 暗也。
0143c20: 鈔疏中欲掩等者後之九段皆指其瑕疵而疏中
0143c21: 欲掩也問既疏中欲掩何故今鈔敘之傳者下答
0143c22: 也有二意一恐後學者要知得失務生正解故二
0143c23: 者諸徒堅請於理難違故問若爾何不隨疏合說
0143c24: 之處而即說之答大經文義浩博弘通動便長時
0144a01: 何煩頻數敘述敘之恐迷宗滯耳。
0144a02: 鈔世路以多岐亡羊者列子第八云楊子之人
0144a03: 亡羊既率其黨又請楊子之童追之楊子曰嘻
0144a04: 亡一羊何追者之眾人曰多岐路既返問獲羊
0144a05: 乎曰亡之矣曰奚亡之曰岐路之中又岐路焉吾
0144a06: 不知所之所以返也楊子戚然變容不言者移時
0144a07: 不笑者竟日門人之請曰羊賤畜又非夫子之
0144a08: 有而損言笑者何也楊子不答門人不獲其命孟
0144a09: 孫陽出以告心都子心都子他日與孟孫陽偕入
0144a10: 而問曰昔昆弟三人遊齊魯之間同師而學進仁
0144a11: 義之道而歸其父問曰仁義之道若何伯曰仁義
0144a12: 使我愛身而後名身體髮膚不敢毀傷仲曰仁義使我殺身
0144a13: 以成名無求生以害仁有殺身以成仁叔曰仁義使我身名並全
0144a14: 既名且哲以保其身彼三術相反而同出於儒孰是孰非耶
0144a15: 楊子曰人有水際河而居者習於水勇於泅音囚水上
0144a16: 浮者也操舟鬻渡賣渡利供百口裹糧就學者成徒而
0144a17: 溺死者幾半本學泅不學溺而利害如此若以為
0144a18: 孰是孰非若者汝也心都子默然而出孟孫陽讓責也請也
0144a19: 之曰何子問之迂音于曲也夫子答之僻吾或愈甚心
0144a20: 都子曰大道以多岐亡羊學者以多方喪志學非
0144a21: 本不同非本不一而未異若是唯歸同反一為亡
0144a22: 得喪子長先生之門習先生之道而不達先生之
0144a23: 況也哀哉今借意用之。▲鈔特由下如其理淺一
0144a24: 人解釋已巳盡其旨今大經旨趣既深遠微妙豈但
0144b01: 一途能盡其玄言以光法施者智論云依隨經論
0144b02: 為立名字皆名法施運清淨心無希名利之垢以法施他也昔可尚
0144b03: 也者舉例標之故。▲鈔五百比丘下釋成如下第
0144b04: 六鈔引言下經之中者即世主妙嚴品中說也言
0144b05: 經有多家論者如十地經龍樹世親等釋不同金
0144b06: 剛一經無著天親論釋有異言論有下唯識一論
0144b07: 十師造釋一護法二德慧三安慧四親勝五難陀六淨月七大辦八勝友九勝子十智月
0144b08: 言如金杖即尊者答陀羅王義也具如第
0144b09: 六鈔引言或登地者如無著等或加行者如天親
0144b10: 等時英如智光戒賢等懸記如龍樹楞伽云大慧
0144b11: 汝應知善逝涅槃後未來世當有持於我法者南
0144b12: 天竺國中大名德比丘厥號為龍樹能破有無宗
0144b13: 世間中顯我無上大乘法得初歡喜地往生安樂
0144b14: 國等言依之修行下亦尊者言也足字子句切添物也。
0144b15: 鈔故經云者即金剛三昧經也汝非定心證而說
0144b16: 故文語非義我如證而說故義語非文況華嚴下
0144b17: 以劣況勝彼枝末經尚不離定心況華嚴海印定
0144b18: 中所演菩薩定心所受而不示觀心耶言親所發
0144b19: 揮者周易疏云動發揮散意云宣說顯示也言不
0144b20: 參善友者謂修行之人我慢所覆不參善友而但
0144b21: 貴尚尋文以求通決者豈自根器勝過善財童子
0144b22: 等耶寶積經七十二云得人身者彼應依善知識
0144b23: 聽三世佛平等法聞已巳應發勤精進依城邑聚落
0144b24: 與大眾共居具四部處更互相與論量佛法學問
0144c01: 難答三世佛平等法得現在前解一切法無有自
0144c02: 性修此解故煩惱漸除等經既云爾何以不參善
0144c03: 友但尚尋文耶言不貴宗通者楞伽經宗通自修
0144c04: 行說通示未悟今宗不通唯攻解釋言說綴連文
0144c05: 字等故僧史云註之者務其詞義科之者逞其區
0144c06: 分執塵鹿之大者曰塵鹿隨之皆看塵所往隨麈尾所轉為淮今講者執之象彼有指揮
0144c07: 也搖松生公擯在虎丘時執松枝為談柄古詩云聽徒千箇石談柄一枝松也但尚
0144c08: 其乘機應變解分挫銳唯觀其智刃詞鋒都忘所
0144c09: 詮不求出離即其義也言不能以下肇公寶藏論
0144c10: 云古鏡照精其精自形抱朴子曰昔張蓋蹋及偶豪二人精思於蜀雲臺山
0144c11: 石室中忽有四人黃絹單衣葛巾往到其前曰勞乎道士辛苦幽隱二人顧視鏡中乃鹿也搜神記云林
0144c12: 慮山下有一亭人每過此宿者或病死時有郢伯夷宿於此明燭而坐夜忽有十餘人來自共蒲博伯夷
0144c13: 密以鏡照之乃是犬古教照心其心自明如人有眼耳無
0144c14: 由自見以鏡照之則見眾生自性亦爾無由自見
0144c15: 因聞聖教依教反照方得見也今既不能何可照
0144c16: 理照心言玄言理說並謂雷同者即祖師門下開
0144c17: 決之言不關常習義路理特深隱謂之玄言加截斷言
0144c18: 思等語句也若依義路尋之轉不相應如法界品善財入彌勒
0144c19: 樓閣見無盡境出已巳不見善財問曰此莊嚴事何
0144c20: 處去耶彌勒答云於來處去經中之玄言也理說者即訓
0144c21: 文釋義接引學流乃義學之所習者也此既朗然
0144c22: 成異何以一蓋俱同曲禮云無雷同注云雷之發聲物無不同
0144c23: 時應而生芽者取一蓋不分之意問既破他為雷同自立頓教兼
0144c24: 收南北二宗禪教不分豈非雷同答經中具有玄
0145a01: 言理說今但破其釋時雷同不分今雖一教之中
0145a02: 頓漸亦異禪教各別如一百法俱為始教所詮而
0145a03: 五位依圓成異此亦應爾故言不知萬行等者須
0145a04: 彌偈讚云不能了自心云何知正道由彼顛倒慧
0145a05: 增長一切惡解脫長者誡善財云善男子應以善
0145a06: 法扶助自心應以法水潤澤自心應以境界淨治
0145a07: 自心應以精進堅固自心應以忍辱坦蕩自心應
0145a08: 以智證潔白自心應以智慧明利自心等故知萬
0145a09: 行皆了自心也言一生驅驅下問明品云如人數
0145a10: 他寶自無半錢分於法不修行多聞亦如是疏云但說
0145a11: 佛菩薩功德不能求諸身心故其無分也言或年事下大法炬陀羅尼
0145a12: 經云說法者應常宣說法不得休懈若常說法法
0145a13: 則增長利益人天若不宣說法則衰殄今既棄教
0145a14: 則違抑佛心也言誤後學者如自落坑引他墜井
0145a15: 鈔今皆反此下應皆反上說之謂已巳參善友要自
0145a16: 宗通聖教照心智達經旨玄言理說各別區分先
0145a17: 了自心復在勤行自少及老禪教雙行豈唯上順
0145a18: 佛心抑亦為物軌範故製茲疏言即事即行者即
0145a19: 所說事而能行之如說而修行如行而說故言用
0145a20: 以心傳心下以禪會教也然心非箇物乃不可傳
0145a21: 但以符契義言傳耳南宗則慧能之禪北宗則神
0145a22: 秀之禪雖頓漸有異而見性無殊故皆會之天台
0145a23: 山即智者大師衡山即思大師皆宗空假中三觀
0145a24: 之玄趣而疏文撮以釋經言使教合亡言之旨者
0145b01: 教說契於禪心心同諸佛之心者禪心合於教意
0145b02: 也無違下禪講兼備也亦是通妨妨云上難苑公
0145b03: 玄言理說不分今禪教契合豈非雷同此答也言
0145b04: 不假更看下瑜伽八十六云不觀他面不看他口
0145b05: 於此正法毗奈耶中一切他論所不能轉意云既
0145b06: 自通達不隨他語亦不看他顏面別覓一句一偈
0145b07: 謂是忘機之法門以依法不依人故但解此疏自
0145b08: 然諸疑頓息內照自明也言彰乎大理之言者或
0145b09: 聖教彰大理之言疏為辯明令人易了文處蓋多
0145b10: 難可具述解字隹買切。
0145b11: 鈔三扶昔大義下以刊定記破昔成非今疏扶昔
0145b12: 賢首大義不欲掩昔賢故言幽旨包博等者比唐
0145b13: 經多缺比餘經全盛故言賢首方周者以光統律
0145b14: 師靈裕法師慧遠法師等皆有疏釋唯探玄二十
0145b15: 卷妙義方周故言講得五雲凝空者即講唐經時
0145b16: 祥瑞也以講經時口出光明須臾成於雲蓋等然
0145b17: 有三度放光如下具示言六種震地一動二起三
0145b18: 湧此三約相四震五吼六擊此三約聲或東湧西沒南湧北
0145b19: 沒中湧邊沒六相也即證聖二年十二月十二日
0145b20: 晚講至華藏世界海震動之文其講堂內及寺院
0145b21: 中忽然震動于時道俗數千共歎未曾有有處
0145b22: 說四簷垂地故大敬愛寺云祥光瑞彩哉
0145b23: 齊日排空佛殿法堂隱隱然垂簷接地等言雖入
0145b24: 下前列子中事徒過下法華經中繫珠喻也言大
0145c01: 義屢乖者孝經序云嗟乎夫子沒而微言絕異端
0145c02: 起而大義乖今借用之可知言立四教者一迷真
0145c03: 異執教二真一分半教三真一分滿教四真具分
0145c04: 滿教以圓終二教為第四始教為第三小教為第
0145c05: 二不立頓教更加第一以當異教故云雜以邪宗
0145c06: 言使權實不分者三是權四是實而皆云滿故不
0145c07: 分也言頓漸安辯者不立頓教故言十玄下彼
0145c08: 立二種十玄謂德相業用問相用區分豈無異轍
0145c09: 答如百法中八識通漏無漏不須分為兩重彼既
0145c10: 不爾此云何然言使德相下德相無相即相入二
0145c11: 門業用中有之然體是即用之體今既體無入
0145c12: 即體用不相即也彼立德相唯淨業用通染二門
0145c13: 既別無真妄交徹之義也言出十玄下既立德用
0145c14: 二玄之果所由之因但唯一真如即德用二門
0145c15: 何別自語相違也問准下理性融通具德用二義
0145c16: 何故以此難耶答非不許理性之因具於德用但
0145c17: 不許立二玄別也言以緣起相由下如光明覺品
0145c18: 云一中解無量無量中解一了彼互生起當成無
0145c19: 所畏刊定云了一多互生一多念息一多平等此
0145c20: 會差別歸平等性即理事無礙非事事無礙破賢
0145c21: 首云應審思其文勿謬解也即理性融通義清涼
0145c22: 云以一有力一無力不相違故有此恒相在也緣
0145c23: 起法界理數常爾稱斯而見何所畏哉即扶賢首大
0145c24: 義耳若約前釋則大緣起門隱矣今申上古下新
0146a01: 疏謂清涼所造之疏也對刊定之舊故問新疏中
0146a02: 多有同刊定之文莫不扶刊定否答有同彼文者
0146a03: 彼亦用賢首之文今亦同用之矣。
0146a04: 鈔使質而不野者論語質勝文則野文勝質則史
0146a05: 文質彬彬然後君子今借用之意云言雖簡而理
0146a06: 詣故質而不野故春秋序云言高則旨遠詞約則
0146a07: 義微也。
0146a08: 鈔多不窮其始末者或置後引初或隱首露尾但
0146a09: 事偏詞竟無正理言或用法相者且法相名義諸
0146a10: 宗皆有豈可盡為權耶言又不分其通局者如三
0146a11: 性二諦等若融則通不融則局言意態者名訓雙
0146a12: 舉也。
0146a13: 鈔當得佛故者經云以發心故常為三世一切諸
0146a14: 佛之所憶念當得三世一切諸佛體性平等云云
0146a15: 何以故以是發心當得佛故疏云徵意云何以發
0146a16: 心即得果耶釋云以是發心為因決定當得佛故
0146a17: 望圓極之果故定當成約見性成智身上品云即
0146a18: 得即淨行品初發心時便成正覺之義故晉經梵本此中皆云即是
0146a19: 佛故者當此義也鈔釋云當字是譯人意欲不壞
0146a20: 初後故作此譯今意例顯刊定不曉便以探玄即
0146a21: 義釋今當字以此為例上下多爾言十行已巳前賢
0146a22: 首新修略疏唯至第十九卷故。
0146a23: 
0146a24: 華嚴懸談會玄記卷第八
