0526a14: 
0526a15: 
0526a16: 
0526a17: 大方廣佛華嚴經綱要卷第七
0526a18: 于闐國三藏沙門實難陀　譯經
0526a19: 清涼山大華嚴寺沙門澄觀　疏義
0526a20: 明匡山法雲寺憨山沙門德清提挈
0526a21: 普賢三昧品第三
0526a22: 爾時普賢菩薩摩訶薩。於如來前坐蓮華藏師子之
0526a23: 座。承佛神力。入于三昧。此三昧名一切諸佛毗盧遮
0526a24: 那如來藏身。普入一切佛平等性。能於法界示眾影
0526b01: 像。廣大無礙同於空。法界海旋靡不隨入。出生一
0526b02: 切諸三昧法。普能包納十方法界。三世諸佛智光明
0526b03: 海皆從此生。十方所有諸安立海悉能示現。含藏一
0526b04: 切佛力解脫諸菩薩智。能令一切國土微塵普能容
0526b05: 受無邊法界。成就一切佛功德海。顯示如來諸大願
0526b06: 海。一切諸佛所有法輪流通護持使無斷絕。如此世
0526b07: 界中普賢菩薩於世尊前入此三昧。如是盡法界
0526b08: 空界十方三世微細無礙廣大光明佛眼所見佛力
0526b09: 能到佛身所現一切國土。及此國土所有微塵。一一
0526b10: 塵中。有世界海微塵數佛剎。一一剎中。有世界海微
0526b11: 塵數諸佛。一一佛前有世界海微塵數普賢菩薩。皆
0526b12: 亦入此一切諸佛毗盧遮那如來藏身三昧。爾時一
0526b13: 一普賢菩薩。皆有十方一切諸佛而現其前。彼諸如
0526b14: 來同聲讚言。善哉善哉。善男子。汝能入此一切諸佛
0526b15: 毗盧遮那如來藏身菩薩三昧。佛子。此是十方一切
0526b16: 諸佛共加於汝。以毗盧遮那如來本願力故。亦以汝
0526b17: 修一切諸佛行願力故。所謂能轉一切佛法輪故。開
0526b18: 顯一切如來智慧海故。普照十方諸安立海悉無餘
0526b19: 故。令一切眾生淨治雜染得清淨故。普攝一切諸大
0526b20: 國土。無所著故。深入一切諸佛境界無障礙故。普示
0526b21: 一切佛功德故。能入一切諸法實相增智慧故。觀察
0526b22: 一切諸法門故。了知一切眾生根故。能持一切諸佛
0526b23: 如來教文海故。爾時十方一切諸佛。即與普賢菩薩
0526b24: 摩訶薩能入一切智性力智。與入法界無邊量智。與
0526c01: 成就一切佛境界智。與知一切世界海成壞智。與知
0526c02: 一切眾生界廣大智。與住諸佛甚深解脫無差別諸
0526c03: 三昧智。與入一切菩薩諸根海智。與知一切眾生語
0526c04: 言海轉法輪詞辯智。與普入法界一切世界海身智。
0526c05: 與得一切佛音聲智。如此世界中如來前普賢菩薩
0526c06: 蒙諸佛與如是智。如是一切世界海及彼世界海一
0526c07: 一塵中所有普賢悉亦如是。何以故。證彼三昧。法如
0526c08: 是故。是時十方諸佛各舒右手摩普賢菩薩頂其。手
0526c09: 皆以相好莊嚴妙網光舒香流發。復出諸佛種種
0526c10: 妙音及以自在神通之事。過現未來一切菩薩普賢
0526c11: 願海一切如來清淨法輪。及三世佛所有影像。皆於
0526c12: 中現。如此世界中普賢菩薩為十方佛所共摩頂。如
0526c13: 是一切世界海及彼世界海一一塵中所有普賢。悉
0526c14: 亦如是為十方佛之所摩頂。爾時普賢菩薩即從是
0526c15: 三昧而起。從此三昧起時。即從一切世界海微塵數
0526c16: 三昧海門起。所謂從知三世念念無差別善巧智三
0526c17: 昧門起。從知三世一切法界所有微塵三昧門起。從
0526c18: 現三世一切佛剎三昧門起。從現一切眾生舍宅三
0526c19: 昧門起。從知一切眾生心海三昧門起。從知一切眾
0526c20: 生各別名字三昧門起。從知十方法界處所各差別
0526c21: 三昧門起。從知一切微塵中。各有無邊廣大佛身雲
0526c22: 三昧門起。從演說一切法理趣海三昧門起。普賢菩
0526c23: 薩從如是等三昧門起時。其諸菩薩一一各得世界
0526c24: 海微塵數三昧海雲。世界海微塵數陀羅尼海雲。世
0527a01: 界海微塵數諸法方便海雲。世界海微塵數辯才門
0527a02: 海雲。世界海微塵數修行海雲。世界海微塵數普照
0527a03: 法界一切如來功德藏智光明海雲。世界海微塵數
0527a04: 一切如來諸力智慧無差別方便海雲。世界海微塵
0527a05: 數一切如來一一毛孔中各現眾剎海雲。世界海微
0527a06: 塵數一一菩薩示現從兜率天宮歿下生成佛轉正
0527a07: 法輪般涅槃等海雲。如此世界中普賢菩薩從三昧
0527a08: 起諸菩薩眾獲如是益。如是一切世界海及彼世界
0527a09: 海所有微塵一一塵中。悉亦如是。
0527a10: 此品來意。以前眾既集光示法主。今將說法。是故
0527a11: 法主入定受加。為近方便。以出定即說。故以三昧
0527a12: 為近也。品標普賢者。明說法主以說普法故。三昧
0527a13: 是業用。以非證不宣。此則人法合舉。言三昧名毗
0527a14: 盧遮那如來藏身者。以毗者廣大也。盧遮者生也。
0527a15: 那者思也。慈悲無邊故名廣。智慧無上故稱為大。
0527a16: 生想已巳盡故云生息。涅槃云離有常住故名如來。
0527a17: 萬德含攝是謂藏身。即出纏之法身也。以此法身
0527a18: 是法界體故。言藏身者。謂諸佛法身周法界。塵
0527a19: 中復含諸剎。重重無盡。明此剎之身包容所
0527a20: 剎海。無不皆在如來身中。故名藏身。融通總有四
0527a21: 句。一身剎海。二剎在身中。三身身內剎。四剎
0527a22: 入剎身。即內即外。依正混融無障無礙。是此三
0527a23: 昧所作。故以為名。將說此法故入茲定。佛平等性
0527a24: 即如來藏。是故但入如來藏身。即是已巳入佛平等。
0527b01: 故下文云。如此世界中普賢菩薩於世尊前入三
0527b02: 昧。如是盡法界空界十方三世微細無礙廣大
0527b03: 光明佛眼所見佛力能到佛身所現一切國土。及
0527b04: 此國土所有微塵。一一塵中有世界海微塵數佛
0527b05: 剎。一一剎中有微塵數諸佛。一一佛前有世界海
0527b06: 微塵數普賢菩薩。皆亦入此一切諸佛毗盧遮那
0527b07: 藏身三昧。一一普賢前皆有十方諸佛現前。讚普
0527b08: 賢菩薩能入此三昧。即此三昧已巳彰法界重重無
0527b09: 盡矣。此諸佛讚。以顯諸佛加持。此口加也。下文爾
0527b10: 時十方一切諸佛即與普賢菩薩能入一切智大
0527b11: 智。此意加也。次十方諸佛各舒右手摩普賢菩薩
0527b12: 頂。此身加也。次結通云。如此世界十方諸佛摩普
0527b13: 賢頂。一切世界海一一塵中所有普賢。皆為十方
0527b14: 諸佛之所摩頂。此通顯加分也。下爾時普賢菩薩
0527b15: 從三昧起。從此三昧起時。即從一切世界海微塵
0527b16: 數三昧海門起。令諸菩薩各得法益。下結通云。如
0527b17: 此世界乃至及彼世界海所有微塵。一一塵中悉
0527b18: 亦如是。
0527b19: 爾時十方一切世界海。以諸佛威神力。及普賢菩薩
0527b20: 三昧力故。悉皆微動。一一世界眾寶莊嚴。及出妙音
0527b21: 演說諸法。復於一切如來眾會道場海中。普雨十種
0527b22: 大摩尼王雲。何等為十。所謂妙金星幢摩尼王雲。光
0527b23: 明照耀靡尼王雲。寶輪垂下摩尼王雲。眾寶藏現菩
0527b24: 薩像摩尼王雲。稱揚佛名摩尼王雲。光明熾盛普照
0527c01: 一切佛剎道場摩尼王雲。光照十方種種變化摩尼
0527c02: 王雲。稱讚一切菩薩功德摩尼王雲。如日光熾盛摩
0527c03: 尼王雲。悅意樂音周聞十方摩尼王雲。普雨如是十
0527c04: 種大摩尼王雲已巳。一切如來諸毛孔中咸放光明。於
0527c05: 光明中而說頌言。
0527c06: 普賢住於諸剎坐寶蓮華眾所觀
0527c07: 一切神通靡不現無量三昧皆能入
0527c08: 普賢恒以種種身法界周流悉充滿
0527c09: 三昧神通方便力圓音廣說皆無礙
0527c10: 一切剎中諸佛所種種三昧現神通
0527c11: 一一神通悉周十方國土無遺者
0527c12: 如一切剎如來所彼剎塵中悉亦然
0527c13: 所現三昧神通事毗盧遮那之願力
0527c14: 普賢身相如空依真而住非國土
0527c15: 隨諸眾生心所欲示現普身等一切
0527c16: 普賢安住諸大願獲此無量神通力
0527c17: 一切佛身所有剎悉現其形而詣彼
0527c18: 一切眾海無有邊分身住彼亦無量
0527c19: 所現國土皆嚴淨一剎那中見多劫
0527c20: 普賢安住一切剎所現神通勝無比
0527c21: 震動十方靡不周令其觀者悉得見
0527c22: 一切佛智功德力種種大法皆成滿
0527c23: 以諸三昧方便門示己巳往昔菩提行
0527c24: 如是自在不思議十方國土皆示現
0528a01: 為顯普入諸三昧佛光雲中讚功德
0528a02: 爾時一切菩薩眾。皆向普賢合掌瞻仰。承佛神力同
0528a03: 聲讚言。
0528a04: 從諸佛法而出生亦因如來願力起
0528a05: 真如平等空藏汝已巳嚴淨此法身
0528a06: 一切佛剎眾會中普賢住於其所
0528a07: 功德智海光明者等照十方無不見
0528a08: 普賢廣大功德海往十方親近佛
0528a09: 一切塵中所有剎悉能詣彼而明現
0528a10: 佛子我曹常見汝諸如來所悉親近
0528a11: 住於三昧實境中一切國土微塵劫
0528a12: 佛子能以普身悉詣十方諸國土
0528a13: 眾生大海咸濟度法界微塵無不入
0528a14: 入於法界一切塵其身無盡無差別
0528a15: 譬如空悉周演說如來廣大法
0528a16: 一切功德光明者如雲廣大力殊勝
0528a17: 眾生海中皆往詣說佛所行無等法
0528a18: 為度眾生於劫海普賢勝行皆修習
0528a19: 演一切法如大雲其音廣大靡不聞
0528a20: 國土云何得成立諸佛云何而出現
0528a21: 及以一切眾生海願隨其義如實說
0528a22: 此中無量大眾海悉在尊前恭敬住
0528a23: 為轉清淨妙法輪一切諸佛皆隨喜
0528a24: 此下現相作證分。以十方菩薩得益心喜。喜則地
0528b01: 動及有諸瑞。諸會聞竟得。故現瑞證居後。此會雖
0528b02: 即未聞。先已巳得益。故先現瑞。以此會辨果顯殊勝
0528b03: 故。
0528b04: 補義云以此果法初則海眾不言而請。然如來命
0528b05: 普賢說。但以光加。亦未有言命。故今普賢入此如
0528b06: 來藏身三昧。即此三昧已巳彰無盡法界之全體。故
0528b07: 雖不言而已巳示答盡。故十方海眾亦不待說。而先
0528b08: 默證乎絕言之體。此即普賢業已巳說畢。故海眾得
0528b09: 益而地動現瑞以證其益也。故次一切如來諸毛
0528b10: 孔中咸放光明。於光明中說頌讚德。以讚普賢。乃
0528b11: 深入法界之說主也。故次一切菩薩以聞光中偈
0528b12: 讚普賢之德。是則前雖得益。而不知益之所以。而
0528b13: 今乃知從普賢得。故皆向普賢承佛神力。同聲說
0528b14: 頌以讚請也。十偈分三。初一分總述前定。次八別
0528b15: 顯相。後一結讚所由。以內堪受法。外有諸佛隨
0528b16: 喜。故應說故。上普賢三昧品竟。
0528b17: 世界成就品第四
0528b18: 此品來意。以前說緣既具。此下正陳所說。總明果
0528b19: 相。別答法界安立海問。故此品來。下華藏品為別
0528b20: 明本師之所嚴淨。此品以為總明諸佛果相。釋名
0528b21: 世界者。世謂三世。墮去來今故。界為方分。有彼此
0528b22: 故。又世謂隱覆。界亦分齊。謂諸有為可壞者世。即
0528b23: 隱覆無為不可壞法。從真性起同無為法。即隱覆
0528b24: 有為可破壞世。名不相雜。是其分齊。是故感華藏
0528c01: 者對娑婆而見華藏。感娑婆者對華藏而見娑婆。
0528c02: 成就者即能成之緣。有十緣等。能所合目。故云世
0528c03: 界成就。
0528c04: 爾時普賢菩薩摩訶薩。以佛神力。觀察一切世界
0528c05: 海。一切眾生海。一切諸佛海。一切法界海。一切眾生
0528c06: 業海。一切眾生根欲海。一切諸佛法輪海。一切三世
0528c07: 海。一切如來願力海。一切如來神變海。如是觀察已巳。
0528c08: 普告一切道場眾海諸菩薩言。佛子。諸佛世尊。知一
0528c09: 切世界海成壞清淨智不可思議。知一切眾生業海
0528c10: 智不可思議。知一切法界安立海智不可思議。說一
0528c11: 切無邊佛海智不可思議。入一切欲解根海智不可
0528c12: 思議。一念普知一切三世智不可思議。顯示一切如
0528c13: 來無量願海智不可思議。示現一切佛神變海智不
0528c14: 可思議。轉法輪智不可思議。建立演說海不可思議。
0528c15: 清淨佛身不可思議。無邊色相海普照明不可思議。
0528c16: 相及隨好皆清淨不可思議。無邊色相光明輪海具
0528c17: 足清淨不可思議。種種色相光明雲海不可思議。殊
0528c18: 勝寶海不可思議。成就言音海不可思議。示現三
0528c19: 種自在海調伏成熟一切眾生不可思議。勇猛調伏
0528c20: 諸眾生海無空過者不可思議。安住佛地不可思議。
0528c21: 入如來境界不可思議。威力護持不可思議。觀察一
0528c22: 切佛智所行不可思議。諸力圓滿無能摧伏不可思
0528c23: 議。無畏功德無能過者不可思議。住無差別三昧不
0528c24: 可思議。神通變化不可思議。清淨自在智不可思議。
0529a01: 一切佛法無能毀壞不可思議。如是等一切法。我當
0529a02: 承佛神力及一切如來威神力故具足宣說。為令眾
0529a03: 生入佛智慧海故。為令一切菩薩於佛功德海中得
0529a04: 安住故。為令一切世界海一切佛自在所莊嚴故。為
0529a05: 令一切劫海中如來種性恒不斷故。為令於一切世
0529a06: 界海中顯示諸法真實性故。為令隨一切眾生無量
0529a07: 解海而演說故。為令隨一切眾生諸根海方便令生
0529a08: 諸佛法故。為令隨一切眾生樂欲海摧破一切障礙
0529a09: 山故。為令隨一切眾生心行海。令淨修治出要道故。
0529a10: 為令一切菩薩安住普賢願海中故。是時普賢菩薩
0529a11: 復欲令無量道場眾海生歡喜故。令於一切法增長
0529a12: 愛樂故。令生廣大真實信解海故。令淨治普門法界
0529a13: 藏身故。令安立普賢願海故。令淨治入三世平等智
0529a14: 眼故。令增長普照一切世間藏大慧海故。令生陀羅
0529a15: 尼力持一切法輪故。令於一切道場中盡佛境界悉
0529a16: 開示故。令開闡一切如來法門故。令增長法界廣大
0529a17: 甚深一切智性故。即說頌言。
0529a18: 智慧甚深功德海普現十方無量國
0529a19: 隨諸眾生所應見光明照轉法輪
0529a20: 十方剎海叵思議佛無量劫皆嚴淨
0529a21: 為化眾生使成熟出興一切諸國土
0529a22: 佛境甚深難可思普示眾生令得入
0529a23: 其心樂小著諸有不能通達佛所悟
0529a24: 若有淨信堅固心常得親近善知識
0529b01: 一切諸佛與其力此乃能入如來智
0529b02: 離諸諂誑心清淨常樂慈悲性歡喜
0529b03: 志欲廣大深信人彼聞此法生欣悅
0529b04: 安住普賢諸願地修行菩薩清淨道
0529b05: 觀察法界如空此乃能知佛行處
0529b06: 此諸菩薩獲善利見佛一切神通力
0529b07: 修餘道者莫能知普賢行人方得悟
0529b08: 眾生廣大無有邊如來一切皆護念
0529b09: 轉正法輪靡不至毗盧遮那境界力
0529b10: 一切剎土入我身所住諸佛亦復然
0529b11: 汝應觀我諸毛孔我今示汝佛境界
0529b12: 普賢行願無邊際我已巳修行得具足
0529b13: 普眼境界廣大身是佛所行應諦聽
0529b14: 此下正陳法海。有三品。於中初二品明果。後一品
0529b15: 辨因。明果答前三十句果問。辨因答前十句因問。
0529b16: 今初品通辨諸佛眾生所有剎海。後品別明本師
0529b17: 之所嚴淨。此品答安立之問。具因具果。後品唯果
0529b18: 觀等者先入三昧內契其源。今云觀外審其
0529b19: 相。如是下正說。次諸佛世尊知一切世界海下十
0529b20: 不可思議。牒上十句世界海等問。次清淨佛身不
0529b21: 可思議下十不可思議。牒上六根三業十句問。次
0529b22: 安住地不可思議下十不可思議。牒上最初德用
0529b23: 圓備十句問。次如是等一切法至具足宣說。許說
0529b24: 分齊。疏問云。若言具說者。何以下文唯說安立及
0529c01: 世界耶。答經來不盡故。以遮那品末無有結屬故。
0529c02: 若經具來。應更答餘三十八問。又雖說二世界海。
0529c03: 亦已巳通具三十句問。次云為令眾生入佛智慧海
0529c04: 故下十句說所成益。次是時普賢菩薩。復欲令無
0529c05: 量眾海生歡喜故下讚勝勸聽。次令於一切法增
0529c06: 長愛樂故下十句別顯喜義。次即說頌言十偈。初
0529c07: 二偈明佛出現。次辨定法器。初一偈揀非器。次四
0529c08: 偈明正是法器。後一偈結歸佛力。後二偈勸聽。
0529c09: 下文正陳所說。
0529c10: 爾時普賢菩薩摩訶薩。告諸大眾言。
0529c11: 此一句乃結集生起。
0529c12: 諸佛子。世界海有十種事。過去現在未來諸佛。已巳說
0529c13: 現說當說。
0529c14: 此下普賢顯說。於前三十句果問中。答世界安立
0529c15: 海一問。餘並攝之。世界廣深目之為海。謂積剎成
0529c16: 種。積種成海。海無別體乃世界之都名。然事類廣
0529c17: 多。略舉其十。
0529c18: 何者為十。所謂世界海起具因緣。世界海所依住。世
0529c19: 界海形狀。世界海體性。世界海莊嚴。世界海清淨。世
0529c20: 界海佛出興。世界海劫住。世界海劫轉變差別。世界
0529c21: 海無差別門。
0529c22: 此徵列世界海十種不同。
0529c23: 諸佛子。略說世界海有此十事。若廣說者。與世界海
0529c24: 微塵數等。過去現在未來諸佛。已巳說現說當說。
0530a01: 此結略顯廣。言世界海塵者。智猶難測。言豈能陳。
0530a02: 非證法雲。安受茲說。然上十事。於一一剎多少不
0530a03: 定。具緣一種。或一或二。或三或多。清淨一種。或一
0530a04: 或多。或無。以有純穢剎故。其無差別一切皆具。以
0530a05: 約體性平等。佛力融攝故。說無差別所以染淨皆
0530a06: 具也。言有世界海塵數者。約融攝無盡之說也。謂
0530a07: 以世界海盡末為塵。一塵作一剎海。每一剎海其
0530a08: 具緣等。又各有剎海塵數之緣等。謂剎海之多。而
0530a09: 一一所具緣等。亦各有多多也。故云無盡。
0530a10: 諸佛子。略說以十種因緣故。一切世界海。已巳成現成
0530a11: 當成。何者為十。所謂如來神力故。法應如是故。一切
0530a12: 眾生行業故。一切菩薩成一切智所得故。一切眾生
0530a13: 及諸菩薩同集善根故。一切菩薩嚴淨國土願力故。
0530a14: 一切菩薩成就不退行願故。一切菩薩清淨勝解自
0530a15: 在故。一切如來善根所流及一切諸佛成道時自在
0530a16: 勢力故。普賢菩薩自在願力故。諸佛子。是為略說十
0530a17: 種因緣。若廣說者。有世界海微塵數。爾時普賢菩薩。
0530a18: 欲重宣其義承佛威力。觀察十方。而說頌言。
0530a19: 所說無邊眾剎海毗盧遮那悉嚴淨
0530a20: 世尊境界不思議智慧神通力如是
0530a21: 菩薩修行諸願海普隨眾生心所欲
0530a22: 眾生心行廣無邊菩薩國土十方
0530a23: 菩薩趣於一切智勤修種種自在力
0530a24: 無量願海普出生廣大剎土皆成就
0530b01: 修諸行海無有邊入佛境界亦無量
0530b02: 為淨十方諸國土一一土經無量劫
0530b03: 眾生煩惱所擾濁分別欲樂非一相
0530b04: 隨心造業不思議一切剎海斯成立
0530b05: 佛子剎海莊嚴藏離垢光明寶所成
0530b06: 斯由廣大信解心十方所住咸如是
0530b07: 菩薩能修普賢行遊行法界微塵道
0530b08: 塵中悉現無量剎清淨廣大如空
0530b09: 等空界現神通悉詣道場諸佛所
0530b10: 蓮華座上示眾相一一身包一切剎
0530b11: 一念普現於三世一切剎海皆成立
0530b12: 佛以方便昔入中此是毗盧所嚴淨
0530b13: 爾時普賢菩薩。復告大眾言。諸佛子。一一世界海。有
0530b14: 世界海微塵數所依住。所謂或依一切莊嚴住。或依
0530b15: 空住。或依一切寶光明住。或依一切佛光明住。或
0530b16: 依一切寶色光明住。或依一切佛音聲住。或依如幻
0530b17: 業生大力阿脩羅形金剛手住。或依一切世主身住。
0530b18: 或依一切菩薩身住。或依普賢菩薩願所生一切差
0530b19: 別莊嚴海住。諸佛子。世界海有如是等世界海微塵
0530b20: 數所依住。爾時普賢菩薩。欲重宣其義。承佛威力。觀
0530b21: 察十方。而說頌曰。
0530b22: 滿十方空界所有一切諸國土
0530b23: 如來神力之所加處處現前皆可見
0530b24: 或有種種諸國土無非離垢寶所成
0530c01: 清淨摩尼最殊妙熾然普現光明海
0530c02: 或有清淨光明剎依止空界而住
0530c03: 或在摩尼寶海中復有安住光明藏
0530c04: 如來處此眾會海演說法輪皆巧妙
0530c05: 諸佛境界廣無邊眾生見者心歡喜
0530c06: 有以摩尼作嚴飾狀如華燈廣分布
0530c07: 香光雲色熾然覆以妙寶光明網
0530c08: 或有剎土無邊際安住蓮華深大海
0530c09: 廣博清淨與世殊諸佛妙善華嚴故
0530c10: 或有剎海隨輪轉以佛威神得安住
0530c11: 諸菩薩眾安在中常見無央廣大寶
0530c12: 或有住於金剛手或復有住天主身
0530c13: 毗盧遮那無上尊常於此處轉法輪
0530c14: 或依寶樹平均住香雲中亦復然
0530c15: 或有依諸大水中有住堅固金剛海
0530c16: 或有依止金剛幢或有住於華海中
0530c17: 廣大神變無不周毗盧遮那此能現
0530c18: 或脩或短無量種其相旋環亦非一
0530c19: 妙莊嚴藏與世殊清淨修治乃能見
0530c20: 如是種種各差別一切皆依願海住
0530c21: 或有國土常在空諸佛如雲悉充
0530c22: 或有在空懸覆住或時而有或無有
0530c23: 或有國土極清淨住於菩薩寶冠中
0530c24: 十方諸佛大神通一切皆於此中見
0531a01: 諸佛音聲咸滿斯由業力之所化
0531a02: 或有國土周法界清淨離垢從心起
0531a03: 如影如幻廣無邊如因陀網各差別
0531a04: 或現種種莊嚴藏依止空而建立
0531a05: 諸業境界不思議佛力顯世皆令見
0531a06: 一一國土微塵內念念示現諸佛剎
0531a07: 數皆無量等眾生普賢所作恒如是
0531a08: 為欲成熟眾生故是中修行經劫海
0531a09: 廣大神變靡不興法界之中悉周
0531a10: 法界國土一一塵諸大剎海住其中
0531a11: 佛雲平等悉彌覆於一切處咸充滿
0531a12: 如一塵中自在用一切塵內亦復然
0531a13: 諸佛菩薩大神通毗盧遮那悉能現
0531a14: 一切廣大諸剎土如影如幻亦如
0531a15: 十方不見所從生亦復無來無去處
0531a16: 滅壞生成互循復於空中無蹔已巳
0531a17: 莫不皆由清淨願廣大業力之所持
0531a18: 爾時普賢菩薩。復告大眾言。諸佛子。世界海有種種
0531a19: 差別形相。所謂或圓或方。或非圓方。無量差別。或如
0531a20: 水旋形。或如山形。或如樹形。或如華形。或如宮殿
0531a21: 形。或如眾生形。或如佛形。如是等有世界海微塵數。
0531a22: 爾時普賢菩薩。欲重宣其義。承佛威力。觀察十方。而
0531a23: 說頌言。
0531a24: 諸國土海種種別種種莊嚴種種住
0531b01: 殊形共美十方汝等咸應共觀察
0531b02: 其狀或圓或有方或復三維及八隅
0531b03: 摩尼輪狀蓮華等一切皆由業令異
0531b04: 或有清淨莊嚴真金間錯多殊好
0531b05: 門闥競開無壅滯斯由業廣意無雜
0531b06: 剎海無邊差別藏譬如雲布在空
0531b07: 寶輪布地妙莊嚴諸佛光明照耀中
0531b08: 一切國土心分別種種光明而照現
0531b09: 佛於如是剎海中各各示現神通力
0531b10: 或有雜染或清淨受苦受樂各差別
0531b11: 斯由業海不思議諸流轉法恒如是
0531b12: 一毛孔內難思剎等微塵數種種住
0531b13: 一一皆有照尊在眾會中宣妙法
0531b14: 於一塵中大小剎種種差別如塵數
0531b15: 平坦高下各不同佛悉往詣轉法輪
0531b16: 一一塵中所現剎皆是本願神通力
0531b17: 隨其心樂種種殊相空中悉能作
0531b18: 一切國土所有塵一一塵中佛皆入
0531b19: 普為眾生起神變毗盧遮那法如是
0531b20: 爾時普賢菩薩。復告大眾言。諸佛子。應知世界海有
0531b21: 種種體。所謂或以一切寶莊嚴為體。或以一寶種種
0531b22: 莊嚴為體。或以一切寶光明為體。或以種種色光明
0531b23: 為體。或以一切莊嚴光明為體。或以不可壞金剛為
0531b24: 體。或以佛力持為體。或以妙寶相為體。或以佛變化
0531c01: 為體。或以日摩尼輪為體。或以極微細寶為體。或以
0531c02: 一切寶為體。或以種種香為體。或以一切寶華冠
0531c03: 為體。或以一切寶影像為體。或以一切莊嚴所示現
0531c04: 為體。或以一念心普示現境界為體。或以菩薩形寶
0531c05: 為體。或以寶華為體。或以佛言音為體。爾時普賢
0531c06: 菩薩。欲重宣其義。承佛威力。觀察十方。而說頌言。
0531c07: 或有諸剎海妙寶所合成堅固不可壞
0531c08: 安住寶蓮華或是淨光明出生不可知
0531c09: 一切光莊嚴依止空住或淨光為體
0531c10: 復依光明住光雲作嚴飾菩薩共遊處
0531c11: 或有諸剎海從於願力生猶如影像住
0531c12: 取說不可得或以摩尼成普放日藏光
0531c13: 珠輪以嚴地菩薩悉充滿有剎寶成
0531c14: 雲覆其上眾寶光殊妙皆由業所得
0531c15: 或從妙相生眾相莊嚴地如冠共持戴
0531c16: 斯由佛化起或從心海生隨心所解住
0531c17: 如幻無處所一切是分別或以佛光明
0531c18: 摩尼光為體諸佛於中現各現神通力
0531c19: 或普賢菩薩化現諸剎海願力所莊嚴
0531c20: 一切皆殊妙
0531c21: 爾時普賢菩薩。復告大眾言。諸佛子。應知世界海有
0531c22: 種種莊嚴。所謂或以一切莊嚴具中出上妙雲莊嚴。
0531c23: 或以說一切菩薩功德莊嚴。或以說一切眾生業報
0531c24: 莊嚴。或以示現一切菩薩願海莊嚴。或以表示一切
0532a01: 三世佛影像莊嚴。或以一念頃示現無邊劫神通境
0532a02: 界莊嚴。或以出現一切佛身莊嚴。或以出現一切寶
0532a03: 香雲莊嚴。或以示現一切道場中諸珍妙物光明照
0532a04: 耀莊嚴。或以示現一切普賢行願莊嚴。如是等有世
0532a05: 界海微塵數。爾時普賢菩薩。欲重宣其義。承佛威力。
0532a06: 觀察十方。而說頌言。
0532a07: 廣大剎海無有邊皆由清淨業所成
0532a08: 種種莊嚴種種住一切十方皆滿
0532a09: 無邊色相寶雲廣大莊嚴非一種
0532a10: 十方剎海常出現普現妙音而說法
0532a11: 菩薩無邊功德海種種大願所莊嚴
0532a12: 此土俱時出妙音普震十方諸剎網
0532a13: 眾生業海廣無量隨其感報各不同
0532a14: 於一切處莊嚴中皆由諸佛能演說
0532a15: 三世所有諸如來神通普現諸剎海
0532a16: 一一事中一切佛如是嚴淨汝應觀
0532a17: 過去未來現在劫十方一切諸國土
0532a18: 於彼所有大莊嚴一一皆於剎中見
0532a19: 一切事中無量佛數等眾生世間
0532a20: 為令調伏起神通以此莊嚴國土海
0532a21: 一切莊嚴吐妙雲種種華雲香雲
0532a22: 摩尼寶雲常出現剎海以此為嚴飾
0532a23: 十方所有成道處種種莊嚴皆具足
0532a24: 流光布若彩雲於此剎海咸令見
0532b01: 普賢願行諸佛子等眾生劫勤修習
0532b02: 無邊國土悉莊嚴一切處中皆顯現
0532b03: 爾時普賢菩薩。復告大眾言。諸佛子。應知世界海有
0532b04: 世界海微塵數清淨方便海。所謂諸菩薩親近一切
0532b05: 善知識同善根故。增長廣大功德雲法界故。淨修
0532b06: 廣大諸勝解故。觀察一切菩薩境界而安住故。修治
0532b07: 一切諸波羅蜜悉圓滿故。觀察一切菩薩諸地而入
0532b08: 住故。出生一切淨願海故。修習一切出要行故。入於
0532b09: 一切莊嚴海故。成就清淨方便力故。如是等有世界
0532b10: 海微塵數。爾時普賢菩薩。欲重宣其義。承佛威力。觀
0532b11: 察十方。而說頌言。
0532b12: 一切剎海諸莊嚴無數方便願力生
0532b13: 一切剎海常光耀無量清淨業力起
0532b14: 久遠親近善知識同修善業皆清淨
0532b15: 慈悲廣大眾生以此莊嚴諸剎海
0532b16: 一切法門三昧等禪定解脫方便地
0532b17: 於諸佛所悉淨治以此出生諸剎海
0532b18: 發生無量決定解能解如來等無異
0532b19: 忍海方便已巳修治故能嚴淨無邊剎
0532b20: 為利眾生修勝行福德廣大常增長
0532b21: 譬如雲布等空一切剎海皆成就
0532b22: 諸度無量等剎塵悉已巳修行令具足
0532b23: 願波羅蜜無有盡清淨剎海從此生
0532b24: 淨修無等一切法生起無邊出要行
0532c01: 種種方便化群生如是莊嚴國土海
0532c02: 修習莊嚴方便地入佛功德法門海
0532c03: 普使眾生竭苦源廣大淨剎皆成就
0532c04: 力海廣大無與等普使眾生種善根
0532c05: 供養一切諸如來國土無邊悉清淨
0532c06: 爾時普賢菩薩。復告大眾言。諸佛子。應知一一世界
0532c07: 海。有世界海微塵數佛出現差別。所謂或現小身。或
0532c08: 現大身。或現短壽。或現長壽。或唯嚴淨一佛國土。或
0532c09: 有嚴淨無量佛土。或唯顯示一乘法輪。或有顯示不
0532c10: 可思議諸乘法輪。或現調伏少分眾生。或示調伏無
0532c11: 邊眾生。如是等有世界海微塵數。爾時普賢菩薩。欲
0532c12: 重宣其義。承佛威力。觀察十方。而說頌言。
0532c13: 諸佛種種方便門出興一切諸剎海
0532c14: 皆隨眾生心所樂此是如來善權力
0532c15: 諸佛法身不思議無色無形無影像
0532c16: 能為眾生現眾相隨其心樂悉令見
0532c17: 或為眾生現短壽或現住壽無量劫
0532c18: 法身十方普現前隨宜出現於世間
0532c19: 或有嚴淨不思議十方所有諸剎海
0532c20: 或唯嚴淨一國土於一示現悉無餘
0532c21: 或隨眾生心所樂示現難思種種乘
0532c22: 或有唯宣一乘法一中方便現無量
0532c23: 或有自然成正覺令少眾生住於道
0532c24: 或有能於一念中開悟迷無有數
0533a01: 或於毛孔出化雲示現無量無邊佛
0533a02: 一切世間皆現種種方便度生
0533a03: 或有言音普周隨其心樂而說法
0533a04: 不可思議大劫中調伏無量眾生海
0533a05: 或有無量莊嚴國眾會清淨儼然坐
0533a06: 佛如雲布在其中十方剎海靡不充
0533a07: 諸佛方便不思議隨眾生心悉現前
0533a08: 普住種種莊嚴剎一切國土皆周
0533a09: 爾時普賢菩薩。復告大眾言。諸佛子。應知世界海。有
0533a10: 世界海微塵數劫住。所謂或有阿僧祇劫住。或有無
0533a11: 量劫住。或有無邊劫住。或有無等劫住。或有不可數
0533a12: 劫住。或有不可稱劫住。或有不可思劫住。或有不可
0533a13: 量劫住。或有不可說劫住。或有不可說不可說劫住。
0533a14: 如是等有世界海微塵數。爾時普賢菩薩。欲重宣其
0533a15: 義。承佛威力。觀察十方。而說頌言。
0533a16: 世界海中種種劫廣大方便所莊嚴
0533a17: 十方國土咸觀見數量差別悉明了
0533a18: 我見十方世界海劫數無量等眾生
0533a19: 或長或短或無邊以佛音聲今演說
0533a20: 我見十方諸剎海或住國土微塵劫
0533a21: 或有一劫或無數以願種種各不同
0533a22: 或有純淨或純染或復染淨二俱雜
0533a23: 願海安立種種殊住於眾生心想中
0533a24: 往昔修行剎塵劫獲大清淨世界海
0533b01: 諸佛境界具莊嚴永住無邊廣大劫
0533b02: 有名種種寶光明或名等音眼藏
0533b03: 離塵光明及賢劫此清淨劫攝一切
0533b04: 有清淨劫一佛興或一劫中無量現
0533b05: 無盡方便大願力入於一切種種劫
0533b06: 或無量劫入一劫或復一劫入多劫
0533b07: 一切劫海種種門十方國土皆明現
0533b08: 或一切劫莊嚴事於一劫中皆現
0533b09: 或一劫內所莊嚴普入一切無邊劫
0533b10: 始從一念終成劫悉依眾生心想生
0533b11: 一切剎海劫無邊以一方便皆清淨
0533b12: 爾時普賢菩薩。復告大眾言。諸佛子。應知世界海。有
0533b13: 世界海微塵數劫轉變差別。所謂法如是故世界海
0533b14: 無量成壞劫轉變。染汙眾生住故世界海成染汙劫
0533b15: 轉變。修廣大福眾生住故世界海成染淨劫轉變。信
0533b16: 解菩薩住故世界海成染淨劫轉變。無量眾生發菩
0533b17: 提心故世界海純清淨劫轉變。諸菩薩各各遊諸世
0533b18: 界故世界海無邊莊嚴劫轉變。十方一切世界海諸
0533b19: 菩薩雲集故世界海無量大莊嚴劫轉變。諸佛世尊
0533b20: 入涅槃故世界海莊嚴滅劫轉變。諸佛出現於世故
0533b21: 一切世界海廣博嚴淨劫轉變。如來神通變化故世
0533b22: 界海普清淨劫轉變。如是等有世界海微塵數。爾時
0533b23: 普賢菩薩。欲重宣其義。承佛威力。觀察十方。而說頌
0533b24: 言。
0533c01: 一切諸國土皆隨業力生汝等應觀察
0533c02: 轉變相如是染汙諸眾生業惑纏可怖
0533c03: 彼心令剎海一切成染汙若有清淨心
0533c04: 修諸福德行彼心令剎海雜染及清淨
0533c05: 信解諸菩薩於彼劫中生隨其心所有
0533c06: 雜染清淨見無量諸眾生悉發菩提心
0533c07: 彼心令剎海住劫恒清淨無量億菩薩
0533c08: 往詣於十方莊嚴無有殊劫中差別見
0533c09: 一一微塵內佛剎如塵數菩薩共雲集
0533c10: 國土皆清淨世尊入涅槃彼土莊嚴滅
0533c11: 眾生無法器世界成雜染若有佛興世
0533c12: 一切悉珍好隨其心清淨莊嚴皆具足
0533c13: 諸佛神通力示現不思議是時諸剎海
0533c14: 一切普清淨
0533c15: 爾時普賢菩薩。復告大眾言。諸佛子。應知世界海。有
0533c16: 世界海微塵數無差別。所謂一一世界海中。有世界
0533c17: 海微塵數世界無差別。一一世界海中。諸佛出現所
0533c18: 有威力無差別。一一世界海中一切道場。十方法
0533c19: 界無差別。一一世界海中。一切如來道場眾會無差
0533c20: 別。一一世界海中。一切佛光明法界無差別。一一
0533c21: 世界海中。一切佛變化名號無差別。一一世界海中。
0533c22: 一切佛音聲普世界海無邊劫住無差別。一一世
0533c23: 界海中。法輪方便無差別。一一世界海中。一切世界
0533c24: 海普入一塵無差別。一一世界海中。一一微塵一切
0534a01: 三世諸佛世尊廣大境界。皆於中現無差別。諸佛子。
0534a02: 世界海無差別略說如是。若廣說者。有世界海微塵
0534a03: 數無差別。爾時普賢菩薩。欲重宣其義。承佛威力。普
0534a04: 觀十方。而說頌言。
0534a05: 一微塵中多剎海處所各別悉嚴淨
0534a06: 如是無量入一中一一區分無雜越
0534a07: 一一塵內難思佛隨眾生心普現前
0534a08: 一切剎海靡不周如是方便無差別
0534a09: 一一塵中諸樹王種種莊嚴悉垂布
0534a10: 十方國土皆同現如是一切無差別
0534a11: 一一塵內微塵眾悉共圍繞人中主
0534a12: 出過一切世間亦不迫隘相雜亂
0534a13: 一一塵中無量光普十方諸國土
0534a14: 悉現諸佛菩提行一切剎海無差別
0534a15: 一一塵中無量身變化如雲普周
0534a16: 以佛神通導品十方國土亦無別
0534a17: 一一塵中說眾法其法清淨如輪轉
0534a18: 種種方便自在門一切皆演無差別
0534a19: 一塵普演諸佛音充滿法器諸眾生
0534a20: 住剎海無央劫如是音聲亦無異
0534a21: 剎海無量妙莊嚴於一塵中無不入
0534a22: 如是諸佛神通力一切皆由業性起
0534a23: 一一塵中三世佛隨其所樂悉令見
0534a24: 體性無來亦無去以願力故世間
0534b01: 此下別釋十事不同。則為十段。一一皆有長行偈
0534b02: 頌。今初起具因緣。標中略舉十種。通成三世一切
0534b03: 佛剎。何者下徵列十緣。然佛土之義雖有多種。不
0534b04: 出其三。一法性土。二受用土。三變化土。若開受用。
0534b05: 有自有他則成四土。統唯二種。謂淨及穢。或性及
0534b06: 相。今融而為一。有異餘宗。又此淨土一質不成。淨
0534b07: 穢虧盈。異質不成一理齊平。有質不成搜源則冥。
0534b08: 無質不成緣起萬形。故形奪圓融無有障礙。土既
0534b09: 不等。因緣亦殊。今文十中初三通顯。次四分別明。
0534b10: 後三即融攝轉變。言初三者。一如來神力者謂一
0534b11: 切淨穢等土皆是如來通慧力成。為物而取。擬將
0534b12: 普應。二法如是者。梵云達磨多此云法爾。或云法
0534b13: 性。若是法性。即以本識如來藏身為所依持。恒頓
0534b14: 變起外諸器界。三眾生業力者。業有善惡。土有淨
0534b15: 穢。次四別明者。有因有緣。初一自受用土因。大圓
0534b16: 鏡智之所成故。二變化土因。謂眾生菩薩共搆一
0534b17: 緣。各隨行業來生其國。凡聖同居。三四二種他受
0534b18: 用土因。然初即初地已巳上。如十大願中修淨土願
0534b19: 是也。後即八地已巳上。功用不退行之所成故。八地
0534b20: 中有淨土分。後三融攝者通於因緣。初一即八地
0534b21: 已巳上。攪大海為酥酪。變大地作黃金。以染為淨。以
0534b22: 淨為染。自在攝生故。十自在中有剎自在。窮其因
0534b23: 者。清淨勝解。勝解印持隨心轉變。次一謂成正覺
0534b24: 時。其身充滿十方世界微塵剎土。念劫圓融。一時
0534c01: 成立。由二種因。一善根所流語因也。二成道勢力。
0534c02: 明果用也。此一受用變化相融也。即如經初摩竭
0534c03: 陀地堅固等。後一無問成與不成常能融攝。又前
0534c04: 是妙覺。此是等覺。其法性土。為諸土之體。其偈頌
0534c05: 中。初一偈頌如來神力。二一偈頌同集善根。三一
0534c06: 偈頌成一切智。四一偈頌六七二句。五一偈頌眾
0534c07: 生行業。六一偈頌菩薩勝解。七一偈頌普賢行願。
0534c08: 八二偈頌如來自在。
0534c09: 上總明世界起具因緣。次二所依住。三形狀。四體
0534c10: 性。五莊嚴。六清淨。七佛出興。八住劫不同。九住劫
0534c11: 轉變。十無差別。如是次第。下文各有長行偈頌。臨
0534c12: 文可知。疏各有多義。學者尋之。上世界成就品
0534c13: 竟。
0534c14: 
0534c15: 大方廣佛華嚴經綱要卷第七
