0469a01: 
0469a02: 
0469a03: 
0469a04: 
0469a05: No. 239-A
0469a06:  大方廣佛華嚴經吞海集序
0469a07: 
0469a08: 左朝散大夫直龍圖閣知荊南軍府事主
0469a09: 管荊湖北路安撫司公事馬步軍都總
0469a10: 管兼營田使陶愷撰
0469a11: 大方廣佛華嚴經。具因果行位緣起理事。以不思議
0469a12: 為宗。無上乘也。以為同也而橫開百千法門其總非
0469a13: 同。以為異也而會歸實際理地其別非異。即同即異。
0469a14: 義極於融。故同中有異。鳥翔空而前後齊彰。異中有
0469a15: 同。波生水而泯絕一致。萬法各住自位。有如水火陵
0469a16: 滅而不相容。至理不隔纖毫。或若塵芥含容而無所
0469a17: 礙。此非器界之所能通而思議之所可及也。然而非
0469a18: 文字無以明義。非名句無以成文。則錯綜而華貫。行
0469a19: 布而星分。此經之所以為經也。由文字名句以求之。
0469a20: 則法法相似。地地有差。其多也百千萬億以為數。乃
0469a21: 至不可為數。而未脫於有數也。其大也十方三際以
0469a22: 為量。乃至不可為量。而未離於有量也。經之為經。既
0469a23: 託於文句。其妙不過如是而已巳。舉世間極大不可窮
0469a24: 盡者。則喻以海焉。所謂十海。若世界眾生諸佛業報
0469b01: 法界根欲法輪願力神變佛化。皆生佛之極業。同名
0469b02: 之海。而七處九會三十九品。悉波瀾其間。無有能出
0469b03: 者。其源無首。其流無尾。其邊無旁。其下無底。則取海
0469b04: 以為喻。是亦天下之極稱歟。至求之天地之間。若形
0469b05: 若器。能體融之義而曲當者。蓋亦莫若海也。是經也。
0469b06: 行於支那自晉義熙始。其文浩博。其義淵微。其道宏
0469b07: 大。志劣者怠於編秩之多。智淺者瞢於旨意之妙。器
0469b08: 狹者駭於果德之極。誦其文已巳難其人。而況通其義
0469b09: 且踐修是道歟。譬猶海中之一物方為海所涵。詎能
0469b10: 置海於度內耶。義熙距今幾千歲。訓釋行於今者。獨
0469b11: 有棗柏長者論清涼法師疏。其說益侈矣。偃臺通老
0469b12: 法師。得華嚴三昧。雖受學於師。而取成其心。以廣說
0469b13: 之一句。而演之萬言。以約說之一品。而攝以數句。萬
0469b14: 言而詳味之。無一增語。數句而旁求之。無一缺義。計
0469b15: 不待數而人見其多。度不必量而人識其大。法次地
0469b16: 差。不相混濫。蓋發揮在文句之表。而遊戲於文句之
0469b17: 間。卒不繫於文字名句者也。取其約說。傳於世。凡萬
0469b18: 數千言。名之曰吞海。海可吞耶。眾必以為誕矣。然有
0469b19: 可吞之理者。能造海者也。通公約說亦文句耳。奚造
0469b20: 海之有。余所謂卒不繫於文句者。學者繹其書。而加
0469b21: 思焉。當得之矣。噫大千經卷一塵所覆。唯智者能出
0469b22: 之。華嚴法海一嚃而不遺餘滴。唯知道者能信之。或
0469b23: 出或納。豈外至哉。在我吸之間耳。
0469b24: 
0469c01: 
0469c02: 
0469c03: 
0469c04: 
0469c05: 
0469c06: 
0469c07: 
0469c08: 
0469c09: 
0469c10: 
0469c11: 
0469c12: 
0469c13: 
0469c14: 
0469c15: 
0469c16: 
0469c17: 
0469c18: 
0469c19: 
0469c20: 
0469c21: 
0469c22: 
0469c23: 
0469c24: 
0470a01: 
0470a02: 
0470a03: 
0470a04: 
0470a05: No. 239-B
0470a06:  大方廣佛華嚴經吞海集序
0470a07: 
0470a08: 講華嚴楞嚴經唯識起信論
0470a09: 嗣祖比丘　道通述
0470a10: 伏以。華嚴之為教也。朝宗眾經。清涼之為疏也。貫
0470a11: 前古。不有穎達。孰能發明。道通。夙附真乘。窮居講肆。
0470a12: 論聽宣益。經傳妙空。退慚先哲。無裨後學。請問十年。
0470a13: 開演三。屢經患難倍覺衰遲。築室廬山苟延歲月。
0470a14: 而二三學者猶不我棄。日以是經相叩。華嚴為事。因
0470a15: 閱舊篋。得所編法義。名曰吞海。用貽晚。使品品之
0470a16: 中見無盡經塵塵之內明華藏海於一毛端忽然廣
0470a17: 博。豈曰小補之哉。不學而知。但聞其言。未見其人也。
0470a18: 同心之士。母我誚焉。
0470a19: 
0470a20: 
0470a21: 
0470a22: 
0470a23: 
0470a24: 
0470b01: 
0470b02: 
0470b03: 
0470b04: 
0470b05: 
0470b06: 
0470b07: 
0470b08: 
0470b09: 
0470b10: 
0470b11: 
0470b12: 
0470b13: 
0470b14: 
0470b15: 
0470b16: 
0470b17: 
0470b18: 
0470b19: 
0470b20: No. 239
0470b21: 大方廣佛華嚴經吞海集卷上
0470b22: 
0470b23: 河朔平原　道通述
0470b24: 一菩提場會
0470c01: 一世主妙嚴品。部類區分
0470c02: 經中有三世間。一智正覺世間。主能化佛。二有
0470c03: 情世間。主人王天王。三器世間。主諸類神。若能
0470c04: 依正互融。則難思之境俱是妙嚴。
0470c05: 意曰。世主差別相。妙嚴平等體。若世主之妙嚴。
0470c06: 眾生有佛德。若妙嚴之世主。佛德依眾生。若世
0470c07: 主即妙嚴。是法平等。若妙嚴即世主。則世間相
0470c08: 常住。若具四句則成佛德。若泯四句為日用。若
0470c09: 存泯無礙生佛平等。法本如此。不勞修證。
0470c10: 如是。一小乘。揀異外道經阿優。二始教。信順之
0470c11: 辭。三終教。不變曰如隨緣曰是。四頓教。唯如為
0470c12: 是。五圓教。如包是。
0470c13: 我聞。一小乘。識外有聲。二始教。識變聲相假我。
0470c14: 三終教。淨我聲塵即心。四頓教。無我根塵俱盡。
0470c15: 五圓教。一聞一切聞。
0470c16: 一時。一小乘。晝夜六時。二始教。時依識現。三終
0470c17: 教。則不變隨緣。四頓教。則般若現前。五圓教。則
0470c18: 一時具一切時。
0470c19: 佛在。一小乘。丈六真身。二始教。千百億化身。三
0470c20: 終教。丈六即是常身。四頓教。丈六即是法身。五
0470c21: 圓教。具足十身。
0470c22: 菩提樹。一小乘。土石諸山。二始教。隨機化。三
0470c23: 終教。其地堅固。四頓教。一塵不立。五圓教。七處
0470c24: 九會同一道場。
0471a01: 菩薩眾。一小乘。不見聞。二始教。有四十二位。三
0471a02: 終教。盡成佛。四頓教。無凡聖。五圓教。佛剎微塵
0471a03: 數俱來集會。
0471a04: 經中。釋迦如來初成佛時。具足本有十身。於一
0471a05: 切法成正覺。
0471a06: 意曰。始成正覺者。舊佛新成也。處於此座者。開
0471a07: 悟之處。量等法界如空。具普廣容二義。量
0471a08: 云。如來三業有法正容常宗。平等無分別故
0471a09: 因。譬如空於諸國土平等隨入。一塵為座。則
0471a10: 成等正覺。若一毛為座。則轉大法輪。塵數菩薩
0471a11: 圍遶者。主伴互嚴。
0471a12: 經中。列眾。從內至外。偈讚佛德。從大自在天至
0471a13: 普賢海眾雲集。一同生眾。有二十種。普賢至普
0471a14: 光菩薩。海月光至智生菩薩。二異生眾。十種。執
0471a15: 金剛神。身眾神。足行神。道場神。主城神。主地神。
0471a16: 主山神。主林神。主藥神。主稼神。主河神。主海神。
0471a17: 主水神。主火神。主風神。主空神。主方神。主夜神。
0471a18: 主晝神。阿脩羅王。迦樓羅王。緊那羅王。摩羅
0471a19: 王。夜叉王。龍王。鳩槃茶王。乾闥婆王。月天子。日
0471a20: 天子。忉利天。夜摩天。兜率天。化樂天。他化天。大
0471a21: 梵天。光音天。淨天。廣果天。大自在天。
0471a22: 經中。列眾。從內至外。偈讚佛德。從外至內。有十
0471a23: 佛剎微塵數毗盧遮那佛。一一皆有六十眾圍
0471a24: 遶。形色部類各有區分。得佛解脫平等無二。
0471b01: 二如來現相品。說法儀式
0471b02: 經中。佛放眉間光。右繞於佛從足而入。有大蓮
0471b03: 華忽然出現。有勝音菩薩。坐蓮華上。偈讚如來。
0471b04: 有十菩薩為伴。
0471b05: 意曰。實際理地主伴不立。生滅門中豈無問答。
0471b06: 菩薩諸王作是思惟。從因至果有四十問。一部
0471b07: 經文。前後答為斷彼疑故。即於面門眾齒之間。
0471b08: 放十種光明。一切菩薩蒙佛光明。詣如來所親
0471b09: 近供養。
0471b10: 三普賢三昧品。非證不說
0471b11: 經中。普賢見佛現相。承佛神力。入於如來藏身
0471b12: 三昧。同於空。一一塵中有世界海諸佛。一一
0471b13: 佛前有普賢。皆入此定。是時十方諸佛而現其
0471b14: 前。與普賢十種說法智。各舒右手摩普賢頂。一
0471b15: 一塵中悉亦如是。從一三昧起時。即從一切三
0471b16: 昧門起。得一切海雲法。十方世界悉皆震動。
0471b17: 四世界成就品。通明凡聖
0471b18: 經中。且說世界海有十事其眾生海具十事。准
0471b19: 知諸佛海等各有起具因緣所依所住等十事。
0471b20: 各先長行。後偈頌。一海有十事。十海有百事。
0471b21: 意曰。先觀無盡境。便說無盡法。一切眾生本來
0471b22: 具足。
0471b23: 
0471b24: 
0471c01: 
0471c02: 
0471c03: 
0471c04: 
0471c05: 
0471c06: 
0471c07: 
0471c08: 
0471c09: 
0471c10: 五華藏世界品。別顯本師
0471c11: 經中。別明本師之所嚴淨。狀如仰安鴈口中齒。
0471c12: 又似倒卓浮圖。其中世界。各各依住。各各形狀。
0471c13: 各各體性。各各莊嚴。各各行列。有二十重。從此
0471c14: 中央大蓮華世界外。其次右旋說百箇二十重
0471c15: 世界十不可說世界種。准知盡在一塵毛中矣。
0471c16: 
0471c17: 
0471c18: 
0471c19: 
0471c20: 
0471c21: 
0471c22: 
0471c23: 
0471c24: 
0472a01: 
0472a02: 
0472a03: 
0472a04: 
0472a05: 
0472a06: 
0472a07: 
0472a08: 
0472a09: 
0472a10: 
0472a11: 
0472a12: 
0472a13: 
0472a14: 
0472a15: 
0472a16: 
0472a17: 
0472a18: 
0472a19: 
0472a20: 
0472a21: 
0472a22: 
0472a23: 
0472a24: 
0473a01: 六毗盧遮那品。往昔修因
0473a02: 經中。修因廣大。獲果無窮。普賢說者該因徹果
0473a03: 故。乃往古世有勝音劫。摩尼華枝輪大林之東。
0473a04: 焰光大城。人王所都。有百億城周圍遶。有百
0473a05: 萬億門。一一門前。四十九寶尸羅幢。城中居人
0473a06: 乘空往來。心有所欲應念而至。天城龍城右旋
0473a07: 而列。華枝林中。有照道場。一切功德山須彌
0473a08: 勝音佛忽然出現。其身周普。等真法界。大威光
0473a09: 太子。見佛光明。獲十種法。頌讚佛德。從焰光城。
0473a10: 百萬億眾乘空而往。俱來見佛。其佛為說普集
0473a11: 三世佛自在法經。大威光菩薩。得一切法。悉入
0473a13: 有波羅蜜善眼佛。於大林中成等正覺。大威光
0473a14: 菩薩。即得念佛三昧。名無邊海藏雲。其佛為說
0473a15: 法界體性清淨經。聞已巳獲得清淨智。其佛入滅。
0473a16: 喜見王尋亦去世。大威光菩薩。受轉輪王位。彼
0473a17: 大林中。第三佛出。名最勝功德海。大威光。從佛
0473a18: 聞說普眼光明行經。得大福德三昧。彼大林中
0473a19: 復有佛出。名普聞蓮華眼。大威光。於此命終。生
0473a20: 須彌山頂為大天王。名離垢福德幢。如來為說
0473a21: 廣大方便經。獲得普門歡喜藏三昧。
0473a22: 意曰。勝音劫中。有十須彌山微塵如來。出興於
0473a23: 世。大威光菩薩。一一供養。聞經得法。是因無盡。
0473a24: 今有十不可說世界種。是果無窮。
0473b01: 二普光明殿會
0473b02: 七如來名號品。身業周
0473b03: 經中。妙悟皆滿。二行永絕。歎佛二十一種功德。
0473b04: 若世尊見愍我等。開示因中十問果中三十問。
0473b05: 世尊知諸菩薩心之所念。為現神通。十首菩薩
0473b07: 意曰。佛法大海信為初首。一小乘。但信佛一人
0473b08: 成道。二大乘初教。信一分半眾生不成佛。三終
0473b09: 教。自信己巳性決定成佛。四頓教。信生佛本無。五
0473b10: 圓教。無成無不成一成一切成。
0473b11: 經中。文殊言。諸佛身名不可思議。不應住於一
0473b12: 法見佛身名。如來於此娑婆世界諸四天下。有
0473b13: 種種名種種身。色相壽命處所眾會種種不同。
0473b14: 於此四天下。或名一切義成。或名圓滿月。或名
0473b15: 瞿曇氏。或名大沙門。於東方善護世界。亦有十
0473b16: 名。餘九世界各有十名。則其數十千名。能令眾
0473b17: 生各別知見。
0473b18: 意曰。佛有無盡名。森羅萬像舉世立名。俱是佛
0473b19: 名。於此住處。或名燈籠。或名卓子。或名香罏。或
0473b20: 名翠竹。或名黃華。若能如此用心見佛。則步步
0473b21: 釋迦出世。念念彌勒下生。便見佛身名周於法
0473b22: 界。
0473b23: 八四聖諦品。語業該周
0473b24: 經中。苦者三界報。集者三界因。滅者超出三界。
0473c01: 道者戒定慧因。令知苦斷集證滅修道。佛之語
0473c02: 業。隨眾生心各別調伏。娑婆世界每諦下有十
0473c03: 名。餘九世界四諦下各有十名。於苦諦下。或名
0473c04: 可厭。或名逼迫。或曰不淨。
0473c05: 意曰。一切名因逐業用變。名無得物之功。物無
0473c06: 當名之實。但能假名生善。便是化佛語業無量。
0473c07: 若說如來國土身語業。則風鈴聲啼鳥聲皆是
0473c08: 如來說法聲。無義語說不二法。頓見本心。俱離
0473c09: 有無。便見佛之語業周於法界。
0473c10: 九光明覺品。意業該周
0473c11: 經中。世尊從兩足輪下放光明。照此三千大千
0473c12: 世界。有百億閻浮提百億四王天乃至百億色
0473c13: 究竟天。其中所有悉皆明見。十方菩薩圍繞。百
0473c14: 億文殊同時發聲歎佛光明。若見放光照十方
0473c15: 十世界。則有十百億文殊。歎佛光明。若見放光
0473c16: 過十世界。則照十方百世界。有千百億文殊。歎
0473c17: 佛光明。若見放光過百世界。則照十方千世界。
0473c18: 有百萬億文殊。歎佛光明。若放光過百千世界。
0473c19: 則照百萬。若放光明過百萬。則照一億。若放光
0473c20: 明過一億。則照十億。若放光明過十億。則照百
0473c21: 億。
0473c22: 意曰。光明是智用。用能隨緣。大小不定。廣狹臨
0473c23: 時。悉皆明見。覺悟自他。若穿鍼時。於鍼孔內悉
0473c24: 皆明見。若寫字時。於筆端上悉皆明見。若在一
0474a01: 室。悉皆明見。若登高望。百里千里悉皆明見。覺
0474a02: 悟本心。令他知見。
0474a03: 十菩薩問明品。智明生信
0474a04: 經中。文殊菩薩。長行問於九首。九首。以偈答於
0474a05: 文殊。
0474a06: 意曰。因問生明。或問中有明。智明生信。見諸法
0474a07: 空。知心妄動。無前境界。修遠離法。觸目遇緣。自
0474a08: 信己巳性。具有佛德無障礙法。即得現前。
0474a09: 一心一種種差別問覺首萬法體顯性答
0474a10: 二無實眾生佛化問財首離相寂滅歸性答
0474a11: 三果報無我誰受問寶首鏡中現像一異答
0474a12: 四悟一說多相違問德首一多相成無礙答
0474a13: 五田一果多不同問目首心有高下報別答
0474a14: 六佛教有無利益問勤首精進懈怠不同答
0474a15: 七受法新起煩惱問法首不行非斥多聞答
0474a16: 八智正行助贊美問智首萬行皆智隨心答
0474a17: 九道一果多不同問賢首同中有異離見答
0474a18: 十九首復以佛境問文殊生界法界無別答
0474a19: 文殊。智明生信。深入理觀。自信己巳性。決定成佛。
0474a20: 後起淨行。事近旨遠。念即無念。一念頓圓。
0474a21: 十一淨行品。觸事淨願
0474a22: 意曰。有圓信者具淨行相。蓋善用其心。於善不
0474a23: 善無記境。皆具淨行。則八萬四千塵勞皆淨行
0474a24: 也。世間萬物皆淨行也。且如見手時。當願眾生。
0474b01: 具正信手合掌向佛。若見足時。當願眾生。行真
0474b02: 正道無有休息。若聞鳥聲。當願眾生。悟自聞性
0474b03: 不生不滅。若了味時。當願眾生。嘗正法味。長養
0474b04: 法身。若善用心。淨行無間。獲於勝妙功德。於一
0474b05: 切佛法心無所礙。住去來今諸佛之道。當如普
0474b06: 賢色像第一。而為眾生第二導師。
0474b07: 經中。一百四十種。隨緣行願所為。在家孝事父
0474b08: 母。出家堅持禁戒。妻子常樂遠離。見施捨於慳
0474b09: 心。入寺諸師求請。剃髮授戒。正身修定。舉足下
0474b10: 足見聞覺知。無非廣大行願。
0474b11: 十二賢首品。信心成德
0474b12: 意曰。若善用心有勝妙功德。則事近旨遠。信為
0474b13: 三賢之首萬行之本。正明發起四弘誓願皆通
0474b14: 空假中三觀。雖見眾生空。而化即佛之眾生。雖
0474b15: 見煩惱即菩提。而斷即菩提之煩惱。雖見菩提
0474b16: 不可求。無求中求矣。雖見萬法離言。而學離言
0474b17: 諸法。此四開發本有淨心。自信己巳性。決定成佛。
0474b18: 於眼根中入正定於色塵中從定起者。是信心
0474b19: 五對無礙之境。一根境不礙一心。二正定事定
0474b20: 不礙理定。三分別不礙無分別。四入定不離出
0474b21: 定。五定體不礙定用。應云根入根起。境入境起。
0474b22: 根入意起。境入根起。方網三昧從信而入。信能
0474b23: 必到如來地。經中喻云。世間福業尚如此。何況
0474b24: 圓修真實法。
0474c01: 三忉利天宮會
0474c02: 十三昇須彌山頂品。不起而昇
0474c03: 經中。妙勝殿上。敷置普光明師子座已巳。帝釋遙
0474c04: 見佛來。曲躬合掌。善來世尊。善來善逝。受請入
0474c05: 殿。忽然廣博量等空。一切閻浮提。皆言佛在
0474c06: 中。我等今見佛。住於須彌頂。不起而昇也。一即
0474c07: 一切也。
0474c08: 十四須彌頂上偈讚品。說諸法空
0474c09: 經中。如來從兩足指放光。法慧等十菩薩。各說
0474c10: 偈讚佛。談諸法空。見般若體。一句一偈超情離
0474c11: 見。開悟在人。
0474c12: 十五十住品。直心正念真如法
0474c13: 經中。法慧菩薩。入於無量三昧。諸佛與智摩頂
0474c14: 已巳。從定而起。告諸菩薩言。有十種住。則是信滿
0474c15: 住初。便成正覺。
0474c16: 一發心住。見佛聞法或見劇苦。而自開悟如來
0474c17: 十種智力。一是處非處智。二善惡業報智。三諸
0474c18: 禪三昧智。四諸根勝劣智。五種種解智。六種種
0474c19: 界智。七種種道智。八宿命智。九天眼智。十漏盡
0474c20: 智。勝進心中。應學勤供養佛。樂住生死。心轉增
0474c21: 勝。
0474c22: 二治地住。發利益十種心。應誦習多聞閑寂
0474c23: 靜。
0474c24: 三修行住。觀一切無常。應觀察眾生界世界明
0475a01: 了法。
0475a02: 四生貴住。從聖教生。應學十法了知三世佛平
0475a03: 等法。
0475a04: 五具足方便住。護救眾生。應學知眾生無邊無
0475a05: 著。
0475a06: 六正心住。聞讚毀三寶。心定不動。應學無相如
0475a07: 幻。
0475a08: 七不退住。三寶有無。心不退轉。說一即多多即
0475a09: 一。
0475a10: 八童真住。三業無失。隨業受生。知剎動剎供養
0475a11: 諸佛。
0475a12: 九王子住。知眾生受生煩惱。真諦法王善巧力
0475a13: 持無畏。
0475a14: 十灌頂住。震動世界智。三世佛法智。增長一切
0475a15: 智。
0475a16: 意曰。應無所住而生其心。則念念契如為住。住
0475a17: 有無量。開發本有菩提心時。有三種相。以三賢
0475a18: 表之。今是下賢。直心有所聞法。即自開悟。不由
0475a19: 他教。
0475a20: 爾時佛神力故。六種十八相震動。雨天妙華。極
0475a21: 妙音聲。
0475a22: 意曰。震即是聲。動乃是色。從小至大有六種相。
0475a23: 所以震兼吼擊動兼起涌。六種相者。搖颺不安
0475a24: 動也。自下昇高起也。忽然騰躍涌也。隱隱出聲
0475b01: 震也。雄聲遏吼也。輷碣作聲擊也。一切眾生。
0475b02: 見不超色。聽不越聲。迷昧本心。流轉生死。華嚴
0475b03: 經三天偈讚。句句之中透過色聲。即今見聞一
0475b04: 句一偈。為金剛種。能破於十法界聖凡色聲。豈
0475b05: 止鐵城也。諸經震動。於此明矣。人皆罔測。更冀
0475b06: 詳之。
0475b07: 十六梵行品。無相修因
0475b08: 意曰。淨行至此成熟。正念天子問。菩薩依如來
0475b09: 教染衣出家。云何而得梵行清淨。法慧菩薩答。
0475b10: 應以十法為緣。謂身語意業佛法僧戒。如是觀
0475b11: 已巳。於身無所取。於修無所著。於法無所住。此世
0475b12: 不移動。彼世不改更。梵行不可得。住無相法方
0475b13: 便自在。應修十種智力。一一力中有無量義。悉
0475b14: 應諮問。於諸佛法不生二解。一切諸法疾得現
0475b15: 前。初發心時即得成佛。蓋為知一切法即心自
0475b16: 性。成就慧身。不由他悟。
0475b17: 十七初發心功德品。校量顯勝
0475b18: 經中。天帝釋白法慧言。開發菩提心。有幾何功
0475b19: 德。答此義甚深。不可以世間樂具及四禪樂四
0475b20: 空樂四果樂可比。何以故。開發本有成佛心時。
0475b21: 令如來種不斷故。充滿一切世界故。於一切法
0475b22: 悉無餘故。
0475b23: 十八明法品。照了真俗
0475b24: 意曰。開發心時。具有無量功德。精進菩薩問法
0475c01: 慧言。云何修習佛法。答應明了十種不放逸法
0475c02: 十種佛歡喜法十種速入諸地法十種所行清
0475c03: 淨法十無盡藏法。
0475c04: 四夜摩天宮會
0475c05: 十九昇夜摩天宮品。不動而
0475c06: 經中。於寶勝殿內。化作蓮華師子座。有百萬億
0475c07: 華奩香篋鬘蓋幢幡。周十方。供養於佛。
0475c08: 二十夜摩天宮偈讚品。唯心所現
0475c09: 意曰。菩提心中。第二深心相。樂修諸善行。十林
0475c10: 菩薩說。了知一切法。自性無所有。
0475c11: 二十一十行品。深心樂修行
0475c12: 經中。功德林菩薩。承佛神力。入善思惟三昧。十
0475c13: 方佛加與智摩頂已巳。從定而起。告諸菩薩言。行
0475c14: 不可思議與法界等。有十種。
0475c15: 一歡喜行。內外慧施。見來乞者。心生歡喜。我得
0475c16: 善利。
0475c17: 一饒益行。寧捨身命。護持禁戒。未曾一念心生
0475c18: 欲想。
0475c19: 三無違逆行。謙下恭敬。以阿僧祇器仗逼害。但
0475c20: 生慈心。
0475c21: 四無屈撓行。受苦無悔。心自慶幸。令一切眾生
0475c22: 安樂。
0475c23: 五離癡亂行。堅固不動。入胎住胎。遇魔境界。心
0475c24: 不動。
0476a01: 六善現行。三業清淨。方便出生。暫同止住。悉不
0476a02: 棄。
0476a03: 七無著行。佛會聞法心生喜。具大方便而無所
0476a04: 著。
0476a05: 八難得行。了眾生空。不住此岸彼岸中流。無休
0476a06: 息。
0476a07: 九善法行。為世間作清涼地。以無礙辯才。斷一
0476a08: 切疑。
0476a09: 十真實行。如說能行。作不請友。親近者悉令開
0476a10: 悟。
0476a11: 二十二十藏品。稱性修行
0476a12: 意曰。蘊集十行。成此十藏。堅固生長不可破壞。
0476a13: 其有十種。一信藏。則契理。二慚藏。則崇重賢善。
0476a14: 三愧藏。則輕拒暴惡。四戒藏。則防惡發善。五念
0476a15: 藏。則明記不忘。六聞藏。則無所不知。七施藏。則
0476a16: 捨而不。八慧藏。則揀擇邪正。九持藏。則住持
0476a17: 不忘。十辯藏。則說法利他。
0476a18: 大方廣佛華嚴經吞海集卷上
