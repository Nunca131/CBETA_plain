0642c01: 大方廣佛華嚴經綱要卷第二十二
0642c02: 于闐國三藏沙門實叉難陀　譯經
0642c03: 清涼山大華嚴寺沙門澄觀　疏義
0642c04: 明匡山法雲寺憨山沙門德清提挈
0642c05: 第五會兜率天宮金剛幢菩薩說十迴向等法門。
0642c06: 令已巳行者起願。自二十二卷起。至三十三卷止。有
0642c07: 三品經。初二品明當會由致。三品者。
0642c08: 昇兜率天宮品　兜率天宮偈讚品　十向品
0642c09: 昇兜率天宮品第二十三
0642c10: 自下第五會說十迴向法。初來意。先會來者。正為
0642c11: 答前迴向問故。迴前解行以向真證。廣益自他。令
0642c12: 行彌綸無不周故。菩薩大乘藏經云。以少善根引
0642c13: 無量果者。謂迴向心。以迴向心為大利故。故行後
0642c14: 明之。又前解行既著。令悲願彌博。後品來者。前會
0642c15: 既終。將明後說。先明說處。表法故來。二釋名者。先
0642c16: 會得名。亦有三義。同前二會。二釋品名者。兜率是
0642c17: 處。佛以法界之身不起而應。故名為升。處此說者。
0642c18: 表位超勝。是次第故。又上下放逸。此天知足。表世
0642c19: 間行滿故居喜足之天。又以彼有一生補處。表菩
0642c20: 提之心。功行滿故。又積劫累勳知階未足。迴勳授
0642c21: 子。乃知有餘。菩薩亦爾。勤苦積行未見有餘迴向
0642c22: 眾生乃知自足。又欲界六天此居其中。表悲智均
0642c23: 平。處於中故。又生此天而修三福謂施戒定。自餘
0642c24: 不具偏多不均。故處此說也。三宗趣者。會以十向。
0643a01: 大願為宗。得地為趣。品以升天赴感為宗。說向為
0643a02: 趣。
0643a03: 爾時佛神力故。十方一切世界一一四天下閻浮提
0643a04: 中。皆見如來坐於樹下。各有菩薩承佛神力。而演說
0643a05: 法。靡不自謂恒對於佛。
0643a06: 第四釋文。此會有三品經。初二品當會由致。後一
0643a07: 品正說。所以無勝進者。由二義故。一以此會是三
0643a08: 賢位終。攝前解行總為趣地方便。迴向當體。自是
0643a09: 勝進。是故無也。此經上下其例有四。一約行滿入
0643a10: 位之際。如賢首品。信滿總為入住方便。二約願滿
0643a11: 入證之際。如此迴向。初僧祇滿。總為入地方便。三
0643a12: 約功用滿。約無功用之際。如第八地。總攝前七地
0643a13: 以為方便。此第二僧祇也。四約因位成滿之際。如
0643a14: 第十地初。攝前九地為入方便。此約三僧祇滿處
0643a15: 攝也。餘位相接。即別有方便。故非一例。二方欲入
0643a16: 地。必離進趣相。與無分別為方便故。上辯勝進。就
0643a17: 初二品。前一化主赴機。後品助化讚佛。今初品中。
0643a18: 大分十段。一本會齊現。二不離而昇。三見佛嚴處。
0643a19: 四迎佛興供。五佛勝德。六請佛處殿。七如來受
0643a20: 請。八天王獲益。九承力偈請。十如來就座。今初也。
0643a21: 初言神力。即是因。未必起神境通。但是修成心
0643a22: 力自在。
0643a23: 爾時世尊復以神力。不離於此菩提樹下及須彌頂
0643a24: 夜摩天宮。而往詣於兜率陀天一切妙寶所莊嚴殿。
0643b01: 第二爾時下明不離而昇。謂前十方一切四會。皆
0643b02: 儼然不散而昇。故云不離菩提樹等。此說意明橫
0643b03: 十方該九會。佛法界時處故。
0643b04: 時兜率天王遙見佛來。即於殿上敷摩尼藏師子之
0643b05: 座。其師子座。天諸妙寶之所集成。過去修行善根所
0643b06: 得。一切如來神力所現。無量百千億那由他阿僧祇
0643b07: 善根所生。一切如來淨法所起。無邊福力之所嚴瑩。
0643b08: 清淨業報不可沮壞。觀者欣樂無有厭足。是出世法
0643b09: 非世所染。一切眾生咸來觀察。無有能得究其妙好。
0643b10: 第三見佛嚴處。即於下正顯嚴處。有二。初一方嚴。
0643b11: 後結通十方。初中分二。初總顯體德。後有百萬下
0643b12: 別明體用。今初有十一句。初一句總。餘十句為別。
0643b13: 別中分三段。初一句自體相。以寶成故。次六句因
0643b14: 相。謂過去善根。後三句總顯殊特。
0643b15: 有百萬億層級周圍繞。百萬億金網百萬億華帳
0643b16: 百萬億寶帳百萬億鬘帳百萬億香帳張施其上。華
0643b17: 鬘垂下香氣普熏。百萬億華蓋百萬億鬘蓋百萬億
0643b18: 寶蓋諸天執持四面行列。百萬億寶衣以敷其上。
0643b19: 二別明體用中。通有二百九十九種百萬億。廣上
0643b20: 三段。即為三別。初自此已巳下有二百一十四句。廣
0643b21: 自體。次有百萬億初發心下七十五句。廣前殊特。
0643b22: 三百萬億善根下十句。廣前因相。初一多明器世
0643b23: 間嚴。後二顯眾生世間嚴。皆智正覺世間之力也。
0643b24: 皆言百萬億。位增十行之百萬故。初中長分為十。
0643c01: 前九色嚴。後一音聲嚴。
0643c02: 百萬億樓閣綺煥莊嚴。百萬億摩尼網百萬億寶網
0643c03: 彌覆其上。百萬億寶瓔珞網四面垂下。百萬億莊嚴
0643c04: 具網百萬億蓋網百萬億衣網百萬億寶帳網以張
0643c05: 其上。百萬億寶蓮華網開敷光榮。百萬億寶香網其
0643c06: 香美妙稱悅眾心。
0643c07: 第二樓閣下十句。復於殿內建立樓閣。繞座莊嚴。
0643c08: 網嚴樓閣。
0643c09: 百萬億寶鈴帳其鈴微動出和雅音。百萬億旃檀寶
0643c10: 帳香氣普熏。百萬億寶華帳其華敷榮。百萬億眾妙
0643c11: 色衣帳世所希有。百萬億菩薩帳百萬億雜色帳百
0643c12: 萬億真金帳百萬億璃帳百萬億種種寶帳悉張
0643c13: 其上。百萬億一切寶帳大摩尼寶以為莊嚴。
0643c14: 第三寶鈴帳下十句辨帳嚴。是繞座前已巳辨覆故。
0643c15: 百萬億妙寶華周瑩飾。百萬億頻婆帳殊妙間錯。
0643c16: 百萬億寶鬘百萬億香鬘四面垂下。百萬億天堅固
0643c17: 香其香普熏。百萬億天莊嚴具瓔珞百萬億寶華瓔
0643c18: 珞百萬億勝藏寶瓔珞百萬億摩尼寶瓔珞百萬億
0643c19: 海摩尼寶瓔珞莊嚴座身。百萬億妙寶繒采以為垂
0643c20: 帶。
0643c21: 第四如寶華下有十二句。辨嚴座身。頻婆羅此云
0643c22: 影質。謂帳莊嚴中。現外質之影故。
0643c23: 百萬億因陀羅金剛寶百萬億自在摩尼寶百萬億
0643c24: 妙色真金藏以為間飾。百萬億毗盧遮那摩尼寶百
0644a01: 萬億因陀羅摩尼寶光明照耀。百萬億天堅固摩尼
0644a02: 寶以為牖。百萬億清淨功德摩尼寶彰施妙色。百
0644a03: 萬億清淨妙藏寶以為門闥。百萬億世中最勝半月
0644a04: 寶百萬億離垢藏摩尼寶百萬億師子面摩尼寶間
0644a05: 錯莊嚴。百萬億心王摩尼寶所求如意。百萬億閻浮
0644a06: 檀摩尼寶百萬億清淨藏摩尼寶百萬億帝幢摩尼
0644a07: 寶咸放光明彌覆其上。百萬億白銀藏摩尼寶百萬
0644a08: 億須彌幢摩尼寶莊嚴其藏。
0644a09: 第五因陀羅金剛寶下有十七句。亦嚴座四周。皆
0644a10: 明妙寶以為門及覆。亦嚴座體。莊嚴其藏。是蓮
0644a11: 華藏不言蓮華。或是座身之龕名藏。
0644a12: 百萬億真珠瓔珞。百萬億璃瓔珞。百萬億赤色寶
0644a13: 瓔珞。百萬億摩尼瓔珞。百萬億寶光明瓔珞。百萬億
0644a14: 種種藏摩尼瓔珞。百萬億甚可樂見赤真珠瓔珞。百
0644a15: 萬億無邊色相藏摩尼寶瓔珞。百萬億極清淨無比
0644a16: 寶瓔珞。百萬億勝光明摩尼寶瓔珞周垂布。以為
0644a17: 莊嚴。百萬億摩尼身殊妙嚴飾。百萬億因陀羅妙色
0644a18: 寶。
0644a19: 第六真珠瓔珞下十二句。瓔珞周垂嚴。其摩尼身
0644a20: 下二句。文似闕略。謂妙色寶下無所結屬。
0644a21: 百萬億黑旃檀香。百萬億不思議境界香。百萬億十
0644a22: 方妙香。百萬億最勝香。百萬億甚可愛樂香。咸發香
0644a23: 氣普熏十方。百萬億頻婆羅香普散十方。百萬億淨
0644a24: 光香普熏眾生。百萬億無邊際種種色香普熏一切
0644b01: 諸佛國土。永不歇滅。百萬億塗香。百萬億熏香。百萬
0644b02: 億燒香。香氣發越普熏一切。百萬億蓮華藏沉水香
0644b03: 出大音聲。百萬億遊戲香能轉眾心。百萬億阿樓那
0644b04: 香香氣普熏其味甘美。百萬億能開悟香普一切。
0644b05: 令其聞者諸根寂靜。復有百萬億無比香王香種種
0644b06: 莊嚴。
0644b07: 第七黑旃檀下有十六句。以香為嚴。阿樓那此云
0644b08: 紅赤色。
0644b09: 雨百萬億天華雲。雨百萬億天香雲。雨百萬億天末
0644b10: 香雲。雨百萬億天拘蘇摩華雲。雨百萬億天波頭摩
0644b11: 華雲。雨百萬億天優羅華雲。雨百萬億天拘物頭
0644b12: 華雲。雨百萬億天芬陀利華雲。雨百萬億天曼陀羅
0644b13: 華雲。雨百萬億一切天華雲。雨百萬億天衣雲。雨百
0644b14: 萬億摩尼寶雲。雨百萬億天蓋雲。雨百萬億天幡雲。
0644b15: 雨百萬億天冠雲。雨百萬億天莊嚴具雲。雨百萬億
0644b16: 天寶鬘雲。雨百萬億天寶瓔珞雲。雨百萬億天旃檀
0644b17: 香雲。雨百萬億沉水香雲。
0644b18: 第八雨百萬下二十句。雨雲為嚴。
0644b19: 建百萬億寶幢。懸百萬億寶幡。垂百萬億寶繒帶。然
0644b20: 百萬億香鑪。布百萬億寶鬘。持百萬億寶扇。執百萬
0644b21: 億寶拂。懸百萬億寶鈴網微風吹動出妙音聲。百萬
0644b22: 億寶欄楯周圍繞。百萬億寶多羅樹次第行列。百
0644b23: 萬億妙寶牖綺麗莊嚴。百萬億寶樹周垂陰。百
0644b24: 萬億寶樓閣延袤綺飾。百萬億寶門垂布瓔珞。百萬
0644c01: 億金鈴出妙音聲。百萬億吉祥相瓔珞嚴淨垂下。百
0644c02: 萬億寶悉底迦能除眾惡。百萬億金藏金縷織成。百
0644c03: 萬億寶蓋眾寶為竿執持行列。百萬億一切寶莊嚴
0644c04: 具網間錯莊嚴。
0644c05: 第九建百萬下四十八句。座外四面嚴。於中有四。
0644c06: 初二十句雜莊嚴。羅列座側。言樓閣延袤者。淨法
0644c07: 云。梵云蒲莫迦。此云帳轝。前文已巳有樓閣故。寶悉
0644c08: 底迦者。具云塞縛悉底迦。此云有樂。若見此相。必
0644c09: 獲安樂。其形如卍字。
0644c10: 百萬億光明寶放種種光。百萬億光明周照耀。百
0644c11: 萬億日藏輪百萬億月藏輪並無量色寶之所集成。
0644c12: 百萬億香光明徹。百萬億蓮華藏開敷鮮榮。百
0644c13: 萬億寶網百萬億華網百萬億香網彌覆其上。
0644c14: 次光明寶下九句光明嚴。言網覆者。如世之燈以
0644c15: 護夕蟲。成隱故。
0644c16: 百萬億天寶衣百萬億天青色衣百萬億天黃色衣
0644c17: 百萬億天赤色衣百萬億天奇妙色衣百萬億天種
0644c18: 種寶奇妙衣百萬億種種香熏衣百萬億一切寶所
0644c19: 成衣百萬億鮮白衣悉善敷布見者歡喜。
0644c20: 三天寶衣下九句。寶衣敷布嚴。
0644c21: 百萬億天鈴幢百萬億金網幢出微妙音。百萬億天
0644c22: 繒幢眾采具足。百萬億香幢垂布香網。百萬億華幢
0644c23: 雨一切華。百萬億天衣幢。懸布妙衣。百萬億天摩尼
0644c24: 眾幢眾寶莊嚴。百萬億天莊嚴具幢眾具校飾。百萬
0645a01: 億天鬘幢種種華鬘四面行布。百萬億天蓋幢寶鈴
0645a02: 和鳴。聞皆歡喜。
0645a03: 四天鈴幢下十句。寶幢行列嚴。上九段色相嚴。
0645a04: 次下第十一段音聲嚴。
0645a05: 百萬億天螺出妙音聲。百萬億天鼓出大音聲。百萬
0645a06: 億天箜篌出微妙音。百萬億天牟陀羅出大妙音。百
0645a07: 萬億天諸雜樂同時俱奏。百萬億天自在樂出妙音
0645a08: 聲。其聲普一切佛剎。百萬億天變化樂其聲如響
0645a09: 普應一切。百萬億天鼓因於撫擊而出妙音。百萬億
0645a10: 天如意樂自然出聲音節相和。百萬億天諸雜樂出
0645a11: 妙音聲滅諸煩惱。
0645a12: 第十天螺出妙音聲下辨音聲嚴。於中二。初十句
0645a13: 樂音嚴。
0645a14: 百萬億悅意音讚歎供養。百萬億廣大音讚歎承事。
0645a15: 百萬億甚深音讚歎脩行。百萬億眾妙音歎佛業果。
0645a16: 百萬億微細音歎如實理。百萬億無障礙真實音歎
0645a17: 佛本行。百萬億清淨音讚歎過去供養諸佛。百萬億
0645a18: 法門音讚歎諸佛最勝無畏。百萬億無量音歎諸菩
0645a19: 薩功德無盡。百萬億菩薩地音讚歎開示一切菩薩
0645a20: 地相應行。百萬億無斷絕音歎佛功德無有斷絕。
0645a21: 後悅意下二十句法音嚴。前樂音中牟陀羅者。此
0645a22: 云蜂鼓。謂天樂初奏。此鼓先作故。後法音嚴中初
0645a23: 十一句。讚歎三寶。
0645a24: 百萬億隨順音讚歎稱揚見佛之行。百萬億甚深法
0645b01: 音讚歎一切法無礙智相應理。百萬億廣大音其音
0645b02: 充滿一切佛剎。百萬億無礙清淨音隨其心樂悉令
0645b03: 歡喜。百萬億不住三界音令其聞者深入法性。百萬
0645b04: 億歡喜音令其聞者心無障礙深信恭敬。百萬億佛
0645b05: 境界音隨所出聲悉能開示一切法義。百萬億陀羅
0645b06: 尼音善宣一切法句差別決了如來祕密之藏。百萬
0645b07: 億一切法音其音和暢克諧眾樂。
0645b08: 後隨順音下九句說法益物。上廣自體竟。
0645b09: 有百萬億初發心菩薩。纔見此座。倍更增長一切智
0645b10: 心。百萬億治地菩薩心淨歡喜。百萬億修行菩薩悟
0645b11: 解清淨。百萬億生貴菩薩住勝志樂。百萬億方便具
0645b12: 足菩薩起大乘行。百萬億正心住菩薩勤修一切菩
0645b13: 薩道。百萬億不退菩薩淨修一切菩薩地。百萬億童
0645b14: 真菩薩得一切菩薩三昧光明。百萬億法王子菩薩
0645b15: 入不思議諸佛境界。百萬億灌頂菩薩能現無量如
0645b16: 來十力。
0645b17: 大文第二廣顯殊特。前略云見者無厭。亦已巳略明
0645b18: 益相。今廣顯之。即座之德用。恭敬供養。復顯為嚴。
0645b19: 文中二。初明獲益。後申供儀。前有三十九句。曲分
0645b20: 為四。初十約位辨益。
0645b21: 百萬億菩薩得自在神通。百萬億菩薩生清淨解。百
0645b22: 萬億菩薩心生愛樂。百萬億菩薩深信不壞。百萬億
0645b23: 菩薩勢力廣大。百萬億菩薩名稱增長。百萬億菩薩
0645b24: 演說法義令智決定。百萬億菩薩正念不亂。百萬億
0645c01: 菩薩生決定智。百萬億菩薩得聞持力持一切佛法。
0645c02: 百萬億菩薩出生無量廣大覺解。百萬億菩薩安住
0645c03: 信根。
0645c05: 百萬億菩薩得檀波羅蜜能一切施。百萬億菩薩得
0645c06: 尸波羅蜜具持眾戒。百萬億菩薩得忍波羅蜜心不
0645c07: 妄動。悉能忍受一切佛法。百萬億菩薩得精進波羅
0645c08: 蜜。能行無量出離精進。百萬億菩薩得禪波羅蜜。具
0645c09: 足無量禪定光明。百萬億菩薩得般若波羅蜜。智慧
0645c10: 光明能普照耀。百萬億菩薩成就大願悉皆清淨。百
0645c11: 萬億菩薩得智慧燈明照法門。百萬億菩薩為十方
0645c12: 諸佛法光所照。百萬億菩薩周十方演離癡法。
0645c13: 三得檀下約行辨益。
0645c14: 百萬億菩薩普入一切諸佛剎土。百萬億菩薩法身
0645c15: 隨到一切佛國。百萬億菩薩得佛音聲能廣開悟。百
0645c16: 萬億菩薩得出生一切智方便。百萬億菩薩得成就
0645c17: 一切法門。百萬億菩薩成就法智猶如寶幢。能普顯
0645c18: 示一切佛法。百萬億菩薩能悉示現如來境界。
0645c19: 四普入一切佛剎下七句。約大用辨益。上四段
0645c20: 通明獲益。
0645c21: 百萬億諸天王恭敬禮拜。百萬億龍王諦觀無厭。百
0645c22: 萬億夜叉王頂上合掌。百萬億乾闥婆王起淨信心。
0645c23: 百萬億阿修羅王斷憍慢意。百萬億迦樓羅王口
0645c24: 繒帶。百萬億緊那羅王歡喜踴躍。百萬億摩羅伽
0646a01: 王歡喜瞻仰。百萬億世主稽首作禮。百萬億忉利天
0646a02: 王瞻仰不瞬。百萬億夜摩天王歡喜讚歎。百萬億兜
0646a03: 率天王布身作禮。百萬億化樂天王頭頂禮敬。百萬
0646a04: 億他化天王恭敬合掌。百萬億梵天王一心觀察。百
0646a05: 萬億摩醯首羅天王恭敬供養。百萬億菩薩發聲讚
0646a06: 歎。
0646a07: 二諸天恭敬。明供儀。文分為五段。初十七句雜明
0646a08: 八部人天菩薩三業設敬。其中所作各隨所宜。
0646a09: 百萬億天女專心供養。百萬億同願天踴躍歡喜。百
0646a10: 萬億往昔同住天妙聲稱讚。百萬億梵身天布身敬
0646a11: 禮。百萬億梵輔天合掌於頂。百萬億梵眾天圍繞侍
0646a12: 衛。百萬億大梵天讚歎稱揚無量功德。百萬億光天
0646a13: 五體投地。百萬億少光天宣揚讚歎佛世難值。百萬
0646a14: 億無量光天遙向佛禮。百萬億光音天讚歎如來甚
0646a15: 難得見。百萬億淨天與宮殿俱而來詣此。百萬億少
0646a16: 淨天以清淨心稽首作禮。百萬億無量淨天願欲見
0646a17: 佛投身而下。百萬億淨天恭敬尊重親近供養。百
0646a18: 萬億廣天念昔善根。百萬億少廣天於如來所生希
0646a19: 有想。百萬億無量廣天決定尊重生諸善業。百萬億
0646a20: 廣果天曲躬恭敬。百萬億無煩天信根堅固恭敬禮
0646a21: 拜。百萬億無熱天合掌念佛情無厭足。百萬億善見
0646a22: 天頭面作禮。百萬億善現天念供養佛心無懈歇。百
0646a23: 萬億阿迦尼吒天恭敬頂禮。百萬億種種天皆大歡
0646a24: 喜發聲讚歎。百萬億諸天各善思惟而為莊嚴。
0646b01: 二天女專心下二十六句。唯明諸天三業敬養。
0646b02: 百萬億菩薩天護持佛座莊嚴不絕。百萬億華手菩
0646b03: 薩雨一切華。百萬億香手菩薩雨一切香。百萬億鬘
0646b04: 手菩薩雨一切鬘。百萬億末香手菩薩雨一切末香。
0646b05: 百萬億塗香手菩薩雨一切塗香。百萬億衣手菩薩
0646b06: 雨一切衣。百萬億蓋手菩薩雨一切蓋。百萬億幢手
0646b07: 菩薩雨一切幢。百萬億幡手菩薩雨一切幡。百萬億
0646b08: 寶手菩薩雨一切寶。百萬億莊嚴手菩薩雨一切莊
0646b09: 嚴具。
0646b10: 三菩薩天下有十二句。明菩薩事供養。
0646b11: 百萬億諸天子從天宮出至於座所。百萬億諸天子
0646b12: 以淨信心并宮殿俱。百萬億生貴天子以身持座。百
0646b13: 萬億灌頂天子舉身持座。
0646b14: 四諸天子從天宮出下四句。諸天身供養。
0646b15: 百萬億思惟菩薩恭敬思惟。百萬億生貴菩薩發清
0646b16: 淨心。百萬億菩薩諸根悅樂。百萬億菩薩深心清淨。
0646b17: 百萬億菩薩信解清淨。百萬億菩薩諸業清淨。百萬
0646b18: 億菩薩受生自在。百萬億菩薩法光照耀。百萬億菩
0646b19: 薩成就於地。百萬億菩薩善能教化一切眾生。
0646b20: 五思惟菩薩下十句。菩薩修法供養。亦明得益。菩
0646b21: 薩多明得益。諸天但說供養者。諸天供養是益因
0646b22: 故。
0646b23: 百萬億善根所生。百萬億諸佛護持。百萬億福德所
0646b24: 圓滿。百萬億殊勝心所清淨。百萬億大願所嚴潔。百
0646c01: 萬億善行所生起。百萬億善法所堅固。百萬億神力
0646c02: 所示現。百萬億功德所成就。百萬億讚歎法而以讚
0646c03: 歎。
0646c04: 第三百萬億善根下廣前因深。十句可知。所以此
0646c05: 會嚴事偏多者。一以此天補處為王故。二以賢位
0646c06: 已巳極大悲普周故。而此勝相。皆是如來海印所現
0646c07: 法界差別自在實德。人法無礙。依正渾融之嚴也。
0646c08: 亦表蘊前妙行積於此位故。
0646c09: 補義曰。疏言表蘊前妙行積於此位者。前十無盡
0646c10: 藏品正明所蘊之行法。今將以行迴向成德。故約
0646c11: 事以表。正顯事理無二之行也。
0646c12: 如此世界兜率天王奉為如來敷置高座。一切世界
0646c13: 兜率天王。悉為於佛如是敷座。如是莊嚴。如是儀則。
0646c14: 如是信樂。如是心淨。如是欣樂。如是喜悅。如是尊重。
0646c15: 如是而生希有之想。如是踴躍。如是渴仰。悉皆同等。
0646c16: 第二如此世界下結通十方。
0646c17: 爾時兜率天王。為如來敷置座已巳。心生尊重。與十萬
0646c18: 億阿僧祇兜率天子奉迎如來。
0646c19: 第四爾時下迎佛興供於中二。先將迎興供。二爾
0646c20: 時如來威神力下見佛興供。前中初奉迎。
0646c21: 以清淨心。雨阿僧祇色華雲。雨不思議色香雲。雨種
0646c22: 種色鬘雲。雨廣大清淨旃檀雲。雨無量種種蓋雲。雨
0646c23: 細妙天衣雲。雨無邊眾妙寶雲。雨天莊嚴具雲。雨無
0646c24: 量種種燒香雲。雨一切旃檀沉水堅固末香雲。諸天
0647a01: 子眾各從其身出此諸雲。時百千億阿僧祇兜率天
0647a03: 天女踴躍欣慕諦觀如來。
0647a04: 二以清淨下興供。於中先諸天興供。皆從身出者。
0647a05: 非唯顯諸天福力。亦表身供養具供自心生。
0647a06: 兜率宮中不可說諸菩薩眾住空中。精勤一心。以
0647a07: 出過諸天諸供養具。供養於佛恭敬作禮。阿僧祇音
0647a08: 樂一時同奏。
0647a09: 後兜率宮下菩薩興供。
0647a10: 爾時如來威神力故。往昔善根之所流故。不可思議
0647a11: 自在力故。兜率宮中一切諸天及諸天女。皆遙見佛
0647a12: 如對目前。
0647a13: 第二見佛興供。於中先諸天。後百千億下明菩薩。
0647a14: 同興念言。如來出世難可值遇。我今得見具一切智
0647a15: 於法無礙正等覺者。如是思惟。如是觀察。與諸眾會
0647a16: 悉共同時奉迎如來。
0647a17: 二同興下慶遇奉迎。
0647a18: 各以天衣盛一切華。盛一切香。盛一切寶。盛一切莊
0647a19: 嚴具。盛一切天旃檀末香。盛一切天沉水末香。盛一
0647a20: 切天妙寶末香。盛一切天香華。盛一切天曼陀羅華。
0647a21: 悉以奉散供養於佛。
0647a22: 三各以下。正明興供於中三。初十句衣盛供以散
0647a23: 佛。表修寂滅以趣果故。
0647a24: 百千億那由他阿僧祇兜率陀天子住空中。咸於
0647b01: 佛所起智慧境界心。燒一切香。香氣成雲莊嚴空。
0647b02: 又於佛所起歡喜心。雨一切天華雲莊嚴空。又於
0647b03: 佛所起尊重心。雨一切天蓋雲莊嚴空。又於佛所
0647b04: 起供養心。散一切天鬘雲莊嚴空。又於佛所生信
0647b05: 解心。布阿僧祇金網彌覆空。一切寶鈴常出妙音。
0647b06: 又於佛所生最勝福田心。以阿僧祇帳莊嚴空。雨
0647b07: 一切瓔珞雲無有斷絕。又於佛所生深信心。以阿僧
0647b08: 祇諸天宮殿莊嚴空。一切天樂出微妙音。又於佛
0647b09: 所生最勝難遇心。以阿僧祇種種色天衣雲莊嚴
0647b10: 空。雨於無比種種妙衣。又於佛所生無量歡喜踴躍
0647b11: 心。以阿僧祇諸天寶冠莊嚴空。雨無量天冠廣大
0647b12: 成雲。又於佛所起歡喜心。以阿僧祇種種色寶莊嚴
0647b13: 空。雨一切瓔珞雲無有斷絕。
0647b14: 二百千億下十句。明起心雨供。嚴空顯所修萬行
0647b15: 稱法性空。空有無礙。是嚴空義。
0647b16: 百千億那由他阿僧祇天子咸於佛所生淨信心。散
0647b17: 無數種種色天華。然無數種種色天香。供養如來。又
0647b18: 於佛所起大莊嚴變化心。持無數種種色天旃檀末
0647b19: 香。奉散如來。又於佛所起歡喜踴躍心。持無數種種
0647b20: 色蓋。隨逐如來。又於佛所起增上心。持無數種種色
0647b21: 天寶衣。敷布道路。供養如來。又於佛所起清淨心。持
0647b22: 無數種種色天寶幢。奉迎如來。又於佛所起增上歡
0647b23: 喜心。持無數種種色天莊嚴具。供養如來。又於佛所
0647b24: 生不壞信心。持無數天寶鬘。供養如來。又於佛所生
0647c01: 無比歡喜心。持無數種種色天寶幡。供養如來。百千
0647c02: 億那由他阿僧祇諸天子。以調順寂靜無放逸心。持
0647c03: 無數種種色天樂。出妙音聲供養如來。
0647c04: 三百千億那由他阿僧祇天子下九句。雜申供養。
0647c05: 表萬行雜修故。上諸天興供下菩薩。
0647c06: 百千億那由他不可說先住兜率宮諸菩薩眾。以從
0647c07: 超過三界法所生。離諸煩惱行所生。周無礙心所
0647c08: 生。甚深方便法所生。無量廣大智所生。堅固清淨信
0647c09: 所增長。不思議善根所生起。阿僧祇善巧變化所成
0647c10: 就。供養佛心之所現。無作法門之所印。出過諸天諸
0647c11: 供養具供養於佛。
0647c12: 第二菩薩興供中二。先明行成依報供。後其諸菩
0647c13: 薩下身出正報供。前中二十七句。文分為三。初十
0647c14: 句多因成一果之供。次八句一因成一果之供。後
0647c15: 九句一因成多果之供。
0647c16: 以從波羅蜜所生一切寶蓋。於一切佛境界清淨解
0647c17: 所生一切華帳。無生法忍所生一切衣。入金剛法無
0647c18: 礙心所生一切鈴網。解一切法如幻心所生一切堅
0647c19: 固香。周一切佛境界如來座心所生一切佛眾寶
0647c20: 妙座。供養佛不懈心所生一切寶幢。解諸法如夢歡
0647c21: 喜心所生佛所住一切寶宮殿。
0647c22: 第二一因一果中。皆因果相似。疏各有義。
0647c23: 無著善根無生善根所生一切寶蓮華雲一切堅固
0647c24: 香雲一切無邊色華雲一切種種色妙衣雲一切無
0648a01: 邊清淨旃檀香雲一切妙莊嚴寶蓋雲一切燒香雲
0648a02: 一切妙鬘雲一切清淨莊嚴具雲。皆法界出過諸
0648a03: 天供養之具供養於佛。
0648a04: 第三無著下一因多果供。無著無生但是一義。無
0648a05: 生約理。無著約智。此二契合方成一因。文有九句。
0648a06: 其諸菩薩一一身各出不可說百千億那由他菩薩。
0648a07: 皆充滿法界空界。其心等於三世諸佛。以從無顛
0648a08: 倒法所起。無量如來力所加。開示眾生安隱之道。具
0648a09: 足不可說名味句。普入無量法一切陀羅尼種中。生
0648a10: 不可窮盡辯才之藏。心無所畏。生大歡喜。以不可說
0648a11: 無量無盡如實讚歎法。讚歎如來。無有厭足。
0648a12: 第二身出正報供。文有十句。上四迎佛興供竟。
0648a13: 爾時一切諸天及諸菩薩眾。見於如來應正等覺不
0648a14: 可思議人中之雄。
0648a15: 大文第五。爾時一切下明佛勝德。於中分二。先
0648a16: 明觀佛身雲勝德。後爾時如來大悲下明現勝德
0648a17: 之意。前中分二。初勝德。後時彼大眾咸見下
0648a18: 佛光用。今初總觀如來。後別觀德相。然此經文。次
0648a19: 第具顯如來二十一種殊勝功德。文分三。初總觀
0648a20: 如來。次別觀德相。三結成觀解。今初總觀。
0648a21: 其身無量不可稱數。現不思議種種神變。令無數眾
0648a22: 生心大歡喜。普一切空界一切法界。以佛莊嚴
0648a23: 而為莊嚴。令一切眾生安住善根。示現無量諸佛神
0648a24: 力。超過一切諸語言道諸大菩薩所共欽敬。隨所應
0648b01: 化皆令歡喜。住於諸佛廣大之身。功德善根悉已巳清
0648b02: 淨。色相第一無能奪。
0648b03: 第二其身下別觀德相。二十一德分二十段。後二
0648b04: 合故。然攝論中二十一德。通有三節。一先列經二
0648b05: 十一句。二無著菩薩立功德名。以為解釋。三無性
0648b06: 等。但釋論名以符經旨。今各句句配屬。今初。明不
0648b07: 二現行經也。即觀察如來一向無障轉功德。此是
0648b08: 無著立名。他皆倣此。
0648b09: 智慧境界不可窮盡無比三昧之所出生。其身無際。
0648b10: 住一切眾生身中。令無量眾生皆大歡喜。令一切
0648b11: 智種性不斷。
0648b12: 第二智慧已巳下明趣無相法。即觀察如來於有無
0648b13: 二相。真如最勝清淨能入功德。
0648b14: 住於諸佛究竟所住。生於三世諸佛之家。令不可數
0648b15: 眾生信解清淨。令一切菩薩智慧成就。諸根悅豫。法
0648b16: 雲普覆空法界。教化調伏無有遺餘。隨眾生心悉
0648b17: 令滿足。令其安住無分別智。出過一切眾生之上。
0648b18: 第三住於諸佛究竟已巳下明住佛住。即觀察如來
0648b19: 無功用佛事不休息功德。
0648b20: 獲一切智放大光明。宿世善根皆令顯現。普使一切
0648b21: 發廣大心。令一切眾生安住普賢不可壞智。住一
0648b22: 切眾生國土。從於不退正法中生。住於一切平等法
0648b23: 界。明了眾生心之所宜。現不可說不可說種種差別
0648b24: 如來之身。非世言詞而歎可盡。能令一切常思念佛。
0648c01: 充滿法界廣度生。隨初發心所欲利益。以法惠施
0648c02: 令其調伏。信解清淨。示現色身不可思議。
0648c03: 第四獲一切智下。明逮得一切佛平等性。下云得
0648c04: 佛平等即觀察如來於法身中。所依意樂作事無
0648c05: 差別功德。
0648c06: 等觀眾生心無所著。住無礙住。得佛十力無所障礙。
0648c07: 心常寂定未曾散亂。住一切智。
0648c08: 第五等觀眾下明到無障處。即觀察如來修一切
0648c09: 障對治功德。
0648c10: 善能開演種種文句真實之義。能悉深入無邊智海。
0648c11: 出生無量功德慧藏。
0648c12: 第六善能開演下明不可轉法。即觀察如來降伏
0648c13: 一切外道功德。
0648c14: 恒以佛日普照法界。隨本願力常現不沒。恒住法界
0648c15: 住佛所住。無有變異。於我我所俱無所著。住出世法
0648c16: 世法無染。
0648c17: 第七恒以佛日下明所行無礙。即觀察如來生在
0648c18: 世間不為世法所礙功德。
0648c19: 於一切世間建智慧幢。其智廣大超過世間無所染
0648c20: 著。拔諸眾生令出淤泥置於最上智慧之地。所有福
0648c21: 德饒益眾生。而無有盡。了知一切菩薩智慧。信向決
0648c22: 定當成正覺。以大慈悲。現不可說無量佛身種種莊
0648c23: 嚴。以妙音聲演無量法。隨眾生意悉令滿足。
0648c24: 第八於一切下。明其所安立不可思議。即觀察如
0649a01: 來安立正法功德。文中分二。初約所詮以辨深廣。
0649a02: 次以大慈下現身說法。約能詮教以明安立。
0649a03: 於去來今心常清淨。令諸眾生不著境界。恒與一切
0649a04: 諸菩薩記。令其皆入佛之種性。生在佛家。得佛灌頂。
0649a05: 第九於去來今下。明遊於三世平等法性。即觀察
0649a06: 如來授記功德。
0649a07: 常遊十方未曾休息。而於一切無所樂著。法界佛剎
0649a08: 悉能往。諸眾生心靡不了知。所有福德離世清淨。
0649a09: 不住生死而於世間如影普現。
0649a10: 第十常遊十方下。明其身流布一切世間。即觀察
0649a11: 如來於一切世界示現受用變化身功德。
0649a12: 以智慧月普照法界。了達一切悉無所得。恒以智慧
0649a13: 知諸世間如幻如影如夢如化一切皆以心為自性。
0649a14: 如是而住。隨諸眾生業報不同心樂差別諸根各異
0649a15: 而現佛身。如來恒以無數眾生而為所緣。為說世間
0649a16: 皆從緣起。知諸法相皆悉無相。唯是一相智慧之本。
0649a17: 欲令眾生離諸相著。示現一切世間性相而行於世。
0649a18: 為其開示無上菩提。
0649a19: 第十一以智慧月下。明於一切法智無疑滯。即觀
0649a20: 察如來斷疑功德。文中有二。初自斷疑。後文隨諸
0649a21: 眾生下能斷他疑。
0649a22: 為欲救護一切眾生。出現世間開示佛道。令其得見
0649a23: 如來身相。攀緣憶念勤加修習。除滅世間煩惱之相。
0649a24: 修菩提行心不散動。於大乘門皆得圓滿。成就一切
0649b01: 諸佛義利。
0649b02: 第十二為欲救護下。明於一切行成就大覺。即觀
0649b03: 察如來令入種種行功德。文中有二。初約說法令
0649b04: 入。開示佛道者令悟入故。次令其得見下約現身
0649b05: 令入。
0649b06: 悉能觀察眾生善根。而不滅壞清淨業報。智慧明了
0649b07: 普入三世。
0649b08: 第十三悉能觀察下。明於諸法智無有疑惑。即觀
0649b09: 察如來當來法生妙智功德。
0649b10: 永離一切世間分別。放光明網普照十方。一切世界
0649b11: 無不充滿。色身妙好見者無厭。以大功德智慧神通
0649b12: 出生種種菩薩諸行。諸根境界自在圓滿。作諸佛事
0649b13: 作已巳便沒。
0649b14: 第十四永離一切下。明凡所現身不可分別。下經
0649b15: 但云無能測身。即觀察如來如其勝解示現功德。
0649b16: 善能開示過現未來一切智道。為諸菩薩普雨無量
0649b17: 陀羅尼雨。令其發起廣大欲樂受持修習。
0649b18: 第十五善能開示下。明一切菩薩等所求智。即觀
0649b19: 察如來無量所依調伏有情加行功德。
0649b20: 成就一切諸佛功德圓滿熾盛。無邊妙色莊嚴其身。
0649b21: 一切世間靡不現。永離一切障礙之法。於一切法
0649b22: 真實之義已巳得清淨。於功德法而得自在。
0649b23: 第十六成就一切下。明得佛無二住勝彼岸。即觀
0649b24: 察如來平等法身波羅蜜多成滿功德。
0649c01: 為大法王如日普照。為世福田具大威德。於一切世
0649c02: 間普現化身。放智慧光悉令開悟。欲令眾生知佛具
0649c03: 足無邊功德。以無礙繒繫頂受位。隨順世間方便開
0649c04: 導。以智慧手安慰眾生。為大醫王善療眾病。一切世
0649c05: 間無量國土。悉能往未曾休息。清淨慧眼離諸障
0649c06: 翳悉能明見。於作不善惡業眾生。種種調伏令其入
0649c07: 道。善取時宜無有休息。若諸眾生起平等心。即為化
0649c08: 現平等業報。隨其心樂。隨其業果。為現佛身。種種神
0649c09: 變而為說法。令其悟解得法智慧。心大歡喜諸根踊
0649c10: 躍。見無量佛起深重信。生諸善根永不退轉。
0649c11: 第十七為大法王下。明不相間雜如來解脫妙智
0649c12: 究竟。即觀察如來隨其勝解示現差別佛土功德。
0649c13: 一切眾生。隨業所繫長眠生死。如來出世能覺悟之。
0649c14: 安慰其心使無憂怖。若得見者。悉令證入無依義智。
0649c15: 智慧善巧了達境界。莊嚴妙好無能奪。智山法牙
0649c16: 悉已巳清淨。或現菩薩。或現佛身。令諸眾生至無患地。
0649c17: 無數功德之所莊嚴。業行所成現於世間。一切諸佛
0649c18: 莊嚴清淨。莫不皆以一切智業之所成就。
0649c19: 第十八一切眾生下。明證無中邊佛平等地。即觀
0649c20: 察佛身方處無分限功德。
0649c21: 常守本願不捨世間。作諸眾生堅固善友。清淨第一
0649c22: 離垢光明。令一切眾生皆得現見。六趣眾生無量無
0649c23: 邊。佛以神力常隨不捨。若有往昔同種善根皆令清
0649c24: 淨。而於六趣一切眾生。不捨本願無所欺誑。悉以善
0650a01: 法方便攝取。令其修習清淨之業。摧破一切諸魔
0650a02: 諍。
0650a03: 第十九常守本願下。明極於法界。即觀察如來窮
0650a04: 生死際。常現利益安樂一切有情功德。
0650a05: 從無礙際出廣大力。最勝日藏無有障礙。於淨心界
0650a06: 而現影像。一切世間無不見。以種種法廣施眾生。
0650a07: 佛是無邊光明之藏。諸力智慧皆悉圓滿。恒以大光
0650a08: 普照眾生。隨其所願皆令滿足。離諸怨敵。為上福田
0650a09: 一切眾生共所依怙。凡有所施悉令清淨。修少善行
0650a10: 受無量福。悉令得入無盡智地。為一切眾生種植善
0650a11: 根淨心之主。為一切眾生發生福德最上良田。智慧
0650a12: 甚深。方便善巧。能救一切三惡道苦。
0650a13: 第二十從無礙際下顯於二句。謂盡空性窮未
0650a14: 來際。即觀察如來無盡等功德。深密佛地具斯二
0650a15: 句。開則別中自有二十一句。今文合之。上所引功
0650a16: 德之名。全依無著。其所解釋。疏中多依無性。與離
0650a17: 世間品小有同異。大旨無違。至下品中當更顯示。
0650a18: 如是信解。如是觀察。
0650a19: 第三如是下結成觀解。
0650a20: 如是入於智慧之淵。如是遊於功德之海。如是普至
0650a21: 空智慧。如是而知眾生福田。如是正念現前觀察。
0650a22: 如是觀佛諸業相好。如是觀佛普現世間。如是觀佛
0650a23: 神通自在。
0650a24: 末後八句就所觀德以辨能觀。前四句內德。後四
0650b01: 句外相。前中謂佛內德無量不出福智。前二句福
0650b02: 智之體。次二句福智之用。後外相中。初一句重舉
0650b03: 能觀。正念者明非散心。後三句亦就所觀以辨能
0650b04: 觀。初一句總。後二句別。身雲普現即是相好。神通
0650b05: 自在即前業用。上觀佛身雲勝德竟。
0650b06: 時彼大眾見如來身一一毛孔出百千億那由他阿
0650b07: 僧祇光明。一一光明有阿僧祇色阿僧祇清淨阿僧
0650b08: 祇照明。令阿僧祇眾觀察。阿僧祇眾歡喜。阿僧祇眾
0650b09: 快樂。阿僧祇眾深信增長。阿僧祇眾志樂清淨。阿僧
0650b10: 祇諸根清涼。阿僧祇眾恭敬尊重。
0650b11: 第二時彼大眾下明見佛光用。前雖有用乃觀如
0650b12: 來常所具德。今現目。故不同也。文中三。初常
0650b13: 光。二放光。三顯光意。今初有十一句。初總。餘別。
0650b14: 別中前三光相。後七光益。
0650b15: 爾時大眾咸見佛身。放百千億那由他不思議大光
0650b16: 明。一一光明皆有不思議色不思議光。照不思議無
0650b17: 邊法界。
0650b18: 二爾時下放光中。先舉體相。
0650b19: 以佛神力出大妙音。其音演暢百千億那由他不思
0650b20: 議讚頌。超諸世間所有言詞。出世善根之所成就。復
0650b21: 現百千億那由他不思議微妙莊嚴。於百千億那由
0650b22: 他不思議劫歎不可盡。皆是如來無盡自在之所出
0650b23: 生。又現不可說諸佛如來出興於世。令諸眾生入智
0650b24: 慧門解甚深義。又現不可說諸佛如來所有變化。盡
0650c01: 法界空界。令一切世間平等清淨。如是皆從如來
0650c02: 所住無障礙一切智生。亦從如來所修行不思議勝
0650c03: 德所生。復現百千億那由他不思議妙寶光。從昔
0650c04: 大願善根所起。以曾供養無量如來修清淨行無放
0650c05: 逸故。薩婆若心無有障礙生善根故。為顯如來力廣
0650c06: 故。為斷一切眾生疑故。為令咸得見如來故。令無
0650c07: 量眾生住善根故。顯示如來神通之力無奪故。欲
0650c08: 令眾生普得入於究竟海故。為令一切諸佛國土菩
0650c09: 薩大眾皆來集故。為欲開示不可思議佛法門故。
0650c10: 後以佛下。辨光業用中有五現。一現說法。二現嚴。
0650c11: 三現佛。四現神變。五現寶光。後為顯如來下四
0650c12: 行經。明現光意。
0650c13: 爾時如來大悲普覆。示一切智所有莊嚴。
0650c14: 第二爾時如來下明現勝德之意。文分為二別。先
0650c15: 牒前現德。
0650c16: 欲令不可說百千億那由他阿僧祇世界中眾生。
0650c17: 二欲令下正明現意。分二。先明下益眾生。次開示
0650c18: 如來下明上弘佛道。今初分二。先彰現因。後世尊
0650c19: 下辨現益之因。今初。先舉所益。
0650c20: 未信者信。已巳信者增長。已巳增長者令其清淨。已巳清淨
0650c21: 者令其成熟。已巳成熟者令心調伏。觀甚深法。具足無
0650c22: 量智慧光明。發生無量廣大之心。薩婆若心無有退
0650c23: 轉。不違法性不怖實際。證真實理。滿足一切波羅蜜
0650c24: 行。出世善根皆悉清淨。猶如普賢得佛自在。離魔境
0651a01: 界入諸佛境。了知深法獲難思智。大乘誓願永不退
0651a02: 轉。常見諸佛未曾捨離。成就證智證無量法。具足無
0651a03: 邊福德藏力。發歡喜心入無疑地。離惡清淨。依一切
0651a04: 智見法不動。得入一切菩薩眾會。常生三世諸如來
0651a05: 家。
0651a06: 後未信者下辨益不同。此中文義。若約行布則從
0651a07: 初信以至地滿。疏各有指。若約圓融初之五句信
0651a08: 中攝位。句各一位。從觀甚深下義通諸位。以圓教
0651a09: 中位位攝德故。
0651a10: 世尊所現如是莊嚴。皆是過去先所積集善根所成。
0651a11: 為欲調伏諸眾生故。
0651a12: 二辨現因。既積善所成故為益深大。亦結前因。生
0651a13: 後開示。
0651a14: 開示如來大威德故。照明無礙智慧藏故。示現如來
0651a15: 無邊勝德極熾然故。顯示如來不可思議大神變故。
0651a16: 以神通力於一切趣現佛身故。示現如來神通變化
0651a17: 無邊際故。本所志願悉成滿故。顯示如來勇猛智慧
0651a18: 能往故。於法自在成法王故。出生一切智慧門故。
0651a19: 示現如來身清淨故。又現其身最殊妙故。顯示證得
0651a20: 三世諸佛平等法故。開示善根清淨藏故。顯示世間
0651a21: 無能為喻上妙色故。顯示具足十力之相令其見者
0651a22: 無厭足故。為世間日照三世故。
0651a23: 第二開示下明上弘佛道。分二。先別彰所為。二自
0651a24: 在已巳下舉因結歎。前中有二十七句。為欲顯前二
0651b01: 十一種殊勝功德。
0651b02: 自在法王一切功德。皆從往昔善根所現。一切菩薩
0651b03: 於一切劫稱揚讚說不可窮盡。
0651b04: 第二舉因結歎。前舉積因。後歎無盡。
0651b05: 爾時兜率陀天王奉為如來嚴辦如是諸供具已巳。與
0651b06: 百千億那由他阿僧祇兜率天子。向佛合掌白佛言。
0651b07: 善來世尊。善來善逝。善來如來應正等覺。唯見哀愍
0651b08: 處此宮殿。
0651b09: 第六爾時兜率下。天王請佛處殿。
0651b10: 爾時世尊。以佛莊嚴而自莊嚴。具大威德。為令一切
0651b11: 眾生生大歡喜故。一切菩薩發深悟解故。一切兜率
0651b12: 陀天子增益欲樂故。兜率陀天王供養承事無厭足
0651b13: 故。無量眾生緣念於佛而發心故。無量眾生種見佛
0651b14: 善根福德無盡故。常能發起清淨信故。見佛供養無
0651b15: 所求故。所有志願皆清淨故。勤集善根無懈息故。發
0651b16: 大誓願求一切智故。受天王請。入一切寶莊嚴殿。如
0651b17: 此世界。十方所有一切世界悉亦如是。
0651b18: 第七爾時世尊下如來受請。分二。先受請入殿。二
0651b19: 爾時一切下入已巳現嚴。前中先明此界。次如此世
0651b20: 界下結通十方。
0651b21: 爾時一切寶莊嚴殿自然而有妙好莊嚴。出過諸天
0651b22: 莊嚴之上一切寶網周彌覆。普雨一切上妙寶雲。
0651b23: 普雨一切莊嚴具雲。普雨一切寶衣雲。普雨一切旃
0651b24: 檀香雲。普雨一切堅固香雲。普雨一切寶莊嚴蓋雲。
0651c01: 普雨不可思議華聚雲。普出不可思議妓樂音聲。讚
0651c02: 揚如來一切種智。悉與妙法而共相應。如是一切諸
0651c03: 供養具悉過諸天供養之上。
0651c04: 第二入已巳現嚴。顯是佛力。故出過諸天。
0651c05: 時兜率宮中妓樂歌讚熾然不息。以佛神力。令兜率
0651c06: 王心無動亂。往昔善根皆得圓滿。無量善法益加堅
0651c07: 固。增長淨信。起大精進。生大歡喜。淨深志樂發菩提
0651c08: 心。念法無斷總持不忘。
0651c09: 第八時兜率宮下天王獲益。文中心無動亂。得定
0651c10: 益。往昔已巳下進善益。十住位中攝散歸靜。故樂音
0651c11: 止息。此位超勝。得動實性。故動寂無二。故樂音熾
0651c12: 然心不動也。
0651c13: 爾時兜率陀天王承佛威力。即自憶念過去佛所所
0651c14: 種善根。而說頌言。
0651c15: 第九爾時下承力偈讚。然憶念昔因。亦是益相。故
0651c16: 為說偈依。先明此處偈讚。後結通十方。
0651c17: 昔有如來無礙月諸吉祥中最殊勝
0651c18: 彼曾入此莊嚴殿是故此處最吉祥
0651c19: 昔有如來名廣智諸吉祥中最殊勝
0651c20: 彼曾入此金色殿是故此處最吉祥
0651c21: 昔有如來名普眼諸吉祥中最殊勝
0651c22: 彼曾入此蓮華殿是故此處最吉祥
0651c23: 昔有如來號珊瑚諸吉祥中最殊勝
0651c24: 彼曾入此寶藏殿是故此處最吉祥
0652a01: 昔有如來論師子諸吉祥中最殊勝
0652a02: 彼曾入此山王殿是故此處最吉祥
0652a03: 昔有如來名日照諸吉祥中最殊勝
0652a04: 彼曾入此眾華殿是故此處最吉祥
0652a05: 昔有佛號無邊光諸吉祥中最殊勝
0652a06: 彼曾入此樹嚴殿是故此處最吉祥
0652a07: 昔有如來名法幢諸吉祥中最殊勝
0652a08: 彼曾入此寶宮殿是故此處最吉祥
0652a09: 昔有如來名智燈諸吉祥中最殊勝
0652a10: 彼曾入此香山殿是故此處最吉祥
0652a11: 昔有佛號功德光諸吉祥中最殊勝
0652a12: 彼曾入此摩尼殿是故此處最吉祥
0652a13: 後正陳偈讚。十頌頌各一佛。佛各各異。略無別德。
0652a14: 此佛即前會次前十佛。寄位漸深憶念漸遠耳。
0652a15: 如此世界兜率天王承佛神力以頌讚歎過去諸佛。
0652a16: 十方一切諸世界中兜率天王。悉亦如是歎佛功德。
0652a17: 第二如此世界下結通。
0652a18: 爾時世尊於一切寶莊嚴殿摩尼寶藏師子座上。結
0652a19: 加趺坐。
0652a20: 第十爾時世尊下如來就座。文分四別。一明就座。
0652a21: 法身清淨妙用自在。與三世佛同一境界。住一切智。
0652a22: 與一切佛同入一性。佛眼明了。見一切法皆無障礙。
0652a23: 有大威力。普遊法界未嘗休息。具大神通。隨有可化
0652a24: 眾生之處。悉能往。以一切諸佛無礙莊嚴而嚴其
0652b01: 身。善知其時為眾說法。
0652b02: 二法身下顯德。亦大同前二十一德。
0652b03: 不可說諸菩薩眾。各從他方種種國土而共來集。眾
0652b04: 會清淨。法身無二。無所依止。而能自在起佛身行。
0652b05: 三不可說下眾集。即眷屬圓滿。
0652b06: 坐此座已巳。於其殿中自然而有無量無數殊特妙好
0652b07: 出過諸天供養之具。所謂華鬘衣服。塗香末香。寶蓋
0652b08: 幢幡。妓樂歌讚。如是等事。一一皆悉不可稱數。以廣
0652b09: 大心恭敬尊重供養於佛。十方一切兜率陀天悉亦
0652b10: 如是。
0652b11: 四坐此座已巳下現嚴。初此界。後十方下結通。
0652b12: 
0652b13: 大方廣佛華嚴經綱要卷第二十二
