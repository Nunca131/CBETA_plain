0832b01: 大方廣佛華嚴經綱要卷第三十九
0832b02: 于闐國三藏沙門實叉難陀　譯經
0832b03: 清涼山大華嚴寺沙門澄觀　疏義
0832b04: 明匡山法雲寺憨山沙門德清提挈
0832b05: 十地品第二十六之六
0832b06: 第十法雲地。所以來者。瑜伽意云。雖於一切品類
0832b07: 宣說法中得大自在。而未能得圓滿法身現在證
0832b08: 受。今勤修習已巳得圓滿。故有此來。論云於九地中。
0832b09: 已巳作淨佛國土及化眾生。第十地中。修行令智覺
0832b10: 滿。此是勝故。以八九二地同無功用。故對之顯勝。
0832b11: 有此地來。又一乘中居最極故。雲者是喻。略有三
0832b12: 義。一含水義。二覆空義。三注雨義。約法就喻。則有
0832b13: 多義。雲有四義。一喻智慧。二喻法身。三喻應身。四
0832b14: 喻多聞熏因。空亦四義。一喻真如。二喻麤重。三喻
0832b15: 法身。四喻黎耶。攝大乘論云。由得總緣一切法智。
0832b16: 含藏一切陀羅尼門。此喻含水義。總緣一切法契
0832b17: 經等智不離真如。如雲合空。總持三昧即是水也。
0832b18: 又云譬如大雲能覆如空廣大障故。此喻覆空義。
0832b19: 即以前智能覆惑智二障。又云推於法身能圓滿
0832b20: 故。此有二義。一喻霪雨義。即上之智出生功德。充
0832b21: 滿所依法身故。二喻滿。即前之智自滿法身耳。
0832b22: 故金光明云。法身如空。智慧如大雲。而瑜伽云。
0832b23: 麤重之身廣如空。法身圓滿譬如大雲。皆能遍
0832b24: 覆。此同攝論第二義。而無性釋以智覆空。此以法
0832c01: 身者智滿則法身圓滿。起信論云顯現法身智純
0832c02: 淨故。本分云得大法身具足自在。亦以法身喻雲。
0832c03: 莊嚴論云於十地中。由三昧門及陀羅尼門攝一
0832c04: 切聞熏習因。滿阿黎識中。譬如浮雲遍滿空。
0832c05: 能以此聞熏習雲。於一剎那於一一相於一一好
0832c06: 於一一毛孔雨無量無邊法雨。充足一切所化眾
0832c07: 生。由能如雲雨法雨故。此從法身未及佛故。立賴
0832c08: 耶名。瑜伽又意云。言大雲者未現等覺。若現等覺。
0832c09: 能雨大雨作利益故。是則密雲不雨。含德而已巳。然
0832c10: 諸釋雖眾。不出三義。謂以智慧含德。斷諸障。
0832c11: 證法身故。所覆麤重即所離障。謂於諸法中不得
0832c12: 自在障。此障十地大法智雲及所含藏所起事業
0832c13: 故。斯即二愚。障所起業名大神通愚。障大智雲即
0832c14: 悟入微細祕密愚。斷此障故。便能證得業自在等
0832c15: 所依真如。謂神通作業。總持定門皆自在故。便成
0832c16: 受位等行。具智波羅蜜。得化身三昧等果。即是雲
0832c17: 雨。究竟成佛法身。及所證如。皆一所遍空。其旨
0832c18: 一耳。
0832c19: 淨居天眾那由他聞此地中諸勝行
0832c20: 空中踊躍心歡喜悉共虔誠供養佛
0832c21: 不可思議菩薩眾亦在空中大歡喜
0832c22: 俱然最上悅意香普熏眾會令清淨
0832c23: 自在天王與天眾無量億數在空
0832c24: 普散天衣供養佛百千萬種繽紛下
0833a01: 次正釋文。文中三分。先讚請中有十六偈。前十三
0833a02: 讚。後三請。前中亦二。前三偈但申供養。有三類可
0833a03: 知。
0833a04: 天諸采女無有量靡不歡欣供養佛
0833a05: 名奏種種妙樂音悉以此言而讚歎
0833a06: 後十偈天女供讚。於中亦二。初一總標供讚。
0833a07: 佛身安坐一國土一切世界悉現身
0833a08: 身相端嚴無量億法界廣大悉充滿
0833a09: 於一毛孔放光明普滅世間煩惱闇
0833a10: 國土微塵可知數此光明數不可測
0833a11: 餘九正顯讚辭。於中亦二。前八讚佛德。後一勸修
0833a12: 利益。前中亦二。前五讚大用自在。後顯自在所由。
0833a13: 前中亦二。前二用益普周。
0833a14: 或見如來具眾相轉於無上正法輪
0833a15: 或見遊行諸佛剎或見寂然安不動
0833a16: 後三隨見不等。於中亦二。初一總明。
0833a17: 或現住於兜率宮或現下生入母胎
0833a18: 或示住胎或出胎悉令無量國中見
0833a19: 或現出家修世道或現道場成正覺
0833a20: 或現說法或涅槃普使十方無不
0833a21: 後二八相。上五偈讚大用自在。下顯自在所
0833a22: 由。
0833a23: 譬如幻師知幻術在於大眾多所作
0833a24: 如來智慧亦復然於世間中普現身
0833b01: 佛住甚深真法性寂滅無相同空
0833b02: 而於第一實義中示現種種所行事
0833b03: 所作利益眾生事皆依法性而得有
0833b04: 相與無相無差別入於究竟皆無相
0833b05: 後所由中亦二。初一智了世幻。故文有喻合。後二
0833b06: 證窮性相故。於中半偈證體。半偈起用。半偈用不
0833b07: 離體。半偈體用俱泯。
0833b08: 若有欲得如來智應離一切妄分別
0833b09: 有無通達皆平等疾作人天大導師
0833b10: 後一勸修。上十三偈竟。下三偈請。
0833b11: 無量無邊天女眾種種言音稱讚已巳
0833b12: 身心寂靜共安樂瞻仰如來默然住
0833b13: 即時菩薩解脫月知諸眾會咸寂靜
0833b14: 向金剛藏而請言大無畏者真佛子
0833b15: 從第九地入十地所有功德諸行相
0833b16: 及以神通變化事願聰慧者為宣說
0833b17: 後三請中。初一結默念請。後二上首言請。
0833b18: 爾時金剛藏菩薩摩訶薩。告解脫月菩薩言。佛子。菩
0833b19: 薩摩訶薩從初地乃至第九地。以如是無量智慧觀
0833b20: 察覺了已巳。善思惟修習。善滿足白法。集無邊助道法。
0833b21: 增長大福德智慧。廣行大悲。知世界差別。入眾生界
0833b22: 稠林。入如來所行處。隨順如來寂滅行。常觀察如來
0833b23: 力無所畏不共佛法。名為得一切種一切智智受職
0833b24: 位。
0833c01: 第二正說。論分八分。一方便作滿足地分。攝前九
0833c02: 地。所修總為方便滿此地故。二得三昧分。初住地
0833c03: 行。行德無量。舉受職之所依故。三得受位分。正
0833c04: 住地行依前定力攝佛智故。四入大盡分。是地滿
0833c05: 行。望前諸地行已巳窮盡。今復地滿。盡之極故。五釋
0833c06: 名分。此地學窮辯德顯稱故。六神力有上無上分。
0833c07: 地滿足已巳。妙用自在。形前無質。形佛劣故。七地影
0833c08: 像分。以喻顯法。如因影像知形質故。八地顯益分。
0833c09: 彰說殊勝。勸修趣入故。後之二分通該十地。將前
0833c10: 攝後故云此地有八。若依前長科後二分通。則此
0833c11: 地分二。先明地行。後彰地果。地行之中止有六分。
0833c12: 如上所列。六中初一是入心。餘是住心。出心即調
0833c13: 柔果。今初分中二。先總明。後善滿下別顯。今初。無
0833c14: 量智者阿含廣故。觀察覺了者證智深故。寶性論
0833c15: 中。地上菩薩起二修行。一約根本智名如實修。即
0833c16: 此證智。二約後得智名偏修行。即此廣智。諸地具
0833c17: 起上二種行。今於上二決擇思修。別中十句攝為
0833c18: 七相。初三七八三處合故。七中一善修行故。即是
0833c19: 同相。謂初三句明證助不住。諸地同修故。初句證
0833c20: 道。無漏白法故。何以得證。由次句助道。何因助成。
0833c21: 由後句不住道。增福德故不住無為。增智慧故不
0833c22: 住有為。後六別相。謂二廣行大悲。即普隨順自
0833c23: 利利他相。此總前七地合為一相。以七地差別之
0833c24: 相。八地之初已巳辨。故此總舉。普釋廣。隨順釋行。
0834a01: 大悲利他而成自業。故云自利。三一句令佛土淨。
0834a02: 即八地相。下三相即九地。以親證此。故多舉之。四
0834a03: 一句教化眾生相。即九地自分行。入十一稠林故。
0834a04: 五有二句善解相。謂解達真如。是佛所行處故。善
0834a05: 順如來。能證寂滅行故。六無厭足相。常勤觀察力
0834a06: 等。欲趣入故。上句解。此句行。並九地勝進故。前地
0834a07: 云晝夜專勤更無餘念。唯入佛境界故。七地盡至
0834a08: 入相。謂十地證窮故。同前諸地。結行入位。已巳屬十
0834a09: 地。故云名為得受職位。上一方便作滿足地分竟。
0834a10: 佛子。菩薩摩訶薩。以如是智慧入受職地已巳。
0834a11: 第二三昧分。於中二。初牒前起後。
0834a12: 即得菩薩離垢三昧。入法界差別三昧。莊嚴道場三
0834a13: 昧。一切種華光三昧。海藏三昧。海印三昧。空界廣
0834a14: 大三昧。觀一切法自性三昧。知一切眾生心行三昧。
0834a15: 一切佛皆現前三昧。
0834a16: 次即得下正顯。於中四。初別舉十名。二如是等下
0834a17: 結所得數。三菩薩於此下彰入滿足。四其最後下
0834a18: 顯最後名。今初十中。初總。餘別。總云離垢者離煩
0834a19: 惱垢故。是障盡地偏受此名。別中九定離八種垢。
0834a20: 一入密無垢。謂解入事事法界深密之處。不與惑
0834a21: 俱故。二近無垢。萬行已巳圓。道場斯近故。上來初一
0834a22: 是解。次一是行。下三成德。即三業密也。三放光無
0834a23: 垢。謂光開心華令其見實。亦能坐種種大寶蓮華。
0834a24: 光無不照故。四陀羅尼無垢。如海包藏。五起通無
0834b01: 垢。則無心頓現。上五皆起法身之定也。六有二定。
0834b02: 清淨佛土無垢。上句無量。則盡法界之疆域。下句
0834b03: 正觀。窮國土之體性。上六自利。七化生無垢。上之
0834b04: 二利皆自分行。八正覺無垢。謂勝進上覺將成菩
0834b05: 提。時一切諸佛迭共現前。而證知故。如下受職處
0834b06: 說。以本覺將現前故。
0834b07: 如是等百萬阿僧祇三昧皆現在前。
0834b08: 三結數者亦是眷屬。皆現前者久修成就。不加功
0834b09: 用自然現故。
0834b10: 菩薩於此一切三昧若入若起皆得善巧。亦善了知
0834b11: 一切三昧所作差別。
0834b12: 三彰入滿足中。能入者通方便定體。入起相即隱
0834b13: 顯無方。故云善巧。善了所作即知業用。
0834b14: 其最後三昧名受一切智勝職位。
0834b15: 四彰後名者。將說受位分故。一切智者佛無別智
0834b16: 也。論經重言智者兼後得智。二智平等名受位也。
0834b17: 此三昧現在前時有大寶蓮華忽然出生。其華廣大。
0834b18: 量等百萬三千大千世界。以眾妙寶間錯莊嚴。超過
0834b19: 一切世間境界。出世善根之所生起。知諸法如幻性
0834b20: 眾行所成。恒放光明普照法界。非諸天處之所能有。
0834b21: 毗璃摩尼寶為莖。栴檀王為臺。碼為鬚。閻浮檀
0834b22: 金為葉。其華常有無量光明。眾寶為藏。寶網彌覆。十
0834b23: 三千大千世界微塵數蓮華以為眷屬。
0834b24: 第三明受位分。於中有四。一法。二喻。三合。四結。今
0834c01: 初有六。一座。二身。三眷屬。四相。五出處。六得位。六
0834c02: 中前五自分德。後一上攝佛果。前中初三位體。次
0834c03: 一位相。後一位用。前三即依正眷屬。今初。隨何等
0834c04: 座謂大蓮華王座故。於中二。先明主華。自有十相。
0834c06: 相。具德故。四超過下地相。生處故。五出世下因相。
0834c07: 六知諸下成相。七恒放下第一義相。正觀普照法
0834c08: 界現事故。如世蓮華開敷菡萏為第一故。八非諸
0834c09: 天下功德相。菩薩德招故。九毗璃下體相。十其
0834c10: 華下莊嚴相。二十三千下明眷屬華。
0834c11: 補義曰一真法界如來藏心。不屬迷悟。故聖凡平
0834c12: 等。依正不二。染淨融通。具有恒沙稱性功德。一一
0834c13: 周圓融該攝。事事無礙。與法界等。故統曰法界。
0834c14: 但眾生迷此一心。而為恒沙染緣故有生死。惟我
0834c15: 毗盧遮那曠大劫來。先悟此心。名為普光明智。依
0834c16: 此大智而為行本。建立萬行。故以十信為基。以歷
0834c17: 三賢十地。大智深證。惑盡真窮。故本有如來藏心
0834c18: 頓然顯現。名證法身之體。酬此勝因故內感盧舍
0834c19: 那佛廣大微妙莊嚴之報身。外感華藏莊嚴之報
0834c20: 土。此轉凡成聖之極則也。今說菩薩十地因窮。將
0834c21: 證法身。堪能克紹法界之家。名受職位。故此位菩
0834c22: 薩。已巳能入百萬阿僧祇三昧。智與理冥。行極道圓。
0834c23: 故但以三昧融前差別之行。攝入平等法界。故此
0834c24: 三昧現前時有大蓮華忽然出現。而華具十相。而
0835a01: 為全德之象。其猶周易乾之九五飛龍在天。利見
0835a02: 大人之象也。其疏釋文有據。而通途大義未暇及
0835a03: 此。
0835a04: 爾時菩薩坐此華座。身相大小正相稱可。
0835a05: 第二隨何等身。殊妙之身稱於座故。
0835a06: 無量菩薩以為眷屬。各坐其餘蓮華之上。周圍繞。
0835a07: 一一各得百萬三昧。向大菩薩一心瞻仰。
0835a08: 三隨何眷屬。
0835a09: 佛子。此大菩薩并其眷屬坐華座時。所有光明及以
0835a10: 言音。普皆充滿十方法界。一切世界咸皆震動。惡趣
0835a11: 休息。國土嚴淨。同行菩薩靡不來集。人天音樂同時
0835a12: 發聲。所有眾生悉得安樂。以不思議供養之具供一
0835a13: 切佛。諸佛眾會悉皆顯現。
0835a14: 四隨何等相。周作業。為其相故。
0835a15: 佛子。此菩薩坐彼大蓮華座時。於兩足下放百萬阿
0835a16: 僧祇光明。普照十方諸大地獄滅眾生苦。於兩膝輪
0835a17: 放百萬阿僧祇光明。普照十方諸畜生趣滅眾生苦。
0835a18: 於輪中放百萬阿僧祇光明普照十方閻羅王界
0835a19: 滅眾生苦。從左右放百萬阿僧祇光明普照十方
0835a20: 一切人趣滅眾生苦。從兩手中放百萬阿僧祇光明
0835a21: 普照十方一切諸天及阿修羅所有宮殿。從兩肩上
0835a22: 放百萬阿僧祇光明普照十方一切聲聞。從其項背
0835a23: 放百萬阿僧祇光明普照十方辟支佛身。
0835a24: 五隨何處出。十處出光。令惡道出離。菩薩增行故。
0835b01: 文分為四。一舒光作業。二眾聖咸知。三下類奔風。
0835b02: 四同聲相應。今初。十處放光。有三種業。一利益業。
0835b03: 二發覺業。三攝伏業。今類例相從。且分為四。一前
0835b04: 之七光。但有益業。前五益凡。後二益小。
0835b05: 從其面門放百萬阿僧祇光明普照十方初始發心
0835b06: 乃至九地諸菩薩身。
0835b07: 二第八一光。有二業半。一者益。益九地已巳還菩薩
0835b08: 故。二者發覺令知故。言一半者。但有攝而無伏義。
0835b09: 攝彼令來故。
0835b10: 從兩眉間放百萬阿僧祇光明普照十方受職菩薩
0835b11: 令魔宮殿悉皆不現。
0835b12: 第九一光。亦二業半。一益等位菩薩故。下文彼光
0835b13: 既令此益。此光必益於彼故。二發覺令知故。言一
0835b14: 半者。魔宮不現但是伏業。而無攝義。
0835b15: 從其頂上放百萬阿僧祇三千大千世界微塵數光
0835b16: 明普照十方一切世界諸佛如來道場眾會。
0835b17: 四第十頂光。但有發覺。文分為三。一顯照分齊。
0835b18: 右繞十住空中。成光明網名熾然光明。發起種
0835b19: 種諸供養事供養於佛。餘諸菩薩從初發心乃至九
0835b20: 地所有供養。而比於此百分不及一。乃至筭數譬喻
0835b21: 所不能及。其光明網普於十方一一如來眾會之前。
0835b22: 雨眾妙香華鬘衣服幢幡寶蓋諸摩尼等莊嚴之具
0835b23: 以為供養。皆從出世善根所生。起過一切世間境界。
0835b24: 若有眾生見如此者。皆於阿耨多羅三藐三菩提得
0835c01: 不退轉。
0835c02: 二右繞下正顯作業。謂興供成益。益言不退菩提
0835c03: 者。論有四義。一於登地證決定故。二入正定聚故。
0835c04: 三定離放逸惡故。四定即善事故。
0835c05: 佛子。此大光明作於如是供養事畢。復繞十方一切
0835c06: 世界一一諸佛道場眾會。經十已巳。從諸如來足下
0835c07: 而入。
0835c08: 三佛子下事訖收光。言足下入者。若約教相。頂光
0835c09: 入足顯深敬故。若約證實。終極之智從下趣入諸
0835c10: 佛境故。顯證佛境即自證故。上初舒作業竟。
0835c11: 爾時諸佛及諸菩薩。知某世界中某菩薩摩訶薩能
0835c12: 行如是廣大之行到受職位。
0835c13: 第二眾聖咸知。
0835c14: 佛子。是時十方無量無邊乃至九地諸菩薩眾。皆來
0835c15: 圍繞恭敬供養。一心觀察。正觀察時。其諸菩薩即各
0835c16: 獲得十千三昧。
0835c17: 第三下位奔風。申敬獲益。
0835c18: 當爾之時十方所有受職菩薩。皆於金剛莊嚴臆德
0835c19: 相中。出大光明名能壞魔怨。百萬阿僧祇光明以為
0835c20: 眷屬。普照十方。現於無量神通變化。作是事已巳。而來
0835c21: 入此菩薩摩訶薩金剛莊嚴臆德相中。其光入已巳。令
0835c22: 此菩薩所有智慧勢力增長過百千倍。
0835c23: 第四同聲相應。以修平等因行互相資故。表內吉
0835c24: 祥深廣之德嚴心已巳圓。故外於此相放光相益。又
0836a01: 上此照彼放眉間光。表中道已巳照。今彼照此。乃於
0836a02: 相者表心契懸同。德圓魔盡。名壞魔怨。
0836a03: 爾時十方一切諸佛從眉間出清淨光明。名增益一
0836a04: 切智神通。無數光明以為眷屬。普照十方一切世界。
0836a05: 右繞十。示現如來廣大自在。開悟無量百千億那
0836a06: 由他諸菩薩眾。周震動一切佛剎。滅除一切諸惡
0836a07: 道苦。隱蔽一切諸魔宮殿。示一切佛得菩提處。道場
0836a08: 眾會莊嚴威德。如是普照盡空法界一切世界
0836a09: 已巳。而來至此菩薩會上周右繞。示現種種莊嚴之
0836a10: 事。
0836a11: 第六爾時十方下明隨所得位。於中二。一放光。於
0836a12: 中十業。初光名。即益業。益一切智令佛成故。二無
0836a13: 數下是眷屬光。是因業。三示現下示佛。是敬業。四
0836a14: 開悟下開悟業。五周下振動業。六滅除下止惡
0836a15: 業。七隱蔽下降魔業。八示一切下示現業。九如是
0836a16: 下卷舒業。十示現種種變化業。
0836a17: 現是事已巳。從大菩薩頂上而入。其眷屬光明亦各入
0836a18: 彼諸菩薩頂。當爾之時。此菩薩得先所未得百萬三
0836a19: 昧。名為已巳得受職之位。入佛境界。具足十力。墮在佛
0836a20: 數。
0836a21: 二現是事已巳下入頂成益。入頂者若約化相。上收
0836a22: 於下也。若約實義照極心源。名為智頂。成果在已巳。
0836a23: 是為光入。論云諸如來光明彼菩薩迭互。智平等
0836a24: 攝受故。謂菩薩頂光入佛足。則因上進於果也。佛
0836b01: 光入菩薩頂。果收因也。亦因收果入則無跡。因果
0836b02: 雙亡名平等也。當爾之時下得益。名為下結位。入
0836b03: 佛境者所證同也。具十力者行德同也。墮佛數者
0836b04: 如始出家便墮僧數。
0836b05: 補義曰十地菩薩當受職時。通身上下放十種光。
0836b06: 遍照十法界。窮盡十方微塵剎土。上與諸佛主伴。
0836b07: 并同行受職菩薩。下及六道三途互相交徹。成光
0836b08: 明網。作諸事業者。顯此根本普光明智。為十法界
0836b09: 一切聖凡染淨根本。眾生各各性自具足。向為無
0836b10: 明障蔽其體。故根塵隔越。自他分別。而為生死染
0836b11: 緣。不顯其大用。今菩薩依此本智。創立信心。歷劫
0836b12: 熏修。無明既破。法身顯現。則本有智光。一旦煥發。
0836b13: 稱法界量照徹無遺。所謂自然而有不思議業種
0836b14: 種廣大之業用。此返妄歸真究竟之地。將躋正等
0836b15: 正覺。故此受職菩薩坐大寶蓮華以顯得體。其放
0836b16: 十處光明以顯得用。了此光明。則知修因究竟成
0836b17: 就之實證也。故此地菩薩。乃總會前三賢九地之
0836b18: 因。成一圓融極果。當紹覺位。故為輪王正后太子。
0836b19: 灌頂受職之象也。上受位法竟。下喻。
0836b20: 佛子。如轉輪聖王所生太子。母是正后。身相具足。其
0836b21: 轉輪王令此太子坐白象寶妙金之座。張大網幔。建
0836b22: 大幢幡。然香散華。奏諸音樂。取四大海水置金瓶內。
0836b23: 王執此瓶灌太子頂。是時即名受王職位。墮在灌頂
0836b24: 剎利王數。即能具足行十善道。亦得名為轉輪聖王。
0836c01: 第二喻。喻上六事。文少不次。初喻隨何身。二其轉
0836c02: 輪下喻隨何座。三張大下喻隨何相。四取四大下
0836c03: 喻隨所得位。王喻真身。手喻應身。瓶喻白毫。水喻
0836c04: 相光。應有第三隨何等眷屬。謂文武百僚以為輔
0836c05: 弼。五即能下明隨何等出處。
0836c06: 菩薩受職亦復如是。諸佛智水灌其頂故名為受職。
0836c07: 具足如來十種力故墮在佛數。
0836c08: 第三合。但合隨所得位。正意在此故。
0836c09: 佛子。是名菩薩受大智職。菩薩以此大智職故。能行
0836c10: 無量百千萬億那由他難行之行。增長無量智慧功
0836c11: 德。名為安住法雲地。
0836c12: 第四總結。結斯一分。上三得受位分竟。
0836c14: 中有五種大。一智大。二解脫大。三三昧大。四陀羅
0836c15: 尼大。五神通大。此五依五種義。一依正覺實智義。
0836c16: 離智障故。二依心自在義。離煩惱障故。三依發心
0836c17: 即成就一切事義。意定力故。四依一切世間隨利
0836c18: 益眾生義。意能遍持。口能遍隨故。五依堪能度眾
0836c19: 生義。身及諸通廣能運故。前二自利。後三利他。
0836c20: 上敘科。下釋文。
0836c21: 佛子。菩薩摩訶薩住此法雲地。如實知欲界集。色界
0836c22: 集。無色界集。世界集。法界集。有為界集。無為界集。眾
0836c23: 生界集。識界集。空界集。涅槃界集。此菩薩如實知
0836c24: 諸見煩惱行集。知世界成壞集。知聲聞行集。辟支佛
0837a01: 行集。菩薩行集。如來力無所畏色身法身集。一切種
0837a02: 一切智智集。示得菩提轉法輪集。入一切法分別決
0837a03: 定智集。舉要言之。以一切智知一切集。
0837a04: 文中三。前二別明。後三合例。今初智大分二。先別
0837a05: 明。後總結。今初。有七種智。一集智大。二應化智大。
0837a06: 三加持智大。四入微細智大。五密處智大。六入劫
0837a07: 智大。七入道智大。此七展轉相生。今初集智依能
0837a08: 斷疑力。了法緣集故。緣集者謂一切諸法依緣集
0837a09: 而起故。一妄緣集。謂三界妄唯一心作。如夢所
0837a10: 見。唯是心解。二真緣集。一切諸法皆真心起。如夢
0837a11: 所見。皆報心作。又識論有三。一事緣集。從事緣起
0837a12: 一切法。二妄緣集。從其妄緣起一切法。三真緣集。
0837a13: 真識體中具過一切恒沙性德。互相集成。故言緣
0837a14: 集。今文中先別明。後舉要下總結。前中有二十集。
0837a15: 皆明因緣集。然通真妄及與和合。故有三分。一染
0837a16: 分。二淨分。三滅分。在文有六重。一唯染。謂初四及
0837a17: 眾生集。諸見煩惱集。二唯淨。謂聲聞已巳下諸集。三
0837a18: 唯滅。謂空。四淨染合說。謂識及有為世界成壞。
0837a19: 五淨滅合說。謂無為及涅槃。擇滅無為為淨。非擇
0837a20: 滅為滅。性淨涅槃為滅。餘三為淨。六通染淨滅。謂
0837a21: 法界故。論云隨所正不正。以法界通善不善及無
0837a22: 為故。而論諸句皆有隨所言者。隨何等差別皆能
0837a23: 知故。
0837a24: 佛子。此菩薩摩訶薩以如是上上覺慧。如實知眾生
0837b01: 業化。煩惱化諸見化世界化法界化聲聞化辟支佛
0837b02: 化菩薩化如來化一切分別無分別化。如是等皆如
0837b03: 實知。
0837b04: 第二佛子下明應化智。中三。初牒前起後。以依前
0837b05: 緣集智身。起化用故。故論云依彼身起力。次如實
0837b06: 下正顯。後如是下總結。顯中十句。初三眾生世間
0837b07: 自在化。化起眾生善惡業及利鈍使。令眾生見似
0837b08: 真造作故。造次一句器世間自在化。次五智正覺
0837b09: 世間自在化。三乘正覺故。一法界化。為三乘所說
0837b10: 法行。餘四化為三乘人及果。後一通三世間。有性
0837b11: 有分別。器無分別。智正覺通上二也。
0837b12: 又如實知佛持法持僧持業持煩惱持時持願持供
0837b13: 養持行持劫持智持。如是等皆如實知。
0837b14: 第三又如實下加持智。論云依如是如是轉行力。
0837b15: 謂依彼應化常化不絕。為加持行。其事非一。重言
0837b16: 如是。有十一句。初三不斷三寶。是境界持。餘人是
0837b17: 行持。於中初二是逆行。勝熱炙身。無厭行虐。婆須
0837b18: 染欲。行處邪。皆其事也。後六順行。前四起因行。
0837b19: 時謂起因之時。願等因體。後二得果在時。時謂長
0837b20: 劫。智即果體。謂一切智智故。
0837b21: 又如實知諸佛如來入微細智。所謂修行微細智。命
0837b22: 終微細智。受生微細智。出家微細智。現神通微細智。
0837b23: 成正覺微細智。轉法輪微細智。住壽命微細智。般涅
0837b24: 槃微細智。教法住微細智。如是等皆如實知。
0837c01: 第四明微細智。謂知佛化用微細自在故。論云依
0837c02: 彼應化加持善集不二作故。謂依前應化等三智。
0837c03: 合為不二之智。作此微細化用故。隨應化一事即
0837c04: 具前三。非但八相一具餘七。
0837c05: 又入如來祕密處。所謂身祕密。語祕密。心祕密。時非
0837c06: 時思量祕。密授菩薩記祕密。攝眾生祕密。種種乘祕
0837c07: 密。一切眾生根行差別祕密。業所作祕密。得菩提行
0837c08: 祕密。如是等皆如實知。
0837c09: 第五又入下明密處智。依護根未熟眾生不令驚
0837c10: 怖。故現麤隱細。而祕密俱成。初三即總顯三密。次
0837c11: 三別顯起化密。一意知化時。二口與其記。謂懈怠
0837c12: 遲記。或引實行聲聞與應化者記。又昔但記菩薩。
0837c13: 則於聲聞記為祕密。隨機隱顯。後攝眾生密。論經
0837c14: 云攝伏。謂攝受折伏。皆通身口。次一教密。約實則
0837c15: 無三說三。三即為密。但為化菩薩故。約機非一說
0837c16: 一。一亦為密。後三約所知明密。知根種種。知業萬
0837c17: 差。知逆順行皆得菩提。故為密也。
0837c18: 又知諸佛所有入劫智。所謂一劫入阿僧祇劫阿僧
0837c19: 祇劫入一劫。有數劫入無數劫無數劫入有數劫。一
0837c20: 念入劫劫入一念。劫入非劫非劫入劫。有佛劫入無
0837c21: 佛劫無佛劫入有佛劫。過去未來劫入現在劫現在
0837c22: 劫入過去未來劫。過去劫入未來劫未來劫入過去
0837c23: 劫。長劫入短劫短劫入長劫。如是等皆如實知。
0837c24: 第六又知下明入劫智。依命行加持捨自在意。謂
0838a01: 劫時遷流名為命行。一攝一切名曰加持。一入一
0838a02: 切名之為捨。以廢己巳同他故。劫隨心轉名為自在。
0838a03: 亦十世隔法異成門也。以得不思議解脫。不見長
0838a04: 短一多大小。互相即入等。並如發心品。
0838a05: 又知如來諸所入智。所謂入毛道智。入微塵智。入國
0838a06: 土身正覺智。入眾生身正覺智。入眾生心正覺智。入
0838a07: 眾生行正覺智。入隨順一切處正覺智。入示現行
0838a08: 智。入示現順行智。入示現逆行智。入示現思議不思
0838a09: 議世間了知不了知行智。入示現聲聞智。辟支佛智。
0838a10: 菩薩行如來行智。
0838a11: 第七又知如來下明入道智。論云依對治意說。謂
0838a12: 入諸道。若逆若順皆為對治。無非入道。此約知
0838a13: 凡夫道。若約知化凡夫道。即此逆順等便是佛道。
0838a14: 別中有十四句。初句總入所化。謂毛道凡夫。隨風
0838a15: 不定故。論經云。入凡夫道。論云。依凡夫地。餘句別
0838a16: 顯所化。各有三種。一依我慢行者。令入微塵智。觀
0838a17: 破摶聚。唯塵無我故。二依信求生天者。入淨國土。
0838a18: 過於所信故。餘皆依覺觀者。於中初句起覺觀身。
0838a19: 次二句正顯覺觀心行差別。次句明所覺境。上四
0838a20: 即所化之覺觀。次四句能化之行。初句顯行故。
0838a21: 次二隨宜若逆若順。後句若深若淺。後四句化令
0838a22: 入三乘果。
0838a23: 佛子。一切諸佛所有智慧。廣大無量。此地菩薩皆能
0838a24: 得入。
0838b01: 第二總結前七。皆佛之智。菩薩能入故名智大。
0838b02: 智大竟。
0838b03: 佛子。菩薩摩訶薩住此地。
0838b04: 第二明解脫大。中三。初標得位。
0838b05: 即得菩薩不思議解脫。無障礙解脫。淨觀察解脫。普
0838b06: 照明解脫。如來藏解脫。隨順無礙輪解脫。通達三世
0838b07: 解脫。法界藏解脫。光明輪無餘境界解脫。
0838b08: 次即得下略顯有十。總約通智為對。初依神通境
0838b09: 界轉變自在。言念不及故云不思議。如淨名所得。
0838b10: 二能至無量世界。以願智力無拘礙。故云無障礙。
0838b11: 三明離障解脫故云淨觀。離障有二。並皆知之。一
0838b12: 約位則世出世間所離不同。二就出世中。學無學
0838b13: 別。此學無學並通三乘。上三中前二約通。此一約
0838b14: 智。共為一對。總相以明。約身明通。約人顯智。次三
0838b15: 一對。一通二智。四約心明通。故云普照。普照物機。
0838b16: 隨意轉變。一時普應。如觀音普門示現故。次二約
0838b17: 法明智。五即法陀羅尼。顯如來藏中蘊恒沙性德
0838b18: 故。六即能破他言。隨彼言破無礙圓滿。故云隨順
0838b19: 無礙。次二一對相入通智。約時明通。由達三世劫。
0838b20: 隨意住持相入故。約因緣集顯智。一切種皆包藏
0838b21: 法界之中。故云法界藏。後二一對。約相即明通智。
0838b22: 約身明通。不離一身光明輪而普照故。是解脫光
0838b23: 輪。約時明智。即一而能知多。故云無餘境界。
0838b24: 此十為首。有無量百千阿僧祇解脫門。皆於此第十
0838c01: 地中得。
0838c02: 後此十下結廣。
0838c03: 如是乃至無量百千阿僧祇三昧門。無量百千阿僧
0838c04: 祇陀。羅尼門。無量百千阿僧祇神通門皆悉成就。
0838c05: 第三如是下總例餘三。大盡分竟。下釋名分。
0838c06: 佛子。此菩薩摩訶薩通達如是智慧。隨順無量菩提。
0838c07: 成就善巧念力。
0838c09: 法雲。二佛子此地菩薩以自願下明能注雨滅惑
0838c10: 故名法雲。三佛子此地菩薩於一念下。明注雨生
0838c11: 善故名法雲。然後之二段從自受名。今此一段從
0838c12: 所立名。論云法雲相似。以覆故。此地中聞法相
0838c13: 似。猶如空身覆故。謂佛身雲覆法界。法雨
0838c14: 益多唯此能受。故名法雲。文中二。先總明能受之
0838c15: 德。由前七智成就念力。能受多法。此智實成多德。
0838c16: 故云無量菩提。近說受持之義耳。
0838c17: 十方無量諸佛所有無量大法明。大法照。大法雨。於
0838c18: 一念頃皆能安。能受。能攝。能持。譬如娑伽羅龍王所
0838c19: 霪大雨。唯除大海。餘一切處皆不能安。不能受。不能
0838c20: 攝。不能持。如來祕密藏。大法明。大法照。大法雨。亦復
0838c21: 如是。唯除第十地菩薩。餘一切眾生聲聞獨覺乃至
0838c22: 第九地菩薩皆不能安。不能受。不能攝。不能持。
0838c23: 次別顯受法之相。於中三。初總顯受多。二歷數顯
0838c24: 多。三問答顯多。今初。有法喻合。法中三。一明所受
0839a01: 法多。二大法明下所受法妙。故下合云祕密藏也。
0839a02: 文有三句。上二句性故。謂三慧所知名法自性。大
0839a03: 法明是聞思智攝受故。照是修慧所攝受故。下句
0839a04: 作故。謂說受眾生如雲與他雨法雨故。於一念下
0839a05: 顯能受德。一念者速故。既多妙又速。展轉顯勝。能
0839a06: 安者堪能安受文故。受者信受故。上二受文。攝者
0839a07: 思惟攝取義故。持者攝受後文義成二持故。此但
0839a08: 順說。下喻合返顯不能。
0839a09: 佛子。譬如大海能安能受能攝能持。一大龍王所霪
0839a10: 大雨。若二若三乃至無量諸龍王雨。於一念間一時
0839a11: 霪下皆能安能受能攝能持。何以故。以是無量廣大
0839a12: 器故。住法雲地菩薩亦復如是。能安能受能攝能持
0839a13: 一佛法明法照法雨。若二若三乃至無量。於一念頃
0839a14: 一時演說悉亦如是。是故此地名為法雲。
0839a15: 第二歷數顯多中。先喻後合。海能安者受一切水
0839a16: 故。受者不濁故。濁如不信。攝者餘水數入失本名
0839a17: 故。持者用不可盡故。
0839a18: 解脫月菩薩言。佛子。此地菩薩於一念間能於幾如
0839a19: 來所。安受攝持大法明大法照大法雨。
0839a20: 第三問答顯多中先問後答。
0839a21: 金剛藏菩薩言。佛子。不可以算數能知。我當為汝說
0839a22: 其譬喻。佛子。譬如十方各有十不可說百千億那由
0839a23: 他佛剎微塵數世界。其世界中一一眾生。皆得聞持
0839a24: 陀羅尼為佛侍者。聲聞眾中多聞第一。如金剛蓮華
0839b01: 上佛所大勝比丘。然一眾生所受之法餘不重受。佛
0839b02: 子。於汝意云何。此諸眾生所受之法為有量耶。為無
0839b03: 量耶。解脫月菩薩言。其數甚多無量無邊。金剛藏菩
0839b04: 薩言。佛子。我為汝說。令汝得解。佛子。此法雲地菩薩
0839b05: 於一佛所。一念之頃所安所受所攝所持大法明大
0839b06: 法照大法雨三世法藏。前爾所世界一切眾生所聞
0839b07: 持法。於此百分不及一乃至譬喻亦不能及。
0839b08: 答中二。先校量顯示一佛之所受法廣多。
0839b09: 如一佛所。如是十方如前所說爾所世界微塵數佛
0839b10: 復過此數無量無邊。於彼一一諸如來所。所有法明
0839b11: 法照法雨三世法藏。皆能安能受能攝能持。是故此
0839b12: 地名為法雲。
0839b13: 後如一佛下類顯多佛。言三世法藏者。三世佛法
0839b14: 之藏也。而論云於法界中三種事藏者。意取法明
0839b15: 照雨。蘊在法界故。以彼經云法界藏故。故為此釋。
0839b16: 佛子。此地菩薩以自願力起大悲雲。震大法雷。通明
0839b17: 無畏以為電光。福德智慧而為密雲。現種種身周旋
0839b18: 往返。於一念頃普十方百千億那由他世界微塵
0839b19: 數國土。演說大法摧伏魔怨。復過此數。於無量百千
0839b20: 億那由他世界微塵數國土。隨諸眾生心之所樂。
0839b21: 甘露雨滅除一切眾生業惑塵。是故此地名為法
0839b22: 雲。
0839b23: 第二雨滅惑釋名中。此中雲等如出現品廣明。
0839b24: 悲雲普覆故。法雷驚蟄故。通明無畏照機速疾。令
0839c01: 見道故。以福智因成種種身如雲。形顯多故。法雨
0839c02: 正能破四魔故。
0839c03: 佛子。此地菩薩於一世界。從兜率天下乃至涅槃。隨
0839c04: 所應度眾生心而現佛事。若二若三乃至如上微塵
0839c05: 數國土。復過於此乃至無量百千億那由他世界微
0839c06: 塵數國土。皆亦如是。是故此地名為法雲。
0839c07: 第三雨生善釋名。八相漸益故可知。五釋名
0839c08: 竟。
0839c09: 佛子。此地菩薩智慧明達。神通自在。
0839c10: 大文第六神通力有上無上分中有六種相。一依
0839c11: 內。二依外。三自相。四作住持相。五令歡喜相。六者
0839c12: 大勝。若就經文分二。前四合為一段。正顯神通。後
0839c13: 二為一。斷顯勝。今初分二。先別明。後總結。別中三。
0839c14: 初明依內。智慧明達者即起通之智。亦陀羅尼。二
0839c15: 神通者是通體。三自在即通德。亦攝不思議解脫
0839c16: 及與三昧。具此三事。即通無上。
0839c17: 隨其心念。能以狹世界作廣世界。廣世界作狹世界。
0839c18: 第二依外。謂業用依外境而起故。亦是第三依自
0839c19: 相。謂轉變作用是神通相故。此二經文是一。義分
0839c20: 為二。今依自相釋文。自有二種。一轉變外事。於中
0839c21: 三。一同類略廣轉。
0839c22: 垢世界作淨世界。淨世界作垢世界。亂住次住倒住
0839c23: 正住如是無量一切世界皆能互作。
0839c24: 二垢淨異事轉。
0840a01: 或隨心念。於一塵中置一世界須彌盧等一切山川。
0840a02: 塵相如故。世界不減。或復於一微塵之中置二置三
0840a03: 乃至不可說世界須彌盧等一切山川。而彼微塵體
0840a04: 相如本。於中世界悉得明現。或隨心念於一世界中
0840a05: 示現二世界莊嚴乃至不可說世界莊嚴。或於一世
0840a06: 界莊嚴中示現二世界乃至不可說世界。或隨心念
0840a07: 以不可說世界中眾生置一世界。或隨心念以一世
0840a08: 界中眾生置不可說世界。而於眾生無所嬈害。
0840a09: 三塵容世界等。是自在轉。
0840a10: 或隨心念於一毛孔示現一切佛境界莊嚴之事。
0840a11: 二應化自身。可知。上二依外。
0840a12: 或隨心念於一念中示現不可說世界微塵數身。一
0840a13: 一身示現如是微塵數手。一一手各執恒河沙數華
0840a14: 奩香篋鬘蓋幢幡。周十方供養於佛。一一身復示
0840a15: 現爾許微塵數頭。一一頭復現爾許微塵數舌。於念
0840a16: 念中周十方歎佛功德。或隨心念於一念間普
0840a17: 十方示成正覺乃至涅槃。及以國土莊嚴之事。或現
0840a18: 其身普三世。而於身中有無量諸佛及佛國土莊
0840a19: 嚴之事。世界成壞靡不皆現。或於自身一毛孔中出
0840a20: 一切風。而於眾生無所惱害。或隨心念以無邊世界
0840a21: 為一大海。此海水中現大蓮華。光明嚴好。覆無量
0840a22: 無邊世界。於中示現大菩提樹莊嚴之事。乃至示成
0840a23: 一切種智。或於其身現十方世界。一切光明摩尼寶
0840a24: 珠日月星宿雲電等光靡不皆現。或以口噓氣能動
0840b01: 十方無量世界。而不令眾生有驚怖想。或現十方風
0840b02: 災火災及以水災。或隨眾生心之所樂。示現色身莊
0840b03: 嚴具足。或於自身示現佛身。或於佛身而現自身。或
0840b04: 於佛身現己巳國土。或於國土而現佛身。
0840b05: 第三作住持相。謂常用不絕故。
0840b06: 佛子。此法雲地菩薩能現如是及餘無量百千億那
0840b07: 由他自在神力。
0840b08: 二總結神通分竟。下斷疑顯勝。
0840b09: 爾時會中諸菩薩及天龍夜叉乾闥婆阿脩羅護世
0840b10: 四王釋提桓因梵天淨居摩醯首羅諸天子等。咸作
0840b11: 是念。若菩薩神通智力能如是者佛復云何。
0840b12: 第二爾時下斷疑顯勝。中二。先斷疑。後顯勝。今初。
0840b13: 即論生喜。由疑除故。於中二。先示自神通力斷疑。
0840b14: 二說法斷疑。今初有二問答。初一問答顯神力無
0840b15: 上。令眾歡喜。後一問答顯神力有上。令眾歡喜。前
0840b16: 中先問後答。問中先大眾生疑。舉佛疑菩薩。如上
0840b17: 之事佛可得爾。菩薩豈然。
0840b18: 爾時解脫月菩薩知諸眾會心之所念。白金剛藏菩
0840b19: 薩言。佛子。今此大眾聞其菩薩神通智力。墮在疑網。
0840b20: 善哉仁者。為斷彼疑。當少示現菩薩神力莊嚴之事。
0840b21: 後上首為請。
0840b22: 時金剛藏菩薩即入一切佛國土體性三昧。
0840b23: 答中二。一入定現通。二問答決擇。今初。即事為驗
0840b24: 故。於中三。一法主入定。國土體性無所不容。故能
0840c01: 一身包容無外。
0840c02: 入此三昧時。諸菩薩及一切大眾皆自見身在金剛
0840c03: 藏菩薩身內。於中悉見三千大千世界所有種種莊
0840c04: 嚴之事。經於億劫說不能盡。又於其中見菩提樹。其
0840c05: 身周圍十萬三千大千世界。高百萬三千大千世界。
0840c06: 枝葉所蔭亦復如是。稱樹形量有師子座。座上有佛
0840c07: 號一切智通王。一切大眾悉見其佛坐菩提樹下師
0840c08: 子座上。種種諸相以為莊嚴。假使億劫說不能盡。
0840c09: 二入此下眾希奇。表通自在。故佛號通王。
0840c10: 金剛藏菩薩示現如是大神力已巳。還令眾會各在本
0840c11: 處。時諸大眾得未曾有。生奇特想默然而住。向金剛
0840c12: 藏一心瞻仰。
0840c13: 三金剛藏下攝用增敬。
0840c14: 爾時解脫月菩薩白金剛藏菩薩言。佛子。今此三昧
0840c15: 甚為希有。有大勢力。其名何等。金剛藏言。此三昧名
0840c16: 一切佛國土體性。
0840c17: 第二問答決擇。中三。初問名字。
0840c18: 又問此三昧境界云何。答言。佛子。若菩薩修此三昧。
0840c19: 隨心所念能於身中現恒河沙世界微塵數佛剎復
0840c20: 過此數無量無邊。
0840c21: 二又問下業用分齊。
0840c22: 佛子。菩薩住法雲地。得如是等無量百千諸大三昧
0840c23: 故。此菩薩身身業不可測知。語語業。意意業。神通自
0840c24: 在。觀察三世三昧境界。智慧境界。遊戲一切諸解脫
0841a01: 門。變化所作。神力所作。光明所作。略說乃至舉足下
0841a02: 足。如是一切諸有所作。乃至法王子住善慧地菩薩
0841a03: 皆不能知。
0841a04: 三類顯廣多。於中二。初但結多定。已巳顯業用難思。
0841a05: 佛子。此法雲地菩薩。所有境界。略說如是。若廣說者。
0841a06: 假使無量百千阿僧祇劫亦不能盡。
0841a07: 後佛子此法雲下結略顯廣。則餘德無盡。此中亦
0841a08: 即大盡中事。上初斷疑顯勝中。初斷疑竟。下
0841a09: 顯神通力有上。
0841a10: 解脫月菩薩言。佛子。若菩薩神通境界如是。佛神通
0841a11: 力其復云何。
0841a12: 第二顯有上中。謂劣於佛故。先問後答。問中即舉
0841a13: 菩薩疑佛。謂菩薩既實得爾。則佛應不勝。若言勝
0841a14: 者其相云何。故問辭則同。疑意懸隔。
0841a15: 金剛藏言。佛子。譬如有人於四天下取一塊土而作
0841a16: 是言。為無邊世界大地土多。為此土多。我觀汝問亦
0841a17: 復如是。如來智慧無邊無等。云何而與菩薩比量。
0841a18: 答中三。一總呵問非。顯佛德無量。
0841a19: 復次佛子。如四天下取少許土餘者無量。此法雲地
0841a20: 神通智慧。於無量劫但說少分。況如來地。
0841a21: 二舉所未說顯佛德無量。謂向所說法乃是十地
0841a22: 德之少分。如四天下之少土。全將菩薩之德以比
0841a23: 如來。狀如四天下土以比無邊大地。況將己巳說之
0841a24: 少分以比如來。則如一塊以比無邊大地。佛證極
0841b01: 故。
0841b02: 佛子。我今為汝引事為證。令汝得知如來境界。佛子。
0841b03: 假使十方一一方各有無邊世界微塵數諸佛國土。
0841b04: 一一國土得如是地。菩薩充滿如甘蔗竹葦稻麻叢
0841b05: 林。彼諸菩薩於百千億那由他劫修菩薩行所生智
0841b06: 慧。比一如來智慧境界百分不及一。乃至優波尼沙
0841b07: 陀分亦不能及。
0841b08: 第三引事類顯。佛德無量。上通力斷疑竟。
0841b09: 佛子。此菩薩住如是智慧不異如來身語意業。不捨
0841b10: 菩薩諸三昧力。於無數劫承事供養一切諸佛。一一
0841b11: 劫中。以一切種供養之具而為供養。一切諸佛神力
0841b12: 所加。智慧光明轉更增勝。於法界中所有問難善為
0841b13: 解釋。百千億劫無能屈者。
0841b14: 第二佛子下說法斷疑者。謂此地菩薩智慧。能令
0841b15: 眾生入一切智。復顯上說其德不。故疑除生喜。
0841b16: 上明位行竟。下明位果。
0841b17: 佛子。譬如金師以上妙真金作嚴身具。大摩尼寶鈿
0841b18: 廝其間。自在天王身自服戴。其餘天人莊嚴之具所
0841b19: 不能及。此地菩薩亦復如是。始從初地乃至九地一
0841b20: 切菩薩所有智行皆不能及。此地菩薩智慧光明。能
0841b21: 令眾生乃至入於一切智智。餘智光明無能如是。佛
0841b22: 子。譬如摩醯首羅天王光明能令眾生身心清涼。一
0841b23: 切光明所不能及。此地菩薩智慧光明亦復如是。能
0841b24: 令眾生皆得清涼乃至住於一切智智。一切聲聞辟
0841c01: 支佛乃至第九地菩薩智慧光明悉不能及。佛子。此
0841c02: 菩薩摩訶薩已巳能安住如是智慧。諸佛世尊復更為
0841c03: 說三世智。法界差別智。一切世界智。照一切世界
0841c04: 智。慈念一切眾生智。舉要言之乃至為說得一切智
0841c05: 智。此菩薩十波羅蜜中智波羅蜜最為增上。餘波羅
0841c06: 蜜非不修行。佛子。是名略說菩薩摩訶薩第十法雲
0841c07: 地。若廣說者。假使無量阿僧祇劫亦不能盡。
0841c08: 此下第二明其位果。於中亦有三果。今初調柔果。
0841c09: 中五。一調柔行。二此地菩薩智慧下教智淨。三佛
0841c10: 子此菩薩已巳能安住下勝過自在。四此菩薩十波
0841c11: 羅蜜下別地行相。五佛子是名下總結地名。五中
0841c12: 合為說法令喜。可知。後三及餘二果。俱名大勝。顯
0841c13: 義多含。就大勝中。初三明神通勝。就前文第三先
0841c14: 明過勝自在。於中三。初牒前。次諸佛下別顯。後舉
0841c15: 要下總結。別中五句為三。初句即能斷疑行。謂令
0841c16: 通達三世之中。所有道義故。二一句速疾神通行。
0841c17: 聞說如來祕密法界故。三餘三句等作助行。謂以
0841c18: 平等三道助通化益故。於中初句作淨佛國土平
0841c19: 等化。即是助道。次句作法明平等化。謂教智化。後
0841c20: 句作正覺平等化。謂慈念令得證智故。故論經云
0841c21: 令一切眾生得證法故。餘別地結名及算數等。並
0841c22: 可知。
0841c23: 佛子。菩薩住此地。多作摩醯首羅天王。於法自在。能
0841c24: 授眾生聲聞獨覺一切菩薩波羅蜜行。於法界中所
0842a01: 有問難無能屈者。布施愛語利行同事。如是一切諸
0842a02: 所作業。皆不離念佛。乃至不離念具足一切種一切
0842a03: 智智。復作是念。我當於一切眾生為首為勝。乃至為
0842a04: 一切智智依止者。若勤加精進。於一念頃得十不可
0842a05: 說百千億那由他佛剎微塵數三昧。乃至示現爾所
0842a06: 微塵數菩薩以為眷屬。
0842a07: 二攝報果中。得十不可說等。名算數勝。以二種事。
0842a08: 勝一切地故名大勝。偏舉此二者。以是神通有上
0842a09: 無上門中明故。
0842a10: 若以菩薩殊勝願力。自在示現過於此數。所謂若修
0842a11: 行若莊嚴若信解若所作若身若語若光明若諸根
0842a12: 若神變若音聲若行處乃至百千億那由他劫不能
0842a13: 數知。
0842a14: 第三願智果竟。此品大科有十分。前盡十地文。
0842a15: 七說分已巳竟。後第八影像分。以別說難曉。以喻總
0842a16: 明。故有此分。
0842a17: 下大文第八後佛子此菩薩摩訶薩十地行相下。
0842a18: 地影像分。於中四喻。謂池山海珠。喻四功德。前二
0842a19: 阿含德。後二證德。前中池喻修行功德。即諸地中
0842a20: 起修之行。二山喻上勝功德。即依修成德。德位高
0842a21: 出故。三海喻難度能度大果功德。即修所成德。能
0842a22: 至大果故。謂大海難度。十德皆。故名能度。大海
0842a23: 難成。由攬十德能成智海。故云大果。此釋法喻兼
0842a24: 含矣。四珠喻轉盡堅固功德。謂從初地轉至法雲。
0842b01: 障盡證堅固。又十地有三。一是修地。因前果後故。
0842b02: 初二喻顯之。二是成地。隨分修成。即是佛智。故珠
0842b03: 喻顯之。三是法地。就佛智法開之為十。故海喻顯
0842b04: 之。以後一融前二。無有障礙。又此四喻皆喻十地。
0842b05: 與彼佛智非一非異。無差別之差別。而旨趣各殊。
0842b06: 初一喻始異終同。次山喻能所依別。所依之地則
0842b07: 一。能依之山不同。此則無差之差。上二喻有能所
0842b08: 依。下二直喻地智。不立能所。三海喻。全一佛智之
0842b09: 體。而十德不同。德非別物。又互相不同於山。斯
0842b10: 乃無差別之差別。差即無差。四珠喻。唯是一珠前
0842b11: 後之異。唯一智體前後增明。喻雖無差別不礙差
0842b12: 別。又初喻前後體別。前非是後而後包前。次喻前
0842b13: 前非後後。後後非前前。而同依一體。海喻前後雖
0842b14: 殊。而前後相。珠喻前後一體。而前前非後後。後
0842b15: 後必具前前。初一即是圓家漸。次喻圓中漸。珠喻
0842b16: 即是漸圓。海喻圓圓也。四喻圓融。上來所解。在論
0842b17: 雖無。理必應爾。若得斯旨。不疑十地差別等相。
0842b18: 佛子。此菩薩摩訶薩十地行相次第現前則能趣入
0842b19: 一切智智。
0842b20: 今初修行地中有法喻合。法中始從歡喜。終至法
0842b21: 雲。名次第行相。次第既具則入智海。
0842b22: 譬如阿耨達池出四大河。其河流注閻浮提。既無
0842b23: 盡竭復更增長乃至入海令其充滿。
0842b24: 譬中四大河者面各出一故。具如十定品。而言大
0842c01: 者。阿含婆沙云出二十河。以四河去池四十里各
0842c02: 分為四。并本四為二十。今就本河所以言大。下云
0842c03: 增長。攝餘十六。而勝鬘云八者。以東面五河人皆
0842c04: 具見。餘三大河名聲普聞。十二小河不聞不見。故
0842c05: 但言八。
0842c06: 佛子。菩薩亦爾。從菩提心流出善根大願之水。以四
0842c07: 攝法充滿眾生。無有窮盡。復更增長乃至入於一切
0842c08: 智海令其充滿。
0842c10: 四攝行。自善增長故。準十定四河。今文含具。一願
0842c11: 智河。即大願之水。二波羅蜜河。三三昧河。即合善
0842c12: 根。四大悲河。即以四攝法充滿眾生故。言無有窮
0842c13: 盡等者。合上無盡竭。大願等皆無盡也。
0842c14: 佛子。菩薩十地因佛智故而有差別。
0842c15: 第二山喻上勝功德。中有四。初總舉於法。次如因
0842c16: 下總顯於喻。三佛子如靈山下法喻對顯。四佛子
0842c17: 此十寶下總結法喻。今初言因佛智者。為修平等
0842c18: 佛智而起諸行。修既無窮。故隨十地之行各一增
0842c19: 上。斯乃為修無差而成於差。以本統末非全隔越。
0842c20: 如因大地有十山王。何等為十。所謂雪山王。香山王。
0842c21: 陀梨山王。神仙山王。由乾陀山王。馬耳山王。尼民
0842c22: 陀羅山王。斫羯羅山王。計都末底山王。須彌盧山王。
0842c23: 第二總顯於喻。喻意可知。陀梨者此云種種持。
0842c24: 由乾陀此云雙持。迴文即云持雙也。尼民陀羅此
0843a01: 云持邊。斫羯羅此云輪圍。計都末底此云幢慧。
0843a02: 佛子。如雪山王一切藥草咸在其中取不可盡菩薩
0843a03: 所住歡喜地亦復如是。一切世間經書技藝文頌
0843a04: 術咸在其中說不可盡。佛子。如香山王一切諸香咸
0843a05: 集其中取不可盡。菩薩所住離垢地亦復如是。一切
0843a06: 菩薩戒行威儀咸在其中說不可盡。佛子。如陀梨
0843a07: 山王純寶所成。一切眾寶咸在其中取不可盡。菩薩
0843a08: 所住發光地亦復如是。一切世間禪定神通解脫三
0843a09: 昧三摩底咸在其中說不可盡。佛子。如神仙山王
0843a10: 純寶所成。五通神仙咸住其中無有窮盡。菩薩所住
0843a11: 慧地亦復如是。一切道中殊勝智慧咸在其中說
0843a12: 不可盡。佛子。如由乾陀羅山王純寶所成。夜叉大神
0843a13: 咸住其中無有窮盡。菩薩所住難勝地亦復如是。一
0843a14: 切自在如意神通咸在其中說不可盡。佛子。如馬耳
0843a15: 山王純寶所成。一切諸果咸在其中取不可盡。菩薩
0843a16: 所住現前地亦復如是。入緣起理聲聞果證咸在其
0843a17: 中說不可盡。如尼民陀羅山王純寶所成。大力龍神
0843a18: 咸住其中無有窮盡。菩薩所住遠行地亦復如是。方
0843a19: 便智慧獨覺果證咸在其中說不可盡。如斫羯羅山
0843a20: 王純寶所成。諸自在眾咸住其中無有窮盡。菩薩所
0843a21: 住不動地亦復如是。一切菩薩自在行差別世界咸
0843a22: 在其中說不可盡。如計都山王純寶所成。大威德阿
0843a23: 脩羅王咸住其中無有窮盡。菩薩所住善慧地亦復
0843a24: 如是。一切世間生滅智行咸在其中說不可盡。如須
0843b01: 彌盧山王純寶所成。大威德諸天咸住其中無有窮
0843b02: 盡。菩薩所住法雲地亦復如是。如來力無畏不共法
0843b03: 一切佛事咸在其中。問答宣說不可窮盡。
0843b04: 第三法喻對顯。十山即對十地。於中語其山體。前
0843b05: 二土山。餘八是寶。故論云是中純淨諸寶山。喻八
0843b06: 種地。三地世間云何言淨。論云厭地善清淨故。謂
0843b07: 能修善厭伏煩惱。亦得為淨。喻以寶山。論但顯喻。
0843b08: 義含於法。今略合之。初地法藥。初破無明故。二地
0843b09: 戒香。三地禪等。可蘊積故。四地道品。資助能生福
0843b10: 故。五地修無住不示滅故。六地無漏慧資法身故。
0843b11: 七地功用滿足無所少故。八地三世間化得自在
0843b12: 故。九地善知稠林得無礙辨破惑業故。十地如佛
0843b13: 降四魔故。皆言集在其中。如所說事能生一切物
0843b14: 故。不可盡者隨順修行。不永斷不暫息故。
0843b15: 佛子。此十寶山王同在大海差別得名。菩薩十地亦
0843b16: 復如是。同在一切智中。差別得名。
0843b17: 第四總結法喻。即結成本意。本意有二。一既同智
0843b18: 海得差別名。則差非差也。二互相顯義。謂彼十大
0843b19: 山因海得高勝名。若在餘處不足為高故。大海亦
0843b20: 因大山得深廣名。含斯大義故。十地亦爾。因修佛
0843b21: 智故得高勝。佛智亦因十地所不能窮。方顯深廣。
0843b22: 故論云因果相顯。前言依地。即一切智地。生長住
0843b23: 持故。此言依海。即一切智海。由深廣故。以山依二
0843b24: 處。法含二義。故更顯之。又地則但依。海兼明入。故
0843c01: 一一山皆深入大海。一一地智皆入佛智。又一一
0843c02: 山皆有於地。則一一地中皆有佛地。又山在海。海
0843c03: 則非山。山若依地。山即是地。法合是顯非一非異。
0843c04: 思之。又山出海上。高下等殊。若入海中量加齊等。
0843c05: 十地教行則優劣懸差。若證如入智量皆平等。
0843c06: 佛子。譬如大海以十種相得大海名。不可移奪。何等
0843c07: 為十。一次第漸深。二不受死屍。三餘水入中皆失本
0843c08: 名。四普同一味。五無量珍寶。六無能至底。七廣大無
0843c09: 量。八大身所居。九潮不過限。十普受大雨無有盈溢。
0843c10: 菩薩行亦復如是。以十相故名菩薩行不可移奪。何
0843c11: 等為十。所謂歡喜地。出生大願漸次深故。離垢地。不
0843c12: 受一切破戒屍故。發光地。捨離世間假名字故。慧
0843c13: 地。與佛功德同一味故。難勝地。出生無量方便神通
0843c14: 世間所作眾珍寶故。現前地。觀察緣生甚深理故。遠
0843c15: 行地。廣大覺慧善觀察故。不動地。示現廣大莊嚴事
0843c16: 故。善慧地。得深解脫行於世間如實而知不過限故。
0843c17: 法雲地。能受一切諸佛如來大法明雨無厭足故。
0843c18: 第三大海十相。明難度能度大果功德。先喻後合。
0843c19: 皆有總別。合中總云不可移奪者。此有二義。一果
0843c20: 海因十地相。不可奪其果海深廣之名。二地行因
0843c21: 相。由依智海。不可奪其因行之稱。以是海家之相
0843c22: 故。果家之因故。若奪因相。則果亦不成。喻中約果
0843c23: 名不可奪。法中舉因名不可奪。文影略耳。故論云
0843c24: 因果相順故。云何相順。謂十地如大海。此舉總也。
0844a01: 能度難度者顯因順果也。如海十相方能成海。得
0844a02: 大菩提果故如海成時不失十相。離十相而無海。
0844a03: 離十地而無佛智。故十地即智海也。別中攝十為
0844a04: 八。一易入功德。以漸故。二淨功德。三平等功德。四
0844a05: 護功德。護自一味恒不失故。五利益功德。利世間
0844a06: 故。六六七二句合為不竭功德。以深廣故。七住處
0844a07: 功德。無功用行是菩薩所住故。經云大身者以無
0844a08: 量身修菩薩行。十身相作故。八末後二句。合名護
0844a09: 世間功德。九地潮不過限不誤傷物。知機授法不
0844a10: 差根器。十地若無大海。水溺四洲。餘不能受。必生
0844a11: 毀謗。又得此二法用護世間。
0844a12: 佛子。譬如大摩尼珠有十種性出過眾寶。何等為十。
0844a13: 一者從大海出。二者巧匠治理。三者圓滿無缺。四者
0844a14: 清淨離垢。五者內外明徹。六者善巧鑽穿。七者貫以
0844a15: 寶縷。八者置在璃高幢之上。九者普放一切種種
0844a16: 光明。十者能隨王意雨眾寶物。如眾生心充滿其願。
0844a17: 第四寶珠喻轉盡功德者。先喻後合。各有總別。總
0844a18: 云過眾寶者。論經云過十寶性。雖不列名。論但云
0844a19: 過璃等。意但取玻等不能出寶者。以小乘八
0844a20: 背及緣覺行果但有淨相無利生用。今以出寶乃
0844a21: 至放光則出過眾寶。故取之為喻。故論云以出故
0844a22: 取。
0844a23: 佛子。當知菩薩亦復如是。有十種事出過眾聖。何等
0844a24: 為十。一者發一切智心。二者持戒頭陀正行明淨。三
0844b01: 者諸禪三昧圓滿無缺。四者道行清白離諸垢穢。五
0844b02: 者方便神通內外明徹。六者緣起智慧善能鑽穿。七
0844b03: 者貫以種種方便智縷。八者置於自在高幢之上。九
0844b04: 者觀眾生行放聞持光。十者受佛智職墮在佛數。能
0844b05: 為眾生廣作佛事。
0844b06: 別中攝十為八。合六七八故。八中一出功德。可取
0844b07: 者選擇出海故。由初地中如智善觀出煩惱海也。
0844b08: 二色功德。由治理之則色明淨故。三形相。四無垢。
0844b09: 五明淨。並可知。六起行功德。即次下三句。謂智行
0844b10: 穿徹。方便行攝持。自在行高顯故。相用不染猶彼
0844b11: 璃。頌云。金剛取不動不壞。上二皆是異相莊嚴。
0844b12: 故合為一。後二句明功用殊勝。謂七神力功德。聞
0844b13: 持普照體用微妙故。八不護功德。謂隨王雨寶無
0844b14: 護惜故。約法則得佛正智受位如王。令一切眾生
0844b15: 同己巳善根藏故。如隨意雨寶。故合之廣作佛事。
0844b16: 上八地影像分竟。下地利益分。
0844b17: 佛子。此集一切種一切智功德菩薩行法門品。若諸
0844b18: 眾生不種善根不可得聞。
0844b19: 大文第九地利益分。於中三。初顯法利益。二如此
0844b20: 世界下結通十方。三爾時復以下他方來證。今初
0844b21: 分二。初生信功德。後雨眾天華下供養功德。今初
0844b22: 復二。先明說益生信。為欲令物生決定信。故說利
0844b23: 益。後爾時下動地生信。今初亦二。先總歎難聞。
0844b24: 解脫月菩薩言。聞此法門得幾所福。
0844c01: 後問答顯益。先問。
0844c02: 金剛藏菩薩言。如一切智所集福德。聞此法門福德
0844c03: 如是。
0844c04: 後答中二。先正顯等於佛智。
0844c05: 何以故。非不聞此功德法門而能信解受持讀誦。何
0844c06: 況精進如說修行。是故當知要得聞此集一切智功
0844c07: 德法門乃能信解受持修習。然後至於一切智地。
0844c08: 後徵以釋成。先反後順。然聞有二義。一者汎爾聞
0844c09: 為遠益故。二不取聞相。初後圓融真實聞故。聞已巳
0844c10: 等佛何更修耶。若更修行等多佛故。
0844c11: 爾時佛神力故。法如是故。十方各有十億佛剎微塵
0844c12: 數世界六種十八相動。所謂動動等動。起起
0844c13: 等起。踊踊等踊。震震等震。吼吼等
0844c14: 吼。擊擊等擊。
0844c15: 第二動地生信。佛力為緣。而動地者亦為生信故。
0844c16: 又法如是者。亦是因也。上生信功德。下供養
0844c17: 功德。
0844c18: 雨眾天華。天鬘天衣及諸天寶莊嚴之具幢幡繒。
0844c19: 奏天技樂。其音和雅。同時發聲。讚一切智地所有功
0844c20: 德。
0844c21: 二供養功德者。非謂供養能生功德。顯此法勝。能
0844c22: 令供養是地功德。上生信亦然。
0844c23: 如此世界他化自在天王宮演說此法。十方所有一
0844c24: 切世界悉亦如是。
0845a01: 第二結通十方。
0845a02: 爾時復以佛神力故。十方各十億佛剎微塵數世界
0845a03: 外。有十億佛剎微塵數菩薩而來此會。作如是言。善
0845a04: 哉善哉。金剛藏快說此法。我等悉亦同名金剛藏。所
0845a05: 住世界各各差別悉名金剛德。佛號金剛幢。我等住
0845a06: 在本世界中。皆承如來威神之力而說此法。眾會悉
0845a07: 等。文字句義與此所說無有增減。悉以佛神力而來
0845a08: 此會為汝作證。如我等今者入此世界。如是十方一
0845a09: 切世界悉亦如是而往作證。
0845a10: 第三他方證成。上地利益一分竟。
0845a11: 爾時金剛藏菩薩觀察十方一切眾會普周法界。
0845a12: 第三重頌。若取長科。即當第十。於中二。先說偈儀
0845a13: 意。後正顯偈辭。今初。
0845a14: 欲讚歎發一切智智心。欲示現菩薩境界。欲淨治菩
0845a15: 薩行力。欲說攝取一切種智道。欲除滅一切世間垢。
0845a16: 欲施與一切智。欲示現不思議智莊嚴。欲顯示一切
0845a17: 菩薩諸功德。欲令如是地義轉更開顯。承佛神力而
0845a18: 說頌言。
0845a19: 後說意。意有九句。初句即顯初地。次句即二地。以
0845a20: 三聚戒為行境故。三即三四二地。厭禪出世智皆
0845a21: 淨治行力故。四即五地。五明成種智故。五即六地。
0845a22: 般若能除垢故。六即七地。空有無礙與一切智故。
0845a23: 七即八地。無功不思議智莊嚴三世間故。八即九
0845a24: 十二地。能說能受諸功德故。九即總結。便指上八
0845b01: 句。如是地義。以頌說之。云更開顯。
0845b02: 其心寂滅恒調順平等無礙如空
0845b03: 離諸垢濁住於道此殊勝行汝應聽
0845b04: 第二正顯偈辭。有四十二頌。分三。初一偈總讚勸
0845b05: 聽。後一偈結說無盡。
0845b06: 百千億劫修諸善供養無量無邊佛
0845b07: 聲聞獨覺亦復然為利眾生發大心
0845b08: 精勤持戒常柔忍慚愧福智皆具足
0845b09: 志求佛智修廣慧願得十力發大心
0845b10: 三世諸佛咸供養一切國土悉嚴淨
0845b11: 中間正頌分八。初十三偈頌方便作滿足地分。於
0845b12: 中初二頌半總頌前九地同相中善擇功德。
0845b13: 了知諸法皆平等為利眾生發大心
0845b14: 住於初地生是心永離眾惡常歡喜
0845b15: 願力廣修諸善法以悲愍故入後位
0845b16: 戒聞具足念眾生滌除垢穢心明潔
0845b17: 觀察世間三毒火廣大解者趣三地
0845b18: 三有一切皆無常如箭入身苦熾然
0845b19: 厭離有為求佛法廣大智人趣地
0845b20: 念慧具足得道智供養百千無量佛
0845b21: 常觀最勝諸功德斯人趣入難勝地
0845b22: 智慧方便善觀察種種示現救眾生
0845b23: 復供十力無上尊趣入無生現前地
0845b24: 世所難知而能知不受於我離有無
0845c01: 法性本寂隨緣轉得此微妙向七地
0845c02: 智慧方便心廣大難行難伏難了知
0845c03: 雖證寂滅勤修習能趣如空不動地
0845c04: 佛勸令從寂滅起廣修種種諸智業
0845c05: 具十自在觀世間以此而升善慧地
0845c06: 以微妙智觀眾生心行業惑等稠林
0845c07: 為欲化其令趣道演說諸佛勝義藏
0845c08: 次第修行具眾善乃至九地集福慧
0845c09: 常求諸佛最上法得佛智水灌其頂
0845c10: 餘頌諸地別義。若依總攝。即次第頌前十地。前八
0845c11: 地中唯三地半偈。餘各一偈。九地有三偈。兼結入
0845c12: 位。
0845c13: 獲得無數諸三昧亦善了知其作業
0845c14: 最後三昧名受職住廣大境恒不動
0845c15: 二有一偈頌三昧分。
0845c16: 菩薩得此三昧時大寶蓮華忽然現
0845c17: 身量稱彼於中坐佛子圍繞同觀察
0845c18: 放大光明百千億滅除一切眾生苦
0845c19: 復於頂上放光明普入十方諸佛會
0845c20: 悉住空中作光網供養佛已巳從足入
0845c21: 即時諸佛悉了知今此佛子登職位
0845c22: 十方菩薩來觀察受職大士舒光照
0845c23: 諸佛眉間亦放光普照而來從頂入
0845c24: 十方世界咸震動一切地獄苦消滅
0846a01: 是時諸佛與其職如轉輪王第一子
0846a02: 若蒙諸佛與灌頂是則名登法雲地
0846a03: 三有五偈半頌受位分。
0846a04: 智慧增長無有邊開悟一切諸世間
0846a05: 欲界色界無色界法界世界眾生界
0846a06: 有數無數及空如是一切咸通達
0846a07: 一切化用大威力諸佛加持微細智
0846a08: 祕密劫數毛道等皆能如實而觀察
0846a09: 受生捨俗成正道轉妙法輪入涅槃
0846a10: 乃至寂滅解脫法及所未說皆能了
0846a11: 四有三偈半頌大盡分。
0846a12: 菩薩住此法雲地具足念力持佛法
0846a13: 譬如大海受龍雨此地受法亦復然
0846a14: 十方無量諸眾生悉得聞持持佛法
0846a15: 於一佛所所聞法過於彼數無有量
0846a16: 以昔智願威神力一念普十方土
0846a17: 甘露雨滅煩惱是故佛說名法雲
0846a18: 五有三偈頌釋名分。
0846a19: 神通示現十方超出人天世間境
0846a20: 復過是數無量億世智思惟必迷悶
0846a21: 一舉足量智功德乃至九地不能知
0846a22: 何況一切諸眾生及以聲聞辟支佛
0846a23: 六有二偈頌神通力無上有上分。
0846a24: 此地菩薩供養佛十方國土悉周
0846b01: 亦供現前諸聖眾具足莊嚴佛功德
0846b02: 住於此地復為說三世法界無礙智
0846b03: 眾生國土悉亦然乃至一切佛功德
0846b04: 此地菩薩智光明能示眾生正法路
0846b05: 自在天光除世闇此光滅闇亦如是
0846b06: 住此多作三界王善能演說三乘法
0846b07: 無量三昧一念得所見諸佛亦如是
0846b08: 此地我今已巳略說若欲廣說不可盡
0846b09: 七有四偈半。頌前位果。亦是神通攝。如長行辨。
0846b10: 如是諸地佛智中如十山王嶷然住
0846b11: 初地藝業不可盡譬如雪山集眾藥
0846b12: 二地戒聞如香山三如毗陀發妙華
0846b13: 慧道寶無有盡譬如仙山仁善住
0846b14: 五地神通如由乾六如馬耳具眾果
0846b15: 七地大慧如尼民八地自在如輪圍
0846b16: 九如計都集無礙十如須彌具眾德
0846b17: 八有七偈半頌地影像分中。於中初三偈半。頌山喻。
0846b18: 初地願首二持戒三地功德四專一
0846b19: 五地微妙六甚深七廣大慧八莊嚴
0846b20: 九地思量微妙義出過一切世間道
0846b21: 十地受持諸佛法如是行海無盡竭
0846b22: 次二偈頌海喻。
0846b23: 十行超世發心初持戒第二禪第三
0846b24: 行淨第四成就五緣生第六貫穿七
0846c01: 第八置在金剛幢第九觀察眾稠林
0846c02: 第十灌頂隨王意如是德寶漸清淨
0846c03: 後二偈頌珠喻。池及地利益分。文略不頌。
0846c04: 十方國土碎為塵可於一念知其數
0846c05: 毫末度空可知量億劫說此不可盡
0846c06: 其利益分亦可結說無盡頌之。第十法雲地竟。
0846c07: 
0846c08: 大方廣佛華嚴經綱要卷第三十九
