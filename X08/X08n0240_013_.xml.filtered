0565a07: 
0565a08: 
0565a09: 
0565a10: 大方廣佛華嚴經綱要卷第十三
0565a11: 于闐國三藏沙門實叉難陀　譯經
0565a12: 清涼山大華嚴寺沙門澄觀　疏義
0565a13: 明匡山法雲寺憨山沙門德清提挈
0565a14: 光明覺品第九
0565a15: 此品來意自有其十。一答前所依果問。二為廣名
0565a16: 號品。總別多端故。正廣種種觀察。是意業故。三者
0565a17: 即說十信之體性故。如下三會將說正位皆有偈
0565a18: 讚。此其類也。四顯實故。前但佛名。此顯身。
0565a19: 四諦即實之權。此即權之實。五顯驗故。上二
0565a20: 品言。眾目未。今光示相故。六顯總故。前
0565a21: 但名諦別。今此一會。即法界。一一皆悉同時
0565a22: 同處同眾同說同故。七顯圓故。前顯差別。一
0565a23: 切方能一切。今顯無差別。一切即圓融一切
0565a24: 故。八與下經為其則故。謂下經結通云一切者。
0565b01: 皆如此辨。以如來一乘圓教於須彌山等一類世
0565b02: 界。施化分齊皆若此故。九示前神通相故。上云現
0565b03: 通。如何現耶。一會不動法界故。十為顯理事俱
0565b04: 無障礙。令捨執從法故。此意雖通。在文偏顯。有上
0565b05: 諸義故此品來也。二釋品名者。光明體也。覺者用
0565b06: 也。先有身智二光。覺有知覺覺悟。又光有能照所
0565b07: 照。覺有能覺所覺。如來放身光照事法界。令菩薩
0565b08: 覺知見事法界。文殊演智光雙照理事。令眾覺悟
0565b09: 法之性相。良以事理俱融。唯一無礙境故。得一事
0565b10: 即無邊。而不壞本相。身智無二唯一無礙光明。
0565b11: 涅槃云光明者名為智慧。又此身智二光不礙覺
0565b12: 境。此三圓融唯無礙之法界。雖平等絕相。不壞光
0565b13: 明之覺。品中辨此故以為名。
0565b14: 爾時世尊從兩足輪下。放百億光明。
0565b15: 此下大文分二。初如來放光。次照此下光照分齊。
0565b16: 今初。光從足下放者。表信四義。一自下而上。信最
0565b17: 初故。二最卑微故。三為行本故。四顯信該果。已巳滿
0565b18: 足故。輪義亦然。言百億光者。以法界所照之剎
0565b19: 皆百億故。
0565b20: 照此三千大千世界。百億閻浮提。百佛弗婆提。百億
0565b21: 瞿耶尼。百億單越。百億大海。百億輪圍山。百億菩
0565b22: 薩受生。百億菩薩出家。百億如來成正覺。百億如來
0565b23: 轉法輪。百億如來入涅槃。百億須彌山王。百億四天
0565b24: 王眾天。百億三十三天。百億夜摩天。百億兜率天。百
0565c01: 億化樂天。百億他化自在天。百億梵眾天。百億光音
0565c02: 天。百億淨天。百億廣果天。百億色究竟天。其中所
0565c03: 有悉皆明現。如此處見佛世尊坐蓮華藏師子之座
0565c04: 十佛剎微塵數菩薩所共圍繞。其百億閻浮提中。百
0565c05: 億如來亦如是坐。悉以佛神力故。十方各有一大菩
0565c06: 薩。一一各與十佛剎微塵數諸菩薩俱來詣佛所。其
0565c07: 名曰。文殊師利菩薩。覺首菩薩。財首菩薩。寶首菩薩。
0565c08: 功德首菩薩。目首菩薩。精進首菩薩。法首菩薩。智首
0565c09: 菩薩。賢首菩薩。是諸菩薩所從來國。所謂金色世界。
0565c10: 妙色世界。蓮華色世界。薝蔔華色世界。優羅華色
0565c11: 世界。金色世界。寶色世界。金剛色世界。頗黎色世界。
0565c12: 平等色世界。此諸菩薩各於佛所淨修梵行。所謂不
0565c13: 動智佛。無礙智佛。解脫智佛。威儀智佛。明相智佛。究
0565c14: 竟智佛。最勝智佛。自在智佛。梵智佛。觀察智佛。爾時
0565c15: 一切處文殊師利菩薩。各於佛所同時發聲說此頌
0565c16: 言。
0565c17: 若有見正覺解脫離諸漏不著一切世
0565c18: 彼非證道眼若有知如來體相無所有
0565c19: 修習得明了此人疾作佛能見此世界
0565c20: 其心不搖動於佛身亦然當成勝智者
0565c21: 若於佛及法其心了平等二念不現前
0565c22: 當踐難思位若見佛及身平等而安住
0565c23: 無住無所入當成難遇者色受無有數
0565c24: 想行識亦然若能如是知當作大牟尼
0566a01: 世及出世見一切皆超越而能善知法
0566a02: 當成大光耀若於一切智發生迴向心
0566a03: 見心無所生當獲大名稱眾生無有生
0566a04: 亦復無有壞若得如是智當成無上道
0566a05: 一中解無量無量中解一了彼互生起
0566a06: 當成無所畏
0566a07: 此明光照分齊也。始從照一大千世界。此總標本
0566a08: 會主剎。但舉一娑婆之境。故云三千大千。次云百
0566a09: 億閻浮提等四天下。乃娑婆內屬境。言照百億四
0566a10: 天下。乃先照人中。次云百億菩薩受生。此言菩薩
0566a11: 八相成道。謂一一四天下皆有菩薩八相成道也。
0566a12: 次云百億須彌乃至色究竟天。乃照百億三界諸
0566a13: 世界。以毗盧遮那現坐閻浮提說法放光。故先舉
0566a14: 所照本會。娑婆之境為本法界。後漸漸鱗次外遍。
0566a15: 將本會顯所照盡空法界所有世界中佛會
0566a16: 故。下文挨列十重華藏世界。彼一一世界皆有百
0566a17: 億四天下等。以光所照處即此一會齊一切處。
0566a18: 同時頓照頓。盡空界。將顯無盡但言不頓彰。
0566a19: 故下文節節而。節節各見。故云如於此處見佛
0566a20: 世尊坐蓮華藏師子之座等。其菩薩文殊等。即前
0566a21: 文殊等。所從來國及本所事佛。皆是前會新集十
0566a22: 方海眾。所來之處。故今佛光彼一一所來之土。
0566a23: 故重舉耳。初文殊說偈總顯菩薩超情。後有十段。
0566a24: 文各有二。皆長行佛以身光照現事境。令眾目。
0566b01: 偈頌文殊智光讚述事理。令眾悟入。言一切處文
0566b02: 殊者。謂一一佛前皆有文殊。故云一切。
0566b03: 爾時光明過此世界。照東方十佛國土。南西北方
0566b04: 四維上下亦復如是。彼一一世界中皆有百億閻浮
0566b05: 提。乃至百億色究竟天。其中所有悉皆明現。如此處
0566b06: 見佛世尊。坐蓮華藏師子之座。十佛剎微塵數菩薩
0566b07: 所共圍繞。彼一一世界中各有百億閻浮提。百億如
0566b08: 來亦如是坐。悉以佛神力故。十方各有一大菩薩。一
0566b09: 一各與十佛剎微塵數諸菩薩俱來詣佛所。其大菩
0566b10: 薩謂文殊師利等。所從來國謂金色世界等。本所事
0566b11: 佛謂不動智如來等。爾時一切處文殊師利菩薩。各
0566b12: 於佛所同時發聲而說頌言。
0566b13: 眾生無智慧愛刺所傷毒為彼求菩提
0566b14: 諸佛法如是普見於諸法二邊皆捨離
0566b15: 道成永不退轉此無等輪不可思議劫
0566b16: 精進修諸行為度諸眾生此是大仙力
0566b17: 導師降眾魔勇無能勝光中演妙義
0566b18: 慈悲故如是以彼智慧心破諸煩惱障
0566b19: 一念見一切此是佛神力擊于正法鼓
0566b20: 覺悟十方剎咸令向菩提自在力能爾
0566b21: 不懷無邊境而遊諸億剎於有無所著
0566b22: 彼自在如佛諸佛如空究竟常清淨
0566b23: 憶念生歡喜彼諸願具足一一地獄中
0566b24: 經於無量劫為度眾生故而能忍是苦
0566c01: 不惜於身命常護諸佛法無我心調柔
0566c02: 能得如來道
0566c03: 爾時光明過十世界。照東方百世界。南西北方四
0566c04: 維上下亦復如是。彼諸世界中皆有百億閻浮提。乃
0566c05: 至百億色究竟天。其中所有悉皆明現。彼一一閻浮
0566c06: 提中。悉見如來坐蓮華藏師子之座十佛剎微塵數
0566c07: 菩薩所共圍繞。悉以佛神力故。十方各有一大菩薩。
0566c08: 一一各與十佛剎微塵數諸菩薩俱來詣佛所。其大
0566c09: 菩薩謂文殊師利等。所從來國謂金色世界等。本所
0566c10: 事佛謂不動智如來等。爾時一切處文殊師利菩薩。
0566c11: 各於佛所同時發聲說此頌言。
0566c12: 佛了法如幻通達無障礙心淨離眾著
0566c13: 調伏諸生或有見初生妙色如金山
0566c14: 住是最後身永作人中月或見經行時
0566c15: 具無量功德念慧皆善巧丈夫師子步
0566c16: 或見紺青目觀察於十方有時現戲笑
0566c17: 為順眾生欲或見師子吼殊勝無比身
0566c18: 示現最後生所說無非實或有見出家
0566c19: 解脫一切縛修治諸佛行常樂觀寂滅
0566c20: 或見坐道場覺知一切法到功德彼岸
0566c21: 癡暗煩惱盡或見勝丈夫具足大悲心
0566c22: 轉於妙法輪度無量眾生或見師子吼
0566c23: 威光最殊特超一切世間神通力無等
0566c24: 或見心寂靜如世燈永滅種種現神通
0567a01: 十力能如是
0567a02: 爾時光明過百世界。照東方千世界。南西北方四
0567a03: 維上下亦復如是。彼一一世界中皆有百億閻浮提。
0567a04: 乃至百億色究竟天。其中所有悉皆明現。彼一一閻
0567a05: 浮提中。悉見如來坐蓮華藏師子之座十佛剎微塵
0567a06: 數菩薩所共圍繞。悉以佛神力故十方各有一大菩
0567a07: 薩。一一各與十佛剎微塵數諸菩薩俱來詣佛所。其
0567a08: 大菩薩謂文殊師利等。所從來國謂金色世界等。本
0567a09: 所事佛謂不動智如來等。爾時一切處文殊師利菩
0567a10: 薩。各於佛所同時發聲說此頌言。
0567a11: 佛於甚深法通達無與等眾生不能了
0567a12: 次第為開示我性未曾有我所亦空寂
0567a13: 云何諸如來而得有其身解脫明行者
0567a14: 無數無等倫世間諸因量求過不可得
0567a15: 佛非世間蘊界處生死法數法不能成
0567a16: 故號人師子其性本空寂內外俱解脫
0567a17: 離一切妄念無等法如是體性常不動
0567a18: 無我無來去而能寤世間無邊悉調伏
0567a19: 常樂觀寂滅一相無有二其心不增減
0567a20: 現無量神力不作諸眾生業報因緣行
0567a21: 而能了無礙善逝法如是種種諸眾生
0567a22: 流轉於十方如來不分別度脫無邊類
0567a23: 諸佛真金色非有諸有隨眾生心樂
0567a24: 為說寂滅法
0567b01: 爾時光明過千世界。照東方十千世界。南西北方
0567b02: 四維上下亦復如是。彼一一世界中皆有百億閻浮
0567b03: 提。乃至百億色究竟天。其中所有悉皆明現。彼一一
0567b04: 閻浮提中。悉見如來坐蓮華藏師子之座十佛剎微
0567b05: 塵數菩薩所共圍繞。悉以佛神力故十方各有一大
0567b06: 菩薩。一一各與十佛剎微塵數諸菩薩俱來詣佛所。
0567b07: 其大菩薩謂文殊師利等。所從來國謂金色世界等。
0567b08: 本所事佛謂不動智如來等。爾時一切處文殊師利
0567b09: 菩薩。各於佛所同時發聲說此頌言。
0567b10: 發此大悲心救護諸眾生永出人天眾
0567b11: 如是業應作意常信樂佛其心不退轉
0567b12: 親近諸如來如是業應作志樂佛功德
0567b13: 其心永不退住於清涼慧如是業應作
0567b14: 一切威儀中常念佛功德晝夜無暫斷
0567b15: 如是業應作觀無邊三世學彼佛功德
0567b16: 常無厭倦心如是業應作觀身如實相
0567b17: 一切皆寂滅離我無我著如是業應作
0567b18: 等觀眾生心不起諸分別入於真實境
0567b19: 如是業應作悉舉無邊界普飲一切海
0567b20: 神通大智力如是業應作思惟諸國土
0567b21: 色與非色相一切悉能知如是業應作
0567b22: 十方國土塵一塵為一佛悉能知其數
0567b23: 如是業應作
0567b24: 爾時光明過十千世界。照東方百千世界。南西北
0567c01: 方四維上下亦復如是。彼一一世界中皆有百億閻
0567c02: 浮提。乃至百億色究竟天。其中所有悉皆明現。彼一
0567c03: 一閻浮提中。悉見如來坐蓮華藏師子之座十佛剎
0567c04: 微塵數菩薩所共圍繞。悉以佛神力故十方各有一
0567c05: 大菩薩。一一各與十佛剎微塵數諸菩薩俱來詣佛
0567c06: 所。其大菩薩謂文殊師利等。所從來國謂金色世界
0567c07: 等。本所事佛謂不動智如來等。爾時一切處文殊師
0567c08: 利菩薩。各於佛所同時發聲說此頌言。
0567c09: 若以威德色種族而見人中調御師
0567c10: 是為病眼顛倒見彼不能知最勝法
0567c11: 如來色形諸相等一切世間莫能測
0567c12: 億那由劫共思量色相威德轉無邊
0567c13: 如來非以相為體但是無相寂滅法
0567c14: 身相威儀悉具足世間隨樂皆得見
0567c15: 佛法微妙難可量一切言說莫能及
0567c16: 非是和合非不合體性寂滅無諸相
0567c17: 佛身無生超戲論非是蘊聚差別法
0567c18: 得自在力決定見所行無畏離言道
0567c19: 身心悉平等內外皆解脫永劫住正念
0567c20: 無著無所繫意淨光明者所行無染著
0567c21: 智眼靡不周廣大利眾生一身為無量
0567c22: 無量復為一了知諸世間現形一切
0567c23: 此身無所從亦無所積集眾生分別故
0567c24: 見佛種種身心分別世間是心無所有
0568a01: 如來知此法如是見佛身
0568a02: 爾時光明過百千世界。照東方百萬世界。南西北
0568a03: 方四維上下亦復如是。彼一一世界中皆有百億閻
0568a04: 浮提。乃至百億色究竟天。其中所有悉皆明現。彼一
0568a05: 一閻浮提中。悉見如來坐蓮華藏師子之座十佛剎
0568a06: 微塵數菩薩所共圍繞。悉以佛神力故十方各有一
0568a07: 大菩薩。一一各與十佛剎微塵數諸菩薩俱來詣佛
0568a08: 所。其大菩薩謂文殊師利等。所從來國謂金色世界
0568a09: 等。本所事佛謂不動智如來等。爾時一切處文殊師
0568a10: 利菩薩。各於佛所同時發聲說此頌言。
0568a11: 如來最自在超世無所依具一切功德
0568a12: 度脫於諸有無染無所著無想無依止
0568a13: 體性不可量見者咸稱歎光明清淨
0568a14: 塵累悉蠲滌不動離二邊此是如來智
0568a15: 若有見如來身心離分別則於一切法
0568a17: 無性無所轉導師方便說於法無疑惑
0568a18: 永絕諸戲論不生分別心是念佛菩提
0568a19: 了知差別法不著於言說無有一與多
0568a20: 是名隨佛教多中無一性一亦無有多
0568a21: 如是二俱捨普入佛功德眾生及國土
0568a22: 一切皆寂滅無依無分別能入佛菩提
0568a23: 眾生及國土一異不可得如是善觀察
0568a24: 名知佛法義
0568b01: 爾時光明過百萬世界。照東方一億世界。南西北
0568b02: 方四維上下亦復如是。彼一一世界中皆有百億閻
0568b03: 浮提。乃至百億色究竟天。其中所有悉皆明現。彼一
0568b04: 一閻浮提中。各見如來坐蓮華藏師子之座十佛剎
0568b05: 微塵數菩薩所共圍繞。悉以佛神力故十方各有一
0568b06: 大菩薩。一一各與十佛剎微塵數諸菩薩俱來詣佛
0568b07: 所。其大菩薩謂文殊師利等。所從來國謂金色世界
0568b08: 等。本所事佛謂不動智如來等。爾時一切處文殊師
0568b09: 利菩薩。各於佛所同時發聲說此頌言。
0568b10: 智慧無等法無邊超諸有海到彼岸
0568b11: 壽量光明悉無比此功德者方便力
0568b12: 所有佛法皆明了常觀三世無厭倦
0568b13: 雖緣境界不分別此難思者方便力
0568b14: 樂觀眾生無生想普見諸趣無趣想
0568b15: 恒住禪寂不繫心此無礙慧方便力
0568b16: 善巧通達一切法正念勤修涅槃道
0568b17: 樂於解脫離不平此寂滅人方便力
0568b18: 有能勸向佛菩提趣如法界一切智
0568b19: 善化眾生入於諦此住佛心方便力
0568b20: 佛所說法皆隨入廣大智慧無所礙
0568b21: 一切處行悉已巳臻此自在修方便力
0568b22: 恒住涅槃如空隨心化現靡不周
0568b23: 此依無相而為相到難到者方便力
0568b24: 晝夜日月及年劫世界始終成壞相
0568c01: 如是憶念悉了知此時數智方便力
0568c02: 一切眾生有生滅色與非色想非想
0568c03: 所有名字悉了知此住難思方便力
0568c04: 過去現在未來世所有言說皆能了
0568c05: 而知三世悉平等此無比解方便力
0568c06: 爾時光明過一億世界。照東方十億世界。南西北
0568c07: 方四維上下亦復如是。彼一一世界中皆有百億閻
0568c08: 浮提。乃至百億色究竟天。其中所有悉皆明現。彼一
0568c09: 一閻浮提中。悉見如來坐蓮華藏師子之座十佛剎
0568c10: 微塵數菩薩所共圍繞。悉以佛神力故十方各有一
0568c11: 大菩薩。一一各與十佛剎微塵數諸菩薩俱來詣佛
0568c12: 所。其大菩薩謂文殊師利等。所從來國謂金色世界
0568c13: 等。本所事佛謂不動智如來等。爾時一切處文殊師
0568c14: 利菩薩。各於佛所同時發聲說此頌言。
0568c15: 廣大苦行皆修習日夜精勤無厭怠
0568c16: 已巳度難度師子吼普化眾生是其行
0568c17: 眾生流轉愛欲海無明網覆大憂迫
0568c18: 至仁勇猛悉斷除誓亦當然是其行
0568c19: 世間放逸著五欲不實分別受眾苦
0568c20: 奉行佛教常攝心誓度於斯是其行
0568c21: 眾生著我入生死求其邊際不可得
0568c22: 普事如來獲妙法為彼宣說是其行
0568c23: 眾生無怙病所纏常淪惡趣起三毒
0568c24: 大火猛恒燒熱淨心度彼是其行
0569a01: 眾生迷惑失正道常行邪徑入闇宅
0569a02: 為彼大然正法燈永作照明是其行
0569a03: 眾生漂溺諸有海憂難無涯不可處
0569a04: 為彼興造大法船皆令得度是其行
0569a05: 眾生無知不見本迷惑癡狂險難中
0569a06: 佛哀愍彼建法橋正念令昇是其行
0569a07: 見諸眾生在險道老病死苦常逼迫
0569a08: 修諸方便無限量誓當悉度是其行
0569a09: 聞法信解無疑惑了性空寂不驚怖
0569a10: 隨形六道十方普教迷是其行
0569a11: 爾時光明過十億世界。照東方百億世界。千億世
0569a12: 界。百千億世界。那由他億世界。百那由他億世界。千
0569a13: 那由他億世界。百千那由他億世界。如是無數無量
0569a14: 無邊無等不可數不可稱不可思不可量不可說盡
0569a15: 法界空界所有世界。南西北方四維上下亦復如
0569a16: 是。彼一一世界中皆有百億閻浮提。乃至百億色究
0569a17: 竟天。其中所有悉皆明現。彼一一閻浮提中。悉見如
0569a18: 來坐蓮華藏師子之座十佛剎微塵數菩薩所共圍
0569a19: 繞。悉以佛神力故十方各有一大菩薩。一一各與十
0569a20: 佛剎微塵數諸菩薩俱來詣佛所。其大菩薩謂文殊
0569a21: 師利等。所從來國謂金色世界等。本所事佛謂不動
0569a22: 智如來等。爾時一切處文殊師利菩薩。各於佛所同
0569a23: 時發聲說此頌言。
0569a24: 一念普觀無量劫無去無來亦無住
0569b01: 如是了知三世事超諸方便成十力
0569b02: 十方無比善名稱永離諸難常歡喜
0569b03: 普詣一切國土中廣為宣揚如是說
0569b04: 為利眾生供養佛如其意獲相似果
0569b05: 於一切法悉順知十方中現神力
0569b06: 從初供佛意柔忍入深禪定觀法性
0569b07: 普勸眾生發道心以此速成無上果
0569b08: 十方求法情無異為修功德令滿足
0569b09: 有無二相悉滅除此人於佛為真見
0569b10: 普往十方諸國土廣說妙法興義利
0569b11: 住於實際不動搖此人功德同於佛
0569b12: 如來所轉妙法輪一切皆是菩提分
0569b13: 若能聞已巳悟法性如是之人常見佛
0569b14: 不見十力空如幻雖見非見如盲
0569b15: 分別取相不見佛畢竟離著乃能見
0569b16: 眾生隨業種種別十方內外難盡見
0569b17: 佛身無礙十方不可盡見亦如是
0569b18: 譬如空中無量剎無來無去十方
0569b19: 生成滅壞無所依佛空亦如是
0569b20: 此下光明所照所之世界。皆有文殊說偈。述光
0569b21: 中法界之理事。初就本會。偈中總顯菩提超情也。
0569b22: 此下節節皆有佛以身光照事。令眾目。文殊說
0569b23: 偈智光讚述事理。令眾悟入。今照鱗次娑婆之外
0569b24: 十佛國土。文殊說偈通顯菩提因果。次照百世界。
0569c01: 顯八相菩提。次照千世界。顯菩提體性。次照十千
0569c02: 世界顯菩提之相。次照百千世界顯答威德。次有
0569c03: 四節。答法性德。次照百萬世界。總顯內外包攝德。
0569c04: 次照一億世界顯方便幹能德。次照十億世界顯
0569c05: 大悲救攝德。次照百億世界顯因果圓德。意顯
0569c06: 無盡。故無結束。
0569c07: 上第二會從修因契果生解分初。如來名號品初
0569c08: 新集菩薩有念請四十問。初有十問總問所依果。
0569c09: 次引例有三十句問。初十句問因。次二十句問果。
0569c10: 今前三品佛放光現相及文殊言說。通答前十句
0569c11: 果問。為生解所依已巳竟。
0569c12: 次下正答生解因果。且先答十句所修因問。從問
0569c13: 明品起。至後四十卷十定品下住處品止。於中未
0569c14: 信者令信。說十信。即次三品。二已巳信者令解。說十
0569c15: 住。此在第十六經昇須彌山頂。三已巳解者令行。說
0569c16: 十行。此在第十九經昇夜摩天宮。四已巳行者令起
0569c17: 願。說十迴向。此在第二十二經昇兜率天宮。五已巳
0569c18: 起願者令證入。說十地。此在第三十四經十地品。
0569c19: 六已巳證入者令等佛。說等覺。此在第四十經十定
0569c20: 品至住處品。此下有二十三品經。通答前念請
0569c21: 十句因問。
0569c22: 菩薩問明品第十
0569c23: 爾時文殊師利菩薩問覺首菩薩言。佛子。心性是一。
0569c24: 云何見有種種差別。所謂往善趣。惡趣諸根滿缺。受
0570a01: 生同異。端正醜陋。苦樂不同。業不知心。心不知業。受
0570a02: 不知報。報不知受。心不知受。受不知心。因不知緣。緣
0570a03: 不知因。智不知境。境不知智。時覺首菩薩。以偈答曰。
0570a04: 仁今問是義為曉悟蒙我如其性答
0570a05: 惟仁應諦聽諸法無作用亦無有體性
0570a06: 是故彼一切各各不相知譬如河中水
0570a07: 湍流競奔逝各各不相知諸法亦如是
0570a08: 亦如大火聚猛同時發各各不相知
0570a09: 諸法亦如是又如長風起遇物咸鼓扇
0570a10: 各各不相知諸法亦如是又如眾地界
0570a11: 展轉因依住各各不相知諸法亦如是
0570a12: 眼耳鼻舌身心意諸情根以此常流轉
0570a13: 而無能轉者法性本無生示現而有生
0570a14: 是中無能現亦無所現物眼耳鼻舌身
0570a15: 心意諸情根一切空無性妄心分別有
0570a16: 如理而觀察一切皆無性法眼不思議
0570a17: 此見非顛倒若實若不實若妄若非妄
0570a18: 世間出世間但有假言說
0570a19: 爾時文殊師利菩薩問財首菩薩言。佛子。一切眾生
0570a20: 非眾生。云何如來隨其時。隨其命。隨其身。隨其行。隨
0570a21: 其解。隨其言論。隨其心樂。隨其方便。隨其思惟。隨其
0570a22: 觀察。於如是諸眾生中。為現其身教化調伏。時財首
0570a23: 菩薩。以頌答曰。
0570a24: 此是樂寂滅多聞者境界我為仁宣說
0570b01: 仁今應諦受分別觀內身此中誰是我
0570b02: 若能如是解彼達我有無此身假安立
0570b03: 住處無方所諦了是身者於中無所著
0570b04: 於身善觀察一切皆明見知法皆妄
0570b05: 不起心分別壽命因誰起復因誰退滅
0570b06: 猶如旋火輪初後不可知智者能觀察
0570b07: 一切有無常諸法空無我永離一切相
0570b08: 眾報隨業生如夢不真實念念常滅壞
0570b09: 如前後亦爾世間所見法但以心為主
0570b10: 隨解取眾相顛倒不如實世間所言論
0570b11: 一切是分別未曾有一法得入於法性
0570b12: 能緣所緣力種種法出生速滅不暫停
0570b13: 念念悉如是
0570b14: 爾時文殊師利菩薩問寶首菩薩言。佛子。一切眾生
0570b15: 等有四大。無我無我所。云何而有受苦受樂。端正醜
0570b16: 陋。內好外好。少受多受。或受現報。或受後報。然法界
0570b17: 中無美無惡。時寶首菩薩以頌答曰。
0570b18: 隨其所行業如是果報生作者無所有
0570b19: 諸佛之所說譬如淨明鏡隨其所對質
0570b20: 現像各不同業性亦如是亦如田種子
0570b21: 各各不相知自然能出生業性亦如是
0570b22: 又如巧幻師在彼四衢道示現眾色相
0570b23: 業性亦如是如機關木人能出種種聲
0570b24: 彼無我非我業性亦如是亦如眾鳥類
0570c01: 從而得出音聲各不同業性亦如是
0570c02: 譬如胎藏中諸根悉成就體相無來處
0570c03: 業性亦如是又如在地獄種種諸苦事
0570c04: 彼悉無所從業性亦如是譬如轉輪王
0570c05: 成就勝七寶來處不可得業性亦如是
0570c06: 又如諸世界大火所燒然此火無來處
0570c07: 業性亦如是
0570c08: 爾時文殊師利菩薩問德首菩薩言。佛子。如來所悟
0570c09: 唯是一法。云何乃說無量諸法。現無量剎。化無量眾。
0570c10: 演無量音。示無量身。知無量心。現無量神通。普能震
0570c11: 動無量世界。示現無量殊勝莊嚴。顯示無邊種種境
0570c12: 界。而法性中此差別相皆不可得。時德首菩薩以頌
0570c13: 答曰。
0570c14: 佛子所問義甚深難可了智者能知此
0570c15: 常樂佛功德譬如地性一眾生各別住
0570c16: 地無一異念諸佛法如是亦如火性一
0570c17: 能燒一切物火無分別諸佛法如是
0570c18: 亦如大海一波濤千萬異水無種種殊
0570c19: 諸佛法如是亦如風性一能吹一切物
0570c20: 風無一異念諸佛法如是亦如大雲雷
0570c21: 普雨一切地雨滴無差別諸佛法如是
0570c22: 亦如地界一能生種種芽非地有殊異
0570c23: 諸佛法如是如日無雲曀普照於十方
0570c24: 光明無異性諸佛法如是亦如空中月
0571a01: 世間靡不見非月往其處諸佛法如是
0571a02: 譬如大梵王應現滿三千其身無別異
0571a03: 諸佛法如是
0571a04: 爾時文殊師利菩薩問目首菩薩言。佛子。如來福田
0571a05: 等一無異。云何而見眾生布施果報不同。所謂種種
0571a06: 色。種種形。種種家。種種根。種種財。種種主。種種眷屬。
0571a07: 種種官位。種種功德。種種智慧。而佛於彼其心平等。
0571a08: 無異思惟。時目首菩薩以頌答曰。
0571a09: 譬如大地一隨種各生芽於彼無怨親
0571a10: 佛福田亦然又如水一味因器有差別
0571a11: 佛福田亦然眾生心故異亦如巧幻師
0571a12: 能令眾歡喜佛福田如是令眾生敬悅
0571a13: 如有才智王能令大眾喜佛福田如是
0571a14: 令眾悉安樂譬如淨明鏡隨色而現像
0571a15: 佛福田如是隨心獲眾報如阿揭陀藥
0571a16: 能療一切毒佛福田如是滅諸煩惱患
0571a17: 亦如日出時照耀於世間佛福田如是
0571a18: 滅除諸黑暗亦如淨滿月普照於大地
0571a19: 佛福田亦然一切處平等譬如毗藍風
0571a20: 普震於大地佛福田如是動三有眾生
0571a21: 譬如大火起能燒一切物佛福田如是
0571a22: 燒一切有為
0571a23: 爾時文殊師利菩薩問勤首菩薩言。佛子。佛教是一。
0571a24: 眾生得見。云何不即悉斷一切諸煩惱縛而得出離。
0571b01: 然其色蘊受蘊想蘊行蘊識蘊欲界色界無色界無
0571b02: 明貪愛無有差別。是則佛教於諸眾生。或有利益。或
0571b03: 無利益。時勤首菩薩以頌答曰。
0571b04: 佛子善諦聽我今如實答或有速解脫
0571b05: 或有難出離若欲求除滅無量諸過惡
0571b06: 當於佛法中勇猛常精進譬如微少火
0571b07: 樵濕速令滅於佛教法中懈怠者亦然
0571b08: 如鑽燧求火未出而數息火勢隨止滅
0571b09: 懈怠者亦然如人持日珠不以物承影
0571b10: 火終不可得懈怠者亦然譬如赫日照
0571b11: 孩稚閉其目怪言何不懈怠者亦然
0571b12: 如人無手足欲以芒草箭射破大地
0571b13: 懈怠者亦然如以一毛端而取大海水
0571b14: 欲令盡乾竭懈怠者亦然又如劫火起
0571b15: 欲以少水滅於佛教法中懈怠者亦然
0571b16: 如有見空端居不搖動而言普騰躡
0571b17: 懈怠者亦然
0571b18: 爾時文殊師利菩薩問法首菩薩言。佛子。如佛所說
0571b19: 若有眾生受持正法。悉能除斷一切煩惱。何故復有
0571b20: 受持正法而不斷者。隨貪瞋癡隨慢隨覆隨忿隨恨
0571b21: 隨嫉隨慳隨誑隨諂勢力所轉。無有離心能受持法。
0571b22: 何故復於心行之內起諸煩惱。時法首菩薩以頌答
0571b23: 曰。
0571b24: 佛子善諦聽所問如實義非但以多聞
0571c01: 能入如來法如人水所漂懼溺而渴死
0571c02: 於法不修行多聞亦如是如人設美
0571c03: 自餓而不食於法不修行多聞亦如是
0571c04: 如人善方藥自疾不能救於法不修行
0571c05: 多聞亦如是如人數他寶自無半錢分
0571c06: 於法不修行多聞亦如是如有生王宮
0571c07: 而受餒與寒於法不修行多聞亦如是
0571c08: 如聾奏音樂悅彼不自聞於法不修行
0571c09: 多聞亦如是如盲繢眾像示彼不自見
0571c10: 於法不修行多聞亦如是譬如海師
0571c11: 而於海中死於法不修行多聞亦如是
0571c12: 如在四衢道廣說眾好事內自無實德
0571c13: 不行亦如是
0571c14: 爾時文殊師利菩薩問智首菩薩言。佛子。於佛法中
0571c15: 智為上首。如來何故或為眾生讚歎布施。或讚持戒。
0571c16: 或讚堪忍。或讚精進。或讚禪定。或讚智慧。或復讚歎
0571c17: 慈悲喜捨。而終無有唯以一法而得出離成阿耨多
0571c18: 羅三藐三菩提者。時智首菩薩以頌答曰。
0571c19: 佛子甚希有能知眾生心如仁所問義
0571c20: 諦聽我今說過去未來世現在諸導師
0571c21: 無有說一法而得於道者佛知眾生心
0571c22: 性分各不同隨其所應度如是而說法
0571c23: 慳者為讚施毀禁者讚戒多瞋為讚忍
0571c24: 好懈讚精進亂意讚禪定愚癡讚智慧
0572a01: 不仁讚慈愍好害讚大悲憂慼者讚喜
0572a02: 曲心讚歎捨如是次第修漸具諸佛法
0572a03: 如先立基堵而後造宮室施戒亦復然
0572a04: 菩薩眾行本譬如建城郭為護諸人眾
0572a05: 忍進亦如是防護諸菩薩譬如大力王
0572a06: 率土咸戴仰定慧亦如是菩薩所依賴
0572a07: 亦如轉輪王能與一切樂四等亦如是
0572a08: 與諸菩薩樂
0572a09: 爾時文殊師利菩薩問賢首菩薩言。佛子。諸佛世尊
0572a10: 唯以一道而得出離。云何今見一切佛土所有眾事
0572a11: 種種不同。所謂世界眾生界說法調伏。壽量光明神
0572a12: 通眾會教儀法住各有差別。無有不具一切佛法而
0572a13: 成阿耨多羅三藐三菩提者。時賢首菩薩以頌答曰。
0572a14: 文殊法常爾法王唯一法一切無礙人
0572a15: 一道出生死一切諸佛身唯是一法身
0572a16: 一心一智慧力無畏亦然如本趣菩提
0572a17: 所有迴向心得如是剎土眾會及說法
0572a18: 一切諸佛剎莊嚴悉圓滿隨眾生行異
0572a19: 如是見不同佛剎與佛身眾會及言說
0572a20: 如是諸佛法眾生莫能見其心已巳清淨
0572a21: 諸願皆具足如是明達人於此乃能
0572a22: 隨眾生心樂及以業果力如是見差別
0572a23: 此佛威神故佛剎無分別無憎無有愛
0572a24: 但隨眾生心如是見有殊以是於世界
0572b01: 所見各差別非一切如來大仙之過咎
0572b02: 一切諸世界所應受化者常見人中雄
0572b03: 諸佛法如是
0572b04: 爾時諸菩薩謂文殊師利菩薩言。佛子。我等所解各
0572b05: 自說已巳。唯願仁者以妙辯才。演暢如來所有境界。何
0572b06: 等是佛境界。何等是佛境界因。何等是佛境界度。何
0572b07: 等是佛境界入。何等是佛境界智。何等是佛境界法。
0572b08: 何等是佛境界說。何等是佛境界知。何等是佛境界
0572b09: 證。何等是佛境界現。何等是佛境界廣。時文殊師利
0572b10: 菩薩以頌答曰。
0572b11: 如來深境界其量等空一切眾生入
0572b12: 而實無所入如來深境界所有勝妙因
0572b13: 億劫常宣說亦復不能盡隨其心智慧
0572b14: 誘進咸令益如是度眾生諸佛之境界
0572b15: 世間諸國土一切皆隨入智身無有色
0572b16: 非彼所能見諸佛智自在三世無所礙
0572b17: 如是慧境界平等如空法界眾生界
0572b18: 究竟無差別一切悉了知此是如來境
0572b19: 一切世界中所有諸音聲佛智皆隨了
0572b20: 亦無有分別非識所能識亦非心境界
0572b21: 其性本清淨開示諸生非業非煩惱
0572b22: 無物無住處無照無所行平等行世間
0572b23: 一切眾生心普在三世中如來於一念
0572b24: 一切悉明達
0572c01: 此品來意。有通有別。通者謂前三品已巳答十句生
0572c02: 解所依。此下正答生解因果。故次來也。生解因中。
0572c03: 先答十住。住攬信成。將辨所成先辨能成。又正答
0572c04: 十信。故連下二品來也。以前問中脫十信問故。以
0572c05: 賢首別開信位。如梁論及仁王經皆有信位。此經
0572c06: 因無問故云不立。今不論成位不成位。皆以三品
0572c07: 別答信問。別一會答皆有問故。三品明信者。有解
0572c08: 行德。解為二本。此品先來。釋名者。菩薩是人。問明
0572c09: 是法。遮果表因故云菩薩。問即是難。明即是答。然
0572c10: 問有二種。一汎爾相問。二者難問。謂以理徵詰。即
0572c11: 今品意。答亦有二。一但依問報答曰答。二若俱為
0572c12: 解釋。旁兼異義。美言讚述令理顯煥曰明。即今品
0572c13: 意也。然明者破闇。謂能破問者之疑暗故。今明即
0572c14: 法明。以十菩薩問出十種法明。故曰問明。今此品
0572c15: 明正解理觀。次品明隨緣願行。賢首品明德用該
0572c16: 收。此品十菩薩各主一門。顯十甚深。即為十段。
0572c17: 一問覺首明緣起甚深。二問財首明教化甚深。三
0572c18: 問寶首明業果甚深。四問德首明說法甚深。五問
0572c19: 目首明福田甚深。六問勤首明正教甚深。七問法
0572c20: 首明正行甚深。八問智首明正助甚深。九問賢首
0572c21: 明一道甚深。十問文殊明佛境甚深。
0572c22: 此上十甚深亦可配十信。但文不次。文殊佛境即
0572c23: 當信心。文殊主信故。佛境是所信故。約初發心次
0572c24: 第。信居其首。約所信終極最居其後。亦明十心不
0573a01: 必次故。勤首即進心。財首為念心。明四念故。德首
0573a02: 定心。心性無念為上定故。智首為慧心。兼已巳莊嚴。
0573a03: 故有十度。法首即不退心。如說修行不得退故。寶
0573a04: 首即戒心。三聚無缺如寶珠故。業果甚深戒所招
0573a05: 故。覺首即護法心。緣起甚深是所護故。目首即願
0573a06: 心。福田等一由願異故。目能將身如願導行故。賢
0573a07: 首即迴向心。以歸一道即迴向真如。一身一智即
0573a08: 是佛果。文云如本趣菩提所有迴向心等。以是圓
0573a09: 融十法各兼多義。疏有詳釋。恐繁不錄。上列十甚
0573a10: 深。即經文如次。
0573a11: 爾時此娑婆世界中一切眾生。所有法差別業差別
0573a12: 世間差別身差別根差別受生差別持戒果差別犯
0573a13: 戒果差別國土果差別。以佛神力悉皆明現。如是東
0573a14: 方百千億那由他無數無量無邊無等不可數不可
0573a15: 稱不可思不可量不可說盡法界空界一切世界
0573a16: 中。所有眾生法差別乃至國土果差別。悉以佛神力
0573a17: 故分明顯現。南西北方四維上下亦復如是。
0573a18: 此現事結通。於中先現事。後結通。今初。因何而現。
0573a19: 上來十首法光開曉眾生身心故。佛力暫現。示相
0573a20: 而答。令其目驗而欣厭故。
0573a21: 補義曰。諦觀經文結通云。此娑婆世界中一切眾
0573a22: 生所有法差別等。乃至以佛神力悉皆明現。又云
0573a23: 不可說盡法界空界一切世界中所有差別。悉
0573a24: 以佛神力分明顯現。此則是上佛光所照世界海
0573b01: 中之世界。諸世界中所有差別之眾生。及種種差
0573b02: 別之事相。皆因佛光所照。一一明見。故今九首菩
0573b03: 薩。即光中所見之差別因果事相。故各舉所見以
0573b04: 問文殊者。乃即問差別之因也。文殊問九首佛境
0573b05: 界者。乃即明差別中之果也。意謂法界內因眾生
0573b06: 有種種差別。故須修行者有種種差別之行。以明
0573b07: 對治。對治行終。各於差別中證佛境界為差別果。
0573b08: 是故發解之初。先要明此差別之相。一一解了。以
0573b09: 成理觀。故此一品以為信首。有深旨也。若但就此
0573b10: 一問便了。又何關於通途大旨耶。經文長遠。學者
0573b11: 幸明記此。幸勿迷宗。菩薩問明品竟。
0573b12: 
0573b13: 大方廣佛華嚴經綱要卷第十三
