0690a08: 
0690a09: 
0690a10: 
0690a11: 大方廣佛華嚴經綱要卷第二十八
0690a12: 于闐國三藏沙門實叉難陀　譯經
0690a13: 清涼山大華嚴寺沙門澄觀　疏義
0690a14: 明匡山法雲寺憨山沙門德清提挈
0690a15: 十迴向品第二十五之六
0690a16: 佛子。菩薩摩訶薩。若見如來出興於世開演正法。以
0690a17: 大音聲普告一切。如來出世如來出世。令諸眾生得
0690a18: 聞佛名捨離一切我慢戲論。復更勸導令速見佛。令
0690a19: 憶念佛。令歸向佛。令攀緣佛。令觀察佛。令讚歎佛。復
0690a20: 為廣說佛難值遇。千萬億劫時乃一出。眾生由此得
0690a21: 見於佛。生清淨信。踊躍歡喜尊重供養。復於佛所聞
0690a22: 諸佛名。轉更值遇無數諸佛。植諸善本修習增長。爾
0690a23: 時無數百千萬億那由他眾生。因見佛故。皆得清淨
0690a24: 究竟調伏。彼諸眾生於菩薩所皆生最上善知識想。
0690b01: 因菩薩故成就佛法。以無數劫所種善根普於世間
0690b02: 施作佛事。佛子。菩薩摩訶薩開示眾生令見佛時。以
0690b03: 諸善根如是迴向。所謂願一切眾生不待勸誘自往
0690b04: 見佛。承事供養皆令歡喜。願一切眾生常樂見佛。心
0690b05: 無廢捨。願一切眾生常勤修習廣大智慧。受持一切
0690b06: 諸佛法藏。願一切眾生隨所聞聲皆悟佛法。於無量
0690b07: 劫修菩薩行。願一切眾生安住正念。恒以智眼見佛
0690b08: 出興。願一切眾生不念異業。常憶見佛勤修十力。願
0690b09: 一切眾生於一切處常見諸佛。了達如來空法界。
0690b10: 願一切眾生皆得具足佛自在身。普於十方成道說
0690b11: 法。願一切眾生遇善知識常聞佛法。於諸如來得不
0690b12: 壞信。願一切眾生悉能稱歎諸佛出興。令其見者普
0690b13: 得清淨。是為菩薩摩訶薩歎佛出世善根迴向。為令
0690b14: 眾生見一切佛供養承事於無上法究竟清淨故。
0690b15: 第四十六歎佛出興。如上大威光童子偈聲普告
0690b16: 等。初施行者即法施行。於中法施獲益。初聞名離
0690b17: 惑益。二見身起行益。三讚歎增敬益。四展轉增長
0690b18: 益。
0690b19: 佛子。菩薩摩訶薩捨於大地。或施諸佛造立精舍。或
0690b20: 施菩薩及善知識隨意所用。或施眾僧以為住處。或
0690b21: 施父母。或施別人。聲聞獨覺種種福田。乃至一切貧
0690b22: 窮孤露及餘四眾。隨意悉與令無所乏。或施造立如
0690b23: 來塔廟。於如是等諸處之中悉為辦具資生什物。令
0690b24: 隨意用無所恐懼。菩薩摩訶薩隨何方所布施地時。
0690c01: 以諸善根如是迴向。所謂願一切眾生具足清淨一
0690c02: 切智地。悉到普賢眾行彼岸。願一切眾生得總持地
0690c03: 正念受持一切佛法。願一切眾生得住持力。常能守
0690c04: 護一切佛教。願一切眾生得如地心。於諸眾生意常
0690c05: 清淨無有惡念。願一切眾生持諸佛種。成就菩薩諸
0690c06: 地次第無有斷絕。願一切眾生普為一切作安隱處。
0690c07: 悉令調伏住清淨道。願一切眾生同諸如來利益世
0690c08: 間。普使勤修安住佛力。願一切眾生普為世間之所
0690c09: 愛樂。悉令安住無上佛樂。願一切眾生獲善方便。住
0690c10: 佛諸力無畏法中。願一切眾生得如地智。自在修行
0690c11: 一切佛法。是為菩薩摩訶薩施大地時善根迴向。為
0690c12: 令眾生皆得究竟一切如來清淨地故。
0690c13: 第四十七施大地。言大地。但通相言耳。略列諸田
0690c14: 中。實通一切。言別人者謂有資財人。非敬非悲故。
0690c15: 言善知識要在益我。然所施之田有敬悲恩德四
0690c16: 種之不同。疏有多釋。今此中菩薩施心。悲智齊於
0690c17: 空。事物窮乎法界。施田凡聖盡於十方。故三事
0690c18: 性空深無底。三事殊特勝無比。三事廣大無涯。
0690c19: 三事相融俱無礙。迴向行中十願。初一果地。餘九
0690c20: 因地。
0690c21: 佛子。菩薩摩訶薩布施僮僕。供養一切諸佛菩薩真
0690c22: 善知識。或施僧寶。或奉父母尊勝福田。或復給侍病
0690c23: 苦眾生。令無闕乏以存其命。或復施與貧窮孤露及
0690c24: 餘一切無瞻侍者。或為守護如來塔廟。或為書持諸
0691a01: 佛正法。以百千億那由他僕。使隨時給施。其諸僕使
0691a02: 皆聰慧善巧性自調順。常勤精進無有懈惰。具質直
0691a03: 心。安樂心。利益心。仁慈心。恭恪心。無怨恨心。無讎敵
0691a04: 心。能隨受者方俗所宜。於彼彼中作諸利益。又皆從
0691a05: 菩薩淨業所感。才能技藝。工巧算數。靡不通達。善能
0691a06: 供侍悅可其心。菩薩爾時以諸善根如是迴向。所謂
0691a07: 願一切眾生得調順心。一切佛所修習善根。願一切
0691a08: 眾生隨順供養一切諸佛。於佛所說悉能聽受。願一
0691a09: 切眾生得佛攝受。常觀如來更無餘念。願一切眾生
0691a10: 不壞佛種。勤修一切順佛善根。願一切眾生常勤供
0691a11: 養一切諸佛。無空過時。願一切眾生攝持一切諸佛
0691a12: 妙義。言詞清淨遊行無畏。願一切眾生常樂見佛心
0691a13: 無厭足。於諸佛所不惜身命。願一切眾生得見諸佛。
0691a14: 心無染著離世所依。願一切眾生但歸於佛。永離一
0691a15: 切邪歸依處。願一切眾生隨順佛道。心常樂觀無上
0691a16: 佛法。是為菩薩摩訶薩施僕使時善根迴向。為令眾
0691a17: 生遠離塵垢淨治佛地能現如來自在身故。
0691a18: 第四十八施僮僕。少美曰僮。以擬瞻侍。執守曰僕。
0691a19: 以備勞役。然不放從良。而施與人。還令成僕者。以
0691a20: 菩薩行海無善不修。若放從良有三義闕。一行海
0691a21: 不具。二彼僕本願不滿。三佛果闕此應機之德。
0691a22: 佛子。菩薩摩訶薩以身布施諸來乞者。布施之時生
0691a23: 謙下心。生如地心。生忍受眾苦無變動心。生給侍眾
0691a24: 生不疲厭心。生於諸眾生猶如慈母所有眾善悉迴
0691b01: 與心。生於諸愚險極惡眾生種種侵陵皆寬宥心。安
0691b02: 住善根精勤給事。菩薩爾時悉以善根如是迴向。所
0691b03: 謂願一切眾生隨其所須常無闕乏。修菩薩行恒不
0691b04: 間斷。不捨一切菩薩義利。善住菩薩所行之道。了達
0691b05: 菩薩平等法性。得在如來種族之數。住真實語。持菩
0691b06: 薩行。令諸世間得淨佛法。深心信解證法究竟。令諸
0691b07: 眾生出生清淨增上善根。住大功德具一切智。又以
0691b08: 此善根。令一切眾生常得供養一切諸佛。解一切法
0691b09: 受持讀誦。不忘不失不壞不散。心善調伏。不調令調。
0691b10: 以寂靜法而調習之。令彼眾生於諸佛所住如是事。
0691b11: 又以此善根令一切眾生作第一塔。應受世間種種
0691b12: 供養。令一切眾生成最上福田。得佛智慧開悟一切。
0691b13: 令一切眾生作最上受者。普能饒益一切眾生。令一
0691b14: 切眾生成最上福利。能使具足一切善根。令一切眾
0691b15: 生成第一好施處。能使獲得無量福報。令一切眾生
0691b16: 於三界中皆得出離。令一切眾生作第一導師。能為
0691b17: 世間示如實道。令一切眾生得妙總持具持一切諸
0691b18: 佛正法。令一切眾生證得無量第一法界。具足空
0691b19: 無礙正道。是為菩薩摩訶薩施自己巳身善根迴向。為
0691b20: 令眾生皆得應供無量智身故。
0691b21: 第四十九捨自身為僕。迴向行中有二十願。前十
0691b22: 進善後十住持。
0691b23: 佛子。菩薩摩訶薩聞法喜悅生淨信心。能以其身供
0691b24: 養諸佛。欣樂信解無上法寶。於諸佛所生父母想。讀
0691c01: 誦受持無礙道法。普入無數那由他法大智慧寶諸
0691c02: 善根門。心常憶念無量諸佛。入佛境界深遠義理。能
0691c03: 以如來微密梵音興佛法雲。雨佛法雨。勇猛自在能
0691c04: 分別說一切智人第一之地。具足成就薩婆若乘。以
0691c05: 無量百千億那由他大法成滿諸根。佛子。菩薩摩訶
0691c06: 薩於諸佛所聞如是法。歡喜無量安住正法。自斷疑
0691c07: 惑亦令他斷。心恒怡暢功德成滿。善根具足。意恒相
0691c08: 續利益眾生。心常不匱。獲最勝智成金剛藏。親近諸
0691c09: 佛淨諸佛剎。常勤供養一切如來。菩薩爾時以諸善
0691c10: 根如是迴向。所謂願一切眾生皆得圓滿最勝之身。
0691c11: 一切諸佛之所攝受。願一切眾生常近諸佛依諸佛
0691c12: 住。恒得覲仰未曾遠離。願一切眾生皆得清淨不壞
0691c13: 之身。具足一切功德智慧。願一切眾生常勤供養一
0691c14: 切諸佛。行無所得究竟梵行。願一切眾生得無我身
0691c15: 離我我所。願一切眾生悉能分身十方剎。猶如影
0691c16: 現而無來往。願一切眾生得自在身。普往十方無我
0691c17: 無受。願一切眾生從佛身生。處在如來無上身家。願
0691c18: 一切眾生得法力身。忍辱大力無能壞者。願一切眾
0691c19: 生得無比身。成就如來清淨法身。願一切眾生成就
0691c20: 出世功德之身。生無所得清淨法界。是為菩薩摩訶
0691c21: 薩以身供佛善根迴向。為令眾生永住三世諸佛家
0691c22: 故。
0691c23: 第五十聞法喜悅捨身供佛。施行者即財法二供。
0691c24: 初行體。欣樂下自利行。能以下利他行。
0692a01: 佛子。菩薩摩訶薩以身布施一切眾生。為欲普令成
0692a02: 就善根憶念善根。菩薩摩訶薩自願其身為大明燈。
0692a03: 普能照耀一切眾生。為眾樂具。普能攝受一切眾生。
0692a04: 為妙法藏。普能任持一切眾生。為淨光明。普能開曉
0692a05: 一切眾生。為世光影。普令眾生常得見。為善根因
0692a06: 緣。普令眾生常得值遇。為真善知識。令一切眾生悉
0692a07: 蒙教誘。為平坦道。令一切眾生皆得履踐。為無有上
0692a08: 具足安樂。令一切眾生離苦清淨。為明淨日。普作世
0692a09: 間平等利益。菩薩爾時以諸善根如是迴向。所謂願
0692a10: 一切眾生常親近佛入佛智地。願一切眾生得隨順
0692a11: 智。住無上覺。願一切眾生常處佛會。意善調伏。願一
0692a12: 切眾生所行有則。具佛威儀。願一切眾生悉得涅槃
0692a13: 深解法義。願一切眾生具知足行。生如來家。願一切
0692a14: 眾生捨無明欲住佛志樂。願一切眾生生勝善根坐
0692a15: 菩提樹。願一切眾生殺煩惱賊離怨害心。願一切眾
0692a16: 生具足護持一切佛法。是為菩薩摩訶薩以身布施
0692a17: 一切眾生善根迴向。為欲利益一切眾生令得無上
0692a18: 安隱處故。
0692a19: 第五十一以身布施一切眾生行中。亦事法二行。
0692a20: 後菩薩下別顯中。若約事則身為日月光明河池
0692a21: 泉井以施於物。以三種世間身得自在故。若約法
0692a22: 則法燈照耀。法日利益等。迴向行中。然施行以身
0692a23: 就生。故願翻眾生以身近佛。
0692a24: 佛子。菩薩摩訶薩自以其身給侍諸佛。於諸佛所。念
0692b01: 報重恩如父母想。於諸如來起深信樂。以清淨心護
0692b02: 佛菩提。住諸佛法離世間想。生如來家隨順諸佛。離
0692b03: 魔境界。了達一切諸佛所行。成就一切諸佛法器。菩
0692b04: 薩爾時以此善根如是迴向。所謂願一切眾生得清
0692b05: 淨心。一切智寶而自莊嚴。願一切眾生住善調伏。遠
0692b06: 離一切諸不善業。願一切眾生得不可壞堅固眷屬。
0692b07: 普能攝受諸佛正法。願一切眾生為佛弟子。到於菩
0692b08: 薩灌頂之地。願一切眾生常為諸佛之所攝受。永離
0692b09: 一切不善之法。願一切眾生隨順諸佛。修行菩薩最
0692b10: 勝之法。願一切眾生入佛境界。悉皆得授一切智記。
0692b11: 願一切眾生與諸如來皆悉平等。一切佛法無不自
0692b12: 在。願一切眾生悉為諸佛之所攝受。常能修習無取
0692b13: 著業。願一切眾生常為諸佛第一侍者。一切佛所修
0692b14: 智慧行。是為菩薩摩訶薩給侍諸佛善根迴向。為欲
0692b15: 證得諸佛菩提。為欲救護一切眾生。為欲出離一切
0692b16: 三界。為欲成就無損惱心。為得無量廣大菩提。為欲
0692b17: 成就照佛法智。為欲常蒙諸佛攝受。為得諸佛之所
0692b18: 護持。為欲信解一切佛法。為欲成就與三世佛平等
0692b19: 善根。為欲圓滿無悔恨心證得一切諸佛法故。
0692b20: 第五十二施身給侍諸佛。行中亦有心持身持。
0692b21: 佛子。菩薩摩訶薩布施國土一切諸物。乃至王位悉
0692b22: 亦能捨。於諸世事心得自在。無繫無縛無所戀著。遠
0692b23: 離惡業。饒益眾生。不著業果。不樂世法。不復貪染諸
0692b24: 有生處。雖住世間非此處生。心不執著蘊界處法。於
0692c01: 內外法心無依住。常不忘失諸菩薩行。未曾遠離諸
0692c02: 善知識。持諸菩薩廣大行願。常樂承事一切善友。菩
0692c03: 薩爾時以此善根如是迴向。所謂願一切眾生為大
0692c04: 法王。於法自在到於彼岸。願一切眾生成佛法王。摧
0692c05: 滅一切煩惱怨賊。願一切眾生住佛王位。得如來智
0692c06: 開演佛法。願一切眾生住佛境界。能轉無上自在法
0692c07: 輪。願一切眾生生如來家於佛自在。護持佛種永使
0692c08: 不絕。願一切眾生開示無量法王正法。成就無邊諸
0692c09: 大菩薩。願一切眾生住淨法界為大法王。現佛出興
0692c10: 相繼不斷。願一切眾生於諸世界作智慧王。化導
0692c11: 生無時暫捨。願一切眾生普為法界空界等諸世
0692c12: 界中一切眾生作法施主。使其咸得住於大乘。願一
0692c13: 切眾生得成具足眾善之王。與三世佛善根齊等。是
0692c14: 為菩薩摩訶薩布施王位善根迴向。為欲令彼一切
0692c15: 眾生究竟住於安隱處故。
0692c16: 第五十三施國所有乃至王位行中初明事行。後
0692c17: 於諸下明其心捨。棄萬乘如脫履。何繫縛哉。
0692c18: 佛子。菩薩摩訶薩見有人來乞王京都嚴麗大城及
0692c19: 以關防所有輸稅。盡皆施與心無惜。專向菩提發
0692c20: 大誓願。住於大慈。行於大悲。志意歡悅利益眾生。以
0692c21: 廣大智解了深法。安住諸法平等法性。發心為求一
0692c22: 切智故。於自在法起深樂故。於自在智求證得故。淨
0692c23: 修一切諸功德故。住於堅固廣大智故。廣集一切諸
0692c24: 善根故。修行一切佛法願故。自然覺悟大智法故。安
0693a01: 住菩提心無退故。修習一切菩薩行願一切種智盡
0693a02: 究竟故。而行布施。以此善根如是迴向。所謂願一切
0693a03: 眾生悉能嚴淨無量剎土。奉施諸佛以為住處。願一
0693a04: 切眾生常樂居止阿蘭若處。寂靜不動。願一切眾生
0693a05: 永不依止王都聚落。心樂寂靜永得究竟。願一切眾
0693a06: 生永不樂著一切世間。於世語言常樂遠離。願一切
0693a07: 眾生得離貪心。施諸所有心無中悔。願一切眾生得
0693a08: 出離心捨諸家業。願一切眾生得無心常行惠施。
0693a09: 願一切眾生得不著心離居家法。願一切眾生得離
0693a10: 眾苦除滅一切災橫怖畏。願一切眾生嚴淨十方一
0693a11: 切世界。奉施諸佛。是為菩薩摩訶薩布施王都善根
0693a12: 迴向。為令眾生悉能嚴淨諸佛剎故。
0693a13: 第五十四施王都城。
0693a14: 佛子。菩薩摩訶薩所有一切內宮眷屬妓侍眾女。皆
0693a15: 顏貌端正才能具足。談笑歌舞悉皆巧妙。種種衣服
0693a16: 種種華香。而以嚴身。見者歡喜情無厭足。如是寶女
0693a17: 百千萬億那由他數。皆由菩薩善業所生。隨意自在
0693a18: 敬順無失。盡以布施諸來乞者。而於其中無愛樂心。
0693a19: 無顧戀心。無著心。無繫縛心。無執取心。無貪染心。
0693a20: 無分別心。無隨逐心。無取相心。無樂欲心。菩薩爾時
0693a21: 觀諸善根。為欲令一切眾生咸得出離故迴向。得佛
0693a22: 法喜故迴向。於不堅固中而得堅固故迴向。得金剛
0693a23: 智不可壞心故迴向。入佛道場故迴向。到於彼岸故
0693a24: 迴向。得無上菩提心故迴向。能以智慧了達諸法故
0693b01: 迴向。出生一切善根故迴向。入三世諸佛家故迴向。
0693b02: 佛子。菩薩摩訶薩住如是法。生如來家。增長諸佛清
0693b03: 淨勝因。出生最勝一切智道。深入菩薩廣大智業。滅
0693b04: 除一切世間垢惱。常能供施功德福田。為諸眾生宣
0693b05: 說妙法。善巧安立令其修習諸清淨行。常勤攝取一
0693b06: 切善根。菩薩爾時以諸善根如是迴向。所謂願一切
0693b07: 眾生常得無量三昧眷屬。菩薩勝定相續不斷。願一
0693b08: 切眾生常樂見佛。悉入諸佛莊嚴三昧。願一切眾生
0693b09: 成就菩薩不思議定。自在遊戲無量神通。願一切眾
0693b10: 生入如實定得不壞心。願一切眾生盡獲菩薩甚深
0693b11: 三昧。於諸禪定而得自在。願一切眾生得解脫心。成
0693b12: 就一切三昧眷屬。願一切眾生種種三昧。皆得善巧。
0693b13: 悉能攝取諸三昧相。願一切眾生得勝智三昧普能
0693b14: 學習諸三昧門。願一切眾生得無礙三昧。入深禪定
0693b15: 終不退失。願一切眾生得無著三昧。心恒正受不取
0693b16: 二法。是為菩薩摩訶薩布施一切內宮眷屬時善根
0693b17: 迴向。為欲令一切眾生皆得不壞清淨眷屬故。為欲
0693b18: 令一切眾生皆得菩薩眷屬故。為欲令一切眾生悉
0693b19: 得滿足佛法故。為欲令一切眾生滿足一切智力故。
0693b20: 為欲令一切眾生證於無上智慧故。為欲令一切眾
0693b21: 生得於隨順眷屬故。為欲令一切眾生得同志行人
0693b22: 共居故。為欲令一切眾生具足一切福智故。為欲令
0693b23: 一切眾生成就清淨善根故。為欲令一切眾生得善
0693b24: 和眷屬故。為欲令一切眾生成就如來清淨法身故。
0693c01: 為欲令一切眾生成就次第如理辯才善說諸佛無
0693c02: 盡法藏故。為欲令一切眾生永捨一切世俗善根同
0693c03: 修出世清淨善根故。為欲令一切眾生淨業圓滿成
0693c04: 就一切清淨法故。為欲令一切眾生一切佛法皆悉
0693c05: 現前以法光明普嚴故。
0693c06: 第五十五施內宮眷屬。一女麗具德。二而於下施
0693c07: 心清淨。迴向行中有二。初迴向意。二正顯迴向。今
0693c08: 初。以歷事將終。文勢稍展。此一段文貫於前後。晉
0693c09: 經迴向二字皆在句初。則是迴向菩提意也。今經
0693c10: 在句末。則是迴向之意。初中文有十句。後佛子下
0693c11: 重牒前意。生如來家下從後例牒。亦有十句。西域
0693c12: 文勢。多如此反騰前辭。正明迴向中又有十願。隨
0693c13: 一一願具前十意。皆云三昧者。禪定輕安。身心柔
0693c14: 軟猶彼女故。故善財云。定女常供侍。
0693c15: 佛子。菩薩摩訶薩能以所愛妻子布施。猶如往昔須
0693c16: 達拏太子現莊嚴王菩薩及餘無量諸菩薩等。菩薩
0693c17: 爾時乘薩婆若心。行一切施。淨修菩薩布施之道。其
0693c18: 心清淨無有中悔。罄捨所珍求一切智。令諸眾生淨
0693c19: 深志樂。成菩提行。觀菩薩道。念佛菩提。住佛種性。菩
0693c20: 薩摩訶薩成辦如是布施心已巳。決定志求如來之身。
0693c21: 自觀己巳身繫屬一切不得自在。又以其身普攝眾生。
0693c22: 猶如寶洲。給施一切。未滿足者令其滿足。菩薩如是
0693c23: 護念眾生。欲令自身作第一塔。普使一切皆生歡喜。
0693c24: 欲於世間生平等心。欲為眾生作清涼池。欲與眾生
0694a01: 一切安樂。欲為眾生作大施主。智慧自在。了知菩薩
0694a02: 所行之行。而能如是大誓莊嚴趣一切智。願成無上
0694a03: 智慧福田。普念眾生常隨守護。而能成辦自身利益。
0694a04: 智慧光明普照於世。常勤憶念菩薩施心。恒樂觀察
0694a05: 如來境界。佛子。菩薩摩訶薩以無縛無著解脫心布
0694a06: 施妻子。所集善根如是迴向。所謂願一切眾生住佛
0694a07: 菩提。起變化身周法界轉不退輪。願一切眾生得
0694a08: 無著身。願力周行一切佛剎。願一切眾生捨愛憎心。
0694a09: 斷貪恚結。願一切眾生為諸佛子隨佛所行。願一切
0694a10: 眾生於諸佛所生自己巳心不可沮壞。願一切眾生常
0694a11: 為佛子。從法化生。願一切眾生得究竟處。成就如來
0694a12: 自在智慧。願一切眾生證佛菩提。永離煩惱。願一切
0694a13: 眾生能具演說佛菩提道。常樂修行無上法施。願一
0694a14: 切眾生得正定心。不為一切諸緣所壞。願一切眾生
0694a15: 坐菩提樹成最正覺。開示無量從法化生諸善男女。
0694a16: 是為菩薩摩訶薩布施妻子善根迴向。為令眾生皆
0694a17: 悉證得無礙解脫無著智故。
0694a18: 第五十六施妻子。二事合願。標章引例。須達拏者
0694a19: 此云善愛。或云好愛。彼有經說其事甚廣。次菩薩
0694a20: 爾時下明能施心。初自分。次成辦下勝進所為。自
0694a21: 觀己巳身下觀身不堅。況於妻子。次又以下修堅固
0694a22: 二利之行。次佛子下迴向行中有十一願。初一依
0694a23: 於施心欲令普故。次二依妻立願。次三及後一。
0694a24: 依子立願。生自己巳心者如己巳骨肉等故。
0694b01: 佛子。菩薩摩訶薩莊嚴舍宅及諸資具。隨有乞求一
0694b02: 切施與。行布施法於家無著。遠離一切居家覺觀。厭
0694b03: 惡家業資生之具。不貪不味心無繫著。知家易壞心
0694b04: 恒厭捨。都於其中無所愛樂。但欲出家修菩薩行。以
0694b05: 諸佛法而自莊嚴。一切悉捨心無中悔。常為諸佛之
0694b06: 所讚歎。舍宅財物隨處所有悉以惠施。心無戀著。見
0694b07: 有乞求心生喜慶。菩薩爾時以此善根如是迴向。所
0694b08: 謂願一切眾生捨離妻子。成就出家第一之樂。願一
0694b09: 切眾生解脫家縛入於非家。諸佛法中修行梵行。願
0694b10: 一切眾生捨離堅垢。樂一切施心無退轉。願一切眾
0694b11: 生永離家法。少欲知足無所藏積。願一切眾生出世
0694b12: 俗家住如來家。願一切眾生得無礙法。滅除一切障
0694b13: 礙之道。願一切眾生離家屬愛。雖現居家心無所著。
0694b14: 願一切眾生善能化誘。不離家法說佛智慧。願一切
0694b15: 眾生身現在家。心常隨順佛智而住。願一切眾生在
0694b16: 居家地住於佛地。普令無量無邊眾生發歡喜心。是
0694b17: 為菩薩摩訶薩布施舍宅時善根迴向。為令眾生成
0694b18: 就菩薩種種行願神通智故。
0694b19: 第五十七施舍宅。
0694b20: 佛子。菩薩摩訶薩布施種種園林臺榭遊戲快樂莊
0694b21: 嚴之處。作是念言。我當為一切眾生作好園林。我當
0694b22: 為一切眾生示現法樂。我當施一切眾生歡喜之意。
0694b23: 我當示一切眾生無邊喜樂。我當為一切眾生開淨
0694b24: 法門。我當令一切眾生發歡喜心。我當令一切眾生
0694c01: 得佛菩提。我當令一切眾生成滿大願。我當於一切
0694c02: 眾生猶如慈父。我當令一切眾生智慧觀察。我當施
0694c03: 一切眾生資生之具。我當於一切眾生猶如慈母生
0694c04: 長一切善根大願。佛子。菩薩摩訶薩如是修行諸善
0694c05: 根時。於惡眾生不生疲厭。亦不誤起棄捨之心。設滿
0694c06: 世間一切眾生悉不知恩。菩薩於彼初無嫌恨。不生
0694c07: 一念求反報心。但欲滅其無量苦惱。於諸世間心如
0694c08: 空無所染著。普觀諸法真實之相。發大誓願滅眾
0694c09: 生苦。永不厭捨大乘志願。滅一切見。修諸菩薩平等
0694c10: 行願。佛子。菩薩摩訶薩如是觀察已巳。攝諸善根悉以
0694c11: 迴向。所謂願一切眾生念念滋生無量善法。成就無
0694c12: 上園林之心。願一切眾生得不動法。見一切佛皆令
0694c13: 歡喜。願一切眾生樂法園苑。得諸佛剎園苑妙樂。願
0694c14: 一切眾生得淨妙心。常見如來神足園林。願一切眾
0694c15: 生得佛戲樂。常善遊戲智慧境界。願一切眾生得遊
0694c16: 戲樂。普詣佛剎道場眾會。願一切眾生成就菩薩解
0694c17: 脫遊戲。盡未來劫行菩薩行心無疲倦。願一切眾生
0694c18: 見一切佛充滿法界。發廣大心住佛園林。願一切眾
0694c19: 生悉能往一切佛剎一一剎中供養諸佛。願一切
0694c20: 眾生得善欲心。清淨莊嚴一切佛剎。是為菩薩摩訶
0694c21: 薩布施一切園林臺榭善根迴向。為令眾生見一切
0694c22: 佛遊戲一切佛園林故。
0694c23: 第五十八施園林等。先標起念。次佛子下離過成
0694c24: 德。
0695a01: 佛子。菩薩摩訶薩作百千億那由他無量無數廣大
0695a02: 施會。一切清淨諸佛印可。終不損惱於一眾生。普令
0695a03: 眾生遠離眾惡。淨三業道成就智慧。開置無量百千
0695a05: 他阿僧祇資生妙物。發甚難得菩提之心行無限施。
0695a06: 令諸眾生住清淨道。初中後善生淨信解。隨百千億
0695a07: 無量眾生心之所樂悉令歡喜。以大慈悲救護一切。
0695a08: 承事供養三世諸佛。為欲成就一切佛種。修行布施
0695a09: 心無中悔。增長信根成滿勝行。念念增進檀波羅蜜。
0695a10: 菩薩爾時以諸善根如是迴向。所謂願一切眾生發
0695a11: 大乘心。悉得成就摩訶衍施。願一切眾生皆悉能行
0695a12: 大會施。盡施。善施。最勝施。無上施。最無上施。無等等
0695a13: 施。超諸世間施。一切諸佛所稱歎施。願一切眾生作
0695a14: 第一施主。於諸惡趣勉濟眾生。皆令得入無礙智道。
0695a15: 修平等願如實善根。得無差別證自境智。願一切眾
0695a16: 生安住寂靜諸禪定智。入不死道究竟一切神通智
0695a17: 慧。勇猛精進具足諸地莊嚴佛法。到於彼岸永不退
0695a18: 轉。願一切眾生設大施會終不疲厭。給濟眾生無有
0695a19: 休息。究竟無上一切種智。願一切眾生恒勤種植一
0695a20: 切善根。到於無量功德彼岸。願一切眾生常蒙諸佛
0695a21: 之所稱歎。普為世間作大施主。功德具足充滿法界。
0695a22: 照十方施無上樂。願一切眾生設大施會廣集善
0695a23: 根。等攝眾生到於彼岸。願一切眾生成最勝施。普令
0695a24: 眾生住第一乘。願一切眾生為應時施。永離非時大
0695b01: 施究竟。願一切眾生成就善施。到佛丈夫大施彼岸。
0695b02: 願一切眾生究竟常行大莊嚴施。盡以一切諸佛為
0695b03: 師。悉皆親近興大供養。願一切眾生住清淨施。集等
0695b04: 法界無量福德到於彼岸。願一切眾生於諸世間為
0695b05: 大施主。誓度品住如來地。是為菩薩摩訶薩設大
0695b06: 施會善根迴向。為令眾生行無上施。究竟佛施。成就
0695b07: 善施。不可壞施。供諸佛施。無恚恨施。救眾生施。成一
0695b08: 切智施。常見諸佛施。善精進施。成就一切菩薩功德
0695b09: 諸佛智慧廣大施故。
0695b10: 第五十九設大施會。次一切下離過成德。擇薪而
0695b11: 爨。濾水而用。不強乞求。名不惱眾生。今多反此。豈
0695b12: 成大益。開置下略示儀式。發甚難得下顯施所依
0695b13: 心。成波羅蜜。迴向行中有十五願。
0695b14: 佛子。菩薩摩訶薩布施一切資生之物。心無貪惜不
0695b15: 求果報。於世富樂無所希望。離妄想心善思惟法。為
0695b16: 欲利益一切眾生。審觀一切諸法實性。隨諸眾生種
0695b17: 種不同。所用所求各各差別。成辦無量資生之具。所
0695b18: 有嚴飾悉皆妙好。行無邊施。行一切施。盡內外施。行
0695b19: 此施時增志樂力。獲大功德成就心寶。常能守護一
0695b20: 切眾生。皆令發生殊勝志願。初未曾有求反報心。所
0695b21: 有善根等三世佛。悉以圓滿一切種智。佛子。菩薩摩
0695b22: 訶薩以此布施所有善根迴向眾生。願一切眾生清
0695b23: 淨調伏。願一切眾生滅除煩惱。嚴淨一切諸佛剎土。
0695b24: 願一切眾生以清淨心於一念中周法界。願一切
0695c01: 眾生智慧充滿空法界。願一切眾生得一切智。普
0695c02: 入三世調伏眾生。於一切時常轉清淨不退法輪。願
0695c03: 一切眾生具一切智。善能示現神通方便饒益眾生。
0695c04: 願一切眾生悉能悟入諸佛菩提。盡未來劫於十方
0695c05: 世界常說正法曾無休息。令諸眾生普能聞知。願一
0695c06: 切眾生於無量劫修菩薩行。悉得圓滿。願一切眾生
0695c07: 於一切世界。若染若淨。若小若大。若麤若細。若覆若
0695c08: 仰。或一莊嚴。或種種莊嚴。所可演說。在世界數諸世
0695c09: 界中修菩薩行靡不周。願一切眾生於念念中常
0695c10: 作三世一切佛事。教化眾生向一切智。
0695c11: 第六十施資具。以別說諸門不可盡故。末後總說
0695c12: 一切資具。文但有二。一施行。二迴向行。以鄰後都
0695c13: 結。故闕後二。今初有四。初施時離過。以離妄想心
0695c14: 等故。二善思惟下辨施所依。三隨諸眾生下正明
0695c15: 施行。四行此下顯所成德。後迴向行中有十願。以
0695c16: 資生多種。願亦類別。一施洗滌資具願。二施掃拭
0695c17: 資具願。又資具總明。故願亦總發未必別配。
0695c18: 佛子。菩薩摩訶薩隨諸眾生一切所須。以如是等阿
0695c19: 僧祇物而為給施。為令佛法相續不斷。大悲普救一
0695c20: 切眾生。安住大慈修菩薩行。於佛教誨終無違犯。以
0695c21: 巧方便修行眾善。不斷一切諸佛種性。隨求悉與而
0695c22: 無患厭。一切悉捨未曾中悔。常勤迴向一切智道。時
0695c23: 十方國土種種形類。種種趣生。種種福田。皆來集會。
0695c24: 至菩薩所種種求索。菩薩見已巳普見攝受。心生歡喜
0696a01: 如見善友。大悲哀愍思滿其願。捨心增長無有休息
0696a02: 亦不疲厭。隨其所求悉令滿足離貧窮苦。時諸乞者
0696a03: 心大欣慶。轉更稱傳讚揚其德。美聲遐布悉來歸往。
0696a04: 菩薩見已巳歡喜無量。假使百千億那由他劫受帝釋
0696a05: 樂。無數劫受夜摩天樂。無量劫受兜率陀天樂。無邊
0696a06: 劫受善變化天樂。無等劫受他化自在天樂。不可數
0696a07: 劫受梵王樂。不可稱劫受轉輪王王三千樂。不可思
0696a08: 劫受淨天樂。不可說劫受淨居天樂。悉不能及。菩
0696a09: 薩摩訶薩見乞者來歡喜愛樂。欣慶踊躍信心增長
0696a10: 志樂清淨。諸根調順。信解成滿。乃至增進諸佛菩提。
0696a11: 佛子。菩薩摩訶薩以此善根。為欲利益一切眾生故
0696a12: 迴向。為欲安樂一切眾生故迴向。為令一切眾生得
0696a13: 大義利故迴向。為令一切眾生悉得清淨故迴向。為
0696a14: 令一切眾生悉求菩提故迴向。為令一切眾生悉得
0696a15: 平等故迴向。為令一切眾生悉得賢善心故迴向。為
0696a16: 令一切眾生悉入摩訶衍故迴向。為令一切眾生悉
0696a17: 得賢善智慧故迴向。為令一切眾生悉具普賢菩薩
0696a18: 行願滿十力乘現成正覺故迴向。
0696a19: 第三隨諸眾生下總結多門善根迴向。別不可盡
0696a20: 故此總明。文中二。先結善根。即前施行。後佛子下
0696a21: 結迴向。今初有二節。一結所施物。謂菩薩所施不
0696a22: 止六十。故等以僧祇。次為令佛法下結施所為。以
0696a23: 初貫後即是所為。若依大悲等即是所依。然所為
0696a24: 即通自他所依則自心所住。三時十方下結能施
0696b01: 心。於中有四。初對多田生喜離過。二時諸乞者下
0696b02: 明其田彌多其喜彌廣。三假使下校量顯廣。略舉
0696b03: 十王所受之樂不及菩薩喜樂之心。四菩薩見乞
0696b04: 者下結喜廣深。何等菩薩見乞生喜。謂施行熟故。
0696b05: 施障盡故。二佛子菩薩摩訶薩以此善根下結前
0696b06: 迴向。今但結其迴向所為。則顯前來別別迴向不
0696b07: 出於此。上來通顯隨相行竟。下離相。
0696b08: 佛子。菩薩摩訶薩以諸善根如是迴向時。身口意業
0696b09: 皆悉解脫。無著無繫。無眾生想。無命者想。無補伽羅
0696b10: 想。無人想。無童子想。無生者想。無作者想。無受者想。
0696b11: 無有想。無無想。無今世後世想。無死此生彼想。無常
0696b12: 想。無無常想。無三有想。無無三有想。非想。非非想。如
0696b13: 是非縛迴向。非縛解迴向。非業迴向。非業報迴向。非
0696b14: 分別迴向。非無分別迴向。非思迴向。非思已巳迴向。非
0696b15: 心迴向。非無心迴向。佛子。菩薩摩訶薩如是迴向時。
0696b16: 不著內。不著外。不著能緣。不著所緣。不著因。不著果。
0696b17: 不著法。不著非法。不著思。不著非思。不著色。不著色
0696b18: 生。不著色滅。不著受想行識。不著受想行識生。不著
0696b19: 受想行識滅。佛子。菩薩摩訶薩若能於此諸法不著。
0696b20: 則不縛色。不縛色生。不縛色滅。不縛受想行識。不縛
0696b21: 受想行識生。不縛受想行識滅。若能於此諸法不縛。
0696b22: 則亦於諸法不解。何以故。無有少法若現生若已巳生
0696b23: 若當生。無法可取。無法可著。一切諸法自相如是。無
0696b24: 有自性。自性相離。非一非二。非多非無量。非小非大。
0696c01: 非狹非廣。非深非淺。非寂靜非戲論。非處非非處。非
0696c02: 法非非法。非體非非體。非有非非有。菩薩如是觀察
0696c03: 諸法則為非法。於言語中隨世建立非法為法。不斷
0696c04: 諸業道。不捨菩薩行。求一切智終無退轉。了知一切
0696c05: 業緣如夢。音聲如響。眾生如影。諸法如幻。而亦不壞
0696c06: 因緣業力。了知諸業其用廣大。解一切法皆無所作。
0696c07: 行無作道未嘗暫廢。
0696c08: 大文第二佛子菩薩摩訶薩以諸善根如是迴向
0696c09: 時下離相迴向。即向實際行稱涅槃。此彰行深。前
0696c10: 障行廣深廣同時。言不並耳。先正明離相。後如是
0696c11: 觀察下不礙隨相。初總標解脫是總。不著於解。不
0696c12: 繫於縛。是真解脫。次別顯中二。初內絕相念故無
0696c13: 縛解。後佛子下觸境離染故無縛解。初中無眾生
0696c14: 想等先絕我想。次無有想下絕其法想。次如是非
0696c15: 縛下顯行成。次菩薩摩訶薩如是迴向時下第二
0696c16: 觸境無染。故無縛解。於中云不著內外等。初明無
0696c17: 著。即明界處空。次云不著色等。顯不著五蘊。次佛
0696c18: 子若能如此下明不縛蘊。如是則已巳遣三科矣。次
0696c19: 若能於此下明其不解。若本無縛其誰求解。離縛
0696c20: 取解。未免於縛。故復遣之。遣至無遣儻然無寄。理
0696c21: 自玄會矣。次何以故下徵釋離相之所以。先徵意
0696c22: 云設我假立法體不無。今無念著。其故何耶。下釋
0696c23: 意云法性爾故。謂諸法性本自無生。自相如是。故
0696c24: 自性相離。次云非一非二下別彰所離。謂上但云
0697a01: 離。為離何相。謂一二等。文有十對。次菩薩如是觀
0697a02: 察下明不礙隨相者。以凡情封執。觸言生滯。聞於
0697a03: 離相則謂乖前隨相之言。失於業果菩提之行。故
0697a04: 此略而會之。
0697a05: 佛子。此菩薩摩訶薩住一切智。若處非處普皆迴向
0697a06: 一切智性。於一切處皆悉迴向無有退轉。以何義故
0697a07: 說名迴向。永度世間至於彼岸故名迴向。永出諸蘊
0697a08: 至於彼岸故名迴向。度言語道至於彼岸故名迴向。
0697a09: 離種種想至於彼岸故名迴向。永斷身見至於彼岸
0697a10: 故名迴向。永離依處至於彼岸故名迴向。永絕所作
0697a11: 至於彼岸故名迴向。永出諸有至於彼岸故名迴向。
0697a12: 永捨諸取至於彼岸故名迴向。永出世法至於彼岸
0697a13: 故名迴向。佛子。菩薩摩訶薩如是迴向時。則為隨順
0697a14: 佛住。隨順法住。隨順智住。隨順菩提住。隨順義住。隨
0697a15: 順迴向住。隨順境界住。隨順行住。隨順真實住。隨順
0697a16: 清淨住。佛子。菩薩摩訶薩如是迴向。則為了達一切
0697a17: 諸法。則為承事一切諸佛。無有一佛而不承事。無有
0697a18: 一法而不供養。無有一法而可滅壞。無有一法而可
0697a19: 乖違。無有一物而可貪著。無有一法而可厭離。不見
0697a20: 內外一切諸法有少滅壞。違因緣道。法力具足無有
0697a21: 休息。佛子。是為菩薩摩訶薩第六隨順堅固一切善
0697a22: 根迴向。
0697a23: 大文第三此菩薩下釋迴向名。初總釋。初住一切
0697a24: 智。是自善根。由此能成下諸義故。若處已巳下釋平
0697b01: 等隨順義。次別釋中。以何義故說名迴向。下假以
0697b02: 徵起釋迴向義。次佛子菩薩如是迴向時下釋隨
0697b03: 順義。意謂但能如是離相迴向。自然隨順佛法智
0697b04: 等。以佛法等實為體故。三佛子如是迴向下釋堅
0697b05: 固一切善根義。亦合徵云實際非相何名堅固。實
0697b06: 際無差何名一切。此釋意云如是離相迴向方名
0697b07: 堅固。以凡是有相皆可破壞。故但能離相自成諸
0697b08: 善。諸善皆以實際而為體故。下佛子是為菩薩摩
0697b09: 訶薩第六隨順堅固一切善根迴向。依釋結名。
0697b10: 上位行竟。下位果。
0697b11: 菩薩摩訶薩住此迴向時。常為諸佛之所護念。堅固
0697b12: 不退入深法性。修一切智。隨順法義。隨順法性。隨順
0697b13: 一切堅固善根。隨順一切圓滿大願。具足隨順堅固
0697b14: 之法。一切金剛所不能壞。於諸法中而得自在。
0697b15: 第二大文住此迴向時明位果。隨離無二。招斯十
0697b16: 果。
0697b17: 爾時金剛幢菩薩。觀察十方。觀察眾會。觀察法界已巳。
0697b18: 入於字句甚深之義。修習無量廣大之心。以大悲心
0697b19: 普覆世間。長去來今佛種性心。入於一切諸佛功德。
0697b20: 成就諸佛自在力身。觀諸眾生心之所樂。隨其善根
0697b21: 所可成熟。依法性身為現色身。承佛神力而說頌言。
0697b22: 菩薩現身作國王於世位中最無等
0697b23: 福德威光勝一切普為萌興利益
0697b24: 其心清淨無染著於世自在咸遵敬
0697c01: 弘宣正法以訓人普使眾生獲安隱
0697c02: 現生貴族升王位常依正教轉法輪
0697c03: 稟性仁慈無毒虐十方敬仰皆從化
0697c04: 智慧分別常明了色相才能皆具足
0697c05: 臨馭率土靡不從摧伏魔軍悉令盡
0697c06: 堅持淨戒無違犯決志堪忍不動搖
0697c07: 永願蠲除忿恚心常樂修行諸佛法
0697c08: 飲食香鬘及衣服車騎褥座與燈
0697c09: 菩薩悉以給濟人并及所餘無量種
0697c10: 為利益故而行施令其開發廣大心
0697c11: 於尊勝處及所餘意皆清淨生歡喜
0697c12: 菩薩一切皆周給內外所有悉能捨
0697c13: 必使其心永清淨不令暫爾生狹劣
0697c14: 或施於頭或施眼或施於手或施足
0697c15: 皮肉骨髓及餘物一切皆捨心無
0697c16: 菩薩身居大王位種族豪貴人中尊
0697c17: 開口出舌施生其心歡喜無憂戀
0697c18: 以彼施舌諸功德迴向一切諸眾生
0697c19: 普願藉此勝因緣悉得如來廣長舌
0697c20: 或施妻子及王位或施其身作僮僕
0697c21: 其心清淨常歡喜如是一切無憂悔
0697c22: 隨所樂求咸施與應時給濟無疲厭
0697c23: 一切所有皆能散諸來求者皆滿足
0697c24: 為聞法故施其身修諸苦行求菩提
0698a01: 復為眾生捨一切求無上智不退轉
0698a02: 以於佛所聞正法自捨其身充給侍
0698a03: 為欲普救於生發生無量歡喜心
0698a04: 彼見世尊大導師能以慈心廣饒益
0698a05: 是時踊躍生歡喜聽受如來深法味
0698a06: 菩薩所有諸善根悉以迴向諸眾生
0698a07: 普皆救護無有餘永使解脫常安樂
0698a08: 菩薩所有諸眷屬色相端嚴能辯慧
0698a09: 華鬘衣服及塗香種種莊嚴皆具足
0698a10: 此諸眷屬甚希有菩薩一切皆能施
0698a11: 專求正覺度生如是之心無暫捨
0698a12: 菩薩如是諦思惟備行種種廣大業
0698a13: 悉以迴向諸含識而不生於取著心
0698a14: 菩薩捨彼大王位及以國土諸城邑
0698a15: 宮殿樓閣與園林僮僕侍衛皆無
0698a16: 彼於無量百千劫處處周行而施與
0698a17: 因以教導諸生悉以超升無上岸
0698a18: 無量品類各差別十方世界來萃止
0698a19: 菩薩見已巳心欣慶隨其所乏令滿足
0698a20: 如三世佛所迴向菩薩亦修如是業
0698a21: 調御人尊之所行悉皆隨學到彼岸
0698a22: 菩薩觀察一切法誰為能入此法者
0698a23: 云何為入何所入如是布施心無住
0698a24: 菩薩迴向善巧智菩薩迴向方便法
0698b01: 菩薩迴向真實義於其法中無所著
0698b02: 心不分別一切業亦不染著於業果
0698b03: 知菩提性從緣起入深法界無違逆
0698b04: 不於身中而有業亦不依止於心住
0698b05: 智慧了知無業性以因緣故業不失
0698b06: 心不妄取過去法亦不貪著未來事
0698b07: 不於現在有所住了達三世悉空寂
0698b08: 菩薩已巳到色彼岸受想行識亦如是
0698b09: 超出世間生死流其心謙下常清淨
0698b10: 諦觀五蘊十八界十二種處及己巳身
0698b11: 於此一一求菩提體性畢竟不可得
0698b12: 不取諸法常住相於斷滅相亦不著
0698b13: 法性非有亦非無業理次第終無盡
0698b14: 不於諸法有所住不於眾生及菩提
0698b15: 十方國土三世中畢竟求之無可得
0698b16: 若能如是觀諸法則如諸佛之所解
0698b17: 雖求其性不可得菩薩所行亦不
0698b18: 菩薩了法從緣有不違一切所行道
0698b19: 開示解說諸業跡欲使眾生悉清淨
0698b20: 是為智者所行道一切如來之所說
0698b21: 隨順思惟入正義自然覺悟成菩提
0698b22: 諸法無生亦無滅亦復無來無有去
0698b23: 不於此死而生彼是人悟解諸佛法
0698b24: 了達諸法真實性而於法性無分別
0698c01: 知法無性無分別此人善入諸佛智
0698c02: 法性在一切處一切眾生及國土
0698c03: 三世悉在無有餘亦無形相而可得
0698c04: 一切諸佛所覺了悉皆攝取無有餘
0698c05: 雖說三世一切法如是等法悉非有
0698c06: 如諸法相一切菩薩迴向亦復然
0698c07: 如是迴向諸眾生常於世間無退轉
0698c08: 第二應頌。先說因緣。後正說偈。頌有四十一偈。初
0698c09: 五偈頌所依身。次飲食下三十偈半頌依身起行。
0698c10: 後隨順下有五偈半。頌釋名中隨順等義。兼頌位
0698c11: 果。
0698c12: 
0698c13: 大方廣佛華嚴經綱要卷第二十八
