0534c16: 
0534c17: 
0534c18: 
0534c19: 大方廣佛華嚴經綱要卷第八
0534c20: 于闐國三藏沙門實叉難陀　譯經
0534c21: 清涼山大華嚴寺沙門澄觀　疏義
0534c22: 明匡山法雲寺憨山沙門德清提挈
0534c23: 華藏世界品第五之一
0534c24: 此品來意者。前品通明諸佛剎海。今此別明本師
0535a01: 所嚴依果。答世界海問。故次來也。梵本具云華藏
0535a02: 莊嚴嚴具世界海清淨功德海光明品。譯人嫌
0535a03: 繁。乃今太略。應云蓮華藏莊嚴世界海品。謂蓮華
0535a04: 含子之處目之曰藏。今剎種及剎為大蓮華之所
0535a05: 含藏。故云華藏。其中一一境界皆有剎海塵數清
0535a06: 淨功德。故曰莊嚴。世界深廣目之為海。然此世界
0535a07: 海略舉二因。一約眾生如來藏識。即是香海。故楞
0535a08: 伽云藏識海。亦法性海。依無住本是為風輪。亦妄
0535a09: 想風。於此海中有因果相。恒沙性德即是正因之
0535a10: 華。世出世間未來果法皆悉含攝。故名為藏。若以
0535a11: 法性為海。心即是華。含藏亦爾。然此藏識相分之
0535a12: 中。半為外器。不執受故。半為內身。執為自性。生覺
0535a13: 受故。二約諸佛。謂以大願風持大悲海。生無邊行
0535a14: 華。含藏二利染淨果法。重疊無礙。故所感剎相狀
0535a15: 如之。是以出現中。多將世界以喻佛德。
0535a16: 爾時普賢菩薩復告大眾言。諸佛子。此華藏莊嚴世
0535a17: 界海。是毗盧遮那如來往昔於世界海微塵數劫修
0535a18: 菩薩行時。一一劫中。親近世界海微塵數佛。一一佛
0535a19: 所。淨修世界海微塵數大願之所嚴淨。諸佛子。此華
0535a20: 藏莊嚴世界海。有須彌山微塵數風輪所持。其最下
0535a21: 風輪名平等住。能持其上一切寶熾然莊嚴。次上
0535a22: 風輪名出生種種寶莊嚴。能持其上淨光照耀摩尼
0535a23: 王幢。次上風輪名寶威德。能持其上一切寶鈴。次上
0535a24: 風輪名平等。能持其上日光明相摩尼王輪。次上
0535b01: 風輪名種種普莊嚴。能持其上光明輪華。次上風輪
0535b02: 名普清淨。能持其上一切華師子座。次上風輪名
0535b03: 聲十方。能持其上一切珠王幢。次上風輪名一切
0535b04: 寶光明。能持其上一切摩尼王樹華。次上風輪名速
0535b05: 疾普持。能持其上一切香摩尼須彌雲。次上風輪名
0535b06: 種種宮殿遊行。能持其上一切寶色香臺雲。諸佛子。
0535b07: 彼須彌山微塵數風輪最在上者。名殊勝威光藏能
0535b08: 持普光摩尼莊嚴香水海。此香水海有大蓮華。名種
0535b09: 種光明香幢。華藏莊嚴世界海住在其中。四方均
0535b10: 平清淨堅固。金剛輪山周圍繞。地海眾樹各有區
0535b11: 別。是時普賢菩薩。欲重宣其義。承佛神力。觀察十方。
0535b12: 而說頌言。
0535b13: 世尊往昔於諸有微塵佛所修淨業
0535b14: 故獲種種寶光明華藏莊嚴世界海
0535b15: 廣大悲雲一切捨身無量等剎塵
0535b16: 以昔劫海修行力今此世界無諸垢
0535b17: 放大光明住空風力所持無動搖
0535b18: 佛藏摩尼普嚴飾如來願力令清淨
0535b19: 普散摩尼妙藏華以昔願力空中住
0535b20: 種種堅固莊嚴海光雲垂布滿十方
0535b21: 諸摩尼中菩薩雲普詣十方光熾然
0535b22: 光成輪妙華飾法界周流靡不
0535b23: 一切寶中放淨光其光普照眾生海
0535b24: 十方國土皆周咸令出苦向菩提
0535c01: 寶中佛數等眾生從其毛孔出化形
0535c02: 梵主帝釋輪王等一切眾生及諸佛
0535c03: 化現光明等法界光中演說諸佛名
0535c04: 種種方便示調伏普應心無不盡
0535c05: 華藏世界所有塵一一塵中見法界
0535c06: 寶光現佛如雲集此是如來剎自在
0535c07: 廣大願雲周法界於一切劫化生
0535c08: 普賢智地行悉成所有莊嚴從此出
0535c09: 此下釋文一品分三。初明華藏因果自體。二明藏
0535c10: 海安住莊嚴。三明所持剎網差別。有長行偈頌。今
0535c12: 廣。一剎海塵劫修。則時長。遇剎海塵數佛。則不唯
0535c13: 一佛。三淨剎海塵數願。則不唯一無生行。故云深
0535c14: 廣。此顯因深。屬於果人。次下彰果體相辨其寬容。
0535c15: 後先辨持世之風輪。文云此華藏世界有微塵數
0535c16: 風輪所持。此明風輪為能持。華藏剎為所持。其風
0535c17: 輪有多名。其最上者名殊勝威光藏。是則積多風
0535c18: 輪以為能持。則所積者厚。故有力能持。其所持者
0535c19: 最下一大海。名普光摩尼莊嚴香水海。此為華藏
0535c20: 之總海。即是世界海。次云此香水海有蓮華。名種
0535c21: 種光明香幢。此總舉香水海中一朵蓮華。此中
0535c22: 含有佛剎微塵數香水海。各有蓮華持多佛剎。是
0535c23: 為剎海。故次云此世界海大地中。有不可說佛剎
0535c24: 微塵數香水海。此海在香所持金剛地上。是為
0536a01: 剎種。此香幢所含多多剎種。如蓮華之。一
0536a02: 是一剎種。亦各有二十重。今且總辨主剎。總名為
0536a03: 世界海。向後剎網安布。乃明伴剎。故先云華藏莊
0536a04: 嚴世界海安住其中。已巳上明風輪持香水海。海中
0536a05: 出蓮華。華中含多剎種。成世界海。以彰果體寬容。
0536a06: 初長行。次偈頌。頌長行之義。末後二偈明剎自在。
0536a07: 爾時普賢菩薩。復告大眾言。諸佛子。此華藏莊嚴世
0536a08: 界海。大輪圍山住日珠王蓮華之上。旃檀摩尼以為
0536a09: 其身。威德寶王以為其峰。妙香摩尼而作其輪。藏
0536a10: 金剛所共成立。一切香水流注其間。眾寶為林妙華
0536a11: 開敷。香草布地明珠間飾。種種香華處處盈滿。摩尼
0536a12: 為網。周而垂覆。如是等有世界海微塵數眾妙莊嚴。
0536a13: 爾時普賢菩薩。欲重宣其義。承佛神力。觀察十方。而
0536a14: 說頌言。
0536a15: 世界大海無有邊寶輪清淨種種色
0536a16: 所有莊嚴盡奇妙此由如來神力起
0536a17: 摩尼寶輪妙香輪及以真珠燈輪
0536a18: 種種妙寶為嚴飾清淨輪圍所安住
0536a19: 堅固摩尼以為藏閻浮檀金作嚴飾
0536a20: 舒光作十方內外映徹皆清淨
0536a21: 金剛摩尼所集成復雨摩尼諸妙寶
0536a22: 其寶精奇非一種放淨光明普嚴麗
0536a23: 香水分流無量色散諸華寶及旃檀
0536a24: 眾蓮競發如衣布珍草羅生悉芬馥
0536b01: 無量寶樹普莊嚴開華發色熾然
0536b02: 種種名衣在其內光雲四照常圓滿
0536b03: 無量無邊大菩薩執蓋焚香充法界
0536b04: 悉發一切妙音聲普轉如來正法輪
0536b05: 諸摩尼樹寶末成一一寶末現光明
0536b06: 毗盧遮那清淨身悉入其中普令見
0536b07: 諸莊嚴中現佛身無邊色相無央數
0536b08: 悉往十方無不所化眾生亦無限
0536b09: 一切莊嚴出妙音演說如來本願輪
0536b10: 十方所有淨剎海佛自在力咸令
0536b11: 爾時普賢菩薩。復告大眾言。諸佛子。此世界海大輪
0536b12: 圍山內所有大地。一切皆以金剛所成。堅固莊嚴不
0536b13: 可沮壞。清淨平坦無有高下。摩尼為輪。眾寶為藏。一
0536b14: 切眾生種種形狀諸摩尼寶以為間錯。散眾寶末。布
0536b15: 以蓮華。香藏摩尼分置其間。諸莊嚴具充滿如雲。三
0536b16: 世一切諸佛國土所有莊嚴而為校飾。摩尼妙寶以
0536b17: 為其網。普現如來所有境界。如天帝網於中布列。諸
0536b18: 佛子。此世界海地有如是等世界海微塵數莊嚴。爾
0536b19: 時普賢菩薩。欲重宣其義。承佛神力。觀察十方。而說
0536b20: 頌言。
0536b21: 其地平坦極清淨安住堅固無能壞
0536b23: 金剛為地甚可悅寶輪寶網具莊嚴
0536b24: 蓮華布上皆圓滿妙衣彌覆悉周
0536c01: 菩薩天冠寶瓔珞悉布其地為嚴好
0536c02: 旃檀摩尼普散中咸舒離垢妙光明
0536c03: 寶華發出妙光光如雲照一切
0536c04: 散此妙華及眾寶普覆於地為嚴飾
0536c05: 密雲興布滿十方廣大光明無有盡
0536c06: 普至十方一切土演說如來甘露法
0536c07: 一切佛願摩尼內普現無邊廣大劫
0536c08: 最勝智者昔所行於此寶中無不見
0536c09: 其地所有摩尼寶一切佛剎咸來入
0536c10: 彼諸佛剎一一塵一切國土亦入中
0536c11: 妙寶莊嚴華藏界菩薩遊行十方
0536c12: 演說大士諸弘願此是道場自在力
0536c13: 摩尼妙寶莊嚴地放淨光明備眾飾
0536c14: 充滿法界等空佛力自然如是現
0536c15: 諸有修治普賢願入佛境界大智人
0536c16: 能知於此剎海中如是一切諸神變
0536c17: 爾時普賢菩薩。復告大眾言。諸佛子。此世界海大地
0536c18: 中。有十不可說佛剎微塵數香水海。一切妙寶莊嚴
0536c19: 其底。妙香摩尼莊嚴其岸。毗盧遮那摩尼寶王以為
0536c20: 其網。香水映徹具眾寶色。充滿其中。種種寶華旋布
0536c21: 其上。旃檀細末澄垽其下。演佛言音。放寶光明。無邊
0536c22: 菩薩持種種蓋現神通力。一切世界所有莊嚴悉於
0536c23: 中現。十寶階陛行列分布。十寶欄楯周圍繞。四天
0536c24: 下微塵數一切寶莊嚴芬陀利華。敷榮水中。不可說
0537a01: 百千億那由他數十寶尸羅幢。恒河沙數一切寶衣
0537a02: 鈴網幢。恒河沙數無邊色相寶華樓閣。百千億那由
0537a03: 他數十寶蓮華城。四天下微塵數眾寶樹林寶摩
0537a04: 尼以為其網。恒河沙數旃檀香諸佛言音。光摩尼
0537a05: 不可說百千億那由他數眾寶垣墻。悉共圍繞周
0537a06: 嚴飾。爾時普賢菩薩。欲重宣其義。承佛神力。觀察十
0537a07: 方。而說頌言。
0537a08: 此世界中大地上有香水海摩尼嚴
0537a09: 清淨妙寶布其底安住金剛不可壞
0537a10: 香藏摩尼積成岸日珠輪布若雲
0537a11: 蓮華妙寶為瓔珞處處莊嚴淨無垢
0537a12: 香水澄渟具眾色寶華旋布放光明
0537a13: 普震音聲聞遠近以佛威神演妙法
0537a14: 階陛莊嚴具眾寶復以摩尼為間飾
0537a15: 周迴欄楯悉寶成蓮華珠網如雲布
0537a16: 摩尼寶樹列成行華敷榮光赦奕
0537a17: 種種樂音恒競奏佛神通力令如是
0537a18: 種種妙寶芬陀利敷布莊嚴香水海
0537a19: 香光明無暫停廣大圓滿皆充
0537a20: 明珠寶幢恒熾盛妙衣垂布為嚴飾
0537a21: 摩尼鈴網演法音令其聞者趣佛智
0537a22: 妙寶蓮華作城郭眾彩摩尼所嚴瑩
0537a23: 真珠雲影布四隅如是莊嚴香水海
0537a24: 垣墻繚繞皆周樓閣相望布其上
0537b01: 無量光明恒熾然種種莊嚴清淨海
0537b02: 毗盧遮那於往昔種種剎海皆嚴淨
0537b03: 如是廣大無有邊悉是如來自在力
0537b04: 爾時普賢菩薩。復告大眾言。諸佛子。一一香水海各
0537b05: 有四天下微塵數香水河。右旋圍繞。一切皆以金剛
0537b06: 為岸。淨光摩尼以為嚴飾。常現諸佛寶色光雲。及諸
0537b07: 眾生所有言音。其河所有漩澓之處。一切諸佛所修
0537b08: 因行。種種形相。皆從中出。摩尼為網眾寶鈴鐸諸世
0537b09: 界海所有莊嚴悉於中現。摩尼寶雲以覆其上。其雲
0537b10: 普現華藏世界毗盧遮那十方化佛及一切佛神通
0537b11: 之事。復出妙音。稱揚三世佛菩薩名。其香水中。常出
0537b12: 一切寶光雲相續不絕。若廣說者一一河各有世
0537b13: 界海微塵數莊嚴。爾時普賢菩薩。欲重宣其義。承佛
0537b14: 神力。觀察十方。而說頌言。
0537b15: 清淨香流滿大河金剛妙寶為其岸
0537b16: 寶末為輪布其地種種嚴飾皆珍好
0537b17: 寶階行列妙莊嚴欄楯周迴悉殊麗
0537b18: 真珠為藏眾華飾種種纓鬘共垂下
0537b19: 香水寶光清淨色恒吐摩尼競疾流
0537b20: 眾華隨浪皆搖動悉奏樂音宣妙法
0537b21: 細末旃檀作泥垽一切妙寶同洄澓
0537b22: 香藏氛氳布在中發流芬普周
0537b23: 河中出生諸妙寶悉放光明色熾然
0537b24: 其光布影成臺座華蓋珠瓔皆具足
0537c01: 摩尼王中現佛身光明普照十方剎
0537c02: 以此為輪嚴飾地香水徹常盈滿
0537c03: 摩尼為網金為鐸覆香河演佛音
0537c04: 克宣一切菩提道及以普賢之妙行
0537c05: 寶岸摩尼極清淨恒出如來本願音
0537c06: 一切諸佛曩所行其音普演皆令見
0537c07: 其河所有漩流處菩薩如雲常踊出
0537c08: 悉往廣大剎土中乃至法界咸充滿
0537c09: 清淨珠王布若雲一切香河悉彌覆
0537c10: 其珠等佛眉間相炳然顯現諸佛影
0537c11: 爾時普賢菩薩。復告大眾言。諸佛子。此諸香水河兩
0537c12: 間之地。悉以妙寶種種莊嚴。一一各有四天下微塵
0537c13: 數眾寶莊嚴芬陀利華。周滿。各有四天下微塵
0537c14: 數眾寶樹林。次第行列。一一樹中。恒出一切諸莊嚴
0537c15: 雲。摩尼寶王照耀其間。種種華香處處盈滿。其樹復
0537c16: 出微妙音聲。說諸如來一切劫中所修大願。復散種
0537c17: 種摩尼寶王。充其地。所謂蓮華輪摩尼寶王。香
0537c18: 光雲摩尼寶王。種種嚴飾摩尼寶王。現不可思議莊
0537c19: 嚴色摩尼寶王。日光明衣藏摩尼寶王。周十方普
0537c20: 垂布光網雲摩尼寶王。現一切諸佛神變摩尼寶王。
0537c21: 現一切眾生業報海摩尼寶王。如是等有世界海微
0537c22: 塵數。其香水河兩間之地。一一悉具如是莊嚴。爾時
0537c23: 普賢菩薩。欲重宣其義。承佛神力。觀察十方。而說頌
0537c24: 言。
0538a01: 其地平坦極清淨真金摩尼共嚴飾
0538a02: 諸樹行列蔭其中聳垂條萃若雲
0538a03: 枝條妙寶所莊嚴華成輪光四照
0538a04: 摩尼為果如雲布普使十方常現
0538a05: 摩尼布地皆充滿眾華寶末共莊嚴
0538a06: 復以摩尼作宮殿悉現眾生諸影像
0538a07: 諸佛影像摩尼王普散其地靡不周
0538a08: 如是赫奕十方一一塵中咸見佛
0538a09: 妙寶莊嚴善分布真珠燈網相間錯
0538a10: 處處悉有摩尼輪一一皆現佛神通
0538a11: 眾寶莊嚴放大光光中普現諸化佛
0538a12: 一一周行靡不悉以十力廣開演
0538a13: 摩尼妙寶芬陀利一切水中咸滿
0538a14: 其華種種各不同悉現光明無盡歇
0538a15: 三世所有諸莊嚴摩尼果中皆顯現
0538a16: 體性無生不可取此是如來自在力
0538a17: 此地一切莊嚴中悉現如來廣大身
0538a18: 彼亦不來亦不去佛昔願力皆令見
0538a19: 此地一一微塵中一切佛子修行道
0538a20: 各見所記當來剎隨其意樂悉清淨
0538a21: 爾時普賢菩薩。復告大眾言。諸佛子。諸佛世尊世界
0538a22: 海莊嚴不可思議。何以故。諸佛子。此華藏莊嚴世界
0538a23: 海一切境界。一一皆以世界海微塵數清淨功德之
0538a24: 所莊嚴。爾時普賢菩薩。欲重宣其義。承佛神力。觀察
0538b01: 十方。而說頌言。
0538b02: 此剎海中一切處悉以眾寶為嚴飾
0538b03: 發騰空布若雲光明洞徹常彌覆
0538b04: 摩尼吐雲無有盡十方佛影於中現
0538b05: 神通變化靡蹔停一切菩薩咸來集
0538b06: 一切摩尼演佛音其音美妙不思議
0538b07: 毗盧遮那昔所行於此寶內恒聞見
0538b08: 清淨光明照尊莊嚴具中皆現影
0538b09: 變化分身眾圍繞一切剎海咸周
0538b10: 所有化佛皆如幻求其來處不可得
0538b11: 以佛境界威神力一切剎中如是現
0538b12: 如來自在神通事悉十方諸國土
0538b13: 以此剎海淨莊嚴一切皆於寶中見
0538b14: 十方所有諸變化一切皆如鏡中像
0538b15: 但由如來昔所行神通願力而出生
0538b16: 若有能修普賢行入於菩薩勝智海
0538b17: 能於一切微塵中普現其身淨眾剎
0538b18: 不可思議億大劫親近一切諸如來
0538b19: 如其一切之所行一剎那中悉能現
0538b20: 諸佛國土如空無等無生無有相
0538b21: 為利眾生普嚴淨本願力故住其中
0538b22: 此下第二別明安布莊嚴。文分六段。一四周輪山。
0538b23: 二寶地。三香海。四香河。五樹林。六總結各別。今初。
0538b24: 云日珠王者所依處地故。舊經云依蓮華日寶王
0538c01: 地住。亦有言大蓮之上別有此華。為山所依。義似
0538c02: 不順。所以地受此名者。以前華名種種光明。偈
0538c03: 中云光成輪。又云一切寶中放淨光明。是知此
0538c04: 華以寶為體。是則如日輪之珠王即香蓮華也。
0538c05: 斯即總華之稱。此總標所依地。次云旃檀摩尼以
0538c06: 為其身。別顯體相。後如是等一句結顯無盡。後重
0538c07: 說偈頌。初明山體相莊嚴。頌前別顯。初一偈頌圍
0538c08: 山。二一偈頌山輪。三一偈頌山體。四一偈頌山之
0538c09: 緣。五有二偈頌前水等。六有四偈明山妙用自在。
0538c10: 次爾時普賢菩薩復告大眾下。有長行偈頌。明寶
0538c11: 地。次爾時普賢菩薩復告大眾下。有長行偈頌。明
0538c12: 香海。次爾時普賢菩薩復告大眾下。有長行偈頌。
0538c13: 明香河。次爾時普賢菩薩復告大眾下。有長行偈
0538c14: 頌。明林樹。次爾時普賢菩薩復告大眾下。有長行
0538c15: 偈頌。總結前莊嚴難測。徵釋所由。此上通明藏海
0538c16: 安布莊嚴竟。下明所持剎網。
0538c17: 爾時普賢菩薩。復告大眾言。諸佛子。此中有何等世
0538c18: 界住。我今當說。諸佛子。此十不可說佛剎微塵數香
0538c19: 水海中。有十不可說佛剎微塵數世界種安住。一一
0538c20: 世界種。復有不可說佛剎微塵數世界。諸佛子。彼諸
0538c21: 世界種於世界海中。各各依住。各各形狀。各各體性。
0538c22: 各各方所。各各趣入。各各莊嚴。各各分齊。各各行列。
0538c23: 各各無差別。各各力加持。諸佛子。此世界種。或有依
0538c24: 大蓮華海住。或有依無邊色寶華海住。或有依一切
0539a01: 真珠藏寶瓔珞海住。或有依香水海住。或有依一切
0539a02: 華海住。或有依摩尼寶網海住。或有依旋流光海住。
0539a03: 或有依菩薩寶莊嚴冠海住。或有依種種眾生身海
0539a04: 住。或有依一切佛音聲摩尼王海住。如是等若廣說
0539a05: 者。有世界海微塵數。諸佛子。彼一切世界種。或有作
0539a06: 須彌山形。或作江河形。或作迴轉形。或作旋流形。或
0539a07: 作輪輞形。或作壇墠形。或作樹林形。或作樓閣形。或
0539a08: 作山幢形。或作普方形。或作胎藏形。或作蓮華形。或
0539a09: 作佉勒迦形。或作眾生身形。或作雲形。或作諸佛相
0539a10: 好形。或作圓滿光明形。或作種種珠網形。或作一切
0539a11: 門闥形。或作諸莊嚴具形。如是等若廣說者。有世界
0539a12: 海微塵數。諸佛子。彼一切世界種。或有以十方摩尼
0539a13: 雲為體。或有以眾色為體。或有以諸光明為體。或
0539a14: 有以寶香為體。或有以一切寶莊嚴多羅華為體。
0539a15: 或有以菩薩影像為體。或有以諸佛光明為體。或有
0539a16: 以佛色相為體。或有以一寶光為體。或有以眾寶光
0539a17: 為體。或有以一切眾生福德海音聲為體。或有以一
0539a18: 切眾生諸業海音聲為體。或有以一切佛境界清淨
0539a19: 音聲為體。或有以一切菩薩大願海音聲為體。或有
0539a20: 以一切佛方便音聲為體。或有以一切剎莊嚴具成
0539a21: 壞音聲為體。或有以無邊佛音聲為體。或有以一切
0539a22: 佛變化音聲為體。或有以一切眾生善音聲為體。或
0539a23: 有以一切佛功德海清淨音聲為體。如是等若廣說
0539a24: 者。有世界海微塵數。爾時普賢菩薩。欲重宣其義。承
0539b01: 佛神力。觀察十方。而說頌言。
0539b02: 剎種堅固妙莊嚴廣大清淨光明藏
0539b03: 依止蓮華寶海住或有住於香海等
0539b04: 須彌城樹壇墠形一切剎種十方
0539b05: 種種莊嚴形相別各各布列而安住
0539b06: 或有體是淨光明或是華藏及寶雲
0539b07: 或有剎種所成安住摩尼不壞藏
0539b08: 燈雲彩光明等種種無邊清淨色
0539b09: 或有言音以為體是佛所演不思議
0539b10: 或是願力所出音神變音聲為體性
0539b11: 一切眾生大福業佛功德音亦如是
0539b12: 剎種一一差別門不可思議無有盡
0539b13: 如是十方皆滿廣大莊嚴現神力
0539b14: 十方所有廣大剎悉來入此世界種
0539b15: 雖見十方普入中而實無來無所入
0539b16: 以一剎種入一切一切入一亦無餘
0539b17: 體相如本無差別無等無量悉周
0539b18: 一切國土微塵中普見如來在其所
0539b19: 願海言音若雷震一切眾生悉調伏
0539b20: 佛身周一切剎無數菩薩亦充滿
0539b21: 如來自在無等倫普化一切諸含識
0539b22: 此下第三釋所持剎網。釋品目世界之言。又前明
0539b23: 本剎。今明末剎。故兼染淨。初告大眾許說。次諸佛
0539b24: 子下標章中列二。謂世界種及世界。然剎種依剎
0539c01: 海。世果依剎種。從寬至。欲明世界無邊。方便顯
0539c02: 多。故立此名。謂積多世界共在一處。攝諸流類故
0539c03: 名為種。如是種類復有眾多。深廣無邊故名為海。
0539c04: 如是眾多世界如天帝網。懸布於華藏海中。故云
0539c05: 所持剎網。各各世界所依住形狀一一不同。故云
0539c06: 差別。故次經云諸佛子。彼諸世界種於世界海各
0539c07: 各依住等。明差別有十門不同。經中有不可說佛
0539c08: 剎。疏云脫去十字。應云十不可說。長行中有諸佛
0539c09: 子。但次第釋依住形狀性三事而已巳。頌中初一偈
0539c10: 頌依住。次一偈頌形狀。三有三偈頌體性。四有三
0539c11: 偈頌三事。謂所入莊嚴分齊。五一偈頌無差別。六
0539c12: 一偈頌力持。此上明所持剎網差別。謂剎海中有
0539c13: 十不可說佛剎塵數之剎種。各各依住於剎海之
0539c14: 中。如帝網重重無盡。且明剎種不同。
0539c15: 爾時普賢菩薩。復告大眾言。諸佛子。此十不可說佛
0539c16: 剎微塵數香水海。在華藏莊嚴世界海中。如天帝網
0539c17: 分布而住。諸佛子。此最中央香水海。名無邊妙華光。
0539c18: 以現一切菩薩形摩尼王幢為底。出大蓮華。名一切
0539c19: 香摩尼王莊嚴。有世界種而住其上。名普然十方熾
0539c20: 然寶光明。以一切莊嚴具為體。有十不可說佛剎微
0539c21: 塵數世界於中布列。其最下方有世界。名最勝光
0539c22: 照。以一切金剛莊嚴光耀輪為際。依眾寶摩尼華而
0539c23: 住。其狀猶如摩尼寶形。一切寶華莊嚴雲彌覆其上。
0539c24: 佛剎微塵數世界周圍繞。種種安住。種種莊嚴。佛
0540a01: 號淨眼離垢燈。此上過佛剎微塵數世界。有世界名
0540a02: 種種香蓮華妙莊嚴。以一切莊嚴具為際。依寶蓮華
0540a03: 網而住。其狀猶如師子之座。一切寶色珠帳雲彌覆
0540a04: 其上。二佛剎微塵數世界周圍繞。佛號師子光勝
0540a05: 照。此上過佛剎微塵數世界。有世界名一切寶莊嚴
0540a06: 普照光。以香風輪為際。依種種寶華瓔珞住。其形八
0540a07: 隅。妙光摩尼日輪雲而覆其上。三佛剎微塵數世界
0540a08: 周圍繞。佛號淨光智勝幢。此上過佛剎微塵數世
0540a09: 界。有世界名種種光明華莊嚴。以一切寶王為際。依
0540a10: 眾色金剛尸羅幢海住。其狀猶如摩尼蓮華。以金剛
0540a11: 摩尼寶光雲而覆其上。四佛剎微塵數世界周圍
0540a12: 繞。純一清淨。佛號金剛光明無量精進力善出現。此
0540a13: 上過佛剎微塵數世界。有世界名普放妙華光。以一
0540a14: 切寶鈴莊嚴網為際。依一切樹林莊嚴寶輪網海住。
0540a15: 其形普方而多有隅。角梵音摩尼王雲以覆其上。五
0540a16: 佛剎微塵數世界周圍繞。佛號香光喜力海。此上
0540a17: 過佛剎微塵數世界。有世界名淨妙光明。以寶王莊
0540a18: 嚴幢為際。依金剛宮殿海住。其形四方。摩尼輪髻帳
0540a19: 雲而覆其上。六佛剎微塵數世界周圍繞。佛號普
0540a20: 光自在幢。此上過佛剎微塵數世界。有世界名眾華
0540a21: 莊嚴。以種種華莊嚴為際。依一切寶色海住。其
0540a22: 狀猶如樓閣之形。一切寶色衣真珠欄楯雲而覆其
0540a23: 上。七佛剎微塵數世界周圍繞。純一清淨。佛號歡
0540a24: 喜海功德名稱自在光。此上過佛剎微塵數世界。有
0540b01: 世界名出生威力地。以出一切聲摩尼王莊嚴為際。
0540b02: 依種種寶色蓮華座空海住。其狀猶如因陀羅網。
0540b03: 以無邊色華網雲而覆其上。八佛剎微塵數世界周
0540b04: 圍繞。佛號廣大名稱智海幢。此上過佛剎微塵數
0540b05: 世界。有世界名出妙音聲。以心王摩尼莊嚴輪為際。
0540b06: 依恒出一切妙音聲莊嚴雲摩尼王海住。其狀猶如
0540b07: 梵天身形。無量寶莊嚴師子座雲而覆其上。九佛剎
0540b08: 微塵數世界周圍繞。佛號清淨月光明相無能摧
0540b09: 伏。此上過佛剎微塵數世界。有世界。名金剛幢。以無
0540b10: 邊莊嚴真珠藏寶瓔珞為際。依一切莊嚴寶師子座
0540b11: 摩尼海住。其狀周圓。十須彌山微塵數一切香摩尼
0540b12: 華須彌雲彌覆其上。十佛剎微塵數世界周圍繞。
0540b13: 純一清淨。佛號一切法海最勝王。此上過佛剎微塵
0540b14: 數世界。有世界名恒出現帝青寶光明。以極堅牢不
0540b15: 可壞金剛莊嚴為際。依種種殊異華海住。其狀猶如
0540b16: 半月之形。諸天寶帳雲而覆其上。十一佛剎微塵數
0540b17: 世界周圍繞。佛號無量功德法。此上過佛剎微塵
0540b18: 數世界。有世界名光明照耀。以普光莊嚴為際。依華
0540b19: 旋香水海住。狀如華旋。種種衣雲而覆其上。十二佛
0540b20: 剎微塵數世界周圍繞。佛號超釋梵。此上過佛剎
0540b21: 微塵數世界。至此世界名娑婆。以金剛莊嚴為際。依
0540b22: 種種色風輪所持蓮華網住。狀如空。以普圓滿天
0540b23: 宮殿莊嚴空雲而覆其上。十三佛剎微塵數世界
0540b24: 周圍繞。其佛即是毗盧遮那如來世尊。此上過佛
0540c01: 剎微塵數世界。有世界名寂靜離塵光。以一切寶莊
0540c02: 嚴為際。依種種寶衣海住。其狀猶如執金剛形。無邊
0540c03: 色金剛雲而覆其上。十四佛剎微塵數世界周圍
0540c04: 繞。佛號法界勝音。此上過佛剎微塵數世界。有世
0540c05: 界名眾妙光明燈。以一切莊嚴帳為際。依淨華網海
0540c06: 住。其狀猶如卍字之形。摩尼樹香水海雲而覆其上。
0540c07: 十五佛剎微塵數世界周圍繞。純一清淨。佛號不
0540c08: 可摧伏力普照幢。此上過佛剎微塵數世界。有世界
0540c09: 名清淨光照。以無盡寶雲摩尼王為際。依種種香
0540c10: 蓮華海住。其狀猶如龜甲之形。圓光摩尼輪旃檀
0540c11: 雲而覆其上。十六佛剎微塵數世界周圍繞。佛號
0540c12: 清淨日功德眼。此上過佛剎微塵數世界。有世界名
0540c13: 寶莊嚴藏。以一切眾生形摩尼王為際。依光明藏摩
0540c14: 尼王海住。其形八隅。以一切輪圍山寶莊嚴華樹網
0540c15: 彌覆其上。十七佛剎微塵數世界周圍繞。佛號無
0540c16: 礙智光明照十方。此上過佛剎微塵數世界。有世
0540c17: 界名離塵。以一切殊妙相莊嚴為際。依眾妙華師子
0540c18: 座海住。狀如珠瓔。以一切寶香摩尼王圓光雲而覆
0540c19: 其上。十八佛剎微塵數世界周圍繞。純一清淨。佛
0540c20: 號無量方便最勝幢。此上過佛剎微塵數世界。有世
0540c21: 界名清淨光普照。以出無盡寶雲摩尼王為際。依無
0540c22: 量色香須彌山海住。其狀猶如寶華旋布。以無邊
0540c23: 色光明摩尼王帝青雲而覆其上。十九佛剎微塵數
0540c24: 世界周圍繞。佛號普照法界空光。此上過佛剎
0541a01: 微塵數世界。有世界名妙寶。以普光明日月寶為
0541a02: 際。依一切諸天形摩尼王海住。其狀猶如寶莊嚴具。
0541a03: 以一切寶衣幢雲及摩尼燈藏網而覆其上。二十佛
0541a04: 剎微塵數世界周圍繞。純一清淨。佛號福德相光
0541a05: 明。諸佛子。此照十方熾然寶光明世界種。有如是
0541a06: 等不可說佛剎微塵數廣大世界。各各所依住。各各
0541a07: 形狀。各各體性。各各方面。各各趣入。各各莊嚴。各各
0541a08: 分齊。各各行列。各各無差別。各各力加持周圍繞。
0541a09: 所謂十佛剎微塵數迴轉形世界。十佛剎微塵數江
0541a10: 河形世界。十佛剎微塵數旋流形世界。十佛剎微塵
0541a11: 數輪輞形世界。十佛剎微塵數壇墠形世界。十佛剎
0541a12: 微塵數樹林形世界。十佛剎微塵數樓觀形世界。十
0541a13: 佛剎微塵數尸羅幢形世界。十佛剎微塵數普方形
0541a14: 世界。十佛剎微塵數胎藏形世界。十佛剎微塵數蓮
0541a15: 華形世界。十佛剎微塵數佉勒迦形世界。十佛剎微
0541a16: 塵數種種眾生形世界。十佛剎微塵數佛相形世界。
0541a17: 十佛剎微塵數圓光形世界。十佛剎微塵數雲形世
0541a18: 界。十佛剎微塵數網形世界。十佛剎微塵數門闥形
0541a19: 世界。如是等有不可說佛剎微塵數。此一一世界。各
0541a20: 有十佛剎微塵數廣大世界周圍繞。此諸世界。一
0541a21: 一復有如上所說微塵數世界而為眷屬。如是所說
0541a22: 一切世界。皆在此無邊妙華光香水海及圍繞此海
0541a23: 香水河中。
0541a24: 此下第二別明種剎香海。雙釋二章者。謂香海依
0541b01: 剎海。剎種依香海。諸剎依剎種。亦有長行偈頌。初
0541b02: 總舉諸海所依。二次第別顯海種及剎。三總略結
0541b03: 釋。今初也。上來雖復但標剎種及剎二章。而釋依
0541b04: 住中。皆云依海。故列海數。此多香海。並在剎海地
0541b05: 面。故云所依。如天帝網者。大都分布。則似車輪。其
0541b06: 有別者。謂帝釋殿網貫天珠成。以一大珠當心。次
0541b07: 以其次大珠貫穿繞。如是展轉遞繞經百千。
0541b08: 若上下四面四角望之。皆行伍相當。今此香海雖
0541b09: 在地面。分布相似。又有涉入重重之義故云如也。
0541b10: 此但舉諸海所依。次舉最中央香水海。乃別舉海
0541b11: 種及剎。先辨最中間一海為主。即最當中二十重
0541b12: 華藏世界。以一剎種為主。其十方各有一不可說
0541b13: 佛剎微塵數剎種圍繞。故有十不可說佛剎微塵
0541b14: 數香海剎為伴剎。同在剎海之中。今單約中間一
0541b15: 剎種。次無邊妙華光。此中央香海之總名。次一切
0541b16: 香摩尼王莊嚴。此中央華之總名。即前香幢中
0541b17: 隨義而名異耳。其普照十方熾然寶光明。即最中
0541b18: 央剎種之總名。故經云有世界種而住其中。次有
0541b19: 不可說佛剎塵數世界。此就最中種中所含之世
0541b20: 界。次最下方有世界名最勝光照。此乃最中世
0541b21: 界種之最下方。此蓋單約一箇二十重華藏世界
0541b22: 而辨寬廣也。其最下一層。但有一佛剎塵數世界
0541b23: 圍繞以為眷屬。次上層層增一。至第二十層。則有
0541b24: 二十佛剎塵數世界以為眷屬。此但就中央一箇
0541c01: 剎種以明。故華藏世界如倒懸浮屠。下小上大。故
0541c02: 其狀如此。然此但就世界海中十不可說佛剎微
0541c03: 塵數世界種之一箇種耳。不連彼十佛剎微塵之
0541c04: 數也。結云一一各有十佛剎。次卷明右繞之剎乃
0541c05: 明所管。以辨漸漸寬廣耳。長行具明中間一剎竟。
0541c06: 後卷則右旋十海。
0541c07: 
0541c08: 大方廣佛華嚴經綱要卷第八
