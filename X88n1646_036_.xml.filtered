0246c12: 
0246c13: 
0246c14: 居士傳三十六
0246c15: 
0246c16: 耶律晉卿國寶傳
0246c17: 耶律晉卿名楚材。遼東丹王突欲八世孫也。仕金為
0246c18: 開州同知。宣宗遷汴。完顏復興守燕。辟為左右司員
0246c19: 外郎。元太祖既定燕。晉卿閒居久之。已巳而太祖聞其
0246c20: 名。召置左右。日益信任。每從征伐。晉卿隨事納諫。務
0246c21: 止殺以全民命。太宗即位。拜中書令。軍國大計悉取
0246c22: 決焉。於是均賦稅。正官制。興文學。覈工匠。平權量。給
0246c23: 符印。百度具舉。遐邇悅服。元遂得撫定中原者。晉卿
0246c24: 之力也。晉卿於學無所不闚。尤傾心祖道。初年二十
0247a01: 餘。居燕。自以所得叩聖安澄公。澄公時見許可。其後
0247a02: 不以為然。晉卿請其故。澄公曰。公昔官要劇。予不
0247a03: 敢苦相鉗鎚。又儒者多不信佛法。唯搜摘語錄以資
0247a04: 談耳。今誠有志本分事。予安得不為苦口。雖然。吾
0247a05: 老矣。有萬松老人兼通儒釋。辨才無礙。可往見之。晉
0247a06: 卿遂謁萬松秀公。屏絕人事。息心參究。雖祁寒大暑
0247a07: 不輟。迄三年而盡其道。秀公授以衣。名之曰從源。號
0247a08: 曰湛然居士。其後歷官貴顯。日應萬務而神明淡泊。
0247a09: 如處深山中。一日秀公過其家。見晉卿方啖菜根飯
0247a10: 脫粟。曰不太儉乎。晉卿曰。昔燕京被圍。絕粒六十日。
0247a11: 予守職如平常。及扈從西征六萬餘里。備歷險阻而
0247a12: 志不少沮。跨崑崙瞰瀚海而志不加大。汪洋法海
0247a13: 涵養之效有如此也。自題其象曰。別來十年五歲。
0247a14: 依舊一模一樣。髭髯垂到腰間。雙眉儼然眼上。龜毛
0247a15: 錐子畫空。寫破湛然閒伎倆。又曰。有髮禪僧。無名
0247a16: 居士。人道甚似。我道便是。塵塵剎剎露全身。紙上毫
0247a17: 端何處避。當西征時。有司奏五臺等僧徒有能術
0247a18: 及嫺武略者可部以從軍。晉卿止之曰。釋氏高行者。
0247a19: 必守不殺戒。奉慈忍行。故有危身不證鵝珠。守死不
0247a20: 拔生草者。用之從軍。豈其宜哉。其不循法律者。必無
0247a21: 志行。在彼既違佛旨。在此豈忠王事。故皆不可以從
0247a22: 軍也。乃止。大夫蕭守中曰。沙門不征不役。安坐而食。
0247a23: 耗國累民。必此類矣。請除之。晉卿曰。人之生也。有天
0247a24: 命焉。人力所不能予奪者也。世有辛苦而飢餓者。有
0247b01: 安逸而飽足者。修短苦樂壽夭窮通萬狀不齊。雖孔
0247b02: 明之智。項羽之勇。顏回之賢。尼父之聖。亦不能移其
0247b03: 毫髮。豈彼沙門能窮吾民。耗吾國耶。故萬世之在天
0247b04: 下。天與則生。天奪則死。沙門亦天地間一物耳。其亦
0247b05: 天養之也。天且宥之。子獨不容。隘亦甚矣。太宗崩。皇
0247b06: 后稱制。任用奧都剌合蠻。晉卿屢諫不聽。尋以疾卒。
0247b07: 至順初贈太師。追封廣寧王。諡謚文正元史．湛然居士集．清通傳。
0247b08: 國寶名安藏。畏兀人。世家別石八里。自號龍宮老人。
0247b09: 父腆藏帖材。護方燕坐作觀音觀。忽有人抱童子
0247b10: 付之。已巳而其母有娠。及產紅光發於屋。生五歲一
0247b11: 臥三晝夜始寤。問其故。云適見文殊為我說法。不覺
0247b12: 久耳。已巳而從父兄問經義。即開解。九歲始從師力學。
0247b13: 十三能默誦俱舍論。至十五而孔釋之書皆貫穿矣。
0247b14: 十九被徵入朝。以佛法見知世祖。進寶藏論元演集。
0247b15: 深被嘉歎。因勸上宜親經史。以知古今治亂之由。正
0247b16: 心術以示天下向背之道。遂譯尚書無逸篇．貞觀政
0247b17: 要申鑒各一通以獻。授翰林學士知制誥。尋商議中
0247b18: 書省事。每賜對必以開言路。廣聖慮。慎刑節用為言。
0247b19: 世祖未不稱善。至元三十年夏五月丁丑方宴居。
0247b20: 忽端坐若禪定者。左右扶就寢。至夜聞異香馥郁。即
0247b21: 視之。已巳薨矣。有大星隕於庭。圓相凝室不散。頃之見
0247b22: 白毫光出西南去。辛巳闍維於國西南門之外。得五
0247b23: 色舍利不可勝計。詔收其遺書。得歌詩偈贊頌雜文
0247b24: 數十卷。命刻板行世。延祐二年贈太師。封秦國公。諡謚
0247c01: 文靖程鉅夫雪樓集。
0247c02: 知歸子曰。晉卿於元佐。命功第一。察其本。知其所養
0247c03: 者裕矣。國寶出入儒釋間。觀其言論風旨。殆亦晉卿
0247c04: 之亞。與而元史逸之。其遺書不可得而見矣。為著其
0247c05: 大概如此云。
0247c06: 汪大紳云。敘學佛得力處曰息心參究。未得手時
0247c07: 工夫也。曰涵養之效。既得手時工夫也。大抵參究
0247c08: 之功須要外屏諸緣方易得手。得手後全要涵養
0247c09: 到純一地步方好。
