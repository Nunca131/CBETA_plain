0266c18: 
0266c19: 
0266c20: 焚薪卷第二婺州張明刊
0266c21: 
0266c22: 可堂　師會　錄
0266c23: 薪二該攝下一切三乘等本來悉是彼一乘法乃至
0266c24: 云先舉即一之三也。
0267a01: 議曰昔人有言曰文章最忌隨人後文章且爾況
0267a02: 吾道也哉昔在仙潭予以該攝大旨語復而復固
0267a03: 執易簡之說而拒予曰只此一義與吾老不同可
0267a04: 乎予笑曰汝試思之第恐不能不與我同耳後至
0267a05: 澄江果不能堅其壘矣然但略得科節語句而釋
0267a06: 義之間草氣宛在具件如後。
0267a07: 薪曰故下決擇其意中三依一起會三歸一即是同
0267a08: 教若知彼三乘等法本是一乘即是別教此約法以
0267a09: 明也故云一切三乘等本來悉是一乘也。
0267a10: 議曰今試問曰彼第八門是會方便說邪直就正
0267a11: 乘說邪華嚴所顯邪法華所顯邪約法本然邪約
0267a12: 機今見邪若是詰之全無所守引彼釋此殊非正
0267a13: 當以同為別一謬也。
0267a14: 薪曰下徵釋中但以義出今別教之所以爾義當同
0267a15: 教意故下指如同教中辨也此例如由事理無礙故
0267a16: 方得事事無礙故次以三一不一不異之因成今三
0267a17: 乘本是一乘之宗也。
0267a18: 議曰此有二過一縱火自焚過二逢蒙射羿過所
0267a19: 以爾者汝謂分相門雖分而同不一即不異也該
0267a20: 攝門雖同而異不異即不一也今言若此得非縱
0267a21: 李三之火哉祖曰不一是分相門不異是該攝門
0267a22: 總二門而為別教汝謂屬同是彎羿之弓而殺羿
0267a23: 也又況謬判下文邪三謬也。
0267a24: 薪曰二已巳下隱顯四句反上等者但轉前問答中三
0267b01: 字為一字一字為三字存字為顯字壞字為隱字讀
0267b02: 之義則明矣。
0267b03: 議曰今試問若但轉問答中字者問中應云若顯
0267b04: 如何唯三若隱彼一乘機更依何法而得進修如
0267b05: 汝釋前問曰此問三乘自宗既不知一又壞三乘
0267b06: 如何進趣今一乘機亦若是否苟如是者此等菩
0267b07: 薩是普機否具普眼否自他見聞而具得否問若
0267b08: 不成答亦不是是知復子未聞普機普眼之說況
0267b09: 能履踐而修乎此有四失誣謗普機失未聞普
0267b10: 眼失不讀本經失不學普法失七謬也。
0267b11: 薪曰上文云由後二義三乘機得入一乘今若反上
0267b12: 應云由後二義一乘機得入三乘唯此一句難見何
0267b13: 者豈有一乘機入三乘法邪今謂所以一乘機入三
0267b14: 乘法者以三乘本是一乘更無異事故入三乘即是
0267b15: 入一乘也何以故此是不異門故若約不一門則義
0267b16: 門異故權實恒存則一乘機不入三乘今約不異門
0267b17: 理遍通故全體無二故得作此反說也故結云唯有
0267b18: 三乘更無一也。
0267b19: 議曰今亦問汝若一乘機入三即是入一者彼三
0267b20: 乘人得入一乘為復即入三否若不即是入三為
0267b21: 例不齊若即入三此人為得何果若得三果如何
0267b22: 入一若得一果亦復為例不齊何者一機入三不
0267b23: 得三乘果故又復問曰還可由初二義作得入句
0267b24: 由後二義作所依句否若不可者云何說言約不
0267c01: 異門彼此全同略不有異又復問曰得有所依句
0267c02: 中為亦得此即是得彼否此若不可彼云何然又
0267c03: 復若如汝解如何說彼存壞隱顯二種四句得入
0267c04: 所依二二義門是知所解義旨全乖此有三失為
0267c05: 例不齊失權實雜亂失立義不成失十謬也。
0267c06: 薪曰此如下同教辯者即同教融本末中也故彼文
0267c07: 云是故三乘即一雖具存壞竟必有盡一乘即三雖
0267c08: 具隱顯竟恒無盡釋曰存壞隱顯之言正繳釋今文
0267c09: 也前指下文下繳前義方顯文義一揆餘如下會釋。
0267c10: 議曰攬實成權故唯有三以不知一故無有也正
0267c11: 是下文鎔融四句中三乘句也獨判即三之門於
0267c12: 理甚顯易簡等記俱作此說強項不從破句謬說
0267c13: 且三即於一三乘盡而唯有一圓融普法卓然獨
0267c14: 存是同教乎該攝門中作四句乎況汝下文又揀
0267c15: 與此不同彼說縱奪明義門異故權實恒存若據
0267c16: 汝說義門異屬不一門則下說不一今唯不異如
0267c17: 何會同此亦三失以別為同失破句節文失自語
0267c18: 齊楚失十三謬也。
0267c20: 前反上一乘機得入三乘邪答上約不異即全體無
0267c21: 二故也下約義異則權實恒存故也。
0267c22: 議曰不異門中權實存否又不異中三一互即唯
0267c23: 有一乘唯有三乘義門異否融本末中唯不一否
0267c24: 又復細觀彼意應以不異門中一亦有盡故故彼
0268a01: 普機得入三也故前科特自判曰故結句云唯有
0268a02: 三乘更無一也試問曰汝謂盡者隱時盡邪顯時
0268a03: 盡邪隱顯俱時盡邪若謂體無二故所以得說盡
0268a04: 者又復可笑下文會釋謬中復謬以此觀之徒然
0268a05: 皓首故紙堆中耳此有四失不異門無三一失義
0268a06: 異全歸不一失無盡一乘有盡失融本末唯不一
0268a07: 失十七妄也。
0268a08: 薪曰二不一下言此即一之三者是三即於一也與
0268a09: 上即三之一等者一即於三也自近指遠故先舉即
0268a10: 一之三也。
0268a11: 議曰韓愈子曰制人制於人制人者己巳能制人己巳
0268a12: 為主也制於人則己巳受制於人人為主也又如寂
0268a13: 寥於萬化之域者用而常寂用為門也動用於一
0268a14: 之中者寂而常用寂為門也今謂三即於一應
0268a15: 是一為門一即於三三為主也而謂自近指遠先
0268a16: 舉即一之三可乎不識文字失十八謬也。
0268a17: 昔者復子注吾同教答卷而遺予書曰某游學二
0268a18: 十年住持十餘載讀一宗玄籍非不多矣至於深
0268a19: 義未嘗不挹流討源而詳究之故析薪會解差當
0268a20: 前後注辯同教一義五萬餘言其文非不廣也獲
0268a22: 舛謬略無可觀具件如后。
0268a23: 薪曰二同教下初分諸乘者從一乘分至於無量而
0268a24: 每段中皆三一合說故為同教如一乘七義皆合三
0268b01: 為一二乘三義初二亦合三一第三義合於大小乃
0268b02: 至無量乘皆然。
0268b03: 議曰觀夫復意雖語濫於三一和合實不承用何
0268b04: 者且如二乘第三義中伊言合大小者蓋以文曰
0268b05: 此通愚法及迴心也則羊鹿中皆有大小若合三
0268b06: 一則大白牛車羊鹿牛等一一車中皆有三一矣
0268b07: 若用三一和合之意何者為教何者為義又如二
0268b08: 乘第二義中合三一者應以一乘為教三乘為義
0268b09: 邪以此門中約三乘故又如初義中若合三一應
0268b10: 一乘中亦有三一三乘中亦有三一邪不爾義應
0268b11: 不同合大小邪又況下文釋二乘處三義皆云對
0268b12: 分對分合說義相順否此有二謬臆說無稽謬前
0268b13: 後相違謬二妄也。
0268b14: 薪曰言融本末者既同一法界有其二門所以得分
0268b15: 諸乘中明一乘必泯權為一明三乘等必攬實為三
0268b16: 只由此義方得分諸乘中雖分三一之義皆合三一
0268b17: 為之此吾祖立門之大意不可不審。
0268b18: 議曰若爾者且法相交參攝方便等所辨一乘為
0268b19: 是唯一非三邪為是方便正乘俱存邪泯權邪攬
0268b20: 實邪二乘第三義中泯愚法邪泯迴心邪初義中
0268b21: 泯三邪攬實邪三一開邪三一合邪是知俱非祖
0268b22: 意如來書云實有超祖之見而與祖意碩異者復
0268b23: 子坐之矣是亦臆說無稽三妄也。
0268b24: 薪曰一明下法相交參以明一乘若唯明三中有一
0268c01: 乘法相非今一乘若唯明一乘中有三乘法相亦非
0268c02: 今一乘要互相交參方是此一乘義也。
0268c03: 議曰今且問曰此教收於何典被於何器吾佛於
0268c04: 何處說今龍藏中有此教否不可謂收華嚴及諸
0268c05: 餘典以無人敢判華嚴為同教故華嚴唯被普機
0268c06: 之利器故又問此中一乘泯權邪方便正乘俱存
0268c07: 邪此中三乘望一乘邪攬實而唯三邪各合三一
0268c08: 而為之邪是知下筆舛謬此有三失無機無教失
0268c09: 但有名失落筆乖理失六妄也。
0268c10: 薪曰既三中有因陀羅等又十眼中有五眼等此應
0268c11: 是別教垂入三中而云同教者以三一合說故若自
0268c12: 別教唯明一乘今既三一法相互參故屬同教不得
0268c13: 此意但見因陀羅等名便謂別教致令有謂此但是
0268c14: 所鎔之本不是同教者宜自審之。
0268c15: 議曰此段之意蓋由昔人有問曰今能垂一乘為
0268c16: 是別教為是同教故有是說觀今復子之意特謂
0268c17: 同教垂非別教垂彼謂此中一乘必泯權合三一
0268c18: 為則此能垂大白牛車已巳有三一故曰不得此意
0268c19: 便謂別教今亦問曰泯權歸實唯有一乘別教邪
0268c20: 同教邪若言別者如何汝謂之同若是同者云何
0268c21: 唯一又豈一乘帶已巳合之三乘入彼之三乘哉又
0268c22: 況昔人自辨能垂不問己巳參如何作此說邪此有
0268c23: 三失不明昔問失指別作同失立義狂妄失九妄
0268c24: 也。
0269a01: 薪曰依上下上來七義皆即三乘等為一乘未曾獨
0269a02: 說三說一故今結也言皆隨本宗定故者是同也主
0269a03: 伴不具者非別也所謂本宗定者如法相交參中雖
0269a04: 有因陀羅等由宗定故不具主伴一乘宗中雖有五
0269a05: 眼六通等由三乘定故與一乘義理皆別攝方便中
0269a06: 雖三乘為一乘方便以三乘宗定不具主伴由攝方
0269a07: 便故屬同教也餘義例知然皆點三為一非三乘便
0269a08: 是一乘何以故三乘宗定故所以云是同若三乘便
0269a09: 是一乘者自屬別教故云非別教也。
0269a10: 議曰此中有二故字者昔有二解古人皆節於句
0269a11: 末作二所以易簡節於句首言故主伴不具等今
0269a12: 析薪初判似從古人釋義似從易簡初判易見釋
0269a13: 義曰雖有因陀羅等由宗定故不具主伴又曰以
0269a14: 三乘宗定不具主伴此是三乘宗定為因不具主
0269a15: 伴為宗也則全同易簡由此見其不能自斷而摸
0269a16: 楞一妄也又曰一乘中雖有五眼六通由三乘定
0269a17: 故與一乘義理皆別者應三乘中華藏因陀羅等
0269a18: 由一乘定故與三乘皆別而具足主伴邪祖師云
0269a19: 名字雖同意皆別異義如是否二妄也又前言隨
0269a20: 宗定故是同後復增由攝方便故名同是皆枝詞
0269a21: 不知義之所主三妄也又曰然皆點三為一非三
0269a22: 乘便是一乘等者且還丹一粒點鐵成金鐵即金
0269a24: 是一又況自徵釋云三乘定故且三乘既定已巳點
0269b01: 化邪未投丹邪四妄也三乘望一乘為彼所目更
0269b02: 無異事華嚴別教邪法華同教邪三乘定邪五妄
0269b03: 也是知雖能撿閱抄錄不曉一義何者且同教一
0269b04: 義復吐五萬餘言析薪五卷十三萬數千言理皆
0269b05: 妄謬又不可與靜法宛公釋離世間品同日而語
0269b06: 何則彼雖大旨全乖摘句消文隨句引證猶有理
0269b07: 在此有五失不斷模楞失謬判宗定失立義無歸
0269b08: 失不曉點化失以同作別失十四妄也。
0269b09: 薪曰二明二乘此中三義初三一對分故合愚法在
0269b10: 能引三車中也二大小對分故開愚法唯小以迴心
0269b11: 通大故也三聲聞緣覺對分以愚法迴心同是名故
0269b12: 也。
0269b13: 議曰上記曰初二義合三一第三義合大小今云
0269b14: 對分前後之言何者為是又前云必泯權必攬實
0269b15: 此合愚法於三車應是泯權為權邪約三乘中開
0269b17: 三一合說非理也汝謂賢首自語相違今直如此
0269b18: 十五妄也。
0269b19: 薪曰三明下初標有三釋唯二者應脫一段。
0269b20: 議曰多聞闕疑聖人之明誡也何得妄誕以惑後
0269b21: 人汝謂吾家宗教離此更有何等三乘慎言其餘
0269b22: 可也未至蓋人失十六妄也。
0269b23: 薪曰一者下言為顯法本末者上開一乘為本下開
0269b24: 小乘為末中間三乘應望上望下通於本末故下揀
0269c01: 共教三乘云此中通大之小非愚法通小之大非一
0269c02: 乘反顯具於本末也。
0269c03: 議曰今試問曰汝謂小乘從一出邪從三流邪三
0269c04: 乘之法有自體邪亦無體邪苟或無體如何能成
0269c05: 彼小為彼之本有說從大出者大即一乘也或融
0269c06: 彼大同一乘耳是故諸文本教唯是一乘有自體
0269c07: 故為教本故於一佛乘分別說三故無得妄說以
0269c08: 亂孺子下文自言通小之大非一乘安從為本以
0269c09: 末為本十七妄也。
0269c10: 薪曰約大乘終教已巳去者以始教許斷證出三界故
0269c11: 問若終教方許愚法不出界者未知始教通大二乘
0269c13: 何云終教已巳去邪答此有二意一者若約始教為引
0269c14: 愚法未深說故且許究竟今此就實故一向言未出
0269c15: 世此則小始二教之二乘並不許究竟也二者若三
0269c16: 乘中聲聞已巳如實修故許彼究竟愚法未如實故則
0269c17: 未究竟今約後義故以三乘終教唯引愚法然此二
0269c18: 意下章終教斷惑文中自明具如下說。
0269c19: 議曰此中臆說有九種一白晝做夢一妄也不言
0269c20: 終教二乘方出作此難故二以通大難愚法二妄
0269c21: 也始教許出終不許者則二乘是一教有了不了
0269c22: 也若此問者應有二羅漢邪若言斷惑後義許二
0269c23: 類者愚法則始亦不許通大則終亦許出作此問
0269c24: 者妄也三混亂本義三妄也以今說三宗故以大
0270a01: 揀小若始大亦屬所揀則三外復有三矣大小難
0270a02: 顯以三中俱大故四廣添二乘四妄也以汝說終
0270a03: 教二乘出界小始二教之二乘並不許出則六羊
0270a04: 鹿矣更加頓教便成八羊鹿車故五指通大為愚
0270a05: 法五妄也前問通大答以不出以不出者是愚法
0270a07: 取不當七妄也文云終教已巳去不許則始教許出
0270a08: 前義也而云後義故八不解此文八妄也欲說三
0270a09: 乘汝說七乘良由以三揀三故也九全迷斷惑之
0270a10: 文九妄也以彼二義俱無所曉故承前同教之中
0270a11: 已巳二十六妄也。
0270a12: 薪曰又問以始教正引愚法故所設教門多似於小
0270a13: 今愚法既在所引中始教何得不為能引邪又終教
0270a14: 所引二乘是純熟高勝之機非引愚法今何言引愚
0270a15: 法邪進退有妨此云何通答今約終教已巳去以揀愚
0270a16: 法無實義在所引中非約終教引愚法也以揀引二
0270a17: 義別故若爾何故上云三車引諸子邪答此通約三
0270a18: 乘為能引此通中間三教何者若唯始教則愚法不
0270a19: 在所引中若唯終教已巳去則不得為能引由通約三
0270a20: 乘教故愚法既未出世三車又既為能引是故上約
0270a21: 能引故通約三乘教今約揀異故唯約終教已巳去也。
0270a22: 議曰此段總是臆說微一字略有苗裔恐其迷甚
0270a23: 略引幾處使之自省知述作之難祖師之可重云
0270a24: 耳薪曰又問以始教正引愚法故所設教門多似
0270b01: 於小今愚法既在所引中始教何得不為能引者
0270b02: 今問曰汝前答中曰今約後義此中何故就前義
0270b03: 設難答中亦不以後義釋通是不曉後義一妄也
0270b04: 若後義雖始教而愚法亦在所引中妄說不在二
0270b05: 妄也謬言始教三車不引界內二乘應三車共引
0270b06: 菩薩三妄也薪又曰又終教所引二乘是純熟高
0270b07: 勝之機非引愚法今何言引愚法等者今論曰彼
0270b08: 行位中者自言大乘引羊鹿今三車引諸子則羊
0270b09: 鹿引二乘引彼難此四妄也謬稱終教三車不引
0270b10: 界內二乘五妄也薪又曰今約終教已巳去以揀愚
0270b11: 法無實義故在所引中非約終教引愚法也以揀
0270b12: 引二義別故等者議曰汝前問中文云故以三乘
0270b14: 前云唯引愚法此云純熟高勝之機七妄也又如
0270b15: 汝所解始教不知未出故不引終教既知未出棄
0270b16: 置不引是成何心八妄也章云在所引中而言揀
0270b17: 引義別若不是此三乘所引安知三乘外別有小
0270b18: 乘九妄也薪曰若爾何故上云三車引諸子邪今
0270b19: 問曰此語當文有之何忽問上文應是汝意要說
0270b20: 卷首通此間局欲成己巳義不敢引當文也將如它
0270b21: 人何掩耳偷鈴十妄也薪又曰答此通約三乘為
0270b22: 能引此通中間三教何者若唯始教則愚法不在
0270b23: 所引中若唯終教已巳去則不得為能引由通約三
0270b24: 乘教故愚法既未出世三車又為能引故通約三
0270c01: 乘今約揀異故唯約終教已巳去也議曰未審如汝
0270c02: 所謂別則否通則引有何依據始教不知二乘未
0270c03: 出終教不引設以三車其意何在縱通諸教亦安
0270c04: 能引若如汝說終教三車不引愚法始教三車不
0270c05: 揀共之方引應有六車更加頓教便有九車兼大
0270c06: 牛車界內二乘十二車邪但可撫掌大笑大率不
0270c07: 曉行惑中文強與易簡不同過吾門而不入吾室
0270c08: 遂至下筆紕謬十一妄也。
0270c09: 薪曰又始教但引不定性人以定性許出世趣寂故
0270c10: 故今不取等。
0270c11: 議曰今亦問汝此不定人愚法邪三中羊鹿人邪
0270c12: 若三中羊鹿何獨不許出世而定性獨出今三車
0270c13: 引諸子何故不引定性令得二乘果若總不引還
0270c14: 依何乘出世趣寂應自然出世趣寂邪十二妄也
0270c15: 是知通不曉三乘二乘之旨此兩重門答無一字
0270c16: 可取承前三十八妄也。
0270c17: 薪曰云不與聲聞共說者即二乘在座如聾盲者是
0270c18: 由此義故清涼後加一向不共之言非唯不共於小
0270c19: 亦不共三乘也。
0270c20: 議曰同教百非中言清涼但以三乘是權後三教
0270c21: 皆實約一乘何曾有實三乘之說乎又曰應改曰
0270c22: 權實諸乘皆不共又曰此不合以教章三乘以會
0270c23: 清涼今此汝以清涼會教章一謬也但妄加破
0270c24: 斥不覺自毀二妄也更說不與一乘共三妄也四
0271a01: 十一妄也。
0271a02: 薪曰吾宗立別教本出於此。
0271a03: 議曰汝謂別教本出於此者誠是也今試問汝汝
0271a04: 謂吾宗諸祖共用於此所立別教還但不共還亦
0271a05: 有共邪若或其下亦有共者云何對共而立不共
0271a06: 不可謂共但是三乘祖師亦有共教一乘故若但
0271a07: 不共云何汝書言不共下同剛道三四自受同稱
0271a08: 是則不共之下亦有共矣若爾應有但不共之別
0271a09: 教有共不共之別教邪若此細論謬不可道不共
0271a10: 為同謬四十二妄也。
0271a11: 薪曰若言下此牒救說華嚴下質破謂由上大品共
0271a12: 集三乘眾通說三乘法具獲三乘益而說者謂非是
0271a13: 通說三法但是一音機聞有異故有三兩既不是通
0271a14: 說三法故非三乘外別有小乘也故今牒而破之言
0271a15: 何不者謂何不聞華嚴而得小果聞增一等而得大
0271a16: 果是知通說三法謂一乘三乘小乘有異等故。
0271a17: 議曰此釋若言說大品等時至何不異解得大果
0271a18: 邪且大品等通說三法即一乘三乘小乘乎哉試
0271a19: 謂之結語又次文自作一科不應相濫況次科文
0271a20: 旨甚明是知復子所見紕謬爾不識三乘失四十
0271a21: 三妄也。
0271a23: 法同小乘者同迴心二乘以俱是小乘故上列中以
0271a24: 中乘為緣覺以小乘為聲聞今以迴心二乘通為小
0271b01: 乘也等。
0271b02: 議曰若如汝說迴心二乘俱小合二愚法同彼又
0271b03: 復俱小則中乘乃位也立中乘失一妄也小
0271b04: 乘四類中乘無人可乎抑二緣覺失二妄也不曉
0271b05: 文旨一至如此嗟乎不曉文旨失三妄也四十六
0271b06: 妄矣又此中後之二義如何是三一合說不勝
0271b07: 謬況此三乘一段析薪科文略無一字偶中以此
0271b08: 論之則一科一非便有百數十非吾昔講至於此
0271b10: 之名與析薪本科別行以此觀之吾或更出前後
0271b11: 之科復子亦將署其名矣可笑可笑。
0271b12: 薪曰四者至此義中言總開意者上開一乘下開人
0271b13: 天此不可準前約是大是一等此義正同三乘中第
0271b16: 議曰著許多句語上解總開二字耳然率不能釋
0271b17: 通此意既非一乘合於三乘三乘何故不開當引
0271b18: 三韓本曰一乘三乘小乘人天為四此總開意也
0271b19: 豈不明白欲解斯章當廣求眾本以會之然後下
0271b20: 筆而但寫瑜伽雜集梵語廣略婆沙卷數俱舍緣
0271b21: 起於文何用棄本逐末四十七妄也。
0271b22: 二融本末中。
0271b23: 議曰會解析薪并同教百非釋此同教得名有四
0271b24: 義薪曰三一合明則羊鹿牛等一一車中或合大
0271c01: 小或合三一為也會解曰此乃三一合說則三乘
0271c02: 一乘和合不異應亦一乘中有三一合而不異菩
0271c03: 薩乘中有三一合而不異聲聞乘中有大小或三
0271c04: 一合而不異無量乘等皆爾百非新義曰此約三
0271c07: 此頗有理而百非諱之往往偶然出此語耳觀之
0271c08: 皆失此科之意是以妄說若是今亦略件其謬云
0271c09: 耳。
0271c10: 薪曰二融下本即一乘末即三乘小乘若上三乘中
0271c11: 云顯法本末即三乘通本末今並是末耳。
0271c12: 議曰妄作多端便謂兩重本末三乘為本既無依
0271c13: 據乘教且無開顯之益臆說何為以末為本失一
0271c14: 妄也。
0271c15: 薪曰此等本末以法界融之方得本末無礙據三寶
0271c16: 章中出通收所以云以本融末圓融無二相故攝方
0271c17: 便故同一法界故彼云圓融無二同今會融無二彼
0271c18: 云同一法界正同今文彼是同教所以今豈得非故
0271c19: 今由同一法界有二門故方得上分諸乘三之與一
0271c20: 或合為一或分為二三等皆得自在也言等者等取
0271c21: 小乘人天也。
0271c22: 議曰以法界融之方得本末無礙者前說只由同
0271c23: 一法界有二門方得分諸乘中雖分三一皆合三
0271c24: 一為之今問曰為復三一各合三一為體此二無
0272a01: 別是故無礙邪為復同一法界理故無礙邪前後
0272a02: 若異二說不能兩立前後若同同義安在設能曲
0272a03: 說令同僻不顯又為是開合自在故無礙為復
0272a04: 互收法體故無礙邪前後互乖失二妄也薪曰據
0272a05: 三寶章以本融末圓融無二相故攝方便故同一
0272a06: 法界故彼云圓融無二同今會融無二彼云同一
0272a07: 法界正同今文彼是同教所以今豈得非等者議
0272a08: 曰據彼正文曰或亦通收以本末圓融無二相故
0272a09: 攝方便故同一法界故是故乃至人天所得亦在
0272a10: 其中今問汝曰汝謂今文為是會融無二有其二
0272a11: 門同一法界有其二門邪為是會彼諸乘融和無
0272a12: 二同一法界故有二門為一義邪彼三故字義理
0272a13: 甚明輒改彼文以順己巳意擅改祖文失破句科文
0272a14: 失四妄也易簡取此為同教得名所以天下非之
0272a15: 汝今亦說由此方得三一合明此亦得名所以且
0272a16: 三寶章得名所以乎乖亂宗因失五妄也又會解
0272a17: 釋總會中同教得名為彼文中有一同字便謂由
0272a18: 此而名同教今文亦見同字將作得名所以此說
0272a19: 大謬當亟去之兒認影失六妄也汝曰三寶章
0272a20: 中出通收所以此章是得名所以又謂無礙所以
0272a21: 三義既異如何直爾會同異同不辨失七妄也又
0272a22: 曰由同一法界有二門故方得上分諸乘中三之
0272a23: 與一或合為一或分二三等試復論之汝謂三之
0272a24: 與一合一分三等者是將三一合為一乘應將三
0272b01: 一各出等分分為諸乘以汝立理云各合三一大
0272b02: 小而為之故來書曰會解既落諸方罪我者夫猶
0272b03: 春秋乎今知罪有所歸不可抵諱謬說無根失八
0272b04: 妄也薪云言等者等取小乘人天也議曰文云諸
0272b05: 乘等小乘人天何以非諸乘中若言不解此等字
0272b06: 者何從揀之晦僻若此而自方於春秋多見其不
0272b07: 量力也怒臂當車失九妄也。
0272b08: 薪曰初則下上云皆隨本宗定故即今文不壞權義
0272b09: 也又前云三乘等並名一乘即今文而即泯義也又
0272b10: 上云約一乘辯是今云不異實義也又上云融一同
0272b11: 大是今云而即權也。
0272b12: 議曰汝上文云皆隨本宗定故者是同也又云然
0272b13: 皆點三為一並說一乘為門又如法相交參中雖
0272b14: 有兩宗俱存並立而交接攝方便中雖方便正乘
0272b15: 角立和合要令捨本名而並稱一乘棄方便歸究
0272b16: 竟此云不壞權不礙三皆約不妨三乘自宗不知
0272b17: 一故二義天遠十妄也又曰上云三乘等並名一
0272b18: 乘即今文而即泯者上來七義雖三乘宛然並名
0272b19: 一乘如乘小不動本位望後一乘是彼方便隨彼
0272b20: 本乘受一乘名三乘等皆爾亦要兩相俱存皆受
0272b21: 一乘之名是彼之方便也何嘗說泯此亦雲泥十
0272b22: 一妄也又曰上云約一乘辨是今云不異實義也
0272b23: 者此應三乘第二義中初義且彼中自說凡合二
0272b24: 聲聞大乘之中雖有權實皆菩薩乘者是約一乘
0272c01: 宗中所辨之義非三乘等宗義也此中自言攬彼
0272c02: 之實而成此權則權雖顯然不能異實有何干涉
0272c03: 而作此說十二妄也薪又曰又上云融一同大是
0272c04: 今云即權也者今問曰上文融一同大是約一乘
0272c05: 辨今云即權亦約一乘辨乎又融一同大以俱是
0272c06: 菩薩所乘故今亦爾邪上文次句即云合愚法同
0272c07: 小乘亦約同一法界體無二乎謬妄者十三妄也。
0272c08: 薪曰又今云三乘即一即上該攝門中無不壞無可
0272c09: 存義又今云而不礙三即上不待壞不礙存義又今
0272c10: 云一乘即三即上無不隱無可顯義又今云而不礙
0272c11: 一即上不待隱不礙顯義也今云是故一三融攝體
0272c12: 無二也者即上唯有一乘更無三義唯有三乘更無
0272c13: 一義同時也故上指云此如下同教中辨。
0272c14: 議曰上云由四句俱即一故唯有一等今但配無
0272c15: 不壞無可存二句可乎十四妄也又上云以三即
0272c16: 一故不異四句俱不異若爾亦四句俱不礙三豈
0272c17: 約二句而已巳是知汝但配二者謬也十五妄也三
0272c18: 即一既爾一即三亦然一即三但配二句十六妄
0272c19: 也而不礙一亦配二句十七妄也上文唯有一乘
0272c20: 更無餘者正說權盡而實現一乘獨立下文四句
0272c21: 之初句別教一乘也不得其意十八妄也又上云
0272c22: 唯有三乘更無一者正說隱實揚權分別說三下
0272c23: 文第二句三乘等教不知一也亦不能曉十九妄
0272c24: 也又二門同時不失隱顯存壞故不妨二宗權實
0273a01: 角立以義門異時理遍通故不妨有別有三但言
0273a02: 同教二十妄也縱使二門前後亦不失全體無二
0273a03: 三一融攝有同教義昔日三乘今日一乘不失為
0273a05: 教辨而通指之二十二妄也此上但是都無所曉平白不是只可笑而
0273a06: 不可形容故不能盡謬妄科目也。
0273a07: 薪曰更兼次問答中意並是辨前兩重四句中義也
0273a08: 故知今泯權攬實二門無二之義非唯成上分諸乘
0273a09: 中開合等義亦即成上該攝門中意也由此義故前
0273a10: 記中以該攝門中徵釋等義屬同教意而為別教所
0273a11: 以者義見於此。
0273a12: 議曰前二四句為門不同是故唯三唯一義非同
0273a13: 教今此二門體無二理亦許二門角立是故下文
0273a14: 由此鎔融有其四句唯一唯三二宗不同非唯同
0273a15: 教以通為局失二十三妄也汝引三寶章云通收
0273a16: 所以彼云是故乃至人天所得亦在其中汝今會
0273a17: 同而云成上開合該攝等義自成矛盾失二十四
0273a18: 妄也且開合者自緣法本是一如來說一機有三
0273a19: 故分別說三調練既熟會三歸一乃至人天亦復
0273a20: 如是何預彼章通收所以不曉開合失二十五妄
0273a21: 也又況汝說開合殊非祖意亦與吾家先達後進
0273a22: 所說不同大率凡說應法界以法界融攝方便等
0273a23: 非說同教中開合所由不識祖意失二十六妄也
0273a24: 下文躡此云由此鎔融有其四句何以此二門
0273b01: 全體無二為內教作別教所以則兼前以該攝
0273b02: 徵釋之義屬同皆謬也而況前將徵釋全配別教
0273b03: 二門則見此子同別二教都無所曉矣是亦以通
0273b04: 為局失二十七妄也但指彼徵釋不知該攝中一
0273b05: 切三乘本來是一亦是此中竟恒無盡泯權歸實
0273b06: 之一乘大旨全乖失二十八妄也。
0273b07: 薪曰是故下云至又此存壞隱顯即上該攝門二四
0273b08: 句中義上該攝中三一不異乃是二門俱齊此既縱
0273b09: 奪明義門有異也故云雖具隱顯等如是則上該攝
0273b10: 難是不異今亦有異權實不失故前指斯義於此明
0273b11: 矣。
0273b12: 議曰復子作此會者由前說入三即是入一故也
0273b13: 且前文雖明不異亦有三即二門何常失於權實
0273b14: 若非義門有異安得唯有一乘唯有三乘又安得
0273b15: 說三乘機得有所依得入一乘等邪如何該攝但
0273b16: 是二門俱齊不異全無權實失二十九妄也又若
0273b17: 於該攝門中作此問者應不答釋耶若欲答釋用
0273b18: 此答否該攝不容徵問失三十妄也又言此既縱
0273b19: 奪明義有異又云如是則上該攝是不異今亦有
0273b20: 異者今問汝曰若爾應是上文但說理遍通此方
0273b21: 說義門有異耶又上文何以亦云不異有二又便
0273b22: 指此二為不一門良由二門有異可作不一門說
0273b23: 是以指也又復今亦有異者為是不一故有異邪
0273b24: 為是三即一一即三兩義不同故有異邪若謂不
0273c01: 一者何以不異門有此二義若曰兩義不同故有
0273c02: 異者何以異前又汝前文但將義異為不一門前
0273c03: 科妄誕此釋又非因謬致謬失三十一妄也。
0273c04: 薪曰由此下總躡上文通明四句非唯屬同教也以
0273c05: 此一章唯有四句別教所揀即是三乘等三一合說
0273c06: 即是同教果海離言故非三一故今總結數也。
0273c07: 議曰由前義故是以有四句者則前是釋義此是
0273c08: 結成前因此宗也今問汝曰為止四句是通一章
0273c09: 為復結釋俱通邪若言俱通何獨判云通明四句
0273c10: 非唯同教又章中曰此同教說諸乘等若唯四句
0273c11: 通者豈有釋義局而結文通邪因局宗通失三十
0273c12: 二妄也又泯權歸實權盡而實現是同教乎攬實
0273c13: 成權一隱而三存一乘乎不得斯意默而不言可
0273c14: 乎不曉章旨失作記不明失三十四妄也又汝謂
0273c15: 羊鹿牛等并露地車一一皆合三一而為今亦三
0273c16: 亦一是此義否若或不同如何指之若言同者如
0273c17: 何又說具三一邪此中三一豈可各各有三一乎
0273c18: 昔有好草書者點筆疾書書已巳不識則復子頗類
0273c19: 矣自書不省過三十五妄也。
0273c20: 薪曰言隨於一門皆全收法體者上雖有四句但有
0273c21: 二義謂一乘三乘若別教三乘等本是一乘則一外
0273c22: 無三若三乘教攬實而成則三外無一若同教既具
0273c23: 三一居然全收果海雙非泯同平等故云全收法體
0273c24: 也。
0274a01: 議曰今試問汝汝謂法體目於何法應是望一乘
0274a02: 以三乘為法體望三乘以一乘為法體望同教以
0274a03: 一乘三乘為法體望果海如同教邪何者汝以一
0274a04: 乘收三乘為全收法體等故豈不曰泯權權不立
0274a05: 攬實實不失權若不立三乘已巳為烏有一將誰收
0274a06: 實若不失一乘殷然權將安收一存故可收三亡
0274a07: 應不可三亡故可收一存應不可是知紕謬不識
0274a08: 法體三十六妄也。
0274a09: 薪曰是故下結無礙相使忘三一之情同契全收之
0274a10: 旨也。
0274a11: 議曰同教百非曰決謂全收只作同教不許義通
0274a12: 別教今云同契全收者為通別邪為局同邪若局
0274a13: 者汝說四句通乎一章今此結成又局同教且初
0274a14: 後局而中間通章家略不揀料正如汝謂是祖
0274a15: 師不能作文耶若言通別者今之通或是百非局
0274a16: 應非百非局或是今之通應非復子必居其一焉
0274a17: 妄將不逃矣不曉全收失三十七妄也又若通者
0274a18: 文中或存壞等應兼隱顯汝謂此之存壞隱顯與
0274a19: 前存壞等義為異非異若非異者何以前局而後
0274a20: 通若言異者異相云何汝特作記而不和會是亦
0274a21: 作記不明失三十八妄也是知汝辨同教三書五
0274a22: 萬餘言未有一字略中倫理所以爾者蓋由未知
0274a23: 真師去處耳儻有夾山之志徑游國一見船子
0274a24: 卒成大器不亦佳乎。
0274b01: 
0274b02: 焚薪卷第二終
0274b03: 
0274b04: 
0274b05: 
0274b06: No. 996-A
0274b07:  可堂送焚薪書
0274b08: 
0274b09: 某白昔者聞吾子每講圓覺愷然已巳為普眼已巳
0274b10: 下草堂略無經旨遂有不作阿毗曇之嘆后衍尼
0274b11: 子之悲迺述辯疑之書以授高弟弟子吾竊謂
0274b12: 昔人有言曰舜何人也予何人也君子自強不息
0274b13: 不自欺也吾家之有是人柱石棟梁也已巳而又曰
0274b14: 不慎許可其若是耶人固有任耳而賤目者吾豈
0274b15: 為是哉雖無辯幸有析薪遂取歲次辛酉迎福
0274b17: 謂我生若在開元日爭遣名為李翰林者也吾祖
0274b18: 固無愧矣召諸生謂曰彼蚍蜉者又安能撼大樹
0274b19: 乎妄自賢聖多見其不量力也吾聞惡不可長諸
0274b20: 生寧不慎哉語未既有莞耳而笑于列者曰僕聞
0274b21: 寒於水青青於藍世固有之且析薪者經論之
0274b22: 苑章疏之府也彼所吐者不過四五餘皆賢之
0274b23: 書眾祖佛之口豈易重古輕今而遽忽之乎先生
0274b24: 之言過矣予曰嘻是何言哉是何言哉物之所施
0274c01: 固有所可固有所不可渥洼雖良可使警夜偷乎
0274c02: 韓雖捷可使司晝漏乎張樂洞庭之野魚固深
0274c03: 潛鳥固高飛豈曰犬馬之不良簫韶之不美哉
0274c04: 所施非其宜也且不能以意逆志則不得聖人之
0274c05: 心不得聖人之心而用其語是遣堯牽羊而舜鞭
0274c06: 之羊不得食堯舜俱疲不若一孺子也故其書汝
0274c07: 見其圭璋我見其瓦礫也又有出其列者而前曰
0274c08: 然則誠能為我條件舛謬書之方使我服膺夫
0274c09: 子之言乎予曰諾遂書之終第一折薪得二百有
0274c10: 六病焉謹因附達此舉一隅者也吾聞是是非非
0274c11: 知者之別是謂是非謂非直者之發大人能格君
0274c12: 心之非是必術也吝其非而不改惟自屈也是以
0274c13: 大禹聖人聞善言則拜吾子佛氏之子來者之表
0274c14: 去惡遷善唯恐不及者也吾固可以言講授之暇
0274c15: 取以閱之用吾言而為善則聚眾本以焚之曰述
0274c16: 作之難固若是吾祖之可宗也聖賢可重也又若
0274c17: 是改過自新誰曰不可故曰過則勿憚改用吾言
0274c18: 為不善則鏤版以俟識者如欲更加朱黃則於每
0274c19: 段之後隨時之慎勿碎細破句而注之如同教
0274c20: 差當使人難曉阮子有言勝公榮者不得不與飲
0274c21: 今吾子是不得不與言者故言之問訊之禮苛細
0274c22: 略之幸也。某白歲丁卯壬寅戊子書
