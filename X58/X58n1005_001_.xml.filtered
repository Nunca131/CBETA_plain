0426a01: 
0426a02: 
0426a03: 
0426a04: 
0426a05: No. 1005
0426a06: 答順宗心要法門
0426a07: 
0426a08: 唐清涼國師　澄觀　撰
0426a09: 圭峰沙門　宗密　注
0426a10: 至道本乎其心諸佛眾生迷悟本也心法本乎無住。萬法之宗。本乎無住。
0426a11: 即心體也。淨名經云。依無住本。立一切法無住心體。靈知不昧瑩淨之理。
0426a12: 性相寂默。性即空空絕跡。相即星象粲然包含德用性包含於神用。具塵沙之無邊。
0426a13: 該攝內外。相該攝於內外。亦不在於中間能廣無外也能深無內也。
0426a14: 非有非空。妙有不空。真空不有不生不滅非四相所遷也。
0426a15: 求之不得。棄之不離明一真心地。絕取捨之情。
0426a16: 迷現量則惑苦紛然。迷本逐末悟真性則空明廓徹返本還源。
0426a17: 雖即心即佛。唯證者方知。凡聖一真。猶來見隔。見在即凡。情忘即佛。智與理冥。
0426a18: 境與神會者。方知也。
0426a19: 然有證有知。則慧日沈沒於有地若存證知。則棄內而外求。即滯於有。
0426a20: 若無照無悟。則昏雲掩蔽於空門若忘智忘照。則外忘緣而內忘照。即
0426a21: 滯於無。
0426a22: 但一念不生。前後際斷。妄心不生。二際俱斷照體獨立。物我皆
0426a23: 如真智現前。我及我所。悉皆同體。
0426a24: 直造心源。無智無得。至理玄。言忘慮絕。不可以識識。不可以行得不取不
0426b01: 捨。性自天真。本無取捨無對無修。本非對待。豈有修作。
0426b02: 然迷悟更依。真妄相待迷即六凡。悟則四聖。真智生。妄念滅。妄若起。真智隱。
0426b03: 若求真去妄。如避影以勞形若有取捨。勞形役智。
0426b04: 若體妄即真。似處陰而影滅妄無自性。舉體即真。
0426b05: 若無心忘照。則萬累都捐既忘心照。煩惱自空。
0426b06: 若任運寂知。則眾行圓起起即體之用。用而無用。何假因耶。
0426b07: 放曠任其去住。不著彼此靜鑑見其源流動靜不失理也。
0426b08: 語默不失玄微。語默全真動靜豈離法界去住合道。
0426b09: 言止則雙忘智寂。止觀俱泯論觀則雙照寂知止觀齊彰。
0426b10: 語證不可示人。寂然之理。不可說示說理非證不了唯證相應。
0426b11: 悟寂無寂。智與理冥真智無知。真如之理。泯能知智以知寂不二之
0426b12: 一心。以即理之智也契空有雙融之中道。證不二之理也無住無著。
0426b13: 二邊不立。中道不安莫攝莫收。任法界性。延促無礙是非兩忘。能所雙絕。
0426b14: 斯絕亦絕。般若現前法界真性。思慮叵窮。若絕能所。則真智現前也。
0426b15: 般若非心外新生。不從外得智性乃本來具足非新新有。
0426b16: 然本寂不能自見。實由般若之功理非智不能顯。
0426b17: 般若之與智性。翻覆相成智非理不能生。
0426b18: 本智之與始終。兩體雙絕本末俱泯。
0426b19: 證入則妙覺圓明。體無瑕翳悟本則因果交徹凡聖相入。
0426b20: 心心作佛。無一心而非佛心。念念全真處處證真。無一塵
0426b21: 而非佛國即染而淨。
0426b22: 真妄物我。舉一全收。二而不二心佛眾生。炳然齊致不二而二。
0426b23: 迷則人隨於法。法法萬差而人不同迷真逐妄。
0426b24: 悟則法隨於人。人人一致而融萬境物象無體。
0426c01: 言窮慮絕。何果何因。本離言念體本寂寥。孰同孰異非同異境。
0426c02: 唯志懷朗。消息沖融佩道之士。契之即神。
0426c03: 其猶透水月華。而可見。喻也無心鏡像。照而常空矣
0426c04: 虛心之鑑。
0426c05: 心要法門頌
0426c06: 欲達心源淨所迷之理須知我相空萬物自
0426c07: 形容何處實緣生本無念慮本無從起處不真
0426c08: 豁爾靈明現似日初出翛然世界通即無障礙
0426c09: 真金開伏藏情忘理現赫日出瞑智起惑忘
0426c10: 試將心比佛性無異故與佛始終同真妄無別
0426c11: 
0426c12: 答順宗心要法門終
