0620a01: 
0620a02: No. 1022-A
0620a03: 
0620a04: 大華嚴藏。流出無邊萬行。種種差別。開方便門。以幻
0620a05: 修幻。靈光徹耀。六相俱空。此善財南遊。不思議境界
0620a06: 也。有忠上人者。摭是標洎。以筆三昧。遊戲神通。幻出
0620a07: 諸相。如鏡涵像。對現色身。若人如是觀。如是信解。不
0620a08: 起于坐。親見德雲比丘。初未發心。已巳契文殊室利。屬
0620a09: 予為序。予欲無言得乎哉。滎陽潘興嗣述
0620a10: 
0620a11: No. 1022
0620a12: 
0620a13: 繪像守護天等
0620a14: 華嚴入法界品善財參問變相經
0620a15: 爾時文殊師利菩薩　頌曰。
0620a16: 覺花初綻覺城東稽首文殊盡指蒙
0620a17: 底事百城參遍後石人撫掌笑春風
0620a18: 繪像文殊
0620a19: 於是善財　頌曰。
0620a20: 妙高頂尋知識南北東西望何極
0620a21: 德雲遙自別山來珍重分身千百億
0620a22: 繪像德雲
0620a23: 爾時善財　頌曰。
0620a24: 波間化佛坐蓮花早是重重為撒沙
0620b01: 不用進前求妙悟只堪此處便歸家
0620b02: 繪像海雲
0620b03: 善財漸次　頌曰。
0620b04: 往來空際示全身出沒縱橫日見真
0620b05: 法法盡歸無住本了知無佛亦無人
0620b06: 繪像善住
0620b07: 善財童子漸次南行　頌曰。
0620b08: 高踞狻猊市間十千天眾奉慈顏
0620b09: 彌伽頓入圓通理坐聽流啼亂山
0620b10: 繪像彌伽
0620b11: 善財童子漸次南行　頌曰。
0620b12: 解脫門開處處通謝家舡上釣魚翁
0620b13: 區區十二年方到千聖從教立下風
0620b14: 繪像解脫
0620b15: 善財童子漸次遊行　頌曰。
0620b16: 海幢入定經多日足下舒光咸迅疾
0620b17: 童子殷勤扣兩端摩訶般若波羅蜜
0620b18: 繪像海幢
0620b19: 善財童子漸次南行　頌曰。
0620b20: 休捨優婆上海隅園林高踞白芙蕖
0620b21: 分明示我真如性福不唐捐果不
0620b22: 繪像休捨
0620b23: 頌曰。
0620c01: 執手共君遊賞處河沙佛剎一時周
0620c02: 繪像毗目瞿沙
0620c03: 頌曰。
0620c04: 童子尋求勝熱公門庭別露一家風
0620c05: 刀山火聚方登眺頓悟圓明色是空
0620c06: 繪像勝熱
0620c07: 頌曰。
0620c08: 奮迅城中慈行女皮膚紺紫金光聚
0620c09: 毗盧藏殿路分明童子行行驀直去
0620c10: 繪像慈行
0620c11: 頌曰。
0620c12: 善見曾云我後生恒沙諸佛次修行
0620c13: 但知隨順燈光智不管傍人論甲庚
0620c14: 繪像善見
0620c15: 頌曰。
0620c16: 童子聚沙河渚畔十千流類相遊翫
0620c17: 文殊受我筭兼書兩箇五百是一貫
0620c18: 繪像自在主
0620c19: 頌曰。
0620c20: 我此宅中唯一器隨器所欲皆如意
0620c21: 名無盡藏解脫門休更紛紜求受記
0620c22: 繪像具足
0620c23: 頌曰。
0620c24: 五百諸天奏眾音爭如居士沒絃琴
0621a01: 輕彈一曲無生忍八面清風爽客襟
0621a02: 繪像明智
0621a03: 頌曰。
0621a04: 寶髻慇懃接善財歸家手看樓臺
0621a05: 一九香信傳來久不是音知不肯開
0621a06: 繪像寶髻
0621a07: 頌曰。
0621a08: 普眼城中合眾香纔沾馥郁頓清涼
0621a09: 雖非沉水并龍麝引得諸天歎異常
0621a10: 繪像普眼
0621a11: 頌曰。
0621a12: 王者威嚴獄吏嗔刻心劈腹太愁人
0621a13: 逡巡引入無生殿一曲後桃李春
0621a14: 繪像無厭足王
0621a15: 頌曰。
0621a16: 妙光城裏大光王寶座高登道路傍
0621a17: 童子不須頻扣問釣魚船上謝三郎
0621a18: 繪像大光王
0621a19: 頌曰。
0621a20: 奇哉不動優婆夷神變多能出定時
0621a21: 顧問善財還見否一輪明月印天池
0621a22: 繪像不動
0621a23: 頌曰。
0621a24: 日出東方夜落西城頭遙望月明時
0621b01: 莫言外道無機巧頂遲遲獨杖梨
0621b02: 繪像遍行
0621b03: 頌曰。
0621b04: 長者鬻香方術好一九能斷諸煩惱
0621b05: 要傳消息也非文殊手內一枝草
0621b06: 繪像優羅花
0621b07: 頌曰。
0621b08: 氣候煙雲觀聚散海門來往無憚
0621b09: 一帆風舉上船來疾使行人登彼岸
0621b10: 繪像婆施羅
0621b11: 頌曰。
0621b12: 可樂城中無上勝善財見已巳生欣慶
0621b13: 百千居士鎮相隨一粒靈丹能治病
0621b14: 繪像無上勝
0621b15: 頌曰。
0621b16: 師子嚬呻劉磨今古英豪能幾箇
0621b17: 饒君親見釋迦文一狀喚來同領過咄
0621b18: 繪像師子嚬呻
0621b19: 頌曰。
0621b20: 童子空尋鳥行行等見婆須蜜
0621b21: 嬉遊同看後園春千眼頓開千界日
0621b22: 繪像婆須蜜女
0621b23: 頌曰。
0621c01: 爭如頓悟圓通稽首觀音菩薩
0621c02: 繪像鞞瑟胝羅
0621c03: 頌曰。
0621c04: 泉溜泠泠密間花輕襯碧琅玕
0621c05: 觀音大士居中也童子高高著眼看
0621c06: 繪像觀自在
0621c07: 頌曰。
0621c08: 得法初因普勝生普門疾速久修行
0621c09: 所從來國如相問看我眉毛有幾莖
0621c10: 繪像正趣
0621c11: 頌曰。
0621c12: 大天獨器空王殿海水掬來因洗面
0621c13: 身長丈六釋迦文折半破三猶未見
0621c14: 繪像大天神
0621c15: 頌曰。
0621c16: 此地君曾種善因君家寶藏鎮隨身
0621c17: 明明今日重分付免作途中不了人
0621c18: 繪像安住主
0621c19: 頌曰。
0621c20: 身服朱衣戴梵冠燦然列宿一身攢
0621c21: 風前月下如相見笑殺曹州謝長官
0621c22: 繪像珊婆演底
0621c23: 頌曰。
0621c24: 宵月色十分圓主夜神君說悟緣
0622a01: 去去不須重話會金剛門外弩雙拳
0622a02: 繪像普德淨光
0622a03: 頌曰。
0622a04: 有一夜神名喜目身出慈雲無數億
0622a05: 隨順根機利有情底事還他慈忍力
0622a06: 繪像喜目觀察
0622a07: 頌曰。
0622a08: 夜神常放白毫光舒展眉間照十方
0622a09: 非為善財權示現而今遍界不曾藏
0622a10: 繪像普救眾生妙德
0622a11: 頌曰。
0622a12: 念念出生廣大智塵塵演說無邊義
0622a13: 寂靜音海主夜神曾得矍曇親受記
0622a14: 繪像寂靜音海
0622a15: 頌曰。
0622a16: 語言音響是聲塵出得塵來聽即真
0622a17: 有客登門如未曉黃枝上一聲新
0622a18: 繪像守護一切城
0622a19: 頌曰。
0622a20: 金烏西墜月華傾大地茫茫夢未惺
0622a21: 有一老翁來枕畔呵呵長笑兩三聲
0622a22: 繪像開敷一切樹花
0622a23: 頌曰。
0622a24: 救護眾生主夜神寶花座上散珠珍
0622b01: 自瓶去沽村酒著衫來作主人
0622b02: 繪像大願精進力
0622b03: 頌曰。
0622b04: 如來家國遍娑婆南北東西見也麼
0622b05: 童子欲知菩薩行更於前路問瞿波
0622b06: 繪像妙德圓滿
0622b07: 頌曰。
0622b08: 童子先登大講堂宮神百萬首迎將
0622b09: 悠悠漸見瞿波女喝起泥牛笑一場
0622b10: 繪像瞿波
0622b11: 頌曰。
0622b12: 三世如來小廝兒從吾生育不思議
0622b13: 宵對月輕彈指珍重摩耶大肚皮
0622b14: 繪像摩耶夫人
0622b15: 頌曰。
0622b16: 行到天宮三十二天女慇懃話幽致
0622b17: 善財尋訪不辭勞大似跟不點地
0622b18: 繪像天主光
0622b19: 頌曰。
0622b20: 童子行行尋遍友善知眾藝嗣其後
0622b21: 唱持字母入圓明別是一家風景秀
0622b22: 繪像遍友眾藝
0622b23: 頌曰。
0622b24: 次參賢勝諸三昧底事元來無向背
0622c01: 多謝叮寧說悟由不免登途又辭退
0622c02: 繪像善知眾藝賢勝
0622c03: 頌曰。
0622c04: 知君解脫名無著翠竹黃花未消鑠
0622c05: 參尋若不達其源也是區區枉行
0622c06: 繪像固解脫
0622c07: 頌曰。
0622c08: 只此城中參妙月善財見已巳生欣悅
0622c09: 宅中光彩甚光明童子依前得一橛
0622c10: 繪像妙月
0622c11: 頌曰。
0622c12: 無量佛傳無盡藏無盡藏生無盡相
0622c13: 無住本空無所依無所得故成無上
0622c14: 繪像無勝軍
0622c15: 頌曰。
0622c16: 婆羅門只在城南不憚區區獨往參
0622c17: 三昧已巳聞誠願語信知諸佛沒談
0622c18: 繪像寂靜
0622c19: 頌曰。
0622c20: 童女童男骨目新手中牽固玉騏驎
0622c21: 殷勤來報善財道彌勒樓前路最親
0622c22: 繪像德生有德
0622c23: 頌曰。
0622c24: 遊歷諸方已巳漸回忽逢一獲好樓臺
0623a01: 舉頭彌勒輕彈指頓覺平生眼豁開
0623a02: 繪像彌勒
0623a03: 頌曰。
0623a04: 古佛廟前蒙付囑人間天上尋知識
0623a05: 紫金光臂謝重申稽首文殊大智力
0623a06: 繪像再見文殊
0623a07: 頌曰。
0623a09: 石女解煎茶雲散天邊月春來樹上花
0623a11: 繪像普賢
0623a12: 余頃閱華嚴。至德生童子。有童女品。以清涼疏主
0623a13: 李長者諭主義。詳之未諭。反復深思。忽自有省。作頌
0623a14: 曰。
0623a15: 妙意童真末後善財到此罷南遊
0623a16: 豁然頓入毗盧藏悔向他山見比丘
0623a17: 今因延慶老所華嚴變相。及五十二頌相示。因
0623a18: 記前頌。筆于卷末。以足其意。
0623a19: 
0623a20: No. 1022-B
0623a21: 紹聖四年閏二月十一日　知洪州張商英筆
0623a22: 集賢校理黃　庭堅一稽首
0623a23: 工能諸世間十方三世唯心造
0623a24: 五十三門一關鈕我與善財同參
0623b01: 幻人夢入諸境界一切學道真規矩
0623b02: 菩提妙德生死心重重影現大圓鏡
0623b03: 予聞李伯時。此變相。而未見也。伯時好學。善楷書
0623b04: 小篆。為今世道子忠師。未識伯時而此已自得
0623b05: 其。當往從之游。以成此絕技耳。眉山蘇子由題
0623b06: 紹聖三年九月佛印元老自雲居訪予高安以
0623b07: 相示。
0623b08: 蘇公謂。忠師之筆。李伯時。此特見其耳。予謂
0623b09: 忠師非也。直欲追善才影。逍遙法界之間耳。後
0623b10: 之覽者。不起于座。自於覺城東際。逆文殊象王迴
0623b11: 旋。平生際會南求善友。遍歷百城。曠劫之功。一時參
0623b12: 畢。所謂開大施門。於末法之時。焉能盡之。
0623b13: 紹聖丙子十月二十日臥龍庵佛印大師了元
0623b14: 
0623b15: 建長三年四月九日。於知足院草菴。以聖願房之
0623b16: 所渡觀良房之唐本。書寫之了。彼本雖有像并
0623b17: 經文。依卒爾省略之了。
0623b18: 願以此見聞隨喜之善根。必成彼解行證如如大
0623b19: 用矣。四恩為始。遍法界群類。今生為本。至盡未來
0623b20: 際。普蒙知識加護。共入毗盧果海了。
0623b21: 華嚴末葉沙門釋　心海
