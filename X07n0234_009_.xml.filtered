0676b06: 
0676b07: 
0676b08: 
0676b09: 大方廣佛華嚴經疏卷第九
0676b10: 清山沙門　澄證觀　述
0676b11: 晉水沙門　淨源　錄疏注經
0676b12: △第六緊那羅王二。初長行得法。
0676b13: 復次善慧光明天至得普生一切喜樂業解脫門。
0676b14: 世喜樂業。皆因佛生。
0676b15: 妙華幢緊那羅王至令一切受安樂解脫門。
0676b16: 聞深適神。故法喜無上。終得涅槃無盡安樂。
0676b17: 種種莊嚴緊那羅王至清淨信解藏解脫門。
0676b18: 佛德深廣。信亦包含。
0676b19: 悅意吼聲緊那羅王至令聞者離憂怖解脫門。
0676b20: 音演真法令聞故。妄憂除而意悅。
0676b21: 寶樹光明緊那羅王至令覺悟所緣解脫門。
0676b22: 達境唯心而本空。則安立眾生於覺悟。
0676b23: 普樂見緊那羅王得示現一切妙色身解脫門。
0676b24: 難遇益生。所以示現。相嚴常住。名為妙色。
0676c01: 最勝光莊嚴緊那羅王至所從生業解脫門。
0676c03: 微妙華幢緊那羅王至業所生報解脫門。
0676c04: 業細難窮。自觀示物。
0676c05: 動地力緊那羅王得恒起一切利益眾生事解脫門。
0676c06: 神通益物。無間稱恒。
0676c07: 威猛主緊那羅王至巧攝御解脫門。
0676c08: 知機巧化。謂攝心正智。御心如境。△二偈頌讚佛。
0676c09: 爾時善慧光明天緊那羅王至而說頌言。
0676c10: 世間所有安樂事至此威猛主能觀察。
0676c11: 十頌次第文並可知。△七迦樓羅王。依賢首靜法。
0676c12: 皆云。準頌長行脫第五執持王。初長行得法。
0676c13: 復次大速疾力迦樓羅王至普觀察眾生界解脫門。
0676c14: 智無著故。見無礙。非普觀故。通悉調。
0676c15: 不可壞寶髻迦樓羅王至教化眾生解脫門。
0676c16: 坐覺樹。名住法界。現通說法。名為教化。
0676c17: 清淨速疾迦樓羅王至成就波羅密精進力解脫門。
0676c18: 進諸度。往修故成。
0676c19: 不退心莊嚴迦樓羅王至入如來境界解脫門。
0676c20: 境界如偈文。絕思則入。方為勇猛。五諸本既脫。遇
0676c21: 一本有。文云。大海處攝持力迦樓王得能竭眾生
0676c22: 煩惱海解脫門。多是古本脫。今依有本。然偈約能
0676c23: 竭。說佛福智。
0676c24: 堅法淨光迦樓羅王至差別智解脫門。
0677a01: 眾生無邊故。成就智多。
0677a02: 如嚴冠髻迦樓羅王得莊嚴佛法城解脫門。
0677a03: 城有三義。一防外敵。二養人眾。三開門引攝。今言
0677a04: 法城。通教理行果。行契理教。則無不俱嚴。故各有
0677a05: 三義。謂了心城之性空。則眾惑不入。見恒沙性德。
0677a06: 則萬行爰增。道無不通。則自他引攝。便能契果。絕
0677a07: 百非以成解脫。養眾德以全法身。開般若而無不
0677a08: 通矣。方顯教城無非養所詮旨。句句通神。有斯多
0677a09: 義故。偈云廣大叵窮。重重四門。故無數量。究竟能
0677a10: 闡。唯我世尊。
0677a11: 普捷示現迦樓羅王得成就不可壞平等力解脫門。
0677a12: 法身無相。故不可壞。體即真如。凡聖平等。無分別
0677a13: 智安住證會。名成就力。
0677a14: 普觀海迦樓羅王至而為現形解脫門。
0677a15: 現同類形。方便調伏。
0677a16: 龍音大目精迦樓羅王至歿生行智解脫門。
0677a17: 眾生沒生。皆由行業。佛生死智。方能普入。△二偈
0677a18: 頌讚佛。
0677a19: 爾時大速疾力迦樓羅三至而說頌言。
0677a20: 佛眼廣大無邊際至龍音解脫能如是。
0677a21: 頌文如次。配釋可知。但第五偈。或有前脫。故略釋
0677a22: 之。初二句甚深廣大。次句福智相嚴。行通因果。因
0677a23: 深果遠。已巳不思議。復有一行。是如來行。所謂大乘
0677a24: 大般涅槃。則行為果。果皆絕言道。佛行。如出現品。
0677b01: △八阿修羅王二。初長行得法。
0677b02: 復次羅阿修羅王得現為大會尊勝主解脫門。
0677b03: 修羅尊等。勝須彌之高。如來威光。蔽十方大眾。生
0677b04: 各見真勝主也。
0677b05: 毗摩質多羅阿脩羅王得示現無量劫解脫門。
0677b06: 彼能以一絲。作種種事。令一剎那。現於多劫調生
0677b07: 等事。
0677b08: 巧幻術阿脩羅王至一切眾生苦令清淨解脫門。
0677b09: 以多法門。入佛境界。則苦滅心淨。種種法門。亦如
0677b10: 幻也。下文云。苫末羅。即巧幻梵音。
0677b11: 大眷屬阿脩羅王得修一切苦行自莊嚴解脫門。
0677b12: 多劫多苦。為物非己巳。如尸毗救鴿。薩埵投崖。已巳是
0677b13: 丈夫最勝嚴飾。況終剋寂智。萬德以嚴。翻顯無利
0677b14: 勤苦。誠為可醜。既為物而行故。有大眷屬。
0677b15: 婆稚阿脩羅王得震動十方無邊境界解脫門。
0677b16: 以大幻通力。動剎悟機。不怖眾生。斯為大力。大力
0677b17: 婆稚。華梵異耳。
0677b18: 照阿脩羅王得種種方便安立一切眾生解脫門。
0677b19: 開種種權門。安眾生於一極之樂。權為入大之本。
0677b20: 故皆佛智因。權實不迷。斯為照。
0677b21: 堅固行如莊嚴阿脩羅王至淨諸染著解脫門。
0677b22: 萬善順理。普不可壞。斯解脫處。何染不亡。功歸正
0677b23: 覺故。偈云。佛力如是修者堅固妙嚴。
0677b24: 廣大因慧阿脩羅王得大悲力無疑惑主解脫門。
0677c01: 非用智故。普令無疑。主斯事者。廣大因慧。
0677c02: 現勝德阿脩羅王至承事供養修諸善根解脫門。
0677c03: 供事修善。有勝德故。
0677c04: 善音阿脩羅王得普入一切趣決定平等行解脫門。
0677c05: 普入諸趣。明處無不。偈云。三世時無不均。有佛
0677c06: 性名為決定。具上三義。平等行焉。不宣實義。非善
0677c07: 音也。此上一段。及後夜神。皆結歸名。上下例然。恐
0677c08: 繁不釋。二偈頌讚佛。
0677c09: 爾時羅阿脩羅王至而說頌言。
0677c10: 十方所有廣大眾至此妙音王所稱讚。
0677c11: 頌文如次可知。△三諸神眾。有十九眾。今初主晝
0677c12: 神二。初長行得法。
0677c13: 復次示現宮殿主晝神得普入一切世間解脫門。
0677c14: 智了物心。如空入色。光照身器。如日合空。身偏器
0677c15: 中。如像在鏡。世間主力。能攝此身。此身之性。等世
0677c16: 間故。皆入觀機。故名普入。所入之處。即為宮殿。
0677c17: 發起慧香主晝神至令歡喜滿足解脫門。
0677c18: 義圓稱機。故滿心成益。
0677c19: 樂勝莊嚴主晝神至可愛樂法光明解脫門。
0677c20: 身法二光。皆可愛樂。
0677c21: 華香妙光主晝神至清淨信解心解脫門。
0677c22: 法雨潤種。已巳含實者解開。善未芽者信發。
0677c23: 普集妙藥主晝神得積集莊嚴普光明力解脫門。
0677c24: 無法不悟。名普明力。曠劫修集。成智莊嚴。
0678a01: 樂作喜目主晝神至皆令得法樂解脫門。
0678a02: 方便開示世樂亦苦。令其悟入。見理法樂如歡喜
0678a03: 地也。
0678a04: 觀方普現主晝神得十方法界差別身解脫門。
0678a05: 如來身雲。就體則非有無。約機。則別於十方。不
0678a06: 可謂之無。約佛。則稱真法界。不可謂之有。此則隨
0678a07: 緣。非有之法身。恒不異事而顯現。以化寂滅。非無
0678a08: 之眾生。恒不異真而成立。即無差別之差別也。
0678a09: 大悲威力主晝神得救護一切眾生令安樂解脫門。
0678a10: 處危者。護之令安。有若者。救之令樂。
0678a11: 善根光照主晝神得普生喜足功德力解脫門。
0678a12: 眾生闇於多欲。沈淪長夜。以法開曉。喜足為先。喜
0678a13: 足智俱。是功德力。能令離苦得安樂故。
0678a14: 妙華纓絡主晝神至眾生見者皆獲益解脫門。
0678a15: 有覺德行故。名稱普聞。既福廣名高故。不其益。
0678a16: △二偈頌讚佛。
0678a17: 爾時示現宮殿主晝神至而說頌言。
0678a18: 佛智如空無有盡至如是解脫華纓得。
0678a19: 偈文可知。△二主夜神二。初長行十法。初七夜神。
0678a20: 是善財。十地善友。見解深廣。彌顯眾海。法門難思。
0678a21: 復次普德淨光主夜神至大勇健解脫門。
0678a22: 即善財。離垢地善友。彼名全同法門。名寂靜禪定
0678a23: 樂普遊步。普遊步言。即大勇健也。寂靜禪定樂。即
0678a24: 是定體現法樂住。故名為樂。大勇健者。即是定用。
0678b01: 健則堪能。勇則無畏。謂見佛淨機。遊戲神通。故名
0678b02: 勇健。亦遊步也。勇健廣大。故稱普德。無惑智俱。可
0678b03: 謂淨光。
0678b04: 喜眼觀世主夜神至清淨可愛樂功德相解脫門。
0678b05: 即發光地善友。彼名喜目觀察眾生。解脫名大勢
0678b06: 力普喜幢。謂此解脫。德無不備。化無不周。名大勢
0678b07: 力。即今廣大。身惑俱淨。無不樂見。故云普喜。悲為
0678b08: 德相。即幢義也觀察普喜。名為喜目。
0678b09: 護世精氣主夜神得普現世間調伏眾生解脫門。
0678b10: 即慧地善友。彼名普救眾生妙德。護世精氣。方
0678b11: 是救生。由護生故。顯德之妙也。法門全同。次第又
0678b12: 當謂感必現前。調令清淨故。
0678b13: 寂靜海音主夜神得積集廣大歡喜心解脫門。
0678b14: 即難勝地善友。彼名寂靜音海。法門名念念出生
0678b15: 廣大喜莊嚴。念念出生。即積集義。見佛利生故。生
0678b16: 大喜莊嚴。二義。一見佛修歡喜因。嚴樂見果故。二
0678b17: 積集此喜。神自莊嚴。由定發音。名寂靜音。深廣如
0678b18: 海。
0678b19: 普現吉祥主夜神得甚深自在悅意言音解脫門。
0678b20: 即現前地善友。彼云守護一切城增長威力。偈中
0678b21: 云尸利。以梵音含於二義。一云吉祥。二翻為守。故
0678b22: 下譯跋陀室利。以為賢首。又以首字音同義別。彼
0678b23: 為頭首。法界品中。乃為守護。皆譯者方言少融耳。
0678b24: 若以義會。增長威力。即是普現吉祥。正當次第法
0678c01: 門。又同彼云甚深自在妙音解脫。妙音故悅意。悅
0678c02: 則意淨。即寂能演。故名自在。
0678c03: 普發樹華主夜神得光明滿足廣大歡喜藏解脫門。
0678c04: 即遠行地善友。彼云開敷一切樹華。一切開敷。即
0678c05: 普發也。法門。彼云菩薩出生廣大喜光明。文少倒
0678c06: 略耳。舊經云。菩薩無量歡喜知足光明。知足滿足。
0678c07: 文相近也。謂能知如來巧智。示法大福威光。故日
0678c08: 光明佛。以福智滿足物心。則含喜名藏。
0678c09: 平等護育主夜神得開悟眾生令成熟善根解脫門。
0678c10: 即不動地善友。彼名大願精進力救護一切眾生。
0678c11: 法門名教化眾生令生善根教化開悟。文異義同。
0678c12: 令生成熟。始終異耳。謂現通示相。皆為調化。一切
0678c13: 善根。皆令生長。平等護育。即救護一切精進大願
0678c14: 故。能為之。今文略耳。
0678c15: 游戲快樂主夜神得救護眾生無邊慈解脫門。
0678c16: 念念久修。恒偏救護。是無邊慈也。此與善財歡喜
0678c17: 地善友。似同而文多異。又非其次。故但直釋。
0678c18: 諸根常喜主夜神得普現莊嚴大悲門解脫門。
0678c19: 於三毒難壞眾生。以大悲門。現莊嚴身故。石室留
0678c20: 影。毒龍心華。況現身耶。
0678c21: 示現淨福主夜神至一切眾生所樂滿足解脫門。
0678c22: 本為眾生故。成自德。令他樂滿。△二偈頌讚佛。
0678c23: 爾時普德淨光主夜神至而說頌言。
0678c24: 汝等應觀佛所行至離垢端嚴照十方。
0679a01: 初句。解脫之力能觀。次句。即寂靜樂神。以此定觀
0679a02: 佛此體故。下經云。普見三世佛。而無取著。以知如
0679a03: 來無相。性相本空。故云寂靜空相也。次句即大
0679a04: 勇健。準下經。則自他兼淨也。次句。定果也。上約佛
0679a05: 說。若約天說。則四句皆是定用。以住此解脫。能見
0679a06: 佛體用因果故。
0679a07: 一切世間咸樂見至如是護世能觀察。
0679a08: 二三可知。
0679a09: 佛昔修治歡喜海至此是寂音之所了。
0679a10: 稱理喜。為廣大無邊。縱內心不搖。而外現威怒。
0679a11: 更深難測。
0679a12: 如來境界不可量至普發華神悟斯道。
0679a13: 前偈。以寂故能。後偈。以眾生本來自淨故。是寂
0679a14: 滅。是以智窮妄末。理無不顯。妄徹真源。惑無不盡。
0679a15: 喜方滿足。
0679a16: 十方普現大神通至此現福神之所入。
0679a17: △三主方神二。初長行得法。
0679a18: 復次住一切主方神得普救護力解脫門。
0679a19: 現身說法。令悟得果。皆救護力。
0679a20: 普現光明主方神至一切眾生神通業解脫門。
0679a21: 神通示相。是能成辨業。眾生出苦。是所成辨業。
0679a22: 光行莊嚴主方神至生喜樂大光明解脫門。
0679a23: 法光破闇。闇斷智生。智與法喜俱生。斷以寂滅為
0679a24: 樂。
0679b01: 周行不礙主方神得普現一切處不唐勞解脫門。
0679b02: 普現說法。聞必惑滅。故不唐勞。
0679b03: 永斷迷惑主方神至發生功德解脫門。
0679b04: 聖人無名。隨物立名。貴在生德及滅惑耳。
0679b05: 游淨空主方神至令眾生歡喜解脫門。
0679b06: 六七可知。
0679b07: 髻目無亂主方神至無差別自在力解脫門。
0679b08: 業同性空。並不失報。俱無差異。性相無礙。為自在
0679b09: 力。說能惑報。令除惡業。說業性空。善業亦亡。
0679b10: 普觀世業主方神至一切趣生中種種業解脫門。
0679b11: 前約說業性相。令物絕業。此約知業差別。宜隨機
0679b12: 化。
0679b13: 周游主方神至生一切眾生歡喜解脫門。
0679b14: 世人。靡不有初。鮮克有終。今聖人。有志有能故。所
0679b15: 作究竟。世人以人隨欲。不能兼亡。今有慈有愍。故
0679b16: 令物喜。謂十波羅密。無不究竟。四無量心。令物歡
0679b17: 喜。△二偈頌讚佛。
0679b18: 爾時住一切主方神至而說頌言。
0679b19: 如來自在出世門至此游神之解脫。
0679b20: 十頌次第。配釋可知。△四主空神二。初長行得法。
0679b21: 復次淨光普照主空神至一切眾生心解脫門。
0679b22: 智慧造理。則十眼廣照。日月合空。則萬像歷然。
0679b23: 普游深廣主空神得普入法界解脫門。
0679b24: 身智二光。入法界。
0679c01: 生吉祥風主空神得了達無邊境界身相解脫門。
0679c02: 佛身如空。是無邊境。無生無染。為吉祥風。
0679c03: 離障安住主空神得能除一如眾生業惑障解脫門。
0679c04: 廣說聖道。則離三障安住二空。
0679c05: 廣步妙髻主空神得普觀察思惟廣大行海解脫門。
0679c06: 上求下化。名廣大行。為安眾生。如妙髻焉。
0679c07: 無礙光主空神至普救護一切眾生厄難解脫門。
0679c08: 沉生死之厄難。悲智光以濟之。
0679c09: 無礙勝力主空神至無所著福德力解脫門。
0679c10: 不礙福智相導。是謂勝力。
0679c11: 離垢光明主空神至離諸蓋清淨解脫門。
0679c12: 惑由智遣。
0679c13: 深遠妙音主空神得普見十方智光明解脫門。
0679c14: 妙音善說。
0679c15: 光十方主空神得不動本處而普現世間解脫門。
0679c16: 不壞本處。而稱周十方。△二偈頌讚佛。
0679c17: 爾時淨光普照主空神至而說頌言。
0679c18: 如來廣大目清淨如空至吉祥風所見。
0679c19: 三中空。有四義。含於五法。一離能取生。即絕妄想。
0679c20: 二離所取相。無相無名。三境無自性。即是如如。四
0679c21: 心無所得。是為正智。迷如以成名相。妄想是生。悟
0679c22: 名相之本如。執翻成智。如外無智。智體即如。此二
0679c23: 猶空。寂照無礙。如斯見佛。是日吉祥。
0679c24: 如來無量劫廣說諸聖道普滅眾生障圓光悟此門。
0680a01: 長行及列。並名安住。今云圓光。圓光表智。安住表
0680a02: 定。二事相資。前後互舉。並能滅障。於理無違。
0680a03: 我觀佛往昔所集菩提行至無礙神能見。
0680a04: 生死海者。瑜伽七十云。有五種法。相似生死。得大
0680a05: 海名。一處無邊相似故。二甚深故。三難渡故。四不
0680a06: 可飲故。五大寶所依故。釋曰。由前四義。眾生流轉。
0680a07: 由第五義。菩薩入之。且約分喻。第九十云。由三相
0680a08: 故。不同水海。一自性不同。謂水海唯色一分。二淪
0680a09: 沒不同。唯人畜故。唯沒身故。三超渡不同。未離欲
0680a10: 者。亦能渡故。生死海。反上可思。
0680a11: 清淨功德藏能為世福田至普現能觀察。
0680a12: 餘四可知。△五主風神二。初長行得法。
0680a13: 復次無礙光明主風神至及一切世間解脫門。
0680a14: 以方便風。合智日光。智入深法。而無障礙。身入世
0680a15: 間。而無影像。
0680a16: 普現勇業主風神至佛出現咸廣大供養解脫門。
0680a17: 菩薩。以求菩提之大心。持稱真之供具。等空之。
0680a18: 廣大。不礙事之繁多。而以全法界之身。一念供無
0680a19: 邊之佛。如彼風力。無不成也。
0680a20: 飄擊雲幢主風神至普滅一切眾生病解脫門。
0680a21: 長風忽來。浮雲散滅。慈風忽起。惑苦病亡。
0680a22: 淨光莊嚴主風神至令摧滅重障山解脫門。
0680a23: 福智莊嚴之風。摧壞如山之障。
0680a24: 力能竭水主風神得能破無邊亞魔眾解脫門。
0680b01: 十力降魔。十軍皆殄。獨名竭水者。欲愛為初故。
0680b02: 大聲吼主風神得永滅一切眾生怖解脫門。
0680b03: 毛孔慈音。滅除五怖。若百竅異吹。吼悅機。
0680b04: 樹杪垂髻主風神至諸法實相辯才海解脫門。
0680b05: 智入實相故。妙辨如海。如風擊樹。故能下垂。
0680b06: 普行無礙主風神得調伏一切眾生方便藏解脫門。
0680b07: 調生方便。為智所入。故名為藏。
0680b08: 種種宮殿主風神至滅極重愚癡闇解脫門。
0680b09: 禪定宮殿。必定慧雙游。故能滅癡闇。約佛則動靜
0680b10: 無二。見必滅癡。
0680b11: 大光普照主風神至一切眾生行無礙力解脫門。
0680b12: 日月照明。無風不運。智行無礙方便力焉。△二偈
0680b13: 頌讚佛。
0680b14: 爾時無礙光明主風神至而說頌言。
0680b15: 一切諸佛法甚深至此普照神之所見。
0680b17: 四。
0680b18: 復次普光藏主火神得悉除一切世間闇解脫門。
0680b19: 以進力現世。除物無明。以最初故。偏從火義。
0680b20: 普集光幢主火神至諸惑漂流熱惱苦解脫門。
0680b21: 惑有二義。一漂。二惱。善巧迴轉。則能息之。
0680b22: 大光照主火神得無動福力大悲藏解脫門。
0680b23: 稱性之福相。惑不動與大悲合。自利不動。俱能攝
0680b24: 德。無盡名藏。四有云。準梵本。神名勝上蕊光普照。
0680c01: 法門名普能除煩惱塵。謂劫海行滿故。今能現通
0680c02: 滅惑。偈云。眾妙宮神。同前列名。眾妙。即勝上義耳
0680c03: 然諸本多無。或有本。則具云眾妙宮殿主火神得
0680c04: 大慈悲廣蔭眾生解脫門。恐是傳寫脫漏耳。
0680c05: 無盡光髻主火神得光明照耀無邊空界解脫門。
0680c06: 光明照耀等者。日光合空。等空無際。智符實相。稱
0680c07: 實無邊。雖曠劫修成。全同本有。窮靈極數。妙盡難
0680c08: 思。實為惑本。即是正因。智照心源。即是了因。如空
0680c09: 與日。今略申十義。以辨難思。一謂日與空。非即非
0680c10: 離。二非住非不住。三而日善作破闇良緣。顯空之
0680c11: 要。四雖復滅闇顯空。空無損益。五理實無損。事以
0680c12: 推之。闇蔽永除。性乃無增。空界所含。萬像皆現。六
0680c13: 而此空。性雖清淨。若無日光。則有闇起。七非以
0680c14: 空空故。自能除闇。闇若除者。必假日光。八日。若
0680c15: 無空。無光無照。空若無日。闇不自除。九然此闇性。
0680c16: 無來無去。日之體相。亦不生滅。十但有日照空。則
0680c17: 乾坤洞曉。以智慧日。照心性空。亦有十義。準喻思
0680c18: 之。非唯釋此一文。乃遠通眾經。該羅前後。
0680c19: 種種眼主火神得種種福莊嚴寂靜光解脫門。
0680c20: 體寂發照。名寂靜光。以此成福。莊嚴身相。
0680c21: 十方宮殿如須彌脫主火神至悟一切世間解脫門。
0680c22: 七八可知。
0680c23: 光照十方主火神得永破一切愚癡執著見解脫門。
0680c24: 分別法相。永離不了愚癡。悟法實性。便無執著之
0681a01: 見。
0681a02: 雷音電光主火神得成就一切願力大震吼解脫門。
0681a03: 以行扶願故。能現世作師子吼。二偈頌讚佛。
0681a04: 爾時普光藏主火神至而說頌言。
0681a05: 汝觀如來精進力至此震音神之所了。
0681a06: 頌加第四。餘並可知。△七主水神二。初長行得法。
0681a07: 復次普興雲幢主水神至利益一切眾生慈解脫門。
0681a08: 無緣大慈。是曰平等。
0681a09: 海潮雲音主水神得無邊法莊嚴解脫門。
0681a10: 無邊行法。莊嚴自他。
0681a11: 妙色輪髻主水神得觀所應化方便普攝解脫門。
0681a12: 寂然不動。以觀機感。而遂通以隨攝。若冬則積雪
0681a13: 凝白。夏則無處不流。
0681a14: 善巧漩澓主水神得普演諸佛甚深境界解脫門。
0681a15: 妙音演佛深旨。令悟妙法漩澓。
0681a16: 離垢香積主水神得普現清淨大光明解脫門。
0681a17: 身智二光。偏覺開化。大充法界。清淨無垢。
0681a18: 福橋光音主水神得清淨法界無相無性解脫門。
0681a19: 證淨法界。性相俱絕。德無不見。則大用不亡。
0681a20: 知足自在主水神得無盡大悲海解脫門。
0681a21: 眾生不窮故。大悲無盡。滿而不溢。有知足義焉。流
0681a22: 止從緣。斯為自在。
0681a23: 淨喜善音主水神至為大歡喜藏解脫門。
0681a24: 處處見佛故。大喜無窮。喜從佛生。即佛名藏。若聆
0681b01: 泉流之響無不悅也。
0681b02: 普現威光主水神至廣大福德力普出現解脫門。
0681b03: 性相無礙之福。故能普現神通。若空色相映之流。
0681b04: 威光蕩瀁。
0681b05: 吼聲海主水神至發起如空調伏方便解脫門。
0681b06: 調生行。廣如空。無邊用靡暫停。如空無盡。△二偈
0681b07: 頌讚佛。
0681b08: 爾時普興雲幢主水神至而說頌言。
0681b09: 清淨慈門剎塵數至是故見者無厭足。
0681b10: 前半。辨一相因果。次句例餘。後句辨益。初言清淨
0681b11: 者。離過無緣故。門如塵數者。隨宜利樂故。以慈為
0681b12: 因。得妙相果。以相為因。得無厭果。然如來相。有純
0681b13: 有雜。此就純門。若以雜門。隨一相一毛。皆收如來
0681b14: 法界行。盡亦相相皆爾。純雜無礙。因果相融。圓成
0681b15: 非分成。故佛一相一毛。即同法界。無有分量。此神
0681b16: 從一慈門。入無盡相。此約十身之相。若三十二相
0681b17: 之因。但說一相。一因如智度瑜伽等論。涅槃大集
0681b18: 等經。至相海品當引。
0681b19: 世尊往昔修行時至此善漩神所行處。
0681b20: 上之三偈。文顯可知。
0681b21: 世尊光明無有盡至此淨香神所觀見。
0681b22: 初言無盡。以顯光常。次充法界。以辨光。不思議
0681b23: 者。以顯光深。非色現色。非青黃而現青黃故。其第
0681b24: 三句。顯光用。
0681c01: 如來清淨等空至吼聲海斯能入。
0681c02: 
0681c03: 大方廣佛華嚴經疏卷第九
