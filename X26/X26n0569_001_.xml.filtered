0935a01: 
0935a02: No. 569-A
0935a03:  般若波羅蜜多心經句解易知序
0935a04: 
0935a05: 般若心經者。大般若之中心。六百卷之綱要。五千
0935a06: 大藏之骨髓。成佛作祖之根源也。然則欲了生死。
0935a07: 脫輪迴者。舍是無徑矣。此所以誦持之盛。盈於環
0935a08: 海歟。誦者雖多。明者實少。非是經之難曉。亦非
0935a09: 眾生之多愚。患在註無善本。耳目淆亂故也。此
0935a10: 經自入中夏以來。註釋者不下數十餘家。然或借
0935a11: 徑遺經。自抒胸臆。其與
0935a12: 佛之本旨。相去不啻千里而遙。即有與經意合者。又
0935a13: 或略說大意。字句鮮釋。初學難通。甚為未便。間有
0935a14: 鑒此獘而反之者。又或誇多靡。遠引博徵。蕪詞
0935a15: 愈繁。真旨愈晦。覽者茫然。不知所謂。此明是經者
0935a16: 之所由鮮其人也。泩憫是苦。爰發大願。誓成善註。
0935a17: 用啟蒙。於是廣搜眾疏。扃戶澄觀。抉擇務精。取
0935a18: 舍惟慎。善者從之。不善斯改。研思三載。始克成編
0935a19: 如舊註科判碎。概從節省。不煩不漏。亦淺亦粗。
0935a20: 但取理明。無嫌詞鄙。欲人人易曉也。書成。名曰
0935a21: 句解易知。仍用余金剛經解之舊名而不易者。以
0935a22: 余之素志然也。夫達摩西來。不立文字。直指人心。
0935a23: 見性成佛。是經猶糟粕。註更贅疣。而余之不憚疲
0935a24: 勞。不辭譏謗。以作此蛇足語者。誠欲初機之士。一
0935b01: 覺即知。如迷津之得寶筏。則苦海易渡。彼岸易登。
0935b02: 脫輪迴而了生死者。未必不由此愈多也。惓惓之
0935b03: 心實難自已。或曰。子發明此一段大道理。殊勝人
0935b04: 間富貴功名萬億倍也。然余何敢云然。亦聊為新
0935b05: 學行遠自邇。登高自卑之一助耳。
0935b06: 
0935b07: 乾隆廿九年甲申三月穀旦歸一居士王澤泩謹序
0935b08: 
0935b09: 
0935b10: 
0935b11: No. 569
0935b13: 摩訶。梵語也。華云大。般若亦梵語。華云。智慧。波羅
0935b14: 蜜多。亦梵語。華云到彼岸。是對眾生生死苦。同於
0935b15: 大海。而將如來涅槃樂。立為彼岸。須用智慧作船
0935b16: 筏。方可渡過苦海。得到彼岸也。心者。乃大般若之
0935b17: 中心。該六百卷之奧義。如人之一心。能統四肢百
0935b18: 骸也。經者。徑也入道之徑路也。言此經。乃以廣大
0935b19: 智慧。得到諸佛彼岸之徑路。而此一卷又般若經
0935b20: 之中心。寔六百卷之扼要也。△此經以單法為名。
0935b21: 空相為體。觀照為宗。度苦為用。大乘為教相。
0935b22: 蓬萊　王澤泩巨川一　註解
0935b23: 頌曰。
0935b24: 這點靈光道上來只因逐妄墮塵埃
0935c01: 君今要見還鄉路悟得心經道眼開
0935c02: △分顯　通經分顯密二大分。自首至三菩提為
0935c03: 顯說。顯中分七。自故知至末為密說。密中分
0935c04: 三。共十分。
0935c05: ○初菩薩修證分十分乃一寬法師所科。今仍之。其餘小分煩多。一刪去
0935c06: 觀自在菩薩。
0935c07: 菩薩梵語也。華言覺眾生。觀自在。即是觀世音。以
0935c08: 其用甚智慧。觀見自心清淨。圓通無礙。優游自在。
0935c09: 故又名觀自在菩薩。
0935c10: 行深般音若音野波羅蜜多時。
0935c11: 行者。修行也。深般若者。實相般若也。非粗心淺智
0935c12: 者所觀。故云深也。般若。云智慧。即生佛同具。本覺
0935c13: 本明之心也。波羅蜜多。云到彼岸。○此菩薩修行
0935c14: 深廣智慧。得達涅槃彼岸的時候。
0935c15: 照見五蘊皆空。
0935c16: 照即觀也。照見者看破也。蘊者積聚也。五者色受
0935c17: 想行識也。色者色身。受者領納。想者思想。行者造
0935c18: 作。識者分別。有此五件。積聚覆。不能看破。妄認
0935c19: 色身是我。所以長劫輪迴。永無出期。惟菩薩修行
0935c20: 般若既深。自能觀照。洞見吾身中。色受想行識。這
0935c21: 五樣蘊積。本來無有。盡屬妄而非真實。知無一
0935c22: 法不從性幻有。而無一法不同性本空也。○問五
0935c23: 蘊怎得皆空。答云。如頭目腦髓。俱可捨施。割截侵
0935c24: 凌。總無嗔恨。便是色蘊空也。如遇一切境物。心不
0936a01: 領納。見如不見。便是受蘊空也。如過去不思。未來
0936a02: 不念。現在無心。便是想蘊空也。如不被物轉。不隨
0936a03: 境遷。全無動作。便是行蘊空也。如見一切境物。都
0936a04: 無分別。平等視之。便是識蘊空也。既見蘊空。便能
0936a05: 拔去輪迴根本。斷絕生死種子。永脫娑婆苦趣矣。
0936a06: 度一切苦厄。
0936a07: 度者脫也。一切者。大凡也。一切苦厄者。世間眾生
0936a08: 之一切困苦災厄也。菩薩既空五蘊是自己已已離
0936a09: 生死苦海矣。又憫在迷眾生。被五蘊蒙蔽。不能照
0936a10: 破。致受眾苦。故說這般若法門。使一切眾生。皆得
0936a11: 聞而修習之。以度脫其困苦災厄。如駕大船。載渡
0936a12: 眾生送過苦海。直登彼岸而後已巳焉。
0936a13: 觀自在句。是通篇總。行深句。申所修內觀之因
0936a14: 照見句申所得自在之果。度一切句。申所證菩薩
0936a15: 之位。此三句。是通篇總承。
0936a16: 明初僧如。奉詔註曰。已巳上一段。乃阿難結集經
0936a17: 藏時。敘述觀自在度生之功行。此是別序也。下段
0936a18: 自舍利子起始是觀自在答舍利子所問也。
0936a19: ○二色空正義分
0936a20: 舍利子。
0936a21: 舍利。梵語也。華云鶖鷺其鳥眼利。尊者母目如之。
0936a22: 故名舍利子。亦云鶖子。佛之弟子。智慧第一。竺法
0936a23: 護尊者所譯本云。爾時世尊。在靈鷲山。入甚深光
0936a24: 明三摩提。舍利子。白觀自在菩薩言。若有人欲修
0936b01: 學甚深般若法門者。云何修學。菩薩承佛威神。為
0936b02: 宣般若部中精要之義曰。舍利子。你聽著。○無垢
0936b03: 子註云。舍者屋舍。利子者舍中之本來。大謬。
0936b04: 色不異空。
0936b05: 欲修甚深般若者。當明色空正義。如四大幻身謂
0936b06: 色。般若真體謂空。凡夫執著色相。則見以為色與
0936b07: 空異矣。不知色從妄生。還從妄滅則其生相。全是
0936b08: 滅相。既是滅相。何異空相。色與空。體固無殊也。
0936b09: 色猶而空猶水。如悟因水有。則知色不異空。
0936b10: 何以故。色由空生也。色固不可執矣。
0936b11: 空不異色。
0936b12: 外道斷見。謂無因果。二乘偏空。身泯智。則見以
0936b13: 為空與色異矣。不知至而納天下之至實。至無
0936b14: 而涵天下之至有。空與色。體亦無殊也。空猶水
0936b15: 而色猶。如悟水由融。則知空不異色。何以故。
0936b16: 空因色顯也。空亦豈可執乎。
0936b17: 色即是空空即是色。
0936b18: 然但言不異。猶是二物有對。其實色非窒礙之色。
0936b19: 幻色全體是空。色之外別無空矣。空非斷滅之空。
0936b20: 真空大用即色。空之外別無色矣。如即是水。水
0936b21: 即是。不必存色空二見。非但無色。而亦無空。此
0936b22: 真空也。
0936b23: 受想行識。亦復如是。
0936b24: 不但色蘊如是空也。至於受蘊。想蘊。行蘊。識蘊。亦
0936c01: 復當作如是不異空。即是空。觀焉。夫而後五蘊乃
0936c02: 得皆空矣。蘊無自性。本幻有故。故皆空。空無別
0936c03: 體。無不體故。故皆真也。
0936c04: 此段示人以空五蘊。詳申行深句。以應觀字意。
0936c05: ○三空生生滅分
0936c06: 舍利子。
0936c07: 舍利子。我再告汝。
0936c08: 是諸法空相。
0936c09: 道五蘊諸法。其真空的實相。尚無空可名。何況更
0936c10: 有生滅垢淨增減等名相。
0936c11: 不生不滅。
0936c12: 真空本無生起。非緣合初際。幻現有生者。比也真
0936c13: 空亦無寂滅。非緣離后際。變壞有滅者。比也。如珠
0936c14: 現五色。而珠體未有生。五色遽亡。而珠體未嘗
0936c15: 有滅。
0936c16: 不垢不淨。
0936c17: 垢者塵垢。從染緣結業。而有六道輪迴。為垢。真空
0936c18: 從不受染。淨者清淨。隨淨緣而斷無明。成涅槃淨
0936c19: 德。為淨。真空亦不受淨。
0936c20: 不增不減。
0936c21: 雖三智同圓。萬行俱足。亦體所本具。在聖不能增
0936c22: 益分毫。縱在六凡。淪沒四生。皆具佛性。在凡亦未
0936c23: 嘗減損少許。非臆之也。真空原無是耳。
0936c24: 此段推真空本來無蘊。
0937a01: ○四法離染淨分
0937a02: 是故空中。無色。無受想行識。
0937a03: 因這空無生滅之故。所以說真空之中。本無色身。
0937a04: 無領受。無思想。無造作。無識別。此五蘊皆空也。○
0937a05: 以下諸無字有二義。一本無之謂。一不有之謂。
0937a06: 無眼耳鼻舌身意。
0937a07: 然不但空五蘊已巳也。真空中。亦無眼根。無耳根。無
0937a08: 鼻根。無舌根。無身根。無意根。六根亦皆空也。
0937a09: 無色聲香味觸法。
0937a10: 然不但空六根已巳也。如眼有色塵。耳有聲塵。鼻有
0937a11: 香塵。舌有味塵。身有觸塵。意有法塵。真空中俱無
0937a12: 此等。六塵亦皆空也。根塵俱空。所謂空十二入也。
0937a13: 無眼界。乃至無意識界。
0937a14: 然不但空十二入已巳也。真空中。無眼耳鼻舌身意
0937a15: 六根界。亦無色聲香味觸法六塵界。又見為眼識。
0937a16: 聞為耳識。嗅為鼻識。嘗為舌識。染為身識。分別為
0937a17: 意識。真空中。亦無眼識界。無耳識界。無鼻識界。無
0937a18: 舌識界。無身識界。乃至無意識界。此無六識界也。
0937a19: 合之是空十八界也。以上是無眾生法。十八界者。
0937a20: 六根六塵六識之境界也。乃至云者。舉始末而略
0937a21: 其中也。此譯者之省文。恐初學難曉。故為一一補
0937a22: 出。
0937a23: 無無明。亦無無明盡。乃至無老死。亦無老死盡。
0937a24: 然不但空十八界已巳也。即十二因緣。亦皆空焉十
0937b01: 二因緣者何。法華經云。無明緣行。行緣識。識緣名
0937b02: 色。名色緣六入。六入緣觸。觸緣受。受緣愛。愛緣取。
0937b03: 取緣有。有緣生。生緣老死。緣者互相由藉之謂也。
0937b04: 無明者。謂性智本明。妙湛精了。由妄塵瞥起。俄然
0937b05: 晦昧。名無明。過去。一切煩惱皆是。體即是痴。失其
0937b06: 本明。入於迷惑也。行者。於過去世。造作諸業。名為
0937b07: 行。由惑造業。有無明。因以生行。故曰無明緣行。此
0937b08: 二者屬過去世之因也。行緣識者。晦昧動搖。則失
0937b09: 彼精了。粘湛發知。故轉智名識。有了別義。以行之
0937b10: 善惡種子。熏入第八識。隨其業牽。致令此識。投托
0937b11: 母胎。即人之魂識。有行因以有識。故曰行緣識也。
0937b12: 識緣名色者名即受想行識四心法。以有名無形
0937b13: 質也。色即父母赤白二滴。加己已靈種子。攬其赤白。
0937b14: 染愛為因。納想成胎。形為幻質。則名色者。識初投
0937b15: 胎。凝滑之相。有識因以有名色。故云識緣名色也。
0937b16: 名色緣六入者。胎由凝滑而其六根。以根有入塵
0937b17: 之義。名為入。有名色因以成就六根。故云名色緣
0937b18: 六入也。六入緣觸者。根成出胎。至三四歲。根與境
0937b19: 交。未能了知。但兩相對觸而已巳。有六入因以有觸。
0937b20: 故云六入緣觸也。觸緣受者。領納為受。從五六歲。
0937b21: 至十二三。因六塵對觸六根。即納前境。雖未能起
0937b22: 貪愛之心。然好惡等事。粗能了別。有觸因有領納。
0937b23: 故云觸緣受。此五者屬現在之果也。受緣愛者。從
0937b24: 十四五。至十八九。貪於種種勝妙資具。及色欲等
0937c01: 境。由領納故。即起貪愛。故云受緣愛也。愛緣取者。
0937c02: 從二十歲後。見一切欲境。皆生取著心。思欲廣
0937c03: 追求。由愛生著。故云愛緣取也。取緣有者。既著諸
0937c04: 境。惑業相結。善惡有狀。因果不亡。名有。由愛取故。
0937c05: 積聚牽引。因生諸有。故云取緣有。此三者屬現在
0937c06: 之因。又以致未來生死之果也。有緣生者。謂六道
0937c07: 中受生也。既因果不亡。隨善惡業相。結為來世之
0937c08: 生。故云有緣生也。生緣老死者。受生之身熟壞。名
0937c09: 老死。既有生終歸老死。故云生緣老死。此二者屬
0937c10: 未來世之果也。此十二者。緣覺所修之法。乃學道
0937c11: 之要旨。故解之不厭其詳。要之諸緣雖多。皆因無
0937c12: 明而起。是無明者。乃生死之根。輪迴之本也。欲修
0937c13: 行般若者。當以滅無明為先。惟以般若智觀。照見
0937c14: 無明。其性本空。非實有體。則智性真淨。復還妙湛。
0937c15: 洞徹精了。是為無明滅。滅則無有無明。亦無無明
0937c16: 到淨盡處。無明既盡。則自。行識以下。莫不皆盡。
0937c17: 本既不存。末安所附。吾知無行。亦無行盡。無識。亦
0937c18: 無識。盡無名色。亦無名色盡。無六入。亦無六入盡。
0937c19: 無觸亦無觸盡。無受亦無受盡。無愛亦無愛盡。無
0937c20: 取亦無取盡。無有亦無有盡。無生亦無生盡。乃至
0937c21: 無老死。亦無老死到淨盡處。無明既滅。則諸漏
0937c22: 自盡。煩惱自斷。三毒自消。萬劫塵沙數罪。一時頓
0937c23: 息。生死輪迴根本。一時頓除矣。此空十二因緣也。
0937c24: 是無緣覺法。
0938a01: 無苦集滅道。
0938a02: 然不但空。十二因緣也。如生死苦果曰苦。謂生老
0938a03: 病死五陰熾。求不得。冤憎會。愛別離。八苦現前逼
0938a04: 惱也。惑業苦因曰集。謂煩惱結業。召致八苦。過去
0938a05: 集。致現在苦。現在集。致未來苦也。此二者世間之
0938a06: 因果也。涅槃樂果曰滅。謂結業盡。則生死八苦永
0938a07: 盡也。道品樂因曰道。謂治結業。須修三十七道品
0938a08: 也。此二者出世間之因果也。三十七道品。詳見卷
0938a09: 末。說此四諦者。欲令眾生。知苦斷集。慕滅修道。離
0938a10: 苦得樂也。此本聲聞之人。所觀之境。大乘菩薩。照
0938a11: 了此境。當體空寂。不但無苦集。亦無滅道。此空四
0938a12: 諦也。是無聲聞法。
0938a13: 無智亦無得。
0938a14: 不但空四諦也。如能觀之慧為智。所照之理為得。
0938a15: 此二者菩薩法也。以法而言。智理全是空的。不容
0938a16: 別有。有即是妄。是本無也。以人而言。則修般若人。
0938a17: 能所兩忘。智理俱泯。是能無也。能無既盡。與本無
0938a18: 已巳契。尚何智得之有乎。此人法皆空也。是無菩薩
0938a19: 法。真空之無所得如此。
0938a20: 此段自是故空中至此。明初地至大乘。皆當了此
0938a21: 蘊空法。以復真體。詳申五蘊皆空句。以應自在意。
0938a22: ○五蘊顯無得分
0938a23: 以無所得故。
0938a24: 因這一無所得的緣故。○此句雖承上起下之文。
0938b01: 然無所得。是入般若之要門。而修般若之大途。故
0938b02: 特立標顯無得為一科。學者宜知所鏡也。
0938b03: ○六明菩薩依分
0938b04: 菩提薩埵。
0938b05: 梵語也。略云菩薩。華言覺有情。埵音垛。故菩薩起
0938b06: 初。
0938b07: 依般若波羅蜜多。
0938b08: 遵依。著以智慧到彼岸的法門修學。洞見自性清
0938b09: 淨。證入真空。
0938b10: 故。
0938b11: 因這緣故。
0938b12: 心無罣音卦礙。
0938b13: 所以不為蘊等諸法所牽罣。不為生滅等諸相所
0938b14: 窒礙。清淨本然。周自在。
0938b15: 無罣礙故。
0938b16: 因這心無牽卦。無窒礙的緣故。
0938b17: 無有恐怖。
0938b18: 怖音布。畏也。世間眾生。由貪戀迷惑為罣礙。故恐
0938b19: 生死之尋。怖煩惱之障。雖修出世法者。由妄希
0938b20: 求為罣礙。於本幻之生死而生恐。於非真之果報
0938b21: 而生怖。情存勝見。心希妙境。天魔伺便。為作侵擾。
0938b22: 令人俱畏。既無罣礙。則心無業縛。如太空。更有
0938b23: 甚麼可怕。有甚麼可畏。
0938b24: 遠離顛倒夢想。
0938c01: 迷真曰顛。逐妄曰倒。夢者神遊妄境。夙習未亡也。
0938c02: 想者攀緣亂想。識性妄行也。皆是妄為五蘊所纏。
0938c03: 凡夫之倒想也。二乘所修諦緣之法。亦同顛倒。期
0938c04: 幻之果。亦同夢想。總由不能無罣礙之心耳。遠
0938c05: 離者。諸障本從罣礙而生。罣礙既空。則顛倒夢想
0938c06: 諸障。自遠遠離去矣。
0938c07: 究竟涅槃。
0938c08: 到底得箇大滅度。大清淨而直登諸佛彼岸矣。○
0938c09: 涅槃。云大滅度。乃大清淨處。無生無滅之地。
0938c10: ○七明諸佛依分
0938c11: 三世諸佛。
0938c12: 不但菩薩如此修證。即過去。現在。未來。這三世的
0938c13: 諸佛。
0938c14: 依般若波羅蜜多故。
0938c15: 起初。亦皆依著這以智慧而到彼岸的法門修行
0938c16: 因證真空故。
0938c17: 得阿耨多羅三藐三菩提。
0938c18: 所以得成這無上正等正覺的果位。○梵語阿耨
0938c19: 多羅。華云無上。梵語語三藐。華云正等。梵語三菩。
0938c20: 提。華云正覺。○菩薩依般若而得涅槃。諸佛依般
0938c21: 若而得菩提。為佛佛大同之道。萬法流出之宗者。
0938c22: 惟般若之法哉。
0938c23: △密分自故知至末為密說密中分三。
0938c24: ○初義結經分
0939a01: 故知般若波羅蜜多。
0939a02: 因這緣故。乃知以智慧而到彼岸的法門。秘密神
0939a03: 妙。有義焉。
0939a04: 是大神。
0939a05: 眾生自無始以來。妄結五蘊根塵等法。迷強難破。
0939a06: 一時空於觀照之智。則般若功用。如勇猛之神兵。
0939a07: 能破眾魔。是大神之密也。
0939a08: 是大明。
0939a09: 靈鑒全彰。真理洞徹。諦緣俱遣。智得雙亡。則般若
0939a10: 功用。如長夜之明燈。能破幽暗。是大明之密也。
0939a11: 是無上。
0939a12: 菩薩依之而究竟涅槃。則般若功用。既神且明。能
0939a13: 臻至詣。是無以加上之密也。
0939a14: 是無等等。
0939a15: 諸佛依之而得菩提。則般若神功。無與同者。非特
0939a16: 無上。是並無與之齊等的密也。
0939a17: ○二先出益分
0939a18: 能除一切苦。
0939a19: 般若之功用廣大如此。自能消除世間一切苦
0939a20: 厄。令眾生得大快樂。
0939a21: 真實不。
0939a22: 我所說的。都是真實話。不比妄。眾生所當歡喜
0939a23: 信受。而奉以為脫苦之良方者也。而要非證真空
0939a24: 者不能。
0939b01: 自以無所得至此段。詳申度一切苦厄。以應菩薩
0939b02: 意。
0939b03: ○三標名說分十分畢。
0939b04: 故說般若波羅蜜多。
0939b05: 般若之能除苦如此。所以要把這。明白說出。
0939b06: 令大眾得知。以便持誦。○以秘密為體。以神妙
0939b07: 為用。以感應不可思議為相。但令人受利受樂。不
0939b08: 令人生知生見。此義也。
0939b09: 即說曰。
0939b10: 即便說。與眾生共聽曰。
0939b11: 揭諦揭諦。波羅揭諦。波羅僧揭諦。菩提薩婆訶
0939b12: 此語也。語古皆不翻。略有五義。一是諸佛密
0939b13: 語。惟佛與佛。能相解了。非下凡所知。二是總持。一
0939b14: 一字句。含藏多義。三或是鬼神王名。呼之以守
0939b15: 護行人。四是諸佛密印。如王印信。無往不通。五不
0939b16: 思議力所加持。但能密誦。即獲密益。故皆不翻。註
0939b17: 者亦都不加解釋。恐其獲罪故也。寬大師曰。近有
0939b18: 將楞嚴大悲等。杜譯謬解者。破壞佛法。可笑可
0939b19: 嘆。彼自詡能闡秘密。不知正是謗毀如來正法輪
0939b20: 也。抑聞之賢首曰。梵語揭諦。此云度。又言揭諦者。
0939b21: 自度度他也。梵語波羅。此云彼岸。言彼岸可度而
0939b22: 到也。梵語僧。此云眾也。普也。言自他普度。總到彼
0939b23: 岸也。菩提者。到何等彼岸。謂大菩薩處也。梵語薩
0939b24: 婆訶。此云疾速也。言願令所作。疾速成就也。或又
0939c01: 曰。揭諦揭諦者。即大神之意也。波羅揭諦者。即大
0939c02: 明之意也。波羅僧揭諦者。即無上之意也。菩提薩
0939c03: 婆訶者。即無等等之意也。此二說似可從。姑存以
0939c04: 饜求解者之心。然違不翻之例。故不敢編入正註
0939c05: 也。要之語不翻者。一明言說相空。一明心緣相
0939c06: 空欲令人斷言語之道。息思想之心。萬法歸一故
0939c07: 也。又者。將全經大意。總括於幾句密語之中。經
0939c08: 即是顯說的。即是密說的經。兼持則雙美
0939c09: 具。單誦亦交攝不遺。持即持經。知經即知。固
0939c10: 不必強求解說也。
0939c11: 末段語。總收全文。
0939c12: ○補遺
0939c13: 三十七道品　謂四念處。四正勤。四神足。五根五
0939c14: 力。七覺支八正道也。四念處者。身也受也。心也法
0939c15: 也。佛示權機入觀之智。當須觀身不淨。觀受是
0939c16: 苦。觀心無常。觀法無我。此乃從凡入聖最初一
0939c17: 步下手工夫。念念無間。故云念處也。四正勤者。已
0939c18: 作之惡。勤令不增。未作之惡。勤令不起。已作之善。
0939c19: 勤令增長。未作之善。勤令得生也。四神足者。集也。
0939c20: 心也。進也。我也。集即煩惱定斷。心即如常在念。進
0939c21: 即一刻無間。我即打成一片也。五根者。信根。進根。
0939c22: 念根。定根。慧根也。謂信而不疑。進而不退。念而不
0939c23: 息。定而不散。慧而不沉也。五力者。即信力。進力。念
0939c24: 力。定力。慧力也。七覺支者。念擇進喜輕定捨也。念
0940a01: 謂心心不住。一刻不停也。擇者揀擇真偽。能辨緇
0940a02: 朱也。進者直而不枉。勇猛無曲也。喜者得乎禪悅。
0940a03: 通身踴躍也。輕者頓歇塵勞。心得自在也。定者埋
0940a04: 根千尺。八風不動也。舍者根塵解脫。不復緒生也。
0940a05: 八正道者。見思語業命進念定也。正見者。無一異
0940a06: 有無斷常等見也。正思者。六識空空。意清淨也。正
0940a07: 語者。歌佛法僧。口清淨也。正業者。無殺盜婬。身清
0940a08: 淨也。正命者。緒佛之慧。入乎聖流也。正進者。精而
0940a09: 無雜。不憚疲倦也。正念者。一心不亂。切之又切也。
0940a10: 正定者。超乎四禪四空一切諸有也。
