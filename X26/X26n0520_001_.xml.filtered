0520a01: 
0520a02:  注仁王般若經科
0520a03: 大宋沙門　淨源　錄
0520a04: 
0520a05: ○注仁王般若經科二
0520a06: 初題目二
0520a07: 初注題
0520a08: 二述人
0520a09: 二疏文二
0520a10: 初通敘宗旨三
0520a11: 初儒釋對辨三
0520a12: 初標夫儒
0520a13: 二釋彼以
0520a14: 三結斯皆
0520a15: 二正敘經旨三
0520a16: 初標難知茲
0520a17: 二中義二
0520a18: 初王請安民是故
0520a19: 二聖慈護國至聖
0520a20: 三引例三
0520a21: 初合辨五
0520a22: 二敘失二
0520a23: 初敘義昔人
0520a24: 二顯夫中是
0520a25: 三明得二
0520a26: 初正明唯大
0520a27: 二引證故有
0520a28: 三具彰疏解二
0520a29: 初敘昔解二
0520a30: 初釋義有廣略若夫
0520a31: 二流傳有隱顯然則
0520a32: 二申今義三
0520a33: 初明所宗淨源
0520a34: 二報國恩庶乎
0520a35: 三資臣德夫然
0520a36: 二別釋經文二
0520a37: 初題號二
0520a38: 初解所詮四
0520a39: 初釋仁王夫仁
0520a40: 二釋護國護者
0520a41: 三釋般若梵語
0520a42: 四轉波等波羅
0520a43: 二釋能詮三
0520a44: 初正釋經者
0520a45: 二敘歎然則
0520a46: 三通妨或謂
0520a47: 二經文二
0520a48: 初科判三
0520a49: 初科判源由次釋
0520a50: 二約品分文然此
0520a51: 三辨三之相所以
0520a52: 二隨釋三
0520a53: 初序分
0520a54: 序品第一文句二
0520a55: 初懸示三
0520a56: 初證信序諸經
0520a57: 二發起序二發
0521a01: 三辨品數品者
0521a02: 二牒釋二
0521a03: 初證信三
0521a04: 初建立所以二
0521a05: 初立由然證
0521a06: 二立意意為
0521a07: 二科定經文雖具
0521a08: 三依科正解二
0521a09: 初說經時處二
0521a10: 初釋文信成
0521a11: 二通妨或曰
0521a12: 二兩眾俱聞二
0521a13: 初總敘分科二兩
0521a14: 二隨科別釋三
0521a15: 初明當機眾六
0521a16: 初聲聞眾二
0521a17: 初正釋二眾二
0521a18: 初僧眾
0521a19: 二尼眾
0521a20: 二會通緣覺若按
0521a21: 二菩薩眾二
0521a22: 初標類舉數
0521a23: 二敘歎行德三
0521a24: 初總歎
0521a25: 二別歎二
0521a26: 初敘義二別
0521a27: 二釋文初歎
0521a28: 三結德
0521a29: 三在家眾
0521a30: 四七賢眾
0521a31: 五國王眾
0521a32: 六異生眾二
0521a33: 初釋經欲界
0521a34: 二示注昔圭
0521a35: 二釋輔翼眾二
0521a36: 初總敘二
0521a37: 初指同大經二輔
0521a38: 二明世間嚴今文
0521a39: 二釋經四
0521a40: 初現土宣教二
0521a41: 初釋經土雖
0521a42: 二引證二
0521a43: 初引文賢首
0521a44: 二會通論上
0521a45: 二座現寶華
0521a46: 三主伴齊現二
0521a47: 初釋經文果數
0521a48: 二會同異若準
0521a49: 四諸佛說法
0521a50: 三敘眾就坐
0521a51: 二發起○
0521a52: 二正宗○
0521a53: 三流通○
0521a54: 
0521a55: ○二發起序二
0521a56: 初敘意二發
0521a57: 二釋經五
0522a01: 初彰說法時二
0522a02: 初釋經具無
0522a03: 二通妨或謂
0522a04: 二入定放光
0522a05: 三諸天雨華二
0522a06: 初別列總指華色
0522a07: 二略示無色然無
0522a08: 四震地警眾二
0522a09: 初釋經震地震即
0522a10: 二引文警眾勝思
0522a11: 五騰疑表法六
0522a12: 初敘昔疑今
0522a13: 二匿王申門四
0522a14: 初念法利生
0522a15: 二問眾述疑
0522a16: 三眾無答者
0522a17: 四奏樂供佛
0522a18: 三放光召眾
0522a19: 四光中宣教二
0522a20: 初別釋今經光現
0522a21: 二會同楞嚴然今
0522a22: 五集有緣三
0522a23: 初總標
0522a24: 二別列
0522a25: 三結數
0522a26: 六獻供禮敬
0522a27: 
0522a28: ○二正宗分二
0522a29: 初示品分科此下
0522a30: 二依科別釋二
0522a31: 初三品明內護二
0522a32: 初觀如來品明護果三
0522a33: 初來意二
0522a34: 初釋分來來意
0522a35: 二釋品來二品
0522a36: 二釋名二
0522a37: 初釋觀字二釋
0522a38: 二釋如來具如
0522a39: 三解經七
0522a40: 初如來起定許說二
0522a41: 初懸牒諸王念請
0522a42: 二許說內護誡聽
0522a43: 二匿王忻讚散華
0523a01: 三詢問因果奧旨
0523a02: 四廣答護果觀門二
0523a03: 初化四生有情三
0523a04: 初牒果以四生為境
0523a05: 二修因以二行為觀二
0523a06: 初約色蘊略明
0523a07: 二例餘法廣辨
0523a08: 三徵釋相如結觀心三
0523a09: 初雙牒
0523a10: 二雙釋
0523a11: 三總結
0523a12: 二示三種般若二
0523a13: 初通示所宗二示
0523a14: 二別釋經文二
0523a15: 初從本起末以順釋三
0523a16: 初實相明所觀真性三
0523a17: 初能所相違問
0523a18: 二空有雙照答二
0523a19: 初約真諦明空
0523a20: 二約俗諦明有
0523a21: 三斥問妄分別
0523a22: 二觀照辨能觀玅慧二
0523a23: 初能觀所觀問
0523a24: 二非空非有答二
0523a25: 初略明
0523a26: 二廣釋二
0523a27: 初述觀料經二廣
0523a28: 二約文申義二
0523a29: 初真空絕相觀四
0523a30: 初會色歸空觀三
0523a31: 初約境明空
0523a32: 二約智觀空
0523a33: 三因果俱空
0523a34: 二明空即色觀
0523a35: 三空色無礙觀
0523a36: 四泯絕無寄觀
0523a37: 二理事無礙觀二
0523a38: 初躡前示後二理
0523a39: 二正釋經文二
0523a40: 初明聖證十地
0523a41: 二辨等玅二覺
0523a42: 三文字釋詮上之教三
0523a43: 初諸佛同宣
0523a44: 二校量顯勝
0523a45: 三徵釋所以二
0523a46: 初徵
0523a47: 二釋二
0523a48: 初忘詮得旨勝
0523a49: 二約法顯人勝
0523a50: 二攝末歸本以反結三
0523a51: 初結觀字詮觀之教二
0523a52: 初總標三種妄見
0523a53: 二別明詮上之教二
0523a54: 初三有果空三
0523a55: 初總標
0523a56: 二別列
0523a57: 三顯空
0523a58: 二三界因空
0523a59: 二經觀照能觀玅慧三
0523a60: 初明十地空
0523a61: 二辨等覺空
0523a62: 三示玅覺空
0523a63: 三結實相所觀真性
0523a64: 五略示因人護果
0523a65: 六問答何相觀佛二
0523a66: 初略今淨名六問
0523a67: 二正釋今經三
0523a68: 初覺帝垂問
0523a69: 二仁王申答三
0523a70: 初總答
0523a71: 二別答二
0523a72: 初示教義
0523a73: 二釋經文謂所
0523a74: 三結答
0523a75: 三印例斥邪
0523a76: 七總結時眾護益
0523a77: 二菩薩行品明護因○
0523a78: 三二諦品雙資因果○
0523a79: 二三品辨外護○
0523a80: 
0523a81: ○二菩薩行品明護因三
0524a01: 初來意
0524a02: 二釋名
0524a03: 三解經二
0524a04: 初通妨然清
0524a05: 二釋文二
0524a06: 初匿王請問
0524a07: 二如來酬答二
0524a08: 初科定經文二如
0524a09: 二依科申義二
0524a10: 初總答前二問六
0524a11: 初如來闡教二
0524a12: 初五忍法答修何行業三
0524a13: 初總示
0524a14: 二別釋二
0524a15: 初指他教二別
0524a16: 二釋今經五
0524a17: 初伏忍二
0524a18: 初釋經文三
0524a19: 初下品十住明十心三
0524a20: 初總標十住
0524a21: 二別明觀行三
0524a22: 初緣境發心
0524a23: 二取信成位二
0524a24: 初會同異楞嚴
0524a25: 二通外難然諸
0524a26: 三明化利益三
0524a27: 初引論敘義二明
0524a28: 二依論釋經論云
0524a29: 三仰祖證成吾祖
0524a30: 三結成功業
0524a31: 二中品十行明十治三
0524a32: 初總標十行
0524a33: 二別明觀門
0524a34: 三結成功業
0524a35: 三上品十向明十忍三
0524a36: 初總標十向
0524a37: 二別明觀門
0524a38: 三結成功業
0524a39: 二敘所宗上來
0524a40: 二信忍四
0524a41: 初標位斷障
0524a42: 二總修諸行
0524a43: 三別指根本二
0524a44: 初正釋經文從發
0524a45: 二重示行本然信
0524a46: 四現身顯益
0524a47: 三順忍二
0524a48: 初標位斷障
0524a49: 二現身顯益二
0524a50: 初釋經文億之
0524a51: 二會影略然證
0524a52: 四無生忍二
0524a53: 初標位斷障
0524a54: 二現身顯益二
0524a55: 初釋經文七地
0524a56: 二會隱顯然前
0524a57: 五寂滅忍二
0524a58: 初分科五寂
0524a59: 二隨釋四
0525a01: 初標位斷障二
0525a02: 初標位分兩品二
0525a03: 初明忍同二
0525a04: 初正釋文此位
0525a05: 二會同華
0525a06: 二示品異
0525a07: 二斷障證二覺
0525a08: 二現身顯益二
0525a09: 初真身
0525a10: 二應身
0525a11: 三辨正揀邪二
0525a12: 初辨正二
0525a13: 初凡迷三界三
0525a14: 初示經文不出
0525a15: 二申經義一切
0525a16: 三釋諸根然二
0525a17: 二聖化三有二
0525a18: 初釋經報化
0525a19: 二通妨或曰
0525a20: 二揀邪
0525a21: 四敘昔明果二
0525a22: 初敘昔告眾二
0525a23: 初釋經既斷
0525a24: 二通妨然他
0525a25: 二明果指本
0525a26: 三通結
0525a27: 二十王位答化諸眾生二
0525a28: 初牒問
0525a29: 二正答三
0525a30: 初寄位度生三
0525a31: 初略標
0525a32: 二廣釋文有十段
0525a33: 三總結
0525a34: 二例諸如來
0525a35: 三大眾供讚
0525a36: 二匿王偈讚○
0525a37: 三時眾獲益
0525a38: 四敘昔得果
0525a39: 五印成歎法二
0525a40: 初印成所說
0525a41: 二敘歎忍法四
0525a42: 初總標因果
0525a43: 二別釋因果二
0525a44: 初徵
0525a45: 二釋二
0525a46: 初果德境智
0525a47: 二因行境智二
0525a48: 初約法釋
0525a49: 二約人釋
0525a50: 三稱量罔及二
0525a51: 初約境空三
0525a52: 初諸法空
0525a53: 二諸行空
0525a54: 三境界空
0525a55: 二約智空三
0525a56: 初約法明權實
0526a01: 二約人明申道
0526a02: 三凡小墮有無
0526a03: 四心言罔測三
0526a04: 初所說益物
0526a05: 二舉人喻說二
0526a06: 初敘二解有謂
0526a07: 二辨差當初解
0526a08: 三果知因讚
0526a09: 六勸修指同六
0526a10: 初修顯三世同
0526a11: 二因果一路同
0526a12: 三標忍生信同
0526a13: 四超罪得果同
0526a14: 五因名果說同
0526a15: 六大眾奉行同
0526a16: 二別答第三問○
0526a17: 
0526a18: ○二匿王偈讚二
0526a19: 初標說儀二
0526a20: 初明諸頌然頌
0526a21: 二出所以為何
0526a22: 二正說偈二
0526a23: 初分科敘意二正
0526a24: 二隨文釋義三
0526a25: 初總讚三寶
0526a26: 二別讚五忍二
0526a27: 初略示
0526a28: 二廣釋五
0526a29: 初伏忍三
0526a30: 初兼讚十善
0526a31: 二正讚三賢
0526a32: 三讚信成位二
0526a33: 初推詳文義三讚
0526a34: 二引經略釋賢首
0526a35: 二信忍二
0526a36: 初敘經述宗二信
0526a37: 二約文申義二
0526a38: 初別讚三品三
0526a39: 初讚下品二
0526a40: 初釋下品謂成
0526a41: 二釋住地智與
0526a42: 二讚中品
0526a43: 三讚上品
0526a44: 二總明斷障
0526a45: 三順忍二
0526a46: 初別讚三品三
0526a47: 初讚下品
0526a48: 二讚中品
0526a49: 三讚上品
0526a50: 二總明斷障
0526a51: 四無生忍三
0526a52: 初讚下品三
0526a53: 初正明下品
0526a54: 二敘進中品
0526a55: 三約行斷障二
0526a56: 初釋偈讚中道
0526a57: 二會長行前文
0526a58: 二讚中品
0526a59: 三讚上品
0526a60: 五寂滅忍二
0526a61: 初讚下品二
0526a62: 初正明下品
0526a63: 二通前斷障
0526a64: 二讚上品四
0526a65: 初正讚果德
0526a66: 二揀因異果
0526a67: 三通讚三業
0526a68: 四別讚益物
0526a69: 
0527a01: ○二別答第三問二
0527a02: 初敘義分科二別
0527a03: 二隨科別釋三
0527a04: 初牒匿王致問
0527a05: 二明如來正答三
0527a06: 初略示
0527a07: 二廣釋四
0527a08: 初依真成妄識
0527a09: 二隨識生染淨
0527a10: 三約證示地位
0527a11: 四約修辨諸假二
0527a12: 初總明觀行四約
0527a13: 二別釋經文八
0527a14: 初顯法眼如幻化三
0527a15: 初妄識生色心
0527a16: 二色法生根大
0527a17: 三總結皆幻法
0527a18: 二明受假如睡夢
0527a19: 三辨名假如聲響
0527a20: 四相續假如陽焰
0527a21: 五觀待假如電光
0527a22: 六形待假如第二月
0527a23: 七緣成假如水泡
0527a24: 八因成假如空雲
0527a25: 三雙結二
0527a26: 初別結廣略二文二
0527a27: 初結略示
0527a28: 二結廣釋
0527a29: 二總結自他二利
0527a30: 三敘時眾獲益
0527a31: 
0527a32: ○三二諦品雙資因果三
0527a33: 初來意二
0527a34: 初明前品初來
0527a35: 二顯當品又如
0527a36: 二釋名二
0527a37: 初正釋次釋
0527a38: 二揀非若依
0527a39: 三解經五
0527a40: 初匿王致問
0527a41: 二如來正答三
0527a42: 初實相明真俗境二
0527a43: 初長行略示二
0527a44: 初敘昔示義二
0527a45: 初釋經過去
0527a46: 二引證故華
0527a47: 二聽許說二
0527a48: 初釋當文誡令
0527a49: 二釋互望然此
0527a50: 二偈頌廣答二
0527a51: 初總科偈文二偈
0527a52: 二依科別釋三
0527a53: 初真俗絕待
0527a54: 二二諦互陳三
0527a55: 初約假明二諦
0527a56: 二約空明二諦三
0527a57: 初法
0527a58: 二喻
0527a59: 三合
0527a60: 三雙遣明中道二
0527a61: 初法
0528a01: 二喻二
0528a02: 初喻真俗
0528a03: 二喻迷悟
0528a04: 三雙結真俗
0528a05: 二觀照辨權實智二
0528a06: 初總標
0528a07: 二別釋二
0528a08: 初分科述意二如
0528a09: 二隨科釋義四
0528a10: 初能所不二三
0528a11: 初能度所度
0528a12: 二能求所求二
0528a13: 初略徵釋
0528a14: 二互同釋
0528a15: 三徵釋所以
0528a16: 二惑智不二
0528a17: 三絕待不二
0528a18: 四因果不二
0528a19: 三文字顯上二義三
0528a20: 初匿王致問
0528a21: 二如來正答二
0528a22: 初通示所宗二如
0528a23: 二別釋經義二
0528a24: 初文字性空即實相二
0528a25: 初文字性空
0528a26: 二教體實相二
0528a27: 初正明
0528a28: 二揀非
0528a29: 二文字性空即觀照二
0528a30: 初躡前起後
0528a31: 二修證觀照二
0528a32: 初明諸佛成護果二
0528a33: 初正明佛果
0528a34: 二兼示九界
0528a35: 二顯菩薩成護因二
0528a36: 初示教道三賢緣修
0528a37: 二明證道十聖真修
0528a38: 三結成二護
0528a39: 三躡前請益二
0528a40: 初匿王申問
0528a41: 二如來總答三
0528a42: 初正答
0528a43: 二徵釋二
0528a44: 初徵
0528a45: 二釋二
0528a46: 初約根相異性一
0528a47: 二約諦真一俗二二
0528a48: 初揀非
0528a49: 二顯是
0528a50: 三通結
0528a51: 四諸佛同說四
0528a52: 初一佛例多
0528a53: 二顯功德多二
0528a54: 初明能說多
0528a55: 二顯所說多
0528a56: 三舉少況多
0529a01: 四校量勝多二
0529a02: 初舉一念信超苦
0529a03: 二況四法行得樂
0529a04: 五聞法悟道
0529a05: 
0529a06: ○次三品辨外護二
0529a07: 初分品大文
0529a08: 二隨釋三
0529a09: 初護國品正顯外護三
0529a10: 初來意
0529a11: 二釋名
0529a12: 三解經四
0529a13: 初聽許說
0529a14: 二正陳護國三
0529a15: 初明護時
0529a16: 二示護法三
0529a17: 初弘經置像二
0529a18: 初釋經置佛
0529a19: 二止濫然近
0529a20: 二備設供儀
0529a21: 三說聽除難
0529a22: 三彰護益三
0529a23: 初總明能護
0529a24: 二別列所護二
0529a25: 初列幽明
0529a26: 二列依正
0529a27: 三由教示益二
0529a28: 初持經文
0529a29: 二獲福袪難二
0529a30: 初獲福
0529a31: 二袪難
0529a32: 三引昔護國三
0529a33: 初引天王
0529a34: 二引人王二
0529a35: 初班足依邪教二
0529a36: 初遇邪師
0529a37: 二取千王
0529a38: 二普明遵正法四
0529a39: 初陳願允從
0529a40: 二敷座請講
0529a41: 三正說偈辭二
0529a42: 初總敘三正
0529a43: 二別釋二
0529a44: 初標說人
0529a45: 二正說偈四
0529a46: 初演無常
0529a47: 二宣八苦
0529a48: 三說法空
0529a49: 四闡無我
0529a50: 四因偈獲益五
0529a51: 初普明受偈益
0529a52: 二諸王誦偈益
0529a53: 三班足聞偈益
0529a54: 四敘誤還國益
0529a55: 五出家獲證益二
0529a56: 初示位即證
0530a01: 二示跡然班
0530a02: 三例諸王三
0530a03: 初例過去
0530a04: 二例現在
0530a05: 三例未來
0530a06: 四聞法悟道
0530a07: 二不思議品兼陳外護○
0530a08: 三奉持品廣前二護○
0530a09: 
0530a10: ○二不思議品兼陳外護三
0530a11: 初來意
0530a12: 二釋名二
0530a13: 初相用不思議二釋
0530a14: 二本不思議碧海
0530a15: 三解經四
0530a16: 初聞法忻躍
0530a17: 二大眾散華三
0530a18: 初正明散華四
0530a19: 初華成寶座三
0530a20: 初散華成座
0530a21: 二佛坐說法
0530a22: 三持華成輪
0530a23: 二華為雲臺三
0530a24: 初散花成臺
0530a25: 二臺中說法
0530a26: 三持華供佛
0530a27: 三華作寶城二
0530a28: 初散華作城
0530a29: 二諸佛說法
0530a30: 四華成雲臺二
0530a31: 初通前述意四華
0530a32: 二別釋經文成一
0530a33: 二王等發願
0530a34: 三佛即勸持
0530a35: 三佛現神變二
0530a36: 初總標
0530a37: 二別列五
0530a38: 初諸華相入
0530a39: 二佛土相入
0530a40: 三塵剎相入
0530a41: 四巨細相入
0530a42: 五凡聖相入三
0530a43: 初明正報身
0530a44: 二顯依報土
0530a45: 三雙結依正
0530a46: 四眾獲益二
0530a47: 初釋經得神
0530a48: 二通難或謂
0530a49: 
0530a50: ○三奉持品廣前二護三
0530a51: 初來意二
0530a52: 初廣內護
0530a53: 二廣外護
0530a54: 二釋名
0530a55: 三解經四
0530a56: 初見佛說教三
0530a57: 初釋本文賢首
0530a58: 二會梵網然梵
0530a59: 三辨見者矧匿
0530a60: 二匿王申問
0530a61: 三如來正答三
0531a01: 初法師奉持三
0531a02: 初修觀為法師
0531a03: 二眾令供養
0531a04: 三列廣賢聖位二
0531a05: 初長行五
0531a06: 初三賢法師二
0531a07: 初總敘所宗三廣
0531a08: 二別釋經文三
0531a09: 初十住法師二
0531a10: 初正明初賢三
0531a11: 初總標
0531a12: 二別列
0531a13: 三結品
0531a14: 二攝信成位三
0531a15: 初總明三聚
0531a16: 二修觀顯位
0531a17: 三結住進行
0531a18: 二十行法師四
0531a19: 初總標中賢
0531a20: 二別列十位
0531a21: 三修觀明空
0531a22: 四結行進向
0531a23: 三十向法師四
0531a24: 初總標上賢
0531a25: 二別列十位
0531a26: 三修觀受生
0531a27: 四結賢進聖二
0531a28: 初解經諸三
0531a29: 二通妨準諸
0531a30: 二十聖法師四
0531a31: 初躡前起後二十
0531a32: 二通敘所宗又此
0531a33: 三別釋經文十
0531a34: 初歡喜地法師四
0531a35: 初創入聖位
0531a36: 二證如斷障
0531a37: 三觀智利物二
0531a38: 初約法明權實
0531a39: 二兼喻示權實
0531a40: 四結位成行
0531a41: 二離垢地法師三
0531a42: 初證如斷障
0531a43: 二觀智利物
0531a44: 三結位成行
0531a45: 三發光地法師三
0531a46: 初證如斷障
0531a47: 二觀智利物
0531a48: 三結位成行
0531a49: 四燄慧地法師三
0531a50: 初證如斷障
0531a51: 二觀智利物
0531a52: 三結位成行
0531a53: 五難勝地法師三
0531a54: 初證如斷障
0531a55: 二觀智利物
0531a56: 三結位成行
0531a57: 六現前地法師三
0531a58: 初證如斷障
0531a59: 二觀智利物
0531a60: 三結位成行
0531a61: 七遠行地法師三
0531a62: 初證如斷障
0531a63: 二觀智利物
0531a64: 三結位成行
0531a65: 八不動地法師三
0531a66: 初證如斷障
0531a67: 二觀智利物
0531a68: 三結位成行
0531a69: 九善慧地法師三
0531a70: 初證如斷障
0531a71: 二觀智利物
0531a72: 三結位成行
0531a73: 十法雲地法師四
0531a74: 初地行入心
0531a75: 二證如斷障
0531a76: 三觀智利物
0531a77: 四引皈一乘
0531a78: 四評量翻譯然不
0531a79: 三始終伏斷二
0531a80: 初望果名伏
0531a81: 二望因名斷
0531a82: 四等妙修證三
0531a83: 初修證明等妙
0531a84: 二知見辨等妙
0531a85: 三法喻顯等妙二
0532a01: 初等覺
0532a02: 二妙覺
0532a03: 五雙結勸修三
0532a04: 初結菩薩
0532a05: 二結諸佛
0532a06: 三總勸修
0532a07: 二偈頌二
0532a08: 初標舉
0532a09: 二重頌三
0532a10: 初總頌三賢
0532a11: 二別頌十聖
0532a12: 三結頌佛果
0532a13: 二付囑奉持○
0532a14: 三說奉持○
0532a15: 四時眾獲益○
0532a16: 
0532a17: ○二付囑奉持五
0532a18: 初滅度災興二
0532a19: 初明所護
0532a20: 二明能護
0532a21: 二付囑所以
0532a22: 三救護七難三
0532a23: 初廣陳化境
0532a24: 二略說七難二
0532a25: 初總示
0532a26: 二別列七
0532a27: 初日月改變
0532a28: 二眾星失度
0532a29: 三諸火燒物
0532a30: 四時序遷易
0532a31: 五風蔽兩耀
0532a32: 六二儀為災
0532a33: 七四方兵起
0532a34: 三彰能護教
0532a35: 四匿王驚問
0532a36: 五如來為答二
0532a37: 初正出所因
0532a38: 二總開能護二
0532a39: 初以法合喻三
0532a40: 初法
0532a41: 二喻
0532a42: 三合
0532a43: 二令尊聖教三
0532a44: 初申供儀
0532a45: 二示出處
0532a46: 三例人天
0532a47: 
0532a48: ○三說奉持五
0532a49: 初來福去災
0532a50: 二聖護國三
0532a51: 初總示護國
0532a52: 二別列
0532a53: 三立像申供
0532a54: 三菩薩說三
0532a55: 初整儀白佛
0532a56: 二述功能
0532a57: 三正說辭二
0532a58: 初標舉
0532a59: 二說
0532a60: 四如來讚述
0532a61: 五普勸受持
0532a62: 
0532a63: ○四時眾獲益四
0532a64: 初大眾發願
0532a65: 二國王出家
0533a01: 三諸趣得法
0533a02: 四菩薩證道二
0533a03: 初散華獲忍
0533a04: 二修定成佛
0533a05: 
0533a06: ○三流通分
0533a07: 囑累品第八文三
0533a08: 初來意二
0533a09: 初明分來初來
0533a10: 二辨品來又前
0533a11: 二釋名二
0533a12: 初囑內護二釋
0533a13: 二囑外護又囑
0533a14: 三解經四
0533a15: 初述時付囑二
0533a16: 初勸誡述時
0533a17: 二以經付囑
0533a18: 二惡主滅法二
0533a19: 初別列六
0533a20: 初敘滅佛法二
0533a21: 初立法制僧
0533a22: 二舉喻兵奴
0533a23: 二誡滅國土
0533a24: 三非法繫僧
0533a25: 四總顯自壞四
0533a26: 初約喻彰壞
0533a27: 二約法減壽
0533a28: 三別受三報三
0533a29: 初順現報
0533a30: 二順生報
0533a31: 三順後報
0533a32: 四總喻合法二
0533a33: 初總喻
0533a34: 二合法
0533a35: 五立籍軀役
0533a36: 六背聖從愚
0533a37: 二總結
0533a38: 三仁王依教三
0533a39: 初諸王誡心二
0533a40: 初聞誡悲號
0533a41: 二至心依教
0533a42: 二大眾悲歎
0533a43: 三約義辨名二
0533a44: 初匿王問
0533a45: 二如來答二
0533a46: 初法喻雙陳
0533a47: 二喻德勸持
0533a48: 四大眾奉行二
0533a49: 
0533a50: 注仁王經科終
0534a01: 
0534a02: 
0534a03: 
0534a04: 
0534a05: No. 520
0534a06: 注仁王護國般若經卷第一并序
0534a07: 
0534a08: 
0534a09: 大宋國傳賢首祖教沙門　淨源　撰集
0534a10: 夫儒典之述誠明。猶釋教之談寂照焉。彼以聖人自
0534a11: 誠而明類。玅覺即寂而照矣。賢者自明而誠。比等覺
0534a12: 即照而寂歟。斯皆為教不同。而同歸乎善者也。矧茲
0534a13: 聖誥雖控禦三乘。而優遊中道。是故仁王勤請。袪七
0534a14: 難以安民。至聖垂慈。敷百座而護國。恢五忍則祚升
0534a15: 覺帝。其唯寂照乎。歷十地則位登聖王。其唯誠明乎。
0534a16: 昔人不究儒釋垂範。大同而小異。多以三學之文治
0534a17: 乎心。謂之域外教矣。六經之訓治乎身。謂之域內教
0534a18: 矣。由是寂照誠明之縕。前代未融耳。唯大廣智不空
0534a19: 三藏。學究二諦。教傳三密。通月之寂照。洞中華之
0534a20: 誠明。推校詳譯。獨得其奧。故有唐睿文孝武皇帝。御
0534a21: 製經序。載之詳矣。若夫依經辨理。文富義豐。則良賁
0534a22: 法師解之於前。根道抵慧。辭簡旨要。則體元大士注
0534a23: 之於後。然則廣疏盛行於三京。而其略注沉隱於二
0534a24: 浙淨源雖無似。行思坐誦。摭兩疏之舊章。苦志勞身。
0534b01: 解三藏之新譯庶乎揚十力之玅訓。報萬乘之鴻恩。
0534b02: 夫然則由誠明而護國。豈唯樂寧於兆民。抑亦資
0534b03: 忠孝於百辟者矣。
0534b04: 仁王護國般若波羅蜜多經
0534b05: 夫仁之為德。有能仁焉。有至仁焉。至仁罰不仁。興
0534b06: 利除害也。能仁以濟眾。兼愛無私也。以斯來于生
0534b07: 民。故曰。王者天下之所歸往也。護者加衛也。國者
0534b08: 疆域也。然護之為義。亦有二焉。心安于道。行發于
0534b09: 教。內護也。城三寶。澤及萬。外護也。是故經明
0534b10: 百座之敷演諸王之奉持。斯皆內外護之明耳。
0534b11: 梵語般若。此方云智慧。因果合辨也。在因為三慧。
0534b12: 所謂聞思修也。在果成三德。所謂智恩斷也。由是
0534b13: 五方菩薩說以加持。即祕密般若也。十方諸佛
0534b14: 發言而擁護。即顯了般若也。波羅蜜多。此譯到彼
0534b15: 岸。謂離生死塗炭此岸。到涅槃富壽彼岸。故經文
0534b16: 有離七難之苦。到五忍之樂焉。經者。以貫以攝訓
0534b17: 法訓。常謂貫穿義。華攝化品。諸佛演之而無窮。
0534b18: 百王奉之而不易。然則尊崇護國之典。莫若於華
0534b19: 梵。故下文云。置經寶案。若王行時。常導其前。豈非
0534b20: 諸佛演之而無窮。百王奉之而不易乎。或謂。智者
0534b21: 解題。折五重玄義。賢首釋經。闢十門玅旨。今述斯
0534b22: 文。但略注經題。而不開懸談者。何耶。答夫達節善
0534b23: 變。弘之由人。至如孤山注四十二章。豈有玄義。碧
0534b24: 海箋淨名奧典。亦無懸談。然心經略疏。雖有五門。
0534c01: 總列一處。今疏三章。散在諸品。故曰弘之由人。良
0534c02: 有謂乎。△次釋經文分三。第一序分。二正宗分。三
0534c03: 流通分。以三分之興。彌天高判。冥符西域。今古同
0534c04: 遵。然此經一部。具列八品。初一品序分。次六品正
0534c05: 宗。後一品流通。所以三者。夫聖人設教。必有其漸。
0534c06: 將命微言。先彰由致。故受之以序分。由致既彰。當
0534c07: 機授法。故受之以正宗。正宗既陳。務於開濟。非但
0534c09: 序品第一
0534c10: 諸經多有二序。一證信序。謂如是之法。我從佛聞。
0534c11: 標記說處。時眾同聞。以為證據。令物信受。二發起
0534c12: 序。發明生起正宗之法。或唯入定。或但放光。今經
0534c13: 兼而有之。品者分義。類以彰名。此經具有八品。此
0534c14: 品冠於群篇。故稱第一。然證信之立。由阿難問。佛
0534c15: 令置之。意為斷疑息諍。及異邪故。雖具六種成就。
0534c16: 今均廣略。總分為二。初說經時處。二兩眾俱聞。今
0534c17: 初。
0534c18: 如是。
0534c19: 信成就也。信則所言之理順。順則師資之道成。如
0534c20: 是者感應之端也。如以順機受名。是以無非為稱。
0534c21: 眾生以無非為感。如來以順機為應。此約感應。離
0534c22: 釋如是。若兼我聞合釋。謂如是一部經義。我昔親
0534c23: 從佛聞。
0534c24: 我聞。
0535a01: 聞成就也。我即阿難五蘊假者。聞謂耳根。發識領
0535a02: 受。聲塵雖因耳處。廢別從總。故稱我聞。
0535a03: 一時。
0535a04: 時成就也。師資合會。說聽究竟。故言一時。諸方時
0535a05: 分。延促不同。故但言一。
0535a06: 佛。
0535a07: 主成就也。具云佛陀。此翻覺者。謂覺了性相之者。
0535a08: 然具三義。一自覺。覺知自心本無生滅。二覺他。覺
0535a09: 一切法。無不是如。三覺滿。二覺理圓。稱之為滿。
0535a10: 住王舍城鷲山中。
0535a11: 處成就也。出化王城。入止鷲峰。名之曰住。智論云。
0535a12: 摩伽陀王。先所住城。城中失火。一燒一造。如是至
0535a13: 七。王求住處。見其五山周如城。即造宮殿。於中
0535a14: 止住。是故名王舍城也。鷲峰山亦名靈鷲。此山棲
0535a15: 鷲鳥。鳥實靈異。故號靈鷲。然處成就。山城雙舉者。
0535a16: 法華論云。王舍城勝餘城。鷲峰山勝諸山。山城俱
0535a17: 勝。表法勝故。或曰。清涼釋華嚴。圭述圓覺。於證
0535a18: 信序前四成就。皆約五教辨淺深。諸師解同異。今
0535a19: 注斯經。而杜絕其辭。敢問焉。對曰。昔吾祖賢首。啟
0535a20: 梵網。則廣開章門。發明心經。則申以略疏。斯皆
0535a21: 著述之宏規。立言之懿範。何者。梵網張戒條。則
0535a22: 深文不得不廣。心經昭灼真空。則奧義不得不略。
0535a23: 今茲仁王般若。既與心經同宗。亦準賢首略疏。若
0535a24: 辨五教之淺深。諸解之同異。而比華嚴圓覺者。又
0535b01: 何異。但見秦俗好武。而不知魯國尚文者也。△二
0535b02: 兩眾俱聞者。一當機眾。廣列三乘諸趣。二輔翼眾。
0535b03: 略明化佛八部。初當機中。具列六眾。初聲聞僧眾
0535b04: 二。初標類舉數。
0535b05: 與大比丘眾千八百人俱。
0535b06: 與者并也共也。大者名高德著。比丘梵語。此含三
0535b07: 義。一怖魔。二乞士。二破惡。眾者理和事和。俱者一
0535b08: 時一處。△二敘歎行德三。初總指。
0535b09: 皆阿羅漢。諸漏已巳盡。無復煩惱。
0535b10: 阿羅漢。此翻為應。應已巳永害煩惱賊故。應受人天
0535b11: 玅供養故。應不受分段生故。此果住三義。由輔比
0535b12: 丘因行三義。如次對之。漏有三種。皆已巳斷盡種現
0535b13: 煩惱。更不再生。故云無復。△二別歎。
0535b14: 心善解脫。慧善解脫。
0535b15: 分別已巳亡。得心解脫。俱生永除。得慧解脫。亦同大
0535b16: 乘。斷煩惱障。得心解脫。斷所知障。得慧解脫。皆約
0535b17: 斷麤細二種惑。以明心慧二解脫。舊解謂。羅漢有
0535b18: 利根者。名心解脫。鈍根者名慧解脫。
0535b19: 九智十智所作已巳辦。
0535b20: 九智斷分別之麤。十智斷俱生之細。二惑既亡。故
0535b21: 所作已巳辦。九智。即世俗智。法智。類智。苦智。集智。滅
0535b22: 智。道智。他心智。盡智耳。十智。即後無生智。舊解謂。
0535b23: 鈍根無學。有前九智。利根羅漢。具後無生智。
0535b24: 三假實觀。
0535c01: 法假實觀。受假實觀。名假實觀。假即世俗境。實即
0535c02: 勝義境。觀之一字。即能照智。依大般若。亦通大乘。
0535c03: 故智論云。應化聲聞。實是菩薩。
0535c04: 三空門觀。
0535c06: 德。
0535c07: 有為功德。無為功德。皆悉成就。
0535c08: 無間道修。有為也。解脫道證。無為也。所施曰功。皈
0535c09: 已巳為德。故云成就。△二尼眾。
0535c10: 復有比丘尼眾八百人俱。皆阿羅漢。
0535c11: 尼女聲也。若按羅什所譯之本。即有緣覺眾。故彼
0535c12: 經云。復有八百萬大仙緣覺。非斷非常。四諦十二
0535c13: 緣。皆悉成就。今不空重譯。但列聲聞。即攝緣覺。由
0535c14: 其理果同故。例如約人辨二藏。唯出聲聞藏耳。△
0535c15: 二菩薩眾二。初舉數標類。
0535c16: 復有無量無數菩薩摩訶薩。
0535c17: 釋菩薩義。具如下文。梵語摩訶。此方云大。皆地上
0535c18: 大士耳。△二敘歎行德三。初總歎。
0535c19: 實智平等。永斷惑障。方便善巧。起大行願。
0535c20: 實智有窮幽之鑒。了惑障而本空。權智有應會之
0535c21: 用。起行願而涉有。此亦般若之門。觀空則實智平
0535c22: 等也。漚和之門。涉有則方便善巧矣。△二別歎。然
0535c23: 今經說十地。具有六段。一菩薩眾。密歎十地。二五
0535c24: 忍位。合辨十地。三十王位。各對十地。四匿王偈。雙
0536a01: 讚十地。五法師位。斷證十地。六佛說偈。重頌十地。
0536a02: 今釋密歎十地。更不引他經論。但取當經五處文
0536a03: 義。或長行。或偈頌。與此符合者。以注之。夫然則非
0536a05: 準焉。又若所引長行偈頌。其間有三明五通四辨
0536a06: 十力。至下本文具釋。無煩預云。
0536a07: 以四攝法。饒益有情。
0536a08: 初歡喜地下。偈云。由初得覺悟。名為歡喜地。長行
0536a09: 云。行四攝法。布施愛語利行同事。善能安住。饒益
0536a10: 眾生。
0536a11: 四無量心普覆一切。
0536a12: 二離垢地下。偈云。具戒清淨德。名為離垢地。長行
0536a13: 云。修四無量。慈無量心。悲無量心。喜無量心。捨無
0536a14: 量心。
0536a15: 三明鑑達。得五神通。
0536a16: 三發光地下。偈云。善能通達三摩地。隱顯自在具
0536a17: 三明。長行云。具足勝定。得五神通。
0536a18: 修習無邊菩提分法。
0536a19: 四慧地下。偈云。清淨菩提分。遠離身見智。長行
0536a20: 云。行菩提分法。教化一切眾生。
0536a21: 工巧技藝。超諸世間。
0536a22: 五難勝地下。偈云。世間諸技藝。種種利生。長行
0536a23: 云。文字醫方。工巧術。
0536a24: 深入緣生空無相願。
0536b01: 六現前地下。偈云。現前菩薩自在王。照見緣生相
0536b02: 無二。長行云。得上順忍。住三脫門。
0536b03: 出入滅定。示現難量。
0536b04: 七遠行地下。偈云。方便三摩地。示現無量身。長行
0536b05: 云。住於滅定。起殊勝行。雖常寂滅。廣化眾生。
0536b06: 摧伏魔怨。雙照二諦。
0536b07: 八不動地下。偈云。自在破魔軍。名為不動地。長行
0536b08: 云。雙照平等。化諸眾生。
0536b09: 法眼普見知眾生根。四無礙解演說無畏。
0536b10: 九善慧地下。偈云。得四無礙解。一音演一切。長行
0536b11: 云。以四無礙智。化一切眾生。
0536b12: 十方玅智雷震法音。近無等等金剛三昧。
0536b13: 十法雲地下。偈云。普灑甘露法。名為法雲地。長行
0536b14: 云。金剛三昧現在前時。而亦未能等無等等。△三
0536b15: 結德。
0536b16: 如是功德。皆悉具足。
0536b17: 始從歡喜。終至法雲。皆以修度為功。證理名德。△
0536b18: 三在家眾。
0536b19: 復有無量優婆塞優婆夷眾。皆是聖諦。
0536b20: 優婆塞優婆夷。此云近事男近事女。由具五戒。堪
0536b21: 可親近承事大僧尼。故言皆見聖諦。名謂初果。聖
0536b22: 人以其淨慧。照四諦境。斷見道惑。即見聖諦。具如
0536b23: 佛地論。△四七賢眾。
0536b24: 復有無量修七賢行。
0536c01: 一五停心觀。二別相念住。三總相念住。四善根。
0536c02: 五頂善根。六忍善根。七世第一善根。此七法行。
0536c03: 近聖位。故總名賢。
0536c04: 念處正勤。神足根力。
0536c05: 四念處。四正勤。四神足。五根。五力。此二十二品。有
0536c06: 漏位修。故屬七賢。若七覺支八正道。餘一十五品。
0536c07: 屬無漏位聖人。故經無文。
0536c08: 八勝處。
0536c09: 一內有色想觀外色少。二內有色想觀外色多。三
0536c10: 內無色想觀外色少。四內無色想觀外色多。五觀
0536c11: 青。六觀黃。七觀赤。八觀白。能制伏境。心勝境處。故
0536c12: 名勝處。
0536c13: 十處。
0536c14: 謂周觀地水火風青黃赤白。及以空識二無邊
0536c15: 處。周觀察。無有間。故名處。
0536c16: 十六心行。
0536c17: 修四聖諦。於一一諦。有四行相。故成十六心。即能
0536c18: 緣行相。行緣能所。合說名為心行。
0536c19: 趣諦現觀。
0536c20: 趣謂能趣。即十六所。諦現觀者。是所趣故。辨其觀
0536c21: 義。如俱舍論。△五國王眾。
0536c22: 復有十六大國王。波斯匿王等。各與若干千萬眷屬
0536c23: 俱。
0536c24: 波斯匿此方云和悅。楞嚴疏翻云勝君。獨標匿王
0537a01: 者。謂發起上首也。若干者。設數之辭也。十六國名。
0537a02: 下經具列。△六異生眾。
0537a03: 復有六欲天王。釋提桓因等。與其眷屬無量天子俱。
0537a04: 欲界六天。一四王。二忉利。三摩。四兜率。五化樂。
0537a05: 六他化。梵語釋提桓因。此方云能天帝。即忉利天
0537a06: 王。三十三天帝主也。
0537a07: 色四靜慮。諸大梵王。亦與眷屬無量天子俱。
0537a08: 色界四禪天。靜揀散心。慮揀無慧。止觀均故。此界
0537a09: 論十八天。皆有梵王。為主諸天之名。備如華嚴。
0537a10: 諸趣變化無量有情。阿脩羅等。若干眷屬俱。
0537a11: 此八部有情。皆承宿因。得變化通。有其五種。亦如
0537a12: 俱舍。阿修羅等者。等取迦樓羅。緊那羅。摩羅伽。
0537a13: 夜叉王。龍王。鳩槃荼。乾闥婆。此八部眾。常隨佛故。
0537a14: 昔圭祖師。發揮金剛蘭盆。合而辨之。則先列經
0537a15: 文。後申疏義。若夫開拓圓覺起信。離而釋之。或別
0537a16: 解一字。或總注數行。蓋經旨有隱顯。而節文有合
0537a17: 離矣。故今所述。亦離而注之。吾從古也。△二輔翼
0537a18: 眾。然今經證信序。有輔翼眾。亦同華嚴序分。輔翼
0537a19: 不空。三世間嚴耳。彼疏云。眾即淨土。輔翼不空。以
0537a20: 其菩薩有輔翼圓滿。而言不空者。即眷屬圓滿。是
0537a21: 皆寄穢土。以顯淨故。今文亦具三世間嚴。經謂復
0537a22: 有變現十方淨土。即器世間嚴。其中諸佛宣說般
0537a23: 若。即智正覺世間嚴。無量菩薩四眾八部。即眾生
0537b01: 文有四段。初現土宣教。
0537b02: 復有變現十方淨土。
0537b03: 土雖多種。不出其三。一法性土。二受用土。三變化
0537b04: 土。若開受用。有自有他。則成四土。經云。變現者非
0537b05: 第三變化土。通取變現他受用報化色相功德耳。
0537b06: 而現百億師子之座。
0537b07: 人中師子處之。又說無畏之法。故得法空者。何所
0537b08: 畏哉。
0537b09: 佛坐其上。廣宣法要。
0537b10: 他受用身。為地上大士。說一味之經。若就機宜。亦
0537b11: 現化身。為地前菩薩。說三賢法門。賢首梵網疏。引
0537b12: 攝論云。隨他受用身。為地上菩薩。於淨土中。現身
0537b13: 說法。為地前機。現化身佛。斯皆明文有據矣。論上
0537b14: 句云。於淨土中。即此經復有變現十方淨土。下句
0537b15: 云。現身說法。即此經。佛坐其上。廣宣法要。然以論
0537b16: 通經。祖師遺訓。次第對之。如指諸掌。△二座現寶
0537b17: 華。
0537b18: 一一座前。各現一華。
0537b19: 表行布行。如十地菩薩。各修一度。
0537b20: 是百億華。眾寶嚴飾。
0537b21: 表圓融行。如一地之中。各具諸地功德。△三主伴
0537b22: 齊現。
0537b23: 於諸華上。一一復有無量化佛。無量菩薩。四眾八部。
0537b24: 悉皆無量。
0537c01: 果數因數悉皆無量者。表修因行無量。證果德亦
0537c02: 無量也。而其主伴皆在諸華之上者。表因該果海
0537c03: 果徹因源。若準華嚴。主在華臺。伴在華鬚。故彼疏
0537c04: 云。正助不等。臺鬚有差。其故何耶。蓋彼經明因主。
0537c05: 即勝音菩薩。因伴即世界海微塵數菩薩。今經明
0537c06: 果主。即無量化佛。因伴即同生異生二眾。其僧尼
0537c07: 士女四眾。大分亦異生耳。然二經表法。悉具微旨。
0537c08: 可以求。勿厭繁文。△四諸佛說法。
0537c09: 其中諸佛。各各宣說般若波羅蜜多。展轉流十方
0537c10: 恒沙諸佛國土。
0537c11: 其中諸佛。牒前化佛。△三敘眾就坐。
0537c12: 有如是等諸來大眾。各禮佛足。退坐一面。
0537c13: 此一唱經。總結二眾。若唯結輔翼。而不該當機者。
0537c14: 此得於近。而失乎遠矣。△二發起序。然金光明經。
0537c15: 唯顯入定。法華玅典。但明放光。豈若今經先入禪
0537c16: 定。續放光明。以體資用。發起般若正宗。文有五段。
0537c17: 初彰說法時。
0537c18: 爾時世尊。
0537c19: 具無量德。為世所尊。
0537c20: 初年月八日。
0537c21: 即說般若之初年。正月八日。所以清涼引真諦三
0537c22: 藏云。七年前說四諦。名轉法輪。七年後說般若。具
0537c23: 轉照二輪。以空照有故。既言七年後說般若。即當
0537c24: 第八年之初耳。或謂據下文說。八部般若在初。此
0538a01: 經居後。其旨何哉。答夫教有本。時有後先。語其
0538a02: 本則一音頓演。隨類各解。言其是八部初說。此
0538a03: 經後陳。儻能達本而忘。同一音之妙唱。不執時
0538a04: 之先後者。則般若玄旨。庶幾乎有在焉。△二入定
0538a05: 放光。
0538a06: 入大寂靜妙三摩地。
0538a07: 心與境冥曰入。言思道斷曰妙。大寂靜語至定也。
0538a08: 三摩地翻云慧也。即寂照雙流耳。若依楞嚴疏。三
0538a09: 摩提此云觀。約因行以翻。
0538a10: 身諸毛孔。放大光明。普照十方恒沙佛土。
0538a11: 身毛即正報。佛土即依報。入定既寂照雙流。放光
0538a12: 乃依正交徹。△三諸天雨華。
0538a13: 是時欲界無量諸天。雨眾妙華。
0538a14: 華色非一曰眾。悅機曰妙。
0538a15: 色界諸天。亦雨天華。眾色間錯。甚可愛樂。
0538a16: 分枝布。眾色交。故云間錯。華品殊絕。靜觀無
0538a17: 厭。故稱愛樂。
0538a18: 時無色界。雨諸香華。
0538a19: 依定發通。香華彌布。上雙標。下雙釋。
0538a20: 香如須彌。華如車輪。
0538a21: 氛氳騰起。玅而且高。故如須彌。芳菲在空。旋而復
0538a22: 轉。故如車輪。然欲界諸天。但雨妙華。色界天華。間
0538a24: 致使香華有異。上別列。下總指。
0538b01: 如雲而下。覆大眾。
0538b02: 然無色有情。雖無業果色。而有定果色。是故雨香
0538b03: 似山。散華如輪。△四震地警眾。
0538b04: 普佛世界。六種震動。
0538b05: 震即是聲。動即是形。聲兼吼擊。兼形起涌。故有六
0538b06: 種。此六各三。成十八相。具如華嚴經疏。勝思惟梵
0538b07: 天經中。說有七因。一令諸魔生驚怖故。二令時眾
0538b08: 心不散故。三令放逸者生覺悟故。四令眾生念法
0538b09: 相故。五令眾生觀說處故。六令成熟者得解脫故。
0538b10: 七令隨順問正義故。△五騰疑表法六。初敘昔疑
0538b11: 今。
0538b12: 爾時大眾自相謂言。大覺世尊。前已巳為我等。說摩訶
0538b13: 般若波羅蜜多。金剛般若波羅蜜多。天王問般若波
0538b14: 羅蜜多。大品等無量無數般若波羅蜜多。
0538b15: 般若具有八部。經文但列其三。故有等言。謂等取
0538b16: 小品道行放光光讚文殊問也。
0538b17: 今日如來放大光明。斯作何事。
0538b18: △二匿王申問四。初念法利生。
0538b19: 時室羅筏國。波斯匿王。作是思惟。今佛現是希有之
0538b21: 室羅筏此翻豐德。謂具足財寶欲塵多聞解脫等。
0538b22: 即印度憍薩羅國。都城之名。準西域記。有南北二
0538b23: 憍薩羅國。揀異南國。故城國雙舉也。△二問眾述
0538b24: 疑。
0538c01: 即問寶蓋無垢稱等諸優婆塞。
0538c02: 在家眾也。寶積長者。持蓋奉佛。故立斯號。無垢稱
0538c03: 即淨名居士。
0538c04: 含利弗須菩提等。諸大聲聞。
0538c05: 小乘眾也。舍利弗此方云鶖子。須菩提此云善現。
0538c06: 彌勒師子吼等。諸菩薩摩訶薩。
0538c07: 大乘眾也。彌勒此云慈氏。師子吼即處眾說法。得
0538c08: 大無畏。上問眾。下述疑。
0538c09: 言如來所現。是何瑞相。
0538c10: 匿王法身大士。既現瑞。知必宣揚八品極唱。由
0538c11: 茲發起。△三眾無答者。
0538c12: 時諸大眾。無能答者。
0538c13: 佛智幽深。因人罔測。表其所說必造玄微。△四奏
0538c14: 樂供佛。
0538c15: 波斯匿王等。承佛神力。廣作音樂。欲色諸天。各奏無
0538c16: 量天諸技樂。聲三千大千世界。
0538c17: 詢問無答。不可徒然。奏樂供佛。以法音。△三放
0538c18: 光召眾。
0538c19: 爾時世尊。復放無量阿僧祇光。其明雜色。
0538c20: 前放光明。不言其數。表根本智證理。今此放光。而
0538c21: 言無量雜色者。表後得智說法度人。△四光中宣
0538c22: 教。
0538c23: 一一光中。現寶蓮華。其華千葉。皆作金色。上有化佛。
0538c24: 宣說法要。
0539a01: 光現蓮華。皆作金色。表自性無染。佛說法要。含果
0539a02: 法故。又光現蓮華表行法。皆作金色表理法。上有
0539a03: 化佛表果法。宣說法要表教法。然今經光中宣教。
0539a04: 與楞嚴放光說。觀其文則小異。究其旨則大同。
0539a05: 何者。彼經謂于時世尊頂放百寶無畏光明。即同
0539a06: 此文爾時世尊復放無量阿僧祇光也。彼云光中
0539a07: 出生千葉寶蓮。即此一一光中現寶蓮華其華千
0539a08: 葉也。彼云有佛化身結加趺坐宣說神。即此上
0539a09: 有化佛宣說法要也。而又所表法門。皆在發起序
0539a10: 中。夫然則二經玅唱。雖有後先。統其要旨。誠謂殊
0539a11: 塗。而同歸者也。△五集有緣三。初總標。
0539a12: 是佛光明。普於十方恒河沙等諸佛國土。有緣斯現。
0539a13: 即感應道交。不失良機矣。△二別列。
0539a14: 彼他方佛國中。東方普光菩薩摩訶薩。
0539a15: 放光照。不擇怨親。
0539a16: 東南方蓮華手菩薩摩訶薩。
0539a17: 眾行無染。普接機。
0539a18: 南方離憂菩薩摩訶薩。
0539a19: 障無不盡。稱真離憂。
0539a20: 西南方光明菩薩摩訶薩。
0539a21: 智光內照。身光外明。
0539a22: 西方行慧菩薩摩訶薩。
0539a23: 所行萬行。以慧為光。
0539a24: 西北方寶勝菩薩摩訶薩。
0539b01: 智寶嚴心。勝諸凡小。
0539b02: 北方勝受菩薩摩訶薩。
0539b03: 勝德已巳備。受法王位。
0539b04: 東北方離塵菩薩摩訶薩。
0539b05: 智證真如。離諸塵障。
0539b06: 上方喜受菩薩摩訶薩。
0539b07: 以教導物。喜而受之。
0539b08: 下方蓮華勝菩薩摩訶薩。
0539b09: 自性無染。勝諸芳英。
0539b10: 各與無量百千俱胝菩薩摩訶薩。皆來至此。
0539b11: 俱胝者。唐三藏譯為千萬。△六獻供禮敬。
0539b12: 持種種香。散種種華。作無量音樂。供養如來。頂禮佛
0539b13: 足。默然退坐。
0539b14: 默然者。即是願樂欲聞。十地經云。如渴思冷水。如
0539b15: 飢念美食。如病憶良藥。如蜂貪好蜜。我等亦如是。
0539b16: 願聞甘露法。
0539b17: 合掌恭敬。一心觀佛。
0539b18: 前證信序。但言各禮佛足退坐一面。今發起序。復
0539b19: 云合掌恭敬一心觀佛者。謂發起正宗。有其二義。
0539b20: 一者品題。即觀如來品是也。二者經文。即觀身實
0539b21: 相觀佛亦然。△此下六品。明正宗分。初三品明內
0539b22: 護。後三品明外護。今初護果。略啟三門。
0539b23: 觀如來品第二
0539b24: 來意有二。先分來。後品來。今初三分之中。自下正
0539c01: 宗。由致既彰。正宗宜顯。故次來也。二品來者。曲有
0539c02: 二義。一前辨眾集。今顯教主。二先為因人。備陳果
0539c03: 護。故次來也。二釋名者。妙慧為能觀。如來為所觀。
0539c04: 能所雙標。以立其稱。且如來一號。有其五義。一就
0539c05: 理顯。謂法性名如。出障名來。二唯就行。瑜伽云。言
0539c06: 無妄。故名如來。三理智合說。轉法輪論云。第一
0539c07: 諦名如。正覺名來。四離相說。般若云。無所從來。亦
0539c08: 無所去。故名如來。五融通說。謂一如無二如。若理
0539c09: 若智。若開若合。無不皆如。故名如來。如外無法。來
0539c10: 亦即如。如是來者。是真如來。△三解經。於中有七。
0539c11: 初如來起定許說二。初懸牒諸王念請。
0539c12: 爾時。
0539c13: 眾已巳集時。
0539c14: 世尊從三昧起。
0539c15: 梵語三昧。此翻等持。
0539c16: 坐師子座。告大眾言。吾知十六諸國王等。咸作是念。
0539c17: 世尊大慈。普皆利樂。我等諸王。云何護國。
0539c18: 實智內照。權智外明。故知諸王念請護國。△二許
0539c19: 說內護誡聽。
0539c20: 善男子。
0539c21: 順理剛斷之稱。
0539c22: 吾今先為諸菩薩摩訶薩。說護佛果。護十地行。
0539c23: 王請護國。而先為說護因果者。此有二意。一謂欲
0539c24: 令佛種不斷。則莫若善付囑。故先為菩薩也。二謂
0540a01: 若無內護因果。則外難無由悉滅矣。
0540a02: 汝等皆應諦聽諦聽。善思念之。
0540a03: 誡令審諦。無以生滅心行。聽實相法。以諦聽即聞
0540a04: 慧。善思即思慧。念之即修慧。若具三慧為因。必證
0540a05: 五忍之果。△二匿王忻讚散華。
0540a06: 是時大眾。波斯匿王等。聞佛語已巳。咸共讚言。善哉善
0540a07: 哉。
0540a08: 重言善哉者。智論云。善之至也。以因果二護諸佛
0540a09: 法要。內隆三寶。外袪七難。既蒙許說。利樂實多。大
0540a10: 眾忻躍。故重讚之。
0540a11: 即散無量諸妙寶華。於空中。變成寶蓋。覆諸大眾。
0540a12: 靡不周。
0540a13: 若表法門。於空中。變成寶蓋。即動用於一之
0540a14: 中。覆諸大眾。靡不周。即寂寥於萬化之域。△三
0540a15: 詢問因果奧旨。
0540a16: 時波斯匿王。即從座起。頂禮佛足。合掌長跪。而白佛
0540a17: 言。世尊。菩薩摩訶薩。云何護佛果。云何護十地行。
0540a18: 從座而起者。謂請業則起。更端則起。今問二護。即
0540a19: 更端也。△四廣答護果觀門二。初化四生有情三。
0540a20: 初牒果以四生為境。
0540a21: 佛告波斯匿王。言護佛果者。諸菩薩摩訶薩。應如是
0540a22: 住。
0540a23: 實智照真不住有。權智達俗不住空。權實無礙。成
0540a24: 無住行。
0540b01: 教化一切卵生胎生濕生化生。
0540b02: 教化一切四生。有悲也。實無四生可化者。有智也。
0540b03: 釋四生義。有受生依止境界三種差別。如華嚴金
0540b04: 剛二疏。△二修因以二行為觀二。初約色蘊略明。
0540b05: 不觀色相。不觀色如。
0540b06: 以有智故。了色即真空。不觀色相也。以有悲故。達
0540b07: 色是幻有。不觀色如也。△二例餘法廣辨。
0540b08: 受想行識。我人知見。常樂淨倒。
0540b09: 先例餘四蘊。後明四倒。然我倒言人知見者。謂依
0540b10: 蘊妄執。故有人執妄知妄見。若以觀門。例前以釋。
0540b11: 即悲而智。不觀受相。即智而悲。不觀受如。餘七倣
0540b12: 此。上例染境。下例淨境。
0540b13: 四攝六度。二諦四諦。
0540b14: 亦以悲智二行。不觀相與如。
0540b15: 力無畏等。一切諸行。
0540b16: 十力四無畏。又等十八不共法。一切行即因中萬
0540b17: 行。
0540b18: 乃至菩薩如來。亦復如是。不觀相。不觀如。
0540b19: 始自受想。終至如來。皆以悲智二行。不觀相如。故
0540b20: 總例云。亦復如是。△三徵釋相如結觀心三。初雙
0540b21: 徵。
0540b22: 所以者何。
0540b23: 所以不觀相如者。何耶。△二雙釋。
0540b24: 以諸法性。即真實故。
0540c01: 由諸法性。即真空實體故。
0540c02: 無來無去。無生無滅。
0540c03: 體絕迷悟。故無去來。性非染淨。故無生滅。
0540c04: 同真際。等法性。無二無別。猶如空。
0540c05: 一如無二如。故云無別。空有二義。一周義。同
0540c06: 真實際。二含容義。等諸法性。上釋有悲不觀如。下
0540c07: 釋有智不觀相。
0540c08: 蘊處界相。無我我所。
0540c09: 歷推三科。非但無我。亦無我所。△第三總結。
0540c10: 是為菩薩摩訶薩。修行般若波羅蜜多。
0540c11: △二示三種般若。賢首國師云。一實相。謂所觀真
0540c12: 性。二觀照。謂能觀妙慧。三文字。謂詮上之教。今準
0540c13: 此科經。潛申宗趣耳。文二。初從本起末以順釋三。
0540c14: 初實相明所觀真性三。初能所相違問。
0540c15: 波斯匿王。白佛言。世尊。若菩薩眾生性無二者。菩薩
0540c16: 以何相。而化眾生耶。
0540c17: 問意謂。能化菩薩。所化四生。性既無二。則用何化
0540c18: 相。而化眾生乎。然經文謂。若菩薩眾生。性無二者。
0540c19: 即躡前不觀色相。不觀色如。以何相而化眾生。即
0540c20: 躡前應如是住。教化四生。△二空有雙照答二。初
0540c21: 約真諦明空。
0540c22: 佛言大王。色受想行識。常樂我淨法性。
0540c23: 總明五蘊四倒。皆以法性為本。已巳辨所觀。次釋能
0540c24: 觀。
0541a01: 不住色。不住非色受想行識。
0541a02: 上二句不住色。不住非色。貫下四蘊。不住受。不住
0541a03: 非受。餘三倣此。
0541a04: 常樂我淨。亦不住淨。不住非淨。
0541a05: 下二句不住淨。不住非淨。蒙上三倒。不住常。不住
0541a06: 非常。餘二亦然。
0541a07: 何以故。
0541a08: 徵意謂。以何義故。悉皆不住耶。下釋云。
0541a09: 以諸法性。悉皆空故。
0541a10: 謂五蘊四倒。自性皆空也。△二約俗諦明有。
0541a11: 由世諦故。
0541a12: 上句總標。下皆別列。
0541a13: 由三假故。
0541a14: 法受名三。
0541a15: 一切有情。蘊處界法。
0541a16: 五蘊。十二處。十八界。
0541a17: 造福非福。不動行等。
0541a18: 造福人天善業。非福四趣惡業。不動行等。即四禪
0541a19: 四空也。然大般若明福業。非福業。不動業。其文雖
0541a20: 廣。與此大同。
0541a21: 因果皆有。
0541a22: 通明三界。惡因苦果。善因樂果。皆名為有。上明六
0541a23: 凡。下辨四聖。
0541a24: 三乘賢聖所修諸行。
0541b01: 大乘三賢十聖。小乘七賢四聖。
0541b02: 乃至佛果。皆名為有。
0541b03: 次下別明外道。
0541b04: 六十二見。亦名為有。
0541b05: 計我是色。許我異色。我在色中。色在我中。乃至識
0541b06: 亦如是。一陰計四。四五二十。過未斷常。成六十二。
0541b07: △三斥問妄分別。
0541b08: 大王若著名相。分別諸法六趣四生三乘行果。即是
0541b09: 不見諸法實性。
0541b10: 若分別二乘。四生為所度。菩薩佛果為能度。即不
0541b11: 見實相真性也。△二觀照辨能觀玅慧二。初能觀
0541b12: 所觀問。
0541b13: 波斯匿王白佛言。諸法實性。清淨平等。非有非無。智
0541b14: 云何照。
0541b15: 問意謂。所觀之境。即非有非無。能觀之智。如何雙
0541b16: 照耶。△二非空非有答二。初略明。
0541b17: 佛言大王。智照實性。非有非無。
0541b18: 以中道之玅智。照實相之真性。不執常非有也。不
0541b19: 著斷非無也。上正答。下徵釋。
0541b20: 所以者何。
0541b21: 以何義故。非有無耶。
0541b22: 法性空故。
0541b23: 以諸法性即第一義空。△二廣釋。昔賢首以圓融
0541b24: 三觀。通般若心經。而判屬實教。今推斯文。以一念
0541c01: 妙慧之因。證諸地分滿之果。乃屬一乘同教。故準
0541c02: 祖師觀門。以科經旨。文二。初真空絕相觀。二理事
0541c03: 無礙觀。初中有四。初會色歸空觀三。初約境明空。
0541c04: 是即色受想行識。十二處。十八界。士夫六界。
0541c05: 地水火風空識。是名六界。上明六凡。下明四聖。
0541c06: 十二因緣。二諦四諦。一切皆空。
0541c07: 二諦即中道。菩薩分證。如來極證。上正明境空。下
0541c08: 會生滅空。
0541c09: 是諸法等。即生即滅。即有即空。
0541c10: 當處出生。即有也。隨處滅盡。即空也。
0541c11: 剎那剎那。亦復如是。
0541c12: 每一剎那。皆具空有生滅。故云亦復如是。上總明。
0541c13: 下徵釋云。
0541c14: 何以故。一念中有九十剎那。一剎那經九百生滅。
0541c15: 從微至著。顯微細生滅。非凡夫妄心之所識。非小
0541c16: 乘淺智之所知。下通結云。
0541c17: 諸有為法。悉皆空故。
0541c18: 諸法若不空。則無道無果。△二約智觀空。
0541c19: 以甚深般若波羅蜜多。照見諸法。一切皆空。
0541c20: 謂以法空般若。照諸法自性皆空。即二空理。深慧
0541c21: 所見也。上總明。下別列。
0541c22: 內空。外空。
0541c23: 內空即六根。外空即六境。
0541c24: 內外空。
0542a01: 內根外境共生六識亦空。
0542a02: 空空。
0542a03: 了十八界空。此空亦空。
0542a04: 大空。勝義空。
0542a05: 大空即等空。不動智能證空也。勝義空即中道無
0542a06: 相理。所證空也。等空即十方空。
0542a07: 有為空。無為空。
0542a08: 有為生死空。無為涅槃空。
0542a09: 無始空。畢竟空。散空。
0542a10: 過去無始空。未來畢竟空。現在無住。名為散空。
0542a11: 本性空。自相空。
0542a12: 本性真諦空。自相俗諦空。
0542a13: 一切法空。
0542a14: 始自六根。終乎二諦。由諸法相待。皆屬緣生。故結
0542a15: 一切皆空也。△三因果俱空。
0542a16: 般若波羅蜜多空。因空。佛果空。
0542a17: 能證般若既空。修因證果俱空。
0542a18: 空空故空。
0542a19: 所空諸法既空。能空之智亦空。△二明空即色觀。
0542a20: 諸有為法。
0542a21: 世出世間有為法也。上總標。下別列。
0542a22: 法集故有。受集故有。名集故有。
0542a23: 三假也。緣聚而成。故名為集。
0542a24: 因集故有。果集故有。
0542b01: 四諦也。世出世間因果皆有。
0542b02: 六趣故有。十地故有。佛果故有。一切皆有。
0542b03: 六趣輪迴皆凡夫。十地佛果皆聖人。并前二乘四
0542b04: 諦。則十法界。一切皆有。△三空色無礙觀。
0542b05: 善男子。若菩薩住於法相。有我相人相有情知見。為
0542b06: 住世間。即非菩薩。
0542b07: 謂此菩薩不了色相。舉體是空。故住世間。
0542b08: 所以者何。一切諸法。悉皆空故。
0542b09: 以色是幻色。不礙真空。故終南觀云。是故菩薩看
0542b10: 色。無不見空也。△四泯絕無寄觀。
0542b11: 若於諸法。而得不動。
0542b12: 以生心動念。即乘法體故。
0542b13: 不生。不滅。
0542b14: 即空故不生。不即空故不滅。
0542b15: 無相。無無相。
0542b16: 即幻色故無相。不即幻色故無無相。
0542b17: 不應起見。
0542b18: 非解所見。是謂行境。
0542b19: 何以故。一切法皆如也。諸佛法僧。亦如也。
0542b20: 法法皆如。即理法界於茲顯矣。△二理事無礙觀。
0542b21: 前文會色歸空。明空即色。皆揀情顯解。空色無礙。
0542b22: 解終趣行。泯絕無寄。正成行體。雖有四門。方為真
0542b23: 如之理。今此理事無礙觀。觀事當俗。觀理當真。令
0542b24: 觀無礙。即顯真如之妙用。文二。初明聖證十地。
0542c01: 聖智現前。最初一念。具足八萬四千波羅蜜多。名歡
0542c02: 喜地。
0542c03: 據下經文。明十四忍。初地菩薩。行檀波羅蜜。今最
0542c04: 初一念。具足八萬四千者。謂菩薩妙行。有其二種。
0542c05: 一行布。二圓融。行布是教相施設。圓融是理性德
0542c06: 用。行布不礙圓融。故最初一念具足八萬四千。圓
0542c07: 融不礙行布。故初地聖人。行檀波羅蜜。賢劫經中。
0542c08: 但辨行布。唯此經與華嚴。具二無礙。故彼經初地
0542c09: 云。一地之中。具攝一切諸地功德。以此證之。則今
0542c10: 經屬一乘同教。其言不誣矣。
0542c11: 障盡解脫。
0542c12: 上明初地。此辨餘九。謂地地之中。皆斷一障二愚。
0542c13: 即證解脫果。
0542c14: 運載名乘。
0542c15: 謂運重載遠。即是大乘。梁攝論亦云。來大性故。名
0542c16: 為大乘。△二辨等妙二覺。
0542c17: 動相滅時。名金剛定。
0542c18: 動相即無明也。下經云。觀勝義諦。斷無明相。是為
0542c19: 等覺。亦以金剛喻定耳。
0542c20: 體相平等。名一切智智。
0542c21: 以根本智照體。後得智觀相。體相境不二。根後智
0542c22: 不殊。即寂而照。其唯妙覺歟。△三文字釋詮上之
0542c23: 教三。初諸佛同宣。
0542c24: 大王。此般若波羅蜜多。文字章句。
0543a01: 句詮差別。章者解句。
0543a02: 百佛千佛。百千萬億。一切諸佛。而共同說。
0543a03: 諸佛道同。所說不異。下菩薩行品。大眾亦見恒沙
0543a04: 諸佛說十四忍。如我世尊所說無異。△二校量顯
0543a05: 勝。
0543a06: 若有人於恒河沙三千大千世界。
0543a07: 俱舍偈云。四大洲日月。蘇迷盧欲天。梵世各一千。
0543a08: 名一小千界。此小千千陪。說名一中千。此千陪大
0543a09: 千。皆同一成壞。
0543a10: 滿中七寶。
0543a11: 金銀琉璃。珊瑚碼。赤真珠頗黎。
0543a12: 以用布施大千世界。一切有情。皆得阿羅漢果。
0543a13: 上校量。下顯勝。
0543a14: 不如有人於此經中。乃至起於一念淨信。
0543a15: 金剛云。信心清淨。則生實相。故超羅漢。自利偏真
0543a16: 也。
0543a17: 何況有能受持讀誦解一句者。
0543a18: 信力故受。念力故持。對文曰讀。離文曰誦。解一句
0543a19: 者。非非句也。△二徵釋所以二。初徵。
0543a20: 所以有何。
0543a21: 一念淨信。所以勝者。何耶。△二釋二。初忘詮得旨
0543a22: 勝。
0543a23: 文字性離。無文字相。
0543a24: 淨名云。文字性離。無有文字。是則解脫。
0543b01: 非法。非非法。
0543b02: 天親論云。非法者。一切法無體相故。非非法者。彼
0543b03: 真如無我實相有故。△二約法顯人勝。
0543b04: 般若空故。菩薩亦空。
0543b05: 上句法。下句人。次徵釋云。
0543b06: 何以故。於十地中。地地皆有始生住生及以終生此
0543b07: 三十生。悉皆是空。
0543b08: 以歡喜地最初見道。名為始生。於初地中。具修勝
0543b09: 行。名為住生。初地將滿。進求後地。名為終生。餘九
0543b10: 例此。即成三十。亦是地地中。入住出三心也。上明
0543b11: 因空。下例果空。
0543b12: 一切智智。亦復皆空。
0543b13: 一切智根本智。下智字後得智。△二攝末歸本以
0543b14: 反結三。先結文字詮上之教二。初總標二種妄見。
0543b15: 大王。若菩薩見境見智見說見受。即非聖見。是愚夫
0543b16: 見。
0543b17: 見實相之境。觀照之智。文字說受。非聖智真見。乃
0543b18: 凡愚妄見也。△二別明詮上之教二。初三有果空
0543b19: 三。初總標。
0543b20: 有情果報。三界妄。
0543b21: 六趣輪迴。即有情世間正報也。三界妄。即器世
0543b22: 間依報也。然妄之言。總該四惡趣。及四洲等。故
0543b23: 楞嚴云。此等亦皆自妄業之所招引。△二別列。
0543b24: 欲界分別所造諸業。
0543c01: 欲界六天諸識分別所造諸業。即修上品十善。及
0543c02: 施戒等。分別謂心跡也。楞嚴又謂。如是六天。形雖
0543c03: 出動。心跡尚交。
0543c04: 色四靜慮定所作業。
0543c05: 色界四禪天。定慧雙修。為所作業。靜定也。慮慧也。
0543c06: 定慧均平。方稱靜慮。楞嚴亦云。不假禪那。無有智
0543c07: 慧。
0543c08: 無色四空定所起業。
0543c09: 無色界四空天。定果色起。業果色滅。楞嚴又謂。是
0543c10: 四空天。身心滅盡。定性現前。無業果色。△三顯空。
0543c11: 三有業果。一切皆空。
0543c12: 四趣惡業果。人天善業果。上界禪定果。△二三界
0543c13: 因空。
0543c14: 三界根本。無明亦空。
0543c15: 三界有情。皆以無明。而為根本。故俱舍頌云。無明
0543c16: 諸有本。前業果既空。今惑因亦空。△二結觀照能
0543c17: 觀妙慧三。初明十地空。
0543c18: 聖位諸地。無漏生滅。
0543c19: 地上菩薩。分得無漏之智。證無生滅之理。上通辨
0543c20: 十地。下別明七八。
0543c21: 於三界中。餘無明習。
0543c23: 明習。遠行菩薩獨能斷。
0543c24: 變易果報。亦復皆空。
0544a01: 八不動地。受變易果。報行純熟。如下偈云。不動菩
0544a02: 薩二禪王。得變易身常自在。△二辨等覺空。
0544a03: 等覺菩薩。得金剛定。二死因果空。一切智亦空。
0544a04: 分段變易二種生死為果。由其煩惱所知二障為
0544a05: 因。所斷因果既空。則能斷一切智亦空也。△三示
0544a06: 妙覺空。
0544a07: 佛無上覺。種智圓滿。擇非擇滅。
0544a08: 以慧揀擇。斷無明惑。佛果無斷。故非擇滅。起信云。
0544a09: 無明頓盡。名一切種智。上顯涅槃斷果。次明菩提
0544a10: 智果。
0544a11: 真淨法界。性相平等。應用亦空。
0544a12: 性相不二。本唯一真。依真起應。用化生。生本
0544a13: 如。應用皆空也。△三結實相所觀真性。
0544a14: 善男子。若有脩習般若波羅蜜多。
0544a15: 躡前觀照。
0544a16: 說者聽者。譬如幻士。
0544a17: 即真而俗。有說有聽。
0544a18: 無說無聽。法同法性。猶如空。
0544a19: 即俗而真。無說無聞。
0544a20: 一切法皆如也。
0544a21: 真俗不二。唯一實相。世出世法皆如也。△五略示
0544a22: 因人護果。
0544a23: 大王。菩薩摩訶薩。護佛果為若此。
0544a24: 由其內護佛果。則能外護國土。內外更資。皆由般
0544b01: 若。其德如是。△六問答何相觀佛。夫能對揚妙訓。
0544b02: 隱顯其。皆法身大士。今經與夫淨名總相問答。
0544b03: 文勢全同。故以匿王。例維摩詰。唯別答中。大同小
0544b04: 異。抑又彼廣此略耳。文三。初覺帝問。
0544b05: 爾時世尊。告波斯匿王言。汝以何相。而觀如來。
0544b06: 全同彼經。問維摩詰云。汝欲見如來。為以何等觀
0544b07: 如來乎。羅什釋曰。若自有慧眼。則能玄照。不能觀
0544b08: 形。若無慧眼。則對形而隔。故問其所以何等觀如
0544b09: 來。△二仁王申答三。初總答。
0544b10: 波斯匿王言。觀身實相。觀佛亦然。
0544b11: 即同維摩詰言。如自觀身實相。觀佛亦然。肇公釋
0544b12: 云。佛者何也。蓋窮理盡性。大覺之稱也。其道玄。
0544b13: 固以玅絕常境。心不可以智知。形不可以像測。同
0544b14: 萬物之為。而居不為之域。處言數之內。而止無言
0544b15: 之鄉。故經曰。見實相法。為見佛也。△二別答。然淨
0544b16: 名經別答中。羅什三藏。生肇二師。各申義解。今依
0544b17: 本宗正解。深文而獨取肇師。兼明奧旨。若夫以教
0544b18: 收經。如下文謂。不住三際。不離三際等。皆終教收。
0544b19: 非施非慳等。皆頓教攝。亦準演義鈔文。科判耳。
0544b20: 無前際。無後際。無中際。
0544b21: 謂所觀實相。不從前際來。非向後際去。不於現在
0544b22: 住。是則三際泯絕。一念斯忘矣。
0544b23: 不住三際。不離三際。
0544b24: 三際求心。心不有不住也。三世悉在無有餘。不離
0544c01: 也。是則時無別體故不住。念劫圓融故不離。
0544c02: 不住五蘊。不離五蘊。
0544c03: 實色非真空故不住。真空即幻色故不離。
0544c04: 不住四大。不離四大。
0544c05: 地水火風緣生而有。不住也。清淨本然周法界。
0544c06: 不離也。
0544c07: 不住六處。不離六處。
0544c08: 見聞如幻。三界若空華。不住六處也。於諸如來。
0544c09: 常了了分明見。不離六處也。
0544c10: 不住三界。不離三界。
0544c11: 實相淨而娑婆穢。不住三界也。而穢國與實相融
0544c12: 通。故不離三界也。
0544c13: 不住方。不離方。
0544c14: 法身無在。而無不在。無在故不住方。無不在故不
0544c15: 離方。
0544c16: 明無明等。
0544c17: 實相無相。體順三明。雖有三明。而不異無明也。
0544c18: 非一非異。
0544c19: 無像不像。故非一像。而無像故非異。
0544c20: 非此非彼。非淨非穢。
0544c21: 處生死而非此岸。非穢國。居涅槃而非彼岸。非淨
0544c22: 。
0544c23: 非有為。非無為。
0544c24: 欲言有為。無相無名。欲言無為。備應萬形。
0545a01: 無自相。無他相。
0545a02: 冥穢潛應無自相。攝應會真無他相。
0545a03: 無名無相。
0545a04: 不可以名名。不可以相相。
0545a05: 無強無弱。無示無說。
0545a06: 理絕上智。無強無說也。事泯下愚。無弱無示也。
0545a07: 非施非慳。非戒非犯。非忍非恚。非進非怠。非定非亂。
0545a08: 非智非愚。
0545a09: 真性具德。非六度之所修。玅慧圓通。非六蔽之能
0545a10: 障。
0545a11: 非來非去。非入非出。
0545a12: 物感而顯。非王宮出來。感畢而隱。非雙樹入去。
0545a13: 非福田。非不福田。
0545a14: 無心應物。非福田也。有求皆益。非不福田。
0545a15: 非相非無相。非取非捨。
0545a16: 非相故。不可以有心取。非無相故。不可以無念捨。
0545a17: 非大非小。非見非聞。非覺非知。
0545a18: 非小故。展之法界。非凡夫眼見耳聞也。非大故。
0545a19: 卷之入一塵。非二乘身覺智知也。△三結答。
0545a20: 心行處滅。言語道斷。同真際。等法性。
0545a21: 心行處滅。不可以心思也。言語道斷。即等法性。不
0545a22: 可以口議也。
0545a23: 我以此相。而觀如來。
0545a24: 我以實相。而觀法身如來。故前文云。觀身實相。觀
0545b01: 佛亦然。△三印例斥邪。
0545b02: 佛言善男子。如汝所說。諸佛如來力無畏等。恒沙功
0545b03: 德。諸不共法。悉皆如是。
0545b04: 如汝所說。觀佛實相。離於諸非。而諸佛力無畏等。
0545b05: 離非亦然。故云悉皆如是。言恒沙功德諸不共法。
0545b06: 即如來一百四十不共功德。上印例。下斥邪。
0545b07: 修般若波羅蜜多者。應如是觀。
0545b08: 以觀照玅慧。冥實相真性。
0545b09: 若他觀者。名為邪觀。
0545b10: 除實相外。餘皆魔事。故名邪觀。△七總結時眾獲
0545b11: 益。
0545b12: 說是法時。無量大眾。得法眼淨。
0545b13: 覆推此文。近結第六。遠結前五。原始要終。通結一
0545b14: 品。得法眼淨者。亦同楞嚴。聞說圓通。遠塵離垢。得
0545b15: 法眼淨。即初地見道位也。然肇法師。釋淨名經。得
0545b16: 法眼淨。即須陀洹道者。彼約佛現國土嚴淨。諸天
0545b17: 及人。知有為法悉是無常。得小乘益。方今大教。其
0545b18: 猶螢光。與杲日爭輝耳。
0545b19: 
0545b20: 注仁王護國般若經卷第一
