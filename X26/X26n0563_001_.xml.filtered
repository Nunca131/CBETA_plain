0909b01: 
0909b02: No. 563
0909b03: 般若波羅蜜多心經請益說
0909b04: 
0909b05: 鼓山沙門　道霈　說
0909b06: 弟子　太光源深等　同錄
0909b07: 康熙庚戌臘月八日為諸戒子說戒畢次日室中
0909b08: 方焚香靜坐與空王老子打葛藤而孤月毒海玄
0909b09: 印德光諸禪人扣關作禮請益心經大旨余陵憑
0909b10: 應曰心經大旨照見五蘊皆空即了更說箇什麼
0909b11: 眾皆屏息默領余各令就坐良久乃曰般若梵語
0909b12: 此翻智慧不云智慧而言般若者智慧輕薄乃世
0909b13: 人之常稱也般若尊重何也經云菩提薩埵依般
0909b14: 若波羅蜜多故心無罣礙乃至究竟涅槃三世諸
0909b15: 佛依般若波羅蜜多故得阿耨菩提是知般若不
0909b16: 獨菩薩所師亦為諸佛所師故尊重也然般若有
0909b17: 三種一實相般若即真空心體二觀照般若即心
0909b18: 體上本有大智慧光明三文字般若即自心如來
0909b19: 後得智中流出聲名句文詮顯自心若法若義淺
0909b20: 深次第也行人若於實相體上起大智慧反照實
0909b21: 相見實相已巳然後復照如來所演一切法義冥合
0909b22: 自心無二無別是以自心為智燈燭經幽旨也若
0909b23: 行人先由文字般若而發起觀照由觀照而洞見
0909b24: 實相是以古教為明鏡照見自心也二者各隨根
0909c01: 異非法有定相也波羅蜜多此翻彼岸到西方語
0909c02: 倒若順此方文勢應云到彼岸此乃般若功能謂
0909c03: 由智慧故到彼岸也彼岸對此岸而言所云到者
0909c04: 但照見此岸本空此岸即是彼岸非別有彼岸可
0909c05: 到也然般若又有二種一共二不共若依共般若
0909c06: 聲聞以苦集二諦為此岸道諦為舟航滅諦為彼
0909c07: 岸是聲聞智慧到彼岸也緣覺以十二因緣三世
0909c08: 流轉循環無盡為此岸觀智為舟航緣生性空即
0909c09: 寂滅相為彼岸是緣覺智慧到彼岸也菩薩以六
0909c10: 蔽為此岸六度為舟航佛果為彼岸是權乘菩薩
0909c11: 智慧到彼岸也若依不共般若總以凡夫蘊處界
0909c12: 及三乘聖賢所修所證為此岸以觀照般若為舟
0909c13: 航實相真空為彼岸此經智慧到彼岸即不共般
0909c14: 若謂不共三乘人所說唯令大心凡夫於五蘊中
0909c15: 直下頓見即蘊即空即空即蘊一空一切空而真
0909c16: 空體上本無蘊處界及諦緣度等諸法是謂究竟
0909c17: 智慧到彼岸也心者直指法體上云彼岸原非他
0909c18: 物即一切生本有真空心體是也諸般若中廣
0909c19: 說空義而不云空即是心乃如來之密意惟此經
0909c20: 直下指出分明顯露更無覆藏謂此智慧所到彼
0909c21: 岸非是別法即是當人本有真空心體也經即文
0909c22: 字般若乃心佛所說能詮如上智慧到彼岸真空
0909c23: 心體之義謂之為經具貫攝常法四義俱如常解。
0909c24: 觀自在菩薩行深般若波羅蜜多時照見五蘊皆空
0910a01: 度一切苦厄。
0910a02: 此四句乃一經大綱猶諸經之發起序也初句舉
0910a03: 能修之人次句顯所修之法三句明所照見之理
0910a04: 此理即深般若乃真空實相也四句驗所斷苦果
0910a05: 舉苦業惑在其中矣初觀自在者觀謂能觀之智
0910a06: 即經中照字自在謂見理斷惑即經中見蘊空而
0910a07: 度苦厄故受以自在之名菩薩如常解大心凡夫
0910a08: 即是其人也次行深般若波羅蜜多時者行即修
0910a09: 行深者對淺而言以是不共般若超出三乘故深
0910a10: 也時謂正當修般若之時即照見之非前後也三
0910a11: 照見五蘊皆空者照乃觀照工夫即觀照般若也
0910a12: 五蘊皆空乃所觀理境即實相般若也見者以照
0910a13: 之既久豁然洞見五蘊緣生雖幻有其相而性本
0910a14: 空寂也四度一切苦厄者謂未見蘊空時認蘊為
0910a15: 實起惑造業苦報牽連相續不絕一見蘊空人法
0910a16: 俱喪無造業者無受報者一切苦厄如湯消故
0910a17: 云度也不唯度凡夫分段苦而三乘變易苦悉皆
0910a18: 度脫故云一切也此經所以為深般若者以其不
0910a19: 依三乘漸次修習唯令大心凡夫於五蘊中直下
0910a20: 頓見真空實相一切生死苦厄即時度脫直截痛
0910a21: 快莫逾於此讀者毋忽。
0910a22: 舍利子色不異空空不異色色即是空空即是色受
0910a23: 想行識亦復如是。
0910a24: 照見五蘊皆空一句釋迦老子已巳劈腹剜心傾盡
0910b01: 無餘更復何說但蘊空之旨理會尤難毫釐有差
0910b02: 天地懸隔凡夫著有二乘耽空地前空亂意菩薩
0910b03: 猶疑滅色取空或云空在色外或云空是物不能
0910b04: 克證真空心體故世尊呼舍利弗而宣明之舍利
0910b05: 弗乃如來大弟子智慧第一欲說大般若法須告
0910b06: 大智慧人苟非其人浪授何益所云照見五蘊皆
0910b07: 空者須知蘊之與空原非二物且舉色而言之色
0910b08: 者即真空中幻出何異於空空者即幻色之空何
0910b09: 異於色然云不異猶似兩物相比而云不異恐迷
0910b10: 者依然看作兩橛故又反覆申明云幻色舉體即
0910b11: 是真空真空舉體即是幻色如波即水金即器原
0910b12: 非兩物只是一法也色法既爾受等四蘊亦然故
0910b13: 云亦復如是此中雖唯舉五蘊而根塵識諦緣度
0910b14: 及佛果菩提乃至八十一科皆在其中故大般若
0910b15: 云一切智智清淨無二無二分無別無斷故誌公
0910b16: 和尚云以我身空諸法空千品萬類悉皆同而壽
0910b17: 昌無明師翁亦云色即是空空即是色受想行識
0910b18: 亦復如是空即心也色受想行識亦心也所以凡
0910b19: 所見色皆是見心首楞嚴云一切世間諸所有物
0910b20: 皆菩提玅明心體此心一悟無色無受想行識無
0910b21: 眼耳鼻舌身意乃至無智亦無得一即一切一切
0910b22: 即一若能如是何慮不畢又被這老子一口道盡
0910b23: 矣。
0910b24: 舍利子是諸法空相不生不滅不垢不淨不增不減。
0910c01: 上明即色即空意已巳玄極而世尊又呼舍利弗告
0910c02: 以諸法空相者欲發明真空之體令人深進徹法
0910c03: 源底也是諸法指上五蘊等諸法空相即五蘊等
0910c04: 空相空而言相者乃無相之相是諸法實相也生
0910c05: 滅等三對意謂五蘊空相本無有生云何有滅本
0910c06: 來不垢云何有淨本不曾增云何有減不變不易
0910c07: 性相常然眾生見諸法緣會而生緣散而滅迷之
0910c08: 則垢悟之則淨在凡則增謂五蘊熾盛在聖則減者謂五
0910c09: 蘊空乃翳眼見空華而諸法空相中本來無有故皆
0910c10: 以不字不之。
0910c11: 是故空中無色無受想行識無眼耳鼻舌身意無色
0910c12: 聲香味觸法無眼界乃至無意識界無無明亦無無
0910c13: 明盡乃至無老死亦無老死盡無苦集滅道無智亦
0910c14: 無得。
0910c15: 是故空中者承接上文而言上云諸法空相無生
0910c16: 滅垢淨等以是之故空中本無色受想等無五蘊
0910c17: 也無眼耳等無六根也無色聲等無六塵也根塵
0910c18: 合為十二處無眼界乃至無意識界無十八界也
0910c19: 此首舉眼根界而末舉意識界乃至二字含攝中
0910c20: 間十六界乃文之巧也已巳上蘊處界三科乃凡夫
0910c21: 法真空中本來無也無無明等無十二因緣也無
0910c22: 無明無流轉法無無明盡無還滅法乃至無老死
0910c23: 二句亦然上句流轉下句還滅也此中流轉還滅
0910c24: 二門皆舉首尾二緣乃至二字該攝中間行識名
0911a01: 色六入觸受愛取有生等十緣此乃緣覺所修之
0911a02: 法真空中不唯無流轉而還滅亦無也無苦集滅
0911a03: 道無四諦也苦集世間因果滅道出世間因果謂
0911a04: 知苦斷集證滅修道乃聲聞所修之法真空中不
0911a05: 唯無世間苦集而出世滅道亦無也無智亦無得
0911a06: 無菩薩法也智即能修六度之智以智修度故達
0911a07: 彼岸六度因也得即果也以修六度故得菩提涅
0911a08: 槃二果也真空中不唯無六度而菩提涅槃亦無
0911a09: 也夫無凡夫法無緣覺法無聲聞法無菩薩與佛
0911a10: 法大般若云設有一法過於涅槃我亦說如夢幻
0911a11: 此其所以為深般若也六祖大師云本來無一物
0911a12: 何處惹塵埃永嘉云了了見無一物亦無人亦無
0911a13: 佛大千沙界海中漚一切聖賢如電拂此離心意
0911a14: 識境界唯真智方能照見非言說可了也問曰上
0911a15: 云色即是空空即是色可謂圓且玅也乃又進舍
0911a16: 利弗而告以諸法空相云無生滅垢淨無蘊處界
0911a17: 諦緣度等諸法得無似撥去諸緣而取色外之空
0911a18: 與上即色即空之旨相背戾乎答曰子不達真空
0911a19: 也何者蘊等乃一期幻緣空乃究竟實際蘊等
0911a20: 生於空中譬如片雲點太清裏雖太清的體是雲
0911a21: 雲當體即是太清而太清究竟清淨豈受點染乎
0911a22: 雲居膺禪師云如人頭頭上了物物上通只喚作
0911a23: 了事人終不喚作尊貴將知尊貴一路自別噫可
0911a24: 為智者道也雖然維摩詰經云若見無為入正位
0911b01: 者不能復發阿耨多羅三藐三菩提心所以大智
0911b02: 之士雖至此而不作證何者此是學位非證位也。
0911b03: 以無所得故菩提薩埵依般若波羅蜜多故心無罣
0911b04: 礙無罣礙故無有恐怖遠離顛倒夢想究竟涅槃三
0911b05: 世諸佛依般若波羅蜜多故得阿耨多羅三藐三菩
0911b06: 提。
0911b07: 此一節乃學般若菩薩轉位就功為法門之大關
0911b08: 不可不知以者由也無所得者即無智無得也
0911b09: 故者起後之辭若未到此無所得之地只是博地
0911b10: 凡夫苟至此而便作證則墮二乘窠臼惟大心凡
0911b11: 夫親至無所得之地而即於那邊轉身用無所得
0911b12: 而為方便入世出世即事即理了無罣礙無生處
0911b13: 度生而究竟無生可度無佛處作佛而究竟無佛
0911b14: 可成圓滿菩提歸無所得此所謂世出世間勝丈
0911b15: 夫即菩薩諸佛是也菩提薩埵乃具足梵語今略
0911b16: 去提埵二字而但云菩薩順此方文勢也依般
0911b17: 若波羅蜜多故心無罣礙者依者遵用也般若波
0911b18: 羅蜜多即無所得也心無罣礙者回真入俗權實
0911b19: 雙流事理運者也大般若經云如金翅鳥飛騰
0911b20: 空自在翱翔久不墮落雖依於空戲而不據空
0911b21: 亦不為空之所礙夫依空而不據空則不盡有為
0911b22: 不住無為也不為空所礙則不為有礙可知華嚴
0911b23: 所謂甚深無礙智是也若未得此智居空空礙涉
0911b24: 有有礙以有礙故便生恐怖恐怖有五一不活怖
0911c01: 二惡名怖三死怖四墮惡道怖五大眾威德怖以
0911c02: 有怖故便起顛倒夢想無中見有有中見無妄興
0911c03: 苦樂生顛倒見以得此無所得般若故則心無罣
0911c04: 礙無恐怖離顛倒夢想而證究竟涅槃涅槃此翻
0911c05: 圓寂謂德無不備障無不盡乃諸佛之斷果也三
0911c06: 世諸佛依般若波羅蜜多故得阿耨多羅三藐三
0911c07: 菩提者謂不獨菩薩依之而究竟涅槃諸佛亦依
0911c08: 之而得菩提也阿云無耨多羅云上三藐云正等
0911c09: 三菩提云正覺乃諸佛之智果也菩提薩埵乃三
0911c10: 世諸佛之因舉因驗果也三世諸佛乃菩提薩埵
0911c11: 之果舉果驗因也菩提涅槃各舉一種互相該攝
0911c12: 至此果滿因圓究竟窮極方始克證何者此是證
0911c13: 位非學位也二者皆依般若無得之功也。
0911c14: 故知般若波羅蜜多是大神是大明是無上
0911c15: 是無等等能除一切苦真實不故說般若波羅
0911c16: 蜜多。
0911c17: 故知者承接上云諸佛菩薩皆依般若得智斷二
0911c18: 果以此故知般若是大神等神者不可思議能
0911c19: 證煩惱為菩提證生死為涅槃非神乎能照見五
0911c20: 蘊皆空非明乎為諸佛之所師寧有上乎凡夫三
0911c21: 乘佛果雖無與等而能等為凡夫三乘佛果所依
0911c22: 止非無等等乎上云般若此云者顯密之稱也
0911c23: 即般若般若即顯密圓通不可思議故極其
0911c24: 功力而申讚之能除一切苦真實不者有二義
0912a01: 一約法真實不即般若能照見蘊空度一切苦
0912a02: 厄二約人真實不即世尊說法言無妄故叮
0912a03: 嚀告誡令人諦信勿疑依之修行決不相賺也。
0912a04: 即說曰。揭諦揭諦波羅揭諦波羅僧揭諦菩提薩
0912a05: 婆訶
0912a06: 此正說辭者諸佛心法不可思議諸天鬼神
0912a07: 悉皆敬奉猶諸經之流通也若善持之則觀智益
0912a08: 明功力益驗上顯說般若此密說般若顯以慧通
0912a09: 密以定入定慧圓明立臻彼岸矣孤月毒海玄印
0912a10: 德光諸禪人歡喜踊躍得未曾有合掌稱頌作禮
0912a11: 而去余亦嗒然忘言矣次日諸禪人同錄其說呈
0912a12: 覽且將謀災木以公諸人人余嘉其志乃為釐正
0912a13: 而歸之遂名其說曰請益云。
0912a14: 
0912a15: 附補喻彌陀集般若心經句為頌有引
0912a16: 宋杭州淨思律師俗姓喻善彌陀楊無為以喻
0912a17: 彌陀稱之嘗集心經句為頌今亡矣乃竊取其意
0912a18: 而補之。
0912a19: 自在行深般若時照見蘊空度苦厄
0912a20: 不異色空即色空受想行識亦如是
0912a21: 身子欲知法空相生滅垢淨了無有
0912a22: 是故空中陰界無諦緣度亦不可得
0912a23: 以無得故得菩提般若神明無上力
0912a24: 般若波羅蜜多心經請益說終
0912b01: 
0912b02: No. 563-A
0912b03:  般若心經指掌請益說合刻
0912b04: 
0912b05: 古今疏心經者不為不多然求其好疏不可得　永
0912b06: 覺大師以天縱知見為此指掌光前絕後獨揭斬新
0912b07: 日月其子　為霖禪師著請益說一篇探賾釣深說
0912b08: 破他人說不到處余視此二注希有如優曇華不敢
0912b09: 輒擅其美刊行于世以貽後學若有英靈衲僧悟空
0912b10: 華之無蔕知玄珠之有光庶幾不辜他說經作注之
0912b11: 心矣。
0912b12: 貞享歲次丁卯季夏十八日薩州福昌住持覺海叟
0912b13: 澄圓謹題
