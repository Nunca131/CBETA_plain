0810c01: 
0810c02: No. 536
0810c03: 般若波羅蜜多心經注解
0810c04: 
0810c05: 僧　真可　撰
0810c06: 般若波羅蜜多。
0810c07: 此言智慧到彼岸非愚癡者所能到般若有三種
0810c08: 如實相觀照文字是也實相般若即人人本有的
0810c09: 心觀照般若即心上光明能悟達則心光發朗凡
0810c10: 吐一言一句長篇短什足為萬古燈明用除癡暗
0810c11: 故稱文字般若。
0810c12: 心。
0810c13: 此經大部之綱骨如人一身雖有五臟百骸惟心
0810c14: 為主。
0810c15: 經。
0810c16: 訓常又訓路常則天魔外道不能沮壞路則凡聖
0810c17: 皆所共由。
0810c18: 觀自在菩薩行深般若波羅蜜多時照見五蘊皆空
0810c19: 度一切苦厄。
0810c20: 觀自在即觀世音之別名此菩薩既悟身心以觀
0810c21: 照之光深破昏毒不同二乘偏淺故曰行深夫昏
0810c22: 毒即五蘊為萬苦根株千殃之本眾生未能空此
0810c23: 故縈纏苦厄如蠶作繭於百沸湯中頭出頭沒絲
0810c24: 無斷日菩薩既斷蘊絲故得空色兩融智悲運
0811a01: 若事若理譬庖丁解牛無物迎刃故稱自在。
0811a02: 舍利子色不異空空不異色色即是空空即是色受
0811a03: 想行識亦復如是。
0811a04: 舍利子鶖子佛之弟子也其慧辯超卓識越等倫
0811a05: 然未悟大乘真空尚醉枯寂故如來呼其名而告
0811a06: 之曰我所謂照見五蘊空者非是離蘊之空即蘊
0811a07: 之空也汝莫錯了五蘊色受想行識是也色則遠
0811a08: 而言之太天地山河艸木無分巨細凡可見者
0811a09: 皆謂之色近而言之現前塊然血肉之軀是也受
0811a10: 謂無始以來從生至死眼見耳聞鼻嗅舌身觸
0811a11: 意緣皆吸前塵而生者想謂受而籌量善惡臧否
0811a12: 寵辱是非行謂籌量無常遷流不決識謂籌量曉
0811a13: 了判然無惑此五者合而言之實惟一念分而言
0811a14: 之乃五用差別也。
0811a15: 舍利子是諸法空相不生不滅不垢不淨不增不減
0811a16: 是故空中無色無受想行識無眼耳鼻舌身意無色
0811a17: 聲香味觸法無眼界乃至無意識界無無明亦無無
0811a18: 明盡乃至無老死亦無老死盡無苦集滅道無智亦
0811a19: 無得。
0811a20: 如來慮鶖子及一切眾生餘疑未盡復揭而示之
0811a21: 曰五蘊既空心光獨露浮雲淨盡滿月當天則生
0811a22: 滅垢淨增減皆紅爐點雪矣故悟真空之後豈但
0811a23: 五蘊元空即十二處十八界及十二因緣苦集滅
0811a24: 道亦龜毛兔角也雖然不自融春回乃泮霜不
0811b01: 自釋日出乃消五蘊乃至十八界十二因緣等法
0811b02: 也霜也觀照般若如春如日霜既化所謂春
0811b03: 之與日何啻己已陳芻狗故曰無智亦無得。
0811b04: 以無所得故菩提薩埵依般若波羅蜜多故心無罣
0811b05: 礙無罣礙故無有恐怖遠離顛倒夢想究竟涅槃三
0811b06: 世諸佛依般若波羅蜜多故得阿耨多羅三藐三菩
0811b07: 提。
0811b08: 嗟乎此段無得之光不特菩薩依之而無罣礙諸
0811b09: 佛亦依而得菩提佛與菩薩光非有二而優劣迢
0811b10: 然者何哉究光之始實無優劣以光極強照強極
0811b11: 生迷故覺迷迷滅靈覺極圓者名之為佛光雖圓
0811b12: 悟迷習漸除覺路尚遙名為菩薩以本光言之非
0811b13: 惟眾生妄想即成佛亦妄想耳然未成佛者若無
0811b14: 妄想悟入無門故曰一切眾生由妄想而墮生死
0811b15: 亦由妄想而出生死由妄想而墮生死者凡夫也
0811b16: 凡夫不悟此身眾苦根株此心攀緣賊媒放之不
0811b17: 收游戲放六根六塵如蒼蠅為唾所粘濡滯腥味
0811b18: 至死不悟由妄想而出生死者或逢知識明誨或
0811b19: 讀佛祖聖賢經書始悟蠅為唾粘之咎翻然悱憤
0811b20: 乃慕鵬舉青冥若然則妄想之心得非扶搖之風
0811b21: 哉故未證悟者此片妄想斷不可不堅不固有等
0811b22: 愚癡凡夫錯解佛祖聖賢之旨見說無我無人無
0811b23: 眾生無壽者毋意毋必毋固毋我及本來無一物
0811b24: 天理上著不得人欲等語遂牢記胸中逢人高談
0811c01: 危論以為已巳悟如是之人誠可哀憫且汝現前日
0811c02: 用之間七情六欲三毒無明如蛇如蝎誰敢觸著
0811c03: 不幸而有觸之者未有不遭螫囓既自家毒氣曾
0811c04: 未消得纖毫說甚大話汝欲消此毒氣須服清涼
0811c05: 之藥始得清涼藥非龍肝鳳髓非善見空青即是
0811c06: 上來所謂此片妄想不可不堅不固者是也果能
0811c07: 此志堅固則七情六欲三毒無明漸化為般若光
0811c08: 明矣觀想雖多以要言之一曰空想二曰假想三
0811c09: 曰中想空想若成則內之身心外之世界若漆桶
0811c10: 底脫直下玲瓏老氏所謂大患者永免矣假想若
0811c11: 成皎月浮空長天一碧蹄涔江海散影分輝中想
0811c12: 若成陶空鑄有如臂屈伸宛轉隨心不乖全體空
0811c13: 想治見思之毒假想治塵沙無明之毒中想治根
0811c14: 本無明之毒噫此三毒者乃天下之大毒也除佛
0811c15: 之外誰不遭其毒害皮毒毒般若肉毒毒解脫骨
0811c16: 毒毒法身是以天竺醫王制大神方以空想之藥
0811c17: 治皮毒以假想之藥治肉毒以中想之藥治骨毒
0811c18: 然想藥雖三而不越乎一念故達一念空者即成
0811c19: 般若德念雖空洞不廢有即成解脫德有無相
0811c20: 即空色相離不即不離一念相應即成法身德要
0811c21: 到無罣閡地位無恐怖境界直須三惑都除若纖
0811c22: 毫不盡縱菩薩猶沈覺礙況凡夫哉故曰餘塵尚
0811c23: 諸學明極即如來又曰因明有見暗成無見不明
0811c24: 自發則諸暗相永不能昏所謂因明有見者匪獨
0812a01: 三光之明因空因假因中皆因明耳若不因明孤
0812a02: 光自發凡聖情消又說甚麼三觀一心一心三觀
0812a03: 即所謂文字般若觀照般若實相般若亦不勝贅
0812a04: 焉然未到徹頭徹腦處此智慧光明寸步舍離不
0812a05: 得若背明而行受取斷常坑中墮落有分在。
0812a06: 故知般若波羅蜜多是大神是大明是無上
0812a07: 是無等等能除一切苦真實不故說般若波羅
0812a08: 蜜多即說曰。揭諦揭諦波羅揭諦波羅僧揭諦
0812a09: 菩提薩婆訶
0812a10: 大哉心光智不可知識不可識陰陽不能籠有
0812a11: 無不能形容破障除昏凡聖無與等者謂之大神
0812a12: 大明無上無等等不亦宜乎而般若有
0812a13: 顯密自觀自在菩薩至於得阿耨多羅三藐三菩
0812a14: 提謂之顯說般若自故知般若波羅蜜多乃至菩
0812a15: 提薩婆訶謂之密談般若又者如蜾蠃之祝螟
0812a16: 蛉念茲在茲似我之聲綿綿不斷則諸蟲受熏莫
0812a17: 知然而化為蜾蠃矣諸佛如來以慈悲顯密薰一
0812a18: 切眾生故一切眾生莫知然而化之嗚呼佛恩廣
0812a19: 大誰知報者而正法垂秋祖道寥落顧鈍根小子
0812a20: 道薄無以感人甘向秦庭號呼徹歲賦無衣
0812a21: 而救楚者誰哉。
0812a22: 
0812a23: 般若波羅蜜多心經注解終
