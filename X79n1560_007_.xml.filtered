0505b17: 
0505b18: 禪林僧寶傳卷第七
0505b19: 
0505b20: 宋明白庵居沙門　惠洪　撰
0505b21: 天台韶國師
0505b22: 天台國師名德韶。處州龍泉人。生陳氏。母葉。夢白光
0505b23: 觸體。覺而娠。生而傑異。年十五。有梵僧見之。拊其背
0505b24: 曰。汝當出家。塵中無置汝所也。乃往依龍歸寺剃髮。
0505c01: 十八詣信州開元寺受滿分戒。後唐同光中。謁舒州
0505c02: 投子庵主不契。造龍牙遯禪師問。雄雄之尊。因什麼
0505c03: 親近不得。遯曰。如火與火。曰忽遇水來。又作麼生。遯
0505c04: 曰。汝不會我語。又問。天不蓋。地不載。此理如何。遯曰。
0505c05: 合如是。韶惘然。固要為說。遯曰。道者汝向後自會去。
0505c06: 時山有矮師叔者。精峭號能齧鏃機。韶問。百千
0505c07: 重是何人境界。矮曰。左搓芒繩縛鬼子。曰不落古今
0505c08: 請師說。矮曰不說。曰為什麼不說。矮曰。箇中不辨有
0505c09: 無。韶曰師今善說。矮駭之。久而辭去。所至少留。見知
0505c10: 識五十四人。括磨搜剝。窮極隱秘。不知端倪。心志俱
0505c11: 疲。至曹山。但隨眾而已巳。無所咨參。有僧問。法眼禪師
0505c12: 曰。十二時中。如何得頓息萬緣去。法眼曰。空與汝為
0505c13: 緣耶。色與汝為緣耶。言空為緣。則空本無緣。言色為
0505c14: 緣則色心不二。日用果何物為汝緣乎。韶聞悚然異
0505c15: 之。又有問者曰。如何是曹源一滴水。法眼曰。是曹源
0505c16: 一滴水。於是韶大悟於座下。平生凝滯。渙若釋。感
0505c17: 涕沾衣。法眼曰。汝當大宏吾宗。行矣。無自滯於是。游
0505c18: 天台。觀智顗禪師遺蹤。如故居。睠然有終焉之心。初
0505c19: 寓止白沙時。吳越忠懿王。以國子刺台州。雅聞韶名。
0505c20: 遣使迎之。申弟子之禮。日夕問道。韶曰。他日為主。
0505c21: 無忘佛恩。漢乾祐元年戊申。王嗣國位。遣使迎至尊。
0505c22: 事之以為國師焉。韶說法簡而要。撥去枝葉。曰古聖
0505c23: 方便。猶如河沙。六祖曰。非風幡動。仁者心動。是為無
0505c24: 上心印。至妙法門。我輩稱祖師門下士。何以解之。若
0506a01: 言風幡不動。汝心妄動。若言不撥風幡。就風幡處通
0506a02: 取。若言風幡動處。是什麼。若言附物明心不須認物。
0506a03: 若言色即是空。若言非風幡動。應須妙會。與祖師意
0506a04: 旨了沒交涉。既非種種解會。合如何知悉。若真見去。
0506a05: 何法門不明。雖百千諸佛方便。一時洞了。或問如何
0506a06: 是古佛心。答曰此問不弱。又問亡僧遷化。向何處去。
0506a07: 曰終不向汝道。曰為什麼不道。曰恐汝不會。問那吒
0506a08: 太子。析肉還母。析骨還父。然後化生於蓮花之上。為
0506a09: 父母說法。未審如何是太子身。曰大家見。上座問。故
0506a10: 每曰。大凡言句。應須絕滲漏乃可。僧隨問。如何是絕
0506a11: 滲漏句。曰汝口似鼻孔。又曰。眼中無色識。色中無眼
0506a12: 識。眼識二俱空。何能令見色。是眼則不能自見其己巳
0506a13: 體。若不能自見。云何見餘物。古聖方便。皆為說破。若
0506a14: 於此明得寂靜法。不寂靜法也盡。明得遠離法。不
0506a15: 遠離法亦收盡。未來現在。亦無遺餘。名一法界。何有
0506a16: 遮障。各自信取。僧義寂者。謂韶曰。智者之教。年祀寖
0506a17: 遠。必多散失。唯新羅國有善本。願藉禪師慈力。致之
0506a18: 使再開。東土人天眼目。於是韶以聞忠懿王。遣使航
0506a19: 海。傳寫以還。而韶適與智者同姓。疑其後身也。開寶
0506a20: 四年辛未。華頂西忽摧。聲震山谷。六月有星。隕于
0506a21: 頂。林木皆白。二十八日集眾告別而化。閱世八十
0506a22: 有二坐六十有五夏。
0506a23: 贊曰。聞僧問法眼。如何是曹源一滴水。而法眼但曰。
0506a24: 是曹源一滴水。韶乃開悟。夫問詞答語。無所增損。所
0506b01: 謂悟者。何自而發之。及觀韶所對問者。如問古佛心。
0506b02: 對曰此問不弱。如問如何是太子身。對曰大家見上
0506b03: 座問。則問答之間。不令意根椿立。蓋曰。大凡言句。
0506b04: 須絕滲漏。而學者方爭趨微妙之域。欲見祖師之心。
0506b05: 譬如趨越而首燕也歟。
0506b06: 筠州九玄禪師
0506b07: 禪師名通玄。生程氏。其先郢州長壽人也。幼依郢之
0506b08: 仁王寺沙門惠超。超陰察之。外純深。中悟。超奇之。
0506b09: 為落髮受具。即游洛中。聽毗尼部。棄去至武陵。謁德
0506b10: 山鑒禪師。鑒時已巳臘高。門風益峻。門下未有遘之者。
0506b11: 而鑒獨以玄為奇。然玄不大徹透。辭去至高安。謁价
0506b12: 禪師。价與語喜。撫之曰。掌有神珠。白晝示人。人且按
0506b13: 。況玄夜乎。子可貴也。玄曰。但不識珠者耳。倘識之
0506b14: 亦無晝夜。价稱之以為俊士。价歿廬于塔旁三年。而
0506b15: 學者來。依從日盛。玄曰。大平時世。饑餐困臥復有何
0506b16: 事。吾本無事。汝與麼來相尋。是無事生事。無事生事。
0506b17: 道人所忌。何不各自歇去。中和初。拜辭其塔。北游久
0506b18: 之。南還寓止豫章。南平鍾王執弟子禮。北面而師事
0506b19: 之。玄厭城居。思超放山林。王為買末山。建精舍。號隆
0506b20: 濟。以延之。學者風靡而至。或問。自心他心。得相見否。
0506b21: 玄曰。自己巳尚不見。他人何可觀。又問。罪福之性。如何
0506b22: 了達。得無同異。玄曰。絺綌不禦寒。又問僧。近自何
0506b23: 處來。曰閩嶺。玄曰遠涉不易。曰不難。動步便到。玄曰。
0506b24: 有不動步者麼。僧云有。玄曰爭得到此間。其僧不能
0506c01: 對。玄以杖逐之。玄謂門弟子曰。佛意祖意。如手展握。
0506c02: 先師安立五位。發明雲巖宗旨。譬如神醫冶病。其藥
0506c03: 只是尋常用者。語忌十成。不欲斷絕。機忌觸犯。不欲
0506c04: 染汙。但學者機思不妙。唯尋九轉靈丹。云能起死。是
0506c05: 大不然。法華經有化城一品。佛祖密說。熟讀分明。大
0506c06: 通智勝佛。壽五百四十萬億那由他劫。其坐道場。破
0506c07: 魔軍已巳。垂得阿耨多羅三藐三菩提。而諸佛法不現
0506c08: 在前。如是一小劫。乃至十小劫。結跏趺坐。身心不動。
0506c09: 而諸佛法猶不在前。言垂成者。言一小劫。言十小劫
0506c10: 者。是染汙是斷絕。又曰。爾時忉利諸天。先為彼佛。於
0506c11: 菩提樹下。敷師子座。高一由旬。佛於此座。當得阿耨
0506c12: 多羅三藐三菩提。適坐此座時。諸梵天王。雨眾天花。
0506c13: 面百由旬。香風時來。吹去萎花。更雨新者。如是不絕。
0506c14: 滿十小劫。供養於佛。常擊天鼓。其餘諸天。作天伎樂。
0506c15: 常雨此華。四王諸天。為供養佛。常擊天鼓。其餘諸天。
0506c16: 作天伎樂。滿十小劫。至於滅度。亦復如是。諸比丘。大
0506c17: 通智勝佛。過十小劫。諸佛之法。乃現在前。成阿耨多
0506c18: 羅三藐三菩提。言過十小劫者。偏正回互之旨也。祖
0506c19: 師曰。藉教悟宗者。夫豈不然哉。偽唐乾寧三年二月
0506c20: 十七日。晨興誡其徒曰。無度光陰。無消信施。既
0506c21: 已巳出家。唯道是履。名大丈夫。於是寂然在定。至三月
0506c22: 二十日乃化。閱世六十有三。坐四十有二夏。
0506c23: 贊曰。巖頭曰。但識綱宗。本無寔法。玄言語。忌十成。不
0506c24: 欲斷絕。機忌觸犯。不欲染汙者綱宗。也至引法華以
0507a01: 證成。明佛祖之密說。泮然無疑。藉教以悟宗。夫豈
0507a02: 語哉。余至九。拜其塔。已巳斷壞。不可識。有木書。
0507a03: 其略如此耳。今其宗枝。皆不及玄所示綱宗。何也。
0507a04: 南康雲居齊禪師
0507a05: 禪師名道齊。生金氏。南昌人也。幼依百丈明照禪師
0507a06: 得度。種性猛利。經行燕坐。以未明己巳事為憂。持一
0507a07: 歷叢林。學心不息。時法燈禪師。住南昌上藍。齊往
0507a08: 依之。法燈使知藏司。法燈偶見齊呼曰。每見舉祖師
0507a09: 西來意話。藏主如何商略。齊曰。不東不西。法燈曰。若
0507a10: 與麼會。了無交涉。曰未審尊意如何。法燈良久曰。西
0507a11: 來有甚意便去。齊於是頓悟其旨。初住高安大愚。有
0507a12: 搜玄拈古代別之語。盛行諸方。號東禪。謂門弟子
0507a13: 曰。達磨言。此方經唯楞伽。可以印心。吾讀此經。偈曰。
0507a14: 諸法無法體。而說唯是心。不見於自心。而起於分別。
0507a15: 可謂大慈悲父。如實極談。我輩自不領受。背負恩德。
0507a16: 如恒河沙。或問曰。然則見自心。遂斷分別乎。齊曰非
0507a17: 然也。譬如調馬。馬自見其影而不驚。何以故。以自知
0507a18: 其影。從自身出故。吾以是知。不斷分別。亦捨心相也。
0507a19: 祇今目前。如實而觀。不見纖毫。祖師曰。若見現在。過
0507a20: 去未來亦應見。若不見過去未來。現在亦不應見。此
0507a21: 語分明。人自迷昧。或又問龍濟曰。一切鐘鼓本無聲。
0507a22: 如何信之無聲齊。曰祖師曰。如鼓聲無有作者。無有
0507a23: 住處。畢竟空故。但誑凡夫耳。若鼓聲是實有。鐘聲俱
0507a24: 擊。應不相參。所以玄沙曰。鐘中無鼓響。鼓中無鐘聲。
0507b01: 鐘鼓不交參。句句無前後。若不當體寂滅。如何得句
0507b02: 句無前後耶。後移住幽谷山雙林禪院。又遷住雲居。
0507b03: 凡二十年。至道三年丁酉九月示疾。八日申時令擊
0507b04: 鐘集眾。維那白眾已巳集。齊笑敘出家本末。揖謝輔弼
0507b05: 叢席者曰。今日老僧以風火相逼。特與諸人相見。且
0507b06: 向什麼處見。向四大五陰處見耶。六入十二處見耶。
0507b07: 是種種處不可見。則只今相問者是誰。若真見得可
0507b08: 謂後學有賴。良久曰。吾化後。當以院事累契。乃化。
0507b09: 閱世六十有九。坐四十有八夏。
0507b10: 贊曰。余讚大愚東禪。載齊悟契之緣。法燈曰。西
0507b11: 來有甚意。以校傳燈曰。他家自有兒孫在。之語誤也。
0507b12: 昔有僧問趙州。如何是祖師西來意。答曰庭前樹
0507b13: 子。又隨而誡之曰。汝若肯我與麼道。我則辜負汝。汝
0507b14: 若不肯我與麼道。我則不辜負汝。而昧者勦之。使古
0507b15: 人之意不完。為害甚矣。故併錄之。
0507b16: 瑞鹿先禪師
0507b17: 祖師名本先。生鄭氏。溫州永嘉人也。兒稚不甘處俗。
0507b18: 去依集慶院沙門某。年二十五。為沙彌。詣天台國清
0507b19: 寺。受滿分戒。即造韶國師。服勤十年。住瑞鹿寺。足不
0507b20: 歷城邑。手不度財帛。不設臥具。不衣繭絲。卯齋終日。
0507b21: 宴坐申旦。誨誘門弟子。踰三十年。其志彌厲。謂眾曰。
0507b22: 吾初見天台。言下便薦。然千日之內。四威儀之中。似
0507b23: 物礙膺。如讎同處。一日忽然猛省。譬如洗面摸著鼻
0507b24: 孔。作偈三首曰。非風幡動仁心動。自古相傳直至今。
0507c01: 今後水雲人欲曉。祖師真是好知音。又曰。若是見色
0507c02: 便見心。人來問著方難答。若求道理說多般。辜負平
0507c03: 生三事衲。又曰。曠大劫來只如是。如是同天亦同地。
0507c04: 同地同天作麼形。作麼形兮無不是。乃又曰。華嚴稱。
0507c05: 佛身充滿於法界。是真箇也無。且如佛身。既已巳充滿
0507c06: 法界。菩薩界。緣覺聲聞界。人天修羅界。餓鬼畜生地
0507c07: 獄界。應無處蹲。如是理論。太煞聱訛。尋常說。諸法所
0507c08: 生。唯心所現。且道即今五根。所對六境。與汝是同耶
0507c09: 是別耶。同則何不作一塊。別則如何說唯是一心。大
0507c10: 須著精彩。佛法不是等閑。大中祥符元年二月。謂門
0507c11: 弟子如晝曰。為我造箇卵塔。塔成我行矣。八月望日
0507c12: 畢工。遠近道俗造山。唯恐其後。是日如平居。至午時。
0507c13: 安坐方丈。手結寶印。謂如晝曰。古人曰。騎虎頭撩虎
0507c14: 尾。中央事作麼生。如晝曰。也祇是如晝。先曰。汝問我。
0507c15: 如晝乃問。騎虎頭撩虎尾。中央事作麼生。先曰我也
0507c16: 弄不出。於是奄然開一目。微視而寂。閱世六十有七。
0507c17: 坐四十有二夏。長吏以其事聞。有詔本州常加檢視。
0507c18: 如晝乃奉其平生所著。竹林集十卷。詩辭千餘首。詣
0507c19: 闕上進。詔藏秘閣。如晝特賜紫衣。
0507c20: 贊曰。讀先傳。校傳燈語句。詳略少異耳。夫自心非外
0507c21: 有。妄盡而自返。則於生死之際。超然自得如此。然余
0507c22: 每怪。前聖平日機辯。皆不可犯。至臨終之日。皆弭光
0507c23: 泯氣。洞山曰。吾閑名已巳謝。臨濟曰。誰知吾正法眼藏。
0507c24: 向這瞎驢邊滅。今先又曰。我也弄不出。嗚呼其有旨
0508a01: 要乎。
0508a02: 
0508a03: 禪林僧寶傳卷第七
