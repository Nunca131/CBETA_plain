0381b01: 佛說大乘僧伽吒法義經卷第七　鴈
0381b02: 西天譯經三藏明因妙善普濟法師賜紫沙門臣金持等奉　詔譯
0381b03: 尒時月輪種如來為諸年少眾生說
0381b04: 往昔善友化導因緣已巳復告藥王軍
0381b05: 菩薩摩訶薩言藥王軍是諸苦惱眾
0381b06: 生臨命終時以惡業故受斯苦報雖
0381b07: 有父母妻子眷屬內外親識不能救
0381b08: 護若無善種何由解脫尒時世尊復
0381b09: 說偈言。
0381b10: 若作諸惡業墮大地獄中
0381b11: 長時受極苦無有暫息時
0382a01: 常吞熱丸猛焰然其身
0382a02: 或灌洋銅汁上下皆燋爛
0382a03: 地獄大苦處曾無快樂時
0382a04: 若無善方便何由得解脫
0382a05: 常親近善友聽聞微妙法
0382a06: 初習布施行內外一切財
0382a07: 隨彼所應求清淨故施與
0382a08: 堅持具足戒無令有犯
0382a09: 佗來逼惱時安忍勿施報
0382a10: 日夜常勵莫為懈怠欺
0382a11: 觀察聖諦心湛然如止水
0382a12: 發生慧燈明滅除諸暗冥
0382b01: 滿足眾善法解脫見諸佛
0382b02: 心行菩提道慈愛於世閒
0382b03: 救度諸眾生增長成佛種
0382b04: 皆令得解脫速成無上慧
0382b05: 尒時藥王軍菩薩摩訶薩與五百大
0382b06: 菩薩摩訶薩眾各各運大神力從座
0382b07: 而起涌身於虛空中現大威儀從容
0382b08: 詳序緩步而行其心決定安固大乘
0382b09: 遊戲三昧現諸神變或現猛虎示以
0382b10: 威雄或現師子自在無畏或現象王
0382b11: 有大勢力住法山頂高出無與
0383a01: 等者身放光明極大熾盛百千酤胝
0383a02: 日月光明不可譬喻是諸菩薩放此
0383a03: 光明行於日月之前年少眾生見是
0383a04: 事已巳白彼佛言世尊何因緣故是諸
0383a05: 菩薩現是稀有之相放大光明行於
0383a06: 日月之前佛言善男子汝今見是事
0383a07: 邪年少眾生白佛言世尊唯然已巳見
0383a08: 佛言善男子是諸菩薩各以自在神
0383a09: 通之力現大光明照世閒常說妙
0383a10: 法化諸眾生欲令一切眾生皆得利
0383a11: 益安樂若諸人天亦能行此妙行亦
0383a12: 得如是神通變化及大光明能行日
0383b01: 月之前尒時藥王軍菩薩等從空中
0383b02: 下前詣佛所問訊世尊世尊告言藥
0383b03: 王軍汝等見是三千大千世界六種
0383b04: 震動不藥王軍菩薩白佛言世尊唯
0383b05: 然已巳見然今我等不能了知何因何
0383b06: 緣有此震動況今我等亦有少疑欲
0383b07: 問世尊願佛慈悲聽我所問開示演
0383b08: 說彼佛告言善男子汝有所疑恣汝
0383b09: 為問或過去或現在或未來等事我
0383b10: 當一一為汝分別解說藥王軍菩薩
0383b11: 白佛言世尊且今此會中有八万四
0384a01: 千天子而來集會八万四千酤胝菩
0384a02: 薩眾亦來集會一万二千酤胝龍王
0384a03: 亦來集會復有一万八千神王二十
0384a04: 五千酤胝餓鬼毗舍遮等俱來集會
0384a05: 其數甚多何因緣故而共來集欲何
0384a06: 所作佛言善男子汝今諦聽當知此
0384a07: 諸大眾俱來集會皆是於此樂欲聽
0384a08: 聞佛所說法即於今日有得聞佛深
0384a09: 妙法音正慧開覺於煩惱縛即得解
0384a10: 脫者或有得聞如來妙唱離生老病
0384a11: 死種種諸苦住安樂法者或有即今
0384a12: 獲大善利出苦輪迴安住十地住十
0384b01: 地已巳得證如來清淨涅槃於諸苦惱
0384b02: 永得解脫消伏魔冤證真妙覺者藥
0384b03: 王軍菩薩復白佛言世尊大地六種
0384b04: 震動復是何等瑞相佛告藥王軍汝
0384b05: 今審諦觀察云何震動藥王軍菩薩
0384b06: 復觀察已巳白佛言世尊我已巳觀察見
0384b07: 是四方及諸方所有二十酤胝眾生
0384b08: 忽然生於此閒復有下方二十酤胝
0384b09: 眾生從地涌出生於此閒上方有二
0384b10: 十五酤胝眾生來生此閒由是大地
0384b11: 六種震動不知此等是何瑞相佛告
0385a01: 藥王軍且待須汝自了知于時年
0385a02: 少眾生見是六十五酤胝眾生忽然
0385a03: 來生此閒白佛言世尊云何此中忽
0385a04: 生如是眾生佛復告言善男子此等
0385a05: 眾生皆是汝之徒侶來生此閒年少
0385a06: 眾生白佛言世尊此等眾生來生此
0385a07: 閒亦有死不佛告年少眾生一切眾
0385a08: 生悉皆有死此亦有死時諸年少眾
0385a09: 生合掌向佛頂禮佛足白言世尊我
0385a10: 等今者更不能忍受如是生死流轉
0385a11: 願速解脫佛告年少眾生汝等能起
0385a12: 大精進不年少眾生白佛言世尊我
0385b01: 等今者親如來金色之身得聞如
0385b02: 來甘露妙法見諸菩薩摩訶薩等現
0385b03: 大神通諸聲聞眾無量天人集會聽
0385b04: 法願自精進懃修聖道不能忍受生
0385b05: 死流轉時諸年少眾生又復遶佛三
0385b06: 偏袒右肩慇懃恭敬禮世尊足重
0385b07: 白佛言世尊我等眾生眾苦所集甚
0385b08: 大熱惱於生死重檐極大怖畏何由
0385b09: 解脫唯願世尊攝受我等一切眾生
0385b10: 施令無畏得安隱住廣演妙法令諸
0385b11: 無智眾生開正慧眼熱惱眾生心得
0386a01: 清涼世世所生與如來俱。
0386a02: 尒時藥王軍菩薩摩訶薩語彼年少
0386a03: 眾生言善男子汝等今者欲得聽聞
0386a04: 佛所說法入深義味邪汝等先當飲
0386a05: 食飽足然後可聽如是妙法得諸義
0386a06: 味藥王軍菩薩為諸年少眾生而說
0386a07: 偈言。
0386a08: 汝欲聞正法當假飲食資
0386a09: 食飽力無畏得真妙法味
0386a10: 尒時年少眾生語藥王軍菩薩言賢
0386a11: 者長老我不識汝汝為是誰名字何
0386a12: 等我今觀汝色相具足威儀閑雅諸
0386b01: 根寂靜遠離怖畏七寶嚴身如功德
0386b02: 聚云何于今發此語言教我飲食然
0386b03: 後聽法尒時年少眾生復說偈言。
0386b04: 惟賢者長老善調伏諸根
0386b05: 必有大名稱一切皆愛樂
0386b06: 已巳圓滿善法無不證知者
0386b07: 云何教我言飲食資身命
0386b08: 如我所知見飲食為過因
0386b09: 食已巳於腹中成種種雜穢
0386b10: 設復增色相惡法亦隨生
0386b11: 當於惡道中常受大怖畏
0387a01: 眾生造罪業皆從飲食生
0387a02: 飲食為因緣滋生種種欲
0387a03: 營求大田園舍宅樓閣等
0387a04: 真珠寶瓔珞殊妙嚴身具
0387a05: 象馬及車乘奴婢亦無數
0387a06: 如是大富貴我實不愛樂
0387a07: 富貴不長久皆是無常法
0387a08: 假使四大洲為彼轉輪王
0387a09: 七寶皆圓滿具足有千子
0387a10: 輪王大富貴我亦不愛樂
0387a11: 雖有世神通終歸如是處
0387a12: 四王忉利天夜摩及兜率
0387b01: 化樂佗變化摩囉大天王
0387b02: 光潔有神用自在力莊嚴
0387b03: 欲天大福樂我亦不愛樂
0387b04: 五衰相現時亦是無常法
0387b05: 初定中閒禪乃至色究竟
0387b06: 無色無別處非想非非想
0387b07: 修定以猒欣隨應離世縛
0387b08: 雖有大福壽我亦不愛樂
0387b09: 極經八万劫終是無常法
0387b10: 諦聽大尊者我等所知見
0387b11: 唯有佛如來真是歸依處
0388a01: 佛如日月光普照諸冥闇
0388a02: 輪迴三有苦斷滅令不生
0388a03: 為諸生類宣說微妙法
0388a04: 令住不退轉證於無上道
0388a05: 故我嗜佛法甚於飲與食
0388a06: 尊者雖憐愍殊非我本意
0388a07: 尒時年少眾生重復恭敬藥王軍菩
0388a08: 薩摩訶薩已巳而告之言尊者大士汝
0388a09: 名何等我願得聞唯願慈悲示我令
0388a10: 知尒時年少眾生而說偈言。
0388a11: 善哉大尊者具足慈悲行
0388a12: 眾生皆樂見故我恭敬禮
0388b01: 汝名字何等惟願為我說
0388b02: 若得聞隨喜頂戴常受持
0388b03: 尒時藥王軍菩薩摩訶薩語年少眾
0388b04: 生言汝等今者欲聞我名當自觀察
0388b05: 合掌審聽藥王軍菩薩而說偈言。
0388b06: 汝欲聞我名我名不可得
0388b07: 汝欲須知者如空中捕影
0388b08: 時年少眾生一心頂禮藥王軍菩薩
0388b09: 白言尊者尊者名字功德微妙祕密
0388b10: 甚深惟願尊者憐愍我故表示令知。
0388b11: 尒時年少眾生重說偈言。
0389a01: 我觀一切法名字悉空無
0389a02: 願示生死人甚深微妙義
0389a03: 尒時藥王軍菩薩為諸年少眾生表
0389a04: 宣名字而說偈言。
0389a05: 年少汝諦聽我今說自名
0389a06: 應生清淨心當獲大法利
0389a07: 我以眾生類種種病所纏
0389a08: 善巧處妙方廣施救濟法
0389a09: 藥美如甘露袪病速如神
0389a10: 由此立假名名為藥王軍
0389a11: 貪欲病最大惱害世眾生
0389a12: 此病為因緣滋生諸苦惱
0389b01: 授以無常藥袪病速如神
0389b02: 由此立假名名為藥王軍
0389b03: 瞋病熱如火焚燒寂靜心
0389b04: 忿恨惱恚害展轉互相生
0389b05: 授以慈悲藥袪病速如神
0389b06: 由此立假名名為藥王軍
0389b07: 愚癡病可怖覆沒智慧心
0389b08: 流轉惡趣中不得聞正法
0389b09: 授以方便藥袪病速如神
0389b10: 由此立假名名為藥王軍
0389b11: 由斯三種病展轉諸病生
0390a01: 已巳經無數劫未遇解脫因
0390a02: 諸佛出於世是為天人師
0390a03: 慈念諸眾生如親愛己巳子
0390a04: 現大神通力廣開正法門
0390a05: 愚癡顛倒者迷謬不能入
0390a06: 我以方便力隨佛出世閒
0390a07: 觀察病本因處料救濟法
0390a08: 應病授良藥服者得痊除
0390a09: 年少汝應識我名藥王軍
0390a10: 尒時年少眾生聞是藥王軍菩薩說
0390a11: 自名已巳歡喜踊躍得未曾有即起合
0390a12: 掌瞻仰頂禮而伸讚歎復說偈言。
0390b01: 菩薩藥王軍救世大悲者
0390b02: 精進利生長時無懈倦
0390b03: 念彼輪迴苦速若救頭然
0390b04: 我以志誠心稽首歸命禮
0390b05: 尒時藥王軍菩薩摩訶薩告彼年少
0390b06: 眾生言善男子我娑婆世界有佛世
0390b07: 尊名釋迦牟尼如來應供正知明
0390b08: 行足善逝世閒解無上士調御丈夫
0390b09: 天人師佛世尊能以大慧教菩薩法
0390b10: 攝化眾生汝等應往親近禮拜令汝
0390b11: 速聞無上妙法藥王軍菩薩為諸年
0391a01: 少眾生而說偈言。
0391a02: 年少汝當知佛德無有上
0391a03: 世閒出世閒福智皆圓滿
0391a04: 具相三十二八十隨形好
0391a05: 常以大智悲救度諸含識
0391a06: 神通力無畏高顯若須
0391a07: 智慧不可窮淵深如大海
0391a08: 善巧設方便隨順化眾生
0391a09: 瞻禮歸依者皆得安樂果
0391a10: 尒時年少眾生復白藥王軍菩薩言
0391a11: 仁者慈悲憐愍我故授我法藥令我
0391a12: 飲服解脫眾苦得安樂住然今我等
0391b01: 不見釋迦如來三十二相八十種好
0391b02: 云何得度藥王軍菩薩語年少眾生
0391b03: 言汝觀上方有何等相諸人聞已巳即
0391b04: 觀上方見三千臺從空而下七寶莊
0391b05: 嚴寶珠羅網以覆其上出眾妙香光
0391b06: 明豔赫年少眾生問藥王軍菩薩言
0391b07: 仁者此諸寶臺微妙花座是何等相
0391b08: 藥王軍言此是汝等所坐之座若坐
0391b09: 此座速至佛所瞻禮如來則能疾得
0391b10: 甘露妙法年少眾生白言仁者我等
0391b11: 不知如來所住之處亦不知彼所行
0392a01: 之路當詣何方禮覲如來藥王軍菩
0392a02: 薩言善男子如來尊德如須山如
0392a03: 來智慧深如大海不希供養不樂禮
0392a04: 敬雖有惡魔來侵不共諍論若能歸
0392a05: 依佛者則得不入死門得法持門
0392a06: 十方諸大菩薩欲見如來以自智力
0392a07: 種種觀察尚不能見況汝等邪善男
0392a08: 子如來如空中塵無有住處汝等若
0392a09: 能以清淨心勿有希願但行禮拜即
0392a10: 見如來尒時年少眾生受教陞座適
0392a11: 坐華座即見如來身真金色如大金
0392a12: 山三十二相八十隨好以自莊嚴威
0392b01: 德特尊眾善具足在大眾中坐大蓮
0392b02: 華寶師子座是諸年少眾生歡喜踊
0392b03: 躍即起合掌一心頂禮瞻仰尊顏目
0392b04: 不暫捨。
0392b05: 尒時世尊出迦陵頻伽之音讚言童
0392b06: 子善哉善哉汝等能以清淨智願勇
0392b07: 猛精進來此娑婆世界禮拜親近我
0392b08: 釋迦牟尼世尊應正等覺。
0392b09: 尒時世尊熙怡微笑從其面門出八
0392b10: 万四千種種色光所謂青黃赤白紅
0392b11: 紫縹色頗胝迦色照三千大千世
0393a01: 界上至阿迦尼吒天下及諸惡地獄
0393a02: 遇斯光照眾生皆獲一切利益安樂
0393a03: 其光照已巳還至佛所遶佛七從佛
0393a04: 頂入。
0393a05: 尒時藥王軍菩薩從座而起合掌向
0393a06: 佛白言世尊如來所為甚深稀有必
0393a07: 無虛設今日微笑笑必有因惟願慈
0393a08: 悲為我開說佛告藥王軍汝今能於
0393a09: 大眾之中作大師子吼問於如來如
0393a10: 此稀有微妙大事汝今諦聽為汝解
0393a11: 說善男子汝今見此三千七寶大華
0393a12: 座不藥王軍言唯然已巳見佛言善男
0393b01: 子今此華座是諸年少眾生得坐此
0393b02: 座即獲圓滿一切善根證得一切善
0393b03: 法樂住登于十地乃至當得阿耨多
0393b04: 羅三藐三菩提建大法幢擊大法鼓
0393b05: 無量天人聞是法已巳悉獲利益無量
0393b06: 地獄眾生仗是法力解脫苦報得安
0393b07: 樂處是時會中有九十酤胝諸老眾
0393b08: 生得須陀洹果佛告藥王軍汝且觀
0393b09: 是四方上下諸大菩薩。
0393b10: 尒時藥王軍菩薩即觀四方見東方
0393b11: 界五十酤胝殑伽沙菩薩而來向此
0394a01: 南方界六十酤胝殑伽沙菩薩而來
0394a02: 向此西方界七十酤胝殑伽沙菩薩
0394a03: 而來向此北方界八十酤胝殑伽沙
0394a04: 菩薩而來向此下方界九十酤胝殑
0394a05: 伽沙菩薩而來向此上方界百酤胝
0394a06: 殑伽沙菩薩而來向此是諸大菩薩
0394a07: 眾到此會中恭敬供養歡喜讚歎頭
0394a08: 面禮世尊足遶佛三各住一面藥
0394a09: 王軍菩薩白佛言世尊我今見是四
0394a10: 方上下諸大菩薩來此會中今虛空
0394a11: 中忽然見有黑色黃色種種相現復
0394a12: 是何緣願佛開說佛告藥王軍此是
0394b01: 惡魔及諸眷屬欲來至此為諸年少
0394b02: 眾生受是位故欲作障難破壞是事
0394b03: 故來至此藥王軍汝適見是四方上
0394b04: 下無數諸大菩薩種種色相種種形
0394b05: 貌種種威力者故來擁護年少眾生
0394b06: 令其惡魔及諸眷屬無能得便是惡
0394b07: 魔眾亦皆隨喜慚愧而退佛說是經
0394b08: 已巳一切勇猛菩薩藥王軍菩薩諸大
0394b09: 菩薩等一切老眾生年少眾生與無
0394b10: 量天人龍神一切大眾皆大歡喜信
0394b11: 受奉行禮佛而退。
0394b12: 
0394b13: 佛說大乘僧伽吒法義經卷第七
