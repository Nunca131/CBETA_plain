0551b01: 自閒覺禪師語錄卷第五
0551b02: 住荊溪芙蓉寺嗣法門人
0551b03: 　住古堯乾明寺嗣法門人洪暹　編
0551b04: 拈古頌古
0551b05: 舉世尊因自恣日文殊三處過夏迦葉欲白椎擯出
0551b06: 纔拈推乃見百千萬億文殊迦葉盡其神力椎不能
0551b07: 舉世尊遂問迦葉汝擬擯那箇文殊迦葉無對。
0551b08: 拈云文殊三處移場過夏固是不遵律儀迦葉擬
0551b09: 欲白椎擯出不妨法令森嚴惜乎舉而不行累他
0551b10: 世尊大師入泥入水芙蓉若作迦葉待云汝欲擯
0551b11: 那箇文殊但擲下椎云罪不重科雖然秪如百千
0551b12: 萬億文殊畢竟那箇是真底。
0551b13: 頌曰三處移場太放癡白椎擯出令無私當時若
0551b14: 據今時令百萬文殊只一椎。
0551b15: 舉趙州到臨濟洗腳次濟便問如何是祖師西來意
0551b16: 州曰恰值山僧洗腳濟近前作聽勢州曰會則便會
0551b17: 啗啄作麼濟便歸方丈州曰三十年行腳今日錯為
0551b18: 人下註腳。
0551b19: 拈云這兩箇漢大似普州人羅漢若見便與一坑
0551b20: 埋卻何故鷸蚌相持俱落漁人之手。
0551b21: 頌曰尖頭屋遇鬼頭風一陣西來一陣東開得眼
0551b22: 來天大曉殘花零落滿溪紅。
0551b23: 舉興化上堂云若是作家戰將便請單刀直入更莫
0551b24: 如何若何有旻德長老出禮拜起便喝化亦喝德又
0551b25: 喝化亦喝德禮拜歸眾化云適來若是別人三十棒
0551b26: 一棒也較不得何故為他旻德會一喝不作一喝用。
0551b27: 拈云旻德按劍上來興化亞鎗相待然雖韜略俱
0551b28: 全不免如何若何秪如興化道適來若是別人三
0551b29: 十棒一棒也較不得為他旻德會一喝不作一喝
0551b30: 又作麼生良久云鐵蛇橫古路一馬生三寅。
0551c01: 頌曰八陣圖圓勿擬猜衝雲攫霧應時來功標不
0551c02: 獨凌霄閣別有威名壑眾才。
0551c03: 舉百丈一日問黃檗甚處去來檗云大雄山下採菌
0551c04: 子來丈云還見大蟲麼檗便作虎聲丈拈斧作斫勢
0551c05: 檗即打丈一掌丈吟吟而笑便歸上堂曰大雄山下
0551c06: 有一大蟲汝等諸人也須好看百丈老漢今日親遭
0551c07: 一口。
0551c08: 拈云猛虎口中奪食飢鷹爪下分兔則且止汝等
0551c09: 還見百丈老漢麼驀拈拄杖一時打散。
0551c10: 頌曰驀然撞著南山虎磕落雙牙和血吞歸去不
0551c11: 堪明示眾雙眉愁斷雨昏昏。
0551c12: 舉百丈再參因緣謂黃檗曰佛法不是小事我當時
0551c13: 被馬大師一喝直得三日耳聾黃檗不覺吐舌。
0551c14: 拈云一盲引眾盲。
0551c15: 頌曰利刃有蜜不須舐蠱毒之家水莫嘗黃檗只
0551c16: 因貪一滴兒孫遺害禍非常。
0551c17: 舉金峰因僧侍次謂曰舉一則因緣汝第一不得亂
0551c18: 會曰請和尚舉峰豎拂子僧作聽勢峰云知道闍黎
0551c19: 亂會僧以目視東西峰云雪上更加霜。
0551c20: 拈云金峰面赤不如語直這僧語直不如面赤每
0551c21: 人合喫三十拄杖羅漢亦有一則因緣只是不合
0551c22: 舉似遂低聲云逢人但恁麼舉。
0551c23: 頌曰逢人豈是閒開口一句明明絕正偏賺煞這
0551c24: 僧乘快便依然錯會老婆禪。
0551c25: 舉北闌因湖塘長老問師兄曾描得先師真麼闌便
0551c26: 擘胸示之塘便禮拜闌止云莫錯莫錯塘曰某甲不
0551c27: 禮師兄闌曰你禮先師麼塘曰是闌曰何曾錯。
0551c28: 拈云北闌描得師真逢人即便拈出湖塘雖解瞻
0551c29: 禮究竟覿面不識顧左右云若人檢點得出許你
0551c30: 具衲僧眼。
0552a01: 頌曰師真描得十分全纔遇同參展向前彼此只
0552a02: 因忘顧鑒豈知此話未能圓。
0552a03: 舉趙州到一菴主處問有麼有麼主豎起拳頭州曰
0552a04: 水淺不是泊船處便行又到一菴主處問有麼有麼
0552a05: 主亦豎拳頭州曰能縱能奪能殺能活便禮拜。
0552a06: 拈云前菴主也豎拳後菴主也豎拳因甚趙州肯
0552a07: 一不肯一試道看良久云貓。
0552a08: 頌曰無鬚鎖子兩頭搖覿面輕酬價不高無限落
0552a09: 花流水去賺他明月爛梅梢。
0552a10: 舉臨濟在黃檗鉏地次見黃檗來拄钁而立檗曰這
0552a11: 漢困那濟曰钁也未舉困箇甚麼檗便打濟接住棒
0552a12: 一送送倒檗呼維那扶起我來維那扶起曰和尚爭
0552a13: 容得這風顛漢無禮檗纔起便打維那濟钁地曰諸
0552a14: 方火葬我這裏活埋。
0552a15: 拈云看他父子狹路相逢各各轉身有路大似龍
0552a16: 象蹴踏非驢所堪秪如維那喫掌又作麼生下坡
0552a17: 不走快便難逢。
0552a18: 頌曰百戰場中舞纛旗將軍令下疾如飛狼煙起
0552a19: 處三軍震海嶽昏時人盡迷。
0552a20: 舉乾峰因僧問十方婆伽梵一路涅槃門未審路頭
0552a21: 在甚麼處峰以拄杖劃一劃後僧舉似雲門門拈起
0552a22: 扇子云扇子跳上三十三天築著帝釋鼻孔東海
0552a23: 鯉魚打一棒雨似傾盆。
0552a24: 拈云字經三寫烏焉成馬雲門乾峰可知禮也。
0552a25: 頌曰柏盲只解依人覓不解乾峰錯指呈不得雲
0552a26: 門親註破依然只認定盤星。
0552a27: 昔有一婆供養一庵主經二十餘年嘗令一二八女
0552a28: 子送飯給侍一日令女子抱定云正當與麼時如何
0552a29: 庵主云枯木倚寒巖三春無暖氣女歸舉似婆婆云
0552a30: 我二十年只供養得個俗漢遂趁出放火燒卻庵。
0552b01: 拈云老婆滿園春色收拾固難者僧擔板死灰坐
0552b02: 斷不易然則檢點將來合各與二十拄杖更有二
0552b03: 十棒且聽別裁秪如道正恁麼來時如何夜半
0552b04: 碧桃貪結子令人錯恨五更風。
0552b05: 頌曰閨閣深深恨莫窮春情一片少人通可憐密
0552b06: 密相思處盡在停針不語中。
0552b07: 韓文公參大顛問師春秋多少師提起數珠曰會麼
0552b08: 公曰不會師曰晝夜一百八公不悟遂回次日再來
0552b09: 至門首見首座舉前話問意旨如何座扣齒三下及
0552b10: 見師理前話師亦扣齒三下公曰原來佛法無兩般
0552b11: 師曰是何道理公曰適來問首座亦如是師乃召首
0552b12: 座是汝如是對否座曰是師即打趁出院。
0552b13: 拈云諸方有般瞎漢只管道大顛權柄在手首座
0552b14: 有理難伸恁麼說話驢年未瞥在莫道撞著露柱
0552b15: 瞎漢縱饒牙如劍樹口似血盆底到來芙蓉門下
0552b16: 直須喫棒了出院。
0552b17: 頌曰掌握兵機定四維邊疆忽報幾重圍將軍幸
0552b18: 有安邦策只見鋒前展戰旗。
0552b19: 洛浦久為臨濟侍者一日辭濟濟云何處去浦云南
0552b20: 方去濟以拄杖劃一劃云過得者裏便去浦便喝濟
0552b21: 便打浦裝俶便去濟上堂云臨濟門下有箇赤梢鯉
0552b22: 魚搖頭擺尾向南方去也不知向誰家虀甕裏淹殺
0552b23: 浦遊歷罷直往夾山卓菴經年不訪夾山山修書令
0552b24: 僧馳往浦接得便坐卻再展手索僧無對浦便打云
0552b25: 歸去舉似和尚僧回舉似山山云這僧若開書三日
0552b26: 內必來若不開書斯人救不得也浦果三日後至見
0552b27: 山不禮拜乃當面叉手而立山云雞棲鳳巢非其同
0552b28: 類出去浦云自遠趨風請師一接山云目前無闍黎
0552b29: 此間無老僧浦便喝山云住住且莫艸艸匆匆雲月
0552b30: 是同溪山各異截斷天下人舌頭即不無闍黎爭教
0552c01: 無舌人解語師佇思山便打因茲服膺。
0552c02: 拈云洛浦將得臨濟金彈子換得夾山泥彈子只
0552c03: 是好笑且道笑箇甚麼不見道悔不慎初。
0552c04: 頌曰拋卻甜桃咬醋梨幾番徹困為提撕碧巖露
0552c05: 袒鋒前日正是滹沱喫棒時。
0552c06: 一畝之地三蛇九鼠。
0552c07: 諸毒共聚惡又園四海聲傳喪膽魂莫怪老僧全意
0552c08: 氣拈來活煮破沙盆。
0552c09: 虎項下金鈴阿誰解得。
0552c10: 據坐當軒氣勢雄沙場戰將早降風須知不假纖毫
0552c11: 力日日騎歸兜率宮。
0552c12: 魚以水為命因甚死在水裏。
0552c13: 躍浪金鱗頗俊哉禹門三汲鼓風雷全身只在重淵
0552c14: 裏賺煞嚴陵坐釣臺。
0552c15: 聯芳偈
0552c16: 慈朗超鷲
0552c17: 惡龍頭上重生角殃及大唐禍不輕此去南禪提正
0552c18: 令生機活路任橫行
0552c19: 漢關超喻
0552c20: 吒沙毒種產吒沙鶻眼龍睛嘴老鴉一派曹源流到
0552c21: 汝大唐遍地是曇華
0552c22: 天目超智
0552c23: 虎生便有食牛氣青出於藍色更高子在吾門今古
0552c24: 上英風曾不減毫毛
0552c25: 起綱超宗
0552c26: 頂門卓豎摩醯眼三會三登邁雪峰德合乾坤弘祖
0552c27: 道超宗異目起綱宗
0552c28: 荊門湛
0552c29: 西江吸盡珠光出法界因緣不等閒此去好將吾道
0552c30: 振管教一鏃破三關
0553a01: 佛音祖默
0553a02: 西河獅子尾吒沙慣向人前弄爪牙選佛場中哮吼
0553a03: 去江南江北起吾家
0553a04: 庚山弘秀
0553a05: 崇閣樓中子共居三呼三應話無虛臨機一句超方
0553a06: 外萬派聲歸海上除
0553a07: 遜菴等玉
0553a08: 白拂拈來付俊英全機坐斷聖凡情摩醯手眼揮寰
0553a09: 宇正令提持振祖聲
0553a10: 一融師用
0553a11: 一喝當陽振祖機爍迦羅眼不能窺吹起少林無孔
0553a12: 笛六十九人把手歸
0553a13: 雪厂岳慧
0553a14: 文彩全彰少室春山河面目一時新逢人伸出擎雲
0553a15: 手香餌鉤頭釣錦鱗
0553a16: 憨予洪暹
0553a17: 龍淵浪裏錦鱗多其奈憨憨睡虎何一日爪牙輕露
0553a18: 出從教平地起風波
0553a19: 南崖普聞
0553a20: 保社入來機契合罰錢出院絕商量江南江北聲光
0553a21: 遠更解將身北斗藏
0553a22: 釋鑑超吼
0553a23: 相見何須顧鑑咦眉分八字絕端倪手中黑漆烏藤
0553a24: 杖會合風雲好指迷
0553a25: 南魯德穎
0553a26: 南山鱉鼻蛇咬殺玄沙虎纔入龍淵易鱗甲猙獰兩
0553a27: 角撐寰宇
0553a28: 瑞初超祥
0553a29: 曇花瑞現劫初因大抵根得深雖有香風透塵
0553a30: 世固宜培植護精神
0553b01: 開先超卓
0553b02: 睡虎憨憨未露牙足為吾室一當家卒然哮吼驚群
0553b03: 獸太白新開一葉花
0553b04: 雪田道玉
0553b05: 一條拄杖成龍去堪向乾坤為雨霖好手手中呈好
0553b06: 手紅心心裏中紅心
0553b07: 岸生陶太史
0553b08: 拈花漏洩劫前機今古令人莫可窺獨有越州陶太
0553b09: 史山鳴谷應諾真歸
0553b10: 米山超靜
0553b11: 透盡雲門一字關芙蓉門下許誰還室中推出杜田
0553b12: 子一任禪和問米山
0553b13: 弘濟超源
0553b14: 昨夜三更著賊偷眼親手辨一場羞信知不犯鋒鋩
0553b15: 去奪食驅耕得自由
0553b16: 師則超相
0553b17: 鴛湖脫白入芙蓉親受鉗鎚氣已巳通自是布毛機契
0553b18: 合鐵蛇慣引鬥獰龍
0553b19: 雪松
0553b20: 心印印來已六載今朝始得汝親提印文變化看時
0553b21: 節會合風雲事事宜
0553b22: 行實
0553b23: 師住慈濟一晚兩序同大眾入方丈乞師述行實師
0553b24: 云衲僧家去住如雁過長空月穿潭底物跡尚如是
0553b25: 況山僧乎豈不見璨大師不留姓氏亮坐主直入西
0553b26: 山秖要諸子行到水窮山盡始知佛祖自受用處更
0553b27: 要山僧鈍置諸子作麼眾堅請師復云諸子念既殷
0553b28: 勤但山僧行腳之事大段忘卻唯舉梗概以塞來意
0553b29: 吾乃蜀之重慶合州人也父余姓字覺安母荀氏家
0553b30: 世清貧淳朴自守先父中年無子祖母每自心憂常
0553c01: 禱於家堂先是祖母預得一夢堂前爐中有金寶若
0553c02: 碗大向祖母曰我今夜到你家來要你提挈我祖母
0553c03: 喜諾覺而先母分娩矣方至歲半先母去世其推乾
0553c04: 就溼乳哺辛勤深得祖母之恩甫八歲隨先父禮本
0553c05: 邑馬當山太空老師出家每誦佛經宛如夙習常問
0553c06: 先父曰人人盡言參學未審參學甚事先父曰參學
0553c07: 者聽經做法師代佛揚化是也我云待我長大你領
0553c08: 我去參學也做箇法師先父聞而喜之遂送入鄉校
0553c09: 雖在館數年終是參學念切至年十五罄身逃出又
0553c10: 被寺僧挽回未幾先父順世時年十九矣茶毘斂歛骨
0553c11: 後遊華嚴山休夏冷竹坪甚蒙南宗老宿晨夕激發
0553c12: 尋歷講肆至楞嚴二十五開士各呈圓通處遂傚孫
0553c13: 陀羅難陀觀鼻端白久之殊無入處常靜夜禮觀音
0553c14: 聖號雖不洞明經中奧旨而文字語言亦曾麤以研
0553c15: 窮唯慮生無益於世死無聞於後欲走江南廣其聞
0553c16: 見遂茹淡三月刺剌血書行願品一卷以酬父母養育
0553c17: 之恩書訖即腰包禮峨嵋至富順縣值月明法師講
0553c18: 楞嚴經逗留月餘遇一禪客曾參博山與之偕行至
0553c19: 杭州是年二十六歲乃老和尚七旬也遠近奔走未
0553c20: 免腳跟欠穩及參老和尚於天童一見便問一人發
0553c21: 真歸源十方世界悉皆消殞和尚在此因甚太白峰
0553c22: 高缽盂峰矮老和尚便打我云某甲禮拜和尚去也
0553c23: 老和尚連打兩棒雖當時不領此旨胸中頓覺輕快
0553c24: 遂求進堂一晚問老和尚某參萬法歸一不知一歸
0553c25: 何處老和尚以扇子搖一搖云會麼我云某愚鈍再
0553c26: 求和尚委曲開示老和尚云諸方有說破底禪你自
0553c27: 參取去我遂禮拜被老和尚臂脊一踏不覺通身汗
0553c28: 下次晚又上方丈問昨被和尚一踏至今如在萬仞
0553c29: 巖前還許學人棲泊也無老和尚便掌我而退
0553c30: 愈加疑悶彼時天童務作極重不是打破腳手便是
0554a01: 傷寒重病去去來來不知幾幾因發三不出天童之
0554a02: 誓一不悟道二病死三累死嗣後在堂兩年不曾告
0554a03: 假後因鄉人全一師職什物寮本師居閒住寮全一
0554a04: 師見我獨行獨往肯做工夫要我同共其事正欲親
0554a05: 近本師遂移單進寮屢承全一師激發一日問本師
0554a06: 某參禪不得力過在甚麼處本師云莫妄想我云畢
0554a07: 竟如何本師云鋤頭柄長斧頭柄短轉增迷悶日間
0554a08: 在寮夜間進堂公事之餘即趺坐體究或昏倦極時
0554a09: 惟自鞭逼亦常以鍼刺剌股一夜進堂排遣驀撞著露
0554a10: 柱有省忽成一偈心佛眾生三無差別撞破乾坤露
0554a11: 柱饒舌便歸寮放身打睡黎明上方丈云某昨夜隨
0554a12: 眾經行忽得心佛眾生三無差別特來呈似和尚曰
0554a13: 如何是你心我便喝云如何是佛我云請和尚尊重
0554a14: 待某禮拜老和尚便坐我拜起便行老和尚云昨日
0554a15: 有人恁麼地老僧打出去也我竟歸寮時全一師云
0554a16: 你今日因甚不喫粥我云喫過了也本師云好事大
0554a17: 家知我云待我去打茶來是年二十八矣後與老和
0554a18: 尚凡有扣激輒當機不讓俄因事出山至天台掛錫
0554a19: 華頂峰將半年聞和尚將至大溈復回天童老和尚
0554a20: 見我便問你向在那裏我云天台老和尚云你見智
0554a21: 者大師麼我向前禮拜云恭惟和尚起居多福後因
0554a22: 本師出山隨至武林適本師受禹杭廣化請即過溫
0554a23: 州禮永嘉大師塔秋復回廣化本師一日舉國師三
0554a24: 喚侍者話問我隨云頻呼小玉元無事秪要檀郎認
0554a25: 得聲本師頷之一日又舉興化打維那公案令我下
0554a26: 語我云為人須為徹殺人須見血次日撾鼓上堂云
0554a27: 吾居此以來將易三寒暑蓄得數虎兒小半可解乳
0554a28: 且放兩隻行須用藏深塢直待力勝充方踞路猛阻
0554a29: 擒縱殺活在臨時隱顯奔騰任意施遂喚二隱兄與
0554a30: 吾向前各付衣拂是年三十有五矣解制回廣化閉
0554b01: 關未幾本師遺偈勉云年來法道甚澆漓珍重吾徒
0554b02: 善護持直待風雲雷電合始堪為我直提撕由是火
0554b03: 種刀耕年許本師移錫嘉禾東塔我往省覲補西堂
0554b04: 本師一日堂中舉箸云喚作箸子則觸不喚作箸子
0554b05: 則背我云請和尚喫粥本師云喫粥且止畢竟喚作
0554b06: 甚麼我云再犯不容本師云老僧失利我云也只得
0554b07: 恁麼本師休去將解制黃渡道俗請主羅漢因主人
0554b08: 之誠遂應之由是瓣香拈出供養本師以酬十年深
0554b09: 錐痛劄之恩爾來之事諸子盡知不欲繁舉若論者
0554b10: 一落索山僧自納敗闕亦因諸子不得已露布一上
0554b11: 惟諸子箇箇青出於藍是山僧之望也秪如山僧自
0554b12: 二十四歲出蜀至今四十一歲中間受盡千辛萬苦
0554b13: 無非為此事不明故耳且道如何是此事起身云把
0554b14: 手牽君行不得惟人自肯乃方親眾禮拜而退。
0554b15: 
0554b16: 
0554b17: 
0554b18: 
0554b19: 
0554b20: 自閒覺禪師語錄卷第五終
