0649b01: 
0649b02: 
0649b03: No. 1363-A
0649b04:  西山和尚語錄序
0649b05: 
0649b06: 比丘慧真。將與刊布西山亮和尚錄。予三十年舊
0649b07: 交。來福泉蘭若。求序引。泚筆示之云。
0649b08: 四八年間誑後昆纔開臭口謗宗門
0649b09: 如今更刻閑題倡擊水依前覓杖痕
0649b10: 淳祐三祀。履端人日。天目樵叟文禮書于李功德
0649b11: 寺之退居。次第登五峰。丐　無準跋尾。蒙不得辭。以
0649b12: 此似它使拂我浪言也。
0649b13: 
0649b14: 
0649b15: 
0649b16: No. 1363
0649b17: 西山亮禪師語錄
0649b18: 西山和尚住建康府清真禪院語錄
0649b19: 侍者　覺心　編
0649b20: 師於嘉定四年
0649b21: 上堂。舉三聖和尚道。我逢人則出。出則不為人。興化
0649b22: 道。我逢人則不出。出則便為人。三聖興化。各出一隻
0649b23: 手。要扶臨濟宗風。殊不知。臨濟宗風。祇因二大老。
0649b24: 掃土而盡。今日亮上座出世。畢竟如何。幸是太平無
0649c01: 事客。相逢何必動干戈。雖然如是。也是雪峰道底。
0649c02: 上堂。一葉落天下秋。幾人於此辨來由。衲僧冷地呵
0649c03: 呵笑。南嶽天台拄杖頭。
0649c04: 上堂。舉南院問僧。名什麼。僧云普參。院云。忽遇屎橛
0649c05: 時如何。僧云不審。南院便打。師云。兩箇屎橛。合作一
0649c06: 團。熏天炙地誰能。千古叢林作話端。
0649c07: 上堂。今朝十一月十五。光陰似箭歲將莫。參禪學道
0649c08: 如何。切忌守株而待兔。若是金毛師子兒。翻身一擲
0649c09: 無回互。無回互。驚殺南山白額虎。
0649c10: 上堂。兩國戰爭。萬民逃竄。直得清真寺裏。前廊後架。
0649c11: 一時占斷。佛殿上繫牛。僧堂中繫馬。屙屎放溺。更無
0649c12: 縫罅。遮般境界。銕額銅頭也怕。唯有釋迦老子。懽懽
0649c13: 喜喜。屎堆上來來去去。放光動地。諸人還見麼。若也
0649c14: 見得。夜夜抱佛眠。朝朝還共起。其或未然。莫道無罪
0649c15: 過。擊禪床下座。
0649c16: 上堂。今朝三月半。百花開爛熳。祖意甚分明。何妨著
0649c17: 眼看。看看。忽然花謝樹頭空。又被風吹別調中。
0649c18: 上堂。舉僧問報慈。情生智隔。想變體殊。情未生時如
0649c19: 何。慈云隔。師云。者僧問處絕訛。就便拈來付與它。
0649c20: 綠枝頭紅一點。動人春色不消多。
0649c21: 解夏上堂。九旬禁足今朝滿。漆桶掀翻快活人。莫
0649c22: 點胸夸獨步。只緣過夏在清真。
0649c23: 上堂。舉趙州問南泉。知有底人向甚處去。泉云。檀越
0649c24: 家作一頭水牯牛去。州云。謝師答話。泉云。昨夜三更
0650a01: 月到。雲峰云。南泉若無後語。洎被打破蔡州。大慧
0650a02: 師祖云。雲峰老人。失一隻眼。殊不知。祇因后語。當
0650a03: 下打破蔡州。師云。行到水窮處。坐看雲起時。
0650a04: 開爐上堂。舉趙州和尚道。火爐頭。有則無賓主話。我
0650a05: 在南方卅年。更無一人舉著。師云。趙州老子。太無厭
0650a06: 足。今日開爐。清真不免頭上安頭。舉無賓主話一遍。
0650a07: 布施大眾。便下座。
0650a08: 上堂。說參禪彌天過。緣是見成行貨。可憐背覺合塵。
0650a09: 飯籮邊忍飢餓。
0650a10: 西山和尚住慶元府靈隱禪院語錄
0650a11: 侍者　志清　編
0650a12: 指三門
0650a13: 蹋斷千差路。潑天門戶開。頭空蕩蕩。下起風雷。
0650a14: 拈帖
0650a15: 號令聖凡。須憑者箇。且道者箇從甚處得來。還知麼。
0650a16: 塞耳根。分明聽取。
0650a17: 上堂。八十老婆心已巳。強顏抹粉與涂。自知潦倒
0650a18: 無羞。遇興何妨舞一回。問答不錄山野今蒙使府給帖。
0650a19: 俾令住持為。
0650a20: 國焚修。今晨入院。打鼓上堂。祝延
0650a21: 聖壽外。合譚何事。若要說規矩。規矩隨身。若要說禪
0650a22: 道。鈍置殺人。畢竟如何。四海浪平龍睡穩。九天雲靜
0650a23: 蜚高。
0650a24: 舉併壽開堂。三聖推出一僧。與賊過梯。保壽便打。令
0650b01: 不行。三聖云。恁麼為人。非但瞎者僧眼。瞎鎮
0650b02: 州一城人眼去在。為眾竭力。保壽擲拄杖。歸方丈。大
0650b03: 眾會麼。醉后歸來明月夜。笙歌引入畫堂前。
0650b04: 臘八上堂。便恁麼去。蚤是雪上加霜。那堪更說見明
0650b05: 星成正覺。者般說話。掩彩兒孫。靈隱當時若見他。祇
0650b06: 向道。換盆換盆。
0650b07: 上堂。柳綠花紅春鳥啼。明明祖意報君知。箇中直下
0650b08: 知端的。已巳落吾家第二機。
0650b09: 結夏上堂。安居之首。禁足為名。禁足之意。在進道而
0650b10: 護生。衲僧家。有何生而可護。有何道而可進。唾一唾。
0650b11: 唾破釋迦老子面門。行一步。蹋斷釋迦老子脊梁骨。
0650b12: 大眾。白雲祖師恁麼說話。大似目生花。靈隱門下。
0650b13: 前無釋迦。後無彌勒。說甚結制解制。長期短期。十二
0650b14: 時中。在在處處。如倚天長劍。誰敢正眼著。諸人還
0650b15: 會麼。良久會之一字。也不消得。
0650b16: 上堂。參學事絕商量。急著眼快承當。處處無非安樂
0650b17: 鄉。阿呵呵好快活。萬兩黃金也消得。雖然。且喫大麥
0650b18: 飯。
0650b19: 上堂。舉雲門問洞山云。近離甚處。山云。查渡。門云。夏
0650b20: 在甚處。山云。湖南報慈。門云。幾時離彼。山云。八月二
0650b21: 十五。門云。放子三頓棒。洞山來日上方丈。問訊云。昨
0650b22: 日蒙和尚賜棒。未審某甲過在甚處。門云。飯袋子。江
0650b23: 西湖南。便與麼去。師云。狂風暴雨轟霹。滿庭撼動
0650b24: 花狼籍。紅紅白白已巳周遮。何勞飯袋重拈出。
0650c01: 上堂。金風起樹葉落。體露堂堂活鱍鱍。報君知。快領
0650c02: 略。回頭轉腦擬思量。錯認笊籬作木杓。
0650c03: 真大師相訪上堂。舉實際訪俱胝。不下笠。胝云。放下
0650c04: 著。曰道得即放。胝無語。際便出。胝云。且小住。曰道得
0650c05: 即住。胝又無語。師曰。無語且置。實際也是弄巧成拙。
0650c06: 真大師今日相訪。且無如之若何。自是超出古人一
0650c07: 頭地。具眼者辨取。
0650c08: 上堂。舉五祖演和尚示徒云。譬如牛過櫺。兩四
0650c09: 蹄都過了。尾巴因甚難。與伊道箇谷呱呱。教它
0650c10: 滿面自羞慚。
0650c11: 上堂。舉明上座趁盧行者。至大庾嶺頭。見義不為。何
0650c12: 勇之有。盧乃擲衣於石上云。此衣表信。可力爭耶。
0650c13: 退己已讓人。萬中無一。明上座舉之。如山不動。乃云。我
0650c14: 為法來。非為衣也。願乞開示。出囚口。盧云。不思善
0650c15: 不思惡。那箇是明上座本來面目。寶劍當頭截。明上
0650c16: 座於言下大悟。好與三十棒。畢竟那箇是明上座悟
0650c17: 處。撥闓華岳連天秀。放出黃河徹底清。
0650c18: 偈頌
0650c19: 芭蕉拄杖子
0650c20: 你有主丈與主丈。你無主丈奪主丈。撥亂乾坤幾箇
0650c21: 知。鶯啼不在花枝上。
0650c22: 靈雲見桃花
0650c23: 幾年湖海不知羞。一見桃花自點頭。堪笑傍觀猶眼
0650c24: 熱。也來趁隊逞風流。
0651a01: 趙州勘婆
0651a02: 飢時定聞飢。飽時定聞飽。婆子在臺山。趙州勘破了。
0651a03: 雪師子
0651a04: 一色通身白。天然絕點塵。吒沙當古路。不吼也驚人。
0651a05: 建康黃尚書。請住清真。曾以頌之
0651a06: 徹骨窮來不厭窮。橫眠倒臥白雲中。飢一和羅
0651a07: 飯。此外無能振祖風。
0651a08: 悼遯庵
0651a09: 無端拗曲作直。平白換人眼睛。而今隻履歸去。且喜
0651a10: 天下太平。
0651a11: 藤簟
0651a12: 打成一片凝如水。風吹不動寒光起。飯飽快活
0651a13: 眠。不知身在秋波裏。
0651a14: 開塗田道者求語
0651a15: 大海波濤湧。道人願力堅。當頭一截斷。萬頃看平田。
0651a16: 光維那歸鄉
0651a17: 光境俱亡了。寒潭徹底清。泝流翻巨浪。五十四州驚。
0651a18: 寄　天童癡絕和尚
0651a19: 潦倒西山百不能。隨身賴有一枝藤。東撐西拄消閒
0651a20: 日。甘作荒山小院僧。
0651a21: 達上人乞語
0651a22: 達道應須併六賊。六賊併了何所得。十方坐斷眼頭
0651a23: 空。觀音院裏無彌勒。
0651a24: 碧雲寄華藏故舊
0651b01: 碧雲深處望湖山。時步松門獨往還。眼底故人都不
0651b02: 見。但聞幽鳥語關關。
0651b03: 見侍者求語
0651b04: 三呼三應箭鋒拄。不呼不應全體露。汝從雪竇到靈
0651b05: 山。步步蹋著無差互。
0651b06: 光上人求語
0651b07: 光明寂照河沙。認著依前滿眼花。喪盡諸緣回首
0651b08: 看。寥寥四顧絕周遮。絕周遮處未為是。更須知有祖
0651b09: 師關。透得關。生死佛魔甚屎屁。時來平地一聲雷。四
0651b10: 海五湖如鼎沸。
0651b11: 古禪人乞語
0651b12: 底事完全古今。何勞特地參尋。草蹋破知端
0651b13: 的。悔涉山川恨轉深。
0651b14: 佛事
0651b15: 普上座下火
0651b16: 未出母胎一句子。普天地絕訛。無端特地要行
0651b17: 。大似將身入網羅。平白網羅忽地斷。四顧寥寥無
0651b18: 畔岸。烈炎堆中轉法輪。三世諸佛立地看。
0651b19: 妙堪上座入塔
0651b20: 妙不妙堪不堪。到頭終是不相干。飛滅盡。一劍
0651b21: 倚天寒。
0651b22: No. 1363-B
0651b23:  塔銘
0651b24: 郪在梓。為壯哉。縣稅氏有子。讀書無味。耆貝葉。不啻
0651c01: 悅芻豢。志銳超俗。父母百計不得留。禮當縣文才院
0651c02: 僧普明為師。受具畢。往成都大聖善寺。擇三學名流。
0651c03: 北面師事之。居無何。振出三峽。徑造毗陵華藏。參
0651c04: 禮塗毒。器之。俾執侍左右。逮移徑山。與之偕。
0651c06: 聽。堂中第一座遯庵演。是其況。乃依演決所疑。演開
0651c07: 法華藏。亦與之偕。出世金陵清真。瓣香為演拈出。晚
0651c08: 住四明小靈隱。冰檗自若。人不堪其憂。年九十。閱七
0651c09: 十三。無疾而終。淳祐二年。二月十有九日。龕留七
0651c10: 日。葬全身於寺之東隅。得銘無媿。銘曰。
0651c11: 空講經四花亂零亮公不來瘖萬竅聲
0651c12: 法不終否崛起梓亮亮自真訥以訥提倡
0651c13: 清真把茆金陵佳麗小試全提霧沈半壘
0651c14: 以古為鑑以身代舌波波挈挈一生打徹
0651c15: 惟小靈隱近小淨慈樹此勝幢悠悠我思
0651c16: 淳祐三年春朔。淨慈住山人。北居簡。書于西湖南
0651c17: 宕。
0651c18: No. 1363-C
0651c19: 西山老人。如證而說。如說而行。不犯雕琢。渾然天成。
0651c20: 句句敲出佛祖骨髓。字字點開衲子眼睛。文彩未彰
0651c21: 時薦得。圓音貫耳儼如生。淳祐二年重午。天童比丘
0651c22: 道謹書。
0651c23: No. 1363-D
0651c24: 西山真實一老翁。不事枝葉。有古宿風韻。後學觀此
0652a01: 錄。則知予言之不也。淳祐癸卯上元。徑山圓照叟
0652a02: 師範敬書。
0652a03: No. 1363-E
0652a04: 枯崖漫錄中卷曰。西山亮禪師頌趙州勘婆子云。
0652a05: 飢時定聞飢。飽時定聞飽。婆子在臺山。趙州勘破
0652a06: 了。遯菴可之。出世金陵清真。提唱語言。發若機括。
0652a07: 寄天童癡絕云。潦倒西山。百不能隨身。賴有一枝
0652a08: 藤。東西拄消閑日。甘作荒山小院僧。住四明小
0652a09: 靈隱而終。西山蜀人。性方雅。不喜與俗流交。無準
0652a10: 敘其語。稱為本色宗師者也。
0652a11: 又下卷曰。西山亮禪師。福州人。枯硬儉約。蓄紙
0652a12: 被一張。補粘殆遍。寒暑不易。由鼓山首座寮。赴雲
0652a13: 門請。及遷黃檗。未別換。侍僧一夜潛以絹衾易
0652a14: 之。亮驚叫責曰。我鮮福。平生未敢服縑素。況此
0652a15: 被相隨三十年矣。其可棄乎。聞者謂。其住山有古
0652a16: 人風。後退席。入永陽鴈湖山中。與道者刀火種。
0652a17: 莫知所終日本道忠按。此西山非嗣遯菴者。
