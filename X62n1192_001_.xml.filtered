0481c01: 
0481c02: 
0481c03: 
0481c04: 
0481c05: No. 1192-A
0481c06:  清珠集序
0481c07: 
0481c08: 執塗之人。而問之曰。儒與佛異乎。曰異也。柳子有言。
0481c09: 浮圖之說。推離還源。合於生而靜者。以為不背孔子
0481c10: 大鑒之道。終始性善。不假耘鋤者。以為不背孟子。然
0481c11: 則瞿曇氏之真詮秘諦。未始不與儒家相契。其持身
0481c12: 之嚴。任道之篤。殆亦儒門律師也。拈花微笑宗風邈
0481c13: 矣。一棒一喝禪旨晦矣。於是依言語立文字。而千七
0481c14: 百公案。作隨方儗。對人演說。意愈勤而法愈離。駸
0481c15: 駸至于淨業道微。魔外交作。誠空門之陽九也。釋治
0481c16: 兆。幢於淨願之社。結夏三十年。同志緇素。勉思
0481c17: 征。禪悅之暇。耽賾內典。會諸家。摘抉單傳密付之
0481c18: 義。為一書。書成走白足。請敘於余。余儒者徒也。不
0481c19: 嫺釋氏家言。將何以破是卷之有足警惺於大小
0481c20: 修行人哉。祇見其言簡而意賅。旨精而包廣。未必別
0481c21: 具手眼。已巳自洞見骨髓。由蹊徑而造堂室。蓮燈指路。
0481c22: 寶筏登岸。恍然若參猊座而聆潮音。不其大歡喜歟。
0481c23: 噫賢劫淪而象教替。未嘗聞有啟鐍而數珍寶如
0481c24: 治兆者焉。治兆持身嚴。而信道篤。自托於觚墨之間。
0482a01: 集古德不傳之秘。欲化度一切眾生。則此心良亦苦
0482a02: 矣。庚午仲秋綺樹樓主人少荷居士趙成夏敘
0482a03: 
0482a04: No. 1192-B
0482a05: 
0482a06: 夫清珠者玻也。此珠投於濁水。則渾濁盡去。徹底
0482a07: 澄湛。置之泥淖。則湧出泥上。卓然獨存。且珠體雖極
0482a08: 瑩澈。然萬象森羅無照無染。惟將二珠相照。則光彩
0482a09: 交。輝天鑑地。無量壽如來普光明智亦復如是。此
0482a10: 智照處。貪嗔煩惱當下消。邪魔外道自然降伏。所
0482a11: 過所存盡化同體。圓融法界。佛佛互現。普光明智
0482a12: 古今。常寂常照。無有邊際。無有窮盡。又如許多雨
0482a13: 滴落於大海。皆為一味海水。一切眾生念佛之念亦
0482a14: 復如是。百千萬念皆是真如法界普光明智。乃知此
0482a15: 念佛法門最上頓宗。一超直入佛智勝行。豈不快哉。
0482a16: 現世以忠孝敬順為基本。慈憐惻隱為當行。時時念
0482a17: 念。以彌陀普光明智照之。則無一事非真如。無一相
0482a18: 非佛智也。今有信士數十人。同願發心。結社念佛。將
0482a19: 幻空上人所輯清珠集。刊印流布。欲與法界含識。同
0482a20: 圓種智。可謂淤泥蓮華。居塵出塵。甚為希有。若能淨
0482a21: 念相繼。一心不亂。思專想寂。能所兩忘。則究竟此念。
0482a22: 直入於彌陀法性真如海。同遊於毗盧遮那華藏剎。
0482a23: 盡未來際。度脫眾生。無量無邊。是以隨喜。樂為之序。
0482a24: 歲上章敦牂端陽日法幢山人舟堂德真和南
0482b01: 謹書
0482b02: 
0482b03: No. 1192-C
0482b04:  自序
0482b05: 
0482b06: 經曰。人於自衣。繫如意珠。不自覺知。窮露他方。忽有
0482b07: 智者。指示其珠。所願從心。致大饒富。方悟神珠非從
0482b08: 外得也。乃知人人分上。各有一顆無價寶珠。玲瓏瑩
0482b09: 澈。常放大光明。故古頌云。般若靈珠妙難測。法性海
0482b10: 中親認得。此珠非大亦非小。晝夜光明皆悉照。此之
0482b11: 謂也。至若龍女獻珠。受記也。罔象索珠。得無心也。
0482b12: 魚目作珠。認賊為子也。買櫝還珠。迷妄失真也。又有
0482b13: 摩尼珠。帝網珠。髻明珠。在掌珠。種種之珠。無非發明
0482b14: 此心珠也。故永嘉解珠。丹霞翫珠。關南獲珠。韶山鍊
0482b15: 珠。先德之汲汲於此珠者。良有以也。余方節錄諸家
0482b16: 淨土要語。以清珠名集。取諸清珠。下於濁水。水不
0482b17: 得不清淨。念投於散心。心不得不一之意也。淨願社
0482b18: 友欲付剞劂。庸廣同志。仍為社中規約。證珠以弁卷。
0482b19: 噫吾人既到寶所。必須探驪龍握靈蛇。豈可徒手空
0482b20: 回乎。若能認得此衣底本有之珠。則定不暇為他人
0482b21: 數寶。更何有於此集。然畢竟那珠在甚麼處。咄。萬古
0482b22: 碧潭空界月。再三撈漉始應知。
0482b23: 同治九年庚午余月浴佛日雪嶽沙門幻空治兆
0482b24: 書于普光寺之樂西觀
0482c01: 
0482c02: 
0482c03: 
0482c04: 凡例
0482c05: 一淨土之書。汗牛充棟。而是集節錄諸家。盡祛繁冗。
0482c06: 披沙揀金。將以一句半偈。警惺行人。且不敢以己已
0482c07: 意妄自參入也。
0482c08: 一各則不錄何人說某書出者。譬如集腋成裘。貴無
0482c09: 縫痕。儼成一家語。欲使者啟信篤修而已巳。且備
0482c10: 載引用書目。博雅之人。自應默會出處矣。
0482c11: 一往生方便有二門。一曰觀想。二曰持名。是集專主
0482c12: 持名。而略觀想者。眾生心麤。觀難成就。且此土根
0482c13: 機持名甚易。有願必生故耳。
0482c14: 一抄選各家。如集眾醫。經驗良方。頗有重複。而無倫
0482c15: 次。然務在自覺覺他。則不妨諄諭之至於再三也。
0482c16: 一專說淨土而簡禪宗。取有禪無淨。十人九錯。有
0482c17: 淨無禪。萬修萬去之意。然方便多門。歸元無二。則
0482c18: 禪淨何嘗分岐。唯參念到源。始知其不差毫釐。
0482c19: 一是集無分類。中有警啟信修行發願飭終功德
0482c20: 持戒勸孝正辨引喻等門。而始於自己巳佛。以無不
0482c21: 是佛終焉。欲使覽者。頓悟自性佛。即證無生忍。
0482c22: 一自顧寡陋。搜閱未博。所輯幾則未免漏萬。若隨見
0482c23: 續錄。以俟後之同社諸賢云爾。
0482c24: 
0483a01: 
0483a02: 
0483a03: 
0483a04: 引用書目
0483a05: 淨土十疑論智者念佛三昧寶王論飛錫
0483a06: 往生論道安疑論懷感
0483a07: 安樂集道綽淨土慈悲集慈愍
0483a08: 萬善同歸集永明往生淨土懺願儀慈雲
0483a09: 直指淨土決疑集王古寶珠集同上
0483a10: 龍舒淨土文王虛中歸元直指集宗本
0483a11: 淨土或問天如三時繫念儀範明本
0483a12: 淨土立教志志磐寂照集
0483a13: 白蓮集蓮宗寶鑑普度
0483a14: 念佛直指集妙念佛鏡道鏡
0483a15: 雲棲法袾宏淨土指歸集大佑
0483a16: 慈恩通讚窺基西方合論袁宏道
0483a17: 樂文類宗曉淨土晨鍾周克復
0483a18: 故鄉消息丁明登蓮漏清音蓮侶
0483a19: 淨土自信錄王闐
0483a20: 禪念彌陀道場懺法王子成蓮華世界書唐宜之
0483a21: 淨土法語無盡夢遊集德清
0483a22: 淨信堂集智旭淨土生無生論傳燈
0483a23: 佛頂珠石成金西方公據慶
0483a24: 
0483b01: 
0483b02: 
0483b03: 
0483b04: 目錄
0483b05: 自己巳佛秘密法門直下承當玄妙簡易
0483b06: 六度萬行一乘正因真空正知見
0483b07: 有求即得貴賤一蹉百蹉醉夢
0483b08: 活計橫覓安下處性情
0483b09: 知苦出苦轉變是我糊塗隨業
0483b10: 好漢生自心中實無去來無階級
0483b11: 大德大福酬宿報法身一局
0483b12: 秋草冬蟬無著恍如一夢遭他累
0483b13: 以小易大險身仔細看努力
0483b14: 警老丟得下戒病非是我
0483b15: 憂喜得失帶不去決志鉤連環
0483b16: 撥置萬事無常信修行及早天性相關
0483b17: 十種信須彌山三通回向
0483b18: 信定得只從今時深思諦信蜎蝡
0483b19: 招安為民拘於所見無自欺慢棄
0483b20: 功德法中王只此一念作得主
0483b21: 自己巳命根真境張三李四放下
0483b22: 自成一片趨向綿密喚醒
0483b23: 真念初心瀾翻潮湧喃喃
0483b24: 恭敬心五敬都攝六根剋期成就
0483c01: 靜做動鍊專修晨夕課十念
0483c02: 心息相依當念往生參念研究
0483c03: 直捷心花燦發一相三昧精明
0483c04: 日觀白毫觀想見諸瑞相
0483c05: 愚不可能著力最初一步真實修行
0483c06: 不容放過三得正好百工四民
0483c07: 正行密憶菩提心三心
0483c08: 解脫雨淋頭常永貞固一境一心
0483c09: 聞見回嗔作喜渡河筏靜之至
0483c10: 願王直入無為迴向偈滿願
0483c11: 至誠金剛幢氣類交接必蒙接引
0483c12: 竟有生處永無退轉千年調好消息
0483c13: 離心無體全現稱意之事鳴磬
0483c14: 平等指南車歸故鄉瑞應非一
0483c15: 護身符三疑四關七分得一
0483c16: 不得念預修賊去關門牛乳頃
0483c17: 苦樂相比無非是善取驗遠魔
0483c18: 七勝高聲念勸修福報禮佛
0483c19: 不修十失十種功德淨土十勝往生十易
0483c20: 眾戒清淨瓔珞珠悟情怨親
0483c21: 杳冥七不得放生戒殺
0483c22: 食色相因體恒自如一絲可繫要斷根株
0483c23: 出世間孝助親西行報恩普度
0483c24: 眾善相資行無瘡疣十心四料簡
0484a01: 去備當學此法三股繩較量
0484a02: 出家摩頭醫王六根
0484a03: 用境除我相心空理寂心滅性現
0484a04: 業性空萬牛莫挽堅持獨當
0484a05: 瀟洒快活養生忘死五惑自甘塗炭
0484a06: 邪見貢高阿伽陀防死
0484a07: 許多榜樣笑哭少善難生蠟印印泥
0484a08: 百斤金驗生生死二苦十難
0484a09: 情想飛墜善因惡果得意忘言形骸得失
0484a10: 二天人小因果資生助道無苦
0484a11: 寂用無礙離妄即真迷悟無不是佛
0484a12: 附結社文發願文募緣疏戒懺疏
0484a13: 
0484a14: 
0484a15: 
0484a16: 
0484a17: No. 1192
0484a18: 清珠集
0484a19: 
0484a20: 古靈山普光寺淨願社主釋幻空堂　治兆　輯
0484a21: 自己巳佛
0484a22: 三世諸佛。盡在自己巳身中。因氣習所昧。境物所轉。便
0484a23: 自迷了。若於心無心。便是過去佛。寂然不動。便是未
0484a24: 來佛。隨機應物。便是現在佛。清淨無染。便是離垢佛。
0484b01: 出入無礙。便是神通佛。到處優游。便是自在佛。一心
0484b02: 不昧。便是光明佛。道念堅固。便是不壞佛。廣大慈悲。
0484b03: 便是彌陀佛。且今人見十方諸佛。便作奇特想。於自
0484b04: 己巳便作下劣想。不知諸佛只是本分的凡夫。凡夫只
0484b05: 是不本分的諸佛。分內珍寶。掉頭不顧。分外艱苦。甘
0484b06: 自承當。可憐可憫。
0484b07: 秘密法門
0484b08: 古人教親近明師。求善知識。而善知識實無口傳心
0484b09: 授秘密法門。只替人解黏去縛。便是秘密。今但執持
0484b10: 名號。一心不亂。此八箇字即是解黏去縛秘密法門。
0484b11: 莫更他求。
0484b12: 直下承當
0484b13: 八萬四千法門。總不如一句佛。一千七百公案。亦不
0484b14: 如一句佛。何則。惟此一門。有頓有漸。有理有。上根
0484b15: 智人。直下承當。見性成佛。中下之流。未能頓超者。仗
0484b16: 彼佛力。皆得往生。是如此門勝過一切。
0484b17: 玄妙簡易
0484b18: 此道至玄至妙。亦復至簡至易。以簡易故。高明者忽
0484b19: 焉。夫生死不離一念。乃至世出世間萬法。皆不離一
0484b20: 念。今即以此念念佛。何等切近精實。若破此念起
0484b21: 處。即是自性彌陀。即是祖師西來意。乘此念力。往生
0484b22: 淨土。且橫截生死。不受輪回。即證無生法忍。
0484b23: 六度萬行
0484b24: 一句佛該羅八教。圓攝五宗。三藏十二部極則教理。
0484c01: 千七百公案向上機關。三千威儀。八萬細行。三聚淨
0484c02: 戒都在裏許。真能念佛。放下身心世界。即大布施。不
0484c03: 復起貪嗔癡。即大持戒。不計人我是非。即大忍辱。不
0484c04: 稍間斷夾雜。即大精進。不為他岐所惑。即大智慧。不
0484c05: 復妄想馳逐。即大禪定。
0484c06: 一乘正因
0484c07: 念佛者。惟求一乘佛果為期。不於餘乘妄有希冀。發
0484c08: 如是心。乃修淨土。是謂正因。苟為不然。雖勤念佛。因
0484c09: 地不真。果招曲。
0484c10: 真空
0484c11: 前事過去空。今事眼前空。未來決定空。一切世緣佳
0484c12: 者。如彩雲簇。惡者。如濁霧迷空。今人於順意則生
0484c13: 留戀。拂意則起憎嫌。徒增黑業。實相安在。惟時時以
0484c14: 空觀照之不可執。而為有自障吾心。經云。無我相。人
0484c15: 相。眾生相。壽者相。此之謂般若真空。出世喫緊第一
0484c16: 著也。
0484c17: 正知見
0484c18: 修淨業人。期生淨土。雖由煉行而得。若不遇正知見
0484c19: 人。說法開導。則不得其要旨。而或墮於邪倒。錯路修
0484c20: 行。不可不謹。譬如稼農夫加功。扶益寡。時澤一
0484c21: 降。華果敷榮。輪翼雙運。目足更資。則無盲跛之失。大
0484c22: 抵道俗念佛多不明理。或被執空之人。橫生譏謗。則
0484c23: 心生疑惑。遂致退失。由不聞法故也。
0484c24: 有求即得
0485a01: 外身雖見而原無。譬如水上之泡。乍起還滅。內身不
0485a02: 見而原有。譬如木中之火。有求即得。此等明確學人
0485a03: 尚然。不知木中之火。求之如何。一心正念。
0485a04: 貴賤
0485a05: 如云此是金玉。此是砂石。雖三尺孺子。亦必棄石而
0485a06: 求金。不勸而自取。因識其貴賤。行者亦爾。既明識
0485a07: 此土是苦。彼土是樂。此是生死沉溺。彼是自在解脫。
0485a08: 亦必捨穢求淨。自然念念不住。心心不息。如救頭然。
0485a09: 聞教便行。
0485a10: 一蹉百蹉
0485a11: 古人云。今生若不修。一蹉是百蹉。一之至百。何蹉之
0485a12: 多。直至於是。經言。離惡道得人身難。得人身逢佛法
0485a13: 難。然而逢念佛法門。信受為尤難。如經所說。蟻子自
0485a14: 七佛以來。未脫蟻身。安知何日得人身。又何日逢佛
0485a15: 法。何日逢念佛法門。而信受也。何止百蹉。千蹉萬
0485a16: 蹉而無窮也。傷哉。
0485a17: 醉夢
0485a18: 世人大約富貴貧賤二種。貧賤者固朝忙夕忙。以營
0485a19: 衣食。富貴者。亦朝忙夕忙。以享欲樂。受用不同。其忙
0485a20: 一也。忙至死而後已巳。而心未已巳也。齎此心以往。而復
0485a21: 生而復忙而復死。死生生死。昏昏蒙蒙。如醉如夢。經
0485a22: 百千劫。曾無了期。惟生淨土。朗然獨醒。
0485a23: 活計
0485a24: 此身蠢然一死物。其內潑潑地者為活物。莫於死物
0485b01: 上作活計。宜於活物上作活計。凡貪外物。種種以奉
0485b02: 其身者。皆是死物上作活計也。世人雖未能免此。當
0485b03: 於營生奉身之中。挪頃刻之暇。迴光自照。以留心於
0485b04: 淨土。乃活物上作活計也。
0485b05: 橫
0485b06: 餘門學道。名出三界。念佛往生。名橫出三界。如蟲
0485b07: 在竹。則歷節難通。橫則一時透脫。最為直捷。最為
0485b08: 奇勝。故云。生死海中。念佛第一。人生百歲。不聞此言。
0485b09: 不如孩童而得聞。讀書萬卷。不聞此言。不如愚人而
0485b10: 得聞。已巳聞矣。又有信與不信。既信矣。或修或不修。即
0485b11: 修矣。或專或不專。斯皆前世之業障。故大心眾生。獨
0485b12: 能奮然以了生死。
0485b13: 覓安下處
0485b14: 譬如人入大城中。必先覓安下處。出幹事。抵暮昏
0485b15: 黑。則有投宿之地。先覓安下處者。修淨土之謂也。抵
0485b16: 暮昏黑者。大限到來之謂也。有投宿之地者。生蓮華
0485b17: 中。不落惡趣之謂也。
0485b18: 性情
0485b19: 知識是情。靈是性。靈能生知識。知識能迷靈。
0485b20: 凡夫都把知識。迷了靈。所以隨知識生而復死。若
0485b21: 能一心念佛。知識淨盡。靈透露。與太同體。自離
0485b22: 生死。是即無生。是即淨土。是即極樂。
0485b23: 知苦出苦
0485b24: 欲入此門。先須知苦。既知苦已巳。須求出苦。一切眾生
0485c01: 以苦為樂。不思此身自無量劫來暫在人天。驚同閃
0485c02: 電。俄而銅柱鐵床。魂遊地獄。俄而毛羽族。血染刀
0485c03: 砧。皆由業識所牽。如牛拽磨。輪輸轉無窮。即今暫得此
0485c04: 身。老衰病死。疾于呼吸。惡露不淨。無異臭屍。若不發
0485c05: 決定心。起精進行。何由出離。
0485c06: 轉變是我
0485c07: 佛身湛然常寂。無有去來。眾生識心。託佛本願功德
0485c08: 勝力。自心變化。有來有去。是知淨業純熟。自佛身。
0485c09: 惡果將成。心現地獄。如福德勝者。執礫成金。業貧之
0485c10: 人。變金成礫。轉變是我。金礫何關。
0485c11: 糊塗
0485c12: 世人念佛不真切。只是把生死二字看得。輕忽一生。
0485c13: 忙忙碌碌。將性命撇在空。與己巳全無干涉。即或當
0485c14: 場。嗟嘆片時。毛骨悚然。過後仍前醉夢。屠赤水云。世
0485c15: 智紛紛。名利場中。伶俐識神擾擾。死生路上糊塗。哀
0485c16: 哉。誰曉四大非堅。無常甚速。三途八難。最辛極苦。肯
0485c17: 去要緊。真切念佛。百中希有一二也。
0485c18: 隨業
0485c19: 世間晝必有夜。寒必有暑。人所共知。若生必有死。人
0485c20: 乃諱之。不肯說出。何太癡也。以神之來。託於此形。
0485c21: 謂之生。以神之去。離於此形。謂之死。是神者我也。形
0485c22: 者我所舍也。我有去來。故舍有成壞。且神何自來哉。
0485c23: 隨業緣而來。神何自去哉。隨業緣而去。自無始以來。
0485c24: 投胎易。不得久留於一所。以吾所造之業非久。
0486a01: 而不盡者。故神之舍於業也。業盡則形壞。形壞則神
0486a02: 無所舍。又隨吾今世所造之業而往矣。然則吾所往
0486a03: 處。可不預計哉。如人造宅必居。設饌乃享。故作如是
0486a04: 業。必受如是之報。現修業淨。決定往生。更何疑哉。
0486a05: 好漢
0486a06: 遍觀世間人。其知名當世者。亦是千百輩中好漢。然
0486a07: 都將此世界。認做是我常住不去的世界。由明眼
0486a08: 視之。色色過影。一彈指間。便去了許多。正如木偶登
0486a09: 場。暫時呼笑。被造物者將那線索。提掛壁柱頭上。嗟
0486a10: 乎此圍木中間。尺五地方。豈是汝住頭之地乎。若能
0486a11: 發願往生。清泰國中。住不退轉。證無生忍。乃名好漢。
0486a12: 生自心中
0486a13: 夫十方空。無量無邊心量。都能包攝恒沙世界。無
0486a14: 量無數我心。一一周。如此看來。十萬億國。在我心
0486a15: 中。其實甚近。何遠之有。命終生時。生在自己巳心中。其
0486a16: 實甚易。何難之有。但使眾生淨土業成。臨終在定之
0486a17: 心。即是淨土受生之心。動念則一彈指頃。即得往生。
0486a18: 實無去來
0486a19: 大願聖人。從淨土來。來實無來。深心凡夫往淨土去。
0486a20: 去實無去。彼不來此。此不往彼。而其聖凡會遇。兩得
0486a21: 交際者何耶。彌陀光明如淨滿月。照十方。水清而
0486a22: 靜。則月現全體。月非取水而遽來。水濁而動。則月無
0486a23: 定光。月非捨水遽去。在水則有清濁動靜。在月則無
0486a24: 取捨去來。
0486b01: 無階級
0486b02: 一念精進。業化為因。一念退歉。緣化為業。火坑蓮臺
0486b03: 忽一轉念時。故彌陀恒與六道眾生。有地位而無
0486b04: 階級。
0486b05: 大德大福
0486b06: 今人輕視西方。不肯念佛。是不知生西方。乃是大德
0486b07: 大福大智慧大聖賢的句。當轉娑婆成淨土。不同小
0486b08: 可因緣。汝但看此城中。一日一夜死多少人。不要
0486b09: 說生西方即生天。千百人中尚無一箇。其有自負修
0486b10: 行者。祇是不失人身而已巳。
0486b11: 酬宿報
0486b12: 三界火宅。業繫受身。壽命短長。皆酬宿報。前世有十
0486b13: 年分。今世受用十年。前世有二十年分。今世受用二
0486b14: 十年。人生百歲。七十者稀。大限到來。還他一死。只如
0486b15: 功名富貴之家。財寶如山。妻妾滿室。日夜歡樂。他豈
0486b16: 不要長生在世。爭柰前程有限。暗裏相催。符到奉行。
0486b17: 閻羅老子不順人情。無常鬼王有何面目。且據諸人
0486b18: 眼裏親見。耳裏親聞。前街後巷。親情眷屬。朋友兄弟。
0486b19: 強壯後生。死多少了也。古人云。莫待老來方學道。
0486b20: 孤墳盡是少年人。
0486b21: 法身
0486b22: 世人不知本性法身。而認此四大假身為真如。百千
0486b23: 澄清大海水不認。而認海中一浮漚泡沫。以為海也。
0486b24: 於是因此假身。造種種罪業。宮室求高廣。以居此身。
0486c01: 衣服求羅綺。以華此身。飲食求珍美。以飽此身。車馬
0486c02: 求輕肥。以逸此身。聲色求美麗。以娛此身。於是人我
0486c03: 分焉。貪嗔喜是非榮辱生焉。一生無限罪業。悉從
0486c04: 此起。一朝變壞彼四大。悉歸烏有。而罪業乃識神承
0486c05: 當。如此執迷不悟。枉受輪迴。誠為可憫。若能悟其為
0486c06: 假。暫時寄寓。粗活百年。不求稱意。不為彼而造罪。假
0486c07: 者既悟。則真者現前。山河大地。全露法身。不執浮漚。
0486c08: 便見大海。知此而益知淨土之當修矣。
0486c09: 一局
0486c10: 自幼至壯。老而死。不知為謀非昏而忘之。則畏而
0486c11: 諱之耳。且人之畏死。又非真能畏也。當其驀焉而生。
0486c12: 蠢焉而長。焉而老以死。栩栩焉。蘧蘧焉。而愛河慾
0486c13: 海之溺人無已巳時。名韁利之牽人無已巳時。一朝
0486c14: 寒火傳薪換。臨了一局。誰人能免。自茲以往。滅滅生
0486c15: 生。三界六途。如轉轆轤。跡其所為。日相尋于生死。於
0486c16: 生死之業而不求解脫。謂之愍不畏死可也。若真能
0486c17: 畏死。必求解脫。則舍念佛。何道之從。舍淨土。吾誰與
0486c18: 歸。
0486c19: 秋草冬蟬
0486c20: 只看眼前寒暑催人。何異流波閃電。回首四五十年
0486c21: 前。人物忽凘盡。當時苦樂誰不執迷。而秋草冬蟬
0486c22: 形響俱化。別成一番景象。不及知矣。後之視今。猶今
0486c23: 悲昔。迷者孟浪。悟者耽延。擾擾奔忙。那件實在。惟有
0486c24: 亟亟性命一道可登極樂。為不此風中燭焰耳。古
0487a01: 訓曰。是日已巳過。命亦隨減。又曰。今日又恁麼空過。未
0487a02: 知來日何如。聞此痛切語。能不心戰毛。貪戀無益
0487a03: 之事。消磨有限之光陰。想前追後。可歎可憫。
0487a04: 無著
0487a05: 田園屋宅。金銀財帛。夫妻子女。俱非著人物也。其著
0487a06: 人者。乃臭肉枯骨之堆垛耳。有此堆垛。引起認堆垛
0487a07: 之妄念。無端便生執著。便道臭肉是我。枯骨是我。妻
0487a08: 拏是我。田宅金帛是我。嗟乎一何癡愚也。若是明達
0487a09: 的人。識得世間。總沒要緊。處處無著。西方有佛國名
0487a10: 極樂。念念不忘。從今相約。骨肉散時。恰用得著。
0487a11: 恍如一夢
0487a12: 人生時父母妻子屋宅田園牛羊車馬。以至臺凳器
0487a13: 皿衣服帶索等物。不問大小。或祖父以傳於己巳。或自
0487a14: 己巳營造而得。或子孫或他人為己巳緝累而得。色色無
0487a15: 非己巳物。且如紙雖微。被人扯破。猶有怒心。一針雖
0487a16: 微。被人將去。猶有吝心。倉庫既盈。心猶未足。金帛已巳
0487a17: 多。營猶未止。舉眼動步。無非愛著。一宿在外。已巳念其
0487a18: 家。一僕未歸。已巳憂其失。種種事務無非掛懷。一朝大
0487a19: 限到來。盡皆拋去。雖我此身。猶是棄物。況身外者乎。
0487a20: 靜言思之。恍如一夢。古偈云。一日無常到。方知夢裏
0487a21: 人。萬般將不去。唯有業隨身。
0487a22: 遭他累
0487a23: 就是身上。被人掐了一把。臉上彼人唾了一口。原非
0487a24: 大事。不知不覺。就發出許多暴怒來。必至報復而後
0487b01: 已巳。又於身上。或生一瘡一癤。或發一癬一斑。本不害
0487b02: 事。心裏也不快活。必至平愈而後已巳。又或蚊虱蛟了
0487b03: 一口。針芒刺剌了一下。泥垢塵污了一些。心裏也不
0487b04: 歡喜。及至無常到來。眼光一閉。任人把這身子。火燒
0487b05: 土埋。狗咬蟻吃。都不能管這樣假。如何徒遭他累。
0487b06: 退信心。不肯念佛。
0487b07: 以小易大
0487b08: 從來三界生死輪迴。比于牢獄。然則但未出生死。皆
0487b09: 三界獄中囚也。囚有三種。其一自謂決無生理。聊于
0487b10: 此中。苟圖安逸。一朝劊子手到。觳觫就斃。其一自負
0487b11: 千金之子。不惜金錢。打點營生。而情非決定。一面且
0487b12: 偷遊釜之娛。倘再生路絕亦道盡。甘心而已巳。別有負
0487b13: 性崛強之夫。不耐束縛。伺守者少間。掙斷枷。一往
0487b14: 無前。似此決烈。彼安肯于未死前。偷享餘生。或出不
0487b15: 出。情懸兩可哉。噫我輩在三界獄中。歲歲可死。月月
0487b16: 可死。日日刻刻可死。賤死貴亦死。老死少亦死。惡人
0487b17: 死好人亦死。不序爵。不序德。不序齒。一息不來。便分
0487b18: 今古。然罪人入獄。時刻求出。以知棘墻之外。更有許
0487b19: 大安樂世界故也。今眾生以煩惱為家宅。以生死為
0487b20: 園囿。不知三界法場之外。各各自有家鄉樂地。諸佛
0487b21: 憫此。為分別淨穢。指以脫歸路程。往來獄門。為治道
0487b22: 途。長伺獄外。修飭旅。如是之恩。何身可報。眾生癡
0487b23: 迷。反戀此毛頭許事。以小易大。死而不悟。哀哉。
0487b24: 險身
0487c01: 獨子人謂險。子多置姬媵廣嗣。何不念身一而已巳。非
0487c02: 險身乎。世多知子之險。而忘身之險。七篇時文。幾級
0487c03: 官位。數箱金帛。一區宅子。數畝田園。幾個嬌妻美妾。
0487c04: 一場沒正經沒要緊。閒是閒非。人人被他汩沒一生。
0487c05: 個個打不出這般窠臼。碌碌忙迫一場。蚤已巳謝世。
0487c06: 吁可悲也已巳。古人云。使吾十年亦可少集事。奈何
0487c07: 天地間日無再中理。又云。狂謀迂算百不就。惟有霜
0487c08: 來如期。如今休去便休去。若覓了時無了時。皆至
0487c09: 言也。胡不猛省一心正念乎。
0487c10: 仔細看
0487c11: 古人云。我見他人死。我心熱如火。不是熱他人。看看
0487c12: 又到我。又云。鴉餐皮肉盡。風吹日炙髑髏乾。目
0487c13: 前試問傍觀者。自把形駭仔細看。他人身子如此
0487c14: 假。就是爾的榜樣可見。爾的身子須不是生鐵鑄成。
0487c15: 又不曾吃過長生仙藥。怎能逃得無常。說起便怕。何
0487c16: 不一心念佛求生淨土。
0487c17: 努力
0487c18: 世人修行淨業。勿得言。我今忙迫。且待閒暇。我今貧
0487c19: 乏。且待富足。我今少壯。且待暮年。若己巳分定常忙。分
0487c20: 定貧乏。分定夭折。即於淨業無緣耶。忽爾喪亡。雖悔
0487c21: 何及。是故即今宗健。努力修之。
0487c22: 警老
0487c23: 佛言。人命無常。促於呼吸。少年亦爾。何況老乎。目暗
0487c24: 耳聾。髮白面皺。背傴腰曲。骨痛筋攣。步履龍鍾。精神
0488a01: 昏塞。譬如夕陽西照。光景須臾。衰草迎秋。凋零頃刻。
0488a02: 何不猛省無常。戰競惕勵。諦思淨土。決志往生。
0488a03: 丟得下
0488a04: 無常迅速。老少無別。少年猶處未定之天。若老年人。
0488a05: 定然光景無多矣。須把身世事。處分了當。任他大限
0488a06: 朝暮到。撒手便行。無所繫累。此晚景大要緊處。修淨
0488a07: 土人。尤不可忽。每見人到屬纊時。都有幾件做不完
0488a08: 的句。當能於每日到上床時。都有丟得下的意思方
0488a09: 好。但己巳事不辦。說丟得下也難。
0488a10: 戒病
0488a11: 當觀此身。四大不調。百骸欲散。飲食漸減。醫藥無靈。
0488a12: 便利床敷。呻吟枕席。譬諸魚遊釜中。忽焦糜。燈在
0488a13: 風前。剎那熄滅。此身不久。前路茫茫。未知所往。何不
0488a14: 猛省。放下萬緣。一心念佛。
0488a15: 非是我
0488a16: 盛夏暑月。肥胖壯漢。忽於黃昏之際。得個急病死。
0488a17: 到半夜時候就覺。臭穢逼人。近傍不得。急急用棺材。
0488a18: 盛了等不得。到天明。去出埋。不容停留。以此看來。
0488a19: 昨日晚間。猶是一個健漢。今日早起。就是一副臭屍。
0488a20: 一堆墳土。未知他一個識神。又向何處。淨土偈云。皮
0488a21: 包血肉骨纏筋。顛倒凡夫認作身。到死始知非是我。
0488a22: 從前金玉付他人。
0488a23: 憂喜得失
0488a24: 今有貿易者。一錢而得兩錢之息。行路者。一日而及
0488b01: 兩日之程。則心自喜。反是則必憂。是以外物小有得
0488b02: 失。而憂喜也。以吾之光陰有限。汩沒過時。其失大矣。
0488b03: 而不以為憂。以淨土之緣難遇。幸而知之。其得大矣。
0488b04: 而不以為喜。何不思之甚也。
0488b05: 帶不去
0488b06: 家產財物。在眼明健之時。經營計較。慳吝守護。將
0488b07: 謂百千萬年得他受用。誰知都是假。不要說別的
0488b08: 大事。就是失去一文錢。折了一隻。打破一個碗碟。
0488b09: 甚至於椅卓安置稍斜。是極小的事。中也不快活。
0488b10: 又如窮人乞化一錢一粒。心裏也不歡喜。及至一口
0488b11: 氣。呼吸不來。兩足直硬。時候雖有萬貫家財。遺與別
0488b12: 人享用。一些兒帶不去。何用抵死慳貪。
0488b13: 決志
0488b14: 若學專修。志須決定。爾一生參禪。禪既不悟。及乎看
0488b15: 教。教又不明。弄到如今。念頭未死。又要說幾句禪。又
0488b16: 要說幾句教。又要寫幾箇字。又要做幾首詩。情掛兩
0488b17: 頭。念分四路。祖師道。毫釐繫念。三塗業因。瞥爾情生。
0488b18: 萬劫。爾志無決定。情念多端。因此多端。間斷
0488b19: 正念。然則一念間斷之心。便是三塗業也。又守
0488b20: 護戒根。志不決定。或因身口念念馳求。教中道。寧以
0488b21: 洋銅灌口。不可以破戒之口。受人飲食。寧以熱鐵纏
0488b22: 身。不可以破戒之身。受人衣服。況因諸戒不嚴。邪心
0488b23: 妄動。間斷專修。然則一念間斷之心。便是洋銅熱鐵
0488b24: 業也。又斷除憎愛。志不決定。每於名浮利。自照不
0488c01: 破。名利屬我。便生貪愛。名利屬他。便生憎。古人云。
0488c02: 貪名貪利。同趨鬼類。逐愛逐憎。同入火坑。爾因此
0488c03: 愛憎。間斷淨土。然則一念間斷之心。便是餓鬼火坑
0488c04: 業也。
0488c05: 鉤連環
0488c06: 世事千端。生緣萬擾。如鉤如。連環不斷。心則念念
0488c07: 不住。身則在在無休。役我升沉。障我本性。歷劫至今。
0488c08: 曾未休息。無常遷變。不可久留。縱壽百年。不逾彈指。
0488c09: 今日明日難保其存。忽於眼光落地。不覺剎那異生。
0488c10: 隨其業因。受形別類。披毛戴角。著地飛空。今日見解
0488c11: 都忘恍惚。三途六趣飄瓢零多劫。不知所歸。可謂大苦。
0488c12: 若非即於目下當念。彼先覺。猛發大心。立決定志。
0488c13: 跳出稠林。安能行業昭著。光動人天。有蒙恩。諸佛
0488c14: 護念。即不待娑婆報滿。便得往生。
0488c15: 撥置萬事
0488c16: 世間萬事。盡如夢幻影響。那一件有實效。那一件替
0488c17: 得生死。縱爾廣造伽藍。多增常住。將謂多做好事。
0488c18: 犯如來。不體道本。廣造伽藍等戒。詎知有為之功。多
0488c19: 諸過咎。天堂未就。地獄先成。生死未明。皆為苦本。眼
0488c20: 光落地。受苦之時。方知平生所作。盡是枷上添枷。
0488c21: 上添。失人身。萬劫難復。鐵漢聞之。也須淚落。且
0488c22: 撥置萬事。一心正念。
0488c23: 無常信
0488c24: 一老人死。見閻王。咎王不早與通信。王言。吾信數矣。
0489a01: 汝目漸昏。一信也。汝耳漸聾。二信也。汝齒漸損。三信
0489a02: 也。汝百體日益衰。信不知其幾也。一少年亦咎王云。
0489a03: 吾目明耳聰齒利。百體強健。王胡不以信及我。王言。
0489a04: 亦有信及君。君自不察耳。東有四五十而亡者。西
0489a05: 有二三十而亡者。更有不及十歲與孩提乳哺而
0489a06: 亡者。非信乎。良馬見鞭影而行。必俟錐入於膚者。駑
0489a07: 駘也。何嗟及矣。
0489a08: 修行及早
0489a09: 兩直一品朝官做不得。兩直萬貫家私顧不得。
0489a10: 兩直孝子順孫替不得。兩直嬌妻妾戀不得。
0489a11: 兩直蓋世機謀使不得。兩直滿腹株璣誇不得。
0489a12: 兩直美味珍饈喫不得。兩直高堂大廈住不得。
0489a13: 兩直錦綺盈箱著不得。兩直寶玩滿笥不得。
0489a14: 兩直妙舞清歌享不得。兩直綠水青山遊不得。
0489a15: 兩直造下罪業撇不得。兩直結下冤家解不得。
0489a16: 兩直閻羅阿旁避不得。兩直巧言花語推不得。
0489a17: 兩直人情關節用不得。兩直親戚勢要靠不得。
0489a18: 兩直刀輪火獄免不得。兩直馬腹驢胎躲不得。
0489a19: 直直直。不限時來不限日。清晨不保午時辰。日中不
0489a20: 保申時刻。任汝功業比姬公。任汝英雄比項籍。任汝
0489a21: 錢財過石崇。任汝文章過李白。任汝蘇秦舌萬端。任
0489a22: 汝陳平計六出。任汝離婁公輸巧。任汝管輅君平術。
0489a23: 任汝君王勢滔天。任汝后妃色傾國。喉嚨但有三寸
0489a24: 氣。肩頭苦費千般力。跨街昨日逞華顏。纏棺今夕眠
0489b01: 枯骨。北邙多少高低墳。鴟鴞夜嘯青楓泣。千載興亡
0489b02: 蜂蟻場。百年成敗狐狸窟。丟開善念不尋思。失去人
0489b03: 身難再覓。富貴固是夙生來。享盡亦須防算逼。摩尼
0489b04: 百八手中提。彌陀一句心頭憶。此生不度何時度。修
0489b05: 行及早無常迫。兒女盡是冤家債。利名盡是刀頭蜜。
0489b06: 殺生是啖姻親肉。淫邪是飲洋銅汁。上別鞋和
0489b07: 襪。明朝來否事不測。一聲去也只索隨。求神禮佛毫
0489b08: 無益。至親父子及夫妻。改換重來懵不識。船到瞿塘
0489b09: 補漏遲。蹉過許多好時日。輪迴件件理分明。因果椿
0489b10: 椿無爽忒。迷多生說現生。癡人無數齊稱屈。頻呼
0489b11: 苦勸不回心。除非等待兩直。
0489b12: 天性相關
0489b13: 諸佛眾生。同一覺源。迷悟雖殊。理常平等。故諸佛是
0489b14: 眾生心內諸佛。眾生是諸佛心內眾生。此而言。則
0489b15: 諸佛眾生心精無時而不通。但諸佛無時不欲度
0489b16: 生。而眾生念念與之迷背。經云。一人專憶。一人專忘。
0489b17: 若逢不逢。或見非見。子若憶母。如母憶時。母子歷生。
0489b18: 不相違遠。若眾生心。憶佛念佛。現前當來必定見佛。
0489b19: 去佛不遠。正由一理平等。天性相關。故得任運苦
0489b20: 與樂。況無量壽佛。因中所發四十八願。誓取極樂。攝
0489b21: 受有情眾生。但當深信憶念。數數發願。願生西方。如
0489b22: 磁石與針任運吸取。然磁能吸鐵。而不能吸銅。譬猶
0489b23: 佛能度有緣。而不能度無緣眾生。易感彌陀。而不易
0489b24: 感諸佛。豈非生佛誓願相關乎。是以求生淨土者。信
0489c01: 行願三。缺一不可。
0489c02: 十種信
0489c03: 欲了生死。修行淨業。當發十種信心。念念不忘。決生
0489c04: 淨土。得不退轉。一信佛所說法。金口誠言。真實不。
0489c05: 二信凡夫在迷。識神不滅。六趣循環不息。三信此土
0489c06: 修行。未得道果。不免輪迴。四信未出輪迴。雖生天上。
0489c07: 不免墮落。五信極樂世界。眾生生者。永無退轉。六信
0489c08: 眾生發願。願生淨土。決定往生。七信一稱佛名。能滅
0489c09: 八十億劫生死重罪。八信念佛之人。阿彌陀佛。神通
0489c10: 光明。攝取不捨。九信念佛之人。十方世界。恒沙諸佛。
0489c11: 同以神力。時常護念。十信既生淨土。壽命無量。一生
0489c12: 當得無上菩提。於此十種。不能深信。生疑惑者。雖念
0489c13: 佛而不得往生矣。
0489c14: 須彌山
0489c15: 凡修淨土人。灼然是要敵他生死。不是說了便休。當
0489c16: 念無常迅速。時不待人。須是把做一件事始得。若半
0489c17: 進半退。似信似疑。濟得甚事。如何出離輪迴。譬如百
0489c18: 二十斤擔子。到臨時。自家擔荷得去。方得了事。決不
0489c19: 在會說會道。廣化人緣上。決不在有傳有授。扭做
0489c20: 作上。決不在盛設道場。多點香燭上。若是信得及。便
0489c21: 從今日去。發大勇猛。發大精進。莫問會與不會。見性
0489c22: 不見性。但持一句佛。如靠著一座須彌山相似。搖撼
0489c23: 不動。專心一意。猛著精彩。誓畢此生。同登淨域。
0489c24: 三通
0490a01: 心唯信佛。佛則知之。他心通故。口唯稱佛。佛則聞之。
0490a02: 天耳通故。身唯禮佛。佛則見之。天眼通故。信心者猶
0490a03: 如深栽果樹。根深故風吹不動。後著果實。濟人飢渴。
0490a04: 念佛之人。亦復如是。
0490a05: 回向
0490a06: 念佛工夫。祇貴真實信心。第一要信我是未成之佛。
0490a07: 彌陀是已巳成之佛。其體無二。次信娑婆的是苦。安養
0490a08: 的可歸。熾然欣厭。次信現前一舉一動。皆可回向西
0490a09: 方。若不回向。雖上品善。亦不往生。若知回向。雖誤作
0490a10: 惡行。速斷相續心。起殷重懺悔。懺悔之力亦能往生。
0490a11: 況持戒修福。種種勝業。豈不足莊嚴淨土。只為信力
0490a12: 不深。勝業淪于有漏。又欲捨此別商。誤之誤矣。但加
0490a13: 真信。一切行履。更不須改也。
0490a14: 信定得
0490a15: 凡欲念佛。要起信心。若無信心。空無所獲。信念佛定
0490a16: 生淨土。信念佛定滅諸罪。信念佛定得佛護。信念佛
0490a17: 定得佛證。信念佛臨終定得佛來迎接。信念佛同信
0490a18: 之人皆得往生。信念佛往生定得不退地。信念佛生
0490a19: 淨土。定不墮三惡道。受持此法。往生淨土必矣。
0490a20: 只從今時
0490a21: 世人雖發道心。被身口眷屬家計三種所累。竟忙了
0490a22: 一生。鬧了一生。苦惱了一生。乾弄了一生。又空過了
0490a23: 一生。不得念佛。又因此累起無量貪嗔痴。造無量大
0490a24: 小惡業。有志之人。只從今日今時起。知到這個身是
0490b01: 假。這眷屬家計都是假。於此三種累上莫認著。莫
0490b02: 戀著。莫貪著。要從自己巳中。發出一個信心來。山爛
0490b03: 不改。海枯不移。無論行住坐臥。隨便一心正念。務要
0490b04: 勇猛。再不因循。務要精進。再不懈怠。務要堅固。再不
0490b05: 忽略。只是回光照破。痛自省發。今日也念。明日也念。
0490b06: 時節到來。包爾見佛。包爾往生。
0490b07: 深思諦信
0490b08: 入道要門。信為第一。譬如世間盜賊時乎敗露官府。
0490b09: 非不以極刑繩之。迨後釋免。依舊不悔。所以者何。他
0490b10: 信者條門路。不齎一文本錢。獲利無算。所以備受
0490b11: 苦痛。決不退悔。今人念佛。不肯真切加功。只是不曾
0490b12: 深思諦信此法門。不費多力。決定往生。決定見佛。
0490b13: 蜎蝡
0490b14: 阿彌陀佛。現在西方。教化無央數。天人民物。以至蜎
0490b15: 飛蝡動之類。莫不得過度解脫者。蜎飛謂微細飛蟲
0490b16: 也。蝡動謂微細蛆蟲也。若此者佛尚化度。況於人乎。
0490b17: 是其所以廣度眾生。無有窮極。若人一念歸依。遂生
0490b18: 其國。無足疑也。
0490b19: 招安為民
0490b20: 譬如銕石。雖重賴舟。船力可以渡江。一針雖輕。不賴
0490b21: 舟船。江不可渡。人有重罪。仗佛力者。可生淨土。罪
0490b22: 惡雖輕。不仗佛力亦不得生。又如平生為賊。一日招
0490b23: 安。遂為良民。仗佛力而消罪惡者。亦復如是。又如蟣
0490b24: 蝨萬死萬生。不能一里。若附人身。千里可至。仗佛力
0490c01: 而生淨土者。亦復如是。更何可疑乎。
0490c02: 拘於所見
0490c03: 人驟聞淨土之景象。多不信之。無足也。拘於目
0490c04: 前所見而已巳。且如陋巷糞土之居者。安知有廣廈之
0490c05: 清淨。小器藜藿之食者。安知有食前之方丈。獘篋錙
0490c06: 銖之蓄者。安知有天府之充溢。故處此濁世。不信有
0490c07: 清淨佛土。所以生長於胞胎。不知彼有蓮華之化生。
0490c08: 壽不過百年。不知彼有河沙之壽數。衣食必由於營
0490c09: 作。不知彼有自然之衣食。快樂常雜於憂惱。不知彼
0490c10: 有純一之快樂。然則佛之所言。不可以目前所不見
0490c11: 而不信也。
0490c12: 無
0490c13: 今世之人。或有修而無者。彼信根淺薄。因地不
0490c14: 真。未曾立行。先欲人知。內則自矜。外欲顯耀。使人恭
0490c15: 敬供養。冀有所得。甚至妄言。得見淨境。或見些少異
0490c16: 。及夢中善相。未識是非。先欲明說此等卑下。必為
0490c17: 魔惑。願行退失。還隨生死苦趣。可不慎哉。
0490c18: 自欺慢棄
0490c19: 世有發三種不信心不求生者尤可嗟惜。一曰。吾當
0490c20: 超佛越祖。淨土不足生。二曰。處處皆淨土。西方不必
0490c21: 生。三曰。極樂聖域。我輩凡夫不能生。夫行海無盡。普
0490c22: 賢願見。彌陀佛國雖空。維摩常修淨土。十方如來有
0490c23: 廣舌之讚。十方菩薩有同往之心。試自忖量。孰與諸
0490c24: 聖。謂不足生者何其自欺哉。至如龍猛祖師也。楞伽
0491a01: 經有預記之文。天親教宗也。無量論有求生之偈。慈
0491a02: 恩通讚。首稱十勝。智者理。明辨十疑。彼皆上哲精
0491a03: 進往生。謂不必生者。何其自慢哉。火車可滅。舟石不
0491a04: 沉。現華報者莫甚於張馗十念。而超勝處入地獄者。
0491a05: 莫速於雄俊再甦而證妙因。世人愆尤未必若此。謂
0491a06: 不能生者。何其自棄哉。自欺自慢。自棄己巳靈。流入輪
0491a07: 迴是誰之咎。
0491a08: 功德
0491a09: 彌陀本願。十方眾生。欲生我國。至心信樂。乃至十念。
0491a10: 不果遂者。誓不成佛。十念信樂尚得往生。況復一日
0491a11: 信樂者。況復一月一年一生信樂者耶。一念滅八十
0491a12: 億劫生死重罪。況復十念耶。況復一日一月一年一
0491a13: 生念佛所滅罪耶。重罪尚滅。況輕罪耶。又復校量念
0491a14: 佛功德。比餘善根優劣之相者。經云。若人以四事極
0491a15: 好之物。供養大千世界滿中阿羅漢辟支佛。所得福
0491a16: 德。不如有人合掌一稱佛名百千萬分。算數譬喻所
0491a17: 不能及。一稱佛名功德尚爾。況復十念一日一月一
0491a18: 年一生念佛功德耶。現世安隱。眾聖守護。離諸厄。
0491a19: 功德無量。
0491a20: 法中王
0491a21: 佛以大圓覺。充滿十方界。我以顛倒想。出沒生死中。
0491a22: 云何以一念。得往生淨土。我造無始業。本從一念生。
0491a23: 既從一念生。還從一念滅。生滅滅盡處。則我與佛同。
0491a24: 人之念頭所係最切。如水之赴海。火之炎上。利刃之
0491b01: 必傷。毒藥之必中。無空過者。念佛之念亦復如是。當
0491b02: 知念力是一切法中之王。
0491b03: 只此一念
0491b04: 專意一念。持一句佛。只此一念。是我本師。即是化佛。
0491b05: 是破地獄之猛將。是斬邪之寶。是開黑暗之明
0491b06: 燈。是度苦海之大船。是脫生死之良方。是出三界之
0491b07: 徑路。是本性彌陀。是達唯心淨土。但要記得者。一句
0491b08: 佛在念。莫教失落。念念常現前。念念不離心。如是一
0491b09: 念。分明不昧。又何必問人覓歸程乎。
0491b10: 作得主
0491b11: 念念煩惱。是生死苦根。今以一念佛。能消滅煩惱。便
0491b12: 是佛度生死苦處。若念佛消得煩惱。便可了得生死。
0491b13: 更無別法。若念佛念到煩惱上作得主。於睡夢中作
0491b14: 得主。于病苦中作得主。以至臨命終時。便知去處矣。
0491b15: 此事不難行。只是要生死心切。單單靠定一聲佛。更
0491b16: 不別向尋思。久久純熟。自然得大安樂。得大受用。
0491b17: 自己巳命根
0491b18: 只將一句佛。橫在中。作自己巳命根。咬定牙關。決不
0491b19: 放捨。乃至飲食起居。行住坐臥。此一聲佛。時時現前。
0491b20: 若遇逆順喜怒境界。心不安時。就將者一聲佛。提起
0491b21: 一拶。即見現前境界。當下消滅。
0491b22: 真境
0491b23: 真切念佛。須具六種念。一勇猛念。太文弱來。不得如
0491b24: 孝子報父母深讎。縱高崖深。燐途虎窟。必往不怯
0491c01: 故。一悲傷念。太灑落來。不得每一想佛。身毛皆。五
0491c02: 內若裂。如憶少背之慈母。及多慧之亡兒故。一感憤
0491c03: 念。太和平來。不得如落第孤寒。負才寂寞。每一念及。
0491c04: 殆不欲生故。一戀慕念。太淡泊來。不得如己巳所深愛
0491c05: 物。魂夢繾綣。惟恐或失故。一樂事現前踴躍歡喜念。
0491c06: 如寒得衣飢得食故。一惡緣照面悔恨激切念。如死
0491c07: 裏逃生故。總之心口相一。字字從肝髓中流出。方是
0491c08: 念佛真境。
0491c09: 張三李四
0491c10: 現前能念之心。本自離過絕非。不消作意離絕。現前
0491c11: 所念之佛。本自超情離計。何勞說妙談玄。祇貴信得。
0491c12: 及守得穩。直下念去。或晝夜十萬。或五萬三萬。以決
0491c13: 定不缺為準。畢此一生。誓無變改。若今日張三。明日
0491c14: 李四。遇教下人。又思尋章摘句。遇宗門人。又思參究
0491c15: 問答。遇持律人。又思搭衣用。此則頭頭不了。帳帳
0491c16: 不清。
0491c17: 放下
0491c18: 先將自己巳中雜亂。念頭一齊放下放到。無可放處。
0491c19: 單單提起一句佛。歷歷分明。心中不斷。如線貫珠。又
0491c20: 如箭筈。相拄中間。無一毫空隙。如此著力靠定。于一
0491c21: 切處。不被境緣。牽引打失。日用動靜。不雜不亂。夢寐
0491c22: 如一。
0491c23: 自成一片
0491c24: 若果為生死心切。念念若救頭然。只恐一失人身。百
0492a01: 難復。將此一聲佛咬定。定要敵過。妄想一切處。念
0492a02: 念現前。不被妄想遮障。如此下苦切工夫。久久純熟。
0492a03: 自然相應。不求成片。而自成一片矣。
0492a04: 趨向
0492a05: 妄念是病。念佛是藥。久病非片劑所能療。積妄非暫
0492a06: 念所能除。其理一也。莫管他妄念紛飛。只貴在念佛
0492a07: 精切字字分明。句句接續。極力執持。方有趨向分。
0492a08: 綿密
0492a09: 念茲在茲。心念不空過。日日時時不要放捨。綿綿密
0492a10: 密如抱卵。常教暖氣相續。即是淨念相繼。更加智
0492a11: 照。則知淨土即是自心。此乃上智人。進修工夫。
0492a12: 喚醒
0492a13: 高聲覺太。費力默念。又易昏沉。只是綿綿密密。聲在
0492a14: 唇齒之間。乃為金剛持然。又不可執定。若手打魚子。
0492a15: 隨口喊。所以不得利益。必須句句出口入耳。聲聲
0492a16: 喚醒自心。譬如一人濃睡一人喚云某人。則彼即醒
0492a17: 矣。所以念佛最能攝心。
0492a18: 真念
0492a19: 高聲念。低聲念。六字念。四字念。緊念。緩念。朗念。默念。
0492a20: 合手念。跪膝念。面佛念。朝西念。打板念。敲魚念。掐珠
0492a21: 念。行道念。禮拜念。獨自念。同眾念。在家念。在外念。閒
0492a22: 也念。忙也念。行也念。住也念。坐也念。臥也念。連夢中
0492a23: 也念。纔是真念念得心酸淚下念。得火滅寒念。得
0492a24: 神號鬼哭念。得天喜神歡。一聲佛振動了魔王宮殿。
0492b01: 一聲佛粉碎了樹刀山。一聲佛為百劫千生消業
0492b02: 障。一聲佛為四恩三有啟因緣。
0492b03: 初心
0492b04: 最初下手。須用念珠。記得分明。刻定課程。決定無缺。
0492b05: 久久純熟。不念自念。然後記數亦得。不記數亦得。若
0492b06: 初心便要說好看話。要不著相要學圓融自在。總是
0492b07: 信不深。行不力。饒爾講得十二部經。下得千七百轉
0492b08: 語。皆是生死岸邊事。臨命終時。決用不著。
0492b09: 瀾翻潮湧
0492b10: 新學少年。纔把一句佛。頓在心頭。閑思妄想。越覺騰
0492b11: 沸。便謂念佛工夫。不能攝心。不知汝無量劫來生死
0492b12: 根由。何能即斷。且萬念紛飛之際。正是做工夫時節。
0492b13: 旋收旋散。旋散旋收。久後純熟。自然妄念不起。且汝
0492b14: 之能覺妄念者。虧這句佛。如不念佛時。瀾翻潮湧。剎
0492b15: 那不停者。豈能覺乎。
0492b16: 喃喃
0492b17: 如來教人念佛。正攝百千萬雜念於一念。一念猛勵。
0492b18: 自然證佛。還思今人念佛時。一串素珠中。意起意滅。
0492b19: 不知多少更端。則其念佛亦只口中喃喃。心上並不
0492b20: 知有佛。彼手之於口。口之於心。尚未合一。安望凡人
0492b21: 與佛能合而為一耶。
0492b22: 恭敬心
0492b23: 大智度論偈云。若人願作佛心。念阿彌陀。即時為現
0492b24: 身故。我皈命禮。若人欲疾得不退轉地者。應以恭敬
0492c01: 心。執持稱名號。若人種善根疑。則花不開。信心清淨
0492c02: 者。花開即見佛。
0492c03: 五敬
0492c04: 恭敬修法有五。一敬有緣尊佛。行住坐臥。及便穢等。
0492c05: 皆護西方。二敬有緣像教。設彌陀像及持其教。三敬
0492c06: 有緣師友。恭敬親近故。四敬同學人。即同修淨業者。
0492c07: 互相勸益故。五常敬三寶。是彼生勝緣故。如此敬修。
0492c08: 決定往生。
0492c09: 都攝六根
0492c10: 一心正念。則六根都攝。六處皆念。如眼不取色。是眼
0492c11: 念佛。耳不聞聲。是耳念佛。鼻不嗅香。是鼻念佛。意不
0492c12: 念法。是意念佛。惟其都攝六根。乃得淨念相繼。不暇
0492c13: 方便。自得心開。現前見佛。
0492c14: 剋期成就
0492c15: 行人欲剋期取證。凡治生雜務。即時屏除。但念不久。
0492c16: 定生淨土。訶去愛欲。勤息恚癡。無始惡習。速求捨離。
0492c17: 不為障礙。自當觀察。何習偏重。訶棄調停。取令平復。
0492c18: 大集經明七七日。鼓音王經明十日十夜。觀經明七
0492c19: 日。取此三等為期。晝夜六時。禮佛懺悔。不得一彈指
0492c20: 頃。念世五欲。及接外人。語笑戲論。亦不得託事延緩。
0492c21: 放逸睡眠。專心致志。不惜身命。定取淨業。即時成就。
0492c22: 靜做動鍊
0492c23: 行住坐臥。四威儀中。皆可用心。而坐時為勝。然始學
0492c24: 者。先須行多坐少。若貪坐則昏不能退。無事有事皆
0493a01: 可用心。而無事為勝。先於靜處做。後於動處鍊。
0493a02: 專修
0493a03: 身須專禮阿彌陀佛。不雜餘禮。口須專稱阿彌陀佛。
0493a04: 不稱餘號。意須專想阿彌陀佛。不修餘觀。若專修者。
0493a05: 十即十生。百即百生。若雜修散善回向往生者。千百
0493a06: 人中。不得一二。今有人日禮彌陀三千拜。日課彌陀
0493a07: 十萬聲。晝夜習坐。專想彌陀者。並有靈驗。
0493a08: 晨夕課
0493a09: 在家菩薩。奉佛持戒。逐日營辦家緣。未能一心修行。
0493a10: 須是早起焚香。參承三寶。隨意念佛。每日黃昏亦如
0493a11: 是禮念。以為常課。如或有幹失時。次日當自對佛懺
0493a12: 說。此之法門。要且不妨本業。晨參夕禮之外。更能二
0493a13: 六時中。偷那工夫。持念百千聲。志誠為功。期生淨土。
0493a14: 十念
0493a15: 在俗之人。塵務忙冗。每日清晨服飾已巳。面西合掌念
0493a16: 佛。盡一口氣為一念。如是十念。但隨氣短長。氣極為
0493a17: 度。念聲不高不低。調停得中。如此十念。連續不斷。意
0493a18: 在。令心不散。專精為功。顯是藉氣束心。
0493a19: 心息相依
0493a20: 攝心念佛。欲成三昧。數息最要。凡坐時。先想己巳身在
0493a21: 圓光中。默觀鼻端。想出入息。每一息默。念佛一聲。方
0493a22: 便調息。不緩不急。心息相依。隨其出入。行住坐臥。皆
0493a23: 可行之。勿令間斷。常自密持。乃至深入禪定。息念兩
0493a24: 忘。即此身心。與空等。久久純熟。心眼開通。三昧忽
0493b01: 爾現前。即是唯心淨土。
0493b02: 當念往生
0493b03: 但能一心不亂。執持名號者。不出所期。亦得生彼。何
0493b04: 待色身報滿。然後得生。當知阿彌陀佛接引眾生。令
0493b05: 離苦海。過彼慈親。於先劫中。已巳立大誓。無苦不忍。無
0493b06: 行不臻。無願不立。無法不說。為度我故。方便百千。今
0493b07: 正是時。目睛不瞬。垂臂待我。已巳歷十劫。念念不捨。甚
0493b08: 於剖心。乃至其心激切。入生死中。遍歷三途。地獄猛
0493b09: 火。不辭勞倦。我若迴心向佛。如子戀母。正慰所懷。則
0493b10: 不逾當念。便得往生。何必更經十念之頃。然後得生。
0493b11: 參念
0493b12: 靜室端坐。掃除緣累。截斷情塵。瞠開兩睛。外不著境。
0493b13: 內不住定。回光一照。內外俱寂。然後密密舉念。南無
0493b14: 阿彌陀佛三五聲。回光自看云。見性則成佛。畢竟那
0493b15: 箇是我本性阿彌陀。又照看。只今舉底這一念。
0493b16: 從何處起。破這一念。復又破。這底是誰參。良
0493b17: 久又舉念佛。又如是。如是參。急切做工夫。勿令間
0493b18: 斷。惺惺不昧。如抱卵。不拘四威儀。亦如是舉。如是
0493b19: 參。忽於行住坐臥處。聞聲見色時。豁然明悟。親見本
0493b20: 性彌陀。內外身心一時透脫。盡大地是箇西方。萬象
0493b21: 森羅。無非自己巳。靜無遺照。動不離寂。
0493b22: 研究
0493b23: 輪迴以愛欲為根本。而此愛欲百計制之。莫可除滅。
0493b24: 雖不淨觀。正彼對治。而博地凡夫障重染深。祇見其
0493c01: 淨。不見其不淨。觀法精微。鮮克成就。然則如之何。經
0493c02: 云。欲生於汝意。意以思想生。今觀此想。復從何生。研
0493c03: 之究之。又研究之不已巳。老鼠入牛角。當必有倒斷處。
0493c04: 直捷
0493c05: 十二時中。持一句佛。思專想寂。更能回光自看。如何
0493c06: 是我本性。四大分離。向甚處去。常有此疑。驀然識得。
0493c07: 便知安身立命處。即此是直捷底修行正道。
0493c08: 心花燦發
0493c09: 如剝芭蕉相似。剝一層又一層。直要剝到。無下手處。
0493c10: 纔得打成一片。然後著衣吃飯。屙屎放尿。一動一靜。
0493c11: 一語一默。無不是一箇阿彌陀佛。自此心花燦發。洞
0493c12: 照十方。如杲日麗天。明鏡當臺。不越一念。頓成正覺。
0493c13: 一相三昧
0493c14: 當一心專念。夢覺不忘。不以餘業間斷。不以貪嗔等
0493c15: 間隔。隨犯隨懺。不隔念不離念。不隔日不隔時。念念
0493c16: 常不離佛。念念清淨圓明。即得一相三昧。
0493c17: 精明
0493c18: 寂寂治散亂。散去則生昏沉。惺惺治昏沉。昏去則生
0493c19: 散亂。止觀雙持。昏散皆退。今只須精明念佛。念無二
0493c20: 念曰精。念而返照曰明。精即止。明即觀。一念佛。止觀
0493c21: 備矣。
0493c22: 日觀
0493c23: 須於靜處。屏絕外緣。正坐西向。諦觀於日。令心堅住。
0493c24: 專想不移。日欲沒時。狀如懸。既見日已巳。開目閉目。
0494a01: 皆令明了。現在目前。注心一境。凝然寂靜。如對明鏡。
0494a02: 自面像。心若馳散。制之令還。心息住定。即得三昧。
0494a03: 白毫
0494a04: 齋戒潔己巳。清心靜慮。面西默坐。閉目觀想阿彌陀佛
0494a05: 真金色身。在西方七寶池中。大蓮華上坐。其身長丈
0494a06: 六。兩眉中間。向上有白毫一條。八稜中空右旋轉。五
0494a07: 遭光明瑩澈。照金顏。次停心。注想白毫。不得妄有
0494a08: 分毫他念。令閉眼開眼。悉皆見之。如此久久念心成
0494a09: 熟。自然感應。見佛全身。此法為最上。
0494a10: 觀想
0494a11: 當禮佛時。觀想己巳身在蓮華中。恭虔作禮。佛在蓮華
0494a12: 中。受我禮敬。當念佛時。觀想己巳身。在蓮華中。結跏趺
0494a13: 坐。佛坐蓮華中。接引於我。然後一心持名專志。如是
0494a14: 往生。品第必高。
0494a15: 見諸瑞相
0494a16: 修淨土者。凡入觀與睡時。應先起立。合掌一心。向西
0494a17: 十稱阿彌陀佛觀音勢至清淨海眾畢。即發願言。弟
0494a18: 子現是凡夫。罪業深重。輪迴六道。不能出離。今遇善
0494a19: 知識。得聞彌陀功德名號。一心稱念。願生淨土。願佛
0494a20: 哀憫垂手接引。弟子不識彌陀世尊身相光明。願佛
0494a21: 菩薩示現身相。及國土莊嚴。說是語已巳。一心正念。即
0494a22: 便入觀及睡。或於正發願時。見諸瑞相。或於觀中得
0494a23: 見。或於睡夢得見。此法大有靈驗。
0494a24: 愚不可能
0494b01: 世人稍利根。便輕視念佛。謂是愚夫愚婦句。當彼徒
0494b02: 見愚夫愚婦。口誦佛名。心遊千里。而不知此等是名
0494b03: 讀佛。非念佛也。念從心心思憶而不忘。故名曰念。試
0494b04: 以儒喻儒者。念念思憶孔子。其去孔子不亦庶幾乎。
0494b05: 今念念思憶五欲。不以為非。而反以念佛為非。噫似
0494b06: 此一生空過。何如作愚夫愚婦耶。而惜乎。智可能也
0494b07: 愚不可能也。
0494b08: 著力
0494b09: 功不盡則事不臻。誠不極則物不感。況無上大菩提
0494b10: 道。或不忘形。畢命與寢食。寒暑俱廢。豈口出耳入之
0494b11: 學。而能脫略生死情妄於大休歇田地哉。但只行也
0494b12: 念。坐也念。今日也念。明日也念。念到無可念處。正是
0494b13: 著力加鞭之時。誠能如此念。不患生死情妄之不消。
0494b14: 殞。自性彌陀之不現前。
0494b15: 最初一步
0494b16: 須於此土聲色諸境。作地獄想。作苦海想。作火宅想。
0494b17: 於諸寶物。作苦具想。飲食衣服如膿血鐵皮想。於諸
0494b18: 眷屬。作夜叉羅剎噉人鬼想。況復生死不住。長劫奔
0494b19: 波。實可厭離於知識。若經卷中。聞彼佛願力。國土莊
0494b20: 嚴。於念念中。稱彼理趣。生安隱想。生寶所想。生家業
0494b21: 想。解脫處想。彌陀如來菩薩僧眾如慈父想。如慈母
0494b22: 想。生接引想。生津梁想。於怖畏急難之中。稱名即應。
0494b23: 功不唐捐。剎那便至。速來救護想。應念出離想。如是
0494b24: 功德無量。實可忻樂。若厭離不深。娑婆業繫不脫。忻
0494c01: 樂不切。極樂勝境難躋。行人欲生淨土。成就念佛三
0494c02: 昧。此折攝二門。為發行最初一步也。
0494c03: 真實修行
0494c04: 夫學佛者。無取莊嚴形。止貴真實修行。在家居士
0494c05: 不必定要緇衣道巾。帶髮之人。自可常服念佛。不必
0494c06: 定要敲魚擊。好靜之人。自可寂嘿念佛。不必定要
0494c07: 成作會。怕事之人。自可閉門念佛。不必定要入寺
0494c08: 聽經。識字之人。自可依教念佛。千里燒香。不如安坐
0494c09: 家堂念佛。供奉邪師。不如孝順父母念佛。廣交魔友。
0494c10: 不如獨身清淨念佛。寄庫來生。不如見在作福念佛。
0494c11: 許愿保禳。不如悔過自新念佛。習學外道文書。不如
0494c12: 一字不識念佛無知。妄談禪理。不如老實持戒念佛。
0494c13: 希求妖鬼靈通。不如正信因果念佛。以要言之。端心
0494c14: 滅惡。如是念佛。號曰善人。攝心除散。如是念佛。號曰
0494c15: 賢人。悟心斷惑。如是念佛。號曰聖人。
0494c16: 不容放過
0494c17: 世網中人。若是痛念無常用心真切者。不問靜。閒
0494c18: 忙一任。公私幹辦。迎賓待客。萬緣交擾。八面應酬。與
0494c19: 他念佛。兩不相妨。不見古人道。朝也阿彌陀。暮也阿
0494c20: 彌陀。假饒忙似箭不離阿彌陀。其有世緣重力量輕
0494c21: 者。亦須忙裏偷閒。中取靜。每日或念百聲千聲。定
0494c22: 為日課。不容一日放過。
0494c23: 三得
0494c24: 若把得定。做得主靠得穩。縱遇苦樂逆順境界現前。
0495a01: 只是念佛。無一念變異心。無一念退惰心。無一念雜
0495a02: 亂心。直至盡生。永無別念。能如是用功。則歷劫無明。
0495a03: 生死業障。自然消殞。塵勞習漏。自然淨盡無餘。
0495a04: 正好
0495a05: 此法門。不論男女僧俗。不論貴賤賢愚。但一心不
0495a06: 亂。隨其功行大小。九品往生。故知世間無有一人不
0495a07: 應念佛。若人富貴。受用見成。正好念佛。若人貧窮。家
0495a08: 計累小。正好念佛。若人有子。宗祀得託。正好念佛。若
0495a09: 人無子。孤身自由。正好念佛。若人子孝。安受供養。正
0495a10: 好念佛。若人子逆。免生恩愛。正好念佛。若人無病。
0495a11: 身康健。正好念佛。若人有病。切近無常。正好念佛。若
0495a12: 人年老。光景無多。正好念佛。若人年少。精神清利。正
0495a13: 好念佛。若人處閒。心無事擾。正好念佛。若人處忙。忙
0495a14: 裏偷閒。正好念佛。若人出家。逍遙物外。正好念佛。若
0495a15: 人在家。知是火宅。正好念佛。若人聰明。通曉淨土。正
0495a16: 好念佛。若人愚魯。別無所能。正好念佛。若人持律。律
0495a17: 是佛制。正好念佛。若人看經。經是佛說。正好念佛。若
0495a18: 人參禪。禪是佛心。正好念佛。若人悟道。悟須佛證。正
0495a19: 好念佛。普勸諸人。火急念佛。九品往生。花開見佛。見
0495a20: 佛聞法。究竟成佛。始知自心。本來是佛。
0495a21: 百工四民
0495a22: 夫一切奔馳世務。流蕩四方。勞生販賣。邸店市廛。商
0495a23: 賈負道。百工伎藝。男女老幼。奴婢黃門。受人驅役。不
0495a24: 自在者。於彼一切行住坐臥。著衣喫飯。語默動靜。及
0495b01: 被牢獄者。於喜怒哀樂之間。未有不可修時。況出家
0495b02: 四眾。在家四民。有居可處。有暇可修。所欲皆具。得自
0495b03: 在者。寧不進修。
0495b04: 正行
0495b05: 念起時須自檢點。或有慳貪心。嗔恨心。癡愛心。名利
0495b06: 心。嫉心。欺誑心。爾我心。傲慢心。諂曲心。邪見心。妄
0495b07: 想心。能所心。及諸逆順境界。隨染所生一切世間心。
0495b08: 設或起時。急須高聲念佛。斂歛念歸正。勿令惡心相續。
0495b09: 直下打併淨盡。所有深信心。至誠心。發願回向心。慈
0495b10: 悲心。謙下心。平等心。方便心。及一切善心。常當守護。
0495b11: 當知極樂諸上善人。良由斷惡行善。故得往生。不退
0495b12: 菩提。能依此修持。是為淨土正行。
0495b13: 密憶
0495b14: 凡歷涉緣務。而內心不忘於佛。及憶淨土。譬如世人
0495b15: 切事繫心。雖經歷言語。去來坐臥。種種作務。而不妨
0495b16: 密憶。前事宛然。念佛之心亦應如是。或者失念。數數
0495b17: 攝還。久久成性。任運常憶。
0495b18: 菩提心
0495b19: 凡修淨土。須發菩提心。若為自己巳。厭五濁。忻九品。則
0495b20: 違菩提心。是聲聞行也。若為眾生起大悲心。求往彼
0495b21: 國。希速成就道力神通。歷十方。救度一切。令共成
0495b22: 佛。則順菩提心。是菩薩行也。
0495b23: 三心
0495b24: 身體彼佛。口稱彼佛。意觀彼佛。三業真實。名至誠心。
0495c01: 信知自身。具足煩惱。流轉三界。信知彌陀本願。下至
0495c02: 十念得生。無有一念疑心。名深心。凡所作為一切善
0495c03: 根。悉皆回向往生。名回向發願心。具此三心。必得往
0495c04: 生。
0495c05: 解脫
0495c06: 果能真實攝心而念佛。則心自淨。心淨則土隨淨。大
0495c07: 慧云。人于一日中。心不馳求。不妄想。不緣諸境。便與
0495c08: 三世諸佛諸大菩薩相契。即此火宅塵勞。便是解脫。
0495c09: 出三界之處。修淨土者。亦宜如是。
0495c10: 雨淋頭
0495c11: 若待處所穩便。衣食豐饒。充足香華。事事稱意。思前
0495c12: 算後。卜彼良時。報盡恩冤。圓成善事。然後發心修行。
0495c13: 假使空界窮。亦無此日矣。所謂晴乾不肯去。直待
0495c14: 雨淋頭。
0495c15: 常永貞固
0495c16: 世間一技一藝。始學。不勝其難。因置不學。則終無成
0495c17: 故。貴有決定不疑之心。雖復決定。而優游遲緩。則亦
0495c18: 不成故。其繼貴有精進勇猛之心。雖復精進。或得少
0495c19: 而足。或時久而疲。或遇順境而迷。或逢逆境而墮。則
0495c20: 亦不成故。其終貴有常永貞固誓不退轉之心。古云。
0495c21: 三昧不成。假令筋斷骨枯。終不休歇。
0495c22: 一境一心
0495c23: 念之所不能。一由散心異緣逐境紛馳之使然。故
0495c24: 娑婆有一境。則眾生有一心。眾生有一心。則娑婆有
0496a01: 一境。故曰。心生故種種法生。法生故種種心生。聚緣
0496a02: 內搖。趣外奔逸。心境交馳。塵沙莫盡。若欲一其念者。
0496a03: 莫若輕其愛。若欲輕其愛者。莫若一其心。夫愛之與
0496a04: 念。勢不兩立。若明暗之相背也。
0496a05: 聞見
0496a06: 凡聞惡聲。則念阿彌陀佛。以消禳之。願一切人不為
0496a07: 惡行。凡見善事。則念阿彌陀佛。以贊助之。願一切人
0496a08: 皆為善行。無事則默念阿彌陀佛。常在目前。使念念
0496a09: 不忘。其於淨土。決定往生。
0496a10: 回嗔作喜
0496a11: 我今念佛。日後當生西方。何幸如之。發大歡喜。莫生
0496a12: 煩惱。倘遇不如意事。即便撥轉心頭。這一聲佛。急急
0496a13: 提念。回光返照。我是阿彌陀佛世界中人。柰何與
0496a14: 世人一般見識。回嗔作喜。一心念佛。此是智慧中人。
0496a15: 渡河筏
0496a16: 既慕西方。當求了義。暗中有寶。無燈照。終不自知。古
0496a17: 鏡埋塵。不揩磨。豈能光顯。調和三業。體究一心。恭奉
0496a18: 真文。研味聖意。深入法源之底。洞探諸佛之機。理路
0496a19: 豁通。心花發現。故智者誦法華。圭峰讀圓覺。普庵契
0496a20: 華嚴。六祖悟般若。觀先德而可遵。豈今人而不學。然
0496a21: 渡河須用筏。到岸不需船。
0496a22: 靜之至
0496a23: 一念不生。謂之靜。佛心至靜。萬劫恒然。眾生剎那能
0496a24: 靜。即是剎那佛。但眾生心念憧憧。如葛生蔓。如繭抽
0496b01: 絲。並沒住頭。直到疲倦。睡去方休。思想千端。謂之散
0496b02: 亂。黑甜一覺。謂之昏沉。二者循環盡彼形壽。生死輪
0496b03: 迴肇此矣。一念起即是生。一念滅即是死。人生總在
0496b04: 積生積滅中。度此百年。安得不在生生死死中。遷流
0496b05: 永劫。皆緣心頭一點。有不能放下者在故也。若念所
0496b06: 當用者。唯有念佛法門。念本是妄。以繫于佛。謂之
0496b07: 以妄遣妄。從念佛而參究。是為以心究心。從念佛而
0496b08: 悟。是為以心得心。雖云起念。念實無起。念之久久。因
0496b09: 念得心。得心妄念。念至忘念。與無念同。清淨湛一。惟
0496b10: 有一真而已巳。此大勢至菩薩。以念佛法門。入無生忍
0496b11: 也。夫獲無生忍。則無念矣。無念者。靜之至也。宗鏡錄
0496b12: 云。前後際斷。處一念不生時。寂爾少時間無思心。正
0496b13: 住此心。住之時便是本體。若佛心則湛然常住矣。以
0496b14: 暫住之心。習令漸上。便是工夫。
0496b15: 願王
0496b16: 夫發願往生者。順釋迦偏讚之言。應法藏度生之願。
0496b17: 臨終之際。感聖眾以來迎往生之時。蒙彌陀而接引。
0496b18: 託質七珍池內。化生九品蓮中。壽量難窮。身光照。
0496b19: 獲七辯之智。具六通之威。菩薩為。聲聞作伴。我等
0496b20: 如是。眾生亦然。徑挺鐵石心。同歸金色界。唯此願王
0496b21: 獨不捨。剎那引導入蓮池。
0496b22: 直入無為
0496b23: 有行無願。其行必孤。有願無行。其願必。無行無願。
0496b24: 空住閻浮。有行有願。直入無為。此乃佛祖修淨業之
0496c01: 根本也。要知理由智導。行由願興。行願得均。理智兼
0496c02: 備。夫願者。樂也欲也。欲生西方淨土。樂見阿彌陀佛。
0496c03: 必須發願方得往生。若無願心。善根沉沒。經云。不發
0496c04: 大願。魔所攝持。一切佛事從大願起。欲成無上佛道。
0496c05: 須得。願波羅蜜。所以普賢廣無邊願海。彌陀有六八
0496c06: 願門。是知十方諸佛上古前賢。皆因願力。成就菩提。
0496c07: 迴向偈
0496c08: 大慈菩薩。讚佛懺罪。迴向發願。偈云。十方三世佛。阿
0496c09: 彌陀第一。九品度眾生。威德無窮極。我今大歸依。懺
0496c10: 悔三業罪。凡有諸福善。至心用迴向。願同念佛人。感
0496c11: 應隨時現。臨終西方境。分明在目前。見聞皆精進。共
0496c12: 生極樂國。見佛了生死。如佛度一切。此偈有威力。能
0496c13: 滅一切罪。長一切福。
0496c14: 滿願
0496c15: 一心歸命極樂世界阿彌陀佛。願以淨光照我。慈誓
0496c16: 攝我。我今正念。稱如來名。為菩提道。求生淨土。佛昔
0496c17: 本誓。若有眾生。欲生我國。志心信樂。稱我名號。乃至
0496c18: 十念。若不生者。不取覺正。以此念佛因緣。得入如來
0496c19: 大誓海中。承佛慈力。眾罪消滅。淨因增長。若臨命終。
0496c20: 自知時至。身無病苦。心不貪戀。亦不顛倒。如入禪定。
0496c21: 佛及聖眾。手執金臺。來迎接我。於一念頃。生極樂國
0496c22: 華開見佛。即聞佛乘。頓開佛慧。廣度眾生。滿菩提願。
0496c23: 至誠
0496c24: 直須一心皈命。盡報真修念佛。發願之時。懇苦翹誠。
0497a01: 無諸異念。如就刑戮。在狴牢。怨賊所迫。水火所迫。一
0497a02: 心求救。願脫苦輪。速證無生。廣度含識。紹隆三寶。誓
0497a03: 報四恩。如斯至誠。方不棄。如或言行不稱。信願輕
0497a04: 微。無念念相續。有數數間斷。以此懈怠。臨終望生。但
0497a05: 恐業障所遮。不值善友。風火逼迫。正念不成。何以故。
0497a06: 如今是因。臨終是果。應須因實。果則不故也。
0497a07: 金剛幢
0497a08: 佛言。一切眾生皆當發願。願生彼國。尚不間於女人
0497a09: 根闕。十惡五逆阿鼻之輩。何況於我。我今道行雖微。
0497a10: 不造五逆。數過十念。必當得生。佛豈自誑背違本願。
0497a11: 況十方諸佛示廣長舌相。證明斯事。是故我今必定
0497a12: 求生。不敢退轉也。如是名為行人金剛幢勇健之力。
0497a13: 氣類交接
0497a14: 一生之中。以淳淨心。堅固諦信。至誠禮誦。悔過發願。
0497a15: 吾知此人若身若心。則與彌陀氣類交接。如風吹樹。
0497a16: 斜勢西傾。及其倒時。必當西倒。習善得生。亦復如是。
0497a17: 必蒙接引
0497a18: 世人念佛者。多只為福田故。眷屬故。病苦求痊。及永
0497a19: 年故。保富貴安樂。子孫光顯故。往往香燭。道場所陳。
0497a20: 祝願之詞。皆是趍逐凡緣。與阿彌接引。本願甚背。縱
0497a21: 使一生修習。錯用工夫何益。惟發真正。願見佛聞法。
0497a22: 親承授記。回入娑婆。廣度眾生。毫不自求。人天福報
0497a23: 如是發願。時刻注向。欣樂不忘。方與佛願相應。臨命
0497a24: 終時。必蒙接引。
0497b01: 竟有生處
0497b02: 真信淨土決志往生者。不論已巳悟未悟。其從事單傳
0497b03: 直指而未悟者。雖日以參禪為務。不妨發願往生。以
0497b04: 未能不受後有。畢竟有生處。故不是偷心歧路心也。
0497b05: 其已巳悟者。古人云。汝將謂一悟便可上齊諸佛乎。故
0497b06: 普賢為華嚴長子。雖塵塵華藏在在蓮。而行願品
0497b07: 必拳拳乎。以往生安樂為言也。已巳悟尚然。況未悟乎。
0497b08: 定得成
0497b09: 世人念佛者多。成佛者少。其故有三。一者口雖念佛。
0497b10: 心中不善。以此不得往生。便要依佛所說。積德修福。
0497b11: 孝順父母。忠事君王。兄弟相愛。夫婦相敬。至誠信實。
0497b12: 柔和忍耐。公平正直。陰方便。慈愍一切。不殺害生
0497b13: 命。不凌辱下人。不欺壓小民。但有不好心。起著力念。
0497b14: 定要念退。這不好心。二者口雖念佛。心中胡思亂想。
0497b15: 以此不得往生。必須按定。心猿意馬。字字分明。心心
0497b16: 照管。如親在西方。面對彌陀。不敢散亂。如此纔是。三
0497b17: 者口雖念佛。心中只願。來世不失人身。求生富貴。以
0497b18: 此不得往生。且如天宮富貴。福盡也要墮落。何況人
0497b19: 間。能有幾時。便可發廣大心。立堅固志。誓願往生。見
0497b20: 佛聞法。得無上果。廣度眾生。如此纔是念佛的人。定
0497b21: 得成佛。
0497b22: 永無退轉
0497b23: 不願生淨土。則己巳願生。則無不得生。不生淨土則已巳。
0497b24: 生則永無退轉。具縛凡夫初憑信願。得生彼土。三毒
0497c01: 邪見未能頓忘。何以知其不退轉耶。以彌陀願力。
0497c02: 常所攝持。大光常照上善人聚。壽命永劫。水鳥樹林。
0497c03: 風聲樂響。演暢妙乘。聞其聲者。念佛念法念僧之心。
0497c04: 未間斷故也。眾生如受病之人。佛為醫王。法為良
0497c05: 藥。僧為視病人。三者現前。病不得而萌矣。以是言之。
0497c06: 則一生淨土。何從而有退轉哉。
0497c07: 千年調
0497c08: 自從早年。索妻養兒。經營家計。受盡萬千辛苦。忽然
0497c09: 三寸氣斷。未免一朝皆休。若是孝順兒孫。猶能記憶
0497c10: 爹娘。若是不肖子。父母方死。骨頭未冷。作撻財產。恣
0497c11: 意為樂。以此較之。著甚麼要緊。作千年調。兒孫自有
0497c12: 兒孫福。莫與兒孫作馬牛人。生在世能有幾時。未
0497c13: 病未老之前。抖擻身心。撥開世事。得一日光陰。念一
0497c14: 日彌陀。得一時工夫。修一時淨業。由他臨命終時。好
0497c15: 死惡死。我之盤纏。預辦了也。我之前程。穩穩當當了
0497c16: 也。若不如此。後悔難追。
0497c17: 好消息
0497c18: 靠住一佛。心心無間。行之既久。便可將四大所合之
0497c19: 身。一拳粉碎五濁所合之世界。一踢翻。然後隨所
0497c20: 聞見。鳥語蟬吟。牧歌樵唱。即西方之無常苦空法音
0497c21: 天樂也。竹籬茅舍。即西方之金臺寶殿也。飛泉鳴瀨。
0497c22: 即西方之寶池德水也。野芳嘉木。即西方之寶網交
0497c23: 羅。妙華天雨也。明師良友之儔。木石鹿豕之侶。即西
0497c24: 方之諸上善人也。何苦何樂。何順何逆。何邪魔。何三
0498a01: 毒等。煩惱目前。純是淨土。到得厭世時。無怖無亂。不
0498a02: 支不吾。怡然拱手。歸來故鄉。總是生平得力處。到此
0498a03: 決用得著決。有好消息也。
0498a04: 離心無體
0498a05: 如要臨終十念成就。但預辦津梁。合集功德迴向。此
0498a06: 時念念不虧。無慮矣。夫善惡二輪。苦樂二報。皆三
0498a07: 業所造。四緣所生。六因所成。五果所攝。若一念心。瞋
0498a08: 恚邪淫。即地獄業。慳貪不實。即餓鬼業。愚癡暗蔽。即
0498a09: 畜生業。我慢貢高。即修羅業。堅持五戒。即人業。精修
0498a10: 十善。即天業。證悟人空。即聲聞業。知緣性離。即緣覺
0498a11: 業。六度齊修。即菩薩業。真慈平等。即佛業。若心淨。即
0498a12: 香臺寶樹淨剎化生。心垢則丘陵坑坎穢土稟質。皆
0498a13: 是等倫之果。能感增上之緣。是以離自心源。更無別
0498a14: 體。經云。心垢即眾生垢。心淨故眾生淨。又云。欲淨汝
0498a15: 界。但淨汝心。故知一切歸心。萬法由我。欲得淨果。但
0498a16: 行淨因。如水性趣下。火性騰上。勢數如是。何足疑焉。
0498a17: 全現
0498a18: 須念臨行時。有甚麼放他不下處。若說世間放不下。
0498a19: 正。恐跳他不出。未免再來。還要戀他則甚。若說此身
0498a20: 放不下正。恐掙他不脫。未免再受。還要痛他則甚。若
0498a21: 說此心放不下正。恐斷他不盡。留為種子。還要惜他
0498a22: 則甚。若說佛法放不下正。恐灑他不開。執成法縛。還
0498a23: 要愛他則甚。若慮慧根。萬一迷失。則爾所認慧根。正
0498a24: 是命根。正是八識。其怕迷失一念。正是執我七識。分
0498b01: 別六識。正須擺落淨盡。還要護念則甚。至於清淨本
0498b02: 然元明妙覺。不容揀擇。無可任持。直至一切不見一
0498b03: 法不存。方得全現。爾向日迷來帶了。如許種種的來。
0498b04: 今日悟去。還擬將了那一件去乎。一絲不掛。然後方
0498b05: 證上品矣。
0498b06: 稱意之事
0498b07: 凡人命終。欲生淨土。須先準備。不得怕死。常念此身
0498b08: 多苦。惡業交纏。若得捨此穢身。超生淨土。見佛聞法。
0498b09: 受無量快樂。得大解脫。乃是稱意之事。如脫獘衣。得
0498b10: 換珍服。但當放下身心。莫生戀著。一心待死。叮囑家
0498b11: 人。及往來問候人。凡來我前。為我念佛。不得說眼前
0498b12: 閒雜話家中長短事。亦不須語安慰。祝願安樂。此
0498b13: 皆華無益。若病重將終。親屬不得垂淚哭泣。發嗟
0498b14: 嘆懊惱之聲。惑亂心神。失其正念。但一時同聲念佛。
0498b15: 待氣盡。方可發哀。纔有絲毫戀世間心。便成罣礙。不
0498b16: 得解脫。若得明曉淨土之人。頻來勵。極為大幸。依
0498b17: 此者決定超生。無疑矣。
0498b18: 鳴磬
0498b19: 凡遇眷屬及一切人臨終。先於寢室榻前。置一立佛
0498b20: 像向東。病者向西。與佛相對。看病者燒香散花鳴磬。
0498b21: 助稱佛名。或病者先不信佛。亦須種種方便。勸令稱
0498b22: 佛。若有病症遺穢。隨即除之。亦無有罪。以佛心慈悲。
0498b23: 但冀歸誠。別無憎惡。
0498b24: 平等
0498c01: 大道無情。冤親平等。然凡夫愛戀眷屬語。以平等似
0498c02: 未相應。不知情愛未忘者。惟有修習淨業。共結西方
0498c03: 伴侶。則情歸忘情。愛同忘愛。不壞凡夫心相。亦且普
0498c04: 度往生。固未不平等也。以視夫危之際。揮涕訣
0498c05: 別。待潰之軀。罄貲厚殮者。其愛之大小何如。
0498c06: 指南車
0498c07: 欲辦大事。喫緊尤在臨時一著。從前悠忽。到此延捱
0498c08: 不得。從前迷著。到此糊塗不得。從前浮華。到此假借
0498c09: 不得。從前歧路。到此徘徊不得。只方寸間。靈明用事。
0498c10: 醒則立現蓮臺。昧則六途三塗。有分淨穢。頃刻異路。
0498c11: 危哉究竟把握要訣。不外一心正念四字。此際如挽
0498c12: 弓到。將滿時分外難開。須加意審固。前手撇後手絕。
0498c13: 箭方中的。又如泛海憑指南車。不誤方所。將抵彼岸。
0498c14: 急宜仔細收帆把舵。霎時差失。依舊被狂颶吹去。飄
0498c15: 蕩大洋中。將何底止。
0498c16: 歸故鄉
0498c17: 心本不生。緣合而生。心本不死。緣散而死。似有生死。
0498c18: 原無去來。於斯會得。生順死安。常寂常照。世人畏死
0498c19: 者。以未悟本來無生故也。本自無生。焉得有死。何畏
0498c20: 之有。然無生未易卒悟。惟當專誠念佛。久久念至。一
0498c21: 心不亂。必得開悟。就令不悟。而一生念力。臨終自知。
0498c22: 死去必生淨土。則如流落他方。得歸故鄉。阿彌陀佛
0498c23: 垂手。接引往生。歡喜無量。何畏之有。
0498c24: 瑞應非一
0499a01: 若得三昧成就。天人護助。臨終正念。其往生之際。瑞
0499a02: 應非一。或天樂盈空。或異香滿室。或光明照體。或寶
0499a03: 座現前。或彌陀垂臂。親自來迎。或菩薩執臺。授手而
0499a04: 接。乃至預知時至。正念不謬。諸障忽空。自能沐浴跏
0499a05: 趺。會眾說法。叉手告別。或更勉人進道。書偈擲筆。合
0499a06: 掌而逝。或臨終之後。舉體如生。齒骨數珠。燒之不壞。
0499a07: 光異常。五色鮮明。祥物於空盤旋不散。所至處。
0499a08: 舍利流珠。觸物而生。此耳目之所常有者。若非平日
0499a09: 履踐明白精進力感。焉能若是。
0499a10: 護身符
0499a11: 適百里者宿舂糧。千里者三月聚糧。況十萬億剎之
0499a12: 極樂國乎。不豫辦於平生。而欲襲取於俄頃。未審倉
0499a13: 皇呼吸時。能具諸葛觀魚安石圍碁手段。了大敵否。
0499a14: 如泥惡人十念往生之語。不妨放寬眼下。恐經文理
0499a15: 固可信。亦是如來萬不得已巳。垂手之苦言。非便以西
0499a16: 方作此輩護身符也。且人情莫不好勝而惡劣。獨於
0499a17: 此事。甘以下下自許。亦殊可憫。
0499a18: 三疑
0499a19: 念佛人臨終有三疑。不可不慎。一疑。我生業重。修行
0499a20: 日淺。恐不得生。二疑。有心願未了。及貪嗔癡未息。恐
0499a21: 不得生。三疑。我雖念佛。臨命終時。恐佛不來迎接。有
0499a22: 此三疑。因疑成障。失其正念。不得往生。今以三說。消
0499a23: 彼三疑。一曰。業本妄。心淨即空。業重不必疑。二曰。
0499a24: 情同夢幻。醒歸何有。自肯息機。貪嗔隨斷。不必疑。三
0499b01: 曰。功專念切。自心佛現。佛不來。不必疑。
0499b02: 四關
0499b03: 凡夫雖有信心念佛。或宿業障重。不免病苦。若因此
0499b04: 悔悟。身心投誠皈佛。自生淨土。無智之人。道念不堅。
0499b05: 言。我今念佛。而有病苦。反謗彌陀。只此一念。徑入
0499b06: 地獄。一關也。或平日口談淨土。心戀娑婆。不種出世
0499b07: 善根。惟求俗緣利益。臨終遭病。怖死貪生。妄信師巫。
0499b08: 殺戮生命。祈禱神鬼。緣此心邪。無佛攝護。流浪三途。
0499b09: 二關也。向持齋戒。或因服藥。或被勸逼。破戒用葷。此
0499b10: 人無決定信。喪失善根。三關也。臨終時繫念家財。愛
0499b11: 戀眷屬。心放不下。失正念。致墮鬼趣。或托生蟲獸。
0499b12: 守護家庭。宛如生日。四關也。故楊提刑言。愛不重。不
0499b13: 生娑婆。念不一。不生淨土。誠哉是言。修淨業者。要於
0499b14: 平時。考究平時。打點臨期不昧。全身放下。念念彌陀。
0499b15: 但能堅此一念。便可碎彼四關。
0499b16: 七分得一
0499b17: 所謂十念往生者。乃生前自念十聲。非死後請人念
0499b18: 也。生前自念者。臨命終時。佛與菩薩。自來迎接。故必
0499b19: 生淨土。身後請人念者。未可知也。經云。身後人為作
0499b20: 功課。七分得一。生前自作者。得千百倍報。
0499b21: 不得念
0499b22: 一生造惡。臨終念佛。帶業往生。乃是宿有善根福德
0499b23: 因緣。方遇知識。勸得念佛。此等僥倖。萬中無一。若得
0499b24: 病臨死。風刀解體。四大分離。眾苦逼迫。忙怖張皇。不
0499c01: 得念佛。更饒爾無病而死。又或世緣未了。世念未休。
0499c02: 貪生怕死。擾亂懷。若是俗人。兼以家私。未明後事。
0499c03: 未辦妻啼子哭。百種憂煎。不得念佛。更饒爾未死以
0499c04: 前。只有些少病痛在身。忍疼忍苦。喚呻吟。問藥求
0499c05: 醫。祈禱懺悔。念紛飛。不得念佛。更饒爾未病以前。
0499c06: 只是年紀老大。衰相現前。困頓龍鍾。愁嘆憂惱。只向
0499c07: 個衰老身上。左右安排。不得念佛。更饒爾未老以前。
0499c08: 正是少壯。正好念佛之時。稍或狂心。未歇俗務相關。
0499c09: 東攀西緣。胡思亂想。業識茫茫。不得念佛。更饒爾清
0499c10: 閒自在。有志修行。稍於世相之中。照不破。放不下。把
0499c11: 不定。坐不斷。忽然些子境界現前。一個主人隨他顛
0499c12: 倒。不得念佛試看老病之時。少壯清閒之日。稍有一
0499c13: 事在心。早是不得念佛。況待臨終時哉。
0499c14: 預修
0499c15: 世有十種人。臨終不得念佛。一者善友未必相逢。故
0499c16: 無勸念之理。二者業苦纏身。不遑念佛。三者偏風失
0499c17: 語。不能稱佛。四者狂亂失心。注想難成。五者或遭水
0499c18: 火。不暇至誠。六者遭遇虎狼。驚惶倉卒。七者臨終惡
0499c19: 友。壞破信心。八者飽食過度。昏迷致死。九者戰陣
0499c20: 狠。奄忽而亡。十者忽墜高巖。傷壞性命。此十種人。臨
0499c21: 終斷然不得念佛。應須預修。令淨業成就。縱有難緣。
0499c22: 必蒙佛救護也。
0499c23: 賊去關門
0499c24: 求醫服藥。初不相妨。只能醫病。不能醫命。求神祈福。
0500a01: 但增罪業。大命若盡。小鬼柰何。空自慞惶。俱無所濟。
0500a02: 直待氣消命盡。識投冥界。方始十念鳴鍾。恰如賊去
0500a03: 關門。濟何事也。死門事大。須是自家著力始得。若一
0500a04: 念差錯。歷劫受苦。誰人相代。思之思之。
0500a05: 牛乳頃
0500a06: 唱一聲而罪滅塵沙。具十念而形棲淨土。拯危拔難。
0500a07: 珍障消冤。非但一期暫苦津。託此因緣。終投覺海。
0500a08: 故經云。若人散亂心。入於塔廟中。一稱南無佛。皆已巳
0500a09: 成佛道。又云。譬如有人初生墮地。即能日行千里。足
0500a10: 一千年滿中七寶。以用施佛。不如有人於後惡世。稱
0500a11: 一佛聲。其福過彼。又云。四事供養一閻浮提一切眾
0500a12: 生。功德無量。若有眾生。善心相續。稱佛名號。如一
0500a13: 牛乳頃。所得功德。過上不可思議。無能量者。
0500a14: 苦樂相比
0500a15: 經云。彼國眾生。無有眾苦。但受諸樂。故名極樂。今以
0500a16: 娑婆對比之。此則血肉形軀。有生皆苦。彼則蓮花化
0500a17: 生。無生苦也。此則時序代謝。衰老日侵。彼則寒暑不
0500a18: 遷。無老苦也。此則四大難調。多生病患。彼則化體香
0500a19: 潔。無病苦也。此則七十者稀。無常迅速。彼則壽命無
0500a20: 量。無死苦也。此則親情愛戀。有愛必離。彼則無父母
0500a21: 妻子。無愛別離苦也。此則仇敵冤讎。有冤必會。彼則
0500a22: 上善聚會。無冤憎會也。此則困苦飢寒。貪求不足。彼
0500a23: 則衣食珍寶。受用現成。此則形質寢陋。六根多缺。彼
0500a24: 則端嚴相貌。體有光明。此則輪轉生死。彼則永證無
0500b01: 生。此有四趣之苦。彼無三惡之名。此則荊棘坑坎。高
0500b02: 下不平。土石泥沙。穢污充滿。彼則黃金為地。寶樹參
0500b03: 天。樓聳七珍。花敷四色。此則雙林已巳滅。龍華未來。彼
0500b04: 則無量壽尊。現在說法。此則觀音勢至。徒仰嘉名。彼
0500b05: 則與二上人。親為勝友。此則魔外道。惱亂正修。彼
0500b06: 則佛化一統。魔外絕蹤。此則媚色妖淫。迷惑行者。彼
0500b07: 則正報清淨。實無女人。此則惡獸魑魅。交扇邪聲。彼
0500b08: 則水鳥樹林。咸宣妙法。二土較量。境緣迥別。勸進世
0500b09: 人。津津有味。顧不向樂而踴躍哉。
0500b10: 無非是善
0500b11: 求生淨土。是身後之事。而大有益於生前。佛之教
0500b12: 人。無非是善。既以求生淨土為心。凡意之所念。口之
0500b13: 所言。身之所為。無適而非善。其現世則可為君子。人
0500b14: 敬之。神助之。福祿可增。壽命可永。其次為業緣所奪。
0500b15: 雖不能專志於此。然惡緣由此而省。善緣自此而增
0500b16: 矣。其次不知禮義所在。刑罰可畏。惟氣力為尚。勢利
0500b17: 是趨。苟以淨土為心。則亦必省己巳。而自咎所為。雖不
0500b18: 能皆合於禮義。其肯復陷於罪罰乎。
0500b19: 取驗
0500b20: 既學專修。當求靈驗。爾今日髮白面皺。死相現前。知
0500b21: 道臨終更有幾日。須在目前。便要見佛。只如廬山遠
0500b22: 法師。一生之中。三度蒙佛摩頂。懷感法師稱念佛名。
0500b23: 便得見佛。少康法師唱佛一聲。眾見一佛從口飛出。
0500b24: 唱佛百聲亦然。如貫珠焉。此等靈驗萬萬千千。爾若
0500c01: 心無間斷。見佛不難。間斷心生。決不見佛。與佛無緣。
0500c02: 難生淨土。淨土不生。必墮惡道。然則一念間斷之心。
0500c03: 便是三塗惡道業也。戒之戒之。
0500c04: 遠魔
0500c05: 惟此法門。因仗佛力。修則必成。無復魔業。永不退轉。
0500c06: 非但遠魔。亦於人間一切縣官口舌。是非患難。水火
0500c07: 盜賊。惡人凶事。乃至虎狼蟲獸。鬼魅妖精。不吉祥事。
0500c08: 不能侵害。又不為一切疫痢。傷寒疥。眼耳鼻舌。諸
0500c09: 病所惱。如其願行無虧。皆能排遣。惟名聞利養。甜愛
0500c10: 軟賊。及嗔心貪火。雖有佛力。是自咎不能救也。
0500c11: 七勝
0500c12: 念佛功德。有七種勝。一詞少易行勝。唯一句南無阿
0500c13: 彌陀佛。一切人可念故。二念緣佛境勝。一心緣念佛
0500c14: 身相好。淨國為境故。三離難獲安勝。諸佛菩薩加護
0500c15: 念佛者。無諸患難。安慶吉祥。四稱名滅罪勝。念佛一
0500c16: 聲。滅八十億生死重罪。五持念獲福勝。稱佛一聲。
0500c17: 勝四天下七寶供佛及阿羅漢。六果感見佛勝。眾生
0500c18: 念佛。必定見佛。七親迎往生勝。化佛菩薩放光。迎接
0500c19: 行者。往生淨土。
0500c20: 高聲念
0500c21: 高聲念佛。有十種功德。一能排睡眠。二天魔驚怖。三
0500c22: 聲十方。四三塗息苦。五外聲不入。六令心不散。七
0500c23: 勇猛精進。八諸佛歡喜。九三昧現前。十往生淨土。
0500c24: 勸修福報
0501a01: 能勸一人修淨土。以此善緣。可以消釋罪惡。可以增
0501a02: 崇福壽。可以追薦亡靈。可以莊嚴淨土。況勸至五人
0501a03: 十人。若轉以相勸。法施廣大。福報無量。故勸修偈云。
0501a04: 能勸二人修。比自己巳精進。勸至十餘人。福德已巳無量。
0501a05: 如勸百與千。名為真菩薩。又能過萬數。即是阿彌陀。
0501a06: 禮佛
0501a07: 禮佛一拜。從其膝下。至金剛際。一塵一轉輪王位。獲
0501a08: 十種功德。一得妙色身。二出言人信。三處眾無畏。四
0501a09: 佛所護念。五具大威儀。六眾人親附。七諸天愛敬。八
0501a10: 具大福德。九命終往生。十速證涅槃。
0501a11: 不修十失
0501a12: 佛示淨土修行之法。令一切眾生。速超生死。而障重
0501a13: 之人。不肯進修者。有十種失。一不信佛言。二不遵聖
0501a14: 教。三不信因果。四不重己巳靈。五不求升進。六不親善
0501a15: 友。七不求解脫。八甘受輪迴。九不畏惡道。十甘同魔
0501a16: 類。反是而修之者。則得十種勝利。
0501a17: 十種功德
0501a18: 若人受持一佛名號者。見世當獲十種功德利益。一
0501a19: 晝夜常得諸天大力神將並諸眷屬隱形守護。二帝
0501a20: 得二十五大菩薩如觀世音等及一切菩薩常隨守
0501a21: 護。三常為諸佛晝夜護念阿彌陀佛常放光明攝受
0501a22: 此人。四一切惡鬼若夜叉羅剎皆不能害。一切毒蛇
0501a23: 毒藥悉不能中。五一切火難水難冤賊刀箭牢獄杻
0501a24: 械橫死枉死。悉皆不受。六先所作罪悉皆消滅。所殺
0501b01: 冤命皆蒙解脫。更無執對。七夜夢正直。或復夢見阿
0501b02: 彌陀佛勝妙色身。八心常歡喜。顏色光澤。氣力充盛。
0501b03: 所作吉利。九常為一切世間人民。恭敬供養禮拜。猶
0501b04: 如敬佛。十命終之時。心無怖畏。正念現前。得見阿彌
0501b05: 陀佛。及諸菩薩聖眾手持金臺接引。往生西方淨土。
0501b06: 盡未來際。受勝妙樂。
0501b07: 淨土十勝
0501b08: 一常得見佛。無量壽佛成道以來。經十大劫。常住不
0501b09: 滅故。二常聞法音。佛及菩薩。樹林水鳥。常宣妙法故。
0501b10: 三聖賢會集。觀音勢至為其勝友。諸上善人俱會一
0501b11: 處故。四遠離魔事。雖有天魔。皆護佛法。令修行人。速
0501b12: 成就故。五不受輪迴。蓮華化生。無復輪轉生死苦趣
0501b13: 故。六永離惡道。彼佛國土無三惡道。名字尚不聞故。
0501b14: 七勝緣助道。瓊樓玉殿。珍衣美饌。皆為助道之資具
0501b15: 故。八壽命無量。眾生壽量。與佛齊等。人天凡夫盡其
0501b16: 智力。莫知其數故。九入正定聚眾生生者。皆是阿
0501b17: 致。無退轉故。十一生行滿。常隨佛學。一生常得無
0501b18: 上菩提故。
0501b19: 往生十易
0501b20: 一彌陀願重得生易。二極樂不逆得生易。三十方諸
0501b21: 佛攝受易。四東方一佛助成易。五二大聖者來迎易。
0501b22: 六八大菩薩引去易。七奉行十願得生易。八書寫一
0501b23: 經得生易。九散善迴向得生易。十少時念佛得生易。
0501b24: 眾戒清淨
0501c01: 若戒德不修。憑何立行。如器欲貯醍醐。先滌不淨。修
0501c02: 三昧者。亦復如是。必眾戒清淨。乃可得成。縱其宿業
0501c03: 深厚。不能頓斷。當亦方便制抑。自勸自心省身悔過。
0501c04: 了知世間樂少苦多。無常敗壞不久磨滅。一切諸法
0501c05: 皆不清淨。設諸方便而使必斷。
0501c06: 瓔珞珠
0501c07: 初受三皈。次持五戒。漸修十種善法。圓滿三聚律儀。
0501c08: 根熟則全持。根生則分受。年有三善。月有六齋。如或
0501c09: 五戒。難行且除。酒肉二味。十重易犯。且持不殺一門。
0501c10: 輕塵積岳。墜露添流。故經云。佛在世日。以佛為師。佛
0501c11: 滅度後。以戒為師。又云。戒如明日月。亦如瓔珞珠。微
0501c12: 塵菩薩眾。由是成正覺。今見持戒不殺。不求仁而仁。
0501c13: 著守戒不盜。不忻義而義。敷不淫者。不祈禮而禮。立
0501c14: 不妄者。不慕信而信。揚不飲者。不行智而智。明非但
0501c15: 律己巳防非。亦以助國揚化。欲修淨行。須嚴護戒根。
0501c16: 毗尼
0501c17: 攝心為戒。因戒生定。因定發慧。戒之時義大矣哉。佛
0501c18: 戒至密。殺戒微及蜎蠕。極之纔有忿嫉。即殺戒不淨。
0501c19: 眼取色。耳取聲。即盜戒不淨。隔壁聞釵釧聲。即淫戒
0501c20: 不淨。至是則身心俱斷。事理雙盡矣。處世緣中。持戒
0501c21: 豈能一一與剃染者例論。惟貴於心學大。頭腦處著
0501c22: 力。一旦脫然悟去。則咳唾掉臂。無不是清淨毗尼矣。
0501c23: 但不可未得謂得。而發狂解。便道。飲酒食肉不礙菩
0501c24: 提。行盜行淫無妨般若。墮落魔羅境界耳。果能時時
0502a01: 返照。刻刻提撕。向本參念佛話頭上做工夫。則不惟
0502a02: 日後有發明。在即目前便自得力。日用有主宰。不隨
0502a03: 物轉。縱居聲色名利之場。妻子眷屬日夜相接。不妨
0502a04: 與世推移。混俗和光。自然出污。泥而不染。是為塵中
0502a05: 大解脫門也。
0502a06: 悟情
0502a07: 喜怒好惡嗜欲皆情也。養情為惡。縱情為賊。折情為
0502a08: 善。滅情為聖。甘其飲食。美其衣服。大其居處。若此之
0502a09: 類。是為養情。飲食若流。衣服盡飾。居處無厭。若此之
0502a10: 類。是為縱情。犯之不較。觸之不怒。傷之不怨。是為折
0502a11: 情。犯之觸之傷之如空。反生憐愍愚癡之心。是為滅
0502a12: 情。悟此理則心地常淨。如在淨土矣。
0502a13: 怨親
0502a14: 於一切眾生。起慈悲心。無彼我想。何以為然。若見怨
0502a15: 異於親。即是分別。以分別故。起諸憎愛。因違順緣。造
0502a16: 諸惡業。惡業成熟。故得苦果。他以怨來。己巳須親應。於
0502a17: 含毒者。報之以恩。應作是觀。我昔惱君。君今怒我。我
0502a18: 之宿罪。縱使殺身。亦合甘心。而敢怒耶。假饒前世無
0502a19: 罪。今輒怨憎。橫見欺陵。應當思忖。彼有智耶。彼無智
0502a20: 耶。彼有智者。欲令成就忍波羅蜜。是我恩師。云何遭
0502a21: 遇。但應仰報。豈敢懷違。若無智者。乃是悲田。如母聞
0502a22: 子返罵之時。母轉歡心。但更撫摩。曾無慍色。愍其癡
0502a23: 小。唯與深恩。今亦如斯。彼煩惱內攻。迷魔密使。性
0502a24: 狂未歇。力不自由。以此悲心。但垂拔救。豈合念咎。思
0502b01: 以為讎。若起違心。與癡何異。人欲強者。推以為強。人
0502b02: 欲高者。推以為高。豈有違順憎愛於其間哉。
0502b03: 杳冥
0502b04: 若起一不正念。說一不正語。視一不正色。聽一不正
0502b05: 聲。無非過惡。況所食者。眾生之肉。所衣者。亦殺眾生
0502b06: 而得。又況所有過惡。不止於食肉衣絲。不思則已巳。思
0502b07: 之。誠可畏也。自少至老。自生至死。積累既多。纏綿堅
0502b08: 固。無由解脫。閉眼之後。不免隨業緣去。杳杳冥冥。知
0502b09: 在何處。漂流汩沒。無有出期。唯有西方淨土。最為超
0502b10: 脫輪迴之捷徑。色身難得。康健時。辦此大事。
0502b11: 七不得
0502b12: 真為生死出家。直欲一生了辦。時時以七事自警。務
0502b13: 力守之。一不得畜資財。造房屋。買田地。置一切精緻
0502b14: 好物。即經像等。傳自太古。出自名家。皆勿留戀。一心
0502b15: 正念。二不得作種種非緊要福緣事。姑俟他日大事
0502b16: 已巳明。作之未晚。今且權置萬行門。一心正念。三不得
0502b17: 於好色好味等起貪愛心。於好言讚譽我者。起貪愛
0502b18: 心。不得於惡色惡味等起嗔惱心。於惡言譏毀我者。
0502b19: 罵辱我者。種種拂逆我者。起嗔惱心。乃至過去未來
0502b20: 事。或順或違。皆悉屏絕。堅壁固守。一心正念。四不得
0502b21: 吟作詩文。書寫真草。題帖對聯。修飾尺牘。泛覽外書。
0502b22: 論議他人。得失長短。乃至教憑臆見。而高心著述。禪
0502b23: 未悟徹。而妄意拈評。緘口結舌。一心正念。五不得交
0502b24: 結親朋。應赴請召。遊山玩景。雜話閒談。凡種種世諦
0502c01: 中事除理。所當為決。不可已巳者。餘悉休罷。一心正念。
0502c02: 六不得貪著放逸。恣縱睡眠。大事未明。捍勞忍苦。一
0502c03: 心正念。七不得與世人競才競能。爭名爭勢。未得言
0502c04: 得。未證言證。誑稱知識。妄自尊高。惟應執卑守愚。終
0502c05: 身居學地。而自鍛鍊。常精常進。一心正念。
0502c06: 放生
0502c07: 人人愛命。物物貪生。何得殺彼形軀。充己巳口食。或利
0502c08: 刃剖腹。或尖刀刺剌心。或剝皮刮鱗。或斷喉劈。或滾
0502c09: 湯活鱉鱔。或鹽酒生醃蟹蝦。可憐。大痛無伸。極苦
0502c10: 難忍。造此彌天惡業。結成萬世深讎。一日無常。即墮
0502c11: 地獄。鑊湯爐炭。樹刀山。受罪畢時。仍作畜類。冤冤
0502c12: 對報。命命填還。還畢為人。多病且夭。或死蛇虎。或死
0502c13: 刀兵。或死官刑。或死毒藥。皆殺生所感。奉告世人。不
0502c14: 敢逼汝喫齋。且先勸爾戒殺。戒殺之家。善神守護。
0502c15: 橫消除。壽算綿長。子孫賢孝。吉祥種種。難可具陳。若
0502c16: 更能隨力放生。加持念佛。不但增崇福德。必當隨願
0502c17: 往生。永脫輪迴。入不退地。
0502c18: 戒殺
0502c19: 天地生物。以供人食。如種種穀種種果種種蔬菜種
0502c20: 種水陸珍味。而人又以智巧。餅之餌之。鹽之酢之。烹
0502c21: 之炮之。可謂千足萬足。何苦復將。同有血氣。同有子
0502c22: 母。同有知覺。覺痛覺痒。覺生覺死之物。而殺食之。豈
0502c23: 理也哉。尋常說。只要心好。不在齋素。嗟乎戮其身而
0502c24: 啖其肉。天下之凶心毒心惡心。孰甚焉。好心當在何
0503a01: 處。今物見人操刀時。未不戰慄悲號。奈智力不敵。
0503a02: 遂為人殺。因果所載。含冤索命。事理必然。詩云。我肉
0503a03: 眾生肉。名殊體不殊。原同一種性。只是別形軀。苦惱
0503a04: 從他受。肥甘為我需。莫教閻老判。自揣看何如。今殺
0503a05: 運方興。兵充塞。動遭屠戮。見避亂者。往往巧與
0503a06: 凶。值佛云。因緣會合。果報難逃。造殺業者。必遭殺報。
0503a07: 此之謂也。欲轉劫輪。放生戒殺。求生淨土。
0503a08: 食色相因
0503a09: 飲食男女。人之大欲。制之若無。斯為聖節。而不縱可
0503a10: 為賢。縱而不節。是為愚。此二者造業之所更相助發。
0503a11: 飲食充則血氣盛。使淫欲多。淫欲多則反損血氣。
0503a12: 又賴飲食以滋補。若俱能減省。乃安身延年之道也。
0503a13: 慈覺師云。飲食於人日月長。精粗隨分塞飢腸。纔過
0503a14: 三寸成何物。不用將心細較量。務實野夫云。皮包骨
0503a15: 肉並膿血。強作嬌嬈誑惑人。千古英雄皆坐此。百年
0503a16: 同作一坑塵。果戒得此二事。在世何由有疾病夭折。
0503a17: 身後何由有地獄鬼畜。若欲求生淨土。當謹護於此。
0503a18: 體恒自如
0503a19: 人對世間財色名利境界。以喻明之。有火聚于此。五
0503a20: 物在傍。其一如乾草纔觸即燃者也。其二如木噓之
0503a21: 則燃者也。其三如鐵不可得燃者。然猶可鎔也。其四
0503a22: 如水不惟不燃。反能滅火者也。然隔之釜甕。猶可沸
0503a23: 也。其五如空然後任其燔灼。體恒自如。亦不須滅。行
0503a24: 將自滅也。初凡夫中修學。最後方名諸如來大聖人。
0503b01: 一絲可繫
0503b02: 凡諸世間伎能雜術。乃至一切若善若惡。能分念者。
0503b03: 若不屏去。三昧不成。往生無由矣。然今一切眾生無
0503b04: 明業識。周法界。苟起一念世心。便被如是等塵勞
0503b05: 魔黨。牽拽將去。全身陷沒。求出無期。譬如遊魚雖逸。
0503b06: 一絲可繫。為害甚大。
0503b07: 要斷根株
0503b08: 要了生死。須斷生死根株。古人云。愛不斷。不生淨土。
0503b09: 是知愛乃生死根株。推此愛根。不是今生有的。自無
0503b10: 始以來。生生世世。何曾有一念離此愛根耶。而今念
0503b11: 佛。念念要斷者愛根。然日用現前。兒女子孫。家緣財
0503b12: 產。無一件不是愛的。如渾身坐火坑中。愛是主宰。念
0503b13: 是皮面。且如兒女之情現前時。回光看看者。一聲佛
0503b14: 果。能敵得者愛。斷得者愛麼。若敵斷不得。如何了得
0503b15: 生死。須將一句佛。念念要斷此生死根株始得。
0503b16: 愛念
0503b17: 念佛求生淨土之人。尋常有娑婆。一愛之不輕。則臨
0503b18: 終為此愛之所牽。而不得生。矧多愛乎。即極樂有一
0503b19: 念之不一。則臨終為此念之所轉。而不得生。矧多念
0503b20: 乎。愛之所以為愛者。有輕重厚薄焉。父母妻子。昆
0503b21: 弟朋友。功名富貴。文章詩賦。道術技藝。衣服飲食。屋
0503b22: 室田園。林泉花卉。珍寶玩物。種種妙好。不可枚盡。大
0503b23: 而重於泰山。小而輕於鴻毛。有一愛之存於懷。則念
0503b24: 不一念。不一則不得生。古人云。愛不重。不生娑婆。念
0503c01: 不一。不生極樂。此兩語可謂刮翳眼之金錍。治膏肓
0503c02: 之聖藥。凡有志於極樂者。宜以此書於屋壁。銘於肺
0503c03: 腑。時時莊誦。念念提撕。於娑婆之愛。日務求其輕。極
0503c04: 樂之念。日務求其一。輕之又輕。漸階乎。無一之又一。
0503c05: 漸乎。極果能如此。則雖未脫娑婆。不是娑婆之久
0503c06: 客。雖未生極樂。已是極樂之嘉賓。
0503c07: 出世間孝
0503c08: 甘旨以養親。爵祿以榮親。修德以顯親。是世間之孝
0503c09: 也。勸其親齋戒奉道。一心念佛。求願往生。親覲彌陀。
0503c10: 得不退轉。是出世間之孝也。人子報親。於是為大必
0503c11: 須。父母在堂。早勸念佛。父母亡。日課佛三年。或一週
0503c12: 歲。或七七日。皆可也。孝子欲報劬勞恩。不可不知此。
0503c13: 助親西行
0503c14: 人子事親。察其往生時至。預以父母平生眾善。聚為
0503c15: 一疏。時時讀之。令親生歡喜。又請父母。坐臥西向。念
0503c16: 念彌陀。設像接引。如臨極樂。捨壽之頃。更須用意。無
0503c17: 以哀泣亂其正志。同聲念佛。助之西行。俾親得生淨
0503c18: 土。受諸快樂。不亦善乎。平生孝養。正在此時。
0503c19: 報恩
0503c20: 既修淨土。當念報恩。佛恩國恩姑未暇論。只如父母
0503c21: 養育之恩。豈非重恩。師長作成之德。豈非重德。爾最
0503c22: 初出家。便說要報重恩。後來行。又說要報重德。離
0503c23: 鄉別井。二三十年。父母師長。艱難困苦。爾總不顧。父
0503c24: 母老病。爾又不看。及聞其死。爾也不歸。如今或在三
0504a01: 途。受罪受苦。望爾救他。望爾度他。爾念念間斷。淨
0504a02: 土不成。自救不了。如何救他。既不能相救。爾是忘恩
0504a03: 負義。大不孝人。經云。不孝之罪。當墮地獄。然則一念
0504a04: 間斷之心。便是地獄業也。又不織而衣。不耕而食。房
0504a05: 室臥具。受用現成。爾當勤修淨業。圖報信施之恩。祖
0504a06: 師道。此是施主。妻子分上。減刻將來。道眼未明。滴水
0504a07: 寸絲。也須牽。拽杷償他。始得爾。念念間斷。淨土
0504a08: 不成。酬償有分。然則一念間斷之心。便是畜生業也。
0504a09: 普度
0504a10: 凡受師友之訓誨。恩地之提挈。交遊之禮遇。悉皆告
0504a11: 以淨土而為之報。以至與一切人。或有一飯一茶之
0504a12: 恩。或一言一坐之接。至於僕。有事我之勞。凡吾受
0504a13: 用處。一切致力者。皆以此告之。使脫離苦海。非唯此
0504a14: 耳。凡一切知與不知。識與不識。皆欲以是化之。使共
0504a15: 生淨土。非唯此耳。乃至一切飛禽走獸。及蜎飛蝡動
0504a16: 之類。凡有形相。可見者。吾因見之。皆當為念阿彌陀
0504a17: 佛數聲。發願云。願汝等盡生極樂世界。我得道後。盡
0504a18: 度汝等。非徒有形。至於無相可見者。亦如是念。發如
0504a19: 是願。則吾之善念純熟。一切眾生皆為有緣。他時化
0504a20: 度。無不樂從者也。
0504a21: 眾善相資
0504a22: 供佛齋僧。造塔建寺。念誦禮懺。孝養父母。兄友弟恭。
0504a23: 宗族之間。無不和睦。鄉黨里。恩禮相與。事君則赤
0504a24: 心為國。為官則仁慈利民。為長則善以安眾。為下則
0504b01: 勤以事上。或指教愚迷。或扶助孤弱。或救人急難。或
0504b02: 惠施貧窮。或造橋砌井。或施食散藥。或減己巳奉養以
0504b03: 利人。或臨財饒人以自省。或教人為善。或護善止惡。
0504b04: 但隨所作世出世間一切善事。不拘大小。或止以一
0504b05: 錢與人。或以一飲止渴。至於毫芒之善。並須起念云。
0504b06: 願此善緣。回向西方。眾善相資。必得往生。
0504b07: 行無瘡疣
0504b08: 成就八法。於此世界。行無瘡疣。生于淨土。何等為八。
0504b09: 饒益眾生。而不望報代。一切眾生受諸苦惱。所作功
0504b10: 德。盡以施之。等心眾生。謙下無閡。於諸菩薩。視之如
0504b11: 佛。所未聞經。聞之不疑。不與聲聞。而相違背。不嫉彼
0504b12: 供。不高己巳利。而於其中。調伏其心。常省己巳過。不訟彼
0504b13: 短。恒以一心。求諸功德。
0504b14: 十心
0504b15: 若有眾生。發十種心。專向於佛。是人命終。當得往生。
0504b16: 一者於諸眾生。起於大慈。無損害心。二者於諸眾生。
0504b17: 起於大悲。無逼惱心。三者於佛正法。不惜身命。樂守
0504b18: 護心。四者於一切法。發生勝忍。無執著心。五者不貪
0504b19: 利養。恭敬尊重。淨意樂心。六者求佛種智。於一切時。
0504b20: 無忘失心。七者於諸眾生。尊重恭敬。無下劣心。八者
0504b21: 不著世論。於菩提分。生決定心。九者種諸善根。無有
0504b22: 雜染清淨之心。十者於諸如來。捨離諸相。起隨念心。
0504b23: 若於此十心。隨成一心。必得往生。
0504b24: 四料簡
0504c01: 有禪無淨土。十人九錯路。陰境若現前。瞥爾隨他去。
0504c02: 無禪有淨土。萬修萬人去。但得見彌陀。何愁不開悟。
0504c03: 有禪有淨土。猶如戴角虎。現世為人師。當來作佛祖。
0504c04: 無禪無淨土。鐵並銅柱。萬劫與千生。沒箇人依怙。
0504c05: 去備
0504c06: 晝必有夜。必為夜備。暑必有寒。必為寒備。存必有去。
0504c07: 必為去備。何為夜備。燈燭褥。何為寒備。衾裘炭薪。
0504c08: 何為去備。福慧淨土。
0504c09: 當學此法
0504c10: 安養淨業捷徑易修。諸大乘經皆啟斯要。十方諸佛
0504c11: 無不稱美。若比丘四眾。善男信女。欲得速破無明。永
0504c12: 滅五逆十惡重罪。及餘輕過。當修此法。欲得清淨。大
0504c13: 小戒律。具足一切諸波羅蜜門者。當學此法。欲得臨
0504c14: 終離諸怖畏。身心安樂。喜悅如歸。光照室宅。異香音
0504c15: 樂。阿彌陀佛與諸聖眾。送紫金臺。授手迎接。五道橫
0504c16: 截。九品長騖。謝去熱惱。安息清。初離塵勞。便登不
0504c17: 退。不歷長劫。即證無生者。當學此法。欲修少法。而感
0504c18: 妙報。十方諸佛俱時稱讚。現前授記。一念供養無央
0504c19: 數佛。還至本國。與彌陀坐食。觀音議論。勢至行步。洞
0504c20: 視徹聞。身量無際。飛空自在。宿命了了。觀五道。如
0504c21: 鏡中像。念念證入無盡三昧。應當修習此之勝法。
0504c22: 三股繩
0504c23: 念佛往生。有三種力。一者本有佛性力。言煩惱心中。
0504c24: 有如來藏也。二者慈光攝取力。言彌陀光明無量。念
0505a01: 佛眾生。攝取不捨也。三者念佛三昧力。言憶佛念佛。
0505a02: 現前當來。必定見佛也。此三種力。如三股繩合為大
0505a03: 索。能牽重物。又如水火鏡子。若將對日。以艾取之。即
0505a04: 可得火。若將對月。以珠取之。即可得水。今以鏡具水
0505a05: 火之性。喻眾生本。具佛性之力。須假日月之光來照
0505a06: 者。彌陀慈光攝取之力。以珠艾能引水火者。信心念
0505a07: 佛之力。三事和合。水火方生。三力相資。必生淨土。
0505a08: 較量
0505a09: 無始惡業雖重。臨終十念能敵。今以三種較量。一者
0505a10: 在心造惡之時。從妄顛倒生。念佛者從善知識。聞
0505a11: 佛真實功德名號。生一一實。豈得相比。譬如萬年
0505a12: 暗室。日光暫至。豈以久來積暗而不滅也。二者在緣
0505a13: 造罪之時。從癡暗心。緣妄境界。生念佛之心。從聞
0505a14: 佛功德名號。緣無上菩提心。生一真一偽。豈得相比。
0505a15: 譬如有人被毒箭中。箭深毒慘。傷肌破骨。一聞滅除
0505a16: 藥。即箭出毒除。豈以箭深毒慘。而不出耶。三者在
0505a17: 決定造罪之時。以有間有後心。念佛之時。以無間無
0505a18: 後心。遂即捨命。善心猛利。是以即生。譬如十圍大索。
0505a19: 千夫不制。童子揮。須臾兩分。又如千年積柴。以一
0505a20: 豆火。少時焚盡。
0505a21: 出家
0505a22: 今剃髮染衣。便謂出家。噫是不過出兩片大門之家。
0505a23: 非出三界火宅之家也。每見人初出家。莫不具一段
0505a24: 好心。久之又為因緣。名利所染。遂復飾衣服。置田產。
0505b01: 畜徒眾。多積金帛。勤作家緣。與俗無異。經稱一人出
0505b02: 家。波旬怖懼。今若此波旬。可以酌酒相慶矣。
0505b03: 摩頭
0505b04: 人生寒思衣。饑思食。居處思安。器用思足。有男思婚。
0505b05: 有女思嫁。讀書思取爵祿。營家思致富饒。時時不得
0505b06: 放下。其奮然出家。為無此等累也。而依然種種不忘
0505b07: 念。則何貴於出家。佛言。常自摩頭。以捨飾好。然豈惟
0505b08: 飾好。常自摩頭。曰吾僧也。頓捨萬緣。一心念佛。
0505b09: 醫王
0505b10: 凡於諸導師。生世尊想。若有能開釋深義。解散疑結。
0505b11: 於我有益。則盡心恭敬。不念餘惡。如敝囊盛寶。不以
0505b12: 囊惡故。不取其寶。又如夜行險道。惡人執炬。不以人
0505b13: 惡故。不取其照。經云。應於自身生病苦想。於善知識
0505b14: 生醫王想。於所說法生良藥想。於所修行生除病想。
0505b15: 若聞一句未曾有法。勝得三千大千世界滿中七寶
0505b16: 及釋梵轉輪王位。
0505b17: 六根
0505b18: 千般裝點。只為半寸之眼。百種音樂。只為一豆之耳。
0505b19: 沉檀腦麝。只為兩竅之鼻。食前方丈。只為三寸之舌。
0505b20: 妙麗嬌嬈。只為臭腐之身。隨順逢迎。只為狂蕩之意。
0505b21: 若能識破此理。不為六根所惑。便無煩惱。雖未生淨
0505b22: 土。已如生矣。
0505b23: 用境
0505b24: 一念心疑。被地來。一念心愛。被水來溺。一念心嗔。
0505c01: 被火來燒。一念心喜。被風來飄。若能如是辨得。不被
0505c02: 境轉。處處用境。用境之道。必自一心正念始。
0505c03: 除我相
0505c04: 諦思身之未生。有相乎。有名乎。有我乎。身之既化。有
0505c05: 相乎。有名乎。有我乎。身前身後。兩不可知。安得於中。
0505c06: 偏執為我。愛戀憂怖。終日戚戚。欲免戚戚。莫若念佛。
0505c07: 心空理寂
0505c08: 凡人多於事礙理境礙心。常欲逃境。以安心遣事。以
0505c09: 存理不知。乃是心礙境理礙事。但令心空境自空。理
0505c10: 寂事自寂。
0505c11: 心滅性現
0505c12: 靜為之性。心在其中矣。動為之心。性在其中矣。心生
0505c13: 性滅。心滅性現。如雲散月現。塵盡鏡明。
0505c14: 業性空
0505c15: 凡夫但知業力結習濃厚。不知業性本空。若眾生業
0505c16: 性實者。盡空界。無容受處。如黑雲障空。風至則滅。
0505c17: 若雲實者。吹亦不去。空喻性。黑雲喻業。念佛喻風。
0505c18: 故迷成即入胎獄。念成即入蓮胞。
0505c19: 萬牛莫挽
0505c20: 廁蟲之在廁也。自犬羊視之。不勝其苦。而廁蟲不知
0505c21: 苦。方以為樂也。犬羊之在地也。自人視之。不勝其苦。
0505c22: 而犬羊不知苦。方以為樂也。人之在世也。自天視之。
0505c23: 不勝其苦。而人不知苦。方以為樂也。推而極之。天之
0505c24: 苦樂。亦猶是也。知此而求生淨土。萬牛莫挽矣。
0506a01: 堅持
0506a02: 人倫庶物。一一與道無礙。所貴任理隨緣。無心順應
0506a03: 而已巳。經云。內修菩薩行。外現聲聞身。今日內懷出世
0506a04: 心。外現世間法可也。如此則家室心安。已巳得出入自
0506a05: 在。不作意解脫。乃所以為解脫也。但自一心正念。不
0506a06: 必急求靈驗。譬如行路。行之不已巳。自有到家。時節惟
0506a07: 在。堅持一念。耐久無間。毋以欲速之心乘之。
0506a08: 獨當
0506a09: 自貧賤而視富貴。見其氣薰灼。不勝垂涎之慕。然
0506a10: 當之者。未必真樂。且無要緊事。如食以遏飢。衣以禦
0506a11: 寒。若衣而華。食而精。此於身心。有何緊要。其他推此
0506a12: 可知。至大利害處。老也病也死也。止此隻身。獨當一
0506a13: 面之孤注。到鍾鳴漏盡時光景。帝王卿相。以至氓庶。
0506a14: 總無人可代。同一結煞。不增分毫。思之及此。則誰能
0506a15: 不當下心。惟一心正念。以圖極樂富貴。
0506a16: 瀟洒快活
0506a17: 鰥寡孤獨。以世俗眼觀之。最可憐憫。然天下之最瀟
0506a18: 洒最快活。亦莫如此四種人。惜其不知皈依淨土。則
0506a19: 眼前既無靠傍。死後終墮輪迴耳。今人只為認得。身
0506a20: 家太重。眷屬太真。即賢智之輩。能輕功名。安貧賤。至
0506a21: 於兒女。則斷斷擺脫。不去甘心。作牛馬大。兒未就幼。
0506a22: 女又來男幸方婚。女又催嫁。波波劫劫。那裏容他。有
0506a23: 念佛的時候。全不想受了。多少拖累竟。與爾有甚相
0506a24: 干。反不如四種人乾淨了。當散誕逍遙。此地步。正
0506b01: 好專意修行。跳出生死。真世間第一快活人也。大抵
0506b02: 人生。少一分愛戀。便少一分纏縛。少一分纏縛。便少
0506b03: 一分業障。與世緣淺。與佛緣深。速速念佛。求生淨土。
0506b04: 養生忘死
0506b05: 世人但知。生時將養此身。營求資給。而不思捨此身。
0506b06: 後神識不滅。若無善因。則淪墜苦趣。何為生時。愛惜
0506b07: 此身。死後不思度脫耶。又世人專為妻子眷屬。廣營
0506b08: 衣食。而無少怠。不思命終之時。妻子眷屬雖愛徹骨
0506b09: 髓。不能相救。唯當獨往。今勸世人。不當以養生故。而
0506b10: 忘畏死。不當以為他故。而忘自為也。
0506b11: 五惑
0506b12: 此方之人。無不厭俗舍之煩喧。慕蘭若之寂靜。故有
0506b13: 捨家出家。則殷勤讚歎。而娑婆眾苦。何止煩喧。極樂
0506b14: 優游。遠勝蘭若。知出家為美。而不願往生。其惑一也。
0506b15: 萬里辛勤。遠求知識者。以發明大事。決擇生死。而
0506b16: 彌陀世尊。色心業勝。願力弘深。一演圓音。無不明契。
0506b17: 願參知識。而不欲見佛。其惑二也。林廣眾。皆樂棲
0506b18: 遲。少眾道場。不欲依附。而極樂世界一生補處。其數
0506b19: 甚多。諸上善人俱會一處。既欲親近林。而不慕清
0506b20: 淨海眾。其惑三也。此方之人。上壽不過百歲。而童癡
0506b21: 老耄。疾病相仍。昏沉睡眠。常居太半。菩薩猶昏隔陰。
0506b22: 聲聞尚昧出胎。則尺璧寸陰。十喪其九。而未登不退。
0506b23: 可謂寒心。西方之人。壽命無量。一托蓮胞。更無死苦。
0506b24: 便獲阿惟越致。佛階決定。可期流轉。娑婆促景。而不
0506c01: 知淨土長年。其惑四也。若乃位居不退。果證無生。在
0506c02: 欲無欲。居塵不塵。方能運同體慈悲。和光五濁。其有
0506c03: 淺聞單慧。便謂高超十地。耽戀娑婆。詆訶淨土。宛然
0506c04: 流浪。接武泥。自是何人擬此大權菩薩。其惑五也。
0506c05: 自甘塗炭
0506c06: 世之學佛者。其始莫不皆曰為生死事大。及乎聲利
0506c07: 所動。世緣所汩。則生死大事置而不論。或為人扣擊。
0506c08: 則他辭託。不能自決。或云。此不須問。或云。不必用
0506c09: 知。或云。符到奉行。莫作計較。或云。隨處受生。出入自
0506c10: 在。或云。且生不高不下之家。復男子身。或云。把定精
0506c11: 神。見善惡相。不得隨去。或令預候知時。或教臨終奪
0506c12: 陰。或云。百骸潰散。一物長靈。或云。形散氣消。歸於寂
0506c13: 滅。如是種種臆度矯亂。皆不出凡夫外道斷常二見。
0506c14: 逮乎四大解分。病苦所迫。識神無主。隨業輪迴。決無
0506c15: 疑矣。假令定日剋時。坐脫立化。世德可致。未足為奇。
0506c16: 斯由不見十六觀經。不知九品生相。不信彌陀願力。
0506c17: 而堅持所見。自甘塗炭。豈不為之悲哉。
0506c18: 邪見
0506c19: 即心觀佛。託境顯性。心心絕待。法法全真。有不達者。
0506c20: 橫生疑謗。故有執內心是佛。而不許外求者。執自己巳
0506c21: 之佛。而不須他佛者。執諸法皆空。而不信有佛者。執
0506c22: 一切現成。而不假修證者。但是不遵聖教。不達理體。
0506c23: 隨有所執。皆成邪見。撥無因果。縱任妄情。認礫為金。
0506c24: 蒸沙作飯。
0507a01: 貢高
0507a02: 有云。見性悟道。便超生死。何用繫念彼佛。求生他方。
0507a03: 然真修行人。應自審察。如人飲水。冷煖自知。觀自己巳
0507a04: 行解。見性悟道。受如來記。紹祖師位。能如馬鳴龍樹
0507a05: 否。得無礙辯才。證法華三昧。能如天台智者否。宗說
0507a06: 皆通。行解兼修。能如忠國師否。此諸大士皆明言教。
0507a07: 深勸往生。是自利利他。豈肯人自。又當自忖
0507a08: 臨終時。生死去住。定得自在否。自無始來。惡業障重。
0507a09: 定不現前。盡此報身。定脫輪迴否。三惡道中。出沒自
0507a10: 由。定無苦惱否。天上人間。十方世界。隨意寄托。定無
0507a11: 滯礙否。若了了自信得及。何善如之。若其未也。莫以
0507a12: 一時貢高。致永劫沉淪。自失善利。將復尤誰。
0507a13: 阿伽陀
0507a14: 今之念佛者。名為專修。至於禱壽命。則藥師經。解罪
0507a15: 愆則梁皇懺。濟厄難則消災。求智慧則觀音文。向
0507a16: 所念佛。束之高閣。若無補於事者。不思彼佛壽命無
0507a17: 量。況百年壽命乎。不思彼佛能滅八十億劫生死重
0507a18: 罪。況目前罪垢厄難乎。不思彼佛言。我以智慧光廣
0507a19: 照無央界。況時人所稱智慧乎。阿伽陀藥。萬病總持。
0507a20: 二三其心。莫肯信服。神聖工巧。獨且柰之何哉。
0507a21: 防死
0507a22: 世人有言。積快活以防死。其意謂人世太苦。浮生太
0507a23: 促。與倉皇而就謝孰。若縱樂以行休。萬一與化俱遷。
0507a24: 追想生平。儘多樂事。較之窮蹙終身者。詎不勝彼一
0507b01: 籌。若果爾則是擔頭加重。鼎沸益薪。是名促死。何謂
0507b02: 防死。防死第一著。無如了生死。欲了生死。無如念佛
0507b03: 求生西方。又有一等世味籠。他不得的。以高尚為
0507b04: 志。以閒散為襟。或詩酒陶情。碁局換世。或棲心五嶽。
0507b05: 嘯霞。此皆送居諸之徒。乃至十種飛仙。三山
0507b06: 羽客。非不逍遙舉自豪。無奈真性未明。生死未了。
0507b07: 許多榜樣
0507b08: 佛說。人命在呼吸間。這一句於義理。非有難解。爾們
0507b09: 眼裏親見。耳裏親聞。經過許多榜樣。即如前日津送
0507b10: 亡僧時。當愀然不樂。痛相警曰。大眾我與爾。今日
0507b11: 送某僧。明日送某僧。不知不覺。輪到自身。此時悔恨
0507b12: 無及。須疾忙念佛。時刻不要放過。方好每見口裏也。
0507b13: 說可惜及乎。過後依然言笑自如。只是不信人命在
0507b14: 呼吸間。
0507b15: 笑哭
0507b16: 嬰兒落地。未笑先哭。豈非大造苦。我以生纔一出世。
0507b17: 便入哭境乎。嗣後笑事少。哭事多。笑時少。哭時多。到
0507b18: 鍾鳴漏盡。畢竟大哭一場而散。非我哭人。即人哭我。
0507b19: 往往來來。交相哭也。若欲不哭。必須發願往生極樂
0507b20: 國土。何有哭事耶。
0507b21: 少善難生
0507b22: 世人為善心輕。為惡心重。對佛像則不如接大賓之
0507b23: 恭。謹學經法。則不如求財利之勤劬。毀他則氣麤言
0507b24: 滑。讚彼則氣緩言。或以我惡之。則覆善揚惡。我好
0507c01: 之則掩短美長。或積惡而怒他私說。或作微善而恨
0507c02: 人。不知於惡事。則陰費千金。亦能鈐口施。善人則方
0507c03: 營一食。便自矜功。以此少善。求生淨土。難矣。
0507c04: 蠟印印泥
0507c05: 謗佛毀經。五逆四重。皆一念惡業成。墮無間獄。猶如
0507c06: 箭射。今念佛生淨土。亦一念善業成。即登極樂。猶如
0507c07: 屈臂。前一念五陰滅。後一念五陰生。如蠟印印泥。印
0507c08: 壞文成。尚不須兩念。愛酪沙彌生一念愛心。後生酪
0507c09: 中作蟲。斯皆一念所成。
0507c10: 百斤金
0507c11: 若人有百斤之金。猝有大難。不能負挈以行。必捨之
0507c12: 而去。若抱金而與之俱死。世必謂之大愚。是皆知此
0507c13: 身重於百斤之金也。然平日則區區趨名競利。雖百
0507c14: 錢之物。亦不肯棄捨。而不自愛其身。求生淨土。何哉。
0507c15: 驗生
0507c16: 古偈云。頂聖眼生天。人心餓鬼腹。旁生膝裏。地獄
0507c17: 板出。此人死。驗其餘熱。知其生處也。蓋心存禪寂。
0507c18: 則輕清而內凝。情滯愛憎。則重濁而附物。輕者飛越
0507c19: 雲不下沉。重者淪墜石不上舉。積之一生。末後自驗。
0507c20: 生死二苦
0507c21: 生苦者。攬精血為體。處生熟藏中。四十二變而成幻
0507c22: 質。上壓穢食。下薰臭坑。飲冷若河。吞熱如爐炭。宛
0507c23: 轉迷悶。不可具言。及至生時。眾苦無量。觸手墮地。如
0507c24: 活剝牛皮。逼穿艱難。似生脫龜。銜冤抱恨。眩暈顛
0508a01: 倒。纔觸熱風。苦緣頓忘。嬰孩癡騃。水火橫亡。脫得成
0508a02: 人。有營身種。業田既熟。愛水頻滋。無明發生。苦芽增
0508a03: 長。膠粘七識。籠九居。如旋火輪。循環莫已巳。死苦者。
0508a04: 風刀解身。火大燒體。聲內顫。魄悸魂驚。極苦併生。
0508a05: 惡業頓現。千愁悒。萬怖慞惶。乃至命謝氣終。寂然
0508a06: 孤逝。幽途黯黯。冥路茫茫。與昔冤酬。皎然相對。號天
0508a07: 扣地。求脫無門。隨業淺深。而歷諸趣。或倒生地獄。或
0508a08: 陰受鬼形。忍飢渴而長劫號咷。受罪苦而遍身焦爛。
0508a09: 未脫二十五有善惡之業。靡亡追身受報。未曾遺失。
0508a10: 生死海。業道難窮。聲聞尚昧。出胎菩薩猶昏隔陰。
0508a11: 況具縛凡夫。寧不被生死魔所繫乎。
0508a12: 十難
0508a13: 一不常值佛。三界險道。佛為導師。眾生業重。生不值
0508a14: 佛。釋迦已巳滅。彌勒未生。賢聖隱伏。邪法增熾故。二不
0508a15: 聞說法。像季澆漓。所有言說。唯談外道邪惡之論。不
0508a16: 聞正法故。三惡友牽纏。邪惡伴侶。希求利養。扇惑行
0508a17: 人。墮惡道故。四魔惱亂。九十六種外道惡人。壞亂
0508a18: 正法。使修行人。不成就故。五輪迴不息。循環六趣。如
0508a19: 汲井輪。無休息故。六難逃惡趣。往來三界。隨業受報。
0508a20: 雖生天上。未免兔淪墜故。七塵緣障道。汩沒塵勞。為出
0508a21: 世之障礙故。八壽命短促。人生百歲。夭橫者多。光陰
0508a22: 迅速。菩薩大道難成辦故。九修行退失。此土修行。斷
0508a23: 見思惑。方能不退。初心行人未免退墮故。十塵劫難
0508a24: 成。如大通佛世聞法之徒。退大執小。經塵點劫。住聲
0508b01: 聞地。雖涉長時。未成大道故。
0508b02: 情想飛墜
0508b03: 一切世間生死相續。生從順習。死從變流。臨命終時。
0508b04: 未捨煖觸。一生善惡。俱時頓現。純想即飛。必生天上。
0508b05: 若飛心中。兼福兼慧。及與淨願。自然心開。見十方佛。
0508b06: 一切淨土。隨願往生。情少想多。輕舉非遠。即為飛仙。
0508b07: 情想均等。不飛不墜。生於人間。想明斯聰。情幽斯鈍。
0508b08: 情多想少。流入橫生。重為毛。輕為羽族。七情三想。
0508b09: 沉下水輪。生於火際。受氣猛火。身為餓鬼。常被焚燒。
0508b10: 水能害己巳。無食無飲。經百千劫。九情一想。下洞火輪。
0508b11: 輕生有間。重生無間。二種地獄。純情即沉。入阿鼻獄。
0508b12: 若沉心中。有謗大乘。毀佛禁戒。誑妄說法。貪信施。
0508b13: 濫膺恭敬。五逆十重。更生十方阿鼻地獄。
0508b14: 善因惡果
0508b15: 如今天下解禪解道。如河沙數。說佛說心。有百千萬
0508b16: 億。纖塵不盡。未免輪迴。絲念不忘。盡從淪墮。如斯之
0508b17: 類。尚不能自識。業果妄言。自利利他。自謂上流。並他
0508b18: 先德。但言觸目。無非佛事。舉足盡是道場。原其所習。
0508b19: 不如一箇五戒十善凡夫。觀其發言。嫌他二乘十地
0508b20: 菩薩。且醍醐上味。為世所珍。遇斯等人。翻成毒藥。假
0508b21: 使才並馬鳴。解齊龍樹。只是一生兩生。不失人身。臨
0508b22: 終之時。一毫聖凡情量不盡。纖塵思念未忘。隨念受
0508b23: 生。輕重五陰。向驢胎馬腹裏托質。鑊湯爐炭裏燒。
0508b24: 從前記持。憶想見解。一時失。依舊再為螻蟻。從頭
0508c01: 又作蚊虻。雖是善因。而招惡果。
0508c02: 得意忘言
0508c03: 六祖云。凡愚不了自性。不識身中真佛。西方願東。東
0508c04: 方願西。誌公云。智者知心是佛。愚人愛往西方。法
0508c05: 有隱顯。教有權實。人根有利鈍。祖師有抑揚。譬如受
0508c06: 病不同。處方各異。今有病熱發狂。必以寒藥治之。人
0508c07: 聞寒藥有功。遂云桂附無用。豈不謬哉。六祖單傳心
0508c08: 印。誌公方讚大乘。直指人心。見性成佛。佛法雙亡。不
0508c09: 立文字。豈可又教人念佛求生。但得意忘言融通。了
0508c10: 解自無矛盾。
0508c11: 形骸得失
0508c12: 天人禮枯骨偈云。汝是前生我。我今天眼開。寶衣隨
0508c13: 念至。玉食自然來。謝汝昔勤苦。令吾今快哉。散花時
0508c14: 再拜。人世莫驚猜。又餓鬼鞭死屍偈云。因這臭皮囊。
0508c15: 波波劫劫忙。只知貪快樂。不肯暫回光。白業錙銖少。
0508c16: 黃泉歲月長。直須痛棒打。此恨猝難忘。此言化俗。則
0508c17: 可以為誠。然則不可。何則人神託於形骸之中。所以
0508c18: 用形骸者。皆神耳。故為天人者。前世善用形骸者也。
0508c19: 為餓鬼者。前世不善用形骸者也。其得其失。皆在當
0508c20: 時。及其受報。而禮之鞭之。亦何益。
0508c21: 二天人
0508c22: 經云。人生有二天人隨人。一曰同生。二曰同名。天人
0508c23: 常見人。人不見天人。此二天人豈非善惡二部童子
0508c24: 之徒歟。人之舉意發言。動步常念。此二天人見人而
0509a01: 能無愧。如此修淨土。則必上品往生矣。
0509a02: 小因果
0509a03: 有修橋人。有毀橋人。此天堂地獄之小因也。有坐轎
0509a04: 人。有荷轎人。此天堂地獄之小果也。觸類長之。皆可
0509a05: 見矣。常如是省察其心。以修淨土上品上生。
0509a06: 資生助道
0509a07: 在家菩薩念佛高流。日赴檀信之齋。坐享人天之供。
0509a08: 皆非常道。不若治生。有意修行。豈妨作務。或田疇播
0509a09: 種。或市井經營。或富有家資。或日求升合。應思勤則
0509a10: 不惰。儉則有餘。以此脩身。方為佛子。若也奢華懶惰。
0509a11: 生事蕭條。雖欲脩行。不可得也。信知治世資生。皆順
0509a12: 正法。工巧技藝。饒益生。欲修淨業。當以資生助道。
0509a13: 無苦
0509a14: 一切眾生。未悟正覺。處大夢中。六途升沉。未嘗休止。
0509a15: 諸天雖樂。報盡相衰。修羅方瞋。戰爭互勝。旁生飛走。
0509a16: 噉食相殘。鬼神幽陰。飢渴困逼。地獄長夜。痛楚號呼。
0509a17: 得生人趣。固以為幸。然而生老病死。眾苦嬰纏。唯是
0509a18: 淨方。更無諸苦。
0509a19: 寂用無礙
0509a20: 熾然在用。不動本際。如水起波。波全是水。淨名云。不
0509a21: 起滅定。現諸威儀。易曰。寂然不動。感而遂通。即寂而
0509a22: 用。故捨穢究盡。取淨窮源。用而常寂。故雖有取捨。而
0509a23: 實無取捨。是故熾然念佛。與無念等。熾然往生。與無
0509a24: 生等。於無見處。不礙見佛。於無生處。任運往生。以圓
0509b01: 頓行人。語默動靜。一切時中。皆如實際。故經云。莊嚴
0509b02: 佛土者。即非莊嚴。滅度無量眾生。實無眾生得滅度。
0509b03: 離妄即真
0509b04: 真我本有。迷之而無。如雲掩月。妄我本無。執之而有。
0509b05: 如鏡照花。要知心自無相。託境方生。性本是空。由心
0509b06: 而現。若欲離妄即真。必須一心念佛。
0509b07: 迷悟
0509b08: 凡夫即佛。煩惱即菩提。前念迷即凡夫。後念悟即佛。
0509b09: 前念著境即煩惱。後念離境即菩提。故知彌陀與眾
0509b10: 生。只在一念轉移間。
0509b11: 無不是佛
0509b12: 是心是佛。是心作佛。三世諸佛。證此心佛。六途眾生。
0509b13: 本來是佛。只因迷妄。不肯念佛。智者覺悟。見性成佛。
0509b14: 釋迦世尊開示念佛。彌陀有願。接引念佛。觀音菩薩
0509b15: 頭頂戴佛。勢至菩薩攝受念佛清淨海眾。皆因念佛。
0509b16: 六方諸佛摠讚念佛。祖師起教。勸人念佛。捷徑法門。
0509b17: 惟有念佛。歷代祖師箇箇念佛。古今名賢。人人念佛。
0509b18: 我今有緣。得遇念佛。念佛念心。念心念佛。口常念佛。
0509b19: 心常敬佛。眼常觀佛。耳常聽佛。身常禮佛。鼻常嗅佛。
0509b20: 香花燈燭。常供養佛。行住坐臥。常不離佛。苦樂逆順。
0509b21: 不忘念佛。著衣喫飯。無不是佛。在在處處。悉皆是佛。
0509b22: 動也是佛。靜也是佛。忙也是佛。閑也是佛。橫也是佛。
0509b23: 也是佛。好也是佛。惡也是佛。生也是佛。死也是佛。
0509b24: 念念是佛。心心是佛。無常到來。正好念佛。撒手便行。
0509c01: 歸家見佛。一道圓光即性空佛。了此一念。是名為佛。
0509c02: 常住不滅。無量壽佛法報化佛同一體佛。千佛萬佛
0509c03: 皆同一佛。普勸有緣。一心念佛。若不念佛。失本佛。
0509c04: 貪嗔嫉。自喪其佛。酒色財氣。污天真佛。人我是非。
0509c05: 六賊劫佛。一息不來。何處求佛。地獄三途永不聞佛。
0509c06: 萬劫千生悔不念佛。叮嚀相勸。念自己巳佛。急急回光。
0509c07: 休別覓佛。念念不昧。誰不是佛。願一切人自歸依佛。
0509c08: 回向西方。發願念佛。臨命終時。觀念佛。九品蓮臺。
0509c09: 禮彌陀佛。得無眼。見十方佛。
0509c10: 清珠集終
0509c11: 
0509c12: No. 1192-D
0509c13:  附結社文葆光普元
0509c14: 夫淨智妙圓。體自空寂。在聖不增。在凡不減。具有德
0509c15: 相。本來周。無待乎莊嚴修證。而清淨本然。忽生山
0509c16: 河。一翳在眼。空華亂墮。由是真妄混淆。情想分等。以
0509c17: 致三有六趣升沉輪轉。僧祇劫來。靡所底定。大聖悲
0509c18: 憫。應世垂慈。廣施方便。隨機拯濟。諸三昧中。唯淨土
0509c19: 一門簡易直捷。十方剎土。大心眾生。發願征。即證
0509c20: 無生。非我本師攝受之妙力。何以致此。淨名云。隨其
0509c21: 心淨。即佛土淨。以知心淨是因土淨是果。隨因得果。
0509c22: 咸應道交。則如水澄月現。祇在一念圓明而已巳。何等
0509c23: 簡易直捷哉。自東林創社。劉雷擅美。長蘆建會。賢
0509c24: 慧題名。弘誓深願。咸臻常樂。故宋文潞公之願結。西
0510a01: 方十萬緣大家齊。上渡頭船。同一慈悲也。歲己巳冬。
0510a02: 幻空上人集同志緇素于古靈山普光寺。仿古結社。
0510a03: 一時英俊。莫不預會。緬追西湖淨行之清規。美曹
0510a04: 溪定慧之芳躅。以淨願錫名。是一大事因緣。為像季
0510a05: 之盛舉也。噫三界炎炎。宛如火聚。眾苦交煎。難以淹
0510a06: 留。且況兩曜流邁。石火電光。四大危脆。草露風燈。倘
0510a07: 或一失此身。萬劫難復。其忍放逸。甘受淪墜乎。今既
0510a08: 宿生多幸。遇此殊勝。即能如行凌。如救頭然。迴光
0510a09: 返照。思專想寂。則不離當處。超脫苦輪。現證淨智。普
0510a10: 與法界。同生寂光。是幻空師結社之本願也。自顧業
0510a11: 重福輕。障深慧淺。然竊聞一切惟心。有願必就。期與
0510a12: 同社諸賢。仗此淨願。他日妙意世界香光池上。把手
0510a13: 共行。云爾。
0510a14: 
0510a15: No. 1192-E
0510a16:  發願文芙蓮性湛
0510a17: 
0510a18: 稽首慈悲無量壽二土十方三寶尊。憐憫沉溺眾迷
0510a19: 流。必賜感通。垂接引。弟子等迷真起妄。背覺合塵。惑
0510a20: 業無窮。苦果不息。縱修善而耽著有為。樂無為。而不
0510a21: 知出要。幸因宿世福緣。遇斯歸元真訣。惟我釋迦慈
0510a22: 旨叮嚀。彌陀運悲廣博。有願必迎。無機不被。六八誓
0510a23: 願。願願度生。十六觀門。門門攝化。爰發勝心。紏合同
0510a24: 志。懺悔惡緣。恒住淨戒。專念聖號。期生西方。劫石可
0510b01: 移。此心不退。念念相續。無有疲厭。仰冀承佛慈光。三
0510b02: 塗息苦。八難蒙化。四恩總報。有齊資。一會大眾。除
0510b03: 微細之法執。悟無諍之真源。覲淨土於現前。證菩提
0510b04: 於當念。圓無邊之三昧。示無量之神通。具種種之行
0510b05: 門。興重重之法化。情與無情。咸臻安養。空有盡。我
0510b06: 願無盡。
0510b07: 
0510b08: No. 1192-F
0510b09:  募緣疏霽雲圓明
0510b10: 
0510b11: 夫今生受享。賴過去之善根。將來福基。藉見在之下
0510b12: 種。然此則通計三生。猶屬遠。至於一念之善。景星
0510b13: 慶雲。一念之惡。黑風羅剎。是現前因果。如影隨形。毫
0510b14: 髮無爽。敢不兢懼乎。噫眾生之所以輪轉六趣。良由
0510b15: 人我障深。慳貪業重。我佛垂憫。特示檀波羅門。使之
0510b16: 永除業根。即超淨域。如執左契。豈不殊勝哉。然施有
0510b17: 二種。無住而施。則施雖少。獲福大。有相而施。則施雖
0510b18: 多。感報劣。譬如田有良瘠。下種雖同。收穫大異矣。且
0510b19: 春種一粒。秋收萬顆。栽植絲髮。其茂十圍。更何疑於
0510b20: 因小果大。今或有人不下種。而望秋實。一何愚哉。雪
0510b21: 岳道人幻空。已巳悟世相之如幻。現證性地之等空。荷
0510b22: 擔大法。不惜身命。嚴淨毗尼。凜如霜雪。福慧雙修。自
0510b23: 他兼利。今於古靈山普光寺。與四方同志。結社念佛。
0510b24: 以萬日為期。決定西邁。值此末法希有勝會。普告善
0510c01: 信。庸助供佛飯僧之資者。欲與諸君子。以無住心。下
0510c02: 種福田。共結他日同躋樂。咸證法忍之緣。至禱。
0510c03: 
0510c04: No. 1192-G
0510c05:  戒懺疏本如性空
0510c06: 
0510c07: 竊惟戒者一切師也。如造宮室。先固基址。能攝一心。
0510c08: 具足萬善。建千聖而為佛母。治眾病而為藥王。爰思
0510c09: 自度。復念迷流。甫決志以奉持。誓剋期而證修。無奈
0510c10: 塵緣纏深。又復宿習偏強。臨事觸境。每犯律儀。雖或
0510c11: 猛厲警訶。亦更紆回自弛。悠悠歲月。罪與業而俱增。
0510c12: 罔罔襟期。志與形而並邁。奚但出離之無路。恐負利
0510c13: 他之弘願。克己巳省躬。慚懼實深。是與同社諸益。虔秉
0510c14: 丹衷。洗心滌慮。發露懺悔。乃自庚午之春二月為始。
0510c15: 第以漸修之意。各隨根堪。分受五戒。或持十齋。每至
0510c16: 月終。以行勤怠。各自恣陳。勉勵懲新。逆順境上。誓不
0510c17: 負約。抑願從茲以往。信根永固。業障頓除。大小毗尼。
0510c18: 一念圓就。為燈燭於昏衢。作舟航於苦海。普令一切
0510c19: 見聞者。盡覺戒性入佛地。
0510c20: 以此奉祝聖壽萬年八域寧謐
0510c21: 庶物咸亨無量慈力滿法界
0510c22: 普接有緣悉發菩提業障消除
0510c23: 妙明開悟眾戒具足萬善圓成
0510c24: 福智二嚴寂光上品隨求即得
0511a01: 如願必就報四重恩濟三塗苦
0511a02: 十方讚歎一切回回情與無情
0511a03: 同往安養蒙佛授記即證無生
0511a04: 回入娑婆廣度九有
0511a05: No. 1192-H
0511a06:  清珠集
0511a07: 
0511a08: 古德云。清珠下於濁水。水不得不清。念佛投於亂心。
0511a09: 心不得不佛。此喻念佛之念與佛無間也。西天有寶
0511a10: 曰清珠。此珠投於濁水入一寸。則一寸之濁水便清。
0511a11: 自寸而尺。以至于底。隨處澄湛。清珠喻念佛之淨
0511a12: 念。濁水喻散亂之業識。當業識散亂之際。能念一聲
0511a13: 佛。即散亂遠離。隨念寂靜。且移念入第二聲。如清珠
0511a14: 之入水二寸也。自最初一念。乃至百千萬念。念念清
0511a15: 淨。念念純真。如經所云淨念相繼也。然要知此一聲
0511a16: 佛。非但今生不能念。溯向多劫。未曾一心正念。故滾
0511a17: 到于今。不能純熟。方勉強念。得兩三聲。疑心頓起。雜
0511a18: 慮橫生。以若所為。求佛相感。何異吹網而欲滿也。噫
0511a19: 發願未深。操志無定。雖曰念佛。其實念與佛不相應
0511a20: 也。若能信心純至。生死念切。萬緣外息。百慮內寂。舉
0511a21: 起一聲佛號。直下更無異見。久久念到。念外無別佛。
0511a22: 佛外無別念。身心一致。能所兩忘。可謂證修神術。到
0511a23: 家捷徑也。幻空老人。抄錄淨土要語一百二十則。以
0511a24: 示淨社法侶。庸為社約。余曾叩籌室。親承緒餘。竊取
0511b01: 天目中峰和尚語。以廣師清珠名集之意。云爾。
0511b02: 
0511b03: No. 1192-I
0511b04: 門人六然居士　淨信　薰沐謹
0511b05: 夫法界珍寶。多般名稱。而奚獨以清珠。名此集也。此
0511b06: 一卷書。雖因紙墨。而不拘文字。寔由乎人人鼻孔撩
0511b07: 天。箇箇跟點地之處。則其為範也。至大至廣。其為
0511b08: 模也。至巧至密。開眼者一觸。如得髻中之珠。有耳者
0511b09: 纔聞。似探衣裏之珠。所以者何。三十七處引證。無非
0511b10: 先覺二利圓成之寶鑑。真是後覺三十七助道品之
0511b11: 瓔珞也。百二十則分科。無非行者三教通方之正路。
0511b12: 實是法身一十二修多羅之真金也。全部雖無分類。
0511b13: 宛有警啟信等十門。智行體用。互相隱現。寂照不
0511b14: 二。理事無。盡是萬行。十十無盡。重重交之梵網
0511b15: 摩尼也。吁以余觀乎述者之意。特以清珠題此者。豈
0511b16: 不是耶。竊惟是珠不可以方圓長短之形。青黃赤白
0511b17: 之色。比觀亦不可以利口之辯。分別之識擬論。宜乎
0511b18: 此珠強名以清也。處染常淨。淪變靡殊。在六凡而恒
0511b19: 照。屆四聖而常寂。茲豈非幻空道人無珠。葆光居
0511b20: 士淨願珠。舟上人普光珠。三有含靈。如意珠哉。性
0511b21: 湛法侶袖示請一語。余辭拙。不獲深感普益三根之
0511b22: 願。而為之跋。
0511b23: 是歲之夏佛國翁三沙書于古靈山普光寺之妙
0511b24: 意齋菩提樹下
