0666c01: 
0666c02: No. 908
0666c03: 禪門要略
0666c04: 
0666c05: 天台大師　出
0666c07: 有五種。初具五緣。一者衣食具足。二者持戒清淨。三
0666c08: 者閑居靜處。四者息諸緣務。五者親近善知識。五緣
0666c09: 若闕則妨安心。若無善知識則不知遮障。為此義故
0666c10: 須具五緣也。
0666c11: 二呵五欲者。謂色．聲．香．味．觸也。此五種能生行人欲
0666c12: 樂之心。貪愛無足。若不呵則妨正業。故須呵。
0666c13: 三棄五。此五者。一貪欲。二嗔恚。三睡眠。
0666c14: 四掉悔。五疑。此五若棄捨。心則得安也。此五在
0666c15: 心則纏覆不明。
0666c17: 此二就定外調之。三調身。四調息。五調心。此三就定
0666c18: 內調之。調身者。令不寬不急是調身相。次調息者。令
0666c19: 息出入綿靜細。如有如無。資神安禪。守之心易得定。
0666c20: 舉要言之。不不滑是調息相。次調心者。若多覺觀
0666c21: 浮動。須繫念在齊中。制諸亂想。若心沈惛。頭低睡熟
0666c22: 無記者。當繫鼻端。令心在緣無分散意。舉要言之。不
0666c23: 沈不浮是調心相。次復正於坐中。若覺身息心三事
0666c24: 不調者。即須用前法調之。三事若調禪定可獲。次欲
0667a01: 出定時。應前放心異緣。次開口放氣。想從百隨意
0667a02: 有散。次微微動身。次動肩脾手頭頸等。次動兩足膝
0667a03: 等。次以手遍摩諸毛孔吼。次按兩掌令掩兩眼。然後
0667a04: 開眼。待身汗方可隨意。若不爾者令人作病。
0667a05: 第五行五法者。謂欲．精進．念．巧慧．一心是也。釋云。欲
0667a06: 者。欲離世間一切妄想顛倒。欲得一切禪定智慧諸
0667a07: 法門也。精進者。持戒清淨。初中後夜專精進修習無
0667a09: 佛法也。巧慧者。思惟世間陰界入等。一一皆入如實。
0667a10: 令魔界即佛界。為佛事如薩陀波倫也。一心者。既知
0667a11: 世法即是出世法。應當專修定慧二法。令與法性相
0667a12: 應。心如金剛無能壞者。故名一心也。此上並是坐禪。
0667a13: 約出入略示此法。夫欲發心學道。先須問路。路有通
0667a14: 塞。法有是非。心有邪正。今且約坐禪示其相。餘則可
0667a15: 解。塞路者。苦集為塞。道滅為通。無明十二因緣為塞。
0667a16: 無明滅為通。六蔽為塞。六度為通。若有三塞。破之令
0667a17: 通也。次簡邪正者。一若為利養破戒等事發心學禪
0667a18: 者。此發泥梨心。行地獄道。二若求名聞望他稱譽而
0667a19: 學禪者。是發曲心。行鬼道。三若為眷屬徒眾多檀
0667a20: 越等。是發飛走心。行畜生道。四若為勝他忌者。是
0667a21: 發醜陋心。行修羅道。五若為此生謝後恐失未來人
0667a22: 身。兼持戒而發心學禪者。是發欲界下心。行人道。六
0667a23: 若為求今世後世自然果報。兼修十善。是發欲界上
0667a24: 心。行天道。七若為捍伏於他復層自舉。狼踞唐視令
0667b01: 物歸仰者。是發魔羅心。行第六天道。八若為求今世
0667b02: 後世禪定靜樂者。是發梵心。行色天道。九若為求世
0667b03: 智辨聰無事不知者。為此學禪者。是發外道心。行無
0667b04: 想行天道。十若為思惟世間生死獄甚可猒患。出
0667b05: 世涅槃清淨寂滅甚可欣樂。為此發心欲速出三界
0667b06: 者。是發無漏心。行二乘道。非心無量。略示十種非心
0667b07: 耳。前九是世間心。是生死心。後一是出世心。是涅槃
0667b08: 心。是聖人心。是解脫心行者。汝學修道應善識邪正。
0667b09: 莫浪發心。二乘出世間尚簡是非。況前諸心妄謂為
0667b10: 是。若欲與理相應者。但首作人事。莫強知他事。即是
0667b11: 更相憎恨世世相憎。非但此生無道無果。累及後生。
0667b12: 能口合掌塞耳端坐修心者。是出世聖人。若不爾
0667b13: 者。餓鬼畜生之道難得免離也。
0667b14: 次明修止觀者。先約坐中修者。行人於坐中為亂想
0667b15: 覺觀修三止。一名繫緣止止者。謂繫心鼻端隔齊間
0667b16: 等處。繫緣守境。令念心不散。二名制心止止者。隨心
0667b17: 不起。即須制之不馳散也。此二是事止耳。三體真止
0667b18: 止者。隨心所念。一切諸法即須體之。知悉從緣生。從
0667b19: 緣生之法無有自性。既知無性即不取著。以不取故
0667b20: 妄念心息。是名為止。止心不動名為無為。無為者即
0667b21: 諸法本源。若能安本源則一切妄想生死業行即皆
0667b22: 空寂。即泥洹道。真法實也。略明三止竟。次作觀者。謂
0667b23: 正觀中道諸法實相智慧也。行者於坐禪中。隨心所
0667b24: 緣一切諸法。若善法。若惡法。若無記法等。隨所緣念
0667c01: 念不住。雖如上體真而不止者。即當反觀所起之心
0667c02: 從何處生。從過去生耶。現耶。未來耶。若從過去生者。
0667c03: 過去已巳滅云何能生。若從現在生者。現在念念不住
0667c04: 云何能生。若從未來生者。未來未至云何能生。三世
0667c05: 求生畢竟不可得。當知此心但有名字。名字之法本
0667c06: 自無生。無生故。無滅故。無滅即是中道第一義諦觀
0667c07: 也。又撿此心為有為無。若心無者。云何有念。心若是
0667c08: 有者。應當自有。何須緣發始有心生。當知此心非有
0667c09: 非無。即是中道正觀也。
0667c10: 復次。於禪中沈惛睡熟頭低無記者。即須修觀。分別
0667c11: 法相。對治沈病。若於坐禪中心散動越逸攀緣萬境。
0667c12: 即須用止除亂想。一心念之。若修止時心安快樂。即
0667c13: 應修止。又修止時能破睡散。即應修止。又修止時豁
0667c14: 豁欲想清淨。即應修止。又修觀時心地靜樂。即宜修
0667c15: 觀。又修觀時道心起。即宜修觀。又修觀時能破煩
0667c16: 惱惡見。即宜修觀。觀若有益即常修觀。止若有益即
0667c17: 常修止。行者善須斟酌。巧用止觀調心。令妄念不起。即
0667c18: 是善能用心。有少道理也。
0667c19: 次明歷緣對境。修止觀者歷緣有六。謂行．住．坐．臥．言
0667c20: 語．作務也。對境亦有六。謂六根對六塵也。緣與境合
0667c21: 有十二事。初就行中修止觀者。行者欲行之時。即應
0667c22: 思惟。我今為何事故行。若為惡事無益等事。即不應
0667c23: 行。若為善事利益等事。若即應行。行中修止觀者。即
0667c24: 應知因於行故。則有一切善惡等法。今推此行及諸
0668a01: 法悉是妄。求實叵得。妄念不起。是名為止。復作是
0668a03: 中之心。不見相貌來處去處。無生無滅。當知行者及
0668a04: 一切法畢竟空寂。是名為觀。於行緣中修止觀既然。
0668a05: 餘五緣例爾。次對境修止觀者。見色之時。即知如幻
0668a06: 如化。不起貪染。心安寂然。是名為止。當及觀見色之
0668a07: 心從何而生。為從眼根生。為從色塵生。為根塵合生。
0668a08: 為離根塵生。若見色從眼生者。未見色時心應已巳生。
0668a09: 若從色塵生者。何關我耶。若從合生者。撿此根塵為
0668a10: 各有心。為各無心。若有心能生心者。合時應有兩心。
0668a11: 若各無心能生心者。無有是處。若離根塵有心生。亦
0668a12: 無有是處。當知見色之心本自無生。但有名字。名字
0668a13: 性空。畢竟無實。是名為觀。於眼見色時修止觀既然。
0668a14: 餘五根對五塵例爾。
0668a15: 次於禮佛中修一心三觀者。觀一念禮佛之心。即空
0668a16: 即假即中。觀心即空是禮報佛。觀心即假是禮應佛。
0668a17: 觀心即中是禮法佛。一禮即三禮。一佛即三佛。雖三
0668a18: 而一。即一而三。是名圓禮。亦名不思議禮佛。又誦經
0668a19: 旋遶歷緣對境與心動念皆例如此。用三觀也。問。一
0668a20: 心三觀有何功用。答。即空觀破四住惑。即假觀破塵
0668a21: 沙惑。即中觀破無明惑。一心三觀。三諦圓破五住。五
0668a22: 住煩惱破即三身顯。四住破即報身顯。塵沙破即應
0668a23: 身顯。無明破即法身顯。又三觀成故即三德滿。中觀
0668a24: 成即法身滿。假觀成般若滿。空觀成即解脫滿。三德
0668b01: 滿故名秘密藏。佛及眾生悉入其中。畢竟無所有。永
0668b02: 寂如空。若然者。云何復言有一切法佛以假名字
0668b03: 引導諸眾生。復次泥洹真法實眾生從種種門入。令
0668b04: 粗依一理。略出此法。示初心行人。不可執此為是餘
0668b05: 者為非。若得此意者。則千車同轍萬流咸會也。一切
0668b06: 諸法體性平等。眾生身內法身佛盡空遍法界。一
0668b07: 切行人常斂念。觀四大五陰空無所有。名為道。
0668b08: 
0668b09: 禪門要略終
