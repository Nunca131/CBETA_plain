0538c01: 
0538c02: 
0538c03: 禪林僧寶傳卷第二十四
0538c04: 
0538c05: 宋明白庵居沙門　洪惠　撰
0538c06: 仰山偉禪師
0538c07: 禪師名行偉。生于氏。大名人也。幼寡笑語。然地坐
0538c08: 終日。伏犀插額。眉目秀。人皆異之。年十九。遊京師。
0538c09: 聞寶相寺大乘師。方益有鑒裁。謁之。益曰。君風神不
0538c10: 凡。然非凌煙麒麟所宜置。正當袒肩荷擔如來。乃稱
0538c11: 耳。偉欣然曰。此吾心也。願執役掃除。益以講學聚徒。
0538c12: 偉甘勤力。挽車運粟。破薪佐炊。無所不為者。十三年。
0538c13: 乃剃落受具。辭益經行諸方。益令入洛。遂受賢首教
0538c14: 於太三藏。成名繼其席常千人。講無定居。南游門弟
0538c15: 子。有願隨者。偉不。至淮上。所至禪林。盛藉藉聞宗
0538c16: 師名。心怪之。淮山古寺。見昔同學法亮黲衲勃。
0538c17: 高其衣裙。布纏兩脛。驚曰。亮亦逃矣。呼俱行者。聚觀
0538c18: 太息。亮笑敘寒溫而已巳。偉問曰。汝今稱禪者。禪宗奧
0538c19: 義語我來。亮曰。待我死後。為汝敷說。偉曰。狂耶。亮曰。
0538c20: 我狂已巳息。汝今方熾。即趨去。偉請其屬曰。亮聞見淹
0538c21: 。知法解義倍我。今甘爾。禪家。必有長處。乃獨行詣
0538c22: 黃蘗。謁南禪師。依止二年。每造室。南公必斂目。良久
0538c23: 乃語。偉曰。和尚見行偉。必合眼何耶。曰。麻谷見良遂
0538c24: 來。荷鋤鋤草。良遂有悟處。我見汝來。但閑閉目。汝雖
0539a01: 無悟。然且有疑。尚亦可在。偉滋不曉。時泐潭月禪師。
0539a02: 與南公同坐夏積翠。月以經論有聲。偉侍座。聽其
0539a03: 談論。因讀小釋迦傳曰。韋尚書問仰山寂公。禪師尋
0539a04: 常如何接人。寂曰。僧來必問來為何事。曰來親覲。又
0539a05: 問。還見老僧否。曰見。又問。老僧何似驢。僧未有詶者。
0539a06: 韋曰。若言見。爭奈驢。若言不見。今禮覲誰。以此故難
0539a07: 答。寂曰。無人如尚書辯析者耳。月公稱善。偉亦以為
0539a08: 然。南公獨曰。溈仰宗枝。不到今者。病在此耳。偉日夜
0539a09: 究思。不悟其意。將治行而西。卜庵嵩少之下。為粥飯
0539a10: 僧。夜與一僧同侍座。僧問。法華經言。得解一切眾生
0539a11: 語言陀羅尼。何等語是陀羅尼。南公顧香鑪。僧即引
0539a12: 手。候火有無。無火。又就添以炷香。仍依位而立。南公
0539a13: 笑曰。是此陀羅尼。偉驚喜。進曰。如何解。南公令僧且
0539a14: 去。僧揭簾趨出。南公曰。若不解。爭能與麼。偉方有省。
0539a15: 偉律身甚嚴。燕坐忘夜旦。占一室謝絕交游。有過偉
0539a16: 者。己巳座以延之。躬起炷香。叉手而立。南公聞之以
0539a17: 為。大絕物。非和光同塵之義。面誡之。對曰。道業未辨。
0539a18: 歲月如流。大根器。如雲門趙州猶曰。我惟粥飯二時
0539a19: 是雜用心。又曰。我豈有工夫閑處用。矧行偉根性。日
0539a20: 劫相倍者。甯暇囿世情。事清談。諛悅人。增我相乎。南
0539a21: 公賢之。寧二年。南公歿于黃龍。江西使者。檄宣春。
0539a22: 厚禮致。以居仰山。未年。法席冠江淮。平昔同參。知
0539a23: 名者皆集。道俗尊事之。謂之後身通智。性剛蒞事有
0539a24: 法度。俾某人職某事。莫敢違者。嘗遣化十二輩。偉以
0539b01: 其名付維那。使明日俱來。受曲折。及會茶失一人。
0539b02: 偉問為誰。曰隨州永泰。偉方經營中。首座曰。泰游山
0539b03: 去。請以他僧備員。偉然之。俄有告者曰。泰寔在。首座
0539b04: 匿之。以欺眾耳。偉色莊使搜得之。泰自陳。怯弱懼失
0539b05: 所受事。首座寔不知也。偉令擊鐘。集眾白曰。首座已巳
0539b06: 分座授道。又老師所賞識。昧心罔眾。他人猶不可為。
0539b07: 乃甘自破壞乎。首座屏息受罰。俱永泰者出院。諸方
0539b08: 伏其公。泰後嗣其法。住黃蘗山。首座住溈山。嗣黃龍。
0539b09: 偉夏夜坐深林。祖以食蚊蚋。會腸毒作。十日不愈。以
0539b10: 刀絕之尺許。血流不止。門人泣曰。師獨奈何不少忍。
0539b11: 曰。為其障我行道。蒲伏上。無所利於物。得死不愈
0539b12: 于生乎。元豐三年十一月二十六日。說偈而化。後三
0539b13: 日闍維。得五色舍利。骨石栓索勾連。塔于寺之東。閱
0539b14: 世六十三。坐三十三夏。
0539b15: 贊曰。法句經言。若起精進心。是妄非精進。觀偉施為。
0539b16: 宜若起心者何哉。永嘉曰。晝夜精勤。恐緣差故。不惜
0539b17: 身命。以知恩故。偉方畏緣差。負法道之恩。引雲門趙
0539b18: 州。以自較渠。恤是真是妄哉。非志列秋霜。何以若此
0539b19: 耶。
0539b20: 東林照覺總禪師
0539b21: 禪師名常生。劍州尤谿施氏。母夢男子。頎然色如金。
0539b22: 握白芙蓉三柄。以授之。但一柄得。餘委地。覺而娠。後
0539b23: 誕三子。伯仲皆不育。總其季也。年十一依寶雲寺文
0539b24: 兆法師出家。又八年落髮。詣建州大中寺。契思律師
0539c01: 受具。神觀秀異。鸞翔虎視。威掩萬僧。偉如也。初至吉
0539c02: 州禾山。依禪智材公。材有人望。厚禮延之不留。聞南
0539c03: 禪師之風。辭材至歸宗。久之無所得而去。歸宗寺火。
0539c04: 南公遷石門南塔。又往從之。及南公自石門。而遷黃
0539c05: 蘗積翠。自積翠而遷黃龍。總皆在焉。二十年之間。凡
0539c06: 七往返。南公佳其勤勞。稱于眾。總自負密受。大法旨
0539c07: 決。志將大掖臨濟之宗。名聲益遠。叢林爭追崇之。南
0539c08: 公歿。哭之不成聲。戀戀不忍去。明年洪州太守榮公
0539c09: 修撰。請住泐潭。其徒相語曰。馬祖再來也。道俗爭先
0539c10: 願見。元豐三年　詔。革江州東林律居為禪席。觀文
0539c11: 殿學士王公韶。出守南昌。欲延寶覺禪師心公。寶覺
0539c12: 舉總自代。總知宵遁。去千餘里。王公檄諸郡。期必得
0539c13: 之。竟得之新淦殊山窮谷中。遂應命。其徒又相語曰。
0539c14: 遠公有讖記。曰。吾滅七百年後。有肉身大士。革吾
0539c15: 道場。今符其語矣。總之名。遂聞天子。有詔住相國智
0539c16: 海禪院。總固稱山野老病。不能奉詔。然州郡敦遣急
0539c17: 於星火。其徒又相語曰。明泉者。適自涸遠公所酌之泉。在方
0539c18: 丈之西也。凡兩月而得旨。如所乞。就賜紫伽梨。號廣惠。其
0539c19: 徒又相語曰。明泉復湧沸矣。元祐三年。徐國王奏
0539c20: 號。照覺禪師。總於衲子有大緣。槌拂之下。眾盈七百。
0539c21: 總燕坐。私相告曰。方丈夜有白光。天香郁然。其得
0539c22: 眾心如此。山門遣化。多邊徼瘴霧處。有死於其所者。
0539c23: 總必泣設位祭奠。盡禮薦。以故人人感動。羅漢系
0539c24: 南禪師。祐公之子。有禪學。未為叢林所信。至東林。總
0540a01: 大鐘橫撞。萬指出迎。於清谿之上。於是諸方傳之。號
0540a02: 小南。其成就後學。又如此。總住持十二年。廈屋崇成。
0540a03: 金碧照煙雲。如夜摩史之宮。從天而墮。天下學者。
0540a04: 從風而靡。叢席之盛。近世所未有也。六年八月示疾。
0540a05: 九月二十九日浴罷安坐。泊然而寂。十月八日全身
0540a06: 葬於鴈門塔之東。閱世六十七。坐四十九夏。
0540a07: 贊曰。予游東林。觀太息。念其御名之功。叢林之
0540a08: 盛。非願力大士。莫能為之也。東坡詞曰。堂堂總公。僧
0540a09: 中之龍。呼吸為雲。噫欠為風。是事且止。聊觀其一戲。
0540a10: 蓋將談笑不起于座。而化廬山之下。為梵釋龍天之
0540a11: 宮。渠不信夫。
0540a12: 
0540a13: 禪林僧寶傳卷第二十四
