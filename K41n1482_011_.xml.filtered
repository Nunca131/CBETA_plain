0140b01: 大乘中觀釋論卷第十一
0140b02: 安慧菩薩造　　　百
0140b03: 西天譯經三藏朝散大夫試鴻臚卿傳梵大師賜紫沙門臣　法護　奉　詔譯
0140b04: 觀縛解品第十六之餘
0140b05: 又復有問若諸行滅及眾生滅應無
0140b06: 分別邪。
0140b07: 故頌荅言。
0140b08: 彼諸行無滅此云何可有
0140b09: 眾生亦無滅復云何可有
0140b10: 釋曰若法是常即無所作是故無有
0140b11: 少法可滅何以故以法常故若是無
0140b12: 常一向滅法此即不有復云何滅若
0140b13: 常無常俱不可說即無過失此應思
0140b14: 擇或有說者自體還成異義可觀若
0140b15: 有法可滅何不有常若或言無即壞
0140b16: 法性此乃成斷是故若有若無不可
0140b17: 說滅。
0140b18: 或有人言所言不可說者即是如來
0140b19: 息滅言詮是中為復有所取邪無所
0140b20: 取邪若有所取云何不常若無所取
0140b21: 此即成斷若復決定不可說者即諸
0140b22: 佛一切智有所得法此中相違不能
0140b23: 遮遣。
0140c01: 論者言滅即解脫解脫者若有我若
0140c02: 無我有即是常若定無說又非智者
0140c03: 所了知故。
0140c04: 復有人言諸縛解者謂因果有體相
0140c05: 續轉時非無諸行以貪等生起因法
0140c06: 隨有此即名縛縛生死中諸來者
0140c07: 又或貪等名縛出世閒智若生起時
0140c08: 貪等息滅此即名解是故不復諸趣
0140c09: 受生。
0140c10: 論者頌言。
0140c11: 諸行生滅法無縛亦無解
0140c12: 縛解若有作即縛解不生
0140c13: 釋曰諸行自體相續壞滅住時無體
0140c14: 無縛可有如外地等自體畢竟相違
0140c15: 此即無解又或斷法無體故若斷時
0140c16: 有得即縛解相二無分位是故無縛
0140c17: 亦復無解。
0140c18: 或有人言諸行生時說有縛解。
0140c19: 論者言此亦不然若已巳生法有縛解
0140c20: 者如是縛解二不和合若言生時又
0140c21: 復無性如前所說眾生亦然無縛無
0140c22: 解常即無作如虛空故若有所作即
0140c23: 非是常亦非無常現前壞滅。
0141a01: 或有人言諸取名縛畢竟離取故名
0141a02: 為解。
0141a03: 論者頌言。
0141a04: 若因取名縛有取即不縛
0141a05: 無取亦不縛何分位可縛
0141a06: 釋曰無染汙取此無有縛彼無染汙
0141a07: 亦即不有此復云何而此無取亦復
0141a08: 無體今所觀察亦無分位此中意者
0141a09: 無所縛故如下頌言。
0141a10: 有眾生可縛彼縛即有體
0141a11: 縛法彼若無如調達所縛
0141a12: 復次頌言。
0141a13: 若先有其縛彼縛能縛身
0141a14: 今既無所縛如去來品說
0141a15: 釋曰此中不有能受取者以不有故
0141a16: 即應無有縛法可得。
0141a17: 復次頌言。
0141a18: 已巳縛即不縛未縛亦不縛
0141a19: 離已縛未縛縛時亦不縛
0141a20: 釋曰由如是故無已巳縛無未縛亦無
0141a21: 縛時縛法初起是故頌言。
0141a22: 已巳縛即不解未縛亦不解
0141a23: 若縛中有解縛解即同時
0141b01: 釋曰此不可說縛中有解若縛法無
0141b02: 體云何有解若有縛可說即說有解
0141b03: 今縛解俱無二相違故。
0141b04: 或有人言由有我故不得解脫若諸
0141b05: 取法畢竟息滅此即解脫若如汝言
0141b06: 我法不有云何乃有求解脫者彼解
0141b07: 脫義當云何說。
0141b08: 論者頌言。
0141b09: 若我滅無取我得涅槃者
0141b10: 此或有彼執還成執於取
0141b11: 復有人言諸取根本因我我所是故
0141b12: 我今息滅諸取如薪盡火滅有言我
0141b13: 滅諸取當得涅槃者其義亦然彼等
0141b14: 意者因我我所故執諸取由彼因故
0141b15: 餘取即生是故彼取不得解脫。
0141b16: 論者頌言。
0141b17: 不應捨生死不應立涅槃
0141b18: 有無皆成謗此說非道理
0141b19: 釋曰若或諸行有生死可捨有涅槃
0141b20: 可立此即都無所作可得云何乃有
0141b21: 生死涅槃二種分別。
0141b22: 觀業品第十七
0141b23: 阿毗曇人言若勝義諦一切皆空諸
0141c01: 法無體者如是亦應業果俱無何故
0141c02: 佛說有其業果如經頌言。
0141c03: 自能降伏心復能攝受佗
0141c04: 即有慈愛心此說降伏體
0141c05: 釋曰自降伏者即身語意業止諸惡
0141c06: 作乃能攝佗攝受佗者謂行布施利
0141c07: 行愛語救怖畏等如是所作此中愛
0141c08: 法所成名之為慈慈即是愛慈者柔
0141c09: 為體此柔義即是慈之近相一
0141c10: 切皆於等引心攝此有三種即一切
0141c11: 法自佗種子及所生果心法所攝最
0141c12: 勝所持然後成果此復能攝彼一切
0141c13: 法如有頌言。
0141c14: 思及思所生大仙所說業
0141c15: 彼業有多種次第而分別
0141c16: 釋曰此分別者謂身語意有三種業。
0141c17: 復次頌言。
0141c18: 彼所說思者此即是意業
0141c19: 從思所生者所謂身語業
0141c20: 釋曰語謂語有所表又復別有身語
0141c21: 二業謂遠離不遠離不遠離者即無
0141c22: 表想此無表者餘處有說名不遠離
0141c23: 此謂起思善業我作或我不作普施
0142a01: 心等此名遠離或不遠離如是所起
0142a02: 此即說為無表之業。
0142a03: 或有人言有表者謂相續業無表者
0142a04: 非唯心所得乃至無佗所表如有頌言。
0142a05: 受用故生福施受用福生
0142a06: 非福亦復然此名受用義
0142a07: 并思為七種了知諸業法
0142a08: 身語表無表遠離不遠離
0142a09: 釋曰受用從生福及非福并思成七
0142a10: 法是為諸業相是故決定諸法自相
0142a11: 當有所得業果和合而有生死。
0142a12: 論者言亦非不壞業生果體成辦此
0142a13: 或住邪或即滅邪此復云何故論頌言。
0142a14: 業住至果熟彼業即是常
0142a15: 若滅即成無云何有果生
0142a16: 釋曰若言自體相續不壞後有壞者
0142a17: 此無因性以有壞故亦無所作果生
0142a18: 道理滅即無體故。
0142a19: 又阿毗曇人言有相續故有果生起。
0142a20: 如我宗頌言。
0142a21: 若芽等相續芽等復生餘
0142a22: 種先而果後不斷亦不常
0142a23: 若不先植種果生即不能
0142b01: 因隨果法中從芽等相續
0142b02: 釋曰果生無異因隨果中是故種子
0142b03: 而亦不斷若果生時種子自相無別
0142b04: 分位此即不常此喻可成所喻法者。
0142b05: 故下頌言。
0142b06: 若心有相續心法即現轉
0142b07: 果若離於心無相續可轉
0142b08: 從心有相續從相續有果
0142b09: 業先而果後不斷亦不常
0142b10: 釋曰所說喻者次第應知此復云何。
0142b11: 故下頌言。
0142b12: 求法方便者是十白業道
0142b13: 此世及佗世得五欲勝果
0142b14: 釋曰法依於心種子差別從修持因
0142b15: 為法方便得十善道果法成辦由此
0142b16: 當知若業果等不有合者是中亦無
0142b17: 求法方便何故世尊說有果法。
0142b18: 論者頌言。
0142b19: 若如汝所說次第而分別
0142b20: 彼有過失生其過多復大
0142b21: 釋曰此中分別非有所成乃生過失
0142b22: 我今略為顯示方量且如有人種地
0142b23: 獄因以心相續故若能於彼善趣受
0142c01: 生無此道理種善趣因惡趣受生亦
0142c02: 非道理譬如世閒植摩種芽等相
0142c03: 續即不能生菴沒羅果或植菴沒羅
0142c04: 種亦不能生摩之果諸異法體各
0142c05: 各心相一切趣類自體有因善不善
0142c06: 業和合所立分別力能表了有性此
0142c07: 所表了因果不生如欲界繫心能起
0142c08: 色無色界及無漏界心乃至無漏界
0142c09: 心能起欲色無色界心此皆不有彼
0142c10: 善等諸法所說亦然故有多種及大
0142c11: 過失是中無此分別道理。
0142c12: 復次阿毗曇人又引頌言。
0142c13: 今我復說此順正理分別
0142c14: 諸佛及緣覺聲聞等讚說
0142c15: 不失如契書業如所負財
0142c16: 界分別有四皆自性無記
0142c17: 釋曰譬如有人從人舉債先得契書
0142c18: 隨諸方處債無散失其後子本悉復
0142c19: 還歸何以故以有契書故作用果成
0142c20: 無復有壞業亦如是諸相似業所謂
0142c21: 欲界即欲界繫乃至無漏界即無漏
0142c22: 界有作善者具五種業復次彼不失
0142c23: 法於何位斷邪故下頌言。
0143a01: 見道所不斷至修道乃斷
0143a02: 是故不失法能持於業果
0143a03: 釋曰若無漏業無漏位斷若作善者
0143a04: 或斷不善業故無相似之業由是即
0143a05: 無業果隨生方便因性故下頌言。
0143a06: 若見苦時斷彼即有過失
0143a07: 有相似業故斷即壞於業
0143a08: 釋曰若見苦時斷如是餘處次第叢
0143a09: 雜而復善為不善不善為善此如是
0143a10: 等即有過失若彼不善諸業法等彼
0143a11: 位止時彼不失法即成相違是故阿
0143a12: 羅漢於見道斷陀洹人度果已巳斷
0143a13: 彼無常業設有所壞常法所起如契
0143a14: 書在彼作用業有體不失植種有果
0143a15: 現滅現成有業道故彼即不滅其不
0143a16: 善業法阿羅漢於見道斷陀洹人
0143a17: 果成已巳斷。
0143a18: 復次頌言。
0143a19: 一切相似法諸業有繫屬
0143a20: 諸界一法生一業一法起
0143a21: 釋曰彼所繫屬諸善等業而非對治
0143a22: 諸果報等欲界者欲界繫色無色界
0143a23: 及無漏界而彼對治所修諸戒由斷
0143b01: 彼業有漏業起非不繫屬如思俱時
0143b02: 所起諸想為根本法彼不壞業如分
0143b03: 量得今略聊簡諸愚異生於三界中
0143b04: 一切繫屬佛諸聲聞欲界繫屬於四
0143b05: 界中若色有繫屬謂除欲界若無色
0143b06: 有繫屬唯無色界如是欲色二界繫
0143b07: 屬不續無漏界以二界業盡故對治
0143b08: 戒無體非無色有戒體所起業用可
0143b09: 得不見有業實所生故謂見三法從
0143b10: 初起業至彼不失此業俱起皆具二
0143b11: 種謂漏無漏而彼一向皆有業果。
0143b12: 復次頌言。
0143b13: 所有二種業現非無常性
0143b14: 住至度果已巳如是還復生
0143b15: 或至命終滅或至度果滅
0143b16: 此無漏分別彼相亦無漏
0143b17: 釋曰度果者謂至作證時斷何故作
0143b18: 證時斷謂所繫屬滅有漏成熟滅此
0143b19: 等分別皆是近相由是故有彼不失
0143b20: 法能令眾生受彼種種界趣方處分
0143b21: 量形色苦樂等法差別分別有業果
0143b22: 報此不相違如有頌言。
0143b23: 雖空亦不斷生死亦不常
0143c01: 業果報不失此法佛所說
0143c02: 釋曰此中應知若業與果合界趣等
0143c03: 分別無分位者即波一性異性皆不
0143c04: 可說所言空者即是分別我空以補
0143c05: 特伽羅無有分位此不可說故名為
0143c06: 空有亦不常又壞故名空空亦不斷
0143c07: 又生死所起諸趣相續種植先業三
0143c08: 有隨生此亦不常煩惱業盡不有名
0143c09: 空空亦不斷亦非先世不起業因是
0143c10: 業不壞有業有報方便因性有如是
0143c11: 法是故世尊以無礙智方便宣說彼
0143c12: 一切法。
0143c13: 論者言如汝分別所說不善以不可
0143c14: 分別相續業生故。
0143c15: 論者頌言。
0143c16: 諸業本不生非伺察可得
0143c17: 業力心相續業果二俱壞
0143c18: 釋曰此云何知業有壞邪以無自性
0143c19: 故若彼諸法無有自性即彼自性如
0143c20: 兔角等亦如業等是故應知無業可
0143c21: 有若實有業生可說不壞如佛所言
0143c22: 無業可壞。
0143c23: 復次頌言。
0144a01: 若業本不生業云何有壞
0144a02: 若其有所生彼云何不壞
0144a03: 釋曰是故佛說無所生故無業可壞
0144a04: 當知有生壞即隨有若其無生即無
0144a05: 有壞何以故無常性故亦無業生分
0144a06: 位可說若畢竟滅此中云何有業可
0144a07: 壞亦復云何有果生起如汝先說有
0144a08: 業不壞此中亦無業與果合如是決
0144a09: 定有所合者然以無生亦無所壞如
0144a10: 上所說諸法次第悉無所壞已巳生諸
0144a11: 法種種分位以無壞故若業若果二
0144a12: 俱不生。
0144a13: 或有人言若法不生者彼過去未來
0144a14: 諸有物體亦應不生不生諸業無自
0144a15: 性故如論者先說業無自性無生法
0144a16: 可立者諸修涅槃道者名住梵行離
0144a17: 涅槃道有所修者名住非梵行若非
0144a18: 梵行者或得涅槃修梵行者應墮地
0144a19: 獄此即壞世閒法所作相違若業是
0144a20: 無作即耕植等世閒法壞如是亦應
0144a21: 所作罪福相對不有世閒何言此作
0144a22: 福者此造罪者。
0144a23: 論者頌言。
0144b01: 若法有自體有業而可住
0144b02: 二世受報已巳彼業還復在
0144b03: 釋曰業若有體彼受報已巳而還復在
0144b04: 若無自體差別可有如汝先說差別
0144b05: 所得即成過失。
0144b06: 阿毗曇人言勝義諦中定有諸業有
0144b07: 煩惱體為彼因故若有其因業非不有。
0144b08: 論者頌言。
0144b09: 此諸業煩惱業因煩惱成
0144b10: 彼煩惱無實業云何有實
0144b11: 釋曰勝義諦中若有煩惱自性即彼
0144b12: 自性著於常法以無所生前已巳遮遣
0144b13: 如是此中因義不成遮遣相似性故。
0144b14: 或有人言勝義諦中有業煩惱而為
0144b15: 身因身果有故。
0144b16: 論者頌言。
0144b17: 若說業煩惱以為身因者
0144b18: 業煩惱自空身因復何有
0144b19: 釋曰說身因者是世俗諦非勝義諦
0144b20: 勝義諦中業煩惱空此中所說因義
0144b21: 不成。
0144b22: 大乘中觀釋論卷第十一
0144b23: 甲辰歲高麗國大藏都監奉
0144b24: 彫造
