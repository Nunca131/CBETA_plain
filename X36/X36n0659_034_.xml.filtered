0808a12: 
0808a13: 
0808a14: 
0808a15: 南本大般涅槃經會疏卷第三十四
0808a16: 
0808a17: 大般涅槃經迦葉菩薩品之四卷第三十四
0808a18: 北涼　天竺三藏　曇無讖　譯
0808a19: 晉　沙門　慧嚴　慧觀
0808a20: 　謝靈運　重治
0808a21: 迦葉品之四
0808a22: 起卷是第三單明生善兩番問答初為三一緣起
0808a23: 二正問三結問緣起中法譬合云云。
0808b01: 報言煩惱者所謂惡也從惡煩惱所生煩惱亦名為
0808b02: 惡如是煩惱則有二種一因二果因惡故果惡果惡
0808b03: 故子惡。
0808b05: 其子毒故果亦是毒。
0808b07: 即是眾生眾生即是煩惱因果。
0808b08: 若從是義下二正問。
0808b10: 用煩惱為眾生眾生復是煩惱煩惱為眾生即是
0808b11: 因苦而無善眾生復是煩惱即是果苦不善若爾
0808b12: 俱不善云何而得生於善法何得復有妙藥王耶
0808b13: 若言下三結問。
0808b15: 身中有妙藥王。
0808b16: 佛答為三初歎問次合前譬三結能修之人即佛
0808b17: 性力初歎如文。
0808b19: 為啟請求解我亦能斷諦聽諦聽善思念之吾當為
0808b20: 汝分別解說。
0808b21: 雪山下次合前譬。
0808b23: 藥王者即淨梵行。
0808b24: 然前妙藥譬於佛性今云藥王即淨梵行在言少
0808c01: 異。
0808c02: 若有眾生下三結如文。
0808c04: 妙藥王。
0808c05: 迦葉白佛下第二問答正出所生之行。
0808c07: 此更問前意何等眾生有清淨梵行。
0808c08: 佛答為二初總答所問次別答初總中先譬。
0808c10: 不能者有能作者是名果子若不能作唯得名果不
0808c11: 得名子。
0808c12: 次合。
0808c14: 惱因二者有煩惱果非煩惱因是煩惱果非煩惱因
0808c15: 是則名為清淨梵行。
0808c16: 佛答意者眾生亦不盡具有此梵行如世果子其
0808c17: 已巳是果但此果不必併生於子鳥食火燒水爛則
0808c18: 不能生不被三事即能生子眾生亦爾不能修者
0809a01: 是煩惱果而於果上復生惑因若修善者即但有
0809a02: 惑果無有惑因即是眾生身中有清淨梵行。
0809a03: 眾生觀受下第二別答明修觀解文為五一觀受
0809a04: 二觀想三觀欲四觀業五觀十二因緣此之五觀
0809a05: 但成兩科前四觀五陰後一觀因緣觀五陰中何
0809a06: 故不觀識色兩陰識初起時未別苦樂論人云識
0809a07: 得實法想得假名未能分別是故不觀色陰麤淺
0809a08: 故亦不觀三陰猛盛所以觀之於三陰中受想不
0809a09: 開行陰開二謂欲業是所以然者行陰過重是故
0809a10: 開之觀中一一例皆有四一觀受體二觀受因三
0809a11: 觀受果四明修道初觀受體。
0809a13: 受因緣故不能斷絕一切諸漏亦不能出三界牢獄
0809a14: 眾生因受著我我所生於心倒想倒見倒是故眾生
0809a15: 先當觀受如是受者為一切愛而作近因是故智者
0809a16: 欲斷愛者當先觀受善男子一切眾生十二因緣所
0809a17: 作善惡皆因受時是故我為阿難說言阿難一切眾
0809a18: 生所作善惡皆是受時是故智者先當觀受既觀受
0809a19: 已巳。
0809a20: 夫受心者只是果報言近因者以受是五果之末
0809a21: 從於此處復起三因生諸煩惱名觸因緣言因緣
0809a22: 者觸名不定無別自體亦可說識為觸亦可說想
0809a23: 為觸此是次第因緣言無明觸即是煩惱前心言
0809a24: 明觸者即是無漏前心言非明無明觸者即是有
0809b01: 漏諸善前心。
0809b02: 復當更觀下第二觀受因。
0809b04: 復從何生若無因生無因何故不生無受復觀是受
0809b05: 不因自在天生不因士夫生不因微塵生非時節生
0809b06: 不因想生不因性生不從自生不從他生非自他生
0809b07: 非無因生是受皆從緣合而生因緣者即是愛也是
0809b08: 和合中非有受非無受是故我當斷是和合斷和合
0809b09: 故則不生受善男子智者觀因已巳。
0809b10: 前討受因無所從生後明從和合生。
0809b11: 次觀果報下即第三觀果。
0809b13: 無量苦惱受因緣故受無常樂受因緣故斷於善根
0809b14: 受因緣故獲得解脫作是觀時不作受因云何名為
0809b15: 不作受因謂分別受何等受能作愛因何等愛能作
0809b16: 受因善男子眾生若能如是深觀愛因受因則便能
0809b17: 斷我及我所。
0809b18: 若人能作如是下第四修道。
0809b20: 何處滅即見愛受有少滅處當知亦應有畢竟滅爾
0809b21: 時即於解脫生信生信心已巳是解脫處何由而得知
0809b22: 從八正即便修習云何名為八正道耶是道觀受有
0809b23: 三種相一者苦二者樂三者不苦不樂如是三種俱
0809b24: 能增長身之與心何因緣故能增長耶觸因緣也是
0809c01: 觸三種一者無明觸二者明觸三者非明無明觸言
0809c02: 明觸者即八正道其餘二觸增長身心及三種受是
0809c03: 故我應斷二種觸因緣觸斷不生三受善男子如是
0809c04: 受者亦名為因亦名為果智者當觀亦因亦果云何
0809c05: 為因因受生愛名之為因云何名果因觸生故名之
0809c06: 為果是故此受亦因亦果智者如是觀是受已巳次復
0809c07: 觀愛受果報故名之為愛智者觀愛復有二種一者
0809c08: 雜食二者無食雜食愛者因生老病死一切諸有無
0809c09: 食愛者斷生老病死一切諸有貪無漏道智者復當
0809c10: 作如是念我若生是雜食之愛則不能斷生老病死
0809c11: 我今雖貪無漏之道不斷受因則不能得無漏道果
0809c12: 是故應當先斷是觸觸既斷已巳受則自滅受既滅已巳
0809c13: 愛亦隨滅是名八正道善男子若有眾生能如是觀
0809c14: 雖有毒身其中亦有微妙藥王如雪山中雖有毒草
0809c15: 亦有妙藥善男子如是眾生雖從煩惱而得果報而
0809c16: 是果報更不復為煩惱作因是則名為清淨梵行。
0809c17: 文云觸有三種一無明觸者若行心作惡即識想
0809c18: 受三名無明觸行心起善即前三心名為明觸行
0809c19: 在無記非善非惡即前三心名非明無明觸又一
0809c20: 解如前文云明觸即八正道餘之二觸增長諸惡。
0809c21: 復次善男子下第二觀想例前為四此言想者非
0809c22: 謂想陰以行心中別有想倒又思惟中名想倒心
0809c23: 倒見諦之中名為見倒今乃總論不得名見通名
0809c24: 為想又云無色界為一切想者無色界中乃有不
0810a01: 用處非謂一切但前二是一切故以為名觀想體
0810a02: 中又二先正觀體。
0810a04: 生何以故眾生見色亦不生貪及觀受時亦不生貪
0810a05: 若於色中生顛倒想謂色即是常樂我淨受是常恒
0810a06: 無有變易因是倒想生貪瞋癡是故智者應當觀想
0810a07: 云何觀想當作是念一切眾生未得正道皆有倒想
0810a08: 云何倒想於非常中生於常想於非樂中生於樂想
0810a09: 於非淨中生於淨想於空法中生於我想於非男女
0810a10: 大小晝夜歲月衣服房舍臥具生於男女至臥具想
0810a11: 是想三種一者小二者大三者無邊小因緣故生於
0810a12: 小想大因緣故生於大想無量緣故生無量想復有
0810a13: 小想謂未入定復有大想謂已巳入定復有無量想謂
0810a14: 十一切入復有小想所謂欲界一切想等復有大想
0810a15: 所謂色界一切想等復有無量想謂無色界一切想
0810a16: 等三想滅故受則自滅想受滅故名為解脫。
0810a17: 次問答云云。
0810a19: 想受滅名解脫耶。
0810a20: 初問中云滅受想名解脫者數人云得解脫者不
0810a21: 止滅此二心滅一切心乃得解脫今偏言二心者
0810a22: 過患多故受心修禪想修無色受心味禪想計無
0810a23: 色以為涅槃論家不爾緣世諦名想受緣真諦名
0810a24: 慧心世諦想心可滅得脫真諦慧心不可滅與數
0810b01: 大同故迦葉難云滅一切法名為解脫豈滅兩心
0810b02: 得解脫耶。
0810b04: 法說於眾生聞者亦解說於眾生云何名為因眾生
0810b05: 說聞者解法如我先為大迦葉說迦葉眾生滅時善
0810b06: 法則滅是名因眾生說聞者解法云何因法說於眾
0810b07: 生聞者亦解說於眾生如我先為阿難說言我亦不
0810b08: 說親近一切法亦復不說不親近一切法若法近已巳
0810b09: 善法哀羸不善熾盛如是法者不應親近若法近已巳
0810b10: 不善衰滅善法增長如是法者是應親近是名因法
0810b11: 說於眾生聞者亦解說於眾生善男子如來雖說想
0810b12: 受二滅則已巳總說一切可斷智者既觀如是想已巳。
0810b13: 佛答須滅一切方得解脫佛或時總說即攝一切
0810b14: 或時別說今說想受二滅即得解脫此則總論已巳
0810b15: 說一切文中初云因眾生說聞者解法者即是因
0810b16: 緣於眾生說善惡等法聞即得解又云因法說眾
0810b17: 生眾生得解者先說善法須近惡法須捨眾生聞
0810b18: 此即能得解此兩意正酬前問。
0810b19: 次觀想因亦二先正觀因。
0810b21: 一者因煩惱觸二者因解脫觸因無明生名煩惱觸
0810b22: 因明生者名解脫觸因煩惱觸生於倒想因解脫觸
0810b23: 生不倒想觀想因已巳次觀果報。
0810b24: 次兩番問答。
0810c02: 想一切聖人實有倒想而無煩惱是義云何。
0810c05: 作馬想亦說是馬男女大小舍宅車乘去來亦爾是
0810c06: 名倒想。
0810c08: 想一切聖人唯有世流布想無有著想一切凡夫惡
0810c09: 覺觀故於世流布生於著想一切聖人善覺觀故於
0810c10: 世流布不生著想是故凡夫名為倒想聖人雖知不
0810c11: 名倒想智者如是觀想因已巳。
0810c12: 三觀果。
0810c14: 如我因斷惡覺觀故無明觸斷是故想斷因想斷故
0810c15: 果報亦斷。
0810c16: 四修道悉如文。
0810c18: 是等觀則得名為清淨梵行善男子是名眾生毒身
0810c19: 之中有妙藥王如雪山中雖有毒草亦有妙藥。
0810c20: 復次智者觀欲下第三觀欲即是煩惱門亦例有
0810c21: 四此初觀欲體。
0810c23: 子即是如來因中說果從此五事生於欲耳實非欲
0810c24: 也善男子愚癡之人貪求受之於是色中生顛倒想
0811a01: 乃至觸中亦生倒想。
0811a02: 正是內心今但舉外塵者能生心欲故名塵為欲
0811a03: 此即因中說果。
0811a04: 倒想因緣便生於受下第二觀欲因。
0811a06: 欲因緣故在於世間受惡果報以惡加於父母沙門
0811a07: 婆羅門等所不應作而故作之不惜身命是故智者
0811a08: 觀是惡想因緣故生欲心智者如是觀欲因已巳。
0811a09: 次觀下三觀果報。
0811a11: 人中天上是名觀果報若是惡想得除滅者終不生
0811a12: 於此欲心也無欲心故不受惡受無惡受故則無惡
0811a13: 果是故我應先斷惡想斷惡想已巳如是等法自然而
0811a14: 滅。
0811a15: 是故下四修道。
0811a17: 是名眾生毒身之中有妙藥王如雪山中雖有毒草
0811a18: 亦有妙藥。
0811a19: 復次智者下第四觀業亦為四先觀體。
0811a22: 作生業不作受業如是煩惱與業共行則有二種一
0811a23: 作生業二作受業是故智者當觀於業是業三種謂
0811a24: 身口意善男子身口二業亦名為業亦名業果意唯
0811b01: 名業不名為果以業因故則名為業善男子身口二
0811b02: 業名為外業意業名內是三種業共煩惱行故作二
0811b03: 種業一者生業二者受業善男子正業者即意業也
0811b04: 期業者謂身口業先發故名意業從意業生名身口
0811b06: 文云受想觸欲是煩惱者數論二解一云受想觸
0811b07: 欲心王起時數即隨起此中云受想者即是十通
0811b08: 心數中四數受即痛數既屬通心俱通善惡心數
0811b09: 起善即名為善心數起惡即名煩惱今據起惡言
0811b10: 之論云無王數異此中云受想四者即是四心但
0811b11: 無色陰觸即是識欲即行陰若行起善即名為善
0811b12: 若行起惡即名煩惱此中正明作惡義也又言能
0811b13: 作生業不作受業者二釋一云由此煩惱因緣不
0811b14: 絕故云生業而不能分別五蓋果報諸受差別故
0811b15: 不作受二云由此煩惱潤業得生故言能作生業
0811b16: 而不能招捨受二捨中容捨心既是煩惱云何能
0811b17: 潤生於受樂受正是樂心復不能潤此論潤業
0811b18: 生義與業共行則有二種者欲出業體此論業時
0811b19: 猶有於惑故言與業共行而業法不同故具為生
0811b20: 受二業又云身口二業亦名為業亦名果者其能
0811b21: 造作即名為業復暢口意即名為果意但是業無
0811b22: 自暢義故不名果又云正業是意以意正是業體
0811b23: 故也期業為身口業者以身口自然符會有若期
0811b24: 契故云期業也。
0811c02: 有因緣即是愛也愛因緣故造作三種身口意業善
0811c03: 男子智者如是觀業因已巳。
0811c04: 第三觀果報又二初正解四業次兩番問答料簡
0811c05: 初如文。
0811c07: 三者雜雜果報四者不黑不白不黑不白果報黑黑
0811c08: 果報者作業時垢果報亦垢白白果報者作業時淨
0811c09: 果報亦淨雜雜果報者作業時雜果報亦雜不白不
0811c10: 黑不白不黑果報者名無漏業。
0811c11: 初番問如文。
0811c13: 言不白不黑果報耶。
0811c15: 報黑黑果報亦名為果亦名為報黑因生故得名為
0811c16: 果能作因故復名為報淨雜亦爾無漏果者因有漏
0811c17: 生故名為果不作他因不名為報是故名果不名為
0811c18: 報。
0812a01: 答中云無漏名果不名報者或時云果報不異此
0812a02: 中判別私謂無漏是習果故但云果不得云報。
0812a03: 次番問如文。
0812a05: 故不名為白。
0812a07: 今乃說受果報者名為黑白是無漏業不受報故不
0812a08: 名為白名為寂靜如是業者有定受報處如十惡法
0812a09: 定在地獄餓鬼畜生十善之業定在人天十不善法
0812a10: 有上中下上因緣故受地獄身中因緣故受畜生身
0812a11: 下因緣故受餓鬼身人業十善復有四種一者下二
0812a12: 者中三者上四者上上下因緣故生單越中因緣
0812a13: 故生弗婆提上因緣故生瞿陀尼上上因緣生閻浮
0812a14: 提。
0812a15: 答中云又言十不善法有上中下重苦入地獄輕
0812a16: 苦入餓鬼不重不輕在畜生十善有四報在四洲
0812a17: 閻浮命果報最劣下業之果而言上上者取其
0812a18: 修道行善邊勝。
0812a19: 四有智之人下修道。
0812a21: 復作是念是業因緣無明觸生我若斷除無明與觸
0812a22: 如是業果則滅不生是故智者為斷無明觸因緣故
0812a23: 修八正道是則名為清淨梵行善男子是名眾生毒
0812a24: 身之中有妙藥王如雪山中雖有毒草亦有妙藥。
0812b01: 復次智者觀業煩惱已巳下第五是觀十二緣文亦
0812b02: 有四謂煩惱業有苦但今文準前受想等皆具四
0812b03: 門今文但云煩惱等私云十二緣中體因果報三
0812b04: 義具足能觀之智即是修道且依現文即是果報
0812b05: 以此文推煩惱得苦業亦得苦不應云煩惱不能
0812b06: 招報十地經分十二因緣為三道謂煩惱業苦無
0812b07: 明愛取是煩惱道行有是業道識等及老死是苦
0812b08: 道此中為四長出於有即指現在五果為有生死
0812b09: 為苦苦之與有此亦無定而上文明八苦不取識
0812b10: 名色但取老死故作此說然此四句若具存其相
0812b11: 一從煩惱生煩惱二從煩惱生業三從煩惱生有
0812b12: 四從煩惱生苦次更約業一從業生業二從業生
0812b13: 惑三從業生有四從業生苦後兩句亦爾即應十
0812b14: 六句今文但九句亦有經本說十二句者但九句
0812b15: 少十二句多準理應有十一句何者十二因緣次
0812b16: 第相生如因無明生行因行生識乃至因生生老
0812b17: 死老死不知更生何等若爾只十一句但出經者
0812b18: 安十二時意欲彰於十二因緣今此不足只是廣
0812b19: 略不同夫相生者有前生後後逆生前復有跨節
0812b20: 相生且作初句煩惱生煩惱無明是本即是煩惱
0812b21: 而生愛取煩惱生業即是無明生行煩惱生有者
0812b22: 即是無明生識等煩惱生苦即生老死第二句從
0812b23: 業生業者從行生有從業生煩惱者從行生無明
0812b24: 從業生有者行生識等從業生苦者即是行生生
0812c01: 老死第三句從有生有者識生六入等從有生煩
0812c02: 惱者即識生無明從有生業者識生行從有生苦
0812c03: 者即識生老死第四句從苦生苦是從生生老死
0812c04: 從苦生煩惱者從老死生無明從苦生業者即老
0812c05: 死生行有從苦生有者即識等五果文云內外愛
0812c06: 則有愛苦者經有二文一云愛苦二云受苦愛義
0812c08: 經中多言恩愛為苦就觀因緣今亦準前四觀不
0812c09: 同體中為四一明因果相生二觀五道皆苦三觀
0812c10: 三界皆苦四觀八苦初又二初正辨相生後結十
0812c11: 二義。
0812c13: 報是二果報即是苦也既知是苦則能捨離一切受
0812c14: 生智者復觀煩惱因緣生於煩惱業因緣故亦生煩
0812c15: 惱煩惱因緣復生於業業因緣生苦苦因緣故生於
0812c16: 煩惱煩惱因緣生有有因緣生苦有因緣生有有因
0812c17: 緣生業業因緣生煩惱煩惱因緣生苦苦因緣生苦。
0812c18: 相生九句相關如文。
0812c20: 以故如上所觀即是生死十二因緣若人能觀如是
0812c21: 生死十二因緣當知是人不造新業能壞故業。
0812c22: 有智之人觀地下第二觀五道苦。
0812c24: 十六所一一地獄有種種苦皆是煩惱業因緣生觀
0813a01: 地獄已巳次觀餓鬼畜生等苦作是觀已巳復觀人天所
0813a02: 有諸苦如是眾苦皆從煩惱業因緣生善男子天上
0813a03: 雖無大苦惱事然其身體柔耎細滑見五相時極受
0813a04: 大苦如地獄苦等無差別。
0813a05: 就五道中具有十二因緣中煩惱等四地獄即是
0813a06: 苦煩惱即是煩惱業即是業體即是有例餘道亦
0813a07: 然。
0813a08: 智者深觀三界下第三觀三界皆苦。
0813a10: 男子譬如坏器則易破壞眾生受身亦復如是既受
0813a11: 身已巳是眾苦器譬如大樹華果繁茂眾鳥能壞如多
0813a12: 乾草小火能焚眾生受身為苦所壞亦復如是。
0813a13: 然三界未必皆苦唯三途是苦人天至第三禪皆
0813a14: 樂第四禪是捨此旦一邊若依如來初成道時手
0813a15: 指上下三界皆苦。
0813a16: 智者若能下第四觀八苦。
0813a18: 繼眾苦。
0813a19: 智者深觀下第二觀苦因。
0813a21: 無明是愛無明則有二種一者求身二者求財求身
0813a22: 求財二俱是苦是故當知愛無明者即是苦因善男
0813a23: 子是愛無明則有二種一者內二者外內能作業外
0813a24: 能增長又復內能作業外作業果斷內愛已巳業則得
0813b01: 斷斷外愛已巳果則得斷內愛能生未來世苦外愛能
0813b02: 生現在世苦智者觀愛即是苦因既觀因已巳。
0813b03: 文云苦因即愛無明者小乘中業煩惱為苦因大
0813b05: 傍是故文云愛為集諦皆用煩惱以為苦本文云
0813b06: 愛無明有內外者有二義且出愛內外者見外色
0813b07: 境生心想著名為外愛自心起染名為內愛見他
0813b08: 人身是外愛見自己巳身是內愛無明者內心不了
0813b09: 名內無明不別外事即外無明。
0813b10: 文云愛因緣取取因緣愛者此如十二因緣順則
0813b11: 愛緣取逆則取緣愛此二義者還是取愛互相因
0813b12: 待如無明緣行行緣無明亦因亦果三觀果報。
0813b14: 即內外愛則有愛苦善男子智者當觀愛因緣取取
0813b15: 因緣愛若我能斷愛取二事則不造業受於眾苦。
0813b16: 四智者下修道如文。
0813b18: 是觀者是則名為清淨梵行是名眾生毒身之中有
0813b19: 妙藥王如雪山中雖有毒草亦有妙藥。
0813b21: 就教歎二就行歎三就佛歎初正歎教能生中道
0813b22: 佛性遂使闡提還生善根是故歎教依教而行此
0813b23: 行希有是故歎行佛是教主是故歎佛此即歎三
0813b24: 寶也初教中文有二番問答。
0813c02: 初問意者云何梵行之緣此非正問梵行之體。
0813c04: 佛答一切法是此乃通答一切諸法皆能生行此
0813c05: 文意在涅槃滿教含一切法後義自顯。
0813c06: 第二番問答正是歎經。
0813c08: 或說是善不善或時說為四念處觀或說是十二入
0813c09: 或說是善知識或說是十二因緣或說是眾生或說
0813c10: 是正見邪見或說十二部經或說即是二諦如來今
0813c11: 乃說一切法為淨梵行悉是何等一切法耶。
0813c12: 問意者經能生行云何通言一切法是。
0813c13: 佛答二先歎後答。
0813c15: 切法之寶藏。
0813c16: 答中意者只此涅槃是一切法又二先廣舉二十
0813c17: 五譬後善男子下結指涅槃歎此經也。
0814a01: 字義祕藏善男子如須彌山眾藥根本是經亦爾即
0814a02: 是菩薩戒之根本善男子譬如空是一切物之所住
0814a03: 處是經亦爾即是一切善法住處善男子譬如猛風
0814a04: 無能繫縛一切菩薩行是經者亦復如是不為一切
0814a05: 煩惱惡法之所繫縛善男子譬如金剛無能壞者是
0814a06: 經亦爾雖有外道惡邪之人不能破壞善男子如恒
0814a07: 河沙無能數者如是經義亦復如是無能數者善男
0814a08: 子是經典者為諸菩薩而作法幢如帝釋幢善男子
0814a09: 是經即是趣涅槃城之商主也如大導師引諸商人
0814a10: 趣向大海善男子是經能為諸菩薩等作法光明如
0814a11: 世日月能破諸闇善男子是經能為病苦眾生作大
0814a12: 良藥如香山中微妙藥王能治眾病善男子是經能
0814a13: 為一闡提杖猶如羸人因之得起善男子是經能為
0814a14: 一切惡人而作橋梁猶如世橋能度一切善男子是
0814a16: 覆暑熱善男子是經即是大無畏王能壞一切煩惱
0814a17: 惡魔如師子王降伏眾獸善男子是經即是大神
0814a18: 師能壞一切煩惱惡鬼如世師能去魍魎善男子
0814a19: 是經即是無上霜雹能壞一切生死果報如世雹雨
0814a20: 壞諸果實善男子是經能為壞戒目者作大良藥猶
0814a21: 如世間安闍陀藥善療眼痛善男子是經能住一切
0814a22: 善法如世間地能住眾物善男子是經即是毀戒眾
0814a23: 生之明鏡也如世間鏡見諸色像善男子是經能為
0814a24: 無慚愧者而作衣服如世衣裳障蔽形體善男子是
0814b01: 經能為貧善法者作大財寶如功德天利益貧者善
0814b02: 男子是經能為渴法眾生作甘露漿如八味水充足
0814b03: 渴者善男子是經能為煩惱之人而作法如世之
0814b05: 薩而作瓔珞香華塗香粖香燒香清淨種性具足之
0814b06: 乘過於一切六波羅蜜是妙樂處如忉利天波利質
0814b07: 多羅樹善男子是經即是金剛利斧能伐一切煩惱
0814b08: 大樹即是利刀能割習氣即是勇健能摧魔怨即是
0814b09: 智火焚煩惱薪即因緣藏出辟支佛即是聞藏生聲
0814b10: 聞人即是一切諸天之眼即是一切人之正道即是
0814b11: 一切畜生依處即是餓鬼解脫之處即是地獄無上
0814b12: 之尊即是一切十方眾生無上之器即是十方過去
0814b13: 未來現世諸佛之父母也。
0814b14: 第二十五中云割習氣者輕品同斷今斷最輕無
0814b15: 明以習氣為言若三藏通教皆先斷正後斷習正
0814b16: 是界內正習若依別教先斷界內正習次斷界外
0814b17: 正次斷界外習依圓教界內外正習一時同斷今
0814b18: 文云斷習者即是歎圓教同斷之意非方便也。
0814b20: 如我先說下第二就行為歎為二初明道品次明
0814b21: 十想此有兩義一為行之要二皆是大行言行要
0814b22: 者菩薩應修六度四等為行之要何得以聲聞道
0814b23: 品十想為要此明道品取真解之位已巳上十想取
0814b24: 方便之位此是似解正觀是入道宗寧非要耶又
0814c01: 以大涅槃心修則非二乘法言大行者欲攝眾善
0814c02: 無非大士之所行故初明道品於中為二初正明
0814c03: 道品體次明道品因緣初體又三一明真解為是
0814c04: 二明有漏則非三還結真是莊嚴解道品云三四
0814c05: 是外凡所觀二五是內凡能觀八七是真聖作觀
0814c06: 開善云不爾三十七品通內外凡三四二五是
0814c07: 內凡似解之觀八七皆是真聖觀之八正是見諦
0814c08: 七覺是思惟觀師彈莊嚴云大品明三十七品是
0814c09: 出世法云何三四是外凡彈開善云此文世第一
0814c10: 法非淨梵行三十七品是清淨梵行云何外凡而
0814c11: 能觀之天台明道品多種具在止觀道品文中莊
0814c12: 嚴據約位道品開善據通修道品皆是一途云云
0814c13: 就初明是有四第一明三十七品為梵行之宗。
0814c15: 七助道之法。
0814c16: 若離如是下第二明離道品則不得果。
0814c18: 至阿耨多羅三藐三菩提果不見佛性及佛性果。
0814c19: 以是因緣下第三結是。
0814c21: 何以故下第四釋是之意。
0814c23: 壞惡見性非怖畏能壞怖畏性是淨行能令眾生畢
0814c24: 竟造作清淨梵行。
0815a01: 迦葉白佛有漏之法下第二明非有四番問答此
0815a02: 初番問中明有漏善非。
0815a04: 因如來何故不說有漏為淨梵行。
0815a05: 問意云有漏之善亦資生無漏何故不說以為梵
0815a06: 行。
0815a08: 淨梵行。
0815a09: 佛答以其體是倒故是故不得言是倒者不明有
0815a10: 漏之善有常無常等倒但既是有漏則有執心不
0815a11: 能無得故名為倒。
0815a12: 迦葉白佛世第一法下第二問答。
0815a14: 漏耶。
0815a15: 問意欲舉世法為難故先定義宗。
0815a17: 佛言有漏者佛答開善云五方便皆帶取相實是
0815a18: 有漏然又是相似無漏但未能斷漏不攝無漏之
0815a19: 果故言有漏然其體實不執故難文即云性非倒也。
0815a20: 世尊雖是有漏下第三問答。
0815a22: 正難問意云雖復謂為有漏而能生解體非顛倒
0815a23: 既其若是何故非梵行。
0815a24: 佛答有二。
0815b02: 名顛倒。
0815b03: 此初言向無漏故不名倒者明此觀發無漏故不
0815b04: 名倒而自體有執。
0815b06: 是一心是故不得名淨梵行。
0815b07: 次又言世第一法唯是一心者正取鄰於苦忍為
0815b08: 第一法則唯一剎那心今佛答意明我說梵行本
0815b09: 令眾生發心相續世法即唯一心是故不取。
0815b10: 迦葉白佛眾生五識下第四問答。
0815b12: 倒復非一心何故不名清淨梵行。
0815b13: 問中舉五識為問文云眾生五識非是顛倒者諸
0815b14: 解不同有說識陰未有取相或言識心有相但輕
0815b15: 後三心而今問家云五識非倒者謂但一往得境
0815b16: 未分別三假參差之相故說非倒而復云非一心
0815b17: 者如眼見色即心心相續若爾者不得不為梵行。
0815b19: 諸漏故名為有漏體非真實著想故倒云何名為體
0815b20: 非真實著想故倒非男女中生男女想乃至舍宅車
0815b21: 乘缾衣亦復如是是名顛倒。
0815b22: 佛答云然是有漏復是顛倒故知識心已巳有取相
0815b23: 又云體非真實著想故倒下文釋云生男女想乃
0815b24: 至舍宅缾衣等想者識心未得男女形心缾衣等
0815c01: 解此乃想心而有此文者欲明想時何故有執正
0815c02: 由前識心已巳著色聲故生今想著舉果明因也。
0815c03: 善男子三十七品下第三結是也。
0815c05: 善男子若有菩薩於三十七品下第二明道品因
0815c06: 緣即能知九義九義即是道品之用婆沙中明道
0815c07: 品有九性此則是性若論其體各有所據言九性
0815c08: 者一戒二定三慧四念五信六精進七喜八倚九
0815c09: 捨約道品中唯三是戒即正語業命八種是定四
0815c10: 如意為四定五定根六定力七定覺八正定九種
0815c11: 是慧四念處為四慧根慧力為六擇法覺為七正
0815c12: 見思惟為九四種是念念根念力正念念覺分兩
0815c13: 種是信信根信力八種是精進四正勤為四根力
0815c14: 為六正精進及精進覺分為八所餘各一此文有
0815c15: 五一列名二明體三釋義四約法五料簡此第一
0815c16: 列名。
0815c18: 知主知導知勝知實知畢竟者如是菩薩則得名為
0816a01: 清淨梵行。
0816a02: 然此九義即為三別初四是道品之因中三是道
0816a03: 品之體後二是道品之果言前四因者根是欲欲
0816a04: 發心求於菩提因是明無明善因是明惡因是無
0816a05: 明攝是收攝不令散失增是善思惟思惟作善所
0816a06: 以此四是因主是念導是定勝是慧既云念定慧
0816a07: 寧非是體實是解脫即少分畢竟即涅槃果此二
0816a08: 豈非是果。
0816a09: 迦葉白佛下第二明體先問次答。
0816a11: 耶。
0816a12: 答又二先讚問。
0816a14: 自知故二者為他知故汝今已巳知但為無量眾生未
0816a15: 解啟請是事是故我今重讚歎汝善哉善哉。
0816a16: 次正答。
0816a18: 名善思主名為念導名為定勝名智慧實名解脫畢
0816a19: 竟名為大般涅槃。
0816a20: 答中云因名明觸者即善知識之緣。
0816a21: 善男子善欲即是下第三釋九義即為九文此先
0816a22: 釋欲為根本又二先釋次料簡釋中二先答次譬。
0816a24: 菩提之根本也是故我說欲為根本。
0816b02: 食為本一切斷事諍為本一切惡事妄為本。
0816b03: 次料簡中有兩番問答。
0816b05: 法不放逸為本今乃說欲是義云何。
0816b07: 是如世間說一切果者子為其因或復有說子為生
0816b08: 因地為了因是義亦爾。
0816b10: 是根本是義云何。
0816b12: 自證得欲為根本。
0816b13: 世尊云何明觸下第二釋觸。
0816b15: 慧或說為信善男子信因緣故親近善友是名為觸
0816b16: 親近因緣得聞正法是名為觸因聞正法身口意淨
0816b17: 是名為觸因三業淨獲得正命是名為觸因正命故
0816b18: 得淨根戒因淨根戒樂寂靜處因樂寂靜能善思惟
0816b19: 因善思惟得如法住因如法住得三十七品能壞無
0816b20: 量諸惡煩惱是名為觸。
0816b21: 最有多句以觸無定然則隨有觸對之義皆得說
0816b22: 也文云因正命故得淨根戒前明正命已巳是木叉
0816b23: 木叉云戒此中又未明定共道共何以知然下文
0816b24: 自云因淨根戒得樂寂靜始是得定能善思惟始
0816c01: 是得慧既未明定慧云何已巳有道定戒耶而今得
0816c02: 木叉竟在道定前而說淨根戒者有二釋初云前
0816c03: 明正命是木叉戒正是堅持不犯此復明淨根者
0816c04: 更明此戒漸細乃能攝護五根不令起過故謂淨
0816c05: 根二云不言淨於五根但菩薩自有信等諸根戒
0816c06: 有能生之義即戒為根此戒既淨能生定慧等法
0816c07: 故謂淨根戒十住論優婆塞戒經有淨根之說
0816c08: 受名攝取下第三釋攝受。
0816c10: 攝取也善男子受因緣故生諸煩惱三十七品能破
0816c11: 壞之是故以受為攝取也。
0816c12: 前明觀受受是生煩惱之始攝取煩惱今明受生
0816c13: 道品故還謂受為攝取。
0816c14: 因善思惟下第四釋增謂因思惟故心解增進故
0816c15: 名為增其中先唱次釋。
0816c18: 若觀能破下第五釋念有法譬合也。
0817a04: 既入定已巳下第六釋導。
0817a06: 為導。
0817a07: 謂定能導生於智故有導名。
0817a08: 是三十七品下第七釋勝有法譬合。
0817a10: 是智慧知煩惱已巳智慧力故煩惱消滅。
0817a13: 為勝。
0817a14: 意言慧能正斷故名為勝。
0817a15: 雖因修習下第八釋實先舉定伏非實。
0817a17: 不名實。
0817a18: 次正明智斷是實。
0817a20: 是三十七品下第九釋畢竟其中二先明四沙門
0817a21: 果猶非畢竟。
0817a23: 果及以解脫亦不得名為畢竟也。
0817a24: 後正明得大涅槃乃為究竟。
0817b02: 畢竟者即大涅槃。
0817b03: 而文言除斷三十七品所行之事謂得果之日因
0817b04: 中有為諸慧悉捨。
0817b05: 復次善愛念心下第四明約法又三一約法二約
0817b06: 人三就譬此初就法明。
0817b08: 友故名為觸是名為因因近善友故名為愛是名攝
0817b09: 取因近善友能善思惟故名為增因是四法能生長
0817b10: 道所謂欲念定智是則名為主導勝也因是三法得
0817b12: 名為實如是八法畢竟得果名為涅槃故名畢竟。
0817b13: 其中九法為三意前四是因中三是體後二是果。
0817b14: 復次欲者即發心下第二就人。
0817b16: 磨是名為因攝者即是受二種戒一者波羅提木叉
0817b17: 戒二者淨根戒是名為受是名攝取增者即是修習
0817b18: 四禪主者即是須陀洹果斯陀含果導者即是阿那
0817b20: 即是阿耨多羅三藐三菩提果。
0817b21: 此中九法為二前四就因後五就果然因中通內
0817b22: 凡果地通學與無學。
0817b23: 復次欲名為識下第三就譬。
0817c02: 生老病死。
0817c03: 此又三解一開善云此舉十二因緣是九法之境
0817c04: 道品緣此境也二者今之所用此是就譬明此九
0817c05: 法次第如十二緣相生此九法亦爾次第相生然
0817c06: 此十二緣有三事難解一不具足二識支重出三
0817c07: 不次第所以不具者正為存略而略行不略無明
0817c08: 者以無明是因緣根本所以識支重出者一正是
0817c09: 識支二謂觸為識所以不次第者正欲明因緣輪
0817c10: 轉無窮不定次第。
0817c11: 迦葉菩薩言根本因增下第五料簡先問次答。
0817c13: 答有五復次。
0817c15: 者即是滅相似已巳能生相似復次善男子根即是作
0817c16: 因即是果增即可用善男子未來之世雖有果報以
0817c17: 未受故名之為因及其受時是名為增復次善男子
0817c18: 根即是求得即是因用即是增善男子是經中根即
0818a01: 是見道因即修道增即是無學道也復次善男子根
0818a03: 初復次云根者初發可解因者即是相似即是初
0818a04: 後兩心相續不斷增者滅相似得相似者即滅前
0818a05: 相似心更復得後相似之心而但簡三法其中有
0818a06: 三道之說見道即見諦道修道即思惟道唯除羅
0818a07: 漢果無學即羅漢。
0818a08: 迦葉菩薩言如佛所說下第二就十想明行先問
0818a09: 次答。
0818a11: 涅槃云何可得。
0818a12: 答中有三初總標次解釋三總結此初總標十想。
0818a14: 夷能修十想當知是人能得涅槃。
0818a15: 次列。
0818a17: 厭離食想五者一切世間不可樂想六者死想七者
0818a18: 多過罪想八者離解脫想九者滅想十者無愛想善
0818a19: 男子菩薩摩訶薩比丘比丘尼優婆塞優婆夷修習
0818a20: 如是十種想者是人畢竟定得涅槃不隨他心自能
0818a21: 分別善不善等是名真實稱比丘義乃至得稱優婆
0818a22: 夷義。
0818a23: 然論其體實是慧也以想名說之初作觀時未能
0818a24: 明了想象其事後觀成時從方便立名亦名為想
0818b01: 若論其位則通淺深以其初習亦名十想大品中
0818b02: 亦有十想釋論云初習名九想成就名十想名數
0818b04: 斷想二者大品無有多過罪想及無愛想其中離
0818b05: 惡想即離解脫想盡想即滅想但此十想為二前
0818b06: 六明觀行後四明出離就前六為二初三是正觀
0818b07: 謂苦無常無我後之三想相成而已巳古來二解一
0818b08: 云別相主對以死想成無常不可樂想成苦厭離
0818b09: 食想成無我言食厭成無我者然世間人於食生
0818b10: 貪者只由計我欲美其色故佛知無我即不貪求
0818b11: 精好飲食故知厭食成無我想不可樂成苦想者
0818b14: 可樂死故無我亦只由食厭不可樂死故苦由食
0818b15: 厭不可樂死故無常後四想者多過罪想通厭世
0818b16: 間離解脫想與滅想為異者三解一云斷因盡為
0818b17: 離斷果盡為滅二云分知為離全滅為滅三云伏
0818b18: 惑為離斷除為滅無愛想者既離滅之後故心無
0818b19: 愛著文云稱比丘義可知故下云稱可沙門之相
0818b20: 迦葉言云何名為下第二解釋又三初別解六想
0818b21: 次總歎六想三略標四想此初先別解六想無常
0818b22: 為初先問次答。
0818b24: 無常想。
0818c01: 答中六想自為六文初無常中二先標次釋。
0818c03: 復二種一麤二細。
0818c04: 釋中二先麤。
0818c06: 種一內二外如是內物無常變異我見生時小時大
0818c07: 時壯時老時死時是諸時節各各不同是故當知內
0818c08: 物無常復作是念我見眾生或有肥鮮具足色力去
0818c09: 來進止自在無閡或見病苦色力毀顏貌羸損不
0818c10: 得自在或見財富庫藏盈溢或見貧窮觸事斯乏或
0818c11: 見成就無量功德或見具足無量惡法是故定知內
0818c12: 法無常復觀外法子時芽時莖時葉時華時果時如
0818c13: 是諸時各各不同如是外法或有具足或不具足是
0818c14: 故當知一切外物定是無常既觀見法是無常已巳復
0818c15: 觀聞法我聞諸天具足成就極妙快樂神通自在亦
0818c16: 有五相是故當知即是無常復聞劫初有諸眾生各
0818c17: 各具足上妙功德身光自照不假日月無常力故光
0818c18: 滅德損復聞昔有轉輪聖王統四天下成就七寶得
0819a01: 大自在而不能壞無常之相復觀大地往昔之時安
0819a02: 處布置無量眾生間無空處如車輪許具足生長一
0819a04: 復勢力所生之物遂成耗是故當知內外之法一
0819a05: 切無常是則名為麤無常也既觀麤已巳。
0819a06: 次細。
0819a08: 物乃至微塵在未來時已巳是無常何以故具足成就
0819a09: 破壞相故若未來色非無常者不得言色有十時差
0819a11: 團時五者肢時六者嬰孩時七者童子時八者少
0819a12: 時九者盛壯時十者衰老時菩薩觀膜若非無常不
0819a13: 應至泡乃至盛壯非無常者終不至老若是諸時非
0819a14: 念念滅終不漸長應當一時成長具足以是事故是
0819a15: 故當知定有念念微細無常復見有人諸根具足顏
0819a16: 色暐曄復見枯復作是念是人定有念念無常復
0819a17: 觀四大及四威儀復觀內外各二苦因饑渴寒熱復
0819a18: 觀是四若無念念微細無常亦不得說如是四苦若
0819a19: 有菩薩能作是念是名菩薩觀細無常如內外色心
0819a20: 法亦爾何以故行六處故行六處時或生喜心或生
0819a21: 瞋心或生愛心或生貪心展轉異生不得一種是故
0819a22: 當知一切色法及非色法悉是無常善男子菩薩若
0819a23: 能於一念中見一切法生滅無常是名菩薩具無常
0819a24: 想善男子智者修習無常想已巳遠離常慢常倒想倒。
0819b01: 言二苦因者二解一云因內生內苦因外生外苦
0819b02: 二云出在文中饑渴為內寒熱為外言行六處者
0819b03: 即是六塵。
0819b04: 次修苦想下第二解苦想。
0819b06: 因無常故受生老病死生老病死因緣故名為無常
0819b07: 無常因緣故受內外苦饑渴寒熱鞭打罵辱如是等
0819b08: 苦皆因無常復次智者深觀此身即無常器是器即
0819b09: 苦以器苦故所受盛法亦復是苦。
0819b10: 云深觀此身即無常器者身中三苦八苦皆在身
0819b12: 切故苦若無無常所逼則不苦論師云不爾苦必
0819b13: 無常無常未必有苦如一切草木亦無常而不苦
0819b14: 有情之類有苦必無常三聚為色與無記皆無
0819b15: 常而不苦唯心一事是苦。
0819b16: 從智者復觀下第三無我想可見。
0819b18: 是無常非我我所修無我想智者復觀苦即無常無
0819b19: 常即苦若苦無常智者云何說言有我苦非是我無
0819b20: 常亦爾如是五陰亦苦無常眾生云何說言有我復
0819b21: 次觀一切法有異和合不從一和合生一切法亦非
0819b22: 一法是一切和合果一切和合皆無自性亦無一性
0819b23: 亦無異性亦無物性亦無自在諸法若有如是等相
0819b24: 智者云何說言有我復作是念一切法中無有一法
0819c01: 能為作者若使一法不能作者眾法和合亦不能作
0819c02: 一切諸法性終不能獨生獨滅和合故滅和合故生
0819c03: 是法生已巳眾生倒想言是和合從和合生眾生想倒
0819c04: 無有真實云何而有真實我耶是故智者觀於無我
0819c05: 又復諦觀何因緣故眾生說我是我若有應一應多
0819c06: 我若一者云何而有剎利婆羅門毗舍首陀人天地
0819c07: 獄餓鬼畜生大小老壯是故知我非是一也我若多
0819c08: 者云何說言眾生我者是一是無有邊際若一若
0819c09: 多二俱無我知者如是觀無我已巳。
0819c10: 次明食厭想又三初正明次論義三結成。
0819c12: 我云何為食起身口意三種惡業若有眾生為貪食
0819c13: 故起身口意三種惡業所得財物眾皆共之後受苦
0819c14: 果無共分者善男子智者復觀一切眾生為飲食故
0819c15: 身心受苦若從眾苦而得食者我當云何於是食中
0819c16: 而生貪著是故於食不生貪心復次智者當觀因於
0819c17: 飲食身得增長我今出家受戒修道為欲捨身今貪
0819c18: 此食云何當得捨此身耶如是觀已巳雖復受食猶如
0819c19: 曠野食其子肉其心厭惡都不甘樂深觀揣食有如
0819c20: 是過次觀觸食如被剝牛為無量蟲之所啑食次觀
0819c21: 思食如大火聚識食猶如三百鑽矛智者如是觀四
0819c22: 食已巳於食終不生貪樂想若猶生貪當觀不淨何以
0819c23: 故為離貪愛故於一切食善能分別不淨之想隨諸
0819c24: 不淨令與相似如是觀已巳若得好食及以惡食受時
0820a01: 猶如塗癰創藥終不生於貪愛之心善男子智者若
0820a02: 能如是觀者是名成就厭離食想。
0820a04: 分段故觸食即是依報衣服臥具強諸觸思食
0820a05: 是業食識食只是意食。
0820a07: 解觀耶若是實觀所觀之食實非不淨若是解是
0820a08: 法云何名為善想佛言善男子如是想者亦是實觀
0820a09: 亦是解能壞貪食故名為實非蟲見蟲故名解。
0820a10: 善男子一切有漏皆名為亦能得實善男子若有
0820a11: 比丘發心乞食預作是念我當乞食願得好者莫得
0820a12: 麤惡願必多得莫令鮮少亦願速得莫令遲晚如是
0820a13: 比丘不名於食得厭離想所修善法日夜衰耗不善
0820a14: 之法漸當增長善男子若有比丘欲乞食時先當願
0820a15: 言令諸乞者悉得飽滿其施食者得無量福我若得
0820a16: 食為療毒身修習善法利益施主作是願時所修善
0820a17: 法日夜增長不善之法漸當消滅。
0820a19: 中信施。
0820a20: 次明不可樂想如文。
0820a22: 是念言一切世間無處不有生老病死而我此身無
0820a23: 處不生若世間中無有一處當得離於生老病死我
0820a24: 當云何樂於世間一切世間無有進得而不退失是
0820b01: 故世間定是無常若是無常云何智人而樂於世一
0820b02: 一眾生周經歷一切世間具受苦樂雖復得受梵
0820b03: 天之身乃至非想非非想天命終還墮三惡道中雖
0820b04: 為四王乃至他化自在天身命終生於畜生道中或
0820b05: 為師子虎兕豺狼象馬牛驢次觀轉輪聖王統四天
0820b06: 下豪貴自在福盡貧困衣食不供智者深觀如是事
0820b07: 已巳生於世間不可樂想智者復觀世間有法所謂舍
0820b08: 宅衣服飲食臥具醫藥香華瓔珞種種伎樂財物寶
0820b09: 貨如是等事皆為離苦如是等物體即是苦云何以
0820b10: 苦欲離於苦善男子智者如是觀已巳於世間物不生
0820b11: 愛樂而作樂想善男子譬如有人身嬰重病雖有種
0820b12: 種音樂倡伎華香瓔珞終不於中生貪愛樂智者觀
0820b13: 已巳亦復如是善男子智者深觀一切世間非歸依處
0820b14: 非解脫處非寂靜處非可愛處非彼岸處非是常樂
0820b15: 我淨之法若我貪樂如是世間我當云何得離是法
0820b16: 如人不樂處闇而求光明還復歸闇闇即出間明即
0820b17: 出世若我樂世增長黑闇遠離光明闇即無明光即
0820b18: 智明是智明因即是世間不可樂想一切貪結雖是
0820b19: 繫縛然我今者貪於智明不貪世間智者深觀如是
0820b20: 法已巳具足世間不可樂想善男子有智之人已巳修世
0820b21: 間不可樂想。
0820b22: 次明死想又二初明大期之死。
0820b24: 無有增長猶山暴水不得停住亦如朝露勢不久停
0820c01: 如囚趣市步步近死如牽牛羊詣於屠所。
0820c02: 後明念念死又二初問。
0820c04: 次答。
0820c06: 作是念我等四箭俱發俱墮復有一人作是念言如
0820c07: 是四箭及其末墮我能一時以手接取善男子如是
0820c08: 之人可說疾不迦葉菩薩言如是世尊佛言善男子
0820c09: 地行鬼疾復速是人有飛行鬼復速地行四天王疾
0820c10: 復速飛行日月神天復速四王行堅疾天復速日月
0820c11: 眾生壽命復速堅疾善男子一息一眴眾生壽命四
0820c12: 百生滅智者若能觀命如是是名能觀念念滅也善
0820c13: 男子智者觀命繫屬死王我若能離如是死王則得
0820c14: 永斷無常壽命復次智者觀是壽命猶如河岸臨峻
0820c15: 大樹亦如有人作大逆罪及其受戮無憐憫者如師
0820c17: 水時如大惡鬼瞋恚發時眾生死王亦復如是善男
0820c18: 子智者若能作如是觀是則名為修習死想善男子
0820c19: 智者復觀我今出家設得壽命七日七夜我當於中
0820c20: 精勤修道護持禁戒說法教化利益眾生是名智者
0820c21: 修於死想復以七日七夜為多若得六日五日四日
0820c22: 三日二日一日一時乃至出息入息之頃我若於中
0820c23: 精勤修道護持禁戒說法教化利益眾生是名智者
0820c24: 善修死想。
0821a01: 文云一息一眴四百生滅成論云一念六十生滅
0821a02: 問云何兩文不相應耶解有二意一云成論是小
0821a03: 乘明無常猶奢所以六十生滅經是大乘明無常
0821a04: 稍切故所以四百二云論云一念者此念短故但
0821a05: 六十經云息者息長故有四百。
0821a06: 智者具足下第二總歎六想。
0821a08: 想二者樂修想三者無瞋想四者無妒想五者善願
0821a09: 想六者無慢想七者三昧自在想善男子若有比丘
0821a11: 是名解脫是名智者是名正見名到彼岸名大醫王
0821a12: 是大商主是名善解如來祕密亦知諸佛七種之語
0821a13: 名正見知斷七種語中所生疑網。
0821a14: 明從六想得於七想又云一常修想非觀常境但
0821a15: 常作此修故也樂修想作願樂之音亦是恒樂欲
0821a16: 修也。
0821a17: 若人具足如上六想下第三略標四想。
0821a19: 離三界滅除三界於三界中不生愛著。
0821a20: 文云能訶三界即是過罪想遠離三界即離想滅
0821a21: 除三界即滅想不生愛著即無愛想。
0821a22: 是名智者下第三總結。
0821a24: 沙門之相。
0821b01: 爾時迦葉下次偈歎中第三就佛為歎三十六行
0821b02: 偈大分為三初兩行總標次三十行正歎三四行
0821b03: 結歎。
0821b05: 憐憫世間大醫王身及智慧俱寂靜
0821b06: 無我法中有真我是故敬禮無上尊
0821b08: 自未得度先度他是故我禮初發心
0821b10: 如是發心過三界是故得名最無上
0821b11: 世救要求然後得如來無請而為歸
0821b12: 佛隨世間如犢子是故得名大悲牛
0821b13: 如來功德滿十方凡下無智不能讚
0821b14: 我今讚歎慈悲心為報身口二種業
0821b15: 世間常樂自利益如來終不為是事
0821b16: 能斷眾生世果報是故我禮自他利
0821b17: 世間逐親作益厚如來利益無怨親
0821b18: 佛無是想如世人是故其心等無二
0821b19: 世間說異作業異如來如說業無差
0821b20: 凡所修行斷諸行是故得名為如來
0821b21: 先已巳了知煩惱過示現處之為眾生
0821b22: 久於世間得解脫樂處生死慈悲故
0821b23: 雖現天身及人身慈悲隨逐如犢子
0821b24: 如來即是眾生母慈心即是小犢子
0821c01: 自身受苦念眾生憫悲念時心不悔
0821c02: 憐憫心盛不覺苦故我稽首拔苦者
0821c03: 如來雖作無量福身口意業恒清淨
0821c04: 常為眾生不為己已是故我禮清淨業
0821c05: 如來受苦不覺苦見眾受苦如己已苦
0821c06: 雖為眾生處地獄不生苦想及悔心
0821c07: 一切眾生受異苦悉是如來一人苦
0821c08: 覺已巳其心轉堅固故能勤修無上道
0821c09: 佛具一味大慈心憫念眾生如子想
0821c10: 眾生不知佛能救故謗如來及法僧
0821c11: 世間雖具眾煩惱亦有無量諸過惡
0821c12: 如是眾結及罪過佛初發心已巳能壞
0821c14: 我今唯以一法讚所謂慈心遊世間
0821c15: 如來是慈大法聚是慈亦能度眾生
0821c16: 即是無上真解脫解脫即是大涅槃
0821c17: 靈味師云師子吼歎佛大慈此品歎佛大悲今謂
0821c18: 不爾文中自言佛具一味大慈心復云所謂慈心
0821c19: 救世間寧直大悲今謂應如靈味師子吼明佛性
0821c20: 即是大慈與樂此品明闡提生善即是大悲拔苦
0821c21: 別說若是雖明大慈非無大悲雖說大悲非無大
0821c22: 慈云云。
0821c23: 大般涅槃經卷第三十四
0821c24: 涅槃經疏卷第十四
0822a01: 日東　天台沙門本純　分會
0822a02: 
0822a03: 南本大般涅槃經會疏卷第三十四
