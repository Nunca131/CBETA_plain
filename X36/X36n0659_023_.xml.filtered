0652a07: 
0652a08: 
0652a09: 
0652a10: 南本大般涅槃經會疏卷第二十三
0652a11: 
0652a12: 大般涅槃經高貴德王菩薩品之五卷第二十三
0652a13: 北涼　天竺三藏　曇無讖　譯
0652a14: 晉　沙門　慧嚴　慧觀
0652a15: 　謝靈運　重治
0652a16: 德王品之五
0652a17: 起卷明第七功德開善用此下兩功德為第二周
0652a18: 由近善友初聞正法於位則淺下第八功德九事
0652a19: 為體辨心慧解脫明義深極今謂不爾悉是初證
0652a20: 不聞聞時所獲功德佛作第七第八番說明其洞
0652a21: 識涅槃近因之法堪為眾生作善知識那忽棄其
0652a22: 內德化他之功而作外求師範自行之解縱令自
0652a23: 求善知識者亦是寄事而表於理例如淨名念佛
0652a24: 之時師子響等皆來說法說已巳而去如此知識聞
0652b01: 法思修何得是淺就文為三初標章次釋三結。
0652b03: 具足成就第七功德。
0652b04: 標如文。
0652b05: 次釋又二初明四事二論義初又二一標章二解
0652b06: 釋標章又三一明是二舉非三正列名。
0652b08: 何法能為大般涅槃而作近因菩薩即知有四種法
0652b09: 為大涅槃而作近因。
0652b10: 明是如文。
0652b12: 然所以者何若離四法得涅槃者無有是處。
0652b13: 次舉苦行非中兩解一云外道無益苦行二云只
0652b14: 佛法中直修苦行不能得道要須慧品為正餘行
0652b15: 相資。
0652b16: 三列名如文。
0652b18: 思惟四者如法修行。
0652b19: 譬如有人下第二解釋又二先總釋後別釋初總
0652b20: 中舉三譬初兩譬菩薩後一譬凡夫初菩薩譬中
0652b21: 初譬自行亦具四事菩薩居因聖法未滿亦須善
0652b22: 友聽法修行云云次一譬譬菩薩化他化他亦具
0652b23: 四事諸佛起發如教奉行云云後譬譬凡夫凡夫
0652b24: 罪重故言如癩云云如是三譬一一有合。
0652c02: 邪鬼毒至良醫所良醫即為隨病說藥是人至心善
0652c03: 受醫教隨教合藥如法服之服已巳病愈身得安樂。
0652c04: 初譬中熱譬愛冷譬癡勞譬慢下譬瞋瘧譬疑眾
0652c05: 邪通譬五利云云問菩薩利鈍俱盡寧有此病答
0652c06: 寄通指別耳菩薩別惑至佛方盡寧得無病私云
0652c07: 通別之惑名同體異。
0652c09: 譬方等經善受醫教譬善思惟方等經義隨教合藥
0652c10: 譬如法修行三十七助道之法病除愈者譬滅煩惱
0652c11: 得安樂者譬得涅槃常樂我淨。
0652c13: 法云何諸臣即以先王舊法而為說之王既聞已巳至
0652c14: 心信行如法治國無諸怨敵是故令民安樂無患。
0652c16: 王所說治法譬十二部經王既聞已巳至心信行譬諸
0652c17: 菩薩繫心思惟十二部經所有深義如法治國譬諸
0652c18: 菩薩如法修行所謂六波羅蜜以能修習六波羅蜜
0653a01: 故無諸怨敵譬諸菩薩已巳離諸結煩惱惡賊得安樂
0653a02: 者譬諸菩薩得大涅槃常樂我淨。
0653a04: 若能至須彌山邊病可得差所以者何彼有良藥味
0653a05: 如甘露若能服者病無不差其人至心信是事已巳即
0653a06: 往彼山采釆服甘露其病除愈身得安樂。
0653a08: 至心信受譬四無量心須彌山者譬八聖道甘露味
0653a09: 者譬於佛性癩病除愈譬滅煩惱得安樂者譬得涅
0653a10: 槃常樂我淨。
0653a11: 譬如畜弟子下第二別釋四事又二先略後廣初
0653a12: 略釋知識又四先稱歎有譬有合如文。
0653a14: 教不倦。
0653a16: 無有疲厭。
0653a17: 善知識者下第二出其人。
0653a19: 方等者。
0653a20: 人有五別一菩薩二佛三緣覺四聲聞五人中信
0653a21: 者。
0653a22: 何故名為下第三辨其位初明五位一教離惡行
0653a23: 善二如說如行三修菩提四行戒施五不自為為
0653a24: 他或以配前五人未必須爾。
0653b02: 修行十善以是義故名善知識。
0653b04: 而說如說而行自不殺生教人不殺乃至自行正見
0653b05: 教人正見若能如是則得名為真善知識。
0653b08: 多聞智慧復以是義名善知識。
0653b10: 常為眾生而求安樂見他有過不訟其短口常宣說
0653b11: 淳善之事以是義故名善知識。
0653b12: 如空中下第四得善知識益。
0653b14: 知識者亦復如是令諸學人漸遠惡法增長善法善
0653b15: 男子若有親近善知識者本未有戒定慧解脫解脫
0653b16: 知見即便有之未具足者則得增廣何以故以其親
0653b17: 近善知識故因是親近復得了達十二部經甚深之
0653b18: 義。
0653b19: 夫初月雖不可見不得言無初近知識謂未有益
0653b20: 而實已巳潤。
0653b21: 若能聽下是第二釋聽法人又二先聽三經後得
0653b22: 三解。
0653b24: 是大乘方等經典聽方等經名真聽法真聽法者即
0653c01: 是聽受大涅槃經大涅槃中聞有佛性如來畢竟不
0653c02: 般涅槃是故名為專心聽法。
0653c03: 三經者謂十二部方等大乘此經尋此文意似如
0653c04: 一化初中後教云云。
0653c05: 次專心聽法下明三解。
0653c07: 故名聽法夫聽法者名十一空以此諸空於一切法
0653c08: 不作相貌夫聽法者名初發心乃至究竟阿耨多羅
0653c09: 三藐三菩提心以因初心得大涅槃不以聞故得大
0653c10: 涅槃以修習故得大涅槃。
0653c11: 謂八聖道十一空大涅槃有人以三解對前三教
0653c12: 今明未必全爾於一一教中具生三解文以修習
0653c13: 故得大涅槃若有能修八聖道者即見佛性得大
0653c14: 涅槃徒聞涅槃不修習者豈有能得三菩提耶。
0653c15: 譬如病人下釋第三思惟。
0653c17: 以服故乃得除差雖聽十二深因緣法不能斷滅一
0653c18: 切煩惱要以繫念善思惟故能得除斷是名第三繫
0654a01: 念思惟復以何義名繫念思惟所謂三三昧空三昧
0654a02: 無相三昧無作三昧空者於二十五有不見一實無
0654a03: 作者於二十五有不作願求無相者無有十相所謂
0654a04: 色相聲相香相味相觸相生相住相滅相男相女相
0654a05: 修習如是三三昧者是名菩薩繫念思惟。
0654a06: 下文以五塵四相無常為十相今以五塵三相男
0654a07: 女為十只是教門不同。
0654a08: 云何名如法下釋第四如文。
0654a10: 乃至般若波羅蜜知陰入界真實之相亦知聲聞緣
0654a11: 覺諸佛同於一道而般涅槃法者即是常樂我淨不
0654a12: 生不老不病不死不饑不渴不苦不惱不退不沒善
0654a13: 男子解大涅槃甚深義者則知諸佛終不畢竟入於
0654a14: 涅槃。
0654a15: 善男子第一真實下第二廣釋四法亦為四此是
0654a16: 初明善知識人略而文廣先法說次舉七譬。
0654a18: 以故常以三種善調御故何等為三一者畢竟耎語
0654a19: 二者畢竟訶責三者耎語訶責以是義故菩薩諸佛
0654a20: 即是真實善知識也。
0654a21: 初法說中有三種語悉是如來善達根機應以
0654a23: 雙用。
0654b01: 知病知藥應病授藥故譬如良醫善八種術先觀病
0654b02: 相相有三種何等為三謂風熱水風病之人授之酥
0654b03: 油熱病之人授之石蜜水病之人授之薑湯以知病
0654b04: 根授藥得差故名良醫佛及菩薩亦復如是知諸凡
0654b05: 夫病有三種一者貪欲二者瞋恚三者愚癡貪欲病
0654b06: 者教觀骨相瞋恚病者觀慈悲相愚癡病者觀十二
0654b07: 因緣相以是義故諸佛菩薩名善知識善男子譬如
0654b08: 船師善度人故名大船師諸佛菩薩亦復如是度諸
0654b09: 眾生生死大海以是義故名善知識復次善男子因
0654b10: 佛菩薩令諸眾生具足修得善法根本故善男子譬
0654b11: 如雪山乃是種種微妙上藥根本之處佛及菩薩亦
0654b12: 復如是悉是一切善根本處以是義故名善知識善
0654b13: 男子雪山之中有上香藥名曰娑訶有人見之得壽
0654b14: 無量無有病苦雖有四毒不能中傷若有觸者增長
0654b15: 壽命滿百二十若有念者得宿命智何以故藥勢力
0654b16: 故諸佛菩薩亦復如是若有見者即得斷除一切煩
0654b17: 惱雖有四魔不能干亂若有觸者命不可夭不生不
0654b18: 死不退不沒所謂觸者若在佛邊聽受妙法若有念
0654b19: 者得阿耨多羅三藐三菩提以是義故諸佛菩薩名
0654b20: 善知識善男子如香山中有阿耨達池由是池故有
0654b21: 四大河所謂恒河辛頭私陀博叉世間眾生常作是
0654b22: 言若有罪者浴此四河眾罪得滅當知此言妄不
0654b23: 實除此已巳往何等為實諸佛菩薩是乃為實所以者
0654b24: 何若人親近則得滅除一切眾罪以是義故名善知
0654c01: 識復次善男子譬如大地所有藥木一切叢林百穀
0654c02: 甘蔗華果之屬值天炎旱將欲枯死難陀龍王及婆
0654c03: 難陀憐憫眾生從大海出降注甘雨一切叢林百穀
0654c04: 草木滋潤還生一切眾生亦復如是所有善根將欲
0654c05: 消滅諸佛菩薩生大慈悲從智慧海降甘露雨令諸
0654c06: 眾生具足還得十善之法以是義故諸佛菩薩名善
0654c07: 知識善男子譬如良醫善八種術見諸病人不觀種
0654c08: 姓端正醜陋錢財寶貨悉為治之是故世稱為大良
0654c09: 醫諸佛菩薩亦復如是見諸眾生有煩惱病不觀種
0654c10: 姓端正醜陋錢財寶貨生慈憫心悉為說法眾生聞
0654c11: 已巳煩惱病除以是義故諸佛菩薩名善知識以是親
0654c12: 近善友因緣則得近於大般涅槃。
0654c13: 七譬之中或前喻或後喻云云。
0654c14: 云何聽法下第二廣釋聽法又二先釋後引證釋
0654c15: 中有法有譬。
0654c17: 以聽法故則具信根得信根故樂行布施戒忍精進
0654c18: 禪定智慧得須陀洹果乃至佛果是故當知得諸善
0654c19: 法皆是聽法因緣勢力。
0654c21: 其道路通塞之處而復戒之若遇婬女慎莫親愛若
0654c22: 親愛者喪身殞命及以財寶弊惡之人亦莫交遊其
0654c23: 子敬順父之教敕身心安隱多獲寶貨菩薩摩訶薩
0654c24: 為諸眾生敷演法要亦復如是示諸眾生及四部眾
0655a01: 諸道通塞是諸眾等以聞法故遠離諸惡具足善法
0655a02: 以是義故聽法因緣則得近於大般涅槃善男子譬
0655a03: 如明鏡照人面像無不明了聽法明鏡亦復如是有
0655a04: 人照之則見善惡明了無翳以是義故聽法因緣則
0655a05: 得近於大般涅槃善男子譬如商人欲至寶渚不知
0655a06: 道路有人示之其人隨語即至寶渚多獲諸珍不可
0655a07: 稱計一切眾生亦復如是欲至善處采求法寶不知
0655a08: 其路通塞之相菩薩示之眾生隨已巳得至善處獲得
0655a09: 無上大涅槃寶以是義故聽法因緣則得近於大般
0655a10: 涅槃善男子譬如醉象狂逸暴惡多欲殺害有調象
0655a11: 師以大鐵鉤鉤獨其頂即時調順惡心都盡一切眾
0655a12: 生亦復如是貪欲瞋恚愚癡醉故欲多造惡諸菩薩
0655a13: 等以聞法鉤獨之令住更不得起造諸惡心以是義
0655a14: 故聽法因緣則得近於大般涅槃。
0655a15: 譬中有四譬。
0655a16: 是故我於下第二引證又二先引諸經後引兩事。
0655a18: 則離五修七覺分以是修習七覺分故則得近於
0655a19: 大般涅槃。
0655a20: 初泛引諸經。
0655a21: 二從以聽法故須陀洹下引二事證先明初果事。
0655a23: 身遭重病心大愁怖聞舍利弗說須陀洹有四功德
0655a24: 十種慰喻聞是事已巳恐怖即除以是義故聽法因緣
0655b01: 則得近於大般涅槃何以故開法眼故世有三人一
0655b02: 者無目二者一目三者二目無目之人常不聞法一
0655b03: 目之人雖暫聞法其心不住二目之人專心聽受如
0655b04: 聞而行以聽法故得知世間如是三人以是義故聽
0655b05: 法因緣則得近於大般涅槃。
0655b06: 即是須達得病聞身子四說十慰喻便得病愈四
0655b07: 種即是此中四法十慰喻者舊云八正道盡無生
0655b08: 智然初果無兩智彼救云見諦盡為盡智見諦不
0655b09: 生即無生智此言無據河西云八正正智正解脫
0655b10: 此出阿含不得作餘解無目謂凡夫一目謂法眼
0655b11: 二目謂法慧又無目謂散心凡夫又一目謂天眼
0655b12: 二目謂天慧云云。
0655b13: 如我昔下二引身子事。
0655b15: 時顧命阿難廣為說法時舍利弗聞是事已巳告四弟
0655b17: 往即得聞法聞法力故所苦除差身得安隱以是義
0655b18: 故聽法因緣則得近於大般涅槃。
0655b19: 佛遣阿難為其說法阿難是初果上果不伏聽下
0655b20: 果法令人舉往佛所聽法便愈。
0655b21: 云何思惟下第三廣釋思惟為五一離五欲二離
0655b22: 四倒三離四苦四知往因五解常法。
0655b24: 心得解脫何以一切眾生常為五欲之所繫縛以思
0655c01: 惟故悉得解脫以是義故思惟因緣則得近於大般
0655c02: 涅槃。
0655c03: 初文者心思於法寧復有心緣於五欲。
0655c05: 倒以思惟故得見諸法無常無樂無我無淨如是見
0655c06: 已巳四倒即斷以是義故思惟因緣則得近於大般涅
0655c07: 槃。
0655c08: 若未聞法橫計我常既已巳思惟我常倒遣。
0655c10: 相二者老相三者病相四者滅相以是四相能令一
0655c11: 切凡夫眾生至須陀洹生大苦惱若能繫念善思惟
0655c12: 者雖遇此四不生眾苦以是義故思惟因緣則得近
0655c13: 於大般涅槃。
0655c14: 此中明滅滅只是死。
0655c16: 有人雖於無量無邊阿僧祇劫專心聽法若不思惟
0655c17: 終不能得阿耨多羅三藐三菩提以是義故思惟因
0655c18: 緣則得近於大般涅槃。
0655c20: 敬當知皆是繫念思惟因緣力故因得斷除一切煩
0655c21: 惱以是義故思惟因緣則得近於大般涅槃。
0655c22: 云何如法下第四廣釋修行又三一明止行二善。
0655c24: 名菩薩如法修行。
0656a01: 二明空無常解。
0656a03: 無我無淨以是見故寧捨身命不犯禁戒是名菩薩
0656a04: 如法修行。
0656a05: 三明七種知見知見又三先標章門次釋三料簡。
0656a07: 不實者不知涅槃佛性如來法僧實相空等相是
0656a08: 名不實云何真實能知涅槃佛性如來法僧實相
0656a09: 空等相是名真實。
0656a10: 初標章門次略列中舉實不實兩章實即有七知
0656a11: 見不實中無。
0656a12: 云何名為知下第二釋也第一知涅槃又二先略
0656a13: 出三涅槃後解釋一佛涅槃二凡夫三聲聞後二
0656a14: 皆少分滅耳初明佛涅槃者。
0656a16: 一者盡二善性三實四真五常六樂七我八淨是名
0656a17: 涅槃。
0656a18: 然佛具萬德略言八耳盡謂一切煩惱盡善性謂
0656a19: 如來所作一切皆善實是不真是不偽餘四如
0656a20: 文。
0656a22: 四者不真五者無常六者無樂七者無我八者無常。
0656a23: 外道涅槃八事者若散心外道不涉此文今取得
0656a24: 非想定能脫下地惑故名解脫即有善性但非究
0656b01: 竟真實常樂我淨是故言無。
0656b03: 五者安樂六者清淨。
0656b04: 聲聞六事者互有與奪不及佛故奪其常我只有
0656b05: 六事勝外道故與其樂淨此據有餘涅槃故云無
0656b07: 淨。
0656b08: 若有眾生下二釋上章門不釋前一唯釋後二以
0656b09: 佛涅槃此經盛談無俟更廣後二須解此初釋凡
0656b10: 夫涅槃。
0656b12: 解脫不實何以故不常故以無常故則無有實無有
0656b13: 實故則無有真雖斷煩惱以還起故無常無我無樂
0656b14: 無淨是名涅槃解脫八事。
0656b15: 云何六相下釋二乘。
0656b17: 阿耨多羅三藐三菩提故名不實以不實故名為不
0656b18: 真未來之世當得阿耨多羅三藐三菩提故名無常
0656b19: 以得無漏八聖道故名為淨樂善男子若如是知是
0656b20: 知涅槃不名佛性如來法僧實相空。
0656b21: 文中明不真不實以得無漏八聖道故故言淨樂
0656b22: 未來當得大涅槃故所以無常後仍結異。
0656b23: 次釋第二知佛性章門。
0656c01: 三實四善五當見六真復有七事一者可證餘六如
0656c02: 上是名菩薩知於佛性。
0656c03: 下迦葉品中明五種性異一者佛佛性有七事一
0656c04: 常二我三樂四淨五真六實七善二者後身佛性
0656c05: 有六一常二淨三真四實五善六少見三者九住
0656c06: 佛性亦六五不異前第六可見今此所明皆非佛
0656c08: 葉品則是約位分別初地至五地有五性六地至
0656c09: 七地有五性八九二地有六性十地亦六性後心
0656c11: 據十地因位不可分別以配諸地然須直知通辨
0656c12: 十地當見與可證未具得降佛已巳還通作此說
0656c13: 四者八住下至六住有五事與常名不異五者五
0656c14: 住至初住有五事善與不善異耳。
0656c15: 次釋第三知如來相具有一體別體先明常樂之
0656c16: 體。
0656c18: 解脫真實。
0657a01: 次言示道可見即別體。
0657a03: 次釋第四知法章。
0657a05: 不樂若我無我若淨不淨若知不知若解不解若真
0657a06: 不真若修不修若師非師若實不實是名菩薩知於
0657a07: 法相。
0657a08: 亦具二義一云常樂我淨一體法後無常等即別
0657a09: 體。
0657a10: 次釋第五知僧章。
0657a12: 之相善真不實何以故一切聲聞得佛道故何故名
0657a13: 真悟法性故是名菩薩知於僧相。
0657a14: 常樂即一體僧是弟子相即別體僧。
0657a15: 次釋第六知實相。
0657a17: 我無我若淨不淨若善不善若有若無若涅槃非涅
0657a18: 槃若解脫非解脫若知不知若斷不斷若證不證若
0657a19: 修不修若見不見是名實相非是涅槃佛性如來法
0657a20: 僧空是名菩薩因修如是大涅槃故知於涅槃佛
0657a21: 性如來法僧實相空等法差別之相。
0657a22: 實相之體則非因非果非有非無若據用者通
0657a23: 諸果皆有異義。
0657a24: 次釋第七知空此前未說而有行結之言又三
0657b01: 一明真空二辨事空三明涅槃空空乃無異約法
0657b02: 為三又唯有二空涅槃自屬第一故也。
0657b04: 何以故佛及菩薩雖有五眼所不見故唯有慧眼乃
0657b05: 能見之慧眼所見無法可見故名為見若是無物名
0657b06: 空者如是空乃名為實以是實故則名常無以
0657b07: 常無故無樂我淨。
0657b08: 初明真空故言慧眼見此見無見。
0657b09: 善男子空名無法下第二明事斷之空。
0657b11: 空之性亦復如是無所有故名為空。
0657b12: 舉此為譬。
0657b13: 善男子眾生之性下三明涅槃空。
0657b15: 說言除滅有物然後作空而是空實不可作何以
0657b16: 故無所有故以無有故當知無空是空性若可作
0657b17: 者則名無常若無常者不名空善男子如世間人
0657b18: 說言空無色無閡常不變易是故世稱空之性
0657b19: 為第五大善男子而是空實無有性以光明故故
0657b20: 名空實無空猶如世諦實無其性為眾生故說
0657b21: 有世諦善男子涅槃之體亦復如是無有住處直是
0657b22: 諸佛斷煩惱處故名涅槃涅槃即是常樂我淨。
0657b23: 文云光明故名空者二解一云空不可見但
0657b24: 有通光明之用若但空者無光明色色若因空故
0657c01: 得見色若有障者即不見色因空無障即見光色
0657c02: 二云空非識心所見識心見光導生行心方得
0657c03: 見空。
0657c04: 涅槃雖樂下第三料簡簡前四種即為四文初簡
0657c05: 涅槃。
0657c07: 是別德故唯寂滅樂。
0657c08: 次簡佛是人。
0657c10: 人總於法故有二樂證於涅槃有寂滅樂有智照
0657c11: 境有覺知樂。
0657c12: 三簡實相。
0657c14: 既通故有三樂。
0657c15: 四簡佛性中道。
0657c17: 菩提樂。
0658a01: 爾時光明下第二論義問為二一正問二結難初
0658a02: 正問為三一問斷煩惱處是涅槃二問斷煩惱處
0658a03: 非涅槃三重問斷煩惱處是涅槃初文又二初領
0658a04: 旨仰非次正難。
0658a06: 處是涅槃者是事不然。
0658a07: 難又二初據答魔二據菩薩亦斷此惑此難從前
0658a08: 云直是諸佛斷煩惱處故名涅槃準理只應難斷
0658a09: 煩惱而言處非涅槃者恐佛轉宗逆遮佛意以處
0658a10: 作難初據答魔者。
0658a12: 王與其眷屬到於佛所而作是言世尊涅槃時至何
0658a13: 故不入佛告魔王我今未有多聞弟子善持禁戒聰
0658a14: 明利智能化眾生是故不入。
0658a15: 若斷煩惱為涅槃者初成道時已巳斷煩惱便是涅
0658a16: 槃何故待有多聞弟子方乃涅槃及云後三月
0658a17: 是涅槃者當知初斷煩惱未是涅槃答魔之詞出
0658a18: 長阿含。
0658a19: 二復引菩薩為難者。
0658a21: 煩惱何故不得稱為涅槃俱是斷處何緣獨稱諸佛
0658a22: 有之菩薩無耶。
0658a23: 若必斷煩惱是涅槃者菩薩亦斷應是涅槃。
0658a24: 若斷煩惱非涅槃下第二難。
0658b02: 我今此身即是涅槃。
0658b03: 此遮佛意非是正難故文不多若斷惑非涅槃者
0658b04: 何故昔告婆羅門云我今此身即是涅槃身若是
0658b05: 者斷非涅槃斷若是者身處即非。
0658b06: 如來又時下第三重難斷處是涅槃又三一還據
0658b07: 答魔。
0658b09: 子多聞持戒聰明利智能化眾生不入涅槃今以具
0658b10: 足何故不入如來爾時即告魔言汝今莫生悒遲之
0658b11: 想後三月吾當涅槃世尊若使滅度非涅槃者何
0658b12: 故如來自期三月當般涅槃。
0658b13: 云三月者月令不同亦得言後二月三月四月
0658b14: 四月者是周家時三月是殷家時二月是夏家時
0658b15: 此云三月用殷家時二云不爾如今十一月中
0658b16: 魔催佛去佛答後三月我應涅槃。
0658b17: 二據在道場時。
0658b19: 樹下斷煩惱時便是涅槃何故復言後三月當般
0658b20: 涅槃。
0658b21: 三據語力士等為難。
0658b23: 士等說言後夜當般涅槃。
0658b24: 爾時者二解一云爾於道場時爾時既是涅槃何
0658c01: 須今日後夜涅槃二云爾者爾於二月十五日朝
0658c04: 佛答為二先直答結其過。
0658c06: 男子若言如來得廣長舌當知如來於無量劫已巳離
0658c07: 妄語一切諸佛及諸菩薩凡所發言誠諦無。
0658c08: 直是誠諦之言已巳是不況乃出廣長舌寧當
0658c09: 妄又復如來善識機緣適時逗益或說斷為涅槃
0658c10: 或說斷非涅槃皆是佛教無非實者。
0658c11: 後正答三難但不次第前答初難第一答後難第
0658c14: 男子而是魔王真實不知涅槃定相何以故波旬意
0658c15: 謂不化眾生默然而住便是涅槃善男子譬如世人
0658c16: 見人不言無所造作便謂是人如死無異魔王波旬
0658c17: 亦復如是意謂如來不化眾生默無所說便謂如來
0658c18: 入般涅槃。
0659a01: 魔不識涅槃謂默為滅佛隨其情豈是涅槃之體。
0659a02: 善男子下二答菩薩之難。
0659a04: 淨二法無差別耳善男子佛亦不說佛及佛性涅槃
0659a05: 無差別相唯說常恒不變無差別耳善男子佛亦不
0659a06: 說涅槃實相無差別相唯說常有實不變易無差別
0659a07: 耳。
0659a08: 明佛菩薩同而有異者佛有涅槃菩薩即無是僧
0659a09: 寶故故云三寶各有別相但言常住清淨二事無
0659a10: 異後兩釋亦爾。
0659a11: 善男子爾時我下第二答第三重難斷處問先明
0659a12: 滅惡故唱涅槃後明生善故唱涅槃初滅惡中先
0659a13: 法說。
0659a15: 惡比丘違反我教多犯禁戒受不淨物貪求利養向
0659a16: 諸白衣而自讚歎我得無漏謂須陀洹果乃至我得
0659a17: 阿羅漢果毀辱他人於佛法僧戒律和上不生恭敬
0659a18: 公於我前言如是物佛所聽畜如是等物佛不聽畜
0659a19: 我即語言如是等物我實不聽復反我言如是等物
0659a20: 實是佛聽如是惡人不信我言為是等故我告波旬
0659a21: 汝莫悒遲後三月當般涅槃善男子因如是等惡
0659a22: 比丘故令諸聲聞受學弟子不見我身不聞我法便
0659a23: 言如來入於涅槃唯諸菩薩能見我身常聞我法是
0659a24: 故不言我入涅槃聲聞弟子雖復發言如來涅槃而
0659b01: 我實不入於涅槃善男子若我所有聲聞弟子說言
0659b02: 如來入涅槃者當知是人非我弟子是魔伴黨邪見
0659b03: 惡人非正見也若言如來不入涅槃當知是人真我
0659b04: 弟子非魔伴黨正見之人非惡邪也善男子我初不
0659b05: 見弟子之中有言如來不化眾生默然而住名般涅
0659b06: 槃也。
0659b07: 次廣舉五譬。
0659b09: 子咸謂父已巳長逝而是長者實不終沒諸子顛倒皆
0659b10: 生沒想聲聞弟子亦復如是不見我故便謂如來已巳
0659b11: 於拘尸城娑羅雙樹間而般涅槃而我實不般涅槃
0659b12: 也聲聞弟子生涅槃想善男子譬如明燈有人覆之
0659b13: 餘不知者謂燈已巳滅而是明炎實亦不滅以不知故
0659b14: 生於滅想聲聞弟子亦復如是雖有慧眼以煩惱覆
0659b15: 令心顛倒不見真身而便妄生滅度之想而我實不
0659b16: 畢竟滅度善男子如生盲人不見日月以不見故不
0659b17: 知晝夜明闇之相以不知故便說無有日月之實實
0659b18: 有日月盲者不見以不見故而生倒想言無日月聲
0659b19: 聞弟子亦復如是如彼生盲不見如來便謂如來入
0659b20: 於涅槃如來實不入於涅槃以倒想故生如是心善
0659b21: 男子譬如雲霧覆蔽日月癡人便言無有日月日月
0659b22: 實有直以覆故眾生不見聲聞弟子亦復如是以諸
0659b23: 煩惱覆智慧眼不見如來便言如來入於滅度善男
0659b24: 子直是如來現嬰兒行非滅度也善男子如閻浮提
0659c01: 日入之時眾生不見以黑山障故而是日性實無沒
0659c02: 入眾生不見生沒入想聲聞弟子亦復如是為諸煩
0659c03: 惱山所障故不見我身以不見故便於如來生滅度
0659c04: 想而我實不畢竟永滅是故我於毗舍離國告波旬
0659c05: 言後三月我當涅槃。
0659c06: 次善男子如來懸見下是生善之時故唱言涅槃。
0659c08: 見香山須陀羅竟安居已巳當至我所是故我告魔
0659c09: 王波旬後三月當般涅槃善男子有諸力士其數
0659c10: 五百終竟三月亦當得發阿耨多羅三藐三菩提心
0659c11: 我為是故告波旬言後三月當般涅槃善男子如
0659c12: 純陀等及五百離車菴羅果女後三月無上道心
0659c13: 善根成熟為是等故我告波旬後三月當般涅槃。
0659c14: 善男子須那剎多親近外道尼犍子等我為說法滿
0659c15: 十二彼人邪見不信不受我如是人邪見根栽
0659c16: 後三月定可拔斷我為是故告波旬言後三月當
0659c17: 般涅槃善男子何因緣故我於往昔尼連河邊告魔
0659c18: 波旬我今未有多聞弟子是故不得入於涅槃我時
0659c19: 欲為五比丘等於波羅柰轉法輪故次復欲為五比
0659c20: 丘等所謂耶奢富那毗摩羅闍憍梵波提須婆次
0659c21: 復欲為郁伽長者等五十人次復欲為摩伽陀國頻
0659c22: 婆娑羅王等無量人天次復欲為優樓頻螺迦葉門
0659c23: 徒五百比丘次復欲為那提迦葉伽耶迦葉兄弟二
0659c24: 人及五百弟子次復欲為舍利弗目楗連等二百五
0660a01: 十比丘轉妙法輪是故我告魔王波旬不般涅槃。
0660a02: 善男子有名涅槃下第三答中間難斷處非涅槃
0660a03: 明有是有非若不見佛性唯斷煩惱得名涅槃非
0660a04: 大涅槃若見佛性斷煩惱者是大涅槃是非既爾
0660a05: 何得一向又為二初分別是非。
0660a07: 見佛性而斷煩惱是名涅槃非大涅槃以不見佛性
0660a08: 故無常無我唯有樂淨以是義故雖斷煩惱不得名
0660a09: 為大般涅槃若見佛性能斷煩惱是則名為大般涅
0660a10: 槃以見佛性故得名為常樂我淨以是義故斷除煩
0660a11: 惱亦得稱為大般涅槃。
0660a12: 二廣解大涅槃凡十一復次。
0660a14: 槃言覆不覆之義乃名涅槃槃言去來不去不來乃
0660a15: 名涅槃槃者言取不取之義乃名涅槃槃言不定定
0660a16: 無不定乃名涅槃槃言新故無新故義乃名涅槃槃
0660a17: 言障閡無障閡義乃名涅槃善男子有優樓迦迦毗
0660a18: 羅弟子等言槃者名相無相之義乃名涅槃善男子
0660a19: 槃者言有無有之義乃名涅槃槃名和合無和合義
0660a20: 乃名涅槃槃者言苦無苦之義乃名涅槃善男子斷
0660a21: 煩惱者不名涅槃不生煩惱乃名涅槃善男子諸佛
0660a22: 如來煩惱不起是名涅槃所有智慧於法無閡是為
0660a23: 如來如來非是凡夫聲聞緣覺菩薩是名佛性如來
0660a24: 身心智慧滿無量無邊阿僧祇土無所障閡是名
0660b01: 空如來常住無有變易名曰實相以是義故如來
0660b02: 實不畢竟涅槃。
0660b03: 由來人引此中初文云般涅言不槃那言織將此
0660b04: 為翻文中了無般那之語又是識織二字經本不
0660b05: 同餘之十文文相可見。
0660b06: 第三結如文云云。
0660b08: 釋第八功德有三標釋結初如文。
0660b10: 成就第八功德。
0660b11: 次釋中有九事文為二先明功德後論義初為二
0660b12: 先列九事章門後次第釋列章門如文。
0660b14: 成就六事修習五事守護一事親近四事信順一實
0660b15: 心善解脫慧善解脫。
0660b16: 釋初除五斷事即是五陰而菩薩實未全除五陰
0660b17: 而復不為陰之所初釋陰中二先總釋次別釋。
0660b19: 所言陰者其義何謂能令眾生生死相續不離重擔
0660b20: 分散聚合三世所攝求其實義了不可得以是諸義
0660b21: 故名為陰。
0660b22: 初總言陰及重擔等。
0660b23: 雖見陰下第二別釋。
0660c01: 推求其性悉不可得為世界故說言為陰受有百八
0660c02: 雖見受陰初無受相何以故受雖百八理無定實是
0660c03: 故菩薩不見受陰想行識等亦復如是菩薩摩訶薩
0660c04: 深見五陰是生煩惱諸惡根本以是義故方便令斷。
0660c05: 色陰五根五塵以為十色皆是因緣故言無性受
0660c07: 中有諸煩惱九十八使及以十纏足為百八二依
0660c08: 釋論只受陰中自有百八通約六根一根有三即
0660c09: 成十八就一根中復有善不善即成三十六復約
0660c10: 三世合成百八。
0660c11: 云何遠離下釋第二章門。
0660c13: 二者邊見三者邪見四者戒取五者見取因是五見
0660c14: 生六十二見因是諸見生死不絕是故菩薩防護不
0660c15: 近。
0660c16: 謂離五見又云因是五見生六十二兩解一云合
0660c17: 我邊二種為六十二我見有五十六邊見有六我
0660c18: 見五十六者欲界陰各有即離四見為二十色界
0661a01: 亦爾為四十無色但有四心各四見為十六足前
0661a02: 為五十六邊見有六者三界各有斷常為六二云
0661a03: 但約邊見為六十二不論身見約三世辨現在有
0661a04: 我無我四見約五陰為二十未來邊無邊為二十
0661a05: 過去如去不如去為二十即有六十俱不離斷常
0661a06: 以斷常足為六十二中論觀涅槃品明佛滅度後
0661a07: 依佛起於斷常二見約過去未來不明現在計如
0661a08: 來如去不如去約五陰為二十常無常為二十未
0661a09: 來邊無邊為二十斷常足之為六十二。
0661a10: 云何成就下釋第三章。
0661a12: 二者念法三者念僧四者念天五者念施六者念戒
0661a13: 是名菩薩成就六事。
0661a14: 成就六念與梵行品同但小不次第。
0661a15: 云何修習下釋第四章。
0661a17: 三者身心受快樂定四者無樂定五者首楞嚴定修
0661a18: 習如是五種定心則得近於大般涅槃是故菩薩勤
0661a19: 心修習。
0661a20: 即修習五定前是四禪後是般若知定即初禪以
0661a22: 為寂受快樂定即三禪樂受極故無樂定即四禪
0661a23: 已巳斷苦樂是捨受故首楞嚴者自有通別通則互
0661a24: 於十地乃至地前別則於十地中更修百八三昧
0661b01: 方得此定。
0661b02: 云何守護下釋第五章門。
0661b04: 護是菩提心猶如世人守護一子亦如瞎者護餘一
0661b05: 目如行曠野守護導者菩薩守護菩提之心亦復如
0661b06: 是因護如是菩提心故得阿耨多羅三藐三菩提因
0661b07: 得阿耨多羅三藐三菩提故常樂我淨具足而有即
0661b08: 是無上大般涅槃是故菩薩守護一法。
0661b09: 謂護菩提之心隨所修善皆菩提行有法譬合。
0661b10: 云何親近下釋第六章即四無量心。
0661b12: 慈二者大悲三者大喜四者大捨因是四心能令無
0661b13: 量無邊眾生發菩提心是故菩薩繫心親近。
0661b14: 云何信順下釋第七章門。
0661b16: 一道者謂大乘也諸佛菩薩為眾生故分之為三是
0661b17: 故菩薩信順不逆。
0661b18: 即是一乘一乘為實法華云唯此一事實餘二則
0661b19: 非真。
0661b20: 云何心善下釋第八章門。
0661b22: 心善解脫。
0661b23: 心慧異者二解一冶城云緣俗諦心無復貪恚是
0661b24: 心解脫緣真諦心無復無知是慧解脫二云斷貪
0661c01: 恚等故心解脫斷除無明故慧解脫引論云煩惱
0661c02: 趣心無明趣慧。
0661c03: 云何慧善解脫下釋第九章門。
0661c05: 閡是名菩薩慧善解脫因慧解脫昔所不聞而今得
0661c06: 聞昔所不見而今得見昔所不至而今得至。
0661c07: 如上釋所言因慧解脫昔所不聞等三句者二解
0661c08: 一云聞即天耳見即天眼至即身通二云九地為
0661c09: 聞見佛性十地為眼見佛性具足明了今因慧解
0661c10: 脫至第九地是不聞而聞因九地至十地即不見
0661c11: 而見因十地至佛地為不至而至。
0661c12: 爾時光明下第二論義論前第八章心解脫先問
0661c13: 次答初問有三先就本無奪難次就本有縱難三
0661c14: 就不定難皆令縛解初文者又二先領旨仰非次
0661c15: 正問。
0661c17: 所說心解脫者是義不然。
0661c18: 問中意者若心本有煩惱此亦不可本無煩惱此
0662a01: 亦不可定有煩惱此亦不可定無亦不可就初立
0662a02: 本無難中有九世尊為三意初一雙明心無縛無
0662a03: 脫次有五偏明無縛後三偏明無脫此即初文正
0662a04: 難無縛無脫。
0662a06: 恚愚癡諸結所縛若本無繫云何而言心善解脫。
0662a07: 若心本性下第二五中偏明無縛又二前四明無
0662a08: 所縛。
0662a10: 得繫如人角本無乳相雖加功力乳無由出於
0662a11: 乳者則不如是加功雖少乳則多出心亦如是本無
0662a12: 貪者今云何有若本無貪後方有者諸佛菩薩本無
0662a13: 貪相今悉應有世尊譬如石女本無子相雖加功力
0662a14: 無量因緣子不可得心亦如是本無貪相雖造眾緣
0662a15: 貪無由生世尊如鑽溼木火不可得心亦如是雖復
0662a16: 鑽求貪不可得云何貪結能繫於心世尊譬如壓沙
0662a17: 油不可得心亦如是雖復壓之貪不可得當知貪心
0662a18: 二理各異設復有之何能汙心。
0662a19: 後一明無能縛。
0662a21: 如是種種因緣不能令貪繫縛於心。
0662a22: 舉安橛譬木卓空中無因猗住云云。
0662a23: 若心無貪下第三三者偏明無解為三初明無解。
0662b01: 中刺。
0662b02: 二明無得解者。
0662b04: 世心不與道共何等世心名得解脫。
0662b05: 三明無得解道。
0662b07: 世燈復不滅闇何以故明之與闇二不故心亦如
0662b08: 是云何而言心得解脫。
0662b09: 世尊貪亦是有下第二據本有作縱問又二意一
0662b10: 明若本有者應善心中有貪二譬如鑽火下明應
0662b11: 前境中有貪初中又二先法說次舉二譬。
0662b13: 女相而得生者當知是貪真實而有以有貪故墮三
0662b14: 惡道。
0662b15: 初法說中意者若言心本有貪是亦不可本有則
0662b16: 不從因緣既借他色而生貪者當知非有又心本
0662b17: 有貪不可令無應不得脫心應常貪。
0662b19: 種罪若本無貪云何見畫而生於貪若心無貪云何
0662b20: 如來說言菩薩心得解脫若心有貧云何見相然後
0662b21: 方生不見相者則不生耶我今現見有惡果報當知
0662b22: 有貪瞋恚愚癡亦復如是世尊譬如眾生有身無我
0662b23: 而諸凡夫橫計我想雖有我想不墮三趣云何貪者
0662b24: 於無女相而起女想墮三惡道。
0662c02: 因緣而得生耶世尊貪亦如是色中無貪香味觸法
0662c03: 亦復無貪云何於色香味觸法而生貪耶若眾緣中
0662c04: 悉無貪者云何眾生獨生於貪諸佛菩薩而不生耶。
0662c05: 次以境對心亦如是難。
0662c06: 世尊心亦不定下第三據不定為難又三初明心
0662c07: 不定。
0662c09: 定者云何而言心得解脫。
0662c10: 次明貪不定。
0662c12: 三明貪及境亦俱不定。
0662c14: 生於瞋或生愚癡是故貪者及與境界二俱不定若
0662c15: 俱不定何故如來說言菩薩修大涅槃心得解脫。
0662c17: 即為三別初答本無之問有諸外道下答第二本
0662c18: 有之問善男子諸佛終不定下答前第三不定之
0663a01: 問又謂不然次第安處似相主對亦觀文意全不
0663a02: 相關但隨義為三先據正義第二破執第三廣辨
0663a03: 因緣中道。
0663a05: 哉善哉善男子心亦不為貪結所繫亦非不繫非是
0663a06: 解脫非不解脫非有非無非現在非過去非未來何
0663a07: 以故善男子一切諸法無自性故。
0663a08: 此即第一明心體非有非無非心非不心非貪非
0663a09: 不貪事事雙非兩捨寧非中道正義。
0663a10: 次有諸外道下第二破於定執又二先破計有次
0663a11: 破執無汝若謂心定有貪定無貪則同尼乾初文
0663a12: 又二先廣出所計。
0663a14: 眾緣中本無生性而能生者空不生亦應生果空
0663a15: 不生非是因故以眾緣中本有果性是故合集而得
0663a16: 生果所以者何如提婆達欲造牆壁則取泥土不取
0663a17: 采釆色欲造畫像則集采釆色不取草木作衣取縷不取
0663a18: 泥木作舍取泥不取縷綖以人取故當知是中各能
0663a19: 生果以能生果故當知因中必先有性若無性者一
0663a20: 物之中應當出生一切諸物若是可取可作可出當
0663a21: 知是中必先有果若無果者人則不取不作不出唯
0663a22: 有空無取無作故能出生一切萬物以有因故如
0663a23: 尼拘陀子住尼拘陀樹乳有醍醐縷中有布泥中有
0663a24: 缾。
0663b01: 一切凡夫無明所盲下二結過呵之。
0663b03: 有貪性復言凡夫心有貪性亦解脫性遇貪因緣心
0663b04: 則生貪若遇解脫心則解脫雖作此說是義不然。
0663b05: 有諸凡夫下第二破其執無亦二先出所執。
0663b07: 一者微細二者麤大細則是常麤則無常從微細因
0663b08: 轉成麤因從此麤因轉後成果麤無常故果復無常。
0663b09: 善男子有諸凡夫復作是言心亦無因貪亦無因以
0663b10: 時節故則生貪心。
0663b11: 如是等輩下正是呵責結過有法說譬說。
0663b14: 切凡夫亦復如是被無明枷繫生死柱繞二十五有
0663b15: 不能得離善男子譬如有人墮於圊廁既得出已巳而
0663b16: 復還入如人病差還為病因如人涉路值空曠處既
0663b17: 得過已巳而復還來又如淨洗還塗泥土一切凡夫亦
0663b18: 復如是已巳得解脫無所有處唯未得脫非非想處而
0663b19: 復還來至三惡趣何以故一切凡夫唯觀於果不觀
0663b20: 因緣如犬逐塊不逐於人凡夫之人亦復如是唯觀
0663b21: 於果不觀於因緣以不觀故從非想退還三惡趣。
0663b22: 善男子諸佛菩薩下第三廣說中道因緣之義無
0663b23: 所定執又二一明因果諸法非有非無因緣故有
0663b24: 第二明心之有貪亦非有非無因緣故有初文為
0663c01: 三一明離於四句。
0663c03: 有無果非有非無果。
0663c04: 若言因中先定有果下第二定執為非。
0663c06: 無果當知是等皆魔伴黨繫屬於魔即是愛人如是
0663c07: 愛人不能永斷生死繫縛不知心相及以貪相。
0663c08: 諸佛菩薩下第三正顯中道之法。
0663c10: 非無而不決定所以者何因眼因色因明因心因念
0663c11: 識則得生是識決定不在眼中色中明中心中念中
0663c12: 亦非中間非有非無從緣生故名之為有無自性故
0663c13: 名之為無是故如來說言諸法非有非無。
0663c14: 善男子諸佛菩薩終不定說下第二章正明心之
0663c15: 有貪非有非無因緣故有又二第一明心性本淨
0663c16: 不定非有非無第二明心性本淨無有和合初文
0663c17: 有三一標二釋三結。
0664a01: 不淨心無住處故從緣生貪故說非無本無貪性故
0664a02: 說非有。
0664a03: 釋中又三先唱章門。
0664a05: 從緣生貪從緣解脫二章門。
0664a06: 因緣有二下第二釋兩章門。
0664a08: 有因緣故下第三四句料簡也。
0664a10: 共貪滅有不共貪生共貪俱滅有不共貪生不共貪
0664a11: 滅云何心共貪生共貪俱滅善男子若有凡夫未斷
0664a12: 貪心修習貪心如是之人心共貪生心共貪滅一切
0664a13: 眾生不斷貪心心共貪生心共貪滅如欲界眾生一
0664a14: 切皆有初地味禪若修不修常得成就遇因緣故即
0664a15: 便得之言因緣者謂火災也一切凡夫亦復如是若
0664a16: 修不修心共貪生心共貪滅何以故不斷貪故云何
0664a17: 心共貪生不共貪滅聲聞弟子有因緣故生於貪心
0664a18: 畏貪心故修白骨觀是名心共貪生不共貪滅復有
0664a19: 心共貪生不共貪滅如聲聞人未證四果有因緣故
0664a20: 生於貪心證四果時貪心得滅是名心共貪生不共
0664a21: 貪滅菩薩摩訶薩得不動地時心共貪生不共貪滅
0664a22: 云何不共貪生共貪俱滅若菩薩摩訶薩斷貪心已巳
0664a23: 為眾生故示現有貪以示現故能令無量無邊眾生
0664a24: 咨受善法具足成就是名不共貪生共貪俱滅云何
0664b01: 不共貪生不共貪滅謂阿羅漢緣覺諸佛除不動地
0664b02: 其餘菩薩是名不共貪生不共貪滅。
0664b03: 三以是義故下因緣結。
0664b05: 善男子是心不與下第二明心性本淨故無和合
0664b06: 又二先明無和合次明因緣和合故有縛脫。
0664b08: 男子譬如日月雖為煙塵雲霧及羅羅之所覆蔽
0664b09: 以是因緣令諸眾生不能得見雖不可見日月之性
0664b10: 終不與彼五翳和合心亦如是以因緣故生於貪結
0664b11: 眾生雖說心與貪合而是心性實不與合若是貪心
0664b12: 即是貪性若是不貪即不貪性不貪之心不能為貪
0664b13: 貪結之心不能不貪善男子以是義故貪欲之結不
0664b14: 能污心。
0664b15: 此即初文明畢竟清淨故無和合。
0664b16: 諸佛菩薩下第二明因緣和合得有縛脫又二先
0664b17: 明縛脫之境次明縛脫之人就境中又二先標次
0664b18: 釋。
0664b20: 從因緣故生於貪結從因緣故心得解脫。
0664b21: 標出境章除貪欲是解境有貪欲是縛境。
0664b22: 次譬如雪山下釋二章門又二初釋縛境先譬次
0664b23: 合。
0664c01: 復有處獼猴能行人不能行或復有處人與獼猴二
0664c02: 俱能行善男子人與獼猴能行處者如諸獵師純以
0664c05: 齧之口復黏著如是五處悉無得脫於是獵師以杖
0664c06: 貫之負還歸家。
0664c07: 初譬中山譬八正道懸嶮譬難行苦行人譬魔獼
0664c08: 猴譬外道俱不能行悉不修聖道獼猴能行即是
0664c09: 得上界定外道人不能行即魔住欲界二俱能行
0664c10: 即五塵六欲俱能行之獵師者還譬魔邪也膠
0664c11: 譬愛欲之境置案上譬五欲置果報上以誑眾生
0664c12: 手觸譬眼耳等觸色聲等黏手者於行心中以起
0664c13: 繫著五處皆著者五根起染杖貫之者魔邪化行
0664c14: 負還歸者將入三塗。
0664c16: 師者譬魔波旬膠者譬貪欲結人與獼猴俱不能
0664c17: 行者譬諸凡夫魔王波旬俱不能行獼猴能行人不
0664c18: 能者譬諸外道有智慧者諸惡魔等雖以五欲不能
0665a01: 繫縛人與獼猴俱能行者一切凡夫及魔波旬常處
0665a02: 生死不能修行凡夫之人五欲所縛令魔波旬自在
0665a03: 將去如彼獵師捕獼猴負之歸家。
0665a04: 合譬如文。
0665a05: 譬如國王下第二釋得解境即四念處。
0665a07: 得眾苦一切眾生亦復如是若能自住於己巳境界則
0665a08: 得安樂若至他界則遇惡魔受諸苦惱自境界者謂
0665a09: 四念處他境界者謂五欲也。
0665a10: 云何繫屬下第二明縛脫之人為二先明縛人次
0665a11: 明脫人縛人為四一起倒故縛二取相故縛三我
0665a12: 見故縛四非法故縛如文。
0665a14: 苦見於樂樂見於苦不淨見淨淨見不淨無我見我
0665a15: 我見無我非實解脫妄見解脫真實解脫見非解脫
0665a16: 非乘見乘乘見非乘如是之人名繫屬魔繫屬魔者
0665a17: 心不清淨。
0665a19: 是人若見色時便作色相乃至見識亦作識相見男
0665a20: 男相見女女相見日日相見月月相見歲歲相見陰
0665a21: 陰相見入入相見界界相如是見者名繫屬魔繫屬
0665a22: 魔者心不清淨。
0665a24: 於我乃至見我是識識中有我我中有識識屬於我
0665b01: 如是見者繫屬於魔非我弟子。
0665b03: 種種典籍不修出家寂滅之業純營世俗在家之事
0665b04: 何等名為在家之事受畜一切不淨之物奴婢田宅
0665b05: 象馬車乘驢騾雞犬獼猴豬羊種種穀縠麥遠離師僧
0665b06: 親附白衣違反聖教向諸白衣作如是言佛聽比丘
0665b07: 受畜種種不淨之物是名修習在家之事有諸弟子
0665b08: 不為涅槃但為利養親近聽受十二部經招提僧物
0665b09: 及僧鬘物衣著貪啖如自己已有慳惜他家及以稱譽
0665b10: 親近國王及諸王子卜筮吉凶推步盈圍棋六博
0665b11: 樗蒲投壺親比丘尼及諸處女畜二沙彌常遊屠獵
0665b12: 沽酒之家及旃陀羅所住之處種種販賣手自作食
0665b13: 受使國通致信命如是之人當知即是魔之眷屬
0665b14: 非我弟子以是因緣心共貪生心共貪滅乃至癡心
0665b15: 共生共滅亦復如是善男子以是因緣心性非淨亦
0665b16: 非不淨是故我說心得解脫。
0665b17: 最後文中云慳惜他家者此家與我最為親厚不
0665b18: 許他往稱譽者唯應稱我不許稱他。
0665b19: 若有不受下第二明得解之人。
0665b21: 十二部經書寫解說當知是等真我弟子不行惡魔
0665b22: 波旬境界即是修習三十七品以修習故不共貪生
0665b23: 不共貪滅。
0665b24: 文略但一。
0665c01: 後結如文。
0665c03: 大般涅槃經卷第二十三
0665c04: 日東　天台沙門本純　分會
0665c05: 
0665c06: 南本大般涅槃經會疏卷第二十三
