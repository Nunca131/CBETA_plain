0819a01: 永壽尼子雍如禪師語錄序
0819a02: 大法西來而比丘尼能欽承正道。機辯穎
0819a03: 悟扣擊無虛弘揚法化者。自初祖嗣總持
0819a04: 高安嗣末山然後代乏人。本朝所推重
0819a05: 金粟乘祖嗣祇園剛龍池微祖嗣繼宗徹
0819a06: 雪竇雲祖嗣唯極致天童奇祖嗣印月霖
0819a07: 諸禪師建立門庭。鉗錘後學。著奇操偉業
0819a08: 精通至理。其所持說雖碩學名德莫能難
0819a09: 焉。俱各傳續其人。乃相率折節為勤儉程
0819a10: 猷經用風教盛行。江浙齊楚樹聲保社。規
0819a11: 模嚴肅彬彬然大有可觀也。余進都門將
0819a12: 二十餘載。其大家命婦入山問道嘗求開
0819a13: 示。而真參實悟。委蛻之際神識了然。報身
0819a14: 斯驗者。往往有。而比丘尼中如南方諸
0819a15: 禪師輩全提直指。向同髏而能破除生死
0819a16: 情妄可為軌式模範者。指不多屈。今年春
0819a17: 永壽尼子雍成如禪師造山參禮。見其貌
0819a18: 古心虔。頗有衲僧氣概。詢其師承古律範
0819b01: 兄嗣也。範兄昔年寓仁壽間。嘗從余游而
0819b02: 信余言有切於法門。是以不辭晦明風雨。
0819b03: 樂與晨夕抑揚厲志。究其詣而合於規宜。
0819b04: 其相傳或不造次也。繼而如姪出一冊呈
0819b05: 余。云是開法所錄。讀之語雖無文。然斤斤
0819b06: 篤至。時露本色機用。穩實而不迷昧。聞其
0819b07: 實德感動閭聖。而有慈航普渡之稱。屢請
0819b08: 余命欲以問世。余在唯唯否否間遲之秋
0819b09: 半。復修誠叩室勤懇乞余一諾。以便流行。
0819b10: 余因思都下比丘尼中。以本分接人可存
0819b11: 一證據者甚難。許其所請序述。顛末而付
0819b12: 梓人如姪勉旃萬弗負余屬望之殷也。
0819b13: 康熙己卯仲秋中澣十日深雪永潛叟撰
0819b14: 於聖感方丈
0819b15: 
0819b16: 
0819b17: 
0819b18: 
0819c01: 子雍如禪師住永慶禪院語錄
0819c02: 侍者祖圓記錄
0819c03: 師於康熙三十年歲次辛未佛成道日進院。
0819c04: 山門。山門獨鎮古來今。此事無分舊與新。要識現前
0819c05: 端的處。顧眾喝一喝曰。密移一步見天真。
0819c06: 佛殿。虛空不用尺度。海水難將斗量。一塵不立忘形
0819c07: 相。親見如來常放光。
0819c08: 當日監院指月同眾夫人設齋請上堂。拈香祝
0819c09: 聖畢。次拈香曰。此一瓣香遍歷諸方門戶。嘗盡多少辛
0819c10: 酸。末後三上臺山。遇著惡毒老漢。當眾勘驗逼得如
0819c11: 上座死而復生。怨恨難忘。爇向爐中供養現住仁壽
0819c12: 堂上傳臨濟正宗。第三十三世上古下律大和尚用
0819c13: 酬法乳之恩。維那白椎曰。法筵龍象眾。當觀第一義。
0819c14: 婆子問大悲千手眼。如何是和尚的正眼。師曰你眼
0819c15: 不能見。進曰既有眼因甚不能見。師曰倒卻門前剎
0819c16: 竿著。婆豎一拳師便打。慧山寶維那問。達摩西來遺
0819c17: 隻履。如何是西來意。師曰寒蟬脫殼空抱枝啼。進曰
0819c18: 何處安身立命。師連棒趁出。許元智居士問舉一不
0819c19: 得。舉二放過。一著落在第二。師曰爍石流金。進曰如
0819c20: 何是藏身處沒蹤跡。沒蹤跡處莫藏身。師曰鴨嘴舟
0819c21: 上載清風。進曰一人發真歸元。十方虛空悉皆消。殞
0819c22: 上古許多善知識悟道。因甚麼世界依然猶在。師曰
0819c23: 未進山門與你道過。進曰恁麼則互相熱瞞去也。師
0819c24: 便打。進曰這一棒過在什麼處。師曰痛癢也不知。乃
0819c25: 曰談俗則違真。談真則違俗。醫得眼前瘡。剜卻心頭
0819c26: 肉。歸元無二路。方便有多門。見月休觀指。歸家罷問
0819c27: 程。到者裏同殺同活同生同死。獨奮空拳橫行海上。
0819c28: 不居蘊界使得六時。秖如建家立國一句又作麼生
0819c29: 道。堯天永慶多恩澤。舜日常輝益兆民。喝一喝。維那
0819c30: 結椎曰。諦觀法王法。法王法如是。下座。
0820a01: 大士誕日上堂。婆子問觀音大士有三十二應。和尚
0820a02: 今日應那一相。師曰我者裏一相也無。進曰既然無
0820a03: 相上堂說法者又是個甚麼。師曰獅子咬人韓盧逐
0820a04: 塊。僧問昔有婆子問德山。過去心不可得。現在心不
0820a05: 可得。未來心不可得。上座點那一個心。德山無語。今
0820a06: 日請問和尚又作麼生答。師曰寧可截舌。不犯國諱。
0820a07: 乃曰今朝慈航道人。因大士上堂為眾說法。貴圖報德
0820a08: 酬恩。思量無法可說。良久喝一喝曰。欲得不招無間
0820a09: 業。莫謗如來正法輪。
0820a10: 吳夫人母難日請上堂。若論此事原無生滅。既無生
0820a11: 滅。又道吳夫人今日生辰。竹密不妨流水過。山高豈
0820a12: 礙白雲飛。庭前松柏常青翠。好指須彌作壽眉。
0820a13: 結制眾夫人請上堂。若論此事三世諸佛拈不出。歷
0820a14: 代祖師提不起。天下老和尚說不到。今日禪和子秖
0820a15: 恁麼依依稀稀彷彷彿彿。聞板過堂。困來瞌睡。卓拄
0820a16: 杖曰。伶俐漢便承當。是則魚化龍時能作浪。否則繡
0820a17: 花雖好不馨香。復卓拄杖下座。
0820a18: 解制趙夫人請上堂。問清淨本然云何忽生山河大
0820a19: 地。師曰妄想作麼。進曰將此身心奉塵剎。是則名為
0820a20: 報佛恩。師曰且緩緩著。問三藏十二部一切修多羅
0820a21: 盡是閑言語。如何是和尚親切句。師曰不被葛藤絆
0820a22: 倒方是好手。僧擬議。師便打。乃曰解開彌勒袋口。放
0820a23: 出文殊普賢。東西南北去。隨處有三椽。假如途中有
0820a24: 人問你如何是祖師西來意。又作麼生。劈面一掌攔
0820a25: 胸兩拳。薦取吾宗最上禪。
0820a26: 舒夫人為夫主捨替僧請上堂。佛制相傳捨僧替度。
0820a27: 祖祖欽承綿綿託付。即今少司空命沙彌佛宸斬斷
0820a28: 恩山。掃開魔路。參須實參悟須實悟。喝一喝曰。行來
0820a29: 盡是功德林。挽起眉毛毋自誤。
0820a30: 師誕日上堂。止止止。五十知命已巳如此。總全本性妙光
0820b01: 明。辦道成功從今始。在釋在俗得自由。利己巳利人任
0820b02: 所使。頂門慧眼爍週天。火裏曇花開蕊紫。鑊湯爐炭
0820b03: 俱催傾。劍樹刀山直下毀。頓開金鎖關。劈破銅山址。
0820b04: 全提本分絕支流。覿面承當只這是。
0820b05: 小參法語
0820b06: 元旦雲峰請小參。婆子問新年頭的佛法即不問。如
0820b07: 何是和尚底佛法。師曰堂堂意氣際風雲。婆禮拜。師
0820b08: 曰禮拜直須頭著地。新年還是舊年人。乃曰主賓相
0820b09: 會家風舊。此日同沾御苑香。禪門在城何寂寂。鄰家
0820b10: 爆竹慶三陽。無情說法能親切。遍界觀音不覆藏。為
0820b11: 報現前參學士。耳根圓妙絕商量。
0820b12: 慧山寶維那誕日請小參。世尊未離兜率已降王宮。
0820b13: 未出母胎度人已巳畢。今日維那母難之辰。請山僧登
0820b14: 曲彔床。說無生法。且道與釋迦老子是同是別。會得
0820b15: 是同。不會則別。花開一樣春。磬響千家月。那吒太子
0820b16: 現全身。無量壽佛讚不及。若要地一聲須用親自
0820b17: 打徹喝一喝。
0820b18: 吳夫人送替僧落髮請小參。手舉剛刀削除萬病。落
0820b19: 髮裙釵更名祖勝。剔起慧燈磨開智鏡。照徹十方毘
0820b20: 盧法性。喝一喝曰。昨朝還是塵中客。今日能為方外
0820b21: 人。
0820b22: 小參。揮拂子曰。參尋個事不尋常。爐火通紅煉銕銅。
0820b23: 覷破一星空大地。更須換骨與洗腸。好分菽麥還辦
0820b24: 奴郎。現前諸兄弟切忌亂承當。擲拂子下座。
0820b25: 七期趙夫人請小參。古人信手指一景。信口道一句。
0820b26: 喚作一個話頭。使人東卜西度。黑漆漆地忽然打破
0820b27: 疑團。始知今人就是古人。古人就是今人。山僧十三
0820b28: 年前。抱一個話頭廢寢忘餐如痴似兀死人一般。十
0820b29: 三年後如杲日麗天無所不照。諸仁者還會麼。以拂
0820b30: 擊香几曰。雲散家家月。春來樹樹花。復擊一擊下座。
0820c01: 趙夫人請小參。道得放參句山僧與你一個枕頭。道
0820c02: 不得亦與你一個枕頭。且道利害在甚麼處。眾無語。
0820c03: 師曰天晴不肯走。直待雨淋頭。以拄杖旋風打散歸
0820c04: 方丈。
0820c05: 為趙夫人對靈小參。生有原死有實。天上人間能建
0820c06: 立。照見山河無朕。跡從前知見一時息。且道息個甚
0820c07: 麼。良久曰咄克力。
0820c08: 那夫人領眾打三已巳完。考眾小參。耳裏觀音打鼓。眼
0820c09: 裏文殊作舞。胸中有個普賢騎象。親臨作主著力便
0820c10: 上天堂。退念即入地府。願爾堅執慈悲王。菩薩沾著
0820c11: 些惡如猛虎。
0820c12: 大護法公主領眾善信舒門趙氏　那門葛氏　趙門蒼氏　吳門王氏請
0820c13: 開光小參。五臺雪覆萬年冰。峨眉遍照千江月。點放
0820c14: 開光眼耳明。普覆十方永無歇。莊嚴非相六根空。照耀
0820c15: 如燈久不滅。擊杵一下云。清霄遍徹聆妙音。永茂金
0820c16: 枝與玉葉。
0820c17: 甲戌戍元旦師正睡熟。侍者請起淨面。師拭目早參。法語
0820c18: 平生好瞌睡。素性懶參禪。體安心自澈。鼾呼意了然。開
0820c19: 張獅子口。喝斷野狐涎。問著不放過。開封一頓拳。
0820c20: 劉中丞慈母歸西。請師對靈小參。撒手歸西七十春。
0820c21: 青蓮花裏現金身。從今脫下娘生襖。任意逍遙不染
0820c22: 塵。
0820c23: 薦徒佛光小參。綠水源流歸碧海。白雲散盡見青山。
0820c24: 從今指引無生路。此去逍遙莫等閑。
0820c25: 衲夫人婆媳雙亡。恭請師對靈小參。雙靈立願不曾
0820c26: 離。消息分明誰許知參。禮彌陀無別路。同聲相應證
0820c27: 蓮池。
0820c28: 圖司空對靈小參。六十餘年古所稀。不被紅塵活計
0820c29: 移。果能參透西來意。撞倒須彌粉碎微。雖則高官登
0820c30: 極品。合家普利醒群迷。月在孤峰映徹底。大抵當陽
0821a01: 會者希。古今無物可擬比。鐵面冰清顯大機。維摩妙
0821a02: 用果無私。百千手眼重當時。今朝復現圖居士。來去
0821a03: 分明任所之。以拂子畫○曰。灼破虛空絕我相。儒禪
0821a04: 合一見真師。
0821a05: 葉居士對靈小參。掀倒須彌水倒流。無端拋業石人
0821a06: 愁。嚴霜著處枯楊落。識得分明任意遊。以如意打圓
0821a07: 相曰。直下了然超百億。一輪皎月豁雙眸。
0821a08: 佛事
0821a09: 掛鐘板。人天榜樣列祖風規。把住則霜清水肅。放行
0821a10: 則電捲星馳。正恁麼時且道把住好放行好。拈椎擊
0821a11: 板一下曰。一聲霹靂震天地。三尺浪高魚化龍。
0821a12: 觀音庵慧山請師為斗母開光裝成。法像接引人間。
0821a13: 能起法海波瀾。色相本來空寂。若論斗母眼光。日月
0821a14: 未足喻其明。虛空未足喻其大。說甚麼豎窮三際。橫
0821a15: 亙十虛。以筆點一點曰。權將者個為天聽。顯露當陽
0821a16: 著意看。
0821a17: 為胡夫人起棺。師曰脫下娘生褲。拋卻著肉衫。花隨
0821a18: 流水去。大地絕追攀。卓拄杖曰。喚醒南柯夢。蓮臺處
0821a19: 處閒。復卓一卓起。
0821a20: 舉火。來時無姓去時無名。生來一似霜天月。死去紅
0821a21: 明片雪。今朝與你一把火。須信乾坤別有春。
0821a22: 與佛賢落髮。拈起剛刀當場作戲。斬斷孽根豁開心
0821a23: 地。改換塵容圓成聖智。翻身直上逍遙林。踏斷須彌
0821a24: 無阻滯。喝一喝曰。昨現夜叉頭。今遵菩薩面。
0821a25: 佛光入龕。十八日後真火自煉。賦以志勝。自家流出
0821a26: 火焚身。金碧光中見本真。三昧神通無罣礙。西方東
0821a27: 土任逡巡。
0821a28: 機緣
0821a29: 在西山永安寺有一箇行腳僧直進方丈。在單上坐
0821a30: 下。師曰豺狼撞入獅子窩。進曰文殊在此。師曰正好
0821b01: 與山僧洗腳。進曰獅子大翻身。師便打。僧無語。師連
0821b02: 棒打出。
0821b03: 系三日後有一南方秀士進堂相見。士曰終日訪慈
0821b04: 航。誰知慈航是個老婆相。師震威一喝曰。這是甚麼
0821b05: 所在。說男說女。士無語。師曰進前來我與你道。士進
0821b06: 前。師扭住曰。自別靈山無覓處。從今母子又相逢。士
0821b07: 曰我深信伏隨。即皈依求剃染。
0821b08: 僧指像問這是假的。那是真容。師展兩手。進曰那裏
0821b09: 畫來。師曰王維寫不真。
0821b10: 師問如何是正法眼藏。僧便喝。師曰向者瞎驢邊滅
0821b11: 卻。僧連喝兩喝。師便打曰。切莫錯承當。
0821b12: 師問趙州訪二庵主。因甚許一不許二。進曰舌頭在
0821b13: 趙州口裏。師曰你又作麼生。僧豎拳。師曰水淺不是
0821b14: 泊舟處。
0821b15: 問。你從那裏來。進曰南方。師豎拳曰。南方還有這箇
0821b16: 麼。進曰若無爭到者裏。師便打。
0821b17: 問。你是那裏人。進曰真滿洲。師曰未出母胎那裏住。
0821b18: 進曰遍界不曾藏。師曰好箇真滿洲。
0821b19: 一僧入門禮佛。師拈椎打磬。僧曰家裏人不須打磬。
0821b20: 師曰家裏人更須驗過。進曰這一椎落在甚麼處。師
0821b21: 連打兩椎。
0821b22: 問。那裏來。僧曰江南。師曰到這裏作甚麼。進曰親近
0821b23: 和尚。師以手打圓相曰。識得這箇許你親近。
0821b24: 問。你在南方親近幾箇和尚。僧曰一箇。師曰那一箇。
0821b25: 僧豎拳。師曰死了燒了這一箇在甚麼處。僧無語。師
0821b26: 打曰。假雞聲韻難瞞我。未肯蒙籠放過關。
0821b27: 上臺山過妙德庵。禮覲本師老人同諸位大師
0821b28: 出臨濟三頓痛棒。三玄三要命頌。師總頌曰。
0821b29: 三頓烏藤被熱瞞。大愚肋下始還拳。箇中玄要分明
0821b30: 露。也要時人仔細參。
0821c01: 鍾子擊碎於此有感隨作一偈
0821c02: 忽聞鍾子落塵埃。擊碎乾坤似震雷。靜夜高歌欣自
0821c03: 得。引來明月上樓臺。
0821c04: 行腳偈
0821c05: 猶憶挑包昔日忙。遊山翫水出雲鄉。揚眉瞬目皆三
0821c06: 昧。大地無非般若堂。
0821c07: 經行偈
0821c08: 經行坐臥渾無別。個事分明已巳漏泄。空劫那邊一著
0821c09: 子。無舌人教向誰說。
0821c10: 參禪學道須堅心。二六時中要認真。驀地相逢親撞
0821c11: 著。原來卻是舊時人。
0821c12: 聞斫木聲
0821c13: 氣量含虛萬象沉。水聲風樹應禪心。能從百尺竿頭
0821c14: 進。枯木寒崖色更新。
0821c15: 詠雪
0821c16: 春風吹起晝生寒。六出奇英舞玉欄。須信一番寒徹
0821c17: 骨。老梅開遍好相看。
0821c18: 山居二首
0821c19: 蒼松帶雪寒。曲折似龍蟠。庭際春生草。遊人仔細看。
0821c20: 水抱孤村遠。山通一徑斜。不知深樹裏。還住幾人家。
0821c21: 山行
0821c22: 策杖穿林撥落紅。忽聞清磬度秋風。再來只恐無尋
0821c23: 處。好記懸崖一古松。
0821c24: 丙子述懷
0821c25: 韶華經幾度。四十九年春。處世雖無偶。問心只自親。
0821c26: 炷香消白晝。闔戶遠紅塵。痴夢從今醒。如如閒道人。
0821c27: 永壽即事
0821c28: 北城梵剎古。像設妙莊嚴。轉法何先後。隨緣任苦甜。
0821c29: 不思不議妙。似有似無拈。問眾知誰會。堅持須合尖。
0821c30: 述懷
0822a01: 大道無形不二天。常光顯晦幾何年。鶯啼燕語禪機
0822a02: 活。見性明心佛戒堅。障礙撥開存實義。塵埃暫息作
0822a03: 真仙。果能悟到忘機處。信手拈來盡了然。
0822a04: 參方日晚投山寺不納感賦
0822a05: 遠去參方甚是難。晚歸山寺莫安單。中宵露坐心同
0822a06: 寂。萬里飄蓬味不酸。笑彼庸僧無具眼。錯看我輩當
0822a07: 愚頑。清風明月荒郊。幽鳥啣花過竹關。
0822a08: 朝五臺山路迷失感菩薩現身指示賦以紀異
0822a09: 峰巒疊翠號清涼。煙雨幽深覓上方。踏破青山紅日
0822a10: 現。從空湧出法中王。
0822a11: 雜詠
0822a12: 中秋雖雨月還明。按指飛光道可成。霧濕紙衣原不
0822a13: 透。虛空踏破好遊行。
0822a14: 今上公主
0822a15: 讚
0822a16: 山河大地布金磚。玉樹增輝月一團。憶昔妙莊成正
0822a17: 覺。今朝公主現祇園。
0822a18: 中秋示眾這一半那一半。無物比光燦爛。仔細觀莫
0822a19: 思算。以拂子打圓相曰。今朝便是八月半。
0822a20: 午日示眾今朝端午節。一物亦無得。只有這條棒。當
0822a21: 鋒頭腦裂。賞罰甚分明。誰敢輕饒舌。且道利害在甚
0822a22: 麼處。卓拄杖曰。斷貫穿過南山鱉。
0822a23: 廛中四威儀
0822a24: 廛中行。任縱橫。東西路百千程
0822a25: 廛中住。不出戶。懶逢迎無面目
0822a26: 廛中坐。空花墮。擬商量鷂子過
0822a27: 廛中臥。渾一覺。忽翻身好夢破
0822a28: 著意平生行業。顆粒滲漏全無。桂花香處最切。身懶
0822a29: 心勤事疏。
