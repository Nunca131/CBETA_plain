0413b01: 布水臺集卷第二十七
0413b02: 住明州天童寺匡廬黃巖沙門道忞著
0413b03: 尺牘
0413b04: 復古南牧和尚
0413b05: 昨在西興旅次得讀兄手教教弟之誼不覺百感中
0413b06: 來涕淚無從以赫赫天童先和尚道法廣被之區一
0413b07: 旦梁木傾頹為之後者竟晏然便耎煖曾不肯一出
0413b08: 手整理誠以隱痛填膺故不知所以裁畣耳乃今奇
0413b09: 兄與山中諸昆季過聽兄言必欲弟繼席老人夫弟
0413b10: 固罷駑瞠若兄之後塵然間關馳驅閩越之交近十
0413b11: 餘年未嘗不追隨步武不可謂兄不知弟之深者兄
0413b12: 但細揣世有愚戇拙直不合時宜如弟而能儼臨人
0413b13: 天否況當盛德大業之後哉抑弟三四年來放懷林
0413b14: 麓山麋之習幾與性成若反其飲啄之嘗束之以名
0413b15: 位繩之以禮法將恐有性命之憂則不第兄不為弟
0413b16: 愛天童且不為先和尚愛弟矣本弟入山原不敢與
0413b17: 聞山中事體以不自揣量不知不覺打入八斗米曹
0413b18: 故今弟亦未敢揚袂即行惟日伏首龕前俟明春二
0413b19: 月四方雲集聽諸兄指揮公舉何人弟惟合掌隨喜
0413b20: 贊善而已己臨書震悸不知所云。
0413b21: 又
0413b22: 殘臘既去玉曆新頒起居多福駸駸與歲月斯長者
0413b23: 他不具論如雪竇苦催科天童謀不及夕獨兄棲真
0413b24: 于恬廚盈香積戶絕勾追一味坐法空之床行不言
0413b25: 之化其所得較仲孰豐而孰嗇邪奇兄未審何如弟
0413b26: 比來齒復落一而搖者且三四矣聞兄脾有渫病亦
0413b27: 宜為法珍調以其黃中居土如大地所以承載者也
0413b28: 茶食二簋聊申鄙念惟慈納不罪。
0413b29: 又
0413b30: 承兄推輓濫主天童兢兢業業日夜以幾寧惟上虞
0413c01: 顛蹶以負先師亦下恐知人之鑒有累吾兄耳去歲
0413c02: 孟秋念霜露之屢降嗟梧檟以中凋在川之感既殷
0413c03: 歸與之思遂決因白郡謝事幸獲從心然細簡四夏
0413c04: 一往以來敢謂纖纇悉捐要之無甚大過者則皆慈
0413c05: 光加被之力也聞結冬梅谿禪床俱折弟在欽風之
0413c06: 下不勝為吾道崢嶸矣即日孟春猶寒更冀為眾珍
0413c07: 攝。
0413c08: 又
0413c09: 新正有短章奉候未審達否弟僻處靈峰地既幽深
0413c10: 遊人罕到所睹往而復來者惟白雲麋鹿而已己故一
0413c11: 往動履雖聞弗詳嗟見時流性不恆常又乏眼腦如
0413c12: 兄輩所謂當代大有道尊宿也特以手段辛辣尚多
0413c13: 怯朒不前如弟道周杕杜奚論哉極欲攜筇過訪少
0413c14: 傾鄙懷而山寺瀕海警告連朝故不敢遽爾輕出特
0413c15: 遣允源代訊尚圖後晤筆不盡述。
0413c16: 又
0413c17: 山川悠遠道阻且長忽專使辱臨己如逃虛空者聞
0413c18: 足音跫然而喜矧翰況寵頒邪夏間聞將過棲梧不
0413c19: 勝芒筇欲動就寫中心蘊結乃法幢復東指而西行
0413c20: 奈何廣潤處山海之衝羅青錯壤艸木繇條賴福庇
0413c21: 頗有桑者之閒閒幸無催科之擾擾第安愚拙則有
0413c22: 餘以之浩歸湖海則不足然師門作人之盛有吾兄
0413c23: 輩則弟亦可弛于負擔矣時寒惟為法為人保護道
0413c24: 躬不宣。
0413c25: 又
0413c26: 去秋出廣潤風聞法駕將應化江淮一冬能仁俱無
0413c27: 實秏春仲抵扺吳興聞已己過南徐赴鶴林矣既而聞復
0413c28: 過蘇秀興福與古南與緣厥蹤莫定坐此候問靡從
0413c29: 中常怏怏勿適也專使來詳起居方始去心道峰泉
0413c30: 石清曠宜舟宜車真不負五山十剎之名然老屋敗
0414a01: 椽廢已己不堪復承之以寡昧之弟焉或賴藉靈光寵
0414a02: 被得遂鷦鷯一枝則饕餮多矣平江堯峰恐亦分身
0414a03: 不暇也辱聞問媿感弗既弗宣。
0414a04: 又
0414a05: 南徐為荊吳要地禪林山水富甲群嶽數年間雖住
0414a06: 持者不乏人而丕振宗風尚或有待今得法幢高豎
0414a07: 其間寧僅俾東南學者知所景仰而一洗其凡鄙之
0414a08: 習即久護荒藍之米顛亦得藉以揚眉吐氣乎但聞
0414a09: 鶴林滄桑屢變殿宇僧房恐非昔日規模而安眾興
0414a10: 修得無稍費神思邪特遣知客問訊多福所有佐函
0414a11: 不腆幸莞存之弗備。
0414a12: 又
0414a13: 客秋踐堯峰之約暫過姑胥聞法幢將返檇李停橈
0414a14: 須待者數日竟爾盼絕來旌始芒芒歸就道山不虞
0414a15: 以往歲弘法海州之故挂名白簡由是奔走虎林遂
0414a16: 不克杭一葦晤兄梅谿之上今春為直指使者勾追
0414a17: 質獄東甌庭決大杖波迸二千里辛苦歸來形如槁
0414a18: 木心若死灰自以身罹憲網辱及同人尚且永歎媿
0414a19: 良朋況復孔懷集兄弟邪乃兄獨慰以唁言溫如挾
0414a20: 纊曾不以廢罪是棄鶺鴒在原兄弟急難何期于兄
0414a21: 復見古人之心哉待罪臬司未能遠出尚圖面謝不
0414a22: 備。
0414a23: 又
0414a24: 一竹之微託根丙舍其不摧于樵薪朽于林薄者幾
0414a25: 希一旦入兄之手憑藉管城君為之溯其淵源明其
0414a26: 利用居然卓出萬峰孤頂矣秋杪因兄攜過天童將
0414a27: 見雷轟電掣換人天之皮骨死佛祖之偷心安知腳
0414a28: 下不出般漢蹋殺天下有如馬駒其人者是則弟輩
0414a29: 賴伊提挈不少寧第兄蕢其實弟收其華歸藏名山
0414a30: 大川與兄時見于雞鳴風雨之候哉敬銘厚誼兼謝
0414b01: 種種弗備。
0414b02: 又
0414b03: 別兄谿上舟至吳門聞風鶴警騰洋子因過婁東遂
0414b04: 為吳太史王奉常諸君子暫留海印度歲不審法駕
0414b05: 何時進院竊念天童乃先師光隆法道之所復以先
0414b06: 師靈塔在茲凡為先師後者所當悉力經營者也不
0414b07: 意數年以來名實俱喪非兄此番振起將有堂崩搆
0414b08: 折之虞矣弟輩理當左右吾兄翊張頹弊但既頑怠
0414b09: 復更衰殘不堪驅策奈何輶儀不腆聊表寸心非敢
0414b10: 言賀也統惟慈炤弗既。
0414b11: 又
0414b12: 徹子率爾麤疏拜瞻慈顏以不賜罪責為荷乃蒙破
0414b13: 格相款何以祇受也衰殘望七久荒筆硯所呈教皆
0414b14: 一時勉應求索者讀兄清新妙麗之詞益如閩廣打
0414b15: 鄉談真不成話說矣虞山與弟素未謀面亦以半紙
0414b16: 腐文遂辱千里神交去歲仰體江上與兄夙念敬遣
0414b17: 皙首座以先師銘再徵椽筆會伊抱痾又方在憂戚
0414b18: 都不見客及接弟書欣然出相勞苦詰弟行藏竟日
0414b19: 坐譚不憊也諾以浴佛就稿仍期皙子先往頃己在
0414b20: 虞虞山雖健妄忘想不能忘諸此矣。
0414b21: 又
0414b22: 休菴諸姪來詢知道體綏和起居輕利皆由兄遵養
0414b23: 時晦善為調攝之所致耳若弟則開歲以來既修鼎
0414b24: 湖懺摩復會巢枸葬事為人祈援溺而發瀋陽萬里
0414b25: 之書則半夜歸舟僕僕牛馬日罷業緣如此較兄泮
0414b26: 渙優悠不幾仙凡之隔哉天童佳城為兄心謀者七
0414b27: 年雖獲吉壤未敢定其土色何如今古雲姪來言結
0414b28: 聚之妙而後喜乃可知所謂天生一人地生一穴一
0414b29: 本吾兄宿福使然弟亦何能外造物而施設其間唯
0414b30: 是先師法脈志願悠長兄之後裔即弟宗藩所望本
0414c01: 支百世繼繼承承使太白家風千秋不墜則弟區區
0414c02: 微念耳龍池公案決意謝辭第不審法駕何日返轅
0414c03: 俾弟再得傾倒古南一回也艸復弗莊弗備。
0414c04: 與雪竇奇和尚
0414c05: 一夏絕無音秏不審道體比來鮮健何如弟一病四
0414c06: 十日幾不起矣今稍能瞑目燕坐然臨案則不可也
0414c07: 大約費神費思費氣過甚耳每念涼德菲躬出頭荒
0414c08: 亂之世叢林尟老成學者趨安怠久合引退即不敢
0414c09: 望景星高蹈庶幾牧兄謝事古南放浪村居足矣但
0414c10: 先師心喪未終制奈何天步艱難民生日蹙今維揚
0414c11: 受困屢月故交舊知曾無一字相聞如昭陽在江淮
0414c12: 間想亦不較多也并問。
0414c13: 又
0414c14: 寰中雪竇應夢名山幾成荊棘狐狸之場賴道力敺
0414c15: 剪不起于座而千秋之故物斯還視弟身居摩竭而
0414c16: 屢遭辛螫者何啻霄壤縣殊邪昔妙喜有言安著禪
0414c17: 和子不過錢穀而已己大田多稼多黍多稌然則錢穀
0414c18: 既充足復何憂哉而石屋又一說僧因產業致催科
0414c19: 官府勾追恥辱多我有山田三畝半盡情回付與檀
0414c20: 那目今並歲科征官追似火則石屋近有一得之長
0414c21: 其奈口眾食寡天不雨粟如弟之謀不及夕何玉燭
0414c22: 轉青陽應多受福社敬遣侍僧叩拜即日恭惟起居
0414c23: 萬安幸慈攝弗備。
0414c24: 又
0414c25: 投老空山本期蟬蛻人間世所以一坐百二十日幾
0414c26: 于苔蘚封階而弟方慶自此遠矣不虞教況忽頒旋
0414c27: 復料理則楮生穎伯咸已己挂冠失其故套裁謝不莊
0414c28: 尚難逭罪躬候之言重何以喫也況寶坊肇闢冀在
0414c29: 力整穨綱餘事嬰寧匪弟敢望。
0414c30: 又
0415a01: 渴欲班荊話舊為日久矣況寒木向榮黃鳥出谷乳
0415a02: 峰忝十分秀色瀑水增數倍新聲履茲風日和融值
0415a03: 兄起居輕利相與尋芳擷翠抴杖逍遙隨手圖畫天
0415a04: 開縱步千山羅列豈不生平一最快意事邪乃緣薄
0415a05: 祜日惴惴焉災祟臻坐未遑席而從者復有莫興
0415a06: 之憂故弗從心奈何因化士歸人事始見北方梨棗
0415a07: 不敢輒嘗敬遣侍僧齋上或試茗嵒石請即以此邀
0415a08: 布水一雅賞之而應夢名山又安知弟不可以神陪
0415a09: 哉寸衷耿耿心與書馳惟慈炤弗備。
0415a10: 又
0415a11: 雪竇古名藍倚兄再造故審機度宜未免時費經畫
0415a12: 若弟五磊則旅泊而已己不為隔宿謀然每每絕處逢
0415a13: 生似有天幸豈襲成之鳩固應得巧緣以庇其拙生
0415a14: 與聞夏多蹇屯劫濁世中常多缺陷無足為兄道者
0415a15: 但佛滅又第四五百歲正法垂危唯加意作人為道
0415a16: 珍調是望偶閱淮海集得前住雪竇圜通禪師狀謹
0415a17: 命小師書上以便志乘參考。
0415a18: 與龍池萬和尚
0415a19: 龍池為吾宗祖山自先和尚拂衣之後法鼓不鳴艸
0415a20: 深庭際者天運且半周矣今幸山川效靈得兄迻幢
0415a21: 坐鎮非但三門之幸即弟輩與有寵光焉極欲附人
0415a22: 天之末三請座前轉大法輪奈節屆安居諸未周至
0415a23: 特遣侍僧代訊兼申賀祝想在慈光有以炤察也聞
0415a24: 山中勤舊同心在城諸檀共德以兄道力斡旋其間
0415a25: 當如五味均調所冀敦持大體為法為人至于瑣末
0415a26: 纖悉一付諸司寬嚴得宜自然渠成水到芻蕘之言
0415a27: 伏惟采納不盡。
0415a28: 又
0415a29: 佛法下衰甚于申酉之變祖途殆將充塞豈特道路
0415a30: 艱行哉然究其厲階則兄一言蔽之矣不念從上付
0415b01: 屬之重未免出生無量異端耳大哉斯語主導一方
0415b02: 者所當勒為箴銘不謂兄先得弟心之所同然也老
0415b03: 子云富貴者送人以財仁人者送人以言兄以仁言
0415b04: 逮弟已己受賜渥矣矧辱惠嘉貺謹對專使拜領謝非
0415b05: 筆墨所申。
0415b06: 又
0415b07: 道峰阻龍池僅一太湖水叨庇承乏方慶奉塵有辰
0415b08: 詎謂忽慢不思竟遭吏議流離遠道瑣尾公庭所不
0415b09: 屈辱同門者數莖骨一寸心耳然世多成敗論人獨
0415b10: 兄以孚窒見原賜何如之矧重以資斧邪謹對專使
0415b11: 拜嘉餘容報謝弗備。
0415b12: 與竹林晦夫和尚
0415b13: 於金粟稠人中一瞻矩度使弟心容俱肅自此以往
0415b14: 如何佛國一見更不再見矣庚辰夏五寓邗溝去
0415b15: 南徐一衣帶水耳又方放浪形骸圖廢退終不敢效
0415b16: 他青蘿夤緣千尺之松然淳風扇物之化行江南北
0415b17: 湖東西則所至之處未嘗不歷歷對慈顏也去歲不
0415b18: 幸先師棄諸孤而弟又不幸之不幸謬為檀護同門
0415b19: 輓主天童尟才寡德之夫一旦同升諸公其不為當
0415b20: 世腹誹而目攝者幾希乃仁兄獨愛屋及烏齋惠重
0415b21: 疊施溢存沒念何以當之久欲裁謝會聞遠人慕德
0415b22: 法幢己指嶺外復傳說在秋冬之交故遷延至今慢
0415b23: 惰之愆統惟慈恕弗備。
0415b24: 又
0415b25: 南徐山水之觀甲天下然四通而八闢時丁用武則
0415b26: 登臨之適志不償鋒鏑之摧心況申酉為乾坤何等
0415b27: 時即生性自喜占聱頭尚入山恐不深乃法兄獨烹
0415b28: 金琢玉其間無少遜雖毛吞海粟包坤為至人能事
0415b29: 之秕康而魔外罔或睥睨焉抑何道致之也方今學
0415b30: 者日就澆漓賴法兄真淘朴汰耳使皆如晚近波流
0415c01: 則祖道殆將斬弟固工優而未肖夫孫乎亦庶幾其
0415c02: 千百而十一者乃多得詬厲而終瞠若乎兄之風行
0415c03: 而艸偃豈弟之揣摹未工與抑兄性成而上不可以
0415c04: 聲音笑貌為與幸卒有以教弟焉孟春猶寒即日恭
0415c05: 惟起居多福臨楮可任拜手贊揚之至。
0415c06: 與金粟費和尚
0415c07: 太白名藍申海邦而丙年乎中州又以先師道德所
0415c08: 被聲光蓋與天壤同流矣詎涼德如弟者而卒濫膺
0415c09: 之誠以先歲為諸兄所推遜抑弟心喪之志未酬也
0415c10: 今鑽燧改火期而更周者且四子曰臧武仲其竊位
0415c11: 者與知柳下惠之賢而不與立也況開堂為國陰翊
0415c12: 皇家而究竟無裨宗廟百六之災弟實有媿焉輒于
0415c13: 七月十三日撾鼓退院力言郡侯舉兄自代幸旛然
0415c14: 與闔邑之士紳詞均而慶一矣尤恐吝慈復隨四眾
0415c15: 之末同申勸請惟左右曲徇而俯受之輶儀佐函願
0415c16: 無摽卻弗備。
0415c17: 復南澗箬菴和尚
0415c18: 恭惟座下中和善誘得之往來誦說者多矣方以不
0415c19: 獲見提唱語為憾忽教況下頒并惠新錄一披展再
0415c20: 讀青山白雲開遮自在真古老所謂弄大旂鼓手者
0415c21: 非邪敬為禹山忻慶曷量某譾劣無庸詎堪齒錄乃
0415c22: 兩奉手示過于獎藉豈非慈悲太殺無所不用其循
0415c23: 循者與敬領厚愛拜手以謝餘希恕悉弗備。
0415c24: 又
0415c25: 前歲山兄始趨寂客冬晦老復真歸賢人相繼隱淪
0415c26: 天地豈真遂閉乎淮楚素輕僄復奪乃良導弟知其
0415c27: 從冥入冥也必矣聞兄悲愍迻座竹林庶幾慧炤復
0415c28: 縣不審然乎否邪本欲親詣寶坊躬申弔問奈東作
0415c29: 方興會有百畝不易之憂特遣侍僧代慰所有俚言
0415c30: 薄尊乞為弟陳挂靈堂聊表寸心而已己臨書無任涕
0416a01: 零之至。
0416a02: 復天童浮和尚
0416a03: 弟自先皇癸末中春濫主天童而拂衣于清師入越
0416a04: 之日衷葛幾四更矣無能俾益禪叢為歉所不負玲
0416a05: 瓏嵒石者徒唯法鼓時鳴而已己乃若風雨飄搖艱虞
0416a06: 百出者今回想尤自神忪也聞法體初有倦色及視
0416a07: 篆長庚反精思日加健爽又復山門鎮靜百事如宜
0416a08: 則兄因緣合在此間自應聿旂高豎長為三佛導師
0416a09: 似不煩過于靖退而遜推不肖抑弟生年甲子雖則
0416a10: 差小于兄而老眼昏華虺頹實甚得無以巨靈重負
0416a11: 卸肩恇怯之夫哉然揣兄盛意已己決覃思先業攸存
0416a12: 不當違命自將坐觀成敗但昭陽邗水公案重疊卒
0416a13: 難一時了辦瓜期之代有願再夏為期一載流慈弟
0416a14: 敢為句甸之人轉更申請想大哀曠濟必輾然首肯
0416a15: 也臨書可任傾注之至。
0416a16: 又
0416a17: 律應金商炎涼始貿柳凋梧落道體何如今夏承兄
0416a18: 高誼合同檀護命弟再住天童輒對使謹辭不啻至
0416a19: 三而浪古二公苦勸不已己遂自吳門相隨過邗以必
0416a20: 諾乃返所以有開歲之復者此耳然深自惟忖天童
0416a21: 非復盛時矣業浩主多廢頹必甚奈何以福輕尤羽
0416a22: 之人負茲艱鉅其覆敗可知況顛毛如雪之絲絲者
0416a23: 乎此弟之不堪應命者一也生平厲于作始多不迨
0416a24: 終從拂衣太白抵扺今十春已己六遷其處矣縱弟竭力
0416a25: 為兄代庖向去瓜期誰則為弟釋擔勢必枚卜諸方
0416a26: 旁求族姓得無白將官路私作人情而誚我者眾與
0416a27: 此弟之不堪應命者二也當年繼席先師時祇有雲
0416a28: 水躋蹌曾無吏胥擾擾者以先師所穫在道德不以
0416a29: 產業是圖耳今因產開戶而里役且加二矣生性惡
0416a30: 聞催科如虎叢至官府勾追隸人呼喚其何以堪抑
0416b01: 自壬辰謝事道峰于今五稔吳興道俗勸請還山訖
0416b02: 無虛歲不寧為弟營蒐裘今且為弟卜塋兆焉語云
0416b03: 天時不如地利地利不如人和人心攸同違之獲戾
0416b04: 此弟之不堪應命者既三而且四也痛先德語言散
0416b05: 失後學將遂無聞每欲竊比古尊宿之例廣蒐宋元
0416b06: 以下諸錄刪繁就簡彙輯成書藏諸名山以俟來者
0416b07: 此心懷之二十年矣逮今夙夜惟圖尤恨桑榆已己晚
0416b08: 若一行住持此事終廢此弟之不堪應命者五也區
0416b09: 區鄙私敢布肝膈唯高明恕悉不罪是禱。
0416b10: 與通玄林和尚
0416b11: 法駕來山適弟百冗交集之侯其失于周旋者固不
0416b12: 待言方冀少為亭驂得舒情素不意撩起便行使我
0416b13: 心痗至今未已己自兄返旆後以費神過度旋即臥床
0416b14: 席不能起者半月餘如兄舟車勞頓正未知更復何
0416b15: 似特遣侍者走候外先和尚比量衣裁二奉上為說
0416b16: 法時披之蓋依金粟舊案諸兄一例同然正不必過
0416b17: 為退遜所謂吾從眾者是也彼此荷擔先人千二百
0416b18: 斤擔子不知何日息肩念之殊覺神愴惟冀仁兄珍
0416b19: 重為法自愛。
0416b20: 又
0416b21: 春間曾修小簡問候左右會兄出隊嘉禾一夏以來
0416b22: 音問寥寥屬今黃華破惢白露橫江既當雞鳴念切
0416b23: 之秋又驚海屋籌忝之候然見彈思炙不無太早計
0416b24: 而自秋徂冬則亦翹企可待也特遣侍者行心代弟
0416b25: 颺言拜手所望龍猛為期趙州共算造我小子壽彼
0416b26: 將來俾滹沱有方至之流庶太白無騫崩之患不腆
0416b27: 侑函敬呈別幅。
0416b28: 又
0416b29: 夏五之交始聞道體違和正緣風鶴騰疑未遑訊問
0416b30: 況今普天帶甲徒以菲躬眇眇馬齒更長之日乃遠
0416c01: 勞專使重辱厚遺邪為卻不恭負慚以謝。
0416c02: 又
0416c03: 寰海名藍群宗法社曩因主者馭失其道遂至諍訟
0416c04: 紛紜諸方幾視為畏途不有吾兄毅然擔荷將見瓊
0416c05: 樓玉宇幾被一莖艸蓋卻矣揖別靈峰倏爾睽違數
0416c06: 載待入院時擬趨迎萬松關左一寫往懷以初始還
0416c07: 山未便輕易舉動然促膝新新堂中當有日也院門
0416c08: 新蒞不無煩劇費神思所冀一持以鎮靜被以惠風
0416c09: 淑德則內外自無不咸宜者端知高明之宇應有妙
0416c10: 裁而野人獻芹蓋自忘其固陋耳遠辱專使承厚貺
0416c11: 謹拜手以謝不盡。
0416c12: 又
0416c13: 四安樂行品以不得親近國王大臣為說法者誡當
0416c14: 知親近國王大臣者必不安樂者也但弟拙直無營
0416c15: 之人偶為憲臣所知耳非弟有以親近之也乃亦橫
0416c16: 遭吏議此則宿業所召語曰作福不如還債弟實深
0416c17: 慶從此往愆昔尤又得清楚一樁矣不意遠辱存問
0416c18: 重貽吾兄之憂也公案結絕須待來春專報艸率勒
0416c19: 謝統希恕悉。
0416c20: 復翠嵒古雪和尚
0416c21: 不慧執侍先師凡一十四秋所閱鳳毛麟角象蹋龍
0416c22: 騰之輩無慮數百千獨于後起之英心愛伊菴與足
0416c23: 下為權奇可羨故每每逢人說項謂他日支吾道之
0416c24: 衰者必足下也雖今十數年來君吳我越而果熟之
0416c25: 香未嘗不日望其悠揚一世蓋歔枯然燼非有志者
0416c26: 莫與共相著力耳昨披來翰讀新錄喜宗風再起南
0416c27: 州抑亦知人之鑒竊有私慶焉辱命定刪媿非麟筆
0416c28: 姑鏡先德之成規而參校之諒不以為專也。
0416c29: 又
0416c30: 自慚怠廢無益方來復以業風鼓吹精日銷鑠所謂
0417a01: 臣之壯也尤不如人況其老乎先師頂相寧直趙丹
0417a02: 青傳寫弗的即我輩及門之士求其行言磊落宛爾
0417a03: 克肖早已己指不多屈矣何幸清關湓涌漲起西江讀
0417a04: 尊錄而後深慶先師之靈骨尤在也豈僅紙上之炤
0417a05: 容如生哉玉浪慶公遠走青齊索語弁首珠林標礫
0417a06: 知為不可然又不敢峻拒來誠艸率應命統希炤諒
0417a07: 不宣。
0417a08: 又
0417a09: 音疏問闊八閱暑寒嗟我懷人徒勤夢想唯從禪者
0417a10: 持來尊錄得知杖錫南飛廣化閩粵莊誦法言真如
0417a11: 塗毒一擊聞者俱喪豈更有聾聵不醒之夫哉太白
0417a12: 一燈因兄手剔可謂光增十倍矣弟才非佛炤道媿
0417a13: 南陽特以虛名博譽致聳宸聽一期對揚紫閣不甚
0417a14: 取辱宗圖者賴先帝聖德海含耳弟何力之能為奏
0417a15: 請語錄入藏一皆先師道德所感弟非洪造且置身
0417a16: 法社無從況復演宣大內知恩報恩庶幾如兄殫躬
0417a17: 行道萬酬其一無奈年將望七百事廢弛去秋業以
0417a18: 天童院務委之門人子少得縱情山水樂其餘生
0417a19: 第恨無因縮地一聆教言接塵快譚徒有待之三生
0417a20: 石上已己耳專使忽從天降得悉起居為快種種惠頒
0417a21: 肅此具謝。
0417a22: 又
0417a23: 去春遠承遺問媿恧之餘緬懷故人不我遐棄又復
0417a24: 深以為慶也專人別後旋即就養佛日清峰碧澗頗
0417a25: 遂閒身僅一夏秋耳而業風鼓吹繼有金粟曹谿之
0417a26: 命後先敦逼推託無容因念金粟實先師起家之地
0417a27: 門庭高啟戶牖別開況乘之非人安忍聽其引類呼
0417a28: 朋相與日顛倒我衣裳也乃強起經理不覺三百斤
0417a29: 鐵枷又入項領奈何海內知交頻年凋喪先師門下
0417a30: 惟兄與弟寥寥五七輩春初雪竇復長往矣弟雖殘
0417b01: 息尚存然晨星曉月餘光幾何今叢林所仰止者獨
0417b02: 兄一人方登知命之年典刑未艾足當泰山梁木為
0417b03: 可嘉可賀耳未定縣弧何日因亟欲聞問特命侍僧
0417b04: 走候有願道對彌嶸覺華愈茂壽考康寧保我後生
0417b05: 不惟湖海有歸抑俾宗藩倚重多矣別呈不腆聊獻
0417b06: 芹私統希鑒納可任躍懼。
0417b07: 復雲門徹崖禪師
0417b08: 彼此叢林際茲凶歲想桂辛茶苦知不較多也先法
0417b09: 叔千秋慧命實于座下攸寄所俾長生久視而眉壽
0417b10: 無有疆者亦惟座下吐故納新充其營衛壯其元神
0417b11: 已己耳乃欲退守丘園僅灑供而埽奉焉恐非人天所
0417b12: 以仰望座下之心至于不慧罹橫逆不自苟免者蓋
0417b13: 嘗學古而知先德于一闡提輩苟凡可以下金剛種
0417b14: 子則為其入泥水運冥權乃至觸諱犯嫉身蹈白刃
0417b15: 而如飴因稍師其意而自廣云爾敢云險夷一致同
0417b16: 風太上哉承惠謹謝。
0417b17: 
0417b18: 
0417b19: 
0417b20: 布水臺集卷第二十七
