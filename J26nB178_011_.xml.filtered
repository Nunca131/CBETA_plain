0160b01: 費隱禪師語錄卷第十一
0160b02: 嗣法門人隆琦等編
0160b03: 法語
0160b04: 示隱元上座
0160b05: 向上關捩纔恁麼便不恁麼擬不恁麼卻又恁麼要
0160b06: 是眼辨手親底向急風頭上作得主坐得穩把得住
0160b07: 見有問著便用痛拳擬欲如何直與推出放開大手
0160b08: 腳騰踏當機龍象掀翻玄妙窠窟棒喝提持要人深
0160b09: 領語言敲磕啟其悟繇與臨濟一派臭乞兒氣分相
0160b10: 投輥作一團縱橫十字不可攔攩殺人刀活人劍覿
0160b11: 面舉揚從教惡虎獰龍當前無可造次者便是毘盧
0160b12: 頂上行坐斷報化佛頭耳隱元琦公先在黃檗領眾
0160b13: 既辭職歸獅子巖搆屋住止索法語為徵信遂書向
0160b14: 上關捩及臨濟正派接人垂手一段話略為梗概云。
0160b15: 示朗真上座
0160b16: 本分衲僧於活卓卓地作略施為直是徑庭如拋金
0160b17: 剛圈栗棘蓬令人吞吐不下若是吞吐得下便是涉
0160b18: 露布打之遶成之乎也者支離汗漫究竟不能為末
0160b19: 波砥柱豈堪承紹從上秉付單傳之剋骨兒不惟忝
0160b20: 竊法門抑且有玷宗枝且看曹溪正傳一夥古錐突
0160b21: 兀堆堆堂皇施縱又何曾有許多之遶說話故能範
0160b22: 圍此道於千百世以至終古不磨豈非契在朴實頭
0160b23: 地上活卓卓所繇來乎然有逸格衲子猶不向伊坐
0160b24: 伍邊穿窬況復降此之下而猶可為矜式哉所謂過
0160b25: 量人不向他人行處行耳。
0160b26: 臨濟宗祖繇棒喝發明本領故於接人之際極其鄭
0160b27: 重炤用收放必不造次見有亂統胡做便是捕竊之
0160b28: 流須以本分宗眼炤之規其正知見而後方可入作
0160b29: 為大方家子若隨他不分皂白一總顢頇不知簡察
0160b30: 便是師家失眼難稱從上烹佛烹祖大爐煆凡煆
0160c01: 聖惡鉗鎚也。
0160c02: 尋嘗在叢林中操持既逴得個源頭事無大小須是
0160c03: 忍耐恢廓其量於十字街頭或孤峰絕頂不妨能操
0160c04: 能守能做能行眾有多寡平等攝持不露能所圭角
0160c05: 一直道念為懷竟年朝暮乾乾為事如此去就不計
0160c06: 功程自有龍天推送出人頭地若放心縱意怠惰思
0160c07: 逸不念弘持法門接人為事則是二乘之行非為宗
0160c08: 門種草朗真上座親予有許年月為伊出手磨歷見
0160c09: 聞至於自肯茲欲把茅蓋頭乃乞法語故書此三則
0160c10: 之話任其欽警雖然要行持此門中事切宜將火燒
0160c11: 卻不留隻字庶為痛快直截也。
0160c12: 示百癡上座
0160c13: 秉持個事應機接物如珠走盤如盤走珠頭頭不滯
0160c14: 著著無差活卓卓地自然法脈疏通承接有人而與
0160c15: 我家從上先輩用棒施喝擊揚開廓覿體相稱縱有
0160c16: 殊奇列異牛頭馬面象踏龍奔橫逆將來亦須力在
0160c17: 轉處若也拘方守隅有所固滯偷安盜懶不健於事
0160c18: 不惟把纜放舟抱橋柱澡洗抑亦弛墮法塹為此門
0160c19: 偷生有負向來荷擔底事焉能垂典型於百世作模
0160c20: 範於一時乎雖然山僧者段說話猶成圈繢其生機
0160c21: 一路在汝攙奪何如耳。
0160c22: 示金粟上座
0160c23: 既契當頭一著就在當頭上歷落千差踢脫萬別從
0160c24: 教浮游之學皮膚之見披剝光新如木在春而自秀
0160c25: 似珠在淵而自媚施大機奮大用自是正脈中展托
0160c26: 運鉗鎚開爐不曾向外邊之遶不妨龍驤虎驟佛
0160c27: 祖窺覷無門人天要入沒路便是突出一頭地而自
0160c28: 家亦不識似個甚麼若傍不甘者走上釣來與他劈
0160c29: 頭一棒莫道專為流通。
0160c30: 示慈俊禪人
0161a01: 衲僧繼紹此事皆從個中全身輥將出來邈無涯岸
0161a02: 不可摹倣發之於言言句磊落發之於詞詞章粹美
0161a03: 發之於機機用宏達總之首尾一貫表裏相稱至於
0161a04: 日用自立處固為超卓然後據師位光門庭導方來
0161a05: 接後昆始不忝祖宗家法此是從上古人所共繇之
0161a06: 者。
0161a07: 示書記蓮如上座
0161a08: 蓮如上座道心用事輔佐天童金粟兩叢林波波挈
0161a09: 挈不惜拖泥帶水於本分留心多年有開豁處每向
0161a10: 人天眾前拋三放兩不顧打濕眉毛未知恒常亦能
0161a11: 檢點否殊不知禪門中事問在答處答在問處句句
0161a12: 能按人雲頭步步解跨他頭地始有出身得自由分
0161a13: 更須知其句能鏟意意能鏟句意句交加實為可畏
0161a14: 若無斬釘截鐵敲骨取髓之作略總是隨波逐浪葛
0161a15: 藤露布不知不覺死於句下無有格人之語故曰韓
0161a16: 盧則逐塊獅子能咬人應勉之可也。
0161a17: 偈
0161a18: 冬景
0161a19: 山中儘日雪威嚴萬物陵夷徹骨堅唯有林機呈醜
0161a20: 拙更無塵靄現廉纖梅凝香暗寒清野月皎光沉凍
0161a21: 碧天消遣衲僧情淨盡逢人不說老婆禪
0161a22: 和澄靈禪師山居韻
0161a23: 因僧問我西來意報道山居不計年看兔籬邊雲拭
0161a24: 磴敲藤石上樹摩肩勤鋤青圃除黃甲閒拾枯枝煮
0161a25: 白泉底事明明誰可語秪應高枕臥巖前
0161a26: 示培菴沈居士
0161a27: 當人一段風光事只在尋嘗日用邊解向頭頭開正
0161a28: 眼張公喫醉李公顛
0161a29: 送澹崖師歸吳
0161a30: 握手相將不等閒機緣酬酢百千般當陽一句無私
0161b01: 覆楚水吳山獨往還
0161b02: 示時默禪人
0161b03: 一段風光徹古今騎聲蓋色謾追尋橫拈豎用無多
0161b04: 子秪要當人達正音
0161b05: 等閒廓徹娘生面突出那吒隻眼睛始見頭頭俱正
0161b06: 令寰中獨步振嘉聲
0161b07: 示金粟上座
0161b08: 吹毛寶劍從君用殺活當陽要見功收放若無端的
0161b09: 處不惟亂統又朦朧
0161b10: 與大含王居士
0161b11: 翻身機下出叢荊透脫羅籠致太平臨濟屈遭三頓
0161b12: 棒得君驀鼻拽佗行
0161b13: 示三笑禪人往楚住靜
0161b14: 當人本分自騰騰行腳區區似未曾海闊天空都吸
0161b15: 盡閩山楚水不多爭
0161b16: 復寧德張邑侯次韻
0161b17: 祖師門下唯直指秪要當人發悟機瞥爾頂開隻
0161b18: 眼許拈白棒摑須彌
0161b19: 示夔友龔居士
0161b20: 瞎驢鼻孔直如弦被個書翁索子穿拽出欄來鞭欲
0161b21: 死痛聲叫徹滿霜天
0161b22: 登獅子巖絕頂
0161b23: 鳥道曲千尋高頭結個屋杳然出人間獨立望天目
0161b24: 和誌公辰時歌
0161b25: 食時辰頂天立地本來身赤體條條無所倚大用全
0161b26: 提脫苦辛騎聲色絕疏親當陽舉似個中人纔剔眉
0161b27: 毛擬薦取分明淨眼裏添塵
0161b28: 示繼川嚴居士
0161b29: 八十年來事不差紅塵堆裡現那伽無分迷悟天真
0161b30: 佛任運騰騰意氣奢
0161c01: 示大休上座住山
0161c02: 坐臥經行總個山更無別法雜倪端時時不失山頭
0161c03: 事管取山頭振宇寰
0161c04: 示伯鸞楊居士
0161c05: 三頓棒頭明底意闡揚須是赤身人生擒活捉如龍
0161c06: 虎直要當機怒目嗔
0161c07: 復無咎何居士諱白
0161c08: 本來個事直如絃奚用算沙入海焉移取腳跟歸舊
0161c09: 路原人鼻孔自完全
0161c10: 棒頭直指事何關秪要當人省自顏脫體不存元字
0161c11: 腳那來譬說許多般
0161c12: 與太白禪人
0161c13: 出入叢林舊有聲棒風喝月不多爭比來見我翻身
0161c14: 去活路生機任汝行
0161c15: 復海寧縣中尊霜崖顧居士
0161c16: 化導長年待有緣喜逢龐老現空拳白拈手段繇來
0161c17: 別餓鱉之夫要飯錢
0161c18: 奪食驅耕解縛緣空拳正好自加鞭鞭頭忽脫超方
0161c19: 外吸盡西江不用錢
0161c20: 禮本師老和尚塔
0161c21: 太白峰南盤山之北松石蒼蒼煙靄羃羃虎踞龍蟠
0161c22: 賓歡主樂我師靈塔巍然高卓光明遍炤十方四海
0161c23: 咸知正覺不肖兒從掩土歸四年於此成疏略今日
0161c24: 焚香憶轉深雲自依依風落落
0161c25: 和益城姚居士原韻
0161c26: 本無巧拙與痴憨擬欲名模落二三洒落不拘南以
0161c27: 北了然豈礙北於南臨機悟穎頭頭省觸目迷封事
0161c28: 事酣越格還他無舌漢長年不味苦和甘
0161c29: 寄九霞劉居士
0161c30: 淨名口默坐繩床妙德舌偏布廣長既默又言無異
0162a01: 路一溪慈水蕩風光
0162a02: 贈吳居士號泰菴解
0162a03: 一念契機身心清泰泰即是菴菴即是泰清淨了然
0162a04: 不分內外乃信此菴包含法界取與施奪縱橫無礙
0162a05: 泰乎菴乎大觀自在
0162a06: 過朱涇詠船子和尚
0162a07: 當年鼓棹個禪翁物外生涯渺莫窮垂線半鉤江月
0162a08: 冷繫舟兩岸蓼花紅驅鱗躍浪機全異戴笠披雲趣
0162a09: 不同撒手波心些子意令人千古憶高風
0162a10: 寄武原覲周徐居士
0162a11: 廣慧棲遲十載餘勝幢高豎賴君扶讚揚宗旨文章
0162a12: 異擊碎魔軍意氣殊席冷上方多請法甑懸香積每
0162a13: 添盂維摩妙用神通大煙水迢遙憶不枯
0162a14: 示本仁呂居士
0162a15: 紅塵堆裡示全身任運騰騰炤用新誰謂大悲千手
0162a16: 眼元來只是現前人
0162a17: 禮宏智禪師塔瞻右隴數塔被毀有感二首
0162a18: 青山既可埋枯骨未久如何似劫灰護塔影堂誰拆
0162a19: 盡頓令群鶴起悲哀
0162a20: 堵波數座白雲邊馬觸牛挨丁倒顛名字消磨心行
0162a21: 毒到頭報應有龍天
0162a22: 送古淵成首座住昭明寺
0162a23: 天目山高萬八千名揚四海古今然衲僧風烈當如
0162a24: 是浩浩聲光動地喧凡聖同居忘彼此龍蛇混雜任
0162a25: 方圓钁頭鋤破千山色芒履踏翻萬頃煙自古居山
0162a26: 無別策法幢久豎要心堅
0162a27: 諸當道恢復小天童賦贈
0162a28: 塔賜名藍古到今未知何事被民侵不逢寶杵從天
0162a29: 闢難顯靈祗奕世欽山色從新含古鏡溪聲仍舊奏
0162a30: 玄琴達人作用分明別頃刻功成四海吟
0162b01: 寄澉城稚仙吳居士
0162b02: 天童派下一枝燈剔起光明國士能炤耀祖庭直甚
0162b03: 價瞎驢頭角任人憎
0162b04: 與爾潛董居士
0162b05: 吾道提持二十載逢場多喜荷擔人誰知更有董潛
0162b06: 子亦解人前努目瞋
0162b07: 與子張嚴居士別號髻珠
0162b08: 對顏不禁頻頻語一拶等閒正脈通佛祖相承個如
0162b09: 意今將付汝紹宗風
0162b10: 寄孝廉覲周徐居士
0162b11: 達人作用不尋常手眼高明見大方撥轉機輪超佛
0162b12: 祖舉頭天外笑春光
0162b13: 酬藥樹頭陀用原韻
0162b14: 此道不磨似兩丸天空海闊自來寬施機發用雖殊
0162b15: 異契旨會源只一般亂統不知毛骨冷持綱豈肯祖
0162b16: 庭寒滹沱的派依然在繼步惟期是達觀
0162b17: 峨雪曹居士過訪書此致意
0162b18: 此事除非過量人縱橫擔荷契全真頭頭用去離情
0162b19: 謂法法消歸了識神月朗天空光徹夜魚騰海闊樂
0162b20: 玄津鴻儒多會宗門語交臂一朝萬古春
0162b21: 題大北菴手卷
0162b22: 雲間城裡大北菴遠祖中峰說法藍愧我兒孫未瞻
0162b23: 禮捫心幾度自羞慚
0162b24: 書問
0162b25: 復海昌榜眼彥升陳居士諱之遴
0162b26: 十禪人歸山稱述門下於佛法生歡喜心起敬信想
0162b27: 則公郎即時解脫了無亡相不待所言伏承教諭謂
0162b28: 不謁蓮座便彌歲年大師乃不以門外流浪人而諄
0162b29: 諄誨之感涕交頤山埜道此雖是門下過謙之辭亦
0162b30: 是天性真誠所致故得感涕交頤出自本然然作門
0162c01: 外流浪人之見則於意地未必然爾而山埜亦不從
0162c02: 信斯語也且喚什麼作門更分內分外以作流浪之
0162c03: 見乎逆信門下必不如是又謂不肖少生紈綺長悅
0162c04: 紛華觸緒流連緣情滋蔓年將強仕迷錮逾深每披
0162c05: 諷教言心生慚愧山埜道纔出頭地富貴榮華便爾
0162c06: 現成是曩劫修來且具有一腔元本正因猶肯以山
0162c07: 埜言句每嘗披諷心生慚愧可謂有返炤迴光底趣
0162c08: 正一念迴機便同本得之意也故即就紛華紈綺之
0162c09: 上任性流連隨意滋蔓於此完全受用是門下之高
0162c10: 見也又謂左攜翠袖右進兕觥倏爾沉酣不復省憶
0162c11: 大師欲醒之以喝則聾耳不聞欲加之以棒則頑膚
0162c12: 不痛且須放此癡漢向名利場中自苦自樂耳山埜
0162c13: 道因此又識得門下底止風規了也以謂即此聾耳
0162c14: 即此頑膚便是正體現前通身顯露雖有痛棒莫能
0162c15: 以用雖有熱喝不可以加不妨做個癡漢於名利場
0162c16: 中以苦樂自受為自受用之三昧耳又謂辱大師屢
0162c17: 屢注存敬奉一偈此不肖斷頭刳心以報厚恩者也
0162c18: 冀勿哂鄙幸甚及閱偈惟一幅白帖而已巳據此又見
0162c19: 門下之大究竟處也故以斷頭刳心為極辭以見了
0162c20: 當之極全無語路可通之意何幸數百年來於金紫
0162c21: 行中見徹諦信此一件事超出時人之表於宗門中
0162c22: 添一真種草進一真弘護慶幸無比誠為難得也然
0162c23: 而者一件事既全身擔荷亦須轉身吐氣全身擔荷
0162c24: 也則覿體現前而千差固自坐斷轉身吐氣也則提
0162c25: 持機用以接方來不妨建法幢明宗旨與天下人有
0162c26: 心此道者解粘去縛流通正脈亦為報佛祖聖人之
0162c27: 恩倘不如是一向秪恁麼去恐不出古人道秪可自
0162c28: 了平地上死人無數故古人又謂灼然出得荊棘林
0162c29: 纔是好手然則門下猶有一幅白帖之見不如扯碎
0162c30: 燒卻愈見光明透脫更欲如何若何正好與門下棒
0163a01: 之喝之。切莫道欲醒之以喝。則聾耳不聞。欲加之以
0163a02: 棒。則頑膚不痛也。向此透脫得去。方是大手眼。為禪
0163a03: 門宗工。於從上佛祖語脈機用。不求印證而自契合
0163a04: 於了了之地矣。雖然山埜亦合吃棒。不該與門下如
0163a05: 此拖泥帶水。不知高明以為何如。餘不及悉。伏惟諒
0163a06: 焉。荷荷。
0163a07: 復武林司理海岸黃居士諱端伯
0163a08: 不肖曩參壽昌老師時未聞居士名德。經今二十年
0163a09: 來。不意居士現宰官身。跡自壽昌之門。到處出手。與
0163a10: 人共建法幢。不惟壽昌有光。抑且此道不致寂寥。所
0163a11: 謂冷灰裡一粒豆爆。非居士其誰耶。雖未會晤。而已巳
0163a12: 與居士面也。
0163a13: 復孝廉祈遠唐居士諱元竑
0163a14: 山埜秪要居士覿體現前。所謂根本得而枝葉自消
0163a15: 落矣。其餘差別智門。亦自體炤明白。卻不管居士昏
0163a16: 沉不昏沉。澄湛不澄湛。疑情不疑情。乃至得力與不
0163a17: 得力。何也。如是之說。皆是程途階級邊事。不是瞥然
0163a18: 分曉之意。來教謂今但以必勝為主。亦是不然。蓋此
0163a19: 事覓其勝負了不可得。如再問如何是覿體現前。但
0163a20: 與居士一拳。且道此一拳又打在什麼分上。向此了
0163a21: 當得去。則又說甚病魔來纏。及擔閣時日乎。門下以
0163a22: 為何如。
0163a23: 復海岸黃居士
0163a24: 壽昌和尚道光嚴冷。如壁立萬仞。時人固難湊泊。然
0163a25: 而即此坐斷學者偷心。故聲價大播諸方。不肖昔年
0163a26: 行腳。兩造其門。在會將六個月。時時親見。以知間世
0163a27: 希有也。茲又得門下翰教一章。并佳隹刻一種。以明從
0163a28: 上宗門來事。亦明自己巳造道履歷。總歸恩於壽昌老
0163a29: 人。名固正而言亦順。不肖心甚敬之。但惜門下不曾
0163a30: 在老人現生之時十分倒斷。故後來猶種種生心。如
0163b01: 翰教中所陳。初裂破髑髏。次寶鏡彰現。再親睹空中
0163b02: 圓相。又舟中所現鐘相。如此之見皆為起而復倒。倒
0163b03: 而復起。如此起倒殊無定見。似未是超方透脫也。若
0163b04: 以此諸見呈之當時老人面前。豈無鉗鎚煆煉。若經
0163b05: 鉗鎚煆煉。則門下過後了無途路波吒。亦無起倒自
0163b06: 存。所謂離師太早。未盡其妙。不其然乎。雖然門下固
0163b07: 為今時儒釋中通人達士。見此諒亦必以我言為然。
0163b08: 當有一番雅論見諭。茲忝法愛。不遠千里以書寄我。
0163b09: 故以老人高風規之。非敢一味順情讚歎也。至於著
0163b10: 書行世。自有明眼者藻鑑。非不肖所能。緇素現既北
0163b11: 上。不知何日出京。不妨因行掉臂。來金粟山頭與不
0163b12: 肖覿面一回。以暢夙懷。後當圖禮老人靈塔。一了素
0163b13: 願。未委高明以為何如。
0163b14: 復雲上張居士
0163b15: 居士手教殷殷。以法門護持為念。則靈根智種固非
0163b16: 今日投下。山埜雖是乍會。而因緣道契實是夙生而
0163b17: 來。金粟門中又添一真內外護。誠為難得也。更以臨
0163b18: 濟在時。兩堂首座同時下喝。一頌見諭。頌云。兩堂首
0163b19: 座實堪誇。賓主分明盡作家。一喝同時全正令。相逢
0163b20: 合拍唱胡笳。據此只明兩人同時用喝。有全正令之
0163b21: 意。而未分曉賓主歷然之端的。蓋彼此同時一喝。固
0163b22: 無異無別。亦無勝無劣。如何見得。有賓有主歷然之
0163b23: 意。向此覷得破去。便知臨濟覿面為人之機也。故臨
0163b24: 濟上堂。兩堂首座同時下喝。有僧出問。還有賓主也
0163b25: 無。臨濟云。賓主歷然。復召眾云。要會臨濟賓主句。問
0163b26: 取堂中二首座。惜乎當時此僧不能再進後語以問。
0163b27: 那個是賓。那個是主。若能如此再問。敢保臨濟又有
0163b28: 轉身活機活用。必不說如何是賓。如何是主。以成座
0163b29: 主之見也。今時諸方多用心意識摶量。逐旋註解并
0163b30: 種種穿鑿謬說。誠昧臨濟當機之用。居士若向者裡
0163c01: 透脫得去。不妨與臨濟異世同時覿面相見。山埜於
0163c02: 此終不註破。須居士自悟始得。未委尊意以為何如。
0163c03: 與侍御心韋徐居士甲申夏發
0163c04: 門下宏材巨公。為先師法門之內外護。蓋不啻十餘
0163c05: 秋矣。某久企風範。每欲聆教。自知造謁無繇。然而忝
0163c06: 在先師法系中。則未嘗不時叨光被也。茲因先師塔
0163c07: 銘一事關係匪輕。遂義弗容嘿而深有屬望者。政以
0163c08: 先師生平之行履本末。惟門下悉之甚詳耳。去歲孟
0163c09: 冬。曾通諸嗣法弟昆合上公書。并王孝廉行狀來。仰
0163c10: 祈大手筆垂留一碣。庶幾。先師為人端的處昭昭然。
0163c11: 不為末世所磨滅。法門幸甚。某等亦幸甚。迨四月望
0163c12: 後。續燈侍師到金粟。接尊製塔銘一章。讀之文質兼
0163c13: 到。不勝欣服。但末後嗣法弟昆之名未承紀載。某於
0163c14: 此殊有隱慮焉。何也。方今木陳以代付。為事欺昧。諸
0163c15: 方嗣法十一人。倘不列名標誌而但據曩者。黃介子
0163c16: 行狀云。某某若干人則凡受代付者。具得混濫此中。
0163c17: 更不知為。誰是誰非。誰真誰假。將使正宗的派雜而
0163c18: 不清。而天下後世悉受其欺昧者。當何如也。且原敘
0163c19: 止及木陳。尚未及眾請之意與王孝廉所紀名實之
0163c20: 詳。在某雖不敢以己巳意疑人。而在木陳豈必無忽略
0163c21: 公書自作主宰之事。果爾則不惟蒙蔽某等弟昆。抑
0163c22: 且蒙蔽門下矣。先師晚年駐錫甬東。道播天下。惟門
0163c23: 下與有功焉。末後光明還藉。筆頭點出。是天童法價
0163c24: 冠世。實賴大護法始終之。然則窆石所存。即模範所
0163c25: 係。按覈一時。為千古不朽。非門下復奚望哉。前公書
0163c26: 稿俱在。恐浮沉未達。特重錄一通。上呈記室。以證其
0163c27: 有無。并求詳定原文。以垂世世。總之門下為道法。為
0163c28: 先師。故任塔銘之舉。某亦為道法。為先師。敢進斟酌
0163c29: 之論。皆出於不得已巳之衷情。人地雖遙。此心如一。固
0163c30: 知高明遠炤。當不我責。外山刻十種請教并此附候。
0164a01: 諸惟台鑒。不宣。
0164a02: 復東甌工部金門邵居士諱建策
0164a03: 門下手諭謂自領大教來覺。稍有自繇分。倘所謂省
0164a04: 力處即是得力處耶。但百尺竿頭。更有一步。不無待
0164a05: 於山野蒿枝一頓耳。者山野道恁麼真誠篤信。則門
0164a06: 下早已巳喫棒了也。但向者喫棒底意分曉透脫。則無
0164a07: 百尺竿為障為礙。亦無得力與不得力。及省力與不
0164a08: 省力之種種諸兩頭語。直得迥然獨脫。自繇自在。至
0164a09: 於千差萬別。紛紜當前。不妨秪是一拶。正好興大機。
0164a10: 發大用。以接物利生。與祖佛老凍濃一鼻出氣。恰是
0164a11: 此個節候。固為門下挺身作如來使之時也。愚見如
0164a12: 此。不識門下又何以教山野耶。法通之諭。不敢違命。
0164a13: 第金粟公案未了。不免猶要少待。當異日以面大教
0164a14: 也。不宣。
0164a15: 與鄞縣廣文客卿張居士
0164a16: 曠別多年。每欲通問。未有所繇。舊春於天童再獲一
0164a17: 晤。喜不自勝。第聚會不久即便出山。未及留連道故。
0164a18: 悵怏殊甚。然亦深知居士法中人。必不於此見過。茲
0164a19: 啟天童先師過後。法門被木陳大壞。妄代先師付法。
0164a20: 訛偽相傳。不勝錯謬。此如朝臣不奉王命。私鬻官爵
0164a21: 罪例相等。諒我居士智鑑高明。早已巳了辨。不須山埜
0164a22: 再悉數也。但緣先師塔上之銘。舊冬嗣法諸弟昆等
0164a23: 同具公書。敦請四明徐心韋翁之大手筆。茲見來稿。
0164a24: 不列的傳法嗣十一人名。但云某某若干人。則吾十
0164a25: 一人盡同夫已巳氏。而凡受代付者皆可冒昧承當。其
0164a26: 關係法門。豈淺鮮者。且原文敘述。但謂據黃介子行
0164a27: 狀及木陳忞傳云云。傳語多有未妥。姑不具論。即如
0164a28: 介子行狀中原只混稱法嗣。不及詳明。狀為求文之
0164a29: 贄名。實亦嫌無據。然其時尚未有代付一事也。況碑
0164a30: 窆千古不朽。苟置法嗣於若存若亡之間。流弊不有
0164b01: 大可寒心者耶。惟居士現身四明。文治力易挽回。煩
0164b02: 道駕撥冗與山埜法嗣隱元公同往一謁心翁。痛切
0164b03: 轉道此情。尤望據王大含所紀歷然開載。天童一枝
0164b04: 燈庶不致為後人混濫。先師常寂光中亦應佩明德
0164b05: 於無涯。豈惟山埜諸弟昆等永藉荷擔之力已巳也。居
0164b06: 士為同門棟梁。應體炤山埜為法門一片苦心。諒不
0164b07: 致付諸膜外。率爾冒瀆。顒俟報音。不恭不備。
0164b08: 復萬峰漢月禪師
0164b09: 不佞向在浙江時。乃聞足下聲名。耳根甚熟。但未會
0164b10: 其面。未見其言。未委足下為何如人。且有毀者謗者
0164b11: 紛紛疊出。故咫尺之近。不及相訪。其亦宿緣所使耶。
0164b12: 茲接佳隹刻四項及手教三百餘言。首尾一讀。乃知足
0164b13: 下平昔造詣。且為法門心切。以隱峰。丹霞。龐居士承
0164b14: 馬祖。石頭更唱迭和為心。使法道千古萬古作無障
0164b15: 礙。概見今時鬥諍競習。宛若舟中敵國。又明向來尋
0164b16: 師求友一段履歷。雖承濟上孫枝。尟逢馬石昆季。將
0164b17: 謂當今之世鼓簧此道無其人矣。因聞不佞往年四
0164b18: 問。深見作略。馬祖一宗。堪為唱和。未至寂寞。如此見
0164b19: 推不佞。而不佞何可當也。然足下既承濟上孫枝。而
0164b20: 又謂臨濟一宗。馬駒的髓。固雖傳久失真。然而文獻
0164b21: 猶足。何得如此自餒。其亦未得其人而未契其旨耶。
0164b22: 其亦契旨而遽忘其人耶。當今密老和尚。臨濟的嗣。
0164b23: 命脈貫通。為人作略。光前絕後。觀其語錄。坐斷天下
0164b24: 人舌頭。豈但文獻猶足而已巳哉。足下既承其嗣而謂
0164b25: 傳久失真。則足下以和尚為不足乎。其亦以自己巳為
0164b26: 不足乎。何其餒哉。承諭苟具大力量者。於悟心之後
0164b27: 不自滿足。深求細證。遠契古人。相擊相歌。近協同志。
0164b28: 扶起三百餘年掃地之密印。如此之意。乃啟不佞向
0164b29: 來之志。不敢不勉。就足下言句深求細證。一紙供通。
0164b30: 足下上堂語錄作略施設。雖不昧本分。亦涉途跡。其
0164c01: 亦從師承中來。何得拈香原本。又覺範老人。又高峰
0164c02: 大師。又湛然闍黎。如此牽挂。終不了事。何也。若謂從
0164c03: 覺範智證傳中得悟綱宗。及高峰語錄發起參禪。便
0164c04: 乃拈香原本。則自古諸善知識發腳初心。豈無方冊
0164c05: 染指。亦當契何人書。拈何人香。如汾陽參七十員長
0164c06: 老。末稍在首山言下了手。天台韶師見四十位高流。
0164c07: 結局於法眼席中。乃至三十。五十。一百二十。豈無契
0164c08: 入觸發者。都不見有一人酬法。又豈不見古塔主讀
0164c09: 雲門語錄。因謂得悟。遽爾遙嗣。後來覺範種種貶剝。
0164c10: 故知法嗣一事非同小可。蓋本分一著。契入深重。其
0164c11: 輕淺之餘。不期該而該之矣。豈有從前契入輕淺之
0164c12: 處一一為繼嗣乎。且契入深重豈可與輕淺相並。譬
0164c13: 如黃金不與鐵比。則從前得處輕淺不足為繼嗣也
0164c14: 明矣。足下欲振臨濟宗風。尚猶如此牽挂不了。致家
0164c15: 中人笑足下望外走也。況使後昆相學相令而臨濟
0164c16: 源流面稟親授。恐付之無聞矣。近來宗師拈香牽挂。
0164c17: 多以名望人情不能自免。如湛師拈雲棲之香。博山
0164c18: 拈峰頂之香。一腳踏兩船。不歸其原本。自有智者慨
0164c19: 焉。其亦原本一著得不深重而被人情名望所奪也。
0164c20: 然亦二家承流無源。亂統應爾。如壽昌則自迸出來。
0164c21: 雲門則少林帕子。故子孫牽挂其勢。然爾足下既作
0164c22: 臨濟後裔。須體從上祖宗家法維持。亦欲與二家雷
0164c23: 同效顰耶。然宗門中法嗣拈香。古今典型。佛祖標格。
0164c24: 故不佞先欲言之。其他普說法語。五宗原智證傳提
0164c25: 並註腳三老因緣。夾雜偏頗。多負單傳直指。取明眼
0164c26: 笑。累累皆是。猶難備上紙筆。唯足下自炤自察。然不
0164c27: 佞未親面足下。先如此簡點。正承謂深求細證。遠契
0164c28: 古人。相擊相歌。共協同志。非為相謗相毀而競習鬥
0164c29: 諍也。雖然足下要人深求細證。勾賊破家。不佞平人
0164c30: 受污。未免就窩打劫。見三下三。彼此無虧。他日倘相
0165a01: 見。當一笑破。不宣。
0165a02: 寄別山講主
0165a03: 曩與足下邂逅雲門。喋喋口吻。便知有為丈夫。自爾
0165a04: 分手。迄今不覺數載矣。不佞住居海。落落人世。教
0165a05: 乘之緣。不啻束之高閣。然如來所說一代時教。究其
0165a06: 所以。然為何事者。端在自己巳。實謂無遺矣。足下教乘
0165a07: 博洽。賢首慈恩。工於平昔。坐席揮麈。理應當然。承惠
0165a08: 華嚴品旨。謹覽一遍。足下以妙嚴一品貫攝三十九
0165a09: 品。謂華嚴品品是世主妙嚴。又謂此品是主。餘品是
0165a10: 伴。據此亦是一見。但在品品位位。當宗門中。意有相
0165a11: 乖。足下高明。一舉便知。蓋華嚴意旨雖圓融行布。包
0165a12: 博無遺。而在當宗當位。其亦圓融行布。攝無不盡。何
0165a13: 得昧此而反另作一說。恐於當宗當品未必然耳。又
0165a14: 以山河大地一時坐斷是事事無礙法界。誤錯甚矣。
0165a15: 殊不知一時坐斷乃是得入空境。證理無礙。若事事
0165a16: 無礙。即山河上明一山河。遍入無量山河。且不壞一
0165a17: 山河之相。無量山河攝入一山河之內。亦不壞無量
0165a18: 山河之相。到此即得迥出於思議之表。古人於內打
0165a19: 出。則曰事事無礙。如意自在。手把豬頭。口誦淨戒。趁
0165a20: 出婬媱坊。未還酒債。顧此豈是一時坐斷為事事無礙
0165a21: 耶。如此之意教家謂之綱領。綱領不明。至於千言萬
0165a22: 語。皆是漏逗之餘。所謂一子差而滿盤錯。足下不可
0165a23: 不審矣。茲欲面議。俟不至山。故伸此意。充訊起居。
0165a24: 復隱元上座
0165a25: 上座既主席黃檗。當以煆煉衲子為懷。須臾不可放
0165a26: 過。惟左敲右激。挑剔成材。使法系直與虛空相終始。
0165a27: 永遠聯芳。不致斷絕。是老僧之素望也。其餘之事皆
0165a28: 是因行掉臂。若放過煆煉衲子。惟從事餘務。則捨重
0165a29: 從輕。恐不得其人。有忽從上來事。上座應極力砥勉
0165a30: 之。囑囑不盡。
0165b01: 復太守聲玉韋居士
0165b02: 台下於向上一著子。大似識得伊。猶不肯認伊。然欲
0165b03: 認伊。則反成窒礙。所以昔日有僧問古德云。如何是
0165b04: 生死業。答云。求大涅槃者是。進云。如何是大涅槃。答
0165b05: 云。造生死業者是。向此看得透。則生死於是超脫。紅
0165b06: 塵亦由是消融。且喜作個脫白乾淨。無依倚。大解脫
0165b07: 人。二六時中。不妨暢快。至於慶生禮懺。一切佛事。只
0165b08: 任運世緣。王法與佛法兩無相礙。所謂隨分納些些。
0165b09: 正是達人作用也。愚見如此。未委高明以為何如。
0165b10: 復刺史九霞劉居士
0165b11: 曩與台下結法喜緣。將謂拽脫從前蘊藉。世出世間
0165b12: 玄妙知解。今承來教。尚謂昔年搐鼻緣由。雖未蒙打
0165b13: 失半邊。大和尚引手威光。迄時時變現鼻尖頭也。山
0165b14: 野謂既有威光時時變現。則未拽脫從前所蘊藉。不
0165b15: 妨再向父母未生前看。那個是我本來面目。便爾忽
0165b16: 然地一聲。亦好與山野三十拄杖。呵呵。缽盂峰既
0165b17: 蒙為野人托出。則冤有頭。債有主。從此打結。與太白
0165b18: 巔齊年。雖望八老翁蹇於步履。未嘗日夕不在蒲團。
0165b19: 几拂邊握手清談也。縱時遭艱阻流離。欲自擔板作
0165b20: 門外漢。恐無如此便宜之事。故曰。自從親遭毒手。至
0165b21: 今恨入骨髓。寧不然乎。前拙話塵言宜付丙丁。勿放
0165b22: 空如來藏。恐鈍置當人。纔是出脫好手。免彼此相帶
0165b23: 累去耳。不既。
0165b24: 復九霞劉居士
0165b25: 尊偈十首。活潑清脫。足見近日高造。然亦有鋸義。聊
0165b26: 為老翁點出。勿怪山野又絲來線去好。閒坐漁磯釣
0165b27: 明月。特地一場愁。敲開明月縛清風。徒勞心力。老來
0165b28: 學種猢孫樹。何得老不歇心。活時難死死難活。又非
0165b29: 吾常。於此切也。了卻此數句鋸義。再來喫老臊胡行
0165b30: 沒手之拳。何如。呵呵。
0165c01: 復太史曹峨雪居士諱勳
0165c02: 春首承台駕垂顧。得聞高論。甚合理性一路。但未得
0165c03: 透脫於理性文字之外。故語脈機用似未獲符契。然
0165c04: 宰官中如台下動合此道者甚為難得。心切慕之。欲
0165c05: 時常眉毛相在。以期繼紹傳燈。茲荷手教。與尊刻并
0165c06: 嘉作見惠。尤台下與山野道契。自不能已巳。故現於
0165c07: 翰墨。以光道眼也。謝謝不盡。然尊翰謂山野拙刻如
0165c08: 據泰華絕頂。隨意指點塵寰。若非別透眼光。幾令人
0165c09: 應接不暇矣。山野謂不妨被台下看破。但如人指月。
0165c10: 倘若得月。自然忘指。何若斬斷葛藤。免得令人應接
0165c11: 不暇。可乎。來諭惟自念冤親萍聚。總是情緣。既非土
0165c12: 木形骸。未免拖泥帶水。昨承大教。以道眼視之。都是
0165c13: 空花泡影心。豈不知世界只等空花。即自身亦同泡
0165c14: 影。何況眷屬。但一著道眼便費手腳。那能得撒手懸
0165c15: 崖。翻身入水。一絲不掛。來去自如。仰望洪慈。策其末
0165c16: 路。據此則台下卻以道眼礙眷屬。礙自身。礙世界。乃
0165c17: 至礙冤親。所以便費手腳。那能撒手懸崖。翻身入水。
0165c18: 以至一絲不挂。來去自如。此正未契道眼。作如是差
0165c19: 錯之見。殊不知契道眼者。非空花。非不空花。非泡影。
0165c20: 非不泡影。直得離四句。絕百非。口欲談而辭喪心。欲
0165c21: 緣而慮忘。到者裏則前謂以道眼視之都是空花泡
0165c22: 影。亦是接初機漸引之言。未可為自畫也。雖然若契
0165c23: 離四句。絕百非。者一著子猶要親見作家指點。活機
0165c24: 活用。以明向上一著。不然恐坐無事無為之金鎖難。
0165c25: 未免墮坑落塹於必死之地。不能醫也。試問台下近
0165c26: 來曾恁麼一回也未。若未得一回。且眷屬是眷屬。自
0165c27: 身是自身。世界是世界。冤親是冤親。我心平等。渠亦
0165c28: 平等。渠性如是。我亦如是。故曰是法住法位。世間相
0165c29: 常住。此亦無過無不過之。大同之道分明。即世間相
0165c30: 以明實相。亦即世間法而明出世間法。但看台下力
0166a01: 量契會何如耳。以上三段不同。收歸上科。他日若相
0166a02: 見。猶作如是知解。入門正好一棒。勿怪山野未策其
0166a03: 末路也。當有高見以示我。拙偈一首。敬次來韻。并錄。
0166a04: 請政。
0166a05: 濟源莫道在天童。正脈流傳觸目逢。馬祖臨機聲一
0166a06: 喝。大雄三日耳雙聾。非空不有超方外。蓋色騎聲何
0166a07: 處鐘。大用現前無軌則。亦應踢倒須彌峰。
0166a08: 復子佩周居士
0166a09: 儒者至無人不自得。乃素位之語也。老子至實無所
0166a10: 得。乃合頭語也。宗門本分。乃通上徹下語也。三者本
0166a11: 分是其要關。若悟其要關。則世出世間更無偏頗。故
0166a12: 曰是法住法位。世間相常住。即此之旨。先師在銅官
0166a13: 山頂悟得。情與無情。煥然等現。覓大地纖毫過患。了
0166a14: 不可得。亦即此耳。所謂悟則事同一家。不悟則萬別
0166a15: 千差。良有以也。至於論三教同異。亦不妨將此推窮。
0166a16: 更有先儒所著三教平心論。顯發三家功德殊異。亦
0166a17: 當展閱。以見其化儀。大概如此。來諭更欲脫離知解。
0166a18: 以何法門。惜乎。居士不在面前。倘在即與當頭一棒。
0166a19: 且若喚作一棒則觸。不喚作一棒則背。不得轉機。亦
0166a20: 不得無語。猶擬欲如何若何。又有一棒到居士分上
0166a21: 了也。雖然他日若會晤時。更存如是等見。便是知解
0166a22: 生矣。當有格外提持。與老朽通個消息。可爾。
0166a23: 復乾三法師書附來書法師相見機緣語句載堯峰錄內
0166a24: 海內有人。不可不訪。久聞和尚為禪門大匠。故于
0166a25: 季冬買一葉舟。特造方丈。非舍平生所學而為濟
0166a26: 上之學也。十六之夕。承和尚集座下諸英共評宗
0166a27: 教。其中有關節之言。再求斧削。如不肖謂交光決
0166a28: 定用根。其說大謬。座中諸兄左袒交光。以用根為
0166a29: 是。而和尚亦有從緣薦得之言。竊謂從緣貴乎薦
0166a30: 得。若果薦得。必離根塵。豈如交光帶妄顯真。不遽
0166b01: 破二種見妄之說乎。夫眾生流轉生死。由根塵識
0166b02: 三種不破不出生死。學道之士于入門時須于命
0166b03: 根下殺得一刀。方離妄法。果殺一刀則根塵識盡
0166b04: 破。不留纖芥。若留眼根是不曾殺得一刀。見性亦
0166b05: 不現前。不可謂懸崖撒手也。彼豈知正見正聞之
0166b06: 時。略無根塵之相乎。此是教門衰相。亦是宗門流
0166b07: 弊。不肖不得不言。只如二十五圓通中以阿那律
0166b08: 陀為眼根圓通。那律是無眼人。故得眼根圓通。根
0166b09: 之宜拔。不辨而自明矣。若坐在不見處。復是大病。
0166b10: 和尚是宗門長子。能提直捷法門。貴于一機一境。
0166b11: 直透根源。不肖于宗從未參究。高峰語錄從來未
0166b12: 見。惟幼時曾稍閱宗書。聞圓悟云。懸崖撒手。自肯
0166b13: 承當。絕後再甦。欺君不得。以愚意測之。絕甦是死
0166b14: 活義。死須真死。活須真活。若根塵不除。不得謂之
0166b15: 真死。縱有小悟。亦詐死耳。入門既謬。後來所見皆
0166b16: 謬。既有詐死。必有假活。總是風力所轉。終成敗壞。
0166b17: 末法時最多此種。不肖雖非宗門人。不得不為教
0166b18: 門慮耶。若要真死。須斷根塵識。將攀緣妄想。言思
0166b19: 卜度。一切皆除。夫以言顯于無言。非真無言也。以
0166b20: 思顯于無思。非真無思也。真絕言思者。空有二邊
0166b21: 妄想。一切不起。消息不通。并無能絕所絕。如魚飲
0166b22: 水。冷煖自知而已巳。行人至此。多分死了活不得。然
0166b23: 見性現前。早是活法。人自生阻滯耳。何者妄見已巳
0166b24: 破。真見現前。妄聞既除。真聞自顯。非活而何。和尚
0166b25: 前問法住法位。世間相常。愚云世間相者。生住異
0166b26: 滅是也。因舉大涅槃經文為證。和尚似不肯其說。
0166b27: 然法無一向。請以山水草木為世間相可乎。妄情
0166b28: 既除。山是真山。水是真水。草是真草。木是真木。天
0166b29: 地未分。先有山水草木。乾坤既壞。山水草木不壞。
0166b30: 寧非常住之旨。到此方是真活。台宗性惡。法門由
0166c01: 此而立。和尚拈根本無明即是根本智慧。以此為
0166c02: 性惡義。愚謂此亦通途之語。若別顯性惡。全是真
0166c03: 如。更無無明之相。故謂之佛性也。然總因真死方
0166c04: 有真活。苟非真死真活。通是意識卜度。言語抵對。
0166c05: 安可稱見性哉。但死活定非二機。妄法破處。真諦
0166c06: 自顯。又雖拈性具秪得半邊。更有通方圓融之道。
0166c07: 惟苦心人方能知之。和尚試評其說。與圓悟合否。
0166c08: 因欲請教。輒吐愚悰。談刀取誚。捉礫騰譏。恐滋口
0166c09: 過。幸不吝斧削。足見慈悲。臨楮無任悚慄。
0166c10: 正月初四晚獲座下手翰一篇。首尾將千言。以舊臘
0166c11: 到山相訪。同諸禪子於茶筵中議論近時註經用根
0166c12: 不用識。及阿那律不用眼根而證圓通。與夫宗門中
0166c13: 之句。懸崖撒手。自肯承當。絕後再甦。欺君不得。乃至
0166c14: 法華是法住法位。世間相常住等語顯發指註。欲老
0166c15: 朽試評其說。足見座下于法門為有心人。故於宗教
0166c16: 兩途參考其旨趣。但座下首云非舍平生所學而為
0166c17: 濟上之學也。於此殆見座下以台教自畫。雖有殊言
0166c18: 勝語。恐不相入。究竟無益於事。擬欲緘口。付于無言
0166c19: 之天。各安其分。何如。然若但付於無言之天。則座下
0166c20: 將謂宗門莽蕩。不能曉此。故不得已巳輒陳管見。以搏
0166c21: 大方。如交光法師所註楞嚴正脈用根不用識大段。
0166c22: 藉根顯見。因見示心。此是自微至著。自始至終。譬如
0166c23: 以楔出楔。前楔既出。後楔亦無所用。若據理論量。倘
0166c24: 執見根為是。則頭上安頭。若離見根為是。則如斬頭
0166c25: 覓活。所以經中本文云。見見之時。見非是見。見猶離
0166c26: 見。見不能及。據此可見從根以辨見。精從見精。以明
0166c27: 真見。至於真見則能所對待。無容存於其間。至後文
0166c28: 雖有二種妄見。亦由此以進退合明。則根塵識三豈
0166c29: 不破乎。又據圓融之理。只要人當機了悟。直下瞥然。
0166c30: 所以宗乘中云。只此見聞非見聞。無餘聲色可呈君。
0167a01: 個中若了全無事。體用何妨分不分。又法眼大師云。
0167a02: 三界惟心。萬法惟識。唯識唯心。眼聲耳色。足見唯心
0167a03: 唯識之道超乎根塵始。亦由于根境而顯發。且臨濟
0167a04: 大師云。汝等赤肉團上有個無位真人。常在面門出
0167a05: 入。未證據者看看。老朽如是引援。并原交光法師科
0167a06: 文。剋就根性。直指真心。前前後後。不一而多。不過明
0167a07: 他所學之大意而已巳。非同眾禪子以左袒其交師也。
0167a08: 座下又以阿那律陀不以眼根而證圓通以駁交法
0167a09: 師。用根不用識之謬此屬一途之說。亦是有理。但曰
0167a10: 圓通只許盲人證得。有眼人不能瞥證。則六三十八
0167a11: 及其七大為二十五圓通徒有其文。如何融會。老朽
0167a12: 意以盲者肯修。尚證圓通。況不盲者肯修。如何不入
0167a13: 其圓耶。雖文殊選根而有勝劣。古聖明訓何能違其
0167a14: 所示。且據其經偈。一處成休復。六用皆不成。塵垢應
0167a15: 念消。成圓明淨妙。餘塵尚諸學。明極即如來。況前偈
0167a16: 曰。歸元性無二。方便有多門。聖性無不通。順逆皆方
0167a17: 便。初心入三昧。遲速不同倫。老朽以後偈前偈引援
0167a18: 比較。無過顯發人人有慧根之性。皆可從機境上悟
0167a19: 入。若離機境則頑然而無靈識。此機境只在六根門
0167a20: 頭瞥然薦取。所以老朽前謂從緣薦得。相應疾若。薦
0167a21: 得則根境與非根境了不可得。更誰論殺一刀與不
0167a22: 殺一刀。然殺之一字即是薦取之意也。若薦得則心
0167a23: 意識自死。所以如來一代時教善知識一切機語。無
0167a24: 過隨時徇機之語。不可鑿定以成死法。若鑿定則違
0167a25: 隨宜所說。意趣難解之旨。應信懸崖撒手。自肯承當。
0167a26: 絕後再甦。欺君不得。乃至大死大活。詐死詐活等語
0167a27: 皆是撮摩虛空。水中撈月。於當人本來個一著子皆
0167a28: 兩頭語。只如世尊住世四十九年。說法三百餘會。臨
0167a29: 般涅槃時。於百萬人天眾前拈花示眾。只有迦葉一
0167a30: 人當機契旨。破顏微笑。其餘在座悉皆罔措。故世尊
0167b01: 云。吾有正法眼藏。涅槃妙心。實相無相。微妙法門。不
0167b02: 立文字。教外別傳。付囑摩訶迦葉。轉相傳受。于是二
0167b03: 十八祖達磨大師繼之乃云。直指人心。見性成佛。心
0167b04: 既指矣。性既見矣。則從前所學所聞。所修所證。皆無
0167b05: 復遺餘矣。然則座下以一刀欲殺其根株。是座下之
0167b06: 所見。亦是古人之方便。非禪宗超方脫略極則之語。
0167b07: 不知高明以為何如。又以老朽前詰法華經是法住
0167b08: 法位。世間相常住之意重拈其說。殊不知法華一部。
0167b09: 七卷之文。以實相為宗。其他多贊揚表顯。唯此兩句
0167b10: 經是的切顯實相之義。座下彼時驀指茶筵中云。圓
0167b11: 眼住圓眼位。糖餅住糖餅位。老朽當時詰云。圓眼一
0167b12: 捏便碎。糖餅一喫便了。如何得常住。座下彼時無對。
0167b13: 少頃以大涅槃經為證大意。以生住異滅。住於不生
0167b14: 不滅為常住。彼時老朽詰云。如是則生滅住於不生
0167b15: 滅。則成兩法。遽成能所對待。如何得常住乎。今座下
0167b16: 以老朽似不肯其說者此也。今又以山水草木為世
0167b17: 間相。妄情既除。山是真山。水是真水。草是真草。木是
0167b18: 真木。天地未分。先有山水草木。乾坤既壞。山水草木
0167b19: 不壞。據此不唯實相常住之旨未明。于世諦理義亦
0167b20: 未盡意。既天地未分。又何從而有山水草木乎。乾坤
0167b21: 既壞。又何從而有山水草木乎。況有妄情可除。又有
0167b22: 真山真水。乃至真草真木。天地未分。又有山水草木。
0167b23: 乾坤既壞。又有山水草木不壞。則岐然兩分宛爾。生
0167b24: 滅與不滅生對待之法。如何是實相之道。得永遠常
0167b25: 住乎。老朽如此引援辯詰。古賢所謂引而不發。只要
0167b26: 當人于此悟明。以透其實相常住之法也。于此悟明
0167b27: 則台宗性惡法門由此而立。并根本無明即是根本
0167b28: 智慧不期而合。雖說兩個根本。若悟得但有其名而
0167b29: 無實性也。故曰。悟則事同一家。不悟則萬別千差。寧
0167b30: 不然乎。只如高峰祖師四句偈是宗門極則語。且云
0167c01: 那一句是縱是奪。是殺是活。若檢點得出。則參學事
0167c02: 畢。此是要人明其機用以到極則處也。老朽與座下
0167c03: 覿面提持。要從此契會。出三乘十二分教高一頭地。
0167c04: 非強遏捺以屈人也。座下今云。高峰語錄從來未見。
0167c05: 則忘卻老朽覿面提持之端的意也。自今而後。猶望
0167c06: 座下于宗乘中喫緊留心。或與老朽一機一境。一扣
0167c07: 一激。得推門落臼。則知三乘等教。所蘊學業。皆闡演
0167c08: 玄妙。理致邊事。於宗乘極則一著子尤較霄壤。故德
0167c09: 山禪師從前在蜀。所演諸經眾論。主張教義。亦曾註
0167c10: 金剛經疏。且氣壓諸方云。南方魔子敢言直指人心。
0167c11: 見性成佛。我當摟其窟穴。滅其種類。以報佛恩。遂擔
0167c12: 青龍疏鈔乃參龍潭信和尚。一夕侍室中。龍潭云。更
0167c13: 深何不下去。德山珍重便出。卻回云。外面黑。龍潭點
0167c14: 紙燭度與德山。擬接。龍潭便吹滅其燭。德山于此大
0167c15: 悟。便禮拜而退。明日將青龍疏鈔堆法堂前。舉火炬
0167c16: 云。窮諸玄辯。若一毫置于太虛。竭世樞機。似一滴投
0167c17: 于巨壑。遂焚卻而為宗門大匠。豈欺我乎。若云談刀
0167c18: 取誚。捉礫騰譏。則老朽從此打退鼓。彼此各適其性。
0167c19: 亦不亦樂乎。來書義多文長。不必以逐節對辯。撮其
0167c20: 大要。以明風規。不識高明以為何如。
0167c21: 復天王水鑑海法孫
0167c22: 說話既明暢。行持須珍重。當久豎法場。不可輕易動。
0167c23: 喜汝住天王。於此作梁棟。
0167c24: 
0167c25: 
0167c26: 
0167c27: 
0167c28: 
0167c29: 
0167c30: 費隱禪師語錄卷第十一終
