0559a01: 金光明經科註卷第二
0559a02: 明　鹽官安國寺比丘　受汰　集
0559a03: 金光明經卷第二
0559a04: 北涼三藏法師曇無讖　譯
0559a06: 四天王者。上升之元首。下界之初天。居半須彌。東
0559a07: 黃金埵。王名提頭賴吒。此翻持國。領乾闥婆。富單
0559a08: 那。南琉璃埵。王名毗留勒叉。此翻增長。領鳩槃茶。
0559a09: 薜多。西白銀埵。王名毗留博叉。此翻雜語。領毗
0559a10: 舍闇毒龍。北水精埵。王名毗沙門。此翻多聞。領夜
0559a11: 叉。羅剎。此四王聞經。歡喜各領五百眷屬。發誓弘
0559a12: 經。從此標章。故稱四天王品。觀心釋者。四諦理。是
0559a13: 四天。觀四諦智。為四王。照事即理。護四諦境名護
0559a14: 國。了縛為脫。護心數。名護眾生。世者。他也。為他說
0559a15: 心數。名護他眾生。八部者。苦諦下有利鈍見思。法
0559a16: 華指此為鬼神。乃至滅諦下亦有見思。是為八部。
0559a17: 若不照四諦理。則見思侵害心王。毀損境界。境智
0559a18: 俱為鬼。神所惱。能觀苦集。控御見思。則國安民寧。
0559a19: 自護護他。莫不如是。
0559a21: 先標北方天王者。西土以北方為上也。偏袒者。西
0559a22: 方之禮。弟子詣師。必須偏袒。表有執役。
0559a24: 法性之理。佛所護念。文詮此理。故言經王。既稱經
0559b01: 王。知是歎體。
0559b03: 約體修行。能令菩薩。具二莊嚴。成于極果。既言莊
0559b04: 嚴。知是歎宗。世天。生天。淨天。義天。皆宗仰極地。施
0559b05: 三業供養。恭敬是身。歡喜是意。讚歎是口。
0559b07: 文四。初天趣。次是經下。三惡趣。諸河。三趣沉沒。猶
0559b08: 如大河。焦乾枯竭者。滅三惡苦也。三能除怖畏去。
0559b09: 是人趣。初句是總。次別明破三障惡。怨賊。即刀兵
0559b10: 他。并饑饉疾疫。名三災。是報障。惡星。是業障。業來
0559b11: 責報。故惡星現。憂惱。是煩惱障。四舉要下。總指九
0559b12: 界眾生。無明未盡通有熱惱。此經能除。如月清涼。
0559b13: 知是歎用。
0559b15: 繇聞此經獲于四益。身益光明。力益勇猛。心益增
0559b16: 進。德益尊嚴。理獲二益。謂法身慧命。皆得增長。繇
0559b17: 國弘經。致斯法潤。寧得不護。
0559b19: 此義正與觀心相應。以四諦智。護四諦境。即是修
0559b20: 行正法。以四諦智。導諸心數。使之不行。故名行般
0559b21: 若波羅蜜。即是能說正法。內有如此護國。所以名
0559b22: 護世王。正治國土爾。
0559b24: 此亦與觀心相應。心王帥心數黨。降伏見思利鈍
0559c01: 諸使。如諸天王共眷屬。遮諸惡鬼。如轉輪王與七
0559c02: 寶千子有所至處。四方歸德。四王共五百。所臨之
0559c03: 地。何惡不除邪。
0559c05: 以報得天眼徹視。無幽不燭。防萌杜漸。何惡不除
0559c06: 邪。
0559c08: 一若王國多。我以智。勸法師往。或威神勸。或
0559c09: 現形勸。或降夢勸。法師若往。廣宣此經。如日出朝
0559c10: 陽。零霧自歇。此勸外緣。
0559c12: 次王心無智照。承闇入。若有明慧變怪不生。師
0560a01: 既秉法來儀。王須專心聽受。王若勤聽。天亦勤護。
0560a02: 所以加。于可加。護于可護。一人有慶。賴及萬方。王
0560a03: 身興國。安隱無患。此內因也。若外雖有弘法。人王
0560a04: 內心不殷重。則不和合。不能禳也。
0560a06: 二者王無惠施。則寡于福祿。如不勤田。倉廚少穀
0560a07: 勸王傾財。供給四眾。福資于王。舉國眷屬。一切無
0560a08: 患。
0560a10: 三者王身無先王之德。行。口無先王之法言。所以
0560a11: 臣民不從。鄰國不詠。今勸王三業。供養恭敬是身
0560a12: 業。尊重是意業。讚歎是口業。夫高以下為基。辯以
0560a13: 訥為師。屈尊敬卑。功亦大矣。以天威力。使鄰國遙
0560a14: 崇。羽檄稱讚。歌詠羨慕。三業顒顒。
0560a16: 上四王所讚經體宗用。既合佛證三德妙理。故佛
0560a17: 述而成之。言讚百千諸佛者。體宗用三。既是法
0560a18: 性。豈有一佛。不從此生。故舉多讚成于一也。
0560a20: 上明護國之繇。繇聞經獲益。佛述今益良繇先種。
0560a21: 發心畢竟二不別。如是二心前心難。是故敬禮初
0560a22: 發心。此舉前以成後述後以顯前。
0560a24: 上云能說能行。所以名為護世。佛述成亦爾。
0560b02: 上云以淨天眼。過于人眼。佛述長夜利益天眼夜
0560b03: 照。不假日光。故言長夜。
0560b05: 上直言護國。佛今加讚是護三世諸佛正法也。
0560b07: 上云請法師入境攘惡。此功歸己巳。能修羅之陣。
0560b08: 汝勸王聽經。供給四眾。佛述其內智外福。實是消
0560b09: 伏諸苦。能致安樂。
0560b11: 一是經流布之處。其王自能頂受。又供給四眾者。
0560b12: 我及眷屬。誓當隱形。令其顯益。言天律治世者。師
0560b13: 古治民。則天行化。罰必當罪。賞必當功。名天律也。
0560b15: 二者惡鄰興兵。侵斥善國。我當隱形。起諸怖懅種
0560b16: 種難起令其軍兵顯然退散。尚不擾邊。況復壞中。
0560b17: 四兵。象馬車。步也。規往討伐者。規求也。討誅也。有
0560b18: 鐘鼓曰伐。
0560b20: 上隱形護國。欲使經弘。佛述隱形是護三寶。我是
0560b21: 佛寶修習菩提是法寶。諸王無訟是僧寶。述其
0560b22: 護一而能成三也。
0560b24: 上以天威懅之。天力退之。似若憎惡愛善。佛勸慈
0560c01: 心平等向之。為惡者自懅。為善者自豫。非薄惡而
0560c02: 厚善。成其懅退之意也。又勸諸王。各守本業。住境
0560c03: 自樂。勿起貪企。諸王和。則民生無夭。法興盛。則諸
0560c04: 天被熏。佛告帝釋。諍因緣。人天損減。善能慈和
0560c05: 天下。非止供養于我。則是供養三世如來。非止安
0560c06: 于一王。安諸王。非止安于一國。安一切。故以
0560c07: 慈和。述成第二意也。楚撻者。楚一名荊。可以為杖。
0560c08: 撻。擊也。沃。濕也。美也。亦柔也。壤土也。時不越序者。
0560c09: 四時和也。心無貪者。無貪故不多求無故能
0560c10: 惠施后妃采釆女者。天子一后。三夫人。九嬪妃。二十
0560c11: 七世婦。八十一御女。風俗通云。采釆女者采釆擇其容
0560c12: 色之女也。
0561a07: 一一如數。對上六願。上欲安身。今示莫放逸。制心。
0561a08: 則身安也。上欲安宮殿。今示嚴法堂。旛蓋映于上。
0561a09: 香華麗于下。三寶受用。則梁無。上欲王領殊
0561a10: 勝。今示洗沐香塗。敦恭去慢。一身敬于此。八紘休
0561a11: 于彼。上欲攝取福聚。今示正念聽經。能致無量功
0561a12: 德。天神竭其力覆。地神竭其力載。鬼神竭其力護。
0561a13: 臣民竭其力愛。上欲安妻子。今示和顏與語。勸其
0561a14: 興福內外修善。感益事多。上欲得國無憂苦。今示
0561a15: 應自喜慶。自勵忘疲。倍作利益。一人既悅。則四海
0561a16: 謐然。此之謂也。
0561a18: 上直示心不放逸。今加示羽儀。出宮迎候。步步值
0561a19: 那由他佛。方法既備。體亦彌安。躬出者。躬。親也。
0561a21: 上止一世無憂苦。今則超爾許生死之難。蓋言劫
0561a22: 數。如值佛之數也。
0561a24: 輪王有玉女千子悉無怨對。爾許劫中妻子常安
0561b01: 也。
0561b11: 棘。兵器也。與戟同。刺剌。殺也。
0561b13: 此總結成。六法六願。皆今具足者。若能屈己巳迎候。
0561b14: 至心聽法。即是六願六法。又利施天。亦即能令
0561b15: 六願六法成就滿足也。
0561b18: 香作金光者。人王心存至典。則諦智兩冥。色心不
0561b19: 二。故香隨智。一一皆金光明。施必得。是故天
0561b20: 宮相現。香至天宮龍宮鬼神等宮。總至三法界爾。
0561b21: 仍須了知解脫。所燒之香非法界者。何能周。三
0561b22: 趣之體非法界者。何能承受。摩醯首羅。此云大自
0561b23: 在。金剛密跡者。正法念經云。昔有國王。夫人生千
0561b24: 子。欲試當來成佛次第。故拘留孫。探得第一籌。釋
0561c01: 迦當第四籌。乃至樓至當千籌。第二夫人生二子。
0561c02: 一願為梵王。請千兄轉法輪。次願為密跡金剛神。
0561c03: 護千兄教法。世傳樓至化身。非也乃法意王子耳。
0561c04: 摩尼陀。此云威伏行。阿耨達。此云無熱惱。娑竭
0561c05: 此云海。
0561c07: 先述香光。非但至天宮等三法界。至百億諸宮。
0561c08: 又至恒沙佛上。總之至十法界也。百億非非想
0561c09: 天者。夫百億。即大千界也。但同一四禪。及四無色。
0561c10: 三禪統中千界。以大千言之。則有一千三禪也。二
0561c11: 禪統小千界。則有百萬二禪。唯四洲至初禪。則有
0561c12: 百億。今非想亦言百億。以下望上言之耳。又恐番
0562a01: 譯之訛也。
0562a04: 人王運善奉施諸天。為諸佛所讚。上讚因成。此讚
0562a05: 果滿。勤修下。明修苦行。善能下壞外道。降魔怨。是
0562a06: 莊嚴道也。覺了下成正覺。善男子下。轉法輪。此
0562a07: 並果上之事。如瑞應經廣明。
0562a15: 流星者。星說曰。絕而去曰奔星。光相連曰流
0562a16: 星。博蝕。案漢書天文志。作日月薄蝕。孟康注曰。日
0562a17: 月無光曰薄。韋昭曰。氣往迫為薄。虧缺曰蝕。京房
0562a18: 易傳云。日月赤黃為薄。釋名云。日月虧曰蝕。謂稍
0562a19: 侵虧。如蟲食草木葉也。虹者。爾雅云。螮蝀。虹也。雙
0562a20: 出鮮盛者為雄。雄曰虹。暗昧者為雌。雌曰霓。又虹。
0562a21: 攻也。謂純陽攻陰義也。
0562a23: 統上王不弘經。故無法食。不聞法食。故天神捨離。
0562a24: 天神捨離。故惡鬼亂行。鬼亂行。故起。然則起。
0562b01: 繇鬼亂行。鬼亂行。繇諸天捨離。天離神捨。繇不聞
0562b02: 法食。不聞法食。繇王不弘經。
0562b06: 三論者。四韋陀論。說梵事。毗伽羅論。說十善事。僧
0562b07: 佉衛世師勒沙婆論。說學通事。云云。
0562b10: 以大悲力故等者。用無緣大悲。普覆法界。故超梵
0562b11: 王四等之心。以難思苦行。積劫利物。故超帝釋十
0562b12: 善之因。
0562b14: 一切眾生等者。世間。謂五戒十善十二門禪等。出
0562b15: 世間者。四教法門。三乘修證也。國事者。禮樂征伐。
0562b16: 治世育民之事也。造世論者。如上三論。及下正論
0562b17: 等也。皆因此經者。乃教行理三種經也。故新本云。
0562b18: 欲生人天。欲得四果支佛。欲得佛。皆依此經懺悔
0562b19: 滅障。方得成就。若探取化意。即是於一佛乘分別
0562b20: 說三。但以此經部在方等。教猶屬通。理就人分未
0562b21: 免異趣。故欲令等言。隨其五乘而得安樂也。
0562b23: 而與安樂。是述成舉興勸。滅其衰患。是述成舉衰
0562b24: 勸。
0562c04: 夫三身有通別。依文是別。空是法身。以空無明暗。
0562c05: 日月所依。別喻法身。體本周。日是報身。以日能
0562c06: 破暗。別喻報身。三惑淨盡。月是應身。以月能盈昃。
0562c07: 別喻應身。隨機勝劣。問。經無空字。何以取喻。答。下
0562c08: 文云。佛真法身。猶若空。且日月必依於空。故以
0562c09: 空日月三。別對三身耳。通意者。每喻各自具於三
0562c10: 義。空是法身。日是報身。水日是應身。以日上必依
0562c11: 空。下必現水。此之三義。則顯報智圓具三身。是就
0562c12: 三般若論三身也。空是法身。月是報身。水月是應
0562c13: 身。以月亦上必依空。下必現水。可顯應用圓具三
0562c14: 身。是就三解脫論三身也。空是法身。日中空是報
0562c15: 身。水中空是應身。以太空。是日所依空。天日水
0562c16: 日。當體含空。此之三空。則顯法體圓具三身。例之
0562c17: 空是法身。月中空是報身。水中空是應身。以月所
0562c18: 依空。天月水月。其中含空。亦顯法體圓具三身。空
0563a01: 日月。兩說三身者。乃就雙照中道而示。此則三
0563a02: 軌以論三身也。後結歎文。空是法身。月是報身。水
0563a03: 月是應身。空是法身。日是報身。是應身。化法是
0563a04: 法身。化主是報身。化事是應身。各各具三。其義宛
0563a05: 爾。故文云。無有障礙。即通意也。
0563a07: 謂目與齒。
0563a09: 初二句。總標。有喻有法。次四句。是別歎。二句是智。
0563a10: 二句是斷。淵。海也。管子曰。水出於地而不流曰淵。
0563a12: 謂平與網。
0563a15: 夫相好不獨在應身。報法亦通。莊嚴父母生身者。
0563a16: 應相好也。莊嚴尊特身者。報相好也。莊嚴法門者。
0563a17: 法身相好也。以身相是一。隨見成三。藏通人。但言
0563a18: 偏空。所見佛相。謂繇正習搆造而成。相非奇特。但
0563a19: 能少勝輪王而已巳。以不知心現。見從外來。取色分
0563a20: 齊。故名生身。此乃如來曲順凡小。示現此身。故名
0563a21: 為應。別教人。能信中道妙色妙心。隨緣變造。所見
0563a22: 佛相。知從心現。無有分齊。或現大身十蓮華藏世
0563a23: 界塵相。或現八萬四千相好。或時祇於丈六三十
0563a24: 二相令其機緣無分齊見。不同藏通分齊之身。故
0563b01: 名尊特。此乃如來修道所得。故名為報。圓教人。了
0563b02: 大小身。及多少相。皆性本具。修德無功。相雖是色。
0563b03: 色即是心。故起信論云。色性即智。說名智身。智性
0563b04: 即色。說名法身。今從即智名法門。故以八萬四千
0563b05: 陀羅尼為髮。乃至定慧為足。以即色故。故得名為
0563b06: 法身相好。今言歎智斷。即法身相好也。然須了知
0563b07: 就機故論法報應三。淺深優劣。而前前者不知後
0563b08: 後。後後者必見前前。據文云無有障礙。知非獨歎
0563b09: 一身。良繇天王圓見三身。與妙三德。無二無別。欲
0563b10: 彰此義。故發是歎。應是解脫。豈隔二德。報法準知。
0563b11: 若達此意。方是深入金光明法門也。
0563b13: 偈初標佛月。今結先佛月。為三身。次結三身通融。
0563b14: 故言無有障礙。次結佛日。故言如。次結佛化身。
0563b15: 即是四身義。故言如化。皆具三身四身。則是無障
0563b16: 礙也。結竟即禮。禮於佛月。亦是禮佛日佛化也。品
0563b17: 初歎三章云。金光明微妙經典。顯不縱橫。今結三
0563b18: 身。辭異義同。佛真法身即是體。佛月清淨即是宗。
0563b19: 應現水月即是用。一三三一。亦非縱橫。以初以後。
0563b20: 顯于中間。句句無非譚秘密藏。天王天辯。其妙若
0563b21: 此。
0563b24: 此答其法身。
0563c02: 此答其報身。
0563c09: 統上歎經用。是答其應身。前天王所以讚佛者。以
0563c10: 佛能說法也。今法王所以讚法者。亦以法能成佛
0563c11: 故耳。
0563c13: 悲喜者。悲昔不聞。喜今得聞。悲他不聞。喜自得聞。
0563c14: 涕淚橫流者。涕即淚。橫謂交橫。文選悲舊鄉之擁
0563c15: 隔兮。涕橫墜而未禁。怡解者。怡謂和悅。解謂舒散
0563c16: 也。
0563c18: 辯有四種。小辯。無量辯。雙辯。大辯。無漏法名小辯。
0564a01: 恒沙法名無量辯。備二種名雙辯。雙非雙照名大
0564a02: 辯。此天住智慧莊嚴法門。自住大辯。以自在力。隨
0564a03: 機而授悅宜對悟。若一若二若三若四。令得四悅。
0564a04: 乃至四悟。故名大辯。對佛發願。以大辯加於說者。
0564a05: 故以是標品。
0564a07: 初加法師以樂說辯才。謂於一字中說一切字。於
0564a08: 一語中說一切語。於一法中說一切法。隨可度者
0564a09: 而有所益也。莊嚴次第。是辭辯。種種莊嚴。言語善
0564a10: 巧也。大智。是義辯。知諸法義。所歸趣處也。總持。是
0564a11: 法辯。智慧通達諸法名字也。
0564a13: 流布不絕。加其能化之道。無人無所化。無道無能
0564a14: 化。因緣和合。化道不絕也。
0564a16: 聞經至不退轉。是加因益。必定得菩提。是加果益。
0564a17: 文言雖略。誓願弘深。為益大矣。
0564a19: 此天住福德莊嚴法門。攝一切法。而以功德為首。
0564a20: 故言功德天。又能與說者所須。無所乏少。故名功
0564a21: 德天。又令說者晝夜思惟是經深義。故名功德天。
0564a22: 又令聽者速成菩提。具此眾義。故名功德天品。應
0564a23: 知大辯與功德天。咸皆證入金光明法門。皆能
0564a24: 攝一切法等。但引物偏好。為行不同。故彼以智為
0564b01: 首。此福為首。
0564b03: 及餘資產者。即飲食衣服臥具醫藥四。事之外。一
0564b04: 切資具產生之物也。
0564b06: 述過去世值佛。修證金光明法門。故能今日。隨弘
0564b07: 經處。有求皆與。寶華等八字。別號也。如來等。通號
0564b08: 也。無妄名如來。良福田名應供。知法界名正
0564b09: 知。具三明名明行足。不還來名善逝。知眾生國土
0564b10: 名世間解。無與等名無上士。調他心名調御丈夫。
0564b11: 為眾生眼名天人師。知三聚名佛。具茲十號名世
0564b12: 間尊。種諸善根者以照金光明微妙之智。為諸善
0564b13: 之根也。璧。玉所琢器也。珂貝。螺屬也。
0564b16: 阿尼曼陀。此云有財。
0564b19: 波利富樓那遮利一至阿婆羅尼十三
0564b21: 灌頂章句者。以法性水。灌十地頂。受法王職。今密
0564b22: 譚此法。故名灌頂。必定是般若德。吉祥是解脫德。
0564b23: 真實不是法身德。以此三德讚灌頂義。等行。謂
0564b24: 具行諸行。中善根。謂行一行。八戒者。即在家人一
0564c01: 日一夜也。於五戒上。更加不著華香。不觀聽伎樂。
0564c02: 不止高。此八是戒。不過中食是齋。
0564c04: 此乃奉供。及誦密言邀請意也若為自身受五欲
0564c05: 樂。希望財寶。即輪迴業。眾聖所訶。尊天寧護。令為
0564c06: 己已他成菩提故。其所剋獲。非生死因。當依此文。修
0564c07: 今行法。
0564c09: 阿蘭若。此云無諍。以其所居。不與世諍。即離聚落
0564c10: 五里處也。又有達摩阿蘭若謂說諸法本來清淨。
0564c11: 因名其處為法阿蘭若。今經所指。該其二也。
0564c15: 東方阿如來南方寶相如來
0564c16: 西方無量壽佛北方微妙聲佛
0564c18: 諸天或住善權方便道。為眾生法父。此天住善實
0565a01: 智度道。為眾生法母。一義也。譬如陰陽。覆載卉木。
0565a02: 智度養育。出生眾善。二義也。餘度各有所主。未亡
0565a03: 未泯。實智照了。無相無名。三義也。餘度有等有上。
0565a04: 智度無等無上。是究竟度。四義也。智度法門。常無
0565a05: 改變。義曰堅牢。常也。能荷。樂也。能生。淨也。名之為
0565a06: 地。德力自在。我也。稱之為神。從此等法門。故名堅
0565a07: 牢地神品。
0565a09: 聚落者。落。居也。人之聚居。故名聚落。山澤者。下有
0565a10: 水曰澤。宿衛。謂止宿衛護。
0565a15: 壽命。色。力。辯。安。謂之五果。繇食而致。
0565a19: 凡約八事。展轉增長。繇聞法故。法味增長。法味增
0565a20: 長故。氣力增長。氣力增長故。翻地味增長。地味增
0565a21: 長故。諸物增長。諸物增長故。眾生五果增長。五果
0565a22: 增長故。修行增長。修行增長故。供養增長。供養增
0565a23: 長故。弘通增長耳。
0565b02: 南北曰縱。東西曰廣。
0565b06: 凡約五事。展轉增長。以經力故。我眷屬增長。眷屬
0565b07: 增長故。地味增長。地味增長故。諸物增長。諸物增
0565b08: 長故。眾生快樂增長。快樂增長故。依報皆具足。具
0565b09: 足亦名增長耳。
0565b16: 凡約六事。展轉增長。以知我恩故。專聽增長。專聽
0565b17: 增長故。功德增長。功德增長故。教他增長。教他增
0565b18: 長故。地味增長。地味增長故。受樂增長。受樂增長
0565b19: 故。信施增長耳。
0565b21: 地神所說。止是今世增長。如來述成。文雖略。意極
0565b22: 長遠。準下可知。
0565b24: 供養等是在人世。是人下。往天世。日夜下。至出世
0565c01: 也。雖受天樂。住樂法界。故無所受。是故名為不可
0565c02: 思議微妙快樂。蓋從人世至天世。從天世至出世。
0565c03: 長遠之義若此。
0565c07: 金光明經卷第二
0565c08: 
0565c09: 金光明經科註卷二
