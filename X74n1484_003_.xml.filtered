0576a16: 
0576a17: 
0576a18: 消災延壽藥師懺法卷下
0576a19: 
0576a20: 佛身充滿於法界普現一切眾生前
0576a21: 隨緣赴感靡不周而恒處此菩提座
0576a22: 三世諸佛。愍念眾生。為說藥師道場懺法。今當歸命。
0576a23: 一切諸佛。
0576a24: 南無毗盧遮那佛南無本師釋迦牟尼佛
0576b01: 南無藥師琉璃光如來南無無量壽佛
0576b02: 南無盡十方遍法界過去一切諸佛
0576b03: 南無盡十方遍法界現在一切諸佛
0576b04: 南無盡十方遍法界未來一切諸佛
0576b05: 南無藥師琉璃光如來本願功德經
0576b06: 南無日光遍照菩薩南無月光遍照菩薩
0576b07: 南無文殊師利菩薩南無觀世音菩薩
0576b08: 南無得大勢菩薩南無無盡意菩薩
0576b09: 南無寶曇華菩薩南無藥王菩薩
0576b10: 南無藥上菩薩南無彌勒菩薩
0576b11: 南無消災障菩薩南無增福壽菩薩
0576b12: 南無樂音樹下三萬六千菩薩
0576b13: 南無阿難尊者八千比丘諸大聖僧
0576b14: 南無救脫菩薩
0576b15: 禮諸佛已巳。次復懺悔。弟子某等。上來既懺悔已巳。應生
0576b16: 無垢濁心。無怒害心。於一切有情。起利益安樂慈悲
0576b17: 喜捨平等之心。於是斂歛念正觀。不斷結使。不住使海。
0576b18: 觀一切法空。如實相。云何名觀一切法空。行者諦觀。
0576b19: 現在一心。妄心隨所緣起如此之心。為因心故心。為
0576b20: 不因心故。為亦因心。亦不因心故心。為非因心。非不
0576b21: 因心故心。為在三世。為在內外中間。有何足跡。在何
0576b22: 方所。如是等種種因緣中。求心畢竟不可得。如夢如
0576b23: 幻。無名無相。爾時行者。尚不見心是生死。豈見心是
0576b24: 涅槃。既不得所觀。亦不得能觀。不取不捨。不依不。
0576c01: 亦不住寂然。言語道斷。不可宣說。觀心無心。則罪福
0576c02: 無主。罪福性空。則一切法皆空。心無所心。法不住法。
0576c03: 作是懺悔。名大懺悔。名破壞心識懺悔。以是因緣。心
0576c04: 心寂滅。念念無住。如太空。空亦不可得。究竟不
0576c05: 可得。亦不可得。自然超諸三昧。光明照耀。萬法顯現。
0576c06: 通達無礙。廣大如法性。究竟如空。惟願得如所願。
0576c07: 滿菩提願。眾等各各運心。歸命頂禮。
0576c08: 南無毗盧遮那佛南無本師釋迦牟尼佛
0576c09: 南無藥師琉璃光如來南無無量壽佛
0576c10: 南無盡十方遍法界過去一切諸佛
0576c11: 南無盡十方遍法界現在一切諸佛
0576c12: 南無盡十方遍法界未來一切諸佛
0576c13: 南無藥師琉璃光如來本願功德經
0576c14: 南無日光遍照菩薩南無月光遍照菩薩
0576c15: 南無文殊師利菩薩南無觀世音菩薩
0576c16: 南無得大勢菩薩南無無盡意菩薩
0576c17: 南無寶曇華菩薩南無藥王菩薩
0576c18: 南無藥上菩薩南無彌勒菩薩
0576c19: 南無消災障菩薩南無增福壽菩薩
0576c20: 南無樂音樹下三萬六千菩薩
0576c21: 南無阿難尊者八千比丘諸大聖僧
0576c22: 南無救脫菩薩
0576c23: 禮諸佛已巳。復次觀心實相。於一一時。行一一法。若行
0576c24: 若坐。若出入。大小便利。灑埽洗澣。運為舉動。俯仰視
0577a01: 聽。應當一心。存念
0577a02: 三寶。觀心性空。不得於剎那頃。憶念五欲世事。生邪
0577a03: 念心。及與外人言語議論。放逸戲笑。視色聽聲。著諸
0577a04: 塵境。起不善業。無記煩惱雜念。不能如法修行。若果
0577a05: 心心相續。不離實相。不惜身命。為一切眾生。行懺悔
0577a06: 法。是名真實。一心精進。以法莊嚴。是故眾等。重復至
0577a07: 誠。五體投地。歸命頂禮
0577a08: 常住三寶。
0577a09: 南無毗盧遮那佛南無本師釋迦牟尼佛
0577a10: 南無藥師琉璃光如來南無無量壽佛
0577a11: 南無盡十方遍法界過去一切諸佛
0577a12: 南無盡十方遍法界現在一切諸佛
0577a13: 南無盡十方遍法界未來一切諸佛
0577a14: 南無藥師琉璃光如來本願功德經
0577a15: 南無日光遍照菩薩南無月光遍照菩薩
0577a16: 南無文殊師利菩薩南無觀世音菩薩
0577a17: 南無得大勢菩薩南無無盡意菩薩
0577a18: 南無寶曇華菩薩南無藥王菩薩
0577a19: 南無藥上菩薩南無彌勒菩薩
0577a20: 南無消災障菩薩南無增福壽菩薩
0577a21: 南無樂音樹下三萬六千菩薩
0577a22: 南無阿難尊者八千比丘諸大聖僧
0577a23: 南無救脫菩薩
0577a24: 禮諸佛已巳。至心懺悔。弟子某等。與法界一切眾生。從
0577b01: 無始來。三障所纏。覆蔽心故。於諸境緣。妄生貪著。愚
0577b02: 癡無智。缺於信根。以身口意。造種種業。乃至嫌謗正
0577b03: 法。破犯尸羅。展轉常為不饒益事。或住淨地。聖果未
0577b04: 圓。流注細微。三昧難就。今遇
0577b05: 藥師琉璃光如來。速除罪障。令成妙覺。故我至心歸
0577b06: 向。稽顙投誠。發露眾罪。乞求懺悔。惟願
0577b07: 大慈願海。平等攝授。使我與法界一切眾生。宿障自
0577b08: 除。眾難解脫。破無明。竭煩惱河。正見開悟。妙心明
0577b09: 徹。安住菩提。常光現前。無病安樂。如所樂求。一切莊
0577b10: 嚴。隨心具足。諸根聰利。多聞解了。精持梵行。入三摩
0577b11: 地。以無量無邊智慧方便。令諸有情。得受用物。無所
0577b12: 乏少。善修種種諸菩薩行。速證無上正等菩提。至於
0577b13: 臨欲命終。分明安豫。決往西方。無量壽佛。極樂世界。
0577b14: 八大菩薩。示其道路。於寶華中。自然化生。承佛授記。
0577b15: 獲證無量陀羅尼門。一切功德。皆悉成就。然後分身
0577b16: 無數。遍十方剎。於一念中。供養法界一切諸佛。於一
0577b17: 念中。現種種神力。度脫法界一切眾生。成等正覺。
0577b18: 空有盡。我願無窮。懺悔發願已巳。歸命禮常住三寶。
0577b19: 南無薄伽伐帝。殺社。窶嚕薜琉璃。囉婆。喝喇闍
0577b20: 耶。怛他揭多耶。阿囉訶帝。三藐三勃陀耶。怛姪他。唵。
0577b21: 殺逝。殺逝。殺社。三沒揭帝莎訶
0577b22: 讚
0577b23: 藥師海會。熾盛光王。八大菩薩降吉祥。七佛助宣揚。
0577b24: 日月迴光。福壽永安康。
0577c01: 藥師佛藥師佛消災延壽藥師佛
0577c02: 南無消災延壽藥師佛
0577c03: 如前舉佛偈遶壇念佛畢對佛跪。諷怡山發願文迴向。
0577c04: 歸命十方調御師演揚清淨微妙法
0577c05: 三乘四果解脫僧願賜慈悲哀攝受
0577c06: 弟子某甲。自違真性。枉入迷流。隨生死以飄沈。逐色
0577c07: 聲而貪染。十纏十使。積成有漏之因。六根六塵。妄作
0577c08: 無邊之罪。迷淪苦海。深溺邪途。著我人。舉枉措直。
0577c09: 累生業障。一切愆尤。仰三寶以慈悲。瀝一心而懺悔。
0577c10: 所願能仁拯拔。善友提。出煩惱之深淵。到菩提之
0577c11: 彼岸。此世福基命位。各願昌隆。來生智種靈苗。同希
0577c12: 增秀。生逢中國。長遇明師。正信出家。童真入道。六根
0577c13: 通利。三業純和。不染世緣。常脩梵行。執持禁戒。塵業
0577c14: 不侵。嚴護威儀。蜎飛無損。不逢八難。不缺四緣。般若
0577c15: 智以現前。菩提心而不退。脩習正法。了悟大乘。開六
0577c16: 度之行門。越三祇之劫海。建法幢於處處。破疑網於
0577c17: 重重。降伏眾魔。紹隆三寶。承事十方諸佛。無有疲勞。
0577c18: 修學一切法門。悉皆通達。廣作福慧。普利塵沙。得六
0577c19: 種之神通。圓一生之佛果。然後。不捨法界。遍入塵勞。
0577c20: 等觀音之慈心。行普賢之願海。他方此界。逐類隨形。
0577c21: 應現色身。演揚妙法。泥犁苦趣。餓鬼道中。或放大光。
0577c22: 明。或現諸神變。其有見我相。乃至聞我名。皆發菩提
0577c23: 心。永出輪迴苦。火鑊冰河之地。變作香林。飲銅食鐵
0577c24: 之徒。化生淨土。披毛戴角。負債含怨。盡罷辛酸。咸霑
0578a01: 利樂。疾疫世而現為藥草。救療沈。飢饉時而化作
0578a02: 稻梁。濟諸貧餒。但有利益。無不興崇。次期累世冤親。
0578a03: 現存眷屬。出四生之汩沒。捨萬劫之愛纏。等與含生。
0578a04: 齊成佛道。空有盡。我願無窮。情與無情。同圓種智。
0578a05: 結壇
0578a06: 禮懺功德殊勝行無邊勝福皆回向
0578a07: 普願沈溺諸眾生速往無量光佛剎
0578a08: 已巳上因緣三世佛文殊普賢觀自在
0578a09: 諸尊菩薩摩訶薩摩訶般若波羅蜜
0578a10: 處世界若空似蓮華不著水
0578a11: 心清淨超於彼稽首禮無上尊
0578a12: 自歸依佛。當願眾生。體解大道。法無上心。
0578a13: 自歸依法。當願眾生。深入經藏。智慧如海。
0578a14: 自歸依僧。當願眾生。統理大眾。一切無礙。
0578a15: 和南聖眾
0578a16: 
0578a17: 消災延壽藥師懺法卷下終
