0270a01: 
0270a02: No. 1119-A
0270a03:  敘
0270a04: 
0270a05: 沙彌律儀者。明事之典也。雲棲要略者。顯理之書也。
0270a06: 事即戒相威儀。理即無作戒心。事無理不明。理無事
0270a07: 不顯。事理一如。戒心明矣。如來大慈。說是戒經。使
0270a08: 出家者。無為無欲。清淨自守。但經律深奧。義廣難明。
0270a09: 故大師乘願而來。刪繁取要。略而解之。以世間法。釋
0270a10: 出世間法。以出世間法。顯世間法。其間少研罪相。多
0270a11: 於勸持者。意謂沙彌初入道門。未便預聞篇聚也。吾
0270a12: 本師見月老和尚。中興止作。觀其要略文理優暢。感
0270a13: 發初機。故傳戒三十餘年。凡受戒者。必令深思熟讀。
0270a14: 使其威儀庠序。知所施行。乃與登壇受具。是以此書
0270a15: 盛行於世也。然大師以春秋之才。而解戒相。用禮記
0270a16: 之法。而輯威儀。若非窮究經律。博通傳史者。則不能
0270a17: 識其源委也。余數十年來。恒以為念。因此朝夕黽勉。
0270a18: 遍搜內外諸書。析義消文。積成上下兩卷。名曰述義。
0270a19: 謂述其要略之大義也。後之覽者。倘因跬步而登山。
0270a20: 由初津而入海。即達如來境界。事理宛然。則知一切
0270a21: 治世語言文字。皆與實相不相違背也。
0270a22: 
0270a23: 康戊子年桂月吉且毗陵佛菴玉道者題於西湖
0270a24: 昭慶之法乳堂
0270b01: 
0270b02: 
0270b03: 
0270b04: 凡例
0270b05: 一沙彌十支戒相。是五篇三聚之基。二十四門威儀。
0270b06: 乃三千八萬之本。必須清淨守持。以為八德之要。
0270b07: 凡受戒者。不可忽也。
0270b08: 一前之十戒。次第已巳分。後之威儀。條章先列。自不庸
0270b09: 科。然其間解法。事有差殊。有直釋戒相者。有以世
0270b10: 法比量者。有顯果報者。有立誓願者。及諸威儀。亦
0270b11: 有不同處。若非科釋。難以標指。故今逐節加科。庶
0270b12: 使未瞻全文。則先知大意也。
0270b13: 一戒相威儀。及與題目。俱書頂格。解方則低一格。科
0270b15: 敬重律儀。二則解述分明。其威儀中。雖以數事合
0270b16: 為一科。然每事下。仍用○圈以別開。述義復用△
0270b17: 角而標出。眉目清楚。庶無混濫。
0270b18: 一釋此解文。原為顯發其中本意。故經依經述。律以
0270b19: 律明。適遇古德箴誡之言。亦錄數語。以為助顯。所
0270b20: 引外書。亦用世典釋之。並非臆見胸談。
0270b21: 一沙彌律儀事不同於比丘。故其中所結輕重開遮。
0270b22: 大而已巳。況且人心不古。聞開。則切記於心。見遮。
0270b23: 則視為故紙。若使預知。恐成障道因緣。茲不繁贅。
0270b24: 一此隨律威儀。猶儒門之小學也。初心小眾。皆宜習
0270c01: 學行持。琢磨有漸。則道器易成。庶無躐等之過也。
0270c02: 一從來科式。有懸科。有貼科。若懸有二科三科。必一
0270c03: 一書完。再標初科貼文。今皆從簡。如子科分三。即
0270c04: 將初科貼起。更不累書。是為一法。每科用甲乙等
0270c05: 字標定。使閱者知其母子分明。祖孫不混。絡貫
0270c06: 通。以便檢討。
0270c07: 一此集流通既久。翻刻自多。其文句不無遺漏。筆畫
0270c08: 未免差。如摴蒲作樗蒲。絛作。屩作。
0270c09: 今皆校證。如涉道話有益身心等文。亦並錄入。庶
0270c10: 無遺。
0270c11: 一此述義。當與香乳記合看。其中文句。有與日用
0270c12: 同者。如聞鐘出生。及三匙五觀等偈義。皆從略。但
0270c13: 指香乳記詳明。故不重釋。
0270c14: 一去聖時遙。人多好勝。以禪教律三字橫在胸中。各
0270c15: 執所見。殊不知禪教律皆從如來一鼻孔出。佛祖
0270c16: 何畫為三橛耶。故此述義。一從公。別無偏執。
0270c17: 
0270c18: 
0270c19: 
0270c20: 
0270c21: 
0270c22: 
0270c23: 
0270c24: 
0271a01: 
0271a02: No. 1119
0271a03: 沙彌律儀要略述義卷上
0271a04: 
0271a05: 清　古杭昭慶萬壽戒壇傳律沙門書玉科釋
0271a06: 釋此律儀。大分為二。初標題。二釋文。初中分三初
0271a07: 標法題
0271a08: 沙彌律儀要略
0271a09: 釋。此題以人法為名。沙彌。人也。律儀。法也。義如後
0271a10: 釋。如來出現於世。所說一代時教。必須七部弟
0271a11: 子。任持資秉。佛法得以久住。七部者。謂出家五眾。
0271a12: 在家二眾也。其間各有大小之不同。故如來初成
0271a13: 正覺。作是念言。我得智慧。無能信受。若我住世。於
0271a14: 世無益。不如入於涅槃。爾時大梵天王。即白佛言。
0271a15: 世尊。法海已巳滿。法幢已巳立。潤濟開導今正是時。云
0271a16: 何欲捨一切眾生。而不說法。爾時世尊受梵天請。
0271a17: 初於寂滅道場。先結波羅提木叉。為諸利根菩薩。
0271a18: 說梵網經。此大乘始也。次於鹿野苑則。呼善來比
0271a19: 丘。為憍陳如等。轉四諦法輪。此小乘始也。是時三
0271a20: 寶具矣。沙彌者。本於初度羅羅出家為始。其沙
0271a21: 彌尼。是帶制。律儀者。有通。有別。通。則一大藏教。總
0271a22: 名律儀。別。則就此十戒。及諸威儀也。沙彌。是能學。
0271a23: 律儀。是所學。能所合目。故名沙彌律儀。要略者。大
0271a24: 師於毗尼藏中。採取日用必行之事。故云要。對三
0271b01: 千八萬而言。故云略。此乃大師體佛弘慈。便於初
0271b02: 學。欲令人人信受佛語。熟讀行持。由小進大。得入
0271b03: 僧寶數故。沙彌要略。大意如此。標題已巳竟。
0271b04: 次標人名
0271b05: 菩薩戒弟子。雲棲寺沙門。袾宏。輯。
0271b06: 釋。菩薩者。梵語。具云菩提薩埵。菩薩。此翻佛道。薩
0271b07: 埵。此翻有情。又菩提是智。薩埵是悲。以智故。上求
0271b08: 佛道。自利也。以悲故。下化眾生。利他也。四願彌堅。
0271b09: 自他俱利。故名菩薩。或翻開士。謂以佛道開化眾
0271b10: 生。發信心故。或翻高士。謂高出凡夫二乘故。翻既
0271b11: 不定。故仍留梵語也。戒者。乃運善之初章。惡之
0271b12: 前陣。即三聚淨戒也。梵名波羅提木叉。此云保解
0271b13: 脫。謂嚴持淨戒。行菩薩道。如來保任。必得解脫煩
0271b14: 惱。證涅槃故。梵名室灑。此云弟子。謂學在師後曰
0271b15: 弟。解從師生曰子。此是大師學出世法。以戒為師。
0271b16: 願同菩薩悲智。化導眾生之稱。雲棲者。乃大師中
0271b17: 興之道場也。其地去府治二十餘里。山名五雲。昔
0271b18: 有五色祥雲。盤旋頂上。已巳而飛集西塢。經久不散。
0271b19: 時人異之。故名雲棲。寺者。嗣也。謂出家弟子。於中
0271b20: 承事佛法。依教修行故。沙門者。德實之義。謂勤修
0271b21: 戒定慧。息滅貪瞋癡。識心達本源。故號為沙門。非
0271b22: 泛常之通稱也。袾宏。是師之諱。字。佛慧。號。蓮池。杭
0271b23: 之沈氏子也。年十七補庠試。三十二父母皆喪。因
0271b24: 悟人世無常。投無門洞。性天理和尚出家。乞昭慶
0271c01: 寺無塵玉律師。授戒於地湧壇前。嗣後參知識
0271c02: 已巳。旋歸武林。梵村乞食。見雲棲山水幽寂。遂結茅
0271c03: 而漸建叢林。精修白業。道行天下。世壽。八十有一。
0271c04: 僧臘已巳滿五旬。生於嘉靖乙未。正月二十二日。終
0271c05: 於萬歷乙卯。七月初四。輯者。集也。謂採集成章。以
0271c06: 傳來學也。標人已巳竟。
0271c07: 三釋題義分二。初題中人義
0271c08: 梵語沙彌。此云息慈。謂息惡行慈。息世染而慈濟
0271c09: 眾生也。亦云勤。亦云求寂。
0271c10: 釋。梵語者。起世經云。世界初成。惟一海水。由風鼓
0271c11: 激。漸凝為地。梵天光音之眾。下視山地。見其地肥
0271c12: 色香美好。以指嘗之。味若醍醐。食之不已巳。身體麤
0271c13: 壯。失天光明神足。不復上昇。遂為人祖。世居天竺。
0271c14: 自後。人隨地轉。音各成異。唯天竺存焉。故其音是
0271c15: 梵音。語是梵語也。沙彌。名有三譯。義出耶舍傳中。
0271c16: 此云息慈者。南山宣祖。以此方息慈之名。翻彼天
0271c17: 竺沙彌之號也。息。止義。行。作義。惡者。非梵行事。世
0271c18: 染者。謂此事乃世人之所貪染故。然此貪染。便是
0271c19: 生死之本。眾惡之源。出家離染。修解脫道。當鋤其
0271c20: 本。而塞其源。故應息惡也。然惡雖能息。若不行慈。
0271c21: 則墮偏小。非大乘根器。故復當慈濟眾生也。又盧
0271c22: 舍那。翻為淨滿。謂惡無不息故淨。慈無不行故滿。
0271c23: 當知此沙彌戒。即盧舍那之本因也。梵語室利摩
0271c24: 那路迦。玄奘法師。譯為勤。勤。即不怠。。乃進修。
0272a01: 喻如良馬見鞭影而進也。故後解文中。多舉果報
0272a02: 等緣。警避諸惡。亦即息慈之意也。梵語室那末尼。
0272a03: 義淨律師。譯為求寂。寂。即涅槃。而涅槃翻為圓寂。
0272a04: 以德無不備稱圓。即行慈勤善之果也。障無不盡
0272a05: 名寂。俱息惡行之果也。沙彌十支無染。則具戒
0272a06: 得圓。比丘五篇清淨。則涅槃可證。故云求寂也。名
0272a07: 雖有三。義實無別。又息。是止持。即對治悉檀。慈。是
0272a08: 作持。即世界悉檀。教也。勤。是勸作。。是誡止。即為
0272a09: 人悉檀。行也。圓。是作果。寂。是止果。即第一義悉檀。
0272a10: 理也。果也。如上三譯。教。理。行。果。四悉皆周。仔細推
0272a11: 之。則義顯矣。
0272a12: 次題中法義
0272a13: 律儀者。十戒律。諸威儀也。
0272a14: 釋。十戒者。始從不殺。終於捉寶也。諸威儀者。即後
0272a15: 二十四條。隨律威儀也。又戒者。戒律。止也。謂止諸
0272a16: 惡不起故。儀者。形儀。作也。謂令眾善奉行故。以此
0272a17: 戒律。能止形上諸惡。故名律儀。律無形儀。則律
0272a18: 為設。形儀無律。則持犯無稽。有儀有律。內外一
0272a19: 如。沙彌之名。體用雙彰矣。
0272a20: 二釋文分二。初戒律。二威儀。初戒律又二初總標門
0272a21: 名復二。初標名
0272a22: 戒律門。
0272a23: 釋。戒。即十戒。以制心為本。律。即法律。以守護為宗。
0272a24: 門者。有能通之義。雖云沙彌十戒。實能通至涅槃。
0272b01: 十方如來。從此超出。何以故。人分大小。人則是一。
0272b02: 若於此毗尼。能聞而思。即是入。能修而行。即是出。
0272b03: 譬如大宅。要因門入。誠所謂。得其門者。等佛一朝。
0272b04: 失其門者。徒勞萬劫。若受戒而不習學者。則入道
0272b05: 無門也。故曰。戒雖頓受。事必漸修。因沙彌十戒經
0272b06: 中。有戒律威儀之文。故大師。亦分上下二門。正顯
0272b07: 戒律非威儀。無以見戒律之體。威儀非戒律。無以
0272b08: 成威儀之用。然用從體發。故列於首。
0272b09: 二釋義分二初總序要略緣起分四初述古
0272b10: 佛制出家者。五夏以前專精戒律。五夏以後。方乃聽
0272b11: 教參禪。是故沙彌剃落。先受十戒。次則登壇受具。
0272b12: 釋。佛制者。猶聖王之節度也。如來為三界大師。所
0272b13: 有言教。生遵守。信受奉行。故云佛制。出家者。謂
0272b14: 在家塵勞滾滾。猶如奔馬無韁。縱有出塵進道之
0272b15: 想。安可能得。故如來預設化城。攝歸寶所。故經云。
0272b16: 無有在家。能修習無上正覺之道。是也。然出家有
0272b17: 乎二種。一。辭親割愛。剃髮染衣。名出世俗家。二。斷
0272b18: 除妄惑。證無生果。名出三界家。古云。出家。乃大丈
0272b19: 夫事。非將相之所能為。出家功德經云。若有為作
0272b20: 留難者。即斷佛種。現在諸病集身。死入黑闇地獄。
0272b21: 經千萬劫。不能得出。若能放人出家。功德無量。譬
0272b22: 如四天下。滿中羅漢。四事供養。盡於百年。不如有
0272b23: 人為涅槃故。於一日一夜。出家受戒。五夏者。即五
0272b24: 年也。文出十誦律中。謂出家離俗。不以生年為計。
0272c01: 乃數夏臘稱尊故。又夏者。盛也。謂萬物茂盛之時
0272c02: 也。佛制受戒者。至于夏間。應當加工用行。精進修
0272c03: 持。亦如萬物茂盛。故從四月十六日起。至七月十
0272c04: 五日。九旬行滿。一夏功圓。計其一臘。古稱坐夏
0272c05: 者。皆謂此也。又五者。謂初受戒人。行持五年。戒品
0272c06: 堅牢。則不為境風搖奪。亦猶樹木培植五載。枝幹
0272c07: 麤壯。則不怕霜雪所雹也。專者。謂專於事相。博究
0272c08: 開遮。精者。謂精研義理。闡盡幽微。又專則不二。精
0272c09: 則不雜。如專而不精。律法則不能透徹。精而不專。
0272c10: 修持則不能恒常。故須學滿五夏。五法成就。堪能
0272c11: 誦戒羯磨。方許離師。如或不然。當盡形不離依止。
0272c12: 倘有智慧過人。於三四夏。能解三藏。得證三明。亦
0272c13: 不聽離依止。何以故。佛制五夏未滿故。所以道宣
0272c14: 律祖。十席就聽毗尼。慧休法師。一生隨眾聞律。此
0272c15: 實後學之榜樣也。五夏以後等者。謂既知持犯。五
0272c16: 夏復週。則許聽教參禪也。耳根發識曰聽。教者。聖
0272c17: 人被下之言。參者。究也。禪者。究心之法也。教乃禪
0272c18: 之階梯。禪乃教之骨髓。因解起行。必須聽教。華嚴
0272c19: 經云。佛法無人說。雖慧莫能了。悟明心地。務必參
0272c20: 禪。所以古人千里求師。參訪知識。決擇生死。禪是
0272c21: 佛心。教是佛語。戒是佛身。如是執之於身。聞之於
0272c22: 耳。觀之於心。則本源心地徹矣。若參禪不由開導。
0272c23: 但乃堆堆死坐。古人呵為不散死人。落聖亡外
0272c24: 道。故知理觀未明。必須聽教。依教起行。必須參禪。
0273a01: 通教不通宗。如蛇鑽竹筒。通宗不通教。開口便亂
0273a02: 道。宗教一齊通。如日照空。法法頭頭現。山川路
0273a03: 有通。又教是言詮。設使修證未純。不免迷惑。故楞
0273a04: 嚴云。雖有多聞。若不修行。與不聞等。所謂有真戒
0273a05: 者。必有真慧。此是如來大慈。有權有實。先以毗尼
0273a06: 收攝初心。後以一乘攝歸無作。先由事以會理。後
0273a07: 得理而忘言。若初心不守律儀。放曠總成邪見。後
0273a08: 心不達實相。勤修終屬有為。若參禪不持戒。縱有
0273a09: 空解。未免沉墮。故云若無真戒。必無真慧也。離戒
0273a10: 修定慧。名魔外因。離定慧修戒。名人天因。三學俱
0273a11: 備。是成佛因。故聽教參禪。繼之五年後者。本欲增
0273a12: 心增慧。三學齊修也。由戒淨。故慧淨。由慧淨。故戒
0273a13: 淨。如兩手互洗。不分先後。所謂只須就路還家。不
0273a14: 必改途易轍。非於五年之外。別有離戒修行之法
0273a15: 也。聽教參禪。其理明矣。是故者。由是之故也。乃承
0273a16: 上起下之詞。沙彌剃落者。度人經云。凡欲出家者。
0273a17: 本俗服。先教彼辭別君親已巳。為說偈曰。流轉三
0273a18: 界中。恩愛不能脫。棄俗入無為。真實報恩者。然後
0273a19: 剃髮。剃者。除也。斷也。謂斷除鬚髮。願煩惱亦斷除
0273a20: 也。落者。落。古人剃髮。稱為落。先受十戒者。謂
0273a21: 重樓四級。次第而登。婆沙論云。先受五戒。以自調
0273a22: 伏。信樂漸增。次受十戒。善心轉深。威儀庠序。方受
0273a23: 具戒。如是次第。得佛法分。好樂堅固。發起大心。受
0273a24: 菩薩戒。如遊大海。漸漸深廣。入佛法海。亦復如是。
0273b01: 今不言五戒。而言十戒者。謂五戒通於道俗。十戒
0273b02: 惟得出家。今鬚髮既落。故單言十戒也。若一時頓
0273b03: 受者。既失次第。又違佛制。所謂得之容易。則失之
0273b04: 不難也。復次或有眾生。無受五戒而得道果。或因
0273b05: 受十戒而得道果。以是種種因緣。是故如來說次
0273b06: 第受也。登壇受具者。從下而上曰登。謂比丘是僧
0273b07: 寶。為人天幢相。揀擇人根。故律云。須臾之間。令汝
0273b08: 三人。至高勝處是也。沙彌。菩薩。惟除遮逆。一切普
0273b09: 攝。故不言也。壇者。場也。此場僧共秉法羯磨而成。
0273b10: 若非此場。戒無由得。具。是具足。謂受二百五十大
0273b11: 戒。即便具足涅槃妙因故。亦名近圓。謂受此大戒。
0273b12: 白羯磨竟。於所作事。如法成就。與涅槃相去不遠
0273b13: 矣。今授沙彌。比丘。菩薩戒。而總稱壇者。猶若世間
0273b14: 三場考試也。以此推之。稱三壇者。無足論矣。
0273b15: 二慨今
0273b16: 今名為沙彌。而本所受戒。愚者。茫乎不知狂者。忽
0273b17: 而不學。便擬躐等。罔意高遠。亦可慨矣。
0273b18: 釋。今者。末法時也。名者。徒有沙彌之名。本所受戒
0273b19: 者。本。本分。謂沙彌本分。所受之十戒也。愚者。無有
0273b20: 慧目。茫者。昧其志性。以是不能學戒。甘心下劣。與
0273b21: 法轉矣。狂者。妄起邪見。忽者。輕忽毗尼。或小有
0273b22: 知識。自謂多能。或勉之習學。而反答曰。此不過為
0273b23: 初學者說爾。或師長不能如法教誨。弟子不肯請
0273b24: 問一字。執定狂愚。安心鹵。孤山圓法師云。人雖
0273c01: 至愚。豈不能日記一言。積月而三十言。積年而三
0273c02: 百六十言。積之數載。自然可成。苟才智。不如廢
0273c03: 而不學。則亦應飲食。不如廢而不食也。食既當
0273c04: 同。法寧可緩。既不習學。受戒何為。古云。學則庶民
0273c05: 之子。而為公卿。不學則公卿之子。而為庶民。欲為
0273c06: 公卿耶。為庶民耶。永明壽禪師云。得鳥者。網之一
0273c07: 目。不可以一目而廢眾目。收功者。棋之一。不可
0273c08: 以一而廢眾。月窟禪師云。高以下基。洪由纖
0273c09: 起。虞夏至聖。尚曾歷試。可能二祖。猶服勤勞。所謂
0273c10: 一念因真。千生果實。因既不真。果豈能實耶。若飽
0273c11: 食終日。無所用心。則難矣哉。涅槃經云。凡有心者。
0273c12: 皆當得阿耨多羅三藐三菩提。若無信心。徒增黑
0273c13: 業。所以佛誡羅羅偈曰。十方世界諸菩薩。念念
0273c14: 已巳證善逝果。彼既丈夫我亦爾。不應自輕而退屈。
0273c15: 三昧經云。佛法大海。不可測度。彼執偏愚。不達諦
0273c16: 理。不習三學。不從師受。非法解法。自稱智者。非真
0273c17: 智也。狂慢之害。又甚於愚不肖矣。經云。謙如大海。
0273c18: 容納百川。慢如高山。法水不住。一味志大言大。輕
0273c19: 慢佛語。忽略毗尼。貶學戒為小乘。謗行持為瑣屑。
0273c20: 執定我慢。見善不從。則難救矣。曾不聞。鳩摩羅什。
0273c21: 初學小教。頂禮盤頭達多。此敬上也。盤頭達多。晚
0273c22: 學大乘。復禮鳩摩羅什。此尊賢也。可見從上佛祖。
0273c23: 未有不學而成者。沙彌纔登戒品。豈可不學也。若
0273c24: 以小小知見。得少為足。下不敬上。上不尊賢。欲齊
0274a01: 先哲。無有是處。便擬躐等者。擬。欲也。躐。跨越之意。
0274a02: 等。級也。謂纔受十戒。便欲與大僧相等也。罔意高
0274a03: 遠。亦可慨者。謂昏昧無知曰罔意。妄尊太過曰高
0274a04: 遠。聽其言之狂放。雖聖賢猶所不及。問其戒相威
0274a05: 儀。茫然一法不知。慨。歎辭。謂狂愚如是。寧不傷歎
0274a06: 耶。佛藏經云。若不先學小乘。後學大乘者。非佛弟
0274a07: 子。
0274a08: 三出略分四初啟蒙
0274a09: 因取十戒。略解數語。使蒙學知所向方。
0274a10: 釋。因取十戒等者。此乃承上文而言。謂因是狂愚
0274a11: 之故。故取十戒解之。使狂者不學。必誘其學。愚者
0274a12: 不知。必令其知。略而非廣。故曰數語。乍入道者。故
0274a13: 曰蒙學。向者。趨向。方。法也。即趨入道門之方法也。
0274a14: 如楞嚴云。因指見月故。大論云。三惡燒燃。駝驢重
0274a15: 楚。餓鬼饑渴。不名為苦。癡暗無聞。不識方向。乃名
0274a16: 苦也。大師因慨狂愚。罔諳戒法。故略解於此。令初
0274a17: 發心人。入道有由。不致岐路於盲瞶也。譬如勾甲
0274a18: 方萌。要因雨露人事。方能長養成熟。如初心一失。
0274a19: 為害匪淺。縱有良醫。難調重毒。誠所謂。打頭不遇
0274a20: 作家。到老終成骨董。
0274a21: 二勉行
0274a22: 好心出家者。切意遵行。慎勿違犯。
0274a23: 釋。南山云。好心出家者。怖四怨之多苦。厭三界之
0274a24: 無常。辭六親之至愛。捨五欲之深。不為名利所
0274b01: 牽。不為王力所逼。不為邪求活命。不為避懶偷安。
0274b02: 不為負債逃難。為生死。為菩提。持信出家故。智者
0274b03: 大師。以出家分為四種。一者。心出家。身不出家。如
0274b04: 維摩龐老等。二者。身出家。心不出家。謂雖入空門。
0274b05: 不行佛事故。三者。身心俱不出家。善根未生故。四
0274b06: 者。身心俱出家。是為好心也。切。真切也。謂既發心
0274b07: 受戒。要念頭真切。戒是越渡苦海之迅航。莊嚴法
0274b08: 身之瓔珞。毫失念。三途苦因。當遵之不違。行之
0274b09: 不怠。謹慎而不狎侮。精嚴而不違犯。根本清淨。動
0274b10: 止安詳。年甲未滿。不妨姑待。如若滿足。自可登壇。
0274b11: 三階本
0274b12: 然後。近為比丘戒之階梯。遠為菩薩戒之根本。
0274b13: 釋。然後者。由下之上也。謂前十戒清淨。年限已巳滿。
0274b14: 即當登壇受具也。遠近二字。有事。有理。事者。沙彌
0274b15: 次比丘。故名曰近。尚隔具足一壇。故名曰遠。理
0274b16: 者。比丘惟求自利。但盡今生形壽。故名為近。菩薩
0274b17: 志願利生。盡未來際。故名遠也。階梯者。升進之徑
0274b18: 也。行遠自邇。登高自卑。故律云。不受具足戒而受
0274b19: 菩薩戒者。無有是處。根本者。猶草木之根本也。謂
0274b20: 此十戒。乃比丘。菩薩。之根本也。初階若毀。次級難
0274b21: 登。根本一虧。枝葉華果悉皆墮落。故律云。若破五
0274b22: 戒中重戒。還欲受五戒。乃至菩薩戒。無有是處。若
0274b23: 破十戒中重戒。還欲受十戒。比丘戒。菩薩戒者。亦
0274b24: 無有是處。
0274c01: 四聖因
0274c02: 因戒生定。因定發慧。庶幾成就聖道。不負出家之
0274c03: 志矣。
0274c04: 釋。因戒生定者。楞嚴經。佛告阿難。攝心為戒。因戒
0274c05: 生定。因定發慧。心為淨染之本。以戒攝之。外不
0274c06: 放入。內不放出。打成一片。名之為定。靜極光通。發
0274c07: 起妙用。名之為慧。然戒乃定之本。定乃慧之體。慧
0274c08: 乃定之用。故曰因戒生定。因定發慧也。庶幾者。近
0274c09: 可也。聖道者。聖人之道也。梵語菩提。此云覺道。謂
0274c10: 此道。乃千聖同遊之道也。無一聲聞不嚴戒行。無
0274c11: 一菩薩。不修戒度。無一如來。不滿戒體。謂精嚴淨
0274c12: 戒。定慧發生。則不耽世染。如是行持。近可成就菩
0274c13: 提。而不辜負剃髮披緇之初念也。
0274c14: 四指廣
0274c15: 若樂廣覽者。自當檢閱律藏全書。
0274c16: 釋。樂。喜好也。廣。觀義。檢。檢點。閱。細看。藏。乃包
0274c17: 括函藏之義也。如來說法。分為三藏。所謂經律論
0274c18: 也。今專為受戒者說。故但指律藏而言也。全書。正
0274c19: 顯要略之意。大師為初學者。略採數語。以便行持。
0274c20: 若有志於毗尼者。當觀律部。則知全藏之義也。
0274c21: 二重出制戒本源分二。初述經
0274c22: 其十戒名。出沙彌十戒經。
0274c23: 釋。十戒名者。即不殺盜等。十事也。出沙彌十戒經。
0274c24: 顯非臆說。亦見有所據也。謂律是如來金口親宣。
0275a01: 等覺以下菩薩。不敢增減一字。所以大師引證於
0275a02: 此。經是通稱。一大藏教。總稱為經故。名從別顯。
0275a03: 指此沙彌十戒經。以別餘經也。
0275a04: 二舉人
0275a05: 佛敕舍利弗。為羅羅說。
0275a06: 釋。佛敕者。猶天子制書命令也。說者。傳說。佛為法
0275a07: 王。故制戒律。命舍利弗。為羅羅說也。梵語舍利
0275a08: 弗。此云鶖子。從母得名。謂其母眼明。如鶖鳥故。父
0275a09: 是天竺婆羅門。提舍論師。亦云身子。文句云。舍利
0275a10: 弗。母好形身。身之所生。故云身子。入王舍城。路逢
0275a11: 馬勝。為說偈曰。諸法從緣生。緣盡法還滅。我師釋
0275a12: 迦文。常作如是說。身子聞已巳。即證初果。投佛出家。
0275a13: 梵語羅羅。此云執日。是佛之子也。生時值阿修
0275a14: 羅。以手障日。因之為名。亦云覆障。昔佛為太子時。
0275a15: 啟父出家。父曰。無絕吾國嗣。汝若有子。聽汝出家。
0275a16: 太子即以手指耶輸陀羅腹。便覺有妊。在胎六年
0275a17: 始生。故翻覆障。未曾有經云。時佛在舍衛國。入城
0275a18: 乞食。耶輸陀羅。與羅羅。在高樓上。見佛入城。時
0275a19: 羅羅。年方七歲。耶輸覺信。遂向羅言。此來比丘。
0275a20: 是汝父也。如來無量法財。汝應得分。汝當往彼。索
0275a21: 其餘財。羅即下樓。前禮佛足。如來觀機逗教。手摩
0275a22: 羅頂。羅從覺醒。自念從有生以來。未曾得如是柔
0275a23: 軟細滑之樂。遂悟觸塵。證須陀洹。佛即問羅羅。
0275a24: 汝能出家否。羅答云。能。世尊即舒一指。羅同歸
0275b01: 僧伽藍中。佛告舍利弗。汝度羅羅出家。舍利弗
0275b02: 言。我云何度。佛教作如是言。我羅羅。皈依佛。皈
0275b03: 依法。皈依僧。我羅羅。皈依佛竟。皈依法竟。皈依
0275b04: 僧竟。盡形壽不殺生。是沙彌戒。汝能持否。乃至第
0275b05: 十。不捉持生像金銀寶物。是沙彌戒。汝能持否。如
0275b06: 是三問。故云佛敕舍利弗。為羅羅說也。如來不
0275b07: 為羅羅作和尚者。有五義故。一。為平等故。謂佛
0275b08: 心平等。一切無偏。不與彼作和尚。不與此作和尚
0275b09: 也。二。為止諍故。若作和尚。則有親。既有親。
0275b10: 便有諍。則佛法難行也。三。為止誹謗故。若作和
0275b11: 尚。外道當言。沙門瞿曇。自言慈等一切。云何與一
0275b12: 作和尚。不與一作和尚。則與凡人無異也。四。為成
0275b13: 三皈故。若作和尚。則墮僧數。無有佛寶。則三皈不
0275b14: 成也。五。為成六念故。若作和尚。則無念佛。又若作
0275b15: 和尚。弟子有病。應當瞻視。飲食衣藥。種種所須。豈
0275b16: 是自在法王所應為耶。如一比丘。應得阿羅漢果。
0275b17: 昔有餘福。當作轉輪聖王。福業遮障。不得漏盡。如
0275b18: 來愍之。為病比丘。一正富羅。轉輪王福。一時失盡。
0275b19: 即得無。若作和尚。有損無益也。復次佛唯一人。
0275b20: 僧該凡聖。僧作和尚。弟子受戒。遠近皆得。不令眾
0275b21: 生。多受勞苦。若佛作和尚。有是故也。又若作和尚。
0275b22: 佛在世時。佛為和尚。佛滅度後。誰作和尚。以是種
0275b23: 種因緣。不作和尚也。敕舍利弗者。有所表故。舍利
0275b24: 弗。乃十大弟子中。智慧第一。以有智慧故。方能代
0275c01: 佛說戒也。羅羅密行第一。以能行故。方堪受戒。
0275c02: 然受戒能行。是佛子也。
0275c03: 二別解戒相分十第一殺戒。乃至第十捉寶戒。第
0275c04: 一殺戒分二。初標名
0275c05: 一曰不殺生。
0275c06: 釋。此如來所制之戒也。後九戒同。一曰者。乃發語
0275c07: 宣詞之意。殺。斷也。生。命也。謂過去已巳過去。未來尚
0275c08: 未來。現在所有生命。一剎那間。相續不斷。是名為
0275c09: 生。今斷彼相續。故名殺生也。圓覺經序云。夫血氣
0275c10: 之屬必有知。凡有知者必同體。皆有貪生畏死之
0275c11: 心。故鴦崛經云。佛子無慈孝故。肆意殺他物命。充
0275c12: 我肥甘。殊不知而殺而食之物。彼之愛命。同於我
0275c13: 之愛命也。人人愛命。物物貪生。豈可害乎。大論云。
0275c14: 佛言殺生有十種罪。一。心常懷毒。世世不絕。二。眾
0275c15: 生憎惡。眼不喜見。三。常懷惡念。思惟惡事。四。眾生
0275c16: 畏之。如見蛇虎。五。睡時心怖。寤亦不安。六。常有惡
0275c17: 夢。七。命終之時。狂怖惡死。八種短命業因緣。九。身
0275c18: 壞命終。墮於地獄。十。若出為人。常當短命。如經所
0275c19: 說。可不深戒。沙彌息慈為本。故殺戒居先。
0275c20: 三釋義分三初述律。二引證。三結勸。初中分四。初明
0275c21: 境
0275c22: 解曰。上至諸佛聖人。師僧父母。下至蜎飛蝡動。微
0275c23: 細昆蟲。
0275c24: 釋。依文析義曰解。上至者。最上也。佛為天中之天。
0276a01: 聖中之聖。世出世間。最尊最上故。十方三世曰諸。
0276a02: 三覺具圓曰佛。已巳成正果曰聖。靈超萬物曰人。模
0276a03: 範後學曰師。六和清淨曰僧。木本水源曰父母也。
0276a04: 佛能示法。師能傳法。僧能弘法。父母養育劬勞。
0276a05: 恩同於佛。然世間父母。生長色身。出世父母。生長
0276a06: 法身。律云。當念父母。及師長恩。精勤行道。以報其
0276a07: 德。既云念恩。豈有傷害。今所論者。緣提婆達多。推
0276a08: 石壓佛。傷佛足指。故懺悔法中。有出佛身血一逆。
0276a09: 所以大師以七逆最重。而列於前也。聖人。指果位
0276a10: 中人。師。指和尚。闍黎。僧。指羯磨。轉法輪者。父母。生
0276a11: 身為重。設有犯者。即名為逆。不通懺悔。墮阿鼻獄。
0276a12: 受無量苦。下至者。極盡也。謂到此微細。至極盡故。
0276a13: 蜎飛。空類化生。蝡動。水類濕生。昆者。蟲之總名。有
0276a14: 曰昆蟲。也。江南有吐蚊之鳥。塞北有蚊母之草。
0276a15: 此方蚊子。生於朴樹果中。蟲生於榆樹莢中。微
0276a16: 細。最小也。凡肉眼所能見者。俱攝於內。謂非但大
0276a17: 形眾生。不可殺害。乃至極微細者。亦不可傷也。謂
0276a18: 蠢動含靈。皆有佛性故。如來大慈。凡有殺境。一切
0276a19: 俱制。境有三品。諸佛聖人。師僧父母。名上。一切人
0276a20: 天。名中。四趣眾生。名下。若有傷者。隨事所定。
0276a21: 二顯戒
0276a22: 但有命者。不得故殺。
0276a23: 釋。但。凡也。乃總結上文而言。命者。謂一切眾生。皆
0276a24: 以識息煖三。色心相連。名之為命。故者。有心故作
0276b01: 顯非錯誤也。不得。遮止之辭。謂凡有秉形而具生
0276b02: 命者。不得故發殺心。而奪其命也。然誤傷亦有誤
0276b03: 傷之報。如朝野僉載。梁武帝素常敬信榼頭師。時
0276b04: 遣使召之。帝方與人下碁。欲殺一段。聲曰殺卻郤。使
0276b05: 遂斬師。帝罷喚師。使言。向者陛下。令臣殺卻郤也。
0276b06: 帝問師臨死有何言。使曰。師云。貧道前為沙彌
0276b07: 時。以鍬地。誤傷一曲。今帝是也。此報固宜。誠
0276b08: 所謂假使百千劫。所作業不忘。因緣會遇時。果報
0276b09: 還自受。要知十界。同一心體。迷之而為蜎飛蝡動。
0276b10: 悟之而為諸佛聖人。故如來大慈。一切俱制。
0276b11: 三明法
0276b12: 或自殺。或教他殺。或見殺隨喜。
0276b13: 釋。或者。不定之辭。謂殺事雖多。略有三種。隨所作
0276b14: 結罪。故言不定。自殺者。謂自身行殺。或以手打。或
0276b15: 用刀杖。或推落坑。及以毒藥等。此身業造罪。亦
0276b16: 兼於意。教他殺者。或教彼以手打。乃至毒藥等。或
0276b17: 教彼依如上法。而自死。此口業造罪。亦兼於意。殺
0276b18: 雖他人。罪歸自己巳。見殺隨喜者。謂見他人行殺。自
0276b19: 心隨之。而生歡喜。雖非身口親作。然三業之中。意
0276b20: 業為主。故皆得罪也。詳如大律。
0276b21: 四指廣
0276b22: 廣如律中。文繁不錄。
0276b23: 釋。廣者。對略而言。謂此但略陳三法。其餘種種殺
0276b24: 事。心分故誤。罪有重輕。如比丘律藏。及沙彌十戒
0276c01: 經中所明。須者宜檢。以文多故。不能具錄。後皆同
0276c02: 此。
0276c03: 二引證分三初護生
0276c04: 經載。冬月生虱。取放竹筒中。煖以綿絮。養以膩物。
0276c05: 恐其饑凍而死也。乃至濾水覆燈。不畜狸等。皆
0276c06: 慈悲之道也。
0276c07: 釋。經載等者。此言出世護生之法。以顯沙彌息惡
0276c08: 行慈之道也。文雖出於諸經。義實大律詳備。虱者
0276c09: 本名。俗呼半風。字丹鴻。美稱也。冬月生者。謂重衣
0276c10: 煖服。易生蟣虱故。膩物。即身中垢膩也。凍以綿絮
0276c11: 煖其身。饑以膩物養其命。不饑不寒。則俟來春放
0276c12: 青草葉上。化生蚊也。如春夏月。隨放隨化。雖經
0276c13: 冬至夏。時到仍生耳。律云。若棄蚤虱等。不可隨意
0276c14: 便輒棄地。應於故棉帛上。觀時冷煖。而安置之。若
0276c15: 無棉帛。應安壁隙柱孔。任其自活。不得隨處棄擲
0276c16: 壁虱。當安青草上。或冷處。四分犍度云。老病比
0276c17: 丘。數起棄虱置地疲極。佛言。聽以器。名毳。若劫貝。
0276c18: 若弊物。若綿。拾中。若虱走。聽以竹作筒盛之。若
0276c19: 出。以覆之。若無竹。若甘蔗草。若木。若葦。皆可為
0276c20: 之。今時多有不解教法。久貯筒內困死。雖云依教。
0276c21: 殊無護命之心。又何逃殺生罪耶。衛生禁殺錄云。
0276c22: 薛暠性慈戒殺。即微蝨亦不害之。一夕夢被上虱
0276c23: 甚多。漸變寸許。虱謂暠曰。受君之貺非一日。今君
0276c24: 有難。正吾儕救命之秋。遂列成行。被上有絲。血痕。
0277a01: 橫廣尺許。乃死虱也。暠惜久之。不知其故。是夜
0277a02: 有刺剌客來害暠。其人有利劍。見血立死。是夜其人
0277a03: 劍下見血。以為死。報其主歡甚。明日瞰之無恙。訪
0277a04: 得虱事。始知其夢。此護生之也。乃至者。是舉前
0277a05: 繼後。以括其中之義。謂前明殺害麤相。後明護生
0277a06: 細行。其中麤細非一。可以意會。難以枚舉故。濾水
0277a07: 者。是持戒之要務。謂水有微細蟲。故須濾也。正法
0277a08: 念經云。經宿之水。若不細觀。恐生細蟲。若不漉濾。
0277a09: 不飲不用。是名細持不殺戒也。又儀則經云。乃至
0277a10: 草木上。塗壇牛糞中。如是受用時。救護於含識。或
0277a11: 被座內。田地糞土中。一一仔細觀。是名出家行。
0277a12: 覆燈者。用紗羅絹紙等覆燈。以護諸蟲蛾故。畜。謂
0277a13: 畜養。。是捕鼠之獸。亦名地行羅剎。字訓。田鼠傷
0277a14: 苗。能食鼠。故字從苗。狸。是狐狸。擒物之獸。皆是
0277a15: 傷生之物。故不得畜也。古云。為鼠常留飯。憐蛾不
0277a16: 點燈。自從青草出。便不下行。護生之念至切矣。
0277a17: 慈悲之道。乃菩薩利生之大道也。以慈能與樂故。
0277a18: 煖以綿絮。養以膩物也。以悲能拔苦故。濾水覆燈。
0277a19: 不畜狸也。
0277a20: 二舉況
0277a21: 微類尚然。大者可知矣。今人不能如是行慈。復加
0277a22: 傷害可乎。
0277a23: 釋。微類尚然者。乃結上文而比況也。謂如上最小
0277a24: 蟲類。尚能如是愛護。則大形眾生。自然不殺也。今
0277b01: 人等者。乃傷感之辭也。謂既不能行如上護生之
0277b02: 事。已巳違沙彌之制。豈可復加傷害耶。可乎者。是及
0277b03: 徵之語。謂深戒不得更作也。
0277b04: 三行慈
0277b05: 故經云。施恩濟乏。使其得安。若見殺者。當起慈心。
0277b06: 釋。此十戒解文中。凡有經云。皆出沙彌戒經。後不
0277b07: 繁釋。菩薩見殺一切眾生。即贖其命。謂之施恩。見
0277b08: 貧乏者。以財法惠施。謂之濟乏。良由一切眾生。於
0277b09: 財法二種。多所饉乏故。若見眾生為衣食所逼。不
0277b10: 能稱意者。當隨力給與。而利濟之。若見眾生無法
0277b11: 自資。不得自在者。當隨力為說。而救度之。然財施
0277b12: 以安其身。法施以安其心。身心無乏。故曰使其得
0277b13: 安也。見殺起慈者。惻隱之心也。若有力。當盡心救
0277b14: 度。解其苦難。若無力。當默念寶勝如來。或持往生
0277b15: 神回向。令彼聞法超昇。永離苦趣。願當來世。不
0277b16: 見如是苦惱眾生。故曰當起慈心也。
0277b17: 三結勸
0277b18: 噫。可不戒歟。
0277b19: 釋。噫。傷痛聲。歟。語盡之辭。亦即歎辭。謂殺生之罪。
0277b20: 苦報無量。窮劫受殃。誠可愍傷。不可不為切戒也。
0277b21: 如輪轉五道經云。為人喜殺者。後生作水土蜉蝣
0277b22: 之蟲。朝生暮死。賢愚經云。戲笑殺他命。悲號入地
0277b23: 獄。臭穢與烊銅。灌注連相續。奔刀赴火。劈裂碎
0277b24: 楚毒。億載苦萬端。傷心不可錄。習報經云。殺生入
0277c01: 四趣。受苦三塗畢。得生人道中。短命多憂疾。疫病
0277c02: 嬰難苦。壽短長沉沒。若有智黠人。殺心寧放逸。八
0277c03: 師經云。殺者心不仁。強弱相傷殘。殺生當過去。結
0277c04: 積累劫怨。受辜短命死。驚怛遭暴惡。我用畏是故。
0277c05: 慈心伏魔宮。楞嚴經云。汝修三昧。本出塵勞。殺心
0277c06: 不除。塵不可出。縱有多智禪定現前。如不斷殺。必
0277c07: 落神道。維摩云。人生長壽。得不殺報。
0277c08: 第二盜戒分二初標名
0277c09: 二曰不盜。
0277c10: 釋。物各有主。不與而取。名之為盜。盜之為咎。其害
0277c11: 匪輕。良以稟形六趣。莫非貪欲為源。受質三儀。並
0277c12: 是戀財為本。臨財苟得。非謂哲人。見利忘義。豈成
0277c13: 君子。蘇子云。苟非吾之所有。雖一毫而莫取。所以
0277c14: 憍梵損粟。必受牛身。比丘嗅香。池神呵責。罪招有
0277c15: 自。因果無差。是以嚴遮。勿令有犯。恐一墮落。則求
0277c16: 出無期。故大師於十戒解中。皆具息惡行慈之意
0277c17: 也。
0277c18: 二釋義分三初述律。二引證。三結勸。初中分四初明
0277c19: 境
0277c20: 解曰。金銀重物。以至一鍼一草。
0277c21: 釋。梵語蘇伐羅。此云金。梵語阿路巴。此云銀。重物
0277c22: 者。謂物件雖多。四法攝盡。一。體重價重。謂金銀七
0277c23: 寶等。二。體輕價重。謂紬綾帛等。三。體重價輕。謂
0277c24: 木石等。四。體輕價輕。謂草葉等。今以貴價在前。故
0278a01: 曰重物。以至者。是舉前後之重輕。以達其中也。一
0278a02: 鍼者。言其最微。一草者。言其最輕也。如來大慈。凡
0278a03: 有盜境。一切俱制。境有三品。佛。法。現前僧。四方僧。
0278a04: 父母。師長物。名上。人天物。名中。鬼神。畜生物。名下。
0278a05: 若有犯者。隨事所定。
0278a06: 二顯戒
0278a07: 不得。不與而取。
0278a08: 釋。不得者。禁止之語。不與取者。謂前人不與。而取
0278a09: 奪之也。正是業主。故律云。若物屬他。他所守護。前
0278a10: 人不與。舉離本處。即成盜罪。華嚴云。若物屬他。起
0278a11: 他物想。終不於此。而生盜心。乃至草葉。不與不取。
0278a12: 何況其餘。資生之具。故知經律。皆禁止也。
0278a13: 三有主
0278a14: 若常住物。若信施物。若僧眾物。若官物。民物。一切
0278a15: 物。
0278a16: 釋。常住物者。梵語招提奢。唐言四方僧物。律云。
0278a17: 常住物有四種。一者。常住常住。謂眾僧。庫。寺舍。
0278a18: 眾具。花果。樹林。田園。僕畜等。體局當處。不通餘界。
0278a19: 但得受用。不得分賣故。二者。十方常住。如僧家供
0278a20: 僧常食。一鳴楗椎。體通十方。四方。但局凡僧。十方
0278a21: 通於賢聖。今世凡多聖少。故但言四方。惟局本處。
0278a22: 不出外也。三者現前常住。謂僧得施物。唯施此處
0278a23: 現前僧得故。四者。十方現前常住。如亡五眾。輕物。
0278a24: 現前羯磨得分。如未作羯磨。若有盜者。從十方僧
0278b01: 得罪。若已巳作羯磨。從現前僧得罪。上二種。名四方
0278b02: 僧物。若有侵損。即名犯盜。以僧家一粒一絲。皆是
0278b03: 檀越以清淨心施來。今以不清淨心盜取。其罪極
0278b04: 重。莊椿錄云。盜常住一文錢。一日一夜。長利三分
0278b05: 七。第二夜利上長利。來世牛馬償還。若一文入
0278b06: 常住。一日一夜。長福倍上。觀佛三昧經云。盜常住
0278b07: 物者。過殺八萬四千父母之罪。十輪經云。盜三寶
0278b08: 物者。其罪甚重。千佛出世。不通懺悔。若將非理用
0278b09: 度。私給俗家。其罪甚重。地藏經云。若偷竊常住財
0278b10: 物米穀。飲食衣服。乃至一切不與而取者。當墮無
0278b11: 間地獄。道世法師云。若將常住財物。與白衣受用
0278b12: 者。龍天瞋責。罪及主事。常住司執錢穀。無非佛物。
0278b13: 法物。僧物。於己巳何有。若此中沾染毫。即是鑊湯
0278b14: 爐炭。若此中涇渭分明。即是青蓮華藏。鐵山瓊云。
0278b15: 凡常住一茶一米。一分一。皆是施主為求福德。
0278b16: 故行布施。宜供三寶。何得私用。罪福因果。瞭然指
0278b17: 掌。慈受深禪師云。常住分文不可偷。日增萬倍恐
0278b18: 難酬。頭驢明明現。佛地今生掃未休。以此觀
0278b19: 之。常住之物。不可絲毫有犯。是以先聖後聖。苦口
0278b20: 叮嚀也。信施物者。謂施主信心持物至寺布施。而
0278b21: 未曾分與僧者。是僧眾物者。現前大眾受用之物。
0278b22: 若於四事中。或竊其一。是名盜現前僧物。亦不得
0278b23: 私用。縱有挪移借用。以長就短。必須白眾方動。後
0278b24: 來仍舊補償。不名犯盜。方等經云。菩薩言。五逆十
0278c01: 惡。我所能救。盜眾僧物。我不能救也。官物者。即九
0278c02: 品宦職之物也。普天之下。莫非王土。縱使地下伏
0278c03: 藏。以至空地遺物。既在王地。皆名官物也。民物者。
0278c04: 即工商農庶百姓之物也。一。是普及之言。切。乃盡
0278c05: 物之語。統論世間。大小輕重。及鬼神禽獸等物也。
0278c06: 四明法
0278c07: 或奪取。或竊取。或詐取。乃至偷稅渡等。皆為偷
0278c08: 盜。
0278c09: 釋。奪取者。恃力強暴而取也。竊取者。伺人不見而
0278c10: 偷取也。詐取者。亦名偽取。或詭譎拐騙。或假借不
0278c11: 還。或倚勢支等。乃至者。謂從前至後。以明其中。
0278c13: 分食用常住等。偷稅者。賦稅。乃國家大典。若有物。
0278c14: 必須向彼化免。不得藏匿而過。亦不得為他人藏
0278c15: 匿稅物。渡者。假稱也。謂假稱他名。而過關津也。
0278c16: 等者。未盡之辭。謂事雖未盡。則餘法可知也。皆為
0278c17: 偷盜者。總結如上之法也。餘如大律。
0278c18: 二引證分二初果報
0278c19: 經載。一沙彌。盜常住果七枚。一沙彌。盜眾僧餅數
0278c20: 番。一沙彌。盜眾僧石蜜少分。俱墮地獄。
0278c21: 釋。經載者。此引經文作證。以戒沙彌不得偷盜。致
0278c22: 招長夜大苦也。盜果者。大報恩經云。見一眾生。有
0278c23: 熱鐵丸。從身上入。從身下出。乘而行。痛苦難忍。
0278c24: 目連問佛。何罪所致。佛言。彼於迦葉佛時。作沙彌。
0279a01: 守眾僧果園。盜取七枚奉師。以是因緣。故獲斯罪。
0279a02: 盜餅者。雜寶藏經云。見一眾生。有二熱鐵輪。在兩
0279a03: 腋下。舉身焦爛。痛苦難忍。目連問佛。何罪所致。佛
0279a04: 言。彼於前世。為沙彌時。與眾作餅。盜取二番。挾兩
0279a05: 腋下。以是因緣。故獲斯罪。盜石蜜者。石蜜亦名糖
0279a06: 精。廣志。甘蔗其餳。形如冰糖。堅硬如石。唐書云。番
0279a07: 胡國。出石蜜。中國貴之。漢武帝內傳。西王母謂帝
0279a08: 曰。太上之藥。有中華紫蜜。雲山朱蜜。天竺國石蜜。
0279a09: 仙經云。蜜為口芝。本草云。崖蜜食之不飢。明目延
0279a10: 年。律中過午不食。開石蜜者。以其煎湯無形。為藥
0279a11: 石故。阿含經云。見一眾生。其舌長廣。有熾然利斧。
0279a12: 以斫其舌。乘空而行。啼哭號呼。苦痛難忍。目連問
0279a13: 佛。何罪所致。佛言。彼於迦葉佛時。作沙彌。以斧斫
0279a14: 石蜜供僧。霑斧刃蜜。盜取食之。少分者。不多也。緣
0279a15: 斯罪故。從地獄出。受此餘報。俱墮地獄者。總舉三
0279a16: 法以戒之也。地者。底也。萬物之中。地最在下故。獄
0279a17: 者局也。謂拘局罪人。不得安樂故。已巳上三事。雖不
0279a18: 同時。然盜因則一。故皆感地獄之報。一錢一草。信
0279a19: 不誣矣。
0279a20: 二立誓
0279a21: 故經云。寧就斷手。不取非財。
0279a22: 釋。寧就斷手。不取非財者。深畏地獄之苦痛。甚於
0279a23: 斷手也。說之寒心。故如來激切勸誡。而立誓言。決
0279a24: 意不取也。人有手足。方稱全品。僧有戒德。堪為
0279b01: 良祐。非財者。非義之財也。古人云。人非善不交。物
0279b02: 非義不取。世律取非義之財。受非常之禍。藏經。食
0279b03: 無與之物。故感無間之殃也。
0279b04: 三結勸
0279b05: 噫。可不戒歟。
0279b06: 釋。楞嚴經云。汝修三昧。本出塵勞。偷心不除。塵不
0279b07: 可出。縱有多智禪定現前。如不斷偷。必落邪道。譬
0279b08: 如有人。水灌漏。欲求其滿。縱經塵劫。終無平復。
0279b09: 寶梁經云。寧自啖身肉。不得盜三寶財物。洞山价
0279b10: 禪師云。常住須憑戒力扶。莫將妄用恣貪圖。掌他
0279b11: 三寶門中物。惜似雙親兩眼珠。暗裏縱能機巧算。
0279b12: 冥中自有鬼神誅。絲毫若也無私取。免至來生作
0279b13: 馬驢。增一阿含經云。佛告諸比丘。若人偷盜他物。
0279b14: 為主所執。送官究治。閉著牢獄。或以杖捶。或截手
0279b15: 足耳鼻。及斷其頭。種種苦楚。命終生地獄中。猛火
0279b16: 燒身。烊銅灌口。受種種苦。不可稱計。百千萬歲。脫
0279b17: 出無期。地獄罪畢。生畜生中。象馬牛羊。駝驢犬等。
0279b18: 經百千歲。以償他力。畜生罪畢。生餓鬼中。飢渴苦
0279b19: 惱。不可具言。經百千歲。受如是苦。罪畢為人。得二
0279b20: 種報。一者。貧窮衣不形。食不充口。二者。常為水
0279b21: 火。王臣惡賊之所劫奪。不得安樂。維摩經云。如人
0279b22: 大富。得不盜報。
0279b23: 第三婬戒分二初標名
0279b24: 三曰不婬。
0279c01: 釋。婬者。不淨行也。謂以染污心。行穢惡行。故名不
0279c02: 淨也。世俗尚有男女授受不親之訓。出家離染。尤
0279c03: 宜肅慎。今承慈旨諄諄。必須銘刻于心。不可有違
0279c04: 佛制。當深觀愛欲。猶如毒蛇。華嚴經云。若被諸女
0279c05: 色。染醉其心。猶如嬰兒。無見自性。亦如素衣。見受
0279c06: 染色。為欲所溺。不能得出。如糞中蟲。樂糞處。如
0279c07: 穢弊。不淨嚴身。四十二章經云。出家沙門。斷欲
0279c08: 去愛。澄自心源。達佛深理。悟無為法。乃名佛子。梵
0279c09: 網經云。寧以此身。投熾然猛火。大坑刀山。終不毀
0279c10: 犯三世諸佛經律。與一切女人。作不淨行。八歲沙
0279c11: 彌開解國王經云。阿育王初奉佛時。人民疾疫。請
0279c12: 僧願。聖眾遣妙顏沙彌。年始八歲。已巳得神通。飛
0279c13: 入王宮。夫人彩女見之。無不愛敬。夫人舉手。欲抱
0279c14: 妙顏。顏即之。夫人曰。卿年尚幼。猶如吾子。近之
0279c15: 何妨。顏曰。事從微起。猶一粟之火。能燒萬里之野。
0279c16: 一滴之水。能陷堅固之石。以少致多。以小成大。是
0279c17: 以智者遠嫌避疑。以防未然。時沙彌聲徹王殿。王
0279c18: 聞之來見曰。卿尚幼如我子。抱之何嫌。顏曰。古聖
0279c19: 制儀。豫其未萌。亦戒終始。女子七歲不戲父几。男
0279c20: 子八歲不踞母床。果下無捫首。瓜田無摸足。遠嫌
0279c21: 避疑。杜漸銷萌也。今雖等母子。當為將來不能者
0279c22: 施。時王與夫人。及宮中五百人臣。同得道跡。
0279c23: 二釋義分三初述律。二引證。三結勸。初中分三初顯
0279c24: 戒
0280a01: 解曰。在家五戒。惟制邪婬。出家十戒。全斷婬欲。
0280a02: 釋。在家五戒者。優婆塞。優婆夷戒也。唯制邪婬者。
0280a03: 以其洪荒之後。有虞垂拱。契任司徒。教以人倫。則
0280a04: 曰夫婦有別。有夫婦則有父子。故人倫以夫婦為
0280a05: 首。不孝以無後為大。上關風化。下接宗嗣。是故不
0280a06: 禁。如關睢之詩樂而不淫。所以正人倫之綱紀也。
0280a07: 故居家受戒。除夫婦外。一切俱制。果報地獄經云
0280a08: 復有一鬼。白目連言。我常以物蒙籠其頭。畏人來
0280a09: 殺。心生恐懼。何罪所致。目連答曰。以前世時。婬犯
0280a10: 外色。常畏人見。或畏夫主捉縛打殺。心常恐怖。故
0280a11: 獲斯罪。此是華報。果在地獄。華嚴經云。菩薩於自
0280a12: 妻。尚且知足。何況邪婬。又此五戒。在天謂之五星。
0280a13: 在地謂之五行。在人謂之五倫。在身謂之五臟。在
0280a14: 山謂之五嶽。在國謂之五刑。在儒謂之五常。謂仁
0280a15: 者不殺等。乃修行之徑路也。緣於耶輸伽父。與五
0280a16: 十人。求佛受三歸五戒為始。故如來開人天教。以
0280a17: 攝居家二眾也。出家十戒者。乃渡苦海之浮囊。越
0280a18: 涅槃之正因也。全斷婬欲者。謂婬非梵行。乃鄙惡
0280a19: 不堪之事。又出世法中。無邪正故。然華嚴為在家
0280a20: 者說。故曰自妻。尚且知足。楞嚴為出家者說。故曰
0280a21: 全斷婬欲也。
0280a22: 二明境
0280a23: 但干犯世間一切男女。
0280a24: 釋。干犯者。謂干名犯義。婬其所尊。污其所親。行不
0280b01: 淨行也。一切者。總攝也謂人女。非人女。畜生女。人
0280b02: 男。非人男。畜生男。乃至黃門。二根等。皆是境故。如
0280b03: 來大慈。凡有婬境。一切盡制。境有三品。母女。姊妹
0280b04: 六親。名上。一切男女。并邪婬名中。在家己巳妻。非時
0280b05: 非處。名下。若有犯者。隨事所定。故經云。當觀愛欲
0280b06: 甚於猛火。猛火燒身。害此一生。欲火燒身。殃墮累
0280b07: 劫。智者畏之。愚人自縛也。
0280b08: 三結罪
0280b09: 悉名破戒。
0280b10: 釋。悉者。盡也。破者。犯也。不言犯。而言破者。謂初受
0280b11: 戒時。體則圓滿。若犯此戒。如人斷頭。身則破壞。如
0280b12: 大石破裂。無有完全。戒身破壞。亦復如是。當知婬
0280b13: 泆非刀劍。能斬智慧命。愛欲是猛火。自焚功德林。
0280b14: 佛言破戒之人。生不能消信施一滴之水。足不履
0280b15: 伽藍尺寸之地。死墮地獄。受報無窮。然其意地欲
0280b16: 根。最難除拔。極易漸染。若此中微塵許不盡。便是
0280b17: 生死禍胎。若婬習難盡者。當修不淨觀。或住屍林
0280b18: 以為對治。或以手摩其頂。眼盻袈裟作是念言。食
0280b19: 人信施。不應起如是心。或禮佛持。以治其心。則
0280b20: 貪欲自然殄除也。
0280b21: 二引證分三初顯報
0280b22: 楞嚴載。寶蓮香比丘尼。私行婬欲。自言婬欲。非殺
0280b23: 非偷。無有罪報。遂感身出猛火。生陷地獄。
0280b24: 釋。楞嚴載者。此引經文以顯婬事。有如是利害。不
0280c01: 得犯也。寶蓮香者。乃比丘尼。最初持菩薩戒之美
0280c02: 稱也。謂戒體本來尊貴。故名曰寶。戒體本來清淨。
0280c03: 故名曰蓮。由尊貴清淨。芬芳一切。故名曰香。後因
0280c04: 一念妄動。不守自心。犯此婬戒而反不知慚愧。謬
0280c05: 起邪見。撥無因果。肆言非殺非偷。無有罪報。殊不
0280c06: 知私行婬欲。非偷乎。婬事辦而慧命斬。非殺乎。猛
0280c07: 火。欲火也。謂作是語已巳。遂生猛火。節節燒然。生陷
0280c08: 者。謂不待身死。而陷入阿鼻也。梵名阿鼻。此云無
0280c09: 間。謂墮此地獄中。受燒苦。無有間斷故。
0280c10: 二舉況
0280c11: 世人因欲。殺身亡家。出俗為僧。豈得更犯。生死根
0280c12: 本。欲為第一。
0280c13: 釋。世人者。王臣士庶人也。殺身亡家者。如夏以。妹
0280c14: 嬉。晉由驪姬。乃至驪山火起因褒姒。蜀道蒙塵為
0280c15: 太真。亡家敗國。皆為此也自古至今受惑非一。故
0280c16: 曰自天子。以至於庶人。壹是皆以修身為本。出俗
0280c17: 為僧。豈得更犯者。謂知五欲過患。故捨之出家。當
0280c18: 不為生死之所流轉。豈可復行生死不淨之行耶。
0280c19: 楞嚴云。汝愛我心。我憐汝色。以是因緣。經百千劫。
0280c20: 常在纏縛。當知紅爐白刃。壞色身於一時。花箭蜜
0280c21: 鋒。沉慧命於萬劫。大論云入道慚愧人。持攝眾
0280c22: 生。云何縱欲塵。沉沒於五情。已巳捨五欲樂。棄之而
0280c23: 不顧。如何還欲得。如愚自食唾。生死根本。欲為第
0280c24: 一者。謂一切眾生。所以有身者。皆由初念顛倒。見
0281a01: 他交會。自以婬心投托母胎。而成身根。故名曰生
0281a02: 所謂一切眾生。皆以婬欲而正性命也。有生必有
0281a03: 滅。故名曰死。是知生死根源。皆以婬欲為首。故云
0281a04: 第一。欲除生死。須斷婬心。故經云。若諸世界。六道
0281a05: 眾生。其心不婬。則不隨其生死相續。婬心。不除塵
0281a06: 不可出必使婬機。身心俱斷。斷性亦無於佛菩提
0281a07: 斯可希冀。
0281a08: 三立誓
0281a09: 故經云。婬泆而生。不如貞潔而死。
0281a10: 釋。泆。婬放也。謂恣心放逸。而行婬故。貞潔。守節清
0281a11: 白也。謂守戒清白。雖死猶生。恣心放逸雖生若死
0281a12: 是故經云。婬泆而生。不如貞潔而死也。如賢愚經
0281a13: 云。一比丘少欲知足。一長者終身供養。日日送飯。
0281a14: 又一長者。將一子來求出家比丘觀是子。能持淨
0281a15: 戒。度為沙彌其前長者。舉家赴會。唯留一女守舍。
0281a16: 忘送食。比丘念。日已巳過午。尚未送食乃遣沙彌
0281a17: 取食。唯見少女迎門。作諸媚態沙彌自念。此女將
0281a18: 無毀我淨行。乃堅攝威儀女即五體投地曰此舍
0281a19: 珍寶充滿。卿可為主。我願充婢給使。沙彌心念。寧
0281a20: 捨身命。不毀淨戒。即入房閉戶。合掌。發願不
0281a21: 捨三寶正戒。願生寂靜家。盡漏成道。即刎頸而死。
0281a22: 其女欲心尋息。悲惱悶絕其父適還。女方甦醒。具
0281a23: 述所以。時國王聞知。贊嘆。地積眾香。闍維供養。
0281a24: 三結勸
0281b01: 噫。可不戒歟。
0281b02: 釋。八師經。佛告梵志曰。婬人婦女。或為夫主邊人
0281b03: 所知。臨時得殃。刀杖加刑。手足分離。禍及門族。或
0281b04: 為王法收捕著獄。酷毒掠治。身自當罪。死入地獄。
0281b05: 臥於鐵。或抱銅柱。獄卒然火。以燒其身。地獄罪
0281b06: 畢。當受畜生。若得為人。閨門婬亂遠佛違法。不親
0281b07: 聖賢。常懷恐怖。多危少安。智度論云。破戒之人。若
0281b08: 著法服。則是熱銅鐵鍱。以纏其身。若持盂。則是
0281b09: 盛烊銅器。若所噉食。則是吞熱鐵丸。飲熱烊銅。若
0281b10: 受人供養。供給。即是地獄牛頭獄卒。若入精舍。則
0281b11: 是入大地獄。若坐僧床。是為坐熱鐵床上。又大乘
0281b12: 妙林經云。釋迦為太子時。五欲厭離。而求出家。而
0281b13: 說偈曰。世間不淨眾惑邪。無過婦人之體性。衣服
0281b14: 瓔珞莊嚴故。愚癡是邊生欲貪。有人能作如是觀。
0281b15: 如幻如夢非真實。速捨無明莫放逸。必得解脫功
0281b16: 德身。
0281b17: 第四妄語戒分二初標名
0281b18: 四曰不妄語。
0281b19: 釋。妄語者。違心故說也佛弟子。直心是道場。於四
0281b20: 威儀。一切行中。言無誑。若以不淨。心口念相違。
0281b21: 出言不實者皆名妄語也妄根於心言發於口。背
0281b22: 真逐妄。顛倒是非。使正道不明邪詞動眾。此乃修
0281b23: 道障緣。應當杜絕。故華嚴經云。性不妄語。菩薩常
0281b24: 作實語。真語如語。乃至夢中。亦不忍作覆藏之語。
0281c01: 無心欲作。何況故犯楞嚴經云。如是世界。六道眾
0281c02: 生。雖則身心無殺盜婬。三行已巳圓若大妄語。即三
0281c03: 摩地。不得清淨。成愛見魔失如來種。
0281c04: 二釋義分三初述律。二引證。三結勸。初中分四初小
0281c05: 妄語。二大妄語。三開聽。四舉況。初中復三初總標
0281c06: 解曰。妄語有四。
0281c07: 釋。妄語有四者。乃初標其名也。謂分別妄生。則出
0281c08: 言妄。或因喜悅而出者或因引誘而出者或因
0281c09: 瞋恚而出者或因嫉而出者。然境既不一。則語
0281c10: 有大小。罪有重輕。故如來大慈。凡有妄境。一切俱
0281c11: 制。境有三品。父母師僧名上人天名中。鬼神畜生
0281c12: 名下。若有犯者。隨事所定。今先明四種。究其本源。
0281c13: 皆由妄起所謂一翳在眼。千花亂墜。一妄在心。河
0281c14: 沙生滅。心王若正。則六臣不邪也。
0281c15: 二別釋分四初妄言
0281c16: 一者妄言。謂以是為非。以非為是見言不見。不見
0281c17: 言見。妄不實等。
0281c18: 釋。言者。心聲也。心正則言正。心邪。則言邪也。又直
0281c19: 出為言。由己巳意發而為言故。宣述為語。由述見聞
0281c20: 而為語故如來之語。無非利益眾生。故有真語。實
0281c21: 語。正語也。眾生之語。無非損害眾生。故有妄語。綺
0281c22: 語。兩舌。惡口也以是為非。故見言不見也。以非為
0281c23: 是。故不見言見也。由妄故。是以不實。然妄語雖
0281c24: 有八種。不出見。聞。觸。知。四法。謂見言不見。不見言
0282a01: 見。聞言不聞。不聞言聞。觸言不觸。不觸言觸。知言
0282a02: 不知。不知言知。若欲惑彼。隨作其一。皆名妄語。又
0282a03: 見言不見。誑也。不見言見。也。謂以分別識。在眼
0282a04: 為見。在耳為聞。在鼻舌身為觸。在意為知。以見聞
0282a05: 知。三根性利。力用偏多。能取遠境。故各分為名。鼻
0282a06: 舌。身。三根性近。力用處少。能取鈍境。故合為名今
0282a07: 但舉見之一法。等者。總收聞。觸。知。三法也。
0282a08: 二綺語
0282a09: 二者綺語。謂粧飾浮言靡語曲情詞。導欲增悲
0282a10: 蕩人心志等。
0282a11: 釋。綺者。錦綺。喻也。靡者。美麗也。謂粧點粉飾。浮
0282a12: 無稽。美麗之語。如織錦繡。攢花簇錦。以眩人心目
0282a13: 也。又言雖是實。說不應時。非時而說。亦名綺語。
0282a14: 曲者。謂巧作麗歌曲。惑人心聽。如靡靡陽阿之
0282a15: 曲是也。大都古樂府之作。聲韻正雅。無如漢魏。後
0282a16: 之效體。漸入麗。至唐玄宗。酷愛法曲。選妓三百
0282a17: 人。教於梨園。今謳曲。稱梨園者本此。纂要云。齊歌
0282a18: 曰謳。吳歌曰歈。淫歌曰哇。楚歌曰。情詞者。言詞
0282a19: 華美。妖冶之語也。謂聲韻宛轉以盡意之所思引
0282a20: 誘情欲。皆能導人之愛染。長人之悲哀也。然詞與
0282a21: 曲。不無移商換徵。隨時小異。大約漢。唐。尚樂府。宋
0282a22: 元。尚歌曲。此騷人詞客所為。非學者之所涉躐也
0282a23: 蕩人心志者。謂如上情詞曲。乃宣述入愛之結
0282a24: 使。能改人常性。喪人正念。令修學人。失如來種。故
0282b01: 曰蕩人心志。等者。總攝喜怒哀樂之法也。筆云。
0282b02: 李伯時善馬。秀鐵面呵曰。汝士大夫以畫名。矧
0282b03: 又畫馬。期一人誇妙。妙入馬腹中。亦足懼矣。伯遂
0282b04: 罷筆。師勸畫觀音贖過。黃魯直工詞。師亦詆呵
0282b05: 之。黃笑曰。又當置吾於馬腹中耶。師曰。語動天
0282b06: 下人淫心。不止馬腹。正恐生泥犁耳。黃悚然悔謝。
0282b07: 遂勵精進。
0282b08: 三惡口
0282b09: 三者惡口。謂麤惡罵詈人等。
0282b10: 釋。惡口者。謂言語抵觸甚於梟鳥。不留他人情面
0282b11: 麤聲惡氣。罵辱毀謗於他也所以瞋火一起。衝口
0282b12: 燒心。傷害前人。痛逾刀割。實乖菩薩之善心。違如
0282b13: 來之慈訓也。故法苑曰。瞋是失善法之根本。墮惡
0282b14: 道之因緣。法樂怨家。善心大賊惡口腑臟也。罵詈
0282b15: 者。正斥曰罵。傍毀曰詈謂自恃所長。背求他短。惡
0282b16: 口罵詈。然罵有七種或以。相罵。或以根罵。或以罪
0282b17: 罵。或以病罵。或伎藝罵。或結使罵。或種姓罵。等者
0282b18: 總攝如上罵法也。身死魂逝。墜墮三途。如經所說
0282b19: 若墮地獄。割舌令自啗食若墮餓鬼。口中蛆膿流
0282b20: 出。若生禽獸。食啗糞穢。人怪其聲。罪畢為人。面貌
0282b21: 醜陋。口氣常臭。唇齒皆缺佛言。寧以利刀割斷其
0282b22: 舌積劫受苦不可以一言罵謗持戒比丘。惡報難
0282b23: 盡。有二種人。一向入地獄。一。若非梵。行自稱梵。行
0282b24: 二。若真梵。行而以非梵行謗之。
0282c01: 四兩舌
0282c02: 四者兩舌。謂向此說彼向彼說此。離間恩義。挑唆
0282c03: 諍等。
0282c04: 釋。兩舌者。謂彼此交扇也。向此說彼者。謂傳彼人
0282c05: 之言而向此說傳此人之言。而向彼說也。皆出忿
0282c06: 嫉在心。故以閒言冷語疑訕叢生合者使離濃者
0282c07: 使淡。令師資恩喪。朋友義絕。縱不傳彼此之言但
0282c08: 於二邊。說令離散者亦是兩舌也。管子云。析交離
0282c09: 親。是為賊矣。離別也間。隔也。君父師長。專釋曰恩。
0282c10: 兄弟朋友。善益曰義。挑唆者。謂前人未說。挑發唆
0282c11: 起。彼此之言。令生諍也。成實論云。善心教化。雖
0282c12: 為別離。亦不得罪。若以惡心。令他亂。即是兩舌。
0282c13: 得罪深重。墮三惡道中。世世得敝惡破壞眷屬。以
0282c14: 今離。間破壞他故。
0282c15: 三類結
0282c16: 乃至前譽後毀面是背非。證入人罪發宣人短。皆
0282c17: 妄語之類也。
0282c18: 釋。乃至者。相繼之詞。謂此四法。皆是妄語之等流
0282c19: 也。前譽後。毀者。謂現前獎譽。退後。毀呰。愛之欲生。
0282c20: 惡之欲死也。面是背非者。謂面從公是。背地私非。
0282c21: 無見聞疑。恣心亂說。但圖洩自己巳之忿恨。不顧他
0282c22: 人之死活也。報恩經云。佛告阿難。人生世間。禍從
0282c23: 口出。當護於口。甚於猛火。猛火熾然。燒世間財。惡
0282c24: 口熾然。燒七聖財也。證入人罪者。謂無問前人有
0283a01: 罪無罪。但以惡心。硬作證盟。置他人罪也。發宣人
0283a02: 短者。謂訐彼陰私。宣其短處。惟知有己巳。不顧他人。
0283a03: 欺巧百端。令人陷沒。故曰。皆妄語之類也。易云一
0283a04: 言之善。千里應之。一言不善。則千里違之。古人三
0283a05: 緘其口。所以為後世之龜鏡也。太公曰。欲量他人。
0283a06: 先須自量。傷人之語。還是自傷。含血噴人。先污自
0283a07: 口。漢新息侯馬援。以書誡其兄子曰。吾欲汝曹。聞
0283a08: 人之過失。如聞父母之名。耳可得聞。口不得言也。
0283a09: 好議人長短。妄是非正法。此吾所大惡也。寧死不
0283a10: 願聞子孫。有此行也。輪轉五道經。佛言為人喜傳
0283a11: 人惡。死入地獄。烊銅灌口。拔出其舌。以牛耕之。
0283a12: 後墮惡鳥。人聞其聲。莫不驚怖。令其死。
0283a13: 二大妄語分二初明境
0283a14: 若凡夫自言證聖。如言已巳得須陀洹果。斯陀含果
0283a15: 等。
0283a16: 釋。凡夫自言證聖者。此初標其名也。前言世諦之
0283a17: 事。此言出世妄語也。謂身居有漏。心等庸流。故名
0283a18: 凡夫。明了四諦。住最後身。故名聖人。梵語阿離野。
0283a19: 此翻云聖。昔商太宰問孔子曰。夫子聖者與。曰。丘
0283a20: 博聞強記。非聖也。曰。三王聖者與。曰。三王善用智
0283a21: 勇。聖非丘所知。曰。五帝聖者與。曰。五帝善用仁義。
0283a22: 聖非丘所知。太宰駭然曰。然則孰為聖乎。孔子有
0283a23: 間。動容對曰。西方有聖者焉。不言而自信。不治而
0283a24: 不亂。不化而自行。蕩蕩乎。人無能名焉。然凡聖之
0283b01: 別。有十法界。凡夫由染緣而成。謂一切眾生。於真
0283b02: 性上。情想自異。故有六凡。聖人從淨緣而證。謂佛
0283b03: 與三乘。於無為法中。智有高下。故有四聖。可見凡
0283b04: 之與聖。懸若天淵。今言證者。妄之極矣。如楞嚴云。
0283b05: 譬如平人。妄號帝王。自取誅戮。須陀洹者。此翻預
0283b06: 流。謂斷三界八十八使。見惑。已巳盡。預入聖道法流
0283b07: 故。又云見道。謂見真諦故。或名逆流。或名入流。謂
0283b08: 逆生死流。入聖法流故。又名聖位。此小乘初果聖
0283b09: 人也。斯陀含者。此云一來。謂欲界九品思惑中。已巳
0283b10: 斷前六品盡。後三品尚在。猶須更來欲界一番受
0283b11: 生故。此二果聖人也。等者。謂餘三果。四果。乃至或
0283b12: 云。得禪定解脫。三昧正受。天龍鬼神來歸依我之
0283b13: 語。未盡故。
0283b14: 二定罪
0283b15: 名大妄語。其罪極重。
0283b16: 釋。大妄語者。謂如上四果。及禪定等法。毫無知見。
0283b17: 妄言已巳得已巳證。故曰大妄語也。以此誑惑世人。而
0283b18: 邀名利供養者。死墮無。間地獄。故曰。其罪極重也。
0283b19: 三開聽
0283b20: 餘妄語。為救他急難。方便權巧。慈悲利濟者。不犯。
0283b21: 釋。餘妄語者。謂除上妄語之外也。救他急難者。謂
0283b22: 本無謀利之心。全以苦為念故。如律云。有獵者
0283b23: 逐兔。兔走避佛座下。少頃項獵至佛所。問。見兔否。佛
0283b24: 曰不見。獵乃去。後弟子問。兔見在佛座下。云何見
0283c01: 言不見。佛曰。為救兔故。又如波斯匿王。敕殺監
0283c02: 末利夫人。令人留藏。待王酒醒悔恨。送至王所。王
0283c03: 大歡喜。夫人雖受八戒。為救他難。而不犯妄語戒。
0283c04: 是名方便權巧。慈悲利濟者也。
0283c05: 四舉況
0283c06: 古人謂行己巳之要。自不妄語始。況學出世之道乎。
0283c07: 釋。古人。即司馬溫公。要。立身之要也通鑑載。劉忠
0283c08: 定公。問司馬溫公曰。盡心行己巳之要。可得聞乎。公
0283c09: 曰。其誠乎。又問行己巳之要。以何為始。公曰。自不妄
0283c10: 語始。二公。皆宋之為儒也。尚以。誠信為本。況出世
0283c11: 之人。豈得言行乖違耶。道德之存。至誠為首。立
0283c12: 身之要。言行為先。所以南。容三復白圭。將以戒慎
0283c13: 其言。是故古人戒始慎終。自不妄語始也。靈源曰。
0283c14: 舉措不可不審。言行不可不稽。寡言者。未必愚。利
0283c15: 口者未必智也。
0283c16: 二引證分二初果報
0283c17: 經載。沙彌輕笑。一老比丘。讀經聲如狗吠而者比
0283c18: 丘者。是阿羅漢。因教沙彌急懺。僅免地獄猶墮狗
0283c19: 身。惡言一句。為害至此。
0283c20: 釋。此引往事。以證妄言之咎也。犬鳴曰吠。一言而
0283c21: 墮狗身者。果不昧因也。阿羅漢。此云無學。謂所作
0283c22: 已巳辦。梵行。已巳立。不受後有。無法可學故僅。但也。大
0283c23: 報恩經云。波羅奈國。大富長者。年至八十。生一男
0283c24: 子。名曰均提。十歲出家。往利提利因陀羅山。至如
0284a01: 來所。佛為說法。即得道果。阿難心疑白佛。佛言均
0284a02: 提沙彌。非適今也。過去毗婆尸佛時。有一年少沙
0284a03: 彌。精通三藏。見一老比丘。人相不具。好讚三寶。音
0284a04: 聲濁鈍。不能歌唄。少年罵言。音如狗吠。老比丘便
0284a05: 呼年少。汝識我否。我梵行已巳立。不受後有。年少聞
0284a06: 之。心驚毛。即求懺悔。我因愚癡。不識聖賢。願我
0284a07: 來世。見善知識。爾時年少。惡罵上座。五百生中。常
0284a08: 作狗身。百千大眾。聞佛所說。咸立誓言。假使熱鐵
0284a09: 輪。在我頂上旋。終不為此苦。而發於惡言。假使熱
0284a10: 鐵輪。在我頂上旋。終不為此苦。毀謗聖賢人。爾時
0284a11: 舍利弗。晝夜六時。以道眼觀諸眾生。有應度者。而
0284a12: 度脫之。爾時摩竭提二國中間。五百賈客。將一白
0284a13: 狗。初夜肉作食。於後夜時。狗偷食之。次日賈客
0284a14: 饑渴作瞋。持刀刖其四足。投身糞坑。宛轉腹行。受
0284a15: 苦不盡。舍利弗入城乞食。經過彼路。至此狗所。持
0284a16: 食與之。說法利喜。後一七。罪畢得出。生於人中
0284a17: 佛告阿難。爾時白狗。豈異人乎。今均提沙彌是也
0284a18: 由過去世。毀罵賢聖。墮在惡道。由初願懺悔。罪畢
0284a19: 得出。生於人道。遇佛世尊。即得漏盡。
0284a20: 二華報
0284a21: 故經云。夫士處世。斧在口中。所以斬身。由其惡言。
0284a22: 釋。此文雖出本經。然法句。阿含。大律。皆同。法苑云。
0284a23: 口者。關也。舌者。兵也。出言不當。反自傷也。高僧傳
0284a24: 云。兵者。不祥之器。不得已巳而用之。言者。不真之物。
0284b01: 不得已巳而陳之。又斧喻其舌。惡言喻斧發也。如人
0284b02: 擲斧斬天。斧落還傷自體。世人欲以惡言害彼。而
0284b03: 反目害於己巳也。如大律云。昔調達罵舍利弗。為惡
0284b04: 欲比丘。應時熱血從鼻孔出。即以生身墮大地獄
0284b05: 中。佛因而說偈曰。夫士處世。斧在口中。所以斬身。
0284b06: 由其惡言。應毀反譽。應譽反毀。自受其殃。終無有
0284b07: 樂。諸經集要云。甘露及毒藥。皆在人口中。甘露謂
0284b08: 實語。妄語則為毒。毒不決定死。妄語則決定。妄語
0284b09: 自不利。亦不利他人。自他俱不利。云何妄語說。若
0284b10: 與身不利。慎口也何妨。
0284b11: 三結勸
0284b12: 噫。可不戒歟。
0284b13: 釋。地持論云。妄語之罪。能令眾生。墮三惡道。若生
0284b14: 人中。得二種果報。一者多被誹謗。二者為人所誑
0284b15: 何故妄語墮三惡道謂緣其妄語不實。使人生
0284b16: 苦惱。是以死受地獄苦。以其欺妄。乖人誠信。故受
0284b17: 畜生報。緣其妄語。皆自貪欺。貪欺罪故。復為餓鬼
0284b18: 以其妄語。不誠實故。被人誹謗。以其妄語。欺誘人
0284b19: 故。為人所誑。既知妄語。有此四大苦報。可不戒歟。
0284b20: 第五飲酒戒分三初標名
0284b21: 五曰不飲酒。
0284b22: 釋。酒者。禍泉也。飲之令人惛迷神智。顛倒是非。爛
0284b23: 菩提芽。壞正覺果應當杜絕。梵網經云。菩薩應生
0284b24: 一切眾生。明達之慧。不應生一切眾生。顛倒之心。
0284c01: 也。昔元鑒禪師。數興造。工匠繁多。或送酒者。輒曰
0284c02: 我所造者。必令如法。寧使罷工。無容飲酒。時清化
0284c03: 寺。修營佛殿。州豪孫義。致酒兩輿與鑒。鑒即破酒
0284c04: 器。流溢地上。義大怒。明將加惱。夜夢神人。以刀擬
0284c05: 之既。躬詣懺悔。薩遮尼乾子經云。飲酒多放逸。
0284c06: 現世常愚癡。忘失一切事。常被智者呵。來世常闇
0284c07: 鈍。多失諸功德。是故黠慧人。離諸飲酒失。
0284c08: 二釋義分三初述律。二引證。三結勸。初中分四初明
0284c09: 境
0284c10: 解曰。飲酒者。謂飲一切能醉人酒。西域酒有多種。
0284c11: 甘蔗。蒲萄。及與百花。皆可造酒。此方止有米造。
0284c12: 釋。飲酒者。乃總標之詞。酒非一種。故曰一切。西域。
0284c13: 即天竺也。多種者。知神仙服食經云。採南燭草。
0284c14: 汁為酒。碧映五色之神光。扶桑記云。頓遜國有樹。
0284c15: 形似安石榴。取其花汁。貯盆內數日成美酒。洞冥
0284c16: 記云。瑤現去王門九萬里。有草割之釀酒。飲一合
0284c17: 三日不醒。飲日溪水則醒。南史載。拘樓國。有水仙
0284c18: 樹。腹中有水。謂之仙漿。飲者七日醉。古今註云。烏
0284c19: 孫國。有青田核。得水成酒味醇。飲盡更生。名青田
0284c20: 酒孚。異物志云。文草作酒味甚美。人以金買。不以
0284c21: 為貴。然酒雖有多種。大略不出其二。一者穀酒。謂
0284c22: 以五穀和而釀成之。二者木酒。謂唐。相莖花果
0284c23: 雜諸藥。而醞成之。即甘蔗。蒲萄。百花。藕根。糖蜜等
0284c24: 是也。此方。即震旦也。謂震旦惟未造故。
0285a01: 二顯戒
0285a02: 俱不可飲。
0285a03: 釋。俱不可飲者。謂如上等酒。但有色香美味。能醉
0285a04: 人者。一切俱不得飲也。若不改者。現世為人所。
0285a05: 死墮惡道亦不得以草頭著酒。滴入口中。謂涓滴
0285a06: 不除。漸成河海。乃至啗槽食。和酒食。皆不可
0285a07: 也。是故佛言。若以我為師者。不得飲酒。亦不得貯
0285a08: 畜。
0285a09: 三開權
0285a10: 除有重病。非酒莫療者。白眾方服。無故一滴不可
0285a11: 沾唇。
0285a12: 釋。重病者。言非輕小之疾也。千鈞之弩。豈獨為鼷
0285a13: 鼠所發。非酒莫療者。若醫言。別物所不能救。唯酒
0285a14: 可療者。准律白眾方服。始無自私之咎也。但不得
0285a15: 未病先病以此為由之心。而飲若假以病緣而圖
0285a16: 貪飲者。即名破戒。雖為病故。有效則服。病愈即止。
0285a17: 飲時不得入眾。應在佛殿下風遙禮。亦不聽誦經
0285a18: 持。七日之外。沐浴更衣。方許作也。無故者。無病
0285a19: 緣之故。不得飲也。律中佛言。酒有多失。開放逸門。
0285a20: 飲如葶藶。犯罪已巳積。若消病苦。非先所斷。又薩遮
0285a21: 尼乾子經云。酒為放逸根。不飲閉惡道。寧捨百千
0285a22: 身。不毀犯法教。寧使身乾枯。終不飲此酒。假使毀
0285a23: 犯戒。壽命滿百年。不如護禁戒。即時身磨滅。決能
0285a24: 定使差。我猶故不飲。況今不定知。為差為不差。作
0285b01: 是決定心。心生大歡喜。即獲見真諦。所患即消除。
0285b02: 毗尼母經云。莎提比丘。自小因酒。長養身命。後出
0285b03: 家已巳。不得酒故。四大不調。諸比丘白佛。佛言。病者
0285b04: 聽甕上嗅之。嗅不。差者。聽用酒和麵作餅食之。若
0285b05: 差者。不聽復嗅食。
0285b06: 四護譏
0285b07: 乃至不得酒。不得止酒舍。不得以酒飲人。
0285b08: 釋。。鼻也。暫停曰止。酒舍。即酒肆也。乃惡律儀
0285b09: 之一。酒止酒舍。雖不飲有大患者二。一。令人生
0285b10: 疑。二。漸薰成性。亦防微杜漸之法也。梵網經云。以
0285b11: 酒飲人者。五百世無手。戒之甚嚴。謂自破酒戒。不
0285b12: 過罪及一身。若與人飲。為害不止故。
0285b13: 二引證分二初外典。二內經。初外典分三
0285b14: 初禹禁
0285b15: 儀狄造酒。禹因痛絕。
0285b16: 釋。人物考云。儀狄。禹妃弟。善造酒。禹。飲而甘之。曰。
0285b17: 後世必有以酒亡其國者。遂儀狄。而絕旨酒。昔
0285b18: 漢邴原。絕酒不飲。人或問之。原曰。本自能飲。但以
0285b19: 荒思廢業。故斷之耳。世儒尚畏廢業。況學出世之
0285b20: 道乎。又晉中興書。元帝性嗜酒。王導深以為誡。左
0285b21: 右進觴覆之。晉書。凡民不得私釀酒沽。其有婚姻
0285b22: 及疾者。聽之。餘犯者。罰金八兩。又枚乘。七發云。酒
0285b23: 為腐腸之藥。自古聖君賢臣。恐以累民。故禁之也。
0285b24: 二紂亡
0285c01: 紂作酒池國以滅亡。
0285c02: 釋。人物考云。紂名辛。帝乙。少子。兄弟三人。長曰微
0285c03: 子啟。次曰中衍。皆庶出。三曰辛。嫡出。即紂也。資辯
0285c04: 捷疾。力格猛獸。智足以拒諫。言足以飾非。以肉為
0285c05: 林。以酒為池。使男女裸逐其間。一鼓而牛飲者。三
0285c06: 千人。宮中九市。為長夜之飲。作炮烙之刑。剖孕婦
0285c07: 斫人脛。王子比干諫之。怒曰。吾聞聖人心有七竅。
0285c08: 遂殺比干刳視其心。於是武王告諸侯曰。殷有重
0285c09: 罪。不可不伐。乃東伐紂。紂走登鹿臺。衣其珠玉。自
0285c10: 燔而死。禹謂後世以酒。亡國者。此也。所以詩書淫
0285c11: 亂之戒。其原皆在於酒。故微子以紂沉於酒。遂
0285c12: 作誥。以告箕子比干而去。穆公因周厲王。沉湎於
0285c13: 酒。故作大雅。嗟嘆而泣涕流連。後秦主符生。飲無
0285c14: 晝夜。乘醉多所殺戮。臣民畏之。海東王符堅。將兵
0285c15: 伐生。生猶醉。兵殺之。堅遂稱帝。唐敬宗。年十八
0285c16: 夜。與宦官酣飲擊毬。俄燭滅遇弒。是以亡身。喪國。
0285c17: 皆由酒也。
0285c18: 三僧過
0285c19: 僧而飲酒。可猶甚。
0285c20: 釋。僧者。謂禁戒守真。威儀出俗。紹隆聖種。震懾魔
0285c21: 軍。為人天之標幟。法門之樑棟也。若飲酒者。則言
0285c22: 多不根。過失無量。謂狀如狂象之無鉤。似戲猿之
0285c23: 在樹。故曰可猶甚也。
0285c24: 二內經分三初明因
0286a01: 昔有優婆塞。因破酒戒。遂併餘戒俱破。三十六失。
0286a02: 一飲備。焉過非小矣。
0286a03: 釋。梵語優婆塞。此云近事男。謂受持三歸五戒。可
0286a04: 以親近三寶而住故。婆沙論云。昔有一近事。稟性
0286a05: 仁賢。受持五戒。專精不犯。後於異時。遠行歸家。家
0286a06: 人赴會。彼為渴所逼。見器有酒如水。遂取飲之。便
0286a07: 犯酒戒時有來入其舍。盜殺而食。復犯盜殺
0286a08: 二戒。女尋入舍。強逼交通。復犯婬戒。家告
0286a09: 官。拒諱不陳。復犯妄語。故云。遂併餘戒俱破。三十
0286a10: 六失者謂不孝父母。輕慢師長。不信三寶。不敬經
0286a11: 法。誹謗沙門。訐露人短。常說妄語。誣人惡事。傳言
0286a12: 兩舌。惡口傷人。生病之根。諍之本。惡名流布。人
0286a13: 所譏嫌。貶斥聖賢。怨黷天地。廢忘事業。破散家財。
0286a14: 恒無慚愧。不知羞。捶打奴婢。橫殺眾生。姦婬他
0286a15: 婦。偷人財物。遠善人。狎近惡友。常懷恚怒。日夜
0286a16: 憂愁。牽東引西。持南著北。倒街臥巷。墮車墜馬。逢
0286a17: 河落水。持燈失火。暑月熱亡。寒冬凍死。此三十六
0286a18: 失。皆由一飲而備。故云。過非小矣。
0286a19: 二感果
0286a20: 貪飲之人。死墮沸屎地獄。生生愚癡。失智慧種。迷
0286a21: 狂藥。烈於砒酖。
0286a22: 釋。貪飲者。謂貪其香味。飲之快意也。殊不知快意。
0286a23: 即生顛倒。顛倒便失正念。失正念。則失佛種矣輪
0286a24: 轉五道經云。為人喜飲酒者。死入沸屎泥犁中。後
0286b01: 墮猩猩獸中。後生為人。愚癡暗鈍。故無所知。教化
0286b02: 地獄經云。信相菩薩白佛言。復有眾生。或顛或狂。
0286b03: 或癡或騃。不別好醜。何罪所致。佛言。以前世時。坐
0286b04: 飲酒醉亂。犯三十六失。後得癡身。如似醉人。不識
0286b05: 尊卑。不識好醜。故獲此罪。然善惡無爽。有因必果。
0286b06: 貪飲故墮沸屎。醉亂故失智慧。迷魂狂藥者。以酒
0286b07: 能使人顛倒錯亂。外失威儀。內喪真性故。烈於砒
0286b08: 鴆者。砒是砒霜。服之。心神撓亂而死。鴆。是鴆鳥。大
0286b09: 如班鳩。食蛇之物。凡飲食中。反毛攪之。服者即死。
0286b10: 烈者。謂酒之酷。更甚於砒鴆之毒也。然砒鴆之毒。
0286b11: 不過毀其色身。未來又得人身。飲酒之毒。能壞戒
0286b12: 身。戒身一壞。則難復矣。
0286b13: 三立誓
0286b14: 故經云。寧飲烊銅。慎無犯酒。
0286b15: 釋。寧飲烊銅者。想酒之過。利害如是。故作誓言。寧
0286b16: 飲烊銅。腐爛我身。而終不飲酒也。以上經論。及諸
0286b17: 書史。種種言辭譬喻。總之勸勉離諸酒過也。天
0286b18: 下毒之猛烈。無甚於砒酖諸毒。及以烊銅。故舉喻
0286b19: 以戒之。為佛弟子。能不醒乎。
0286b20: 三結勸
0286b21: 噫。可不戒歟。
0286b22: 釋。舍利弗問經云。迦蘭陀竹園精舍。一比丘疾篤
0286b23: 將死。優波離問。汝須何藥。曰須酒。實違毗尼。寧盡
0286b24: 身命。無容犯酒。優波離言。若為病開。如來所許。於
0286c01: 是服酒差病。比丘懷慚。猶謂犯酒。往至佛所。慇勤
0286c02: 悔過。佛為說法。得羅漢道。粱高僧傳云。法遇在江
0286c03: 陵長沙寺。一僧飲酒。廢夕燒香。遇但罰不遣。師道
0286c04: 安以筒盛荊。寄遇。遇向筒致敬伏地。令維那行杖。
0286c05: 垂淚自責。
0286c06: 第六著香花鬘戒分二初標名
0286c07: 六曰。不著香花鬘。不香塗身。
0286c08: 釋。不著。香花等者。斷其貪愛也。貪愛若斷。即同佛
0286c09: 身。依正莊嚴。自然具足。欲得莊嚴具足。先當離香
0286c10: 觸二塵也。世人皆知。如來依正莊嚴。世無能比。
0286c11: 而不知如來依正。從曠劫苦行修成。斷滅貪愛所
0286c12: 感。今人苦行不修。貪愛不斷。而欲彷彿如來依正
0286c13: 者。譬如貧人。服帝王服。其禍速至矣。
0286c14: 二釋義分三初述律。二引證。三結勸。初中分二初明
0286c15: 境
0286c16: 解曰。華鬘者。西域人貫華作鬘。以嚴其首。此土則
0286c17: 繒絨金寶。製飾巾冠之類是也。香塗身者西域貴
0286c18: 人。用名香為末。令青衣摩身。此土則佩香熏香。脂
0286c19: 粉之類是也。
0286c20: 釋。梵語磨羅。此去華鬘。或云瓔珞。天竺人多用蘇
0286c21: 摩那等花。行列貫串。以嚴其首。名之為鬘。無論男
0286c22: 女。皆以此而莊嚴之。繒。是細絹。絨。即刮絨。練熟絲
0286c23: 也。製飾者。謂以金銀七寶等物。裝飾瓔珞環釧。并
0286c24: 製造巾冠之類也。其巾冠之製。始於黃帝之時。古
0287a01: 禮二十始冠。其士人用冠。庶人用巾。自後子雲東
0287a02: 坡。各製其式。名不一定名香者。謂沉檀速麝。龍腦
0287a03: 酥合。薰陸白膠等貴重之香也。塗身者。天竺國法
0287a04: 貴勝男女。皆用好香為末。或洗浴之後。令童子以
0287a05: 塗其身。如此方香肥皂之類。青衣侍童也。如玄真
0287a06: 子。命樵青竹裏煎茶是也。此方有佩帶香囊。或用
0287a07: 香筒。以熏衣被。乃至塗抹胭脂膩粉等。皆攝此戒
0287a08: 二儀錄云。臙脂起自紂以紅藍花汁作脂。為桃花
0287a09: 籹燕國所出也。銀粉古今註云。三代以鉛為粉。此
0287a10: 皆俗態也。
0287a11: 二顯戒
0287a12: 出家之人。豈宜用此。
0287a13: 釋。謂出家人。若用繒絨金寶等。製飾帽笠者即如
0287a14: 天竺貫花作鬘。以嚴其首也。若佩香熏香者。即是
0287a15: 以香塗身也此皆俗士所為。非僧所用。既然出俗
0287a16: 當遠離飾好。修出世道壞色為服。莊嚴法身戒定
0287a17: 為香薰無漏體。詎可同俗行事。恣心貪愛耶。故云
0287a18: 豈宜用此。若貪愛心。著是物者非佛弟子。何也以
0287a19: 貪愛心。是發欲之本。欲念若除。則諸惡不生也。大
0287a20: 菩薩藏經云。若有味著花鬘塗香。即是味著熱鐵
0287a21: 花鬘亦是味著屎尿塗身也。
0287a22: 二引證分五初思古
0287a23: 佛制三衣。俱用麤而獸毛蠶口。害物傷慈。非
0287a24: 所應也。
0287b01: 釋。佛制如上。三衣者安陀會多羅僧。僧伽黎也
0287b02: 麤者。不精者。不緻。此引智度論文而語之。以誡
0287b03: 不得貪好故獸毛。裘褐之類。蠶口。紬絹之類。此皆
0287b04: 從殺生而成。故曰害物。有虧慈濟之心。故曰傷慈
0287b05: 既違佛制。復傷仁慈。故曰非所應也大智照律師
0287b06: 云。智度論明。昔日迦葉如來。授我釋迦本師衣者
0287b07: 十三條。麤布僧伽黎是也洎至垂滅。親付飲光尊
0287b08: 者於足山。以待彌勒可見佛佛所持。麤布衣也。
0287b09: 二開權
0287b10: 除年及七十。衰之甚。非綿不煖者。或可為之。餘
0287b11: 俱不可。
0287b12: 釋。氣弱日衰。力少曰頹。甚者。不堪極也。謂七十已巳
0287b13: 後。血氣衰微。神力不堪。麤重衣服。不能行動。故權
0287b14: 許之。此大師以世間服。而垂慈故。非三衣也。或者
0287b15: 不定也。謂衰頹不甚。則不許也。感通傳云。唐乾封
0287b16: 二年二月。四天王白宣律師曰。釋迦如來初成道
0287b17: 時。乃至涅槃。唯服麤布僧伽黎。及白三衣。未曾
0287b18: 著其蠶衣繒帛也。
0287b19: 三俗儉
0287b20: 夏禹。惡衣。公孫布被。王臣之貴。宜為不為。
0287b21: 釋。惡者。敞衣。頌禹之德也。通鑑載。伯禹。夏后氏。名
0287b22: 文命。字高密。諡謚法。受禪成功曰禹。祖顓頊。父。乃
0287b23: 黃帝玄孫也。孕歲有二月。堯戊戌五十八載。六月
0287b24: 六日生於道之石紐鄉。長於西。以土德王。正
0287c01: 建寅。百有六歲。崩於會稽。堯時洪水滔天。治水
0287c02: 無功。舜乃舉禹續父業。居外十三年。以開九州。三
0287c03: 過其門不入。水害遂息。受舜禪位。都於安邑。國號
0287c04: 曰夏。禹為人。敏給克勤。其德不違。其仁可親。其言
0287c05: 可信。其聲應鐘。律身有法度。故孔子稱曰菲飲食。
0287c06: 而致孝乎鬼神。惡衣服而致美乎蔽冕。卑宮室而
0287c07: 盡力乎溝洫。禹。吾無間然矣。昔帝堯。布衣掩形。鹿
0287c08: 裘禦寒。衣履不敝不更換。漢文帝。亦身衣弋綈。幃
0287c09: 帳無文。晉武帝焚雉頭裘。猶敕不許貢獻。奇技異
0287c10: 服。斯等聖君非一。不能盡舉也。公孫。姓也。名弘。漢
0287c11: 武帝徵為博士。天子察其敦厚。遂以為御史大夫。
0287c12: 食不重肉。脫粟之飯。而為布被。俸祿皆給與仰食
0287c13: 之賓。家無所餘。時汲黯奏曰。弘位在三公。然為布
0287c14: 被。此詐也。帝問弘。弘謝曰有之。誠中弘病。夫以三
0287c15: 公為布被。實飾詐以釣名。且無汲黯之忠。陛下安
0287c16: 得聞此言。天子以為謙讓。愈益厚之。以弘為丞相
0287c17: 封平津侯。年八十而終。
0287c18: 四僧節
0287c19: 豈得道人。反貪華飾。壞色為服。糞掃蔽形。固其宜矣。
0287c20: 釋。道人者。學道之人也華。花繅飾。裝飾出家受戒
0287c21: 期得道果。而反貪花繅服飾。則於道行無益矣。壞
0287c22: 色者凡檀越所施衣財。用草根樹皮。染成青。黑。木
0287c23: 蘭。三種壞色一。壞其貪愛之心。與道相應故。二。壞
0287c24: 其五大上色。以別俗服故。亦名緇色。即壞色也。糞
0288a01: 掃衣者。律有十種。謂世人所棄。不用之物。視同糞
0288a02: 掃故。比丘拾來。浣染成袈裟色。縫補三衣。以蔽形
0288a03: 體知足進道。息馳求心斷憍恣念。故曰固其宜矣
0288a04: 昔比丘持糞掃衣。就河而洗諸天取汁。用洗自身。
0288a05: 而不辭穢次外道持淨將洗。諸天遙遮。勿污池
0288a06: 水。是知重其德。不重其物也。
0288a07: 五舉況
0288a08: 古有高僧三十年著一鞋況凡輩乎。
0288a09: 釋。高僧者謂居塵不染。道高德重之稱也。雙履曰
0288a10: 。唐高僧傳云慧休法師十六歲出家學通經論
0288a11: 尤善華嚴唯有律部。未遑精閱。意以為戒可事求。
0288a12: 按讀即曉。未勞師授。後披一卷。性遮茫然。方悔前
0288a13: 議。乃請律提瓶。從洪律師。聽四分律。三十餘遍。而
0288a14: 顧諸學徒曰。余往聽經論。一遍入神。今聽律部。逾
0288a15: 增逾暗。豈非理可求事難通會。是以聽礪公
0288a16: 講律礪曰。法師大德暮年。如何猶勤律部。休曰。余
0288a17: 憶出家之始。從虎口中來。豈以老朽。而可斯須離
0288a18: 耶。吾恨不得常聞耳。今之後學。薄知文句。宗致渺
0288a19: 然。即預師範。所以終夜長嘆矣。休敬慎三業。懷課
0288a20: 六時。奉禁守道。逾衰逾篤。衣服趣得體。襆懸壁
0288a21: 上著一麻鞋經三十餘年。遇軟地則赤。人問之
0288a22: 故。答曰。信施難消。帝屢召入京。固以疾辭。春秋八
0288a23: 十有八。又唐通慧禪師大悟後。布衲重縫。冬夏不
0288a24: 易。晚年唯一裙一被。一麻鞋二十餘載。遇砂地則
0288b01: 穿之。恐傷父母遺體故。遇軟地則赤行。恐損他
0288b02: 信施故。
0288b03: 三結勸
0288b04: 噫。可不戒歟。
0288b05: 釋。優多羅母經云。優多羅比丘。尊佛樂法。酒不歷
0288b06: 口。過午不食。香花脂粉。未嘗附身。母為餓鬼。優多
0288b07: 羅以瓶盛水。楊枝著中。法服覆上。飯比丘僧。舉名
0288b08: 願。母免重咎。阿育王經云。南天竺有一男子。於
0288b09: 佛法中出家。少欲知足。不樂榮顯。不以酥油摩身。
0288b10: 不以湯水洗浴。不食酥油。不願華飾。常畏生死。詣
0288b11: 摩偷羅國。禮敬優波笈多。一聞說法。精進思惟。得
0288b12: 羅漢果。
0288b13: 第七歌舞觀聽戒分二初標名
0288b14: 七曰。不歌舞倡伎。不往觀聽。
0288b15: 釋。不歌舞者。身口無過。不觀聽者。眼耳清淨也。學
0288b16: 道以修身為本。當守口如瓶。防意如城。惟務一心。
0288b17: 精勤辦道。然三界之中。舉足動步。無非罪苦。古人
0288b18: 說。暫時不在。如同死人。道業未成。有何樂處。初心
0288b19: 一失。後悔難追。故曰。不得歌舞倡伎。及往觀聽也。
0288b20: 嘗論耳目之於聲色。極易惛人神智。亦能發人悟
0288b21: 機。故仙人緣之而神足頓失樓子因之。而心地豁
0288b22: 開。推其惛智之源。謂被聲色流轉。故名順流。順者
0288b23: 下也。究其發悟之本。不被聲色流轉。故名逆流。逆
0288b24: 者。上也。今之博地凡夫。不被聲色流轉者少。故於
0288c01: 道日遠矣。是以初學者。當避聲色。如刀劍。觀戲笑。
0288c02: 猶如哭。歌舞如狂。外境不。則內心自寂也。昔佛
0288c03: 在世時。大權菩薩。感佛恩德。現天人身。常以梵唄
0288c04: 歌讚於佛。或演無常。苦。空。無我之音。令諸眾生。感
0288c05: 悟真常。使水鳥樹。林。咸宣妙法。豈可同於世間。歌
0288c06: 舞倡伎。而比喻耶。
0288c07: 二釋義分三初述律。二引證。三結勸。初中分二初明
0288c08: 境
0288c09: 解曰。歌者。口出歌曲。舞者。身為戲舞。倡伎者。謂琴。
0288c10: 瑟。簫。管。之類是也。
0288c11: 釋。歌曲者。謂引聲揚韻。唱和曲調也。樂書云。樂有
0288c12: 歌。歌有曲。曲有詞。所以詩言志。歌詠言。爾雅云。長
0288c13: 引其聲。比於琴瑟曰歌。歌聲遠聞曰謠。故善歌者。
0288c14: 有含商吐角之音也。戲舞者。如霓裳芰飾。窈窕翩
0288c15: 翻。及身首變現。手足跳躑等。倡伎者。即伶人也。謂
0288c16: 能鼓吹。琴瑟簫管之類。以娛樂也。又琴瑟。是絲樂。
0288c17: 簫管。是竹樂。琴者。爾雅疏曰。伏羲桐為琴。又云。
0288c18: 神農。氏作別名曰離。大者。絃二十七。未詳長短。廣
0288c19: 雅曰。琴長三尺六寸六分。表之三百六十日。合
0288c20: 天人之和。廣六寸。表六合。腰四寸。亦表四時。前
0288c21: 廣後狹表尊卑。面圓背方。表天地。五絃。表五行。十
0288c22: 三徽。表十二律。餘一徽。表閏。後文王加少宮。少商。
0288c23: 二絃。或七。或云。加文武二絃。字云。大者。長八尺
0288c24: 一寸。中。長三尺六寸六分。詩義云。鳳池四寸。表四
0289a01: 時。龍池八寸。表八風。又有說云。琴有三十三絃。
0289a02: 桑為之。以修身理性。反其天真。今人用之。為戲樂
0289a03: 誤矣。瑟者。爾雅疏曰。伏羲作五十絃。黃帝破為二
0289a04: 十五絃。禮圖舊云。雅瑟長八尺一寸。二十三絃。其
0289a05: 常用者。十九絃。餘四絃。頌瑟長七尺二寸。二十五
0289a06: 絃。盡用之。鄭注云。大瑟。別名曰灑。又呂氏春秋云
0289a07: 朱襄氏之世。天下多風。陽氣不積。果實不成。故斌
0289a08: 王建五絃之瑟。瞽瞍作十五絃。舜益八絃。漢武帝
0289a09: 歌兒。作二十五絃。白虎通云。琴者。禁也。所以禁止
0289a10: 邪想。以正人心志也。瑟者。嗇也。閑也。所以懲忿窒
0289a11: 欲。正人之德也。簫者。風俗通云。舜作簫。編小竹管
0289a12: 為之。參差不齊。象鳳之翼。博雅云。大者。二十三管。
0289a13: 長尺四寸。小者。十六管。長尺二寸。爾雅云。大者。名
0289a14: 言。小者名筊。釋名。簫。肅也。其聲肅肅而清也。又禮
0289a15: 記曰。女媧作笙。說文云。笙者。象鳳之巢。大者名巢。
0289a16: 十九簧。小者名和。十三簧。管者。長一尺。圍寸。漆竹
0289a17: 為之。如笛六孔。十二月之音。大者名簥。小者名。
0289a18: 豎吹。如簫。形如篪籥。周禮曰。篪竹為之。長尺四寸。
0289a19: 七孔橫吹。毛傳曰。籥竹為之。如笛三孔。橫吹。文王
0289a20: 之樂。風俗通云。笛者。武帝時。丘仲作。長尺四寸。六
0289a21: 孔。或七孔。笛者。滌也。所以蕩滌邪穢。納之雅正也。
0289a22: 樂書云。剪雲夢之霜筠。法龍吟之異韻。今時簫體
0289a23: 似笛。只在橫以別也。謂者為簫。橫者。為笛。其
0289a24: 餘琵琶箜篌等。皆技樂之類也。
0289b01: 二顯戒
0289b02: 不得自作。亦不得他人作時。故往觀聽。
0289b03: 釋。不得自作者。謂不得自己巳口唱歌曲。及歌誦
0289b04: 經。如婆羅門。吟詩讀書等聲也。亦不得身為戲舞
0289b05: 如霓裳窈窕登場。假粧故事。乃至掉臂叉手。執刀
0289b06: 揮戟等。皆不得也。故往者。有心故往。步步招愆無
0289b07: 心而遇。住則成罪也。
0289b08: 二引證分四初欲害
0289b09: 古有仙人。因聽女歌音聲微妙。遽失神足觀聽之
0289b10: 害如是。況自作乎。
0289b11: 釋。遽。即也。神足者。謂神仙有五通。一。天耳通謂一
0289b12: 切苦樂音聲。悉能聞故。二。天眼通。謂一切形色。及
0289b13: 諸眾生。死此生彼苦樂之相。悉能見故。三。宿命通
0289b14: 謂自他多生所行之事悉能知故四。他心通謂他
0289b15: 人心中。思惟善惡之事悉能知故五。神足通謂隨
0289b16: 意變現。飛行自在。一切所為。無有障礙故大毗婆
0289b17: 沙論云。昔有陀衍那王將諸宮女。詣水山。除
0289b18: 去男子。純與女人。燒眾名香奏五妓樂。露形而舞
0289b19: 樂音清妙。香氣芬馥。時有五百仙人。乘神通上過
0289b20: 或見色。或聞聲。或香皆退神通。一時墮下。如折
0289b21: 翼鳥。不復能飛。王見問曰。汝等是誰。諸仙答言。我
0289b22: 是仙人。王言。汝得非非想定否。仙言未得。乃至問
0289b23: 言汝得初禪否。仙言曾得今失。時王瞋言。不離欲
0289b24: 人。如何觀我宮人婇女。便利劍。斷截五百仙人
0289c01: 手足彼諸仙人。有從眼根而退。有從耳根而退有
0289c02: 從鼻根而退。是故一時墮落。故云觀聽之害如是
0289c03: 況自作乎。所謂纔生一念欲。便失五神通。是也。
0289c04: 二闢妄
0289c05: 今世愚人。因法華有琵琶鐃鈸之句。恣學音樂。然
0289c06: 法華乃供養諸佛。非自娛也。
0289c07: 釋。今世。末法時也愚人。不諳教法者。法華乃一乘
0289c08: 之妙法。琵琶是胡琴。長三尺五寸。象三才五行。四
0289c09: 絃象四時也。鐃也謂鳴時則樂音喧也。古以
0289c10: 金造之又鐃。止也。凡秉軍法卒常執鐃。金鐃一響
0289c11: 聲即止也。鈸。助也。謂鳴時以助樂聲也。娛。樂也。
0289c12: 謂初出家人。無向上志。乃不知出家之體最尊。而
0289c13: 流俗之風甚下。但聞法華有琵琶鐃鈸之句。輒便
0289c14: 恣心肆作。以取其樂。乃不知樂是苦因。然法華是
0289c15: 使人作。供養諸佛。種未來成佛之因。受戒之人。果
0289c16: 能戒行精嚴。豈無諸天護佑。設或誦經禮懺。猶可
0289c17: 名為法施。若麤細音樂。則恐情生愛染。故不許
0289c18: 也。甚至蒙昧愚人。不學毗尼。謬解聖意。借言法華
0289c19: 之句。恣意習學。吹簫打鈸。以為娛樂。抑何異於優
0289c20: 伎人耶。則僧寶淪失。地獄因深。律云。舍利弗。目犍
0289c21: 連般涅槃已巳。時諸比丘。自作伎樂。吹唄供養。佛言。
0289c22: 不應爾。諸比丘畏慎。不敢令白衣作伎。佛乃聽許。
0289c23: 則佛制可知矣。問如來說法。無有二言。法華律儀。
0289c24: 皆是佛說。云何法華則許。律儀不許耶。然要知律
0290a01: 儀中人。若以音樂為功德。即律儀轉為法華矣。若
0290a02: 法華中人。以音樂自娛。即法華律儀。俱不成矣。
0290a03: 三撫正
0290a04: 應院作人間法事道場。猶可為之。今為生死。捨俗
0290a05: 出家。豈宜不修正務。而求工伎樂。
0290a06: 釋。應院者。謂應供檀門。作佛事之院也。人間法事
0290a07: 者。顯非出世間真實佛事也。閑晏修道之處。名為
0290a08: 道場。緣佛初坐菩提樹下。成等正覺。故以此處為
0290a09: 得道之場。今以人間法事。而為道場者。亦由檀信
0290a10: 誠。奉請三寶。以求福利。是故凡供佛轉法之處。
0290a11: 稱為道場。非第一菩提道場也。猶可為之者。乃少
0290a12: 允之詞。非大許也。謂瑜伽佛事。古來皆是行德兼
0290a13: 優。大法師作。但今非昔比也。割愛辭親。是曰捨俗
0290a14: 出煩惱家。故曰為生死。持戒禪誦禮拜。勤修福慧。
0290a15: 名為正務。正務不修。而反專於技樂者。重增生死
0290a16: 之累也。信施難消。光陰度。將何以敵生死也。
0290a17: 四革弊
0290a18: 乃至圍碁陸博。骰擲摴蒱等事。皆亂道心。增長過惡。
0290a19: 釋。圍。博物志云。堯作以教丹朱也。子三百六十
0290a20: 一。縱橫十九路。方言云。自關以東謂之奕。象棋。有
0290a21: 三十二子。以象牙飾之。故云象棋。世傳堯作圍棋。
0290a22: 武士作象棋。以象戰故。有云。昔神農以日月星
0290a23: 辰為像。唐相國牛僧孺。用車馬將士卒。加砲代之
0290a24: 為機矣。陸博。漢書注云。行棋也。鮑宏博經云。二棋
0290b01: 分黑白。各半擲之。骰。即骰子。是陸博采釆具。又陸博。
0290b02: 即雙陸棋。亦名博塞戲。魏曹植。製雙陸局。以五木
0290b03: 為骰子。有梟。盧。雉。犢。塞。五者。為勝負之采釆。故人刻
0290b04: 一骰為梟鳥形。得之為上勝。又骰六箸。行六棋。謂
0290b05: 之六博也。擲者。投也。拋也。如擲石投壺。拋毬跳錢
0290b06: 也。投壺。古用石。今用矢。以中者為勝。摴蒱。即博籌
0290b07: 也。今謂之呼盧。取純色為勝。用六子為馬。今人擲
0290b08: 之為戲。亦博奕之總名。所謂摴蒱一擲。百萬是也。
0290b09: 等者。總結一切戲具也。如上所說。皆非佛子所為。
0290b10: 徒亂修道之心。增長愚癡惡業。沉淪苦海。無解脫
0290b11: 時。有志之人。寧守愚樸。甘坐蒲團。三衣一。專精
0290b12: 戒學。如求工末技。而犯佛戒者。豈好心出家之所
0290b13: 為耶。大都善惡對待。如箭鋒相柱究竟為惡則易。
0290b14: 為善則難。為惡如放無韁之馬。為善如逆水之
0290b15: 舟。逆水之舟。漸有上進。無韁之馬。一去難收矣。此
0290b16: 又為同志者之所語也。晉陶侃為荊州刺史。見吏
0290b17: 博奕戲具。謂曰。圍棋。堯舜以教愚子。博奕。殷紂所
0290b18: 造。諸君並國器。何以此為。又云。大禹聖人。乃惜寸
0290b19: 陰。至於眾人。當惜分陰諸參佐。毋以戲廢事。遂取
0290b20: 摴蒱。投之於江曰。摴蒱。乃牧奴戲耳。
0290b21: 三結勸
0290b22: 噫可不戒歟。
0290b23: 釋。高僧傳云。唐玄奘法師。年十一出家。觀諸沙彌。
0290b24: 劇談掉戲。謂曰。夫出家者。為無為法。豈復更為兒
0290c01: 戲。可謂徒喪百年矣。大論云。聲相不停。暫聞即滅。
0290c02: 愚癡之人。不解聲相無常變失。故於音聲中。妄生
0290c03: 好樂。於已巳過之聲。念而生染著。有智之人。觀聲生
0290c04: 滅。前後不俱。無相及者。作如是知。則不染著。若斯
0290c05: 人者。諸天音樂。尚不能亂。何況人聲。如是等種種
0290c06: 因緣。訶聲過失。則不著矣。如夫迦葉等。聞天王彈
0290c07: 琴。尚起作舞。不能自安。況凡夫輩。可不自警耶。遠
0290c08: 祖云。苟以亂意。皆為非法。
0290c09: 第八坐高廣大戒分二初標名
0290c10: 八曰。不坐高廣大。
0290c11: 釋。不坐者。身離觸塵故。謂佛弟子。依戒修行。於四
0290c12: 儀中。應當事事知足。不得愛好床褥。生長憍恣。懶
0290c13: 修禪誦。有所好樂。則不得其正也。戒經云。常求三
0290c14: 昧為。智慧為座。一心志道。不得同俗行事。貪好
0290c15: 受用也。一息不還。便同壤。愛好何用。中阿含經
0290c16: 云。生聞梵志問佛。出家以何為苦。佛言。出家以自
0290c17: 在為苦。謂隨順貪欲。嗔恚愚癡。不守禁戒。因此憂
0290c18: 惑。故以自在為苦也。又問以何為樂。佛曰。出家以
0290c19: 不自在為樂。謂學道不隨貪欲。瞋恚。愚癡。以戒自
0290c20: 制。則無諍。無諍。則無怨憎。憂苦。有此義利。故
0290c21: 以不自在為樂也。
0290c22: 二釋義分三初述律。二引證。三結勸。初中分二初明
0290c23: 制
0290c24: 解曰。佛制繩高不過如來八指。過此則犯。
0291a01: 釋。繩。十八種物之一也。謂以繩穿。繫於林中。樹
0291a02: 下棲宿。以避卑濕故。如來者。謂乘如實道。來度眾
0291a03: 生也。律中因瓶沙王。以迦藍陀竹園供佛及僧。諸
0291a04: 大長者。作種種房舍。鋪設地敷。天雨之時。地多潮
0291a05: 濕。有病比丘。不堪坐臥。佛言。聽作。時有蛇蝎蜈
0291a06: 蚣入內。未離欲者。見皆驚恐。佛言。聽安。高一尺
0291a07: 六寸。即如來八指也。有二種。一繩。為行者
0291a08: 設。二木。為坐禪者設。今言坐者。木也。毗婆沙
0291a09: 論云。佛八指。約高一尺六寸。如中人一肘。坐時
0291a10: 不掛空。過此量者曰高。但可容身轉側。過此量者
0291a11: 曰廣。既高且廣。故名為大。大師恐初機學者。放逸
0291a12: 身心。增長過惡。故如大僧所制而說也。
0291a13: 二戒
0291a14: 乃至漆彩雕刻。及紗絹帳褥之類。亦不宜用。
0291a15: 釋。漆者。漆也。彩者。莊彩也。雕刳其內。刻其外。
0291a16: 紗絹者。皆殺生之財也。如上等物。乃王臣俗士所
0291a17: 貴。非出家者之所行為。違佛明制。損德招愆。故不
0291a18: 宜用也。若檀越施來。但宜藏護。不應受用。若大眾
0291a19: 長連上。坐臥不論。困學紀聞云。舜作食器。流漆
0291a20: 墨其上。國之不服者。十三人。禹作祭器。墨漆其外。
0291a21: 朱其內。國之不服者。三十三人。然舜禹聖君也。
0291a22: 用漆為器。不為過分。而有賢臣諫諍者。恐百官
0291a23: 庶民。靡費不節故。今之出家者。華其私室。精其器
0291a24: 皿。制度失佛祖之箴。受用等王侯之供。忠言逆耳。
0291b01: 直諫者。乃違。脅肩諂笑。曲奉者。是趣。此其所以。叢
0291b02: 林日弊。法門衰替矣。初學記云。蒿宮茆柱實興國
0291b03: 之清猷。玉席珠衣。乃危之弊化也。
0291b04: 二引證分三初舉況
0291b05: 古人用草為座。宿於樹下。今有榻。亦既勝矣。何
0291b06: 更高。廣縱恣幻軀。
0291b07: 釋。此引古以鑒今。正明持戒止貪之益也。可坐可
0291b08: 臥。名之曰。狹而長者。故名為榻。物原云。神農始
0291b09: 作蓆。已巳前尚無。然最尊最貴。莫過於王。至上至
0291b10: 聖。莫過於佛。世尊出王宮。塚間露坐。樹下棲身。及
0291b11: 成佛時。用草為坐。而作是言。我若不成正覺。終不
0291b12: 起跏趺。此如來出世之榜樣也。今有榻。已巳勝於
0291b13: 樹居草座。何更高廣雕刻。縱此身形。那肯還想修
0291b14: 道耶。幻軀者。謂此身乃四大和合而成。緣聚則生。
0291b15: 緣散則滅。猶如夢幻空花。妄不實。故曰幻軀。愚
0291b16: 夫不了。執之為實。恣情縱欲。增長漏根。所以長淪
0291b17: 三有。往還無際矣。東林混融禪師。示眾云。避萬乘
0291b18: 尊榮。受六年飢凍。不離草座。成等正覺。度無量眾。
0291b19: 此黃面老爺。出家樣子。後輩忘本。反為口體。如佛
0291b20: 言曰。為沙門者。去世資財。乞食取足。日中一食。樹
0291b21: 下一宿。慎勿再矣。
0291b22: 二苦益
0291b23: 尊者。一生不著蓆。高峰妙禪師。三年立願。不
0291b24: 沾。
0291c01: 釋。西域記云。尊者中天竺人。本名難生。由在胎六
0291c02: 十年始生故。至八十歲。投九祖伏尊者出家。時
0291c03: 年少比丘誚曰。出家之業。一則習禪。二則誦經。汝
0291c04: 今衰老。何所取進。尊者聞之。誓曰。我若不通三藏。
0291c05: 不斷三惑。得六神通。具八解脫。終不以脅至蓆。於
0291c06: 九祖處。執侍左右。未嘗睡眠。日則披閱三藏。夜則
0291c07: 坐禪。三年之內。悉證所誓。為第十祖。時人敬仰。號
0291c08: 脅尊者。一生者。從出家敘起也。元高峰禪師。諱原
0291c09: 妙。吳江徐氏子。母夢僧乘舟來。乃孕。至離襁褓。喜
0291c10: 趺坐。遇僧入門。輒欲從之。年十五。出家於嘉禾密
0291c11: 印寺。十六薙髮。十七習天台教。二十更衣入淨慈。
0291c12: 立三年死限。不澡身。不薙髮。不沾床。口體俱忘。
0291c13: 後於天目師子巖。西石洞。營小室如舟。榜曰死關。
0291c14: 絕給侍。洞非梯莫登。撒梯斷緣。雖弟子罕得瞻視。
0291c15: 示寂偈云。來不入死關。去不出死關。鐵蛇鑽入海。
0291c16: 撞倒須彌山。
0291c17: 三樂愆
0291c18: 悟達受沉香之座。尚損福而招報。
0291c19: 釋。唐知玄法師。俗姓陳。三學洞貫。名冠一時。異跡
0291c20: 猶多。故世號為陳菩薩。五歲即便能詩。十四講涅
0291c21: 槃經。李商隱贈詩云。十四沙彌能講經。似師年紀
0291c22: 秪瓶。沙彌說法沙門聽。不在年高在性靈。懿宗
0291c23: 賜沉香寶座。高二丈餘。僖宗賜號曰。悟達國師。二
0291c24: 帝供養。隆厚非常。後忽定中見菩薩降手摩玄頂。
0292a01: 演深妙法。而安慰之。言訖即隱。俄見一珠。入玄左
0292a02: 股。隆起痛甚。上有晁錯二字。遂成人面瘡。而玄前
0292a03: 身是漢袁盎也。害晁錯斬於東市。玄十世為高僧。
0292a04: 錯求報不得。因過受人主寵遇。一念名利心起。於
0292a05: 德有損。故能害之。幸遇西蜀迦諾迦尊者。洗以三
0292a06: 昧水解之。故不為患矣。詳如本傳。
0292a07: 三結勸
0292a08: 噫。可不戒歟。
0292a09: 釋。此座帳褥。乃四聖種之一也。於此知足。則能
0292a10: 進修道業。證三菩提。故名聖種。若不知足。則道果
0292a11: 無分。聖種失矣。如悟達國師。見解超時。行位未測。
0292a12: 由不知足。一念心起。德損禍至。我輩何人。不以為
0292a13: 戒。哀哉。雜阿含經云。一沙門在河邊樹下。學道十
0292a14: 二年。貪想不除。身靜意遊。曾無寧息。不能得道。佛
0292a15: 化作沙門。至其所。有龜從河中出。來至樹下。復有
0292a16: 水狗。飢行求食。便欲啗龜。龜縮其頭尾四足。藏於
0292a17: 甲中。不能得啗。佛曰。吾念世人。不如此龜。放恣六
0292a18: 情。外魔得便。形壞神去。生死無端。輪轉五道。苦惱
0292a19: 百千。即說偈言。藏六如龜。防意如城。慧與魔戰。勝
0292a20: 則無患。沙門聞之。即得道果。
0292a21: 第九非時食戒分二初標名
0292a22: 九曰。不非時食。
0292a23: 釋。不非時食者。謂同如來正中而食。口不犯過也。
0292a24: 離此便名非時。前八。後一。名戒。此非時食名齋。齋
0292b01: 者。齊也。謂齊過中不食也。如來處於五中。謂降生
0292b02: 中國。中夜踰城。日中一食。中夜成佛。所談中道。律
0292b03: 云。如來性離非時食。從誕王宮。乃至涅槃。中間未
0292b04: 嘗非時食也。毗羅三昧經云。非時不食。得五種利
0292b05: 益。一。離諸貪欲。二。神氣清爽。三。能睡魔。四。道業
0292b06: 易辦。五。增長福壽。舍利弗問經云。檀越造僧伽藍。
0292b07: 厚置資給。供出家人。非時就典食者索食。與者食
0292b08: 者。得何等罪。檀越得何等福。佛言。非時食者。是破
0292b09: 戒人。是犯盜人。非時與者。亦破戒人。亦犯盜人。盜
0292b10: 檀越物。非施主意。施主無福。如失物故。但有發心
0292b11: 置立之善也。西陽雜云。貞元中。荊州天崇寺。僧
0292b12: 智燈。常持金剛經。遇疾死。弟子啟手足猶熱。未敢
0292b13: 殮。經七日活云。初見冥王。合掌。下階訊曰。因公
0292b14: 持經功德。更延壽十年。免脫生死。又問。人間眾僧。
0292b15: 中晚以藥為食。食薏苡仁。大違本教。燈曰。律有開
0292b16: 遮故。王曰。此後人加之。非佛意也。今荊州僧眾。中
0292b17: 後無飲藥者。
0292b18: 二釋義分三初迷律。二引證。三結勸。初中分二初定
0292b19: 時
0292b20: 解曰。非時者。過日午。非僧食之時。分也。諸天早食。
0292b21: 佛午食。畜生午後食。鬼夜食。僧宜學佛。不過午食。
0292b22: 釋。日午者。乃順此方之言。約依經律。應云日中。若
0292b23: 日過中。及明相未出。是名非時。故曰非僧食之時
0292b24: 分也。良以午分八刻。前四名時。後四非時。恐人渾
0292c01: 濫。故不言午。而言中也。諸天早食者。早以清勝為
0292c02: 義。天者。天然。謂因修五戒十善。感受天然清勝之
0292c03: 福故。其人間清勝至誠。亦在於早。天開以子。故齋
0292c04: 天在於早晨。而諸天喜人清勝至誠。自然受供也。
0292c05: 佛午食者。以午食為法食故。毗羅三昧經。瓶沙王
0292c06: 問佛言。何故。佛日中食。佛言。早起諸天食。日中三
0292c07: 世諸佛食。中後畜生食。日暮鬼神食。如來欲斷六
0292c08: 趣因。令入中道。故同三世諸佛食也。畜生午後食
0292c09: 者。梵語底栗車。此云畜生。即六畜也。謂因中所作
0292c10: 逆天悖理之事。故感此道。負天而行。中後而食也。
0292c11: 鬼神夜食者。鬼。畏也。謂怯多畏故。神者。能也。大
0292c12: 力者。能移山填海。小力者。能隱顯變化。由諂誑心。
0292c13: 所作之事。恐令人知。故感此道。黑暗而食也。僧宜
0292c14: 學佛等者。謂佛為出世聖人。久斷六道因。今發心
0292c15: 受戒。志願成佛。若欲成佛。出六道果者。當先斷入
0292c16: 六道因。令同三世諸佛。常法喜禪悅。過午則不
0292c17: 食也。處處經中佛言。中後不食有五福。一。少婬。二。
0292c18: 少睡。三。得一心。四。無有下風。五身得安隱。亦不作
0292c19: 病。夫戒者。猶人之衣食也。苟無衣食。則人奚存故。
0292c20: 大律云。毗尼藏者。是佛法壽命。毗尼住世。則佛法
0292c21: 久住也。故如來將涅槃時。諄諄教誡云。我滅度後。
0292c22: 汝等以戒為師。若我住世。無異此也。所以大迦葉
0292c23: 等。終身奉行。祖祖傳持。咸遵佛敕。未嘗違也。
0292c24: 二興慈
0293a01: 餓鬼聞碗聲。則咽中火起。故午食尚宜寂靜。況
0293a02: 過午乎。
0293a03: 釋。餓鬼者。飢渴所逼曰餓。希求名鬼。謂彼餓鬼。恒
0293a04: 從他人希求飲食。以活性命。由昔慳貪。不行布施。
0293a05: 故墮餓鬼中。咽小如針。腹大如鼓。常為飢渴所逼
0293a06: 也。世尊在祗桓精舍。定中遙見地獄餓鬼。咽中火
0293a07: 起。鐵圍城。問知其故。謂人間碗作聲。故佛大
0293a08: 慈。誡諸弟子。凡於食時。應當寂靜。不得碗作聲
0293a09: 也。然午前尚宜寂靜。況午後正當鬼食之時。豈忍
0293a10: 碗作聲。而令彼等聞聲火起。受燒然之苦邪。
0293a11: 餓鬼因中。侵奪眾食。以自活命。令眾飢惱。謂在碗
0293a12: 上造業故。即於碗上受報也。
0293a13: 二引證分四初□□
0293a14: 昔有高僧。聞鄰房僧。午後舉爨。不覺涕泣。悲佛法
0293a15: 之衰殘也。
0293a16: 釋。高僧者。以佛法為己巳任故。爨。燃火食也。鼻出
0293a17: 為涕。哭而無聲曰泣。昔法慧禪師住鄴寺。聞鄰房
0293a18: 比丘。午後炊爨。慨佛法垂秋。傷殘悲嘆。不覺涕下
0293a19: 沾襟。今人既無古德護法之心。而反生毀謗。而言
0293a20: 修行不在於此。安然無愧可乎。宋徽宗。惑於道士
0293a21: 林靈素妖言。改佛為道。法師永道。上疏陳諫。帝大
0293a22: 怒。收道付開封獄。舂陵守。謂師曰。道人蔬食。且不
0293a23: 過中。甚非自全之計。宜茹葷血。師囅然曰。死則死
0293a24: 耳。佛禁不可犯也。
0293b01: 二治病
0293b02: 今人體弱多病。欲數數食者。或不能持此戒。故古
0293b03: 人稱晚食為藥石。取療病之意也。
0293b04: 釋。今人者。但指病人。非言一多有病也。多病者。
0293b05: 謂身體飢餒。氣力衰微。非一種病也。數數者。展轉
0293b06: 食也。或者。疑也。謂疑不能持此戒故。藥石者。古來
0293b07: 針灸以石為針。今多用鐵。五分律云。時諸比丘。服
0293b08: 吐下藥。不及時食。腹中空悶。醫教令食。諸比丘白
0293b09: 佛。佛令以稻水。聽非時食。不能得差。佛聽以
0293b10: 囊盛穀。汁令服。又不能差。佛聽以囊盛米。汁
0293b11: 服之。稍有起色。但不能愈。佛乃慈聽。以米粥。畫
0293b12: 不成字。令屏處服之。病愈即當懺悔。古人稱晚食
0293b13: 為藥石者。謂病比丘食粥。如同服藥。如石針針體。
0293b14: 為救病故。非徒滋養口腹而食也。又石頭是不可
0293b15: 食物。以喻晚食不可食也。若假病緣而恣意食噉
0293b16: 者。大違佛教也。喻如世間王令。誰敢當鋒。如來制
0293b17: 戒。亦復如是。天台云。為病故毀戒。如破浮囊。惜膿
0293b18: 血臭身。破清淨戒體。罪莫大焉。故律云。比丘有病。
0293b19: 先斷飲食。以瘥為度。名為天醫。有病無病。常當觀
0293b20: 察此身。為生老病死之本。眾苦之源。深自剋責。制
0293b21: 其情欲。古云。人常想病日。則塵心頓息。人常想死
0293b22: 日。則道念自生。而反縱彼愛根。自增苦本。不懼累
0293b23: 劫之殃。但憂一生之命。飽食安眠。破齋夜食者。施
0293b24: 主失應時之福。眾僧損良田之德。且非時湯藥。及
0293c01: 種種果漿。皆非佛制。好心出家者。當依法不依人。
0293c02: 方名正見佛子。
0293c03: 三感愧
0293c04: 必也知違佛制。生大慚愧。念餓鬼苦。常行悲濟。不
0293c05: 多食。不美食。不安意食。庶幾可耳。
0293c06: 釋。必也知違佛制者。此承上文而言也。謂晚食雖
0293c07: 為病開。畢竟是違佛制。既知違制而食。則不可執
0293c08: 權迷實。以為常途軌則。必須生大慚愧。慚者。懼違
0293c09: 佛教。愧者。食非時。由慚愧故。自當念餓鬼飢渴
0293c10: 之苦。不安意非時食。不令碗作聲。便是慈悲利
0293c11: 濟之心也。以悲濟故。則不恣意多食。亦不為美。貪
0293c12: 好而食。所食不多。不美。是為不安意而食也。庶幾
0293c13: 者。方可之詞。謂人有如上慚愧之心。方可開聽也。
0293c14: 四結罪
0293c15: 如或不然。得罪彌重。
0293c16: 釋。如或不然者。謂無上慚愧心。忽略毗尼。饕餮飲
0293c17: 食。滋養色身也。彌。甚也。得罪甚重也。或言佛有開
0293c18: 緣。有病不犯者。此乃不知律法。然四分律中。七種
0293c19: 開除。在別眾戒中。非時食戒。毫髮無許。謂因檀越
0293c20: 所請。如來故開別眾。此在午前。非是午後。當知凡
0293c21: 語無憑。聖言有據。不可妄談律典。何獨不言比丘
0293c22: 有病。先斷飲食耶。昔傅大士。是彌勒菩薩化身。每
0293c23: 行清齋。竟日不食。減食以施貧餒。今者二時飽。
0293c24: 猶不知愧。故違佛制。不觀祖德。不念他乏。焉得名
0294a01: 為發心受戒者耶。
0294a02: 三結勸
0294a03: 噫。可不戒歟。
0294a04: 釋。大律云。沙門釋子。寧自破腹。不應夜食。沙彌尼
0294a05: 戒經云。若國王長者。過日中施。亦不得食。終死不
0294a06: 犯也。舍利弗問經云。時受時食。時不盡者。非時復
0294a07: 食。或有時受。至非時食。復得福否。佛言。時食淨者。
0294a08: 是即福田。是即出家。是即僧伽。是即人天良友。是
0294a09: 即天人導師。其不淨者。猶為破戒劫盜餓鬼。為罪
0294a10: 窟。非時索者。非時輒與者。是名退道惡魔。是名惡
0294a11: 道破器。癩病人。壞善果故。諸婆羅門。不非時食。外
0294a12: 道梵志。亦不邪食。況我弟子。當知法行法。若盜與
0294a13: 盜受。一團一撮。片鹽片酢。皆死墮焦腸地獄。高僧
0294a14: 傳云。梁山陰雲門寺釋智順。疾甚不食多日。一日
0294a15: 中竟。弟子曇和。以順絕穀日久。密以半合米。雜
0294a16: 以進。順咽而還吐。索水洗澡。語和云。汝永出雲門。
0294a17: 不得還住。如上所說。令人毛骨悚然。何為一之
0294a18: 食。遺累至此。其有智者。可不深戒歟。
0294a19: 第十捉金銀寶物戒分二初標名
0294a20: 十曰。不捉持生像金銀寶物。
0294a21: 釋。不捉持者。無有貪欲心也。謂非但不捉金銀。即
0294a22: 金銀所造。一切器皿釵釧等。亦不可捉也。出家修
0294a23: 無為法。向清淨道。當遠離愛染。斷貪畜心。以成清
0294a24: 白梵行。若捉持者。則藏畜。藏畜則生貪。貪世間
0294b01: 財物。則損失出世間法財。慧命戕殘。惡名流布。世
0294b02: 所賤之。而善神亦不護佑矣。如僧祇律云。有比丘。
0294b03: 將一沙彌。歸看親里。路經曠野。有非人化作龍形。
0294b04: 右遶沙彌。以華散上。讚言善哉。大得善利。捨家出
0294b05: 家。不捉金銀及錢。比丘到親里家。問訊已巳欲還。時
0294b06: 親里婦。語沙彌言。汝今還。可持錢去。市易所須。沙
0294b07: 彌受取。繫著衣領。中道非人見沙彌持錢。在比丘
0294b08: 後行。非人復化作龍形。左遶沙彌。以土坌上。乃言
0294b09: 汝失善利。出家修道。而捉銀錢。沙彌便啼。比丘顧
0294b10: 問。沙彌泣言。我不意有過。無故得惱。師問汝有所
0294b11: 捉耶。答曰。持是錢來。師言捨棄。其非人復如前供
0294b12: 養。可見利害如此。
0294b13: 二釋義分三初述律。二引證。三結勸。今初
0294b14: 解曰。生。即金也。像。似也。似金者。銀也。謂金色生本
0294b15: 自黃。銀可染黃似金也。寶。七寶之類也。皆長貪心。
0294b16: 妨廢道業。
0294b17: 釋。南山云。梵語生像。此云金銀。故曰。生。即金也。善
0294b18: 見云。生色。似色。似即是像。故曰。似金者。銀也。謂金
0294b19: 則生來黃色。故曰。金色生本是黃。銀則可染似黃。
0294b20: 故曰。銀可染黃似金也。又生者。生成金銀。像者。煎
0294b21: 像金銀。如以金銀。烊成錠餅。或打成首飾人物等。
0294b22: 皆名曰像。然金是本名。銀從色別。又金。銀。銅。鐵。錫。
0294b23: 通名為金。取尊貴故也。五金之中。黃金為上。如
0294b24: 真諦雜記云。有四德故。一。顏色不變。二。體性無染。
0294c01: 三。轉作無礙。四。能富貧窮。以喻法身。常樂我淨之
0294c02: 四德也。寶者。七寶。一。金。大智度論云。出山石沙赤
0294c03: 銅中。二。銀。出燒石中。世名白金。三。琉璃。華言青色
0294c04: 寶。四。玻。華言水玉。即蒼玉也。謂色體瑩潤故。五。
0294c05: 硨磲。體堅色明。六。瑪瑙。其色赤白。如馬之腦。因以
0294c06: 名焉。七。赤真珠。大智度論云。此寶出魚腹蛇腦之
0294c07: 中。其色明瑩。最為殊勝。此七種皆尊貴之物。世所
0294c08: 希有。總名為寶。又寶即是生。物即是像。如以寶琢
0294c09: 成禽獸花草等。其餘珊瑚琥珀。及摩尼珠等。皆寶
0294c10: 之類也。謂此等物。捉之則被他所轉。故曰皆長貪
0294c11: 心。持之則不能修道。故曰妨廢道業。所謂寶物捉
0294c12: 而慧命除。煩惱增而正念喪矣。是故制之。
0294c13: 二引證分五初引古
0294c14: 故佛在世時。僧皆乞食。不立爨。衣服房室。悉任
0294c15: 外緣。置金銀於無用之地。捉持尚禁。清可知矣。
0294c16: 釋。乞食者。乃沙門之正制。佛令諸比丘。平等教化
0294c17: 也。謂一千家。孤身萬里。隨緣而受。以資形命。故
0294c18: 此有三義。一。折伏自己巳貢高我慢故。二。利益檀那
0294c19: 故。三。要知物力之艱難。不致坐消信施故。是以不
0294c20: 結淨。無有也。學道之人。必須勞其筋骨。
0294c21: 餓其體膚。方能上道。若欲豐衣足食。而修行者。則
0294c22: 如來不必出王宮矣。衣服房室者。總名四聖種也。
0294c23: 謂既分衛諸方。隨緣化度。有益便停。故云悉任外
0294c24: 緣也。縱有檀越布施金銀。令淨人掌之。供養三寶。
0295a01: 若不為三寶。不施眾生。救苦難。藏之何用。故曰
0295a02: 置金銀於無用之地也。昔者世尊。下耆闍崛山。阿
0295a03: 難見一坑伏藏。阿難言。世尊毒蛇。佛言毒蛇。如來
0295a04: 去後。樵夫聞之。便來觀看。見坑金銀。而作是言。此
0295a05: 蛇但願毒我一生。即取回造作樓閣。一年之內。種
0295a06: 種現成。時王遊獵見之。告臣言。去歲觀見。本是
0295a07: 荒郊。今日云何。如此茂盛。即喚樵夫。問知其故。樵
0295a08: 夫具白上事。王言。普天之下。莫非王土。所有伏藏。
0295a09: 皆是官物。汝何盜取。即付有司。問成死罪。將赴刑
0295a10: 時。口便喚言。世尊阿難。有司具奏。王言。汝盜官物。
0295a11: 念佛何用。樵夫具白毒蛇之事。王言。既於佛邊所
0295a12: 得伏藏。放汝生命。財物入官。可見金銀有如此之
0295a13: 利害也。故如來禁止捉持。以修清淨之道。故曰清
0295a14: 可知矣。大師解此。讀之不覺。令人引入佛境矣。
0295a15: 二舉況
0295a16: 鋤金不顧。世儒尚然。釋子稱貧。蓄財奚用。
0295a17: 釋。不顧者。世說新語云。漢管幼安。諱寧。與華歆園
0295a18: 中鋤菜。見地上有片金。管揮鋤與瓦石無異。歆捉
0295a19: 而擲之。時人以此定管華之優劣。故曰。世儒尚然。
0295a20: 又樂羊子。嘗行路。得遺金一餅。持還與妻。妻曰。妾
0295a21: 聞志士不飲盜泉之水。廉者不受嗟來之食。況拾
0295a22: 金求利。以污其行乎。羊大慚。乃捐金於野。高士傳。
0295a23: 披裘公者。吳人也。延陵季子出遊。見道中遺金。時
0295a24: 當五月。見披裘負薪。顧令彼取金。公投鐮瞋目。拂
0295b01: 手而言曰。何子居之高。視人之卑耶。五月披裘而
0295b02: 負薪。豈取遺金哉。季子大驚。而問其姓。公曰。吾子
0295b03: 皮相之士。何足語姓名哉。釋子者。古來出家。隨師
0295b04: 姓稱。晉道安法師。受業於佛圖澄。白曰。師莫過佛。
0295b05: 捨俗出家。宜稱釋子。後涅槃經來東土。方知佛世。
0295b06: 皆稱釋子也。稱貧者。乃負歉之詞。謂我道慚先哲。
0295b07: 於七聖法財。多所貧乏故。奚。何也。既曰。於道貧乏。
0295b08: 若蓄積錢財。則言行相違。而道去遠矣。故曰。蓄財
0295b09: 奚用也。然儒尚不顧。我蓄何為。古人憂道不憂貧。
0295b10: 故迦葉尊者偈云。所食無過一升飯。眠臥惟須一
0295b11: 小。兩張布足遮身。此外並是愚癡物。昔慧滿
0295b12: 禪師。奉頭陀行。惟蓄二鍼。冬則乞補。夏則捨之。心
0295b13: 無怖畏。睡無夢行。乞食所至伽藍。則破薪制屣。住
0295b14: 無再宿。後無疾坐。陶冶中自化。古云。若愛一文。則
0295b15: 不值一文。此千古之名言也。
0295b16: 三鑑今
0295b17: 今人不能俱行乞食。或入叢林。或住庵院。或出遠
0295b18: 方亦未免有金銀之費。
0295b19: 釋。今人不能者。謂末法時中。人多少信。難比佛世
0295b20: 時也。況閻浮提人。以財活命。故難乞食也。梵語貧
0295b21: 婆。此云叢林。聚草為叢。聚木為林。乃龍象奔投之
0295b22: 處。眾僧棲心修道之所。譬如大樹叢叢。清蔭遠覆。
0295b23: 故僧聚處。名曰叢林也。又草不亂生曰叢。木不亂
0295b24: 長曰林。言其內有法度也。庵者。安也。古人心地開
0295c01: 明。把茅頭。以蔽風雨。清貧樂道。身心俱安。故曰
0295c02: 安也。西域僧俗修行。於蘭若處。多結草居之。院者。
0295c03: 禪室也。凡庭。有垣墻者。皆名曰院。亦是叢林之
0295c04: 別名也。遠方者。謂尋師訪道。遠涉他方。則非錢不
0295c05: 行。故曰。亦未免有金銀之費也。
0295c06: 四餘濟
0295c07: 必也知違佛制。生大慚愧。念他窮乏。常行布施。不
0295c08: 營求。不畜積。不販賣。不以七寶粧飾衣器等物。庶
0295c09: 幾可耳。
0295c10: 釋。布施者。恩澤於人曰布。惠及於彼曰施。謂見他
0295c11: 貧乏。則有餘當捨。不得多畜也。營。是經營。求。是謀
0295c12: 求。謂不得經營施主。抄緣惡化。謀求利養故。古云。
0295c13: 僧雛。猶鳳雛也。當惜其羽毛。聽其自然。若哀求苦
0295c14: 索。則失袈裟之體也。畜積者。畜。是貪畜。積。是積聚。
0295c15: 謂有檀越布施。即將供養三寶。自獲善果。復令施
0295c16: 福轉增。不可畜之箱囊。積之高閣。生他貪念。自禍
0295c17: 禍人。況纔登戒品。固當專致學道。恐其恣長貪心。
0295c18: 金銀不經其手。豈受畜積耶。故經云。無得藏積穢
0295c19: 寶。人與不受。受則不留。轉濟窮乏。常為人說。不貪
0295c20: 之德是也。販賣者。賤買貴賣曰販。以貨求利曰賣。
0295c21: 謂不得賤買貴賣。虧損淨行。以利求利。壞佛形儀。
0295c22: 故業疏云。但以邪心。有涉貪染。為利賣法。禮佛讀
0295c23: 經。斷食等。所獲贓賄。皆曰邪命物也。不以七寶粧
0295c24: 飾衣器等物者。謂非釋子之所宜也。此乃增長愛
0296a01: 根。成有漏業故。可爾者。謂無上諸事。方可捉持。此
0296a02: 亦勉強而說。非佛言也。
0296a03: 五定罪
0296a04: 如或不然。得罪彌重。
0296a05: 釋。不然者。反可之詞。謂無上布施之念。及不生大
0296a06: 慚愧。若行貪愛之心捉持者。得罪甚重也。受戒之
0296a07: 人。應當隨緣進道。知足修行。三毒息。則戒行全。十
0296a08: 惡清。則三塗免。若飲食四事。俱已巳備足。則錢財外
0296a09: 物。均亂道心。若以誑言小乘。惟知自利。不利他人。
0296a10: 或言受戒已巳後。聽許執捉。律無此說也。要知菩薩。
0296a11: 以度生為主。錢財以十方為重。積若無由。不為己巳
0296a12: 有。故不遮執捉。但遮畜貯也。故死心禪師曰。道與
0296a13: 利。不相為謀。求利者。不可與道。求道者。不可與利。
0296a14: 二種非不能兼之。則其勢不可並也。若利與道
0296a15: 兼行。則商賣屠沽。閭閻負販之徒。皆能求之矣。古
0296a16: 人。何必棄富貴。忘功名。心泯智。於空山大澤之
0296a17: 中。飲木食。而終其身哉。
0296a18: 三結勸
0296a19: 噫。可不戒歟。
0296a20: 釋。此生像寶物等。極易惛人神智。喪失道念。故如
0296a21: 來喻如毒蛇。若捉持者。則有喪身失命之患也。可
0296a22: 不戒歟。譬如古鏡。本來明淨。著一點塵埃不得。若
0296a24: 一點貪心不得。若著一點貪心。戒體即為乖戾矣。
0296b01: 故晦堂曰。一塵飛而翳天。一芥墮而覆地。秪者一
0296b02: 點貪心。無量法門。即時掩閉。從此錯過。豈止一生
0296b03: 兩生耶。古德云。不愁劍戟如星下。只怕藕絲絆殺
0296b04: 人。大莊嚴論云。財寶令人起惱。總不應畜。縱令安
0296b05: 樂。要必有離。如蜂作蜜。他得自不得。財寶亦如是。
0296b06: 佛告諸比丘。我若不持戒。當墮三惡道中。尚不得
0296b07: 為下賤人身。況能成熟眾生。淨佛國土。具一切種
0296b08: 智耶。故知寧捨身命。碎如微塵。不可毀犯禁戒墜
0296b09: 墮三塗。永失菩提種子也。以上十戒。前四是性罪。
0296b10: 性者。實也。謂縱不受佛戒。世間法爾有罪也。酒戒
0296b11: 是半性半遮。半性者。謂能斷佛慧命故。半遮者。謂
0296b12: 王法所不禁故。謂世人但知亡家敗國。而不知苦
0296b13: 報三途也。後五是遮罪。由佛遮禁。不聽毀犯也。故
0296b14: 有違犯。不得覆藏。即須深生慚愧。向師發露悔過。
0296b15: 斷後作心。還得清淨。如論云是中四是實惡。酒是
0296b16: 眾禍之門。餘者是放逸因緣。若犯前四。名破戒。第
0296b17: 九名破齋。餘者名破威儀。又此沙彌十戒。與菩薩
0296b18: 戒。大同小異。菩薩十重。以殺戒為首。此沙彌戒。亦
0296b19: 以殺戒居先。菩薩四十八輕。以敬師友戒為首。此
0296b20: 沙彌二十四門威儀。亦以敬大沙門為第一。故經
0296b21: 云。是戒能為比丘戒之階梯。菩薩戒之根本。直至
0296b22: 成無上菩提。故須清淨守持。勿令絲毫有失也。釋
0296b23: 相已巳竟。
0296b24: 
0296c01: 沙彌律儀要略述義卷上
0296c02: 
0296c03: 音釋
0296c04: 鑽音劗。音采釆髻也。躐入聲。揣吹上聲。聵音會聾也。蜎音淵。蝡音。壓
0296c05: 音鴨。音文。蠢春上聲。榼堪入聲。鍬悄平聲。音產。蜉音浮。蝣音由。黠
0296c06: 音轄。詭音癸詳也。譎音決戾也。拐乖上聲。騙音片。銖音殊。餳夕平聲。契音屑。
0296c07: 褒保平聲。哇音蛙。泆音逸。眩音衒。謳音鷗。歈音于。孋音離。姬音雞婦美稱也。
0296c08: 驪音離。騷音搔。矧申上聲。蛆音疽。唆音梭。洩音屑。駭音蟹。域音欲。醇音純。
0296c09: 鼷音奚。休去聲。燔音煩。酣音蚶。貶音匾。黷音讀。砒音批。酖音鴆。騃音涯
0296c10: 上聲。鯀音袞。黻冕上音拂下音勉。黠音轄。繅音早。緉音兩。霓音倪。窈音杳。窕
0296c11: 音調。音捉。瞽音古。瞍音漱。梟音囂。樗音樞。侃刊上聲。晁音潮。盎惡去聲。
0296c12: 音竄。囅嗔上聲。饕音滔。餮音鐵。繪音會。翳音。刳音枯。音匐偪也。
0296c13: 
0296c14: 事義
0296c15: 
0296c16: 一代時教謂如來說法。從始至終。名為一代。時者。
0296c17: 佛與弟子。說聽和合之時。教者。如來所說之法也。
0296c18: 如來初成正覺謂乘如實道。來成正覺。故曰如來。
0296c19: 初成正覺三七日。說大化之始。故曰初成。離邪曰
0296c20: 正。背妄曰覺。
0296c21: 寂滅道場謂寂五住煩惱。滅二種生死。得道之場。
0296c22: 即摩竭提國。阿蘭若處。然處隨法轉。故名寂滅道
0296c23: 場。
0296c24: 鹿野苑謂鹿所居。故名鹿苑。乃如來昔生垂化
0297a01: 之地也。從樹為名。亦名奈苑。二仙所居。亦名仙苑。
0297a02: 善來比丘謂如來觀彼根機成熟。呼云善來。鬚髮
0297a03: 自落。袈裟著身。威儀庠序。即成僧相故。
0297a04: 憍陳如等此云最初解。謂此五人先見諦故。等者。
0297a05: 總收頞。提。俱利。十力也。
0297a06: 轉四諦法輪轉有三。一。示轉。二。勸轉。三。證轉。四諦
0297a07: 者。謂苦集滅道也。輪者。摧碾之義。謂如來以此苦
0297a08: 集滅道四諦之法。摧碾眾生之惑業也。
0297a09: 耶舍傳具云佛耶舍。此云覺明。罽賓國人。操行
0297a10: 貞白。戒節堅固。儀止祥淑。視瞻不凡。世出世間典
0297a11: 章。流辯無滯。以姚秦弘始年。達于姑臧。什先師之。
0297a12: 勸興往邀。興即迎。并有贈遺。笑而不受。重使敦
0297a13: 喻。方至長安。興自出迎。居逍遙園。四事供養。並皆
0297a14: 不受。時至分衛。一食而已巳。耶舍赤髭。時人號為赤
0297a15: 髭毗婆沙。翻譯經論。并四分律。傳者。後人所記尊
0297a16: 者之事也。
0297a17: 玄奘河南洛陽人。川陳仲弓之後。鳩車之齡落
0297a18: 。竹馬之齒通玄。戒具云畢。偏肆毗尼。常慨教缺
0297a19: 傳匠。理翳譯人。遂使如意之寶不全。雪山之偈猶
0297a20: 半。於是杖錫西遊。法師討論一十七周。遊百有
0297a21: 餘國。一切經書。畢究其妙。於貞觀十九年。迴靶上
0297a22: 京。弘福寺翻譯。廣如譯經圖記。
0297a23: 義淨齊州張氏子。字文明。髫之年。辭榮落。內
0297a24: 外經書。無不通曉。年十五志遊西域。師名匠。學
0297b01: 大小乘。事周還歸故里。凡所遊歷。三十餘國。往來
0297b02: 問道。出二十年。天后證聖。河洛翻譯。
0297b03: 虞夏尚曾歷試帝舜。姓姚。有虞氏。黃帝八代孫。瞽
0297b04: 瞍之子。瞍與後妻少子。常欲殺舜。舜盡孝悌之道。
0297b05: 堯求可以代己巳位者。四嶽臣。皆舉於舜。堯召舜
0297b06: 歷試諸艱。舜盡能應之。不負所舉。夏。即禹王也。事
0297b07: 蹟。如第六戒中所明。
0297b08: 可能猶服勤勞可。即二祖也。生時祥光照室。故名
0297b09: 神光。後詣初祖求法。立雪齊腰。斷臂安心。祖為更
0297b10: 名慧可。授以心宗。能。即六祖慧能大師也。詣黃梅
0297b11: 求法。服勞於杵臼。機緣相合。五祖傳衣。
0297b12: 四怨生。老。病。死。
0297b13: 憍梵損粟。必受牛身無量壽經云。憍梵波提。過去
0297b14: 世作比丘。於他粟田邊。摘一莖粟。觀其生熟。數粒
0297b15: 墮地。五百世作牛償之。後得人身。餘習尚存。牛蹄
0297b16: 食。如來愍度。出家得羅漢果。
0297b17: 比丘香。池神呵責雜阿含經云。有比丘患眼。至
0297b18: 曇摩華池側。迎香風而坐。池神謂比丘為盜香
0297b19: 賊。比丘言。不壞不奪。云何名賊。神曰。不求而取。何
0297b20: 言非賊。時有士夫。取彼藕根。重負而去。比丘曰。何
0297b21: 故不遮。而謂我是賊耶。神曰。袈裟黑衣。墨污不現。
0297b22: 彼兇惡人。何足與語。蠅污素。墨點珂貝。雖小悉
0297b23: 現。唯明者有小過如毛髮許。他人見之。大如泰山。
0297b24: 故當從彼常求其淨。比丘聞已巳。專精靜坐。斷諸煩
0297c01: 惱。得羅漢果。
0297c02: 夏以妹嬉桀王伐有施氏。施以妹嬉女之。桀寵其
0297c03: 嬉。所言皆從。殫百姓之財。為瓊宮瑤臺。肉山酒海。
0297c04: 與嬉為樂。商湯伐之。放於南巢而死。
0297c05: 晉由驪姬驪姬。妃名。晉獻公伐驪戎而得。故名驪
0297c06: 姬。公欲以姬為夫人。卜之不吉。筮之吉。公曰從筮。
0297c07: 卜人曰。筮短龜長。不如從長。弗聽立之。因寵其妃。
0297c08: 妃行謀儲。欲立其子奚齊。太子縊死。遂致國亡。
0297c09: 驪山火起因褒姒褒姒。褒人所獻也。周幽王嬖而
0297c10: 愛之。廢后而立姒。姒不喜笑。國令有舉烽火召
0297c11: 兵。王欲姒笑。舉烽火引之。兵至無。褒姒大笑。後
0297c12: 犬戎至。舉烽火而兵不援。遂殺王於驪山之下。
0297c13: 蜀道蒙塵為太真唐明皇因武惠妃薨。後宮無當
0297c14: 意者。或言壽王妃楊氏之美。上見而悅之。乃令妃
0297c15: 乞為女官。號太真。潛內於宮。尋冊為貴妃。令安祿
0297c16: 山拜貴妃為母。宮中出入無忌。上竟不以為疑。後
0297c17: 祿山反。上幸蜀。至馬嵬驛。而兵將皆不悅。上遂使
0297c18: 力士引貴妃而縊殺之。
0297c19: 三緘其口孔子入周后稷廟。見一金人。三緘其口。
0297c20: 而銘於背曰。天機不密。四時何行。地機不密。萬物
0297c21: 何生。人機不密。百事何成。孔子歎曰。古之慎言如
0297c22: 此。乃誡人慎言也。
0297c23: 秀鐵面圓通法秀禪師。為人耿直。故云鐵面。得法。
0297c24: 於天衣義懷禪師。青原下十一世。
0298a01: 黃魯直諱廷堅。號山谷。金華府人。得法於黃龍祖
0298a02: 心禪師。
0298a03: 太公望姓姜。名尚。字子牙。東海人。西伯將出獵。卜
0298a04: 之曰。畋至渭陽。所獲者。非熊。非罷。王之輔。既出
0298a05: 果見呂尚。於渭之陽。昌大悅曰。太公望子久矣。故
0298a06: 號太公望。遂立為師。封呂侯。佐武王伐紂。有功封
0298a07: 齊國。以康兆民塗炭之苦者。非熊之兆夢也。
0298a08: 波斯匿王唐言勝軍。
0298a09: 末利夫人此云鬘。匿王之后。
0298a10: 司馬溫公姓司馬。名光。字君實。宋陝陜州人。贈溫國
0298a11: 　公。
0298a12: 劉忠定公名安世。號元城先生。
0298a13: 南容三復白圭孔子弟子。名縚。字子容。居南宮。經
0298a14: 云。白圭之玷。尚可磨也。斯言之玷。不可為也。南容
0298a15: 一日三誦此言。故曰三復。
0298a16: 玄真子唐。張志和。字玄真子。隱居不仕。住湖中。號
0298a17: 波釣徒。肅宗賜奴婢二人。名曰漁童。樵青。人問
0298a18: 其故。和曰。漁童使捧收綸。蘆中鼓枻。樵青刈蘭
0298a19: 薪桂。竹裏煎茶
0298a20: 露源諱惟清。得法於祀心禪師。
0298a21: 尼乾子此云不繫。自餓外道。
0298a22: 黃帝姓公孫。諱軒轅。有熊國君之子。長于姬水。故
0298a23: 又以姬為姓。代神農氏為天子。始作冕旒。為玄衣
0298a24: 黃裳。以象天地之正色也。
0298b01: 子雲姓楊名雄。
0298b02: 東坡姓蘇。名軾。字子瞻。眉山人也。宋仁宗大寵。每
0298b03: 詔談論。一日不至。由翰院遠。帝遂遷院。建金鑾殿
0298b04: 東坡上。時人不敢觸名。故稱內翰東坡學士。文超
0298b05: 名哲。官居兵部尚書。國臣無出其上。得法於常聰
0298b06: 禪師。南下十三世。
0298b07: 阿育王此云無憂。
0298b08: 樓子和尚一日偶行街市。聞樓上唱云。你若無心
0298b09: 我便休。忽然大悟。故名樓子。
0298b10: 六王之樂黃帝之樂名雲門。堯之樂名大章。舜之
0298b11: 樂名大韶。禹之樂名大夏。湯之樂名大濩。武之樂
0298b12: 名大武。
0298b13: 瓶沙王此云模實。謂身模充實也。
0298b14: 傅大士金華義烏縣人。名翕。彌勒應身。號善慧大
0298b15: 士。
0298b16: 嗟來之食齊大饑。黔敖為食于路。以待饑者而食
0298b17: 之。有餓者蒙袂輯履貿貿狀來。黔敖左奉食。右執
0298b18: 飲。曰嗟來食。揚其目而視之曰。子唯不食嗟來食
0298b19: 以至於斯也。從而謝之。終不食而死。
0298b20: 死心諱悟新。韶州黃氏子也。得法於黃龍祖心禪
0298b21: 師。南下十三世。
0298b22: 晦堂諱祖心。南雄鄔氏子。得法於黃龍慧南禪師。
0298b23: 南下十二世。
