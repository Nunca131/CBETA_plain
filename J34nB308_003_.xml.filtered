0542b01: 象崖珽禪師語錄卷第三
0542b02: 潭州西峰法孫益聞重刊
0542b03: 頌古
0542b04: 夜睹明星。
0542b05: 黃梅止渴石充饑珍重渠儂下口時夜半明星當午
0542b06: 照抬眸失卻兩行眉。
0542b07: 阿難剎竿。
0542b08: 昔年何法付金襴弟應兄呼倒剎竿直至而今誰舉
0542b09: 似鶺鴒原上艸漫漫。
0542b10: 女子入定。
0542b11: 罔明彈指從定出文殊彈指從定入一對鷺鷥臥雪
0542b12: 眠一對鴛鴦池雙立。
0542b13: 產難因緣。
0542b14: 白雲有去來青山常不移夜半月孤圓風吹華落枝。
0542b15: 外道問佛。
0542b16: 言有言無箭機鋒射落雙鵰下碧穹鞭影再揮何處
0542b17: 著那堪賊後又張弓。
0542b18: 臨濟囑三聖。
0542b19: 教兒師子欲分拏直待臨行露爪牙時被瞎驢顛倒
0542b20: 吼依然返擲宿蘆華。
0542b21: 靈雲見桃華。
0542b22: 浪跡江湖三十載豈知華下喪全身殘紅滿地誰相
0542b23: 委狼藉枝頭多少春。
0542b24: 高峰枕子。
0542b25: 貪觀明月獨徘徊走入蘆華不轉來白石枕邊驚夢
0542b26: 破風吹古寺竹門開。
0542b27: 馬祖鹽醬。
0542b28: 日用鹽和醬拈來總不疑平生肝膽事料得幾人知。
0542b29: 百丈野狐。
0542b30: 古今百丈無前後落昧野狐總一般荒塚火來毛不
0542c01: 露殘煙灰冷尾生斑。
0542c02: 趙州狗子。
0542c03: 生成獰惡膽雄麤不懼師兒肯自娛野鹿生擒牙爪
0542c04: 利活鼬咬殺骨毛蘇雲中吠出思孫氏牌上拈提憶
0542c05: 子胡塗毒鼓邊休側耳莫向趙州問有無復高聲喝
0542c06: 云唎唎囌嚕囌嚕。
0542c07: 首山竹篦。
0542c08: 首山竹篦子華開鐵樹裏擬議更尋思白雲千萬里。
0542c09: 新婦騎驢。
0542c10: 新婦騎驢阿家牽步步相隨俱進前袖拂清風無覓
0542c11: 處回頭嫋嫋玉階前。
0542c12: 普化搖鈴。
0542c13: 柳市華街賣弄時得便宜處失便宜歸期木鐸無人
0542c14: 會回首聲聲話向誰。
0542c15: 三聖金鱗。
0542c16: 迥迥龍門萬仞高金鱗搖尾躍波濤片時翅弱難飛
0542c17: 去虛度桃華又一遭。
0542c18: 中心樹子。
0542c19: 斫倒中心樹家貧四壁空浩歌天地外拍掌鼓清風。
0542c20: 疏山造塔。
0542c21: 疏山造塔自玲瓏何用羅山更費工叵耐鑿穿常住
0542c22: 地蓮開臘月似霞紅。
0542c23: 興化打維那。
0542c24: 罰錢趁出院要爾立乾坤不提三尺劍何以報君恩。
0542c25: 前三三。
0542c26: 別時容易會時難聞說三三眉也攢試問均提多少
0542c27: 數月移華影上闌干。
0542c28: 玻璃盞。
0542c29: 南方別去自多岐忘卻家中喫茗時盞子拈來渾不
0542c30: 薦何須腦後更加椎。
0543a01: 主人翁。
0543a02: 頻頻喚出主人翁老到年高怕耳聾不是人前誇意
0543a03: 氣只緣口缺不關風。
0543a04: 柏樹子。
0543a05: 庭前柏樹子春秋知幾幾葉葉引清風枝枝呈秀氣
0543a06: 咄百尺蒼蒼從地起。
0543a07: 乾屎橛。
0543a08: 南無乾屎橛稽首紫磨身入滅數千年金手向誰伸。
0543a09: 趙州訪茱萸。
0543a10: 輥入洪波裏相將探淺深任君隨手掣喪盡一生心。
0543a11: 東司上不可與汝說佛法。
0543a12: 泰和風鼓動物情叫一聲兮應一聲野老不知春已巳
0543a13: 到只聞華底有啼鶯。
0543a14: 三聖為人。
0543a15: 兩箇漁翁盪扁舟竿垂香餌浪頭遊歸來得意分南
0543a16: 北蘋艸蘆華一樣秋。
0543a17: 睦州現成。
0543a18: 隔壁女兄原是姐姐不必問人可知禮也。
0543a19: 臨濟三頓。
0543a20: 一摑龍顏老作家逢人撒土又拋沙不因仙客言秦
0543a21: 事幾乎滿地是桃華。
0543a22: 又。
0543a23: 東街喫酒西街醉醒得來時腳底穿驀地翻身知痛
0543a24: 處叢林自此號風顛。
0543a25: 德山托缽。
0543a26: 德山父子話令丁無端平地掘深坑果然只得三年
0543a27: 活疑殺盲龜跛鱉僧。
0543a28: 單刀直入。
0543a29: 漠漠龍蛇戰陣開單刀直入吼如雷豈知自刎烏江
0543a30: 上千古英魂喚不回。
0543b01: 擔板漢。
0543b02: 擔板漢擔板漢從來鼻孔失一半九曲明珠不解穿
0543b03: 捏死蛇頭終不換咦任他漆桶打破來正好與之三
0543b04: 十棒。
0543b05: 一口氣轉一大藏教。
0543b06: 半滿空圓一口吹睦州舌底布鎗旗直教黑豆黃檗
0543b07: 莫使牛皮更鑿伊。
0543b08: 德山棒。
0543b09: 一棒一條痕千山俱打裂哀哉缺齒胡不識安心訣。
0543b10: 七斤衫。
0543b11: 翠衲舞春風襟帶飄明月一經華裏過通身香不徹
0543b12: 衣中自有珠心醉難甄別別別撥艸須防猛虎穴。
0543b13: 石頭云恁麼也得。
0543b14: 山自高兮水自深伯牙彈出子期音明明古調無人
0543b15: 會只對華前弄月吟。
0543b16: 三腳驢子弄蹄行。
0543b17: 楊岐驢子疾如飛鶖子揚鞭追不及駑驥驊騮漫共
0543b18: 途湖南長老遭一踢。
0543b19: 婆生七子。
0543b20: 呈橈舞棹訪知音豈料金鱗逐浪深垂手輕輕纔一
0543b21: 掣風吹明月落波心。
0543b22: 四方八面來時如何。
0543b23: 霧裏龍生角長江鴨洗頭自有藏身處堪笑不堪愁。
0543b24: 無位真人。
0543b25: 無位真人赤肉團見則分明會則難朝去纔騎金色
0543b26: 馬夜來憑倚玉闌干。
0543b27: 趙州訪臨濟。
0543b28: 作家纔相見雷轟井閃電一鼓定功勳拗折射鵰箭。
0543b29: 趙州訪二庵主。
0543b30: 蛺蝶探華入翠蘋枝枝斜出一般春夜闌只恐西風
0543c01: 妒半是相思半是嗔。
0543c02: 二僧捲簾。
0543c03: 或淡或濃山裏寺半舒半卷洞中雲古今得失憑誰
0543c04: 主極目長江一帶分。
0543c05: 蓮華未出水時如何。
0543c06: 蓮華荷葉一絲牽水國香吹上下天出未出時紅菡
0543c07: 萏相看只在碧波間。
0543c08: 言無展事。
0543c09: 眉安腦後口挂壁上擬之議之三十拄杖。
0543c10: 語默涉離微。
0543c11: 好馬不須蹄上走多年枯骨狗頻爭三歲獅兒善哮
0543c12: 吼堪嗟學語樹頭鶯。
0543c13: 趙州密密意。
0543c14: 特地尋春扣薜蘿一枝漏泄出牆阿東君誤解枝頭
0543c15: 意無奈香風錯過多。
0543c16: 船子度夾山。
0543c17: 三寸離鉤巨浪頭金鱗未會意悠悠忽然點首吞香
0543c18: 餌不顧煙波舊釣舟。
0543c19: 達磨面壁。
0543c20: 九年面壁舌生毛脫賺神光下一刀早是無風波自
0543c21: 起至今平地浪滔滔。
0543c22: 二祖立雪。
0543c23: 立雪神光徹骨寒覓心無處是心安忘懷歷劫簪纓
0543c24: 日重立功勳把自謾。
0543c25: 雲門餬餅。
0543c26: 滿盤托出意如何餬餅相將說似他必也到江吳地
0543c27: 盡方知隔岸越山多。
0543c28: 兩堂下喝。
0543c29: 賓賓主主主賓賓殺活都盧喝下親雲水紛紛齊著
0543c30: 瞎風顛撥出眼中塵。
0544a01: 城東老母。
0544a02: 雲鬢不塗香更好老來鶴髮自離披一從識得檀郎
0544a03: 面整日拋梭嬾畫眉。
0544a04: 東山水上行。
0544a05: 奇怪東山水上行毘盧跌倒普賢迎把手浪中歌一
0544a06: 曲上船恰好正三更。
0544a07: 子胡狗。
0544a08: 日日籬邊毒氣腥不知吞卻幾多人雲中吠出崩崖
0544a09: 石一見主人搖尾頻。
0544a10: 青絹扇子足風涼。
0544a11: 青絹扇子足風涼冷透冰肌骨也香跳不妨全殺
0544a12: 活令人千古憶汾陽。
0544a13: 裴相國托像於黃檗之前請安名云云。
0544a14: 潦倒漁翁駕小舟月明水面自悠悠呈橈泛泛迎風
0544a15: 去蘆管一聲天地秋。
0544a16: 百千諸佛但見其名未審居何國土云云。
0544a17: 玉版浪傳閑姓字琉璃國土類何齊等閑學得驚人
0544a18: 句樓閣重重一筆題。
0544a19: 北禪烹牛分歲。
0544a20: 分歲只烹露地牛安排也好不多愁豈知頭角官來
0544a21: 索風捲黎華趁水流。
0544a22: 南泉指牡丹華。
0544a23: 碧蕊何勞粉黛妝根同天地破春芳遊峰不肯銜香
0544a24: 去空使莊周蝶夢長。
0544a25: 匙挑不起。
0544a26: 匙挑不起者些兒穿耳胡僧也皺眉一幅寒雲收不
0544a27: 得和風搭在古松枝。
0544a28: 甘贄設粥。
0544a29: 攜手相將入廣寒頻頻笑倚玉闌干僊人去矣無消
0544a30: 息空把琵琶月下彈。
0544b01: 天皇餅。
0544b02: 十枚齎以一枚還千尺絲綸豈等閑牛餌果然鯨呷
0544b03: 去三年不負任公顏。
0544b04: 趙州洗缽。
0544b05: 秋月溶溶滿帝都甕頭有酒不須沽爛醉醒來天欲
0544b06: 曉方知駑馬是龍駒。
0544b07: 略彴橋。
0544b08: 長虹水面壓青天度馬度驢走似煙步步高飛雲襯
0544b09: 足行人猶把柳條鞭。
0544b10: 趙州三佛。
0544b11: 金佛不度爐焉用更之乎梧桐葉未落秋到洞庭湖
0544b12: 泥佛不度水茫茫而已巳矣龍蝦睡若惺長擊浪華起
0544b13: 木佛不度火相逢會也麼梅柳渡江春斜斜三兩朵。
0544b14: 紙撚無油。
0544b15: 堂堂法眼是魚筌紙撚無油燭大千昔日高茅村座
0544b16: 主潭邊點出日燒錢。
0544b17: 楚王城畔汝水東流。
0544b18: 層層白浪悉朝東兩岸蘆華舞亂風秦樹漫隨人事
0544b19: 盡溶溶一帶接長空。
0544b20: 風吹日炙。
0544b21: 日炙風吹也大奇軟如玉石硬如泥盲龜蹋著雙眸
0544b22: 豁雪襯梅華始見肥。
0544b23: 對一說。
0544b24: 對一說杜宇聲中啼出血鷲嶺鷺池不二音千江澄
0544b25: 浸孤秋月。
0544b26: 倒一說。
0544b27: 倒一說杳杳長空降團雪海藏龍宮影亦孤急須摟
0544b28: 碎狸奴穴。
0544b29: 曹源一滴。
0544b30: 曹源一滴足波瀾洗耳自能透膽寒漁父乘流沉巨
0544c01: 浸那知是處有龍蟠。
0544c02: 日裏看山。
0544c03: 日裏看山曳杖藜嵯峨疊翠豁雙眉分明幾朵芙蓉
0544c04: 嶂謝客無端詠作詩。
0544c05: 芭蕉拄杖。
0544c06: 正欲飲時甕不開方纔醉倒又添杯人情豈愛論高
0544c07: 下自是杖錢少帶來。
0544c08: 南泉斬貓。
0544c09: 一刀兩段箇貓兒勘破堂堂王老師盡謂安邦定國
0544c10: 手那知自失兩行眉。
0544c11: 趙州喫茶。
0544c12: 叔孫禮樂蕭何律趙老唯煎一碗茶香味豈從陸羽
0544c13: 製喫時珍重雪飛華。
0544c14: 婆偷趙州筍。
0544c15: 展陣豎旗驗賊贓老婆一掌賊猖狂雖然偷得趙州
0544c16: 筍鐵打心肝也斷腸。
0544c17: 玄沙未徹。
0544c18: 賊被小人侵逢人說不得善偷須善放始是孟嘗客。
0544c19: 三張白紙。
0544c20: 秋雲淡泞秋風清白紙三張寄遠聲一曲漁歌歸唱
0544c21: 後又移短棹宿蘆汀。
0544c22: 九峰不肯首座。
0544c23: 香浮寶鴨別疏親一片虛凝絕謂陳玉版只知雲裏
0544c24: 拍錯教雪曲和陽春。
0544c25: 中邑獼猴。
0544c26: 睡去芸窗面面開獼猴跳下崔嵬一聲夢破三更
0544c27: 月依舊迎風嘯古臺。
0544c28: 劫火洞然大千俱壞。
0544c29: 西川古佛唱宗猷劫火光中一句酬隨不隨之休擬
0544c30: 議青山不動水長流。
0545a01: 香嚴擊竹。
0545a02: 瓦礫堆中埽白雲蒼筤一擊碎苔紋不因柳眼窺春
0545a03: 綠紫陌笙歌那得聞。
0545a04: 德山見龍潭。
0545a05: 一層峰鎖一層峰潭靜何因見老龍紙火吹時雲雨
0545a06: 散一鉤蘿月挂寒松。
0545a07: 馬祖不安。
0545a08: 衰容枕石不通風院主無端叩老翁夾路桃華風雨
0545a09: 妒馬蹄無處避殘紅。
0545a10: 犀牛扇子。
0545a11: 犀牛扇子足風涼放去收來總不妨直下若能親薦
0545a12: 得橫吹鐵笛度滄浪。
0545a13: 香嚴上樹。
0545a14: 岸柳拖煙睡不起鷓鴣啼在深華裏聲聲喚出迥南
0545a15: 枝惱亂東風卒未已。
0545a16: 歸宗斬蛇。
0545a17: 一鋤斫斷赤斑蛇血染空山似落霞義虎駭然輸小
0545a18: 捷漫勞天女雨天華。
0545a19: 雪峰住庵。
0545a20: 不同條死同條生石女谿邊夜鼓笙一曲兩曲知音
0545a21: 少氣煞華中恰二更。
0545a22: 鳥窠吹布毛。
0545a23: 杖錫不隨空谷隱住持風月樹為家布毛吹起崑崙
0545a24: 走萬頃湖光映落霞。
0545a25: 國師塔樣。
0545a26: 潦倒南陽老國師無紋塔樣對君提不因潭北通消
0545a27: 息未免將身帶雨泥。
0545a28: 舉道者訪瑯琊。
0545a29: 苦瓜連根苦甜瓜徹蒂甜相看賓主意都盧一并拈。
0545a30: 使得十二時。
0545b01: 周匝十二時從頭挨到老一任臥煙蘿何處有煩惱。
0545b02: 麻三斤。
0545b03: 佛也麻三斤洞山一秤稱分付主家奴莫錯定盤星。
0545b04: 寶壽開堂。
0545b05: 撾鼓纔登曲彔床龍驤虎驟盡歸降無端三聖推僧
0545b06: 出血刃腥風滿大唐。
0545b07: 洞山三頓。
0545b08: 度水穿雲去不難何如三頓直廝謾腰間暗中雌雄
0545b09: 箭拔出方知徹骨寒。
0545b10: 南泉歸宗麻谷訪忠國師。
0545b11: 隔夜商量話不同三三兩兩半途中那知春色東風
0545b12: 裏吹綻桃華幾樹紅。
0545b13: 無著禮文殊云云。
0545b14: 拈起玻璃正喫茶不知口角是龍牙可憐更問三三
0545b15: 數孤負清涼老作家。
0545b16: 目前無法。
0545b17: 目前無法七通八達擬更如何當頭一蹋。
0545b18: 北斗藏身。
0545b19: 北斗藏身不較多韶陽老子太波波擬將清淨身如
0545b20: 洗依然跳入葛藤窩。
0545b21: 鼓山折箭。
0545b22: 離弦聖箭射重閽驚起江城白鴈群半在蘆華半在
0545b23: 水月明南北少人分。
0545b24: 十智同真。
0545b25: 何須隔水問蒹葭面目分明絕點霞白鷺下田千點
0545b26: 雪黃鸝上樹一枝華。
0545b27: 平常心是道。
0545b28: 山中逢樵者伐木自丁丁鐘中無鼓響鼓裏無鐘聲
0545b29: 露冷華心重雲開雨腳輕箇是平常道言外度迷情
0545b30: 聯芳偈。
0545c01: 石谷慧禪人。
0545c02: 干戈林裏偶傳心代代相承古至今掌上靈符隨汝
0545c03: 用只教黃檗盡成林。
0545c04: 香林馨禪人。
0545c05: 巾缾十載事弘規寶印重重付與誰不是吾家親的
0545c06: 子那能擔荷合相宜。
0545c07: 雲腹智禪人。
0545c08: 烈燄芬芳古者傳隨緣行化任方圓汝能代釣金鱗
0545c09: 子繼祖宗風燈更然。
0545c10: 知止瑞禪人。
0545c11: 一燈分點百千燈燈燈續燄列層層子能下手親挑
0545c12: 撥繼此宗風獨爾能。
0545c13: 繩一禪人。
0545c14: 椒結椒兮瓜結瓜牽藤引蔓自分遮唯餘黃檗無窮
0545c15: 盡時到又開一樹華。
0545c16: 我一禪人。
0545c17: 微塵即法身法身即微塵二俱悉分付世代續傳燈。
0545c18: 
0545c19: 
0545c20: 象崖珽禪師語錄卷第三
