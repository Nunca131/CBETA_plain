0041c12: 
0041c13: 
0041c14: 古尊宿語錄卷第七
0041c15: 
0041c16: 汝州南院禪師語要南嶽下七世嗣興化
0041c17: 師諱慧顒。河北人也。上堂云。赤肉團上。壁立千仞。　有
0041c18: 僧問。赤肉團上。壁立千仞。豈不是和尚語。　師云。是。僧
0041c19: 便掀倒禪。　師云。你看。這瞎漢亂做。僧擬議。師便打
0041c20: 出院。
0041c21: 上堂云。諸方只具啐同時眼。不具啐同時用。　僧
0041c22: 問。如何是啐同時用。　師云。作家不啐。啐同時
0041c23: 失。　僧云。猶是學人問處。　師云。你問處作麼生。　僧云。失。
0041c24: 師便打。其僧不肯。　後到雲門會裏。舉前因緣。說不肯。
0042a01: 其時有傍僧云。當時南院棒折那。僧聞此語。言下大
0042a02: 悟。方見南院答話處。僧來汝州省覲。值南院已巳遷
0042a03: 化。上風穴禮拜。　風穴認得。便問。上座是當時問南
0042a04: 院啐同時話者否。　僧云。是。　穴云。會也未。　僧云。會也。
0042a05: 　穴云。當時作麼生。　僧云。當時如在燈影裏行相似。　穴
0042a06: 示。你會也。　問。大用不逢人時如何。　師云。鵝舞道。引
0042a07: 入千。　問。十方通暢時如何。　師云。八極連門禍。　問。龍
0042a08: 躍江湖時如何。　師云。瞥嗔瞥喜。　問。傾湫倒岳時如何。
0042a09: 　師云。老無觜。　問。從上古人見不盡處。師還見也無。
0042a10: 　師云。握髮吐人不顧。滿朝盡道好周公。僧向口上
0042a11: 打。　師云。道者大煞瞎。　僧云。有恁麼瞎老漢恁麼道。師
0042a12: 便打。　問。從上諸聖向什麼處去也。　師云。不上天堂。即
0042a13: 入地獄。　僧云。和尚作麼生。　師云。你還知寶應老落處
0042a14: 也無。　僧擬議。師便打一拂云。你還知喫拂子底麼。　僧
0042a15: 云。不會。　師云。正令是你行。又打一拂子。　問。如何是
0042a16: 第一句。　師云。你試道看。僧便喝。　師拍手云。大眾。好喝。
0042a17: 僧又喝。師便打。　問。回旋空中時如何。　師云。四面連架
0042a18: 打。　問。龍獸相交時如何。　師云。狗脊坡頭。　問。丹霄獨步
0042a19: 時如何。　師云。日馳五百。　問。金榜題名。請師印可。　師云。
0042a20: 日下拽。　問。大震虹霓。請師引驗。　師云。日下三刻。　問。
0042a21: 黃巢過後。何處回避。　師云。六纛旗下。　問。忽遇捉著時
0042a22: 如何。　師云。賊首頭犯。　問。寶未出匣時如何。　師云。泥
0042a23: 乾跌宕。　僧云。出匣後如何。　師云。天魔唱快。　問。楊朱泣
0042a24: 歧時如何。　師云。白狗臨刑莫怨天。　問。人逢碧眼時如
0042b01: 何。　師云。鬼爭漆桶。　問。獨步青霄時如何。　師云。四眾圍
0042b02: 繞。　僧云。四眾圍遶時如何。　師云。梵音絕處行。　問。寂寂
0042b03: 無聲時如何。　師云。打了拖聲勢。　問。鳳栖不到處時如
0042b04: 何。　師云。忽聞庭前撲煞老鴟梟。　問。如何是歸宗理事
0042b05: 絕。　師云。納孺處錯。　問。如何是日輪正當午。　師云。理事
0042b06: 甚分明。便打。　問。如何是獨步四山頂。　師云。深深海底
0042b07: 行。　問。如何是自在如師子。　師云。金鎚勒咽索。白棒擁
0042b08: 將行。　問。久在貧中。如何得濟。　師云。滿掬摩尼親自捧。
0042b09: 　學云。教人眼瞎。　師云。眼裏無筋一世貧。　學云。挑筋了
0042b10: 瞎。師便打。　問。奔流度刃。疾焰過風時如何。　師云。住。　學
0042b11: 云。住即瞎。師打禪床。僧便喝。　師拈棒。僧云。老和尚。莫
0042b12: 掣猱。奪棒打老和尚去在。　師云。今日被這瞎漢鈍置
0042b13: 煞我。　僧云。陣敗不禁苕掃。　問。疋馬單鏘來時如何。
0042b14: 　師云。且待我斫棒。　問。如何是佛法大意。　師云。無量大
0042b15: 病源。　僧云。請師醫。　師云。世醫拱手。　問。師唱誰家曲。宗
0042b16: 風嗣阿誰。　師云。掌塔戴鵰冠。口中更河海。　問。如何是
0042b17: 無相涅槃。　師云。前三點。後三點。　僧云。無相涅槃。請師
0042b18: 證照。　師云。三點前。三點後。　問。萬里無雲時如何。　師云。
0042b19: 飢虎投崖。　問。古殿重興時如何。　師云。明堂瓦插簷。　僧
0042b20: 云。與麼則莊嚴畢備也。　師云。斬草頭落。　問。二王相
0042b21: 見時如何。　師云。十字街頭吹尺八。　問。如何是無相道
0042b22: 場。　師云。斫破鬼神村。
0042b23: 上堂云。是你諸人盡會向諸方去來。不是不知不見。
0042b24: 還知老僧這裏有諱麼。　僧便問。請和尚諱。　師云。推筭
0042c01: 決疑。　問。如何是薝蔔林。　師云。鬼厭箭。　問。如何是不動
0042c02: 尊。　師云。邂逅到崖州。　問。擬驀要津時如何。　師云。糞
0042c03: 堆。　問。百了千當時如何。　師云。未是好手。　問。大義爭權
0042c04: 時。如何支擬。　師云。光漆文社。　僧云。將何奉獻。　師云。切
0042c05: 以生祭惟驢糞。　問。如何是乾坤主。　師云。周人遺刀。
0042c06: 心剜九竅。　問。麟閣圖形。請師憐念。　師云。纓拂面塵。　問。
0042c07: 如何是解脫漿。　師云。苞茆滲血。簋物不多。　問。如何是
0042c08: 金剛不壞身。　師云。老僧在你底。僧便喝。　師云。未在。
0042c09: 不是。僧又喝。師便打。　問。南宗北祖。如何顯示。　師云。大
0042c10: 庾嶺頭雲。太行山下賊。　僧云。如何明會。　師云。幽燕經
0042c11: 劫殺。吳越笑呵呵。　僧云。畢竟如何。　師云。莫言無法說。
0042c12: 最苦是新羅。　問。薄地天龍。如何辨識。　師云。有什麼難
0042c13: 辨。　僧云。便請辨。　師云。瘦眼生盲。莖毛磔索。　僧云。如何
0042c14: 醫治。　師云。氣針抉舌上。雷電震雲間。　僧云。忽遇葉公
0042c15: 時如何。　師云。見假不知驚著否。至今猶是眼天。　問。
0042c16: 日出扶桑時如何。　師云。閻浮樹下過。　問。凡聖同居時
0042c17: 如何。　師云。兩箇兒一箇獰。　問。栴檀鬱密時如何。　師
0042c18: 云。獨柳樹下坐。　問。近不得時如何。　師云。冤家難解脫。
0042c19: 　問。萬仞龍門今朝透過時如何。　師云。全存霹聲。　僧
0042c20: 云。恁麼則全承布雨去也。　師云。泥人眼赤。　問。如何是
0042c21: 道。　師云。鷹過長空無一物。　問。獨遊滄海時如何。　師云。
0042c22: 雷震青空。畜生燒尾。　問。運足不知路時如何。　師云。鳥
0042c23: 道盲人遇。　問。中間不會時如何。　師云。靜處踝了打。　問。
0042c24: 投機不遇時如何。　師云。足下全身去。　問。金斷時如
0043a01: 何。　師云。失。　僧云。金既斷。為什麼失。　師云。崖州路
0043a02: 上問行人。　問。燃燈前即不問。燃燈後亦不問。如何是
0043a03: 正燃燈。　師云。滅。僧從東過西邊立。　師云。野狐精。　問。不
0043a04: 施寸刃。便登九五時如何。　師云。單杖控天街。太白過
0043a05: 後望。　問。如何是無縫塔。　師云。八花九裂。　問。如何是塔
0043a06: 中人。　師云。頭不梳。面不洗。　問。萬里無雲時如何。　師云。
0043a07: 寸步不可過。　問。剪鐵鏌猶恨鈍。齧鏃當鋒事如何。
0043a08: 　師云。剪即死。僧便喝。師拍膝一下。僧又喝。師拈棒。　僧
0043a09: 云。老和尚。莫盲枷瞎棒。奪棒來打老和尚去。莫言
0043a10: 不道。　師云。今日無端黃面浙子鈍置一場。　僧云。老和
0043a11: 尚。莫掣猱好。　問。如何是佛。　師云。如何不是佛。　問。惜宗
0043a12: 風。護三乘。如何是道。　師云。更夢見什麼。
0043a13: 上堂云。過去祖佛盡皆恁麼道。　時有僧問。道箇什麼。
0043a14: 　師云。大哉。　問。上上根器人來。師還接也無。　師云。接。　僧
0043a15: 云。便請和尚接。　師云。且喜共你平交。　問。如何是佛。　師
0043a16: 云。我不曾知。僧禮拜。師便打。
0043a17: 上堂云。有解問話者出來。時有僧出禮拜。　師云。是者
0043a18: 老漢罪過。便下座。　問。如何是和尚家風。　師云。秋收冬
0043a19: 藏。　問。如何是寶應正主。　師云。杓大小。　問。如何是寶
0043a20: 應水。　師云。了。　云。飲者如何。　師云。了。　問。牛頭未見四祖
0043a21: 時如何。　師云。今日不答話。　問。擬伸一問。師意如何。　師
0043a22: 云。是何公案。僧應諾。　師云。放你三十棒。　問。如何是祖
0043a23: 師西來意。　師云。五男二女。　問。如何是寶應。　師云。天
0043a24: 下老和尚答話了也。將此語別處問去。　僧云。用者如
0043b01: 何。師便打。　問。祖意與教意。是同是別。　師云。黃尚書．李
0043b02: 僕射。　僧云。不會。　師云。牛頭南。馬頭北。　問。萬代留名時
0043b03: 如何。　師云。光漆郊社。　問。如何是佛法大意。師便喝。　僧
0043b04: 云。老和尚莫探頭好。師又喝。僧便禮拜。　師云。放過即
0043b05: 不可。便打。　問。如何是佛法大意。師便喝。僧便禮拜。　師
0043b06: 云。今夜兩箇俱是作家禪客。與寶應老稱提臨際正
0043b07: 法眼藏。若要一喝下辨賓主。問取二禪客。　問。學人有
0043b08: 一問在和尚處時如何。　師云。你問道什麼。僧便喝。師
0043b09: 便休。　至明日。上堂。眾集。師云。昨日問話師僧在什麼
0043b10: 處。僧才出。師拈棒便打。　問。如何是佛。　師云。待有即向
0043b11: 你道。　僧云。與麼則和尚無佛也。　師云。正當好處。　僧云。
0043b12: 如何是好處。　師云。今日是三十日。
0043b13: 上堂云。諸方盡是把頭求歇。終不敢向第二頭答
0043b14: 賓家話。若是本色衲僧。便莫共語。作麼生是本色衲
0043b15: 僧。良久。云。有輸有贏。　有防禦使問。長老還具見聞覺
0043b16: 知也無。師與一踏踏倒。
0043b17: 勘辯
0043b18: 問僧。近離什麼處。　云。襄州。　師云。來作什麼。　僧云。特來
0043b19: 禮拜和尚。　師云。恰遇寶應不在。僧便喝。　師云。向你道
0043b20: 不在。又喝作什麼。僧又喝。師便打。僧禮拜。　師云。這棒
0043b21: 本是你打我。我且打你。要此話行。瞎漢。參堂去。　師見
0043b22: 新到來。起拂子。僧云。敗闕。師放下拂子。　僧云。猶有
0043b23: 這箇在。師便打。　問園頭。瓠子開花也未。　僧云。開花已巳
0043b24: 久。　師云。還著子也無。　僧云。昨日遭霜了也。　師云。大眾
0043c01: 喫箇什麼。僧擬議。師便打。　問風穴。南方一棒作麼商
0043c02: 量。　穴云。作奇特商量。　穴問。和尚此間一棒作麼商
0043c03: 量。　師拈拄杖云。棒下無生忍。臨機不讓師。　問僧。近離
0043c04: 甚處。　云。長水。　師云。東流。西流。　僧云。總不恁麼。　師云。作
0043c05: 麼生。僧珍重。師便打。　問僧。近離什麼處。　僧云。龍興。　師
0043c06: 云。發足莫離葉縣否。僧便喝。　師云。好好問你。又惡發
0043c07: 作什麼。　僧云。喚作惡發即不得。　師便喝云。你既惡發。
0043c08: 我也惡發。近前來。僧近前。　師云。我也沒量大罪過。瞎
0043c09: 漢。參堂去。　師有時把住一僧云。作麼。作麼。僧無對。　師
0043c10: 云。三十年來弄馬騎。　有時把住一僧云。會麼。　僧云。不
0043c11: 會。　師云。牛頭南。馬頭北。　問僧。夏在什麼處。　僧云。五臺。
0043c12: 　師云。文殊還說著老僧也無。　僧云。不說著。　師云。今日
0043c13: 遇作家。　有時見僧來參。便把住參頭云。是什麼。僧無
0043c14: 語。　師云。三十年弄馬騎。今日被驢撲。又自云。大眾。莫
0043c15: 道閑處語。　問僧。近離甚處。　云。襄州。　師云。什麼物恁麼
0043c16: 來。　云。和尚試道看。　師云。適來禮拜底。　僧云。錯。　師云。錯
0043c17: 箇什麼。　僧云。再犯不容。　師云。三十年弄馬騎。今日被
0043c18: 驢子撲。瞎漢。參堂去。　問。大德講什麼經。　僧云。維摩經。
0043c19: 　師指云。會麼。　僧云。不會。　師云。侍者。點茶來。　問僧。夏在
0043c20: 什麼處。　云。湖南。　師云。喚維那來。上板頭安排著。　問僧。
0043c21: 名什麼。　云。普參。　師云。忽遇屎橛。作麼生。僧不審。師便
0043c22: 打。
0043c23: 風穴禪師語錄南嶽下八世嗣南院
0043c24: 師諱延沼。餘杭劉氏子也。上堂。舉。寒山詩曰。梵志死
0044a01: 去來。魂識見閻老。讀盡百王書。未免受捶栲。一稱南
0044a02: 無佛。皆以成佛道。　問。滿目荒郊翠。瑞草滋榮時如
0044a03: 何。　師曰。新出紅罏金彈子。簉破闍黎鐵面皮。　問。如何
0044a04: 是互換之機。　師曰。和盲愬瞎。　問。真性不隨緣。如何
0044a05: 得證悟。　師曰。肉案上滴乳香。　問。如何是清淨法身。
0044a06: 　師曰。金沙灘頭馬郎婦。　問。一色難分。請師顯示。　師曰。
0044a07: 滿罏添炭猶嫌冷。路上行人祇守寒。　問。如何是學人
0044a08: 立身處。　師曰。井底泥牛吼。林間玉兔驚。　問。如何是道。
0044a09: 　師曰。五鳳樓前。　曰。如何是道中人。　師曰。問取皇城使。
0044a10: 　問。不傷物義。請師便道。　師曰。劈腹開心。猶未性燥。　問。
0044a11: 未定渾濁。如何得照。　師曰。下坡不走。快便難逢。　問。如
0044a12: 何是衲僧行履處。　師曰。頭上喫棒。口裏喃喃。　問。靈山
0044a13: 話月。曹谿指月。去此二途。請師直指。　師曰。無言不當
0044a14: 。　曰。請師定當。　師曰。先度汨羅江。　問。任性浮沉時如
0044a15: 何。　師曰。牽牛不入欄。　問。凝然便會時如何。　師曰。截耳
0044a16: 臥街。　問。狼煙永息時如何。　師曰。兩捎空。　問。祖令當
0044a17: 行時如何。　師曰。點。　問。不施寸刃。便登九五時如何。　師
0044a18: 曰。鞭屍屈項。
0044a19: 上堂。舉。古云。我有一隻箭。曾經九磨煉。射時十方。
0044a20: 落處無人見。　師云。山僧即不然。我有一隻箭。未經
0044a21: 磨煉。射不十方。要且無人見。　僧便問。如何是和尚
0044a22: 箭。師作彎弓勢。僧禮拜。　師曰。拖出這死漢。　問。牛頭未
0044a23: 見四祖時如何。　師曰。披席把。　曰。見後如何。　師曰。披
0044a24: 席把。　問。未達其源時如何。　師曰。冷移巢易。龍寒
0044b01: 出洞難。　問。不露鋒鋩句。如何辯主賓。　師曰。口銜羊角
0044b02: 鰾膠粘。　問。將身御險時如何。　師曰。布露長書寫罪原。
0044b03: 　問。學人解問訛句。請師舉起訝人機。　師曰。心裏分
0044b04: 明眼睛黑。　問。生死到來時如何。　師曰。青布裁衫招犬
0044b05: 吠。　曰。如何得不吠去。　師曰。自宜避寂無聲。　問。如何
0044b06: 是真道人。　師曰。竹竿頭上禮西方。　問。魚隱深潭時如
0044b07: 何。　師曰。湯盪火燒。　問。如何是諸佛行履處。　師曰。青松
0044b08: 綠竹下。　問。如何是大善知識。　師曰。殺人不眨眼。　曰。既
0044b09: 是大善知識。為甚麼殺人不眨眼。　師曰。塵埃影裏不
0044b10: 拂袖。戟門前磨寸金。　問。一即六。六即一。一六俱亡
0044b11: 時如何。　師曰。一箭落雙鵰。　曰。意旨如何。　師曰。身亡跡
0044b12: 謝。　問。摘葉尋枝即不問。直截根源事若何。　師曰。赴供
0044b13: 凌晨去。開塘帶雨歸。　問。問問盡是。請師直指根
0044b14: 源。　師曰。罕逢穿耳客。多遇刻舟人。　問。正當恁麼時如
0044b15: 何。　師曰。盲龜值木雖優穩。枯木生花物外春。
0044b16: 上堂。大眾集定。師曰。不是無言。各須英鑒。　問。大眾雲
0044b17: 集。師意如何。　師曰。景謝祁寒。骨肉冷。　師在南院作
0044b18: 園頭。一日。南院到園問云。南方一棒作麼生商量。　師
0044b19: 曰。作奇特商量。良久。師問。和尚此間作麼生商量。
0044b20: 　南院拈棒云。棒下無生忍。臨機不讓師。師於是豁然
0044b21: 大悟。　南院云。汝乘願力來荷大法。非偶然也。汝聞臨
0044b22: 濟將終時語不。　曰。聞之。　南院云。臨濟道。誰知吾正法
0044b23: 眼藏向這瞎驢邊滅。渠平生如師子。逢人即殺。及
0044b24: 其將死。何故屈膝妥尾如此。　對曰。密付將終。全主即
0044c01: 滅。　又問。三聖如何亦無語乎。　對曰。親承入室之真子。
0044c02: 不同門外之遊人。南院頷之。　又問。汝道四種料簡語。
0044c03: 料簡何法。　對曰。凡語不滯凡情即墮聖解。學者大病。
0044c04: 先聖哀之。為施方便。如楔出楔。　云。如何是奪人不奪
0044c05: 境。　曰。新出紅罏金彈子。簉破闍黎鐵面門。　又問。如何
0044c06: 是奪境不境人。　曰。草乍分頭腦裂。亂雲初綻影猶
0044c07: 存。　又問。如何是人境俱奪。　曰。躡足進前須急急。促鞭
0044c08: 當鞅莫遲遲。　又問。如何是人境俱不奪。　曰。常憶江南
0044c09: 三月裏。鷓鴣啼處百花香。　又問。臨濟有三句。當日有
0044c10: 問。如何是第一句。臨濟云。三要印開朱點窄。未容擬
0044c11: 議主賓分。師隨聲便喝。　又問。如何是第二句。臨濟云。
0044c12: 妙解豈容無著問。漚和爭赴截流機。　師曰。未問已巳前
0044c13: 錯。　又問。如何是第三句。臨濟云。但看棚頭弄傀儡。抽
0044c14: 牽全藉裏頭人。　師曰。明破即不堪。　於是南院以為可
0044c15: 以支臨濟。不辜負興化先師所以付託之意。師依止
0044c16: 六年。而南院歿。　後唐長興二年。雲遊至汝水。見草屋
0044c17: 數椽依山。如逃亡人家。問田父。此何所。　田父云。古風
0044c18: 穴寺。世以律居。僧物故。又歲饑。眾棄之而去。餘佛像
0044c19: 鐘耳。　師曰。我居之可乎。　田父云。可。　師乃入留止。晝
0044c20: 乞村落。夜燃松脂。單丁者七年。檀信為新之成叢林。
0044c21: 　晉天福二年。州牧聞其風。盡禮致之。上元日。開法嗣
0044c22: 南院。漢乾祐二年。牧移守郢州。師又避往依之。牧
0044c23: 於郡齋。陞座曰。祖師心印。狀似鐵牛之機。去即印
0044c24: 住。住即印破。只如不去不住。印即是。不印即是。　時有
0045a01: 蘆陂長老出問。某甲有鐵牛之機。請師不搭印。　師曰。
0045a02: 慣釣鯨鯢澄巨浸。嗟蛙步泥沙。　蘆陂佇思。師喝
0045a03: 曰。長老何不進語。　蘆陂擬議。師打一拂子曰。還記得
0045a04: 話頭麼。試舉看。蘆陂擬開口。師又打一拂子。　牧主云。
0045a05: 信知佛法與王法一般。　師問曰。太守見何道理。　牧主
0045a06: 云。當斷不斷。反受其亂。師便下座。　平。汝州有宋太
0045a07: 師者。施第為寶坊。號新寺。迎師居焉。法席冠天下。學
0045a08: 者自遠而至。周廣順元年。賜寺名廣惠。師凡住二十
0045a09: 有二年。以皇宋開寶六年癸酉八月旦日登座說偈
0045a10: 曰。道在乘時須濟物。遠方來慕自騰騰。他年有叟情
0045a11: 相似。日日香夜夜燈。　至十五日。跏趺而化。前一日
0045a12: 手書別檀越。閱世七十有八。坐五十有九夏。
0045a13: 
0045a14: 古尊宿語錄卷第七
