0934b04: 
0934b05: 
0934b06: 
0934b07: 上生經瑞應鈔卷下
0934b08: 真定府龍興寺比丘僧　守千　集
0934b09: 疏。有慧之主者。因正梵文。先釋體義。然後翻譯。明非
0934b10: 強加。自覺之下。方別解覺。
0934b11: 疏。具一切智等者。如次知法知種姓也。或前本智如
0934b12: 遍一切。名為一切。
0934b13: 疏。如睡夢覺等者。上自他覺。下覺行。共為三覺圓明
0934b14: 之義。
0934b15: 疏。法相理中覺等者。上句除障。此句悟理法相事也。
0934b16: 理即真如。次下四對。前三可知。其第四者。即是本後。
0934b17: 或又解云。如其所有。知之不增。盡其所有。知之不減。
0934b18: 疏。標薄伽梵者。此云具德。其德有六。如云瑜伽相應
0934b19: 有五。西方外道皆盜此名。加佛陀字。令別於彼。今但
0934b20: 所加。
0934b21: 疏。應化非真佛等者。下辨法身。實是知體說法故也。
0934b22: 此依金光。實身名法。通自受用。
0934b23: 疏。彌勒八相等者。此下例成。前來佛成。權實門中。曾
0934b24: 說彌勒。以化影餘。例今亦爾。雖標其化。影顯通餘。
0934c01: 疏。豐德人等者。豐德城　彰此不堪。
0934c02: 疏。地唯塽塏者。塽兩切。淨也。塏口亥切。高也。
0934c03: 疏。化身在此等者。前來說佛。既有三身。此說居處。亦
0934c04: 復如是。
0934c05: 疏。事中有二者。事相中也。報化雙彰。理者道理。盡理
0934c06: 通有三身。所居如身故也。
0934c07: 疏。因深果遠者。難了知也。問。如一乘等豈非深遠。答。
0934c08: 此約彌勒。示凡夫身。一生成佛。人難了知故。故優波
0934c09: 離疑而申請。餘皆不爾。問。善財龍女更是難知。何故
0934c10: 不先放光說耶。答。彼非正宗。此正宗故。言無由聞見
0934c11: 者。今不聞說。將來不見。或皆自今。
0934c12: 疏。又無明昏夜等者。約此正說。修在五濁。為要見於
0934c13: 彌勒故也。不同餘經亦示化劫。
0934c14: 疏。威儀者。行住坐臥。進即是行。止即除三。或此進止
0934c15: 約其作業。動運受用。施設作為。引此證於無汎定也。
0934c16: 經中事相。不越兩意。一為應機利物。二為隨應表法。
0934c17: 此證利物。後證表法。照須達舍。是利物也。餘皆可思。
0934c18: 或只表法亦名佛事。
0934c19: 疏。二月十五日等者。春陽之月。多著常樂。於此入滅
0934c20: 而破之。問。正三亦春。何唯舉二。答。此取中央。初入後
0934c21: 出執不□故。
0934c22: 疏。涅槃晨朝者。此約六時。初日分也。涅槃為先之所
0934c23: 趣故。妙法喻於白蓮華故。般若即是中道智故。如次
0934c24: 可知。
0935a01: 疏。出於五濁等者。先解夜。後解初。今佛之下。是總解
0935a02: 也。濁者不清。所惡穢也。命劫減劫減促。煩惱見增。眾
0935a03: 生惡多。皆可惡故。言未度者。釋迦未度。
0935a04: 疏。涅槃從面門等者。面門即口。表語決定。白准前說。
0935a06: 末後遍盡故如是表。或表說法無亂遍知。
0935a07: 疏。涅槃四色者。表四涅槃。或表四德常樂我淨。
0935a08: 疏。破七隨眠者。六煩惱中。開貪為二。欲貪有貪。為欲
0935a09: 界貪。緣外境故。上二界貪。但緣有故。
0935a10: 疏。表佛法身等者。總相無異。處處皆有表佛法身。即
0935a11: 依於此。分於多段。表化身也。
0935a12: 疏。舍衛豐德等者。已巳上約其為。此下約其所表。
0935a13: 疏。諸佛神變等者。化上化化名難思議。亦表彌勒難
0935a14: 思議也。或為通妨。云何化光復化佛耶。以此通之。
0935a15: 疏。等授記故者。皆即同義。故表等記。
0935a16: 疏。最初成佛者。者字宜移至字之下。寫者差也。
0935a17: 疏。梵薩縛遏剌他悉陀者。此應連下太子之言。是欲
0935a18: 舉初悉達太子踰城出家對修行等。皆名為初。中間
0935a19: 之文是子文也。徇者求也。曹者類也。
0935a20: 疏。因即勤求者。因衛太子亦求出要。遁者逃也。垂者
0935a22: 狂也。蹶者顛也。慘士感切。痛也毒也。
0935a23: 疏。五人遙見等者。遠未見光。
0935a24: 疏。今與其徒者。二百五十。問。經中俱字因與誰俱。答
0935b02: 用下佛光等。
0935b03: 疏。皆得阿若多義等者。雖得其義。名字不正。
0935b04: 疏。杜多者。此云洗除。食四衣三。住處有五。
0935b05: 疏。尊者是彼之種等者。上辨仙姓有標有示。下結得
0935b06: 名。
0935b07: 疏。最後者。第九十一。
0935b08: 疏。第七梵天者。少淨天也。或准梵王勸令往生。即梵
0935b09: 眾天。合欲天數。排為第七。簞都寒切。簞笥少篋也。婢
0935b10: 疋切。娶也。
0935b11: 疏。然後滅身者。亦是示跡。
0935b12: 疏。還為尊者等者。是舍利子為目連說。先有約云。先
0935b13: 甘露。必同其味。
0935b14: 疏。補護法衣者。是袈裟也。應是大衣。
0935b15: 疏。不如智慧之力矣者。但由不知其舍利子亦有神
0935b16: 通。故作此語。佛亦且隱舍利子之神通故也。非舍利
0935b17: 子無有神通。唯智能爾。
0935b18: 疏。長爪梵志者。即彼舅氏摩訶俱瑟羅。此云大膝。
0935b19: 言餘法者。對前馬勝之所說者。
0935b20: 疏。未生怨王者。即阿闍世王。
0935b21: 疏。或大者眾義者。此上兩義。名之為大。次下皆目佛
0935b22: 之子故。姨母為主。以是姨母之孫故也。或佛有財。得
0935b23: 大生名。
0935b24: 疏。菩提覺義等者。二俱目境。作相違已巳。然後有財。是
0935c01: 取人也。誓求菩提。度薩埵故。名弘誓語。其第二解。薩
0935c02: 埵直目能求之人。故依士釋。第三能求目人功力。雖
0935c03: 亦依士。人法別前。其第四解。可作持業。體用別故。或
0935c04: 作相違。智悲別故。或本後別。本智遠亦利有情故。其
0935c05: 持業者。亦可通爾。
0935c06: 疏。是北方常喜世界等者。已巳成佛故。或尒將來。言已巳
0935c07: 成者。已巳成因也。
0935c08: 疏。神用無比者。此解妙字。
0935c09: 疏。此二因緣者。二菩薩也。下辨二別。引經證異。
0935c10: 疏。答聲聞等疑等者。下為二義。或四義也。
0935c11: 疏。一切大眾等者。上句等字。已巳等八部。此句連上。以
0935c12: 為總文。更意該餘人類等也。又　二句通前諸眾
0935c13: 光而集。文多以少從多相科也。
0935c14: 疏。田父者。蟾蜍別名。即蝦也。
0935c15: 疏。如是等輩等者。此下屬解眾集之文。通上諸處。如
0935c16: 前已巳解。
0935c17: 疏。由佛智悲等者。外人問云。其傍生等。云何來集。下
0935c18: 答可知。但由下結。動即有情。植即木植無情也。問。云
0935c19: 何無情亦獲利益。答。由佛出世慈悲福德。風雨調順。
0935c20: 故皆霑益。
0935c21: 疏。將說深經等者。於示相中。授凡夫身。經一生已巳。便
0935c22: 成佛故。亦教下凡。生內院已巳。便不退故。餘經皆無。名
0935c23: 之為深。恐不信故。先出舌光。表無妄。令生信也。餘
0935c24: 經雖各互無所宗。皆無此中因果疾爾。其善財等。雖
0936a01: 頗類此。然非正宗故非等。准此名深。
0936a02: 疏。舌廣薄相。此第二十六。乳表切。米汁也。堂練
0936a03: 切。
0936a04: 疏。破諸眾生等者。上解千字所表。下解光字所表。
0936a05: 疏。第二有多化佛者。問。上兩句經豈不漏科。答。亦表
0936a06: 佛故。所表名佛。同入科名。
0936a07: 疏。皆說清淨者。此句連下菩薩之名。又轉顯下陀羅
0936a08: 尼也。直至法字。目其所說。對佛故也。若對其言法。目
0936a09: 所詮之陀羅尼。
0936a10: 疏。約教法。中間四字。是　陀羅尼上之德。
0936a11: 疏。此三解中等者。科簡三解不同所以。
0936a12: 疏。超分別心言說道故者。非汎離言名為超等。此約
0936a13: 勝故不能爾也。
0936a14: 疏。識達簡擇等者。上體下義。於義之中。約法約名。如
0936a15: 文可知。
0936a16: 疏。四別者等者。此初復次。不必約於教理行果。初二
0936a17: 但是約有空別。有依圓故。可以生喜。無遍計故。是由
0936a18: 慧也。故慧之空。倒墮依士。於此二境。而總持故。名陀
0936a19: 羅尼。性者因義。解脫目果。如次易知。下第二解。初二
0936a20: 同前。後二為別。自利利他辨才解脫。皆且約果。其第
0936a21: 三解。並約因位。別配可知。其第四解。初之二種。當於
0936a22: 教理。以名有空。忍名無礙。能了達故。性無罣礙。名
0936a23: 解脫。能解自他之縛結故。復名無相即。便離諸分
0936a24: 別故。難思議故。名離分別。
0936b01: 疏。如幽贊中等者。唯指總持。彼有略說。讚字傳差。
0936b02: 疏。欲明授記不等者。對舉前唱。方解此文。恐外問。
0936b03: 釋迦既自陳說。何故先示化佛。次下通之。
0936b04: 疏。佛以法義等者。方解此唱。至億字已巳後之兩句。解
0936b05: 總名也。
0936b06: 疏。因行久圓等者。問。何故應時得爾多耶。下先立理。
0936b07: 四句文也。釋迦下辨。由此下結。
0936b08: 疏。此明請記者。前立無語。為聽授記。不爾何故況佛
0936b09: 自了。
0936b10: 疏。表結使俱已巳者。於住立中有二解。初合一意。共表
0936b11: 半滿無作故也。以此連前。約其三德。戒德智德斷德。
0936b12: 不開恩德。復解兩字。即為二意。兩箇或字次第是也。
0936b13: 初解住字約其住定。連前次第。是其三學。下總解中。
0936b14: 只有三學。無其三德。後或字下。是解立字。起立而表
0936b15: 欲上生也。問。與經從座而起何別。答。彼約從座。此約
0936b16: 來至。佛前住立從座起者。不必在於佛前住故。
0936b17: 疏。已巳出生死者。初從座起。三學如前。當生即是。後解
0936b18: 立字。當果即是。總所為也。正為記當得成佛故。
0936b19: 疏。雖此軌儀等者。恐外問云。此中但是示其威儀。如
0936b20: 何有此所表事相。疏舉可知。後之兩句。是引證文。無
0936b21: 垢稱有此說故。
0936b22: 疏。一生補處等者。恐外問云。佛既慈悲。大眾已巳集。何
0936b23: 須待請方說耶。下答此意。四句立理。四句翻釋。後之
0936b24: 四句。連前而結。言示相者。指示內宮外院之相。言嚴
0936c01: 因者。嚴即果相。
0936c02: 疏。從座起者等者。上解亦字。下解餘表。波離自表當
0936c03: 得菩提。
0936c04: 疏。為顯成佛等者。上辨相狀。下辨所表。或直因業。
0936c05: 疏。舉昔生今問者。此之一唱。皆是舉昔。以此生起今
0936c06: 之問也。生下經文。
0936c07: 疏。前言世尊等者。兩唱世尊。所目有異。前即波離呼
0936c08: 世尊也。此即談往世尊說記。世出世下。方解字義。據
0936c09: 理合言世出世尊現示在世。略云世。
0936c10: 疏。控御身語等業者。提控制御。不令汎墜。
0936c11: 疏。近執明究律藏等者。下明偏此發問所以。
0936c12: 疏。往昔佛在等者。下舉昔說。總結大意。抄以次字屬
0936c13: 於上句。次於我。屬下甚好。
0936c14: 疏。顯今徵問者。顯即舉也。此唱上三句舉今。後唱上
0936c15: 五句舉今。各後二句。徵其後也。言處。即目界地等處。
0936c16: 國土即目淨穢土也。常說界等。不言國土。說淨穢文。
0936c18: 樂名界名土。答。且隨多即。不爾重。
0936c19: 疏。波離下器等者。下辨不了起問之因。揣初委切。度
0936c20: 也。
0936c21: 疏。小宗說於等者。下解舉今兩行文也。見道十六。修
0936c22: 道二九。故三十四。如餘廣說。
0936c23: 經。成佛無疑者。仰推強信。認自不了。故無疑心。
0937a01: 癡。
0937a02: 疏。理深難測者。自不了也。非是敢疑。問。何故前言未
0937a03: 遣心疑。答。不了名疑。或可疑者疑其無定不斷貪等。
0937a04: 非疑成佛。不曾為解。彼得定等。貪等有無。於彼生疑。
0937a05: 問。既疑定等。何問生所。答。此疑意云。如是散亂貪癡
0937a06: 之人。生何國土。能修斷等。而得成佛。不生勝處。不成
0937a07: 佛故。具貪等者。難生勝處。故如是問。終不疑當成佛
0937a08: 事也。
0937a09: 疏。但以菩薩等下。辨波離之所不了疑之因。以顯不
0937a10: 契問者情也。知此不可更起問也。由此菩薩元來問者。
0937a11: 疏。波離不知等者。此下總結亦有二。文無定有。或真
0937a12: 者實義。
0937a13: 疏。然且成佛之先等者。上約波離是真不可為此問。
0937a14: 下約波離亦是示現。此先立理四句文也。次下結會。
0937a15: 既必同知。故是示現。以彼不同計執者故。狹恐是狹。
0937a16: 帶也兼也。相中帶爾。故是示現。或只為狹。不現實智。
0937a17: 偏於示相。名為狹也。
0937a18: 經。如來應正遍知者。自稱三號。明無妄。
0937a19: 疏。如過去佛等者。如者同義。
0937a20: 疏。應受世間等者。餘雖受供。是未應也。煩惱盡者可
0937a21: 同此類。
0937a22: 疏。正知遍知者。作二義也。所擇可知。
0937a23: 疏。如次配之等者。此配三號。涅槃名斷。因斷證故。來
0937a24: 至涅槃。故是斷德。應有三義。其受供養。即是恩德。以
0937b01: 佛如來不假食故。其餘二應是相須也。知智可知。為
0937b02: 此三德。偏舉三號。不須攝盡。
0937b03: 疏。諸法莫先者。莫猶無也。先者上也。
0937b04: 疏。理事遍知等者。理遍為正。事遍為等。合為正等。故
0937b05: 但三義。或正當也。其等齊也。其皆遍知方正名等。因
0937b06: 之等覺。未正等也。第三正覺。即是擇邪。此上一解。同
0937b07: 於幽贊勝空所解。下第二解。同幽贊如應所解。不知
0937b08: 幽贊何為別敘。
0937b09: 疏。或智斷德等者。下為四義。前言諸法。不望其人。此
0937b10: 言二德。總擇一切。不言恩德。其於應中。亦通餘故。其
0937b11: 斷小乘不斷習故。等覺亦爾。其餘隨應。有所不盡。上
0937b12: 正對邪。下正正當。等約二空。正當約滿。
0937b13: 疏。佛自稱三德等者。顯無妄令生信也。
0937b14: 疏。初答生處等者。經中總相言兜率天。天即趣故。兜
0937b15: 率欲界。下經敘其嚴飾寶等。故是淨穢。有作是說。此
0937b16: 對報土。名之為穢。對餘天等。名之為淨。今恐天宮只
0937b17: 是淨土。有小化身。來於人間。亦現穢土。其丘坑等。名
0937b18: 之為穢。眾寶等成。名為淨故。
0937b19: 經。爾時兜率天上等者。問。當佛記時。彼諸天子在佛
0937b20: 會不。有說在會。各各長跪發誓願故。有說在天。下經
0937b21: 自云已巳略說故。今取後解。但於天上發願故也。下牢
0937b22: 度神亦於天上禮十方佛。以不言對釋迦佛故。並是
0937b23: 天上預知爾也。
0937b24: 疏。夫諸天等者。此為問辭四句文也。舉劣況勝。何須
0937c01: 他作。
0937c02: 疏。欲顯福異餘天等者。下答有二。初顯果勝。後顯因
0937c03: 勝。其顯果者。以外顯內。外用他造明內果勝。不爾即
0937c04: 須自用力故。如是故令他重內身。譬如王等。其顯因
0937c05: 者。顯其宿因。宿因不勝。如何無功而他來成亦如王
0937c06: 等。故此不可直為三段。
0937c07: 疏。預知欲生者。天上預知。若在佛會。即現見知。問。此
0937c08: 諸天神先居何處。答。舊本宮殿先不先。故而居於彼
0937c09: 後。方願造內外院也。
0937c10: 疏。一諸天植因發願者。植言種植。總該一切。下子分
0937c11: 中。行因植因。行即先行布施者也。植即現今種植故
0937c12: 也。即現天冠變寶宮故。如現種田多便見苗。偏以植
0937c13: 名。文中植字是木植也。非此所用。傳者差矣。應用植
0937c14: 字。乃種稙也。又骨殖字。亦為種殖。即移裁也。若從於
0937c15: 稙。即初種也。
0937c16: 疏。修行之所因者。願之行也。此段之中。但有其行。後
0937c17: 段是願。此言所因。因者為也。其為有二。即下所列。即
0937c18: 於天上行布施時。為滿檀度。便為供養。有此二意。一
0937c19: 自初發心須修此故。二亦為供養補處菩薩。下稙因
0937c20: 中。有此二不。
0937c21: 疏。故應稙因者。是恐無福供養故也。不唯宮院。
0937c22: 疏。因者檀度等者。此言因者。非其為義。是形下願。親
0937c23: 者名因。疏者名緣。更兼此唱。以天福力。由此三故。成
0937c24: 天宮等。
0938a01: 疏。因緣之果等者。此下果起。言冀在良田者。田即是
0938a02: 因。有財得名。其因元從福田得故。此上辨相。此下辨
0938a03: 表。先解表五。修餘之下。解其表億。十度各有自作教
0938a04: 他。讚歎隨喜。少分多分全分。少時多時滿時。如是成
0938a05: 百。百互相助。即成其萬。資者藉也。問。五上添萬。如何
0938a06: 成億。答。但表多故。言其億者。亦且舉故。有經本中。更
0938a07: 有萬字。五百萬億。更難積數。准下宮成五百萬億。此
0938a08: 中必定無其萬字。不可一子只造一宮。一造其萬。方
0938a09: 知勝故。有解。萬行各感一千。以顯一因感多果故。今
0938a10: 謂此數尚猶未足。如是但積成五億故。應以萬行。遍
0938a11: 十業道。以為十萬。又此一行。招其一萬。如是積成百
0938a12: 億之數。歷前信等五百億也。又或十業亦成萬行。成
0938a13: 前萬行。歷於十地。其數足成。
0938a15: 約化作。准字之下。是其詳斷。其報土中。佛雖非實。其
0938a16: 土亦說實盛。前解為勝。
0938a17: 經。發是願言者。問。此句云何不在後唱舉。連前標後
0938a18: 令文相接。故標於後。文布在前。疏主為文。如此者多。
0938a19: 疏。栴檀者等者。疏解取珠。色栴檀珠得此名也。下解
0938a20: 表無別栴檀。
0938a21: 疏。神珠施者等者。此下解表其珠圓滿能如意故。以
0938a22: 表其果。頂冠表貴。問。神珠為是冠上珠耶。為別珠耶。
0938a23: 答。據經疏意。身所著珠。頂所戴冠。二物各別。脫字兩
0938a24: 用。
0938b01: 疏。恒無間故者。直身而住。不動搖故。是無間義。
0938b02: 疏。上明修行等者。法前生下。合其四唱。共成三輪。問。
0938b03: 如何已巳前唯是身業。答。其施多用身運故也。以少從
0938b04: 多。非無其語。由身業因。得神變輪。由語誠諦。得記心
0938b05: 輪。由意清淨。得教誡輪。廣如章辨。
0938b06: 疏。慈氏廣以智悲等者。先解大心。二句立理。一句結
0938b07: 成。情懷結心。廣大結大。下解眾生。解已巳會多。依今合
0938b08: 云有情故也。
0938b09: 經。此人來世等者。問。來世在天。何言成佛。答。不言已巳
0938b10: 成。尚言不久當成故也。問。疏中何故言其未來。添今
0938b11: 來字。義豈仍同。答。來是後來。對現更來。即是將來。此
0938b12: 即便是未至現在。名為未來。字多義同。
0938b13: 疏。我於彼佛等者。上解上半所為之人。下解下半正
0938b14: 為發願。於中二解。初解寶字。只目天冠。與前不同。故
0938b15: 須會之。後解寶字。別目神珠。與前無異。可愛之下二
0938b16: 句之文。解經莊嚴國界一句。是下生時之國界也。
0938b17: 疏。供具者等者。下文宮等應皆得名供具者也。言四
0938b18: 事者。衣服。飲食。臥具。醫藥。什物之中。應有宮等。什者
0938b20: 疏。變寶冠等者。下解所表。
0938b21: 疏。所願同故者。明須要爾。又可准爾。
0938b22: 疏。或寶謂如意珠等者。寶冠二字。各目一事。故先所
0938b23: 遺。
0938b24: 疏。何故行因等者。各各脫身栴檀摩尼。
0938c01: 經。如是諸天子等者。行中已巳該云五百億及各各故。
0938c02: 其次願中。只云我今故。恐疑莫唯一天。故重顯之也。
0938c03: 問。五百億言。必貫於下。何須疑耶。答。文相隔故。集者
0938c04: 恐爾非佛已巳。問。合并稙因亦恐疑耶。答。是相連文云
0938c05: 長跪等。已巳在其限。疏且約彼為標願故。只言願也。
0938c06: 疏。結集之家者。准此已巳前。皆是佛語。唯此集者恐疑
0938c07: 加也。
0938c08: 疏。五百萬億者。以一天子化作萬宮。故五百萬。其一
0938c09: 天子。各修萬行。故化萬宮。積成萬行。如前已巳說。
0938c10: 疏。既有十地等者。此下總解有十所以。以有三因。下
0938c11: 引證文。唯有中一。初十地。後約十力。疏主理加。言凡
0938c12: 夫者。有漏兼總唯凡夫故。又此且約劣者言之。又本
0938c13: 為接下凡生故。
0938c14: 疏。宮有十重者。以宮為首有十重。如前所列。非宮獨
0938c15: 十。又宮內外。有其十重。重者重數。非如恒重。
0938c16: 疏。宮謂法菀等者。此下正解第一重也。宮即宮菀。以
0938c18: 謂菀。亦是屬釋近之名。菀即園故。宮謂室故。如解
0938c19: 尋云。尋謂尋伺。為擇尋謂尋思者也。此中為擇宮商
0938c20: 等宮。故如是文非字及義。宮得名菀。
0938c21: 疏。初地真智等者。真如名宮。初得偏配。且約地釋。餘
0938c22: 十善力。略不配對。如抄具明。
0938c23: 疏。內修五根等者。此下明表。與能造者所表皆同。以
0938c24: 其一因得多果故。疏結句中略其萬字。其意且只表
0939a01: 其五也。又已巳如前積至天子。以其天子有五百億。每
0939a02: 箇造萬。成五百萬。今此且舉五根之數。其餘之數。今
0939a03: 准積之。結略萬字。亦不相違。
0939a04: 疏。有七重垣者。問。疏科園字云何相當。答。有經本中。
0939a05: 是此園字。問。下重廣中。是此垣字。亦成相違。答。園菀
0939a06: 即總。垣墻即別。外遶為垣。內捍為壁。今此總說。宜此
0939a07: 園字。或據所表。二字皆得。表戒防非。不用內物。可此
0939a08: 垣字。園字又總。故皆可用。問。其寶如何表發光耶。答。
0939a09: □上有光如慧光故。
0939a10: 疏。此各七者者。於前宮因增此七也。
0939a11: 疏。三地能照等者。此解亦約名法光故。慧光能照。三
0939a12: 乘為三。教理行果四法為四。共為七支。支分義也。問。
0939a13: 既取其光。何異第四。答。此兼教等為寶故別。下第二
0939a14: 解。是約十度三地行忍。其忍有三。開第三忍為五故七。
0939a15: 疏。如幽讚者。讚字傳差。上卷幽贊辨別五想。
0939a16: 疏。四地修得等者。慧焰為光。其四諦智出世間故。正
0939a17: 似蓮華出淤也。初二三化相同世間故。不類此間
0939a18: 百行五明餘地何無。答。由修精進。偏說百助。是精進
0939a19: 勝。獨又百也。定瑩淨故。偏說五明。有作是說。雙運為
0939a20: 明。兼世工故。問。既由精進。云何只百。其五地等。皆言
0939a21: 其五。初地加萬。其第十地。又只言百。答。初地非多。餘
0939a22: 於一一而漸增故。二三增七至第四地。頓增百億。由
0939a23: 精進也。此地明門。是其億故。次後餘地增五百億。還
0939a24: 由五根。至第十地是增百億之無數也。無數即是阿
0939b01: 僧祇故。其增既多。不相違也。問。以何表之。答。十度圓
0939b02: 滿。相助成百。遍前萬行。成其百萬。三無數滿。故各無
0939b03: 數瓔珞等也。問。其二三地單七易知。如何以後皆增
0939b04: 百億。答。本分之行。皆有百億。如招天子更助已巳修故
0939b05: 如是也。其二三地。合而招之。
0939b06: 疏。思風動樹者。行支招故。此及七地。不說表五。應同
0939b07: 前也。下准此知。問。既五表同。如何見增。答。轉轉修故
0939b08: 正是五上漸漸增義。
0939b10: 疏。近閻浮樹等者。此中化者似彼故也。此亦可表始
0939b11: 第三劫近菩薩也。
0939b12: 疏。出生善根者。女能生子故為此也。
0939b13: 疏。此上十嚴等者。下總科釋。先依隨文。十地配者。下
0939b14: 例十善及十力智其等等取十度等也。
0939b15: 經。時樂音中等者。下重顯中。逆次為之。勢相接也。疏
0939b16: 主如此多分逆次。蓋倣經也。華嚴列眾敬德。亦是逆
0939b17: 次。
0939b18: 疏。第二重顯前嚴者。十中顯四。其音樂。前只總言。此
0939b19: 中廣出所說法音。其樹。前中但言七寶。此下廣出所
0939b20: 生之果。果上色等。或色。前中唯云葉有。此下廣出果
0939b21: 上者故。又前但云有五百億。此又舉勝攝眾色故。前
0939b22: 解為勝。其光廣出右旋出音。垣廣高厚。問。寶全可爾。
0939b23: 其宮亦有大小幾寶。何故不廣。蓮華及女。為問亦爾。
0939b24: 答。彼無別表。故不重顯。此有別表。如下疏辨。
0939c01: 疏。不退有五者。十信第六。十住第七。初地八地。如次
0939c02: 前四。第五即是二乘無學。下指此經隨應皆通。然多
0939c03: 約初。
0939c04: 疏。法輪之行等者。此下有二教行五體。此初約於教
0939c05: 行相對。既有之字。取行非輪。法輪非行。故唯目教。
0939c06: 疏。正法輪者等者。此下翻釋。兼遣外疑。恐疑何知不
0939c07: 取正輪。其釋意者。正輪連行。必相即故。既有之字。故
0939c08: 輪非正。言摧滅等者。三義解輪。明正在行。不言運輪。
0939c09: 教上顯故。摧滅在於王首行輪。
0939c10: 疏。說彼五位等者。又成要行。轉成可知。
0939c11: 疏。一自性等者。八聖道支五蘊功德教及三慧四諦
0939c12: 理等二轉依果如次為五。
0939c13: 疏。即攝初三者。行因因行非境果故。下第二解行目
0939c14: 行相。故通五體。問。雖子分二。並以法輪即是其行。豈
0939c15: 不違經。答。此以之字。作語助詞。不同前解。約其隔法。
0939c16: 既是兩解。故不相違。又此汎屬。非是經上法輪之體。
0939c17: 經上法輪。但屬教故。問。經上此是為所演說。云何有
0939c18: 教。答。說亦說教。如言彼曾作此說。問。此何表。答。表生
0939c19: 彼已巳決定不退。問。准下疏說。此是一乘進行發心。何
0939c20: 故前言通五不退及三乘耶。答。應是兩經。五不退中。
0939c21: 無發心故。若并發心。有六不退。
0939c22: 經。其樹生果等者。樹上生果。故是廣樹。雖添果色及
0939c23: 以頗梨攝葉所有五百億色。然非廣出葉上之色故。
0939c24: 但屬樹。此即眾色表諸乘也。一切皆入頗梨果色。即
0940a01: 表皆入一乘之果。
0940a02: 疏。謂紅赤色等者。問。既言根本。何不取白。答。是果色
0940a03: 故。白不為上。此約攝入。紅赤為本。攝彼白等。作紅赤
0940a04: 故。白攝紅赤。自亦變故。不同法華約可變為根本。顯
0940a05: 字之下。是明所表。問。何用二色。答。會二乘故。定不定
0940a06: 故。不同法華但要現一。
0940a07: 疏。右旋婉轉者者。此即是其圍遶之相故表不離。其
0940a08: 智如寶。寶上有光。光不離寶。疏以智慧光明相連。智
0940a09: 慧連上所不離也。光明連下。及以慈悲。皆不離智。皆
0940a10: 隨光明而右旋故。此由四地精進爾也。故云行該。疏
0940a11: 未無其不離言者。以連光明。義准知故。乍似慈悲。為
0940a12: 所不離。不順經文。或所流出。不要婉轉。此及智慧。為
0940a13: 所不離。智慧有光。便名光明。不爾未無不離言故所
0940a14: 言右者。用之先故。又其便故。如次慧悲。
0940a15: 疏。大慈大悲等者。問。此說大慈無嗔不害為體。大悲
0940a17: 為性。又有說。慈無癡為體。悲用無嗔。豈不相違。答。應
0940a18: 是二法皆用無癡。不害無嗔亦隨舉用。准涅槃經第
0940a19: 十五中。有數復次。但言無嗔。故不相違。拔苦與樂遍
0940a20: 三法故。問。如何說言。為顯慈悲二相別故。立彼無嗔
0940a21: 不害二耶。答。彼約無量。此約大故。問。何故不同。答。其
0940a22: 四無量是假慈悲不用明解。設之無失。此大慈悲是
0940a23: 實慈悲須明解故。不爾說成過失。問。如何假實。答。
0940a24: 假但作想。實者實利。故實利者而成失。問。何不是
0940b01: 慧。答。慧但別境非善位故。勝引可爾。問。四無量中二
0940b02: 法各一與樂拔苦。其大慈悲豈不亦爾。答。無量相狹
0940b03: 各用一法。大者相廣。不害無嗔。各有二用。非大慈悲
0940b04: 二用互通。問。在於何位。答。辨涅槃經第十五說。無量
0940b05: 乃至凡夫二乘。大者唯在初地已巳上。名一子地。勝實
0940b06: 利故。問。纂第十一唯第十地及以佛地。其義云何。答。
0940b07: 各就一勝。並不相違。纂依瑜伽第四十四。說具四義。
0940b08: 方得大名。一緣甚深難了苦境。二長時積習。三猛利
0940b09: 作意。四最極清淨。具此四義。方得大名。故不相違。經
0940b10: 中但約實假而說。纂前自云隨所來處一門中增。問。
0940b11: 彼位無量與大何。別。答乃至佛位亦有假。想不同實。
0940b12: 利故二差。別。問云何如來但有假。想。答觀有未堪實
0940b13: 利者故。希利假想。非不能實。餘有假想。是未能實。
0940b14: 疏。一有情緣等者。從淺入深。從劣歸勝。而為二解。初
0940b15: 約二無。後約二有。於約無中。初二遣我。一實一假。云
0940b16: 假有情。是遣實我。第三遣法。其約有中。初二依他。後
0940b17: 一圓成。既不遣執。言有情中。以總攝別。法便目教。第
0940b18: 三不見一切依他利有情時。即便能泯一切有相。問。
0940b19: 豈唯本智作慈悲耶。答。緣無相。問。爾利於誰。答。利
0940b20: 而不見。名為大利。
0940b21: 疏。彌勒慈尊等者。此下入經。便為所表。
0940b22: 疏。垣謂垣墻者。恐總園。故先辨體。方明高厚。是所
0940b23: 廣出。
0940b24: 疏。此四嚴中等者。初既說行。故是進行。第二生果。是
0940c01: 進已巳亦名進行。初約所說。二約喻上。見其進行。又初
0940c02: 發心。與前隨文說五不退及以三乘。有少不同。或亦
0940c03: 無異。發心之言。不唯初發未至果位。金剛已巳前。皆得
0940c05: 名。云發無上正等菩提心六。已巳前通說一切行故。今
0940c06: 此亦爾。其五不退。皆得名也。皆非果故。又前所言通
0940c07: 三乘者。談其始也。此約欲令入一乘故。因即有三。果
0940c08: 即唯一。正相契合。問。第二證果如何有色。答。要攝眾
0940c09: 色入果色故。皆是其果。問。第三破勝寧見慈悲。答。慈
0940c10: 悲為破。
0940c11: 疏。造宮之中者。守護宮故。皆入此科。因守護故。兩樹
0940c12: 說法。又亦入之。
0940c13: 疏。顯內具五力等者。五力五戒。而二解。不拘凡聖。多
0940c14: 分約凡。但力稍狹。內即四魔十惡相對。外即非人水
0940c15: 火等別。橫即約水火等也。五百億等。皆准天子。可
0940c16: 以知之。
0940c17: 疏。信戒聞捨者。聞唯聞慧。下慧思修。亦不為重。捨即
0940c18: 捨施。或是行捨。由平等故。偏立為財。前解為正。是聖
0940c19: 之因。亦得聖名。經自然有風者。菩薩大悲。不假擊勸。
0940c20: 名為自然。問。八地假勸。應非自然。答。彼非自然。此表
0940c21: 慈氏已巳過彼已巳成佛故。掁者觸也。名訓雙舉。
0940c22: 疏。所執法體等者。此我別者。此體彼義。空寬我狹。又
0940c23: 空遍計於依他上無有實我。今是後義。
0940c24: 疏。由此能令等者。即此所說而得此名。取所說理。不
0941a01: 用法體。
0941a02: 經。牢度提者。此云善賢。言即從座起者。有說。天上
0941a03: 亦無坐故。預知慈氏而欲生故。但見外宮。遂從座起。
0941a04: 發願補內。此禮十方。求持故。非釋迦前。
0941a05: 疏。慈氏內院等者。科名依下願文而立。狹故通妨。堂
0941a06: 既從彼而立其名。餘者近而得名也。又如識言。
0941a07: 疏。欲解廣大者。舉體釋義。為未來世諸有情故。又自
0941a08: 求佛。並名為大。此且一解。更有一解。信勝解也。
0941a09: 疏。雖知凡聖同感內院方成者。欲合大神縱奪而辨。
0941a10: 此為縱也。下奪。唯約無漏如神。妙字釋神。菩薩為大。
0941a11: 所言一者。是一乘也。此言菩薩。非唯慈氏。慈氏為主。
0941a12: 餘感之。
0941a13: 疏。亦是凡夫等者。此通凡。既發大心。亦大亦一。又
0941a14: 一目首。猶如一滴積成大海。是故如神。
0941a15: 經。自然出珠者。表化任運。
0941a16: 疏。宣妙義舍者。妙善義法。舍即堂也。
0941a17: 疏。表親尊重者。額即表尊。於此出故。又表其親。神親
0941a18: 慈氏。珠表貴重。
0941a19: 疏。內院宮宇等者。通釋偏言法堂所以。其棲止房在
0941a20: 法堂。比如十地經。
0941a21: 經。如紫紺摩尼等者。如如意珠。表裏映徹。透其內外。
0941a22: 劣色不現。或映珠色。但現光耀。名為映徹。
0941a23: 疏。作宮中有八者。宮上之事。並名為宮。於子分中。其
0941a24: 珠現宮。又合之也。餘者因此展轉而現。故珠不作大
0941b01: 文別科。
0941b02: 疏。如紫青色等者。不要色似。但要明淨透徹相似。額
0941b03: 珠即碧紅色故。
0941b04: 疏。持戒堅牢者。七支各感七重故爾。
0941b05: 經。一一欄楯者。即欄。也縱曰。欄橫曰楯。先言所成。
0941b06: 後言能成。梵摩尼者。淨如意也。此所表者。七支戒上。
0941b07: 萬億遮戒縱橫無犯。淨如意也。
0941b08: 經。九億天子等者。表其九定。根本未至。共為九故。取
0941b09: 其定戒。上地無女。故以子表。億數准其百行為之。道
0941b10: 戒慈悲。通利五趣。五百億女性慈故。細數唯說。
0941b11: 經。一一天子等者。天子如定。能運神通。遂化蓮華。聖
0941b12: 財所助。故成七寶。出蓮華。瑩淨光明。現諸樂器。如
0941b13: 化佛等。說法之具。皆由定起。後說法時。由智悲。故
0941b14: 女執之。喜而歌舞。說諸法也。者擊也。不假擊發。慈
0941b15: 悲深故。自然准此。不作是說。何故天子化華樂器。天
0941b16: 女執之而歌說也。無量諸眾。只表其多。又無盡故。不
0941b17: 以名數。
0941b18: 疏。未離苦者等者。悲慈喜捨。如次配之。於彼斷修而
0941b19: 生喜也。捨貪嗔癡。早成佛也。或汎苦樂斷得四。
0941b20: 疏。亦云知苦等者。問。如何聞此亦發大心。答菩薩通故。
0941b21: 疏。此由聖行等者。問。前說其宮四十九重七支戒成。
0941b22: 云何與此悉皆不同。答。且各隨義。皆未為盡。或前約
0941b23: 表。此約感得。問。聖道解脫及以八戒。如何行相次第
0941b24: 感之。答。且約增相。實通感之。問。其增者何。答。一一皆
0941c01: 有相似行相。如抄略明。恐繁且止。問。八戒云何列
0941c02: 為九。答。欲合二教。有教不說非時食故。即用前八。即
0941c03: 報恩等有開時。食合香鬘歌舞作唱。取前八者。將
0941c04: 食助之。故如是列。
0941c05: 疏。聖凡眾行等者。此下所說。以智為正。問。戒思招感。
0941c06: 何非正耶。答。據勝體中。唯智為正。其有漏者。思為
0941c07: 性。戒等為助。其無漏者。悉名為智。別分同前。或別有
0941c08: 漏體取智。
0941c09: 疏。不爾等者。若不由智。何異餘耶。
0941c10: 經。有五百億寶珠而用合成者。不唯璃以為崖岸。
0941c11: 更有如是寶珠共成。此即表於涅槃之上五分法身。
0941c12: 為五百億。因之萬行。轉至果位。果行相資。且次一信
0941c13: 即成萬萬。是其九億。又以利人示行攝一倍增之。即
0941c14: 為百億。五分百為五百億。在涅槃上。故云合成。仍只名
0941c15: 為璃渠者。以從勝故彼色映故。如云木塔。非不用餘。
0941c16: 經。八色具足。八色之渠。皆具八水。准此渠色。各各別
0941c17: 也。非一八色。故疏解云。即前八色皆悉具足。
0941c18: 經。其水上涌等者。六句經文三節相為一義者。渠在
0941c19: 門外。渠內生華。水在渠中。華根而入。華心而出。遊於
0941c20: 殿內。樑棟之間。經文承上。已巳言其水。先舉所遊。舉已巳
0941c21: 辨。渠中生華。華出此水。故下疏云八色之水從華
0941c22: 而出。問。遊已巳何去。答。經上不說。有作是說。化緣終畢。
0941c23: 去於渠。從華心入華根。而今恐但為器。甘露等或
0941c24: 但自息。問。所表者何答。渠表涅槃。具八不故。眾寶合
0942a01: 成。具三事故。有八味水。常樂我淨。及四涅槃之功德
0942a02: 故。涅槃經第三末說。於大涅槃。有其八味。一常。二恒。
0942a03: 三安。四清涼。五不老。六不死。七無垢。八快樂。以此初
0942a04: 解前。前言八色即常樂等。非常樂等。如是八中。皆有
0942a05: 八味。如是皆在四諦教外。名為門外。於此渠中。出生
0942a06: 四智。猶如四華。亦詮不及。是在門外。於四智中。出生
0942a07: 大悲。為化生故。遊門內。緣於三界之樑棟也。極
0942a08: 為棟。取樑極處。表至有頂皆所化也。又橫榎曰樑。
0942a09: 柱徹脊者。名之為棟。表於三界橫皆遍。如是悲智。
0942a10: 共如華流。以次變化。如天女也。以慈悲故。但如其女。
0942a11: 所化真相。嚴不足云。似菩薩執持機器。有五趣故。云
0942a12: 五百億。隨機說法無虧名滿。變化亦現。二利具足。利
0942a13: 他為先。故為其右。尚在無為。名如住空。實出三界。云
0942a14: 從水出。正為大乘。故云爾也。佩者帶也。復者更也。於
0942a15: 右肩上。已巳有瓔珞。故云復也。以顯利他必自利故。自
0942a16: 利滿已巳。更利他故。
0942a17: 疏。水色交映者。圂而難辨。名為交映。
0942a18: 疏。三心受故者。七防三世成二十一。合此三心。成二
0942a19: 十四。有說。三品名為三心。於勝思中。更分三品。有說
0942a20: 加行根本後起。
0942a21: 疏。從八色水而出等者。展轉從也。非今在水。
0942a22: 疏。不可凡心等者。難詳斷也。
0942a24: 偏愛。故獨舉女。非不得餘。但愛侍舉不愛餘事。又顯
0942b01: 得此慈悲故也。
0942b02: 疏。清淨法界等者。以化從本。座為所依。為表法界座
0942b03: 量故四。其由旬者一十六里。每德之中。合四德故。明
0942b04: 互容也。
0942b05: 疏。三乘妙行者。表其眾色。
0942b06: 疏。四百寶嚴飾者。經云所成。成蓮華也。不同第二。
0942b07: 疏。五放光明等者。經云百億。百行助智。每一成億。又
0942b08: 由五通。以成萬行。而為雜華。成五百億。所言帳者。即
0942b09: 表定也。以離八風吹塵坌故。
0942b10: 經。時十方面者。表遍為也。言百千者。即是十萬。十方
0942b11: 各爾。積成百萬。當中界梵王來也。以表所利。進退得
0942b12: 所。以得其中。其小梵數。應等於此。而不言之。下言百
0942b13: 千。十萬貫至。亦准此說。取彼界內無數有情。若男若
0942b14: 女。各修眾行。欲證真如。名布座上。其眾行中。五根出
0942b15: 生。而為其女。以信為手。執淨慧拂。去塵蠅故。而居定
0942b16: 內。帳如定故。問。如何大小。答。總持在於三地已巳得。四
0942b17: 辨九地而方得故。鈴聲說法。總持攝錄。故如是表。
0942b18: 經。持宮四角等者。持者任也。又護持也。宮角安柱。令
0942b19: 不損故。名之為持。表四念住。護一切行。而不損失。護
0942b20: 持諸行。諸行還來助其念住。故樓寶珠莊嚴。其行
0942b21: 重重。又如意故。或只護戒。樓閣戒也。戒如珠圓。得如
0942b22: 意故。言百千者。攝善法戒。有百行故。律儀十善助之
0942b23: 成千。又以十度相助成百。故云百千如是悉皆如意
0942b24: 成就。摩尼交絡。如是皆以慈悲為本。以表天女悲用
0942c01: 教手乃至說法。故曰所表。次第如是。
0942c02: 經。有百萬億無量寶色者。自成宮下其色之數。計如
0942c03: 此也。言無量者。亦是數名有百萬。今無量寶色。此表
0942c04: 十地所見之佛。此尚大數。以其十地見十不可說百
0942c05: 千萬億那由他微塵數故。女數同此。或色亦同。准疏
0942c06: 解意。但取色同。慈悲如女。無慈悲者。不成佛故。
0942c07: 疏。亦有未生等者。有兩類人。此亦有在釋迦會下而
0942c08: 發願者。
0942c09: 經。時兜率天宮有五大神者。問。此牢度為在彼天。為
0942c10: 佛會時。答。亦在彼天。此標句言時兜率故。牢度大神。
0942c11: 造宮已巳時。在彼天上。有五大神。問。當佛說時。是已巳造
0942c12: 宮。造宮了時。彌勒未生。於後更有十二年故。又前牢
0942c13: 度造座之時。彌勒未生。云何梵王及天女等。侍立帳
0942c14: 內。答。此四百年當彼一晝一夜。今十二年。可近等彼
0942c15: 十二時中之時內三分之一。假使彼中預待半日。何
0942c16: 不可耶。不可菩薩先生於彼方嚴飾故。
0942c17: 疏。內修五蘊者。問。餘處言五。多以根等而為表示。今
0942c18: 何約蘊。答。此表有情。故以蘊表。蘊聚義故。以此五蘊。
0942c19: 以配五神下。
0942c20: 疏。解脫知見者。此中解脫。目真如。依主釋也。此見
0942c21: 即知。表親證故。
0942c22: 經。身雨七寶者。七寶珠也。次下便牒為寶珠故。言散
0942c23: 宮牆內者。顯戒不離涅槃宮也。又顯持戒只為涅槃。
0942c24: 異諸世間。故言宮內。上自利德。下表利他。由具戒故
0943a01: 說法悅人。又慈悲故。不待外緣。不自鳴。
0943a02: 疏。起四無量雲者。華如雲故。名華為雲。經云華故。
0943a03: 疏。無量眾德等者。百行相助。以為百百。皆具十度。以
0943a04: 助定蘊。積成百千。定居其上。如蓋幢幡。定引通。攝引
0943a05: 有情名為導引。
0943a06: 經。名曰香音者。其音破。便名為香。言作百寶色者。
0943a07: 慧成百行。
0943a08: 疏。七漏者。漏者失也。失諸功德。名之為漏。其念即取
0943a09: 念惡境者。思推准此。根即眼等。取染境故。惡除見外
0943a10: 餘諸煩惱。親近約親惡友之者。如是慧蘊。皆除之也。
0943a11: 經。自然住在等者。心既決定。任運而住真如之上。
0943a12: 疏。離邪解憂苦者。既正決定。何憂苦哉。
0943a13: 疏。饒益者等者。訓下二句利生之文。
0943a15: 提故。名菩提音。下者是求菩提音者。此者是其所饒
0943a16: 益也。勸助亦爾。
0943a17: 經。身諸毛孔者。本智如身。有生滅故。又實不故。猶如
0943a18: 毛孔。水為智用。於智之上。有五忍故。疏言眾德。如此
0943a19: 出生有情善根。有所不同。有二十五。頌曰。四洲四惡
0943a20: 趣。梵王六欲天。無相與淨居。四空并四禪。釋曰。開修
0943a21: 羅趣。梵王無想。其五淨居。只為一。成二十五。問。無
0943a22: 想北洲云何善根。答。談佛悲心。又有解云。無想初得。
0943a23: 亦有心故。北洲傍生。亦少有善。問。如何歸念。答。雖言
0943a24: 出有。但要善根。是所歸念。此是出生他音聲故。名歸
0943b01: 念也。又自出生。隨其所應。所有善根。必自歸念。由大
0943b02: 神也。地獄之中。續善根故。
0943b03: 疏。智順正理如正音聲者。其正音聲。是順正理。以由
0943b04: 正智順正理故。感此音。下所出音是此得名。問。第五
0943b05: 從所出為名。餘何不爾。答曰不然。應作是說。皆從所
0943b06: 出而以為名。第一出寶。更由高顯。加以幢名。第二出
0943b07: 華。加以德稱。第三出香。是喻其音。第四出於如意神
0943b08: 珠。既其如意。故具喜樂。第五文中。只出音聲。亦加正
0943b09: 字。正者聖也。出世間故。故皆相似。但以前三。從首出
0943b10: 者。第五在末。第四是初。義音取也。
0943b11: 疏。出世間聲者。此解正字。天魔之后。是天魔王之皇
0943b12: 后也。彼音雖勝。然是世間。故此勝彼。
0943b13: 疏。或五大神等者。此下總解。前來隨文。是約五蘊。下
0943b14: 約五戒。及約五通。故致或言。配釋行相。恐繁且止。所
0943b15: 云凡者。是通凡也。不云唯爾。所言感者。但是引義。非
0943b16: 如思業。雖言福處。是結由因。名為結因。
0943b17: 疏。二種相資等者。二種相資。共成其數。非是相資各
0943b18: 成五也。
0943b19: 疏。下明內身等者。此雖配經。未是此唱。亦屬汎解。此
0943b20: 即指下九品行者。非指彌勒。其離繫。果復非約於九
0943b21: 品之因。是約生彼。修不退因。得離繫果。其等流者。是
0943b22: 假等流。通凡及聖九品及餘。故置等字。其士用果。通
0943b23: 人及法。法即前來九品等因。人即大神造宮等也。
0943b24: 疏。此中總說等者。下正人經。先顯文略。有其二相。一
0943c01: 者。但總略標。不別列釋。十善即是三乘十故。二者。但
0943c02: 總說生。不別顯示何業招何。事相多故。是故下云不
0943c03: 能窮盡。
0943c04: 疏。然諸善法等者。此下釋妨。外人問云。常說十善。攝
0943c05: 善盡不。初二句答。外又問云。十善業道。寧有所擇。次
0943c06: 下文答。大意答云。業道即狹。要招總故。汎言即寬。是
0943c07: 善皆攝。此言重者。擇不定業。及唯加行。不至根本。不
0943c08: 招總故。或可但擇不定業者。
0943c09: 經。若我住世等者。唯此歎詞。及前結文并科云答。已巳
0943c10: 前並是佛說天上。非是集者見而集也。故牢度等。並
0943c11: 在天上。佛說之也。又變彼時不必即是說時變也。
0943c12: 疏。日月歲數者。瑜伽有十。此但例三。應剎那等。此不
0943c13: 約也。
0943c14: 疏。三劫行因等者。一生補處有實有權。故文二節。各
0943c15: 兩句也。下說求生。實約下凡。
0943c16: 疏。即是凡聖等者。此下牒之歸其略說二因。即前三
0943c17: 劫。十善或因。凡聖內外即是內宮外院。有說兩品即
0943c18: 是凡聖。有作是說。即是內外。或可合三以為二品。如
0943c19: 上下乘及十力中根上下力。
0943c20: 經。當作是觀者。久在於此。義標於下。疏主科文多分
0943c21: 如此。欲令文勢相拘引也。不爾何緣於示人中。置觀
0943c22: 言也。下說戒等。皆名觀故。或此標能作。故科為人。下
0943c23: 屬所作。故科為行。
0943c24: 疏。略有三種人者。據下所解。但約大乘。據實第三亦
0944a01: 通二乘及以人天。下說通為三乘等故。
0944a02: 疏。一者菩薩行法等者。問。不厭及樂二何別耶。若但
0944a03: 遮表亦是文繁。答。生死境寬。度一切故。天宮境狹。自
0944a04: 託勝故。又是利他自利別故。於樂天中。疏為三義。皆
0944a05: 約自利。第三故字。是轉相成。故但三義。
0944a06: 疏。三者等者。此中疏且約菩薩解。前約大器。可生淨
0944a07: 土。而不生彼欲利有情。後約量小。不能生彼。且生兜
0944a08: 率。亦是大乘之人。如此或疏後節是通小乘。或其前
0944a09: 節亦通小乘。小乘亦救苦有情故。然彼不名利他行
0944a10: 者。受佛教。恐犯戒故。既自恐犯。故非利他。前解為
0944a11: 正。端者度也。
0944a12: 疏。其觀者何者。此生下文。乘前問起。
0944a13: 疏。二持八戒者。經云八齋。齋者淨義。八並名齋。戒之
0944a14: 異名。故今云戒。教名不同。八戒之名。如前已巳列。
0944a15: 疏。三持具足戒等者。出家五眾成道器故。不許分受。
0944a16: 名為具足。在家二眾。許分受持。然其分者。若開三種。
0944a17: 不名律儀。但名處中。雖皆在彼。二眾戒攝。約相從也。
0944a18: 又約不開處中者也。問。四分律中。唯說比丘及比丘
0944a19: 尼受具足戒。此通五眾。豈不相違。答。此約隨應。一眾之
0944a20: 戒。必具足受。名為具足。故通五眾。彼約通論。具戒支
0944a21: 條。已巳上更無。名為具足。故唯二眾。各據一義。亦不相違。
0944a22: 疏。不求斷結者等者。疏且從劣之所未作。以類於勝。
0944a23: 而作六行。伏斷而解。理實此亦未求無漏斷道故也。
0944a24: 此約但且求見慈氏。其斷道等。在別願也。
0944b01: 疏。廣勸生中者。下內果中九品行是。
0944b02: 疏。雖修此因等者。外應問云。據前牒云。作是觀者。應
0944b03: 持五戒八齋云云。如是戒等。即名為觀。觀是思推。豈
0944b04: 不相違。疏一句從。四句為奪。必假爾也。外又問云。若
0944b05: 爾云何經文牒觀為行。行實非觀。後五句答。准此文
0944b06: 意。行名為觀。從前導說。修行之時。一一思推。願生兜
0944b07: 率。行實非觀。然待於觀。皆得觀名。多見此文。觀為首
0944b08: 言。說觀為正。戒等為助。遂只端坐思惟生也。今謂此
0944b09: 人。大有錯。且如說言。諸入法者。以信為首。其為正
0944b10: 行。不知何耶。不可不取智戒思等。又其凡夫。招彼內
0944b11: 外所有果報。莫不由行及以戒等。但由思惟。便可得
0944b12: 耶。又其聖者。亦不只由假思惟爾。故解此言。觀為首
0944b13: 者。是其前導。如信為首。修一切行。行為正因。由觀導
0944b14: 引。名之為觀。又如懺悔。說為慚愧。亦如損力益能轉
0944b15: 中。亦說由習勝解慚愧。其修定者。名為作意。皆是約
0944b16: 其前導而說。非是正體。若據勝體。即可爾也。其正
0944b17: 者。是要諸行。量其凡聖所得果報。其體是何以辨諸
0944b18: 行。何者為正。何者為助。問。如其信戒名為現觀。論自
0944b19: 說言。助現觀故。名為現觀。此何不許。答。彼約入見。以
0944b20: 觀為正。此約招果。其觀不爾。問。求西方者。有十六觀。
0944b21: 觀水樹等。此何不許。答。彼亦是助。助正合說。有其十
0944b24: 彼。應須修行隨修想之。若不爾者。今此疏云一一思
0944c01: 惟。一一之言。目於何耶。又其內果勸修中云。如是等
0944c02: 人。乃至應當繫念念佛形像。如是豈不指大行耶。又
0944c03: 滅罪中。彼經亦云。當作是觀。繫念思惟。念兜率陀天。
0944c04: 持佛禁戒。皆是繫念。行行名觀。無孤觀也。若其懶墮。
0944c05: 不修眾行。但思惟者。唯感夢爾。必難得生。應思欲生
0944c06: 而持戒等而不犯等。恐其犯等不得生故。故而專謹
0944c07: 也。如此即是。不爾亦他。他猶別也。不正名邪。非必邪
0944c08: 見。下疏且約下凡劣支。求西方者。名之為他。其實他
0944c09: 言。不唯爾也。
0944c10: 疏。病重行闕者。疏主不責無諸煩惱行不闕者求生
0944c11: 西方。今此但云病重行闕。病重即是煩惱具縛。行闕
0944c12: 即是未有六度四尋思等一切之行。名之為闕。應勸
0944c13: 今時求西方者。應自揣然。勿賴經中下下生者有破
0944c14: 戒等。遂恣其情。待念十聲滅罪得生。恐爾也。有罪
0944c15: 忽赦。世有希奇。望赦作罪。國法不許。遍觀今之求西
0944c16: 方人。多如望赦與作罪者。不了經意。是約先修其行
0944c17: 已巳成。有所失。臨終翻遇。遂有爾也。又不爾者。即令
0944c18: 臨終結少遠因。亦勝不續善根之者。別時意趣。是在
0944c19: 於此。如說發心即便成佛。又如一稱南無佛等。及如
0944c20: 戒品已巳具足等。如是之例。其來多矣。
0944c21: 疏。一問此沒者。上之六字。是總文也。五字此沒。末句
0944c22: 生彼。
0944c23: 經。後十二年者。問。猶返也。退迴為義。如云步
0944c24: 欲等事。今此向前有十二年。何故不云更後十二
0945a01: 云等耶。答。次置後字。正是義。佛意是約漸向於
0945a02: 衰。是背行故。名為後。又今記已巳未便得生。後云
0945a03: 云。故云也。問。前經已巳記。此人從今十二年後。云何
0945a04: 更問。佛不置之而又答耶。表超緣起兩下同故。答。悲
0945a05: 利後來。問答無失。又解。此問但言其時。正問月日。佛
0945a06: 答之中兼言其年。不言其年直言月日。其孤濫也。又
0945a07: 解。字是從前記十二年已巳彼處不曾言其日月。
0945a08: 於彼上言月日也。問。波離但問沒時。云何并答家等。
0945a09: 答。顯佛慈悲。問少答多。
0945a10: 疏。於六時中等者。上破常。下破樂。示現入滅。令知世
0945a11: 間無常無樂。說佛涅槃即常樂也。西方一年分為六
0945a12: 時。暄暖時。種作時。求雨時。物熟時。寒凍時。大雪時。如
0945a13: 次自正各居兩月。
0945a14: 疏。我淨亦爾者者。示佛死滅。既無常樂。即知世間亦
0945a15: 無我淨。亦顯涅槃真我淨也。
0945a16: 疏。言二月者等者。下有六喻。初一是總。次一在前破
0945a17: 樂之中。有樂不樂而相對故。後四皆在破常中也。自
0945a18: 性自報。金光明經皆名法身。下種曰種。喻於頓悟。移
0945a19: 栽曰殖。初種曰稙。今取移栽。喻二迴心。孚者生也。乳
0945a20: 者養也。故喻生善。
0945a21: 疏。師子孔言等者。迦葉菩薩。牒佛昔言四月八日。而
0945a22: 以為問。非彼問者自稱師子。四月八日生。表化四生
0945a23: 離八難生。二月八日出家。表化善惡離於八苦。正月
0945a24: 八日成道。表其獨尊修八解脫。二月八日轉法輪。表
0945b01: 化凡聖修八聖道。又表出家本為法輪同月日也。生
0945b02: 時成道。及轉法輪。入於涅槃。皆樹下者。表皆為陰有
0945b03: 情故也。
0945b04: 疏。入大涅槃者。從涅槃處。展轉流來。今隱跡。歸本
0945b05: 涅槃。名之為入。故以示死。名為入也。雖現其死。實不
0945b06: 曾滅。亦非從滅而還生故。名無虧盈。有作是說。無虧
0945b07: 而盈。非是無盈。今應只取本無其缺。亦無自缺。始滿
0945b08: 盈。亦名無盈。如無自然生。亦無自然滅。
0945b09: 疏。二令見道非道者。道喻其因。邪正喻果。故二不同。
0945b10: 又解。非道即名為邪。約隅方邪。下言邪正。側邪不平。
0945b11: 法中自見。言蒸者。盛熱氣也。
0945b12: 疏。八開敷眾生種善根心者。優羅華。是青蓮華。無
0945b13: 色故。喻諸善心。赤是色。喻其五欲。
0945b14: 疏。義理既同等者。上引釋迦。以合慈氏。
0945b15: 疏。不復更生於閻浮提者。兩句合讀。垓是數名。十萬
0945b16: 為億。十億名兆。十兆名京。十京名垓。
0945b17: 疏。此緣盡故彼不盡故者。閻浮名此。十方名彼。或約
0945b18: 釋迦彌勒相對。不及前解。
0945b19: 疏。右枕手者。右婬臥。右吉祥。仰為天臥。合為
0945b20: 鬼臥。表吉祥故。右臥滅。枕右手者。化緣盡故。面背
0945b21: 於東而向於西。首背於南而向於北。東生萬物。南榮
0945b22: 盛故。表其緣盡背此二也。西主秋收。北冬最末。向此
0945b23: 二也。
0945b24: 疏。欲臥必坐者。將來下生。成佛子已巳。入滅為臥。
0945c01: 疏。如入滅定者者。狀似滅定。實是死故。次下疏文。不
0945c02: 解相狀。便解所表。所言入者。即證入義。表今人身未
0945c03: 證涅槃。何以故。方欲上生。後下生時。方示證故。或所
0945c04: 言入。亦是死入。以其釋迦已巳成佛者入而不來。即是
0945c05: 實入。今既未爾。故是似入。何以故。方欲上生。後補處
0945c06: 時。成佛了已巳。後入圓寂。同釋迦故。
0945c07: 疏。終後生相者。命終之後。天中有身。是初生相。名為
0945c08: 生相。問。此文是答此沒之文。云何中間說其中有。自
0945c09: 科中有是生相故。答。此中經意本有名生。天之中有。
0945c10: 既未本有。都是沒時之事相故。問。何不排在。答。生彼
0945c11: 中有乃至起答皆是沒相。以其中有起時在於舍利
0945c12: 之前。故排在此。故此科云。終後生相。沒後之事。本有
0945c13: 之前。並名沒也。又雖屬天。起在人間。並在於此。百千
0945c14: 無表。但狀似爾。或表菩薩近中千佛。千千為中。今百
0945c15: 千故。不表近小及大千者。表得中故。
0945c16: 疏。癡常想故者。由癡執常。問。如何破耶。答。中有漸住。
0945c17: 故非常也。美色為。赤盛為赫。
0945c18: 疏。舍利者稻穀也者。問。其彌勒者云何得名。答。相類
0945c19: 得名。同不壞故。又此且約釋迦義翻。准珠林中。正翻
0945c20: 骨身。或云骨體。玄贊。正云設利羅都。翻為體界。界
0945c21: 者分義。恐濫餘名。只存梵語。
0945c22: 疏。且居兜率等者。表次一身未分故也。言一佛者。同
0945c23: 一小化之佛境也。此疏不解中間一句。同中有經。有
0945c24: 首楞嚴三昧等者。舍利光中。現此十字之梵書也。
0946a01: 疏。大乘之中等者。光中不現小乘字義。首楞嚴者。此
0946a02: 云究竟。或云堅固。正云首楞伽祛摩。此云空蘊。從定
0946a03: 為名。小乘中無。故此標云大乘之中。據經只說現梵
0946a04: 書字。是西方也。下疏舉此方字者。以顯當時。若此
0946a05: 土人。亦在彼者。光中亦見此土字義。煥者顯也。爛者
0946a06: 明也。
0946a07: 疏。但矚其文等者。恐外問云。光中云何得見其義。以
0946a08: 此通之。字明顯并義了故。亦名炳然。非直其眼見於
0946a09: 義也。
0946a10: 經。尋即為起等者。不移其時。名之為尋。非尋伺尋。
0946a11: 疏。身雖入滅等者。令人供養。故是法利。舍利名法。或
0946a12: 此是表。以云法故。教法名法。前表定慧。此表法利。問。
0946a13: 前現其字。何不表法。此但起塔。法何相關。答。更云義
0946a14: 故。是表所詮。令人供養。是利無餘。以後在世。唯有法
0946a15: 故。其實智定。世不見故。
0946a16: 疏。於彼臺中者。此座在於臺上故也。殿內臺上。有此
0946a17: 無畏坐者之座。問。准此合是殿內有臺臺上安座。云
0946a18: 何經文七寶臺內摩尼殿上。答。大抄說云。臺是基。
0946a19: 云何疏云於彼臺中法王位極得無畏故。今應解云。
0946a20: 依此次第。合云摩尼殿上七寶臺內師子座上。此經
0946a21: 是依西方次第。先能後所。故如是也。不可臺內置其
0946a22: 殿故。合云上。於其臺中置座故。復於座上更有蓮
0946a23: 華。下疏自解。師子座上。更有蓮華。并殿四重。是其坐
0946a24: 處。然其蓮華。在於後段生相之中。此前略蓮華上
0946b01: 也。又前段中。言化生。並是欲令文句引也。今又解
0946b02: 云。前言生處。生及處也。處中略華。此言生相。亦生及
0946b03: 相。前言生者。是後四生。此言生者。是約初起。前文可
0946b04: 知。此經初句。於蓮華上。是辨初起。不爾能於是其何
0946b05: 也。不舉蓮華。而於何也。由要蓮華。辨於初起。不舉座
0946b06: 等。故於前段。便不言華。此言相者。相有二種。一者四
0946b07: 儀。二者色相。如文可知。
0946b08: 疏。結跏趺坐者。結即蟠結。以趺加髀。名為跏趺。准此
0946b09: 疏解。即於跏趺。分為二種。降伏吉祥。更無三種。或有
0946b10: 三種。單言降伏。單言吉祥。即不交結。但直相押分其
0946b11: 左右。於交結中。亦有左右上下相押。即結跏趺。降伏
0946b12: 之坐。及結跏趺。吉祥坐也。今取結跏吉祥坐爾。以其
0946b13: 右者。用之先故。其右在上。即欲作也。其右在下。即令
0946b14: 不作。於惡令止。是其降伏。故左押右。眾善令行。是作
0946b15: 吉祥。故右押左。今是令生兜率故也。故取吉祥。
0946b16: 疏。德高無比者。此是總表身量極過彼天眾故。表德
0946b17: 極高無可比也。十六由旬。共計二百五十六里。彼眾
0946b18: 身量。依瑜伽纂。計成一里四十五步。問。云何下生乃
0946b19: 釋迦等但過其半。答。人器小故過半得所。天慢多故。
0946b20: 極過方押。
0946b21: 疏。能越六道等者。此是別表。問。何不直表一事十六。
0946b22: 乃以兩下表十六耶。答。亦是一事顯超世間出世間
0946b23: 故。二乘在於六道所攝。相貌不超六趣類故。菩薩相
0946b24: 貌。有同佛者。不預世間。而別說超。故云十六。
0946c01: 疏。壽量隨天等者。問。何不翻之。答。壽未見故。難制他
0946c02: 慢。問。相好云何亦入身量。答。多屬身故。別言冠髻。是
0946c03: 莊嚴也。又其形量。正亦相好。
0946c04: 疏。釋迦毗楞伽者。此下並是冠上莊嚴。下疏能字種
0946c05: 種現字。如次釋此二字三字。如意珠字。釋摩尼字。
0946c06: 疏。狀如延珪者。此方之寶。但取狀同。非是翻譯。若翻
0946c07: 於彼。應為鸚鵡。取譬赤似鸚鵡觜。天子所執。謂之延
0946c08: 珪。延年故也。又云圓珪。形狀圓也。恐更問。
0946c09: 疏。異聖神變者。經者字上。是異聖也。奇異別異。並可
0946c10: 得之。復字之下。是其神變。下於異聖。但所表於神變
0946c11: 中。別而指之。神變表者。顯此菩薩端居兜率能恒諸
0946c12: 方現神變也。又於色中現佛等者。顯隨事相要伴侶
0946c13: 也。於真常中。而不假故。十善百福。互資為萬。十度亦
0946c14: 爾。兩萬相資。成其萬萬。即是百億。復歷十地。即成百
0946c15: 億。一招一萬。故色爾億。此為自利。於利他中。以難招
0946c16: 故。減其一折。只得百千。又其百千只是十萬。非百千
0946c17: 億劫。有無量之百千數。亦過上億。是由利他勝爾也。
0946c18: 經。作百寶色者。百福所招。表令他作。亦同自百三十
0946c19: 二者。於修六度有總有別。總即等覺。或目地前。只為
0946c20: 其六。別即分十。於分十中。前六各三。後四各二。共三
0946c21: 十二。招及所表。自他同前。又三十七菩提分法。五根
0946c22: 五力。名別體同。招感無別。合之為五。只三十二。又有
0946c23: 說言。於四生中。修八聖道。或離八難。感三十二。其八
0946c24: 十者。以八道支。助十度故。又涅槃經二十四說。世有
0947a01: 眾生。事八十神。菩薩修於八十種好。其相准思。更餘
0947a02: 所表。下疏自陳。
0947a03: 疏。極端嚴故者。此句是意。非是其表。龍樹偈云。穢器
0947a04: 盛美食。者情不忻。醜人說妙法。聽者情不懽。故於
0947a06: 其端嚴。何不招染。答。有一好。第四十四容儀無染。
0947a07: 能令見者無染故也。問。其四清淨十力四無畏三念
0947a08: 住三不護大悲無忘失法永斷習氣一切種妙智。亦
0947a09: 在一百四十數內。何故不說。答。但說因中已巳具之者。
0947a10: 後二十八唯方具。
0947a11: 疏。面為尊上者。此是一表。表此相勝下第二表。表中
0947a12: 可知。上辨現處。下辨狀相。亦有二表。如文可知。
0947a13: 疏。輝煥眾景者。景者明也。因其日等此過彼也。故名
0947a14: 輝煥。
0947a15: 疏。相中最勝等者。下釋此先偏舉之意。有二對。即為
0947a16: 二意。初自。後他。餘相下聖亦容有故。問。諸說。下地亦
0947a17: 分獲得三十二相。何獨擇此。答。彼是舉總。說分得故。
0947a18: 闕此無失。
0947a20: 表福。故二差別。兩有同處。亦不相違。
0947a21: 疏。無不等觸者。問。於下好中。第六十八。其足離地四
0947a22: 指之量。而現印紋。如何此相乃云等觸。答。今地現故
0947a23: 名之為觸。勢分至故。此要平故。隨地高下。等無不現。
0947a24: 或隨意中要觸等觸。問。下第十五。七處充滿亦有兩
0947b01: 足。與此可別。答。下只要滿此要隨地。地或高下。蹈之
0947b02: 令平。問。莫足隨地。答。只令地平。或但勢等。疏雙肚
0947b03: 為。若此膊字即腹肚也。翳泥耶者。云金色鹿。取其
0947b04: 相似。
0947b05: 疏。端皆上靡者。端者頂也。靡者無也。上無頂現。皆右
0947b06: 旋也。又切韻云。靡曼美色。髮頂引曼。色復美也。即其
0947b07: 紺青。是為美色。
0947b08: 疏。頸及雙肩者。頸即項頸。俗云項窠。肩即俗云窮
0947b09: 者也。佛者皆滿。
0947b10: 疏。膞腋者。其肩字。從骨從專。此膊王篇云衣磔也。
0947b11: 此應通用。肩下時上。
0947b12: 疏。容儀洪滿者。次二總身。此約面大而端直。餘有偏
0947b13: 者。或下三相。皆取總身。此第十八。約大而直。次第十
0947b14: 九。約長而闊。次第二十。但約周圓。諾瞿陀者。云孤生
0947b15: 柳。體圓好也。
0947b16: 疏。威容廣大者。有威勢也。非是威儀。與十八別。
0947b17: 疏。常光面各一尋等者。不作神變。恒常身光。於四面
0947b18: 中各有一尋。尋即八尺。切韻六尺。有云一丈。
0947b19: 疏。四牙鮮白鋒利者。齒即前齒。或即目總。此義即目
0947b20: 後大牙也。四下各四。此舉鮮白正要鋒利。鮮即是淨。
0947b21: 白亦前有。
0947b22: 疏。喉直故等者。辨得上味之所以也。有云喉邊氣
0947b23: 。名為喉。
0947b24: 疏。猶如天者。即春電也。言婉約者。婉者美也。約者
0947c01: 省也。如頻伽音。迦陵頻伽妙音鳥也。
0947c02: 疏。如天帝弓者。有云天帝釋弓。有云螮蝀即俗呼為
0947c03: 絳。
0947c04: 疏。烏瑟膩沙者。云金頂骨。無能見者。
0947c06: 肉者紅。如紅蓮華及赤銅色。
0947c07: 疏。手足指等者。此中有七。
0947c08: 疏。齊等無差者。兩手大小。量等無差。或等如前。其指
0947c09: 隨應。大小無差。合大即大。合小即小。兩手相望。其足
0947c10: 准此。非手望足說等無差。
0947c12: 共六。
0947c13: 疏。筋蟠結者。得上味相。喉即直。今是筋。如龍
0947c14: 蟠結不息而隱。
0947c15: 疏。直進庠序者。不曲步也。亦大體也。
0947c16: 疏。威容齊肅者。勢而不亂。自靜令地。又肅者恭也。在
0947c17: 上威而恭之。在下畏而愛之。
0947c18: 疏。不過不減者。步無大小。以定故也。
0947c19: 疏。進止儀雅者。若進若止。皆儀閑雅。
0947c21: 動隨轉。
0947c22: 疏。交結無者。於相交處內結外滿。准涅槃經第十
0947c23: 一云。凡人骨節。節不相到。人中力士。節頂相到。揵
0947c24: 提身。諸節相連。那羅延身。節頭相拘。十住菩薩。即第
0948a01: 十地。諸節骨解。槃龍相結。拘即管也。結即相繫。佛者
0948a02: 亦爾。有本拘字。是其鉤字。
0948a03: 疏。隱處者。大遺處也。有四種好。威勢即是雄而畏人。
0948a04: 疏。敦肅無畏者。敦重恭肅。恒無畏怖。
0948a05: 疏。無欠者。若方若正。皆足無缺。人亦不見。即不現也。
0948a06: 疏。臍深等者。連深六義。連厚四義。
0948a07: 疏。疣贅等過者。出皮上張高如地丘名疣。即此剩肉。
0948a08: 名之為贅。
0948a09: 疏。手掌平滿者。或七處充滿。不關其平。
0948a10: 疏。舌相等者。舌好。
0948a11: 疏。齒方等者。此有三好。牙有四好。言漸次者。後漸利
0948a12: 前。
0948a13: 疏。眼睫等者。此有三好。
0948a14: 疏。雙眉長而等者。此有五好。
0948a15: 疏。雙眉綺靡者。靡者美也。此有三好。
0948a16: 疏。耳厚等者。此有四好。
0948a17: 疏。兩耳等者。此有三好。
0948a19: 疏。額廣等者。此中有四。
0948a20: 疏。首髮修長等者。修即長不白即青。共有三好。
0948a21: 疏。首髮香潔等者。此有六好。
0948a22: 疏。齊整無亂亦不交雜者。總不齊整為亂。一二互結
0948a23: 為交。
0948a24: 疏。那羅延者。此云人種神。其身堅固。而有大力。
0948b01: 疏。顏貌舒泰等者。泰通也。舒展無滯。名為舒泰。出眾
0948b02: 顯煥。名為光顯。
0948b03: 疏。含笑先言者。此是兩義。面恒含笑。無其怒色。見人
0948b04: 先言。而問訊等。
0948b05: 疏。唯向不背者。四方人來。皆見面向。
0948b06: 疏。如來達那者。經音義云。末達那。或摩陀那。此云醉
0948b08: 果。上如天蓋。天傘蓋也。
0948b09: 疏。身毛紺青等者。青中輝光。帶紅赤色。綺飾間之。
0948b10: 疏。隨眾大小者。人多小也。又機大小。言無少剩。而皆
0948b11: 應理。下言高下。隨一人量。令意和悅。下七十二。約所
0948b12: 樂義。下關聲體。
0948b13: 疏。其足去地者。去者離也。般若經中。有其三義。釋不
0948b14: 至地。一有虫故。二有生草。三現神通。如四指量。表離
0948b15: 四生。而現印紋。表設法輪。此是如來鮮足故也。經說
0948b16: 三緣。一使人少欲。二欲現輪文。三人見歡喜。
0948b17: 疏。逶迤者。羸少之義。或憍慢相。
0948b18: 疏。常少不老者。釋迦恒如二十五歲。
0948b19: 疏。好巡舊處者。老人不好延舊。作多皆棄之。
0948b20: 疏。俱有吉祥喜旋者。不關萬字亦非千輪。別有旋紋。
0948b21: 人見生喜。名為喜旋。纂第十一五十七論。此諸相好。
0948b22: 四根依處。所謂。身男舌眼。并舌勝義。而為別性。得上
0948b23: 味者。是勝義故。說法音聲。亦根依攝。是內聲故。問。勘
0948b24: 其相中。無其耳鼻。好中具有。今此纂文。具辨相好。何
0948c01: 不言二。答鼻修直等。但是外表。但身根依。非是耳鼻
0948c02: 根依。所攝根依。是與勝義同處。或是言總。但相非好。
0948c03: 好通五依。開界為六。問。陰藏身根。何無勝義。答。但取
0948c04: 相狀。不要取境。問。其毛爪等。何唯根依。答。得名實是
0948c05: 外類。又名內類。今約內類。皆名根依。此約二十二根
0948c06: 中辨。故開界根。
0948c07: 疏。善現如來應正等覺等者。下至故字。結前生下。於
0948c08: 所生中。先光後聲。於光聲中。各有談自功能所現。其
0948c09: 量極大。然後辨此隨機攝之其量減也。言任運能照
0948c10: 三千大千世界者。此亦且隨示現化身。作如是說。其
0948c11: 下作意。亦是化相。問。既隨化相。小化只合照四天下。
0948c12: 云何任運照大千界。答。或大化身。或他報佛。或是小
0948c13: 化。機即不可。光遠無失。
0948c14: 疏。善現如是功德等者。此又顯勝。舉因歎果。因已巳曾
0948c16: 疏。如是善現等者。此下又總結歸般若。於般若中修
0948c17: 其二誰之所感得。故是般若希奇法也。
0948c18: 疏。三十二相由行修等者。已巳上是解別相之文。此下
0948c19: 是解通相之文。於經中相好。皆有五百億色八萬四
0948c20: 千光明雲。然今疏文。於相之中。說其寶色。於好之
0948c21: 中。說光雲。是相顯略。可准知也。又於經中。言其寶
0948c22: 色。疏結之中。乃言光明。應其寶色。便是光色。問。此與
0948c23: 毫相。有何差別。又其毫相三十二內。前已巳言百。後又
0948c24: 言五。答。毫相偏勝。別出眾光。眾光出色。有五百億。更
0949a01: 有相中直有色者。同有五百。故是不同。然此寶色。亦
0949a02: 可名光。但非重現。與前別色。十善相助。即成其百。合
0949a03: 自作等。便成其千。千度亦兩千相助。即成百萬。於十
0949a04: 地中。各修百萬。即是千萬。以成一億。至等覺位。亦修
0949a05: 百萬。以此百萬。皆資已巳前十地修者。成百萬億。如是
0949a06: 復約五修修之即是五百萬億因也。又於此中。由離
0949a07: 憍慢而偏毫相盛百寶色。於所離中。慢助餘本。相資
0949a08: 成十。亦自作等。有一百故。
0949a09: 疏。諸波羅蜜門也者。文上易見。更有唯約法門積者。
0949a10: 如說十善。十善互成。已巳是其百。說自作等。亦是一千。
0949a11: 自利利他。即成二千。并總一百。二千一百。如是度於
0949a12: 欲界之者。六道四生。上界八定。開初未至及中間禪。
0949a13: 以成具十。於出世中。四向四果。獨覺因界。十地菩薩。
0949a14: 如是合成八萬四千。雖非教文。於理可取。又有唯依
0949a15: 煩惱說者。於十根本。互助成百。并前後分。即成三百
0949a16: 以其中分。助於前後。前分後分各成一千。如是共成
0949a17: 二千一百。四類有情。更加四大六衰。積成其數。或於
0949a18: 二千一百之上。已巳起未起四千二百。又以二千隨煩
0949a19: 惱助。如是亦成八萬四千。更有餘義。如法苑抄。
0949a20: 疏。光曜者。初下兜率。光照百億四大洲等。
0949a21: 疏。表菩薩眾者。慈氏大眾。眾有三乘二乘。約出煩惱
0949a22: 於泥名為生死。前說坐華。是表菩薩出於二乘。所知
0949a23: 於泥又約下因。亦不相違。
0949a24: 疏。晝三夜三等者。兩句辨相。下文為表。此非令作六
0949b01: 遍別時意是遍於六時。六時不住。今修行者勿只應
0949b02: 六遍便息。須於晝夜不住故也。極勞暫止。
0949b03: 疏。令生五根等者。此是所表。准此前云。九億天子何
0949b04: 無所表。故萬萬行。經於十地。又五根等。得此弟子。
0949b05: 疏。以起睡相者。更有說云。華開華合鳥獸鳴靜。以分
0949b06: 晝夜。有婆沙說。鳥獸卵生。死有遺屍。命終不久。暴風
0949b07: 飄舉。遠移他處。正法念經說是化作。斷隨異部旁釋
0949b08: 象等。不知死處。
0949b09: 疏。佛即不然者。似睡亦無。此即慈氏顧呼為佛於六
0949b10: 時中恒不住故。歸經恒字。准此六時。非只六遍。
0949b11: 疏。當此間一百四十四億歲者。十萬為億。得如此數。
0949b12: 下計五千七百六十億者。亦是十萬億算也。
0949b13: 疏。今以理推等者。此下會釋。而為兩釋。初約大萬。以
0949b14: 百為一。而數之故。如數僧祇。風劫為一。故有此會。以
0949b15: 百為一。十萬為億。正同單一千萬為億。言即相當矣
0949b16: 者。大數相當。六字尚差。如下改加。後解之中。准此會之。
0949b17: 疏。以理推排以千萬為億計之等者。問。既有此理。何
0949b18: 須作於前解和會。答。下萬字上。添其六字。尚少百字。
0949b19: 就移六字。在萬字上。但於億上。六為七字。數即具故。
0949b20: 貴要改移字數少故。先為前解。又下依前加改字。
0949b21: 然經本意。是其後解。西方多以千萬為億。其菩薩戒。
0949b22: 說千百億釋迦之言。是約千萬為億者故。即俱胝也。
0949b23: 其小乘說。多依十萬。即洛叉也。
0949b24: 疏。應萬字上安者。此依於前解移字。若依後解。千
0949c01: 萬為億。即萬字上。合加百字。又可准故。略不言便少
0949c02: 一億五萬。若依後解。便少一億五百萬也。
0949c03: 疏。此以萬萬為一億故者。此依前。以百為一。百萬
0949c04: 為億。計數如此。若只單一萬萬為億。正合此經疏先
0949c05: 是約以萬為一故爾舉之以顯。後約單一為一萬萬
0949c06: 為億。而計者也。言增減雖殊等者。計億為殊。不索加
0949c07: 移。與論算法。數正同也。
0949c08: 疏。其六千萬者等者。此下欲改千為百字。直顯相違
0949c09: 不須言改。人自知爾。問。如何相違。答。以見下位同上
0949c10: 是億大上位故。上位只是五十六億。下位計成六十
0949c11: 億故。又同是億。何不通云一百一十六億歲耶。故其
0949c12: 千字。是其百字。若云上億是萬萬者。萬萬為億。未成
0949c13: 五十。只是五故。但五十七千萬歲。不至五十七萬萬
0949c14: 故。若云千萬而為億者。下位六億。亦合足於上位計
0949c15: 故。疏主但約百萬為億計而破者。以前不曾約萬萬
0949c16: 故。萬萬又破上位故。所以但約百萬為億。言義不
0949c17: 相違者。極相違故。翻調之詞。如此下位。同是其億。大
0949c18: 於上位。不相違耶。是改兩字。尚極相違。是極相違。故
0949c19: 如是文。或此義字。無是豈字。上隨疏文。辨經所要。若
0949c20: 依瑜伽。立法通計六天一報等於人間之歲數者。其
0949c21: 四天王。當於人間九百萬歲。千萬為億。未及一億。如
0949c22: 次向上。四因積之。正合其數。且九百萬。四因積之。四
0949c23: 九三十六百萬歲。即是三千六百萬歲。千萬為億。計
0949c24: 成三億六百萬歲。是忉利天所壽之歲。又以四因其
0950a01: 焰摩天。十四億四百萬歲。又以四因。是兜率天。五十
0950a02: 七億六百萬歲。此是慈氏住天壽量。故疏加了七字。
0950a03: 移下六字。尚略一今百字。又以四因。是化樂天。二百
0950a04: 三十億四百萬歲。又以四因。是他化天。九百二十一
0950a05: 億六百萬歲。如是次第。當於初六地獄之中。一盡一
0950a06: 夜。此約佛說。佛出世時。人所壽歲。如是增之。若此於
0950a07: 今。或至人壽十歲之時。時日俱減。其數更多。若比減
0950a08: 劫。初之人壽。時日俱長。無如此數。故以其後二箇地
0950a09: 獄論劫非歲。第七地獄。半增減劫。其時已巳過第六地
0950a10: 獄。不爾直與瑜伽相違。說下漸漸壽量過故。身量亦
0950a11: 然。問。慈氏生天。經此人間。自百歲時。減至十歲。有七
0950a12: 千年。從十歲。子年倍父。增至八萬四千歲時。其雖
0950a13: 不定。歲數不多。又自八萬四千歲時。減至八萬。只減
0950a14: 四千。百年減一。百箇四千。即四十萬。如是慈氏在天
0950a15: 壽量。所經人間歲數定者。只四十萬零有七千。并其
0950a16: 增劫。數雖未定。數不過減。減劫通計。未及一億。如何
0950a17: 得有許多歲數。答。已巳如前解。住天歲數等百歲時。五
0950a18: 十七億六百萬歲。劫中經者。增至八萬四千歲時。其
0950a19: 時月日極長故也。曾且百年減一為法。亦以百日。減
0950a20: 其一日。其劫初時一日之時。此百歲時。二年有餘。日
0950a21: 日如此。故實排計。無許多也。但以折為百歲之時。五
0950a22: 十七億六百萬歲。問。其他化天足滿壽量為第六獄
0950a23: 一晝一夜。其第六獄。滿足壽量。一萬六千。第七地獄。
0950a24: 半增減劫。如何可折許多歲數。答。於增劫中。亦同歲
0950b01: 增。大約如此。後細更算。未暇計之。第七地獄。壽量時
0950b02: 分。必過第六。
0950b03: 疏。菩薩在天等者。恐外救云。少一十億五百萬歲。亦
0950b04: 無過失。不盡天壽而下生故。以此破之。無中夭故。
0950b05: 疏。下生人間者。有本云。生在人間。意連上用。今依此
0950b06: 本。此句連下。標在人間。大卷經當至人壽六萬歲時。
0950b07: 天上壽盡。下生人間。彌勒亦同。人壽六萬。不同釋迦
0950b08: 百歲之時但壽八十。言人間長壽者時宜現故者。長
0950b09: 壽之人。宜見彌勒。隨彼時宜而現之也。此經所說歲
0950b10: 太少也。處胎經說八萬四千。又劫太多。故一齊斥。不
0950b11: 須和會。
0950b12: 經。佛告優波離等者。經文略不結於下生。正說上生。
0950b13: 便說下故。
0950b14: 經。佛滅度後者。佛在之時。必樂佛故。令現修故。末勸
0950b15: 求生。
0950b16: 疏。勸生於彼等者。前外果中。先示生人。無此希願。此
0950b17: 中無示生彼人。二文相影。
0950b18: 疏。雖有五段等。此下別為三段科釋。
0950b19: 疏。初中有六等者。於前五段三段科中。皆於初中。分
0950b20: 為六段。
0950b21: 疏。一精進者。遍法故。經句是總。疏文隨牒。正要修
0950b22: 諸功德一句。是一行也。此言功德。是其果稱。今所修
0950b23: 者其因行。因得果名。有財釋也。非功德言因形像也。
0950b24: 所言修者齊施衣等。並得其名。一切皆名修功德也。
0950c01: 故此言諸。疏言悲敬。於二田中。所作之業。仍有等字。
0950c02: 恩入敬中。三田攝盡。故是寬通。由此總配。以為布施。
0950c03: 初標總稱。而得別名。
0950c04: 疏。三掃塔塗地者。且舉塗掃。其蓋造等。並在其內。故
0950c05: 疏中云整理制多。仍加等字。此掃塔等。入於忍度。令
0950c06: 他歡喜。無嗔而忍。自得忍福。如其酤酒。是綺語業。其
0950c07: 飲酒者。作綺語故。酤者令爾。得綺語業。出寶積經。
0950c08: 疏。四香華供養者。香華為別。供養為總。故疏解為四
0950c09: 事什物。四事即是衣服飲食臥具湯藥。什物即是餘
0950c10: 受用物。乃至房舍。並得其名。什者雜也。事相有多。行
0950c11: 為精進。
0950c12: 疏。五凡夫行眾三昧等者。初解凡夫通散等持。并修
0950c13: 上定。即通六行總相念等。故聞思下有其等字。聖修
0950c14: 無漏。名為正受。正者聖也。是無漏故。聖有漏定。從在
0950c15: 於前。或在於後。其第二解。聖修同前。凡夫除其修上
0950c16: 定者。但教聞思修念住等三昧等持名字通故。
0950c17: 疏。六讀誦經典等者。經但讀誦。疏便加出演說等也。
0950c18: 於教修習十法行者。皆在此中。故是慧度。
0950c19: 疏。且舉六事等者。且舉其勝。或約易行。大為易。而
0950c20: 為上首。云云。疏已巳加出內細有多。
0950c21: 疏。若具修六等者。問。分品之法。疏文自陳。其若無戒
0950c22: 可得生乎。其修五中。五互除一。內有一人無戒者也。
0950c23: 經說。若人不受戒者。疥癩野犴尚不能得。何況具足
0950c24: 功德之身。答。諸師各解。未見明文。今為一意。釋此所
0951a01: 由。其此分六是約主行。隨其為主。有六五等。乃至唯
0951a02: 以初行為主。其餘諸行而來助之。如是亦只名修一
0951a03: 行。以主伴行。共招彼天。可以得生。若不爾者。必無生
0951a04: 理。以彼果報事非輕故。據上所說。內院外宮。只如眼
0951a05: 見。亦非一因所可得之。云何一因而得受用。問。少因
0951a06: 多果。豈非佛說。答。隨其所應。一類之中。因少果多。實
0951a07: 可得爾。非以一因招多類故。如其無戒唯布施者。招
0951a08: 尊貴乎。如是彼天莫非尊貴。衣食侍御。諸如是等。一
0951a09: 切具足。如何一事能招之耶。故於其中。可分主伴。至
0951a10: 受用時。亦分賓主。勝劣繫屬。諸如是等。約因而說。如
0951a11: 是中下三大品中。准此所說。又以九品。圂而論之。相
0951a12: 亦如是。如是九品。互為主伴。隨應具足。或少有闕。亦
0951a13: 不得爾。據上疏云。其中一一具攝眾行。即是伴內。具
0951a14: 中下已巳。勿只專於一事而以恐相諸。又有專以觀
0951a15: 想之者甚設也。據下經文。一一皆是修習行時而
0951a16: 觀引之間而無失。云何更有說觀為正以謂為首便
0951a17: 名正因。眾善皆以為信首故。豈諸果報皆以其信而
0951a18: 為正因。故應以觀如願等說。導引之首。名之為首。非
0951a19: 是正因。諸求生者。修而觀之。當也是也。勿空觀之。
0951a20: 也也。
0951a21: 經。如是等人等者。此句須是指上修習六行之人。令
0951a22: 當志心乃至繫念。云何空觀等耶。
0951a23: 經。念佛形相者。預指彌勒。今當稱之。此亦修時。隨力
0951a24: 總相。想像形容。不須度量尺寸具足。若須具足。唯一
0951b01: 頂冠。想之多歲。亦不能成。何況身長十六由旬。三十
0951b02: 二相。八十隨好。如是端然。窮世不盡。如何進修招感
0951b03: 者耶。故此是令隨力繫念。勿便異緣。以其所行不狂
0951b04: 浪也。行者須思。勿用功。故疏中云。雖復修行。仍須
0951b05: 正念。意亦因行而引念想。非只端然而已巳者哉。
0951b06: 疏。非餘時犯等者。兩句遮非。三句正釋。受已巳持犯。經
0951b07: 中似舉一念持者力亦可招。非唯一念後便犯者而
0951b08: 得生也。亦無期願一念受者。但假舉也。此經且舉上
0951b09: 下之一。其餘下品。并餘二品。顯而示之。
0951b10: 經。譬如壯士者。有力屈伸。其時速故。頃即時。屈伸
0951b11: 即是曲展之義。有力壯士。曲展手臂。如是頃時即往
0951b12: 生也。
0951b13: 疏。既生彼天等者。表清淨也。
0951b14: 經。廣修福業者。前勸修中。假舉一念。令易從也。此讚
0951b15: 歎中。言其廣修。令歡喜也。假使一念。亦名為廣。心願
0951b16: 大故。一念為願生多廣故。
0951b17: 經。即得超越九十億劫生死之罪者。行之初首。以勝
0951b18: 攝劣。以具九品之勢力故。遂越九十億劫之罪。問。唯
0951b19: 見其九。如何十億。答。此為萬萬行之本故。滅罪如是
0951b20: 萬萬如前。問。此何為劫。又其罪者為三塗耶。有而超
0951b21: 耶。無者如何。又先有罪過九十億。應不生取。其相如
0951b22: 何。答。今解此言。生死之罪。不必三塗。一切有漏。皆為
0951b23: 生死。自從發心。直至成佛。所經往返。令經多少。此言
0951b24: 超者。如釋迦佛逢弗沙等。如是名超。合經生死成佛
0951c01: 來由。見彌勒減爾許時。此言劫者。多約增減。是此不
0951c02: 見彌勒菩薩超了九十億劫生死。下所言超。皆准此
0951c03: 釋。問。疏中自解地獄之罪。云何乃言一切生死。答。疏
0951c04: 舉苦者。令人怖之。希彼滅此。理實一切。皆為所超。若
0951c05: 不爾者。豈所超者無鬼畜歟。或只約超三塗之罪。後
0951c06: 更詳之。
0951c07: 疏。餘處罪劫年歲為之者。炎熱地獄亦半中劫。不及
0951c08: 劫故。相從言年。
0951c09: 疏。末劫凡夫等者。問。時皆下凡。云何能爾超生死耶。
0951c10: 疏二句縱。末七字結。中有兩奪。一約行勝。二約境強。
0951c11: 於初奪中。二句為標。言淨方者。即是兜率。次下二句。
0951c12: 出理釋成。夙者早也敬也。今取敬訓。年運者命也。殫
0951c13: 者盡也。此句自慶。下句正成。此義意云。自敬運命而
0951c14: 不殫故。得在上品超下。結云豈不能超生死之罪。如
0951c15: 云天無絕人之路而得成於上下之行。故能超於九
0951c16: 十億劫生死罪也。下第二奪。用文可思。問。此能滅罪。
0951c17: 何不在於第五大段。又此而彼門義何殊。答。此是便
0951c18: 言皆不相違。又況此是生已巳時利。
0951c19: 經。不退轉於無上道心者。且言大位。實通三乘。
0951c20: 疏。隨其位次者。約五不退。隨其位次。於已巳發中。令堅
0951c21: 名成。
0951c22: 疏。三業俱淨等者。此說中上及以上上。言俱濟故。
0951c23: 疏。隨修六法者。上三品中之中下也。少淨三業者。中
0951c24: 三品之中下也。隨少之言。各顯非准。是其上品。通隨
0952a01: 及少。不言准爾。故各通二。不言下者。有不定故。至下
0952a02: 當知。又顯上品必有中品。故如是言。下品事相。品中
0952a03: 已巳具。
0952a04: 疏。心祈不二者。不二即如。顯大乘者。
0952a05: 疏。父子之道尚感天然者。天然性也。不由教勸。天然
0952a06: 相隨。況於此事定隨下生。何以感哉。是影不假出理
0952a07: 辨因。自決然也。
0952a08: 疏。六事行滿等者。上上中上。初會聞法。應過餘品。不
0952a09: 知如何。今恐上品必具三業。唯是上品。初會聞法。
0952a10: 經。於諸佛前等者。通上賢劫。疏文自指。
0952a11: 疏。小乘中說等者。此下所引。多少不同。但要例證。二
0952a12: 劫值佛。既非行位。劫中相當。更不會釋。多少之理。今
0952a13: 略會之。其教不同。積數有異。隨機就意。不同無失。其
0952a14: 小乘者。隨化就現。不可和會。
0952a15: 疏。行四依中者。於大乘中。有法四依。即是依法不依
0952a16: 人等。有行四依。即此所列。於小乘中有行。有其依行
0952a17: 者。一依常食。二糞掃衣。三塚間住。四腐爛藥。其人四
0952a18: 者。方便初果中二無學。如此為四。今此大乘。不彰人
0952a19: 四。但名行也。所言依者。自依令他悉獲利益。
0952a20: 疏。授記有四者。第四十六功德品中。彼文有六。一記
0952a21: 種姓。二初發心。三密授記。謂不在座。四現前記。謂在
0952a22: 座者。五有定限。六無定限。但言四者。以彼後二。但約
0952a23: 時限。不異前故。或四傳差。
0952a24: 疏。即是第二中品行生者。上約五段科指。此約三段
0952b01: 科指。
0952b02: 疏。八部聞名等者。其彼龍等。約資舊業。今詳經文及
0952b03: 以疏解。亦有別時意趣之理。此經說言。如前無異。如
0952b04: 何龍等。得同前耶。又但約生。言無異者。龍等如何得
0952b05: 生內院。若但汎生而作此言。約資舊業。雖可得爾。亦
0952b06: 是但同餘業報天。不因慈氏。亦有生者。何關此說。
0952b07: 疏。先不犯戒者。有戒不犯。不同下品。經無此言。准理
0952b08: 如此。不言犯戒。是不犯也。下句即是不曾受戒。不造
0952b09: 惡者。或可上句有戒無犯。下句縱犯非不律儀。即連
0952b10: 次下罪輕微者。惡即十惡。後解為勝。先不受戒。必不
0952b11: 能生知足天也。
0952b12: 疏。聞名心喜者。即是經云聞已巳歡喜。當其意業。恭敬
0952b13: 偏約語業。禮拜即是身業。可知。
0952b14: 疏。天讚罪除等者。即是經云如前無異。自天讚等已巳
0952b15: 下皆同。於滅罪中。須思多少。
0952b16: 疏。具三業者等者。分品招果。如前已巳解。主伴無疑。不
0952b17: 爾云何只喜便生。若兼少許。即成相濫。故以主伴。無
0952b18: 相濫失。
0952b19: 疏。此明不願生等者。此意願生。但聞其名。亦得生也。
0952b20: 或可願生但聞其名。在下下中。不定生者。故此是翻
0952b21: 不願生者。
0952b22: 疏。及二界中間者。非圍四洲兩山之間。日在上故。是
0952b23: 圍三千之三圍山。
0952b24: 疏。若黑果處等者。約處。但無日月光明。名之為黑。故
0952c01: 無鬼畜。約果即有二義名黑。一無慧光。二無佛光。問。
0952c02: 瑜伽自有黑黑業名。云何此中名邊非黑。答。後約非
0952c03: 善。善名白故。此約不明。不明名黑。邊邪之行。有邪慧
0952c04: 故。不與黑名。
0952c06: 名邊。言行邊者。行不居中。便名為邊。不論何地。如於
0952c07: 印土不遮亦有行邊之者。
0952c08: 疏。蔑戾車者。樂垢穢也冢。墓等家言。達絮者此。云行
0952c09: 惡。即婬女家。及酤酒家。旃陀羅者。嚴熾上屠。疏前不
0952c10: 墮三惡者。理實亦有兩鐵山間。言八難者。三惡為三
0952c11: 四佛前佛後。五諸根不具。六邪見。七邊地。八壽天。世
0952c12: 智北洲即是第六。不起聖道方便名難。
0952c13: 疏。惡者不善也者。隨彼惡者。自有軌式。是此中意。餘
0952c14: 解如章言。即不律儀者。此屬之也。此遮詮。非正律
0952c15: 儀。名不律儀。
0952c16: 疏。養者。此方亦有。如養者。如養兒。不在此限。
0952c17: 疏。縛象者。捉縛象者。故下會在獵師之中。不知對法
0952c18: 等字等何。對法雜心。有屠羊。無養羊。有養。無殺
0952c19: 。准疏所解。屠養互舉。但是二文。牛犬不同。雜心
0952c20: 更無讒搆好損。言伺獵者。伺惟也。如下窠弓。亦通諸
0952c21: 獵。對法不開。
0952c22: 疏。捉雉之屬者。在獵師中。
0952c23: 疏。對法寬故者。全多樂損。雖無獵師。已巳有少分。若通
0952c24: 而論。互有寬狹。
0953a01: 疏。犯戒惡行者。犯十重者。其中皆有。為活命故。大意
0953a02: 作惡為活命者。方為不律。所餘作惡。但在處中。於不
0953a03: 律中。分輕重者。依梵網經。有輕有重。其養等。是輕
0953a04: 垢故。若依餘教。皆可名重若論性遮。即唯性罪。四十
0953a05: 八輕。有性罪故。諸說輕垢皆遮罪者。有相濫失。不了
0953a06: 彼經不約性遮以分輕重。餘經不妨有約性遮分輕
0953a07: 重故。輕重猶如長短之名。臨時相對。不同性遮。性遮
0953a08: 即定。性遮約於招感立名。佛制不制。皆招惡趣。即名
0953a09: 性罪。不由佛制。本性是罪。名性罪故。佛不制時。不招
0953a10: 惡道。因佛制已巳。犯招惡道。因遮成罪。名為遮罪。有作
0953a11: 是說。為遮性罪。名遮罪者。非也。此是立遮所以中一。
0953a12: 更有為護他心立等。如瑜伽論。問。如飲酒等。性耶遮
0953a13: 耶。答。是遮罪攝。問。三十六失。豈因佛遮。答。論制不制。
0953a14: 約招惡道。非病疾等。故欲受戒。亦說先懺輕垢之罪。
0953a15: 不爾輕罪無戒無犯。佛源不為制未受戒而建立故。
0953a16: 疏。三業歸依等者。此下出理。勢連前經三業歸依。是
0953a17: 中品行。即歸依時。心意歡喜。即其經云聞已巳歡喜。別
0953a18: 言之也。上能敬舉相殷重。此下所敬威力而加。故但
0953a19: 聞名而不墮於黑闇等也。言四等者。四無量也。以平
0953a20: 等故。
0953a21: 疏。眷屬成就者。得其善者。名為成就。得其惡者。便得
0953a22: 名為非眷屬也。如云非人。
0953a23: 疏。三不謗三寶者。所離之二皆是難故。
0953a24: 疏。不但中品等者。此下總略。文中有二。初之四句。先
0953b01: 約品辨。不但中品。不願生者。聞名有益。離惡生善。是
0953b02: 利益也。上下二品。隨應亦爾。欲明之下。辨其中品偏
0953b03: 說之意。偏說不願聞名利益。是有表也。欲表不願生
0953b04: 兜率者而聞其名。亦可改劣而為勝故。八部之體。改
0953b05: 易顯故。或可不例願不願生。只要無惡有善同也。言
0953b06: 四生者。此總舉也。八部隨應。改惡為勝。
0953b07: 疏。即是第三下品行生也者。第二番科。
0953b08: 疏。滅罪有二等者。如次是經犯戒眾惡。中品無重。有
0953b09: 犯輕者。此并犯重。
0953b10: 疏。五體投地者。五皆至地。此經大意。先懺罪已巳。然後
0953b11: 修行。經名稱者。准疏所解。稱字是念。不連名投。
0953b12: 經。造立形像者。有以前來修諸功德為造形像。豈不
0953b13: 下品重上品耶。
0953b14: 疏。設不作罪懺悔願生者。於此彼中。有不作罪。無罪
0953b15: 而懺。願生更勝。或亦不必因怖而修。心多勝故。問。中
0953b16: 品何別。答。十事有別。聞名稱念。爭其歡喜。前來禮拜。
0953b17: 勢連恭敬。前中且別恭敬配語。其勢不亦連禮拜呼。
0953b18: 餘事又勝。自可此之。問。此中初後二有何別。答。初約
0953b19: 有讚。名之為稱。後約專注。名繫念也。勿後唯意有口
0953b20: 字故。
0953b21: 經。來迎此人者。今詳唯識論文上下及諸經文。所有
0953b22: 總文。多在頭尾。且如此經。佛光明。皆悉雲集豈不
0953b23: 遍前阿若等耶。不爾彼彼應不見光。既見云何偏不言
0953b24: 耶。故彼在末。文貫於上。今此亦爾。遍前九品。佛皆來
0953c01: 迎。云何更為三品別說。應云來迎三品無別。說之在
0953c02: 末。但有勝劣。不須問答。法華集眾。末後亦有兩句總
0953c03: 文。皆悉雲集。瞻仰尊顏。莫其前眾不瞻仰耶。又前但
0953c04: 有列眾之言。並不曾有聚集之語。又前疏文。說古法
0953c05: 師上生之者皆有雲。彼豈皆是下品耶。須思須思。
0953c06: 疏。犯戒造惡等者。兩句之文。是牒初段。聞名修行。牒
0953c07: 第二段。命字之下。方釋此唱。
0953c08: 疏。滅其罪暗者。問。前既已巳懺。云何又滅。答。令遠無失。
0953c09: 況復念念心差已巳上更淨為妙。
0953c10: 疏。一懺悔造像等。前有十事。并前懺悔。共有十一。今
0953c11: 束為五。謂懺悔等。十中第一。聞名即懺。懺悔便是聞
0953c12: 名者故。勿入供養。造像即是十中第二。供養即是中
0953c13: 間六種。後二可知。如是皆具。即為上品。闕後一者。即
0953c14: 為中品。多說後四隨闕一種。皆入中品。今只隨文。於
0953c15: 下下中。有其二類。一者得生。二者不定。但闕後二。即
0953c16: 亦定生。餘不定生。隨文方指。問。何故中品。合之為一。
0953c17: 答。同供養故。又意欲令皆修習故。乃至隨喜。隨分須
0953c18: 具。以彼果報皆具有故。乃至若無隨喜之者。彼處境
0953c19: 界。無分得見。如何可生。
0953c20: 疏。雖歸懺悔等者。二句之文。舉具初一。或但初唱懺
0953c21: 悔之者。歸言歸依於慈氏也。次下兩句。是皆不具。合
0953c22: 為五中。後四義者。或第十中。稱名亦無。只有大段聞
0953c23: 名懺悔。次下約已巳懺歸罪滅。而科釋之。五箇或字。
0953c24: 開十中第一稱名。闕四之者。未後是十中初故。如
0954a01: 是合為五義之中。具足前三下下定生。隨具其一不
0954a02: 具四者。是不定生。此中說前大段中不懺悔者。犯惡
0954a04: 不定生。已巳如文辨。其闕三者。行相云何。又其中品。前
0954a05: 來已巳說。但闕後一。於五類中。闕餘一者。是何品耶。又
0954a06: 其下下。但闕後二。餘闕二者是何品。答。准此文意。若
0954a07: 於造像及以供養。更隨闕一。亦入不定。中品必要具
0954a08: 前四也。於第四中。更要常恒。下下生者。約具前三。設
0954a09: 具餘四。或具餘三。皆非本品。問。云何不說餘具三者
0954a10: 及具二者。答。於或字中。皆以顯之。恐文繁故。多說闕
0954a11: 一皆為中品。餘闕二等。皆為下品。其闕二者。亦是定
0954a12: 生。闕三已巳上。不定生也。今只隨文。具上品者。於後二
0954a13: 中。更要恒也。中品第四要恒亦爾。其不恒者。即入不
0954a14: 具不定生中。
0954a15: 經。未舉頭頃者。前初二中。禮已巳諦觀。方為說法。今下
0954a16: 品者。恐不信故。疾為說法。疏中自具。由此不待舊天
0954a17: 子也。
0954a18: 經。於未來世等者。不定何劫。故佛數多。其彼二劫。應
0954a19: 不決定。
0954a20: 疏。上來三類等者。結前生下。顯下經文結勸之詞。亦
0954a21: 通有於生外院者。以不曾云生內院故。言除第九品
0954a22: 者。唯除第九品中有此。名除第九。問。前不願生。猶通
0954a23: 上下。如何無有生外院者。答。願者無故。此是願中有
0954a24: 生外院。言任運後時還成不退者。即後經云。當知是
0954b01: 人。於無上道。得不退轉。不假餘緣。名為任運。次下即
0954b02: 連後成佛時得授記等。
0954b03: 疏。真報之佛未逢者。凡階未至。
0954b04: 疏。慧矚智光者。并如此世非眼不見。智光即教。或如
0954b05: 說言。以無漏輪。轉在身中。證見彼智。名之為矚。凡夫
0954b06: 不爾。
0954b07: 疏。修十善行者。即下勤行念名恭敬。下子第二聞名
0954b08: 起敬。等字等及禮拜投誠。及後大段。不願生者。此牒
0954b09: 大段欲分科也。
0954b10: 經。念兜率陀天等者。此一唱經。前後句連。前段標勸
0954b11: 繫念思惟。此段正念兜率陀天而修戒行。遂總念行
0954b12: 發願迴向。連後段也。如是相合。總名正觀。
0954b13: 疏。俱於持戒不論餘業者。解初二句故勝故。次近
0954b14: 一行解次一句。言一日者。是八戒也。前言一念。即假
0954b15: 舉少。後近一行。解後二句。初句言念。輕重俱遍。後句
0954b16: 說行。據重名道。成業道者。必須重也。
0954b17: 經。作是觀者等者。此段之文勢連於前。其前之文。亦
0954b18: 貫於後。其千二百五十百億劫不同者。其一人者。有
0954b19: 十二支。其一蓮華。有十二葉。故其滅罪一千二百。一
0954b20: 掌五指。故表五十。每一十也。三業圓備。數滿為百。又
0954b21: 見一人。
0954b22: 疏。列八想於有苦者。而與拔等。於見蓮華。列其四想。
0954b23: 謂於好法思供養等。合成十二。表千二百。合掌恭敬
0954b24: 發善為二。身防三支。為三共五。故為五千。其禮拜者
0954c01: 三業十善。互資成百。問。如是雖見所表大數。千十及
0954c02: 億三不同者其義何耶。又下疏言輕重不同。如何可
0954c03: 見不等所以。只其千二只五只百可爾。答。禮拜投誠。
0954c04: 其重易知。於念名中。見一天人及一蓮華。與但聞名
0954c05: 不見境者。故重輕別。其千十億數不同者。且先說十。
0954c06: 由彼菩薩慈悲代機。忍之成佛。於釋迦後。其機已巳是
0954c07: 釋迦所化。凡愚一蘊。便能滅其一十劫罪。今此念名
0954c08: 最遍故。遂能滅罪五十劫也。又由宿願已巳多成故。既
0954c09: 見其境。境有人法。生起眾想。想有十二。於十二想。一
0954c10: 一有敬。及有悲故。成二十四。如是一一皆敬。但聞彌
0954c11: 勒名。念滅罪之力。各有五十。故千二百以為限也。其
0954c12: 禮拜者。三業發善。善有十業。合自作等。以為百行。相
0954c13: 資成千。十度准此。千千相資。成其百萬。防惡之因。亦
0954c14: 有如是。即二百萬。各更利他慈悲喜捨及以晝夜六
0954c15: 時行之。是二千萬。此為二億。此之二億。各遍慈氏五
0954c16: 蘊功德。每蘊滅其十劫生死。故總含滅一百億劫生
0954c17: 死罪也。問。下凡禮拜。如何有得如是功力。所積皆是
0954c18: 上位行故。答。約為當因。彼皆由此而方得故。今便能
0954c19: 有如此勢力。如初發起大菩提心。便能滅罪。為父母
0954c20: 等。
0954c21: 疏。滅八十劫罪者。今現行本。有其億字。應是後來傳
0954c22: 者加出。
0954c23: 疏。晝夜相續者。此即別前一念頃也。故滅罪多。
0954c24: 疏。第一見毫光者。此是前來上品生者。生至兜率彼
0955a01: 中便兼說滅罪故。既九十億。與此不同。故此排列。
0955a02: 疏。問何故見身毫相者。此即第一前上品者親見毫
0955a03: 相。滅罪但得九十億劫。次前第四是前第三禮拜投
0955a04: 誠。是人中遙禮之者。滅罪多一十億故。故如此
0955a05: 問。遙念之言。即詮禮念。近為名。
0955a06: 疏。答見佛身相等者。此有三解。初約發心難易。難者
0955a07: 力大。在於人中。此已巳生上。是在先也。二約厭心淺深。
0955a08: 深者力勝。三約時分長短。長者用多。
0955a09: 疏。問聞名歸念者。此牒第二。或并初一。
0955a10: 疏。少禮少念一暫歸聞等。禮即第三。念即第一。歸聞
0955a11: 第二。下翻文中聽聞第二。敬禮第三。朝朝供養。是翻
0955a12: 第一但注想也。
0955a13: 疏。前三品修等者。此下是約三段科者而科釋之。故
0955a14: 指滅罪。以為第三。
0955a15: 疏。即是總說等者。結歸上排大段文也。
0955a16: 經。設不生天者。內有兩類。一者不願。二雖發願業不
0955a17: 成就。疏上自具。
0955a18: 疏。其前樂生等者。恐外問云。樂而業滿。皆至龍華。有
0955a19: 何差別。此下辨之。亦有等殊。前者得道。此但發心。故
0955a20: 不同也。問。其前三品生無凡夫。答。得道有期。名為得
0955a22: 疏。汝生安樂國等者。汝即彌勒。我即釋迦。八萬歲時
0955a23: 名為安樂。初之一段。對辨二國。初半約其進趣辨之。
0955a24: 後半約其傳法難易樂處。傳法實為易也。次下顯其
0955b01: 三會所度以度法。
0955b02: 疏。六事中一者。上中之下。尚但一分。彼威儀中。不唯
0955b03: 五戒。
0955b04: 疏。禮二足者者。釋迦慈氏。名之為二。表捨慢。以二為
0955b05: 首。捨諸煩惱。
0955b06: 疏。聖隨願往者。此下是辨不須說者。亦隨願生。此有
0955b07: 七地及初二果。或其七地。亦有神通。其不還者。不生
0955b08: 欲界。但以神通。
0955b09: 疏。汝等者。現佛前者。及字之下。是佛滅後。
0955b10: 疏。下品行者者。疏主舉劣以況勝也。經中具通。
0955b11: 疏。為度末代等者。二句釋成。鄭重之意。末代難勸。故
0955b12: 須再三。
0955b13: 經。亦記未來等者。上是彌勒。下是眾生。其佛前者。約
0955b14: 其當果。皆名未來。
0955b15: 疏。歎凡聖者。歎佛說也。即經兩節言故。承前說者。此
0955b16: 說是求生之者。經上但有眾生言故。承上慈氏。或
0955b17: 前理准聖亦求感。
0955b18: 經。唯然者。順而悅預。名為隨喜。承稟所教。名為敬諾。
0955b19: 先示承稟。然後發問。唯字上聲。以合然。然字便是敬
0955b20: 諾。然是應然。
0955b21: 疏。此答受持者。其儀軌者。第一勿忘。第二即為未來
0955b22: 眾生而得生天。第三即令眾生成佛。如是三心。則為
0955b23: 受持之儀軌也。示菩提相。欲令求成。故是一意。或別
0955b24: 為一。
0955c01: 疏。超驤者。超即驤騰。
0955c02: 疏。便斷佛種者。不令生現。名之為斷。或此種言。但是
0955c03: 因義。不續名斷。
0955c04: 經。此經名等者。有三名也。初從所說彌勒為名。後從
0955c05: 進勸大心為名。唯其第二正從生天而為名故。乃偏
0955c06: 立之。
0955c07: 疏。得未曾有者。上之而說。先未聞故。今既得聞。得此
0955c08: 未曾有聞之事。
0955c09: 疏。季俗之末者。季者小也。生在小俗。尚居其末。又其
0955c10: 時末。名之為季。末中之末。是其大意。皆是自謙。例勸
0955c11: 於人。允者信也。
0955c12: 疏。事事不染等者。不應染故名不染。而強生染名為
0955c13: 而染。又其境體而非是染。而心染也。
0955c14: 我以清淨心略釋瑞應疏願所獲功德
0955c15: 慈氏來救度
0955c16: 
0955c17: 上生經瑞應鈔卷下終
