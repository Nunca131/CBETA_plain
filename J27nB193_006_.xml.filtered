0248c01: 隱元禪師語錄卷第六
0248c02: 嗣法門人性圭編
0248c03: 福州府福清縣黃檗山萬福禪寺語錄
0248c04: 佛誕上堂師云聖跡未萌那畔這邊渾一體娘胎已巳
0248c05: 出人間天上獨稱尊百福莊嚴清淨身四緣和合黃
0248c06: 金相開萬字於胸前躡千輪於足下杲日輝煌慶雲
0248c07: 繚繞天垂寶蓋地湧金蓮九龍吐水浴金軀八萬人
0248c08: 天嘗擁護殊勝真個殊勝奇特果然奇特正眼看來
0248c09: 又涉功勳未超聖量若論格外衲僧佛之一字尚不
0248c10: 喜聞何況如許祥瑞耶這個公案自古迄今舉揚者
0248c11: 甚多錯判者不少惟有雲門大師行格外令貴圖天
0248c12: 下太平殊不知也是掉棒打月勞而無功惜乎山僧
0248c13: 不與同時若與同時不用如何若何待者老子指天
0248c14: 指地時秪云放下著又道天上天下惟吾獨尊秪云
0248c15: 低聲低聲敢保者老子神和氣爽海晏河清豈不綽
0248c16: 綽然有餘裕哉山僧與麼舉揚還得慶誕也未良久
0248c17: 云一堂圍遶申三祝殿閣薰風起鳳苞下座。
0248c18: 結夏上堂西堂良也問黃檗開期慣用本分鉗鎚秪
0248c19: 如逢著超宗異目底人如何施設師云虎頭帶角出
0248c20: 荒草進云恁麼則期牙本是舊知音流水高山不用
0248c21: 絃師云隱隱峰頭露一班進云今日林府設齋不比
0248c22: 尋嘗茶飯因齋慶讚一句作麼生道師打云是尋嘗
0248c23: 不是尋嘗進云直下分明師云秪為分明極乃云陷
0248c24: 獸機關妙乎毒手活人眼目所貴藏鋒鋒藏忽然入
0248c25: 眼重重障翳淨盡消除手毒偶觸其機一切生靈俱
0248c26: 在坎內然世間小小技術亦有神妙不測之功以利
0248c27: 天下何況佛祖鉗鎚宗門牙爪一棒一喝一錐一拶
0248c28: 一語一默一動一靜之下轉凡成聖者乎故我臨濟
0248c29: 見僧入門便喝德山見僧入門便棒又云夫參學者
0248c30: 不避喪身失命我在黃檗處三度問佛法的的大意
0249a01: 三蒙痛棒如蒿枝拂相似而今再思一頓無人下手
0249a02: 僧云某甲下手濟度棒與僧僧擬接濟便打看這老
0249a03: 漢機用如返風回火奔流度刃毒中之毒鋒上加鋒
0249a04: 牙上生牙角上生角殺活自繇亙赫千古苟承其宗
0249a05: 須明厥旨豈可呴呴之仁硜硜之德詹詹之言屑屑
0249a06: 之行混雜其間以玷從上綱宗也茲乃結夏之期眾
0249a07: 等請陞此座欲山僧舉揚正法眼藏於清淨大圓覺
0249a08: 中一一點出正知正見與諸人共知未審諸人還委
0249a09: 悉麼掃卻腥臊千萬里惟餘正脈永流通下座。
0249a10: 追薦請上堂師云超生越死證涅槃須具金剛眼目
0249a11: 治國齊家振法席全憑生鐵身心有殺人不睫眼手
0249a12: 段方許立地成佛有立地成佛漢子便有殺人不睫
0249a13: 眼手段會中頗有如是作略不妨各各撐天拄地不
0249a14: 惟四料揀三玄要直下了然乃至千重鎖萬重關即
0249a15: 時透脫灑灑落落縱橫無礙烈烈轟轟與奪自繇幔
0249a16: 天綱子羅籠此人不得匝地鋒芒錐劄個漢猶難為
0249a17: 伊識破生死去來猶如夢幻了知菩提涅槃等若空
0249a18: 花以此續正焰之光燈燈不昧以此作將來之眼法
0249a19: 法無差以此薦已巳往之靈步步蓮界以此資現前大
0249a20: 眾福利無窮山僧舉薦已巳竟未審大眾助哀又且如
0249a21: 何眾無語師云脫落皮膚一切空隨時應節自歸宗
0249a22: 天壺水滿春光媚兩岸花開片片紅下座。
0249a23: 祝壽請上堂問夏日乍晴芳草綠片雲斂盡百花香
0249a24: 玉融多少奇男子特地請師為舉揚請問如何是舉
0249a25: 揚一句師云雨後山山翠進云如何是本地風光師
0249a26: 云天開日日新進云如何是截斷眾流師驀頭一棒
0249a27: 僧便喝師又打僧又喝師復打云這一喝落在甚麼
0249a28: 處僧無語師云落處也不知乃云法身匪相周沙界
0249a29: 以無遺慧性圓明亙古今而不昧三賢十聖繇斯出
0249a30: 現九有四生借此根源頓悟毫端千祥俱集聊插隻
0249b01: 腳百福駢臻不離有為而證無為了明世諦以見真
0249b02: 諦所謂治生一切產業皆與實相不相違背苟如是
0249b03: 則道不虛行功無浪施雖然又是吾人日用尋嘗法
0249b04: 身邊事若論法身向上一著千聖無啟口處故山僧
0249b05: 一向終不撒泥撒沙以玷淨人眼目茲因夏居士特
0249b06: 特進山供佛齋僧請轉法輪為祝令堂鄭氏耋壽遂
0249b07: 開線道以為福海壽山之砥柱唯冀諸人淨心諦聽
0249b08: 養不足以報父母聖人以德報之德不足以達父母
0249b09: 聖人以道達之惟道達之報恩酬德至矣盡矣且道
0249b10: 如何是道又作麼生達豎拂子云妙神明超生死貫
0249b11: 古今一賢愚以此福其親滄海焉可量以此壽其親
0249b12: 巧曆莫能算山僧祝延已巳竟未審諸人讚嘆如何一
0249b13: 座壽山千古翠佛燈長炤萬斯年下座。
0249b14: 解夏上堂西堂良也問聖制九旬今日滿頂門突出
0249b15: 一輪秋如何是一輪秋師便打進云好個一輪秋若
0249b16: 是某甲不與麼師云打破鳳雛卵一任潑天飛進云
0249b17: 與麼則驚天動地去也師云切忌撞破虛空堂禮拜
0249b18: 師云又在殼裏乃云眉毛折散各周游雜踏東西幾
0249b19: 百洲緊捎芒鞋玄路滑橫挑竹杖海天秋大雄莫制
0249b20: 無韁馬好手難招不繫舟八角磨盤空裏轉額頭磕
0249b21: 破自方休還有磕破額頭者麼如無不得動著且看
0249b22: 山僧細抹將來九十日前所結結今朝所解的今朝
0249b23: 所解解九十日前所結的了知解結同源縛脫無二
0249b24: 更須立在無解無結之處然後不妨堪為能解能結
0249b25: 之者苟如是縱目所觀信手所指無非直指之道所
0249b26: 謂直心是道場直說是妙法直行是妙行直證是妙
0249b27: 果開門便見山開胸便見膽是法住法位世間相嘗
0249b28: 住何曾有個解結來設若於中一毫委曲不惟不成
0249b29: 直指之道則五十種陰魔各得其便內則竟日作祟
0249b30: 外則引鬼入市從死至生從生至死戕賊慧命無時
0249c01: 休息茲乃解制之晨聊借眾聖之力不妨打破門戶
0249c02: 趁出一隊閒神野鬼直令於中空蕩蕩靜悄悄寂而
0249c03: 知虛而靈一堂風冷淡千古意分明此山僧所舉係
0249c04: 堂奧邊事只如諸禪人東去西去途中受用一句又
0249c05: 作麼生道侍者豎拳云和尚識麼師笑云偶爾途中
0249c06: 輕錯腳杖頭浪卷白蘋風下座。
0249c07: 結制上堂師云高懸缽袋囊藏萬象森羅放下藤條
0249c08: 收拾青山綠水密移一步遍界無蹤掇轉雙睛渾身
0249c09: 是眼全彰那畔風光返炤本來面目主賓一致物我
0249c10: 相忘正好彈格外之斷絃韻高和寡運到頭之霜月
0249c11: 晦而益明玄中至玄妙上最妙苟若會得直下便是
0249c12: 何用剋期取證脫或未能再三撈摝方有少分相應
0249c13: 山僧昔日開大爐煆凡煉聖直欲個個得大機之
0249c14: 用成生擒活捉之功以光從上來事不料法久成弊
0249c15: 轉增遲鈍茲者起期不用如何若何但要諸人退步
0249c16: 密移移到無可移處輕輕一踏便到祖翁穩密田地
0249c17: 不惟當人大事已巳畢乃至從上門頭戶底了了分明
0249c18: 所謂不取其華但食其實且道如何是汝諸人實處
0249c19: 僧云千古風流不讓人師云開單展缽渾無事觸著
0249c20: 毫端吼似雷下座。
0249c21: 師誕上堂師云方纔地是嬰兒睫得眼來兩鬢絲
0249c22: 五十六春如一夢幸然不昧未生時且道娘未生時
0249c23: 還有氣質形名也無還有壽夭窮通也無還有榮枯
0249c24: 得失也無還有人我是非也無還有玄玅解會也無
0249c25: 還有向上向下也無還有生死去來也無既一切都
0249c26: 無豈有壽量而可慶哉汝等團圞圍遶如雲捧月祝
0249c27: 個甚麼雖然如是山僧且掇出面門露個巴鼻不妨
0249c28: 與人天共慶驀豎拂子云會麼釋迦老子生也山河
0249c29: 大地生也琦上座生也所謂心生種種法生汝等見
0249c30: 義不落人後好花須插頭前慶讚黃檗也得毀罵黃
0250a01: 檗也得慶讚也得一分功德毀罵也得一分功德慶
0250a02: 讚也沒量罪過毀罵也沒量罪過且道如何得折中
0250a03: 去眾無語師云功德天黑暗女有智主人二俱不受
0250a04: 是事且止今日應時慶誕一句作麼生道良久云環
0250a05: 繞溪山千古翠親承雨露萬年春下座。
0250a06: 冬至上堂師云這邊不許長立那畔豈可久居放出
0250a07: 陽春一段頭頭法法咸舒東湧西沒無欠無餘一任
0250a08: 風吹日炙何妨電掣雷驅有時若隱若顯知他是智
0250a09: 是愚有時或順或逆縱橫奚束奚拘有馬騎馬無馬
0250a10: 騎驢秪如驢馬俱無時騎個甚麼且喜閩南春信早
0250a11: 梅花國裏樂無虞下座。
0250a12: 臘八上堂師云星前瞥脫較些兒忽睹明星悟已巳遲
0250a13: 老倒瞇眼著屑令人錯認兩莖眉諸人還知麼山
0250a14: 僧今日向釋迦老子頂上展演爪牙於諸人眉睫
0250a15: 間問掀翻窠臼諸人還覺悟也無如覺悟自有一條活
0250a16: 路可行不妨無佛處稱尊無證處取證無法處說法
0250a17: 無住處著腳著著有出身之處如未覺悟山僧別開
0250a18: 一路與諸人共行勿住聖兮勿住凡急須轉向上頭
0250a19: 關於心無事空行月於事無心竟日閒幾片殘雲穿
0250a20: 破衲一溪綠水鎖青山者回掃盡枝頭雪若個闍黎
0250a21: 不解顏山僧與麼舉揚與睹明星相去多少僧云一
0250a22: 彩兩賽師云衲僧自有超方眼肯向如來行處行。
0250a23: 上堂師云靈源浩渺瀰漫四海五湖智鑑圓明光吞
0250a24: 人間天上眾聖以之為恩宅群生借此為福基而我
0250a25: 格外衲僧收放自如剔起眉毛一亙晴空全體現揭
0250a26: 開腦蓋通身星斗煥文章融山河為自己巳亦得轉自
0250a27: 己巳入山河亦得發雷轟之令亦得奮掣電之機亦得
0250a28: 苟能於電光影裏搆得星兒參學已巳畢堪受人天奉
0250a29: 供可作將來眼目陶凡陶聖不居其功為匠為師豈
0250a30: 借他力果有其人黃檗千斤擔子可托如無山僧向
0250b01: 三家村裏因齋慶讚去也茲乃瑟江翁居士奉母李
0250b02: 氏慈命特特入山齋僧供佛請轉法輪可謂財法二
0250b03: 施等無差別福慧雙修自他普利自他普利則不無
0250b04: 只如收因結果一句作麼生道良久云菩提子結三
0250b05: 冬雪優缽花開臘月紅踏遍天涯無覓處豎拂云元
0250b06: 來只在此山中下座。
0250b07: 元旦上堂師云金輪影動遍界流輝玉闕令行大千
0250b08: 草偃個個祥光赫奕人人瑞氣騰空咸承鴻庇之恩
0250b09: 俱享泰來之福惟有無位真人坐斷古今不逐秋去
0250b10: 春來豈落新規舊套有時紫羅帳裏翻身有時芳草
0250b11: 叢中著腳居塵勞不為塵勞污染處空界不為空界
0250b12: 牢籠任緣放曠隨處逍遙活潑潑自天然何須十萬
0250b13: 在腰纏直至於今赤灑灑借婆衫子拜婆年高著眼
0250b14: 掣風顛新婦騎驢阿家牽臨濟家聲盡逗漏不知若
0250b15: 個眼皮穿新年頭已巳到且道無位真人即今在甚麼
0250b16: 處舉拂子云還見麼托出兩輪新日月擴充千古舊
0250b17: 乾坤下座。
0250b18: 入塔請上堂師云欲報重恩一句了然超百億未明
0250b19: 大本分身碎骨也難酬還知大本麼能為萬象主不
0250b20: 逐四時凋沒陰陽地閒之遶無影樹下共逍遙雖然
0250b21: 深固幽遠無人能到要且聞名不如見面還知重恩
0250b22: 麼地一聲全體現圓明亙赫廓週沙酬恩報德承
0250b23: 渠力信手拈來錦上花雖則遍體風光通身流露未
0250b24: 免見面不如聞名茲者眾慈百骸潰散四大分張無
0250b25: 聲無臭離見離聞月落前溪雲收天外一段靈空誰
0250b26: 覆誰載於此見得薦慈已巳竟脫或未能山僧旁通去
0250b27: 也卓拄杖云會麼一棒打開無縫塔群靈共證法王
0250b28: 家下座。
0250b29: 解制上堂師云拆散眉毛放去星分彌法界打通鼻
0250b30: 孔收來共住一毫端苟能翻轉毫端旨去去來來不
0250c01: 自謾然則去無去處去去實不去來無來方來來斷
0250c02: 不來不來相而來踏遍天涯無足跡不去相而去縱
0250c03: 橫海內絕行蹤所謂盡大地是沙門一隻眼見見無
0250c04: 差盡大地是沙門一隻腳行行不二行既不二始終
0250c05: 不離於當念見既無差自他不隔於毫端祖祖佛佛
0250c06: 於毫端上轉大法輪現前海眾於毫端上行住坐臥
0250c07: 一切含靈於毫端上頭出頭沒只為太近不自覺知
0250c08: 倘能直下覷破毫端家舍途中俱踢脫腳頭腳底盡
0250c09: 風光如未山僧重新指點去也拈拄杖云個個杖頭
0250c10: 挑日月何須特地送風雷下座。
0250c11: 追修請上堂師云追修植福無多訣只貴當人正眼
0250c12: 開覷破死生無二路存亡均益不須猜若也於茲見
0250c13: 得可為萬世之津梁堪作將來之妙果所謂一念知
0250c14: 歸四恩總報剎那得本三有齊資七寶池八德水日
0250c15: 日清涼百福相萬壽山年年疊翠不退菩薩呼奴喚
0250c16: 婢展神通脫灑真人運水搬柴顯妙用惟有山翁沒
0250c17: 伎倆長年高臥檗山中醒來赤腳翻泥水踏斷東西
0250c18: 百萬程諸禪者急惺惺莫教錯路得人驚一失人身
0250c19: 千萬劫改頭換面卻難尋獨許至人登福地去來步
0250c20: 步證無生茲乃信女何氏精修妙供普獻金僊一念
0250c21: 虔誠萬靈共享只如應時納祐一句作麼生道僧云
0250c22: 一彩兩賽師云樓閣門開春爛熳四山卓立舊家風
0250c23: 下座。
0250c24: 追薦慈嚴請上堂師云欲報劬勞須究本源本源盡
0250c25: 處法法同根吾人頓悟個中旨是則名為真報恩諸
0250c26: 人還知同根意旨麼無撈摸處正好撈摸無著眼處
0250c27: 不妨著眼千聖萬賢到者裏無可指目惟許自知較
0250c28: 一半是以心空及第頓超天上人間性淨圓明爍破
0250c29: 銀山鐵壁內障外障一切障當下冰消自冤他冤曩
0250c30: 劫冤即時解脫一空一切空一淨一切淨一圓一切
0251a01: 圓一明一切明於淨空圓明之中求其冤親得喪生
0251a02: 死去來了不可得都盧是個大覺圓滿菩提之相已巳
0251a03: 往覺靈所證證此現前大眾所修修此山僧與麼舉
0251a04: 揚存亡俱利則不無只如隨緣赴感一句作麼生道
0251a05: 良久云雲收碧落淨如洗月印千江處處圓下座。
0251a06: 一文程居士為薦乃兄請上堂居士問一靈離形體
0251a07: 求法證無生願和尚慈悲開示證無生意旨師云腳
0251a08: 下無私皆淨土進云如此則先靈承恩力薦也師云
0251a09: 頂門誰不戴青天乃云死死生生幾萬遭這回豈可
0251a10: 更蹉跎等閒掇轉本來面頓悟無生一剎那諸人還
0251a11: 會麼一心不生萬法無咎一念無為世界坦然非聲
0251a12: 非色昭昭於群象之先離見離聞炯炯於諸塵之表
0251a13: 天地以之為根萬物以之為母聖賢以之為宗生靈
0251a14: 以之為祖至於德山棒臨濟喝雪峰毬玄沙虎秘魔
0251a15: 杈禾山鼓趙州茶雲門餅這一隊白拈賊竊得些子
0251a16: 無生到處為祥為瑞為災為害到這裏不消琦上座
0251a17: 咳嗽一聲一齊收下舉似訥夫覺靈之前伏惟尚饗
0251a18: 未審訥夫還竊得些子也未泥牛耕破三更月木馬
0251a19: 嘶回萬劫春下座。
0251a20: 水陸普度請上堂師云器界根身繇賢愚而得喪人
0251a21: 天鬼畜隨福業以升沉福不自福感眾善而致福業
0251a22: 非他業惹六塵以成業殊不知業性本空未了因須
0251a23: 還夙債福緣匪固恣情享盡禍臨身以至敗國亡家
0251a24: 喪身失命皆繇慧眼未開不能覷破生死根源反被
0251a25: 福業之所流轉至於劫劫生生互相殺害如影隨形
0251a26: 無時捨離誠可怜憫所謂身為眾苦之本不其然乎
0251a27: 故老子云吾有大患莫若有身如其無身何患之有
0251a28: 我佛看破此身如幻如夢如影如響乃成佛身故云
0251a29: 佛身充滿於法界普現一切群生前祖師亦云幻化
0251a30: 空身即法身法身覺了無一物本源自性天真佛苟
0251b01: 明天真之佛刀劈不開火燒不著水打不濕風吹不
0251b02: 動豈福業得喪之能移哉如其未明藉此中元節屆屇
0251b03: 衲僧自恣之辰啟建華嚴勝會闡揚無上真宗冤親
0251b04: 普度水陸齊資八難三途共證一真之法界四生九
0251b05: 有同登不二之玄門一超直入永無退失山僧與麼
0251b06: 舉揚還普度得冤親也未良久云慇懃珍重無家子
0251b07: 得到無家正好歸下座。
0251b08: 圓滿普度上堂師云一處圓處處圓頭頭法法盡歸
0251b09: 根眾生度盡天將曉不覺金烏出海門諸人還知麼
0251b10: 這段光明輝天鑑地耀古騰今人人具足個個圓明
0251b11: 秪為不覺自迷自惑如夢如幻於夢幻之中作種種
0251b12: 業受種種報四生六道輪迴不息山僧茲者未免作
0251b13: 夢中佛事度脫未醒眾生而後已巳故將東嶽作清淨
0251b14: 佛土以龍江為七寶蓮池殘城瓦礫坦然一如幽魂
0251b15: 滯魄咸登覺地所謂一念不生全體剖露片言合道
0251b16: 萬機頓副苟能於此信得及去則佛祖命脈人天眼
0251b17: 目衲僧巴鼻生靈根源一串穿過盡淨無餘不妨動
0251b18: 著夢中癢處忽然醒來呵呵大笑且道笑個甚麼眼
0251b19: 開不作夢中事大地覺靈盡往生下座。
0251b20: 師誕上堂師云業識茫茫遍大千阿誰肯究未生前
0251b21: 支離潦倒無思算踢脫古今一大年諸人還知麼山
0251b22: 僧今日一踏透頂透底耀後光前若也會得便知法
0251b23: 性與虛空同體法眼與日月並明法身與五嶽齊秀
0251b24: 法脈與四海共流與現前大眾共條合命與草木叢
0251b25: 林同氣連枝樓至如來不後毘婆尸佛不前老彭非
0251b26: 壽殤子非夭千塗共轍一道坦然如是祝壽壽不可
0251b27: 量如是植福福無有涯雖然亦是因齋慶讚落草之
0251b28: 譚只如眉毛插漢鼻孔遼天眼空四海手握大千且
0251b29: 道者個漢子還受人祝讚也無眾無語師云托出古
0251b30: 錐到處賣無人著價自羞慚下座。
0251c01: 耆舊閒公壽誕請上堂師云耳順心通事理無礙一
0251c02: 念未萌頓超三界直證本來無量壽團團圍遶觀自
0251c03: 在設若於此薦得亙赫千秋其或未然何妨海屋又
0251c04: 添籌若夫真正衲僧以法為身同乾坤而久固智慧
0251c05: 為命等碧落以長存寬平為福若滄海之莫測仁厚
0251c06: 為壽猶泰山之難比淨潔為行處濁世而不渾素貧
0251c07: 為樂逢清時以自安以法界量為量九有莫非我有
0251c08: 以等慈心為心四生盡是吾生發之以風雷滋之以
0251c09: 雨露炤之以日月成之以霜雪庶物物各遂其生物
0251c10: 物自成其實以此自壽以此壽人寧不高深博厚悠
0251c11: 久無疆者矣此乃藉眾威德同申慶讚已巳竟只如茲
0251c12: 者九龍現瑞萬福迎祥覿體祝延一句作麼生道雲
0251c13: 收霧捲青山外一個閒人天地間下座。
0251c14: 師誕上堂師云兀坐山堂萬慮休慶雲何事繞峰頭
0251c15: 莫非為獻華封祝可是又添海屋籌固有元辰非色
0251c16: 見本來壽量豈聲求請看覿體無依者一段孤明不
0251c17: 計秋諸人還知麼以此自壽以此壽人事上也合理
0251c18: 上也合一言契悟萬古同春半句投機千祥畢集湛
0251c19: 若無礙之虛空淨如圓明之寶月無一物而不炤無
0251c20: 一法而不含雖有含炤之量而不居含炤之功如是
0251c21: 壽言言滿天下天下重之如珠玉如是言壽壽及後
0251c22: 世後世仰之如山斗草木知榮生靈重本智慧德相
0251c23: 具足言壽並傳無疆非龜鶴椿松之可比豈芥城劫
0251c24: 石而能量哉茲蒙諸禪德為山僧祝延山僧特陞此
0251c25: 座為諸人舉揚遞相扣擊頗有鏗鏘所謂知音彈與
0251c26: 知音聽不是知音莫與彈知音且止只如即今應時
0251c27: 上壽一句作麼生道僧云天長地久師云再道看僧
0251c28: 云地久天長師云未在自道去也瘦骨長年撐宇宙
0251c29: 一枝聊放滿林春下座。
0251c30: 結制上堂西堂中柱問銅頭鐵額滿山中大爐開
0252a01: 匝地紅煆得渾淪金彈子一槌便就出良工未審向
0252a02: 上還有事麼師云腦後看進云只如超方異目的又
0252a03: 作麼生師云觸處圓阤阤進云恁麼則謝師去也便
0252a04: 禮拜師云無汝立腳處堂便歸位乃云一句三玄關
0252a05: 寨彌天急著眼一玄三要重重綿密不通風臨濟老
0252a06: 漢九百餘年坐籌帷幄之中決勝千里之外豈料今
0252a07: 日不肖兒孫就窩打劫捉敗老人貶向無為國裏現
0252a08: 獲玄要真贓撒在百草頭上一任餧驢餧馬且喜者
0252a09: 一片地空蕩蕩赤洒洒正好結個無諍保社大開不
0252a10: 二之門凡來聖來渾為一體順行逆行了無二致所
0252a11: 謂理能伏豹誠可動物一火焚千差之物象一水收
0252a12: 萬疊之波瀾一心含無量之妙義一理貫百千之法
0252a13: 門種種法門種種妙義種種物象豎拂子云盡被這
0252a14: 一毫頭收卻了也汝等打草鞋行腳走遍四天下到
0252a15: 這裏也須著箇精采且道這一毫頭從甚麼處得來
0252a16: 苟知來處可謂瞎驢之種草堪起黃檗之宗風其或
0252a17: 未然不得草草匆匆直須二六時中行住坐臥東卜
0252a18: 西卜忽然磕破額頭山僧為汝證據來處姑置且道
0252a19: 即今者一毫又向甚麼處安著顧侍者云且懸方丈
0252a20: 裏明日示他人下座。
0252a21: 上堂問一椎打就即不問火燄裏橫身事如何師便
0252a22: 打進云設使超佛越祖的來又作麼生師云大家出
0252a23: 隻手進云若然者即十二峰巒齊點頭師云汝行荒
0252a24: 草裏我又入深村僧歸位師乃云杲日光中通身無
0252a25: 隱象月華影裏遍界不曾藏顯而不露隱而彌彰十
0252a26: 智同真珊瑚枝枝撐著月一玄三要重重流出洞中
0252a27: 春智眼圓明者七穿八穴偷心不死的覿面關山所
0252a28: 謂浮詞萬卷不如至理一言腐藥千箱怎及還丹一
0252a29: 粒還丹一粒點鐵成金至理一言轉凡成聖只如現
0252a30: 前人人具足物物全彰又作麼生轉撇開凡聖虛名
0252b01: 目信手拈來不是塵下座。
0252b02: 上堂師云舉國無閒者有誰獨不忙山房一夜夢塵
0252b03: 劫幾滄桑缽底乾坤大杖頭日月長豁開正法眼物
0252b04: 物已巳全彰諸人會麼物物既已巳全彰則三途八難九
0252b05: 有四生總在個裏無一塵而不具足佛事無一法而
0252b06: 不圓滿正宗得現前之三昧成觸目之菩提非小非
0252b07: 大能入小大不被小大之所留礙無相無名可成名
0252b08: 相不為名相之所牢籠毛吞無邊剎海芥納萬億須
0252b09: 彌不是神通玅用亦非法爾如然只是當人自證境
0252b10: 界不假於他術現前大眾還有自證者麼良久云聲
0252b11: 前一句圓音美物外三山片月輝下座。
0252b12: 戒子請上堂云佛子受佛戒即入諸佛位新學行佛
0252b13: 言是名真菩薩能行而不能言法門之體能言而不
0252b14: 能行法門之用能行能言法門大寶不能行不能言
0252b15: 法門廢器奚足道哉然菩薩之心大包無外細入非
0252b16: 內靈明洞徹亙古亙今圓通週匝無欠無餘行遍天
0252b17: 涯無足跡方知步步普賢智周法界各風光始信頭
0252b18: 頭文殊推倒十方無邊表都盧一座大毘盧諸大菩
0252b19: 薩只在毘盧面門上放光動地三世諸佛歷代祖師
0252b20: 盡在八萬毛孔裏作大佛事山僧昔年亦在毛端上
0252b21: 得入濫廁其中所謂家裏人方知家裏事今日未免
0252b22: 外揚家醜獲罪彌天可有傍不甘的出來為毘盧出
0252b23: 氣山僧只得退身千里如無又向毘盧頂上倒屙去
0252b24: 也然則向上一著敢保千聖證不到諸大菩薩行不
0252b25: 到歷代祖師說不到天下老和尚夢不到且道阿那
0252b26: 個行得到良久云自是不歸歸便得五湖煙景有誰
0252b27: 爭卓拄杖下座。
0252b28: 薦亡請上堂云生如是死如是生死死生無諱忌來
0252b29: 無相去無相來去去來沒兩樣苟能直下了無疑頓
0252b30: 超人間與天上諸人還會麼溪山各異雲月是同陰
0252c01: 陽雖隔道契則通所謂一處通處處通塵塵剎剎盡
0252c02: 歸宗夾路桃花風雨後馬蹄何處避殘紅吾人於此
0252c03: 薦得如雲從龍其或未然山僧向世諦中應赴門頭
0252c04: 去也然庵主生富貴之室不為富貴之所牢籠處女
0252c05: 流之中不被女流之所汩沒而能廣作佛事大開檀
0252c06: 門在潮僧俗悉被其蔭方外禪衲倍增敬奉為法忘
0252c07: 名舍利就義罄其所有盡供佛僧可謂廣大解脫無
0252c08: 礙之真心正是菩提薩埵之正路人天大乘之通衢
0252c09: 五十餘年行而愈篤至於末後告寂預備淨財託請
0252c10: 山僧舉揚個事以助末後一著且道如何是末後一
0252c11: 著喝一喝云黃檗山頭轟霹靂潮陽海底忽生蓮下
0252c12: 座。
0252c13: 師到永慶寺念宗請上堂問法無定相遇緣即宗如
0252c14: 何是奪人不奪境師卓拄杖云會麼進云如何是奪
0252c15: 境不奪人師云何處不稱尊進云如何是人境兩俱
0252c16: 奪師云人亡馬喪家何在進云如何是人境俱不奪
0252c17: 師云四山錦繡可人觀進云人境已巳蒙師指示今日
0252c18: 上堂一句作麼生道師云腦後掛金鎚乃云殘雲斂
0252c19: 盡一天清衲子紛紛活路行喜有空王添老興差風
0252c20: 送我上坡亭諸人會麼茲有大心檀那擲千金以嚴
0252c21: 福地向上師僧拈莖草而建梵宮龍象交參卻逢此
0252c22: 際人天皈敬正值斯時成始成終自然如法盡善盡
0252c23: 美必也可期山僧偶到此間忽聞向上人不妨突出
0252c24: 向上巴鼻豁開頂眼睛東坡山頂卷舒峻峭之機
0252c25: 怪石巖前調弄險崖之句圓通門啟大放寶光四面
0252c26: 亭開收羅萬象清溪一帶蘇公儼然祗樹千章長者
0252c27: 如面信手拈來以酬檀德從胸流出蓋覆諸方山僧
0252c28: 聊敘如斯未知諸人還見麼良久云雲水盡投永慶
0252c29: 裏宗風大振自斯晨下座。
0252c30: 師到龍華寺主玉軫等請上堂問雙塔凌空齊鷲嶺
0253a01: 一溪流水接曹源如何是龍華境師云千山圍繞法
0253a02: 王家進云如何是境中人師云獨立乾坤待箇人進
0253a03: 云謝和尚答話師云在甚麼處去僧喝師打云放汝
0253a04: 不過乃云隋朝古剎普天之下無雙僊邑寶幢惟獨
0253a05: 此間永久十年前已巳聞不若今朝一見千里外瞻仰
0253a06: 怎如到者方知大哉不可思議妙矣難盡舉揚若也
0253a07: 回機一念自然法法全彰茲者寺主殷勤啟請感格
0253a08: 十方衲子一時湊合龍華會裏且道覿面提持一句
0253a09: 作麼生道一溪環遶龍蛇動雙塔高懸佛祖燈下座。
0253a10: 師到南林寺主人一先無依等請上堂問黃檗峰頭
0253a11: 起雷金剛頂上掣電傾湫倒岳即且置頭角已巳成請
0253a12: 和尚炤顧師云看腳下進云願師只作東君主莫被
0253a13: 風吹別調中師云半是思君半恨君進云大眾證明
0253a14: 學人禮謝去也師云放汝三十棒乃云山僧今日登
0253a15: 高高之頂突出遼天巴鼻高談向上真宗以接峻峭
0253a16: 之機而資奇特之者三賢十聖俱立下風五眼六通
0253a17: 且居門外惟許遼天峻峭進前話會有麼有麼如無
0253a18: 山僧按下雲頭普示去也秋氣爽秋風清老倒匡徒
0253a19: 向上行行到水窮山盡處頭頭法法了然明既了也
0253a20: 一切皆了白牯狸奴無欠少至此青天白日下男兒
0253a21: 若箇不分曉既明也一切皆明箇箇闍黎具眼睛直
0253a22: 上南林峰頂望剛剛日午正三更如其未了未明須
0253a23: 返炤急惺惺法法盡從腳下生頓悟本來無一物鐵
0253a24: 壁銀山盡坦平所以道高高處平之有餘低低處觀
0253a25: 之不足高低勿論秪如竿頭進步一句作麼生道凌
0253a26: 空駕險度天馬返擲還他獅子兒下座。
0253a27: 師到高田院主人玉玄若石等請上堂問出吉祥峰
0253a28: 入僊谿境出入即不問如何是獅子遊行句師打云
0253a29: 好事不如無進云恁麼則牙爪纔開山岳動千妖百
0253a30: 怪改容顏師云自知較一半乃云一花現瑞老金僊
0253b01: 五葉芬芳遍大千幾度秋風吹不墮至今又現在高
0253b02: 田豎拂子云諸人會麼且道與釋迦老子拈的是同
0253b03: 是別若道是同法無同相若道是別豈有兩般若向
0253b04: 箇裏舒一隻眼伸一隻手一并擒下終身受用永劫
0253b05: 不忘其或不然未免枝上生枝蔓中引蔓去也山僧
0253b06: 自離黃檗已巳到莆境首入永慶之堂鋪舒長春之錦
0253b07: 以壽無位真人次入龍華會中展演大機之用以慰
0253b08: 大乘作者又登金剛之頂賣弄嶮崖之句以接峻峭
0253b09: 之機茲到高田院裏平長敷演以安本分衲僧幸蒙
0253b10: 主人盡心誠意感應道交龍象濟濟雲水依依祥雲
0253b11: 圍繞獅子嚬呻在此場中踢踏一番庶見者聞者俱
0253b12: 得解脫之因悟者入者咸證無為之果所謂衲僧家
0253b13: 孤迥迥處也須著到坦平平處也須著到靜悄悄處
0253b14: 也須著到鬧哄哄處也須著到只如無佛國土沒神
0253b15: 通羅漢如何著到塵說剎說熾然說虛空點首已巳多
0253b16: 時拈來一味尋常草環繞山山盡展眉下座。
0253b17: 師到報恩堂僧澄遠同孝廉陳遂捷等請上堂問僊
0253b18: 谿添秀氣蜚嶺壯威光和尚入報恩之室登報恩之
0253b19: 座如何是報恩句師云徹骨徹髓進云向上還有事
0253b20: 也無師打云是向上向下進云今日親見和尚了也
0253b21: 師又打云未知向上事在乃云適意優游已巳了十年
0253b22: 話柄閒眠頃刻頓忘五百春秋倏爾翻身大開夢眼
0253b23: 團圞圍繞盡是金僊所謂道山不在高有僊則名水
0253b24: 不在深有龍則靈僧不在眾惟道為尊人不在多以
0253b25: 德為鄰道德之所在忘年事之匪過也道德之所不
0253b26: 在捨身衛之何益乎山僧雖然莽鹵撞入僊鄉惟處
0253b27: 煙霞之頂不為煙霞之所羅籠遨遊山水之中不為
0253b28: 山水之所留礙步步踏實地處處無蹤跡荷蒙諸山
0253b29: 禪侶追隨參請念有餘日眷戀不捨山僧所愧德薄
0253b30: 道微無有一法與人惟要諸人自徹自悟而後已巳如
0253c01: 徹悟也剎剎塵塵無非固有之神通心心念念盡是
0253c02: 現前之妙用如未徹悟正值深秋萬竅怒號百物齊
0253c03: 鳴未免亂汝耳根晝明夜暗赤白青黃障汝眼睛興
0253c04: 忘得喪生老病死壞汝四大業識茫茫生住異滅移
0253c05: 汝心田見聞覺知既昧欲證圓通之境詎可得乎山
0253c06: 僧到這裏挑剔令汝證入豎拂子云還見麼擊拂子
0253c07: 云還聞麼既見又聞如何不覺不知秪此見聞非見
0253c08: 聞別無聲色可呈君箇中若了元無事體用何妨分
0253c09: 不分茲者報恩檀信請陞此座不覺逗漏如此未免
0253c10: 識者所哂秪如真實報恩酬德一句作麼生道人人
0253c11: 得本自還源一法回機萬法全圍繞山山齊點首狸
0253c12: 奴白牯盡知恩下座。
0253c13: 師到天壺巖主人一空同徒良志等請上堂問黃檗
0253c14: 峰頭峻天壺八面青棒喝家風即不問格外逢人事
0253c15: 若何師云好與三十棒進云謝師指示師云指示箇
0253c16: 甚麼進云祥雲含瑞草大地盡生光師舉棒云特地
0253c17: 斬痴頑乃云一心空闊人間天上難量一念圓明此
0253c18: 界他方皎潔證金剛之固體放本有之常光有時孤
0253c19: 峰頂上橫眠八風吹而不動有時十字街頭打輥四
0253c20: 相遷而不移可聖可凡無拘無束能真能俗自繇自
0253c21: 在得到與麼田地便是吾家種草其或未然誠恐生
0253c22: 滅念移萬有之中頭出頭沒甚可怖畏山僧前日妄
0253c23: 動一念到處逗漏至今未得休歇只得自狀其過自
0253c24: 揚其非與眾兄弟遞相證明互為警策一念起歷遍
0253c25: 名藍登九鯉等閒一座果天然覽盡溪山風物美一
0253c26: 念有百怪千妖俱出醜老僧不采意無窮鐵額銅頭
0253c27: 盡點首一念真覿面無非清淨身幾次拈來惟恰好
0253c28: 這回提起又重新一念無天風扶我上天壺相逢盡
0253c29: 是舊相識鐵壁銀山不負吾山僧到這裏十方坐斷
0253c30: 眼空四海挑出壺中日月掇轉格外乾坤孤迥迥峭
0254a01: 巍巍天上人間更有誰且道轉身一句作麼生道一
0254a02: 僧拂坐具師云掇轉杖藜歸去也密移一步看飛龍
0254a03: 下座。
0254a04: 
0254a05: 
0254a06: 
0254a07: 
0254a08: 
0254a09: 
0254a10: 隱元禪師語錄卷第六終
