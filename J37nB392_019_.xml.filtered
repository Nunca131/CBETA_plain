0641c01: 寒松操禪師九峰艸原版藏吳江今收入全錄卷第十九
0641c02: 吳江　顧有孝茂倫　王載咸平　評定
0641c03: 同學諸子參閱
0641c04: 鳳凰十詠已下俱和韻
0641c05: 三星閣
0641c06: 臨流傑閣自天題半展丹青與日齊不向家園供嘯
0641c07: 傲惟同雲月老山谿顧茂倫曰三星閣出自御學不向家園供嘯傲深得徐文
0641c08: 貞晚年心事。
0641c09: 鐵漢亭
0641c10: 客去留亭想鐵公竹窗似立畫圖中年來筆下無窮
0641c11: 思盡付山前一笛風徐介白曰東海風流如見。
0641c12: 且止園
0641c13: 簇簇雲留洞口春殘碁半局且陶真山花野鳥情無
0641c14: 盡何必桃源去問津趙之曰興致悠然。
0641c15: 錦谿橋
0641c16: 虹枕蒼波勢欲飛水聲西下浣苔衣花開兩岸搖紅
0641c17: 影鎖住春光不放歸王咸平曰自是道人本色語莫錯會。
0641c18: 山月軒
0641c19: 軒前山色滿闌干軒裏清光照影寒相識只餘山與
0641c20: 來同客細盤桓顧茂倫曰山月俞先生為方正學門人保方氏孤初冒險
0641c21: 姓後更為余萬脣時橋延筠督學南幾疏請復方姓山月其讀書齋也弔古之什玅在不實寫其事。
0641c22: 芙蓉莊
0641c23: 露染紅英出短牆迎秋又欲占秋光窗開十二煙霞
0641c24: 徑別是人間天一方王雙白曰大為拒霜花生色。
0641c25: 南村宅
0641c26: 半山半水半村居野色空濛霧捲舒閉戶不聞塵世
0641c27: 事消閒且閱古人書殳山夫曰即埋甕樹下摘樹葉書之滿甕更見他甕所謂
0641c28: 輟耕錄處詩有遠神使人尋味不到。
0641c29: 來儀堂
0641c30: 窗懸一榻早安排茅屋交遊柱石才道是鳳凰棲隱
0642a01: 處好教明月入山來包明成曰詠鳳凰而獨舉明月匪夷所思。
0642a02: 梅花樓
0642a03: 方伯欣栽冷澹神繞樓花放淨無塵不勞寒策孤山
0642a04: 蹇自有香飄滿室春王咸平曰方伯謂莫公中江也人品書法俱能一筆寫出。
0642a05: 摩霄壁
0642a06: 青山江干第一峰劈開半壁勢重重雲來拜石橫難
0642a07: 度倒臥長松欲化龍姚文初曰壁下有拜石堂堂去面壁存讀起一句想見振
0642a08: 衣千仞之。
0642a09: 厙公八詠
0642a10: 採藥徑
0642a11: 林幽複道亂雲飛石子高低繞翠微採藥厙公隨月
0642a12: 轉清歌一曲踏香歸倪天章曰單公如在呼之欲出。
0642a13: 藏書函
0642a14: 書藏年遠待誰還雨老蒼苔點石斑分付山靈深寶
0642a15: 惜莫將一字落人間葛瑞五曰只恐寶惜不住奈何。
0642a16: 覽德坡
0642a17: 山前客到想高流剩得清輝月一鉤為問當年誰覽
0642a18: 德知心只有鳳來遊顧樵水曰只舉明月鳳自來遊此意甚深旨。
0642a19: 鼓琴石
0642a20: 一爐沉水一張琴留跡空山歲月深滿塢松風鳴舊
0642a21: 曲卻無鍾子孰知音王咸平曰感慨。
0642a22: 釣漁磯
0642a23: 一片巉巖臥碧谿水痕濃澹浪高低苔深不見林鴻
0642a24: 跡時有沙鷗月下棲金孝章曰苦拈漁釣未免失卻磯字此為得之。
0642a25: 洗鶴灘
0642a26: 谿老幽情古渡邊誰將素練浴胎仙潮來兩岸雲千
0642a27: 片猶報風流勝昔年殳山夫曰鶴為仙人之騏驥方發得洗鶴意透士衡河橋
0642a28: 之歎正未夢見在。
0642a29: 鄭公莊
0642a30: 曲徑深存五柳風小橋斜架石玲瓏不應輕放閒名
0642b01: 出盡把棲心覓鄭公顧茂倫曰道著多少名人病處悔恨處真是度世慈雲。
0642b02: 陸寶村
0642b03: 高風陸子露華清藏寶誰留去後名過客欲詢棲隱
0642b04: 事枝頭啼鳥一聲聲周安節曰吳時陸氏藏寶處曰陸寶山後人爭發其寶山
0642b05: 遂夷為平壤藏寶誰留去後名一語冷極。
0642b06: 佘峰十詠
0642b07: 徵君故廬
0642b08: 山水多年皆舊識文章六代起東南徵車不與辭庭
0642b09: 外門掩春風共笑談程石門曰老杜哀壑無光留戶庭不及此起句之深遠。
0642b10: 道人舊址
0642b11: 多年玉麈寂雲屏尚有人來訪二青踏遍殘霞何處
0642b12: 問關關啼鳥悟空靈顧茂倫曰大青小青聰道人所留二虎名客來不訪道人
0642b13: 面訪二青卻似當頭一棒。
0642b14: 講寺竹林
0642b15: 上方瀟灑報平安一徑扶疏列萬竿山靜竹風涼似
0642b16: 水老僧六月尚餘寒安大己巳曰此之者道人六月賣松風句更勝一籌。
0642b17: 香谿石徑
0642b18: 藤花壓水滯輕舠剩有谿眠一徑高人在畫圖行欲
0642b19: 盡不知身已醉谿桃徐嚮芝曰別有悟入處。
0642b20: 沐堂曉日
0642b21: 日出先蒸谷口霞光搖殿角半窗斜客來獨把琅玕
0642b22: 拍一簇金流滿地沙丘嶼雪曰昔有人上抱犢山見日出散髮大叫宿疑頓盡
0642b23: 亦是此意。
0642b24: 塔院午鐘
0642b25: 庵居谿畔似山農愛打棲頭日午鐘不問人間天早
0642b26: 晚聲聲帶翠落危峰王咸平曰晚鐘晚鐘詩多午鐘詩少此作居然獨步。
0642b27: 層霞高閣
0642b28: 一閣高懸碧漢閒霞光滿貯醉人顏重重門掩重重
0642b29: 水面面窗開面面山陳長發曰如身立赤城之巔與五百應真相往來無一字
0642b30: 經人道過。
0642c01: 白雲曲沼
0642c02: 雲水鄉沾彭澤居臨流洗墨繞遊魚橋邊活計三株
0642c03: 柳石上生涯一卷書張九臨曰唐子百山靜似太古日長如小年不知誰為第。
0642c04: 
0642c05: 梅花書屋
0642c06: 深入長廊曲徑幽交加冷豔壓羅浮書邊一枕春風
0642c07: 老疑是和身臥雪舟領樵水曰曾同山夫雨七醉臥其處讀此詩情境俱真何
0642c08: 必向羅浮遊也。
0642c09: 東山艸堂
0642c10: 一室深幽抱石蹊道人多半借雲棲有時直向東山
0642c11: 去那許尋芳信杖藜徐禎起曰有空山無人水流花留之致。
0642c12: 細林十詠
0642c13: 崇真曉鐘
0642c14: 巖高金闕白雲封別是蓬萊訪舊蹤為惜下方清夜
0642c15: 永一聲夢破五更鐘周其凝曰他處曉鐘移易不得。
0642c16: 金沙夕照
0642c17: 霞迴斷靄影初沉風響仙巖雜梵吟不必滿山舖碎
0642c18: 錦直教遍地是黃金湯兩七曰與前作風格相同。
0642c19: 丹井靈源
0642c20: 玲瓏三尺老山根傳是雷開冷石垣不信丹成仙去
0642c21: 後誰遺海眼貯乾坤濮澹軒曰眼界大放淡令香嚴海性不止為仙家點綴。
0642c22: 西潭夜月
0642c23: 澂潭另是一江河每對澂潭發浩歌人月雙融寒不
0642c24: 溼水天一色淨無波錢礎日曰千偈漏觸不如一句道破。
0642c25: 素翁仙塚
0642c26: 鶴去峰前曲徑幽仙蹤多為白雲留白雲也道仙蹤
0642c27: 好一枕青山萬壑秋殳山夫曰彭素雲元時人洪武初遣中使召之忽化去其
0642c28: 仙跡甚多于嘗有山中人導觀仙塚長句頗為同人嗟賞讀此自覺形穢矣。
0642c29: 義士古碑
0642c30: 誰識深山表義碑芳流千古賑時饑斯文寄與煙霞
0643a01: 道日日飛來護莫遺殳山夫曰此元夏義士樁也碑臥荒艸中山中陸俟菴欲
0643a02: 策亭覆之當鐫此詩子亭中亦一勝事。
0643a03: 洞口春雲
0643a04: 空明一寶巧成紋綠樹參差散遠芬徑外似聞雞犬
0643a05: 吠仙人知有臥深雲俞無殊曰宵然仙境。
0643a06: 晚香遺址
0643a07: 山川夢老錦千堆風月猶餘土一抔艸色似知憐故
0643a08: 舊年年帶雨上高臺趙砥之日滴紙寒香。
0643a09: 甘白澂泉
0643a10: 石罅流來色愈鮮甘澂不讓漢宮泉誰將靈液移於
0643a11: 此放出東山一線天華漁石曰色聲香味俱足。
0643a12: 五爻奇石
0643a13: 攜杖搜奇入翠巒雲根早得附金蘭乘閒共坐谿邊
0643a14: 月彷彿論交話歲寒包朗威日米顛呼石為丈後人繪圖傳之此詩亦可畫也。
0643a15: 玉屏八詠
0643a16: 紫芝巖
0643a17: 天開瑞靄繞層阿三秀光含紫氣多春到巖前花滿
0643a18: 地猶驚人唱採芝歌王咸平曰偏寫得不寂寞。
0643a19: 玉蓮池
0643a20: 水鏡深沉照玉顏花光一色繞池閒含情似欲人同
0643a21: 語擬是瓊仙月下還黃敘九曰水光花色是一是二會心處正不在遠。
0643a22: 仙人床
0643a23: 閬苑仙人笑語溫白雲一榻臥黃昏年來想是飛昇
0643a24: 去枕簟猶餘石上痕徐介白曰字字飲飛。
0643a25: 學士亭
0643a26: 窗開曲岸抱清谿雲作珠簾捲戶西視艸不須人秉
0643a27: 燭一亭明月代青藜顧茂倫曰亭為諸乾一所染二沈學士翰墨風流千載如
0643a28: 新詩中有圖分明一幅學士亭圖。
0643a29: 興雲嶺
0643a30: 高疊空濛映遠岑天將時雨便成陰悠悠不欲從龍
0643b01: 去道是無心似有心安大己曰便有最陵高臥之思。
0643b02: 苦節碑
0643b03: 風摩斷碣倚雲隈自分冰心老不灰素節若非堅白
0643b04: 玉清名誰肯勒蒼苔戴耘野曰苦節先生二沈學士之父也碑為風雨剝蝕得
0643b05: 此詩如珠光劍氣不復可。
0643b06: 宜晚堂
0643b07: 興老林泉白髮新滿堂秋色一閒人賓朋揖別香山
0643b08: 後尚有黃花作四鄰陳長發曰林下何曾見一人曹時中自堪不朽詩足配之。
0643b09: 景華橋
0643b10: 玉屏山隔水西疇勢展蒼龍枕碧流無那題橋人去
0643b11: 後至今華月鎖谿頭徐禎起曰唐人風調。
0643b12: 大陸八詠
0643b13: 丹霞嶺
0643b14: 丹巖一帶淨如春目斷雲霞憶古人誰解登高生隱
0643b15: 思不隨青夢走紅塵周安節曰喚醒多少。
0643b16: 赤鹿坡
0643b17: 艸眠赤鹿幾榮枯鳴入斜陽半有無想是尋芝回嶺
0643b18: 去石邊遺跡月同孤王咸平曰只落落寫大意自好實發赤鹿便俗。
0643b19: 平原村
0643b20: 一灣流水小橋過煙柳人家枕綠坡啼鳥聲聲渾似
0643b21: 昨聽來疑有客吟哦歸元功曰士衡十年閉戶讀書即此地也俯仰之間便成
0643b22: 今古詩能引人著勝也。
0643b23: 寶樹菴
0643b24: 煙堆怪石翠森森蘭若初開玉樹深青磬敲殘幽夢
0643b25: 冷梵音原是舊書音陸孝山曰以音聲作佛事。
0643b26: 真珠浦
0643b27: 潮回浦口浪初移白鷺隨風展釣絲每欲尋珠來水
0643b28: 面輕帆一片逐雲馳金孝章曰從白鷺入想幽極異極通首輕雋回風舞雪不
0643b29: 足喻其萬一。
0643b30: 大陸亭
0643c01: 玄圃光華冠世雄亭留石上正思公知心端是雲間
0643c02: 鶴又自巡簷唳曉風程石門曰弔古興哀覽宋沈遼詩尚淺。
0643c03: 醉眠石
0643c04: 不羨功名不羨仙杯斟竹葉飲青天笑看醉裏山河
0643c05: 小一枕清風抱月眠
0643c06: 白雪灘
0643c07: 寒深玉骨暗飄香疏影平鋪傲眾芳寄語青山嘗作
0643c08: 主莫教空老白雲鄉
0643c09: 橫雲十詠
0643c10: 連雲峰
0643c11: 縹緲層巒嬾不飛散成波浪奪天機風來陣陣吹難
0643c12: 斷似待蛟龍雨未歸戴耘野曰山石固奇詩亦筆飛墨舞。
0643c13: 麗秋壁
0643c14: 秋入山城影欲然驚人滿眼醉風煙不知霜老樹中
0643c15: 樹惟見雲酣天外天周安節曰橫雲山多奇石見于山夫贈山石序又復見之
0643c16: 寒和尚詩諸篇奇玅獨此更稱奇絕。
0643c17: 碧崇巖
0643c18: 空臨一嶂碧雲涵似有苔錢障瘦巖我欲乘閒來拾
0643c19: 翠侵人寒色手慵芟王咸平曰正復不慵。
0643c20: 雙泠澗
0643c21: 山分素練小亭西燕尾雙承石浪低玉漱雲根寒枕
0643c22: 枕誰遺琴瑟一清谿倪天章曰溫潤中饒有異光熊熊。
0643c23: 太原碑
0643c24: 為憐斷碣半山斜石蘚年年點落花有客頻來敲不
0643c25: 去只留名字老煙霞
0643c26: 來谷潭
0643c27: 練入深雲洗嶽嵐擬將新月釣寒潭源流欲問來何
0643c28: 處自有漁人為指南吳海序曰一往破的。
0643c29: 清風院
0643c30: 樹樹花開不自刪瓊林幻出老禪關一聲鐘落山光
0644a01: 曉贏得清風滿袖還徐介白曰列子御風行後重見此詩。
0644a02: 忠孝祠
0644a03: 深開畫棟列英豪名節雙懸日月高血灑不妨山亦
0644a04: 醉猶存松柏見貞操沈偶僧曰謾謾如松下風。
0644a05: 謫仙菴
0644a06: 竹裏仙居翠欲分風敲石戶掩山雲當年獨唱清平
0644a07: 調漫散天香處處聞李膚公曰似謫仙人句。
0644a08: 白龍洞
0644a09: 傳說飛騰風雨遊雙谿深鎖石門幽山靈昨報重歸
0644a10: 壑滿洞閒雲澹不收顧茂倫曰每于無可著想處得最異之想大奇大奇。
0644a11: 天馬十詠
0644a12: 二俊堂
0644a13: 英譽曾魁翰墨場滿軒詞賦頌聯芳名高山斗千秋
0644a14: 重茅屋還存俎豆香孫無言曰弔二陸者多貶刺剌之辭此作不失忠厚和平之
0644a15: 遺平原兄弟有靈當復空山夜哭。
0644a16: 三高塚
0644a17: 壟上花開連理枝四圍春色護穹碑高人去後憑誰
0644a18: 弔日落空山鳥語悲顧茂倫曰楊廉夫錢思復為寓公陸宅之乃郡人太守林
0644a19: 公慶同葬之于山人奇事奇三百年後又得此詩嘻何多奇也。
0644a20: 雙松臺
0644a21: 森森臺畔立雙松待鶴心堅不受封幾度春秋無異
0644a22: 色影搖千尺看飛龍畢西臨曰詩思堅挺如勁艸之受疾風。
0644a23: 一柱石
0644a24: 臨虛峭似筍抽條風雨揩磨渾不凋只道近天剛尺
0644a25: 五那知身已在雲霄金亦陶曰氣格高渾。
0644a26: 濯月泉
0644a27: 石出靈源照眼明悠悠浮玉映山城落花不與春流
0644a28: 去深浸寒光轉二更顧樵水曰指月拈花無處無玅悟。
0644a29: 看劍亭
0644a30: 干將亭下隱孤巒付與春風帶露看冷焰不隨天地
0644b01: 老清光直射斗牛寒王雙白曰是說劍不是說劍憑人築著築不著莫負此老
0644b02: 婆心。
0644b03: 八仙坡
0644b04: 石坐群仙列紫苔想從渡海入山來松醪共飲三更
0644b05: 月一曲清歌跨鶴回李膚公曰峰頭笙鶴儼然未散。
0644b06: 半珠菴
0644b07: 誰剖珠函挂碧層煙光欲露翠猶凝曉來池上分清
0644b08: 影半屬驪龍半屬僧葛瑞五曰千錘萬煉絕不露半分斧鑿痕。
0644b09: 留雲壁
0644b10: 高崖花落蘚紛紛峻峭何妨宿斷雲顧影不嫌山寂
0644b11: 寞疏鐘猶帶扣斜曛
0644b12: 揖秀軒
0644b13: 春入朱欄夢眼醒笑談面面海山青簾前一樹山梧
0644b14: 好時有清聲到耳聽王咸平曰詩以秀出以秀入。
0644b15: 崑崗十詠
0644b16: 婉孌堂
0644b17: 貞風如昨想青袍處士文章價並高月照華堂憐影
0644b18: 瘦偏宜擊缽助詩豪殳山夫曰婉孌堂為陳徵君初隱之地後移居東佘白石
0644b19: 起二句正指其實事更得虛步。
0644b20: 神虎穴
0644b21: 曾聞聚石講山頭伏虎還應似狎鷗何日好風生穴
0644b22: 外一聲長嘯滿林秋徐電發曰後二句用事化用意沉。
0644b23: 紅菱渡
0644b24: 菱葉菱花傍水開倒牽山色浸樓臺一聲款乃微風
0644b25: 起滿櫂清歌兩岸來陳長發曰竹枝詞無此清麗采蓮歌無此靜遠。
0644b26: 楊柳橋
0644b27: 楊柳橋邊楊柳風楊花點破碧玲瓏不辭帆落谿風
0644b28: 裏只看人梯水鏡中顧庶其曰絕句推青蓮龍標第一此作彷彿似之。
0644b29: 乞花場
0644b30: 閒情老作百花場山水隨緣乞卉忙信手攜來培一
0644c01: 徑春風猶在四鄰香丘興雪曰徵君自詠乃有此神境。
0644c02: 白駒泉
0644c03: 生芻空谷惜幽閒時對清流見素顏皎皎情懷君莫
0644c04: 問遐心一片付潺湲
0644c05: 涌月臺
0644c06: 夜光如水涌無聲最喜登臺照影清乍見只疑山雪
0644c07: 曉細看又道海潮生顧茂倫曰陶煉洗剝如仙人之三反毛五伐髓疑有龍伯
0644c08: 泛濤吹鐵笛至也。
0644c09: 紫藤徑
0644c10: 紫藤百尺走龍蛇影動還驚艸字斜兩岸人家如畫
0644c11: 裏蒙茸一徑倒懸花俞無殊曰清老中娟姿躍出。
0644c12: 玉光亭
0644c13: 湖繞欄干野色侵幽虛滿貯水雲深偶來獨坐消閒
0644c14: 日只有沙鷗識此心趙砥之曰玅在無意中說出。
0644c15: 攬翠閣
0644c16: 山家樓閣繞煙蘿遠接嵐光挹翠多昨日東風吹雨
0644c17: 後窗前又見碧雲過
0644c18: 九峰九詠
0644c19: 一峰梧館
0644c20: 曲曲清流繞萬松山重重又水重重鳳凰何處棲梧
0644c21: 館只在雲間第一峰俞非指曰鳳凰山為九峰之冠此詩亦可以冠九詠。
0644c22: 二峰嘯亭
0644c23: 攬德坡邊積翠濃厙公採藥破苔封一聲遠嘯閒亭
0644c24: 外滿徑晴雲鎖二峰顧賓臣曰幽興。
0644c25: 三峰靜軒
0644c26: 蹊分雙嶺水淙淙月隱東西破曉鐘好向靜軒軒裏
0644c27: 問佘山誰為號三峰周長康曰為子瞻只緣身在此山中句作一喝宛然如遊
0644c28: 廬岳矣。
0644c29: 四峰隱廬
0644c30: 羽化丹丘樹化龍雲生洞口艸生茸遊人是處尋廬
0645a01: 隱那識茅廬隱四峰徐行之曰絕去拖泥帶水。
0645a02: 五峰吟閣
0645a03: 薛子情留谷口逢千林歸隱一枝笻夜來吟罷離高
0645a04: 閣猶自梯雲上五峰吳聞瑋曰玉屏在九峰中為最高峰近來種梅萬株
0645a05: 吟與詩尤清遠。
0645a06: 六峰琴齋
0645a07: 山老平原舊日容鶴聲不返去何從朱弦彈冷琴齋
0645a08: 月尚有餘音響六峰顧英白曰如聞琴韻在古松流水之間。
0645a09: 七峰雪堂
0645a10: 二俊風流錦繡胸春光一片澹溶溶誰將白雪堂前
0645a11: 和留得高人在七峰陳集生曰高人題詠勝于麗秋時應有此嘆。
0645a12: 八峰竹樓
0645a13: 石壁雲開挹翠慵當窗晴景抱遺蹤金篩竹影樓頭
0645a14: 日返照澂湖浸八峰顧始菴曰瀟灑家風。
0645a15: 九峰奕圃
0645a16: 一著先爭巧合縱青山列局自天鎔閒敲奕圃燈花
0645a17: 落餘響悠悠散九峰趙山子曰九峰倡和詩盈星充棟推凌山英先生九絕為
0645a18: 壓卷今得寒大師九詠數百年後重為山靈增色。
0645a19: 鳳凰山陶九成隱地有陳仲醇來儀堂
0645a20: 九山山以鳳為先覽德雲閒不計年山得鳳鳴君子
0645a21: 董鳳因山顯昔人賢非關靈彩殊群族端是文華壓
0645a22: 眾巔燕雀不須頻侍候等閒相伴有林泉沈二聞曰作是
0645a23: 題者多矣高言落落所謂支通一義四座莫不厭心者。
0645a24: 厙公山厙公秦時人有亢桑子三卷埋于山下
0645a25: 深谷人傳姓字芳煙霞採遍信行藏不聞荒艸埋丹
0645a26: 灶惟見寒雲鎖亢桑洞口樵歸風凜冽巖頭仙去月
0645a27: 微芒近來黃石無消息剩有蒼松對夕陽俞犀月曰拔新
0645a28: 領異胸懷所及正自佳。
0645a29: 佘山陳徵君眉公隱處丐為東漢佘將軍封地
0645a30: 樹色空濛入漢侵樵歌聲裏雜漁音兩山煙雨徵君
0645b01: 畫一徑松楸戰士心芳艸巖生啼鳥過秋風門掩落
0645b02: 花深東西多有貞觀寺莫向祗園覓上林馬橋菴曰兩山
0645b03: 煙雨一聯足為隱君壯士千古生色。
0645b04: 神山彭仙翁素雲棲此有丹井蒲龕一名細林
0645b05: 苔封畫棟半陰晴對檻風篁巧奏笙青鳥來時千嶂
0645b06: 曉紫泥去後五雲生屏開繡壁飛花柳鏡展明湖語
0645b07: 燕鶯盡道桃源多勝賞爭如僊壑爽幽情趙又呂曰近讀
0645b08: 玉峰歸子遊細林諸詩羨其才筆高奇三復吾師之作寫情使事工麗而閒適留連不能已。
0645b09: 薛山一名玉屏山薛道約煉丹處
0645b10: 不見真君禮斗壇惟餘梅竹冷香攢蓮池月出疑垂
0645b11: 釣芝嶺星懸似煉丹春老玉屏青不斷秋深金剎夜
0645b12: 猶寒空山火棗年常有問是何人得解餐許竹隱曰春老
0645b13: 玉屏二語鍊而淨直是唐人警句。
0645b14: 機山一名大陸山陸士衡生此有平原村
0645b15: 杉徑依稀舊日村煙消轉覺鳥聲喧攜來鐵甲衣邊
0645b16: 血寫出丹霞嶺上魂夜雨已憐猿鶴唳青山未老姓
0645b17: 名存平原不是無知識那得清風守故園
0645b18: 橫雲山舊名雲山陸士龍居些有黃子久宅
0645b19: 高賢一去思依依滿塢濤聲展化機路僻從教頑石
0645b20: 變巖深不道故人稀謾憐客夢餘京洛別有鄉心見
0645b21: 翠微簇簇雲林知幾換風流今已屬元暉陳白筆曰英氣
0645b22: 逸情筆端鼓舞而出二陸風流庶幾不墜。
0645b23: 天馬山千將鑄劍處一名千山
0645b24: 房星曾說產洼湄降作無情骨更奇剩得一身和露
0645b25: 宿胡為千里帶雲馳蹄邊艸色消閒日勒下山光浴
0645b26: 半池更有干將金氣在夜深猶共吼坤維沈聲遠曰一結
0645b27: 闊合有情致。
0645b28: 崑山二陸讀書處世稱崑岡雙璧
0645b29: 松門石室靄煙中徑入松門窈窕通不有才華推二
0645b30: 俊安留劍氣倚長空文章老去連朝雨俎豆新來拓
0645c01: 晚風欲問玉光亭畔月讀書今得幾人同王吉士曰清言
0645c02: 瀟灑所謂溈水著地正復縱橫流漫使讀者自有名通之目。
0645c03: 石鼓山附　著名赤壁錢公鶴題為第十峰
0645c04: 誰將巨石結巖阿閒叩聲聲靜裏過磊落無心驚翡
0645c05: 翠虛明有勢抱煙蘿身環流水知音少路接空山答
0645c06: 響多不必桐魚頻搏拊天然仙鼓協笙歌沈五玉曰山光
0645c07: 木色靜氣逸情披雜詠之互有映發。
0645c08: 再登二十四峰關前見赤壁題廿三峰開今增山改曰廿四峰
0645c09: 嵯峨徑入茂林繁石上猶餘屐齒痕曾帶朝霞來傑
0645c10: 閣得看赤壁繞清源山如識我情還切鳥似留人語
0645c11: 更溫既曰廿三何廿四雲閒又道辨峰存周芝士曰清詞
0645c12: 麗句競秀爭奇使人飄飄有登勝之想。
0645c13: 九峰主人歌
0645c14: 山藤踏遍巒江沚第一奇觀稱松水峰峰屏列泖如
0645c15: 環造物峻深雅無比予每遨遊蒼翠中呼仙呼釋問
0645c16: 主翁盡道不知何者是歸來滿袖貯清風今晤九峰
0645c17: 欣有主瀟灑嬾與塵作伍慕道多年輕利名機耶雲
0645c18: 耶非其數時或同歌何有鄉左佘右厙相和長時或
0645c19: 同歌廣莫野高踏鳳凰跨天馬詞場墨陣排無讓唯
0645c20: 善鐵崖呼欲上九峰煙接眾峰煙泖湖浪接澱湖浪
0645c21: 天生奇境何磷磷一日十登不厭頻我愛青山藏我
0645c22: 拙青山愛主得其人寄語探幽俠劍客風光莫並韶
0645c23: 光擲好生擊碎利名關來到九峰賡白雪程坦如曰通章
0645c24: 奇絕異絕人境俱奪玅在一結。
0645c25: 江南山水閒遠神秀使人易就而難去者無如吳
0645c26: 郡之城西雲間之城北群峰離立于平田水中
0645c27: 無登涉之勞而有棲憩之適覺山陰道上猶為遼
0645c28: 絕余家青芝塢中有鄧尉山居十二詠蓋志其近
0645c29: 者杖笠所及多缺焉寒松大師貽余九峰艸雲間
0645c30: 諸山吟眺俱遍師剎席在古青龍非若余之朝夕
0646a01: 處乎山中而詩乃數倍于余昔帛道猷陵峰採藥
0646a02: 觸興為詩廬山諸道人遊石門退而尋之崖谷之
0646a03: 間會物無主應不以情而開興引人致深若此今
0646a04: 于師之詩中往往遇之余益爽然自失因寄語于
0646a05: 師九峰主人春秋有佳會以待客歲為故事點易
0646a06: 臺上道人作盧敖遊可復返乎余將與師扁舟赴
0646a07: 之鹿床。俞南史無殊拜手敬題
0646a08: 
0646a09: 
0646a10: 寒松操禪師九峰艸終
