0659b01: 大藏聖教法寶標目卷第八　　　　八
0659b02: 元清源居士王古撰
0659b03: 根本說一切有部戒經　【隨】
0659b04: 十誦比丘戒本
0659b05: 五分比丘戒本
0659b06: 僧祇律比丘戒本
0659b07: 僧祇律比丘尼戒本
0659b08: 十誦律比丘尼戒本
0659b09: 根本說一切有部苾芻尼戒本
0659b10: 右七經同帙。僧律。四波羅夷。十三僧殘。二
0659b11: 不定。三十捨墮隨尼薩耆波夜提。九十波夜
0659b12: 提。四悔過波羅提提舍尼眾學法。七滅諍
0659b13: 法。尼律。八波羅夷。十九婆尸沙。一百四十
0659b14: 一波夜提。餘尼薩耆波夜提。眾學滅諍法。
0659b15: 數同佛制。半月布薩說戒。即此本也。
0660a01: 四分解脫戒本
0660a02: 四分戒本
0660a03: 四分僧戒本
0660a04: 右本同譯別。
0660a05: 四分比丘尼戒本
0660a06: 五分比丘尼戒本
0660a07: 右尼律。八波羅夷。十七僧殘。三十捨墮。一
0660a08: 百七十八墮法。五分。二百一十八悔過眾
0660a09: 學法。七滅諍法。
0660a10: 沙彌十戒經并七十二威儀法
0660a11: 沙彌威儀
0660a12: 沙彌尼戒文
0660a13: 沙彌尼戒經
0660a14: 右經題名義自具。
0660a15: 舍利弗問經　【外】
0660b01: 右佛說涅槃後律。分為五部因緣。舍利弗
0660b02: 問佛制律。或開或遮疑義。及八部鬼神何
0660b03: 故生於惡道。而見佛聞法等事。
0660b04: 根本說一切有部百一羯磨十卷　【受】
0660b05: 右梵語羯磨此云時到。亦云辦事。謂集僧
0660b06: 出家授戒。出白眾罪悔過。折伏諫等法。
0660b07: 百一者舉其大數。與大律數雖不同。無違
0660b08: 妨也。
0660b09: 大沙門百一羯磨　【傅】
0660b10: 羯磨上下二卷
0660b11: 曇無德律部雜羯磨
0660b12: 十誦羯磨比丘要用
0660b13: 彌沙塞羯磨本
0660b14: 四分比丘尼羯磨
0660b15: 優波離問佛經
0661a01: 右優波離問戒律種種事。
0661a02: 四分律刪補隨機羯磨二卷　【訓】
0661a03: 右唐宣律師集。
0661a04: 四分僧羯磨三卷
0661a05: 右唐懷素集。
0661a06: 四分尼羯磨三卷
0661a07: 右亦懷素集。
0661a08: 大愛道比丘尼經二卷　【入】
0661a09: 右佛說。比丘尼當受八敬法。復受十戒行
0661a10: 十事等。乃受五百具足大戒。佛正法當住
0661a11: 千歲。以阿難大愛道累請度尼。故減五百
0661a12: 歲。然佛言若女人作沙門。精進持戒不犯
0661a13: 毛髮。現身化成男子。復說受請受食行路
0661a14: 入室出戶種種戒法當除滅八十四態法。
0661a15: 佛般泥洹後。當有二千比丘尼。末世時有
0661b01: 八萬比丘尼。奉持是法律。皆得阿羅漢。其
0661b02: 餘者後百三十劫。當復奉是法律。得阿
0661b03: 羅漢。
0661b04: 根本說毗柰雜事攝頌　【入】
0661b05: 一切有部毗柰耶尼陀那頌
0661b06: 根本說一切有部毗柰耶頌五卷
0661b07: 右以少偈頌收戒律廣文。總括宏綱使易
0661b08: 記憶。西域尊者毗舍佉等造。
0661b09: 目連問戒律中五百輕重事經
0661b10: 右佛說戒律中罪犯輕重事理精詳。
0661b11: 迦葉禁戒經
0661b12: 右說真沙門持戒行道。不惜壽命。不求供
0661b13: 養。有不行沙門法者。不名沙門。如貧人稱
0661b14: 名大富。如醫師不自愈病。如摩尼珠墮不
0661b15: 淨中。如死人著金銀珍寶。
0662a01: 佛說戒消災經
0662a02: 右說持歸戒人鬼神畏避不敢害犯。
0662a03: 佛說犯戒罪輕重經
0662a04: 右佛說犯眾學戒。九百千歲墮地獄。犯波
0662a05: 羅提提舍尼。三億六十千歲。犯波逸提。二
0662a06: 十四億四十千歲。犯偷蘭遮。五十億六十
0662a07: 千歲。犯丘尼誹謗如是毗尼者。非吾弟子。
0662a08: 是魔朋侶。世世學道不成。不出三界。
0662a09: 優婆塞五戒相經
0662a10: 右戒殺盜婬妄語飲酒。可悔不可悔。有罪
0662a11: 無罪。僧伽婆尸沙。二百三十億四十千歲。
0662a12: 犯波羅夷。九百二十一億六十千歲。佛言。
0662a13: 若比丘比罪等事理精詳。
0662a14: 根本薩婆多部律攝十四卷　【奉】【母】
0662a15: 右尊者勝友造。於佛戒律中以略顯廣。明
0662b01: 舉持犯輕重種種學處。并佛略教。非遮非
0662b02: 許。清淨不清淨等諸所有事。皆明其義。與
0662b03: 諸部毗柰耶等。多相照。
0662b04: 摩得勒伽經十卷　【儀】
0662b05: 右說戒律中持犯輕重種種法。照諸部
0662b06: 理事甚詳。
0662b07: 毗柰耶八卷　【諸】
0662b08: 右毗秦言去。柰耶言真也。去若干非而就
0662b09: 真也。降伏此心息此心忍不起。降伏戒也。
0662b10: 息定也。忍智也。三世佛法藏祕要訓三
0662b11: 聲聞。使得道成佛。皆從戒律始。此律一部
0662b12: 姚秦世初所譯律也。制戒之因持犯輕重。
0662b13: 與諸部律多同。但詞有詳略爾。
0662b14: 善見律毗婆沙十八卷　【姑】【伯】
0662b15: 右律毗婆沙名善具足。分別戒相不雜他
0663a01: 語。於律中因緣根本所說義味具足。善能
0663a02: 分別一切律藏。無有障礙故名具足。第十
0663a03: 八卷。舍利弗與優波離問答律義。甚詳。
0663a04: 佛阿毗曇經二卷
0663a05: 右出家相品。說一千阿僧祇世界眾生所
0663a06: 有功德成佛。一毛孔如是身毛孔。功德
0663a07: 成一好。如是八十種好。功德增百倍。成如
0663a08: 來一相。三十相功德。增千倍成一毫相。千
0663a09: 毫相功德。增百倍成無見頂相。次說十二
0663a10: 因緣四諦等法義。甚詳。次說佛為眾演法
0663a11: 受具。乃至廣說滅惡法度人出家等事。
0663a12: 毗尼母論八卷　【叔】
0663a13: 右毗尼此名滅。滅諸惡法故。母論者。廣攝
0663a14: 律義故。律藏外諸義一切經要。皆在此中
0663a15: 如眾流入海。制戒因本皆在此中。
0663b01: 大比丘三千威儀經二卷
0663b02: 右說行住坐臥衣服飲食等種種規繩詞
0663b03: 簡事詳。委曲精盡。
0663b04: 薩婆多毗尼毗婆沙九卷　【猶】
0663b05: 右此解十誦律論。大解律中九十事。及悔
0663b06: 罪眾學滅諍等法。
0663b07: 律二十二明了論　【子】
0663b08: 右分別解釋律中所立名義。
0663b09: 阿毗曇八揵度論三十卷　【兒】
0663b10: 右迦旃延子造。竺佛念等譯。阿毗曇者。此
0663b11: 云無比法。揵度者此云聚。即法聚也。解釋
0663b12: 種種法義。謂初說世間第一法頂法煖法。
0663b13: 次十二緣九十八使結繫四果見諦。三界
0663b14: 所斷煩惱四諦。七覺意。八智等法。此論三
0663b15: 十卷。分為八揵度。八部法類不同故。一雜。
0664a01: 二結使。三智。四行。五四大。六二十二根。七
0664a02: 定。八見。八揵度中。復列四十四品。一雜。雜
0664a03: 明諸事故。二結使。明諸根隨煩惱。三釋智
0664a04: 慧差別。四辯善惡邪正諸行。五明淨根智
0664a05: 證見聖諦理。六辨利鈍根行業差別。七
0664a06: 明四禪八定差別。八明意止欲想時節見
0664a07: 解各不同故。此論中性相理事法數無邊。
0664a08: 故名法聚。亦是藏之別名。故新論作八蘊。
0664a09: 阿毗達磨發智論二十卷　【孔】【懷】
0664a10: 右奘法師譯。與阿毗曇論本同譯別譯文
0664a11: 順暢。即是說一切有部對法藏之根本。佛
0664a12: 圓寂後。三百年中。論師迦多衍尼子之所
0664a13: 造也。後代傳人本有廣略。此發智論文義
0664a14: 具足。傳習之者號為身論。以餘論各辯一
0664a15: 支。有異於身故。
0664b01: 阿毗達磨法蘊足論十二卷　【兄】
0664b02: 右大目揵連造。集眾法寶聚。普施群生。論
0664b03: 首偈曰。阿毗達磨如大海。大山大地大虛
0664b04: 空。具攝無邊聖法財。今我正勤略顯示。其
0664b05: 總頌曰。覺支淨果行聖種。正勝足念諦靜
0664b06: 慮。無量無色定覺支。離根處蘊界緣起。
0664b07: 法蘊足論者。蓋阿毗達磨之權輿。一切有
0664b08: 部之洪源也。大目揵連所製。鏡六通之妙
0664b09: 慧。三達之智明。桴金鼓於大千。聲玉螺
0664b10: 於百億。摘藏海之奇。鳩教山之勝珍。使
0664b11: 天鏡常懸法幢永樹。眾邪息藩籬之望。諸
0664b12: 子騁遊戲之歡也。佛涅槃後百有餘年。疊
0664b13: 啟五分之殊。解開二九之異。雖各擅連城
0664b14: 之貴。俱稱照之珍。唯一切有部。卓乎迥
0664b15: 秀。若妙高之處宏海。猶朗月之冠眾星者。
0665a01: 豈不以本弘基永者歟。至如八種揵度。騖
0665a02: 微于發智之場。五百應真。馳譽於廣說之
0665a03: 。斯皆揖此波。分茲片玉。遂得駕群部
0665a04: 而高蹈。接天衢而布武。是知登閬者必
0665a05: 培塿於眾山。游溟渤者亦坳塘於群澍矣
0665a06: 出奘法師同譯靖邁序。
0665a07: 阿毗達磨集異門足論二十卷　【弟】【同】
0665a08: 右佛令舍利弗。代吾為眾宣說法要。自一
0665a09: 法二法以至十法。一法者。一切有情皆依
0665a10: 食住。一切有情皆依行住。二法品。謂名色
0665a11: 等。總二十七門。三法有十。謂善不善根各
0665a12: 三。善不善尋各三。惡行妙行各三。三界欲
0665a13: 恚害。三界出離。四法有十。謂四念住。四正
0665a14: 斷。四神足。四靜處。四聖諦。四想。四無量。四
0665a15: 無色。四聖眾。四沙門果。次五法。次六法以
0665b01: 至十法。佛歎善哉善哉。汝能結集如來所
0665b02: 說增一法門。復告苾芻眾。汝等皆應受持
0665b03: 讀誦。能引大善大義大法。清白梵行菩提
0665b04: 涅槃。
0665b05: 集謂聚積。異謂差別法門。名相各別異故。
0665b06: 足謂周足。舍利子智慧第一。於佛所說法。
0665b07: 十二分教中增一名數。勒為一聚。廣大周
0665b08: 足故。
0665b09: 阿毗達磨識身足論十六卷　【氣】【連】
0665b10: 右提婆設。磨阿羅漢造論。初頌曰。阿毗達
0665b11: 磨正法燈。心中淨眼智根本。三界照明慧
0665b12: 眼道。一切法燈佛語海。能發勝慧破諸疑。
0665b13: 是諸聖賢法衢路。了此勝法至聰明。悟斯
0665b14: 聖教真佛子。
0665b15: 阿毗達磨界身足論三卷
0666a01: 右尊者世友造。說十大地法。十大煩惱地
0666a02: 法。十小煩惱地法。五惱五法。數性相事。理
0666a03: 各各體性差別。如地水火風四大欲。色無
0666a04: 色十八界等各不同。故名界。多界共聚集。
0666a05: 故名身。攝義周圓滿足。故名足。總通大小
0666a06: 三界九地五位修斷行門故。
0666a07: 基法師序云。界身足論者。說一切有部發
0666a08: 智。六足之一足也。先是婆沙八蘊闕五蘊
0666a09: 之幽趣發智六足。無五足之玄文。元本頌
0666a10: 有六千。後譯刪略為九百頌或五百頌。奘
0666a11: 法師翻八百三十頌。文遺廣略義離增減。
0666a12: 神功妙思。繄可殫言。
0666a13: 阿毗達磨品類足論十八卷　【枝】【交】
0666a14: 右尊者世友造。唐奘法師譯。一切法眾。多
0666a15: 流類不同。此論各隨品類。條貫義理。收攝
0666b01: 一切法。周圓滿足不亂故總有五法。一色
0666b02: 法。二心法。三心所法。四不相應行法。五無
0666b03: 為法。第一辯五事品。第二辯諸智品。三辯
0666b04: 諸處。四辯七事。五辯九十八隨眠六辯攝
0666b05: 等法。七答千問。八次擇品。如是諸品中。收
0666b06: 一切法義無不圓足。
0666b07: 眾事分門毗曇論十二卷　【友】
0666b08: 右宋天竺三藏譯。二論本同譯別。
0666b09: 阿毗達磨大毗婆沙論二百卷　【投】【逸】
0666b10: 右梵語阿毗曇此言大法也。阿毗達磨此
0666b11: 云勝法。或言無比法毗婆此云廣解說。或
0666b12: 云種種說出道安法師序及諸經音義佛涅槃後四百
0666b13: 年。健邏國王。以諸部執師資異論。召集
0666b14: 賢聖大阿羅漢。尊者世友尊者等五百
0666b15: 人。皆具三明六通。復內窮三藏。外達五明。
0667a01: 集義製論凡三十萬頌。九百六十萬言。備
0667a02: 釋三藏。懸諸千古。窮其枝葉。究其淺深。佛
0667a03: 法重明。微言再顯。唐三藏法師。於西域具
0667a04: 獲本文。傳譯流布焉出西域記第三卷及本論後三藏偈。
0667a05: 俱舍釋論二十三卷　【心】【神】
0667a06: 俱舍論本頌
0667a07: 右天親造。解釋俱舍論三十卷中義理。梵
0667a08: 本來有先後故釋論在前。本論在後。
0667a09: 俱舍論三十卷　【疲】【真】
0667a10: 右天親菩薩造俱皆也。舍此云藏。則庫藏
0667a11: 之總名也出諸經音義此論博綜群籍。備摧異
0667a12: 說。天竺大小學依此為本。本序論有九品。
0667a13: 一分別界品。說四大六入十八界等。二分
0667a14: 別根品。說眼耳鼻舌男女命意等二十二
0667a15: 根。三分別世品。廣說有情世間及器世間
0667b01: 各多差別三界種種事相。次四分別業品。
0667b02: 前言世別皆由業生。此明種種善惡諸業。
0667b03: 業由隨眠方得生長。次五分別隨眠品。次
0667b04: 六分別賢聖品。說諸賢聖道相。次七分別
0667b05: 智品。次八分別定品次九破執我品。謂有
0667b06: 我執無容解脫。
0667b07: 阿毗達磨順正理論八十卷　【志】【持】
0667b08: 右眾賢論師造。眾賢博學高才。明一切部
0667b09: 毗婆沙論時。天親先作俱舍論。破毗婆沙
0667b10: 門所執。理奧文華。西域學徒莫不讚仰。鬼
0667b11: 神亦皆稱習。眾賢心憤二十年覃思。作俱
0667b12: 舍雹論。欲與天親面定是非。未果而終。天
0667b13: 親後見其論歎有知解。言其思力甚順我
0667b14: 義。宜名順正理論。遂依行焉。
0667b15: 阿毗達磨藏顯宗論四十卷　【雅】【爵】
0668a01: 右眾賢論師造序偈云。已巳說論名順正理。
0668a02: 樂思擇者所應學。文句演隔難尋。非少
0668a03: 劬勞所能解。為撮廣文令易了。故造略論
0668a04: 名顯宗。飾存彼頌以為歸。刪順理中廣決
0668a05: 擇。對彼謬言申正釋。顯此所宗真妙義。
0668a06: 阿毗曇心論四卷　【自】
0668a07: 右尊者法勝造論。列十品。辯一切法門義
0668a08: 理行相。令學者生解達法故。
0668a09: 法勝阿毗曇心論六卷
0668a10: 右大德優波扇多造。序云。昔論師解釋太
0668a11: 廣太略。使學者迷惑煩勞。今離於廣略。釋
0668a12: 不顛倒法相。令人覺悟真實。離諸過惡生
0668a13: 諸功德。得勇猛第一義利故。
0668a14: 雜阿毗曇心論十一卷　【縻】【都】
0668a15: 右尊者法救造序云。諸師釋阿毗曇心義。
0668b01: 極略難解。知法勝所釋最為略極。廣令智
0668b02: 退。優婆扇多八千偈。又一師萬二千偈。此
0668b03: 名廣也。我達磨多羅專精思惟義賢眾所
0668b04: 應學。正要易解了。於諸論中為殊勝具足。
0668b05: 顯示真實義一切境界故。
0668b06: 阿毗曇甘露味論二卷
0668b07: 右一施戒品。二三界五道品。三住食生品。
0668b08: 四業品。五陰持入。六行。七十二緣。八根。九
0668b09: 禪智。十無漏。十一智。十二禪定。十三雜定。
0668b10: 十四三十七品。十五四諦。十六雜品。逐品
0668b11: 分辯法義。得道聖人名瞿沙造。欲令學者
0668b12: 盡一切漏。得一切智甘露味故。
0668b13: 隨相論二卷
0668b14: 右說諸法不能自生藉緣方起。如小兒藉
0668b15: 扶方起。人不能自生。藉貪愛及業父母因
0669a01: 緣方生。如地水生榖芽。若無人功置榖子
0669a02: 地中。芽終不生眾生作善惡業。方牽生果。
0669a03: 各隨其相故。
0669a04: 尊婆須蜜論十卷　【邑】【華】
0669a05: 右婆須蜜菩薩大士次繼彌勒作佛師子
0669a06: 如來也。從釋迦文降生為大婆羅門。父命
0669a07: 觀佛侍佛。四月已出家佛涅槃後撰此論
0669a08: 一十品。十四揵度。該羅深度博盡諸法。撰
0669a09: 論已入三昧。如彈指頃。昇神兜率。與次補
0669a10: 光燄如來柔仁如來。皆集彌勒天宮。
0669a11: 三法度論三卷
0669a12: 右說依三寶修行。可度生死修財法無畏
0669a13: 施可入聖道修身口意三業。除三漏。越三
0669a14: 塗。超三界。近三寶。除三毒。滅三苦。生三慧。
0669a15: 入三聖位等法。故總名三法度論。
0669b01: 入阿毗達磨論二卷
0669b02: 右塞建陀羅阿羅漢造。說有學人聞對法。
0669b03: 中名義稠林。便生怖畏。欲令彼於法相海
0669b04: 中深洄澓處欣樂易入。故作斯論。辯演阿
0669b05: 毗達磨中八種法。謂色受想行識。空擇滅
0669b06: 非擇滅。總攝一切義。
0669b07: 成實論十六卷　【夏】【東】
0669b08: 右成謂成就圓滿實謂真實不虛。此論辯
0669b09: 一切法義皆真實圓成。故初佛寶具足品。
0669b10: 四無畏十號三不護。三善品眾法品。十二
0669b11: 部經品。清淨品。賢聖品。福田品如是等二
0669b12: 百二品類集演說。詳如本論。
0669b13: 立世阿毗曇論十卷　【西】
0669b14: 右立謂成立。世謂大千世界。佛於起世經
0669b15: 中說器世間。有情世間。四洲諸天。三界諸
0670a01: 趣。因果善惡。受生壽命。依正勝劣。地動晝
0670a02: 夜。種種地獄。大小日月。三災劫住成壞空
0670a03: 等種種事相。與起世經樓炭經俱舍論等
0670a04: 相參照。
0670a05: 解脫道論十二卷　【二】
0670a06: 右阿羅漢優波底沙造。以十二品演說分
0670a07: 別因緣戒頭陀定求善友分別行。行處行
0670a08: 門。五神通分別慧五。方便分別諦後。偈云
0670a09: 無邊無稱不可思。無量善才善語言。於此
0670a10: 法中誰能知。唯坐禪人能受持。微妙勝道
0670a11: 為善行。於教不惑離無明。
0670a12: 舍利弗阿毗曇論三十卷　【京】【邙】
0670a13: 右與舍利弗集異足門論。法義相涉而體
0670a14: 製不同。初十二入品。次十八界品。次五陰
0670a15: 四聖諦。二十二根。七覺不善善根。四大優
0670b01: 婆塞諸界諸業。四果三。二覺等人品。智
0670b02: 品。十二緣念處正勤禪定道品。煩惱攝品
0670b03: 緒品。總演一切法名事理。
0670b04: 五事毗婆沙論二卷　【面】
0670b05: 右尊者法救造。釋世友尊者所製五事論。
0670b06: 為欲開發深隱義。如發伏藏。令世間歡喜
0670b07: 受用。如除雲翳日月顯照。世友製論。為有
0670b08: 弟子怖廣聞持。欲令依止略文起明了覺。
0670b09: 於一切法自相共相明了故。雖略說五事。
0670b10: 而攝一切法故。
0670b11: 毗婆沙論十四卷　【洛】【浮】
0670b12: 右說迦旃延子本誓願。於五千佛修阿毗
0670b13: 曇章句。分揵度品。數立章門。此論解釋彼
0670b14: 諸品法義。
0670b15: 三彌底部論三卷
0671a01: 右說諸有情死此生彼。中有陰五道三界
0671a02: 捨受身等法。
0671a03: 四諦論四卷　【渭】
0671a04: 右婆藪菩薩造。說苦集滅道法。
0671a05: 分別功德論三卷
0671a06: 右說三寶及諸大弟子各有第一勝妙功
0671a07: 德。
0671a08: 辟支佛因緣論二卷
0671a09: 右說辟支佛觀老病死四時改變。知一切
0671a10: 法皆無常苦空無我因緣而覺故。亦名獨
0671a11: 覺。神通變現飛空自在。不樂說法。以神足
0671a12: 化人。作勝福田。
0671a13: 十八部論
0671a14: 部執異論
0671a15: 異部宗輪論
0671b01: 右皆說佛涅槃後諸部各異。所從出生。
0671b02: 佛所行讚經五卷　【據】
0671b03: 右馬鳴菩薩讚佛功德。自降生出家成道
0671b04: 度人。以至涅槃。分舍利等。為二十八品。
0671b05: 佛本行經七卷
0671b06: 右密金剛。為諸天人有不識見佛者。頌
0671b07: 說世尊功德。自降胎出家成道利生以至
0671b08: 涅槃。分布舍利等事。為三十一品。
0671b09: 百緣經十卷　【涇】
0671b10: 右撰集恭敬供養三寶。受大福報生天得
0671b11: 道。及慳貪作惡墮餓鬼等種種善惡因果
0671b12: 等。凡一百緣。
0671b13: 出曜經三十卷　【宮】【盤】
0671b14: 右婆須蜜舅法救菩薩之所撰集。比一千
0671b15: 章。三十三品名曰法句。錄其本起繫而為
0672a01: 釋。名曰出曜出曜者。舊名譬喻。即十二部
0672a02: 第六部也本經序出曜者。從無常品至梵志
0672a03: 品。採眾經之要藏。演說布現以訓將來。故
0672a04: 名出曜經第六卷。
0672a05: 賢愚因緣經十三卷　【】
0672a06: 右說聖賢解脫。受大福報生天得道及惡
0672a07: 業人沉淪苦趣。罪報輪轉。種種因緣。佛往
0672a08: 昔捨身命求菩提。為月光王施頭。尸毗王
0672a09: 以身代鴿。薩埵太子飼虎。佛成道梵天請
0672a10: 轉法輪。及降伏六師等緣。給孤獨長者布
0672a11: 金買地造寺。及為過去七佛皆造寺。二鸚
0672a12: 鵡誦四諦法。為野狸所殺。七反生天成辟
0672a13: 支佛等緣。
0672a14: 修行道地經七卷　【樓】
0672a15: 右總眾經之大較。示修行之徑路。使學者
0672b01: 易進無惑。次第曉然多所決擇。
0672b02: 道地經
0672b03: 右與前經本同譯別。文句簡略耳。
0672b04: 僧伽羅剎所集佛行經三卷
0672b05: 右僧伽羅剎。須國人。佛後七百年著此
0672b06: 經。賢劫第八佛也。載釋迦降生成道。行化
0672b07: 入滅。事甚備。與普曜本行等經相照。
0672b08: 手援樹葉而立化。國王以巨象挽。終不
0672b09: 能動搖。即就焚化樹葉不燋。修行道地經
0672b10: 亦其所著也。
0672b11: 百喻經四卷　【觀】
0672b12: 右尊者僧伽斯那撰以一百事喻說道法
0672b13: 邪正。戒律持犯。修行善惡等事。
0672b14: 菩薩本緣經四卷
0672b15: 右說佛昔因地以國城妻子布施種種緣。
0673a01: 大修行菩薩行門諸經要集三卷
0673a02: 右終南山智巖集。於諸經四十二部中集
0673a03: 菩薩行門。總六十六條。於修行人有大利
0673a04: 益。法珠之寶聚。大之龜鑑也。
0673a05: 付法藏因緣傳六卷　【飛】
0673a06: 右元魏西域二三藏同譯。略記自世尊付
0673a07: 法。迦葉展轉付受至師子尊者。傳法因緣。
0673a08: 坐禪三昧經二卷
0673a09: 右說修習禪定法。什法師譯。
0673a10: 佛醫經
0673a11: 右說四大病苦種種因緣。水屬口。火屬眼。
0673a12: 風屬耳等。
0673a13: 惟日雜難經
0673a14: 右說世尊及菩薩二人。修行功德等。種
0673a15: 種差別法義因緣。
0673b01: 迦葉赴佛涅槃經
0673b02: 右說世尊入滅迦葉來赴供養偈讚等事。
0673b03: 呵色欲經
0673b04: 右說捨欲復念。如出獄思入。如病差思病。
0673b05: 種種呵誡。
0673b06: 四品學法經
0673b07: 右說備戒行多聞能化度人為上品。真學
0673b08: 承法學為中。依福學為下。行三事號散侍
0673b09: 為外品。
0673b10: 佛入涅槃密金剛力士哀戀經
0673b11: 右密金剛力士哀戀世尊。歎佛種種功
0673b12: 德而為無常所壞。帝釋勸止謂佛事周訖
0673b13: 乃入涅槃。汝等不應生大憂惱等。
0673b14: 佛使迦旃延說法沒盡偈百二十章
0673b15: 右記末法中種種事。
0674a01: 佛說治身經
0674a02: 右說戒行制身脫一切苦。
0674a03: 治意經
0674a04: 右說精進守意福未滿。自守已巳滿得禪。
0674a05: 那先比丘經二卷　【驚】
0674a06: 右國王彌蘭悉知異道。能答九十六種經
0674a07: 人問難。無能勝者。那先阿羅漢與王問答。
0674a08: 王大敬伏。以所問答為經種種論難譬喻。
0674a09: 王言。沙門言在世作惡臨死念佛。得生天。
0674a10: 殺一生死即入泥中。我不信是語。那先
0674a11: 言。如人持小石置水上便沒。持百枚大石
0674a12: 置船上。以船力故不沒。人作惡。以念佛力
0674a13: 故生天。作惡不知佛經故。便入泥。王言。
0674a14: 羅漢飛上梵天。如人屈伸臂頃。不信行數
0674a15: 千萬億里如是疾耶。那先言。王念大秦國
0674b01: 事。王言。我念已。那先曰。反復八萬里。何太
0674b02: 疾耶。王稱善哉。如是等詳如本經。
0674b03: 雜寶藏經十卷
0674b04: 右集諸經古今事一百一十八緣。初說佛
0674b05: 於往昔孝養父母等種種緣事。佛告諸比
0674b06: 丘。有二種法。能使人疾得人天至涅槃樂。
0674b07: 一供養父母。二供養賢聖。有二法速墮三
0674b08: 惡受大苦惱。謂於父母及賢聖所作諸不
0674b09: 善。次集種種供養布施。獻華然燈。造舍造
0674b10: 塔。齋戒修行。皆得生天受福報事。及羅漢
0674b11: 見沙彌。後七日當命盡。遣歸道中。見水漂
0674b12: 眾蟻救之。得命延長及修塔修寺。設齋延
0674b13: 壽。施食施衣受種種福報。羅漢知宿命時
0674b14: 作惡。五百生作狗緣。次說佛降伏曠野鬼
0674b15: 神。鬼子母毋。羅羅住胎六年等緣。
0675a01: 五門禪經要用法　圖
0675a02: 右大禪師佛陀蜜多撰。五門者。一安般。二
0675a03: 不淨。三慈心。四觀緣十二緣。五念佛。若亂
0675a04: 心多者教安般。若貪欲多者教不淨若瞋
0675a05: 恚多者教修慈。若著我多者教因緣。若心
0675a06: 沒者教念佛。禪觀法相甚詳。略出觀佛三
0675a07: 十事修慈四十事。
0675a08: 達磨多羅禪經二卷
0675a09: 右說安般不淨觀。四無量心觀。五陰六入。
0675a10: 十二因緣等。修行勝道。進分住分退分。種
0675a11: 種功德法。開示甚詳。
0675a12: 禪法要解經二卷
0675a13: 右羅什譯。說修不淨觀除五蓋。得四禪相
0675a14: 法。修慈念佛。修四無量心。四無色定。修六
0675a15: 神通等法。
0675b01: 禪要訶欲經
0675b02: 右說人身種種不淨。眾生妄愛著邪婬及
0675b03: 載目連為婦說偈。
0675b04: 法觀經
0675b05: 右與內身觀思惟略要等經。文意相涉入。
0675b06: 內身觀章句經
0675b07: 右說身三十六物。三百六十骨節。九孔不
0675b08: 淨等。是為一切病宅一切苦器。
0675b09: 思惟略要法經
0675b10: 右羅什譯。說求初禪先習諸觀謂不淨四
0675b11: 無量觀因緣安般念佛等。觀無量壽法華
0675b12: 三昧等。
0675b13: 佛說十二遊經
0675b14: 右說佛降生成道。十二年中。於十六大國
0675b15: 等處行化度人。
0676a01: 雜譬喻經二卷
0676a02: 雜譬喻經　【寫】
0676a03: 右抄集諸經中善惡因果種種譬喻事。
0676a04: 阿育王譬喻經
0676a05: 右初說育王作福。以金鑄像。與海龍王較
0676a06: 福力輕重事。後復有種種喻。說善惡事。
0676a07: 阿育王經十卷
0676a08: 右說佛行化。路中有小兒沙中戲。以沙為
0676a09: 糗捧內佛。以為一繖地王。於佛法中廣
0676a10: 作供養。佛記涅槃後百年。鐵輪阿育王廣
0676a11: 興供養。起八萬四千舍利塔。後育王登位。
0676a12: 造地獄多所殺害。有阿羅漢。於鑊湯中現
0676a13: 十八變。王大驚異。羅漢說佛所記王能役
0676a14: 使龍鬼夜叉。於一日中安置八萬四千塔
0676a15: 已。作廣大供養布施等事。第六卷後說優
0676b01: 波笈廣度弟子事。
0676b02: 阿育王傳七卷
0676b03: 右與阿育王經本同譯別。第三卷後。載優
0676b04: 波多廣行化度等事。
0676b05: 阿育王太子息壞目因緣經二卷　【禽】
0676b06: 右說育王太子業報壞目本緣事。
0676b07: 四阿含暮抄
0676b08: 右本序云。阿含暮秦言趣無也。阿難既出
0676b09: 十二部經。又採撮其要逕至道法。為四阿
0676b10: 含暮。與阿毗曇及律。並為三苑焉。文約義
0676b11: 豐經之瓔鬘。
0676b12: 法句經二卷　【獸】
0676b13: 右集佛偈以類分品。
0676b14: 法句喻經四卷
0676b15: 右說佛行化度人。種種教化譬喻句偈。
0677a01: 迦葉結集經
0677a02: 右略記諸大阿羅漢結集法藏緣。
0677a03: 撰集三藏及雜藏經
0677a04: 右迦葉阿難等結集法藏。魔波旬來嬈法
0677a05: 集。阿難迦葉化人狗蛇三尸。繫魔頸降伏
0677a06: 之。遂成法藏。
0677a07: 三慧經
0677a08: 右說種種緣法。似四十二章。
0677a09: 阿毗曇五法行經
0677a10: 右說四諦及諸結使等義。
0677a11: 阿含口解十二因緣經
0677a12: 右說十二緣等種種法義。
0677a13: 小道地經
0677a14: 右說修行持息等法。
0677a15: 文殊發願經
0677b01: 右大略如普賢行願經。
0677b02: 六菩薩亦當誦持經
0677b03: 右說六菩薩功德。宜應持誦。
0677b04: 一百五十讚佛頌
0677b05: 右讚如來種種勝妙功德。
0677b06: 讚觀世音菩薩頌
0677b07: 右讚淨聖種種功德。
0677b08: 無明羅剎經三卷　【畫】
0677b09: 右說十二因緣種種譬喻。
0677b10: 馬鳴菩薩傳
0677b11: 龍樹王菩薩傳
0677b12: 提婆菩薩傳龍樹弟子
0677b13: 右三菩薩傳。略與付法傳事相類。
0677b14: 婆藪盤豆法師傳
0677b15: 右梵語也。此云天親并說無著菩薩等事
0678a01: 。
0678a02: 龍樹菩薩勸誡王頌
0678a03: 勸發諸王要偈
0678a04: 龍樹說法要偈
0678a05: 右三本本同譯別。是龍樹菩薩以詩代書。
0678a06: 寄諸親友國王等。種種勸發教誡簡要精
0678a07: 切。寄歸傳云。西域學佛法人。首皆誦此。
0678a08: 金七十論三卷
0678a09: 右仙人迦毗羅。從空而生。自然四德。一法
0678a10: 二慧三離欲四自在。憫世盲暗。起大悲心。
0678a11: 為婆羅弟子。問答演說一切微妙法義。此
0678a12: 七十偈論。是大論略抄。攝六萬偈義盡。
0678a13: 勝宗十句義論
0678a14: 右尊者慧月造十句義論一者實。二者德
0678a15: 至十者無說辯。種種法義。
0678b01: 頭盧為優陀延王說法緣經
0678b02: 右訶勸捨離五欲無常之法。二鼠侵藤。醉
0678b03: 象四蛇等喻苦切精至。
0678b04: 請頭盧經
0678b05: 右說請聖僧法。
0678b06: 分別業報略經
0678b07: 右說善惡諸趣因果報應事。
0678b08: 當來變經
0678b09: 右記說末法種種變事。
0678b10: 大阿羅漢難提蜜多羅所說法住記
0678b11: 右唐言慶友說十六大阿羅漢并眷屬等
0678b12: 名數住處護法應供等事。過刀兵劫。至人
0678b13: 壽七萬歲時。方入涅槃。釋迦法滅。并記人
0678b14: 能於釋迦佛法中。於三寶所種諸善根。種
0678b15: 種因緣。得預彌勒三會獲涅槃果。
0679a01: 
0679a02: 
0679a03: 大藏聖教法寶標目卷第八
0679a04: 
0679a05: 音釋
0679a06: 之列切明也。桴縳謀切擊椎也。於阮切玉名。騖亡遇切亂
0679a07: 馳也。培塿培薄口切塿郎斗切培塿小阜也。烏交切地下不平也。
0679a08: 居登切大索也。繖蘇旰切。渠竹切。
