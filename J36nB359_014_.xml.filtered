0679b01: 百愚斯禪師語錄卷第十四
0679b02: 住國山善權寺嗣法門人智操
0679b03: 住京兆薦福寺嗣法門人智覺　編次
0679b04: 晚參
0679b05: 晚參舉世尊纔生一手指天一手指地周行七步目
0679b06: 顧四方云天上天下惟吾獨尊雲門道當時若見一
0679b07: 棒打殺與狗子喫貴圖天下太平乃云黃面瞿曇逞
0679b08: 氣吞六合之雄跛腳阿師施博浪一椎之勇二者可
0679b09: 謂人傑矣論量將來未是太木平風運諸公要見太平
0679b10: 風運麼卓拄杖云一箭落雙鵰。
0679b11: 晚參舉世尊拈花因緣白雲端曰迦葉善觀風雲別
0679b12: 氣色雖然如是還覺頂門重麼師云同道方知黃龍
0679b13: 心曰直下穿過髑髏換卻眼睛臨危不在悚人向甚
0679b14: 處見釋迦老子師云也是世情偏向有錢家僧問雲
0679b15: 峰世尊拈花意旨如何曰一言既出駟馬難追迦葉
0679b16: 微笑又作麼生曰口似禍門師云孟八郎漢又恁麼
0679b17: 去也者夥老漢總是隨人起倒未有了期青龍若見
0679b18: 世尊拈花時劈手奪卻拋向地下以腳蹋兩蹋不獨
0679b19: 迦葉一人破顏微笑管教百萬人天一齊拊掌大笑
0679b20: 豈不快哉還有為世尊作主者麼青龍今晚失利。
0679b21: 晚參舉青原思和尚問六祖曰當何所務即不落階
0679b22: 級祖曰汝曾作甚麼來思曰聖諦亦不為祖曰落何
0679b23: 階級思曰聖諦尚不為何階級之有祖曰如是如是
0679b24: 善自護持遂付偈曰心地含諸種普雨悉皆萌頓悟
0679b25: 花情已菩提果自成乃云大眾還知我青原老祖麼
0679b26: 悟不由師慧乃天縱一到曹溪便蒙付囑可謂龍吟
0679b27: 霧驟虎嘯風生翼乎猶鴻毛遇於順風沛乎似巨魚
0679b28: 縱於大壑此是君聖臣賢師資道合千載一時也詎
0679b29: 可視為等閒青龍昔年行腳曾見一頌貶青原為情
0679b30: 存兩頭兼有臥龍滯死水之譬不審此老何所為而
0679c01: 作也請試論之青原既不落階級復何情存之有聖
0679c02: 諦尚不為又安肯臥龍滯死水然後為翻身者哉蒼
0679c03: 天蒼天大似以管窺天用蠡測海多見其不知量也
0679c04: 山僧亦有一頌不惟與青原雪屈亦要諸人共委了
0679c05: 無聖諦落何階突出威音類莫該夜半月明千嶂外
0679c06: 韓盧空吠影徘徊。
0679c07: 晚參舉藥山和尚示眾云我有一句子待特牛生兒
0679c08: 即向你道一僧出云特牛生兒也只是和尚不道山
0679c09: 云侍者點燈來其僧抽身入眾乃云藥山恁般為人
0679c10: 恰似將隋珠彈雀者僧抽身入眾正是著錦衣夜行
0679c11: 雖則二俱作家不免遞相鈍置當時待者僧道了即
0679c12: 云我識得汝也饒他縱有隱身三昧也直得藏竄無
0679c13: 地青龍若作者僧待藥山道侍者點燈來即便推倒
0679c14: 禪床更與一喝藥山雖是通身手眼不免一場氣悶
0679c15: 豈不光前耀後拈拄杖云青龍者裏還有此僧麼一
0679c16: 僧拋出坐具師云不是弄潮人休入洪波裏。
0679c17: 晚參舉雲嵒禪師因藥山問聞汝會弄獅子是否嵒
0679c18: 云是山云弄得幾出嵒云某甲弄得六出山云老僧
0679c19: 也會弄嵒云和尚弄得幾出山云弄得一出嵒云一
0679c20: 即六六即一泐潭準云藥山雲嵒鈍置殺人兩父子
0679c21: 弄箇獅子也弄不出當時準上座只消自弄拽得來
0679c22: 拈頭作尾拈尾作頭轉兩箇金睛攫幾鉤鐵爪吼一
0679c23: 聲直教百里內猛獸潛蹤滿虛空飛禽亂墜準上座
0679c24: 未弄獅子諸人高著眼先做定場擲拄杖云箇中消
0679c25: 息子能有幾人知乃云者箇獅子非但雲嵒藥山兩
0679c26: 父子弄不出就是泐潭老人手忙腳亂用盡許多伎
0679c27: 倆只好唬神唬鬼總是一場虛捏怪幾曾弄得箇獅
0679c28: 子出來青龍今晚不惜勞倦亦弄箇獅子只要諸人
0679c29: 親見一回或時嚬呻驚天動地或時返擲教兒迷子
0679c30: 或時奮迅傾湫倒嶽如是變化如是威獰分付大眾
0680a01: 切忌害怕遂以拄杖橫肩云看看一時打散。
0680a02: 晚參舉昔洞山問僧汝名甚麼僧云某甲山曰那箇
0680a03: 是你主人翁僧曰見祗對次山曰苦哉苦哉今時人
0680a04: 例皆如此只認得箇驢前馬後的當為自己乃是佛
0680a05: 法平沉之兆也賓中主尚未明如何辨得主中主僧
0680a06: 問如何是主中主山曰闍黎自道取僧曰某甲道的
0680a07: 直是賓中主請和尚道主中主山曰與麼道即易相
0680a08: 續也大難乃云洞山老漢慈悲之故有落艸之談與
0680a09: 者僧葛藤一上看來忒煞老婆者僧若問青龍如何
0680a10: 是主中主便與三十拄杖趁出山門不唯使者僧別
0680a11: 有生機活路亦不教他認著驢前馬後的諸仁者且
0680a12: 道青龍道的是洞山道的是劍去久矣無勞刻舟。
0680a13: 晚參舉雲居膺禪師示眾如人將三貫錢買得一隻
0680a14: 獵犬相似只解尋那箇有蹤跡的有氣息的忽遇羺
0680a15: 羊挂角莫道蹤跡氣息也無僧問羺羊挂角時如何
0680a16: 居云六六三十六挂角後時如何居云六六三十六
0680a17: 又云會麼曰不會居云不見道無蹤跡僧後舉似趙
0680a18: 州州云雲居師兄猶在僧問羺羊挂角時如何州云
0680a19: 九九八十一挂角後如何州云九九八十一乃云六
0680a20: 六三十六碧眼胡僧數不足九九八十一胡餅裏向
0680a21: 唼甚汁雲居師趙州老羺羊挂角何處討阿呵呵了
0680a22: 不了一曲陽春猶未終落花滿地無人掃。
0680a23: 晚參舉臨濟謂眾曰老僧於黃檗先師處三度問佛
0680a24: 法三度被打如蒿枝拂相似而今更思一頓誰為下
0680a25: 手時有僧曰某甲下手濟度棒僧擬接濟便打乃云
0680a26: 者僧也解向饑鷹爪下奪食猛虎口裏爭餐但惜有
0680a27: 勇而無謀卻被臨濟倒行此令青龍若見臨濟道而
0680a28: 今更思一頓誰為下手即向他道者漢猶不識痛痒
0680a29: 在拂袖便行縱使臨濟有韜略之能經緯之才三玄
0680a30: 甲備七事隨身也直得一場拈拄杖云眾中還
0680b01: 有為臨濟出氣的麼卓拄杖云且放過一著。
0680b02: 晚參舉興化禪師因僧問云四方八面來時如何化
0680b03: 云打中間的僧便禮拜化云昨日老僧赴箇村齋半
0680b04: 途遇陣卒風暴雨卻向古廟裏躲得過天童華云眾
0680b05: 中商量道古廟裏躲得過是空劫已前自己又道是
0680b06: 他安身立命處殊不知腰纏十萬貫騎鶴上揚州乃
0680b07: 云天童與麼說話大似靴裏動指不顧傍觀者哂若
0680b08: 要做他興化兒孫太遠在青龍若見恁麼道便與拆
0680b09: 卻古廟看他興化向甚麼處躲跟拈拄杖云興化老
0680b10: 漢來也大眾見麼擲拄杖云退後退後。
0680b11: 晚參舉臺山路上有一婆子凡有僧來問臺山路向
0680b12: 甚麼處去婆云驀直去僧纔行婆云好箇師僧又恁
0680b13: 麼去也其僧舉似趙州州云待我為汝勘過遂去問
0680b14: 臺山路向甚麼處去婆云驀直去州纔行婆云好箇
0680b15: 師僧又恁麼去也州歸院謂眾曰老僧為汝勘破者
0680b16: 婆子了也乃云有道婆不具眼僧來也恁麼道趙州
0680b17: 來也恁麼道所以被趙州勘破了也有道趙州老老
0680b18: 大大不合作者箇去就即被婆子勘破有道趙州與
0680b19: 婆子同一鼻孔出氣直是弄鬼眼睛有甚勘破處苦
0680b20: 哉苦哉恁麼會正是矮子看戲群盲摸象非但深屈
0680b21: 古人抑且埋沒自己青龍不惜眉毛分明判斷婆子
0680b22: 也好與三十拄杖趙州也好與三十拄杖何故國
0680b23: 霸孫吳謀略展才高屈賈是非生。
0680b24: 晚參舉雲門曰見色明心聞聲悟道作麼生是見色
0680b25: 明心聞聲悟道舉手曰觀世音菩薩將錢買胡餅放
0680b26: 下手曰元來卻是饅頭大慧拈拄杖云者箇是色卓
0680b27: 拄杖云者箇是聲諸人總見總聞且道那箇是明的
0680b28: 心那箇是悟的道喝一喝云貪他一粒米失卻半年
0680b29: 糧乃云可笑大慧一向開大口說大話慣好貶剝諸
0680b30: 方見解也只如此青龍要向毒蛇口裏敲牙驪龍頭
0680c01: 上截角拈拄杖云者箇不是色卓一卓云者箇不是
0680c02: 聲諸人作麼生見作麼生聞若見若聞拄杖穿卻你
0680c03: 髑髏換卻你眼睛若不見不聞明的心悟的道又向
0680c04: 甚處去也如緇素不出青龍別有箇方便分明記取
0680c05: 是大神咒是大明咒是無上咒是無等等咒能除一
0680c06: 切苦真實不虛復喝一喝。
0680c07: 晚參舉洞山與泰首座喫果子次山云有一物黑似
0680c08: 漆上拄天下拄地常在動用中動用中收不得未審
0680c09: 過在甚麼處泰曰過在動用中山令侍者掇退果桌
0680c10: 瑯琊覺曰若非洞山老人不能明辨於此雖然洞山
0680c11: 猶欠一著在師云識法者懼溈山哲曰者果子非但
0680c12: 首座不得喫縱是盡大地人來不敢正眼覷著師云
0680c13: 灼然雲蓋本曰洞山只有打破虛空的鉗鎚而無補
0680c14: 綴的鍼線當時待首座道過在動用中但道請首座
0680c15: 喫果子首座若是箇衲僧喫了也須吐卻師云扶鴨
0680c16: 上壁圓悟勤曰宗師家正令當行十方坐斷具定乾
0680c17: 坤句辨龍蛇眼不妨難趁若是英靈解捋虎鬚的待
0680c18: 他道過在甚麼處即便拈起果子云和尚者箇喚作
0680c19: 甚麼他若擬議劈面便擲何故有意氣時添意氣不
0680c20: 風流處也風流師云兒時做處老知羞乃云洞山者
0680c21: 枚果子酬價甚多競噉不少只是罕遇其人直饒瑯
0680c22: 琊溈山雲蓋圓悟四大老恁麼道都只好做他臨濟
0680c23: 兒孫若要想洞山老人果子喫也大難在何故不見
0680c24: 道出門三里路別是一家風。
0680c25: 晚參舉鏡清禪師問靈雲曰行腳事大乞師指南雲
0680c26: 曰浙中米作麼價清曰若不是某甲洎作米價會乃
0680c27: 云可惜放過青龍若在好與三十拄杖諸上座且道
0680c28: 者三十拄杖還該鏡清分上喫還該靈雲分上喫若
0680c29: 分析得出可謂不動步而行腳事畢如分析不出者
0680c30: 三十拄杖上座領出山門外自喫始得何故卓拄杖
0681a01: 云青龍門下令不虛行。
0681a02: 晚參舉天平從漪禪師因到西院居常自言非但會
0681a03: 佛法覓箇舉話的人也難得院知一日遙見遂召云
0681a04: 從漪平乃舉首院云錯平纔行三兩步院又云錯平
0681a05: 近前院云適來者兩錯是西院錯是上座錯平云是
0681a06: 某甲錯院云錯錯西院又云且在者裏過夏與上座
0681a07: 商量者兩錯平即辭去住後謂眾曰我當初行腳時
0681a08: 被業風吹到西院思明長老處連下兩錯更留我過
0681a09: 夏商量我不道當時錯發足向南方去早知錯了也
0681a10: 乃云青龍今晚也要與諸人商量者兩錯若商量得
0681a11: 出送你一緉艸鞋一任天下橫行如商量不出切莫
0681a12: 鑽龜打瓦有般拍盲莽鹵漢纔聞與麼道便云有甚
0681a13: 麼難西院召時平即舉首豈不是一錯平無對又行
0681a14: 三兩步豈不是一錯前一錯後一錯豈不是兩錯青
0681a15: 龍道正是赤土塗牛奶果舉首行步是錯你只合瞑
0681a16: 目裹足閉戶而坐終不可見天日矣非但天平錯乃
0681a17: 至盡大地人無有不錯者若恁麼會有甚交涉大眾
0681a18: 既不如是且道畢竟如何會得西院者兩錯喝一
0681a19: 喝云若是金毛獅子子三千里外見淆訛。
0681a20: 晚參舉保福問長慶云盤山道光境俱忘復是何物
0681a21: 洞山道光境未忘復是何物據此二老總未勦絕如
0681a22: 何得勦絕去慶良久福云情知你向鬼窟裏作活計
0681a23: 慶云你又作麼生福云兩手扶犁水過膝乃云盤山
0681a24: 洞山猶未勦絕祗如保福長慶與麼道還勦絕也未
0681a25: 如未勦絕青龍為伊勦絕去兩手扶犁水過膝通身
0681a26: 不覺帶黃泥怎如無事貪眠客曉聽春禽傍柳啼。
0681a27: 晚參舉守廓侍者因值華嚴和尚上堂因緣乃云華
0681a28: 嚴卻似光武臨戰不懼大敵守廓亦如李靖父子久
0681a29: 慣行兵可謂一主一賓彼此作家但不解同生同死
0681a30: 全鋒敵勝以致二俱露布未足觀光若是青龍待他
0681b01: 禮拜時便云舊日艸本不勞相呈他更擬議喚職事
0681b02: 拽出縱饒守廓機如掣電喝似奔雷也只得瓦解冰
0681b03: 消一點用他不著就中或有箇出眾云他是臨濟兒
0681b04: 孫本分與麼作用但向他道非惟臨濟兒孫縱是達
0681b05: 磨老子到來也無他插觜處直須向門外立始得何
0681b06: 故拈拄杖云不睹皇居壯焉知天子尊。
0681b07: 晚參舉歸宗和尚因僧辭宗云甚麼處去僧云諸方
0681b08: 學五味禪去宗云我者裏只有一味禪僧云如何是
0681b09: 和尚一味禪宗便打僧云會也會也宗云道道看僧
0681b10: 擬議宗又打黃檗運云馬大師出八十四員善知識
0681b11: 箇箇口裏水漉漉地唯有歸宗猶較些子師云黃檗
0681b12: 當時失卻一隻眼雪竇顯云以強欺弱有甚麼難我
0681b13: 者裏也有一味禪何不學去但向伊道收待伊拈起
0681b14: 有般沒眼漢只管喫吽吽雪竇門下誰敢師云再犯
0681b15: 不容昭覺勤云若非黃檗深辨端倪幾乎勞而無功
0681b16: 師云也是錯下名言薦福先云歸宗幸是好一味禪
0681b17: 無端傷鹽傷酢卻成五味了也師云何止五味百味
0681b18: 也有拈拄杖云黃檗雪竇昭覺薦福一並檢點將來
0681b19: 大似矮子看戲且拈放一邊青龍若見赤眼老漢好
0681b20: 與三十拄杖何故一顆老鼠屎壞卻滿鍋羹。
0681b21: 晚參舉汾陽因北地苦寒罷晚參一夕有梵僧持錫
0681b22: 謂曰會中有六大士成道奈何不說法即騰空而去
0681b23: 汾陽次日陞座云胡僧金錫光為法到汾陽六人成
0681b24: 大器勸請為敷揚六人者即慈明瑯琊大愚芝等是
0681b25: 也青龍昨夜亦有土地神稽首謂曰承和尚連日晚
0681b26: 參為眾說法雖則誨人無倦怎奈聽者生懈令人返
0681b27: 招慢法之愆言訖不見大眾且道說即是不說即是
0681b28: 不說違上古法式欲說恐令人招愆畢竟作麼生商
0681b29: 量良久云心不負人面無慚色。
0681b30: 晚參舉高沙彌出菴值雨藥山見云子來也沙彌云
0681c01: 是山云可煞溼沙彌云不打者破鼓笛雲嵒云鼓也
0681c02: 無打甚麼皮道吾云皮也無打甚麼鼓山云今日一
0681c03: 場好曲調乃云者夥懵懂漢只解賣鹽不顧看秤當
0681c04: 時雲門若在只向他道大好不打破鼓笛更說甚麼
0681c05: 好曲調管教者棚傀儡一時收場不及。
0681c06: 晚參舉洞山因僧問寒暑到來向甚麼處迴避山云
0681c07: 何不向無寒暑處去曰甚麼處是無寒暑處山云寒
0681c08: 時寒煞闍黎熱時熱煞闍黎乃云善行者行遍天下
0681c09: 無轍跡善言者言滿天下無口過衲僧家貴乎言外
0681c10: 知歸勿向句中取則有般抱橋柱洗腳漢曰者僧問
0681c11: 寒暑到來向甚麼處迴避此是正中偏洞山云何不
0681c12: 向無寒暑處去此是偏中正曰甚麼處是無寒暑處
0681c13: 山云寒時寒煞闍黎熱時熱煞闍黎此是偏正回互
0681c14: 玅協兼帶者般商量討甚好洞山早已佛法掃地所
0681c15: 謂欲得不招無間業莫謗如來正法輪雖然洞山者
0681c16: 樣荅話惹人易生情見轉多穿鑿山僧雖是他兒孫
0681c17: 終不作者般去就如有問寒暑到來向甚麼處迴避
0681c18: 但云何不向無寒暑處去曰甚麼處是無寒暑處向
0681c19: 他道寒時寒煞闍黎熱時熱煞闍黎大眾且道山僧
0681c20: 道的與洞山道的是同是別具眼者檢點得出方知
0681c21: 春色無高下檢點不出莫怪花枝有短長。
0681c22: 晚參舉三平義忠禪師一日陞座有道士從東過西
0681c23: 又一僧從西過東平曰道士卻有見處師僧未在道
0681c24: 士作禮云謝師接引平便打僧作禮云乞師指示平
0681c25: 亦打復謂眾曰者兩箇公案還有人斷得麼如是三
0681c26: 問眾無對平曰既無人斷得老僧自斷去也擲拄杖
0681c27: 歸方丈乃云三平老漢收放臨時予奪自在可謂作
0681c28: 家宗師叵耐棒頭無眼被者兩箇尿床鬼子看破末
0681c29: 後一場猶欠勦絕雲門今晚與他據款結案亦
0681c30: 使識法者懼拈拄杖云者箇公案還有人斷得麼如
0682a01: 無雲門自斷去也以拄杖一時打散。
0682a02: 晚參舉白水本仁禪師我尋常不欲向聲前句後鼓
0682a03: 弄人家男女何故且聲不是聲色不是色時有僧問
0682a04: 如何是聲不是聲仁曰喚作色得麼曰如何是色不
0682a05: 是色仁曰喚作聲得麼僧作禮仁曰且道是為汝說
0682a06: 荅汝話辨得出有箇入處雪竇顯云本仁也甚奇怪
0682a07: 要且貪觀天上既非聲前句後作麼生入乃云斬蛟
0682a08: 者忘其水逐鹿者不見山怎怪得雪竇檢點雲門尋
0682a09: 常不欲向聲前句後鼓弄人家男女儻有問如何是
0682a10: 聲不是聲當頭一喝如何是色不是色劈脊便棒或
0682a11: 云和尚莫向聲色裏惑亂人家男女好雲門直得禮
0682a12: 他三拜何故末法時代求箇伶俐衲僧也難得還有
0682a13: 麼顧左右云仲冬嚴寒不勞久立。
0682a14: 晚參舉趙州問婆子向甚麼處去婆曰偷趙州筍去
0682a15: 州曰忽遇趙州你作麼生婆打州兩掌州便休去乃
0682a16: 云者則公案有道雞不與狗鬥男不與女鬥趙州見
0682a17: 他是箇婦人家所以放過又有道者箇婆子機鋒迅
0682a18: 捷手腳惡辣趙州不敢惹他故爾休去者般商量總
0682a19: 是流俗見解要稱衲僧太遠在諸仁者除此二途如
0682a20: 何委悉阿呵呵見也麼低頭休處有淆訛切忌人前
0682a21: 誇好手陷虎機關知未否可惜渾身被陸沉還有相
0682a22: 救者麼蝦跳不出斗。
0682a23: 晚參舉龐居士因辭藥山山命十禪客送至門首士
0682a24: 指空中雪云好雪片片不落別處有全禪客云不落
0682a25: 別處落在甚麼處士打一掌全云居士也不得草艸
0682a26: 士云恁麼稱禪客閻家老子未放你在全云居士又
0682a27: 作麼生士又打一掌云眼見如盲口說似啞乃云錦
0682a28: 上添花人之常情雪裏送炭世之罕聞山僧要向冷
0682a29: 灶裏著把火何則盡謂全禪客是箇孟八郎不濟事
0682a30: 被他龐居士折挫一上殊不知龐老兒卻被全禪客
0682b01: 生陷入雪坑裏至今無出頭處拈拄杖云眾中還有
0682b02: 不甘者麼顧左右云雲門者裏誰敢。
0682b03: 晚參舉雪峰因僧問古澗寒泉時如何峰云瞪目不
0682b04: 見底曰飲者如何峰云不從口入僧舉似趙州州云
0682b05: 不從口入莫從鼻孔裏入僧問古澗寒泉時如何州
0682b06: 云苦曰飲者如何州云死雪峰聞得遙空禮拜云趙
0682b07: 州古佛出世雪峰從此不荅話乃云雪峰舌拄梵天
0682b08: 趙州眉毛拖地雖則二員古佛出世殊不知鼻孔都
0682b09: 落在者僧手裏大眾且道利害在甚麼處三山半落
0682b10: 青天外二水中分白鷺洲。
0682b11: 晚參舉睦州和尚一日喚僧云大德僧回首州云擔
0682b12: 板漢雪竇顯云睦州只具一隻眼何故者僧喚既回
0682b13: 首因甚卻成擔板漢黃龍心云雪竇亦只具一隻眼
0682b14: 者僧喚既回首因甚不成擔板漢乃云雪竇只解瞻
0682b15: 前不能顧後黃龍明於責人暗於責己各見一邊正
0682b16: 是擔板漢今晚或云雲門與麼道也是擔板漢雲門
0682b17: 卻禮他三拜且道是賞伊罰伊具眼者試辨看良久
0682b18: 喝一喝云擔板漢。
0682b19: 晚參舉芭蕉慧清禪師示眾曰你有拄杖子我與你
0682b20: 拄杖子你無拄杖子我奪卻你拄杖子溈山哲云你
0682b21: 有拄杖子我奪卻你拄杖子你無拄杖子我與你拄
0682b22: 杖子乃云大眾會麼一人貴買賤賣一人賤買貴賣
0682b23: 雖則貴賤不同爭奈二俱失利雲門即不然你有拄
0682b24: 杖子我也不奪你拄杖子你無拄杖子我也不與你
0682b25: 拄杖子何故卓拄杖云黃金自有黃金價終不和沙
0682b26: 賣與人。
0682b27: 因事晚參舉蒙山道明禪師因趁盧行者至大庾嶺
0682b28: 頭師云初生犢兒不怕虎者將衣缽置之石上云衣
0682b29: 缽表信可力爭耶任君將去師云未必心頭似口頭
0682b30: 明舉如山不動踟躕悚慄作禮云某為法來非為衣
0682c01: 也願求行者開示師云也是好肉上剜瘡祖云不思
0682c02: 善不思惡正恁麼時那箇是明上座本來面目師云
0682c03: 驀頭一杓尿糞潑了也明當下大悟遍體汗流涕泣
0682c04: 禮拜云上來密語密意外更別有旨乎師云猶嫌少
0682c05: 在祖云我與汝說者非密也汝但返觀密在汝邊師
0682c06: 云雪上加霜明云向在黃梅實未了今蒙開示如人
0682c07: 飲水冷暖自知今行者即某甲師也師云知恩始是
0682c08: 報恩人祖云汝既如是與汝同師黃梅善自護持師
0682c09: 云癩兒牽伴乃云寒暑陰陽吉凶悔吝實天地變化
0682c10: 自然之氣數君臣父子兄弟朋友夫婦乃世間綱常
0682c11: 不易之名分陰陽悖則天地否塞上下亂則國家喪
0682c12: 亡故孔子曰必也正名乎是知上下尊卑不可紊亂
0682c13: 者明矣如阿難乃佛堂弟出家以佛為師未聞有昆
0682c14: 弟之稱羅羅以舍利弗為和尚未始有同參之說
0682c15: 昔人有父名石父亡而終身不履石避父諱故蒙山
0682c16: 道明禪師初名慧明因六祖開示當下發明大事遂
0682c17: 易道明亦避六祖同派也出世聖賢尚不違世間之
0682c18: 理又況其餘者乎近有杜撰長老嗣其法秉其拂不
0682c19: 肯改名與本師同派夫師者人之模範也上下不分
0682c20: 尊卑無別靦然踞曲彔稱善知識吾不知何以為善
0682c21: 知識也若是之輩不足挂齒亦恐初學遞相效顰誤
0682c22: 賺後來取笑諸方是事且置只如六祖與麼開示蒙
0682c23: 山恁麼悟去悟則不無畢竟那是本來面目山僧不
0682c24: 惜脣吻露箇消息揮拂云蕉芭蕉芭有葉無了忽然
0682c25: 一陣狂風起卻似東京城相國寺三十六院東廊下
0682c26: 壁角頭王長老破袈裟還會麼且去喫茶。
0682c27: 晚參舉三聖道我逢人即出出則不為人興化道我
0682c28: 逢人即不出出則便為人真淨云看者兩箇漢竊得
0682c29: 臨濟些子活計各自分疆列界氣翀牛斗明眼衲僧
0682c30: 直得好笑且道笑甚麼若也知得一任七顛八倒儻
0683a01: 或未然且向三聖興化葛藤裏咬嚼乃云真淨恁般
0683a02: 說話也是不奈船何打破戽斗雲門即不然遂豎拂
0683a03: 子云看看適來被者箇龜毛上座一時穿卻三聖興
0683a04: 化鼻孔了也教伊出也由我教伊不出也由我畢竟
0683a05: 憑何節目揮拂子云一語喚回鸚鵡夢九霄奪得鳳
0683a06: 兒歸。
0683a07: 晚參舉百丈因普請鉏地次有僧纔舉鉏頭聞鼓聲
0683a08: 有省作舞大笑而歸丈曰俊哉此是觀音入理之門
0683a09: 歸院問僧你適來見甚麼道理便與麼僧曰某甲肚
0683a10: 饑聞鼓聲喫飯來乃拈拄杖云雲門若見劈脊痛與
0683a11: 一頓趁出山門不唯使者僧黃金生色亦見汗馬功
0683a12: 高者裏莫有聞鼓聲悟道的出來試說看卓一卓云
0683a13: 欲釣鯨鯢澂巨浸嗟無蛙步輾泥沙。
0683a14: 晚參舉南泉因東西兩堂爭貓兒泉提起貓曰道得
0683a15: 即救取貓兒道不得即斬卻也眾無語泉斬之至晚
0683a16: 趙州從外歸泉舉前話州脫艸履頂頭上而出泉曰
0683a17: 子若在救得貓兒乃云入水不懼蛟龍漁父之勇也
0683a18: 入山不避虎兕獵人之勇也衲僧家須有拆佛殿毀
0683a19: 魔宮的手段始較些子者則公案諸方浩浩商量道
0683a20: 南泉斬貓是大用現前趙州戴艸履是見義勇為兩
0683a21: 堂無語謂之不唧溜漢者般說話正是田庫奴客作
0683a22: 兒的見解要稱衲僧三生六十劫未夢見在何故卻
0683a23: 不知王老師恁麼為人大似亂世英雄諗古佛亦是
0683a24: 助桀行虐唯有兩堂高賢卻有些上古淳風深為可
0683a25: 羨大眾雲門者樣批判還是拔富憐貧耶為復抑強
0683a26: 扶弱耶漢家自有制度。
0683a27: 晚參舉趙州到雲居居云老老大大也不覓箇住處
0683a28: 州云甚處是某甲住處居云前面有箇古寺基州云
0683a29: 恁麼則和尚自住始得州又到茱萸萸亦云老老大
0683a30: 大也不覓箇住處州云甚處是某甲住處萸云老老
0683b01: 大大住處也不識州云三十年弄馬騎今日被驢子
0683b02: 撲乃云大眾那裏是趙州被驢子撲處還是前面被
0683b03: 撲後面被撲檢點得出不唯勘破趙州亦許親見雲
0683b04: 居茱萸二大老不然且聽葛藤一上三老同乘沒底
0683b05: 船中途驀地遇風顛撦的撦牽的牽牽牽撦撦到天
0683b06: 曉喝一喝云依舊蘆花淺水邊。
0683b07: 晚參舉仰山因溈山問云大地眾生業識茫茫無本
0683b08: 可據子作麼生知他有之與無仰云某甲有箇驗處
0683b09: 時有僧從面前過仰召云闍黎僧回首仰云和尚者
0683b10: 箇便是業識茫茫無本可據溈云寂子正是獅子一
0683b11: 滴乳迸散十斛驢乳乃云溈仰家風唯貴父子投機
0683b12: 節拍相應苟非具窟中牙爪閫外機權卒難搆他語
0683b13: 脈若以雲門看來溈仰父子猶不知向者僧面前各
0683b14: 失卻一隻眼了也大眾還見獅子一滴乳迸散十斛
0683b15: 驢乳麼拈拄杖一時打散。
0683b16: 晚參舉洞山因僧問三身中那一身說法山云吾常
0683b17: 於此切僧問曹山洞山道吾常於此切意旨如何曰
0683b18: 要頭截取去僧問雪峰峰拈拄杖劈口打曰我也曾
0683b19: 到洞山來乃云三箇老漢雖同鼻孔出氣大似夜半
0683b20: 放烏雞有甚分曉善慶為諸人分明道破吾常於此
0683b21: 切螺螄吞卻天邊月要頭截取去繡出鴛鴦鍼不露
0683b22: 我也曾到洞山來藕絲牽轉象王回說也說了註也
0683b23: 註了畢竟三身中是那一身說法但能不觸當今諱
0683b24: 也勝前朝斷舌才。
0683b25: 晚參舉香嚴上堂因僧問不慕諸聖不重己靈因緣
0683b26: 乃云諸方多作得失理論那知古人機輪互換鼓吹
0683b27: 並行如虎有角同生同死如龍無角雙放雙收勝則
0683b28: 全勝負則全負龍象蹴蹋非驢所堪雖然如是為甚
0683b29: 疏山倒屙三十年還是被他授記為復如蟲禦木欲
0683b30: 得不招無間業莫謗如來正法輪。
0683c01: 晚參舉趙州問新到曾到此間麼曰曾到曰喫茶去
0683c02: 又問一僧曾到此間麼曰不曾到曰喫茶去院主問
0683c03: 為甚曾到也喫茶去不曾到也喫茶去州喚院主主
0683c04: 應諾曰喫茶去趙州通身為人早被院主看破山僧
0683c05: 則不然曾到此間也不許喫茶不曾到此間也不許
0683c06: 喫茶或問和尚為甚曾到也不許喫茶不曾到也不
0683c07: 許喫茶但云去年雲掩中秋月今歲元宵雨打燈。
0683c08: 　　　海珠寂明性慧心章祖域定元等心德洪
0683c09: 　　　行誠行研行志備資敬刻
0683c10: 　　百老和尚語錄第十四卷
0683c11: 百愚斯禪師語錄卷第十四
