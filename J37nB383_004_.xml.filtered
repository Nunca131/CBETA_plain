0209a01: 憨休禪師語錄卷第四
0209a02: 嗣法門人　繼堯　等編
0209a03: 住長安青門燉煌禪院語錄
0209a04: 康熙戊午九月師在興福受請拈疏云個中一句子
0209a05: 要使眾人知諸佛現於世總只應個時遂度與維那
0209a06: 宣畢。
0209a07: 陞座云黃菊凌秋無意吹香而香風自遠白雲澹蕩
0209a08: 無心出岫而岫捧出頭萬法本閑唯人自鬧時節若
0209a09: 至其理自彰不必截鶴續鳧自然移嶽盈壑渠成水
0209a10: 到草偃風行拈提向上宗猷有義氣時添義氣展演
0209a11: 衲僧巴鼻不風流處也風流正好揚化日於中天露
0209a12: 針鋒於遍界直須竿頭進步何用俯首躊躕既然如
0209a13: 是且如何是出門一句看取仰高雲勢遠搏風九萬
0209a14: 過南州。
0209a15: 十月初一日進院據室據此室行此令發大鉗錘烹
0209a16: 麟煆象任是生鐵鑄就底到這裏也須頭破腦裂何
0209a17: 以既入虎穴要得虎子。
0209a18: 當日紳衿緇素請開堂師至座前拈疏云言言見諦
0209a19: 句句超宗讚助向上宗乘流通人天正眼應須未舉
0209a20: 已巳前薦取文彩之外承當苟或未然卻請維那宣過
0209a21: 宣畢以拄杖指。
0209a22: 法座云大座當軒孰敢窺燈王結就五須彌高高直
0209a23: 踏毘盧頂聽取晴空走怒雷喝一喝便陞座告香祝
0209a24: 聖畢復向懷中拈出云此瓣香光吞萬象氣絕諸塵
0209a25: 嗅之則鼻孔穿觸著則腦門裂當年向風穴第一句
0209a26: 下翻身今次第四回奉為前住風穴白雲禪院雲峨
0209a27: 先師喜老和尚爇向寶爐用酬法乳斂歛衣就座維那
0209a28: 白椎云法筵龍象眾當觀第一義師云金鎚影動寶
0209a29: 劍光寒把斷要津不通凡聖放開一線塞壑填溝還
0209a30: 有鋸解不開的麼出來相見僧問一片荒涼地俄成
0209b01: 獅子林森羅齊點首萬象悉歡騰如何是徹底為人
0209b02: 一句師云長空有月家家照進云滿院蒿萊騰瑞氣
0209b03: 一庭瓦礫放光明師云誰不瞻仰進云恁麼則暫攜
0209b04: 瓶去沽村酒卻著衫來作主人師云翻手把馬籠進
0209b05: 云意旨如何師云背鞭打不著進云且莫壓良為賤
0209b06: 師云傷鱉恕龜殺活出我僧以坐具摵一摵歸眾師
0209b07: 云假雞聲韻難瞞我問拈槌豎拂盡屬葛藤棒喝交
0209b08: 馳廉纖不少去此二途請師急切處道一句師云肚
0209b09: 饑要喫裏急要屙僧禮拜乃云祖印高提萬別千差
0209b10: 無異路宗乘舉唱千差萬別總同源一切處任我提
0209b11: 持無礙辨隨方展演全身擔荷一條窮性命東擲西
0209b12: 拋徹底掀翻萬丈冷門庭橫開豎闢放出焦尾巴石
0209b13: 虎趁起無鼻孔鐵牛倒騎無位真人行時無轍跡蹴
0209b14: 蹋威音面孔用處絕思惟任是釋迦彌勒總教拱手
0209b15: 歸降妙德空生到此鉗口結舌然雖如是且即今據
0209b16: 方就位一句又作麼生道卓拄杖云一花開五葉結
0209b17: 果自然成結椎下座。
0209b18: 雲老和尚三週拈香指真云這個潦倒獰惡天生眼
0209b19: 空宇宙氣壓乾坤呵佛罵祖凌滅宗乘一味生擒活
0209b20: 捉慣能拔楔拙釘整頹綱於像季為風穴之中興棒
0209b21: 頭落處忒煞無情不肖當年遭毒手而今痛徹恨難
0209b22: 伸前年今日歸家去今日前年曲又陳光陰迅速兮
0209b23: 俄經三載水源木本兮祭敬其誠不蹈巴陵三轉語
0209b24: 豈學普化更描真畢竟如何遂燒香云一回飲水一
0209b25: 回噎日日香煙夜夜燈。
0209b26: 林我和尚入塔法嗣愚參請上堂掀翻窠曰放出無
0209b27: 位真人坐斷見聞顯現常寂光土不生不滅亙古亙
0209b28: 今千聖從不同廛萬象都無所覆有時一毫端上現
0209b29: 寶王剎露出佛祖莫窮的機關有時坐微塵裏轉大
0209b30: 法輪演出賓主互換的文彩經天緯地玉轉珠回所
0209c01: 以道眾生心地藏無頭亦無尾應緣而化物方便呼
0209c02: 為智既是應緣化物作麼生是方便不見南泉為馬
0209c03: 祖作齋問大眾云今日為先師設齋且道先師來麼
0209c04: 有者道合取缽盂有者道真堂前添一分食南泉雖
0209c05: 則達孝不匱眾僧可謂善應來機若論扶豎門庭須
0209c06: 還作家始得只如今日愚公長老為林我和尚設齋
0209c07: 敢問大眾林我和尚還來麼有道得的試出眾道道
0209c08: 看如無燉煌借龜毛拂子與諸人通個消息遂驀豎
0209c09: 拂子召眾云看看林我和尚來也在燉煌拂子頭上
0209c10: 以龍奮迅三昧作大獅子吼而說偈曰此身報盡化
0209c11: 他方他方示現此身藏虛空正體元無盡石火生緣
0209c12: 漫較量滴滴相承簷溜在綿綿不斷慧燈長連城著
0209c13: 彩雖多事錦上添花也不妨說畢向晴空裏轟個霹
0209c14: 靂拂袖而去是汝諸人還見麼出頭天外看須是個
0209c15: 中人。
0209c16: 奠林我和尚以拂子向真點云生緣共處出三巴異
0209c17: 目超宗老作家覿面分明誰薦得東風吹綻碧桃花
0209c18: 恭惟林兄和尚德超寰宇道冠神州慣弄獅子爪牙
0209c19: 平地驚翻三世佛擉瞎金剛正眼等閒賺殺一船人
0209c20: 據五岡嚴行祖令打雨敲風聲光烜赫愈雙桂數十
0209c21: 載大闡秦川烹麟煆象手段迥邁乎萬峰裂石崩崖
0209c22: 爐韝通紅開大冶辨魔揀異鉗錘惡辣壓諸方整末
0209c23: 運之頹綱擎中流之砥柱宗壇目瞻獲主後學咸欽
0209c24: 有師正睹光天慧日胡為半路抽身木馬夜嗚不甚
0209c25: 哀呼哽慟西方日出難禁霧慘雲愁不肖弟誼切連
0209c26: 枝情緣共本杓柄東西雖異聞雷忤逆則同薄薦蘋
0209c27: 蘩聊陳芻奠不是世諦流布亦非賣水河頭盡情揭
0209c28: 露當陽敢道全身出現既是全身出現且道畢竟向
0209c29: 甚麼處與我林兄的的相見驀豎拂子云火裡鶺鷯
0209c30: 吞卻月乾坤暗黑少人知。
0210a01: 師誕辰檀越請上堂吾年四十九衣穿露出肘住院
0210a02: 作村僧赤窮空隻手敢云德不孤果然鄰必有遠近
0210a03: 諸檀那焚香來稽首擊鼓請陞堂要我出個醜狼忙
0210a04: 赴來機問著劈脊摟踏倒岑大蟲咬殺子湖狗那吒
0210a05: 失卻威須彌顛倒走好幅祝壽圖不比函關叟獻冰
0210a06: 桃呈雪藕豈能長生堅固久禪悅珍饈尚不餐誰能
0210a07: 更飲無明酒報諸人須自剖天地壞時渠不朽信道
0210a08: 無生無不生草木叢林獅子吼堪嗟黃梅石女兒日
0210a09: 日面南看北斗只管用盡自己已心不知笑破他人口
0210a10: 設有個衲僧出來道和尚今日慶誕好事為甚說個
0210a11: 人笑直向他道其奈禾黍不陽艷競栽桃李春翻令
0210a12: 力耕者半作賣花人。
0210a13: 結冬上堂燉煌結制太空疏米貴柴荒事事無龍象
0210a14: 四來相聚首不嫌枯淡要開爐燉煌到這裏抑不得
0210a15: 已巳只得強打精神移貧作富將盡十方世界統為一
0210a16: 個火爐其中四聖六凡森羅萬象草木叢林盡化為
0210a17: 柴炭只將一把無名火撒向其中直得亙天烈燄勿
0210a18: 論瓶盤釵釧當下跡化形銷鈍鐵頑銅鑄成鈍鋼利
0210a19: 器大眾且道燉煌有甚憑據便得與麼作略還委悉
0210a20: 麼卓拄杖云不辭寶惜重拈出珍重禪人照顧眉時
0210a21: 有諸文學在筵復舉趙州因秀才問佛不違眾生願
0210a22: 是否州云是秀才云某甲欲取和尚手中拄杖得否
0210a23: 州云君子不奪人之好秀才云某甲不是君子州云
0210a24: 我亦不是佛師云秀才智譬則巧斐然成章趙州善
0210a25: 應來機不落圈繢燉煌分明道破還有知他落處的
0210a26: 麼脫或未委更聽一頌鬍鬚赤更赤鬚鬍具眼還他
0210a27: 大丈夫勘破釋儒元不二大家水上按葫蘆。
0210a28: 上堂夫婦之愚可以與知饑則喫飯寒則添衣霜風
0210a29: 撲面毛豎膚肌雪封萬壑凍鎖千溪現成公案不假
0210a30: 尋思全機顯露覿體無依然雖如是只須一回白汗
0210b01: 出看取心空及第歸且道及第後又如何驀拈拄杖
0210b02: 云脫殼神龜火裏走無毛鷂子拍天飛。
0210b03: 上堂終日忙忙那事無妨檀那敦請擊鼓陞堂衲子
0210b04: 齊集排立兩行眼眼相覷鼻孔昂藏人人頭上輝大
0210b05: 寶光只得鄉裏佛城裏佛村裏佛露頭露面清淨身
0210b06: 圓滿身應化身覿體全彰若向這裏薦去終日拈香
0210b07: 擇火無非道場脫或未委更為舉揚應化隨機等現
0210b08: 身士農商賈各經營菩提道種深培厚元是靈山會
0210b09: 上人。
0210b10: 檀越送米到院上堂三秋霪雨多墻屋俱壞爛屆冬
0210b11: 雪又霏和泥補不辦不料諸禪和都來共合伴室內
0210b12: 少單床缽中無齋飯愁殺老金牛空桶難呼喚錦上
0210b13: 有添花雪中誰送炭思量塵世中豈無具眼漢果爾
0210b14: 諸檀那來圓此公案信手破慳囊糴米數十石滿載
0210b15: 白牛車專心為供養粒粒須彌山顆顆黃金燦香積
0210b16: 始流通道業易成辦一飽忘百饑水牯觔力壯這樣
0210b17: 大功德如何不慶讚福海願增深壽山高莫量更有
0210b18: 一著子超越難比況世間出世間諸相即非相但能
0210b19: 辦肯心決定不相賺苦海雖無邊回頭便是岸且道
0210b20: 如何是那一著子驀拈拄杖指云看看分明月在梅
0210b21: 梢上。
0210b22: 上堂數僧出問師約住云住住問既無盡答亦無窮
0210b23: 直饒問似雲興答如缾瀉箭鋒相拄針芥相投明眼
0210b24: 人前不值撫掌一笑然雖如是事無一向燉煌破寺
0210b25: 極是淡薄承眾兄弟遠來相依結冬又承檀越來此
0210b26: 設供不惟廣行檀施更是為眾竭力今日值此勝緣
0210b27: 不敢囊藏被蓋略借燉煌菩薩鼻孔為諸人出氣拈
0210b28: 拄杖云看看燉煌菩薩在山僧拄杖頭上現大威光
0210b29: 道如來如實知見三界之相無有生死若退若出亦
0210b30: 無在世及滅度者非實非虛非如非異不如三界見
0210c01: 於三界如斯之事如來明見無有錯謬以拄杖卓一
0210c02: 卓云從上這些絡索被山僧一拶只得瓦解冰消是
0210c03: 汝諸人還會麼若也會得達磨不來東土二祖不往
0210c04: 西天若也不會燉煌菩薩向汝諸人腳跟下蹉過了
0210c05: 也喝一喝。
0210c06: 上堂僧問如何是父母未生前本來面目師云佛殿
0210c07: 臺前鐵香爐僧禮拜歸眾乃云喜鵲簷前噪果爾檀
0210c08: 那到擊鼓請陞堂令我舉元要衲子上前來當陽恁
0210c09: 跳縱奪有機關向上無孔竅棒喝在臨時杲日當
0210c10: 空照石人脊背汗長流須彌腳下烏龜叫伶俐的臘
0210c11: 月火燒山懵懂漢冰凍火神廟莫守寒岩異草青坐
0210c12: 著白雲宗不妙燉煌如此告報如將珍寶大車等賜
0210c13: 諸子直至道場安隱快樂如何是穩密受用的句矮
0210c14: 榻朝陽寒氣少疏梅帶月夜香多。
0210c15: 若愚法主請上堂以拂子點空云個一著子統天統
0210c16: 地盡物盡人精瑩靈明了無滯著洋溢乎宇宙之內
0210c17: 平鋪於日用之間運靡不通觀無不透譬如寶珠映
0210c18: 色因青黃赤白以成昧者指為實相水銀墮地隨小
0210c19: 大斜圓以散迷者謂為殊方不知應化隨時元無實
0210c20: 體若是英靈漢子向這裏一覷覷透全身負荷直下
0210c21: 承當不拘格式不躡前蹤道一句塞破虛空垂一機
0210c22: 平欺佛祖只如路逢達道人不將語默對又且如何
0210c23: 山林塵世元無異正眼當陽共密弘。
0210c24: 冬至上堂誰言困窮是山家滿地銀鋪襯玉華打破
0210c25: 虛空無盡藏光明寂照遍河沙今日冬至令節諸方
0210c26: 說禪說道鬧浩浩地燉煌寺裏清寥寥白滴滴無禪
0210c27: 可參無法可說只是冷冰冰地唯有庭前柏樹子傲
0210c28: 雪凌霜增義氣終日蒙頭衲被中圖教雪花堆滿砌
0210c29: 柏精神雪清趣一一宣明西祖意樓閣門開鎮日閒
0210c30: 善財不受菩提記倒騎佛殿出山門驀然撞著東陵
0211a01: 侯邵平士又且如何向他道一陽來復正斯時吾道
0211a02: 光亨從此利。
0211a03: 董斗垣文學送米到院上堂積雪久不消大地尚彌
0211a04: 漫袁安閉門僵臥浩然無處尋梅天寒人寒滴水滴
0211a05: 凍燉煌正值柴荒米貴日日如夫子在陳只得山門
0211a06: 頭兩個大漢窮廝煎餓廝炒煎煎炒炒驚動雍州城
0211a07: 裏董大居士以上方香積粳米數石來飯僧眾仍請
0211a08: 陞座舉揚個事只是一時倉卒肚內不曾打點且道
0211a09: 說個甚麼即得記得孔子云君子謀道不謀食學也
0211a10: 祿在其中矣耕也餒在其中矣君子憂道不憂貧棲
0211a11: 賢舜和尚云勿謂棲賢窮身窮道不窮草鞋獰似虎
0211a12: 拄杖活如龍渴飲曹溪水饑吞栗棘蓬銅頭鐵額漢
0211a13: 盡在我山中二大老一人大成至聖一人宗門耆宿
0211a14: 雖然各露風規不無自揚家醜山僧不敢比類先德
0211a15: 亦有一偈自慚寡福住燉煌僻壤窮陬水一方幸有
0211a16: 維摩相贊助不知身在寂寥鄉大眾山僧如此提唱
0211a17: 且道是揭露風規耶是自揚家醜耶遂卓拄杖云擘
0211a18: 開華嶽連天碧放出黃河徹底清。
0211a19: 上堂問如何是祖師西來大意師云霜深臺殿古進
0211a20: 云教外別傳不立文字直指人心見性成佛且道性
0211a21: 作麼生見師云石浸水雲寒僧禮拜云謝師答話
0211a22: 云且莫亂針錐乃云祖師西來意教外問單傳直下
0211a23: 如見性成佛有何難霜深臺殿古石浸水雲寒一段
0211a24: 真風迥人多向外看心與境會理逐事彰明明百草
0211a25: 頭邊歷歷榮枯不易有眼共見有耳共聞既是共見
0211a26: 共聞為甚麼到這裏十個有五雙不會遂驀豎拂子
0211a27: 云夜來何處火燒出古人墳。
0211a28: 上堂僧問如何是新年頭佛法師云龍文遠水吞平
0211a29: 岸羊角輕風旋細塵僧禮拜云謝師指示師云三千
0211a30: 里外絕淆訛乃云春日融和乍見東風回暖律時清
0211b01: 道泰喜逢天地一家春農間村歌社舞枝頭鳥語花
0211b02: 敷向上真機盡情揭露衲僧巴鼻徹底掀翻漏洩百
0211b03: 草頭邊顯現當人分上會得當下安貼薦去光彩常
0211b04: 新不借傍資光輝朗曜不假三寸洞矚十方直饒千
0211b05: 佛出世也移易他一絲毫不得歷祖代興也動著他
0211b06: 一絲毫不得到這裏始可披三元戈甲提二要正印
0211b07: 闡揚濟上宗風烜赫一時保社脫或廉纖不斷釘釘
0211b08: 膠粘取笑傍觀豈堪入作所以道他人住處我不住
0211b09: 他人行處我不行不是與人難共處大都緇素要分
0211b10: 明且超宗越格直截指陳一句又作麼生以拂子拂
0211b11: 一拂云一條界破青山色萬古長如白練飛。
0211b12: 上堂青門道口赤帝城邊有一句子貫通佛祖該括
0211b13: 人天利生接物時無異緣亙今亙古不變不遷威音
0211b14: 那畔象帝之先非心所測非口所宣男女共稟凡聖
0211b15: 同源當陽揭示無黨無偏直得盡大地情與無情各
0211b16: 各發菩提心同駕般若慈航且道是那一句得恁麼
0211b17: 有力卓拄杖云一擘華山分兩路萬年流水不知春。
0211b18: 上堂蝸角蠅頭過客競勞塵世輝天鑑地至寶秘在
0211b19: 形山若能夢眼豁開便見頭頭顯露拈香擇火無非
0211b20: 寶誌道場擊缶拋鍬盡是普門境界觸目菩提咸具
0211b21: 足現前三昧已巳圓成所以云未出門時一句于已巳為
0211b22: 諸人道破了也若待興問興答線去絲來舌頭被人
0211b23: 掇轉眼腦被人換卻要見直截根源遠之遠矣然雖
0211b24: 如是燉煌今日為諸人別行一路驀豎拂子云還見
0211b25: 麼擊禪床云還聞麼只此見聞非見聞無餘聲色可
0211b26: 呈君個中若了無他事體用何妨分不分以拂子連
0211b27: 擊。
0211b28: 解制上堂三冬結制無端畫地為牢百日安禪大似
0211b29: 開眼作夢看看逗到今日上元佳節聖事告圓打開
0211b30: 布袋恁爾東去西去去則恁去只要具個咬豬狗的
0211c01: 手段逢渠即便咬殺切莫畏刀避箭鼻孔被人亂穿
0211c02: 他時異日也道向燉煌這裏結冬來雖然更聽一偈
0211c03: 處處春光物色新相逢各自奔前程草鞋跟斷歸來
0211c04: 也鐵樹花開別是春。
0211c05: 沖涵和尚訃音至師為設靈致奠云昔年聚首在鮦
0211c06: 陽其後聯燈各一方君自中州行祖令我從關內整
0211c07: 頹綱狂瀾正賴中流柱傳訃俄驚折棟梁個裏情知
0211c08: 元不滅為憐手足痛悲傷悲傷痛悼則不無且甚麼
0211c09: 處見得渠儂不滅驀召大眾云還委悉麼茶傾三
0211c10: 盞世情外香爇一爐豈偶然嗚呼哀哉伏惟尚饗。
0211c11: 吼林和尚為師慶祝請上堂瑞氣盈空輕雲潑遠山
0211c12: 之黛晴霞開旭薄霧描近渚之煙上下魚躍鳶飛村
0211c13: 落驢鳴犬吠明明空劫事一一祖師機諸人若能於
0211c14: 斯會去始知紅塵堆裏人人鼻孔撩天赤肉團上個
0211c15: 個壁立萬仞靈靈於交接之際歷歷於聲色之間魔
0211c16: 佛齊該聖凡平等卷舒出沒任運縱橫恒在大道光
0211c17: 中豎拂子云究竟不離這裏然雖如是且即今慶祝
0211c18: 一句又作麼生方外乾坤闊壺中日月長。
0211c19: 師生辰董斗垣文學仝念佛社眾居士請上堂今日
0211c20: 中元佳節乃山僧出母胎的日子承眾檀越設齋慶
0211c21: 誕但山僧自住燉煌已巳來雖不能撐持法門卻也諸
0211c22: 事繁冗每日較量鍋眼大小杓柄短長西來祖意不
0211c23: 知向甚麼處去也今日被諸人抑逼陞座思來筭去
0211c24: 只是開口不得忽爾南極老人在長生宮中聞下方
0211c25: 世界有此殊勝奇特因緣邀西王母乘雲跨鶴而至
0211c26: 座前曲躬合掌而說偈曰要知佛法在平嘗舉似諸
0211c27: 人漫度量喫飯穿衣須薦取低頭合掌好承當營為
0211c28: 動用憑誰力徹體風光已巳自彰為報在筵垂護者大
0211c29: 家唯願壽而康。
0211c30: 燉煌菩薩塔前拈香云途遙十萬八千翻譯海藏於
0212a01: 東震學究三十六國兼通道術於西乾昔日聞風今
0212a02: 朝相見且如何是相見的句遂燒香曰面目現在。
0212a03: 風穴沼祖塔前上供云洞底無私萬柏環山呈翠靄
0212a04: 當陽揭示一溪流水響潺湲神情畢露面目分明當
0212a05: 時待讖而來七載松脂燃夜火果然遇風即止青蓮
0212a06: 目瞬喪全機亦恁家國喪亡鯨鯢釣高光日月貴圖
0212a07: 野老安貼鐵牛機峻振乾坤續臨濟四世之燈衍曹
0212a08: 溪將墜之脈昔也全身無縫今則窣堵流輝單傳赫
0212a09: 奕於千峰慧葉聯芳於此地今日不肖遠孫到這裏
0212a10: 為甚麼家醜外揚遂上香云他年有叟言猶在一瓣
0212a11: 難酬嫡骨恩。
0212a12: 
0212a13: 
0212a14: 
0212a15: 
0212a16: 
0212a17: 
0212a18: 
0212a19: 
0212a20: 憨休禪師語錄卷第四終
0212a21: 
0212a22: 
0212a23: 
0212a24: 
0212a25: 
0212a26: 
0212a27: 
0212a28: 
0212a29: 
0212a30: 
