0838a01: 妙法蓮華經玄義釋籤卷第三十九　車九
0838a02: 隋天台智者大師說
0838a03: 門人灌頂記
0838a04: 唐天台沙門湛然釋
0838a05: ○次引無量義中二初引文。
0838a06: 次引無量義為證者文云我以佛眼觀一切
0838a07: 法不可宣說所以者何諸眾生性欲不同性
0838a08: 欲不同種種說法文辭是一而義別異義異
0838a09: 故眾生解異解異故得法得果得道亦異初
0838a10: 說四諦為求聲聞人而八億諸天來下聽法
0838a11: 發菩提心中於處處說甚深十二因緣為求
0838a12: 支佛人次說方等十二部經摩訶般若華嚴
0838a13: 海空宣說菩薩歷劫修行而百千比丘無量
0838a14: 眾生發菩提心或住聲聞萬億人天得須陀
0838a15: 洹至阿羅漢住辟支佛。
0838b01: ○次從佛眼觀一切下釋經意又二初明
0838b02: 初大後小次若依下明初小後大。
0838b03: 佛眼觀一切法即是頓法在前四諦十二緣
0838b04: 即是次漸。
0838b05: 初如文。
0838b06: ○次文中二初明先小後大之意次次說
0838b07: 下正明後大初又二初略標。
0838b08: 若依此文說三藏竟次說方等十二部經。
0838b09: ○次所以下釋。
0838b10: 所以次小說大者佛本授大眾生不堪抽大
0838b11: 出小令斷結成聖雖有此益非佛本懷。
0838b12: ○次正明中又三初方等次般若後法華
0838b13: 初方等中又六初略述其部大旨次故身
0838b14: 子下明被彈之人三然方等下明被彈之
0838b15: 時四何者下明受彈之意五自昔下明彈
0839a01: 訶之益六按無量義下結時此諸文者並
0839a02: 寄對小及鈍菩薩以明。
0839a03: 次說方等維摩思益殃掘摩羅彈訶小乘保
0839a04: 果之僻譏刺剌三藏斷滅之非。
0839a05: 初文者上句云小偏在聲聞下云三藏兼
0839a06: 於菩薩。
0839a07: 故身子善吉齊教專小初不曾聞大乘威德
0839a08: 或茫然棄或怖畏卻華不知是何言不知
0839a09: 以何答。
0839a10: 次文者且略舉二人餘者例善吉茫然
0839a11: 棄身子怖畏卻華以空智為入道之主
0839a12: 故寄此二人故般若中亦加此二。
0839a13: 然方等彈斥教在三藏之後被訶之時應在
0839a14: 十二年前何以得知皆追述昔訶驗是前事。
0839a15: 第三文者得果之後即有彈訶彈訶之時
0839b01: 復云往昔驗知並在十二年前。
0839b02: 何者前已巳稟教得道證於無學荷佛恩深心
0839b03: 相體信不復恚怒。
0839b04: 第四如文。
0839b05: 自昔至今恣殃掘之譏任淨名之折得為恥
0839b06: 小慕大之益喻如烹酪作生酥即此義也。
0839b07: 第五文者若未得果具足煩惱大機復生
0839b08: 若其訶則憚教不受有無益斯之謂
0839b09: 歟由得果後訶故成二益一者得果成於
0839b10: 酪益二者彈訶成生酥益。
0839b11: 按無量義得知方等是三藏之後為第三時
0839b12: 教也。
0839b13: 六如文。
0839b14: ○次明說般若中二初引經略立。
0839b15: 按無量義經云次說摩訶般若華嚴海空歷
0840a01: 劫修行者此是方等之後而明大品。
0840a02: ○次大品下釋經意釋中四初略釋經意
0840a03: 次又云下明部中共別三大品下結成次
0840a04: 第四復言下結益。
0840a05: 大品或說無常無我或說於空或說不生不
0840a06: 滅皆歷色心至一切種智句句迴轉明修行
0840a07: 法即是歷劫修行之意也。
0840a08: 初如文。
0840a09: ○次文者初是共。
0840a10: 又云百千比丘萬億人天得須陀洹及阿羅
0840a11: 漢住辟支佛者驗是共般若也。
0840a12: ○次而言下別別即不共。
0840a13: 而言華嚴海空者若作寂滅道場之華嚴此
0840a14: 非次第今依法性論云鈍根菩薩三處入法
0840a15: 界初則般若次則法華後則涅槃因般若入
0840b01: 法界即是華嚴海空又華嚴時節長昔小機
0840b02: 未入如聾如今聞般若即能得入即其義
0840b03: 馬。
0840b04: 此是不共般若與二乘共說又分二義一
0840b05: 以法界為華嚴二以時長通至於後二義
0840b06: 俱通是故兩存大機則華嚴不休小機則
0840b07: 諸教次第是故鈍根猶同小見。
0840b08: 大品通三乘人可得有四果華嚴隔小故無
0840b09: 此義故方等之後次說般若為第四時教也
0840b10: 復言熟酥味者命令轉教領知眾物心漸通
0840b11: 泰自知螢火不及日光敬伏之情倍更轉熟
0840b12: 如從生酥轉成熟酥也。
0840b13: 三四如文。
0840b14: ○次明般若之後說法華者亦二初引教
0840b15: 略立。
0841a01: 又解般若之後明華嚴海空者即是圓頓法
0841a02: 華教也。
0841a03: ○次釋釋中三初明說頓之意。
0841a04: 何者初成道時純說圓頓為不解者大機未
0841a05: 濃以三藏方等般若洮汰淳熟根利障除堪
0841a06: 聞圓頓即說法華開佛知見得入法界與華
0841a07: 嚴齊法性論中入者是也。
0841a08: ○次故下引證結意。
0841a09: 故下文云始見我身入如來慧今聞是經入
0841a10: 於佛慧初後佛慧圓頓義齊故次般若之後
0841a11: 說華嚴海空齊法華也亦第五時教也。
0841a12: ○三復言下結益益中二初明與涅槃同
0841a13: 味。
0841a14: 復言醍醐者是眾味之後也涅槃稱為醍醐
0841a15: 此經名大王故知二經俱是醍醐。
0841b01: ○次又燈明下明化緣不同故有無不等
0841b02: 於中又四先釋次譬三法華下引證四問
0841b03: 下料簡釋疑。
0841b04: 又燈明佛說法華經竟即於中夜唱入涅槃
0841b05: 彼佛一化初說華嚴後說法華迦葉佛時亦
0841b06: 復如是悉不明涅槃皆以法華為後教後味
0841b07: 今佛熟前番人以法華為醍醐更熟後人
0841b08: 重將般若洮汰方入涅槃復以涅槃為後教
0841b09: 後味。
0841b10: 譬如田家先種先熟先晚種後熟後。
0841b11: 初二如文。
0841b12: ○次引證中二先引證。
0841b13: 法華八千聲聞無量生菩薩即是前熟果
0841b14: 實於法華中更無所作若五千自起人天
0841b15: 被移皆是後熟涅槃中。
0842a01: ○次為此下結。
0842a02: 為此義故故云從摩訶般若出大涅槃即後
0842a03: 番次第也按無量義云摩訶般若次華嚴海
0842a04: 空即前番法華中次第也。
0842a05: ○四料簡中問。
0842a06: 問何意知鈍者於法華不入更用般若洮汰。
0842a07: 如文。
0842a08: 答釋論云須菩提何故更問菩薩畢定不畢
0842a09: 定答云須菩提於法華中聞諸菩薩受記作
0842a10: 佛今於般若中更問畢定不畢定當知法華
0842a11: 之後更明般若也。
0842a12: 次答中言大論須菩提更問畢定不畢定
0842a13: 者大論九十三先舉經云須菩提白佛言
0842a14: 世尊菩薩摩訶薩為畢定為不畢定佛告
0842a15: 須菩提畢定非不畢定須菩提言為何處
0842b01: 畢定聲聞耶支佛道耶佛言非二乘道中
0842b02: 是佛道中須菩提復問為初心菩薩為後
0842b03: 心菩薩佛言初心及致皆悉畢定須菩
0842b04: 提於法華中已巳聞諸菩薩得記故已巳畢定
0842b05: 今復更問故知須菩提更為未入者問故
0842b06: 知法華之後更說般若明矣般若不殊故
0842b07: 結集者同為一部。
0842b08: ○三引信解者具歷五時又為二先引證
0842b09: 領五時教次此五味下結兩經同味。
0842b10: 三引信解品四大聲聞領教證次第者文云
0842b11: 其父先來求子不得中止一城其家大富多
0842b12: 有僮僕臣佐吏民亦甚眾多時貧窮子遇到
0842b13: 父舍疾走而去即遣傍人急追將還窮子驚
0842b14: 愕稱怨大喚無罪囚執此必定死父語使言
0842b15: 不須此人勿強將來此領何義領初成佛寂
0843a01: 滅道場法身大士四十一地眷屬圍遶說圓
0843a02: 頓教門于時以大擬子機生悶絕當知佛日
0843a03: 初出頓教先開譬如從牛必先出乳爾時長
0843a04: 者將欲誘引其子而以方便密遣二人形色
0843a05: 憔悴無威德者汝可詣彼徐語窮子雇汝除
0843a06: 糞即脫瓔珞著垢膩衣以方便故得近其子
0843a07: 此領何義此領次頓之後隱舍那威德相好
0843a08: 作老比丘像說三藏之教二十年中常令除
0843a09: 糞得一日之價即是從十二部後出修多羅
0843a10: 于時見思已巳斷無漏心淨譬如從乳出酪也
0843a11: 又經過是已巳後心相體信出入無難然其所
0843a12: 止故在本處此領何義明三藏之後次說方
0843a13: 等已巳得道果心相體信聞大名入住小名出
0843a14: 苦言彈訶名無難又進宅內名入入見臣
0843a15: 豪族大功德力聞寶炬陀羅尼見不思議解
0843b01: 脫神變故名入也出者止宿草庵二乘境界
0843b02: 名出也心相體信者得羅漢已巳聞罵不瞋內
0843b03: 心慚愧不敢以聲聞支佛法化人心漸淳熟
0843b04: 如從酪出生酥是名從修多羅出方等經即
0843b05: 第三時教也是時長者有疾自知將死不久
0843b06: 語窮子言我今多有金銀珍寶倉庫盈溢其
0843b07: 中多少所應取與窮子受領知眾物而無
0843b08: 悕取一餐之意然其所止故在本處此領何
0843b09: 義從方等後次說般若般若觀慧即是家業
0843b10: 歷於名色乃至種智即是眾物善吉等轉教
0843b11: 即是領知但為菩薩說自不行證故無悕取
0843b12: 即是從方等經出摩訶般若因是得識大士
0843b13: 法門滅破無知譬從生酥出熟酥是為第四
0843b14: 時教也復經少時父知子意漸已巳通泰臨欲
0843b15: 終時而命其子并會親族即自宣言此實我
0844a01: 子我實其父今吾所有皆是子有付以家業
0844a02: 窮子歡喜得未曾有此領何義即是般若之
0844a03: 後次說法華先以領知庫藏諸物後不須說
0844a04: 但付業而已巳譬前轉教皆知法門不須重演
0844a05: 觀法直破草庵賜一大車授作佛記豈非明
0844a06: 見佛性住大涅槃故言從摩訶般若出大涅
0844a07: 槃是時無明破中道理顯其心皎潔如清醍
0844a08: 醐即是從於熟酥轉出醍醐為第五時教也。
0844a09: 初言次第者華嚴初云於菩提道場始成
0844a10: 正覺在初明矣諸部小乘雖云初成自是
0844a11: 小機見為初耳據信解品脫妙著麤故知
0844a12: 居次大集云如來成道始十六年故知方
0844a13: 等在鹿苑後仁王云如來成道二十九年
0844a14: 已巳為我說摩訶般若故知般若在方等後
0844a15: 亦知仁王在大品後法華云四十餘年大
0844b01: 經云臨滅度時當知次第有所據也故知
0844b02: 古人以法華為般若對第四味獨以涅槃
0844b03: 為第五味矣矣。
0844b04: ○次文又二初明二經味同。
0844b05: 此五味教調熟一漸機眾生如身子等大
0844b06: 德聲聞於法華中得受記見如來性成大
0844b07: 果實如秋冬藏更無所作不生不生名大
0844b08: 涅槃即是前番從摩訶般若出妙法華為未
0844b09: 熟者更論般若入於涅槃而見佛性即是後
0844b10: 番又從般若出大涅槃也。
0844b11: ○次然二經下以起盡同相釋同味之意
0844b12: 於中又二初標次如法華下釋。
0844b13: 然二經教意起盡是同。
0844b14: 初言然二經教意起盡是同者起謂正說
0844b15: 初分盡謂正說末分。
0845a01: ○釋中二初正明起盡同次又涅槃下重
0845a02: 辨。
0845a03: 如法華三周說法斷奠聲聞咸歸一實後開
0845a04: 近顯遠明菩薩事涅槃亦爾先勝三修斷奠
0845a05: 聲聞入祕密藏後三十六問明菩薩事也。
0845a06: 初文者法華以本二門為初後二分初
0845a07: 則開權顯實斷奠聲聞後明本門增道
0845a08: 生重更辨前開權化主久遠成佛故涅槃
0845a09: 正說開為四初純陀品去明涅槃施斷
0845a10: 奠三修二長壽品去十四品明涅槃義三
0845a11: 現病品去五品明涅槃行四師子吼品去
0845a12: 三品明涅槃用故知初已斷奠聲聞後但
0845a13: 明於涅槃義用是故二經起盡同也。
0845a14: 又涅槃臨滅更扶三藏誡約將來使末代鈍
0845a15: 根不於佛法起斷滅見廣開常宗破此顛倒
0845b01: 令佛法久住如此等事其意則別第五醍醐
0845b02: 佛性味同也。
0845b03: ○三明半滿相成中意且置前三於一代
0845b04: 教復須以半滿兩義相成方能消通一代
0845b05: 妨難五味之處雖然若不論相成於理未
0845b06: 盡於中為二初明單用有妨次今明下正
0845b07: 明相成。
0845b08: 三約五味半滿相成者若直論五味猶同南
0845b09: 師但得方便若直半滿猶同北師但得其實。
0845b10: 初文中云若直用五味猶同南師無慧方
0845b11: 便雖有方便無實慧故故名為縛若直用
0845b12: 半滿猶同北師無方便慧雖有實慧無方
0845b13: 便故故慧名縛何者若以鹿苑為半後去
0845b14: 皆滿滿中但得約實一途而失於權以他
0845b15: 明滿不分權實故今順舊但得名實而失
0846a01: 生熟二酥之益及生熟中兩教二乘及兩
0846a02: 教中始入菩薩是故滿中但得於實。
0846a03: ○次正明中意則不爾互相成益五味則
0846a04: 一道豎進味味有半滿相成復於味味皆
0846a05: 有祕密及以不定是則慧得方便故慧解
0846a06: 方便得慧則方便解權實俱遊於茲明矣
0846a07: 於中又二先略明離過次若華嚴下正判。
0846a08: 今明五味不離半滿半滿不離五味五味有
0846a09: 半滿則有慧方便解半滿有五味有方便慧
0846a10: 解權實俱遊如鳥二翼雖復俱遊行藏得所。
0846a11: 初文中言不相離者半滿相對有開有合
0846a12: 今家五味次第唯用大經為有所據然諸
0846a13: 教意散在諸經大經之文但略結示前諸
0846a14: 教耳。
0846a15: ○次正判又二初正判次如來下明半滿
0846b01: 之功是則今家相成之意不同古人者良
0846b02: 有以也。
0846b03: 若華嚴頓滿大乘家業但明一實不須方便
0846b04: 唯滿不半於漸成乳三藏客作但是方便唯
0846b05: 半不滿於漸成酪若方等彈訶則半滿相對
0846b06: 以滿斥半於漸成生酥若大品領教帶半論
0846b07: 滿半則通為三乘滿則獨為菩薩於漸成熟
0846b08: 酥若法華付財廢半明滿若無半字方便調
0846b09: 熟鈍根則亦無滿字開佛知見於漸成醍醐。
0846b10: 初文中言頓滿等者華嚴正隔小明大於
0846b11: 彼初分永無聲聞故云唯滿後之四味或
0846b12: 單或帶可以意知是故不同舊人所判況
0846b13: 復次第永異他人。
0846b14: ○次功能中二初舉化主稱歎。
0846b15: 如來殷勤稱歎方便者半有成滿之功意在
0847a01: 此也。
0847a02: ○次述聲聞領解。
0847a03: 四大聲聞領解無上寶聚不求自得安住實
0847a04: 智中者皆由半滿相成意在此也。
0847a05: ○四明合不合中二先明來意。
0847a06: 四明合不合者半滿五味既通約諸經諸經
0847a07: 不同今當辨其開合。
0847a08: ○次若華嚴下正明合不合又為二初正
0847a09: 釋次問答釋疑初文三初明五味有合不
0847a10: 合前三味不合般若有合不合法華一向
0847a11: 合合是會之異名次自鹿苑下明合不合
0847a12: 所以三就下四句分別合不合相。
0847a13: 若華嚴正隔小明大於彼初分永無聲聞後
0847a14: 分則有雖復在坐如聾如非其境界爾時
0847a15: 尚未有半何所論合次開三乘引接小機令
0847b01: 斷見思則以小隔大既不論滿何所可合故
0847b02: 無量義云三法四果二道不一不一即不合
0847b03: 也若方等教或半滿雙明或半滿相對或以
0847b04: 滿彈半稟半聞滿雖知恥小猶未入大故云
0847b05: 止宿草庵下劣之心猶未能改則半滿不合
0847b06: 般若以滿洮練於半命領家業明半方便通
0847b07: 入無生半字法門皆是摩訶衍是合其法而
0847b08: 不悕取一餐之物即是未合其人是故半滿
0847b09: 不合若至法華覺悟化城云非真實汝等所
0847b10: 行是菩薩道即是合法汝實我子即是合人
0847b11: 人法俱合。
0847b12: 初法中言後分等者準不思議境界經云
0847b13: 舍利子等五百聲聞皆是他方極位菩薩
0847b14: 故今在此逝多林會示聲聞據華嚴經
0847b15: 文殊師利逝多林出時舍利弗語五百言
0848a01: 汝等且觀文殊師利相好威儀等據彼經
0848a02: 中舍利弗語辭似如已巳聞諸大乘竟如在
0848a03: 方等般若會時未能悟故狀當聾以後
0848a04: 分之言時仍長遠亦可通在鹿苑之前今
0848a05: 且判在華嚴會時。
0848a06: ○次文中二初通明三乘得合之處次別
0848a07: 顯聲聞得合之處初文又二初明在法華
0848a08: 次明在涅槃二文各有先釋次引證。
0848a09: 自鹿苑開權歷諸經教來至法華始得合實
0848a10: 故無量義云四十餘年未顯真實。
0848a11: 若於法華未合於涅槃得合法性論明中下
0848a12: 二根八法界者即是得合菩薩也。
0848a13: ○次別顯聲聞中二先標二教。
0848a14: 若論聲聞一祕密合二顯露合。
0848a15: ○次釋二教釋中二先祕次顯。
0848b01: 祕密合者初為提謂說五戒法已巳有密悟無
0848b02: 生忍者況修多羅方等般若豈無密悟此則
0848b03: 不論。
0848b04: 初祕中以提謂況出三時此文可以通冠
0848b05: 一切。
0848b06: ○次明顯中三初論未入位隨處得入者。
0848b07: 若就顯露未入位聲聞亦隨處得合例如般
0848b08: 若三百比丘得記者是也。
0848b09: 意云此等不專在法華非謂全不至法華。
0848b10: ○次明住果不過法華三未入位下明法
0848b11: 華中上慢之輩來至涅槃。
0848b12: 若住果聲聞決至法華敦信令合若住果不
0848b13: 合是增上慢。
0848b14: 次文中言敦信者入位之人借使至法華
0848b15: 不肯合者正當敦逼之文文云若有實得
0849a01: 阿羅漢不信此法者無有是處當知不合
0849a02: 即是不信不信故名不實得故云不合成
0849a03: 增上慢上慢之人實不得入得入之人非
0849a04: 增上慢。
0849a05: 未入位五千簡眾起去到涅槃中方復得合。
0849a06: 第三文中言五千起去者於涅槃會方得
0849a07: 入妙又大瓔珞譬喻品中復有五千菩薩
0849a08: 聞佛說如來法身功德即從座起遶佛三
0849a09: 匝而退目連問佛此諸正士修菩薩道已巳
0849a10: 入如來正法之藏行過二乘何故聞說三
0849a11: 身深義不受而退耶佛言善男子此人聞
0849a12: 說是法沸血流面何以故是無量劫恒誹
0849a13: 謗受罪此五千者從過去恒沙佛所修六
0849a14: 度起想著有悔心有退轉當經歷多劫勤
0849a15: 苦千佛過去猶不得度其上首者名曰勇
0849b01: 智雖修菩薩道欲得成佛不可得如人欲
0849b02: 於虛空造室已發菩提心修六度行有著
0849b03: 有悔心有退轉雖聞三身尚從座起去況
0849b04: 諸聲聞未曾入位增上慢者是方等部抑
0849b05: 挫之辭故云千佛過去若其實說此人於
0849b06: 涅槃中尚已巳得入。
0849b07: 就諸教通作四句華嚴三藏非合非不合
0849b08: 方等般若一向不合法華一向合涅槃亦合
0849b09: 亦不合何者涅槃為末代更開諸權引後代
0849b10: 鈍根故言亦不合。
0849b11: 三四句分別中初句云華嚴三藏非合非
0849b12: 不合者華嚴帶別名非合既是純大不與
0849b13: 小並則不同於方等般若名非不合三藏
0849b14: 純小未合於大名為非合既是純小不與
0849b15: 大並不同方等般若並對而說名非不合
0850a01: 涅槃亦合亦不合者本不住小名亦合仍
0850a02: 存方便名亦不合餘句可知。
0850a03: ○次釋疑。
0850a04: 問菩薩因法華入法界與華嚴合不見因華
0850a05: 嚴入一乘與法華合答華嚴入法界即是入
0850a06: 一乘云云。
0850a07: 如文。
0850a08: ○次料簡中列章。
0850a09: 五料簡者為三意一約通別二益不益三約
0850a10: 諸教。
0850a11: ○解釋釋中二先釋次問答釋疑初又二
0850a12: 初略立。
0850a13: 通別者夫五味半滿論別別有齊限論通通
0850a14: 於初後。
0850a15: ○次釋釋中初明前四味通後次若涅槃
0850b01: 下明涅槃法華通至於前初文自四初明
0850b02: 華嚴中二初引經釋次況結初文又二初
0850b03: 明通至二經次明通至涅槃。
0850b04: 若華嚴頓乳別但在初通則至後故無量義
0850b05: 云次說般若歷劫修行華嚴海空法華會入
0850b06: 佛慧即是通至二經。
0850b07: 初文言二經者謂般若法華以般若亦得
0850b08: 名華嚴故法華佛慧不殊初故。
0850b09: ○次通至涅槃為二初正引經次夫日下
0850b10: 述意。
0850b11: 又像法決疑經云今日坐中無央數眾各見
0850b12: 不同或見如來入涅槃或見如來住世一劫
0850b13: 若減一劫若無量劫或見如來丈六之身或
0850b14: 見小身或見大身或見報身蓮華藏世界海
0850b15: 為千百億釋迦牟尼佛說心地法門或見法
0851a01: 身同於虛空無有分別無相無礙遍同法界
0851a02: 或見此處山林地土沙或見七寶或見此處
0851a03: 乃是三世諸佛所行之處或見此處即是不
0851a04: 可思議諸佛境界真實之法。
0851a05: 初文者彼經既有住世無量劫之言又見
0851a06: 報身蓮華藏海說心地法門等故知華嚴
0851a07: 至涅槃後以彼像法決疑結涅槃故。
0851a08: 夫日初出先照高山日若垂沒亦應餘輝峻
0851a09: 嶺。
0851a10: 次述意者初出先照既別得頓名餘輝獨
0851a11: 及與先照何殊則初後俱照高山高山不
0851a12: 異照體無別是故初後俱是華嚴。
0851a13: 故蓮華藏海通至涅槃之後況前教耶。
0851a14: 況結可知。
0851a15: ○次若修下酪味通後又為四初略立次
0851b01: 何者下證成三釋論下以結集證成四當
0851b02: 知下結。
0851b03: 若修多羅半酪之教別論在第二時通論亦
0851b04: 至於後何者迦留陀夷於法華中得授記
0851b05: 後入聚落被害作結戒緣起又如身子法華
0851b06: 請主後入滅均提持三衣至佛問云云豈非三
0851b07: 藏至後耶。
0851b08: 次文者二人雖於法華得記此後猶作三
0851b09: 藏結戒之緣故知三藏至後言迦留陀夷
0851b10: 者由非時入聚落為俗所疑遂被打殺埋
0851b11: 馬糞中佛令諸比丘求不得從馬糞出
0851b12: 便入滅度因斯佛制白入聚落文在涅槃
0851b13: 故知涅槃共結小藏又如身子於法華中
0851b14: 而為請主至滅度已帝釋供養已巳收取三
0851b15: 衣付沙彌沙彌持和尚三衣奉佛帝釋以
0852a01: 事白佛若有所說當受持先至阿難所問
0852a02: 已巳阿難共來至佛所佛問汝和尚戒身滅
0852a03: 不答言不滅乃至解脫知見身滅不答言
0852a04: 不滅阿難言彼恒說法教化無我故憶此
0852a05: 耳佛言止止阿難過去諸佛可非滅耶而
0852a06: 五分不滅何所憂愁耶雖云五分不滅終
0852a07: 是小乘中意故三藏至後當知聲聞雖得
0852a08: 授記小機未悟終自見小舍利弗滅度緣
0852a09: 出增一第九。
0852a10: 釋論云從初鹿苑至涅槃夜所說戒定慧結
0852a11: 為修路等藏。
0852a12: 當知三藏通至於後。
0852a13: ○三方等至後中二先立。
0852a14: 若方等教半滿相對是生酥教別論是第三
0852a15: 時通論亦至於後。
0852b01: ○次何者下釋釋中二釋結。
0852b02: 何者陀羅尼云先於王舍城授諸聲聞記今
0852b03: 復於舍衛國祇陀林中復授聲聞記昔於波
0852b04: 羅柰授聲聞記身子云世尊不虛所言真實
0852b05: 故能第二第三授我等記故知方等至法華
0852b06: 後。
0852b07: 釋中云陀羅尼云者是方等陀羅尼下卷
0852b08: 經云文殊師利言今我不知是大陀羅尼
0852b09: 義之所趣向念已巳白佛言世尊如前所說
0852b10: 先於王城已巳授聲聞記今復於舍衛國授
0852b11: 聲聞記昔於波羅柰授聲聞記我今少疑
0852b12: 欲有請問惟佛許舍利弗問文殊師利
0852b13: 世尊授記不久得菩提各於世界如今世
0852b14: 尊世尊不虛所言真實故能第二第三授
0852b15: 我等記必當如釋迦牟尼言至法華後者
0853a01: 即指王城授記同於法華舍衛國記即指
0853a02: 方等在法華後彼經下文又云舍利弗聞
0853a03: 文殊得記問文殊師利於汝意云何文殊
0853a04: 語舍利弗汝意云何猶如枯樹更生華不
0853a05: 亦如山水還本處不析石還合不燋種生
0853a06: 芽不舍利弗言不也文殊言若不可得云
0853a07: 何問我得記生歡喜不授記無形無相無
0853a08: 我無有言語無去來今猶如野馬如是觀
0853a09: 者乃名得記此文是文殊破舍利弗得記
0853a10: 之相亦同彈訶仍似般若亦可云般若在
0853a11: 前意也。
0853a12: ○四明般若中二先立。
0853a13: 般若帶半論滿是熟酥教別論在第四時通
0853a14: 論亦至初後。
0853a15: ○次何者下釋釋中二初文正引經釋。
0853b01: 何者從得道夜至泥洹夜常說般若。
0853b02: ○次又釋論下引事證。
0853b03: 又釋論云須菩提問畢定不畢定當知般若
0853b04: 亦至後。
0853b05: ○次明後至初為二先涅槃次法華初文
0853b06: 二初立。
0853b07: 若涅槃醍醐滿教別論在第五時通論亦至
0853b08: 於初。
0853b09: ○次釋釋中二先據道理。
0853b10: 何者釋論云從初發心常觀涅槃行道前來
0853b11: 諸教豈無發心菩薩觀涅槃耶。
0853b12: ○次大經下證。
0853b13: 大經云我坐道場菩提樹下初成正覺爾時
0853b14: 無量阿僧祇恒沙世界諸菩薩亦曾問我是
0853b15: 甚深義然其所問句義功德亦皆如是等無
0854a01: 有異如是問者則能利益無量眾生此則通
0854a02: 至於前。
0854a03: ○次法華中二初分顯祕。
0854a04: 若法華顯露邊論不見在前祕密邊論理無
0854a05: 障礙故身子云我昔從佛聞如是法見諸菩
0854a06: 薩受記作佛。
0854a07: ○次結。
0854a08: 豈非證昔通記之文。
0854a09: 云通記者昔日授記佛意不壅小乘情隔
0854a10: 自無悕取況約祕密已記二乘據斯以論
0854a11: 通至鹿苑。
0854a12: 問涅槃追說四方等正開四別教復有四若
0854a13: 為分別答涅槃當四通入佛性別教次第後
0854a14: 見佛性方等保證二不見性云云。
0854a15: 次釋疑中云別教復有四者別教十住修
0854b01: 生無生十行修於無量十向修於無作登
0854b02: 地證於無作故云有四又十行中習諸佛
0854b03: 法具足習於一十六門亦名為四問住以
0854b04: 習八何故行中更習十六答前是自行隨
0854b05: 用一門後為化他是故行中更習前八是
0854b06: 故十六俱須廣習。
0854b07: ○二益不益中先敘意。
0854b08: 二就益不益料簡者若華嚴為乳三藏為酪
0854b09: 此則方便味濃大乘味薄。
0854b10: ○次分釋釋其濃淡初約取用邊為二先
0854b11: 釋次不可下結初文二謂譬合。
0854b12: 釋此為三一取用益為論如貴藥非病治賤
0854b13: 藥是病宜貴藥非宜徒服無益。
0854b14: 初說華嚴於初心未深益於漸機亦未轉於
0854b15: 二緣如乳若漸機稟三藏能斷見思三毒稍
0855a01: 盡即轉凡成聖如變乳為酪。
0855a02: ○次文二先以譬結次少分下明譬意初
0855a03: 文亦二先譬。
0855a04: 不可以用益謂賤勝不用益謂貴劣。
0855a05: ○次合合又二先正合。
0855a06: 華嚴亦如是。
0855a07: ○次於小下以譬帖合。
0855a08: 於小如乳於大如醍醐。
0855a09: 少分譬喻不可全求也。
0855a10: 次譬意中言少分譬喻不可全求者以華
0855a11: 嚴為乳但取機生未堪入大復在五味最
0855a12: 初而說是故華嚴分喻初味而未得於華
0855a13: 嚴之頓及別圓兩教俱有五味次第之相
0855a14: 復有不定及祕密等。
0855a15: ○次約良醫譬簡中三初譬。
0855b01: 二如良醫有一祕方具十二藥三種最貴善
0855b02: 占病相盈縮所宜終不乖候謬有所治。
0855b03: ○次佛亦如是下合。
0855b04: 佛亦如是圓方妙治具十二部無問廣記最
0855b05: 為甚深菩薩智利具足全服二乘病重以九
0855b06: 為劑。
0855b07: ○三此若下結結中二先結盈縮意。
0855b08: 此若不縮於病無益於不縮為乳於縮為酪。
0855b09: ○次此取下結用譬意。
0855b10: 此取相生次第為譬不取濃淡淺深。
0855b11: 不以味濃為乳味淡為酪故知自約次第
0855b12: 相生為譬全用在初故如乳縮用居次故
0855b13: 如酪。
0855b14: ○三約行人中二先正釋次更問答料簡
0855b15: 初文二初正約小乘行人得名不同。
0856a01: 三約行人心者說華嚴時凡夫見思不轉故
0856a02: 言如乳說三藏時斷見思惑故言如酪至方
0856a03: 等時被挫恥伏不言真極故如生酥至般若
0856a04: 時領教識法如熟酥至法華時破無明開佛
0856a05: 知見受記作佛心已巳清淨故言如醍醐。
0856a06: ○次行人下結不同意。
0856a07: 行人心生教亦未轉行人心熟教亦隨熟。
0856a08: ○次問答中二先問。
0856a09: 問為一人稟五味為五人耶。
0856a10: ○次答答中為三即頓漸不定初文是頓
0856a11: 次自有下是漸三自有利根下不定三文
0856a12: 各二先釋次引大經。
0856a13: 答自有一人稟一味如華嚴中純一根性即
0856a14: 得醍醐不歷五味也大經云雪山有草牛若
0856a15: 食者即得醍醐自有一人歷五味如小乘根
0856b01: 性於頓如乳三藏如酪乃至醍醐方乃究竟
0856b02: 如大經云從牛出乳乃至酥出醍醐。
0856b03: 自有利根菩薩未入位聲聞或於三藏中見
0856b04: 性是歷二味自有方等中見性是歷三味般
0856b05: 若中見性是歷四味如三百比丘大經云置
0856b06: 毒乳中遍五味中悉能殺人即此意也。
0856b07: 以由三例不同故稟味亦多少不一此即
0856b08: 義當於三非即約行論三何者如二乘人
0856b09: 至醍醐時亦得名頓如不定中見性之言
0856b10: 並是頓義由初問云稟味多少是故答中
0856b11: 還依教相出此三意言歷二味乃至四味
0856b12: 者至第二味即便見性故云二味三四亦
0856b13: 然。
0856b14: 
0856b15: 妙法蓮華經玄義釋籤卷第三十九
0857a01: 音釋
0857a02: 蜎許緣切小飛也。蠕乳切蟲動貌。
