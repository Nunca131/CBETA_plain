0622b15: 
0622b16: 
0622b17: 南宋元明禪林僧寶傳卷九
0622b18: 
0622b19: 中普應本國師
0622b20: 中普應國師者。諱明本。其先臨濟玄。玄七傳楊岐
0622b21: 會。會八傳無準範。範傳雪巖欽。欽傳高妙。妙之嗣
0622b22: 四人。師居其首。師自臨濟其世十八。臨濟自少林其
0622b23: 世十一。是師為少林二十九世之正胤也。師出錢塘
0622b24: 孫姓。母李氏夢。無門開道者。持燈至其家而生。師生
0622c01: 之時。內室五色光明者三晝夜。襁褓即具大人相。坐
0622c02: 則跏趺。嬉戲則為佛事。既冠。閱傳燈錄。至明知生是
0622c03: 不生之理。為甚卻被生死之所流轉。大疑。乃求依獅
0622c04: 子院高妙禪師。妙公喜度之。三載觀流泉有省。求
0622c05: 妙公印證。被打出。自此日作夜侍。常至晨鐘鳴不
0622c06: 去。妙公不顧。久而洞徹玄旨。妙公大悅。書自相贊與
0622c07: 師曰。我相不思議。佛祖莫能視。獨許不肖兒。得見半
0622c08: 邊鼻。洎十載。妙公告寂時。以大覺寺屬師。師推首座
0622c09: 祖雍主之。遂一笠吳楚。西至皖山匡廬。乃東還。結幻
0622c10: 住菴於吳雁蕩。遂成叢席。霆發瞿公請主大覺。不就。
0622c11: 舉定叟泰應之。泰嘗受職於一山萬矣。乃欲改嗣於
0622c12: 師。師大不然。以書卻之曰。昨者坐語。未及它論。而首
0622c13: 以住院承嗣扣之者。惟恐足下苟循世諦故也。本與
0622c14: 足下。納交十六年。彼此心懷。洞然明白。豈意足下不
0622c15: 諒愚情。反欲相及。何臨事反覆若此耶。古人於法嗣
0622c16: 嫡傳。所以深明宗係者。大法源委。不可誣也。世漓俗
0622c17: 薄。奉金請拂。以院易嗣者有之。本嘗痛心於此。夫大
0622c18: 覺雖先師開山。然十方叢林儘有尊宿。捨彼不取。而
0622c19: 必欲本尸。何識量之不廣也。本非畏住持。實畏嗣法
0622c20: 於開山也。故退避力辭。而舉足下為之主政。以足下
0622c21: 自師一山禪師。豈可苟循世俗而易其所師哉。繇此
0622c22: 言之。本猶不欲以先師座下人。迭尸大覺。而況牽枝
0622c23: 引蔓。欲為本之嗣乎。聞命駭然。專逆流。塔主預此
0622c24: 拜聞。望以玉峽之音。直與拈出。或欲循俗易嗣。則本
0623a01: 斷然不敢與足下一日相聚也。至扣至扣。師還天目
0623a02: 廬高峰塔。至大戊申。仁宗在青宮。聘之不就。賜金紋
0623a03: 衣。加號法慧禪師。師隱去儀真。己已酉。即船以居。乃吟
0623a04: 曰。嬾將前後論三三。端的船居勝住菴。為不定方真
0623a05: 丈室。是無住相活伽藍。村水國開晨供。月浦花汀
0623a06: 放晚參。有客扣舷。來問道。頭陀不用口。喃喃庚戌。又
0623a07: 還天目。辛亥。復船居。吳江陳子聰為師建幻住菴。師
0623a08: 又去之。北隱汴梁。吟曰。市安居儘自繇。百般成現
0623a09: 絕馳求。綠菘紫芥攔街賣。白米青柴倚戶收。十二時
0623a10: 中生計足。數千年外道緣周。苟於心外存諸見。敢保
0623a11: 驢年會合頭。明年又結幻住菴於六安山。吟曰。胸中
0623a12: 何愛復何憎。自愧人前百不能。旋拾斷雲修破衲。高
0623a13: 攀危磴閣枯藤。千峰環遶半間屋。萬境空閒一箇僧。
0623a14: 除此現成公案外。且無佛法繼傳燈。丞相脫驩公望
0623a15: 風訪師。師又棄菴。去之東海州。吟曰。道人孤寂任栖
0623a16: 遲。跡寄湖村白水西。四壁昏茅屋窄。一天霜重板
0623a17: 橋低驚濤拍岸明生滅。止水涵空示悟迷。萬象平沉
0623a18: 心自照。波光常與月輪齊。驩公戒邑吏強師至私第。
0623a19: 乃與中書平章并諸山。必致師於靈隱。師固辭曰。夫
0623a20: 住持者。須具三種力。庶不敗事。一道力。二緣力。三智
0623a21: 力。道體也。緣智用也。有其體而缺其用。尚可為之。但
0623a22: 化權不周。事儀不備耳。使道體既虧。便神異無筭。雖
0623a23: 緣與。智亦奚為哉。或體用並缺。然居之。曰因曰果。
0623a24: 寧無慊於中乎。貧道無其實。故不敢尸其名。竟稱病
0623b01: 還天目。延祐丙辰。上諭宣政院。簡釆名山宿德。以聞。
0623b02: 承旨者期入天目。師聞遯去。南徐丹陽蔣均為建幻
0623b03: 住菴。戊午。又還天目。明年九月。朝旨褒號佛慈圓照
0623b04: 廣慧禪師。改獅子院。為正宗禪寺。駙馬瀋王王璋。又
0623b05: 齎御香紫衣。即所居而修敬慕焉。宣政又以徑山請
0623b06: 師。師不就。乃結幻住菴於中隹山。中隹去西峰三十
0623b07: 里。巖磴險絕。緇素涉甚難。求師歸院。至治癸亥。西
0623b08: 峰凍涸。大木摧折。師自敘曰。余初心出家。志在草衣。
0623b09: 垢面習頭陀行。以服田衣。抱愧沒齒。平昔嬾退。非
0623b10: 矯世絕俗。以文字則失於學問。參究則缺於悟明。
0623b11: 尋常為好事者之所稱道。亦報緣之偶然耳。秋示微
0623b12: 疾。有省候者。師皆曰。幻住菴漏且朽矣。不可久住也。
0623b13: 有僧告歸吳門。師曰。何不過了。中秋去十三日。手書
0623b14: 屬弟子曰。幻者朝死夕化。骨便送歸三塔。依清規儀
0623b15: 式。不許循世禮也。次日白虹貫山。巔師跏趺。書偈而
0623b16: 化。停龕三日。顏益和悅。道俗奔集踰萬。奉全身塔於
0623b17: 寺西望江石。閱世六十一。坐夏三十七。明宗己巳賜
0623b18: 諡謚。曰智覺禪師。塔曰法雲。元統甲戌。追尊為普應國
0623b19: 師。乃以廣錄三十卷。頒入大藏。更命重臣。銘國師道
0623b20: 行於南詔五比丘。繪師頂相還國。四眾迎相。入中
0623b21: 慶城相。放五色異光。繇是傾信禪宗。奉師為南詔第
0623b22: 一祖。時皆曰。本公圓辯不閟。針砭多方。哀講士之趨
0623b23: 岐。傷禪流之混繼。乃推大覺以嗣開先。接玄鑑而化
0623b24: 南詔。有大愚安龍潭信之高風。至於大功不宰。至
0623c01: 讓無名。杖履蕭然。雲行舉視聲名。而若甘。肥遯
0623c02: 以如飴。楷芙蓉訥圓通不足過之。以其瀚海餘波。
0623c03: 屯雨驟。提鳳閣之儒臣。醒天潢之貴戚。而永明壽明
0623c04: 教嵩。庶可並駕云。
0623c05: 贊曰。人人抱荊山之璧。箇箇得赤水之珠。何難兄釋
0623c06: 迦。而弟彌勒。及讀本祖自敘之語。愧汗橫流。俯仰無
0623c07: 地矣。嗟乎非真祖師心語不吐。非正嫡裔背汗不流。
0623c08: 心語不吐者昧後也。背汗不流者欺先也。昧後欺先。
0623c09: 互相啗啖。則本祖隱現。堪忍世界。何日而休哉。
0623c10: 仰山佛智禪師
0623c11: 禪師姓唐氏。豫章人也。稱元者。西山明覺院得度
0623c12: 之名也。晦機者。其師物初觀和尚所贈之字也。號佛
0623c13: 智者御製也。臨江通判從文丞相靖難死國。唐元齡
0623c14: 者。之胞兄也。廬山一山萬禪師者。之益友也。大
0623c15: 中大夫廣智全悟釋教宗主。笑隱大訢禪師者。乃
0623c16: 嗣法弟子也。為人事親以孝。事師以誠。昆仲之間
0623c17: 以義。道友之間以直。訓誨門弟。則嚴且慈。嘗與一
0623c18: 山萬行。萬不耐叢林。好譏諸方。每抑之。且曰。明
0623c19: 眼衲子出言為叢林。輕重豈可易乎。物初觀公時居
0623c20: 玉几。公為浙人。每操鄉音。晝夜批削學者。學者畏其
0623c21: 口不敢近。強萬上謁觀公。觀與語大驚。默計曰。
0623c22: 澆漓末世有此人也。又指萬問曰。此老為誰。對
0623c23: 曰。乃元同行某甲也。觀素聞萬名。故深愛。得友
0623c24: 之正。乃留夏。朝夕警誨。輒深入玄奧。久之出住百
0624a01: 丈。萬嗣東叟住廬山開先寺。兩山法席大振。衲子絡
0624a02: 繹西江。訴禪人嘗掌開先內記。請益參究。達旦不臥。
0624a03: 萬每示之。訴不領。萬曰。百丈堂頭當能了子大事。
0624a04: 亟行勿遲。但勿可言從開先來。訴謁百丈。問曰。何
0624a05: 來。對曰。廬山。曰。曾見萬聱頭否。訴不語。指曰。果遭
0624a06: 渠賣弄矣。訢悚然莫知所以。居百丈十二載。遷淨
0624a07: 慈七載。遷雙徑。居雙徑。未久退隱南山之陽。江右叢
0624a08: 林聞退閒。爭啟請之不已巳。熙領仰山。仰山久廢之
0624a09: 餘。至。衲子不厭枯淡。從之者數百輩。其堂廡朽敗
0624a10: 不堪。主事僧歷請充修造。歷止不許。一夜雷雨暴
0624a11: 作。方丈後壁忽崩塌。移繩。就侍者房而臥。明晨
0624a12: 命以草苫之。有富人入山見。坐草壁邊說法。而禪
0624a13: 者悠悠自若。富人乃大異。發意堅請新之。仰山遂成
0624a14: 精舍。延祐六年秋。仲手字別所知。復作偈別眾而逝。
0624a15: 時侍僧有失常度。語話聲高。復張目正色曰。敢以
0624a16: 吾死而墮吾規耶。擯逐之。已巳而瞑目長往。世壽八十
0624a17: 二。僧夏六十三。熙四為住持。以發為急務。然機不
0624a18: 易施。施必中節。嘗以百丈埜狐話。問訴書記。訴擬對
0624a19: 喝之。訴即悟旨。又舉太原孚聞角悟道因緣。示常
0624a20: 道者曰。盧生入滄海。太史遊名山。從此楊州城外路。
0624a21: 令嚴不許早開關。常亦悟旨。常號梅屋。著佛祖通載行世。又以西
0624a22: 湖山水問倫上人。倫曰。通身無影像。步步絕行。
0624a23: 厲聲曰。未在。更道。倫亦悟旨倫號仲方。後住保寧。熙晚年久不
0624a24: 上堂。四眾堅請之。乃曰。雲門道。箇普字盡大地。人
0624b01: 不柰何。殊不知雲門四稜著地。當時若與震威一喝。
0624b02: 待此老惡發。徐徐打箇問訊道。莫觸忤。好非但救
0624b03: 取此老。亦能振起雲門綱宗。雖然口是禍門。有數禪
0624b04: 者。座下省發而去。
0624b05: 笑隱訢禪師
0624b06: 禪師大訴者。字笑隱。世籍江州。為唐尚書陳操之裔。
0624b07: 後徙居南昌。故為南昌陳氏也。母蕭氏。孕感異徵。日
0624b08: 者讖曰。生子當為法中龍文中虎。及娩。地為震動。父
0624b09: 歿。母盛年修淨業。訢為童時。見佛相好。則戀慕如慈
0624b10: 親。年九歲。得依水陸院伯父雲闍黎為大僧。遍閱大
0624b11: 藏經文。欲扣明己已。願盡形壽以法為檀。時一山萬
0624b12: 禪師開化匡廬之開先寺。訴竟走依之。不發。然訴常
0624b13: 於此切萬指。往百丈。遂徹證於禪師拂下。曰。昔
0624b14: 黃龍得旨。泐潭領徒。遊方及見慈明。氣索汗下。你道
0624b15: 過在甚處。訴對曰。千年桃核裡。覓甚舊時仁。以為
0624b16: 類己。大然之。遷杭之淨慈。命訢分座。訴以書記自
0624b17: 任。訢博學廣知。加之辯才轉變無方。嘗題曹操讀
0624b18: 圖。其略曰。陰八字非隱語。德祖有智如滑稽。豈
0624b19: 是阿瞞不解此。感愧上馬歸路迷。一時名輩稱之。又
0624b20: 訪中峰本禪師於天目山。坐語。夜半風雨大作。崖石
0624b21: 欲裂。左右皆辟易。訴不少動。中峰曰。訴公慧定之力。
0624b22: 俱足他日必大可觀。至大四年。出住湖之烏回。次住
0624b23: 杭城報國。又住中竺報國。中竺俱經火之餘。訴至任
0624b24: 緣鼓舞。大廈俱成。僧徒相從者垂千輩。首以竹篦子
0624c01: 付之覺原曇。而妙喜門風又一振矣。天曆元年。朝旨
0624c02: 改金陵潛邸。為大龍翔集慶寺。以訴為開山第一代。
0624c03: 明年詔入奎章閣。設高座。闡揚大法。出貂裘金衲賜
0624c04: 之。訢終不以示人。然自奉儉薄。衾衣常十數載不易
0624c05: 也。頻燒香。浴以給眾。身外之役。不以勞人。至於名
0624c06: 教節義。則感勵奮激。不知有己已。明宗嘉其風範。親書
0624c07: 廣智菴額賜。訴退居處。至順二年。疏謝。歸林下。不報。
0624c08: 又辭。文宗敕臺臣慰訢。安居龍翔終老。兼命較訂百
0624c09: 丈清規。為緇門定式。百丈建立以來。年代數百。法
0624c10: 久成獘。諸方叢席各杜繩規。俾律儀大典易式無聞。
0624c11: 訢以百丈舊文。訂列條章若干門。互換主賓。令法久
0624c12: 住。書成。進上。諸叢林。遵而一之。於是天下緇流。禮
0624c13: 樂鏗鏘。進止有節。大智之風。儼然在矣。嗣後朝賜益
0624c14: 隆。梵侶益眾。其禪席之盛。自秀法雲以來。未之有也。
0624c15: 會中龍象。則有愚菴智及季潭宗泐清遠懷渭輩。激
0624c16: 揚旨要。嘗問僧。青州布衫重七斤。古人道了也畢竟
0624c17: 一歸何處。僧曰。東廊頭西廊下。曰。甚麼處見趙州。僧
0624c18: 擬對。訢曰。棒上不成龍。又問。拂拈椎。古佛榜樣。擎
0624c19: 杈舞劍。列祖條章。衲僧下一句。作麼生道。僧珍重便
0624c20: 行。訢曰。不消一劄。又問。釋迦彌勒文殊普賢從你
0624c21: 下過去也。僧顧左右。訢喝之。又問。無位真人落在甚
0624c22: 處。僧便作禮。訢曰。從門入者不是家珍。至正四年五
0624c23: 月朔日。退居廣智菴。復與御史脫歡公話。別凡熟知。
0624c24: 悉致辭。柬命弟子。以兩朝所賜資帛。營萬佛閣。俾
0625a01: 生得所瞻仰。從容書偈。順寂焉。閱世六十一。坐夏四
0625a02: 十六。學士虞集為蒲室敘。敘狀訢生平甚詳。訢之
0625a03: 母。精修淨業。感地生白連。訢移居報國。時其母西往。
0625a04: 訢常愧慕陳尊宿編蒲。以故誌所居處。皆曰蒲室。四
0625a05: 會語錄。外文集若干卷。名蒲室集云。
0625a06: 贊曰。語云。天地無全功。聖人無全能。若仰山父子之
0625a07: 為人。庶其全矣。公至歿。猶教誡弟子。整其家法。訢
0625a08: 公於歿前一日。召宗泐輩。孜孜以玅喜門庭為屬。較
0625a09: 二公之心。而往返閻浮百千次。尚未足其願也。嗚呼
0625a10: 大哉。
0625a11: 雪竇無印證禪師
0625a12: 禪師名大證。號無印。鄱陽史氏子也。年十四。投昌國
0625a13: 寺智節出家。以所習試。優等得度。為大僧。乃焚膏繼
0625a14: 。研窮秘典。節喜資證。遊方首謁荊谿琬禪師於廬
0625a15: 山之圓通寺。琬貌寒尋常。鼻涕沾衣。證易之欲發去。
0625a16: 復心計曰。逢人草草。安辨玄黃也。因私入室。求說祖
0625a17: 師心訣。琬換手槌胸。大曰。逼殺人。證疑懼而退。有
0625a18: 宿衲思菴睿者。以年邁寓國通。閒房晦養。自怡林下。
0625a19: 雖知名不得而親之。證幾欲就請。莫得其便。一日睿
0625a20: 如廁歸。證從後隨入。睿曰。是誰。證曰。欲求法耳。睿大
0625a21: 怒出。便掩戶。證大驚疑。復乘間乞見睿。睿曰。佛法
0625a22: 自有方丈。汝到此討甚熱。證曰。大證初參。不蒙方
0625a23: 丈和尚指示。但見其槌胸大而已巳。睿曰。頭上安頭。
0625a24: 證恍然涕泣。禮謝曰。吾師婆心一至此乎。睿曰。據子
0625b01: 機智。不宜滯此。比來天童有雲外岫禪師。提唱洞宗。
0625b02: 昨見新錄。巧譬傍引。奔逸絕塵。其綿密可觀。子宜往
0625b03: 事之。岫嗣直翁舉。舉嗣東谷光。光嗣華藏祚。祚嗣
0625b04: 淨慈暉。暉乃弘智覺之子也。證機投雲外岫公。乃燈
0625b05: 傳弘智七世焉。岫公一日上堂罷。厲聲曰。天童今
0625b06: 日大死去也。你作麼生救。證對曰。請和尚喫飯。又曰。
0625b07: 天童今日大死去也。你不要相救。又對曰。作麼作麼。
0625b08: 又曰。天童今日大死去也。阿誰與我同行。證又對曰。
0625b09: 和尚先行。大證隨後。岫公呵呵大笑而歿。證乃備述
0625b10: 岫公風度於中峰本和尚。峰喜而贊曰。太白峰為屏。
0625b11: 二十里松為座。雲影外藏身。幾多人蹉過。不蹉過元
0625b12: 是隰州古佛再來。切忌機前說破。於是諸方共稱岫
0625b13: 公。為弘智真傳也。丞相脫歡公。請證出世衢之南禪。
0625b14: 而次地遷錫。六會說法。然所居之室。如傳舍。惟入艸
0625b15: 求人。不厭饑渴。嘗曰。我當時錯登圓通門。入思菴室。
0625b16: 被渠哄。到江浙。七上八落。至今沒箇合煞。若有代山
0625b17: 僧。鼻孔出氣者。山僧兩手分付。雖然相逢沒量漢。莫
0625b18: 作假聲。晚居雪竇。示眾曰。千說萬說。不若覿面。一
0625b19: 見昨日二十九。今朝七月一報你參玄人。光陰如箭
0625b20: 疾。娘生兩隻眼。箇箇黑如漆。急急急回頭。看取天真
0625b21: 佛。良久云。是何面孔。下座。巡堂喫茶。又曰。妙不妙衲
0625b22: 僧鼻孔無多竅。玄不玄剎竿頭上無青天。至士寧容
0625b23: 袖手。良馬豈待揮鞭。全超棒喝不落蹄筌。百鳥不來
0625b24: 春又去。巖房贏得日高眠。證老年退居定水之圓明
0625c01: 菴。其示寂時。春秋六十有五。闍維有不壞者二。曰牙
0625c02: 齒。曰數珠。舍利明瑩。門人景雲建窣堵於本菴。
0625c03: 贊曰。洞室宗旨綿密。弘智數傳之下。弗克大鬯者。何
0625c04: 也。學者鹵。艱於入彀耳。至無印師資力揮魯戈。
0625c05: 頓返羲輪。猗歟杰也。若以臨末舍利明瑩。而識其生
0625c06: 平。則負圓通老衲。不勝言矣。
0625c07: 斷崖義禪師
0625c08: 斷崖了義禪師者。湖州德清湯氏子也。六歲始言。言
0625c09: 即入理。常隨其母。誦法華經。因牽母衣而問曰。佛放
0625c10: 眉間白毫相光。照東方萬八千土。靡不周。母曾見
0625c11: 麼。母答曰。佛放瑞光。如優曇花。時一遇耳。又問曰。因
0625c12: 甚又道。我見燈明佛本光瑞如此。母良久。撫其頂而
0625c13: 嘆曰。兒有慧根乎。更宜廣見高明休自屈。年十七。聞
0625c14: 舉高妙公警語。乃勃起曰。此大善知識也。我往
0625c15: 從之。其母甚喜。竟造獅子巖。謁妙公。公愛其挺特。俾
0625c16: 提一歸何處話。且授名曰從一。妙公每呼從一。一每
0625c17: 應諾。公曰。牛過櫺頭角。四蹄都過了。因甚尾巴過。
0625c18: 不得一罔措。自是一歸何處。與牛過櫺話。結成一
0625c19: 片。如礙鐵圍。或間求示。非拳則棒一。又疑拳棒與本
0625c20: 參。豈相干耶。偶過盂塘。見松梢雪墜有省。即舉似
0625c21: 公曰。不問南北與西東。大地山河一片雪。聲未已巳。又
0625c22: 被痛棒打。退不覺隕身崖下。同學捫蘿救之。一乃誓
0625c23: 限七日。晝則樁立。夜則攀樹。臨崖露立達旦。未及期。
0625c24: 大徹扣關。大呼曰。今日瞞我不得也。公曰。作麼。曰。大
0626a01: 地山河一片雪。太陽一照便無。自此不疑諸佛祖。
0626a02: 更無南北與西東。妙公乃上堂曰。我布漫天大網。打
0626a03: 鳳羅龍不曾。遇得一蝦一。今日有箇蟭螟。虫撞入
0626a04: 三十年。後向孤峰頂。揚聲大。且道。箇甚麼。舉拂
0626a05: 子云。大地山河一片雪。一便奪拂子云。盡大地有一
0626a06: 人發真歸源。我悉知之。公便下座。於是舉揚料揀。詞
0626a07: 不少遜。而從一行者之名大顯。辭歸。德清結茆武康。
0626a08: 居以事母。名緇樂訪之。又五載還天日。妙公曰。大有
0626a09: 人道。你拖泥帶水在。對曰。兩眼對兩眼。妙公。乃為薙
0626a10: 落。更從一。名了義。自號斷崖。遂單瓢隻杖。渡淮楊。歷
0626a11: 齊魯。訪燕趙。登五臺。隨所至處。辨論風生。海內叢席
0626a12: 為之大震。中峰本公。狀其生平曰。撞漫天網。解獅子
0626a13: 鈴。情亡義斷。石裂崖崩。奪龐老金珠。高揮大抹。將阿
0626a14: 爺門戶。柱橫。這邊那邊。了無絆。問禪問道。不
0626a15: 近人情。大地山河一片雪。話頭流落至今行。名剎爭
0626a16: 起之。不顧。逮本雍二禪師相繼化去。義始住天目正
0626a17: 宗寺。年已巳七十。道風益峻。眾未嘗登百輩半受諸方
0626a18: 付囑者。就正請益。不敢生。忽示眾曰。若要超凡入
0626a19: 聖。永脫塵勞。直須去皮換骨。絕後再蘇如寒。發焰
0626a20: 枯木重榮。豈可作容易想。我在老和尚處。多年每被
0626a21: 大棒打。徹骨髓不曾。有一念遠離心。直至今日。纔觸
0626a22: 著痛處。不覺淚流。豈是你懽喜踴躍。著些子苦味。
0626a23: 便乃掉頭不顧。殊不知苦味。能除百病。大凡功夫若
0626a24: 到。省力時。如順水流舟。只要梢公牢牢把柁。纔有絲
0626b01: 毫異念。生管取喪身失命。若到純一處。不可起一念
0626b02: 精進心。不可起一念懈怠心。不可起一念求悟心。不
0626b03: 可起一念得失心。纔有念生。即被一切邪魔入你心
0626b04: 腑。使你顛狂。胡說亂道。永作魔家眷屬。佛也難救你。
0626b05: 戒之戒之。元統元年除夕。告眾曰。有一件事。天來大
0626b06: 還。委悉麼良久云。明日。是元朝越六日。指法雲塔西
0626b07: 空地曰。更好立箇無縫塔。歸與禪者談笑自若。乃曰。
0626b08: 老僧明日天台去也。侍者曰。某甲相隨得麼。曰。騎馬
0626b09: 不及。次日跏趺而逝。世壽七十二。坐夏四十九。奉
0626b10: 遺命。塔於所指之處。賜號佛慧圓明正覺普度大師。
0626b11: 義初會葬中峰時。笑謂眾曰。過後十二年。更為老僧。
0626b12: 一會及入滅時。正符其讖。
0626b13: 贊曰。棒頭覓落處。何如撈月水中。喝下越端倪。卻似
0626b14: 分膠膝裏。師初扣關。見高孤硬。有上山推轂之難。
0626b15: 自後立地知此道。平常有順水放舟之快。想其為人
0626b16: 烈丈夫也。故其問道出家之跡。頗與盧行者相若說
0626b17: 法。寫自心曲。以真實誨人。至今傳其語。為禪關策要。
0626b18: 宜矣。
0626b19: 
0626b20: 南宋元明僧寶傳卷九
