0613a02: 凡遇圓相即是標辭與同其上文。
0613a03: 爾時世尊於師子座從其五體同
0613a04: 放寶光遠灌十方微塵如來及法
0613a05: 王子諸菩薩頂彼諸如來亦於五
0613a06: 體同放寶光從微塵方來灌佛頂
0613a07: 并灌會中諸大菩薩及阿羅漢林
0613a08: 木池沼皆演法音交光相羅如寶
0613a09: 網。耳根圓通五根攝稱可諸佛說證皆同及大菩薩阿
0613a10: 羅漢者即前二十五聖說圓通人即說皆是無非圓通故放寶光流
0613b01: 灌其頂林木池沼演法音者既號圓通彼我同暢智周萬物何法不
0613b02: 宣交光如網圓張大教也○標光灌眾頂者表觀照般若因果無二
0613b03: 最初方便同一道故林木池沼等皆演法音情與非情同一體處皆
0613b04: 明真法界色心不二也。
0613b05: 是諸大眾得未曾有一切普獲金
0613b06: 剛三昧。耳聞圓觀頂觸智光觀音三昧一時同獲此則二
0613b07: 十四聖同會觀音一門皆得名為金剛三昧也○解孤山曰寶光交
0613b08: 照表自他之理互融林木演音顯依正之性不二印前所證盡契佛
0613b09: 心初住以上能破惑皆號金剛三昧。
0613b10: 即時天雨百寶蓮華青黃赤白間
0614a01: 錯紛糅十方虛空成七寶色。法身體
0614a02: 素天龍之所忽劣今將顯現如空寶嚴萬行集成故華間錯。
0614a03: 此娑婆界大地山河俱時不現唯
0614a04: 見十方微塵國土合成一界梵唄
0614a05: 詠歌自然敷奏。根塵消復法界圓成故山河不現合
0614a06: 成一界也梵摩云淨具云俱匿正云婆師此翻讚歎○標即歌詠也
0614a07: ○解私謂此表大眾於第一義天以四十位真因之華而嚴果德也
0614a08: 又表發真歸元空界殞裂唯一常寂光土是事希有故詠歌之。
0614a09: 於是如來告文殊師利法王子汝
0614a10: 今觀此二十五無學諸大菩薩及
0614b01: 阿羅漢各說最初成道方便皆言
0614b02: 修習真實圓通彼等修行實無優
0614b03: 劣前後差別。修行之要入實為期今皆獲證故無優
0614b04: 劣然有日劫相倍故成前後差別或可就彼各各得所亦無前後之
0614b05: 差別耳○標二十五聖最初方便真證圓通皆從根境識七大性得
0614b06: 大妙用更無差別其如化利娑婆世界須假應機從聞思修得三摩
0614b07: 地也○解夫如來藏性元無異乘以根有利鈍故分大小約三諦言
0614b08: 之則小教所詮者真也大教所詮者中也而此真中遍在一切俗諦
0614b09: 之上即前所悟十八界及七大也當知三諦具足名如來藏俗諦不
0614b10: 空真中俱空故二十五聖中凡聲聞所證或析俗見真或體俗見真
0615a01: 皆分入空藏也菩薩所證或離俗顯中或即俗顯中皆全入空藏也
0615a02: 今以藏性融會全分無差即同法華開方便門示真實相決了聲聞
0615a03: 法是諸經之王。
0615a04: 我今欲令阿難開悟二十五行誰
0615a05: 當其根兼我滅後此界眾生入菩
0615a06: 薩乘求無上道何方便門得易成
0615a07: 就。若以三科七大專門獨善隨根各入此皆方便若於此界現
0615a08: 在未來設教通方上中下機咸得悟入永為眾生成道方便者於二
0615a09: 十五何門為勝由先所請十方如來得成菩提妙三摩提最初方便
0615a10: 故今令選通途法門使其成就○標阿難古佛豈假修證蓋曲為末
0615b01: 劫眾生故示相祈佛料揀也○解上從證性會同圓通今為逗根令
0615b02: 簡方便性如華屋根如入門若得其門方受其賜世人以解為證請
0615b03: 思最初入道方便與二十五聖孰為其倫乎。
0615b04: 文殊師利法王子奉佛慈旨即從
0615b05: 坐起頂禮佛足承佛威神說偈對
0615b06: 佛。文殊智德之主言用莫測斷割無疑與奪眾心誰不緘默故
0615b07: 承佛旨敬而說偈○標文殊根本智德無有一法過者允契眾情○
0615b08: 解此下欲簡圓通先明覺性次辨迷妄後示歸元於歸元中選耳根
0615b09: 為易文殊既與觀音同證故奉佛慈旨有自來矣○二正說偈辭
0615b10: 將揀行門先明真妄者若無迷悟豈有修行蓋迷一真遂成諸妄物
0616a01: 無終故有悟期悟逐根門遂分遲速悟所極處名大涅槃故下文
0616a02: 云妙性圓明離諸名相本來無有世界眾生由妄有生因生有滅生
0616a03: 滅名妄滅妄名真是稱如來菩提涅槃二轉依號故先明也文三。
0616a04: 覺海性澄圓圓澄覺元妙。此顯一真性海
0616a05: 離名絕相非真非妄不悟不迷唯一圓常餘無所得即下妙性圓明
0616a06: 離諸名相本來無有世界眾生也覺性周遍甚深湛然故如海也下
0616a07: 句重歎不可思議絕諸對待故曰妙也○標謂此覺性絕待口欲談
0616a08: 而辭喪心行處滅也○解覺見之性譬如大海澄湛圓融皆喻寂而
0616a09: 常照也復牒圓澄所喻之覺示其本來照而常寂故曰元妙此類前
0616a10: 文性覺妙明本覺明妙但法喻相耳。
0616b01: 元明照生所所立照性亡。圓澄覺體本
0616b02: 來明照妄覺不了認為所相所既妄立生汝妄能從畢竟無成畢竟
0616b03: 有故名生所非謂從真而生也暗相既現明性即隱隱故曰亡○標
0616b04: 元明照者所謂般若無知無所不知蓋眾生不了寂而常照照而常
0616b05: 寂於絕待本覺上立所明強覺向外馳求所既妄立觀照慧用即隱
0616b06: 也從此內執根身種子外執器界因此迷真起妄今文殊料揀將陳
0616b07: 行門先明真妄者○解真際曰於彼元明性上妄生照用而形所相
0616b08: 有相當情無相則隱故照性亡孤山曰元明照即上本明之性也由
0616b09: 迷本明而起無明故生所也以全法性為無明法性無住處故照性
0616b10: 亡私謂二說節公為長蓋照字義通真妄猶明覺二義也故前文云
0617a01: 性覺必明妄為明覺覺非所明因明立所所既妄立生汝妄能。迷
0617a02: 妄有虛空依空立世界想澄成國
0617a03: 土知覺乃眾生。世界初起頑空先現從妄想生故
0617a04: 云迷妄有也如下文云乃至虛空皆是妄想之所生起依空立世界
0617a05: 者世界之體即是四輪皆依空有如前文云覺明空昧相待成搖故
0617a06: 有風輪執持世界等妄想凝結成外國土妄心知覺成內眾生依正
0617a07: 既彰名世界○解此乃無同異中熾然成異異彼所異因異立同
0617a08: 同異發明因此復立無同無異是知虛空為同世界國土為異眾生
0617a09: 即有為法無同無異也廣辨如第四卷經。
0617a10: 空生大覺中如海一漚發有漏微
0617b01: 塵國皆依空所生。虛空鈍體是不覺不覺生
0617b02: 覺如海一漚起信云即依覺故而有不覺下文云當知虛空生汝心
0617b03: 內猶如片雲點太清裏況諸世界在虛空耶法喻可見○解有漏兼
0617b04: 有情。
0617b05: 漚滅空本無況復諸三有。下文云汝等
0617b06: 一人發真歸元十方虛空悉皆銷殞云何空中所有國土而不震裂
0617b07: 良以妄元無本畢竟不生故虛空如漚不滅而滅三有如幻不無而
0617b08: 無○標三有即三界別無所礙○解三有舍情器。
0617b09: 歸元性無二方便有多門。同歸一理理
0617b10: 則無殊行有偏圓遲速不等圓覺云無上妙覺遍諸十方出生如來
0618a01: 與一切法同體平等於諸修行實無有二方便隨順其數無量○標
0618a02: 涅槃心易曉差別智難明。
0618a03: 聖性無不通順逆皆方便。解孤山曰觀音
0618a04: 耳根則順餘聖諸根則逆皆對此上機說也私謂亦應以聲聞所修
0618a05: 為逆菩薩所修為順又菩薩中漸脩曰逆圓頓曰順下文云淺深同
0618a06: 說法其義亦然。初心入三昧遲速不同倫。
0618a07: 若聖人根性或是已證聖性若順若逆俱得入覺更無淺深初心
0618a08: 入道故須揀選取令速進如上文云十方如來於十八界一一修行
0618a09: 皆得圓滿無上菩提於其中間亦無優劣但汝下劣未能於中圓自
0618a10: 在慧故我宣揚令汝但於一門深入○標上文云我今欲令阿難開
0618b01: 悟二十五行誰當其根乃至何方便門得易成就○解當根則速差
0618b02: 機則遲日劫相倍是不同類。
0618b03: 色想結成塵精了不能徹如何不
0618b04: 明徹於是獲圓通。優波尼沙陀因觀不淨白骨
0618b05: 微塵析色明空塵色既盡妙色密圓今此揀云色由妄想所結染汙
0618b06: 真性其體本麤性是質礙不能明徹如何以此不明徹法而取圓通
0618b07: ○解色由妄想結成諸塵塵質留礙故於精明了別之性不能通徹。
0618b08: 音聲雜語言但伊名句味一非含
0618b09: 一切云何獲圓通。陳如悟四諦聲妙音密圓於
0618b10: 是得道今此揀云音聲不離諸雜語言語言即是名句文耳名句詮
0619a01: 顯各有分限以名詮自性句詮差別文即是字為二所依故非一能
0619a02: 含一切也伊猶是也○解孤山曰雜謂種種語言而此語言但依名
0619a03: 句味耳新翻皆云名句文名詮自性句詮差別文即是字為二所依
0619a04: 古以文為味者字能顯二如味能顯食中之鹹淡也問陳那悟聲塵
0619a05: 與觀音耳根其義相類何故文殊簡以為非答聲是佛語根乃自身
0619a06: 認塵則著他語言觀根則了己巳心性是以聞聲亦為所簡。
0619a07: 香以合中知離則元無有不恒其
0619a08: 所覺云何獲圓通。香嚴童子宴晦清齋聞香入
0619a09: 鼻觀此無生來無所從去無所至塵氣滅妙香密圓今此揀云香
0619a10: 之一法合有離無既非其常未為圓觀。
0619b01: 味性非本然要以味時有其覺不
0619b02: 恒一云何獲圓通。藥王藥上因嘗眾味了味無生
0619b03: 非即身心非離身心由味覺明位登菩薩今云味性本無待根方覺
0619b04: 無根無味故非圓通味時者嘗時也。
0619b05: 觸以所觸明無所不明觸合離性
0619b06: 非定云何獲圓通。跋陀婆羅忽悟水因既不洗塵
0619b07: 亦不洗體中間安然得無所有妙觸宣明由是證果今明此觸因所
0619b08: 觸身而得顯發無所不顯性非常定故不圓通。
0619b09: 法稱為內塵憑塵必有所能所非
0619b10: 遍涉云何獲圓通。摩訶迦葉因觀世間六塵變壞
0620a01: 唯以空寂修於滅盡妙法宣明銷滅諸漏今揀雖稱妙法乃是內塵
0620a02: 憑仗此修豈越能所故非圓通遍圓涉通也○解真際曰獨散遍緣
0620a03: 不依五根所取稱為內塵。
0620a04: 見性雖洞然明前不明後四維虧
0620a05: 一半云何獲圓通。阿那律陀因修樂見照明三
0620a06: 昧旋見循元由斯得證今云見性雖有洞然照了之義而又前方全
0620a07: 明後方全暗左右傍觀三分之二故云四維虧一半也○解檇李曰
0620a08: 縱其見性雖云洞然奪其見相故不明後。
0620a09: 鼻息出入通現前無交氣支離匪
0620a10: 涉入云何獲圓通。周利槃特因作數息微細窮
0620b01: 盡生住異滅返息循空因是得道今云鼻息雖通出入出入各據而
0620b02: 不相交支分既離豈成圓觀。
0620b03: 舌非入無端因味生覺了味亡了
0620b04: 無有云何獲圓通。憍梵跋提觀味之知非體非物
0620b05: 還味旋知成無學果今云舌入非是無端自有由味境合方有覺知
0620b06: 境滅知亡未為通貫○解私謂舌根為識所依亦名舌入今文語倒
0620b07: 但是舌入非無端耳。
0620b08: 身與所觸同各非圓覺觀涯量不
0620b09: 冥會云何獲圓通。畢陵伽婆蹉因觀痛覺覺清
0620b10: 淨心無覺無痛遺身純覺獲無學果今云能覺身根與所覺觸互相
0621a01: 假有各無自性義例相類俱非圓觀知無知異各有涯量互不相冥
0621a02: 故為所揀○解內身外物能所相觸方有覺觀離中則無故云各非
0621a03: 等若謂合中有者其如物非體知成敵兩立故云涯量等。
0621a04: 知根雜亂思湛了終無見想念不
0621a05: 可脫云何獲圓通。須菩提曠劫已巳來心得無礙
0621a06: 由是觀察十方成空空性圓明頓入如來寶明空海同佛知見今謂
0621a07: 意根雜亂思念若以寂定湛旋畢竟無有知見依此修行想念何逃
0621a08: 亦可若望湛觀真明必無知見即無知覺明也應知有知見者未脫
0621a09: 妄想○解湛了終無見如前精了不能徹也以雜亂思於湛了性終
0621a10: 不能見。
0621b01: 識見雜三和詰本稱非相自體先
0621b02: 無定云何獲圓通。舍利弗曠劫已巳來心見清淨
0621b03: 由遇佛故見覺明圓光極知見今揀眼識雜在三和之內窮其本性
0621b04: 無相可得自體不常如何圓遍○解檇李曰論云二和生識謂根境
0621b05: 和合識生其中今言三和者能所合說也根境乖時識無自體故云
0621b06: 無定。
0621b07: 心聞洞十方生于大因力初心不
0621b08: 能入云何獲圓通。普賢菩薩本用心聞分別眾
0621b09: 生所有知見得大自在今揀太高機不盡既法界為體心聞為用
0621b10: 故洞十方此由普賢因修大行之所感故中下之機於斯絕分故云
0622a01: 不能入以眾生心中發明普賢行者方現其身非同觀音觸物隨現
0622a02: ○解孤山曰唯以心聞不由根聽斯是分真所得故非初心之所能
0622a03: 入。
0622a04: 鼻想本權機秖令攝心住住成心
0622a05: 所住云何獲圓通。孫陀羅難陀觀鼻端白見出
0622a06: 入息化為光明身心內明圓洞世界遍成空淨今揀觀鼻非為究竟
0622a07: 故云權機若令攝心心成所住真元無住所住便非經云若心有住
0622a08: 則為非住。
0622a09: 說法弄音文開悟先成者名句非
0622a10: 無漏云何獲圓通。富樓那辯才無礙祕密法門微
0622b01: 妙開示得無所畏今揀說法不離聲名句文所開悟入須先成熟不
0622b02: 由無種便能入道若散心說但成有漏非曰圓通○解私謂舌識開
0622b03: 悟乃是先曾成就音文之者如富樓那從曠劫來辯才無礙佛教說
0622b04: 法成阿羅漢豈非開悟先成者耶然其所說名句之體且非出世無
0622b05: 漏之法斯亦一非含一切是故簡之。
0622b06: 持犯但束身非身無所束元非遍
0622b07: 一切云何獲圓通。優波離因持清禁由是執身
0622b08: 身得自在次第執心心得通達然後身心一切無礙今揀持犯細行
0622b09: 唯檢於身身若不生將何檢束故於法法不能圓遍○解問波離執
0622b10: 身次第執心俱得通利今何但云束身而已巳答聲聞執心亦防六聚
0623a01: 七支之非況今言身識在其中矣。
0623a02: 神通本宿因何關法分別念緣非
0623a03: 離物云何獲圓通。大目犍連因於修定旋湛意
0623a04: 識心光發宣得大神用今揀神通乃是宿因本有由加行力之所顯
0623a05: 發何關修定軌則意識然後得生法者軌則義分別者意識也意識
0623a06: 念緣分別一切不離塵境故非圓通○解目連神通由宿習所得雖
0623a07: 云旋湛心光發宣非關於法分別而現又小乘神通皆是作意緣物
0623a08: 則有離物則亡。
0623a09: 若以地性觀堅礙非通達有為非
0623a10: 聖性云何獲圓通。持地菩薩因平心地見內外
0623b01: 塵本無自性不相觸摩皆如來藏今揀地性堅礙有為體非通達不
0623b02: 成聖性故非圓通。
0623b03: 若以水性觀想念非真實如如非
0623b04: 覺觀云何獲圓通。月光童子因作水觀見水身中
0623b05: 與外香水性合真空一味流通得無生忍今謂此觀不離尋伺想念
0623b06: 豈是真實如如之性覺觀即尋伺也。
0623b07: 若以火性觀猒有非真離非初心
0623b08: 方便云何獲圓通。火頭金剛觀多婬心成智慧火
0623b09: 身心煖觸無礙流通生大寶今謂此由多婬生猒離故觀成性火
0623b10: 此即猒求之心豈稱圓照非是真實離念之門初機不合故須揀也
0624a01: ○解孤山曰烏芻瑟摩猒欲觀火非真解脫。
0624a02: 若以風性觀動寂非無對對非無
0624a03: 上覺云何獲圓通。璃光菩薩因觀身心世界
0624a04: 皆是妄緣風力所轉風力無依本無所有於動見不動即證實相今
0624a05: 謂風性是動由動有寂動寂相對對即非真豈同圓觀入流亡所。
0624a06: 若以空性觀鈍先非覺無覺異
0624a07: 菩提云何獲圓通。虛空藏菩薩由觀四大無依妄
0624a08: 想生滅虛空無二佛國本同得無生忍今謂虛空暗無明所生非
0624a09: 是覺明異乎本覺故須揀也。
0624a10: 若以識性觀觀識非常住存心乃
0624b01: 虛妄云何獲圓通。彌勒菩薩修唯識觀盡空如來
0624b02: 國土淨穢有無皆是我心變化所現今謂識性念念生滅攀緣不息
0624b03: 體非常住若但亡境不亡其心還成虛妄豈是圓通○解心本無心
0624b04: 存之則妄。
0624b05: 諸行是無常念性元生滅因果今
0624b06: 殊感云何獲圓通。大勢至菩薩由念佛三昧都
0624b07: 攝六根淨念相繼入無生忍今謂凡是有為皆屬行陰遷變念性生
0624b08: 滅正是無常如何以無常因獲常住果故非圓通然念佛一門此方
0624b09: 最要雖云生滅要因念想專注在懷兼佛願力直生淨土彼國已巳
0624b10: 進行彌速即證有期今顯圓根觀音為上抑揚之道故須揀也○解
0625a01: 私謂勢至念佛都攝六根所念之境必通三身然其子母相憶之喻
0625a02: 多就應身而說是故指同無常生滅豈以此因而感常住不生不滅
0625a03: 之果乎已巳上二十四聖皆由所得圓通本根非此土當根乃為所簡
0625a04: 須知簡聖全是簡機豈文殊之有慢心諸聖之有慚德古謂此等龍
0625a05: 門點寧不長吁者鄙哉。
0625a06: 我今白世尊佛出娑婆界此方真
0625a07: 教體清淨在音聞欲取三摩提實
0625a08: 以聞中入離苦得解脫。娑婆世界耳根最
0625a09: 利故因音聲以為佛事由從耳根發識聞聲引生第六識中聞慧緣
0625a10: 名句文熏成解脫心種納為教體故云教體在音聞也教體既成然
0625b01: 後思惟修習人三摩地成大解脫○標梵語娑婆此云堪忍即應身
0625b02: 所化世界也謂此世界以音聲為佛事見性也○解私謂教體應具
0625b03: 聲名句文今言音聞者以聲是實法餘三是假攝假從實故但云音
0625b04: 音即所聞之境聞即能聞之根舉所顯能而正示聞性故云欲取等。
0625b05: 良哉觀世音於恒沙劫中入微塵
0625b06: 佛國得大自在力無畏施眾生妙
0625b07: 音觀世音梵音海潮音救世悉安
0625b08: 寧出世獲常住。初一句標歎次二句歎三十二
0625b09: 應次二句歎十四無畏兼四不思議次二句歎德號妙音是體觀世
0625b10: 音是用亦是真俗二諦亦是自利利他梵是淨義釋成體也海潮要
0626a01: 不失時釋成用也救世下二句結歎利益初得世間安樂終獲究竟
0626a02: 涅槃○解孤山曰智冥妙理故如梵音悲化生故觀世音此約法
0626a03: 歎也智冥理故無二邊染汙如梵音清淨悲化生故赴十界機感如
0626a04: 潮不過限此約喻歎也救世結潮音赴機救世結梵音冥理亦是令
0626a05: 眾生先得世樂後獲常樂。
0626a06: 我今啟如來如觀音所說譬如人
0626a07: 靜居十方俱擊鼓十處一時聞此
0626a08: 則圓真實。解脫德也如前觀音所陳三昧所得殊勝赴
0626a09: 感不差周遍皆應十方者十界也擊鼓者機動也一時聞者應不失
0626a10: 也此則應身無量無感不應故云圓真實也○標十處一時聞者謂
0626b01: 生滅既滅寂滅現前從體起用聞性十界皆通也。
0626b02: 自非觀障外口鼻亦復然身以合
0626b03: 方知心念紛無緒隔垣聽音響遐
0626b04: 邇俱可聞五根所不齊是則通真
0626b05: 實。般若德也前四句揀不通口鼻下二句經文語倒故先舉所
0626b06: 例口鼻後舉能例身根蓋翻譯者略順根次也隔垣下四句正顯耳
0626b07: 根不同前五由是得名通真實耳○標肉眼只觀得障內事不能觀
0626b08: 障外事隔紙不見外物隔皮囊不見五藏口鼻身意俱不及耳根
0626b09: 通達無礙故云五根所不齊也○解口鼻身俱合中知若將身以合
0626b10: 方知句居上其義則順蓋語倒耳私謂此明圓通且寄耳用以顯聞
0627a01: 性異於五根也用有時方遠近之量恐未達者謂之無常故有下文
0627a02: 明常真實。
0627a03: 音聲性動靜聞中為有無無聲號
0627a04: 無聞非實聞無性聲無既無滅聲
0627a05: 有亦非生生滅二圓離是則常真
0627a06: 實。法身德也聲於聞中自有動靜說為有無非謂聞有性無也
0627a07: 世人若以不聞聲時號無聞者聞性已巳滅聲塵更起遣誰更聞是知
0627a08: 聲有聞性不生聲無聞性不滅生滅既而遍離由是得名常真實也
0627a09: ○標有聲之時是聲塵自起無聲之時是聲塵自滅而此聞性本自
0627a10: 不生今亦無滅故云常真實○解真際曰如羅羅擊鐘。
0627b01: 縱令在夢想不為不思無覺觀出
0627b02: 思惟身心不能及。如前重睡心想不行聞舂擣
0627b03: 聲別作他物此時豈憶靜搖應知聞性不斷故云不為不思無也覺
0627b04: 觀出思惟者此既不與念想相應即出覺觀思惟之表譯人回文不
0627b05: 盡故令語倒覺觀即尋伺也思惟即是遍行思也俱是心所皆不相
0627b06: 應故名為出又覺是本覺即聞性也觀即是照此即文順○標世間
0627b07: 人睡熟六識歸種聞性不滅任運而聞其形雖寐聞性不○解孤
0627b08: 山曰如重睡聞舂擣資中曰真聞性出覺觀思惟之外李曰經文
0627b09: 不次。
0627b10: 今此娑婆國聲論得宣明眾生迷
0628a01: 本聞循聲故流轉阿難縱強記不
0628a02: 免落邪思豈非隨所淪旋流獲無
0628a03: 妄。前二句通明此方由聲教入聲名句文能詮法義眾生由此
0628a04: 聞而解了故云宣明次四句正揀過非苟隨聲教不能亡緣入流返
0628a05: 照即迷本聞性循聲轉也故舉阿難雖得多聞不能亡相為聲所轉
0628a06: 生滅妄想無由得免後二句結非顯是旋流者返流也斯則入流亡
0628a07: 所唯照聞性生滅既滅寂滅現前故云無妄○標聲名句文顯詮其
0628a08: 義依義生解依解起行解行相應旋根歸性○解私謂邪思指摩登
0628a09: 伽矣。
0628a10: 阿難汝諦聽我承佛威力宣說金
0628b01: 剛王如幻不思議佛母真三昧。金
0628b02: 剛如幻已見上文三世如來一門超出故云佛母又金剛空也如幻
0628b03: 假也佛母中也○標此則首楞嚴定體上具摩訶般若解脫三德祕
0628b04: 藏也。
0628b05: 汝聞微塵佛一切祕密門欲漏不
0628b06: 先除畜聞成過誤將聞持佛佛何
0628b07: 不自聞聞。雖持法藏不能捨聞而觀自性故成過矣若
0628b08: 將世間隨聲聞相持他佛法不如返照自己巳聞性成真三昧故云聞
0628b09: 聞○標前文云汝雖歷劫憶持如來祕密妙嚴不如一日修無漏業
0628b10: 也○解孤山曰將汝循聲之妄聞以持諸佛之言教何不返觀自性
0629a01: 而求解脫乎上聞能觀之智下聞所觀之理。
0629a02: 聞非自然生因聲有名字旋聞與
0629a03: 聲脫能脫欲誰名一根既返源六
0629a04: 根成解脫。見聞覺知之聞隨聲而有非本然性如上文
0629a05: 云如汝今者承聽我法此即因聲而有分別等若能離緣觀性聞相
0629a06: 不起動靜境亡能所不拘故名解脫縛既無得脫亦不名一根既然
0629a07: 六根皆爾○標旋聞與聲脫者前文云汝但不循動靜合離恬變通
0629a08: 塞生滅明暗如是十二諸有為相隨拔一根脫黏內伏伏歸元真發
0629a09: 本明耀耀性發明諸餘五黏應拔圓脫○解私謂上既警其自聞今
0629a10: 乃略示修相先指妄聞非無緣生生必藉因因即聲教當以三慧旋
0629b01: 此根境俱令脫黏所執若銷則能脫之慧復何名狀。
0629b02: 見聞如幻翳三界若空華聞復翳
0629b03: 根除塵銷覺圓淨。見聞覺知迷成翳眼三界有
0629b04: 法悉是空華見聞體虛本不可得復加幻喻故起信云三界虛偽唯
0629b05: 心所作上文云見聞覺知虛妄病緣故有十方諸有漏國翳除華滅
0629b06: 聞復塵銷妙覺明心顯然圓淨此分證也○標前文云若棄生滅守
0629b07: 於真常常光現前根塵識心應時銷落想相為塵識情為垢二俱遠
0629b08: 離則汝法眼應時清明云何不成無上知覺。
0629b09: 淨極光通達寂照含虛空來觀
0629b10: 世間猶如夢中事摩登伽在夢誰
0630a01: 能留汝形。淨極謂滿淨解脫圓也光通達謂滿覺般若
0630a02: 備也寂照謂真理法身極也三德既圓三障永盡如大夢覺如蓮華
0630a03: 開○返觀世間欲誰留礙此極證也。
0630a04: 如世巧幻師幻作諸男女雖見諸
0630a05: 根動要以一機抽息機歸寂然諸
0630a06: 幻成無性。幻師真性也有隨緣義故名為巧幻法無明也
0630a07: 男女六根也一機即幻法機息幻無妄滅根復或幻師無明也幻法
0630a08: 心識也餘同前配所幻男女必有所依喻真性也○標第八識成前
0630a09: 六根雖見諸根動者元是一精明分成六和合也○解幻師譬真如
0630a10: 幻作喻隨緣真妄和合變成六根如諸男女一機即耳根也應以旋
0630b01: 聞聲脫為抽。
0630b02: 六根亦如是元依一精明分成六
0630b03: 和合一處成休復六用皆不成。初
0630b04: 句標次句合幻師次句合男女後二句合息機等耳根無明若破
0630b05: 餘根亦破故皆不成○解元依一精明合前幻師妄為能依真為所
0630b06: 依分成等合文可見○標一精明合真性無明也謂生滅依不生滅
0630b07: 而起名阿梨耶識成六根耳根若破餘根清淨。
0630b08: 塵垢應念銷成圓明淨妙餘塵尚
0630b09: 諸學明極即如來。一根若滅塵垢自銷上文云
0630b10: 想相為塵識情為垢二俱速離則汝法眼應時清明故云成圓明淨
0631a01: 妙此則三德圓顯不縱橫並別故名為妙後二句結成位前句斷德
0631a02: 未圓後句智德備滿互現可知○標餘塵尚諸學者結成因果之位
0631a03: 也十地滿心尚居有學蓋有佛地障觀法身如隔羅穀觀月為斷德
0631a04: 未圓明極即如來者約妙覺位即究竟覺也○解上二句登圓初住
0631a05: 下二句從分至極。
0631a06: 大眾及阿難旋汝倒聞機反聞聞
0631a07: 自性性成無上道圓通實如是。勸
0631a08: 復顛倒聞根返觀聞性聞性圓成菩提可冀後一句結指印成○標
0631a09: 反聞聞自性者返妄歸真真覺現前從聞思修而見性印成觀音也。
0631a10: 此是微塵佛一路涅槃門過去諸
0631b01: 如來斯門已巳成就現在諸菩薩今
0631b02: 各入圓明未來修學人當依如是
0631b03: 法我亦從中證非唯觀世音。前二句
0631b04: 指一切諸佛皆從此門得涅槃也過去下別列三世并引文殊皆同
0631b05: 此證也○標此娑婆國以聞思修三慧證寂滅性三世如來皆同一
0631b06: 門超出妙莊嚴路文殊於此界亦同修同證也。
0631b07: 誠如佛世尊詢我諸方便以救諸
0631b08: 末劫求出世間人成就涅槃心觀
0631b09: 世音為最自餘諸方便皆是佛威
0631b10: 神即事捨塵勞非是長修學淺深
0632a01: 同說法。前四句頌佛令揀成就下二句正指圓門顯是雅
0632a02: 當自餘下五句明二十四聖各隨所因事相而成觀行皆是佛之威
0632a03: 神方便令其得道非是久長修學淺深二機同入之法門也反顯觀
0632a04: 音即是淺深二機同說同入久長修學之法門耳○標觀世音為最
0632a05: 者正指觀音圓門合娑婆化利有情雅當也○解皆是佛威神謂此
0632a06: 方所有於諸方便而得悟者由佛之力也苟他土以餘根為利耳根
0632a07: 為鈍者反顯可知。
0632a08: 頂禮如來藏無漏不思議願加被
0632a09: 未來於此門無惑方便易成就堪
0632a10: 以教阿難及末劫沉淪但以此根
0632b01: 修圓通超餘者真實心如是。如來藏
0632b02: 即一體三寶是所入之理具足無漏性功德故願加下五句正結願
0632b03: 但以下二句勸學最後一句文殊指已巳選圓通心真實無妄非挾情
0632b04: 故○標於此門無惑者蓋為前佛文殊料揀應機乃云我今欲令
0632b05: 阿難開悟二十五行誰當其根兼我滅後此界眾生入菩薩乘求無
0632b06: 上道何方便門得易成就今文殊唯料揀觀音從耳根一門修習聞
0632b07: 思修三慧稱此界根機真實易得成就贊曰普現色身曼殊室利善
0632b08: 別機宜是稱大智此方教體極精真聞思修入三摩地。
0632b09: 於是阿難及諸大眾身心了然得
0632b10: 大開示觀佛菩提及大涅槃猶如
0633a01: 有人因事遠遊未得歸還明了其
0633a02: 家所歸道路普會大眾天龍八部
0633a03: 有學二乘及諸一切新發心菩薩
0633a04: 其數凡有十恒河沙皆得本心遠
0633a05: 塵離垢獲法眼淨性比丘尼聞說
0633a06: 偈已巳成阿羅漢無量眾生皆發無
0633a07: 等等阿耨多羅三藐三菩提心。一
0633a08: 會之眾根器各異大小不同前文觀音說竟諸佛放光互來灌頂兼
0633a09: 灌大菩薩及阿羅漢受彼光者一時俱獲金剛三昧此即顯會二十
0633a10: 四聖諸別觀門一時圓入觀音修證今此阿難及諸初心聞說偈已巳
0633b01: 隨其位次悟入有異阿難等方悟圓通從耳根入猶未有證故云明
0633b02: 了其家所歸道路其天龍眾及小有學大乘地前十恒河沙獲法眼
0633b03: 淨即入初地見道位也性比丘尼是三果人今成無學未發心者其
0633b04: 數無量皆發道意即悟解大乘也○解私謂且第三卷阿難偈云銷
0633b05: 我億劫顛倒想不歷僧祇獲法身洎第四卷請入華屋前云聞佛示
0633b06: 誨疑惑銷除心悟實相至第五卷如來偈後云心目開明歎未曾有
0633b07: 及請圓通又云我等今日身心皎然快得無礙以前兼此凡經五番
0633b08: 彰灼領悟何排云未有證乎圓師判此為阿難增道理必然矣應
0633b09: 知經家指妙覺菩提涅槃為家真修耳根圓通為道若不爾者慶喜
0633b10: 之性幾乎擣昧也資中曰莊嚴論解法眼淨初地見道也若依圓教
0634a01: 即十住初心孤山曰阿羅漢其名雖小其證乃圓涅槃四依品第
0634a02: 四依人名阿羅漢私謂第四卷指登伽方得三果約圓位收之即七
0634a03: 信以前也此中若用四依判位恐升之太高以第四依人住第十地
0634a04: 故秖應示作聲聞同除四住證阿羅漢如涅槃中聞常取果之比也
0634a05: 按天台釋法華分別功德品發菩提心初入十信也故仁王般若云
0634a06: 十善菩薩發大心長別三界苦輪海頌曰涅槃之道圓度絕證與未
0634a07: 證隨宜說從教理論不成痕翳眼切忌添金屑。
0634a08: 
0634a09: 
0634a10: 首楞嚴經義海卷第十八　頗八
0634b01: 音釋
0634b02: 緘居切封也。虧去為切也。公懷切戾也。羅縠縠胡谷切
0634b03: 縐紗也。檮昧檮都皓切檮杋頑凶無儔匹貌昧莫貝切闇也。
