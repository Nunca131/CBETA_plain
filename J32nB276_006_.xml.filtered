0349a01: 不會禪師語錄卷第六
0349a02: 嗣法門人淨意等編
0349a03: 示眾有句無句如藤倚樹十字街頭對門對戶樹倒
0349a04: 藤枯句歸何處大千沙界無去無住放下呵呵在在
0349a05: 處處且道與古人是同是別同不同大家扶在灶門
0349a06: 東別不別何必區區弄水月。
0349a07: 示眾舉龐公云十方同聚會師云無你棲泊處個個
0349a08: 學無為者裏不屬修證此是選佛場未審肥瘦增多
0349a09: 少心空及第歸日頭依舊向東出且道與龐公是同
0349a10: 是別若道同又一一與他註破若道別那裏是別處
0349a11: 檢點得出不枉同口喫飯其或未然此是選佛場心
0349a12: 空及第歸。
0349a13: 示眾因看真妄偈有感第一義諦有甚麼勿生一念
0349a14: 總包羅時當空寂為真要惱憾他人指路多妄本無
0349a15: 生迷真有真亦不立妄亦無真妄無根夢幻影妄盡
0349a16: 覺明真本靜圭峰云本靜本不覺由斯妄念起知真
0349a17: 妄即空知空妄即止。
0349a18: 示眾舉僧問智門如何是般若體門云蚌含明月如
0349a19: 何是般若用門云免子懷胎死心和尚拈云如何是
0349a20: 般若體一堆糞如何是般若用糞裏蟲應庵和尚拈
0349a21: 云般若體相見便無禮般若用從來愛打哄師云設
0349a22: 有問如何是般若體近日黃河凍徹底般若用一笛
0349a23: 吹散八千眾。
0349a24: 示眾向上一著子不辭與君舉舉得十分現你怎得
0349a25: 倒斷五蘊本非真真似電非電逆風颺塵難把著馬
0349a26: 繫枯樁時動變所以世尊說大說小說頓說漸歷代
0349a27: 祖師橫提順提不露當頭豈向人覓殘羹餿飯邪。
0349a28: 示眾春風撲面綠柳翻揚鳥啼花樹醒快人腸溪流
0349a29: 蕩漾非色非光盡力提持一段文章且道狼籍枝頭
0349a30: 一句作麼生道能為萬象主法法是心光。
0349b01: 示眾古人道有時意到句不到有時句到意不到師
0349b02: 云你若意句俱不到方木怎投圓孔竅饒伊意句一
0349b03: 齊到者裏不用驢艸料何也分明月在梅花上看到
0349b04: 梅花早已巳遲時有僧問意句不到底人且置意句到
0349b05: 底人過在甚處師連打兩掌你還有意句在師頌云
0349b06: 意句齊通理事圓融一言截斷佛祖家風。
0349b07: 示眾雪雪雪無空缺白玉山河白玉結縱是龍王降
0349b08: 吉祥錦上鋪花難辨別不落八寶莊嚴一味清涼除
0349b09: 熱從前熟境永無蹤步步在家途路絕外不入兮內
0349b10: 不出便是衲僧太平節。
0349b11: 因事示眾清果有一事欲寫不成字攪亂天下人惡
0349b12: 癩難迴避擲拂云漢不管秦不收生平慣弄死貓頭
0349b13: 開示。
0349b14: 門庭糟粕蓋謂人心不古法道須揚盡是分疆列界
0349b15: 未得融通一貫個個窮煎餓炒所以鬼神覷破人天
0349b16: 撿責既為人天師範也要夙具靈根方堪一器傳器
0349b17: 更要大忘人世大死幾回大鑪百煉方纔徹底掀翻
0349b18: 蓋天蓋地自然事事融通能含萬物不被萬物礙一
0349b19: 切語言文字盡從空性流出卻又不被古人語言文
0349b20: 字縛不被自己已偈句轉雖則如是萬行縱是莊嚴缺
0349b21: 一不可纔與人敲枷打鎖令人轉身吐氣纔不教壞
0349b22: 人家男女今見一夥好為人師瞎禿不依戒律但以
0349b23: 詩文寫字為極則將第一義為譚論之端種種染污
0349b24: 豈不有傷名教又辜負釋迦拈花達磨直指六祖無
0349b25: 一物將教外別傳似乎情識穿似乎學解會似乎死
0349b26: 心是似乎是四生無分似乎是外國奇珍似乎是師
0349b27: 家有傳種種埋沒一夥好熱鬧門庭師範不出自然
0349b28: 良心盡喪欲求出獄無有是處。
0349b29: 中秋開示參禪要個好心行先拼一條窮性命蕩散
0349b30: 家園一物無不須更覓西方聖今見一夥後學雖則
0349c01: 參方行腳多不似古人心行每談論某和尚秪寫得
0349c02: 幾個艸字某和尚只有因緣某和尚答語句遲某和
0349c03: 尚不立品格只量別人長短不看自己巳腳跟看了別
0349c04: 人貓兒走失自家狗子所謂參禪須是鐵漢著手心
0349c05: 頭便判直趨無上菩提一切是非莫管又有一夥後
0349c06: 學秪記得些嘴頭滑逢人爭論一番衒賣一上或遇
0349c07: 師家只管胡喝亂問只圖多問幾句為勝又不知棒
0349c08: 頭落處縱奪殺活全然不知猶如猜枚一般如此參
0349c09: 學真可憐愍古人有萬億問答單單秪問未有天地
0349c10: 未生前一著善知識有萬億巧妙回答單單只答了
0349c11: 生脫死返本還源目前一著別無有問答古人有未
0349c12: 解腰包便問話善知識也要從苗辨地因語識人看
0349c13: 他學者來處開口便見或是話頭疑情不破公案未
0349c14: 穿或是雜念紛飛熟境難忘或是靜則有動則無工
0349c15: 夫夫得成片或是生死心不切念話頭過日子或是
0349c16: 忘形死心抱石沉淵或是得個小休歇種種禪病難
0349c17: 以枚舉學者只得當爐不避鍼去線來答在問處問
0349c18: 在答處如水合水似空合空討個分曉善知識秪與
0349c19: 他解黏去縛作個證盟人指他人人有個活鱍路頭
0349c20: 令他勇猛精進毫不間斷一氣呵成覷破未生前一
0349c21: 著一名無事人一名出格漢別無玄玅與他說六祖
0349c22: 云與汝說者即非密也汝若返照密在汝邊達磨盡
0349c23: 力提持秪道得不識但今時人伶俐處與古人一般
0349c24: 秪是少培德行一種能所勝負未忘饒伊參到眼光
0349c25: 落地四大分離神識昏昧業境現前毫無主宰毫無
0349c26: 定當依舊黑漫漫地與俗何異甘為畜生群隊脩羅
0349c27: 伴侶地獄根苗從前冊子上記人長言短語總用不
0349c28: 著一切四六文章寫詩寫字總敵不得生死未有實
0349c29: 證實悟單以理路作靠山若以理路作靠山釋迦一
0349c30: 大藏教豈不是理路何故末後拈花迦葉微笑方纔
0350a01: 正脈流通豈不見大隨參溈山十五年一日辭行溈
0350a02: 云子一向在老僧邊多年未曾問一句佛法隨云若
0350a03: 教某甲問秪得無下口處溈云子何不問如何是佛
0350a04: 隨急以手掩溈口溈云子得吾髓也此是參禪第一
0350a05: 樣子山僧也是見路不平只得將古人行履重舉一
0350a06: 番自揚家醜寒山子云吾心似秋月碧潭清皎潔無
0350a07: 物堪比倫教我如何說山僧今夜效顰也要應個時
0350a08: 節晴空月朗正秋涼快賞人間萬慮忘智鏡搜空千
0350a09: 古夢原無一字可商量。
0350a10: 開示學道人也不要你除惡也不要你修善只要你
0350a11: 不被一切順逆境緣所轉不被有為法所入貴要你
0350a12: 直心直行更要一副鐵石心腸方纔有些倒斷今時
0350a13: 只修萬行已為自足已為了當饒伊勞勞碌碌苦煉
0350a14: 身心到百萬劫秪被聖凡網縛不得到大自在大快
0350a15: 活何也此事不屬造作修證虛空豈受莊嚴所以諸
0350a16: 行無常是生滅法只要伊外無所見內無所得忘機
0350a17: 息見若要做個無事閒人直向未有三界時未有六
0350a18: 根時驀直默契默默體究切莫間斷本是活鱍家風
0350a19: 最玅最玄祖云與汝說者即非密也所以忘機則佛
0350a20: 道隆分別則魔軍盛因有分別則有種種貪染則通
0350a21: 身是病通身藥古人縱說萬種藥方單治一心之病
0350a22: 今人不識病源只向藥方上尋藥方理路上尋理路
0350a23: 如人入海筭沙終無了期有無病服藥者正是無事
0350a24: 生事好人不肯做卻來屎裏臥有病服藥者自不知
0350a25: 羞自起自倒殊不知病是妄病藥豈實耶還要自藥
0350a26: 自治貪妄之病有病退藥不消者最難醫治正是自
0350a27: 賤家珍貴他人寶古人喚作雜食不消忘失大道終
0350a28: 無快活誌公云一切由心作豈向文字求佛說一切
0350a29: 法能治一切心若無一切心何用一切法故我遠祖
0350a30: 西來不立文字教外別傳山僧看來正是以藥消毒
0350b01: 以藥消藥只要個個太平個個無事連別傳也是多
0350b02: 了又道直指人心見性成佛只者兩句何等直切何
0350b03: 等省要何等成現人多不愛只愛調和五味四六文
0350b04: 章即今一個無名無相無依道人孤明歷歷現聽說
0350b05: 底正是祖師意何勞問東問西有何交涉。
0350b06: 示眾舉投子住山時有僧問和尚住此山有何境界
0350b07: 子云丫鬟女子白頭絲天目禮頌云住山境界問如
0350b08: 何女子雙鬟鬢已皤覿面不逢休更會白雲飛過舊
0350b09: 山阿山僧今日設有人問住山有何境界向他道石
0350b10: 兒同行坐木女共起眠更為諸人頌出石兒木女衣
0350b11: 同穿有甚先天與後天莫將境界來辯我饑來喫飯
0350b12: 困來眠以手指云要識真金火裡看。
0350b13: 示眾本自無難易無端立易難紛紛測度者似有路
0350b14: 可攀誰識纔動念遍界荊棘參若是當家種草貴在
0350b15: 一切無住著動靜時坦坦吞盡十方界無二亦無三
0350b16: 所以道一地具足一切地一法共含一切法一月普
0350b17: 現一切水一切水月一月攝無風荷葉動決定有魚
0350b18: 行。
0350b19: 示眾舉傅大士法身頌空手把鋤頭師云佳人醉酒
0350b20: 樓步行騎水牛師云蹋破封皮自覺羞人從橋上過
0350b21: 師云喪身者少失命者多橋流水不流師云認著還
0350b22: 非將古人頌子下個註腳與眾人通個路師舉杖作
0350b23: 撐天勢云是則是漏洩不少大地山河無彼此分明
0350b24: 獨露本來身。
0350b25: 示眾舉隔山見煙便知是火隔墻見角便知是牛隔
0350b26: 簾呼茶便知有客此是決定義因甚自把家珍拋散
0350b27: 百草頭毫無定當更示一偈箭去中來還共住於中
0350b28: 幾個知端的娘生正眼莫蹉跎杲杲珊瑚撐著目獅
0350b29: 子林中無異獸象王行處絕狐蹤。
0350b30: 示眾舉古人道秖恐為僧心不了為僧心了總輸僧
0350c01: 師云有心可了轉沒交涉無心可了又道為僧心了
0350c02: 總輸僧且道如何是諸人了的心良久云四方平定
0350c03: 干戈息月照秋江說向誰。
0350c04: 示眾本自現成認個現成早已巳蓋覆你若衲被蒙頭
0350c05: 隨隊喫飯恰似爛泥枯椿騰龍不藏死水你若明歷
0350c06: 歷孤迥迥亦似烈燄紅爐諸塵不能聚染猶屬間斷
0350c07: 只饒薦得當陽一著早已巳落二落三踏著頂門一竅
0350c08: 未免落七落八所以六祖云菩提本無樹明鏡亦非
0350c09: 臺本來無一物何處惹塵埃。
0350c10: 示眾此事無中現有分明八字打開直截根源貫通
0350c11: 今古和泥合水時無處不周隨流得玅把斷要津時
0350c12: 針劄不入打成一片離見超情含萬象於方寸何嘗
0350c13: 礙著諸聖不敢安排本無明暗所以首山臨終偈云
0350c14: 白眼世界金色身情與無情共一真明暗盡時俱不
0350c15: 照日輪午後示全身雪後始知松柏操事難方見丈
0350c16: 夫心。
0350c17: 示眾道無邊表定相即非道絕思量穿鑿轉遠今古
0350c18: 應物無遷絲毫瞞他不得虛空尚無明暗明暗亦非
0350c19: 虛空饒伊行棒行喝已落二三立個問答轉見不堪
0350c20: 豎拂敲床多生習氣縱將千七百公案透過總是他
0350c21: 人茶飯貴在一念不落諸緣所以道離心意識參出
0350c22: 凡聖路學畢竟如何是自家境界風過花來遍界香
0350c23: 遊峰竟不知何處罕逢穿耳客多遇刻舟人。
0350c24: 示眾一一超然一一玄盤走珠兮珠走盤未生天地
0350c25: 原具足說甚空前與目前因何長繫五欲染甘作窮
0350c26: 途運糞奴朝朝日日隨他去日日朝朝不返觀且道
0350c27: 作麼返觀秪向未具胞胎時返觀秪向天堂地獄披
0350c28: 毛戴角四生六道處返觀秪向現前異形異面種種
0350c29: 差別不可說處反觀秪向煩惱場中喜怒哀樂處返
0350c30: 觀秪向萬物凋殘處返觀豁然觀透知端的不妨隨
0351a01: 類現形無染礙大千世界掌中觀祖云此事如鴈過
0351a02: 長空影沉寒水鴈無遺蹤之意水無留影之心到此
0351a03: 方堪出家丈夫兒所以道昭昭於心目之間而相不
0351a04: 可睹晃晃於色塵之內而理不可分者些不倒斷處
0351a05: 直須在日用尋常四威儀中著隻眼看得破始得。
0351a06: 問答機緣
0351a07: 僧問和尚得雙桂老人正法眼如何是正法眼師云
0351a08: 坑坎堆阜進云又道正法眼藏向瞎驢邊滅卻是何
0351a09: 意師云江河曉夜流。
0351a10: 座主問依經解義三世佛冤離經一字即同魔說未
0351a11: 審依經即是離經即是師云珊瑚枕上兩行淚半是
0351a12: 思君半憾君主云畢竟如何是真法真道師云一言
0351a13: 不中千言無用。
0351a14: 士問如何是無價寶師云嫁與雞隨雞飛嫁與狗逐
0351a15: 狗走又問如何是大乘師云直而不曲士云如何是
0351a16: 小乘師云曲而不直。
0351a17: 君貺羅春元問雙桂老人圓寂末後句是有是無師
0351a18: 云有士云如何是末後句師云白日青天誰共看士
0351a19: 云別指示看師云波斯嚼冰牙齒寒劫外春風吹幻
0351a20: 月七云恁麼是馬道人賣墨師云思量即不堪。
0351a21: 僧問釋迦彌勒為奴僕文殊普賢為侍從猶未是衲
0351a22: 僧極則處如何是衲僧極則處師云不敬功德天不
0351a23: 嫌黑暗女進云與學人通個消息看師云兔子喫牛
0351a24: 奶進云和尚莫壓良為賤師云非公境界。
0351a25: 僧問佛是甚麼人師云便是我尋常應用底僧無語
0351a26: 師反問侍者因甚到者裏說不出者云說不出是甚
0351a27: 麼師云不用口者云不用口莫是耳聞麼師打云似
0351a28: 三腳蝦蟆。
0351a29: 僧問如何是第一要師云世尊拈花迦葉笑如何是
0351a30: 第二要師云破沙盆子當玄玅如何是第三要師云
0351b01: 船到岸頭一齊跳。
0351b02: 射洪邑侯緣思孟公來山請問如何是禪師云不假
0351b03: 安排公云與敝教無二師云怎生見得公云曲肱而
0351b04: 枕之樂亦在其中矣師云向道不假安排亦非內外
0351b05: 中間公遂休又問學人喜看語錄秪是大半不知師
0351b06: 云不知底是甚麼公沉吟又問妄念起時如何對制
0351b07: 師云用對制作麼公云不對制何得清淨師震威一
0351b08: 喝是誰起妄又問見色不著色見空不著空時如何
0351b09: 師云無色無空時你向甚麼著腳公云自有著腳師
0351b10: 云苦有著腳即被鬼神覷破公云和尚又如何師云
0351b11: 色不異空空不異色公云因甚覿面吐不出師云相
0351b12: 見渾無事不來還憶君。
0351b13: 僧問如何是和尚家風師云黃金自有黃金價進云
0351b14: 古人以濟人為糧和尚慳吝不少師云闍黎欠少甚
0351b15: 麼僧擬議師云海神不貴夜明珠。
0351b16: 僧問如何是本來身師云長一尺不如寬一寸進云
0351b17: 不問者個身師云山僧六尺軀縫衣多費布進云者
0351b18: 是幻身師震威一喝你看是幻不幻。
0351b19: 僧問不在內外中間在甚處師劈頭一棒僧擬再問
0351b20: 師云既不在內外中間切莫放過。
0351b21: 僧問如何是空劫前事師云不與萬法為侶進云不
0351b22: 與萬法為侶是什麼人師云金木水火土進云既不
0351b23: 為侶何用金木水火土師云若無小人不顯君子。
0351b24: 僧問如何是父母未生前面目師云天地不能蓋載
0351b25: 進云如何是生後面目師云穿衣先提領戴帽剛齊
0351b26: 眉進云學人不知師云羊揀乾處臥驢擇濕處屙。
0351b27: 僧問遠聞有個清果今日秪見黃土果師云你只見
0351b28: 青果黃果不見不青不黃果進云如何是不青不黃
0351b29: 果師云鷂子過新羅。
0351b30: 僧問本自具足不假修持未審以何行持即得師云
0351c01: 一介不與人一介不取諸人。
0351c02: 僧問如何是人中境師云飛雲閣上風鈴動蒼翠柏
0351c03: 中鶴來巢進云如何是境中人師云同門出入兩廊
0351c04: 下放箸拈匙著著親進云畢竟如何是親切為人處
0351c05: 師云懸羊頭賣狗肉。
0351c06: 虎臣蔣太史入山請問如何是金剛正眼師云夢裏
0351c07: 寫詩章不借三光勢史云學人明明了了因甚吐不
0351c08: 出師云秪為分明極反令所得遲史又問趙州下禪
0351c09: 床一匝因甚秪轉得半藏師指地云因下禪床所以
0351c10: 不全師一日問太史者莖拄杖是你底因甚在山僧
0351c11: 手裏道得一語親切便還史云請和尚替下一語師
0351c12: 云誰不具足史云再代一語師云張三有錢不會使
0351c13: 史云和尚還代得否師云在天而天在人而人史禮
0351c14: 謝而退一日又問宗門罵不作罵會打不作打會是
0351c15: 否師張目視云作甚麼會史沉吟師云白雲萬里。
0351c16: 僧問如何是先照後用師云一言截斷進云如何是
0351c17: 先用後照師云裂破虛空進云如何是照用同時師
0351c18: 云雷轟電掣進云如何是照用不同時師便打。
0351c19: 一日新到僧問如何是破沙盆句對誰吟師打○相
0351c20: 止止不須說我法玅難思僧作女人拜師云弄精魂
0351c21: 漢進云三聖一喝意如何師云簷聲不斷前旬雨電
0351c22: 影還連後夜雷師頌云蓋覆乾坤破沙盆瞎驢一喝
0351c23: 又重新黃頭碧眼難迴避獨許兒孫一口吞。
0351c24: 僧問如何是和尚家風師云掀翻四海尋知己進門
0351c25: 你自骨毛寒。
0351c26: 僧問如何是奪人不奪境師云羚羊掛角無蹤跡山
0351c27: 自高兮水自深進云如何是奪境不奪人師云太平
0351c28: 無禁忌獨自任縱橫進云如何是人境兩俱奪師云
0351c29: 久旱弗逢雲雨布行人一去杳無蹤進云如何是人
0351c30: 境俱不奪師云水漲船高隨流得玅。
0352a01: 僧問如何是第一句師云答汝便是第二句進云如
0352a02: 何是第二句師云者裏半句也無進云如何是第三
0352a03: 句師便打僧作禮師當頭連蹋。
0352a04: 僧問弟子中途出家還參得禪否師云泥融飛燕子
0352a05: 沙暖宿鴛鴦僧禮謝師即示一偈參禪不拘遲早出
0352a06: 家何論老少埜鶴直透雲霄解纜中流自玅瞥爾情
0352a07: 忘愛絕不立途程便到。
0352a08: 行者問生死事大可講說得否師云講也講得說也
0352a09: 說得山僧只是不欲嵞污人面孔者擬議師云眼裏
0352a10: 耳裏著他不得者云在甚處師云滿眼滿耳。
0352a11: 僧問萬法歸一一歸何處師云不是天堂便是地獄
0352a12: 進云畢竟在甚處師云不是牛胎便是馬腹僧擬問
0352a13: 師直打出云當面錯過。
0352a14: 士問如何是本分事師云莫生枝葉進云不生枝葉
0352a15: 時如何師云本分亦不立。
0352a16: 僧問經律論是止啼黃葉和尚以何示人師將拄杖
0352a17: 作開弓勢進云者是古人底師云山僧不屬今古進
0352a18: 云不屬今古學人有分也無師打云客不離貨。
0352a19: 僧問阿難問迦葉世尊傳金襴外別傳何法迦葉召
0352a20: 阿難阿難應諾迦葉云倒卻門前剎竿著是甚麼意
0352a21: 師以手加額高聲闍黎喚甚麼作剎竿其僧有省師
0352a22: 示一偈剎竿倒著無病無藥一法不存天下太平。
0352a23: 僧問如何是達磨九年面壁意師云盲龜鑽破壁進
0352a24: 云學人不會師云師姑原來是女人。
0352a25: 僧問既為善知識何名不會師云將你會底呈似老
0352a26: 僧看僧一喝師便打僧又喝師復打進云和尚以何
0352a27: 作用師云喫飯我先動口洗臉我先動手。
0352a28: 僧問如何是和尚家風師云要頭斫將去終不涉途程。
0352a29: 僧問如何是佛師云又去屎坑中走進云如何是眾
0352a30: 生師云佛與眾生無異進云現前種類若干師云你
0352b01: 自不肯承當故有種類若干。
0352b02: 僧問不是心不是佛不是物是個甚麼師云十字街
0352b03: 頭輥繡毬進云只者是別有師云者是甚麼僧欲再
0352b04: 問師打云心不負人面無慚色。
0352b05: 士問牛頭未見四祖百鳥銜花是何意旨師云不是
0352b06: 閒人閒不住進云見後為甚麼不銜花師云閒人不
0352b07: 是等閒人。
0352b08: 果城王文學問儒家明德新民未審釋家亦能明德
0352b09: 新民否師正色云瞎士云和上即今是喜是怒師云
0352b10: 矮子看戲士豎一拳師云是甚麼士展手師云強作
0352b11: 主宰漢。
0352b12: 僧問如何是臨濟宗師云未開口時三十棒迅雷掩
0352b13: 耳以不堪進云如何是曹洞宗師云君臣道合不立
0352b14: 程途進云如何是溈仰宗師云兩口無一舌百艸頭
0352b15: 邊洩進云如何是雲門宗師云北斗藏身淖泥有茨
0352b16: 進云如何是法眼宗師云耳見即瞎眼聽即聾。
0352b17: 士問一言道盡時如何師云恐你承當不下士云承
0352b18: 當後如何師云有甚奇特士云十二時中如何得不
0352b19: 被諸境惑師云利劍不如錐。
0352b20: 僧問蹋翻大海活捉獰龍捏碎虛空單擒古鏡未審
0352b21: 此人有何受用師云賺錢不費力費力不賺錢。
0352b22: 僧問如何是先照後用師云不許妄通消息進云如
0352b23: 何是先用後照師云擬議則喪身失命進云如何是
0352b24: 照用同時師和聲便打進云如何是照用不同時師
0352b25: 云來日再問。
0352b26: 僧問黑夜中認賊為子認子為賊有何分別師云分
0352b27: 別多是賊進云如何太平師云青天白日說鬼話。
0352b28: 士問家宅是主人生身活計為甚麼要破家散宅師
0352b29: 云說破則不堪進云也要大家知師云知是病進云
0352b30: 不知又如何師云浪走漢。
0352c01: 僧問如何是第一玄師云獨戰眾兵前進云如何是
0352c02: 第二玄師云揚眉不瞬眼進云如何是第三玄師云
0352c03: 九重鐵鼓一箭穿。
0352c04: 勘辨機緣
0352c05: 師寓宿三臺與僧坐次師問僧你一向親近何人僧
0352c06: 云壁觀和尚師云如何是壁觀家風僧云行住坐臥
0352c07: 師云離卻行住坐臥道看僧豎指師云隔靴抓癢漢
0352c08: 復示一偈為獲金鱗上釣臺幾番驚浪月方來風雲
0352c09: 縱許闍黎吐不遇知音休放開。
0352c10: 師問僧大道無根因甚源流不止僧無語師代云和
0352c11: 尚是何心行僧便問如何是道師云鹿過後放箭。
0352c12: 師問僧禪道各各有問著如何對僧無語師打僧云
0352c13: 和尚又多一番起倒師云何不早道。
0352c14: 師與眾同途撞著一夥醉漢一僧云一半是醉底一
0352c15: 僧云一半是醒底師云看來醉也不醉醒也不醒僧
0352c16: 云怎奈各各倒地師云是他快活無憂處僧云秪是
0352c17: 天暮幾時歸家師云正是漢地不管秦不收。
0352c18: 師問僧在甚處來僧云靈隱師云飛來峰幾時飛到
0352c19: 僧無語師云你未到靈隱進云覺海呼猿洞也常隨
0352c20: 喜師云見猿麼進云未見師呼僧名僧應諾師云猿
0352c21: 出洞了。
0352c22: 師問僧你在甚處來僧云峨山來師云聞峨山崩倒
0352c23: 無蹤普賢在甚處安身僧云不知師云在上座肩頭
0352c24: 腳底一息不離因甚不知僧禮拜師當頭一蹋云自
0352c25: 起自倒作麼。
0352c26: 師問僧你在甚處來僧云洋淘溪師云與誰作伴僧
0352c27: 云無師打云你過我獨木橋時腳生酸澀何言無僧
0352c28: 云謝和尚指示師云較量則失。
0352c29: 一晚大眾至方丈請開示師喚行者閉卻門息了燈
0352c30: 燭復高聲云看此事抬頭不見天低頭不見地拈拄
0353a01: 杖亂打出父母所生日終不與子道。
0353a02: 師問僧在甚處來僧云峨山來師云沿途有塘汝作
0353a03: 麼過僧云太平無禁忌師云既是太平又來者裏討
0353a04: 甚麼碗僧喝師連棒打出。
0353a05: 師一日同眾向火朱居士問金剛經云三心不可得
0353a06: 未審如何得師伸手云老僧向火許多快活士云未
0353a07: 有紙墨時真經在何處師云夾岸桃花風雨後馬蹄
0353a08: 無處避殘紅。
0353a09: 
0353a10: 
0353a11: 
0353a12: 施資眾善何大全李氏男顯應楊氏
0353a13: 蘇霖老母陳氏
0353a14: 任恒王氏男生員之傑楊氏孫男
0353a15: 全杜氏孫男神祐再祐小祐正
0353a16: 任忠杜氏
0353a17: 陳光燦何氏孫男生員爾常王氏
0353a18: 生員公列楊氏男圓愷仝刊
0353a19: 不會和尚語錄祈生生善果恒存個個福海
0353a20: 長清　嗣法門人法衍法玉對
0353a21: 　嗣法門人慶雲識　嘉禾
0353a22: 　倪爾純刊
0353a23: 康熙三十年中秋月嘉興楞嚴藏經坊存板
0353a24: 
0353a25: 不會禪師語錄卷第六終
