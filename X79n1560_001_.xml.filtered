0490a01: 
0490a02: No. 1560-A
0490a03:  重刊禪林僧寶傳序
0490a04: 
0490a05: 禪林僧寶傳者。宋宣和初。新昌覺範禪師之所譔次
0490a06: 也。覺範讀唐宋高僧傳。以道宣精於律。而文非所
0490a07: 長。贊寧博於學。而識幾于暗。其於為書。往往如戶昏
0490a08: 按撿。不可以屬讀。乃慨然有志於論述。凡經行諸方。
0490a09: 見夫博大秀傑之衲。能袒肩以荷大法者。必手錄而
0490a10: 藏之。後居湘西之谷山。遂盡發所藏。依倣司馬遷史
0490a11: 傳。各為贊辭。合八十有一人。分為三十卷。而題以今
0490a12: 名。亦既鋟梓以傳。積有歲月。二十年來。南北兵興。在
0490a13: 在焚。是書之存。十不一二。南宗禪師定公。時住大
0490a14: 慈名剎。慨念末學晚輩。不見至道之大全。古人之大
0490a15: 體。因取其書。重刊而廣布之。且以序文屬予。俾書始
0490a16: 末。傳之永久。古者左史記言。右史記事。而言為尚書。
0490a17: 事為春秋。遷蓋因之以作史記。而言與事具焉。覺範
0490a18: 是書。既編五宗之訓言。復著諸老之行事。而於世系
0490a19: 入道之由。臨終明驗之際。無不謹書而備錄。蓋聽言
0490a20: 以事觀。既書其所言。固當兼錄其行事。覺範可謂得
0490a21: 遷之矩度矣。而或者則曰。遷蓋世間之言。而覺範則
0490a22: 出世間者也。出世間之道。以心而傳心。彼言語文字。
0490a23: 非道之至也。於此而不能以無滯。則自心光明。且因
0490a24: 之而壅蔽。其於道乎。何有是大不。然為佛氏之學者。
0490b01: 固非即言語文字以為道。而亦非離言語文字以入
0490b02: 道。觀夫從上西竺東震諸師。固有兼通三藏。力弘心
0490b03: 宗者矣。若馬鳴龍樹。永嘉圭是也。學者苟不致力
0490b04: 於斯。而徒以撥去言語文字為禪。冥心默照為妙。則
0490b05: 先佛之微言。宗師之規範。或幾乎熄矣。覺範為是懼
0490b06: 而譔此書。南宗亦為是懼而刊布之。欲使天下禪林。
0490b07: 咸法前輩之宗綱。而所言所履。與傳八十一人者。同
0490b08: 歸於一道。則是書之流傳。豈曰小補之哉。傳曰。雖無
0490b09: 老成人。尚有典刑。又曰。君子多識前言往行。以蓄其
0490b10: 德。後之者勉之哉。洪武六年臘月八日九靈山人
0490b11: 戴良序。
0490b12: 
0490b13: 
0490b14: 
0490b15: 
0490b16: No. 1560-B
0490b17:  重刻禪林僧寶傳序
0490b18: 
0490b19: 摩竭掩室。毗耶杜口。以真寔際離文字故。自曹溪滴
0490b20: 水。派別五家。建立綱宗。開示方便。法源一濬。波流益
0490b21: 洪。同歸薩婆若海。然欲識佛性義。當觀時節因緣。從
0490b22: 古明大法人。莫非瑰瑋傑特之材。不受世間繩束。是
0490b23: 以披緇祝髮。周游參請。必至於發明己巳事而後已巳。蓋
0490b24: 有或因言而悟入。或目擊而道存。一剎那間。轉凡成
0490c01: 聖。時節因緣。各自不同。苟非具載本末。則後學無所
0490c02: 考證。此僧寶傳之所由作也。是書之傳有年矣。白璧
0490c04: 山之僧廣遇。慮其湮沒。即舊本校讎鋟梓。以與諸方
0490c05: 共之。十餘年而書始成。其用心亦勤矣。魏亭趙元藻。
0490c06: 一見遇於湖山之上。慧炬相燭。袖其書以歸。囑予為
0490c07: 一轉語。予與遇未覿面。今披是書。知其志趣。千里同
0490c08: 風。且見遇與覺範。與八十一人者。把臂並行。若有因
0490c09: 書省發。得意忘言。即同入此道場。則靈山一會。儼然
0490c10: 未散。不為分外。寶慶丁亥中春上澣。臨川張　宏敬
0490c11: 書。
0490c12: 
0490c13: 
0490c14: 
0490c15: 
0490c16: No. 1560-C
0490c17:  禪林僧寶傳引
0490c18: 
0490c19: 覺範謂余曰。自達磨之來。六傳至大鑒。鑒之後析為
0490c20: 二宗。其一為石頭。雲門曹洞法眼宗之。其一為馬祖。
0490c21: 臨濟溈仰宗之。是為五家宗派。嘉祐中。達觀曇禪
0490c22: 師。為之傳。載其機緣語句。而略其始終行事之。
0490c23: 德洪以謂。影由形生。響逐聲起。既載其言。則入道之
0490c24: 緣。臨終之。有不可唐捐者。遂盡掇遺編別記。苴以
0491a01: 諸方宿衲之傳。又自嘉祐至政和。取雲門臨濟兩家
0491a02: 之裔。嶄然絕出者。合八十有一人。各為傳而繫之。以
0491a03: 贊。分為三十卷。書成於湘西之南臺。目之曰禪林僧
0491a04: 寶傳。幸為我作文。以弁其首。余索其書而觀之。其識
0491a05: 達。其學詣。其言恢而正。其事簡而完。其辭精微而華
0491a06: 暢。其旨廣大空寂。窅然而深矣。其才則宗門之遷固
0491a07: 也。使八十一人者。布在方冊。芒寒色正。燁如五緯之
0491a08: 麗天。人皆仰之。或由此書也。夫覺範初閱汾陽昭語。
0491a09: 脫然有省。而印可於雲庵真淨。涉患難瀕九死。口
0491a10: 絕怨言。面無不足之色。其發為文章者。蓋其緒餘土
0491a11: 苴云。宣和六年三月甲子。長沙侯延慶引。
0491a12: 
0491a13: 
0491a14: 
0491a15: 禪林僧寶傳目錄
0491a16: 
0491a17: 卷一
0491a18: 撫州曹山本寂禪師
0491a19: 卷二
0491a20: 韶州雲門匡真大師
0491a21: 卷三
0491a22: 汝州風穴昭禪師或作沼首山念禪師
0491a23: 汾州太子昭禪師
0491a24: 卷四
0491b01: 福州玄沙備禪師漳州羅漢琛禪師地藏
0491b02: 金陵清涼益禪師法眼
0491b03: 卷五
0491b04: 潭州石霜諸禪師邵武龍湖聞禪師
0491b05: 筠州九禪師吉州禾山殷禪師
0491b06: 卷六
0491b07: 雲居宏覺膺禪師洛浦安禪師
0491b08: 卷七
0491b09: 天台韶國師九玄禪師
0491b10: 雲居齊禪師瑞鹿先禪師
0491b11: 卷八
0491b12: 圓通道濟德禪師南塔光湧禪師
0491b13: 洞山守初禪師南安巖嚴禪師
0491b14: 卷九
0491b15: 龍牙居遯禪師永明智覺禪師
0491b16: 雲居簡禪師
0491b17: 卷十
0491b18: 重雲暉禪師瑞龍志德璋禪師
0491b19: 林陽端禪師雙欽禪師
0491b20: 九詮禪師龜洋忠禪師
0491b21: 卷十一
0491b22: 洞山聰禪師雪竇顯禪師
0491b23: 天衣懷禪師
0491b24: 卷十二
0491c01: 薦福古禪師
0491c02: 卷十三
0491c03: 福唱善禪師大陽延禪師
0491c04: 卷十四
0491c05: 神鼎諲禪師谷山崇禪師
0491c06: 圓照本禪師
0491c07: 卷十五
0491c08: 衡嶽泉禪師法華舉禪師
0491c09: 卷十六
0491c10: 廣慧璉禪師翠岩芝禪師
0491c11: 卷十七
0491c12: 浮山遠禪師投子青禪師
0491c13: 天甯楷禪師
0491c14: 卷十八
0491c15: 大覺璉禪師興化銑禪師
0491c16: 卷十九
0491c17: 餘杭政禪師西余端禪師
0491c18: 卷二十
0491c19: 言法華華嚴隆禪師
0491c20: 卷二十一
0491c21: 慈明禪師
0491c22: 卷二十二
0491c23: 黃龍南禪師雲悅禪師
0491c24: 卷二十三
0492a01: 黃龍實覺心禪師泐潭真淨文禪師
0492a02: 卷二十四
0492a03: 仰山偉禪師東林照覺總禪師
0492a04: 卷二十五
0492a05: 大溈真如禪師雲居祐禪師
0492a06: 隆慶閑禪師雲蓋智禪師
0492a07: 卷二十六
0492a08: 圓通訥禪師淨因臻禪師
0492a09: 法雲圓通秀禪師延恩安禪師
0492a10: 卷二十七
0492a11: 明教嵩禪師蔣山元禪師
0492a12: 金山達觀禪師
0492a13: 卷二十八
0492a14: 法昌遇禪師楊岐會禪師
0492a15: 白雲端禪師
0492a16: 卷二十九
0492a17: 大通本禪師報本元禪師
0492a18: 禾山普禪師雲居佛印元禪師
0492a19: 卷三十
0492a20: 寶英禪師保甯璣禪師
0492a21: 黃龍佛壽清禪師
0492a22: 續補
0492a23: 五祖演禪師雲岩新禪師
0492a24: 南嶽石頭志庵主
0492b01: 
0492b02: 
0492b03: 
0492b04: 
0492b05: No. 1560
0492b06: 禪林僧寶傳卷第一
0492b07: 
0492b08: 宋明白庵居沙門　惠洪　撰
0492b09: 撫州曹山本寂禪師青原六世
0492b10: 禪師諱章。泉州莆田黃氏子。幼而奇逸。為書生不
0492b11: 甘處俗。年十九棄家。入福州靈石山。六年乃剃髮受
0492b12: 具。咸通初。至高安。謁悟本禪師价公。依止十餘年。价
0492b13: 以為類己巳。堪任大法。於是名冠叢林。將辭去。价曰。三
0492b14: 更當來。授汝曲折。時矮師叔者知之。蒲伏繩床下。价
0492b15: 不知也。中夜授章。先雲巖所付寶鏡三昧。五位顯訣。
0492b16: 三種滲漏畢。再拜趨出。矮師叔引頸呼曰。洞山禪入
0492b17: 我手矣。价大驚曰。盜法倒屙無及矣。後皆如所言。寶
0492b19: 保護。銀盛雪。明月藏鷺。類之弗齊。混則知處。意不
0492b20: 在言。來機亦赴。動成窠臼。差落顧佇。背觸俱非。如大
0492b21: 火聚。但形文彩。即屬染汙。夜半正明。天曉不露。為物
0492b22: 作則。用諸苦。雖非有為。不是無語。如臨寶鏡。形影
0492b23: 相。汝不是渠。渠正是汝。如世嬰兒。五相完具。不去
0492c01: 正故。重離六爻。偏正回互。疊而為三。變盡成五。如荎
0492c02: 草味。如金剛杵。正中妙挾。敲唱雙舉。通宗通塗。挾帶
0492c03: 挾路。錯然則吉。不可犯忤。天真而妙。不屬迷悟。因緣
0492c04: 時節。寂然昭著。細入無間。大絕方所。毫忽之差。不應
0492c05: 律呂。今有頓漸。緣立宗趣。宗趣分矣。即是規矩。宗通
0492c06: 趣極。真常流注。外寂中搖。係駒伏鼠。先聖悲之。為法
0492c07: 檀度。隨其顛倒。以緇為素。顛倒想滅。肯心自許。要合
0492c08: 古轍。請觀前古。佛道垂成。十劫觀樹。如虎之缺。如馬
0492c09: 之馵。以有下劣。寶几珍御。以有驚異。黧奴白牯。羿以
0492c11: 起舞。非情識到。甯容思慮。臣奉於君。子順於父。不順
0492c12: 非孝。不奉非輔。潛行密用。如愚若魯。但能相續。名主
0492c13: 中主。五位君臣偈。其詞曰。正中偏。三更初夜月明前。
0492c14: 莫相逢不相識。隱隱猶懷昔日嫌。偏中正。失曉老
0492c16: 來。無中有路出塵埃。但能不觸當今諱。也勝前朝斷
0492c17: 舌才。偏中至。兩刃交鋒要回避。好手還同火裏蓮。宛
0492c18: 然自有天氣。兼中到。不落有無誰敢和。人人盡欲
0492c19: 出常流。折合終歸炭裏坐。三種滲漏。其詞曰。一見滲
0492c20: 漏。謂機不離位。墮在毒海。二情滲漏。謂智常向背。見
0492c21: 處偏枯。三語滲漏。謂體妙失宗。機昧終始。學者濁智
0492c22: 流轉。不出此三種。綱要偈三首。其一名敲倡俱行。偈
0492c23: 曰。金鍼雙備。挾路隱全該。寶印當空妙。重重錦縫
0492c24: 開。其二名金玄路。偈曰。交互明中暗。功齊轉覺難。
0493a01: 力窮尋進退。金網鞔鞔。其三名理事不涉。偈曰。理
0493a02: 事俱不涉。回照絕幽微。背風無巧拙。電火爍難追。黎
0493a03: 明章出山。造曹溪禮祖塔。自螺川還止臨川。有佳山
0493a04: 水。因定居焉。以志慕六祖。乃名山為曹。示眾曰。僧家
0493a05: 在此等衣線下。理須會通向上事。莫作等閑。若也承
0493a06: 當處分明。即轉他諸聖。向自己巳背後。方得自由。若也
0493a07: 轉不得。直饒學得十成。須向他背後叉手。說什麼
0493a08: 大話。若轉得自己巳。則一切粗重境來。皆作得主宰。假
0493a09: 如泥裏倒地。亦作得主宰。如有僧問藥山曰。三乘教
0493a10: 中。還有祖意也無。答曰有。曰既有。達磨又來作麼。答
0493a11: 曰。只為有。所以來。豈非作得主宰。轉得歸自己巳乎。如
0493a12: 經曰。大通智勝佛。十劫坐道場。佛法不現前。不得成
0493a13: 佛道言。劫者滯也。謂之十成。亦曰斷滲漏也。只是十
0493a14: 道頭絕矣。不忘大果。故云守住著。名為取次承當。
0493a15: 不分貴賤。我常見叢林。好論一般兩般。還能成立得
0493a16: 事麼。此等但是說向去事路布。汝不見南泉曰。饒汝
0493a17: 十成。猶較王老師。一線道也。大難。事到此。直須子細
0493a18: 始得。明白自在。不論天堂地獄。餓鬼畜生。但是一切
0493a19: 處不移易。元是舊時人。只是不行舊時路。若有忻心。
0493a20: 還成滯著。若脫得。揀什麼。古德云。只恐不得輪迴。汝
0493a21: 道作麼生。只如今人。說箇淨潔處。愛說向去事。此病
0493a22: 最難治。若是世間粗重事。是輕。淨潔病為重。只如
0493a23: 佛味祖味。盡為滯著。先師曰。擬心是犯戒。若也得味
0493a24: 是破齋。且喚什麼作味。只是佛味祖味。纔有忻心。便
0493b01: 是犯戒。若也如今說破齋破戒。即今三羯磨時。早破
0493b02: 了也。若是粗重貪瞋癡。雖難斷是輕。若也無為無
0493b03: 事淨潔。此乃重。無以加也。祖師出世。亦只為這箇。亦
0493b04: 不獨為汝。今時莫作等閑。黧奴白牯修行快。不是
0493b05: 有禪有道。如汝種種馳求。佛祖。乃至菩提涅槃。
0493b06: 幾時休歇成辦乎。皆是生滅心。所以不如黧奴白牯。
0493b07: 兀兀無知。不知佛。不知祖。乃至菩提涅槃。及以善惡
0493b08: 因果。但饑來喫草。渴來飲水。若能恁麼。不愁不成辦。
0493b09: 不見道計較不成。是以知有。乃能披毛戴角。牽拽
0493b10: 耒。得此便宜。始較些子。不見彌勒阿。及諸妙喜等
0493b11: 世界。被他向上人喚作無慚愧。懈怠菩薩。亦曰變易
0493b12: 生死。尚恐是小懈怠。在本分事。合作麼生。大須子細
0493b14: 修行。莫快利。欲知此事。饒今成佛成祖去。也只這
0493b15: 是。便墮三塗地獄六道去。也只這是。雖然沒用處。要
0493b16: 且離他不得。須與他作主宰始得。若作得主宰。即是
0493b17: 不變易。若作主宰不得。便是變易也。不見永嘉云。
0493b18: 蕩蕩招殃禍。問如何是蕩蕩招殃禍。曰只這
0493b19: 個總是。問曰如何免得。曰知有即得。用免作麼。但是
0493b20: 菩提涅槃。煩惱無明等。總是不要免。乃至世間粗重
0493b21: 之事。但知有便得。不要免免。即同變易去也。乃至成
0493b22: 佛成祖。菩提涅槃。此等殃禍。為不小。因什麼如此。只
0493b23: 為變易。若不變易。直須觸處自由始得。香嚴閑禪師
0493b24: 會中有僧。問如何是道。閑曰枯木裏龍吟。又問如何
0493c01: 是道中人。閑曰髑髏裏眼睛。其僧不領。辭至石霜。問
0493c02: 諸禪師曰。如何是枯木裏龍吟。諸曰猶帶喜在。又問
0493c03: 如何是髑髏裏眼睛。諸曰猶帶識在。又不領。乃問章
0493c04: 曰。如何是枯木裏龍吟。章曰血不斷。又問如何是
0493c05: 髑髏裏眼睛。章曰乾不盡。又問有得聞者否。章曰盡
0493c06: 大地。未有一人不聞。又問未審是何章句。章曰不知
0493c07: 是何章句。聞者皆喪。乃作偈曰。枯木龍吟真見道。髑
0493c08: 髏無識眼初明。喜識盡時消息盡。當人那辨濁中清。
0493c09: 有僧以紙為衣。號為紙衣道者。自洞山來。章問如何
0493c10: 是紙衣下事。僧曰。一裘才掛體。萬事悉皆如。又問如
0493c11: 何是紙衣下用。其僧前而拱立。曰諾即脫去。章笑曰。
0493c12: 汝但解恁麼去。不解恁麼來。僧忽開眼曰。一靈真性。
0493c13: 不假胞胎時如何。章曰未是妙。僧曰如何是妙。章曰
0493c14: 不借借。其僧退坐於堂中而化。章作偈曰。覺性圓明
0493c15: 無相身。莫將知見妄親。念異便於玄體昧。心差不
0493c16: 與道為鄰。情分萬法沉前境。識鑒多端喪本真。若向
0493c17: 句中全曉會。了然無事昔時人。僧問五位君臣旨訣。
0493c18: 章曰。正位即空界。本來無物。偏位即色界。有萬形像。
0493c19: 偏中至者。捨事入理。正中來者背理就事。兼帶者冥
0493c20: 應眾緣。不隨諸有。非染非淨。非正非偏。故曰玄大
0493c21: 道。無著真宗。從上先德。推此一位。最妙最玄。要當審
0493c22: 詳辨明。君為正位。臣是偏位。臣向君是偏中正。君視
0493c23: 臣是正中偏。君臣道合。是兼帶語。問如何是君。曰妙
0493c24: 德尊寰宇。高明朗太。問如何是臣。曰靈機宏聖道。
0494a01: 真智利群生。問如何是臣向君。曰不墮諸異趣。凝情
0494a02: 望聖容。問如何是君視臣。曰妙容雖不動。光燭不無
0494a03: 偏。問如何是君臣道合。曰混然無內外。和融上下平。
0494a04: 又曰。以君臣偏正言者。不欲犯中故。臣稱君不敢斥
0494a05: 言是也。此吾法之宗要。作偈曰。學者先須識自宗。莫
0494a06: 將真際雜頑空。妙明體盡知傷觸。力在逢緣不借中。
0494a07: 出語直教燒不著。潛行須與古人同。無身有事超岐
0494a08: 路。無事無身落始終。又曰。凡情聖見是金玄路。直
0494a09: 須回互。夫取正命食者。須具三種墮。一者披毛戴角。
0494a10: 二者不斷聲色。三者不受食。有稠布衲者。問曰。披毛
0494a11: 戴角是什麼墮。章曰是類墮。問不斷聲色是什麼墮。
0494a12: 曰是隨墮。問不受食是什麼墮。曰是尊貴墮。夫冥合
0494a13: 初心。而知有是類墮。知有而不礙六塵是隨墮。維摩
0494a14: 曰。外道六師是汝之師。彼師所墮。汝亦隨墮。乃可取
0494a15: 食。食者正命食也。食者亦是就六根門頭。見覺聞知。
0494a16: 只不被他染汙。將為墮。且不是同也。章讀杜順傅大
0494a17: 士所作。法身偈曰。我意不欲與麼道。門弟子請別作
0494a18: 之。既作偈。又注釋之。其詞曰。渠本不是我非我。我本不
0494a19: 是渠非渠。渠無我即死仰汝取活。我無渠即余不別有。渠如我
0494a20: 是佛要且不是佛。我如渠即驢二俱不立。不食空王俸若遇御飯。直須
0494a21: 吐卻。何假鴈傳書不通信。我說橫身唱為信唱。君看背上毛
0494a22: 不與你相似。乍如謠白雪將謂是白雪。猶恐是巴歌。南州帥南
0494a23: 平鍾王。雅聞章有道。盡禮致之不赴。但書偈付使者
0494a24: 曰。摧殘枯木倚寒林。幾度逢春不變心。樵客見之猶
0494b01: 不採。郢人何事苦搜尋。天復辛酉夏夜。問知事。今日
0494b02: 是幾何日月。對曰六月十五。章曰曹山平生行。到
0494b03: 處只管九十日為一夏。明日辰時吾行去。及時焚
0494b04: 香。宴坐而化。閱世六十有二。坐三十有七夏。門弟子
0494b05: 葬全身於山之西阿。塔曰福圓。
0494b06: 贊曰。寶鏡三昧其詞要妙。雲巖以受洞山。疑藥山所
0494b07: 作也。先德懼屬流布。多珍秘之。但五位偈。三種滲漏
0494b08: 之語。見於禪書。大觀二年冬。顯謨閣待制朱彥世英。
0494b09: 赴官錢塘。過信州白華巖。得於老僧。明年持其先公
0494b10: 服。予往慰之。出以授予曰。子當為發揚之。因疏其溝
0494b11: 封。以付同學。使法中龍象。神而明之。盡微細法執。興
0494b12: 洞上之宗。亦世英護法之志也。
0494b13: 
0494b14: 禪林僧寶傳卷第一
