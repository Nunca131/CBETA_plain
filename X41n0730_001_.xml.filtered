0347b09: 
0347b10: 
0347b11: 
0347b12: 
0347b13: No. 730-A
0347b14:  序
0347b15: 
0347b16: 夫戒為通修之元基者。由其能淨無量之染業能立
0347b17: 無量之梵行故。若無戒德。則染心何以皎潔。梵行何
0347b18: 以克成。故云。戒為無上菩提本。應當一心持淨戒。然
0347b19: 持戒之心要唯二轍。一止持。二作持。止持則自唐迄
0347b20: 今代有人弘。作持則數百餘載寂無提舉。余自乙亥
0347b21: 春。納戒潤州。恒侍先老人。輔化諸方。每以作持扣請。
0347b22: 老人云。汝既志存毗尼。願維絕紐。藏內有曇無德部
0347b23: 刪補隨機羯磨。南山律祖之所撰集。事法兼備。誠
0347b24: 為典型。但以久湮。卒難力振。俟汝異日為眾闡揚。於
0347c01: 戲諄諄師訓尤在耳也。至乙酉夏。老人掩室委付棲
0347c02: 山。念顧命之難違。感慈恩之當報。焚膏繼。窮律部
0347c03: 之奧微。率眾躬行。闡羯磨之洪範。是制必遵。于非即
0347c04: 革。但羯磨藏本。有綱目。列而法不全。復有文句。古而
0347c05: 義不顯。因憐初學臨卷罔措。故余依律廣其事法。釋
0347c06: 其隱微。題云毗尼作持續釋。使諸展卷成壞了然。所
0347c07: 冀同志諸仁知止作明是非。臨事稱量。應為當為。共
0347c08: 沐戒海而盡浣凡心。俱踐道階而紹繼聖種。又豈例
0347c09: 圖衒談空盈卷軸哉。
0347c10: 時
0347c11: 康熙乙巳歲前安居日毗尼後學滇南讀體識於金
0347c12: 陵寶華山之觀西軒
0347c13: 
0347c14: 
0347c15: 
0347c16: 毗尼作持續釋
0347c17: 　凡例
0347c18: 一律制羯磨。一切僧事依之成就。若靡羯磨。作辦
0347c19: 不成。故律云。有秉羯磨。有說行者。斯則名為正
0347c20: 法住世。又曰。不誦白羯磨者。終身不得離依止。
0347c21: 是知比丘要務莫先於此。宜勉攻持。
0347c22: 一羯磨諸法始緣隨事漸制。後因結集類分揵度。
0347c23: 雖斂用討文浩。若不精徹非過難逭。上古諸大
0347c24: 律師匡維正法嚴淨毗尼者。咸皆從廣採略。恒
0348a01: 誦不遺。今藏中曇無德部有三集。其二未融諸
0348a02: 部。法儀欠備。唯南山宣祖撰集刪補隨機羯磨
0348a03: 四卷。於對首心念會取他宗僧法羯磨。具如本
0348a04: 部。施法應事。隨機准義。加儀便用。有異於二。故
0348a05: 今特紹行持。
0348a06: 一詳稽原卷。前列綱目百八十四法。合復略六十
0348a07: 有五。既云補集。缺意為何。及至文中。贅曰縱舒
0348a08: 撰次。非學不知。徒廢時功。未辦前事。故闕而不
0348a09: 載。必臨機秉御。大鈔詳委。嗟夫大鈔世沒。覓訪
0348a10: 絕聞。是故研窮廣部。校作持。應准目續法者
0348a11: 上標一續字。應依律釋義者上標一釋字。應顯
0348a12: 過出非者上標一非字。應附證及便行者上標
0348a13: 一附字。若無續釋非附四科。悉是藏卷原文。凡
0348a14: 秉白之法。皆書頂格。餘下一字。俾明古本。以別
0348a15: 新續。儻讀懷疑。請閱北藏存字函。昭然可據。
0348a16: 一別集戒相。題曰毗尼止持會集。若彼應秉白羯
0348a17: 磨者。咸示於作持中詳明。為分止作。故不相兼。
0348a18: 今此卷內原題如舊。外權更云毗尼作持續釋。
0348a19: 以便簡討。
0348a20: 一宗紹作持。本欲重光息焰。必也前行後效。故體
0348a21: 躬操二十餘年。稿成不速刊行者。為令依學練
0348a22: 知見聞堅信。今已巳信樂欽行故爾。壽梓流布。將
0348a23: 來藉此以報佛恩。用酬師德。若受具已巳一往不
0348a24: 知。由失所傳。學而不行。其過何辭。設未受具者。
0348b01: 窺閱律部。理當誡訶。如謂律法。先知而後受具。
0348b02: 此則以毒飲人。寧不慎歟。
0348b03: 
0348b04: 
0348b05: 
0348b07: 
0348b08: 卷第一
0348b09: 　序　凡例　釋原序
0348b10: 　篇目　釋本題　釋人題
0348b11: 　○集法緣成篇第一
0348b12: 　一僧法羯磨略有一百三十四
0348b13: 　　單白羯磨三十九法　白二羯磨五十七法
0348b14: 　　白四羯磨三十八法
0348b15: 　二對首羯磨略有三十六
0348b16: 　　但對首法三十一　眾法對首法五
0348b17: 　三心念羯磨略有十四
0348b18: 　　但心念法三　對首心念法七
0348b19: 　　眾法心念法四
0348b20: 　前明僧法羯磨十緣
0348b21: 　　一稱量前事　二法起託處
0348b22: 　　三集僧方法　四僧集約界
0348b23: 　　五應法和合
0348b24: 卷第二
0348c01: 　　六簡集是非　七說欲清淨一明與欲法
0348c02: 　　二明受欲法　三明說欲法　八正陳本意
0348c03: 　　九問事端緒　十答所成法
0348c04: 　中明眾多人法　後明一人法
0348c05: 　僧法羯磨具七非
0348c06: 　　一者非法非毗尼羯磨
0348c07: 　　二者非法別眾羯磨
0348c08: 　　三者非法和合眾羯磨
0348c09: 　　四者如法別眾羯磨
0348c10: 　　五者法相似別眾羯磨
0348c11: 　　六者法相似和合羯磨
0348c12: 　　七者呵不止羯磨
0348c13: 　義立七非
0348c14: 　　一人非　二法非　三事非
0348c15: 　　四人法非　五人事非　六法事非
0348c16: 　　七人法事非
0348c17: 　對首羯磨具七非並如上　眾法對首具七非並如上
0348c18: 　心念羯磨具七非並如上
0348c19: 卷第三
0348c20: 　○諸界結解篇第二
0348c21: 　僧界結解法第一
0348c22: 　　結初大界法解大界法　結同法利界法　結同法別利界法　結法別利同界
0348c23: 　　法
0348c24: 　　結戒場法解戒場法　結有戒場大界法
0349a01: 　　結三小界法結受戒小界法并解　解受戒小界法　結說戒小界法并解　結
0349a02: 　　自恣小界法并解　結說戒堂法并解　解說戒堂法
0349a03: 　結解衣界法第二
0349a04: 　　結攝衣界法　解攝衣界法
0349a05: 　結解食界法第三
0349a06: 　　結攝食界法　解淨地法
0349a07: 　　結庫藏法　差人守庫藏法
0349a08: 卷第四
0349a09: 　○諸戒受法篇第三
0349a10: 　受三皈法　受五戒法
0349a11: 　受八戒法　出家授受戒法
0349a12: 　乞度人法　與度人法
0349a13: 　度沙彌法　與剃髮法
0349a14: 　授十戒法　受戒體法
0349a15: 卷第五
0349a16: 　○諸戒受法篇第三之二
0349a17: 　比丘受戒法
0349a18: 　授比丘戒緣
0349a19: 　　一能受之人一是人道故　二諸根具足　三身器清淨　四出家相具　五得
0349a20: 　　少分法
0349a21: 　　二所對一結界成就　二有能秉法　三僧數滿足　四界內盡集和合　五有白四
0349a22: 　　教法　六資緣具足　七佛法時中
0349a23: 　　三發心乞戒　四心境相應
0349a24: 　　五事成究竟初明請師法　二安受者所在　三差人間緣　四出眾問法　五
0349b01: 　　白召入眾法　六明乞戒法　七戒師和尚問法　八正問法
0349b02: 　二正授戒體法　次說隨相法
0349b03: 　授四依法
0349b04: 卷第六
0349b05: 　○諸戒受法篇第三之三
0349b06: 　請依止師法　與外道住法
0349b07: 　次教受戒　尼眾授戒法
0349b08: 　授沙彌尼戒法　授式叉摩那尼法
0349b09: 　乞學戒法　與學戒法
0349b10: 　次說戒相法　授比丘尼戒
0349b11: 　乞畜眾法　與畜眾法
0349b12: 　正授戒前具八緣
0349b13: 　　一明請和尚　二□□□□
0349b14: 　　三差教師法　四教師出眾問法
0349b15: 　　五喚入眾法　六明乞戒法
0349b16: 　　七戒師白和尚法　八對眾問答
0349b17: 　正授本法羯磨文
0349b18: 　本法尼往大僧中受戒法
0349b19: 　請羯磨師法　乞授戒法
0349b20: 　戒師和尚問答　正問遮難法
0349b21: 　正授戒體法　次受戒相
0349b22: 　次說四依法
0349b23: 卷第七
0349b24: 　○衣藥受淨篇第四
0349c01: 　受衣法　受安陀會法
0349c02: 　受僧伽黎法　受縵衣法
0349c03: 　捨衣法　尼受餘二衣法
0349c04: 　心念受捨衣法　受尼師壇法
0349c05: 　受多羅法　受藥法
0349c06: 　受時藥法　藥無七過
0349c07: 　授有三種　自受三法
0349c08: 　正食五觀　受非時藥法
0349c09: 　受七日藥法　受盡形壽藥法
0349c10: 　衣說淨法　請施主法
0349c11: 　正說淨法　心念說淨法
0349c12: 　金粟淨法
0349c13: 卷第八
0349c14: 　○諸說戒法篇第五
0349c15: 　僧說戒法　說戒和法初明卷首十二頌　次明
0349c16: 　戒序并總結三明七佛偈　僧同化識罪懺白法
0349c17: 　僧同犯疑罪發露白法　尼差人請教授法
0349c18: 　教誡尼法　差教授尼師法
0349c19: 　告清淨法　疑罪發露法
0349c20: 　說戒座上憶罪露法　略說戒法
0349c21: 　非時和合法　諍滅說戒法
0349c22: 　增說戒法　與狂癡法並解
0349c23: 　解狂癡法　對首說戒法
0349c24: 　心念說戒法
0350a01: 卷第九
0350a02: 　○諸眾安居篇第六
0350a03: 　安居法　對首安居法
0350a04: 　後安居法　心念安居法
0350a05: 　忘結便成法　及界與園成安居法
0350a06: 　受日法　事訖羯磨受日法
0350a07: 　羯磨受日法　對首受日法
0350a08: 　命梵二難出界法　受日出界逢難法
0350a09: 　○諸眾自恣法篇第七
0350a10: 　僧自恣法　差受自恣人法
0350a11: 　白僧自恣法　正自恣法
0350a12: 　略自恣法　四人以下對首法
0350a13: 　一人心念法　尼差人自恣法
0350a14: 　修道增自恣法　諍事增自恣法
0350a15: 　第二增自恣法　受功德衣法
0350a16: 　差人守功德衣法　付功德衣法
0350a17: 　捨功德衣法
0350a18: 卷第十
0350a19: 　○諸衣分法篇第八
0350a20: 　一二部僧得施法　二二部現前得施法
0350a21: 　三時現前得施法　四非時現前得施法
0350a22: 　五時僧得施法
0350a23: 　六非時僧得施法
0350a24: 　　初明五眾死物之所屬　二分法十種
0350b01: 　　三同活共財法　四負債法
0350b02: 　　五明囑授　六分物時
0350b03: 　　七斷輕重物　八量德賞物
0350b04: 　　九分輕物法　十得受衣法
0350b05: 卷第十一
0350b06: 　○懺六聚法篇第九之一
0350b07: 　懺海法
0350b08: 　　懺波羅夷法　懺僧伽婆尸沙法
0350b09: 　　懺偷蘭遮法
0350b10: 　續初懺波羅夷法
0350b11: 　　犯波羅夷覆藏者與滅擯法
0350b12: 　續二懺僧伽婆尸沙法
0350b13: 　　白僧行覆藏行法　八事失夜
0350b14: 　　半月說戒時白法　白停行法
0350b15: 　　白行行法　行法滿已巳白僧停法
0350b16: 　　與摩那埵法　日日僧中白法
0350b17: 　　白摩那埵行滿停法　與出罪法
0350b18: 　　與壞覆藏者本日治法
0350b19: 　　與壞覆藏者摩那埵法
0350b20: 　　與壞覆藏及壞摩那埵本日治法
0350b21: 　　與不壞覆藏壞六夜本日治法
0350b22: 　　與壞覆藏及壞六夜出罪法
0350b23: 　　犯僧殘不覆藏者摩那埵法
0350b24: 　　與摩那埵本日治法　出罪法
0350c01: 　　比丘尼法
0350c02: 卷第十二
0350c03: 　○懺六聚法篇第九之二
0350c04: 　續三懺偷蘭遮法
0350c05: 　　對僧乞懺法　請懺悔主
0350c06: 　　和白法　正懺悔法
0350c07: 　　對四比丘懺法　對一比丘懺法
0350c08: 　懺波逸提法　前懺捨墮
0350c09: 　僧中懺法
0350c10: 　　初明捨財　中明捨心
0350c11: 　　捨罪法
0350c12: 　乞懺悔法
0350c13: 　　請懺悔主法
0350c14: 　和白法
0350c15: 　　正捨罪法
0350c16: 　還衣法
0350c17: 　　初即座轉付法　後明即座直付法
0350c18: 　對四人已巳下對首法　對一人捨墮法
0350c19: 　捨衣法
0350c20: 　明懺罪法
0350c21: 　　先懺從生罪　懺悔二根本小罪法
0350c22: 　懺根本罪法　懺後墮法
0350c23: 　懺波羅提提舍尼法　懺突吉羅法
0350c24: 　正明懺儀　捨罪法
0351a01: 　作懺法　餘語法
0351a02: 　觸惱法　差說麤罪法
0351a03: 　護法
0351a04: 　　初明與法　次明行法
0351a05: 　　正明護法
0351a06: 　制不往學家法並解
0351a07: 　　解學家羯磨法
0351a08: 卷第十三
0351a09: 　○懺六聚法篇第九之三
0351a10: 　尼與僧作不禮法並解
0351a11: 　　解不禮法
0351a12: 　諫破僧法
0351a13: 　諫助破僧法
0351a14: 　諫惡性法
0351a15: 　諫惡邪法　諫擯惡邪沙彌二法
0351a16: 　諫隨舉比丘尼法　諫習近法
0351a17: 　諫勸習近住法　諫嗔捨三寶法
0351a18: 　諫發諍法　諫習近居士子法
0351a19: 　與覆法
0351a20: 　　差使告覆法　解覆法
0351a21: 　呵責法並解
0351a22: 　　解訶責法
0351a23: 　擯出法並解
0351a24: 　　諫擯謗法　解擯法
0351b01: 　依止法並解
0351b02: 　　解依止法
0351b03: 卷第十四
0351b04: 　○懺六聚法篇第九之四
0351b05: 　遮不至白衣家法並解
0351b06: 　　差人懺白衣法　解遮不至白衣家法
0351b07: 　不見舉法並解
0351b08: 　　解不見舉法
0351b09: 　不懺法並解
0351b10: 　　解不懺悔罪舉法
0351b11: 　不捨法並解
0351b12: 　　解不捨法
0351b13: 　憶念法　不癡法
0351b14: 　罪處所法
0351b15: 　○雜法住持篇第十
0351b16: 　六念法
0351b17: 　　第一念日月數　第二念知食處
0351b18: 　　第三念知受戒時夏數　第四念知衣受淨
0351b19: 　　第五念念食同別　第六念身強羸
0351b20: 　白同利食前後入聚法　白非時入聚法
0351b21: 　作餘食法　呵責弟子法
0351b22: 　弟子辭和尚白謝法
0351b23: 卷第十五
0351b24: 　○雜法住持篇第十之二
0351c01: 　諫作犯法　諫止犯法
0351c02: 　老病比丘畜杖絡囊乞羯磨文
0351c03: 　僧與老病比丘畜杖絡囊羯磨法
0351c04: 　十誦律受三十九夜羯磨文
0351c05: 　十誦律受殘夜法
0351c06: 　僧祇二十七事訖羯磨文
0351c07: 　差人行籌法　離衣法
0351c08: 　減六年臥具法　作小房法
0351c09: 　作大房法
0351c10: 　持故房與道俗經營二法
0351c11: 　差比丘料理房法　差分臥具法
0351c12: 　尼白入僧寺法
0351c13: 
0351c14: 毗尼作持續釋目次終
0351c15: 
0351c16: 
0351c17: 
0351c18: No. 730-B
0351c19:  曇無德部四分律刪補隨機羯磨
0351c20: 原序
0351c21: 
0351c22: 釋此原序分三。初明如來出世說法制戒之
0351c23: 由二明世尊滅度教法流傳分律之端
0351c24: 三明宣祖撰集羯磨刪補隨機之意
0352a01: ○今初
0352a03: 釋　原夫二字乃推原發語之辭。大雄者讚佛。頓
0352a04: 超三界。圓滿二嚴。居天中天。為聖中聖。故以大雄
0352a05: 稱之。御者人王臨極為曰御極。者天地四方為
0352a06: 之也。今借其義。謂如來應質娑婆。統御三千大
0352a07: 千世界。本為普度諸有。咸脫輪迴。導引迷。共登
0352a08: 覺果。豈惟拯拔一人。出現於世。拯謂拯救沉溺。拔
0352a09: 謂拔除邪見。此彰化利之廣也。
0352a10: 大教膺期。總歸為顯一理。
0352a11: 釋　大教者。五時說法三百餘會為曰一大時教。
0352a12: 膺者當也。期者從旦至旦復其時也。然雖五時設
0352a13: 教皆是善巧。以就三根。當其時宜而為說法。至於
0352a14: 一期佛事將終。演妙法華則無二三。總收權小。並
0352a15: 歸大乘。為顯一實相理。令諸眾生悟入佛知見。故
0352a16: 方稱如來出世之本致爾。此明說法之妙也。
0352a17: 但由生著欲。欲本所謂我心。故能隨其所懷。開示
0352a18: 止心之法。
0352a19: 釋　此申明開權之義也。如來不即說一佛乘而
0352a20: 等濟之。必先以權教攝化者。但由生迷真已巳久。
0352a21: 癡無正智。貪欲深著。難語大法。諦審貪欲之本。所
0352a22: 謂第六意識妄執我故。我執有二。一俱生我。謂凡
0352a23: 夫於色受想行識五蘊法中。強立主宰。妄執為我。
0352a24: 與身俱生。名曰俱生我執。二分別我。謂於計我法
0352b01: 中。分別我能行善行惡等事而起執著。名曰分別
0352b02: 我執。因執二我引生煩惱。作種種業。繫縛生死。不
0352b03: 能解脫。唯佛智知之。觀諸眾生種性樂欲。故能隨
0352b04: 其所懷而開示止心之法也。
0352b05: 然則心為生欲之本。滅欲必止心元。止心由乎明慧。
0352b06: 慧起假於定發。發定之功非戒不弘。是故特須尊重
0352b07: 於戒。
0352b08: 釋　此明斷證非戒無託也。止者止息情慮。澄靜
0352b09: 昏煩。元即本也。謂第六識心既為生欲之本。若滅
0352b10: 貪欲。必止息此心。澄靜情煩。以空慧觀照。了知五
0352b11: 蘊無我。俱生分別不執則十使頓除。永斷欲本。證
0352b12: 無我理。名曰生空觀亦名人空。所以止心由乎明慧。然
0352b13: 此真明空慧乃自性德用。非正定之力莫能現起。
0352b14: 定力弘大。非淨戒之功莫能發生。是故特須尊重
0352b15: 於戒也。
0352b16: 故經云。戒為無上菩提本。應當一心持淨戒。
0352b17: 釋　此引華嚴經為證明。特尊於戒也。無上菩提
0352b18: 四字乃華梵雙舉。梵語具云阿耨多羅三藐三菩
0352b19: 提。阿耨多羅翻云無上。三藐翻云正。三翻云等。菩
0352b20: 提翻云覺。無上是理。正等覺是智。正謂正中。即一
0352b21: 切種智寂滅相。等謂平等。即行類相貌如實知故。
0352b22: 然此極果理智非亞位所獲。唯佛與佛乃能證知。
0352b23: 今以引證此者。謂非獨人天樂報權乘取果。功唯
0352b24: 在戒。即諸佛如來圓滿萬行所證無上菩提亦以
0352c01: 戒為本因。凡諸真修行者。應當一心奉持淨戒。而
0352c02: 云一心者。斯有大小之別。大乘一心持戒者是自
0352c03: 性戒。真如不變本無染淨。真如隨緣修證不無。所
0352c04: 謂已巳知法性無染污。隨順修行尸羅波羅蜜。是稱
0352c05: 性起修全修在性之旨也。聲聞乘一心持戒者是
0352c06: 別解脫戒。憑師秉受。識相護體。少有染污。即千聖
0352c07: 制。若心不專一。精窮律學。則名相茫然。持犯焉曉。
0352c08: 貪欲之念易興。我執之妄難除。縱有禪定智慧。非
0352c09: 淨戒所發真無漏。故必落魔邪。是以引經為證。復
0352c10: 恐大小混糅不明持戒之心。故下文示其嚴持身
0352c11: 戒之宗也。
0352c12: 持戒之心要唯二轍。止持則戒本最為標首。作持則
0352c13: 羯磨結其大科。後進前修妙宗斯法。故律云。若不誦
0352c14: 戒羯磨。盡形不離依止。
0352c15: 釋　此乃推功於戒也。要謂宗要。轍是車輪所輾
0352c16: 之跡。若依第六識心起三毒煩惱。則成染根本。是
0352c17: 生死因。若依之修三無漏學。則成淨根本。是出世
0352c18: 因。今就此心持戒而論。宗要唯二。猶車兩輪合轍。
0352c19: 方能任載至遠。偏則難免折軸之憂。持戒止作並
0352c20: 行。庶幾塵勞脫。昧則反招違破之苦。今人受戒
0352c21: 欲淨而多染者。良由未明二持之宗。故示云。止持
0352c22: 則戒本最為標首者。止謂禁止身口不造諸惡。則
0352c23: 四分戒本最為詳備。名標五篇。類分六聚。隨業心
0352c24: 輕重。定犯相開遮。乃比丘淨身樹德之首務也。作
0353a01: 持則羯磨結其大科者。作謂作辦。事法不越。毗尼
0353a02: 准事。大略一百八十有四。約法量度。僧數眾多。一
0353a03: 人總收羯磨。以結大科。更無有餘。是比丘施造成
0353a04: 濟之秘術也。然斯止作。已巳往賢聖奉持而早獲無
0353a05: 漏。未來僧伽依修而必紹聖種。捨此通途。則入道
0353a06: 無由。故云後進前修妙宗斯法。向下結證顯宗有
0353a07: 據。故律云。若不誦戒謂不攻習其止持。若不羯磨
0353a08: 謂不精練其作持。二持罔諳。佛訶啞羊。故制盡生
0353a09: 形壽不得離於依止。唯聽人為己巳師。而不聽己巳師
0353a10: 於人也。
0353a11: ○二明世尊滅度教法流傳分律之端
0353a13: 部五部之殊。中則十八五百之別。末則眾鋒互舉。各
0353a14: 競先驅。人或從緣。法無傾墜。
0353a15: 釋　初二句法喻雙舉。慧者如來以實智自證真
0353a16: 理。以權慧說法利生。今在應利生邊論。故但云
0353a17: 慧也。月取清涼解脫之義。以喻如來於三界火宅
0353a18: 中。施清淨微妙法。滌除眾生熱惱。令得解脫諸苦
0353a19: 也。月輪雖有東昇西沒之狀。未曾離於太。則隱
0353a20: 而不隱。佛應身雖有降生涅槃之相。未曾離於真
0353a21: 際。則滅而不滅。故云慧月西隱也。如來在世教談
0353a22: 權實。言詮半滿。乃至結集三藏。法海汪洋。浥潤五
0353a23: 天。恩波浩溢。衍澤震旦。故云法水東流也。時兼像
0353a24: 正人通淳薄者。此二句嗟時世不古。以起分律之
0353b01: 端。佛生周昭王甲寅年二月八日。入滅於周穆王
0353b02: 壬申年十二月十五日。以入滅日為始。正法一千
0353b03: 年。像法一千年。末法一萬年。自漢明帝永平七年。
0353b04: 教法流入東土。至唐高宗丁卯年。則正法千年。已巳
0353b05: 過像法又經六百餘年矣。既時不同於佛世。故人
0353b06: 亦非真淳。體權達道之者。由通澆薄。致興異執。自
0353b07: 正法百十六年間。阿育王治國時。分裂毗尼。以水
0353b08: 投乳。初則二部。乃結集窟內窟外之分。從此二部
0353b09: 出生十八部。其五部即十八所攝。五百者大約言
0353b10: 部類名數之多也。詳釋如止持會集所明。文中雖
0353b11: 序三時。其義所重在末。因兩土傳持多沿故。鋒
0353b12: 者刀劍之芒也。軍前鋒曰先驅。若以此方律學論
0353b13: 之。則僧祇肇弘於曹魏。四分濫觴於大唐。中歷晉
0353b14: 宋齊梁隋代以來。十誦五分俱有司持。而諸部繼
0353b15: 宗者不無矜己巳抑他。致令說鋒互舉。各欲爭競先
0353b16: 驅以顯化導之勝在人。或可從緣易攝於法自無
0353b17: 傾墜廢興也。
0353b18: 然則道由信發。弘之在人。人幾顛危。法寧澄正。
0353b19: 釋　弘者大也。此有二義。一能弘。二所弘。能弘之
0353b20: 人有二。一自持。二轉化。所弘有四。謂教理行果。上
0353b21: 就理法而論。則理法湛然。故無傾墜廢興。此依教
0353b22: 行而言。則信智無偏方可弘道。若能弘之人知見
0353b23: 尚且顛危。所弘之法寧得無紊而保其澄正耶。
0353b24: 所以羯磨聖教綿歷古今。世漸增繁。徒盈卷軸。考其
0353c01: 實錄。多約前聞。覈其宗緒。略無本據。師心制法者不
0353c02: 少。披而行誦者極多。輕侮聖言。動形網。
0353c03: 釋　此申明人法不能澄正之義也。世有二論。一
0353c04: 以王者易姓受命為一世。二以師資相傳為一世。
0353c05: 羯磨自佛金口親宣。僧伽依奉行持。乃至歷於大
0353c06: 唐古今不絕。咸遵藏文。世有撰集。漸增繁雜。既無
0353c07: 益裨於成濟之功。但徒勞盈其卷軸而已巳。向下出
0353c08: 陳增繁無益之過。考其實錄多約前聞者。謂若考
0353c09: 究其錄。實出何部。則正制無憑。多約聞前人口語。
0353c10: 即以為是也。覈其宗緒略無本據者。謂覈定其宗
0353c11: 所尚何律。則頭緒錯亂。大略因源流失傳。無本可
0353c12: 據也。如是考覈師心妄制偽法者不少。披覽不擇
0353c13: 是非誦行者極多。縱雖遇事彷行。凡諸施為莫不
0353c14: 輕侮聖言。自將身形投入非法網矣音卦。絲結也。
0353c15: 增一中佛言比丘非制而制。是制便斷。如是漸令
0353c16: 戒法毀壞。而令多人不得利益作眾苦業。斯之
0353c17: 謂也。
0353c18: 皆務異同之見。競執是非之迷。不思反隅。更增昏結。
0353c19: 致使正法與時潛地矣。
0353c20: 釋　此復申明動形網之因。以歎其法道也。務
0353c21: 者專力於事。以非制為是制。謂曰異見。以是制為
0353c22: 非制。謂曰同見。同異即是非也。不思反隅者。此引
0353c23: 儒書舉一隅以三隅反。謂物之有四隅。舉一以知
0353c24: 三反者。還以相證也。佛制羯磨過有七非。舉一非
0354a01: 以六非反。今不但思反。而且更增昏煩。結惑迷障
0354a02: 愈深。致使如來正法與競執同異之時潛藏於地
0354a03: 矣。
0354a04: 故佛言。若作羯磨。不如白法作白。不如羯磨法作羯
0354a05: 磨。如是漸令正法疾滅。當隨順文句。勿令增減違法
0354a06: 毗尼。當如是學。慈誥若此。妄指實難。
0354a07: 釋　此引第三分瞻波揵度。以證不得增減羯磨。
0354a08: 當隨順如來所說文句。違者犯越法毗尼罪。當如
0354a09: 是學者。乃教誡之語。慈者佛為一切眾生大慈悲
0354a10: 父。誥者以上發下曰誥。妄指實難者。謂非制言制。
0354a11: 決無允肯之理也。
0354a12: ○三明宣祖撰集羯磨刪補隨機之意
0354a14: 機務相詶。卒尋難了。故略舉羯磨一色。別標詮題。若
0354a15: 科擇出納。興廢是非者。彼鈔明之。此但約法被事援
0354a16: 引證據者。在卷行用。
0354a17: 釋　准別傳云。撰集此羯磨。在唐太宗詔住崇義
0354a18: 寺時。撰行事鈔。在唐高祖武德年間。故言昔也。諸
0354a19: 關輔者。關謂長安有四關。唐都於內。故稱關內。亦
0354a20: 名關中。四關者。東有谷關。南有嶢關。西有散關。
0354a21: 北有蕭關。輔者。漢武帝立右扶風。即鳳翔府扶風
0354a22: 縣。左馮翊即西安府同州。京兆居中而為三輔。今
0354a23: 以漢唐兼稱其處。故云諸關輔。撰行事鈔者。撰謂
0354a24: 造也。鈔謂謄寫也。行事者。乃律學所行等事。其間
0354b01: 羅列。各分種類。斂歸施為。雜相通塞。俱已巳畢陳。但
0354b02: 為機務決疑相扣詶答。准律撰文。其秉白聖教。故
0354b03: 未錄載。若夫作辦卒尋難了。故略舉羯磨一色。別
0354b04: 標能詮之題。若今科內凡揀擇出入興廢是非者。
0354b05: 臨文並示。彼鈔明之。此但約一百八十四法以被
0354b06: 時非時事。皆引有證據者。在卷行用。則非同無據
0354b07: 者可知矣。
0354b09: 俱無。則理通決例。並至篇具顯。便異古藏。
0354b10: 釋　律藏殘闕義有遺補者。律藏二字單言本宗
0354b11: 四分律藏。然此四分律藏久於五印傳持。緣尊者
0354b12: 佛陀耶舍先在本國誦四分律。後入東土。不梵
0354b13: 本而來。姚主請譯流通。耶舍口誦梵音。佛念筆授
0354b14: 成文。殘闕者。殘謂零落也。闕謂減少也。此有二論。
0354b15: 一結集法藏。律無多部。後因異見遂爾漸分。既取
0354b16: 捨非同。則殘闕不無。二譯傳此土。翻梵成華。筆授
0354b18: 關者要會也。諸部者。今藏中有摩訶僧祇部律四
0354b19: 十卷。薩婆多部律名十誦六十五卷。彌沙塞部律
0354b20: 名五分三十卷。並善見薩婆多論等。故云諸部。其
0354b21: 根本一切有部於後方來。故爾不序。南山宣祖慧
0354b22: 見超。弘振頹綱。閱本藏文。味諸揵度。逢事當作。
0354b23: 義合秉法。而羯磨不載。難於應用。故總會諸部。若
0354b24: 制有者撮取正文。以補其遺。必彼俱無。則理應通
0354c01: 決。准例餘法。便其時機。並至篇具顯。由便於今故。
0354c02: 與古藏卷文有異也。
0354c03: 夫羯磨雖多。要分為八。始從心念。終乎白四。各有成
0354c04: 濟之功。故律通標一號。敢就其時。用顯要者。類聚編
0354c05: 之。文列十篇。義通七眾。豈今傳諸學司。將以自明恒
0354c06: 務也。
0354c07: 釋　此段乃分科謙結之文也。謂聖制羯磨雖多。
0354c08: 其義大要分八。一但心念羯磨。二對首心念羯磨。
0354c09: 三眾法心念羯磨。四但對首羯磨。五眾法對首羯
0354c10: 磨。六單白羯磨。七白二羯磨。八白四羯磨。而以後
0354c11: 三為本。前五為開。若以四五為本。三二是開。各有
0354c12: 成濟之功者。謂僧眾一人有異秉白。辦事無殊。但
0354c13: 揀壞緣。俱成利濟也。敢就其時用顯要者。敢謂勇
0354c14: 敢。乃進取之義。就者從也。准舍利弗問經中。佛言
0354c15: 摩訶僧祇部。其味純正。其餘部中如添甘露。諸天
0354c16: 飲之。但飲甘露而棄於水。人間飲之。水露俱進。或
0354c17: 時消疾。或時結病。其讀誦者亦復如是。多智慧人
0354c18: 能取能捨。愚癡之人不能分別。今宣祖獨敢採補
0354c19: 遺軌。准例闕範。而南山律宗赫赫傳芳。諸佛正法
0354c20: 湛湛住世。非如來所使。孰能勇敢以符聖意哉。編
0354c21: 者次簡也。篇者簡成章也。豈今傳諸學司。將以自
0354c22: 明恒務者。此二句乃謙結之文也。豈者非然之辭。
0354c23: 司者主也。今者即彼時諸司律學宗匠也。謂斯羯
0354c24: 磨豈因當今律司。而撰集本欲將以自明無昧。
0355a01: 終身願為恒務也。此則德碩而不矜。學博而不負。
0355a02: 謙恭善導。愍物情切。皆由弘法之願深廣也。略
0355a03: 釋原序已巳竟。
0355a04: 篇目
0355a05: 集法緣成篇第一
0355a06: 諸界結解篇第二
0355a07: 諸戒受法篇第三
0355a08: 衣藥受淨篇第四
0355a09: 諸說戒法篇第五
0355a10: 諸眾安居篇第六
0355a11: 諸自恣法篇第七
0355a12: 諸衣分法篇第八
0355a13: 諸罪懺法篇第九
0355a14: 雜法住持篇第十
0355a15: 篇目終
0355a16: 
0355a17: 
0355a18: 
0355a19: No. 730
0355a20: 曇無德部四部律刪補隨機羯磨卷
0355a21: 第一
0355a22: 
0355a23: 唐京兆崇義寺沙門　道宣　撰集
0355a24: 金陵華山後學比丘　讀體　續釋
0355b01: 今釋此羯磨大科分三。
0355b02: 初釋本題次釋人題三隨文續釋
0355b03: 今初。
0355b04: 曇無德部四分律
0355b05: 釋　題中首標部名。次出律者。為別他宗。特顯本
0355b06: 部故。詳釋如止持會集所明。茲不再繁。
0355b07: 刪補隨機羯磨
0355b08: 釋　刪者。謂刪去緣起之繁。撮取正制之法。補者。
0355b09: 謂補足本部之遺。准例餘軌之式。若詳明刪補。義
0355b10: 如原序。隨機者。謂就其時用也。梵語羯磨。此翻辦
0355b11: 事。亦云作法。若能如制秉白。施造遂法。皆有成濟
0355b12: 之功。故律總標羯磨。乃作持之都名也。然羯磨制
0355b13: 宣廣長舌相。博應聖凡。捨之則涅槃無徑。依之則
0355b14: 菩提有基。後進前修妙宗斯法。宣祖撰集藏卷有
0355b15: 四。今新續釋文成十五卷。茲當第一。略釋題竟。
0355b16: 次釋人題。
0355b17: 唐京兆崇義寺沙門道宣撰集
0355b18: 釋　唐者。以別代世也。李淵於隋煬帝十二年中。
0355b19: 封唐國公。為太原留守。使後舉義兵入關中。遙尊
0355b20: 煬帝為太皇。立代王為恭帝。淵進爵唐王。後受隋
0355b21: 禪而有天下。稱高祖。國號唐也。京兆者數名也。十
0355b22: 萬為一億。十億為一兆。十兆為一京。天子所居必
0355b23: 以眾大而言者。輦轂之下聲名文物之所大聚
0355b24: 也。故云京兆。猶京都京師之稱。即今陝陜西西安府
0355c01: 是。舊曰長安。周秦漢晉以至隋唐。並都於此。崇義
0355c02: 寺乃京兆之首剎。今以京寺兼名者。舉京令遠人
0355c03: 知。京是總名。舉寺令近人知。寺是別故。沙門者。是
0355c04: 釋子之通稱。謂勤修戒定慧。息滅貪瞋癡。識心達
0355c05: 本源。故號為沙門。道宣二字是律祖之尊諱。祖乃
0355c06: 隋吏部尚書錢申之子。生於隋高祖開皇十六年。
0355c07: 九歲覽書。十二歲善習文墨。十五厭俗。依智
0355c08: 首律師受業。十七落髮。二十依智頵律師受具。三
0355c09: 衣唯布。常坐一食。唐高祖武德四年再依智頵律
0355c10: 師習律。性樂禪那。期修正定。武德七年晦隱於
0355c11: 終南山紵麻蘭若。始製行事鈔。貞觀十九年奉太
0355c12: 宗詔。住持崇義寺。玄奘法師翻經弘福。筆授潤文
0355c13: 推為上首。唐高宗永徽元年復居終南山。乾封二
0355c14: 年春天人報祖。歸彌勒內院乾封即高宗所改之號。當永徽十七年。
0355c15: 十二月三十日眾見天上幡華交列。異香天樂。天
0355c16: 人同聲。請祖覲彌勒。上聞之詔天下寺院。圖形奉
0355c17: 祀。後唐懿宗諡號澄照律師。塔名淨光。由其始終
0355c18: 隱居終南。故世多以南山律師稱焉。自唐迄今。律
0355c19: 學咸紹其宗。撰者述也造也。集者聚也成也。略釋
0355c20: 人題竟。
0355c21: 三隨文續釋。准原篇目。大科分十。
0355c22: ●集法緣成篇第一
0355c23: 釋　一切所作事業因緣成就。方可克辦。今但云
0355c24: 緣成。不言因者。緣謂人法事。事內攝因故。由先起
0356a01: 心辦事。後方秉白作法。即以辦事之心為因。故立
0356a02: 集法緣成。冠之於首。篇者編也。出情鋪事。明而
0356a03: 也。文列十篇。茲當第一。
0356a04: 事法兼通。大小齊降。故前舉綱領。未振毛目。
0356a05: 釋　初二句。事謂僧事。准律有二。一者時事。佛制
0356a06: 比丘。一年二十四次布薩。每逢夏際。九旬安居。不
0356a07: 得越前過後。縱聽開緣亦有定期。故名時事。二者
0356a08: 非時事。除時事外。一切成善治罰等事隨緣即辦。
0356a09: 不局時節。故名非時事。法謂一切羯磨。法不孤
0356a10: 起。事不自辦。法因事制。事依法成。舉事則兼法。舉
0356a11: 法則兼事也。大謂二部大僧。小謂下三小眾及近
0356a12: 事男女。齊者等也。降者歸也。今斯羯磨正為大僧
0356a13: 辦事撰集。其居家出俗稟受歸戒。及小三眾安居
0356a14: 自恣等。統歸於中。以彰戒為七眾修行之本因也。
0356a15: 故云事法兼通大小齊降。次二句。謂一百八十四
0356a16: 種僧法羯磨。成濟之功無殊。秉白之用有別。故前
0356a18: 繩。目乃網孔之細數。網雖大小不等。一網一綱已巳
0356a19: 定。孔雖多小不同。亦必各有其數。此羯磨綱目亦
0356a20: 復如是。今文首標集法緣成篇之一名。乃全部羯
0356a21: 磨之總綱也。一百八十四種羯磨及十如七非。是
0356a22: 全部微細之孔目也。若隨法分類者。舉單白羯磨
0356a23: 為綱。所攝三十九法是其細目。舉白二羯磨為綱。
0356a24: 所攝五十七法是其細目。舉白四羯磨為綱。所攝
0356b01: 三十八法是其細目。又若舉但對首羯磨為綱。所
0356b02: 攝三十一法是其細目。舉眾法對首羯磨為綱。所
0356b03: 攝五法是其細目。舉但心念羯磨為綱。所攝三法
0356b04: 是其細目。舉對首心念羯磨為綱。所攝七法是其
0356b05: 細目。舉眾法心念羯磨為綱。所攝四法是其細目
0356b06: 也。若隨事分類者。如第二篇之名。乃諸界結解之
0356b07: 總綱。十二白二羯磨結法。十一白二羯磨解法。是
0356b08: 此一綱所攝之細目也。至於後八篇。其說亦然。故
0356b09: 云。前舉綱領未振毛目。毛謂微細。
0356b11: 釋　成則如律如法。壞則非律非法。須者用也。張
0356b12: 者開也。謂作白羯磨雖藉緣成。方辦前事。又復應
0356b13: 知。所集緣中通乎於壞。若弗預研難明非過。故准
0356b14: 制教成壞之相。開列篇首。庶幾臨境不昧。以便察
0356b15: 是揀非。並如後文。准例遵行。義無紊亂。
0356b16: ○一僧法羯磨略有一百三十四　原本分科合三開八。此云一者。乃合三中之第
0356b17: 一科也
0356b18: 佛言有三羯磨。攝一切羯磨。謂單白羯磨。白二羯
0356b19: 磨。白四羯磨。
0356b20: 釋　此總標僧法文。引增一揵度。謂僧常所行時
0356b21: 非時事。大略有一百三十四法。以此三種羯磨。攝
0356b22: 盡無餘。故云一切。所言白者。有白不是羯磨。有白
0356b23: 即是羯磨。准十誦律。佛言白眾是事。故名白此是乞白。
0356b24: 如乞罪乞解等。但名乞非羯磨。是一人之私事也。有僧事初向僧說。故名
0356c01: 白此是布薩自恣等。先白僧知集於某處。乃眾之公事也。白羯磨者。受具足
0356c02: 戒布薩說戒自恣等。是名白羯磨此謂單白。即是羯磨也。白
0356c03: 二羯磨者。若白已巳一唱說。是二羯磨。白四羯磨者。
0356c04: 若白已巳三唱說。是三羯磨。並白為四。是名白四羯
0356c05: 磨也。
0356c06: △單白羯磨略有三十九法　此乃開八中之第一科也
0356c07: 釋　上總標名。此下分列綱目也。若原卷法目全
0356c08: 者。如舊列之。若有綱目而無法者。今隨贅。下云此
0356c09: 法續入某篇。俾知類斂歛有歸。不致目法錯亂。
0356c10: 三十中二十七受懺悔謂三十捨墮中。除雜野蠶綿作具自手捉錢寶種種
0356c11: 賣買三戒。餘二十七皆有受懺主單白法　行法　餘語法　觸惱
0356c12: 法已巳上三法續入第九篇中　與剃髮法　與出家法　差教
0356c13: 授法　喚入眾法　對眾問難法　說戒和法
0356c15: 法續入第五篇中　自恣和合法　難事略自恣法　修
0356c16: 道增自恣法　諍事增自恣法　第二諍增自恣
0356c17: 法　受功德衣和法　捨功德衣法已巳上三增二衣法續入第
0356c18: 七篇中　第一增說戒法　第二增說戒法此二增法續入
0356c20: 者出二法　遣捨正義者出一法　草覆地法簡集
0356c21: 乃至草覆等五法已巳於滅諍中明　差往王城結集法　迦葉論
0356c22: 法毗尼法　問優波離法毗尼法　優波離答法
0356c23: 　問阿難法毗尼法　阿難答法　七百中論法
0357a02: 六篇中。
0357a03: 釋　差往王城結集。乃至阿難答法。此六單白羯
0357a04: 磨。按五百結集云。如來涅槃七日已巳。大迦葉知之。
0357a05: 領五百比丘。奔詣林。皆欲見佛。未燒舍利。於途
0357a06: 次間。聞難陀釋子在眾中語諸比丘言。長老且
0357a07: 止莫大憂惱啼哭。我等今者得其解脫。彼在時數
0357a08: 數教我等。是應是不應。當作是不當作是。我等今
0357a09: 者便得自任。欲作便作欲。不作便不作。大迦葉聞
0357a10: 之不悅。乃至林禮佛足時。世尊足還內棺中不
0357a11: 現。大迦葉哀歎說偈。遶棺七。火不燒自。然大迦
0357a12: 葉燒舍利已巳。以先途中所聞因緣。告其大眾。我等
0357a13: 今可共論法毗尼。勿令外道以致餘言譏嫌。沙門
0357a14: 瞿曇法律若。其世尊在時皆共學戒。而今滅後
0357a15: 無學戒者。諸長老今可科差比丘多聞智慧是阿
0357a16: 羅漢者。結集法藏。故有此六法。七百中論乃至
0357a17: 上座答白。此五單白羯磨。按第四分云。世尊涅槃
0357a18: 後百歲。毗舍離城闍子比丘行十事言。是法清
0357a19: 淨。佛所聽。謂足食已巳捨威儀。不作餘食法。得二指
0357a20: 抄食食一。足食已巳捨威儀。不作餘食法。兩村中間
0357a21: 得食二。在寺內得別眾羯磨三。在界內別眾羯磨
0357a22: 聽可四。此作是已巳言是本來所作此作是已巳者。即指以前非制而
0357a23: 制事也。言是本來所作者。猶云從末如此也。以後是相似法五。足食已巳捨威儀。
0357a24: 以酥油蜜生酥石蜜酪和一處得食六。得用共宿
0357b01: 鹽著食中食七。得飲闍樓羅酒八謂黑酒也。得畜不割
0357b02: 截坐具九。得受取金銀十。有耶舍伽那子比丘聞
0357b03: 知。不與闍子比丘同行。即往諸國覓如法多聞
0357b04: 廣解毗尼智慧上座問之。以證是制非制。得一切
0357b05: 去上座。是閻浮提中第一上座。即居第一座。三浮
0357b06: 上座居第二上座。離婆多上座居第三上座。沙留
0357b07: 上座居第四上座。此四上座阿難皆為和尚。一切
0357b08: 去上座知僧事。即作白差次平論。有七百阿羅漢
0357b09: 比丘。在毗舍離城集論法毗尼。離婆多上座問。一
0357b10: 切去上座答。如是一一檢校。乃至十事皆非法非
0357b11: 毗尼非佛所教。各下一籌。復往僧中亦如是檢校。
0357b12: 令眾人知。故有此五法。然前六法是大迦葉准例
0357b13: 聖制單白羯磨。其後五法是遵效最初結集也。佛
0357b14: 世未制。此事今無。故不續入。廣載律藏。請閱自知。
0357b15: △白二羯磨五十七法　此乃開八中之第二科也
0357b16: 作小房法　作大房法　差分臥具法已巳上三法續入第十
0357b17: 篇中　差說麤罪法續入第九篇中　二十七還衣法　離
0357b18: 衣法　減六年臥具法離衣臥具二法。是從僧乞求羯磨開聽者。續入第十
0357b19: 篇中護法續入第九篇中　差教授尼師法續入第五篇中
0357b20: 制不往學家法并解此二續入第九篇中　畜眾法即與度人法也
0357b21: 　尼差求教授法　尼差自恣人往大僧中法
0357b22: 　與外道住法此一法續入第三篇中　結受戒小界法并解
0357b23: 　結說戒堂法并解此法續入第二篇中　結大界法并解
0357c01: 界法并解　結二同界法　結一同界法一謂法同
0357c03: 并解續入第五篇中　受日法　差受自恣人法　結自
0357c04: 恣小界法并解　分四方僧物法　賞看病人法
0357c05: 　分亡人輕物法　結庫藏法　差人守藏法此結
0357c06: 守二法續入第二篇中　結淨地法并解　差人守功德衣
0357c07: 法　付功德衣法此差付二法續入第七篇中　差人懺白衣
0357c08: 法續入第九篇中　差人行籌法續入第十篇中　遣信受戒差
0357c09: 使尼法續入第三篇中　尼與僧作不禮法并解此二法續入第
0357c10: 九篇中　差比丘料理房法　持故房與道俗經營
0357c11: 二法上三法續入第十篇中　與覆法　差使告覆家
0357c12: 法　解覆法上三法續入第九篇中杖絡囊法。
0357c13: 律文具出如上。應有差分粥。分小食。分佉闍尼此五
0357c14: 不正食有五種。謂枝葉華果細末食。差請敷臥具。分浴衣。分衣可取。
0357c15: 與差比丘沙彌使。
0357c16: 釋　此差分粥等法。出第四分房舍犍度之末後。
0357c17: 於第十篇中續例。
0357c18: △白四羯磨三十八法　此乃開八中之第三科也
0357c19: 諫破僧法　諫助破僧法　諫擯謗法擯謗是二法也
0357c20: 諫惡性法已巳上五法是僧殘後四用　諫惡邪法　諫擯惡邪
0357c21: 沙彌二法已巳上三法是破見單墮中用　諫隨舉比丘尼法此是
0357c22: 尼八棄中一也　諫習近法　諫勸習近住法　諫瞋捨
0357c23: 三寶法　諫發諍法已巳上四法是尼僧殘後八所用　諫習近居
0357c24: 士子法此是比丘尼單墮法用　式叉學戒法　受具戒法
0358a01: 此一法僧尼二部受具通攝也　學悔法犯重不覆者開用　訶責法并
0358a02: 解喜開諍罵起諍不滅者用　擯出法並解此污他家戒中用　依止
0358a03: 法並解癡無所知多犯眾罪者用　遮不至白衣家法並解此法
0358a04: 若以下賤言罵淳善居士者用　不見舉法並解犯言不犯應三舉令言罪性用
0358a05: 　不懺法並解犯罪令懺答言不懺者用　不捨法並解若起惡見
0358a06: 不捨者用　與覆藏法　本日治法　摩那埵法　出
0358a07: 罪法已巳上四法僧殘所用　憶念法　不癡法　罪處所法
0358a08: 此即覓　內缺滅罪相也　擯法。
0358a09: 釋　目列三十八種白四羯磨法。除式叉學戒及
0358a10: 受具戒法。此二屬成善羯磨。原卷已巳備。餘三十六
0358a11: 法盡是治罰羯磨。皆續入第九篇中。義通淨染染
0358a12: 淨淨淨染染也。
0358a14: 佛言三語受戒已巳。名善作羯磨。說戒法中亦爾。
0358a15: 釋　前集僧法。非眾莫秉。此列對首隨事故。開對
0358a16: 首者。謂各共面對同秉法也。初二句引受戒犍度
0358a17: 律云。佛初出世。先度陳如等五人為首。乃至百一
0358a18: 十人皆是善來比丘。得證阿羅漢果。佛令各各教
0358a19: 化諸方。勿二人行。眾奉佛敕遊行說法。時有聞法
0358a20: 得信欲受具戒者。諸比丘將詣佛所。未至中途。失
0358a21: 本信意。諸比丘以此因緣白佛。佛言汝等就彼。即
0358a22: 與出家受具。謂剃髮受三歸也。後制十僧白四受
0358a23: 具。諸比丘有疑白佛。云何三歸即是受具。佛言歸
0358a24: 依三寶即是出家。三歸竟即是受具。今故云。三語
0358b01: 受戒已巳。名善作羯磨也。次句引說戒犍度律云。若
0358b02: 一比丘至布薩日。應先淨處及備眾具。若僧數不
0358b03: 滿。若二若三各各相向。三語說戒。亦名清淨布薩。
0358b04: 故云說戒法中亦爾。
0358b05: 十誦律云。對首心念分衣已巳。名作羯磨。後來比丘
0358b06: 不與分。
0358b07: 釋　此復引十誦。廣明對首也。彼律云。有一住處。
0358b08: 諸人為夏安居僧故。布施諸衣應分物。雖為夏安
0358b09: 居。僧施應分。若一比丘獨安居應受。二比丘三比
0358b10: 丘四比丘亦爾。後來比丘不與分此是現前僧時物也。
0358b11: 義分二別。一但對首法。二眾法對首法。文通諸部。
0358b12: 並如下列。
0358b13: 釋　謂准上所引二律三法之義。名立對首法。非
0358b14: 一應分為二。若不別曉。機法俱非。
0358b16: 受三衣法並捨　受法並捨　受尼師壇法並
0358b17: 捨　受百一衣物法並捨後二法讀入第四篇中　捨請法
0358b18: 於止持單墮中已巳明　捨戒法於止持初重中已巳明　受請依止法
0358b19: 衣說淨法　說淨法　藥說淨法　受三藥法
0358b20: 謂非時七日盡形三藥也　受七日法　安居法　與欲法
0358b21: 懺波逸提法　懺提舍尼法　懺偷蘭遮法此一法續
0358b22: 入第九篇中　懺重突吉羅法　旨露六聚法旨者意同也。露
0358b23: 者發露也。謂八品小罪。六聚意同。發露所犯。先須問明。即後文懺從生根本小罪法是也　露
0358b24: 地重罪法此乃二不定也。重罪初三。露地次二　捨僧殘行法　白
0358c01: 行人法即六夜行日日白法　白僧殘諸行法已巳上三法續入第九篇中
0358c02: 　白入聚法　尼白入僧寺法續入第十篇中　尼請教
0358c03: 授法續入第五篇中　作餘食法。
0358c04: △眾法對首法有五　此是開八中之第五科也
0358c05: 捨墮法　說戒法　自恣法　受僧得施法續入第五
0358c06: 篇中受亡五眾物法。
0358c07: 釋　一往師家無論所犯輕重。但教彼此相向作
0358c08: 禮。求發喜悅。名曰對首懺悔。不思事分成善治罰
0358c09: 機開二人三人。皆由罔攻制典失傳作持之故。
0358c10: ○三心念羯磨略有十四　此乃合三中之第三科也
0358c11: 義分三別。一但心念法。二對首心念法。三眾法心
0358c13: 律。
0358c14: 釋　心念者。謂發心念境。口自傳情。非謂不言而
0358c15: 辦前事。此法正制一人。二三聽者緣開不恒。前對
0358c16: 首法中已巳明。文通諸部。至此復云。並通諸部。如是
0358c17: 重重引證者。為顯採補殘闕。唯對首心念五十法。
0358c18: 末二句明僧法。本律無遺。故弗採補也。
0358c19: △但心念法有三　此是開八中之第六科也
0358c20: 懺輕突吉羅法　六念法　說戒座中發露諸罪
0358c21: 法。
0358c22: △對首心念法有七　此乃開八中之第七科也
0358c23: 安居法　說淨法　受藥法　受七日藥法　受
0358c24: 持三衣法　捨三衣法　受持法此中受二藥三法。續入
0359a01: 第四篇中。
0359a02: △眾法心念法有四　此即開八中之第八科也
0359a03: 說戒法　自恣法　受僧得施法續入第八篇中　受亡
0359a04: 五眾衣物法。
0359a05: 已巳前略明緣集。已巳後辯緣成壞。
0359a06: 釋　上句結前所列。合三開八。羯磨之綱目。釋事
0359a07: 法兼通等。略明緣集也。下句起後。廣引教相。稱量
0359a08: 作法之定制。釋緣通成壞等。以振毛目也。標文分
0359a09: 前中後者。為對前一二三之科故。前綱目中列所
0359a10: 兼能。此辯緣內能所雙彰。須善味之。
0359a11: ○前明僧法
0359a12: 律中佛言。有四種僧。一者四人僧。除受戒自恣出
0359a13: 罪。餘一切羯磨應作。二者五人僧。除中國受戒出
0359a14: 罪。三者十人僧。除出罪。四者二十人僧。一切羯磨
0359a15: 應作。況復過二十。若少一人。非法非毗尼不成。
0359a16: 釋　上列僧法一百三十四種。未知何等僧作何
0359a17: 等法。今故詳明能作之僧及所作之法也。此引第
0359a18: 三分中瞻波揵度緣。六比丘或一人或二人或
0359a19: 三人。舉一人二人三人。或僧舉僧。佛訶責已巳。故有
0359a20: 此制。僧者具云僧伽。此翻和合眾。和合有二義。一
0359a21: 理和。謂同證無生。二事和。謂戒和同修。見和同解。
0359a22: 身和同住。利和同均。口和無諍。意和同悅。四人以
0359a23: 下不成僧數。自制白四受具之後。中國定滿十僧。
0359a24: 邊國開聽減半。若安居竟。坐草自恣。座中應差二
0359b01: 五德人。眾但五人。前後單差。六人同集。一時雙牒
0359b02: 凡為僧殘行滿出罪。事重法嚴。眾須二十。是故四
0359b03: 人僧。除此三法不得作。餘一百三十一羯磨應作。
0359b04: 若五人僧。除中國受具並出罪。餘一百三十二羯
0359b05: 磨應作。若十人僧。除出罪。餘一百三十三羯磨應
0359b06: 作。若二十人僧。一百三十四種羯磨應作。而況過
0359b07: 二十乃至百千人僧。此則多多益善也。須知四種
0359b08: 僧應辦之事。如數不足。少一人者。即犯非法非毗
0359b09: 尼。作法不成。向下文分十科。總明僧法也。
0359b10: △一稱量前事
0359b11: 釋　稱者量度也。作持稱量。大約有二。一者應於
0359b12: 一事中。稱量人法事三種非。二者應隨一一羯磨。
0359b13: 稱量人法事三種緣。若善稱量。則功歸自他。法弘
0359b14: 永久。不善稱量。則過責臨眾。事無克成。是故首明
0359b15: 稱量。一貫作持。乃律宗之秘要也。
0359b16: 毗尼母論云。事謂人法也。
0359b17: 釋　凡所作辦。人法事三現前。今科目但云前事。
0359b18: 而隱於人法者。事因人起。人能秉法辦事。故引
0359b19: 母論。以發其隱。論文云事是人亦謂法也。
0359b20: 律云。稱量比丘及白衣。稱量羯磨及犯事也。
0359b21: 釋　此明一事中。稱量人法事三種非也。凡有事
0359b22: 起臨作法時。先當稱量事之輕重。是屬公。是屬私。
0359b23: 應云何作法之三種。是成善。是治罰。應云何行人
0359b24: 之可否。是同眾。是異眾。應云何集。若論事起。由非
0359c01: 其一。斯文獨引增一揵度中。遮不至白衣家一事
0359c02: 者。為此事人具僧俗二流三非。稱量明顯故。所取
0359c03: 例於餘也。佛言比丘有十法。應與作遮不至白衣
0359c04: 家羯磨。一惡說罵白衣家。二方便令白衣家損減。
0359c05: 三作無利益。四作無住處。五亂白衣。六於白衣
0359c06: 前謗佛。七謗法。八謗僧。九於白衣前作下賤語罵。
0359c07: 十如法許白衣而不實。如是十法少多有者。與作
0359c08: 羯磨。故云稱量比丘。若白衣有五法。不應與比丘
0359c09: 羯磨。一不恭敬父。二不恭敬母。三不恭敬沙門。四
0359c10: 不恭敬婆羅門。五所應持者不堅持。若白衣有五
0359c11: 法。應與比丘作羯磨反上五法是。故云稱量白衣。若作
0359c12: 此羯磨者。集僧已巳為作舉。作舉已巳為作憶念。作憶
0359c13: 念已巳與罪。先若不三舉。羯磨不成。故云稱量羯磨。
0359c14: 凡所犯事。有見聞疑三根。自言破戒破見破威儀。
0359c15: 若無三根不自言犯。不成所犯。故云稱量犯事。此
0359c16: 謂一事中稱量三非。餘事准例。
0359c17: 然所為之緣不出三種。謂人法事也。如受戒懺悔
0359c18: 差使治擯等。為人故作。如說戒自恣等。為法故作。
0359c19: 如結界攝衣淨地庫藏等。為事故作。
0359c20: 釋　此明隨一一羯磨稱量三種緣也。謂所制羯
0359c21: 磨既有一百八十四法。作辦之事便有一百八十
0359c22: 四種。事緣雖多。不出人法事三之外。其中有羯磨
0359c23: 發起因緣屬本羯磨者。有羯磨發起因緣屬他羯
0359c24: 磨者。如受戒羯磨。集僧秉四。沙彌即成比丘。懺悔
0360a01: 羯磨生慚發露。立誓責心。仍淨差使羯磨具德。堪
0360a02: 能僧命。應辦其事。治擯羯磨量情。調伏折攝。改往
0360a03: 修新因緣。本是為人發起。故云為人。如說戒羯磨。
0360a04: 半月長淨單白。即誦木叉。自恣羯磨。安居期竟。一
0360a05: 秉隨次恣舉因緣。本是為法發起。故云為法。此為
0360a06: 人法者。皆屬本羯磨也。唯結界發起因緣屬他羯
0360a07: 磨。若無他對。何須結界。如結大界戒場。本為眾僧。
0360a08: 一切羯磨事起。依託而結。如結攝衣。本為令人離
0360a09: 過事故結。如結淨地。本為畜飲食事故結。如結
0360a10: 庫藏本為貯積物事故結。所以界因有事方結。豈
0360a11: 結界即名曰事。故言因緣屬他羯磨也。又文雖分
0360a12: 差使為人。莫過以其大而論。非一切差使亦爾。
0360a13: 於中不無為法事者。此但略舉三緣。故末皆以等
0360a14: 字攝之。餘諸羯磨後文隨釋自顯。
0360a17: 釋　羯磨雖分人法事三行用。復有具單離合之
0360a18: 別。宣祖婆心。訓後而令精持毗尼者。並先量度為
0360a19: 據。使成應法之緣。故爾垂示也。或具或單者。指法
0360a20: 而言。時離時合者。指人法而言。謂一切羯磨各各
0360a21: 用處。有必具必單。或具或單由其施法。隨事有已巳
0360a22: 定未定不同。凡一事中用一二三四法。名之為具。
0360a23: 唯用一法。名之為單。言定具者。如受比丘具戒。一
0360a24: 事中單白有三。白四秉一。如尼在本部受具一事
0360b01: 法。同比丘無殊。如五人以上僧自恣。一事中單白
0360b02: 有二。白二亦二。如三十捨墮中。除五長及三壞。捨
0360b03: 第二十二畜減五綴。更求新。此一事中單白
0360b04: 有一。白二有二。餘二十一。每一事中單白有一。白
0360b05: 二亦一。如上所具羯磨。必在一番集僧秉宣。決無
0360b06: 單作之制。是說已巳定屬具之法也。又受具初集僧
0360b07: 秉四法全具。次後略去差教。不須更差壇。壇唯具
0360b08: 三法。又本部尼往大僧中受大戒。但具後二。以男
0360b09: 女兩異。律無屏問。故缺差喚二法。是為必具中之
0360b10: 差別也。如犯十三僧殘。覆則有三白四。無覆有二
0360b11: 白四。或覆與無覆。二罪同時發露。此皆隨各犯緣
0360b12: 必然。一一單秉。無二可具。是為已巳定單之法也。言
0360b13: 未定者。如半月說戒和僧單白。人多則白二。差人
0360b14: 單白行籌。或尼請教誡。或曾已巳受差。四三二法同
0360b15: 時隨秉。若但四人一白說戒。由人增減。法亦未定。
0360b16: 故名或具或單也。復有通單具者。如結解說戒等
0360b17: 三小界。以其問答。非具理無雙答。論其一坐結解
0360b18: 法。復非單也。若總判具單者。單白羯磨三十九法。
0360b19: 如二十七受懺法。行籌法。差教授法。喚入眾法。對
0360b20: 眾問法。說戒和法。自恣和法。受功德衣法。此八屬
0360b21: 具。餘三十一法屬單也。白二羯磨五十七法。如二
0360b22: 十七還衣法。護法。差受自恣人法。賞看病人法。
0360b23: 分輕物法。差守付功德衣二法。差人行籌法。此八
0360b24: 屬具。餘四十九法屬單也。白四羯磨三十八法。唯
0360c01: 受具戒一法屬具。餘皆屬單也。又但對首羯磨三
0360c02: 十一法皆屬單也。眾法對首五法如懺捨墮法。及
0360c03: 自恣法。人滿四五。則同僧法。人減二三。唯用對首。
0360c04: 是故此二亦名或具或單。餘三屬單也。又但心念。
0360c05: 對首心念。眾法心念。此三種羯磨共十四法。皆屬
0360c06: 單也。以上百八十四種羯磨。或具或單。其間差別。
0360c07: 准制如此。而言時離時合者。欲諳其離。先量其合。
0360c08: 若昧於合。離從何有。譬俗家父子兄弟同居名合。
0360c09: 出外名離。如清淨比丘。一界共住名合。有事遠眾
0360c10: 名離。離合是羯磨之名。能離合者。是比丘謂有
0360c11: 羯磨。能使人離。復有羯磨。能使人合。離合因緣各
0360c12: 有其時。時有久近。故云時離時合也。然離非一有。
0360c13: 令永離有。暫時離有。定期離有。不定期離。及但名
0360c14: 離離非離等多種離法。如滅擯羯磨。能使永離。如
0360c15: 遣不誦戒毗尼二法。令暫時離。事畢非離。餘法同
0360c16: 僧不來別眾。如受日出界。及二篇覆藏等法。離有
0360c17: 定期。期滿非離。如擯出等法。由不伏首求解。不得
0360c18: 滿眾如舊。此則離無定期。又如解界等法。但名屬
0360c19: 離。無界可攝故。又如學悔羯磨。具戒已巳失。非大僧
0360c20: 數。法應名離。既聽布薩自恣。學比丘戒。此復非離。
0360c21: 乃離而非離也。所言合者。如摩那埵羯磨。雖非別
0360c22: 住。尚未出罪。是合而非合。如與出罪解擯等法。皆
0360c23: 名屬合。仍同淨眾法食故。是為百八十四種羯磨
0360c24: 中時離時合之差別也。
0361a01: △二法起託處
0361a02: 釋　起者興立也。託者寄託也。謂凡作法必有託
0361a03: 處。前已巳詳明稱量。示作法有據。若託處乖制。則法
0361a04: 亦難興。故第二復明法起託處。
0361a05: 僧祇律云。非羯磨地。不得受欲行僧事。律中若作
0361a06: 羯磨。必先結界。
0361a07: 釋　文引僧祇。謂一切僧伽藍大小不一處無定
0361a08: 限。若未結界前。名非羯磨地。不得在中受欲行僧
0361a09: 事。非法所託之處。此明遮制也。復引本律。謂一切
0361a10: 僧伽藍若作羯磨行僧事者。必先和合白二。聖教
0361a11: 縱廣方隅有限。僧居作法託中有緣受欲。無事親
0361a12: 臨不得別眾。此明定制也。
0361a13: 然託處有二種。若自然界中。唯結界羯磨一法。自
0361a14: 餘僧法。並作法界中。
0361a15: 釋　託處有二者。謂作法界自然界也。事因人
0361a16: 起。法假人弘。人有行住不定之緣。故作法託處亦
0361a17: 不定矣。如作法界。本為住比丘秉法依託而結。倘
0361a18: 遘緣出界不能隨。倏爾事起。豈置之不行。名持戒
0361a19: 比丘。所以世尊應機立法。復有四種自然界之設。
0361a20: 若人乘舟而往。則有擲水約界之法。若從陸路而
0361a21: 行。則有六百步中之限。遇聚落則有可分別不可
0361a22: 分別之定制。逢蘭若則有有難緣無難緣之邊畔。
0361a23: 由不須標唱相作法而結。各有已巳定限齊。盡名
0361a24: 為自然界。亦名為不作法界。此為行比丘作法依
0361b01: 託之處也。若託此自然界中作法者。唯除結界羯
0361b02: 磨一法不得作。自餘一切僧法羯磨。並同作法界
0361b03: 中秉白無有異也。
0361b04: 若對首心念二法。則通二界。
0361b05: 釋　此明託通法揀也。恐後人疑謂二界中不能
0361b06: 別眾作法故。即隨云。若但對首及心念法託處。則
0361b07: 通二界。別眾作如法。同眾秉非法。若僧法於二界
0361b08: 中。同眾秉如法。別眾作非法。故贅而論之。
0361b09: △三集僧方法
0361b10: 釋　集者聚也。僧謂四種滿數。上引律證。已巳知託
0361b11: 處。有二僧法和集。若無准約。則聚會何憑。故第三
0361b12: 復明集僧方法。
0361b13: 律云。佛言當敷座打楗槌盡共集一處。
0361b14: 釋　此引第二分說戒楗度。敷座者。西域僧集。寺
0361b15: 無椅。凡欲會聚。年少比丘先淨其處。就地敷具。
0361b16: 以待眾座。楗槌者。無正譯。至呼召時。自從聲論
0361b17: 也。
0361b18: 五分律云。隨有木瓦銅鐵鳴者。令淨人沙彌打之。
0361b19: 若無沙彌者。比丘亦得。不得過三通。
0361b20: 釋　復引五分者。以釋楗槌從聲之義。兼明能打
0361b21: 之人。鳴者。凡物有聲皆曰鳴。如擊鐘撾鼓敲板扣
0361b23: 伽藍民。恒為僧使。緣從王施。依棲淨眾。故號淨人。
0361b24: 沙彌有形法二同。此謂法同。非形同者。雖聽比丘
0361c01: 打。是命初夏。非令臘長。以三通為定。不得過者。此
0361c02: 明佛制如斯不得越故。越則以違毗尼罪治之。
0361c03: 付法藏傳中。令有長打之法。
0361c04: 釋　此傳四卷。後魏時出。彼中因他請陞座。故令
0361c05: 長打。猶今陞堂講法受戒等方丈傳爐座前伐鼓
0361c06: 之儀。今所引者。俾知講法。莫用三通集僧。不可長
0361c07: 打也。
0361c08: 三千威儀中。具明杵下之數。
0361c09: 釋　上云三通。未言下數。故復明之。此威儀三卷。
0361c10: 後漢安世高譯。杵者砧杵也。彼中以五十四下為
0361c11: 一通。所云具明者。除集僧三通。若無常時隨打即送
0361c12: 亡僧也。若縣官至大火大水賊盜。此四亦隨時打。不
0361c13: 定下數。若會沙彌打三下。會優婆塞打二下。呼私
0361c14: 兒打一下。言私兒者。揀非王施僧伽藍民。是眾私
0361c15: 畜為執勞之行童也。
0361c16: 薩婆多論云。夫集僧楗槌。必有常准。不得互易。
0361c17: 釋　復引斯論者。恐紊杵數。以明僧約。必不可更
0361c18: 也。常准者。謂一定之恒規。若通數互易。則集此彼
0361c19: 至。信約既失。有誤羯磨。所以增一阿含經云。阿難
0361c20: 陞講堂擊槌。槌者是如來之信鼓也。
0361c21: △四僧集約界
0361c22: 釋　約者期約也。上明作法託界。界總標二。集僧
0361c23: 有方。方定楗槌。今詳分界別集。亦不同故。第四復
0361c24: 明僧集約界。
0362a02: 若論小界。無外可集。若戒場大界。並須盡唱制限
0362a03: 集之。
0362a04: 釋　夫界有二。此句總標。下別釋之。准律則作法
0362a05: 界有三。一謂大界。就中復分六種。一單大界。二攝
0362a06: 衣大界。三內有戒場大界。四法食二同大界。五法
0362a07: 同食別大界。六食同法別大界。第二戒場者。此因
0362a08: 大界邊際寬廣眾集疲極聽結。即今受戒公所是
0362a09: 也。第三小界者。若論小界。界非恒存。僧不住中。本
0362a10: 為眾不同意。暫開作法。更無外來可集。若是戒場
0362a11: 及大界者。結時所唱方有。各有齊畔。並須盡此制
0362a12: 限內僧集之。唯食同法別大界。若在此作僧法者。
0362a13: 此處僧應集。若在彼作僧法者。彼處僧應集。以法
0362a14: 別不名別眾。若受僧施。眾應均分。不得別眾。
0362a15: 若自然界則分四別。謂聚落。蘭若。道行。水界。初言
0362a16: 聚落。則有二種。若聚落界分不可分別者。准僧祇
0362a17: 七樹之量。通計六間六十三步。若無異眾。得成羯
0362a18: 磨。
0362a19: 釋　若依律制。自然界則分四別。謂聚落等此標。
0362a20: 下釋。聚落者。謂人所聚居。猶村落也。此有二種。若
0362a21: 聚落界限博大。不可分別。准僧祇七樹之量為分
0362a22: 齊。彼律云。佛在舍衛時。有婆羅門。名生聞。請問世
0362a23: 尊云。何種菴婆羅樹。使根莖堅固。枝葉茂盛。華果
0362a24: 成就。扶生長不相妨礙。佛言。以五肘弓。七弓種
0362b01: 一樹。如是種者。能令根莖堅固。乃至不相妨礙。彼
0362b02: 聞歡喜作禮而去。有優波離知時。啟白佛言。已巳聞
0362b03: 種樹分齊。今復請問。若城邑聚落界分不可知。若
0362b04: 作羯磨。應齊幾許。名為善作羯磨。不犯別眾。佛言。
0362b05: 齊七樹之量。得作羯磨。雖有異眾相見。而無別眾
0362b06: 之罪。故今文云。七樹之量通計六間六十三步。今
0362b07: 若准數約之。以五肘弓。七弓一樹。共計四十二弓。
0362b08: 一肘一尺八寸。五肘為一弓。每弓九尺。共該三十
0362b09: 七丈八尺。此乃西域之弓量也。若較此方。唐時丈
0362b10: 田積步之量而言。以六尺為一步。六十三步正合
0362b11: 西域七樹之量四十二弓。於此量中。無有異眾。得
0362b12: 成羯磨。若此量外。雖有異眾相見。而無別眾之罪。
0362b13: 此明不可分別聚落自然界中得作僧法之制也。
0362b14: 若可分別聚落者。准十誦律。盡聚落集之。
0362b15: 釋　可分別者。謂聚落非廣。分齊可知。十誦律云。
0362b16: 時諸比丘。於無僧坊聚落中。初作僧坊未結界。爾
0362b17: 時界應幾許。佛言。隨聚落界。是僧坊界。諸比丘不
0362b18: 應別布薩及僧羯磨。若作者犯。如根本百一羯磨
0362b19: 中。佛言。不作法界。若諸比丘在村者。齊墻棚內。並
0362b20: 外勢分。應盡集一處。為長淨事。及作隨意。單白白
0362b21: 二白四悉皆應作。若不集者。作法不成。得別眾罪。
0362b22: 此明可分別自然界中得作僧法之制也。
0362b23: 二言蘭若。亦有二種。若無難者。諸部多云一俱盧
0362b24: 舍。按雜寶藏。云五里是也。相傳以此為定。
0362c01: 釋　初二句總標。下文別釋。蘭若亦名阿練若。此
0362c02: 云空寂。又閑寂。以空閑則無諍。乃絕喧幽靜
0362c03: 之所也。一者無難蘭若。謂處無惡獸盜賊。出入平
0362c04: 安。諸部多云一俱廬舍者。如十誦云。時諸比丘於
0362c05: 無聚落空處作僧坊。未結界。爾時界應幾許。佛言。
0362c06: 方一拘盧舍。是中諸比丘不應別眾布薩及僧羯
0362c07: 磨。翻譯集云。梵語拘盧舍。此云五百弓。又云大牛
0362c08: 吼。或云一鼓聲。俱舍論云二里。今按雜寶藏經。云
0362c09: 五里。一往譯家相傳以此為定。故所准用。此明無
0362c10: 難蘭若自然界中得作僧法也。
0362c11: 若難事蘭若。如善見論云。七槃陀之量。相去五十
0362c12: 八步四尺八寸。得作羯磨。
0362c13: 釋　難事蘭若者。謂處多獸賊。道路恐怖。不得例
0362c14: 無難蘭若之界。此界如善見論所明。梵語槃陀。此
0362c15: 云二十八肘。七槃陀之量共計一百九十六肘。每
0362c16: 肘一尺八寸。共該三十五丈二尺八寸。每步六尺。
0362c17: 以三十五丈二尺八寸。不滿五十九步。故云五十
0362c18: 八步四尺八寸也。於此量中。得作布薩羯磨。此明
0362c19: 有難蘭若自然界中得作僧法也。
0362c20: 三明道行界。准薩婆多十誦律。縱廣六百步。
0362c21: 釋　道行界者。准十誦律。有二因緣開聽。一為布
0362c22: 薩日。二為自恣日。諸比丘同道行。不及至僧中故。
0362c23: 令方便在道結界。布薩自恣。東西曰廣。南北曰縱。
0362c24: 方圓六百步。每步六尺。共計三百六十丈。於此量
0363a01: 中。得作布薩自恣。按五百問。結道行界時。須斷兩
0363a02: 頭行人。除去取水地及田處所。彼乃俗人往來處。
0363a03: 若窮路無人行。不可為相以不知也。若斷路有人
0363a04: 車行。雖斷三四村。亦可為相。此明道行自然界中
0363a05: 得作僧法也。
0363a06: 四明水界。如五分律。船上眾中。有力人以水若砂。
0363a07: 四面擲所及處。
0363a08: 釋　五分律云。諸比丘同船行。遇布薩日。欲說戒
0363a09: 故。聽船內說戒。令就淺水泊船已巳定。眾中命一有
0363a10: 力比丘。出立船頭。以水四面灑擲。隨水所至之處
0363a11: 為界。餘者在內。隨觀四方。若擲砂亦爾。此明水行
0363a12: 自然界中得作法僧法也。
0363a13: 此之六相。皆謂身面所向方隅齊限之內。集僧無
0363a14: 人。方可應法也。
0363a15: 釋　此文結上。謂上所明六種自然界相。不同唱
0363a16: 相立標。作法界之邊畔也。皆以彼時身面所向方
0363a17: 隅。為界相故。盡此內集僧布薩自恣。若一人不集。
0363a18: 則布薩及自恣不成。無人方可應法也。
0363a19: △五應法和合
0363a20: 釋　上云僧集約界。唯戒場大界盡集。若集而不
0363a21: 和。仍同別眾。故第五復明應法和合也。
0363a22: 律云。應來者來。應與欲者與欲來。現前得呵人不
0363a24: 釋　此引第三分呵責揵度。謂界內楗槌一鳴。同
0363b01: 居聞聲即至。乃名如法。應僧前事。初句謂身心俱
0363b02: 集者。次句謂身有事緣開心集者。第三句身心現
0363b03: 前。縱得呵人。而意悅忍可。默然不呵。是名和合。反
0363b04: 上三種則成別眾者爾。
0363b05: 
0363b06: 毗尼作持續釋卷第一
0363b07: 
0363b08: 音義
0363b09: 凡例凡者大也。例者比例也。左傳序云。發凡
0363b10: 而起例。
0363b11: 斂廉上聲。收也。聚也。
0363b12: 討尋也。
0363b13: 逭也。
0363b14: 浩浩浩大水貌。況文言之深廣也。
0363b15: 贅附贅也。
0363b16: 秉御謂頒宣佛制。如宣人王之旨也。
0363b17: 委謂原委。原泉所出也。委流所聚也。
0363b18: 研窮究也。
0363b19: 校讎兩本相對。覆校如仇也。
0363b20: 窺小視也。
0363b21: 搜求也。索也。
0363b22: 足滿也。無欠也。
0363b23: 遂隨去聲。就也。因也。
0363b24: 博應聖凡搏者普也。羯磨是法王嚴制。普被僧
0363c01: 徒。縱是無漏聖僧。殘質未謝。或菩薩示跡僧倫。莫
0363c02: 不欽遵。無敢違者。
0363c03: 禪蟬去聲。傳與也。
0363c04: 輦連上聲。步挽車。
0363c05: 轂音谷。轂者車輪之正中。而幅之所也。
0363c06: 諱生曰名。死曰諱。
0363c07: 孕音胤。懷也。
0363c08: 頵音均。
0363c09: 諡音示。行之跡也。讄行立號。以易其名也。自周
0363c10: 公始。古者卿大夫歿。則君命有司累其功德。為文
0363c11: 以表之。謂曰讄行之諡。故唐懿宗欽祖之德。諡號
0363c12: 澄照律師。塔名淨光也。讄同誄。音磊。
0363c13: 林世尊於拘尸城娑羅林間。入般涅槃。林木
0363c14: 皆白。故稱林也。
0363c15: 初度陳如等百一十人謂陳如等五人。耶輸伽
0363c16: 並友五十人。波羅柰國同婚姻者五十人出家。此
0363c17: 乃世間最初之一百一十僧寶。俱證阿羅漢果者。
0363c18: 幾尚也。
0363c19: 序　五住煩惱一一切見住地惑。即三界分別
0363c20: 見惑。謂諸眾生由意根對法塵分別。起諸邪見。住
0363c21: 著三界。二欲愛住地惑。即欲界思惑。謂諸眾生
0363c22: 由五根對五塵境。起貪愛心。而於欲界住著生死。
0363c23: 三色愛住地惑。即色界思惑。由諸眾生不了此
0363c24: 惑。住著禪定。不能出離。四有愛住地惑。即無色
0364a01: 界思惑。由諸眾生不了此惑。住於禪定。不能出離。
0364a02: 五無明住地惑。即根本無明惑。謂聲聞緣覺未
0364a03: 了此惑。沉滯真空。住方便土。方便土者。謂修方便
0364a04: 道。斷見思惑。所居之土也。大乘菩薩方能除斷。由
0364a05: 餘惑未盡。住實報土。實報土者。稱實感報也。故明
0364a06: 無明住地。若總而言之。則三界見惑為一住。三界
0364a07: 思惑為三住。根本無明為一住。故云五住。
0364a08: 二死一分段生死。分即分限。段即形段。謂六道
0364a09: 眾生隨其業力。所感果報。身則有長有短。命則有
0364a10: 壽有夭。而皆流轉生死。故名分段生死。二變易
0364a11: 生死。謂聲聞緣覺菩薩。雖離三界內分段生死。而
0364a12: 有方便等土變易生死。如初住為因。後位為果。又
0364a13: 後位為因。後後位為果。以其因移果易故。名變易
0364a14: 生死。
0364a15: 三身身即聚集之義。聚集諸法而成身也。一理
0364a16: 法聚即法身。謂始從初住顯出法性之理。乃至妙
0364a17: 覺極果理聚方圓。是理法聚名法身佛。二智法
0364a18: 聚即報身。謂始從初住。終至妙覺極果。智聚方圓
0364a19: 由智契理。報得此身。是智法聚名報身佛。三功
0364a20: 德法聚即應身。謂始從初住。終至妙覺極果。功德
0364a21: 聚方圓。故能隨機應現。種種說法。度諸眾生。是功
0364a22: 德聚名應身也。
0364a23: 汪洋浩瀚深廣也。
0364a24: 浥潤上音邑。溼潤也。
0364b01: 溢盈滿也。
0364b02: 濫觴上音爛。下音商。謂泉始流不過杯水泛濫。
0364b03: 而漸至橫流也。
0364b04: 碩音石。大也。
