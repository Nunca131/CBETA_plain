0441c06: 
0441c07: 
0441c08: 續燈正統卷七
0441c09: 
0441c10: 南海普陀嗣祖沙門西蜀　性統　編集
0441c11: 臨濟宗
0441c12: 大鑑下第十七世
0441c13: 育王諶禪師法嗣
0441c14: 台州府萬年心聞曇賁禪師永嘉人。上堂。一見便見。
0441c15: 八角磨盤空裡轉。一得永得。辰錦朱砂如墨黑。秋風
0441c16: 吹渭水。已巳落雲門三句裡。落葉滿長安。幾箇而今不
0441c17: 被瞞。拂子曰。瞞得瞞不得。總在萬年手裡。還會麼。
0441c18: 華頂月籠招手石。斷橋水落捨身巖。住江心。病起
0441c19: 上堂。維摩病。說盡道理。龍翔病。咳嗽不已巳。咳嗽不已巳。
0441c20: 說盡道理。說盡道理。咳嗽不已巳。汝等諸人。還識得其
0441c21: 中意旨也未。本是長江湊風冷。教露柱患頭風。
0441c22: 僧問。百丈卷席。意旨如何。師曰。賊過後張弓。四明
0441c23: 太守。以雪竇請。師辭以偈曰。鬧藍方喜得抽頭。退鼓
0441c24: 今方打未休。莫把乳峰千丈雪。重來換我一雙眸。
0442a01: 寧波府天童慈航了朴禪師福州人。上堂。酷暑如焚
0442a02: 不易禁。炎炎赫赫欲流金。夜明簾外無人到。靈木迢
0442a03: 然轉綠陰。上堂。久雨不晴。半睡半醒。可謂天地合
0442a04: 其德。日月合其明。四時合其序。鬼神合其吉。遂喝
0442a05: 曰。住住。內掛已巳成。更求外象。卓拄杖曰。適來擲得雷
0442a06: 天大壯。如今變作地火明夷。上堂。牛皮鞔露柱。露
0442a07: 柱啾啾。燈籠佯不知。明還自照。殿脊老蚩吻。聞
0442a08: 得呵呵笑。三門側耳聽。就上打之遶。譬如十月菊。開
0442a09: 徹阿誰要。阿呵呵。未必秋香一夜衰。慰斗煎茶不同
0442a10: 銚。室中問僧。賊來須打。客來須看。祇如三更夜半。
0442a11: 人面似賊。賊面似人。作麼生辨。上堂。觀音巖玲玲
0442a12: 瓏瓏。太白石丁丁東東。西園菜蟥。似不堪食。東谷花
0442a13: 發。無賴紅。且道。是祖意教意。途中受用。世諦流布。
0442a14: 若辨不出。雪峰覆飯桶。若辨得出。甘贄禮拜烝籠。
0442a15: 參。上堂。德山入門便棒。臨濟入門便喝。臨濟喝處。
0442a16: 德山棒頭耳聾。德山棒時。臨濟喝下眼瞎。雖然。一搦
0442a17: 一。就中全生全殺。遂喝一喝。卓拄杖一下曰。敢問
0442a19: 延平府西巖宗回禪師婺州人。久依無示。深得法忍。
0442a20: 因寺僧以茶禁聞有司。吏捕知事。師謂眾曰。此事不
0442a21: 直之。則罪坐於我。若自直。彼復得罪。不忍為也。令擊
0442a22: 鼓陞座。說偈曰。縣吏追呼不暫停。爭如長往事分明。
0442a23: 從前有箇無生曲。且喜今朝調已巳成。言訖而逝。
0442a24: 高麗國坦然國師少嗣王位。欽慕宗乘。因海商方景
0442b01: 仁。抵四明。錄無示語歸。師閱之啟悟。即棄位圓顱。作
0442b03: 出興於世。無一法與人。實使其自信自悟。自證自到。
0442b04: 具大知見。如所見而說。如所說而行。山河大地。草木
0442b05: 叢林。相與證明。其來久矣。後復通嗣法書。其略曰。生
0442b06: 死海中。曠劫難渡。得遇本分宗師。以三要印子。定
0442b07: 其法。實謂盲龜值浮木孔耳。
0442b08: 杭州府龍華無住本禪師廣德人。上堂。舉雲門拈起
0442b09: 胡餅曰。我祇供養兩浙人。不供養向北人。眾無語。門
0442b10: 自代曰。天寒日短。兩人共一。師曰。韶陽老漢。言中
0442b11: 有響。痛處著錐。檢點將來。翻成毒藥。諸人要會麼。半
0442b12: 在河南半河北。一片凝似墨黑。冷地思量愁殺人。
0442b13: 叵耐雲門者老賊。賊賊。下座。更不巡堂。
0442b14: 道場明禪師法嗣
0442b15: 臨江府東山吉禪師因李朝請。與甥薌林向居士子
0442b16: 諲過謁。問。家賊惱人時如何。師曰。誰是家賊。李起
0442b17: 拳。師曰。賊身已巳露。李曰。莫塗糊人好。師曰。贓證見在。
0442b18: 李無語。師示以偈曰。家賊腦人孰奈何。千聖回機祇
0442b19: 為他。界空無影跡。無依無住絕籠羅。賊賊。猛將
0442b20: 雄兵收不得。疑殺天下老禪和。笑倒鬧市古彌勒。休
0442b21: 休。不用將心向外求。回頭瞥爾賊身露。和贓捉獲世
0442b22: 無儔。世無儔真可仰。從茲不復誇伎倆。怗怗安家樂
0442b23: 業時。萬象森羅齊撫掌。
0442b24: 道場慧禪師法嗣
0442c01: 杭州府靈隱懶菴道樞禪師吳興四安徐氏子。初住
0442c02: 何山。次移華藏。隆興初。詔居靈隱。孝宗召至內殿。問
0442c03: 禪道至要。師答曰。此事。在陛下堂堂日用應機處。本
0442c04: 無知見起滅之分。聖凡迷悟之別。第護正念。則與道
0442c05: 相應。情物則業不能繫。盡去沉掉之病。自忘問答
0442c06: 之意。矧今補處現在佛般若光明中。何事不成現邪。
0442c07: 上為首肯。示眾。仙人張果老。騎驢穿市過。但聞蹄
0442c08: 撥剌。誰知是紙做。後退居明教永安蘭若。逍遙自
0442c09: 適。有偈題於壁曰。雪裡梅華春信息。池中月色夜精
0442c10: 神。年來不是無佳趣。莫把家風舉似人。淳熙丙申八
0442c11: 月。示微疾。書偈而逝。塔於永安。
0442c12: 光孝禪師法嗣
0442c13: 廣德州光孝悟初首座分座日示眾。舉風幡話。至仁
0442c14: 者心動處。乃曰。祖師恁麼道。賺殺一船人。今時衲僧。
0442c15: 也不可恁麼會。既不恁麼會。畢竟作麼生。良久曰。六
0442c16: 月好合醬。切忌著鹽多。
0442c17: 大鑑下第十八世
0442c18: 淨慈一禪師法嗣
0442c19: 寧波府天童息菴達觀禪師義烏趙氏子。初參應菴
0442c20: 於天童。次見無菴於道場。後於淨慈水菴室中。明得
0442c21: 二老垂手處。一語破的。而返至龍翔。堂分第一座。
0442c22: 後開法嚴州靈巖。閱四剎。自金山被旨陞靈隱。上堂。
0442c23: 舉二祖問達磨安心公案。頌曰。長安深夜雪漫漫。欲
0442c24: 覓心安轉不安。縱使言前開活眼。那知已巳被老胡謾。
0443a01: 袁州府仰山簡菴嗣清禪師上堂。舉達磨大師一日
0443a02: 謂門人曰。時將至矣。汝等盍各言所得乎。最後慧可
0443a03: 出禮三拜。依位而立。磨曰。汝得吾髓。師頌曰。目生
0443a04: 華立問端。得他皮髓被他謾。者般瞎漢能多事。六月
0443a05: 無霜也道寒。
0443a06: 道場全禪師法嗣
0443a07: 常州府華藏伊菴有權禪師昌化祁氏子。年十四得
0443a08: 度。十八參佛智於靈隱。時無菴居第一座。室中。以
0443a09: 從無住本建一切法為問。師久而有省。答曰。暗裡穿
0443a10: 鍼。耳中出氣。菴可之。遂密付心印。夜坐達旦。行粥
0443a11: 者至。忘展。鄰僧以手觸之。師感悟。說偈曰。黑漆崑
0443a12: 崙把釣竿。古帆高挂下驚湍。蘆華影裡弄明月。引得
0443a13: 盲龜上釣船。佛智常問。心包太。量廓沙界時如何。
0443a14: 師曰。大海不宿死屍。智撫其座曰。此子。他日當據此
0443a15: 座。呵佛罵祖去在。師益自韜晦。復見應菴於歸宗。參
0443a16: 大慧於徑山。洎無菴住道場。命師分座。住後上堂。
0443a17: 今朝結布袋口。明眼衲僧莫亂走。心行滅處解翻
0443a18: 身。噴嚏也成獅子吼。栴檀林任馳驟。剔起眉毛頂上
0443a19: 生。剜肉成瘡露家醜。上堂。禪禪。無黨無偏。迷時千
0443a20: 里隔。悟在口脣邊。所以僧問石頭。如何是禪。頭曰。
0443a21: 。又僧問睦州。如何是禪。州曰。猛火著油煎。又僧問
0443a22: 首山。如何是禪。山曰。猢猻上樹尾連顛。大眾。道無橫
0443a23: 徑。立處孤危。此三大老。行聲前活路。用劫外靈機。若
0443a24: 以衲僧正眼看來。不無優劣。一人如張良入陣。一人
0443b01: 如項羽用兵。一人如孔明料敵。若人辨白得。可與佛
0443b02: 祖齊肩。忽有箇衲僧出來道。長老話作兩橛。適來道。
0443b03: 道無橫徑。無黨無偏。而今又分許多優劣。且作麼
0443b04: 生祗對。還委悉麼。把手上山齊著力。咽喉出氣自家
0443b05: 知。宋孝宗淳庚子秋。示微疾。書偈。趺坐而逝。茶
0443b06: 毗。齒舌不壞。獲五色舍利無數。於橫山。餘骼塔萬
0443b07: 年寺左。
0443b08: 焦山體禪師法嗣
0443b09: 寧波府天童癡鈍智穎禪師舉達磨見武帝因緣。頌
0443b10: 曰。提起須彌第一鎚。玉關金鎖擊難開。重施背踏空
0443b11: 勞力。應悔迢迢萬里來茨菴堯。應入此增集。載一卷二十七紙。以版失。無從錄入。
0443b12: 徑山印禪師法嗣
0443b13: 鎮江府金山退菴道奇禪師僧問。雪峰道。望州亭與
0443b14: 汝相見了也。意旨如何。師曰。左眼半斤。曰烏石嶺與
0443b15: 汝相見了也。師曰。右眼八兩。曰僧堂前與汝相見
0443b16: 了也。又且如何。師曰。鼻孔大頭向下。曰只如湖驟
0443b17: 步入方丈。保福入僧堂。又作麼生。師曰。水向石邊流
0443b18: 出冷。風從華裏過來香。上堂。此段大事。無處不周。
0443b19: 新焦山。未離東霞時。已巳與諸人相見了也。且道。相見
0443b20: 底事作麼生。幾多頭角成龍去。蝦蟹依前努眼睛。
0443b21: 上堂。至道本乎無心。心法本乎無住。無住心體。靈知
0443b22: 不昧。性相寂然。所以道吾打鼓。四大部洲同參。拄杖
0443b23: 橫也。挑幹乾坤大地。盂展也。覆恒河沙界。到者
0443b24: 裡。象王行處。狐兔絕蹤。水月現時。風雲自異。古今收
0443c01: 不得。歷劫不知名。千聖立下風。誰敢當頭道。咄。我王
0443c02: 庫內。無如是刀。
0443c03: 鎮江府金山蓬菴自聞永聰禪師杭之於潛徐氏子。
0443c04: 幼依本邑資福出家。十五從父遊徑山。慕別峰機辯
0443c05: 警拔。白父願學焉。峰器之。育王天童。當菴密菴全
0443c06: 盛時。師往來兩公間十餘年。後遊閩越。江東西。湖南
0443c07: 北。凡遇名流。反復博約。雍容婉辭。盡底蘊已巳。出世
0443c08: 台州淨慧。徙金陵保寧蔣山。轉金山終焉。壽六十五。
0443c09: 臘五十七。
0443c10: 雙林用禪師法嗣
0443c11: 金華府三峰印禪師上堂。舉百丈野狐話。頌曰。不落
0443c12: 不昧。誣人之罪。不昧不落。無繩自縛。可憐柳絮隨風
0443c13: 舞。有時自西還自東。
0443c14: 龜峰光禪師法嗣
0443c15: 杭州府徑山蒙菴元聰禪師福州朱氏子。於晦菴會
0443c16: 中。得心要。眾推為高弟。慶元丁巳。自福之雪峰。被旨
0443c17: 遷徑山。上堂。舉藥山首造石頭。次參馬祖有悟。乃曰
0443c18: 某甲在石頭。如蚊子上鐵牛機緣。頌曰。倒腹傾腸說
0443c19: 向伊。不知何故尚遲疑。只今便好猛提取。莫待天明
0443c20: 失雞。上堂。舉趙州一日在東司上。見文遠過。驀
0443c21: 召文遠。遠應諾。州曰。東司上。不可與汝說佛法。頌曰。
0443c22: 明明道不說。此理憑誰識。春風一陣來。滿地華狼藉。
0443c23: 送行者求僧偈曰。山前麥熟雨初晴。桑柘青連柳色
0443c24: 新。毫髮不存風骨露。頭頭總是比丘身。□□□□十
0444a01: 月十四日示寂。塔本山。
0444a02: 大溈行禪師法嗣
0444a03: 常德府德山子涓禪師潼川人。上堂。見見之時。見非
0444a04: 是見。見猶離見。見不能及。喝一喝曰。鯨吞海水盡。露
0444a05: 出珊瑚枝。眾中忽有箇衲僧。出來道。長老休寐語。
0444a06: 許伊具一隻眼。上堂。橫按拄杖曰。一二三四五六
0444a07: 七。七六五四三二一。循環逆順數將來。數到未來無
0444a08: 盡日。因七見一。見一亡七。踏破空。鐵牛汗出。絕氣
0444a09: 息無跡。擲下拄杖曰。更須放下者箇。始是參學事
0444a10: 畢。上堂。拈拄杖曰。有時奪人不奪境。拄杖子七縱
0444a11: 八橫。有時奪境不奪人。山僧七顛八倒。有時人境兩
0444a12: 俱奪。拄杖子與山僧。削吞聲。有時人境俱不奪。卓
0444a13: 拄杖曰。伴我行千里。君過萬山。忽然撞著臨濟時。
0444a14: 又且如何。喝一喝曰。未明心地印。難透祖師關。
0444a15: 大洪證禪師法嗣
0444a16: 蘇州府萬壽月林師觀禪師福州侯官黃氏子。僧問。
0444a17: 三聖道。逢人則出。出則不為人。意作麼生。師曰。錯。曰
0444a18: 興化道。逢人則不出。出則便為人。又作麼生。師曰。錯。
0444a19: 曰興化旗鎗倒卓。三聖肝膽齊傾。師曰。引不著。曰只
0444a20: 如今日和尚。作麼生為人。師曰。一棒一條痕。舉玄
0444a21: 沙三種病話。頌曰。盲聾瘖。捉敗了也。更問如何。盲
0444a22: 聾瘖。
0444a23: 雲居會禪師法嗣
0444a24: 萬松壞衲大璉禪師讚釋迦出山像曰。行滿功圓徹
0444b01: 骨窮。不勝羸瘦髮髼鬆。彌天罪過今無數。毗舍耶中
0444b02: 一供。
0444b03: 萬年賁禪師法嗣
0444b04: 溫州府龍鳴在菴賢禪師上堂。舉法眼道。識得凳子。
0444b05: 周匝有餘。雲門道。識得凳子。天地懸殊。師曰。法眼老
0444b06: 漢。坐殺天下人。雲門大師。走殺天下人。龍鳴則不然。
0444b07: 識得凳子。四著地。要坐便坐。要起便起。上堂。舉
0444b08: 趙州勘婆話。頌曰。雪佳人貌最奇。常將玉笛向人
0444b09: 吹。曲中無限傷心事。祇許佳人獨自知。
0444b10: 長沙府大溈咦菴鑑禪師會稽人。上堂。木落霜空。天
0444b11: 寒水冷。釋迦老子無處藏身。折東籬補西壁。撞著不
0444b12: 空見菩薩。請示念佛三昧。也甚奇怪。向道。金色光
0444b13: 明雲。參退喫茶去。上堂。老胡開一條路。甚生徑直。
0444b14: 祇曰歇即菩提。性淨明心。不從人得。後人不得其門。
0444b15: 一向奔馳南北。往復東西。極歲窮年。無箇歇處。諸人
0444b16: 還歇得麼。休休。上堂。舉晦堂一日問僧。甚處來。曰
0444b17: 南雄州。堂曰。出來作甚麼。曰尋訪尊宿。堂曰。不如歸
0444b18: 鄉好。曰未審和尚令某歸鄉。意旨如何。堂曰。鄉里三
0444b19: 錢買一片魚鮓。如手掌大。師曰。寧可碎身如微塵。終
0444b20: 不瞎箇師僧眼。晦堂較些子。有般漢便道。熟處難忘。
0444b21: 有甚共語處。上堂。舉賓國王。問師子尊者蘊空
0444b22: 話。頌曰。尊者何曾得蘊空。賓徒自斬春風。桃華雨
0444b23: 後亂零落。染得一溪流水紅。
0444b24: 寧波府天童雪菴從瑾禪師永嘉楠溪鄭氏子。從普
0444c01: 安子回落髮。謁心聞於瑞巖。聞舉紅爐片雪話問師。
0444c02: 師擬答。聞一喚。師忽領旨。留侍三年。入閩。見佛智于
0444c03: 西禪。智問。甚處來。師曰四明。智曰。曾見憨布袋麼。師
0444c04: 便喝。智便打。師接住棒曰。和尚不得草草。智曰。瞎漢
0444c05: 過者邊立。心聞主江心。師歸省。命充維那。一日問師。
0444c06: 一喝分賓主。照用一時行。如何是一喝分賓主。師便
0444c07: 喝。聞曰。者一喝。是賓是主。師曰。賓則始終賓。主則始
0444c08: 終主。聞笑曰。汝又眼華了。師即呈偈曰。一喝分賓主。
0444c09: 依然又眼華。倒翻筋斗去。踏殺死蝦。初住儀真靈
0444c10: 巖。後遷天童。僧問。如何是靈巖境。師曰。鹿跑泉冷浸
0444c11: 明月。龍港深藏白雲。問。如何是祖師西來意。師
0444c12: 曰。夜半須彌安鼻孔。曰如何是禪。師曰。仰面不見天。
0444c13: 曰如何是道。師曰。全身入荒草。曰作家。師曰。收。上
0444c14: 堂。金剛圈裡翻身。築著帝釋鼻孔。懸崖頭上撒手。突
0444c15: 出達磨眼睛。往復三回。興猶未盡。機輪一轉。勢不可
0444c16: 停。倒拈蝎尾。婢便聲聞。順捋虎鬚。奴呼菩薩。釋迦已巳
0444c17: 滅。彌勒未生。佛法祖令。總屬新天童手裡。且把住放
0444c18: 行。如何施設。良久曰。無孔鐵槌當面擲。普天匝地起
0444c19: 清風。上堂。金槌運動。三世諸佛不敢當頭。法令施
0444c20: 行。外道天魔悉皆拱手。峭巍巍本無攀仰。淨不
0444c21: 用安排。行住坐臥。不用猜疑。好惡是非。一時放下。然
0444c22: 後和泥合水。拽杷牽。任運縱橫。總無妨礙。正恁麼
0444c23: 時。且道。太平一曲作麼生唱。良久曰。鐵船橫古渡。重
0444c24: 整舊家風。宋寧宗慶元庚申七月廿三日。索浴更
0445a01: 衣書偈。投筆而寂。壽八十四。臘七十。全身心聞塔
0445a02: 右。有頌古最佳。
0445a03: 溫州府智門谷菴景蒙禪師溫之平陽邵氏子。幼喜
0445a04: 聞鐘梵。十三披緇。習台教。以名相學不足了大事。棄
0445a05: 之。參佛智於育王。王問貴鄉。師曰永嘉。王曰。還識永
0445a06: 嘉大師否。師擬答。王喝出。遂兀然如癡。不知寢食者
0445a07: 累月。一日聞鐘聲。忽有悟。上方丈。王曰。還識永嘉大
0445a08: 師否。師曰。即日伏惟和尚起居萬福。王曰。向上事又
0445a09: 作麼生。師擬對。王熱棒出。次日又上方丈。王方發
0445a10: 問。師抗聲曰。老漢今日敗闕也。一拍而出。因歸里省
0445a11: 親。見龍翔。翔問。言無展事。語不投機。承言者喪。滯句
0445a12: 者迷。試向言詮不及處。通箇消息。師以左手○相。
0445a13: 翔以拂左擊。師以右手○相。翔以拂右擊。師又
0445a14: ○相于中。兩手托呈。翔以拂畫兩畫。師拜起而立。翔
0445a15: 笑曰。三十年揀貓貓。今日得此烏喙。尋還鹿園。翔以
0445a16: 谷名師菴。又謁顯寧志。初出住智門。次遷瑞巖。師
0445a17: 孤高絕俗。弱不勝衣。而嚴冷峻峭。不可挹酌。
0445a18: 大鑑下第十九世
0445a19: 天童觀禪師法嗣
0445a20: 蘇州府虎丘堂善濟禪師題魚籃觀音像曰。雲
0445a21: 濃粧苦強顏。為他閒事入塵寰。來活底無人買。只
0445a22: 作尋死貨看。
0445a23: 華藏純菴善淨禪師舉六祖風旛話。頌曰。不是風兮
0445a24: 不是旛。白雲盡處見青山。可憐無限英靈漢。開眼堂
0445b01: 堂入死關。
0445b02: 紹興府天衣嘯巖文蔚禪師上堂。舉雲門示眾。人人
0445b03: 盡有光明在。看時不見暗昏昏。作麼生是諸人自己已
0445b04: 光明。自代曰。廚庫山門。又曰。好事不如無。師曰。人人
0445b05: 盡有光明在。看時不見暗昏昏。踢倒山門與廚庫。此
0445b06: 時明暗自然分。
0445b07: 巖凝禪師有破衲頌曰。零零落落幾經年。隨手拈
0445b08: 來搭半肩。午夜定回和束倒。通身贏得是青天。
0445b09: 天童穎禪師法嗣
0445b10: 杭州府徑山荊叟如禪師婺州人。初見癡鈍。鈍問。
0445b11: 如何是佛。師曰。爛冬瓜。復呈頌曰。如何是佛爛冬瓜。
0445b12: 著霜透齒牙。根蔕雖然無窖子。一年一度一開
0445b13: 華。又作偈。呈癡鈍曰鍾山白刃赤身挨。幾度曾經
0445b14: 被活埋。一自人亡家破後。了知無位可安排。住後
0445b15: 歲旦上堂。新歲擊新鼓。普施新法雨。萬物盡從新。一
0445b16: 一就規矩。普賢大士忻歡。乘時打開門戶。放出白象
0445b17: 王。地無尋處。拈拄杖曰。是甚麼。千年桃核裡。元是
0445b18: 舊時仁。結夏小參。我此一宗。正令全提。如暴風卒
0445b19: 雨。鼓蕩無前。石火電光。追奔不及。舉意即迷源。眸
0445b20: 已巳錯過。不是目前法。莫生種種心。縱汝三種互修。
0445b21: 期取證。第二頭第三頭。萬拄千撐。轉見氣急。殊不知。
0445b22: 髑髏未具己已眼。先明呱地一聲。千了萬當。雖然如是。
0445b23: 親證者。萬無一二。錯會者。數有河沙。佛成道頌曰。
0445b24: 六年雪嶺成何事。打失從前鬼眼睛。滿面慚惶無著
0445c01: 處。至今生怕見明星。
0445c02: 福建府雪峰大夢德因禪師作憨布袋贊曰。杖挑布
0445c03: 袋走紅塵。底事何曾見得親。業識茫茫無本據。欲來
0445c04: 開口笑他人。
0445c05: 金山奇禪師法嗣
0445c06: 杭州府靈隱高原祖泉禪師舉鏡清在雪峰普請。峰
0445c07: 曰。溈山道。見色便見心。還有過也無。清曰。古人為甚
0445c08: 麼事。峰曰。雖然如是。我要共你商量。清曰。若與麼。不
0445c09: 如某甲钁地去。師曰。雪峰探竿在手。影草隨身。若不
0445c10: 是鏡清普請。幾乎狼藉。舉九祖伏密多。問八祖
0445c11: 佛難提。父母非我親。誰是最親者。諸佛非我道。誰
0445c12: 是最道者話。頌曰。父母分明非我親。祖師肝膽向人
0445c13: 傾。直下若能親薦得。優曇華發火中春。贈黃漢嶺
0445c14: 開接待偈曰。路繞懸崖萬仞頭。行人到此盡生愁驀
0445c15: 然得箇休歇處。重疊關山任意遊。
0445c16: 萬壽觀禪師法嗣
0445c17: 南昌府黃龍無門慧開禪師杭州良渚梁氏子。母宋
0445c18: 氏。從天龍肱受業。參月林於萬壽。林令看狗子無佛
0445c19: 性話。經六年。無入處。乃奮志自誓曰。若去睡眠。爛
0445c20: 我身。每至困時。繞廊而行。昏則以頭磕柱。一日聞
0445c21: 齋鼓聲有省。述偈曰。青天白日一聲雷。大地生眼
0445c22: 豁開。萬象森羅齊稽首。須彌跳舞三臺。次日入室。
0445c23: 欲通所得。林遽曰。何處見神見鬼。師便喝。林亦喝。師
0445c24: 又喝。自此機用合。寧宗嘉定戊寅。出世安吉報國。
0446a01: 次遷隆興天寧。黃龍翠巖。蘇之開元靈巖。鎮江焦山。
0446a02: 金陵保寧。理宗淳祐丙午。奉旨開山護國仁皇禪寺。
0446a03: 上堂。若人識得心。大地無寸土。古人恁麼道。黃龍即
0446a04: 不然。若人識得心。大地盡是土。上堂。是非長短耳
0446a05: 邊風。切莫於中覓異同。要得八風吹不動。放教心地
0446a06: 等空。慈受老人。只解順水張帆。不能逆風把柁。黃
0446a07: 龍又且不然。是非都去了。是非裡薦取。何故。。幾度
0446a08: 黑風翻大浪。未曾聞道釣舟傾。上堂。三分光陰二
0446a09: 早過。懷州牛喫禾。靈臺一點不揩磨。益州馬腹脹。貪
0446a10: 生逐日區區者。天下覓醫人。喚不回頭爭奈何。灸豬
0446a11: 左膊上。於斯薦得。參學事畢。其或未然。木上座。與諸
0446a12: 人說破。乃卓拄杖下座。上堂。趙州道。南來者與他
0446a13: 下載。北來者與他上載。大似世情看冷暖。人面逐高
0446a14: 低。慈受道。南來者與他一面笑。北來者與他一面笑。
0446a15: 大似歡喜廝散。笑裡有刀。若是焦山。又且不然。南來
0446a16: 者以平常待之。北來者以平常待之。也不瞋也不笑。
0446a17: 也無下也無高。何故。清平世界。不用干戈。朝陽偈
0446a18: 曰。寒時急用底物。暖著些鍼。忽然臘月到來。免
0446a19: 致忙手亂。對月偈曰。始見些兒光影。要了末後一
0446a20: 段。若是無門拳頭。不打者般鈍漢。師。晚年倦于槌
0446a21: 拂。菴居西湖。學者猶眾。理宗召入選德殿說法。祈雨
0446a22: 感應。敕賜金襴法衣。佛眼之號。
0446a23: 長沙府石霜竹巖妙印禪師進賢萬氏子。受業於龍
0446a24: 塘紹曇。參。留龍門光癡鈍穎最久。抵蘇州萬壽。謁
0446b01: 月林。入室次。林問。如何是祖師西來意。師曰。老鼠
0446b02: 破燈盞。林頷之。歷住數剎。後移石霜。對月看經偈
0446b03: 曰。未動舌頭文彩露。五千餘卷一時周。若言待月重
0446b04: 開卷。敢保驢年未徹頭。晚年築菴曰紫霞。丞相趙
0446b05: 葵。燕居里第。延師論道。理宗寶祐乙卯八月二十
0446b06: 三日。書偈曰。六十九年。一場大夢。歸去來兮。珍重珍
0446b07: 重。書畢。泊然而逝。塔於紫霞。
0446b08: 興化府囊山孤峰德秀禪師福州連江陳氏子。祝髮
0446b09: 蘇之寒山。上堂。舉僧問雪峰。如何是第一句。峰良久。
0446b10: 僧舉似長生。生曰。此是第二句。峰令僧問生。如何是
0446b11: 第一句。生曰。蒼天蒼天。師曰。二大老。與麼提掇。淚出
0446b12: 痛腸。若是第一句。要且未夢見在。忽有人問怡山。如
0446b13: 何是第一句。只向他道。劍去久矣。上堂。真淨道。頭
0446b14: 陀石被莓苔裹。擲筆峰遭薜纏。羅漢寺裡。一年度
0446b15: 三箇行者。歸宗寺裡。參退喫茶。師曰。大眾要會麼。聽
0446b16: 取一頌。天晴日頭出。雨落地下溼。盡情都說了。只恐
0446b17: 信不及。
0446b18: 大鑑下第二十世
0446b19: 華藏淨禪師法嗣
0446b20: 福州府雪峰石翁玉禪師禮雪峰塔偈曰。入閩早是
0446b21: 四旬餘。象骨崖前縛屋居。誰道開平年代後。春疇煙
0446b22: 雨幾鋤。
0446b23: 寧波府天童西江謀禪師被敕住天童。歷四十年。貌
0446b24: 枯瘁。眾孤峻。機語峭。音如洪鐘。理宗朝。三被寵
0446c01: 錫。其示眾曰。春日晴。黃鸝鳴。最親切。誰解聽。癡絕主
0446c02: 玉几時。寄偈。有千丈飛流氣象新。巖前一吼盡無
0446c03: 塵之句。將入滅顧侍僧曰。一笑翻身。日面月面。遂閣
0446c04: 筆而逝。
0446c05: 徑山禪師法嗣
0446c06: 杭州府中竺空巖有禪師室中垂語曰。黃金鑄就
0446c07: 鐵。真人東海湧。頌曰。錦衣公子醉田家。熟睡柴
0446c08: 日未斜。熱渴呼漿無所得。便將玉帶換甌茶。
0446c09: 杭州府淨慈千瀨善慶禪師嚴陵彭氏子。丱歲而孤。
0446c10: 萍蹤無寄。就舅氏業儒。往見懷楚。楚知為法器。問。能
0446c11: 出家否。師曰。固本願耳。楚遂度之。爰具戒品。律身甚
0446c12: 嚴。歷諸方無所證。後聞荊叟主淨慈。遂往親依。一
0446c13: 日聞舉洞山麻三斤話。忽悟深旨。出世宜興保安。次
0446c15: 嘉之。賜金襴袈裟。徽號慧光普照文明通辯。及謝事。
0446c16: 築室曰歸休。宴息其間泊如也。元至元戊寅八月三
0446c17: 日化去。壽七十九。
0446c18: 靈隱泉禪師法嗣
0446c19: 金華府寶林無機禪師上堂。舉妙喜頌圓覺。居一切
0446c20: 時不起妄念。於諸妄心亦不息滅。住妄想境不加了
0446c21: 知。於無了知不辨真實曰。荷葉團團團似鏡。菱角尖
0446c22: 尖尖似錐。風吹柳絮毛毬走。雨打梨華蛺蝶飛。師曰。
0446c23: 妙喜可謂桃花李花。總成一家。雙林則不然。客舍并
0446c24: 州已巳十霜。歸心日夜憶咸陽。無端更度桑乾水。望
0447a01: 并州是故鄉。上堂。蘆花對蓼紅。木落山露骨。彷彿
0447a02: 揚州。依希越國。拈拄杖卓一下曰。為君卓破精靈窟。
0447a03: 無位真人赤骨律。
0447a04: 黃龍開禪師法嗣
0447a05: 杭州府護國臭菴宗禪師上堂。舉豐干謂寒山拾得
0447a06: 曰。你與我去遊五臺。便是我同流。寒山曰。你去遊五
0447a07: 臺作麼。干曰。禮拜文殊。山曰。你不是我同流。師曰。豐
0447a08: 干開口。不在舌頭上。寒山同坑無異土。檢點將來。兩
0447a09: 箇駝子廝撞著。世上由來無直人。上堂。舉岳林振
0447a10: 示眾。市袋口開。還有買底麼。僧曰。有。林曰。不作賤。不
0447a11: 作貴。你作麼生買。僧無語。林曰。老僧失利。師曰。岳林
0447a12: 設箇問端。也甚奇特。及至被人道箇有字。直得東遮
0447a13: 西掩。囊藏不迭。護國今日布袋口開。還有買底麼。良
0447a14: 久曰。闌干雖共倚。山色不同觀。
0447a15: 杭州府慧雲無傳祖禪師上堂。佛佛廣說。大智莫能
0447a16: 知。祖祖相傳。凡情距能測。先天後地。成壞長存。入死
0447a17: 出生。去來不變。於斯薦得。已巳涉支離。其或未然。山僧
0447a18: 更為下箇註。以拂子擊禪曰。啼得血流無用處。
0447a19: 不如緘口過殘春。
0447a20: 溫州府華藏瞎驢無見禪師舉興化打克賓話。頌曰。
0447a21: 興化打克賓。言親語亦親。棒頭如雨點。敲出玉麒麟。
0447a22: 杭州府放牛余居士淳祐間。參無門。凡有問。門皆劈
0447a23: 面截住曰。不是不是。及見臭菴曰。吾師何所見。敢對
0447a24: 人天顛倒是非耶。菴曰。我在無門處。無法可得。無道
0447b01: 可傳。只得兩箇字。士曰。是甚兩字。菴曰。不是不是。士
0447b02: 大悟。始知無門為人處。設是非關。以見所得。其言
0447b03: 曰。直指人心。見性成佛。回光返照。迥絕遮攔。纔擬思
0447b04: 量。白雲萬里。逢人品藻。遇物雌黃。重古輕今。貴耳賤
0447b05: 目。任伊卜度沉吟。未夢見是非關在。作麼生透。且看。
0447b06: 如何是第一義。對答不得打折齒。逞神通暗渡江。
0447b07: 有分奔波不近貴。將心來與你安。大痛無聲徹骨寒。
0447b08: 摘葉尋枝非好手。西天依舊黑漫漫。有佛處不得住。
0447b09: 燕子銜將春色去。杜宇鳴時雪滿天。落紅萬點相思
0447b10: 雨。無佛處急走過。覺皇寶殿不肯坐。修行六載出山
0447b11: 來。方信斧頭是鐵做。安吉州沈道婆問。是非關有
0447b12: 幾句。士曰。有四句。婆曰。四句作麼生舉。士曰。第一句。
0447b13: 有是有非則不可。第二句。無是無非又不可。第三句。
0447b14: 是是非非也不可。第四句。非是是非亦不可。若離得
0447b15: 此四句。始見本地風光。曰我離得否。士曰。汝離不得。
0447b16: 曰人人有分。我何離不得。士曰。嫁雞逐雞飛。嫁狗逐
0447b17: 狗走。曰如何是本地風光。士曰。月子彎彎照幾洲。幾
0447b18: 人歡喜幾人愁。曰不問者箇風光。士曰。問那箇風光。
0447b19: 曰無男女相底。士曰。既無男女相。問甚是非關。曰別
0447b20: 有向上事也無。士曰。有。曰如何是向上事。士曰。馬蝗
0447b21: 丁住鷺鷥。你上天時我上天。
0447b22: 囊山秀禪師法嗣
0447b23: 福州府鼓山皖山正凝禪師舒州太湖李氏子。年十
0447b24: 七。二親俱喪。投黃州雙泉道瑛剃落。旋受具于鄂渚
0447c01: 開元。首參三祖環菴璉。次參鍾山癡絕沖。長蘆南山
0447c02: 哲。皆不契。後參雙塔無明性。明問。達磨九年面壁。意
0447c03: 旨如何。師曰。有理難伸。明劈胸一拳。師忽有省。乃曰。
0447c04: 我生平用底。遭者老漢一拳。瓦解消了也。入閩禮
0447c05: 孤峰。峰舉狗子無佛性話。師不能答。踰半載。乃得臻
0447c06: 閫奧。呈頌曰。趙州道無。箭不發。築著磕著。全活全
0447c07: 殺。峰曰。你也得只是未在。一日峰舉德山見龍潭話
0447c08: 問。那裡是德山親到處。師以手掩峰口。曰潭不見龍
0447c09: 不現。全身已巳在空王殿。夢回忽聽曉鶯啼。春風落盡
0447c10: 桃華片。峰曰。汝今日方知泗洲大聖。不在揚州出現。
0447c11: 遂俾侍香。洎峰遷西禪囊山。師皆隨侍。峰歸寂。往登
0447c12: 石鼓。次依雪峰雙林。果居板首。寶祐丁巳。出世福州
0447c13: 釣臺。遷萬歲。久之。太傅賈平章。請住鼓山。上堂。入
0447c14: 院方三日。追陪人事忙。燈籠與露柱。密密細商量。且
0447c15: 道。商量箇甚麼。拍禪曰。昨夜碧天風浪靜。一輪明
0447c16: 月映螺江。上堂。六月旦夏巳中。荷華開水面。子
0447c17: 映山紅。無位真人。處處相逢。擬議雲山千萬重。鼓
0447c18: 山入院上堂。拈拄杖曰。颺下住山斧。拈起國師聖
0447c19: 箭。卓一卓曰。一簇破三關。機鋒如掣電。左右逢原。全
0447c20: 機殺活。直得大頂峰小頂峰。望空斫額。白雲亭湧泉
0447c21: 亭。笑裡點頭。正與麼時。且道。功歸何所。靠拄杖曰。雕
0447c22: 弓已挂狼煙息。萬國來朝賀太平。示眾。萬機不到。
0447c23: 千聖攢眉。正令當行。阿誰敢擬。便恁麼會。已落第二
0447c24: 義諦。大似望梅林止渴。有甚快意處。衲僧家。將黑豆
0448a01: 子。換人眼睛。把斷貫索。穿人鼻孔。未為分外。且道。衲
0448a02: 僧見箇甚麼道理。卓拄杖曰。選佛若無如是眼。宗風
0448a03: 那得到于今。舉雪峰示眾曰。此事不從脣吻得。不
0448a04: 從黃卷上得。不從諸方老宿得。合從甚麼處得。也須
0448a05: 子細話。頌曰。一滴真珠紅潑醅。殷勤相勸兩三回。到
0448a06: 頭欲盡東君意。吞臨行上馬杯。將終。集兩序示
0448a07: 遺誠。索筆書偈曰。八十四年。一夢相似。夢破還空。也
0448a08: 無些事。端坐而逝。
0448a09: 金華府雙林一衲介禪師題傅大士像曰。非儒非道
0448a10: 亦非禪。杜撰修行忒可憐。擔閣一身三不了。至今八
0448a11: 百有餘年。
0448a12: 海西海禪師法嗣
0448a13: 順天府大慶壽寺中和璋禪師室中示徒。或握木劍。
0448a14: 或執錦蛇。因海雲簡。參問。某甲不來而來。作麼生相
0448a15: 見。師曰。參須實參。悟須實悟。莫打野。曰因擊火迸
0448a16: 散。乃知眉橫鼻直。師曰。吾此處別。曰如何表信。師曰。
0448a17: 吾牙是一口骨。耳乃兩片皮。曰將謂別有。師曰。錯。簡
0448a18: 喝曰。草賊大敗。師便休。次日。師舉臨濟兩堂首座齊
0448a19: 下喝。至賓主歷然話。問曰。與麼說話。汝作麼生會。簡
0448a20: 曰。打破秦時鏡。磨尖上古錐。龍飛霄漢外。何必更鍼
0448a21: 錐。師曰。汝只得其機。不得其用。簡便掀倒禪。師曰。
0448a22: 途路之樂。終未到家。簡與一掌曰。精靈千載野狐窟。
0448a23: 看破如今不直錢。師打一拂曰。汝只得其用。不得其
0448a24: 體。簡進前曰。青山聳寒色。月照一溪春。師曰。汝只得
0448b01: 其體。不得其智。簡曰。流水自東西。落華無向背。師曰。
0448b02: 汝雖善語言三昧。要且沒交涉。簡拳拍一拍。直得
0448b03: 丈室震動。師曰。如是如是。簡拂袖便出。
0448b04: 葛廬覃禪師舉僧問石溪。如何是佛。溪曰。矮子看戲
0448b05: 話。頌曰。巍巍丈六紫金容。百戲場中有變通。矮子看
0448b06: 來眉卓。鐵錐無孔舞春風。
0448b07: 
0448b08: 續燈正統卷之七
