0263b01: 
0263b02: 
0263b03: 現經日月離所緣縛三明離繫除種
0263b04: 子種現皆盡名解脫也。論從諸欲至隨眠故。演曰
0263b05: 
0263b06: 
0263b07: 三次之五句彰所染文分為五一欲所生漏謂除貪
0263b08: 外嗔恚等惑悉已巳除餘准知也二匱乏謂因貪外
0263b09: 嗔等所生執杖歐擊身語行作已巳增長無諸善法名
0263b10: 為匱乏此華皆名為出離據此等文欲恚三皆朋
0263b11: 出也有本云匱應勘餘
0263b12: 
0263b13: 
0264a01: 
0264a02: 
0264a03: 
0264a04: 
0264a05: 
0264a06: 之
0264a07: 五無相定六者空定
0264a08: 三不樂四貪恚俱捨五一切相六者我
0264a09: 目前六種。論謂我已巳修至建立此界。演曰次明
0264a10: 相文分為二先明立意後辯對治此初也此經具如集
0264a11: 異門足論第十五引今舉意云謂有具壽作如是言我
0264a12: 已巳修慈及悲喜捨無相空定我心猶為恚不樂貪恚
0264a13: 俱捨眾相疑等之所纏繞應告彼云勿作是言所以者
0264a14: 何若有具壽於慈悲喜捨及無相空定修習已巳多所作
0264b01: 無處無容其心猶為恚不樂貪恚俱捨眾相疑等之
0264b02: 所經縛無有是處謂慈心定乃至空定必能出離恚乃
0264b03: 至疑由荅外疑而建立也今此論等略舉初後是故慈等
0264b04: 非對治者舉彼疑詞雖得慈定恚等猶行明慈而非恚
0264b05: 等對治餘五准此當知為下正彰立意。論是中恚等至
0264b06: 建立第六。演曰後辯對治分之為二初明通相後明
0264b07: 別相此初也前四通治如文自悉第五觀察聖住等者
0264b08: 觀察無相聖所住理建立第五無相對治觀察無學究
0264b09: 竟之理息除第六我之障。論慈對治恚至是彼對
0264b10: 治。演曰後明別相文分為六一慈治嗔恚二悲能治
0264b11: 三喜治不樂不樂謂嫉諸嫉姤者見他盛事情不樂故
0264b12: 四捨治貪恚理實捨能除貪恚癡然愛憎境起捨難故
0264b13: 故逐難說治貪及恚中容境上捨相易知故略不論實
0265a01: 亦除癡五無相治相相縛皆無名治眾相六無治疑
0265a02: 我為本眾惑因生我既除疑等皆盡名為空也。
0265a03: 論此諸出離至容可現行。演曰後結也此諸出離
0265a04: 修滿足者定超恚等未成滿者容許現行。論又前五
0265a05: 種至聖住所攝。演曰二明相攝文中有二初五後六
0265a06: 五中初四色天所攝名為天住第五無相名為聖住六
0265a07: 中初四梵住所攝四無量心名梵住故初五門中雖具
0265a08: 慈悲闕後二故從依名天不名梵也。論復次至故名
0265a09: 為依。演曰三辯出離依文分三一摽釋依名二引
0265a10: 教分別三明起所因此初也。論世尊說依至是依非
0265a11: 識。演曰二引教分別文中有二初摽後列次第可知。
0265a12: 論此四種依因何建立。演曰三起因文分三一
0265a13: 徵二釋三結此初也。論補特伽羅四種別故。演曰
0265a14: 二釋分二初摽荅後隨別釋此略摽荅因四有情說
0265b01: 四依故。論謂因詐至初依。演曰後隨別釋文分
0265b02: 為二初列所因後明行相所因有四一因詐二因順
0265b03: 世三因自見四因聞極此初也有詐者內懷詭行外
0265b04: 現儀取相之徒慕為師矣師既顛墜資亦沉淪故
0265b05: 因此徒誡當依法人非依也初學流錯依憑故問涅
0265b06: 槃第六明人四依四依於世能多利益今誡依法彰人
0265b07: 叵憑二文乖違孰當可取荅依初學者說唯依法
0265b08: 所作者依邪威儀即便依學文遮魔羅及提婆等
0265b09: 詐之人不堪依也若依正行離詐者依之無失。
0265b10: 論因順世間至第二。演曰二因順世世之淺法競飾
0265b11: 浮華賞文薎理今談義理出世可憑淺文詞不可
0265b12: 依也。論因住自見至第三。演曰三因自見義雖所
0265b13: 依有了不了而見取者封自所習以為至極故對誡之
0266a01: 當依了義不了義者勿堅著之。論因聞為極至第四。
0266a02: 演曰四因聞極極有二種一世間之極謂人天勝果三
0266a03: 界唯心識為也二出世之極佛果菩提四智為謂
0266a04: 初學者聞說唯心將為極理不肯進修佛誡彼流當
0266a05: 須依智心如野馬無蹔時停識如幻人顛倒所起雖為
0266a06: 世本終非佛因唯有菩提可真依處。論因其詐
0266a07: 至現威儀故。演曰後明行相准前分四初文復二一
0266a08: 辯對諂說法依因二揀外法亦非所依此初也要假研
0266a09: 論正智得生非囑威儀智能起也。論即於此中至
0266a10: 不應執故。演曰二揀外法亦非所依顯佛所說人法
0266a11: 二中唯法是依是依之法佛法非俗俗法虛妄未為依
0266a12: 故。論法又二種至審觀察故。演曰二依義相如文
0266a13: 可知。論佛所說經至非不了義。演曰三了義相二
0266a14: 邊之說皆非了義中道之言方了義也。論世尊至
0266b01: 是依非識。演曰四智依相文中有二初顯世間依識
0266b02: 所以後明出世說智所由於中有二一為向涅槃者說
0266b03: 四諦智二為隨法行者說聞思修智聞思等智依教
0266b04: 等生名法隨法行。論略於四時至建立四依。演曰
0266b05: 三結之也得法等者若依法義了義及智名為不失
0266b06: 若依人文不了義識名之為失始興信智了悟真詮
0266b07: 名得法時此時必待法非人也以假正教信智生故憶
0266b08: 念名教所悟不忘名任持時此能歸義義敏者解
0266b09: 乃不窮詞亦無竭即義持詳諸所詮優劣得失
0266b10: 名察義時此時必資了義教也因聞了義便起修行行
0266b11: 與教同名隨法行隨法之際必資於智智能利物證真
0266b12: 際故此之四種始末優劣修習為次。論復次至二種
0266b13: 差別八。演曰第三合釋第三第四作意所緣二種差
0267a01: 別文分為二初結前生後次正辯二相此初也。論作
0267a02: 意差別至四十作意。演曰次正辯二中文分為二一
0267a03: 別明二相二合明二別中復二初明作意後辯所緣
0267a04: 初中有四一摽作意二別列其名三依摽辯釋四前
0267a05: 後相攝此初摽也。論云何至果作意。演曰二別列
0267a06: 其名文中有二初列七名後陳四十初中有二先徵後
0267a07: 列。論云何四十至遍行作意。演曰後陳四十文中
0267a08: 有二先徵後列列中四十類例言之有十一類一法義
0267a09: 類謂初二作意二念處類謂次四種三假實類謂次二
0267a10: 作意四修習非習類謂學等三五非類謂遍知等
0267a11: 三六緣境有無類謂有影等四七止觀類謂勝解等六
0267a12: 八對治染汙類謂隨順等四九運轉類謂力勵等四
0267a13: 十修智類謂思擇等四十一三乘類謂他等四作意者
0267b01: 遍行一也修定等時力增勝故而偏說也故雜集云謂
0267b02: 善順奢摩他毗舍故謂於一境持心令住故。論
0267b03: 緣法作意至相應作意。演曰三依摽辯釋其七作意
0267b04: 下第十七二十八等具廣明之故此不釋釋四十中如列
0267b05: 所科亦分十一此即第一明法義類文中有二一法二義
0267b06: 如次聞思修作意為。論緣身受心法至身等作意。
0267b07: 演曰二明念處類文中有四對彼身等四境不同分四
0267b08: 作意。論勝解作意至增作意。演三假實類文分為
0267b09: 二先明勝解後明真實此初也由有漏觀未能真實故以
0267b10: 勝解於所欲事似彼相現而於此法有彼相生名為增益如
0267b11: 火觀者於餘非火皆發火相餘類此知雜集十一說此名為
0267b12: 一向世間作意故唯相假。論真實作意至諸法作
0267b13: 意。演曰後明真實本後二智相應作意如境通愍
0268a01: 名為真實故雜集云一向出世間及此後所得作意如
0268a02: 理思惟自共相者即後得智相謂相狀相二也思
0268a03: 惟真如即根本智相但相。論有學作意至世間
0268a04: 作意。演曰修非修類文中有三一學二無學三非
0268a05: 學非無學所學之法謂戒定慧三修進於此名為
0268a06: 有學進脩已巳滿名為無學非進非滿名為非二自
0268a07: 性謂即學等自名為學等相續謂身由在學
0268a08: 等相續身故亦名學等。論遍知作意至而不
0268a09: 惑。演曰非類文分三一明非二明正
0268a10: 三明已巳此初也謂加行道中雖觀惑相而未也故
0268a11: 對法云遍知有三一因緣事遍知謂知煩惱隨眠未永
0268a12: 故二自遍知謂知此煩惱生已巳煩惱心性三過患
0268a13: 遍知謂知此煩惱能引自他俱害能生現後法過能
0268b01: 令有情受此所生身心憂惱。論正作意至俱作
0268b02: 二事。演曰二明正謂無間道由前已巳知一剎那
0268b03: 間知而正名作二事。論已巳作意至所有作意。
0268b04: 演曰後明已巳謂無間道後解脫勝進二種作意
0268b05: 名已巳。論有分別至毗舍。演曰六緣境有無
0268b06: 類文分為四一有分別境二無分別境三邊際所緣四
0268b07: 成辦所緣此初先明有分別境謂此觀品審察推度名
0268b08: 有分別分別蘊等善巧相現名為影像分別所緣
0268b09: 作意謂由此者由此作意作意為先方能修緣分別
0268b10: 境毗舍分別謂本質是前分別影像本質名
0268b11: 分別觀心所取復名為境。論無分別至奢摩他。
0268b12: 演曰二無分別境若據隨心相分說者定所緣境名無
0268b13: 分別約質而論亦名分別但以慧品強故推求分別止
0269a01: 品劣故多無分別理實同緣二皆分別問雜集十一說
0269a02: 有分別影像所緣謂由勝解作意所有止觀所緣境
0269a03: 也無分別影像所緣謂由真實作意所有止觀所緣
0269a04: 境也何故與此說不同耶荅謂有漏止觀皆有分別虛
0269a05: 妄分別為自性故若無漏攝皆無分別遠離虛妄分別
0269a06: 性故不同此處觀品強故名有分別止品劣故名無分
0269a07: 別。論事邊際所緣至身受心法。演曰三邊際所緣
0269a08: 事謂事邊際窮極謂四念住攝諸所緣理事盡名
0269a09: 事邊際二十六中舉盡所有性如所有性名事邊際同
0269a10: 對法論舉一邊亦無違也。論所作成辦至所緣作
0269a11: 意。演曰四成辦所緣修止觀時作意圓滿名為成辦
0269a12: 非唯果滿名為成辨故二十六云云何所作成辦謂修止
0269a13: 觀者修習為因諸緣影像所有作意皆得圓滿此圓滿故便
0269b01: 得轉依一切重皆悉息滅得轉依故超過影像於所知
0269b02: 事有無分別現量智生名作意辦言如此等者謂我
0269b03: 思惟如此如此謂在觀中思惟本質本質類多重言
0269b04: 如此如是如是思惟影像止觀雙運了知如是當有
0269b05: 如此如此隨眠可斷當辦如是如是真智可生及緣
0269b06: 無為離障清淨功用成就名辦所緣。論勝解思擇
0269b07: 至而為上首。演曰七止觀類中十一作意分之為
0269b08: 二先辯行相次顯功能初中有六此即第一先明觀
0269b09: 體觀有二類一由此之作意力故最初思擇唯慧無
0269b10: 定或因止力所引慧生並名觀也止上首者定引慧
0269b11: 也。論寂靜作意至而為上首。演曰二明止品止
0269b12: 亦有二一由寂靜作意力故最初安心唯定無慧或
0269b13: 因觀品而所引生盡名止也。論一分修至隨修一
0270a01: 分。演曰三明分修下十三云或時作意思惟光明
0270a02: 或時作意思惟色相而入於定於二境中隨修於一
0270a03: 名一分修。論具分修至二分雙修。演曰四明具
0270a04: 修思惟光明亦了色相了色相時亦思光明二分雙
0270a05: 習名曰具修。論無間作意至相續而轉。演曰五
0270a06: 明無間一切時中斯須不捨名無間修。論慇重作
0270a07: 意至加行方便。演曰六明慇重尊崇敬奉名慇重
0270a08: 修。論此中至淨修智見。演曰次顯功能文分為
0270a09: 五一修智見由思擇力智得增明名修智見。論由
0270a10: 寂靜作意故生長輕安。演曰二修輕安定起輕安
0270a11: 皆由寂靜故名寂靜生長輕安。論由一分至心得
0270a12: 解脫。演曰三明蓋脫障治相違二分起時蓋便解
0270a13: 脫。論由無間至心得解脫。演曰四明結脫由二
0270b01: 作意九結俱亡心亦解脫。論又由無間至速證通
0270b02: 慧。演曰五不虛棄速成通慧。論隨順作意至順
0270b03: 斷煩惱。演曰八對治染汙類作意有四一明隨順
0270b04: 謂加行道猒壞所緣順斷惑故。論對治作意至遠
0270b05: 離相續。演曰二明正斷文中有二一正捨諸惑謂
0270b06: 無間道二任持斷道令惑轉遠謂解脫道謂此道中
0270b07: 令所斷惑更不生故。論順清淨至諸法道理。演
0270b08: 曰三明順淨四順觀察此二作意俱勝進道謂修六
0270b09: 念或思妙事或觀所斷及與所證皆於勝進道中作
0270b10: 此觀也故對法云或勤方便思惟諸法名勝進道六
0270b11: 隨念者即念佛等六。論力勵運轉至阿羅漢時。
0270b12: 演曰九運轉類作意有四一明力勵二明有間三明
0270b13: 功用四辯自然自然作意有四時者一得作意得第
0270b14: 六七二作意時二正已巳入而由得此二作意故能正
0271a01: 已巳入根本靜慮此前二時是道前方便者也三由方
0271a02: 便得入見修修於現觀四無學道正得作意已巳得作
0271a03: 意如其次第無間解脫二作意也。論思擇作意至
0271a04: 不復現行。演曰十修智類有四作意一明思擇二
0271a05: 明內攝三明淨障四辯所行如文可悉。論他所建
0271a06: 立至所有作意。演曰十一辯三乘類作意有四一
0271a07: 他所建立謂諸聲聞二內增上取謂獨覺等三廣大
0271a08: 作意謂諸菩薩四遍行作意謂佛世尊義可知也。
0271a09: 論此中了相至唯攝緣義。演曰四前後相攝前七
0271a10: 作意攝後四十文同前判有十一類此當第一攝法
0271a11: 義二了相作意通聞修慧故攝二種體非欲界不通
0271a12: 思慧餘六攝義唯是修慧故三十三云即由如是定
0271a13: 地作意於欲界中了為相故。論緣身等境至遍
0271a14: 在七攝。演曰二攝念處四聞修等慧普緣四境相
0271b01: 應作意遍故遍七攝。論了相勝解至當知隨應。
0271b02: 演曰三攝假實二了相勝解加行究竟果作意通攝
0271b03: 勝解真實作意者了相通在初修及無學一切初修
0271b04: 多唯勝解無學等修多是真實勝解既為近加行道
0271b05: 理通假實究竟果作意在根本地中一切時位假實
0271b06: 理通觀察作意唯攝勝解者是中三品勝進道故初
0271b07: 假解修不說通實為後加行理亦通真餘三作意唯
0271b08: 攝真實者為無間道多觀真故此就前門就餘門
0271b09: 者當知隨應者此就前說七作意相與二相攝就餘
0271b10: 別義了相多唯勝解初起修故究竟果唯真實解脫
0271b11: 道故觀察作意通勝解真實能為勝進加行道故餘
0271b12: 四如前故說就餘門當知隨應不說七種皆與前別
0271b13: 也。論七種作意至果作意。演曰四修習非習攝
0271b14: 文中有二初七作意攝學非二後了相及果但攝無
0272a01: 學無學位中能了清淨自共相故究竟果者是無學
0272a02: 故。論了相至已巳斷作意。演曰五斷非斷攝文中
0272a03: 有三初攝遍知謂了相等三非治道故遍知所攝次
0272a04: 攝正斷謂遠離等三是斷道故故攝正斷後攝已巳斷
0272a05: 究竟果中惑盡方得故攝已巳斷。論觀察至作意所
0272a06: 攝。演曰六緣境有無攝文中有四觀察慧增攝有
0272a07: 分別餘六止觀而無偏故故通攝二邊際義寬通七
0272a08: 作意所作成辦義分兩種若就初門未至定說攝七
0272a09: 作意修習定時有七意故若就第二根本定門唯攝
0272a10: 果滿根本定中所作成辦與餘作意不相應故。論
0272a11: 最初勝解至遍一切攝。演曰七止觀攝前辯類中
0272a12: 文分為二先六行相後五功能今相攝中但明行相
0272a13: 略無功能攝六相中文分為四一攝第一擇法思慧
0272a14: 而非定法七種作意是定地故不相攝若止為首
0272b01: 便攝七種定類同故。論若最初寂靜至亦尒。演
0272b02: 曰二攝第二依欲界心安住內境名初寂靜即七不
0272b03: 攝若依觀品所引修慧名寂靜作意七作意攝同初
0272b04: 義中有攝不攝故云亦尒。論前六作意至唯攝具
0272b05: 分修。演曰三攝三四前六作意修止及觀有全有
0272b06: 分故雙攝之第七必全故唯攝具。論無間至遍一
0272b07: 切攝。演曰四攝五六行相既通故七皆攝。論隨
0272b08: 順作意至就斷對治說。演曰八對治染汙攝文分
0272b09: 為二初依治辯次約餘攝初中復二先攝後結攝中
0272b10: 有四一了相勝解二攝隨順二遠離加行究竟二種
0272b11: 加行道故攝對治攝樂作意通於四道今攝前二故
0272b12: 云一分三順清淨者是勝進道攝樂一分而攝之也
0272b13: 四順觀察者全是勝進故與觀察全相攝也。論若
0272b14: 就所餘隨應當知。演曰次約餘辯依修智等所餘
0273a01: 門者隨順通攝了相勝解攝樂觀察四作意也順清
0273a02: 淨作意通攝攝樂觀察所攝餘如前說故言隨應。
0273a03: 論力勵運轉至二作意攝。演曰九運轉等四攝力
0273a04: 勵初習唯散非定故七不攝有閒運轉有功用運轉
0273a05: 比二作意但攝七中前四作意故云乃至攝樂所攝
0273a06: 自然運轉攝彼二者以無間解脫自然轉故不說觀
0273a07: 察者彼勝進攝此非勝進故不攝也。論思擇作意
0273a08: 至作意所攝。演曰十修智類攝思擇作意了相攝
0273a09: 者依初修門多起慧故非餘不攝內攝作意勝解攝
0273a10: 者依創無間內緣之門非餘不攝淨障作意觀察攝
0273a11: 者審察煩惱斷與未斷順淨障故非實彼攝觀察非
0273a12: 正無間道故。論他所建立至一切所攝。演曰十一
0273a13: 三乘相攝文分為二初別廣明次重料揀此初也廣
0273a14: 大作意七皆不攝無住涅盤悲智建立二利行廣非
0273b01: 七攝也七唯自利非廣行故遍行作意而有兩種初
0273b02: 屬世尊唯第七攝佛自利德故唯果攝第二菩薩菩
0273b03: 薩自利亦通七攝。論又了相作意至傳為其緣。
0273b04: 演曰次重料揀了相作意通聞修慧由聞他音修定
0273b05: 相應得聲聞果故他所攝了相作意內增上者在先
0273b06: 資糧為果時緣得有了相除此餘時而即無也以不
0273b07: 待他音證自果故。論復次云何所緣差別。演曰
0273b08: 後辯所緣文分為二先問後荅此初也。論謂相差
0273b09: 別。演曰後荅分二先次別此荅也。論何等
0273b10: 為相。演曰次別分二初明四相後三十二相初中
0273b11: 有三一躡前徵起二標數略荅三依標廣辯此初也。
0273b12: 論略有四種至應修習相。演曰二標數略荅。論
0273b13: 所緣相者至分別體相。演曰三依標廣辯文分三
0273b14: 段一明所緣二明因相三明後二此初也相分名事
0274a01: 見分名體定所緣相從識所生不離識故名分別相。
0274a02: 論因緣相者謂定資糧。演曰二明因相謂無悔歡
0274a03: 等名定資糧。論應遠離相至此四種相。演曰三
0274a04: 明後二文分為二先標列後各別釋此標列後
0274a05: 二相也。論何等至不樂攀緣。演曰後各別釋文
0274a06: 分為二先辯遠離後彰修習初中有四一沉二掉三
0274a07: 亂四著此初沉相略有二種先明通相後明別相通
0274a08: 相有四一不守根門二食不知量三初夜後夜不常
0274a09: 悟等四不正知住癡行等下廣明別相約相增說以
0274a10: 癡為性理實心惛懵重為體。論何等掉相至動亂
0274a11: 其心。演曰二明掉相文中亦二初通後別別相貪
0274a12: 體太舉俱行如前欲等等勤心觀與舉俱行體即掉
0274a13: 舉。論何等亂相至不亂相。演曰三明亂相體即
0274a14: 散亂通相如前別相鈍根即貪嗔等三分為體謂貪
0274b01: 瞋癡令心流蕩勝餘法故說為散亂。論何等著相
0274b02: 至無出離見。演曰四明著相通相同前別相即貪
0274b03: 或眾煩惱隨於所樂而愛味故故於無上出離正道
0274b04: 不生正見即不正知。論對治如是至應修習相。
0274b05: 演曰後彰修習遠離法即名修習。論復有至引
0274b06: 發相。演曰後三十二相文分為二初三十二體後
0274b07: 攝歸四相初中復二一標數列名二隨標別釋此初
0274b08: 標列三十二名。論云何自心相至被染汙心。演
0274b09: 曰二隨標別釋如列所科三十二此即第一明自
0274b10: 心相文中有二先徵後釋自心相者謂以自心為所
0274b11: 緣境自心即相名自心相持業釋也。論云何外相
0274b12: 至不現行故。演曰二明外相外境名外光淨等相
0274b13: 謂本質也設相分光亦名為外而非心故。論云何
0274b14: 所依相至并種子相。演曰三所依相謂自五蘊所
0275a01: 依止故并種子者果所依故分別體者分別所生不
0275a02: 離心故。論云何所行相至分別體相。演曰四所
0275a03: 行相謂彼六塵心所行處名所行相。論云何作意
0275a04: 至名作意相。演曰五作意相作意即相名作意相。
0275a05: 論云何心起相至名心起相。演曰六心起相凡心
0275a06: 起者皆由作意故取次前以為一相第二相者心所
0275a07: 思惟行及名色為境起心名心起相或為因依亦起
0275a08: 心也。論云何安住相至名安住相。演曰七安住
0275a09: 相四蘊是識所安住故。論云何自相相至名自相
0275a10: 相。演曰八自相相文中有二一自類自相如色非
0275a11: 受名自類相二各別自相謂色中十一體各不同名
0275a12: 各別相。論云何共相相至名共相相。演曰九明
0275a13: 共相文中有三一諸行共相謂無常相二有漏共相
0275a14: 謂苦相也三一切共相謂空無我。論云何相至
0275b01: 一切靜相。演曰十及十一靜二相如下具辯。
0275b02: 論云何領納相至諸行之相。演曰十二領納相曾
0275b03: 所更境憶持不忘名領納相若不憶持非領納也。
0275b04: 論云何分別至諸行之相。演曰十三分別相未來
0275b05: 體無依心說有名分別相。論云何俱行相至諸行
0275b06: 之相。演曰十四俱行相謂現在心分別諸行心境
0275b07: 俱時名俱行相。論云何染汙相至不染汙相。演
0275b08: 曰十五染汙十六不染合明分二初標後釋此初略
0275b09: 標二相別也。論此中至成不染汙。演曰後釋分
0275b10: 二初釋染汙後明不染此中二類雖已巳發起出離之
0275b11: 心於斷煩惱不修方便觀有貪等貪等猶在名染
0275b12: 汙相若修方便觀心廣略或高下等伏斷隨眠貪等
0275b13: 不生名不染汙次文重釋纏及隨眠名染汙相種現
0275b14: 盡時名不染汙。論云何正方便至心被染相。演
0276a01: 曰十七正方便十八邪方便此二行相如文可知。
0276a02: 論云何光明相至建立此相。演曰十九光明相文
0276a03: 中有二一治闇光謂日光明等治外黑闇二法光明
0276a04: 謂三慧光能治內闇無明等障懇到者說文云懇者
0276a05: 至誠也到謂極也。論云何觀察至能取法觀。演
0276a06: 曰二十觀察相文中有三一現觀未來未來未起而
0276a07: 得坐名現在已巳生名為住立二現觀過去過去已巳滅名
0276a08: 之為臥現在滅復得坐名夫欲臥者必先坐故三
0276a09: 現觀現在謂心觀心展轉展轉後觀於前名為二也。
0276a10: 論云何賢善至故名賢善。演曰二十一賢善定相文
0276a11: 中有四一問二荅三徵四釋文顯可知。論云何止
0276a12: 相至影像之相。演曰二十二止相為治分別故修
0276a13: 止相所以止相名無分別。論云何舉相至光明相相。
0276a14: 演曰二十三舉相治沉下故於外境中隨緣一種淨
0276b01: 妙之色舉其心名為舉相。論云何觀相至增上
0276b02: 捨相。演曰二十四五觀及捨也三慧思修名為觀
0276b03: 相心住平等名為捨相廣如下辯。論云何入定相
0276b04: 至而現在前。演曰二十六入定相入相有三一因
0276b05: 緣相二所緣相三應修習相此三一一皆為定因名
0276b06: 為入相。論云何位定相至得不退法。演曰二十
0276b07: 七住定相住相有三一能善取二能安住三能不退
0276b08: 具此三義名為住相。論云何出定相至不定地相。
0276b09: 演曰二十八出定相雖定散心通名分別此散心體
0276b10: 定所不攝不定地名出定相。論云何增相至狹
0276b11: 小故。演曰二十九增相三十減相三十一方便相
0276b12: 前二增減第三與前二為方便義類同故如文可知。
0276b13: 論云何引發相至如是等相。演曰三十二引發相
0276b14: 文中有二初徵後釋釋中有四一由通力於一字義
0277a01: 能引無邊廣名義二能引發無諍等智三由定力
0277a02: 能發諸餘力無畏等無邊功德四由定力能達句義
0277a03: 得微妙智能引此等名引發相。論復次至修習故。
0277a04: 演曰後攝歸四相三十二相不離前四以為體也所
0277a05: 緣相寬具攝諸相因緣亦尒何以然者以前與後為
0277a06: 因緣故其正方便為正因緣邪方便者為邪因緣因
0277a07: 緣雖一白黑有殊分為二也第三遠離離諸染相第
0277a08: 四應修修諸善法故三十二相皆是前四所攝更
0277a09: 無餘也。
0277a10: 論卷第十二　本地分中三摩呬多地第六之二
0277a11: 論復次云何至諸相作意。演曰二合明二體文分
0277a12: 為二一明修習作意及相二明入定具四因緣初文
0277a13: 有二先徵後釋此先徵也。論謂即於彼至能作四
0277a14: 事。演曰後釋文中復分為三此初略標荅也。論
0277b01: 謂即修習至遠離相續。演曰後廣分別文中有四
0277b02: 一修作意二遠煩惱三練作意四成四道猒壞所緣
0277b03: 是加行道捨諸煩惱是無閒道任持斷滅是解脫道
0277b04: 遠離相續是勝進道或即如次是猒壞等四種對治。
0277b05: 論是故至諸相作意。演曰三結之也。論復次至
0277b06: 教授力。演曰二明入定具四因緣文分為六一入
0277b07: 定因緣二染定差別三漏無漏異四四分不同五次
0277b08: 超有差六熏習有異初中有三一標名列數二依標
0277b09: 辯釋三結前義此初也。論云何因力至靜慮等。
0277b10: 演曰二依標辯釋文分為四此初因力謂次前生曾
0277b11: 所得定以為因力生今時定順小教說大乘正取定
0277b12: 種為因亦可據曾熏發定種功能增長生今時定名
0277b13: 因力也。論云何方便力至能入諸定。演曰二明
0277b14: 方便力數修習力是為方便。論云何說力至入靜
0278a01: 慮等定。演曰三明說力因聞所說定心之教自安
0278a02: 心想所得等持名為說力。論云何教授力至及諸
0278a03: 餘定。演曰四教授力不從言教但依師授名教授
0278a04: 力。論如是顯示至及鈍根者。演曰三結前義
0278a05: 利根鈍根如次顯上三四二人以隨法行及隨信行
0278a06: 二各別故。論復次有四至靜慮者。演曰二染定
0278a07: 差別文分為二一標列二隨別釋此初標列有四
0278a08: 定也。論云何愛上至後生愛味。演曰二隨別釋
0278a09: 如標分四初中有二先徵後釋所言愛者體即貪也
0278a10: 問貪性是染定即不然云何言俱得名染定荅正得
0278a11: 定時體即非染初時生愛得已巳生欣於此二時緣定
0278a12: 生貪故名為染。論云何見上至解脫出離。演曰
0278a13: 二明見定文中有二初徵後釋體即見取他見為因
0278a14: 而入靜慮或得靜慮後起見等名見靜慮言念過去
0278b01: 多劫等者全常見等言堅執不捨是見取也顯彼見
0278b02: 取行相差別名審思察及出離等。論云何慢上至
0278b03: 審諦觀察。演曰三明慢靜慮文中亦二先徵後釋
0278b04: 體即我慢或兼憍體謂因慢入定或得定已巳而起憍
0278b05: 慢故名慢上靜慮問如何我慢緣上靜慮荅未得
0278b06: 定前所起我慢我慢下界執當地五蘊為我而方
0278b07: 能故若定後慢緣彼地起亦同地計能所計法皆上
0278b08: 地故。論云何疑上至審諦觀察。演曰四明疑靜
0278b09: 慮由於四諦不能速證便於先得定處生疑此文且
0278b10: 據修出世說云四聖諦理實修世於定亦疑。論復
0278b11: 次云何至當言正入。演曰三漏無漏異文分為二
0278b12: 初明有漏後明無漏初中復二先明染定後明淨定
0278b13: 此初染定文中有二先徵後釋所愛味者即淨定也
0278b14: 言已巳出者已巳出淨定言正入者正起染心出淨入染
0279a01: 後緣於前名愛味定。論云何清淨至不生愛味。
0279a02: 演曰後明淨定文中有二先徵後釋釋復有三先明
0279a03: 根性次辯淨因後明淨定根性有四一中根性二利
0279a04: 根性三等煩惱行貪嗔癡三齊有名等四薄塵行雖
0279a05: 有貪等行微薄故從他聞下辯淨所因聞說於定起
0279a06: 愛名患及聞定外更有無漏涅盤菩提出離可求故
0279a07: 於所得不生味著名為淨定。論云何無漏至入無
0279a08: 漏定。演曰後明無漏文亦為二先徵後釋釋中有
0279a09: 三初明根性次明取相後明無漏根中有三一隨信
0279a10: 行二隨法行三薄塵行此三行人或有修行已巳入見
0279a11: 道或至方便等位中修諸等持皆取相狀名有漏
0279a12: 定今於身證及無學位不復思惟但觀真如甘露界
0279a13: 想名無漏定。論復次云何至調鍊諸根。演曰四
0279a14: 四分不同文分為四一明退分二明住分三彰勝分
0279b01: 四彰決擇此初分四一明根性二明解劣三不堪忍
0279b02: 四明退位次第應知。論云何順住分至亦不退下。
0279b03: 演曰二明住分文中有二一明根性二明正住於上
0279b04: 不修於下不退但於禪定著名住。論云何順勝
0279b05: 分至便得勝進。演曰三彰勝分文中有二一進所
0279b06: 因謂聞定教及聞依定斷妄證真出離階漸二者辯
0279b07: 名謂求勝等。論云何順決擇分至名決擇分。演
0279b08: 曰四彰決擇文亦分二先徵後釋釋中有二先釋順
0279b09: 義後明決擇無漏智體正名決擇以能斷除身見等
0279b10: 故等善根名之為順觀薩迦耶知為患故觀同於
0279b11: 彼名為順也珠瓶等者別寶之人善能甄揀能所俱
0279b12: 勝無漏決擇勝亦然也辯此四定六十三中及俱舍
0279b13: 論第二十八順正理論七十八等廣明不能繁敘。
0279b14: 論復次云何至至初靜慮。演曰五次超有差文分
0280a01: 為二先次後超初中復二一明順次從下入上謂從
0280a02: 初禪無間次入二禪乃至無所有處次入非想二明
0280a03: 逆次從上入下謂從非想入無所有乃至二禪入初
0280a04: 定中諸所得定有三類一純有漏二純無漏三通
0280a05: 漏無漏雜修靜慮此三之中一一皆有順次逆次及
0280a06: 超越也。論復次云何至清白故。演曰後明超入
0280a07: 文中有三初明方便次超行相後明分限此初也謂
0280a08: 大小乘中久修學者所得諸定圓滿清白方能超入
0280a09: 諸定等也。論從初靜慮至逆超亦尒。演曰次明
0280a10: 超相文中有二先順後逆次第准前但於其中超間
0280a11: 有異。論以極遠故至第三等至。演曰後明分限
0280a12: 文中有二初未自在但超一地。論唯除如來至入
0280a13: 諸定故。演曰後明自在一切皆超即八地菩薩及
0280a14: 佛超也故大般若云從初靜慮入滅盡定從滅盡定
0280b01: 起欲界心問如大目連獼猴池側入無所有處家聞
0280b02: 象等聲便從定出此亦超多云何但言佛大菩薩荅
0280b03: 諸小乘者有超不超而不決定佛不退者理即決定
0280b04: 一切普超不同聲聞縱有超者地非廣故。論復次
0280b05: 云何熏修靜慮。演曰六熏修有異文分為二先問
0280b06: 後荅此先問也。論謂如有一至四種靜慮。演曰
0280b07: 後荅分五一標得人二彰所為三明修相四明自在
0280b08: 五辯修果此初標舉學無學中已巳得有漏及無漏者
0280b09: 方能雜修諸定等也。論為於等至至自在果故。演
0280b10: 曰二彰所為雜熏修者略有二意為令定自在及得
0280b11: 果故。論長時相續至熏修成就。演曰三明修相
0280b12: 有漏無漏雜熏修故諸熏修者有四類一定散雜
0280b13: 修謂阿羅漢捨福命行資命福果二純漏定熏謂生
0280b14: 靜慮除五淨居即下文云中上品修諸靜慮有差
0281a01: 別故三純無漏修謂受變易要無漏定而為因故四
0281a02: 有漏無漏間雜熏修即此所明熏淨居也謂漏無漏
0281a03: 間雜為因成一果事名雜熏修不同異宗無漏資漏
0281a04: 名雜熏也故毗曇等云先起無漏十六行觀多念相
0281a05: 續次入有漏十六行觀亦多念續如是漸略有漏無
0281a06: 漏各二剎那名加行成次後更起一念無漏次後更
0281a07: 起一念有漏是無間道次後更起一念無漏是解脫
0281a08: 道名熏修成兩邊無漏熏中一漏能所熏合有十
0281a09: 五五是有漏十是無漏故所熏五起五淨居名雜修
0281a10: 也而今此文即不然也謂有那含在凡位時造得感
0281a11: 生第四禪中下三天業任運但能感下天處由起希
0281a12: 願求生上故熏修定力資昔故業令種勢增生五淨
0281a13: 居非是有漏一念新熏能為感也文言更相而間雜
0281a14: 者先從最初長時熏習漸略漸略乃至最後剎那閒
0281b01: 修有漏無間無漏現前無漏無間有漏生起表定自
0281b02: 在而相間起非要配屬無間等道及斷定障定既自
0281b03: 在何有漏除但是雜修成滿相也問大乘既唯資故
0281b04: 業種有異小乘何假雜修方能資益荅為顯勝定方
0281b05: 資故種若漏無漏間雜縱任方名為勝故要雜修斷
0281b06: 障招生具二能故不同變易非招新果故唯無漏一
0281b07: 能資也問所資之種何地繫耶荅下三天處或唯廣
0281b08: 果同地資生理不違故故唯識云雜修靜慮資下故
0281b09: 業得生淨居及智處等謂昔修定時地別三品相應
0281b10: 之業隨定亦然未有能修五淨居者但由雜定五品
0281b11: 熏修增彼下天故業令感非是昔造及今新熏能感
0281b12: 生也。論若於是處至自在等至。演曰四明自在
0281b13: 謂於一住處清旦等時為雜熏修資故業事入諸等
0281b14: 至應念得入名自在相。論自在果者至能引之道。
0282a01: 演曰五明修果果有二種一所引果二所生果初中
0282a02: 有三一現法樂住二得不退道三引解脫等德。論
0282a03: 若有餘取至便入淨居。演曰二所生果文分為二
0282a04: 一明所生處二辯修差別此初也由此那含上惑未
0282a05: 盡名為餘取有餘取潤而受生者便入淨居一期生
0282a06: 處三天四地略不言之非不因修得生彼也。論由
0282a07: 中上品至得為大梵。演曰二辯修差別文分為
0282a08: 四一生因差別二染淨不同三修生地殊四樂依差
0282a09: 別此初分二先明三品後明五修此初也四禪地地
0282a10: 皆有三品廣如前辯大梵王果雖是上品修生無尋
0282a11: 異前故別標舉。論由中上至生五淨居。演曰
0282a12: 後明五修一一品中有漏無漏三種雜修由因修習
0282a13: 五類不同所感淨居亦分五也問資下故業生五淨
0282a14: 居下天故業但唯一類何言修感得五耶荅由雜熏
0282b01: 修有五品故增彼有漏有五功能故感淨居亦為五
0282b02: 也。論當知因修至或進上定。演曰二染淨不同
0282b03: 文中有二初明染淨後明退進由淨得生非因染也
0282b04: 後退進中如因淨定生二禪中為起貪心即便退沒
0282b05: 還生下界若修清淨再得生彼及生下地初定等中
0282b06: 或得上生三四等定問外道因定亦生彼天何言有
0282b07: 染而不能往荅外道所因得生上者亦由淨定正在
0282b08: 定時染不俱故。論先於此間至能離欲故。演曰
0282b09: 三修生地殊文分為二先辯修生後明離欲初中有
0282b10: 二先辯修生地義差別後明非離釋其所以。論又
0282b11: 非此間至而有差別。演曰四樂依差別又非欲界
0282b12: 及生初禪入初禪靜慮輕安妙樂而有差別但由人
0282b13: 天二趣身異非是二時定樂別也。論復次已巳說至
0282b14: 諸經宗要。演曰第四明第五攝經宗要文分三
0283a01: 一結前生後二依標正辯三結上所明此初也。
0283a02: 論謂八解脫等如經廣說。演曰二依標正辯文分為
0283a03: 二初舉經明後辯所指此舉經明解脫等持等至三
0283a04: 種名也前標後結而皆有四今但三者良以靜慮前
0283a05: 來已巳明故今不說。論八解脫者至觀諸色等。演
0283a06: 曰後明所指文分為三一明解脫二辯等持三明等
0283a07: 至明解脫中文分為二一者別明二料揀初別分
0283a08: 三一明解脫二明勝處三彰遍處謂依解脫方修勝
0283a09: 處及遍處等故因解脫次第明也就初解脫復分三
0283a10: 段一指前標列二釋眾名三別明行相此初也指
0283a11: 前十一標列名處。論前七解脫至故名解脫。演
0283a12: 曰二釋眾名謂無學等已巳離惑染名已巳解脫為引
0283a13: 勝德於離染境思惟勝解得心自在遠離定障名為
0283a14: 解脫故雜集論第十三云謂能解脫變化障故第八
0283b01: 解脫亦離定障障離由在解脫前故故對棄背想受
0283b02: 立名離勞慮故。論云何有色觀諸色。演曰三別
0283b03: 明行相但明前七未彰第八第八如後別廣明故前
0283b04: 七如名即分為七此解第一文中有三一辯行相二
0283b05: 明心境三修所為初中有二先徵後釋此初徵也。
0283b06: 論謂生欲界至而生勝解。演曰後釋有二一觀諸
0283b07: 色二辯有色此初也謂有那含身在欲界欲染已巳除
0283b08: 名已巳解脫上界愛心猶未滅盡名未離染即於欲界
0283b09: 內外諸色相觀為光明之相作意思惟名為勝解
0283b10: 定障永除復名解脫對法論云色界欲貪亦已巳除者
0283b11: 據久學說此依初習但言離欲亦不違也。論由二
0283b12: 因緣至作勝解故。演曰二辯有色有二因緣名為
0283b13: 有色一生欲界及得色界定有內外色二依內心思
0283b14: 惟光明有內相色合此二義名為有色不同小乘內
0284a01: 有貪愛名內有色觀外不淨名初解脫。論問觀諸
0284a02: 色者至復以何行。演曰二明心境文中有二先問
0284a03: 後荅此先問也。論荅至乃至廣說。演曰後荅文
0284a04: 二欲界色者荅所觀色所制少等荅其行相由前三
0284a05: 解脫引勝處故故觀勝處所成之色為行相也問前
0284a06: 云即於欲界諸色有光明相作意思惟如何今說若
0284a07: 好等以為行相荅好是本觀好等以為光明
0284a08: 今從本論名好等前明依起故說光明理不違也。
0284a09: 論何故修習至無解等。演曰三明修所為文分
0284a10: 為二一明修治二通殊難初中有四一問二荅三徵
0284a11: 四釋次第可知。論雖先於彼至思惟勝解。演
0284a12: 曰二通外難外難意云欲染已巳離何須觀察故此荅
0284a13: 云色雖離染未能證解為證解故故須思惟。論云
0284a14: 何至說彼為外。演曰第二解脫文分為二初辯行
0284b01: 指後指所同初中有二一觀外諸色二釋內無色此
0284b02: 初也謂那含作此觀時欲及色染皆已巳斷除名內無
0284b03: 色為觀外色而作勝解故無色定而不現前以無色
0284b04: 定不觀外故又不同前思惟光等名內無色但於欲
0284b05: 界色離染處思惟少多好等相而生勝解名此解
0284b06: 脫問此離染色為根塵耶荅通根及塵文無揀故問
0284b07: 此觀外色內無色想為起不起起即違理有色無色
0284b08: 二心並失不起違教教自明云內無色想觀外色故
0284b09: 荅婆沙說云而不起也謂依行者期心說故先期我
0284b10: 若於內無色應觀外色世尊依彼說內無色觀外色
0284b11: 故今依大乘觀外色時而亦得有內無色想故雜集
0284b12: 云於內已巳伏見者色想或現安立無色想故一心多
0284b13: 用我宗許故。論由二因緣至光明相故。演曰二
0284b14: 釋內無色有二因緣名內無色一得無色定二不思
0285a01: 光明以是因緣名無色也。論餘如前說。演曰後
0285a02: 指所同心境所為二同於初故指不說問此二解脫
0285a03: 依何地起荅通四定起故顯揚云為於變化得自在
0285a04: 故修二解脫變化既通四靜慮有二依四定理無違
0285a05: 也問為於根本及近分耶荅唯依根本而非近分近
0285a06: 分欣趣無通果通果起乎容預地故。論云何淨
0285a07: 解脫至具足住。演曰第三解脫文分為二先徵後
0285a08: 釋此初也。論謂如有一至名淨解脫。演曰後釋
0285a09: 有三一指人辯相二釋淨名三明身住此初也謂如
0285a10: 有一身證那含已巳得四定捨支念支圓滿清白用此
0285a11: 為依所修聖行及所緣境內外俱淨名淨解脫故顯
0285a12: 揚云淨者一向意解思惟淨妙色也聖離穢染名淨
0285a13: 聖行。論何以故至善磨瑩故。演曰二釋淨名有
0285a14: 三因緣名淨解脫一超苦樂苦中并憂樂中兼喜二
0285b01: 過動亂尋伺為動二息為亂三善修勝解觀行分明
0285b02: 猶如磨鏡轉明轉淨名淨解脫。論身作證者至
0285b03: 多所住故。演曰三明身住身者通名體依聚義今
0285b04: 云身者謂意身也言作證者由於智斷得作證故諸
0285b05: 根得境唯身親合與身證名今此意身除障最勝名
0285b06: 身作證是諸賢聖所栖止處名具足住故雜集論第
0285b07: 十三云然諸聖者多依二住謂第三八以最勝故是
0285b08: 故經中於二解脫有身作證具足住言由此二種如
0285b09: 其次第有色無色障斷無餘證滿轉依說名最勝問
0285b10: 前二解脫通依四定八災亦離何故不名淨身作證
0285b11: 荅得定離災雖多相似未能善瑩意解猶但與
0285b12: 觀名未名作證故彼此文說有差別。論云何至思
0285b13: 惟勝解。演曰第四解脫文中有二先徵後釋謂有
0285b14: 那含及無學等於彼空處已巳得離欲即於當地根本
0286a01: 定中重觀虛空思惟勝解令障轉遠引生勝德名空
0286a02: 解脫言虛空者謂色對治所緣境界言無邊者謂十
0286a03: 方諸相不可分別處者定也定是緣空空所依處名
0286a04: 為處也。論如是識無至思惟勝解。演曰第五解
0286a05: 脫離當地染重觀識處為境思惟名即於識思勝解
0286a06: 等障遠德生名為解脫其釋名者謂緣無邊識處
0286a07: 為境名識無邊處故顯揚云無邊識者謂緣無邊虛
0286a08: 空之識今緣此識以為境界處謂轉依及能依定以
0286a09: 所緣空而無邊故其能緣識亦名無邊今緣無邊識
0286a10: 為其境故從所緣名識無邊問無所有等事涉於下
0286a11: 即於識等思惟勝解識處亦緣緣空之識何不於空
0286a12: 而生勝解荅識處雖緣緣空之識緣空之識而非空
0286a13: 故故不得言於空勝解無所有處緣外境無若不思
0286a14: 識不能顯無是彼識外之所無也若尒識處例亦應
0286b01: 尒不言思空不能顯識是緣空識荅言識無邊而無
0286b02: 有濫故不假言於空勝解若無所有不言於識恐或
0286b03: 謂識亦無所有為揀斯濫故云於識思惟勝解。論
0286b04: 無所有處至思惟勝解。演曰第六解脫謂有那含
0286b05: 已巳離地染得自地定名為已巳得無所有處觀識處外
0286b06: 無法可得無為其境故云於識思惟勝解故顯揚云
0286b07: 無所有者謂於識上推求之時無少所得除無所有
0286b08: 無別境界唯見此境極寂靜故。論有頂解脫至應
0286b09: 作勝解。演曰第七解脫謂有那含亦離自染得自
0286b10: 地定更不於餘空處識處而作勝解但於自地四蘊心
0286b11: 心乃至無所有處四蘊等法隨於何境可生心處而
0286b12: 作勝解名為勝解問何因二地合為一名荅因二地心
0286b13: 得名非想非非想故若唯有頂形對於何名為非想
0286b14: 唯無所有不觀本地復何得名非非想耶故對二地
0287a01: 名為此觀故顯揚云非有想者超無所有想非無想
0287a02: 者於無所有已巳上境界推求之時唯得緣無所有極
0287a03: 細心法唯見此境極寂靜故問無色界心得緣四蘊
0287a04: 四諦等法今何唯以空識境等標地觀名荅依修學
0287a05: 者初方便說問無所有處從他立名空識二處俱依
0287a06: 自地此云有頂何兼自他荅空識二名唯依自立無
0287a07: 所有處而從識外無法立名有頂要假自他相形立
0287a08: 為地義故有單重義不同也問空識二處皆云離欲
0287a09: 後二不言為能離不荅實皆離略不言也故初釋
0287a10: 云前七解脫於已巳解脫而生勝解故此釋中而不重
0287a11: 也斷伏雖殊有學無學皆須離染染若不離非解脫
0287a12: 故離染之言通目斷伏不唯斷者方得離名體性等
0287a13: 義如下自明小乘所辯如婆沙論第八十四俱舍二
0287a14: 十九施設成實而具明也。論復次先已巳至故名勝
0287b01: 處。演曰二明勝處分之為三一釋名二彰差別
0287b02: 三明別相初中有二先釋其名後彰喻顯此初也勝
0287b03: 處有八一內有色想觀外色少若好若若勝若劣
0287b04: 於彼諸色勝知勝見得如實想止名勝知觀名勝見
0287b05: 由此止觀於境自在障不能嬈名勝知見二內有色
0287b06: 想觀外色多若好若乃至得如實想三內無色想
0287b07: 觀外色少若好等四內無色想觀外色多若好
0287b08: 等五內無色想觀外色青六內無色想觀外色黃七
0287b09: 內無色想觀外色赤八內無色想觀外色白。論此
0287b10: 勝當知至處分臣僕。演曰後彰喻顯文分為二初
0287b11: 明五相後釋勝名此初也。論於此義中至及自在
0287b12: 勝。演曰後釋勝名有二名勝一能隱蔽於境自在
0287b13: 改換隨心心勝境故名之為勝二由自在謂此止觀
0287b14: 障不能嬈隨心發起神通等德應念即生自在隨心
0288a01: 名為勝也。論前解脫中至制伏自在。演曰二彰差
0288a02: 別解脫勝處內無色等雖有少同制伏解生義即別
0288a03: 也解脫但可想解而生未能令境隨心隱顯勝處能
0288a04: 成境從心轉隨心自在隱顯而成故此二門實有別
0288a05: 也。論觀色少者至房舍等色。演曰三明別相文
0288a06: 分為二初辯所緣後明見等初中有四一少多二好
0288a07: 惡三勝劣四所屬此初也即此有情及有情具名為
0288a08: 少色文省及字故置等言宮殿等色名為多色等言
0288a09: 等彼山林地等故對法云少色者有情數色其量小
0288a10: 故多色者非情數色舍林地等其量大故對法直據
0288a11: 情非情對小色唯情此依形量少中故含有情及具
0288a12: 顯揚四中具非具對故少唯資具多謂有情及器世
0288a13: 間隨自樂為故皆無爽。論言好色者至名為色。
0288a14: 演曰二明好文中有二先明好色後明色文顯
0288b01: 可知。論言劣色者至當知勝色。演曰三明勝劣
0288b02: 文中有二先劣後勝此說欲界聲等四塵并其所依
0288b03: 同聚色體通情非情皆有勝劣並是前四勝處所觀。
0288b04: 論此四顯色至宮殿等攝。演曰四明所屬此次前
0288b05: 聲香等四並顯所觀好等色俱通有情及資具等
0288b06: 攝。論言勝知者至制伏想也。演曰後明見等謂
0288b07: 於如前好等色數數隱蔽名勝知見勝劣等中不
0288b08: 生貪恚但住自性名制伏想。論復次至故名遍處。
0288b09: 演曰三彰遍處分為三段一標釋名二牒經別辯
0288b10: 三明其廢立此初也勝解事者而釋其處隨類即前
0288b11: 解脫勝處所觀境也生遍解者正明遍義解遍於境
0288b12: 名為遍處依主釋也若境名遍遍即是處能緣慧等
0288b13: 名遍處者從境立名有財釋也。論言無二者至遍
0288b14: 一切故。演曰二牒經辯如契經言一地遍處而能
0289a01: 解了上下及傍無二無量及餘水火風青黃赤白空
0289a02: 識遍處亦復如是十種遍處一一皆於上下及傍無
0289a03: 有我我及無有量名為遍處境界寬廣名為遍故。
0289a04: 論何故至二處建立。演曰後明廢立文分為二先
0289a05: 徵後釋此先徵云根塵有十何唯於二立遍處耶。
0289a06: 論由此二種至常相續故。演曰後釋有二初明前
0289a07: 八次彰後二初中有三一明遍義二揀餘非三明限
0289a08: 齊此初也由具三義故色與觸名為遍也一共自他
0289a09: 身二遍有色界三體常相續故前八處皆名為遍。
0289a10: 論眼等根色至是故不說。演曰二揀餘非義可知
0289a11: 也。論如是有色至色界後邊。演曰三明限齊第
0289a12: 四靜慮為色後邊故色與觸俱通彼界能依定色亦
0289a13: 通靜慮故前遍處但至後邊更不於餘觀色遍也。
0289a14: 論於無色中至亦立遍處。演曰次彰後二於無色
0289b01: 界下二天中境界寬遍故立空識二種遍處餘無遍
0289b02: 義故不立之。論復次至如是次第。演曰二料
0289b03: 揀文分三段一明次第二明功用三彰初後此初也
0289b04: 謂修觀者先於所緣初修勝解名為解脫次能制
0289b05: 伏名為勝處後能自在作用皆成名為遍處故三次
0289b06: 第前能引後三不同也故對法云依解脫故造修由
0289b07: 勝處故起方便由遍處故成滿顯揚亦云由諸勝處
0289b08: 勝所緣故由諸遍處所緣遍故能令解脫清淨應知。
0289b09: 論八色遍處至堪有所用。演曰二明功用文分為
0289b10: 二初明前八次明後二初中復二一由遍處引勝解
0289b11: 通勝解通者境隨意解延促短長應念即成名為
0289b12: 勝解二轉變通轉變通者轉換舊質而為異形地
0289b13: 變為金水為酪等十八變者皆是此通名為轉變。
0289b14: 論由識遍處至皆轉成空。演曰次明後二識即心
0290a01: 也由心垢故万法皆染由心淨故万法皆清故因清
0290a02: 心無漏定識而能引發無諍願等名識遍處又由執
0290a03: 有故計所執當情不亡空處善圓能空所執或觀山
0290a04: 等万法皆空作用無違名空遍處。論譬如世間至
0290a05: 遍處位亦尒。演曰三彰初後初修久習成熟不同
0290a06: 分三位也。論復次三三摩地者。演曰二明諸等
0290a07: 持十門分別一三空解脫門二尋等三地門三小大
0290a08: 無量門四具分修習門五三受俱行門六四修差別
0290a09: 門七五智相應門八聖定五支門九具因差別門十
0290a10: 金剛喻定門初門之中有其二段一標舉二者別
0290a11: 辯文此初也。論云何空三摩地。演曰二者別辯
0290a12: 文分三段一辯三等持二明三因果三辯三先後初
0290a13: 復分三一空解脫二無願智三明無相初中有二先
0290a14: 徵後釋此初也。論謂於遠離至心住一緣。演曰
0290b01: 後釋分二初標釋後別明空此初也遠有情等顯
0290b02: 其空也計所執我體性無故心住一緣釋三摩地於
0290b03: 彼空境止住於心名住一緣空之等持依主釋也問
0290b04: 顯揚第二明空有二一者所知二者是智所知即是
0290b05: 所執我法及真如性空及空性俱名為空如何此中
0290b06: 但言無我名空三昧荅彼依大乘法我及性俱說為
0290b07: 空此據三乘故唯無我名為空也寬狹雖殊義各有
0290b08: 別理無違也。論當知空性略有四種。演曰後別
0290b09: 明空文中有二先標後辯此先標也。論一觀察空
0290b10: 至我我所等。演曰後辯之中文分為二初明悟證
0290b11: 後辯修行初文有四一明因空二辯果空三明內空
0290b12: 四明外空初一有學後三無學此明學位學觀察空
0290b13: 觀察之言通能所也觀察諸法明能觀也空無常等
0290b14: 是所觀也能觀從境亦得空名體即有漏無漏智也。
0291a01: 論二彼果空至一切煩。演曰二辯果空彼因之
0291a02: 果亦皆是空通能所也不動心解脫顯能觀空空無
0291a03: 貪等明所觀也謂無學中煩盡故名為不動定障
0291a04: 除故名心解脫二障皆亡即名空也。論三者內空
0291a05: 至一切僻執。演曰三明內空謂無學者觀自內身
0291a06: 空無計執所起我我所及我慢等一切僻執名曰內
0291a07: 空也。論四者外空至空無欲愛。演曰四明外空
0291a08: 文分為二初明空相後引證成此初也謂於五境觀
0291a09: 色是空不生欲愛名外空也。論如說至說為外空。
0291a10: 演曰後引證成文亦有二先引後釋如說無學我已巳
0291a11: 超過一切色想名曰外空因色起想因想起貪外色
0291a12: 既空想心不起想既不起貪亦隨亡心境俱亡名外
0291a13: 空也。論又修行者至心俱證會。演曰後辯修行
0291a14: 文中有二初思內外後思無動此初也為求第二彼
0291b01: 果空故以初觀察作意思惟三四二空便能趣入名
0291b02: 為證會。論設復於此至心俱證會。演曰後思
0291b03: 無動設思內外而不證者便於無動作意思惟亦能
0291b04: 於彼內外空中心俱證會。論云何無願至心住一
0291b05: 緣。演曰二明無願智文中有二先徵後釋於三昧
0291b06: 中思惟五蘊有漏諸行皆苦無常不可願求名無願
0291b07: 智。論云何無相至心住一緣。演曰三明無相文
0291b08: 分為二先徵後釋釋中有二先辯後證此即初也取
0291b09: 蘊滅者即是擇滅於取滅處思惟無為寂靜之相名
0291b10: 無相智。論如經言至乃至廣說。演曰後引證說
0291b11: 文復有二初引經後別牒釋此初也。論云何名
0291b12: 為不不昂。演曰後別牒釋文分為二先徵後釋
0291b13: 此先徵也。論違順二相不相應故。演曰後釋有
0291b14: 二初遠違順後離猒著此初也違情猒既下名
0292a01: 順意心高舉名昂也無為之理二相都非心住一
0292a02: 緣名無昂下。論又二因緣至故名不昂。演曰後離
0292a03: 猒著文分為二先標後釋不取相故名曰不離執
0292a04: 無為名無昂也。論此三摩地至二方便果。演曰二
0292a05: 明因果文分為二先標後釋此先標舉因果二也方
0292a06: 便即是因異名也。論言方便者至擾亂心故。演
0292a07: 曰後釋分二一明方便二明彼果方便為因解脫為
0292a08: 果初修久習二得別故謂初學者作三觀時於諸境
0292a09: 相未能離縛但名三昧不名解脫何以然者由隨空
0292a10: 有二相之識於三觀中時亂心故。論彼復數數至
0292a11: 於此解脫。演曰二明彼果文中有二初明解脫果
0292a12: 後明曉了果初中復二初明果體後明勝劣此初也
0292a13: 由數思力於隨相識而得解脫名三解脫體即無漏
0292a14: 本後智也。論又解脫故至非善解脫。演曰後明
0292b01: 勝劣住運而得名為善勝勵力得者未名為勝純熟
0292b02: 未熟二差別故。論又曉了果至曉了功德。演曰
0292b03: 二明曉了果文中有三一斷惑住樂對斷惑名了果
0292b04: 住樂名了德二證滅修道對證滅名了果修道名了
0292b05: 德三有學無學對有學見諦名為了果無學智圓
0292b06: 名為了德通真達俗名為曉了本後二智以為體也。
0292b07: 論若於此處至故名無相。演曰三辯先後文分為
0292b08: 二先明次第後會違文此初也若於此蘊無有彼我
0292b09: 說為空性即此空性無可願求名無願境境既是無
0292b10: 性相都絕名無相觀以於遍計立三空門故最先明
0292b11: 空解脫也依他等上三觀亦然故唯識云隨相各一
0292b12: 理實皆通。論何故此中至後方說空。演曰後會
0292b13: 違文文中有二先徵後釋此先徵云無常及苦即名
0292b14: 無願如何此處先說空門後說無常苦相餘有教中
0293a01: 先說無常後談空也。論謂若至宣說無相。演曰
0293a02: 後釋有二先明此教依久學者持淨次第先說空門
0293a03: 後說無常苦相及引教證如文可知後明餘教依初
0293a04: 修者易難為次第無常為初空門為後各據一義亦
0293a05: 不相違。論復次云何至尋伺相應。演曰第二尋
0293a06: 等三地門文分三段初明三地次揀無漏後彰地相
0293a07: 初復分三一明尋伺二辯無尋三明無二此初分二
0293a08: 先徵後釋釋中三摩地尋伺者謂初靜慮下二天中
0293a09: 名三摩地欲界雖名有尋伺等以非等持故不取也。
0293a10: 論云何無尋至為大梵王。演曰二辯無尋文分為
0293a11: 二先徵後釋釋中有二先釋其名後修生相。論云
0293a12: 何無尋至乃至有頂。演曰三明無二文具徵釋釋
0293a13: 中亦二先釋其名後修生相。論唯除無漏諸三摩
0293a14: 地。演曰次揀無漏此說感生上三摩地無漏不生
0293b01: 故除之也。論云何無尋至平等顯現。演曰後辯
0293b02: 地相文分為二先徵後釋釋中有二一唯勝解二唯平
0293b03: 等但說第三非初二者舉後明前影略知故。論復
0293b04: 次云何至小勝解故。演曰三小大無量門文分為
0293b05: 二先略後廣略中有三初小次大後明無量此初有
0293b06: 二先徵後釋釋中有二一由境小二由作意思可知
0293b07: 也。論云何大至欲勝解故。演曰次大文二徵及
0293b08: 釋也釋中亦二一明所緣二明作意所緣境中緣色
0293b09: 非空不名無際。論云何無量至欲勝解故。演曰
0293b10: 後明無量准前應知。論此中大心至謂四無量。
0293b11: 演曰後廣釋中文分為二一引經標舉二依標別釋
0293b12: 此初引經但明後二初小等持略不言也。論云何
0293b13: 於一至發生勝解。演曰二依標別釋文分為二一
0293b14: 明大心二明無量初中又二先問後荅荅中又二先
0294a01: 荅正問後明勝劣此初也為令此定轉清淨故而觀
0294a02: 欲界少多等色以為光明復更觀天初一小色乃至
0294a03: 多色名為大心心境大故名大等持。論由三摩地
0294a04: 至而有差別。演曰後明勝劣文分為二初標舉
0294a05: 後別分別此初摽舉因定及果皆有差別。論云何
0294a06: 作意至施設作意故。演曰後別分別文中有四一
0294a07: 明得成二辯修成三明行成四辯果成此明作意得
0294a08: 成唯二文分為二先徵後釋先徵意云云何作意得
0294a09: 成勝劣二種行耶其荅意云由隨勝解所想光等大
0294a10: 小不同施設作意得成勝劣二種差別。論云何作
0294a11: 意至轉增勝故。演曰二辯修成勝劣作意既為二
0294a12: 緣所修定體必有差別初時為劣後時圓滿轉為
0294a13: 勝故。論云何以修至生有差別。演曰三明行成
0294a14: 定既有差相應思行勝劣亦異。論云何以行至勝
0294b01: 劣差別。演曰四辯果成文分為二先明果二後別
0294b02: 分別初中有二先徵後釋先徵意云云何二行所招
0294b03: 天果亦為二耶其荅意云謂修定行勝劣不同天身
0294b04: 大小光明壽命亦復差別始從初禪乃至究竟地地
0294b05: 皆有勝劣二也。論問初二靜慮至有何差別。演
0294b06: 曰後別分別文分為二初問後荅此初問云所招天
0294b07: 果勝劣既差初二光明有何差別。論荅至俱有光
0294b08: 明。演曰後荅分二先舉喻明後引經證此初也。
0294b09: 論是故經說至非於下地。演曰後引經證經說彼
0294b10: 界初定已巳上當地天身光明一種名一種身非於下
0294b11: 地欲地等身名一種也欲天身光各不同故。論復
0294b12: 次至四無量定。演曰二明無量文分為四一辯四
0294b13: 行相二引經辯釋三問荅料揀四結歸聖行初中有
0294b14: 二先徵後釋此先徵也。論謂諸有情至永不相離。
0295a01: 演曰後釋有二先略後廣此略明也。論於彼作意
0295a02: 至建立四種。演曰後廣分二初標後辯此初標舉
0295a03: 於彼有情作意有四故隨作意立四差別。論謂由
0295a04: 與樂至建立前三。演曰後辯分二一明前三二明
0295a05: 後一此初也謂對三類有情別故別修三行謂與樂
0295a06: 拔苦及不離也。論即於此三至建立於捨。演曰二
0295a07: 明後一謂即於此無苦樂等三有情所欲令捨離癡
0295a08: 嗔貪欲故先令彼得樂離苦樂不離已巳而復如次令
0295a09: 捨癡嗔貪欲起此三種不染作意由三有情如次癡
0295a10: 嗔貪欲增故故令別捨癡增上者思慕苦集生死之
0295a11: 本不思慕者要絕癡本舉本顯末言令不思。論經
0295a12: 言以慈俱心乃至廣說。演曰二引經辯釋文分為
0295a13: 二初舉經後別牒釋此初也。論現前饒益至時
0295a14: 專注故。演曰後別牒釋文有十句一者慈俱二慈
0295b01: 善友於中有二一欲利益二欲安樂三者無怨四者
0295b02: 無敵五無害此三如次意語身三六者廣義七者
0295b03: 大義八者無量果無量果者近果梵天遠招佛果九
0295b04: 善修習十慈俱相曲有三句一勝解遍二者具足三
0295b05: 者住也。論問至此何密意。演曰三問荅料揀文
0295b06: 分為二初牒經為問二依經會釋此初問云諸教通
0295b07: 論依欲色界四類有情起四無量今復有經色界修
0295b08: 慈無色下三起悲喜捨有何密意作此說耶。論荅
0295b09: 至極於遍淨。演曰二依經會釋分之為四一荅於
0295b10: 慈二明悲處三彰喜相四辯捨心此初也四無量者
0295b11: 凡聖同修三乘共學對下有情起四行者依修三乘
0295b12: 凡聖通語今復有經言無色者唯依大乘菩薩行說
0295b13: 菩薩之行廣大為心故修四心皆於極處第三靜慮
0295b14: 樂最增勝故於勝處修慈愍心與諸眾生最勝樂故。
0296a01: 論憶念空處至及所依處。演曰二明悲處悲能拔
0296a02: 苦無色空處無前七苦念無苦處而起悲心欲與眾
0296a03: 生拔諸苦故。論修喜定者至為最第一。演曰三
0296a04: 彰喜相喜無量者不嫉為體慶諸眾生得無量樂
0296a05: 故於識處念無邊喜欲與眾生無邊樂故。論修捨
0296a06: 定者至為最第一。演曰四辯捨心捨謂棄捨棄捨
0296a07: 染法無漏之能故念無漏最極之所行其捨心欲令
0296a08: 眾生捨諸故無漏有二一斷惑道二遊觀心今據
0296a09: 斷惑名為後邊遊觀有頂亦得有故。論如是至覺
0296a10: 分俱行。演曰四結歸聖行唯於聖位能修此行故
0296a11: 與覺分得有俱行非餘凡天有此能也。論復次至
0296a12: 三摩地。演曰四具分修習門文分為二初辯二修
0296a13: 次明定障初中有二先明分修後明具修初中有二
0296a14: 先問後荅此先問也。論謂於此中至或眾色。
0296b01: 演曰後荅謂大光明及色相處隨修於一名一分修如
0296b02: 初解脫所想光明未能思惟少多等色或思眾色未
0296b03: 能思惟諸天光等名分修也。論云何具分至亦見
0296b04: 眾色。演曰後明具修了光之時亦見眾色了色之
0296b05: 際亦眾光二境皆修名為具分。論如是修習至
0296b06: 如經廣說。演曰次明定障文分為二先標指處後
0296b07: 廣分別此初也。論問此誰難耶。演曰後廣分別
0296b08: 文分三段一問難所屬二別釋十一三結成障相初
0296b09: 中有二先問後荅此先問也。論荅至便不能住。
0296b10: 演曰後荅有二初後別此荅云謂與三摩地相
0296b11: 為障難故定相有二一所緣相謂定境界光明等相
0296b12: 二因緣相即修定之因用二為依方能住定若有難
0296b13: 生二相便退不能住定故說此障與相為難。論此
0296b14: 中最初至與定為難。演曰二別釋難而有十一一疑
0297a01: 生顛倒難謂此中下至便覺有疑不了光等來之所
0297a02: 從故疑倒起二不欲作意難謂方便緩故如是由怠
0297a03: 慢故故於光等不欲意觀三重睡眠難謂由不守
0297a04: 至身重等四多生思覺難謂多覺下至而不圓滿
0297a05: 五增減非等難謂此二下至鷃鳥者精進太過力便不
0297a06: 逮退生疲極所欲不成如捉持鳥急捉即疲緩捉即
0297a07: 失其性躁急持之甚勞偏以為喻尺鷃者於諫反國語云
0297a08: 雀也以鷃長尺故名尺鷃六生喜躍難謂彼唯思
0297a09: 至得二伏藏是七遍生怖畏難謂遍於諸方至本起
0297a10: 也旋轉起者謂旋風也八異境想生難謂彼於行時
0297a11: 至與定為難九有慢想起難謂或復因其至種種想
0297a12: 也十多語尋思難謂或多言至與定為難十一更思
0297a13: 異境難謂若從定生至與定為難。論如是諸難至
0297a14: 二相俱沒。演曰三結成障相文顯可知。論復次
0297b01: 至諸三摩地。演曰五三受俱行門如文可悉。論
0297b02: 復次至現法樂住。演曰六四修差別門文分為四
0297b03: 一修樂住二修智見三修生慧四修漏盡初文有二
0297b04: 先徵後釋此先徵云所修定者為欲發生現法樂住
0297b05: 何者是耶。論謂於四種至所有修定。演曰後釋
0297b06: 分二初辯所修後通教難此初復二一為修四禪四
0297b07: 現法故修四近分近分為因方得樂故二及修根本
0297b08: 四種靜慮令圓滿故方始發生四種樂住是故名為
0297b09: 住修定也。論為顯修習至前方便道。演曰後通
0297b10: 教難據理而言修四靜慮皆有方便世尊唯依初定
0297b11: 說者顯昔未遇今創修成希奇偏說非後三定無方
0297b12: 便也。論云何修定為得智見。演曰二修智見文
0297b13: 分為二先問後荅此先問也。論謂諸苾至如經
0297b14: 廣說。演曰後荅分二一標經荅二依經別辯此
0298a01: 初也謂於光等審諦而取名為智見。論當知此在
0298a02: 至所有修定。演曰二依經別辯文分為二一明
0298a03: 修定二別明智見此初也所得天眼皆因定發故說
0298a04: 修定名方便道。論此中天眼至說名為見。演曰
0298a05: 二別明智見文又分二先見後智此初見也對觀色
0298a06: 境說名為見。論能知諸天至是名為智。演曰
0298a07: 後智也對觀種類名之為智要得天眼方能了知諸
0298a08: 天名等故名為智未得天眼實未知也。論云何修
0298a09: 定生分別慧。演曰三修生慧文亦為二初問後荅
0298a10: 此先問也。論謂諦現觀至所有修定。演曰後荅
0298a11: 分二一為現觀二為無此初也謂求無漏現觀智
0298a12: 故而修此定現觀要因定所發起故說修定名方便
0298a13: 中即七方便及真見道并相見道十五心來所有修
0298a14: 定並是為生須洹果分別慧故為釋果向故取相
0298b01: 真二見道等其實修定但在加行世第一前以真相見
0298b02: 並在觀中名分別故。論或為修習諸無解。演
0298b03: 曰二為無為求四種無慧解而修習定名生分
0298b04: 別。論云何修定為盡諸漏。演曰四修漏盡文分
0298b05: 為二先問後荅此先問也。論謂阿羅漢至所有修
0298b06: 定。演曰後荅之也羅漢果者即是所求漏盡之處
0298b07: 為求此故金剛位前所修諸定名方便修小宗所辯
0298b08: 如俱舍論第二十八顯宗三十九順正理論第七十
0298b09: 九品類足論十四雜心毗曇並具明之如別章引。
0298b10: 論復次至三摩地。演曰七五智相應門文分為二
0298b11: 初徵後釋此初徵云世尊說有五種聖智從定所生
0298b12: 了定差別未知五種名目行相其體是何。論謂我
0298b13: 至廣說如經。演曰後釋分三一標經說有二列五
0298b14: 智名三依經解釋此初也。論此中示現至出定相
0299a01: 智。演曰二列五智名一自體智明諸無漏智之自
0299a02: 體從定所生了知定體無漏離染名自體智二補特
0299a03: 伽羅智約人以顯謂聖所得非凡得之三清淨智除
0299a04: 煩故漏不能染四果智者謂現法樂住當得涅盤
0299a05: 五入出智者善入出定無忘失故。論聖者善故至
0299a06: 無漏聖性。演曰三依經解釋有十四句辯明五智
0299a07: 分之為五初之三句明自體智一者是聖復分為二
0299a08: 一善二無漏二者無染三者無執具此三義名自體
0299a09: 智。論非凡夫至所親近故。演曰二有三句辯補
0299a10: 特伽羅智分為三段一非凡能近二聖所讚之三聖
0299a11: 不訶毀此初也凡夫非得佛及弟子方能得也親近
0299a12: 者證得義。論是叡至所稱讚故。演曰二聖所
0299a13: 讚之即彼諸佛及聖弟子常所稱讚此淨定故。
0299a14: 論是諸叡至而復訶毀。演曰三聖不訶毀是諸
0299b01: 叡聖同行者一向稱讚無漏淨定無訶毀時不周
0299b02: 凡夫猒下欣上初即讚之後復毀故。論寂靜者至無
0299b03: 伺地故。演曰三有四句辯清淨智一者寂靜謂斷
0299b04: 下地諸煩故二者微妙能離當地貪染等故三者
0299b05: 安隱謂得無漏安隱道故四者一緣謂無尋伺趣一
0299b06: 境故。論現在安樂至涅盤樂故。演曰四有二句
0299b07: 明果智體一者現果謂現法樂住二者後果謂無餘
0299b08: 涅盤涅盤因修果方得熟似彼有漏即異時而熟名
0299b09: 為異熟據理實非異熟果也。論正念而入至無忘
0299b10: 失故。演曰五有二句明入出智如文可悉。
0299b11: 
0299b12: 瑜伽師地論義演卷第六
