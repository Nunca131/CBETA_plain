0530a06: 
0530a07: 
0530a08: 重雕補註禪苑清規第三卷
0530a09: 
0530a10: 監院
0530a11: 監院一職總領院門諸事。如官中應副及參辭謝賀。
0530a12: 僧集行香相看。施主吉凶慶弔。借貸往還。院門歲計
0530a13: 錢有無。與收出入準備。逐年受用齋料米麥等及
0530a14: 時買。并造醬醋須依時節。及打油變磨等亦當經
0530a15: 心。眾僧齋粥常運勝心。管待四來不宜輕易。如冬齋
0530a16: 年齋解夏齋結夏齋多茄會端午七夕重九。開爐閉爐。臘八二月半是。如
0530a17: 上齋會若監院有力自合營辦。如力所不及即請人
0530a18: 勾當。如院門小事及尋常事例即一面處置。如事體
0530a19: 稍大及體面生即知事頭首同共商量。然後稟住
0530a20: 持人行之。自住持人已巳下。如有不合規矩。不順人情
0530a22: 語麤暴。訓誨童行之法。宜以方便預先處置。不得妄
0530a23: 行鞭捶。設有懲戒當庫堂對眾行遣。不過十數下而
0530a24: 已巳。不虞之事不可不慎。如發遣行者出院。須十分有
0530b02: 當。防避官中問難。如請街坊化主莊主炭頭醬頭粥
0530b03: 頭街坊般若頭華嚴頭浴頭水頭園頭磨頭燈頭之
0530b04: 類。應係助益常住。頭首須當及時稟住持人請之。不
0530b05: 可怠慢遲延。施主入院安排客位如法迎待。如作大
0530b06: 齋會。預前與諸知事頭首商量。免致臨時闕事。監院
0530b07: 之體當尊賢容眾。上和下睦。安存同事。大眾常得歡
0530b08: 心。不得倚恃權勢輕邈大眾。亦不得任意行事令眾
0530b09: 不安。非疾病官客當赴堂。所貴二時行益。行者齊
0530b10: 整。如庫司財用闕乏自當竭力運謀。不宜干紊主人
0530b11: 及舉似大眾。如同事之人有才有德應推揚讚歎。如
0530b12: 有職事不前及梵行可疑。當屏處密喻使激昂自新。
0530b13: 令法久住。如有大故作過有害院門。亦宜箸白住持
0530b14: 人知。自餘色容眾事坐視成功而已巳。
0530b15: 維那
0530b16: 梵語維那。此云悅眾。出僧中事主之。眾中新到掛
0530b17: 搭。禮須勤重。諸方辨事及名德人。別選上寮安排。退
0530b18: 院長老須依住持帖及開堂疏內資次。於堂內三版
0530b19: 頭安排齋粥座位。如諸方名德亦依同類戒臘於三
0530b20: 版頭次位安排。堂中冬夏替換氈蓆及簾暖簾掛
0530b21: 帳下帳開鑪閉鑪結夏戒牌。須預前打疊。處置堂內
0530b22: 香燈。洒掃堂前。供器客前。常提舉聖僧侍者堂司
0530b23: 供頭行者。備辨寮舍門戶牖按位帳。動用什
0530b24: 物常須照管整齊。如有闕少聞庫司及直歲添換。延
0530c01: 壽堂病僧粥床帳。使令行者之類常與堂主同
0530c02: 共照管。無令病人失所。院中諸小頭首如堂頭侍者
0530c03: 聖僧侍者延壽堂主爐頭眾寮寮主首座閣主殿主
0530c04: 維那所請。如殿閣內錢物浩汗即堂頭請之。如犯
0530c05: 規矩大者稟堂頭令出眾。小者但令移寮。如有喧爭
0530c06: 且盡禮和會。如兩爭人不伏。然後依規矩行遣。如眾
0530c07: 中遺失。被主堅要搜撿。即白眾搜寮。如搜撿不見。則
0530c08: 被主出眾或移寮。如失物不多即和會被主令休。免
0530c09: 致喧眾及鈍滯叢林。聖僧錢只宜買置香燈供具。不
0530c10: 得別處使用。如開筒取錢入堂司收掌。即同聖僧侍
0530c11: 者上簿支破。如係大僧帳。須候官中指揮告報。然後
0530c12: 出榜曉示取色驗祠部依自來體例收供帳錢物。
0530c13: 如繳判公憑雖係庫司一面行遣。若經由維那司事
0530c14: 更詳審允當。掛搭僧人。祠部公憑須相驗真偽。不
0530c15: 得鹵莽。如僧病申官及津送亡僧。估唱衣物。繳納亡
0530c16: 僧度牒。或紫衣師號文牒等。維那專切管勾。報庫
0530c17: 司申官繳納公憑及亡僧度牒。不得過官中條限。讀
0530c18: 疏白槌須詳審。令施主生善。新到茶湯特為。不得
0530c19: 闕禮。及將新到戒臘報侍者知事頭首及掛搭本寮。
0530c20: 貴知戒臘次第新到某上座某年戒在某人下。應令眾寮各造入寮
0530c21: 牌臘次牌各一面。逐時抽添。所貴煎點坐位及寮主
0530c22: 先後各無差。動眾普請除寮主直堂須齊赴。住
0530c23: 持人除疾病官客不赴者。侍者出眾。
0530c24: 典座
0531a01: 典座之職主大眾齋粥。須運道心隨時改變。令大眾
0531a02: 受用安樂。亦不得枉費常住齋料。及點撿中不得
0531a03: 亂有拋撒。選揀局次行者能者當之。行令不得太嚴。
0531a04: 嚴則擾眾。不宜太緩。緩則失職。造食之時須親自照
0531a05: 管自然精潔。如打物料齋粥味數預先與庫司
0531a06: 知事商量。如醬醋淹藏收菜之類是典座專管。不
0531a07: 得失時。常切提舉。火燭依時俵散同利。務要均平。如
0531a08: 合係監院直歲庫主所管。同共商量即可。不須侵
0531a09: 權亂職。中釜什物如故舊損壞。則逐施抽換添
0531a10: 補。教訓行者務循規矩。如堂中行益諸寮供過。須
0531a12: 行者準備堂頭知事頭首等處供過。常覺察諸寮行
0531a13: 者。慮有頑鈍供過不前。如知事頭首再留行者。即當
0531a14: 權宜隨順不須堅要輪撥。典座係中喫粥。所食
0531a15: 不得異眾。二時食辨。先望僧堂焚香禮拜訖然後發
0531a16: 食。
0531a17: 直歲
0531a18: 直歲之職凡係院中作務主之所為。院門修造寮
0531a19: 舍門牆壁動用什物逐時修換嚴飾。及提舉碾磨
0531a20: 田園莊舍油坊後槽鞍馬舡車掃洒栽種巡護山林
0531a21: 防警賊盜。差遣人工輪撥莊客宜公心勤力。知時
0531a22: 別宜。如有大修造大作務。稟住持人矩劃。及與同
0531a23: 事商議。不得專用己已見。
0531a24: 下知事
0531b01: 執事一年外。夜間入方丈告退。觸禮三拜而出。來晨
0531b02: 粥上維那白槌罷。乃從後門入。先打槌一下云。比
0531b03: 丘某甲白大眾。昨奉堂頭和尚慈旨令入庫司充某
0531b05: 下。於聖僧後轉身來住持人前兩展三禮。住持人先
0531b06: 令轉食卓子答拜。次於聖僧前大展三拜巡堂。出堂
0531b07: 外與同事觸禮三拜。請新知事罷。住持人知事首座
0531b08: 等送入堂內掛搭。於住持人前觸禮三拜伴送入寮。
0531b09: 於住持人前兩展三拜先送出門。次與大眾問訊而
0531b10: 而散。與新知事巡寮茶湯特為罷。與新交代舊同
0531b11: 事就本寮特為煎點。
0531b12: 請頭首
0531b13: 頭首者謂首座書記藏主知客浴主。同已巳前和會
0531b14: 知事之法。受禮作賀一一如之。請同座僧眾伴送入
0531b15: 寮。住持人前兩展三禮送出。與僧眾觸禮三拜。知客
0531b17: 首座。堂頭和尚就堂煎點茶牓首尾同前。但改云。特為新請首座聊表陳賀之
0531b18: 儀。如有舊首座即云。特為新舊首座聊表賀謝之儀。兼請知事大眾同垂光伴。次日首座
0531b19: 為書記如無書記即特為。以次頭首。大眾就堂煎點請狀云。首座比丘某啟。取
0531b20: 今晨齋退就雲堂煎點。特為書記大眾。仍請諸知事相伴。幸冀法慈同垂光降。月日具。前位某狀。封皮云。狀請
0531b21: 書記大眾具。前位某謹封。仍粘在狀前箱內。呈請訖。貼僧堂南頰。次請堂頭入堂相伴。齋前令行者請知事頭
0531b22: 首。齋時長版後。眾集定。首座即起聖僧前燒香。大展三拜巡堂一匝出問訊。堂外僧只在堂外。封監院維那
0531b23: 喫食。仍先白第二座權代食書記藏主浴主水頭街坊炭頭。凡係
0531b24: 堂頭所請之人。就本寮煎點。堂頭侍者聖僧侍者
0531c01: 殿主堂主淨頭爐頭之類。係維那所請。院門三日
0531c02: 茶湯特為。藏下殿主街坊表白。係藏主所請。院中
0531c03: 茶湯特為同前。
0531c04: 首座
0531c05: 首座之職表儀眾僧。舉正非法。堂中座位衣單掛
0531c06: 展喫粥喫或茶或湯。皆須細齊整。凡是堂中
0531c07: 一切不如法事。於粥前以語曰眾。言須簡當。首座
0531c08: 喫食不得太急。須當曲相伴眾僧。不得先了拱手
0531c09: 視眾。令眾遽。如粥造作不如法。或行益緊慢不
0531c10: 調。合座點撿。說與主事人。所貴堂眾安樂。放參
0531c11: 前首座入堂。聖僧前燒香罷就位坐。堂司行者報諸
0531c12: 寮云首座坐堂慧林打寮前版三下報眾。大眾入堂。依單位相向
0531c13: 而坐。堂司行者先稟堂頭掛放參牌。然後堂前上簾。
0531c14: 行者於首座前問訊低聲云。和尚放參。復於聖僧前
0531c15: 躬身正立喝放參。然後打放參鐘。展單下帳罷。歸寮
0531c16: 問訊喫湯隨意。如遇念誦。歸寮問訊喫湯罷然後入
0531c17: 堂展單下帳。昏鐘下簾。明即捲之。堂中大眾未開
0531c18: 靜前不得令捲單疊被上帳。恐喧大眾。粥後開靜已巳
0531c19: 去。晚間放參已巳前。不得展單被而睡。早晨長版
0531c20: 齋時三下方可下。入堂時念佛時不得覆頂。遍
0531c21: 槌罷。首座揖食罷。然後作觀。作觀罷安詳出生。候首
0531c22: 座喫食大眾方食。食訖掛乃至下床須詳緩。不
0531c23: 得麤躁。已巳上是首座撿舉指示。
0531c24: 書狀
0532a01: 書狀之職。主執山門書疏。應須字體真楷言語整齊。
0532a02: 封角如法。及識尊卑觸淨僧俗所宜。如與官員書信
0532a03: 尤不得妄發。每年化主書疏預先安排。即時應副子
0532a05: 信即用常住紙筆。如寫堂頭書信即用堂頭紙筆。如
0532a06: 發自己書信不宜侵用。輕塵積嶽宜深戒之。新到茶
0532a07: 湯特為。禮不可闕。院門大牓齋會疏文。宜精心製
0532a09: 聞。若語言典重式度如法。千里眉目一眾光彩。然不
0532a10: 得一向事持筆硯輕侮同袍。不將佛法為事。禪月齊
0532a11: 己巳止號詩僧。賈島慧休流離俗豈出家之本意也。
0532a12: 藏主
0532a13: 藏主掌握金文。嚴設几案。準備茶湯油火香燭。選請
0532a14: 殿主街坊表白供贍本寮及看經大眾。請案之法。先
0532a15: 白看經堂首座。借問有無案位。欲來依棲。如有案位
0532a16: 即相看藏主白之。茶罷。藏主引至經堂案位前。各觸
0532a17: 禮一拜。送藏主出。聖像前大展三拜起。觸禮首座一
0532a18: 拜。巡堂一匝。相看殿主。乞依時會經無拜禮。早晨
0532a19: 大眾起。晚間放參前。殿主鳴鐘會經交點出納。會經
0532a20: 僧應於藏內燒香禮拜。慇重捧經路中。不得與人語
0532a21: 笑。案上不得堆經。安置筆硯雜物及禪策文字。點燈
0532a22: 上油退燈宜躬親曲細。恐毀污聖教。堂中不
0532a23: 得接待賓客。有人相訪默揖歸寮。亦不得於看經
0532a24: 外與人說話。恐喧大眾。如雲霧陰濕。或拭手未乾。或
0532b02: 經。慢前不齊。不得以身倚案壓經。不得口經帶。開
0532b03: 函之法。兩手捉上蓋。左仰右俯交手取之。輕放案上
0532b04: 不令有聲。蓋函之法。右仰左俯交手合之。亦須細。
0532b05: 開經摺帶還卷繫絛各有儀式。請問堂中看經首座
0532b06: 及慣熟之人。經案邊不得解繫衣服把針捫虱。如
0532b07: 不識字先撿篇韻。猶有疑者方可借問。問字若繁有
0532b08: 妨看轉。如暫離案須蓋覆。亦不得將袈裟疊安經
0532b09: 上。看經時端身正坐不得出聲。及動唇口緣他事。
0532b10: 如夜間開靜退燈。即時隨眾歸堂。不得留燈違眾令
0532b11: 首座動念。如晚間移下燈版。上油訖有事故不及
0532b13: 看經堂首座及藏主。還經入藏方可如意。已巳上所說
0532b14: 當藏主曉諭。眾人若不如法方便開示。所有支收
0532b15: 文曆須開坐分明。只係堂頭簽押。
0532b16: 
0532b17: 重雕補註禪苑清規第三卷
