1459a10: 
1459a11: 
1459a12: No. 2913
1459a13: 【原】大英博物館藏燉煌本, S. 1548佛說七女觀經
1459a14: 
1459a15: 聞如是。一時佛說七女觀經。昔冥緣王有七
1459a16: 女覺世非常。不著繒綵衣服。不著指鐶臂釧。
1459a17: 不捉香油塗身。歲三長齋月六齋。姊妹相將
1459a18: 詣父王殿前。稽首白王。女等前身積罪無福。
1459a19: 今值女身處。其深宮眼無所見。求王放女出
1459a20: 城遊觀。王告女言。我作天下之文萬基之主。
1459a21: 有苑園浴地華臺樓觀。亦可觀之。何用出城
1459a22: 觀乎。女對王曰。雖有苑園浴池華臺樓觀。可
1459a23: 悅樂耳。非女遊觀之處。王即聽之。出城東門。
1459a24: 到其塚間。見一死屍。脹爛臭。狐狼踐。形
1459a25: 骸異處。姊妹相將。遶屍三匝。涕零號泣。我等
1459a26: 女身會當如是。姊妹七人各說一偈言。
1459a27: 第一女說偈言。
1459a28: □□重其身如似好寶珠
1459a29: 企視鵝容步姿則欲入居
1459b01: □死棄塚間禽獸競共疽
1459b02: 一切皆如是何用於世殊
1459b03: 第二女說偈言。
1459b04: 譬如一身居人去宅無光
1459b05: 身死如神誓乃知此非常
1459b06: 今死尸觀忽然遇狼
1459b07: 一切皆如是安得有久長
1459b08: 第三女說偈言。
1459b09: 譬如馬駕車車破而馬去
1459b10: 四大解散時魂神依何住
1459b11: 初集四大時來從何所處
1459b12: 乃知此非常唯福可恃怙
1459b13: 第四女說偈言。
1459b14: 譬如好城墎眾人樂安居
1459b15: 所求未厭足何其忽空虛
1459b16: 人命如草木春長冬以枯
1459b17: 唯有修福德智慧隨身軀
1459b18: 第五女說偈言。
1459b19: 人之不修福譬如乘船渡
1459b20: 四大乖乘離時如船捨岸去
1459b21: 地定風不動火微水還故
1459b22: 身非神常宅安得久長處
1459b23: 第六女說偈言。
1459b24: 如人好莊嚴形著諸繒綵
1459b25: 自縱取時榮故使欲人待
1459b26: 侹然不動搖其神安所在
1459b27: 觀世塚間屍將來宜應改
1459b28: 第七女說偈言。
1459b29: 如雀在瓶中羅縠覆其口
1459c01: 縠穿雀飛去神明隨所受
1459c02: 四大和合時如雀瓶中有
1459c03: 唯有修善福智慧隨身首
1459c04: 第四忉利天王從天來下。到諸女前。問女言。
1459c05: 汝等何所求欲使汝得之。諸女良久不答。復
1459c06: 問女言。汝等何所求欲使汝得之。一女言乞
1459c07: 願無根無鬚無枝無葉。於其中生是則為樂。
1459c08: 一女復願。常無五欲。常處寂靜。耳法音。目
1459c09: 聖教。是則為樂。一女復願。幽幽冥冥猶如
1459c10: 虛空。登願玄覺。常聖容。是則為樂。天帝語
1459c11: 諸女言。止止。汝之所願無想。吾不能得日月
1459c12: 中王使汝得之。於是七女皆得道果。
1459c13: 佛說七女觀經
