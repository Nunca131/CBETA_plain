0541b01: 成唯識論音響補遺卷第二〔龍省〕
0541b02: 清武林蓮居　紹覺大師　音義
0541b03: 新伊大師　合響
0541b04: 法嗣智素　補遺
0541b05: △五破三有為相二初破他非二初徵答實有二
0541b06: 初論主問。
0541b07: 復如何知諸有為相異色心等有實自性。
0541b08: 補遺　諸有為相。即生住異滅色心等。即有為法。
0541b09: 由生住異滅。即色心等法之相。本不可離。外人計
0541b10: 為離。色心外。有生等相。自性可得故。論主徵問。佛
0541b11: 性論云。一切有為法。約前際與生相相應。約後際
0541b12: 與滅相相應。約中際與住異相相應文。若法全行
0541b13: 三世遷流。此經說為有為之相。令諸有情。生厭畏
0541b14: 故。
0541b15: △次外人答。
0541b16: 契經說故如契經說有三有為之有為相乃至廣說。
0541b17: 補遺　此外人。引經為證。三有為相者。一生相。二
0541b18: 住異相。三滅相。此三是色法心法之相。因有此相。
0541b19: 遂名色心。為有為法。又經說。四相不說者。何。所謂
0541b20: 住相。謂住於彼行攝受。安立常樂。與彼不相捨離
0541b21: 故。不立在有為相中。廣百論云。謂色心等。諸有為
0541b22: 法。具生住滅。三有為相文。又有為法。具足四相。今
0541b23: 住異合為一相。謂住相轉變。即名為異。瑜伽云。非
0541b24: 此異相。離住相。外有別體可得。是故二種總攝為
0541c01: 一施設一相文。今外人因所引契經中。三有為之
0541c02: 有為相之字起執意。謂生等之相。定在色心外也。
0541c03: △次正破實有二初依經總非。
0541c04: 此經不說異色心等有實自性為證不成。
0541c05: △次就義別破五初破能相所相體異。
0541c06: 非第六聲便表異體至無為相體應異所相。
0541c07: 補遺　先約屬聲破開蒙云。聲有八轉。謂體業具
0541c08: 為從。屬依呼釋。第六屬聲。有繫屬者。皆屬聲攝。外
0541c09: 人因所引經中之字。是第六聲。便執生等之相。繫
0541c10: 屬色心之法。故生等相定異色心等法也。俱舍論。
0541c11: 敘外人計云。生相若無應無生覺。又第六轉言。應
0541c12: 不得成。謂色之生受之生文。今破意謂經中之字。
0541c13: 既是屬聲。正見生等三相。繫屬於色心之法故。離
0541c14: 色心外。無別有生等之體。可得非謂第六聲。便表
0541c15: 異體。而言生住滅相。在色心之外。如云色心之體。
0541c16: 豈因之字。而色心之體。便異於色心耶。即色心故。
0541c17: 非能下次舉例破。如堅濕煖動之能相。不異於地
0541c18: 水火風。所相之外。而有豈生等能相。定異於色心
0541c19: 所相耶。若生住滅。有為能相。定異色心等所相。例
0541c20: 此則無為能相體無生無滅。亦應異於無為所相耶空
0541c21: 非擇滅等。
0541c22: △次破生等相體俱有。
0541c23: 又生等相若體俱有至又住異滅用不應俱。
0541c24: 合響　小乘俱舍論云。四相雖許。俱有用時別故。
0542a01: 謂生作用。在於未來。現在已巳生。不更生故。諸法生
0542a02: 已巳正現在時。住等三相作用方起。非生用時。有餘
0542a03: 三用故。雖俱有。而不相違文。文中先以用破體。若
0542a04: 生等相體是俱。有。必一切時。齊興作用。則一法一
0542a05: 時。有生住滅。寧有是理。廣百論云。法體生時住滅。
0542a06: 未有至住滅位。生相已巳無。而言體同極為迷謬文。
0542a07: 若相違下破轉計。謂若生等體。雖俱有。其用相違。
0542a08: 不頓興者。體亦應然。那計俱有。又既相違。則生住
0542a09: 滅用。不應俱。云何執同現在。
0542a10: △三破能所相本有。
0542a11: 能相所相體俱本有至又執生等便為無用。
0542a12: 合響　初以用破體。彼執能相所相體。俱本有故。
0542a13: 破云。體既本有。用亦應然。以用與體。無別性故。若
0542a14: 謂下破轉計。若謂體雖本有。用須待緣。方得興起。
0542a15: 則所待因緣。應非本有。所待既爾。能待亦然。是則
0542a16: 能所之相。俱因緣生。何云本有。又必待餘緣用。方
0542a17: 得起。所執生等。便為無用。
0542a18: △四破能相合所相。
0542a19: 所相恒有而生等合至彼此異因不可得故。
0542a20: 音義　廣百論。敘彼計云彼作是言。我宗中說諸
0542a21: 行四相。展轉相依。三世往來。不相捨離。由生等合
0542a22: 故。成無常法性不壞。故說恒有。是故恒有不廢無
0542a23: 常等文。今立量例破有為法。所相恒有。而生等合
0542a24: 故。如無為法。無為法。所相恒有。亦生等合故。如有
0542b01: 為法。兩宗皆共生等合因。故云彼此異因。不可得
0542b02: 故。無為所相。既不與生等。合有為所相。又寧得與
0542b03: 生等合。此中但破。而生等合故。因其所相恒有宗
0542b04: 准破。
0542b05: △五破生等三世相違。
0542b06: 又去來世非現非常至故彼所執進退非理。
0542b07: 音義　先立比量。明過未非實。生名下明對世相
0542b08: 違。先順明生滅違世。若以生名為有。應屬現在。不
0542b09: 在未來。若以滅名為無。應屬過去。非是現在。滅若
0542b10: 下反難。彼救云。滅是非無。故屬現在。若以滅為非
0542b11: 無應以生為非有。又滅下謂住滅不應同時生住。
0542b12: 何容異世。故彼下結退生於未來。進滅於現在。皆
0542b13: 不應理。
0542b14: △次申正義二初剎那四相三初標立相意。
0542b15: 然有為法因緣力故至表異為假立四相。
0542b16: 合響　會玄第十卷。引唯識疏云。相謂相狀。標印
0542b17: 名相。由此標法。知是有為。俱於現行法上。立此四
0542b18: 相。
0542b19: △次釋成四相四初別說四相。
0542b20: 本無今有有位名生至暫有還無無時名滅。
0542b21: 合響　會玄問。一剎那中。何得四相名義。如是差
0542b22: 別。時既極促。理亦難知。答古人有錐插紙喻。如百
0542b23: 疊紙。用利錐一插。插則同時。而百層皆透。然錐必
0542b24: 次第而過。應有百重生住異滅。同於一時。必見一
0542c01: 剎那中。有四相前後。理亦然也。
0542c02: △次約世揀小。
0542c03: 前三有故同在現在後一是無故在過去。
0542c04: 合響　玄談第五卷云。同時四相滅表。後無揀異
0542c05: 小乘。生在未來。餘三現在。會玄問滅表。後無應屬
0542c06: 未來。何云過去耶。答以滅位是無。故云過去。以現
0542c07: 在落謝故也。若望次一剎那中生相等。卻郤在未來。
0542c08: 正當生時。還屬現在。故異小乘。思之。
0542c09: 補遺　大乘四相。若約世論生住異。屬現在滅屬
0542c10: 過去。若約表論。俱於現行法上說。
0542c11: △三釋通外難。
0542c12: 如何無法與有為相表此後無為相何失。
0542c13: 合響　會玄引古疏云。此外人問。滅若是無如何
0542c14: 與現在有體法為相。表此下論主。答不表現法。有
0542c15: 但表法後。無因明者。說無得為無因。故亦無過。若
0542c16: 爾即龜毛等。應立為相。答此不同彼。非後無故。本
0542c17: 無今無。故非是相。
0542c18: △四迷相所表。
0542c19: 生表有法先非有滅至然住表此法暫有用。
0542c20: 音義　初別。釋表義。生表有法。先時非有於今方
0542c21: 有。滅表有法。後時當無。今猶未無。異表此法非凝
0542c22: 然。常遷變改易。住表此法。暫時有用。非久遠用。古
0542c23: 疏云。此文正述說相所由。及相所表。
0542c24: △三結成是假。
0543a01: 故此四相於有為法至此依剎那假立四相。
0543a02: △次一期四相。
0543a03: 一期分位亦得假立至是故四相皆是假立。
0543a04: 補遺　初標。初有下釋。瑜伽云。謂於彼彼有情。眾
0543a05: 同分中。初生名生。終歿名滅。於二中間。嬰孩位等
0543a06: 立住異性乃至壽位。說名為住。諸位後後轉變差
0543a07: 別。名住異性。開蒙云。約人物等。從生至滅。長短時
0543a08: 節。一期之間。說此四相。名一期也文。是故下結。
0543a09: △六破名句文身二初破他非二初徵答實有二
0543a10: 初論主問。
0543a11: 復如何知異色心等有實詮表名句文身。
0543a12: 補遺　說文云。詮者具也。謂具說事理故。身者體
0543a13: 依聚義。單謂之名。二名已巳上。方名名身。一句非身
0543a14: 多句成身。文即是字為名句。依多文名身。廣五蘊
0543a15: 論曰。云何名身。謂於諸法自性。增語為性。如說眼
0543a16: 等云何句身。謂於諸法差別增語為性。如說諸行。
0543a17: 謂無常等云何文身。謂即諸字。此能表了。前二性
0543a18: 故文。名句文。即聲上屈曲。詮表非色非心。但約色
0543a19: 心分位假立。是假非實。屬不相應行所攝。今外人
0543a20: 計名句文身。實有離聲之外。別有自體論主。將欲
0543a21: 破斥其非。故先徵問。
0543a22: △次外人答。
0543a23: 契經說故如契經說佛得希有名句文身。
0543a24: 補遺　正理論第十四卷云。由此教證。故知別有
0543b01: 能詮諸義名句文身。猶如語聲。實而非假。
0543b02: △次正破實有二初依經總非。
0543b03: 此經不說異色心等有實名等為證不成。
0543b04: △次就義別破二初正破二師二初單破正理論
0543b05: 師二初破名等異聲實有。
0543b06: 若名句文異聲實有應如色等非實能詮。
0543b07: 合響　據俱舍論中。經部師言。名句文身。用聲為
0543b08: 體。色自性攝。所以者何。由教及理。知別有故。教謂
0543b09: 經言語身文身。若文即語別說。何為。又說應持正
0543b10: 法文句。由此等教證知。別有能詮諸義名句文身。
0543b11: 猶如語聲實而非假。理謂現見。有時得聲。而不得
0543b12: 字。有時得字。而不得聲。故知體別。有時得聲。不得
0543b13: 字者。謂雖聞聲。而不又義。現見有人。麤聞他語。而
0543b14: 復審問。汝何所言此聞語聲不了義者。都由不達。所
0543b15: 發文故。如何乃執文不異聲。有時得字。不得聲者。
0543b16: 謂不聞聲。而得了義。現見有人。不聞他語唇等。
0543b17: 動知其所說。此不聞聲。得了義者。都由己巳達所發
0543b18: 文故。由斯理證文。必異聲等文。廣如彼說。今論主。
0543b19: 立比量破。若名句文。異聲實有。則名句文。應同色
0543b20: 香味等。非實能詮。以離聲無別能詮故。量云。名句
0543b21: 文身。非實能詮。異聲實有。應如色等。
0543b22: △次破聲能生名句文二初正破。
0543b23: 謂聲能生名句文者至此足能詮何用名等。
0543b24: 合響　玄談引古疏云。薩婆多宗。雖有名等。由聲
0543c01: 顯生二義。今論主取生破顯類破之。會玄卷第十
0543c02: 二釋云。由聲顯生二義者。謂彼立名句文。在未來
0543c03: 藏中。雖皆有體。須藉因緣。而得生起。喉吻等為緣。
0543c04: 聲為因。由此因緣。名等生起。今論主取由聲生之
0543c05: 義破之。其由聲顯之義。類例破之。以皆離聲。別有
0543c06: 名等實體。故俱破也文。謂聲能生名句文者。牒辭
0543c07: 此聲下破。謂汝宗既執聲。能生名句文。此之聲上
0543c08: 必有音韻屈曲。即此音韻屈曲。足能詮表。何用別
0543c09: 生名等。為能詮耶。
0543c10: △次遮救二初遮音韻即名等異聲實有。
0543c11: 若謂聲上音韻屈曲至應異色處別有實體。
0543c12: 音義　前以聲上。即有音韻屈曲。破其別生名等。
0543c13: 外人已巳許。音韻屈曲。即名句文。然猶計異聲。實有
0543c14: 自體。正理師救云。聲上屈曲。是名句文。體異於聲。
0543c15: 而定實有。所見下例破。色上形量。謂長短等。但是
0543c16: 假有。非異色處。別有實體。聲亦應然。
0543c17: △次遮音韻非能詮須生名等。
0543c18: 若謂聲上音韻屈曲至又誰說彼定不能詮。
0543c19: 音義　先牒救辭。正理師救云。聲上音韻屈曲。如
0543c20: 絃管聲。非實能詮。要須別生名等。立量云。音韻屈
0543c21: 曲。別生名等。非能詮故。如絃管聲。此應下須例破。
0543c22: 彼以絃管聲。喻聲上音韻屈曲。非是能詮故。須別
0543c23: 生名等。論主即以此音韻屈曲之聲。還同絃管聲。
0543c24: 不別生名等。立量云。此音韻屈曲聲。不別生名等。
0544a01: 非能詮故。如絃管聲。會玄云。又誰說彼定不能詮。
0544a02: 以上破正理師聲。若能詮以下。兼破經部。
0544a03: △次雙破經部正理二初正破。
0544a04: 聲若能詮風鈴聲等至如何不許唯語能詮。
0544a05: 合響　此中併破經部者。以彼計名等即聲故。玄
0544a06: 談謂正理破彼師相經部云。汝不應立名句文身。即
0544a07: 聲為體。以經部義參大乘。亦說名等假聲體實。故
0544a08: 云即聲今但破其即。謂汝經部執聲。若能詮。則風
0544a09: 鈴聲等。亦應有詮表用意。以應字反顯唯聲。不能
0544a10: 詮表。此應下兼破正理。由上既破經部之。即正理
0544a11: 意謂彼計聲即能詮。故有是難。我宗之聲。正如風
0544a12: 鈴聲等。非即能詮故。須別生名等。破云。彼風鈴聲
0544a13: 等。不能詮表。不別生名等。此聲既如風鈴聲等。亦
0544a14: 應不別生實名句文身。若唯下正理救云。彼風鈴
0544a15: 聲等。或不能生。今唯語聲能生名等。破云。若唯語
0544a16: 聲能生名等。汝如何不許。唯語能詮。必欲別生名
0544a17: 等耶。以正理亦破經部計即故。此中且順經部之
0544a18: 即。而破正理之離實。則即亦未許也。會玄云。明
0544a19: 不即以破經部。明不離。以破正理文。以大乘具不
0544a20: 即不離二義故。雙破二宗也。
0544a21: △次結責。
0544a22: 何理定知能詮即語寧知異語別有能詮。
0544a23: 音義　初句責經部。次句責正理。古疏破竟結云。
0544a24: 故知但有無始慣習前語之聲。分位力故。後生解
0544b01: 時。謂聞名等。其實耳等。但能取得聲之自性。剎那
0544b02: 便謝意識。於中詮解究竟。目為名等。非別實有。是
0544b03: 故汝等寧知異語。別有能詮。
0544b04: △次結成愚智。
0544b05: 語不異能詮人天共了執能詮異語天愛非餘。
0544b06: 合響　會玄云。語即能詮。若人若天皆共了達以經
0544b07: 部與大乘皆能了故共知聲。即能詮固執能詮之。名體異於
0544b08: 語。唯汝天愛唯汝正理師也。非餘智者。言天愛者。以其愚
0544b09: 癡無可錄念。唯天所愛。方得自存。如言此人。天憐
0544b10: 汝爾。故名天愛。有本云。天受言稟受其義也。樞要
0544b11: 云。世間之勝。莫過於天。世間之劣。莫過於愚。喚愚
0544b12: 為天調戲之也。
0544b13: △次申正義四初顯假差別。
0544b14: 然依語聲分位差別而假建立名句文身。
0544b15: 音義　准古疏釋。假外問云。既聲體。即能詮。如何
0544b16: 有名等三種差別故。答云然依語聲分位差別等。
0544b17: 此論主依聲假立名句文身。如梵音斫芻若二字
0544b18: 分呼。未有所目。說為字分位。若二字連合。詮於眼
0544b19: 體。說為名分位。然未有句位。更添言。阿薩利縛。名
0544b20: 為眼有漏。說為句位。故依分位。以立名等。
0544b21: △次顯三用殊。
0544b22: 名詮自性句詮差別文即是字為二所依。
0544b23: 補遺　筆削記云。能詮諸法自性者名也。名是能
0544b24: 詮諸法。自性是所詮。如言色言心。言水火等。各各
0544c01: 詮表法自性故。詮法差別者句也。句是能詮諸法。
0544c02: 差別是所詮。如言形色。顯色真心妄心等。諸法例
0544c03: 然。一一法中。揀令別故。二所依者文也。二即名句
0544c04: 文。即是字。以此通為二法所依止故。由是名則次
0544c05: 第行列。句則次第安布。文則次第連合。
0544c06: △三明不即不離。
0544c07: 此三離聲雖無別體而假實異亦不即聲。
0544c08: 音義　論主答難。謂先有問曰。上來雖言名等即
0544c09: 聲。若名等。是不相應行者。色上屈曲。非是不相應
0544c10: 行聲。何故爾故此。答曰此三離聲。雖無別體名等。
0544c11: 是假聲。是實有。假實異故。故名等三非。即是聲非
0544c12: 聲處攝。但是差別之聲。義說名等。以詮義故。是不
0544c13: 相應。無別種子生。故言即聲。
0544c14: △四會其相違二初正會相違。
0544c15: 由此法詞二無礙解至蘊處界攝亦各有異。
0544c16: 補遺　玄談卷第七云。外人問言。若名等即聲。法
0544c17: 辭二無礙解境有何別會玄云。外人問者。顯其違也。小乘意云。若我離聲有
0544c18: 名等是實有。則二境可別。今既名等。即聲二境何別。故此會通。答曰即此緣故。二
0544c19: 境有異。法無礙解。緣假名等小鈔云。法謂諸法。如說地水火風等。名字
0544c20: 是法。古人假為立名以名諸法。故法無礙解。所緣是假名等。詞無礙解緣實聲
0544c21: 等謂以言品說地等詞。王以言詞分別莊嚴。名字及義能令人解。此言詞聲是實法。故詞無礙解緣
0544c22: 實聲。故說境差別非。二俱緣實。雖二自性名等與聲。互不
0544c23: 相離法。對所詮故。但取名詞。多對機故。但說聲。耳
0544c24: 聞聲已巳。意了義故。以所對不同。說二有異。非體有
0545a01: 異也。又此二境及名等。三與聲別者。蘊處界攝。亦
0545a02: 有異故。色蘊行蘊。聲處法處。聲界法界。如其次第。
0545a03: 攝聲名等色蘊聲處聲界。唯屬於聲行蘊。法處法界。屬名句文。
0545a04: △次躡蹟會違如對法說。陀是跡。如尋象跡。以覓象理。應名跡義之跡。故尋此知
0545a05: 義也。所謂或有佛土。瞬視顯法。或復揚眉。乃至或示微笑云云。以如是等。而顯於法則瞬視揚眉等之能
0545a06: 顯有異。是跡。而所顯之義。是同本也。如下文補遺所引玄談備悉。
0545a07: 且依此土說名句文至玅香味等假立三故。
0545a08: 音義　問曰。聲上屈曲。假即言不相應。色上屈曲。
0545a09: 假應非色處攝。答聲上有教名等不相應。色上無
0545a10: 教故。是色處攝。問聲上有屈曲。即以為教。色上有
0545a11: 屈曲。亦應得為教故。論曰。且以此土等云云。所引
0545a12: 即淨名經。而言等者。等取觸思數等。上光明是色香味如名。
0545a13: 等。獨思二塵顯餘五塵皆得立教也。思即法塵。皆得假立名等三種。亦是
0545a14: 不相應。攝此三法故。以眾生機。欲對待故假。
0545a15: 補遺　玄談云。但能顯義理。一切諸法。皆為教體。
0545a16: 聲能顯義聲名為教。六塵顯義。六塵皆教。又楞伽
0545a17: 經云。大慧如汝所說。有言說故。有諸法者。此論則
0545a18: 壞非一切佛土。皆有言說。言說者。假安立耳。或有
0545a19: 佛土。瞬視顯法。或復揚眉。或動目睛。或示微笑。嚬
0545a20: 呻謦欬憶念動搖。以如是等。而顯於法。如香積世
0545a21: 界香飯。而顯三昧。極樂國土。聽風柯。而正念成。
0545a22: 絲竹。可以傳心。目擊以之存道故。非定由言說。而
0545a23: 有諸法也。
0545a24: △三傍破執隨眠等二初正破二初敘執。
0545b01: 有執隨眠異心心所是不相應行蘊所攝。
0545b02: 音義　宗輪論云。謂化地部。說隨眠非心。亦非心
0545b03: 所。亦無所緣。與現纏異纏即。煩惱。現行故名現纏。瑜伽云。一切煩惱。皆有其
0545b04: 纏。由現行者。悉名纏故。隨眠自性心。不相應。現纏自性心相
0545b05: 應故。即是此執。
0545b06: 補遺　隨者俱生義。眠者種子義。謂煩惱種子。隨
0545b07: 逐有情眠。伏藏識。或隨增過。故名隨眠。即彼第八
0545b08: 識相分。且即為第八執持。而餘乘以為不與六現
0545b09: 識相應故。執為亦是不相應行攝。
0545b10: △次破斥。
0545b11: 彼亦非理名貪等故如現貪等非不相應。
0545b12: 補遺　貪等種子。名貪等故即如貪等現行定與
0545b13: 染心相應。豈得名為不相應行耶。瑜伽第八十九
0545b14: 卷云。煩惱品所有麤重。隨附依身。說名隨眠。能為
0545b15: 種子生起一切煩惱纏故。當知此復建立七種。由
0545b16: 未離欲品差別故。建貪嗔恚隨眠。由已巳離欲品差
0545b17: 別。建立有貪隨眠。由二俱品差別故。建立慢無明
0545b18: 見疑隨眠。如是總攝一切煩惱文。量云。所執隨眠
0545b19: 是有法。非不相應宗。名貪等故因。如現貪等喻。
0545b20: △次例餘。
0545b21: 執別有餘不相應行准前理趣皆應遮止。
0545b22: 補遺　例破。餘之十種。謂流轉定異相應勢速次
0545b23: 第時方數。和合性。不和合性義如開蒙中釋。准前所破十
0545b24: 四法之理趣。遮止異色心等。有實自性。上破不相
0545c01: 應行法竟。
0545c02: △三破無為法二初正破實有二初依理總非。
0545c03: 諸無為法離色心等決定實有理不可得。
0545c04: 合響　諸無為。謂空。擇滅。非擇滅三種。餘乘執
0545c05: 此離色心等。實有自性。今論主。據理總非。
0545c06: △次約義別破二初正破二初例有為總破二初
0545c07: 例破離色心等定有無為。
0545c08: 且定有法略有三種至故不可執無為定有。
0545c09: 合響　將破無為。先舉有為作能例。宗鏡第五十
0545c10: 八卷釋云。如色心等者。即是五識身他心智境知他
0545c11: 心法。名他心智。謂色等五塵。及心心所。此約總聚不別分
0545c12: 別。此何識境現量所知。非境所知。如瓶衣等者。此
0545c13: 雖現見受用。而非現量所緣是假法故。但是現世
0545c14: 所受用物。問此中緣瓶衣等心。是何量收。答非量
0545c15: 收。不親緣得法自體故。非比度故。是非量所收。如
0545c16: 眼耳等者。此五色根。非現量得。亦非現世人所知。
0545c17: 有此眼耳等。各由彼彼有發識用比。知是有證知
0545c18: 者。證成道理也。以現見果。比有因故。果謂所生心
0545c19: 心所法。比量知有諸淨色根。此非現量他心智知。
0545c20: 大乘第八識境。亦現量得。除佛已巳外。共許為論非
0545c21: 世共悉。是故但言比知是有文。無為下正例可知。
0545c22: △次立量顯無為即色心實性。
0545c23: 然諸無為所知性故至離色心等實無為性。
0545c24: 音義　無為是聖智所知之境。亦是色心等。二空
0546a01: 所顯性故。應知即是色心真性。量云。諸無為是有
0546a02: 法。不應下宗。因云所知性故。或色心等所顯性故。
0546a03: 喻如色心等。
0546a04: △次約一多別破二初總徵。
0546a05: 又空等一為多。
0546a06: △次別釋二初破體一二初破空。
0546a07: 若體是一一切處至有應相雜無應不。
0546a08: 合響　初句牒所計。一切下約容破體一。謂
0546a09: 空體若是一。彼一切處。空體。能容受色等
0546a10: 法故。則所合空。應隨能合諸法。而成多體。何以
0546a11: 故。一所合處。餘不合故。如一方器所合。空處餘圓
0546a12: 器等。不能合此方器中空。則餘圓器等。各自有空
0546a13: 合。寧不成多。不爾謂非一合。餘不合者。則此諸法。
0546a14: 應互相。如空與方器合。餘圓等器。應皆在。方
0546a15: 中圓等器。合其義亦然。既云非一。合餘不合。理應
0546a16: 爾故。若謂下破轉救。若謂空不與法合。應非容
0546a17: 受。如擇滅等。尚非空。說何體一。量云。空應非
0546a18: 容受。不與法合故。如餘無為。又色等下。約有無二
0546a19: 義詰破。若謂有則色空混而相雜。無則色空離而
0546a20: 不。云何體一。
0546a21: △次破餘二。
0546a22: 一部一品結法斷時至執彼體一理應爾故。
0546a23: 音義　部謂部分。即見部修部等。品謂品類。即上
0546a24: 中下等。由智簡擇滅諸結使。名曰擇滅。若執體一
0546b01: 故。得一部一品。擇滅應得餘部餘品。擇滅不由簡
0546b02: 擇。緣闕所顯。名非擇滅。若執體一。則一法緣。闕得
0546b03: 不生時。應於一切。得非擇滅。
0546b04: △次破體多。
0546b05: 若體是多便有品類至無為空又應多容受。
0546b06: 音義　初總破三種。空下別破空無為。
0546b07: △次例餘二初准前例破。
0546b08: 餘部所執離心心所實有無為准前應破。
0546b09: 合響　華嚴鈔二十一之一云小乘多說三種者。
0546b10: 即俱舍等論云。無漏謂道諦。及三種無為。謂空
0546b11: 二滅此即前所破。而言多者。分別論有四。一空。二非
0546b12: 擇滅。三想受滅。四真如。大眾部說九無為。謂三及
0546b13: 四空緣起支性。聖道支性。化地部。亦九三外。加不
0546b14: 動三性道支緣起即此中所破。
0546b15: △次立此量破。
0546b16: 又諸無為許無因果故應如兔角非異心等有。
0546b17: △次顯示正義三初總標。
0546b18: 然契經說有空等諸無為法略有二種。
0546b19: 補遺　瑜伽云。無生滅。不繫屬因緣。是名無為。會
0546b20: 玄第十卷云。略有四釋。一不生不滅。簡四相故。二
0546b21: 無去無來。非三世故。三無彼無此。皆離自他故。四
0546b22: 無得無失。不增減故。即顯無為。離此四種。無造作
0546b23: 故。名曰無為。或簡有為。名曰無為。
0546b24: △次別釋二初依識變假施設有。
0546c01: 一依識變假施設有至無有變易假說為常。
0546c02: 合響　初標。謂曾下釋。曾聞說等者。謂於佛菩薩
0546c03: 處。聞得空等六種無為之名。隨聞分別。有空
0546c04: 等相。從始發心乃至地前。以有漏心數數熏習力
0546c05: 故。心等生時。變現似空等無為相。或地上菩薩
0546c06: 根本智。證真如已巳。於後得智。變現似空等相故。
0546c07: 有漏無漏。皆依識變。此所下釋是假有。宗鏡第五
0546c08: 十八卷云。此無本質。唯心所變。如極微等。變似空
0546c09: 等相。現出體者。大乘但約心變相分。假說有空
0546c10: 故。非離心外有空也。問若說識變相分。說是無為
0546c11: 者。即相狀之相。隨識而為何成無為耶。答此說是
0546c12: 識變。假說是無為。其實非是無為。無為是常住法
0546c13: 故。今此依無為體者。但取隨識。獨影相分為體。以
0546c14: 前後相似。無有變易。唯有一類空等相故。假說無
0546c15: 為此六無為地前菩薩識變。即是有漏。若地上後
0546c16: 得智變。即是無漏。
0546c17: △次依法性假施設有二初示法性名。
0546c18: 二依法性假施設有至是法真理故名法性。
0546c19: 音義　初標。謂空下釋。法性者。法謂差別色心等
0546c20: 法。性謂彼法所依體性。即二空所顯真如。遠離有
0546c21: 無一異等執。是法真理。名為法性。
0546c22: △次出無為體。
0546c23: 離諸障礙故名空至有實常法名曰真如。
0546c24: 音義　一空無為。離一切色心諸法障礙。所顯
0547a01: 真理。二擇滅無為。由無漏智。起簡擇滅諸障染。所
0547a02: 顯真理。三非擇滅無為。有法不由擇力。起無漏智
0547a03: 簡擇而本性淨。即自性清淨。是或有為法緣闕。不
0547a04: 具得不生時。即清淨理。顯此二義。名非擇滅無為。
0547a05: 四不動無為。第四淨慮。離三災八難憂苦喜樂。尋伺出息入息。
0547a06: 苦樂頓捨所顯真理。五想受滅無為。從第四禪以
0547a07: 上。至無所有處已巳來。捨受不行。并麤想亦無。顯得
0547a08: 真。如此五下出體。謂五種無為。皆是真如真如體
0547a09: 外更無別。出六種。無為。各皆依真如實德。真如下
0547a10: 明真如無為。此五無為。依真如上。假立空等。而
0547a11: 真如體。非如非不如。故真如名亦是假立。譬如有
0547a12: 蟲。名曰食油。假名食油。不稱體故。真如亦爾。遮撥
0547a13: 下約義釋名。清涼云。真如亦是假者。不得體故。遮
0547a14: 空見者。說如為有遮。小乘中化地部等。執定實有。
0547a15: 故說為空空其情執。非言無為體即空也不空真如體也。勿謂
0547a16: 幻者。簡計幻揀依他。即顯真如。是圓成實。
0547a17: 以無妄顛倒法故名真如也。不同下。結異餘宗。
0547a18: 合響　不由擇力等者。華嚴鈔釋云。論存二義。初
0547a19: 義異小緣闕者。俱舍論云。畢究礙當生。別得非擇
0547a20: 滅。當生者。當來生法。緣會則生。緣闕不生。於不生
0547a21: 時。得非擇滅。此非擇滅。礙當生法。令永不起名畢
0547a22: 竟。礙別得者。謂非擇滅。有實體性。緣闕位中。起別
0547a23: 得故。非擇滅得不因擇滅。但由緣闕。名非擇滅。論
0547a24: 指事明云。如眼與意專一色時。餘色聲香味觸等。
0547b01: 謝緣彼境界。五識身等。住未來世。畢竟不生。由彼
0547b02: 不能緣。過去境。緣不具故。得非擇滅。觸等者。等取
0547b03: 法中有與能緣。同時為所緣境者。如他心智。所緣
0547b04: 境是也。
0547b05: △三結示。
0547b06: 故諸無為非定實有。
0547b07: △次立量以顯唯識二初雙顯二取是相見分。
0547b08: 外道餘乘所執諸法至是能取故如緣此覺。
0547b09: 合響　前文破外道餘乘所執。實我已巳竟。總立二
0547b10: 量。顯實我與我見。是相見分。今已巳廣破所執實法
0547b11: 竟。亦總立二量。顯二取是唯識。初量明所執實法。
0547b12: 離心無體。但是內心所取相分。次量明能取彼法
0547b13: 之覺。秪是內心能取見分。亦不緣所執實法。以能
0547b14: 取見分。自有相分。為所緣故。如緣內境之見分也。
0547b15: 立量如文。
0547b16: △次結示唯識亦是假說。
0547b17: 諸心心所依他起故至如執外境亦是法執。
0547b18: 合響　宗鏡第八十四卷。引唯識鈔問云。內心唯
0547b19: 識者。為是真實有。為非真實有耶。答論云。諸心心
0547b20: 所前陳也依他起故因也。亦如幻事喻也。非真實有法也。問
0547b21: 若爾心境。都無差別。何故乃說唯有識耶。答為遣
0547b22: 外道等。心心所外執實有境故。假說唯有識。非唯
0547b23: 識言。便有實識文。開蒙外難云。破我說色色等即
0547b24: 空。破色說識。識性亦空。答識性不空。問何偏不空。
0547c01: 答非所執故。問若執識實。復說何破。答執識實有。
0547c02: 即是法執。至如唯識。亦是法故。何以故。若執依圓。
0547c03: 是有還同計之無文。
0547c04: △三結屬法執俱分三初標列。
0547c05: 然諸法執略有二種一者俱生二者分別。
0547c06: 補遺　此例前我執分科。釋意同前。但我執與法
0547c07: 執有異耳。
0547c08: △次別釋二初俱生法執三初釋總名。
0547c09: 俱生法執無始時來至任運而轉故名俱生。
0547c10: △次釋別相。
0547c11: 此復二種一常相續至起自心相執為實法。
0547c12: △三明斷位。
0547c13: 此二法執細故難斷至勝法空觀方能除滅。
0547c14: △次分別法執三初釋總名。
0547c15: 分別法執亦由現在至然後方起故名分別。
0547c16: △次釋別相。
0547c17: 唯在第六意識中有至分別計度執為實法。
0547c18: △三明斷位。
0547c19: 此二法執麤故易斷至法空真如即能除滅。
0547c20: △三結判二初正判二初判相質有無二初判定
0547c21: 有無。
0547c22: 如是所說一切法執至自心內法一切皆有。
0547c23: △次結成前義。
0547c24: 是故法執皆緣自心所現似法執為實有。
0548a01: △次判依有無。
0548a02: 然似法相從緣生故至妄計度故決定非有。
0548a03: △次引證。
0548a04: 故世尊說慈氏當知至依他起性如幻事等。
0548a05: △次結示心外境非所緣二初明離識我法非所
0548a06: 緣緣。
0548a07: 如是外道餘乘所執至緣用必依實有體故。
0548a08: 補遺　此下別立比量。總我法二執。皆不離識。
0548a09: 緣用所依。唯識變起。必有實體。以通二變三境故。
0548a10: 離識我法隨情計。如龜毛等。無有實體。故非所
0548a11: 緣。
0548a12: △次明自心外蘊非所緣緣二初簡異聚王所。
0548a13: 現在彼聚心心所法至如非所緣他聚攝故。
0548a14: 合響　現在觸緣。必有同時一聚心心所法。相應
0548a15: 現起。故名為聚。彼此聚者。若有漏位中。唯指第六
0548a16: 識為此。餘七識聚為彼。以第六能通緣餘七。餘七
0548a17: 不能通緣。如第六故。若無漏位中。即八識互為彼
0548a18: 此。以有互緣義故。所以如此。簡者以顯依他起。有
0548a19: 體王所。尚須自聚識上。托質變相。為親所緣緣。況
0548a20: 計無體法。而可得為所緣緣耶。如非所緣者。如
0548a21: 色非耳所緣。聲非眼所緣也。立量如文。
0548a22: △次簡同聚心所。
0548a23: 同聚心所亦非親所緣自體異故如餘非所取。
0548a24: 合響　謂不但彼聚王所。非此聚識親所緣。即一
0548b01: 識同聚心所。亦非同聚心王親所緣。以王與所。自
0548b02: 體異故。必各仗心王為本質。自變相分。為親所緣。
0548b03: 如受決不親緣想也。立量如文。
0548b04: 補遺　初簡去外色等。次簡去異聚心心所。三簡
0548b05: 去同聚心所皆非親所緣。以見心心所法。定有親
0548b06: 所緣。是唯識所現。
0548b07: △三總結證成。
0548b08: 由此應知實無外境至擾濁心故似彼而轉。
0548b09: 補遺　初結示。是故下引密嚴經偈。初二句。證無
0548b10: 實我法。次二句。證有似外境。問外境實無。何由內
0548b11: 識似外境生。答由彼無始習氣。擾濁其心故。內識
0548b12: 變似彼境而轉。
0548b14: 有作是難若無離識至如何說心似外境轉。
0548b15: 合響　先法說。由前廣破實我實法是無。聖教所
0548b16: 說似我似法是有故。外人難云。若實我法既無。聖
0548b17: 教假說我法。亦應不可得。所以者何。謂假必依真
0548b18: 事似事共法而立。以有真似。及真似共相。方可假
0548b19: 說故。真事指實我法。似事指似我法。共法指二種
0548b20: 我法上。軌持主宰二義。意顯假說。必依實似。何得
0548b21: 全言。實我法是無。似我法是有耶。如有下次喻明
0548b22: 真火似火。喻實法似法。猛赤法。喻二法上共有軌
0548b23: 持義。假說牛等者。例上應有真牛似牛。及愚勇法。
0548b24: 真牛似牛。喻實我似我。愚勇法。喻二我上共有主
0548c01: 宰義。謂依此三事。然後可假說。此人為火為牛等
0548c02: 也。我法下。合法結成難意。謂如上法喻。明知假必
0548c03: 依真。今既不許有實我實法。從何而說假我假法。
0548c04: 假說既無。似亦不成。如何說言心似外境轉耶。如
0548c05: 開蒙外家問云。外境既無。何有所似。不可牛毛反
0548c06: 似龜毛也。
0548c07: △次釋二初正釋外難二初總破法喻。
0548c08: 彼難非理離識我法至假說火等俱不成故。
0548c09: 合響　初句總非。離識。下直破真事。以彼真事。指
0548c10: 所執實我法故。開蒙云。汝之真火已巳破成非。何勞
0548c11: 再舉。依類下略破假依類實。前難文云。真似此言
0548c12: 類實者何也。由外人所說真似名。雖與大乘同。
0548c13: 而義意別大乘所謂似者。如開蒙云。以內似外
0548c14: 以有似無。外人不達。謂有兩法並立以此似彼說
0548c15: 名為似者此秪可云類。不得稱似。故論主。就彼之
0548c16: 意。以類字代之。又彼言真者。據大乘意。於俗諦中。
0548c17: 無可言真。即欲說之。但可指諸法自相。如下文云。
0548c18: 真謂自相。外人不達。以實為真。本非是真。秪可言
0548c19: 實。故論主就彼之意。以實字代之。此中破意。謂不
0548c20: 但實我實法已巳破成非。不應復舉。即汝所說。依類
0548c21: 依實。假說火等。義亦不成。
0548c22: △次別破法喻二初破喻二初破依類假說三初
0548c23: 正破。
0548c24: 依類假說理且不成至應亦於水等假說火等名。
0549a01: 補遺　此約火德。非類有破猛。以火性言赤。以火
0549a02: 色言轉生。成熟化有為無是火之德。意謂火之猛
0549a03: 性赤色。類火人有之。火之轉生。成熟化有為無之
0549a04: 德。非類火人有。是故猛赤類有德則不共若無共
0549a05: 德。而可假說彼人為火。則應於水。亦可假說為火
0549a06: 耶。
0549a07: △次遮救。
0549a08: 若謂猛等雖非類德至現見亦有互相離故。
0549a09: 音義　先牒救云。猛赤之德。雖非類有。然人之色
0549a10: 赤者性必猛。性猛者色必赤。有似乎火故。可於人
0549a11: 假說如火。此亦下破人之猛赤。亦有互離。現見有
0549a12: 人猛而不赤者。亦有赤而不猛者。
0549a13: △三結破。
0549a14: 類既無德又互相離至故知假說不依類成。
0549a15: 音義　無德互離。而可假說。故知假說。不依於類。
0549a16: △次破依實假說三初正破。
0549a17: 依實假說理亦不成至無共假說有過同前。
0549a18: 合響　此約火德非共有破。以猛赤之德。人之與
0549a19: 火。而不共有。謂猛赤在火在人。其體不同。以其所
0549a20: 依無情有情各別異故。若無共德。而假說火人者。
0549a21: 則應於水。可以假說火等。問類實俱約無共德破。
0549a22: 有何差別。答前約無火德。破依類明似火。人但有
0549a23: 相似猛赤。然不能似火。有能燒之用。故云非類有。
0549a24: 今約無共德。破依實明似火。人雖有猛赤。然不同
0549b01: 火一體。有能燒之用。故非共有。約法雖同。其義各
0549b02: 別。
0549b03: △次遮救。
0549b04: 若謂人火德相似故至說火在人非在德故。
0549b05: 音義　先牒救。理亦下破假說火。人應依體立。非
0549b06: 在於德。那依似德。而假說耶。
0549b07: △三結破。
0549b08: 由此假說不依實成。
0549b09: △次破法二初正破假說依真。
0549b10: 又假必依真事立者至故知假說不依真事。
0549b11: 補遺　此約大乘宗中自共相。破彼假必依真。先
0549b12: 標斥。真謂下釋。真謂自相者。即諸法自體相。如地
0549b13: 之堅相。水之濕相。火之煖相。風之動相等。唯身識
0549b14: 現量證知。非名言所得故。假智及詮。俱非其境。假
0549b15: 智者。即作行解。有分別心。詮者。謂心上解心名句
0549b16: 文。及聲上解心名句文。不得自相等者。正顯假不
0549b17: 依真。唯依共相而轉。言共相者。此以名下所詮之
0549b18: 義。名共相。會玄云。共相是法自體上義。更無別體。
0549b19: 如言火遮非火等。此義即通一切火上。故言共相。
0549b20: 得其義也。若法體性。言說所及。假智所緣。是為共
0549b21: 相言說。若著自相者。說火之時。火應燒口。火以燒
0549b22: 物。為自相故。緣亦如是。緣火之時。火應燒心。今不
0549b23: 燒心及燒口者。明緣及說。俱得共相。此是第六意
0549b24: 識。隨五識後起。緣此智故。發言語等。但是所緣所
0549c01: 說法之共相。非彼自相。亦非下遮轉救。恐彼救云。
0549c02: 我宗離大乘所謂自相之外。別有自相名真。為假
0549c03: 所依故。遮云。亦非離此有別方便。施設自相。為假
0549c04: 所依。然假下釋明假不依真之義結成。然假智詮。
0549c05: 必依意言聲相而起。聲不及處。此假智詮。便不轉
0549c06: 也筆削云。意言分別者。意言即分別也。形口曰言。在意曰分別。以所分別與所言同。故云意言。夫人發
0549c07: 言。皆意中之事。聲不及處。即是自相義。能詮謂言及智。所詮謂境與
0549c08: 義。此二俱非法之自相。故知假說不依真立。
0549c09: △次結申假說正義。
0549c10: 由此但依似事而轉至故不可說假必依真。
0549c11: 音義　似事即共相也。似謂增益者。謂現量智了
0549c12: 自相已巳。於後剎那。起分別意識。有此分別。變現影
0549c13: 像。此是增益。非實有相。如人照鏡。形之與影。宛然
0549c14: 二人。是增益義。聲依此似相而轉。不依自相。故不
0549c15: 可說假必依真。
0549c16: 補遺　開蒙。問共相何境。答比量之境。問何以故。
0549c17: 答作情解等。不稱本法故。問緣共相心。不稱本法。
0549c18: 應是法執。答此稱影像。若法執不稱影像。問不稱
0549c19: 影像。是非量否。答隨所度境。不謬解故。非量謬解
0549c20: 文。似謂增益者。此稱影像之比量共相境也。非實
0549c21: 有相者。不稱本法。非現量自相境也。
0549c22: △三結難非理。
0549c23: 是故彼難不應正理。
0549c24: △次示假說意。
0550a01: 然依識變對遣妄執至於識所變假說我法名。
0550a02: 合響　問既依識變。何不直言唯識。而乃假說似
0550a03: 我法耶。答然依識變。秪是唯識。只為對遣外道餘
0550a04: 乘妄執。心外實有我法故。假說我法言。豈可謂之
0550a05: 依真立假乎。近結當文。遠則通結前文。由假說我
0550a06: 法所變三句頌也。引證可知。
0550a07: △次釋後三句能變二初結前標數。
0550a08: 識所變相雖無量種而能變識類則有三。
0550a09: 音義　初結前。而能下標類數。謂能變識。雖則有
0550a10: 八。約類而言。唯有三種。
0550a11: △次釋通別名二初釋三類別名。
0550a12: 一謂異熟即第八識至及言顯六合為一種。
0550a13: 合響　梵音毗播迦。此云異熟。開蒙。問異熟何義。
0550a14: 答有三義。謂變異而熟。異時而熟。異類而熟。具此
0550a15: 三義。故名異熟。問變異而熟。答種變異時。果方熟
0550a16: 故。問異時而熟。答造因果熟。定異時故。問異類而
0550a17: 熟。答因通善惡。果唯無記。因果性異。名異類熟文。
0550a18: 言多異熟性者。此第八識。隨先業轉。不待現緣。名
0550a19: 異熟性。不同第七全無。前六唯有一分。故名為多。
0550a20: 恒審思量者。謂前五不恒不審。第六審而不恒。第
0550a21: 八恒而不審。唯此第七。於已巳轉依未轉依位。恒審
0550a22: 思量我無我相故。了境相麤者。謂諸識雖俱了境。
0550a23: 而七八相見。甚微細故。慈恩云。了別別境及麤顯
0550a24: 境。唯前六故。宗鏡云。具四義名麤。一易可了知。乃
0550b01: 至兒童亦知。二共許有。即三乘共許。三行相麤。為
0550b02: 了別行相顯故。四所緣麤。即五塵是麤境。及即兼
0550b03: 統之義。顯前六種。總合為一了別境識也。
0550b04: △次釋能變通名二初總標。
0550b05: 此三皆名能名能變識者能變有二種。
0550b06: △次別釋二初釋因能變。
0550b07: 一因能變謂第八識至有漏善惡熏令生長。
0550b08: 合響　先標。謂第八識中。二因習氣。是因能變。即
0550b09: 能感異熟果。諸業習氣。及等流果。二取習氣也。華
0550b10: 嚴鈔釋云。種子生現行。名因習氣。等流下釋等流
0550b11: 習氣。即七識三性種子。各生自現。唯除第八。不能
0550b12: 熏故。熏令生長者。謂未生時。由前七識三性現行
0550b13: 熏故令生。已巳生者。復由熏令增長成熟。異熟習氣。
0550b14: 唯除第七及無記者。非異熟因故。謂由前六識中。
0550b15: 造有漏善惡業。熏令生長。名異熟習氣。前是因緣。
0550b16: 此增上緣。開蒙。問因能變義。答謂二因種子。轉變
0550b17: 生果。名因能變。
0550b18: △次釋果能變二初總明。
0550b19: 二果能變謂前二種習氣力故有八識生現種種相。
0550b20: 合響　華嚴鈔釋云。即前二因。所生現果。謂有緣
0550b21: 法。能變現者名果。能變種種相者。即八識相應心
0550b22: 所相見分等。
0550b23: 補遺　因能變。約轉變言。種子生現行。名因習氣。
0550b24: 果能變。約變現言。唯現心等。能起見相。故云有八
0550c01: 識生現種種相。開蒙云。即前二因所生果。其自證
0550c02: 分。能變現生相見二分。名果能變。
0550c03: △次別釋二初等流果。
0550c04: 等流習氣為因緣故至名等流果果似因故。
0550c05: 合響　體謂內二分。相謂外二分。差別者。謂八識
0550c06: 現行體相。各從自種子生。而不亂故。宗鏡第七十
0550c07: 一卷云。等流果者。等謂平等。流謂流類。如第八識
0550c08: 中三性種子。各生三性現行果。果與因性同故。即
0550c09: 心種子生心現行。色種子生色現行。有漏種生有
0550c10: 漏現行。無漏種生無漏現行文。此是一切法親因
0550c11: 緣也。
0550c12: △次異熟果二初正釋。
0550c13: 異熟習氣為增上緣至名異熟果果異因故。
0550c14: 音義　引業者。謂業有力。能引總報第八識者。滿
0550c15: 業者。謂業無力。唯感前六識中。一分無記。酬於業
0550c16: 者。如持五戒招得人身。是總報引業。由於因中。有
0550c17: 嗔忍等。於人總報。而有妍。名別報滿業。第八識
0550c18: 者。是總報主。酬前引業。又恒相續。是真異熟。前六
0550c19: 轉識。無記性者。乃是別報。酬滿業者。有間斷故。不
0550c20: 名異熟。從真異熟起。名異熟生。此二總得名異熟
0550c21: 果。由善惡招。體是無記。果異因故。名為異熟。此即
0550c22: 異性而熟。名為異熟也。
0550c23: 合響　異熟增上緣等者。會玄第十卷。引古疏云。
0550c24: 勝業名引。引餘果生故。報亦名引。引餘果故。成滿
0551a01: 果事名滿。因果皆有滿義。引業能招第八識。名真
0551a02: 異熟。恒相續故名真。因通善惡。果唯無記。故名異
0551a03: 熟。滿業能招前六識中。極劣無記。名異熟生。有間
0551a04: 斷故。問明品鈔云。能招第八。引異熟果。故名引業。
0551a05: 能招前六。滿異熟果。名為滿業。然其引業能造之
0551a06: 思。要是第六意識所起。若其滿業。能造之思。從五
0551a07: 識起。故此引業亦名總報業。滿業亦名別業。又引
0551a08: 業如師作模。滿業如弟子填彩文。又宗鏡第五
0551a09: 十卷云。異熟識者。此是善惡業果位。以善惡業為
0551a10: 因。即招感得此引果故。前世業為因。因是善惡。今
0551a11: 世感第八識。是無記異熟。即果異於因。故名異熟。
0551a12: 問第八真異熟識。如何名引果。答謂善惡業為能
0551a13: 引。第八為所引。是能引家之果。故名引果。故是總
0551a14: 報主。前六識名為滿果。有一分善惡別報來滿故。
0551a15: 此滿業所招。名異熟生。非真異熟也文。
0551a16: △次簡異。
0551a17: 此中且說我愛執藏至名為異熟非謂一切。
0551a18: 合響　釋中。雖有異熟及異熟生。名異熟果。然頌
0551a19: 中且說。我愛執藏。第八能變果識。非通前六異熟
0551a20: 生。故云非謂一切。△初一頌半。略答外難略標識
0551a21: 相竟。
0551a22: △次二十三頌半廣明識相顯前頌意二初十四
0551a23: 行半頌明三能變相二初廣釋三能變相三初初
0551a24: 能變相三初末論設問。
0551b01: 雖已巳略說能變三名至且初能變其相云何。
0551b02: △次舉本頌答。
0551b03: 頌曰初阿賴耶識至恒轉如暴流阿羅漢位捨。
0551b04: 開蒙。問初能變識。有幾門解。答有十二門。一自相
0551b05: 門初阿賴耶識。二果相門異熟。三因相門一切種四不可知
0551b06: 門不可知。五所緣門執受處。六行相門了。七相應門常與
0551b07: 至相應。八受俱門唯捨受。九三性門是無覆無記。十心所例
0551b08: 王門觸等亦如是十一因果法喻門恒轉如暴流。十二伏斷
0551b09: 位次門阿羅漢位捨。
0551b10: △三末論釋成二初正釋頌文八初自相等三門
0551b11: 二初正釋三門二初別釋三初自相門。
0551b12: 論曰初能變識大小乘教至藏初過重是故偏說。
0551b13: 補遺　大乘教。謂阿毗達摩等。小乘教。謂增一阿
0551b14: 含等。阿賴耶。此云藏。具三藏義故。謂與下轉釋。圓
0551b15: 覺小鈔卷四下釋云。與雜染互為緣者。此解能所
0551b16: 藏義。諸有漏法。皆名雜染。謂能持染種。種名所藏。
0551b17: 此識為能藏。是雜染法所熏所依處故。又染法為
0551b18: 能藏。此識為所藏。有情執為自內我者。此解執藏
0551b19: 義。有情謂染第七識。即有能愛之心。為有情。此唯
0551b20: 煩惱障義。非所知障。不爾無學應有此名。此不別
0551b21: 執為我所。及與他我。名為自內我。此即正解阿賴
0551b22: 耶義。義雖具三。正以執藏為名。此即下結示自相。
0551b23: 謂即此三藏是識自相。自相者。自體相也。問與雜
0551b24: 染互為緣者。說為能藏。即是因義。亦為所藏。即是
0551c01: 果義。因果之外。豈更有自體相耶。故答云。攝持因
0551c02: 果。為自相故。自相是總。因果是別。攝持別相。為自
0551c03: 體故。攝是包含義。持是依持義。問若爾自相應是
0551c04: 假有。答不然。若條然因果兩相。合之為自相。自相
0551c05: 可成假。既離自相。無別因果相。因果相即自體之
0551c06: 上別說。故非假也。此識下釋妨。問此識有三位一我
0551c07: 愛執藏位。二善惡因果位。三相續執持位。何故三能變中舉異熟。於此
0551c08: 釋中反舉藏之名耶。故云此識自相分位雖多。此
0551c09: 中先安阿賴耶名者。以是最初捨故。又執藏之義。
0551c10: 過失最重。故偏說之藏初者。初捨故。小乘第四果大乘第八地。先捨阿賴耶名。
0551c11: 此識自相分位雖多者。瑜伽論云。第八識自相有
0551c12: 八。一依止執受相。二最初生起相。三有明了性相。
0551c13: 四有種子性相。五業用差別相。六身受差別相。七
0551c14: 處無心定相。八命終時分相。
0551c15: △二果相門。
0551c16: 此是能引諸界趣生至異熟實不共故偏說之。
0551c17: 合響　此是能引等者。謂善不善業是能引。能引
0551c18: 三界五趣四生之異熟果故。即此第八異熟識。是
0551c19: 所引。離此下正顯。唯此為界趣生。真異熟果。故云
0551c20: 離此云云。此即下結示果相。此識下簡異多位種。
0551c21: 小鈔云。異熟是善惡業果位。從無始來。至於等覺。
0551c22: 因位最寬。多種者。宗鏡第五十一卷云。望自種子。
0551c23: 是等流果。望作意等心所。是士用果。望第七識。為
0551c24: 增上果。望善惡因。即異熟果。第八雖具四果。然前
0552a01: 三果。諸識皆有。唯此真異熟果。餘識所無。故云不
0552a02: 共偏說也。
0552a03: △三因相門。
0552a04: 此能執持諸法種子至持種不共是故偏說。
0552a05: 合響　染淨諸法種子。此第八能持不失。名為一
0552a06: 切種識。餘法者。謂餘色心等法。或有間轉。或無實
0552a07: 體。故離第八。餘能持種不可得故。此識下簡異。因
0552a08: 相多種者。宗鏡第五十一卷云。能持種子義邊。是
0552a09: 持種因。若因望種子。俱時而有。即俱有因。若自類
0552a10: 種子。前後相引。即同類因。若望同時心所等。即相
0552a11: 應因文。第八雖具四因。餘之三因諸識共有。唯持
0552a12: 種因。局在此識。故云不共偏說。
0552a13: △次總結。
0552a14: 初能變識體相雖多略說唯有如是三相。
0552a15: △次重明因相三初標。
0552a16: 一切種相應更分別。
0552a17: 補遺　三相門中。唯種子相。在於因位。義相難知
0552a18: 故。特標種相。更分別之。
0552a19: △次釋四初明種子相二初正釋二初正示種相。
0552a20: 此中何法名為種子至體用因果理應爾故。
0552a21: 補遺　此中者。即本識中也。初句徵。謂本下。正出
0552a22: 種相。親生自果者。以見條然不紊亂之義。如眼識
0552a23: 種親生眼識現。耳識種。鼻識種。親生耳識鼻識現
0552a24: 等。功能者。種有生果作用名功能。差別者。顯此種
0552b01: 子非止一種。色心等種。生色心等現。定差別故。轉
0552b02: 識論云。所餘七識種子。能生自類無量諸法。此
0552b03: 與本識下。宗鏡第四十七卷釋云。本識是體。種子
0552b04: 是用。種子是因。所生是果。此之二法。理應如是。不
0552b05: 一不異。本識望種。於出體中。攝相歸性攝種子之相。歸於本
0552b06: 識體性。以本識是無記故。攝相歸性。亦屬無記。故皆無記。種從現行。望於
0552b07: 本識。相種子用現行別論。故通三性。若即是一。不可說
0552b08: 為有因果法。有體用法。若一向異。應麥等能生
0552b09: 荳等。以許因果一向異故。不爾法滅應方有用。以
0552b10: 許體用一向異故。體用相似。氣勢必同。因果相似。
0552b11: 功能狀貌。可相隨順。非一向異。宗鏡第四十八卷。
0552b12: 問種子與阿賴耶識。為一為異。答非一非異。攝論
0552b13: 云。是不淨品法種子。在阿賴識中。為有別體故異。
0552b14: 為無別體故不異。二俱有失。須明不一不異。此阿
0552b15: 賴識與種子共生。雖有能依所依。不由別體故異。
0552b16: 乃至能是假無體。所是依是實有體。假實和合。異
0552b17: 相難可分別。以無二體故。是故非不一。此識先未
0552b18: 有功能。熏習生後方有功能。故勝於前。譬如麥種。
0552b19: 生於自芽有功能。故說麥是芽種子。麥若陳久。或
0552b20: 為火所損。則失功能。麥相不異。以功能壞故。不名
0552b21: 種子。此識亦爾。若有生一切法功能。由與功能相
0552b22: 應。說名一切種子。此功能若謝無餘。但說名果報
0552b23: 識。非一切種子。是故非不異文。
0552b24: △次明種實有二初正釋。
0552c01: 雖非一異而是實有假法如無非因緣故。
0552c02: 合響　此斷定實有。謂此之種子。雖與本識及所
0552c03: 生果。非一非異。而是有體實法。以是親因緣故。
0552c04: △次釋妨二初難。
0552c05: 此與諸法既非一異應如瓶等是假非實。
0552c06: 補遺　外人難。謂此種子與諸法。既非一異。應如
0552c07: 瓶等。泥團與瓶非一異故則此種子同瓶是假。量
0552c08: 云。此種子是有法。是假非實宗。與諸法既非一異
0552c09: 故因。應如瓶等喻。
0552c10: △次釋二初正釋。
0552c11: 若爾真如應是假有許則便無真勝義諦。
0552c12: 音義　若爾者。牒上難辭。若謂此與諸法。既非一
0552c13: 異。是假非實者。真如亦應是假非實。以真如亦與
0552c14: 諸法非一異故。若許真如是假。便無真勝義諦。若
0552c15: 不許者。此亦應然。
0552c16: △次簡別。
0552c17: 然諸種子唯依世俗說為實有不同真如。
0552c18: 音義　種子實有。依理世俗。不同真如勝義實有。
0552c19: 實有義齊。故可為喻。世俗勝義二諦不同。復須簡
0552c20: 別。
0552c21: △次結判二初判屬相分。
0552c22: 種子雖依第八識體至非餘見分恒取此為境故。
0552c23: 音義　種子乃是本識相分。非餘三分。見分恒緣
0552c24: 此為境故。
0553a01: △次判屬三性二初正判。
0553a02: 諸有漏種與異熟識至善性攝故唯名為善。
0553a03: 音義　宗鏡第四十八卷云。此有漏種。與本第八
0553a04: 識。體無別故。性類是同。唯是無記。若能所生法。皆
0553a05: 通善等三性。謂此種子本能熏現行之因。及後所
0553a06: 生現行之果。皆通三性。故言因果俱善等性。此依
0553a07: 功能差別門說。非依體門性唯無記。此約有漏種
0553a08: 說。若無漏種。非異熟識性所攝。故非無記。體性不
0553a09: 順本識體故。體既不同。不可相即。又性類別。能治
0553a10: 所治漏無漏殊。不可相即。問無漏既不從識。名無
0553a11: 記性。此何為性。答因果俱是善性攝故。唯名為善。
0553a12: 法爾一切無漏之法。順理違生。無惡與無記也。
0553a13: △次釋妨二初難。
0553a14: 若爾何故決擇分說至皆有異熟種子皆異熟生。
0553a15: 補遺　瑜伽第五十七卷。攝決擇分中。問二十二
0553a16: 根。幾有種子異熟。答一切皆有。又問幾是異熟生。
0553a17: 答亦一切。種子所攝。異熟所生。今難意云。若無漏
0553a18: 種。非是異熟識性所攝。何故瑜伽決擇分說二十
0553a19: 二根。一切皆有異熟種子。皆異熟生耶。以未知當
0553a20: 知等。後三根唯無漏故。二十二根。見後第七卷末。
0553a21: △次釋。
0553a22: 雖名異熟而非無記至非無記性所攝異熟。
0553a23: 音義　先直答。謂名雖同。而性是別。依異下轉釋。
0553a24: 初約所依得名。異性相依等者。謂能依無漏種是
0553b01: 善。所依異熟是無記。例如眼識等。依眼等根。識通
0553b02: 三性。根唯無記。豈善眼識等。不許其依無記根耶。
0553b03: 或無下。次約轉變得名。或無漏種。由聞思修熏習
0553b04: 轉變。至成熟位。故名異熟。非無記性所攝異熟也。
0553b05: △次明本新義三初淨月等師唯立本有三初釋
0553b06: 義。
0553b07: 此中有義一切種子至由熏習力但可增長。
0553b08: 音義　有義者。有師立義。謂染淨等種。皆本來有。
0553b09: 不由熏生。但由熏習力故。令本有種子。增長成熟
0553b10: 而已巳。
0553b11: △次引證二初引教。
0553b12: 如契經說一切有情至如是等文誠證非一。
0553b13: 補遺　初引經證。染淨種子。皆本性有。惡叉聚毒
0553b14: 樹果。一苞三子。此喻差別種。一處業生。法爾而有
0553b15: 者。正顯本有種子。非由功力。界即種子差別異名
0553b16: 者。瑜伽卷第十二。又諸種子乃有多種差別之名。
0553b17: 所謂名界。名種性。名因名薩迦耶。名戲論。乃至如
0553b18: 是等類差別。次引論證。由熏長此。亦瑜伽第二卷
0553b19: 中文。諸有情等者。顯種本有。不從熏生。般此云入。
0553b20: 謂有情類。堪入涅槃法者。漏無漏種。一切悉具。不
0553b21: 堪入者。即闕如來緣覺聲聞三種菩提種子。後二
0553b22: 句結。
0553b23: △次引理。
0553b24: 又諸有情既說本有至由熏增長不別熏生。
0553c01: 音義　初證無漏種。五種者。一聲聞。二緣覺。三如
0553c02: 來。四不定。五闡提。謂聖教既說本有五種性別。故
0553c03: 應定有法爾無漏種子。不由熏生。依此建立種性
0553c04: 差別。三無漏根者。即未知當知根。已巳知根。具知根。
0553c05: 有漏下例同。漏種亦爾。
0553c06: 補遺　法爾有種等。瑜伽卷第二卷。此種子隨所
0553c07: 生處。自體之中。餘體種子。皆悉隨逐。是故欲界自
0553c08: 體中。亦有色無色界一切種子。如是色界自體中。
0553c09: 亦有欲界無色界一切種子。無色界自體中。亦有
0553c10: 欲色界一切種子。又云。若於一處有染欲。即說一
0553c11: 切處有染欲。若於一處得離欲。即說一切處得離
0553c12: 欲。是故一一自體中。皆有一切自體種子。
0553c13: △三結示。
0553c14: 如是建立因果不亂。
0553c15: 合響　本識中。本有種子。由諸轉識。熏令增長。則
0553c16: 漏仍熏漏。無漏仍熏無漏。現熏種時。現因種果。種
0553c17: 起現時。種因現果。漏無漏別。如是建立因果不亂。
0553c18: 若許熏生。漏與無漏。設互相熏。因果亂矣。
0553c19: △次難陀等師唯立新熏三初釋義。
0553c20: 有義種子皆熏故生至如麻香氣華熏故生。
0553c21: 音義　初一句。直明新熏。所熏下通妨。問種若新
0553c22: 熏。何故經云無始時來。有種種界。故釋云。能熏所
0553c23: 熏俱無始有。乃從無始熏習成就。種子下。約義明
0553c24: 熏。種子既是習氣異名。故諸種子。必由熏習而生。
0554a01: 如胡麻中香氣。必假華熏。方得香也。量云。種子皆
0554a02: 熏故生。習氣必由熏習有故。如麻香氣。
0554a03: △次引證二初引教。
0554a04: 如契經說諸有情心至外種熏習或有或無。
0554a05: 補遺　內種。謂本識中種。外種。謂麥等種。外種
0554a06: 熏習或有或無者。外種是假。以是第八識中。共中
0554a07: 不共種子所生現行之法。故云或有熏習。以麥
0554a08: 等。自有根種。展轉相傳。故云或無熏習。
0554a09: △次引理二初證有漏。
0554a10: 又名言等三種熏習至故有漏種必藉熏生。
0554a11: 音義　三種習氣。一名言。二有支。三我執。解見後
0554a12: 第八卷。
0554a13: △次證無漏。
0554a14: 無漏種生亦由熏習至是出世心種子性故。
0554a15: 合響　淨法界者。即清淨法界。真如妙理。等流正
0554a16: 法者。即諸佛菩薩。如清淨妙理所說教法。謂此教
0554a17: 法。即詮此清淨法界之正法。非別有所說。故云平
0554a18: 等流類。此句釋成種子由熏生。下句釋成是無漏。
0554a19: △三會違二初會本有五種性別三初標。
0554a20: 有情本來種性差別至但依有障無障建立。
0554a21: 合響　此由初家意。以無漏種子有無。有五性別。
0554a22: 證成定有法爾種子。今通云。五性別者。但依有障
0554a23: 無障建立。何關無漏種子有無耶。
0554a24: △次釋。
0554b01: 如瑜伽說於真如境至即立彼為如來種性。
0554b02: 音義　畢竟者。謂永不可害也。不般涅槃法性者。
0554b03: 謂一闡提。
0554b04: △三結。
0554b05: 故知本來種性差別依障建立非無漏種。
0554b06: △次會地獄成就三根。
0554b07: 所說成就無漏種言依當可生非已巳有體。
0554b08: 補遺　此結顯上義。通上瑜伽論。謂彼論意。依地
0554b09: 獄有情。當來有可生無漏種義。名為成就。非謂地
0554b10: 獄有情。已巳有無漏種體也。
0554b11: △三護法正義新本合論三初正釋二類二初標。
0554b12: 有義種子各有二類。
0554b13: 合響　宗鏡第四十八卷云。若取正義。本有新熏。
0554b14: 合生現行。非有前後。古德解熏種義。諸法雖有新
0554b15: 舊二種。當生現時。或從新生。或從舊生。名為二種。
0554b16: 非為二種於一念中同生一現。若爾即有多種共
0554b17: 生一芽之過。以此准知。色心相分種。同於此文。
0554b18: △次釋二初本有。
0554b19: 一者本有謂無始來至此即名為本性住種。
0554b20: 合響　宗鏡第四十八卷云。一切種子。與第八識
0554b21: 一時而有。從此能生前七現行。古德問。此總未熏
0554b22: 時。此本有從何而生。答謂從無始時來。此身與種
0554b23: 子俱時而有。如外草木等種文。
0554b24: △次始起。
0554c01: 二者始起謂無始來至此即名為習所成種。
0554c02: 音義　現行者。現有三義。一顯現。簡非種子。二現
0554c03: 在。簡非過未。三現有。簡非無法。
0554c04: 補遺　瑜伽論卷第二云。又種子體。無始時來。相
0554c05: 續不絕。性雖無始有之。然由淨不淨業。差別熏發。
0554c06: 望數數取異熟果。說彼為新。
0554c07: △次斥前互闕二初破淨月唯本有二初正破二
0554c08: 初明違理二初約因緣義破不從熏生三初標。
0554c09: 若唯本有轉識不應與阿賴耶為因緣性。
0554c10: 音義　由有新熏。前七與第八為因緣性。若唯本
0554c11: 有。則前七雖是能熏。不應與第八。為因緣性。
0554c12: 合響　開蒙云若唯本有無新熏者。前七王所。具
0554c13: 能熏義。何緣不熏。舉例難云。如水既濕。何不潤物。
0554c14: 若不潤者。恁麼則火應不燒。地應不載。風應不動。
0554c15: 此例無邊。為大失也。
0554c16: △次釋二初引經。
0554c17: 如契經說諸法於識至展轉相生互為因果。
0554c18: 音義　先引文。宗鏡古師釋云。諸法於識藏能攝
0554c19: 藏也。謂與諸識。作二緣性。一為彼種子。二為彼所
0554c20: 依。識於法亦爾。所攝藏也。謂諸轉識。與阿賴耶。亦
0554c21: 為二緣。一於現法長養彼種。二於後法轉攝植彼
0554c22: 種互相生故。此頌下。華嚴鈔云。七熏八種。七是八
0554c23: 因。八含七種。八是七因。故云互為因果。
0554c24: 合響　顯揚論卷第十七。問互為因相。建立云何。
0555a01: 答阿賴耶識。與彼轉識。為二種因。一為種子生因。
0555a02: 二為所依止因。種子生因者。謂諸所有善不善無
0555a03: 記。轉識生時。一切皆因阿賴耶識種子而生。所依
0555a04: 止因者。謂由阿賴耶識。所執色根。為依止故。五識
0555a05: 身轉。非無執受。又由有此識故。得有意根。由此意
0555a06: 根為依止故。意識得生。復次轉識。與阿賴耶識。為
0555a07: 二種因。一於現法中。長養彼種子故。二於後法中。
0555a08: 為彼得生攝植彼種子故。於現法中長養彼種子
0555a09: 者。謂隨依止阿賴耶識。如是如是善不善無記。轉
0555a10: 識生時。於一依止。同生同滅。如是如是熏習此識
0555a11: 即彼三性轉識熏此賴耶。由是因緣故。後彼轉識。善不善無記
0555a12: 性。轉識復增上。轉復熾然。轉復明了。而得生起。於
0555a13: 後法中攝植彼種子者。謂彼熏習種類。能引攝未
0555a14: 來顯識論云。分別識名為攝識。譬如誦經。初一未得。第二誦攝前第一。如是乃至第十誦通利
0555a15: 時。即通攝前九。此即引攝未來攝植彼種之義。即此異熟阿賴耶識。如是
0555a16: 種子因故。依止因故。長養種子攝植種子故。是名
0555a17: 建立阿賴耶識。互為因相。
0555a18: △次引論。
0555a19: 攝大乘說阿賴耶識至又如束蘆互相依住。
0555a20: 音義　宗鏡云。如燈炷束蘆者。舉增上緣。喻因緣
0555a21: 義。如燈炷與。展轉生。內炷生。如種生現。內
0555a22: 燒炷。如現熏種。又如束蘆相依。為俱有因。類顯
0555a23: 二法為喻。喻因緣義。
0555a24: △三結。
0555b01: 唯依此二建立因緣至與阿賴耶有因緣義。
0555b02: 音義　唯依種現互相生義。建立因緣。除此餘法。
0555b03: 非因緣義。若謂種子不由熏生。如何前七與第八。
0555b04: 有因緣義。
0555b05: △次約因緣義破由熏增長。
0555b06: 非熏令長可名因緣勿善惡業與異熟果為因緣故。
0555b07: 音義　由前本有家云。由熏習力。令本有種。但可
0555b08: 增長。即熏增長。可名因緣。故轉識與阿賴耶。有因
0555b09: 緣義。破云。非熏令長。可名因緣。應知熏長。是增上
0555b10: 緣。如善惡業。感異熟果。非因緣故。
0555b11: △次明違教。
0555b12: 又諸聖教說有種子由熏習生皆違彼義。
0555b13: △次結責。
0555b14: 故唯本有理教相違。
0555b16: 正明違理二初斥非二初約有為無漏無因破。
0555b17: 若唯始起有為無漏至善等應為不善等種。
0555b18: 音義　有為無漏者。謂四智菩提清淨法界。乃是
0555b19: 了因所了。可非種生。四智菩提。生因所生。生必有
0555b20: 種。若無本有無漏種子。為因緣故。則不得生應一
0555b21: 切有情。永不成佛。有漏下破救。前始起家救云。聞
0555b22: 淨法界等流正法。所起聞熏習。即此聞熏。為無漏
0555b23: 種。破云初聞熏習。是有漏心。不應為無漏種。若有
0555b24: 漏種。生無漏法。應無漏種。可得生有漏法。是以云
0555c01: 勿無漏種生有漏故。若許則應諸佛復生有漏。而
0555c02: 善等應為不善等種。
0555c03: 合響　開蒙云。若唯新熏無本有者。上品無漏無
0555c04: 記第八。此上二類無新熏理。又無本有。從何種生。
0555c05: 唯新熏者。不盡此理。
0555c06: 補遺　未登地以前。資糧加行位中。所有聞思修
0555c07: 慧。俱屬有漏善。但可為增上緣。助彼無漏種子。令
0555c08: 漸增長。非可作因緣也。如下文云。後勝進位。熏令
0555c09: 增長無漏法起。以此為因。
0555c10: △次遮性淨為無漏生因三初出彼所憑。
0555c11: 分別論者雖作是說至故無漏法非無因生。
0555c12: 合響　分別論者。指造中邊分別論之人。即天親
0555c13: 菩薩。彼論上卷云。云何不染非不染。本心自性清
0555c14: 淨故。云何不淨非不淨。煩惱客塵故。此中但義出
0555c15: 彼引由。前以無漏無因。破唯始起。彼救云。分別論
0555c16: 者說。心性本淨。乃至轉成無漏。故無前過。意即此
0555c17: 彼清淨性。是有為無漏之因。何要本有無漏種子。
0555c18: 今護法破云。分別論者。雖作是說。心性本淨云云。
0555c19: 然未可據此。遂謂便無前過。何者。以彼說無為涅槃。
0555c20: 非說有為菩提無漏故耳。
0555c21: △次破彼謬解二初徵。
0555c22: 而心性言彼說何義。
0555c23: 合響　此徵其所解。謂汝引分別論者所說心性
0555c24: 本淨等語。以救前過。今且問汝。彼心性言。為說何
0556a01: 義。
0556a02: △次破三初破以空理為無漏因。
0556a03: 若說空理空非心因至以體前後無轉變故。
0556a04: 音義　若說空理為心性。此空理是無為。非有為
0556a05: 無漏菩提心因。且空理常住。非諸法種。以體前後
0556a06: 無轉變故。種子必須剎那滅故。
0556a07: △次破以即心為無漏因。
0556a08: 若即說心應同數論至勿善惡等互為因故。
0556a09: 音義　若即說現在心。其體本淨。有煩惱時。其相
0556a10: 則染。離煩惱時。轉成無漏。其體常如。是則應同數
0556a11: 論師所執自性。相雖轉變。而體常一。又心通三性。
0556a12: 若說心即本淨者。惡無記心。應是善心。若許是善。
0556a13: 應與信等心所相應。不許是善。惡與無應記非善
0556a14: 心體。既爾惡無記心。尚不可名善。何況是有為無
0556a15: 漏耶。又有漏善心。非無漏因。有漏善心雖異。不善
0556a16: 雜染是同故。如惡心等性非無漏。既善惡等。皆非
0556a17: 無漏。故不應與無漏為因。何以故。勿便善惡等。互
0556a18: 為因故。
0556a19: △三破有漏性是無漏二初以有漏例無漏。
0556a20: 若有漏心性是無漏至差別因緣不可得故。
0556a21: 音義　若漫言心雖有漏。性是無漏。名本淨者。反
0556a22: 是而言。則無漏心性應有漏。何者。心法是同。差別
0556a23: 因緣不可得故。
0556a24: △次以異生例聖者二初正例。
0556b01: 又異生心若是無漏則異生位無漏現行應名聖者。
0556b02: △次破救。
0556b03: 若異生心性雖無漏至種子現行性相同故。
0556b04: 音義　先牒轉救。若謂異生心性雖無漏。相有染
0556b05: 故。不得名為無漏現行。故異生位。無有應名聖之
0556b06: 失。則心下破。謂現行既非無漏。則心種子。亦非無
0556b07: 漏。何故汝論。說有異生唯得成就無漏種子。何者。
0556b08: 種子現行。性相同故。
0556b09: △三申經正義。
0556b10: 然契經說心性淨者至性是無漏故名本淨。
0556b11: 合響　然經說心性淨者。謂二空所顯真如。真如
0556b12: 是心實性故。宗鏡卷第四十八云。心性者真如也。
0556b13: 真如無為。非心之因。亦非種子。能有果法。如空
0556b14: 等文。或說第一義。不相應心體。名性本淨。心體非
0556b15: 是煩惱法故。具斯二義。名性本淨。故非有漏。心性
0556b16: 是無漏。名本性淨也。
0556b17: △次顯正。
0556b18: 由此應信是諸有情至有漏法種類此應知。
0556b19: 合響　宗鏡卷第四十八云。法爾本有無漏種子。
0556b20: 雖有生果之能。須假資加二位。有漏諸善資。熏擊
0556b21: 發。方能生現文。故見道位無漏現起。用此清淨無
0556b22: 漏種子為因。無漏起時。復熏成種。展轉增勝。乃至
0556b23: 圓滿菩提。故無漏種。定有本新二類。有漏例知。
0556b24: △次通前所引四初通內種定有熏習。
0556c01: 諸聖教中雖說內種至故說內種定有熏習。
0556c02: 補遺　由前難陀立義。唯新無本。故云種子皆熏
0556c03: 故生。且引教證成內種定有熏習故。護法通之。謂
0556c04: 教中雖如此說。然不定說一切種子皆熏故生。寧
0556c05: 撥全無本有種子。然熏習之義。通於生長。勿得漫
0556c06: 言皆熏故生。故本有種子。亦由熏習。令其增盛。方
0556c07: 能得果。是故聖教。說內種定有熏習也。
0556c08: △次通無漏由聞熏習二初明亦熏本無漏種。
0556c09: 其聞熏習非唯有漏至故亦說此名聞熏習。
0556c10: 音義　有漏善心。聞正法時。新所熏種。是有漏性。
0556c11: 熏習本有無漏種子。令其增盛。是無漏性。彼執新
0556c12: 熏。即無漏種。殊不知本有無漏種子。止得熏令增
0556c13: 長。乃至生出世心。又復不知此新熏種。是有漏性。
0556c14: 故此釋云。其聞熏習。非是唯熏新有漏種。亦熏本
0556c15: 有無漏種子。令漸增盛。乃至生出世心。以從真如
0556c16: 展轉熏生。是故聖教亦說。此名聞熏習。出世心者。
0556c17: 即見道無漏心也。
0556c18: △次判二性為緣亦異。
0556c19: 聞熏習中有漏性者至方便說為出世心種。
0556c20: 音義　聞熏習中有漏性者。於三斷中。是修所斷。
0556c21: 於五果中。感異熟果。於四緣中。為見道心勝增上
0556c22: 緣。聞熏習中無漏性者。是非所斷。與見道心。正為
0556c23: 親因緣。是等流果。此正下釋疑。疑云。既別有無漏
0556c24: 性。與出世心為因緣。何故教中有處。不簡有漏。總
0557a01: 說聞熏習。為出世心種。故釋云。此正因緣云云。如
0557a02: 無性攝論云。此聞熏習。雖是世間有漏心。而是出
0557a03: 世間心種子故。
0557a04: △三通依障建立種性二初正釋。
0557a05: 依障建立種性別者至障有可斷不可斷義。
0557a06: 補遺　此中通意。由前難陀。引瑜伽論文。會釋淨
0557a07: 月家。有情本性差別。不由無漏種子有無。但依有
0557a08: 障無障建立。故護法通云。謂依障建立種性別者。
0557a09: 意顯正由無漏種子有無云云。乃至結示云。故由
0557a10: 無漏種子有無。障有可斷不可斷義。文中初標意。
0557a11: 謂若下釋。非涅槃法者。指闡提。故由下結。
0557a12: △次通妨。
0557a13: 然無漏種微隱難知至而說依障立種性別。
0557a14: 音義　新熏家復難云。既由無漏種子有無。立種
0557a15: 性別。云何瑜伽中說依障建立。釋曰。斷障可否。由
0557a16: 種有無。論不說者。為無漏種隱微難知。故約彼障
0557a17: 顯性差別。若不爾者。彼障有何別因。害有可不可
0557a18: 者。若謂法爾種亦應然。若本全無無漏法種。聖道
0557a19: 不生。誰斷二障。而言約此立種性別。
0557a20: △四通三根依當可生。
0557a21: 既彼聖道必無生義說當可生亦定非理。
0557a22: 音義　此承上文。無無漏種。則諸聖道永無生義。
0557a23: 而新熏家。謂地獄成就無漏三根。依當可生。亦非
0557a24: 理也。
0557b01: △次明違教。
0557b02: 然諸聖教處處說有本有種子皆違彼義。
0557b03: △次結責。
0557b04: 故唯始起理教相違。
0557b05: △三結示正義。
0557b06: 由此應知諸法種子各有本有始起二類。
0557b07: 合響　宗鏡出護法意云。有漏無漏種子。皆有新
0557b08: 熏本有。合生現行。亦不雜亂。若新熏遇緣。即從新
0557b09: 熏生。若本有遇緣。即從本有生。若偏執唯從新熏。
0557b10: 或偏執唯從本有。二俱違教。若二義俱取。善符教
0557b11: 理。
0557b12: 補遺　一往如上。更須細簡。無漏中佛果善。及因
0557b13: 中上品無漏。唯從舊種生。若見道本有無漏種。已巳
0557b14: 發現行。從初地已巳去。十地位中。則有新熏本有二
0557b15: 類。若有漏中。宗鏡第四十八卷云。今正解者。第八
0557b16: 識聚。及此所變異熟五根相分。并異熟浮根等。及
0557b17: 異熟前六識等。無新熏。以其極劣。非能熏故。從
0557b18: 本有舊種所生。其長養五根。及此浮根異熟五根長養五根
0557b19: 者。如過去業。招得眼等。名異熟五根。於今世時。因飲食等。長小令大。養瘦令肥。名長養五根。及
0557b20: 等流五塵等相分。前六識所變者。皆可各有新本
0557b21: 二種文。若善惡有覆前七識聚。一一皆有新本二
0557b22: 類。
0557b23: △三明種子義三初明內種三初總標。
0557b24: 然種子義略有六種。
0557c01: 補遺　攝論頌曰。勝義諸種子。當知有六種。剎那
0557c02: 滅俱有。恒隨轉應知。決定待眾緣。唯能引自果。
0557c03: △次別釋六初剎那滅。
0557c04: 一剎那滅謂體纔生至不可說有能生用故。
0557c05: 合響　先釋義。此遮下明簡。如文。開蒙。問剎那
0557c06: 滅者何也。答顯是有為有轉變義。於轉變位。能取
0557c07: 與果。方成種子。問剎那義簡去何法。不得名種。答
0557c08: 簡無為法。及長時四相。併外道常我。
0557c09: △二果俱有。
0557c10: 二果俱有謂與所生至故但應說與果俱有。
0557c11: 合響　開蒙難。若剎那滅為種子者。應前念種望
0557c12: 後念現。或應一念。自他相望。皆與為種。答第二義
0557c13: 簡要果俱有。宗鏡釋云。謂此種子。要望所生現行
0557c14: 果法。俱時現有現者。一顯現。二現在。三現有。三義
0557c15: 名現。由此無性人。第七識不名種子。果不顯現故。
0557c16: 即顯現言。簡彼第七。現在簡前後。現有簡假法。體
0557c17: 是實有。方成種子故。顯現唯在果。現有唯在因。現
0557c18: 在通因果。和合簡相離文。現種下轉釋。明簡去之
0557c19: 義。種現相望。種非是現。故名異類。然現與種雖是
0557c20: 類別。互不相違。一處一時。有能生用。是種子義。非
0557c21: 如種引生種。其類雖同。自體相違。因果前後必不
0557c22: 俱有。雖因下。意明因果雖有俱不俱殊。要須因果
0557c23: 同時。現在可有生果因用。以未來未生。過去已巳滅。
0557c24: 無自體故。依生下。結示立名。
0558a01: △三恒隨轉。
0558a02: 三恒隨轉謂要長時至此顯種子自類相生。
0558a03: 合響　開蒙。問種因生現。要與現果俱時而有。方
0558a04: 得名種。現因熏種。亦與種果俱時而有。應亦名種。
0558a05: 答有第三義。要恒隨轉。問恒是何義。答要長時相
0558a06: 續。其性一類。方名種子文。種子轉至成熟位。將生
0558a07: 現時。名究竟位。此遮下。開蒙云。遮彼轉識現熏種
0558a08: 時。雖一念與種果俱有。非恒隨轉。問其能熏現與
0558a09: 所熏種。何非恒隨。答間斷之識。三性互起。非長相
0558a10: 續。一類而轉。故能熏現不得名種。難曰。若爾第七
0558a11: 不間。應得名種。答漏無漏間。不得名種。難若云一
0558a12: 類。如何說有有壽盡相。答約生果有限。名有壽盡
0558a13: 相。種體非斷。
0558a14: △四性決定。
0558a15: 四性決定謂隨因力至生異性果有因緣義。
0558a16: 音義　先釋義。性謂三性。決定者。謂此種子。各別
0558a17: 決定。從此物種。還生此物故。因力謂前能生善等。
0558a18: 即隨前因力。生後現果。前後善等。一定不移。此遮
0558a19: 下明遮。謂此決定義。遮餘部所執。善等因生惡等
0558a20: 果。
0558a21: 合響　開蒙問。若恒隨轉得名種子。應善等種生
0558a22: 染等現。答四性決定。遮彼異性。為自類因。問性決
0558a23: 何義。能遮彼也。答謂隨能熏善惡無記。決定無雜。
0558a24: 生各性果。名性決定。難若異性因不名種子。如何
0558b01: 說有因通善惡。果唯無記也。答彼增上緣。此說因
0558b02: 緣。
0558b03: △五待眾緣。
0558b04: 五待眾緣謂此要待至故種於果非恒頓生。
0558b05: 合響　先釋義。此遮下明遮。初以眾緣。遮自然生。
0558b06: 次以待緣遮緣恒有開蒙。問若自性因生自性果。應
0558b07: 此性因一時頓生。此性多果。答五待眾緣。遮彼頓
0558b08: 生多此性果。問待緣何意。答須等待眾緣和合。方
0558b09: 起現行。始成種子。問眾緣者何。答親因緣。增上緣。
0558b10: 等無間緣。所緣緣。問誰說一因。頓生多果。答外道
0558b11: 執自然等頓生多果。
0558b12: △六引自果。
0558b13: 六引自果謂於別別至執色心等互為因緣。
0558b14: 合響　先釋義。此遮下明遮。初遮外道。次遮餘部。
0558b15: 俱如文。開蒙問。若同性待緣。生一性果。應善色種
0558b16: 生善心果。餘性準難。答六引自果。謂要別色及別
0558b17: 心等。各自引生自色心果。方成種子。問色心互生。
0558b18: 是誰所執。答有外道計一因能生一切諸果。是故
0558b19: 遮之。
0558b20: △三結示。
0558b21: 唯本識中功能差別具斯六義成種非餘。
0558b22: △次明外種。
0558b23: 外穀麥等識所變故至令不頓絕即名引因。
0558b24: 音義　攝論云。種子有二。一外種。但是假名。以一
0558c01: 切法。唯有識故。二內種。則是真實。以一切法。以識
0558c02: 為本故。故穀麥等。是第八識變。相分所攝。無性攝
0558c03: 論云。若外種子。親望於芽。為能生因。傳望莖等為
0558c04: 能引因。准攝論釋。內種亦有生引二因。謂阿賴耶
0558c05: 識中內種子。親望名色。為能生因。傳望六處乃至
0558c06: 老死。為能引因。後反釋云。若二種子。唯作生因非
0558c07: 引因者。收置倉中麥等種子。不應久時相似相續。
0558c08: 喪後屍骸。如青瘀等分位隨轉。亦不應有。何者。纔
0558c09: 死即應滅壞故。
0558c10: △三簡熏習。
0558c11: 內種必由熏習生長至是共相種所生果故。
0558c12: 合響　無性攝論釋云。內種子。即是阿賴耶識中。
0558c13: 一切法熏習。如是種子。應知定由熏習故有。何以
0558c14: 故。若無所持聞等熏習。多聞等果。不見有故。外種
0558c15: 熏習或有或無者。以外種是依報。乃眾生共相種
0558c16: 所感。故云熏習或有。以彼自有根種。展轉相傳。故
0558c17: 云熏習或無。宗鏡云。云何外種子。如穀麥等。無熏
0558c18: 習。得成種子。由內外得成。是故內有熏者。外若成
0558c19: 種子。不由自能。必由內熏習感外。故成種子。何以
0558c20: 故。一切外法。離內則不成。是故於外不成熏習。亦
0558c21: 由內有熏習。得成種子文。為增上緣等者。謂外種
0558c22: 子。辦自所生果。是增上緣。必以內種為因緣。何者。
0558c23: 是本識中共相種。所生果故。
0558c24: 補遺　廣百論卷第三云。如外種等。依自因緣功
0559a01: 能差別。而得生起此內種為因緣。復待餘緣。助發功力。變
0559a02: 生自類芽等諸果外餘緣為增上緣。
0559a03: △四明熏習義三初總標二初問。
0559a04: 依何等義立熏習名。
0559a05: △次答。
0559a06: 所熏能熏各具四義令種生長故名熏習。
0559a07: 合響　習氣種子名異義同。習氣約熏習時說。種
0559a08: 子對現行立名。宗鏡。問熏習以何為義。答熏者發
0559a09: 也。或猶致也。習者生也。近也。數也。即發致果。於本
0559a10: 識內。令種子生近生長也。
0559a11: △次別釋二初行熏三初徵。
0559a12: 何等名為所熏四義。
0559a13: △次釋四初堅住性。
0559a14: 一堅住性若法始終至性不堅住故非所熏。
0559a15: 合響　先釋義。此遮下次明遮。下皆倣此。宗鏡第
0559a16: 四十八卷云。夫為所熏者。且須一類堅住相續不
0559a17: 斷。能持習氣。乃是所熏。今前六轉識。若五位無心
0559a18: 時。皆間斷故。既非堅住。非是所熏。此亦遮經部師。
0559a19: 將色心更互持種。論主云。且如於無色界入滅定
0559a20: 時。色心俱間斷。此時將何法能持種。又如五根五
0559a21: 塵。皆不通三界。亦非堅住。如何堪為所熏性。又第
0559a22: 七識。在有漏位。雖不間斷。在十地位中。亦有解脫
0559a23: 間斷。謂得無漏時。不能持有漏種。以有漏無漏體
0559a24: 相違故。以第八識。雖是有漏。以在因中。體無解脫。
0559b01: 唯無覆性。即不妨亦能持無漏種。得名所熏。量云。
0559b02: 轉識是有法。非所熏宗。性不堅住故因。如聲風等
0559b03: 喻。
0559b04: △二無記性。
0559b05: 二無記性若法平等至唯帶舊種非新受熏。
0559b06: 合響　宗鏡。問若言有堅住性。即是所熏者。只如
0559b07: 佛果第八。亦是堅住性。應名所熏。答將第二義簡。
0559b08: 夫為所熏者。須唯是一類無記。即不違善惡性。方
0559b09: 受彼熏。今佛果第八。既是善性。即不容不善。及無
0559b10: 記性。非是所熏。以佛果圓滿故。如沉麝不受臭穢
0559b11: 物熏。若不善性者。即是煩惱。又不容信等心所熏。
0559b12: 互不相容納故。其所熏性。如寬心捨行之人。能容
0559b13: 納得一切善惡事。如惡心性人。即不中第八識。似
0559b14: 寬心捨行之人。能容一切習氣。有此義故。方名所
0559b15: 熏。若如來第八無漏淨識。所持一切無漏之種。從
0559b16: 無始以來。展轉相傳舊種而已巳。此唯在因中。曾所
0559b17: 熏習。帶此舊種。非新受熏。以唯善故。違於不善等。
0559b18: 又云。善染如沉麝蒜等。故不受熏。無記如素帛。
0559b19: 故能受熏。如善不容於惡。猶白不受於黑。若惡不
0559b20: 容於善。如臭不納於香。唯本識之含藏。同太之
0559b21: 廣納。
0559b22: △三可熏性。
0559b23: 三可熏性若法自在至依他堅密故非所熏。
0559b24: 合響　宗鏡問。若言堅住性。及無記性。二義便名
0559c01: 所熏者。且如第八五心所同心王。具此二義。應是
0559c02: 所熏。又如無為。亦有堅住性義。為所熏何失。答將
0559c03: 第三義簡。自在者。正簡難陀。許第八五心所受熏。
0559c04: 論主云。心所不自在故。依他生起。非所熏性。性非
0559c05: 堅密者簡馬鳴菩薩。真如受熏。論主云。無為體堅
0559c06: 密。如金石等。而不受熏。夫可熏者。須體性。能
0559c07: 容種子方得。唯第八心王。體性。方可受熏。如
0559c08: 衣服。方能受香等熏。
0559c09: △四與能熏和合。
0559c10: 四與能熏共和合性至無和合義故非所熏。
0559c11: 合響　宗鏡。問若言有堅住性。無記性。及可熏性
0559c12: 三義。即是所熏者。應可此人第八識。受他人前七
0559c13: 識熏。以此人第八。是可熏性故。答將第四義簡。今
0559c14: 將此人第八。望他人前七。無同時同處和合義。故
0559c15: 非是所熏。亦遮經部師。將前念識體。熏後念識相。
0559c16: 不同時。亦非所熏。
0559c17: △三結。
0559c18: 唯異熟識具此四義可是所熏非心所等。
0559c19: 合響　華嚴鈔云。非心所等者。即第八同時心所。
0559c20: 等取所餘。如上所簡。
0559c21: △次能熏三初徵。
0559c22: 何等名為能熏四義。
0559c23: △次釋四初有生滅。
0559c24: 一有生滅若法非常至無生長用故非能熏。
0560a01: 合響　宗鏡云。外人問。無為法得名能熏否。答將
0560a02: 第一義簡。前七識有生滅。有生長作用。乃是能熏
0560a03: 文。
0560a04: △二有勝用。
0560a05: 二有勝用若有生滅至勢力羸劣故非能熏。
0560a06: 合響　宗鏡。問若爾者。如業感異熟生心心所。及
0560a07: 色法不相應行等。皆有生滅。亦有作用。應是能熏。
0560a08: 答將第二義簡。其業感異熟生心心所等。劣弱無
0560a09: 強盛作用。能熏色法。雖有強盛。又無緣慮勝用。不
0560a10: 相應行。二用俱闕。此非能熏。又勢用有二。一能緣
0560a11: 用。即簡諸色。為相分熏。非能緣熏。二強盛用。謂不
0560a12: 任運起。即異熟心等。有緣慮用。無強盛用。為相分
0560a13: 熏。非能緣熏。內色等有強盛用。無能緣用。異熟心
0560a14: 等。有能緣用。無強盛用。不相應法。二用俱無。皆非
0560a15: 能熏。即緣勢用。可致熏習。如強人。能致功。
0560a16: △三有增減。
0560a17: 三有增減若有勝用至前後佛果應有勝劣。
0560a18: 合響　宗鏡。問若有生滅。及有勝用。即名能熏者。
0560a19: 如佛果前七識。亦具此二義。應是能熏。答將第三
0560a20: 義簡。開蒙。問有增減者。何等義也。答損益之義。佛
0560a21: 無損益。故非能熏文。若有損益。則應前佛後佛有
0560a22: 勝劣之不同矣。
0560a23: △四與所熏和合。
0560a24: 四與所熏和合而轉至無和合義故非能熏。
0560b01: 合響　宗鏡。問若言具有生滅。有勝用。有增減三
0560b02: 義。即名能熏者。如他人前七識。亦有上三義。應與
0560b03: 此人第八。熏得種否。答將第四義簡文。要與所熏
0560b04: 和合而轉。簡自他前後不得互熏。
0560b05: △三結。
0560b06: 唯七轉識及彼心所至具此四義可是能熏。
0560b07: 合響　開蒙。問能熏前七。皆有王所。莫同第八唯
0560b08: 王非所麼。答王所皆能。問前七心所。何故同王。亦
0560b09: 能熏也。答四義具故。問第八心所。何不同王亦所
0560b10: 熏耶。答適來已巳簡。闕自在義。所以非所。難曰。心所
0560b11: 不自在。心所非所熏。心所不自在。心所非能熏。答
0560b12: 已巳具義不具義故。何煩再問。我問前義。豈可重繁。
0560b13: 答為因據有力。心所亦能熏。心所有力故。受熏須
0560b14: 報主。心所非所熏。所非報主故。難曰。為因言有力。
0560b15: 心所便能熏。為果應有力。心所亦所熏。答為果無
0560b16: 力。又過失多。所以心所非是所熏問何知。無力。及
0560b17: 有過失。答既有過失。知是無力。問過失者何。答頓
0560b18: 生六果。是為過失。宗鏡。問七能熏中熏第八。四分
0560b19: 之中。約熏何分。答前五轉識。能熏阿賴耶相分種
0560b20: 子。第六意識。能熏第八相見分種子。第七末那。唯
0560b21: 熏第八見分種子。問前七識四分何分能熏。答見
0560b22: 相二分能熏種。以此二分。有作用故。問相分是色。
0560b23: 何能熏種。答但是見分與力。令相分熏種。如梟附
0560b24: 塊而成卵。又是分是自證分與力。問前五識與
0560c01: 第八。熏相分種者。其第八相分有三境。今熏何相
0560c02: 分種。答但熏內身及外器。實五塵相分種。餘即不
0560c03: 熏。以不能緣故。問五識於一切時。為皆熏三種。為
0560c04: 有不爾。答皆熏三種。縱異界相緣時。五識須託自
0560c05: 第八相。而熏本質種。又如二禪已上。借初禪三識。
0560c06: 緣上地三境時。亦各熏三種。其相質種。二禪已上。
0560c07: 收見分種。即屬初禪繫。以越界地地法無。故言借。
0560c08: 若得諸根互用。緣自他五塵境。皆熏三種子。以是
0560c09: 性境收本質。同是第八相分故。若第六緣第八見
0560c10: 分時。熏得見質二種。皆是心種。即與第八熏得見
0560c11: 分種。又自熏得第六見分種。中間相分即不熏。若
0560c12: 第六緣第八相分時。或熏三種子。為自熏得能緣
0560c13: 見分種。若現量時。亦自熏得相分五塵種。又與第
0560c14: 八。熏得五根塵本質種。多分只熏見質二種。問第
0560c15: 六緣第八三境相分時。皆與熏得三境種否。答只
0560c16: 熏根身器界種。緣種子境。即不熏種。恐犯無窮過
0560c17: 故。其第六緣五根及種子境時。皆是獨影境。有說
0560c18: 是性境者。即須相分是實。便有兩重五根現行。犯
0560c19: 有情界增過。故知不可。問第六能緣第八四分。何
0560c20: 言唯熏見相分種。答以內二分。與見分同。是心種
0560c21: 故。於見分中攝。問第六緣一百法時。皆熏本質種
0560c22: 否。答若緣無為。并不相應行。及心所中一分假者。
0560c23: 皆不熏本質種。實者即熏。以緣假法時。但是獨影
0560c24: 境故。亦不熏相分種。其能緣見分種即熏。若第七
0561a01: 識。緣第八見分熏種者。但熏見質二種。定不熏相
0561a02: 分種。其中間相分。但從兩頭合起。仍通二性。一半
0561a03: 從本質上起者。是無覆性。一半從能緣見分上生
0561a04: 者。是有覆性。
0561a05: △三結判二初結熏習。
0561a06: 如是能熏與所熏識至如熏苣故名熏習。
0561a07: 音義　先法次喻。言苣者。攝論云。苣本來是
0561a08: 炭。多時埋在地中。便變為苣。如苣與華俱生
0561a09: 俱滅。由於熏習故生香氣。又種子是習氣之異名。
0561a10: 習氣必由熏習而有。舉喻。如香氣花熏故生。即
0561a11: 胡麻中所有香氣。必假花熏。方得香也。西方若欲
0561a12: 作塗身香油。先以花香。取於苣子。聚為一處。淹
0561a13: 令極爛。後取苣壓油。油遂香氣芬馥故。麻中無
0561a14: 香氣。因華熏故生。熏習義者。要俱生俱滅。熏習義
0561a15: 成。非如種生芽異時故。不同生滅。故以為喻。
0561a16: △次判因果二初約種現判因果同時。
0561a17: 能熏識等從種生時至因果俱時理不傾動。
0561a18: 音義　能熏現識。從種生時。即能為因。復熏成種。
0561a19: 種生現時。則種因現果。現生種時。則現因種果。三
0561a20: 法者。前後種子。為二法。中間現識。為一法。此三展
0561a21: 轉能生所生。因果同時。如下喻同時之義。前後焦
0561a22: 炷。喻前後種。中間光。喻現行識。此喻展轉相生
0561a23: 之義。蘆束相依。而不相離。此喻互相依住之義。如
0561a24: 是因果同時。道理一定。而不傾動。量云。種現是有
0561b01: 法。因果同時宗。因云。展轉相生故。同喻。如炷等。
0561b02: △次約三類判因果橫豎二初正判三類。
0561b03: 能熏生種種起現行至如同類因引等流果。
0561b04: 音義　俱有同類。是六因中二。士用等流。即五果
0561b05: 中二。五果如下釋。六因如宗鏡第七十一卷中釋。
0561b06: 俱有者。謂此與果俱時而有。果與因俱。名俱有因。
0561b07: 士用果。謂士夫作用。所成辦果。能熏勝用。所生種
0561b08: 子。種隨因力生善等法。義同俱有因。得士用果。同
0561b09: 類者。即因似果。如先善心與後善心作因等。等流
0561b10: 果者。即果似因。如後善心與先善心為果等。謂前
0561b11: 種子。生後自類。所生自類果。似前因義。如同類因。
0561b12: 引生等流果。
0561b13: 合響　開蒙。問種引種。現引現。不同時。種生現。現
0561b14: 熏種。同時。請細敷演有異之理。答種引種。現引
0561b15: 現。約剎那四相。前後相引。乃橫說。故不同也。種生
0561b16: 現。現熏種。約頭上下。生莖結子。乃豎說故。同
0561b17: 時也。是故不同。
0561b18: △次結屬因緣。
0561b19: 此二於果是因緣性至設名因緣應知假說。
0561b20: 合響　此二者。指上種生現。現熏種。因果同時故。
0561b21: 合為一。種引種。因果前後。別自為一。餘法即現引
0561b22: 現等。開蒙。問種生現。現生種。如父生子。子復生孫。
0561b23: 是親因緣。殊無疑滯。其種引種。何理說為親因緣
0561b24: 也。答前念既滅。後念已巳生。即前念體。親引後念。知
0561c01: 是親因緣。譬如輥彈。前彈至後。後彈即是前彈之
0561c02: 體。豈不親也。其種現相生別辦體者。尚說為親。此
0561c03: 種引種。前念後念。即是一體。豈不至親也。問其現
0561c04: 引現。亦是前念。親引後念。應是因緣。何故說為
0561c05: 真等流也。答疏出已巳有種子生故。問疏意如何。答
0561c06: 前念種子生起頭上前念現行。其種輥至第二念
0561c07: 時。還生頭上第二念現。故知後念現行。不是前念
0561c08: 現行親生。如戴花人。向前行時。其花不曾自向前
0561c09: 行。隨人向前也。思之思之。問三類親因緣。四類真
0561c10: 等流。請以喻釋不同之理。答種生現。如焦炷生。
0561c11: 現熏種。如生焦炷。種引種。如炷前後自相引生。
0561c12: 現引現。如前後自家相引。其義稍難。又復問云。
0561c13: 何故前三名親因緣。第四只名等流也。答炷親生
0561c14: 。親生焦。此之易見。炷引炷者。其炷下。更無
0561c15: 有物能生炷者。即知前炷。親引後炷。此亦名親。其
0561c16: 引下。已巳有前後燈炷。而生故。即知後
0561c17: 非前親引。故非因緣。只是等流。止是相似。名真流。
0561c18: 不是親生。故非因緣。翻云若前後。自親引生。何
0561c19: 故炷盡。便隨滅。固是前。不能親生也。
0561c20: △三結。
0561c21: 是謂略說一切種相。
0561c23: 此識行相所緣云何謂不可知執受處了。
0561c24: 合響　先徵。謂不下。答不可知。即第四不可知門。
0562a01: 執受處。即第五所緣門。了即第六行相門。
0562a02: △次別釋三門二初釋行相所緣二初略釋二初
0562a03: 明行相。
0562a04: 了謂了別即是行相識以了別為行相故。
0562a05: 合響　了謂了別者。即第八識。能緣見分。見分取
0562a06: 境。有了別用。故名行相行猶緣也作平聲。開蒙云。能緣用
0562a07: 謂之見分。
0562a08: △次明所緣二初別明執受處二初釋明處。
0562a09: 處謂處所即器世間是諸有情所依處故。
0562a10: 合響　開蒙云。有情所依世界如器。名器世間。即
0562a11: 第八識所緣之相分。
0562a12: △次釋執受。
0562a13: 執受有二謂諸種子至攝為自體同安危故。
0562a14: 音義　先標。開蒙云。第八自證分上。一分生現功
0562a15: 能。謂之種子。有根之身。名為根身。謂諸下釋。相名
0562a16: 分別習氣者。釋種子也。即有支名言我執三種習
0562a17: 氣。亦即五法之三。色根及根依處者。釋根身也。色
0562a18: 根即勝義根。根依處。即色根所依之處。謂浮塵根。
0562a19: 此二下結。謂此種子根身二種。皆是第八識所執
0562a20: 受。攝為自體。同安危故。宗鏡第四十九卷云。執受
0562a21: 各具二義。且執二義者。一攝義。攝為自體二持義。
0562a22: 持令不散。受二義者。一領義。領以為境。二覺義。令
0562a23: 生覺受。安危共同。根身具執受四義。一攝為自體。
0562a24: 同是無記性故。二持令不散。第八能任持此身。令
0562b01: 不爛壞。三領以為境。根身是第八親相分。四令生
0562b02: 覺受。安危共同。若第八危五根危。第八安五根安。
0562b03: 若器世間量。但緣非執受。即受二義中。領以為境
0562b04: 一義。
0562b05: 補遺　宗鏡。問此第八識。有幾執受。答有二種。攝
0562b06: 論云。一切種子心識成熟。展轉和合。增長廣大。依
0562b07: 二執受。一者有色諸根及所依執受。二者相名分
0562b08: 別言說戲論習氣執受文。根身器界。如上解。開蒙
0562b09: 云。八緣種時。具執二義。攝為自體。持令不散。具受
0562b10: 一義。領以為境文。又宗鏡。問識中無漏種子。具此
0562b11: 三義否。答一切有漏種子。即具三義。若是無漏種
0562b12: 子。不隨第八成無記。唯是善性。即第八不領為境。
0562b13: 以相違故。不妨持而不緣。三義中但具一義。
0562b14: △次總結是所緣。
0562b15: 執受及處俱是所緣至行相仗之而得起故。
0562b16: 音義　初總明。阿賴耶下明所變。即以下明所緣。
0562b17: △次廣釋二初釋行相三初略指是異熟見分。
0562b18: 此中了者謂異熟識至用此了別見分所攝。
0562b19: △次通明心心所分量。
0562b20: 補遺　王所分量。總有四義。一相分。二見分。三自
0562b21: 證分。四證自證分。有四師立義不同。今先於科下。
0562b22: 略敘四家。標宗立義差別來源。令學者預識涇渭。
0562b23: 庶使臨文或立或破。消釋文義。不致淆訛。宗鏡第
0562b24: 六十卷云。第一安慧。立一自證分。識論云。此自證
0562c01: 分。從緣所生。是依他起。故說為有。見相二分。不從
0562c02: 緣生。因計性妄執而有。如是二分。情有理無。唯
0562c03: 自證分。是依他起性。有種子生。是實有故。見相二
0562c04: 分是無。更變起我法二執。又是無。以無似無。故知
0562c05: 八識見相二分。皆計妄執有故。唯有自證一分。
0562c06: 是依他起。性是實有云云。第二難陀立二分。成唯
0562c07: 識。初標宗者。一切心生。皆有見相二分。見相二分。
0562c08: 是能所二緣。若無相分牽。心心法無由得生。若無
0562c09: 能緣見分。誰知所緣相分。謂有境有心。方成唯識。
0562c10: 見分是能變。相分是所變。能所得成。須具二分。見
0562c11: 分相分是依他起性。有時緣獨影境。即同種生。有
0562c12: 時緣帶質境。即別種生。從種生故。非計性。若不
0562c13: 許者。諸佛不應現身土等。種種影像也云云。第三
0562c14: 陳那立三分。謂安慧立一分。但有體而無用。難陀
0562c15: 立見相二分。但有用而無體。皆互不足。立理者。謂
0562c16: 立量果義。相分為所量。見分為能量。即要自證分
0562c17: 為證者。是量果也。今見分緣相分不錯。皆由自證
0562c18: 分為作果故云云。第四護法立四分。立宗者。心心
0562c19: 所若細分別。應有四分。立理者。若無第四分。將何
0562c20: 法與第三為量果耶。汝陳那立三分者。謂見分有
0562c21: 能量。了境用故。即將自證分為量果。汝自證分。亦
0562c22: 有能量照境故。即將何法與能量。自證分為量果
0562c23: 耶。即須將第四證自證分。為第三分量果也云云。
0562c24: 略敘如上。廣如宗鏡。欲詳往討。就中分三。△初難
0563a01: 陀立二分二初正明立二分二初正釋二初釋二
0563a02: 初明心心所各有二分。
0563a03: 然有漏識自體生時至似能緣相說名見分。
0563a04: 音義　清涼云。謂依他二分。似計所執二分。又
0563a05: 以小乘相分名行相。能取所緣故。見分名事。心心
0563a06: 所自體相故。似心外中境。名似所緣。是心外法。此
0563a07: 中無故。所變相分。為所緣耳。若明相分。未是顛倒。
0563a08: 向心外取。方為倒耳。又見者。是能緣境義。通心心
0563a09: 所。非推求義。推求義者。唯慧能故。
0563a10: △次破安慧唯立自證分二初破無所緣。
0563a11: 若心心所無所緣相至自境如餘餘如自故。
0563a12: 音義　清涼釋云。不能緣自境者。謂緣色之心。應
0563a13: 不能緣色。或應下。謂隨一識等。能緣一切境。以眼
0563a14: 識無所緣。而能緣色。餘識無色緣。亦應能緣色。既
0563a15: 餘不能緣一切。明知無所緣者。是義不然。此中正
0563a16: 義緣自境時。心上必有帶境之相。如鏡上面。似面
0563a17: 相生。
0563a18: △次破無能緣。
0563a19: 若心心所無能緣相至或空等亦是能緣。
0563a20: 音義　清涼涼清釋曰。若心等無能緣。同空。不能緣
0563a21: 故。或下。此反難也。謂心心所無能緣。而能緣所
0563a22: 緣。此空等無能緣。亦應緣所緣文。量云。心心所
0563a23: 是有法。應不能緣宗。因云無能緣相故。喻如空。
0563a24: △次結。
0563b01: 故心心所必有二相。
0563b02: △次引證。
0563b03: 如契經說一切唯有至能覺所覺分各自然而轉。
0563b04: 補遺　此即密嚴經。前半明無外境。後半明有見
0563b05: 相二分。宗鏡釋云。一切唯有覺者。即唯識也。所覺
0563b06: 義皆無者。即心外妄執實境是。無能覺所覺者。能
0563b07: 覺是依他實見分。所覺是依他實相分。各自然而
0563b08: 轉者。見分從心種子生。相分從色種子生。故須立
0563b09: 二分。唯識道理方成。
0563b10: △次大小乘辯異二初明小乘偏義二初明行相
0563b11: 所緣。
0563b12: 執有離識所緣境者至是心心所自體相故。
0563b13: △次明王所同異。
0563b14: 心與心所同所依緣至識受想等相各別故。
0563b15: 音義　彼謂王所同所依根。同所緣境。由彼執離
0563b16: 識境。故所緣同。以相分為行相故。得行相相似。事
0563b17: 雖數等者。數即心數。等者相似義。彼說王所。皆以
0563b18: 見分為事。故云等。若爾則王所何分。故曰事雖數
0563b19: 等而相各異。謂識之相。非受等相故。
0563b20: △次申大乘正說二初明行相所緣。
0563b21: 達無離識所緣境者至如不曾更境必不能憶故。
0563b22: 音義　清涼釋曰。此中雖是立二分家。義已巳有三。
0563b23: 謂內境是所緣。能緣名行相。自證分名事。是相見
0563b24: 二分。所依自體故。此若下。明有自證分。意云。相離
0563c01: 於見。無別自體。但二功能故。應別有一所依體。若
0563c02: 無自證。應不自憶心心所法。如不曾更境。必不能
0563c03: 憶。謂如見分不更相分之境。則不能憶。要曾更之。
0563c04: 方能憶之。若無自證。已巳滅心所。則不能憶。以曾不
0563c05: 為自證緣故。則如見分不曾更境。今能憶之。明先
0563c06: 有自證。己巳曾緣故。如於見分。憶曾更境故。
0563c07: 合響　唯識疏云。如不曾更境。必不能憶。如現行
0563c08: 色曾被見分緣者。後必能憶。若不曾為見分緣者。
0563c09: 後時必不能記憶也。以能緣見分。於過去時。及現
0563c10: 在世。但緣相分不曾自緣。前已巳滅心既過去已巳。今
0563c11: 時見分。有何所以。能自憶持。以於昔時。不曾返緣
0563c12: 自見分故。既許今時心心所法。能自記憶。明由昔
0563c13: 時。有自證分。緣於見分。證彼緣境。作量果故。故今
0563c14: 能憶文。
0563c15: △次明王所同異。
0563c16: 心與心所同所依根至識受等體有差別故。
0563c17: 音義　謂大乘正義。以相分境為所緣。王所相分
0563c18: 各自變起。故但相似。以見分為行相。心王了別為
0563c19: 用。心所領納等為用故。行相各別。王所等。以自證
0563c20: 分為事故。亦言事雖數等。識體與受等體。定有差
0563c21: 別。故相各異。
0563c22: △次陳那立三分二初正釋。
0563c23: 然心心所一一生時至相見必有所依體故。
0563c24: 音義　初標宗。各有三分者。顯非王所共三分故。
0564a01: 所量下立理。清涼云。所量是相分。能量是見分。量
0564a02: 果是自證分。自證分與相見分為所依故。
0564a03: 補遺　宗鏡云。見分緣相分不錯。由自證分。為作
0564a04: 果故。眼識見分緣青時。定不緣黃也。如見分緣不
0564a05: 曾見境。忽然緣黃境時。定不緣青。若無自證分。即
0564a06: 見分不能自記憶。故知須立三分。若無自證分。即
0564a07: 相見亦無。若有二分者。即須定有自證分。自證分
0564a08: 喻牛頭。二角喻相見二分。
0564a09: △次引證。
0564a10: 如集量論伽他中說至即能量及果彼三體無別。
0564a11: 音義　似境相即相分。似外境現故。能取即是見
0564a12: 分。能取相分故。自證即自體也。清涼云。果是何義。
0564a13: 成滿因義。無別體者。同一識故。則離心無境。
0564a14: △三護法立四分二初正明應有四分二初正釋。
0564a15: 又心心所若細分別至證自體者必現量故。
0564a16: 音義　初標宗。此若下立理。清涼釋云。見分是心
0564a17: 分。須有自證分。自證分是心分。應有第四證。諸能
0564a18: 量必有果者。見分是能量。須有自證果。自證量見
0564a19: 分。應有第四果。不應下遮救。恐彼救云。用見分。
0564a20: 為第三果。故遮云。不應見分是第三果。見分或時
0564a21: 非量攝故。意謂見分。通於三量。三量者。謂現量比
0564a22: 量非量。即明見緣相時。或是非量。不可非量法為
0564a23: 現量果。自證是心體。得與比量非量而為果。見分
0564a24: 非心體。不得與自證。而為其量果故。不得見分。證
0564b01: 於第三證自體者。必現量故。第三四分。既是現量。
0564b02: 故得相證。無無窮失。意云。若以見分為能量。但用
0564b03: 三分亦足矣。若以見分為所量。必須第四為其量
0564b04: 果。若通作喻者。所量如絹。能量如尺。智為量果。即
0564b05: 自證分。若尺為所使。智為能使。何物用智。即是於
0564b06: 人如證自證分。人能用智。智能使人。故能更證。亦
0564b07: 如明鏡。鏡像為相。鏡明為見。鏡面如自證。鏡背如
0564b08: 證自證。面依於背。背復依面。故得互證。亦可以銅
0564b09: 為證自證。鏡依於銅。銅依於鏡。
0564b10: 合響　宗鏡第六十卷云。前二師皆非全不正。第
0564b11: 三師陳那三分。似有體用。若成量者。於中道理猶
0564b12: 未足。須更立第四分。相分為所量。見分為能量。即
0564b13: 將自證分為量果。若將見分為所量。自證分為能
0564b14: 量。更將何法為量果。故知將證自證分為量果方
0564b15: 足也。見分外緣。通比非二量故。不取見分。為
0564b16: 自證量果內二分。唯現量故。互為果無失。夫為量
0564b17: 果者。須是現量。方為量果。比非定非量果。喻如作
0564b18: 保證人。須是敦直者。方可為證。若略人則不堪。
0564b19: 又前五識與第八見分。雖是現量。以外緣即非量
0564b20: 果。夫量果者。須內緣方為量果。又第七識。雖是內
0564b21: 緣。是非量。亦不可為量果。夫為量果者。具二義。一
0564b22: 現量。二內緣。又果中後得見分。雖是現量。內緣時
0564b23: 變影緣。故非量果。須具三義。又果中根本智見分。
0564b24: 雖親證真如。不變影故。是心用故非量果。即須心
0564c01: 體。須具四義。一現量。二內緣。三不變影。四是心體。
0564c02: 方為量果。
0564c03: △次結判二初正判。
0564c04: 此四分中前二是外至非即非離唯識理成。
0564c05: 音義　初判內外。前二即相見二分。是用是外。後
0564c06: 二即自證證自證二分。是體是內。初唯下。判能所
0564c07: 緣。相分唯所緣。後三分。俱通能所緣。謂第二下轉
0564c08: 釋。見分緣相。即是能緣。自證緣見。見即所緣。第三
0564c09: 緣第四。三是能緣。四是所緣。第四緣第三。四是能
0564c10: 緣。三是所緣。第四不緣第二者。第二既為第三所
0564c11: 證。第四設緣。亦無所益。見分通三量。三四皆現量。
0564c12: 故心下結。無無窮過者。謂第三四既皆現量。故得
0564c13: 互證。無無窮過。若不然者。更須第五證第四。如是
0564c14: 展轉。有無窮過。開為四分故非即。合為一心故非
0564c15: 離。
0564c16: △次引證。
0564c17: 是故契經伽他中說至此中見者是見分故。
0564c18: 音義　所引即密嚴經。心二性者。內二分為一性。
0564c19: 相見二分。為第二性。即心境內外二性。一切分者。
0564c20: 內外各二分也。能取纏者。即能緣麤動。是能緣見
0564c21: 分。所取纏者。即是相縛所緣縛也。見種種差別者。
0564c22: 見分通三量故。此頌下論釋。先釋初句。若內下釋
0564c23: 二三句。見有下釋第四句。
0564c24: △次攝歸唯是一心二初明攝。
0565a01: 如是四分或攝為三至或攝為一體無別故。
0565a02: 補遺　此言見者。是能緣義。明有所簡別也。宗鏡
0565a03: 第六十卷云。此見分有五類。一證見名見。即三根
0565a04: 本智見分是。二照燭名見。此通根心。俱有照燭義
0565a05: 故。三能緣名見。即通內三分。俱能緣故。四念解名
0565a06: 見。以念解所詮義故。五推度名見。即比量心。推度
0565a07: 一切境故文。今謂後三。俱是能緣性故。皆見分攝
0565a08: 者。乃是五類中。第三能緣名見之見。即通見分自
0565a09: 證分證自證分。三俱能緣性。義簡非餘四類也。
0565a10: △次引證。
0565a11: 如入楞伽伽他中說至此一心言亦攝心所。
0565a12: 音義　先引經。如是下釋義。宗鏡第六十卷云。如
0565a13: 是處處說唯一心者。外境無故。唯有一心。內執著
0565a14: 故似外境轉。定無外境。許有自心。不離心故總名
0565a15: 一識。心所與心相應。色法心之所變。真如識之實
0565a16: 性。皆不離識。名唯識。
0565a17: 合響　宗鏡第六十一卷。問只如安慧說一分。不
0565a18: 立相見等。今護法攝四歸一分時。亦不別立相見
0565a19: 等。義勢既同。何故言非安慧等諸師知見耶。答乍
0565a20: 看似同。細詳理別。且如安慧立一自證分。全不說
0565a21: 證自證分。雖說見相二分。一向判為計所執性。
0565a22: 此乃四分中一分。全無二分。有名無體。故亦是無。
0565a23: 唯立一依他自證分。今護法雖攝四歸一。又不名
0565a24: 自證分。但總名一心分。然不失自證等四分義。但
0565b01: 以與心無決定相離義。總名一分。與彼別立自證
0565b02: 分義別。乃至攝四歸三時。內之二分。雖互相緣。其
0565b03: 用各別。然其所緣。不失自體故。但名自證。雖總名
0565b04: 自證。而互相緣。二分之義不失。不同陳那自證。但
0565b05: 有證見分之自證。即無證自證之自證。由此義故。
0565b06: 非諸師之知見。
0565b07: △三結歸是異熟見分。
0565b08: 故識行相即是了別了別即是識之見分。
0565b09: △次釋所緣二初正明所變二初明唯變處等二
0565b10: 初正釋二初明業力所變決定三初器界二初正
0565b11: 明共中共變二初釋義二初正釋。
0565b12: 所言處者謂異熟識至即外大種及所造色。
0565b13: 音義　異熟謂能變心。共相種即器界種。宗鏡第
0565b14: 四十九卷云。何為共相。多人所感故。雖知人人所
0565b15: 變各別。名為唯識。然有相似共受用義。說名共相。
0565b16: 實非自變。他能用之。若能用者。此即名緣。心外法
0565b17: 故。變似色等。等者。謂由自種子。為因緣故。本識變
0565b18: 為器世間相。唯外非情。此即能造。及所造色。在外
0565b19: 處故。言外大種。非心外法也。
0565b20: △次釋疑。
0565b21: 雖諸有情所變各別至如眾燈明各似一。
0565b22: 音義　疑云。器界既是諸有情識所變。自應各別。
0565b23: 如何現見。是一器世間相耶。釋云。雖諸有情等。眾
0565b24: 燈喻諸有情。明喻所變器世間相。各喻所變各
0565c01: 別。似一喻相相似處所無異。
0565c02: 合響　宗鏡云。如眾燈明。各似一者。此釋共果。
0565c03: 同在一處。不相障礙。謂外器界相。如眾燈明。共在
0565c04: 一室。各各室。一一自別。而相相似處所無異。此
0565c05: 如何知各各也。一燈去時。其光常。若共為一。
0565c06: 是則應將一燈去已巳。餘明不。又相涉入不相隔
0565c07: 礙。故見似一。置多燈已巳。人影亦多文。會玄十二。引
0565c08: 百法鈔。問如一人心上所變現。木之與石。則互相
0565c09: 礙。如欲界一切有情。同變山河大地木石等。所變
0565c10: 之相。隨心各異。然更相涉入。如眾燈光。不相障礙。
0565c11: 謂從諸有情共相種生業力相似。處所無異。而互
0565c12: 相攝入也。問多人共變。不相障礙。一人第八所變
0565c13: 木石。有礙耶。答由昔造業熏種。而有同異。故使
0565c14: 然也。如第六識。緣山河大地時。不作彼此分別。但
0565c15: 熏其種故。後生果時。互相攝入。若木石等互相礙
0565c16: 者。由第六識緣時。定作木石等。差別之解。而熏成
0565c17: 種。後生果時。亦各有異文。
0565c18: △次料簡二初徵。
0565c19: 誰異熟識變為此相。
0565c20: △次釋三初月藏明一切有情共變。
0565c21: 有義一切所以者何至業增上力共所起故。
0565c22: △二次師明現居當生者變二初斥前非。
0565c23: 有義若爾諸佛菩薩至變為此土復何所用。
0565c24: 音義　若爾者。牒前釋。謂若一切有情識共變起。
0566a01: 則不簡聖凡之別。佛等淨識。應變穢土。異生垢心。
0566a02: 應現淨土。佛度下劣權現可然。生承佛力。乍見容
0566a03: 有。若言實變。無有是處。又那含聖者。銷礙入空。必
0566a04: 不下生。變此下土。復何所用。
0566a05: 合響　開蒙。問共中共相。實各自變。月藏何說一
0566a06: 切共變。難月藏云。若如爾說。應凡與聖。互相變也。
0566a07: 難聖變穢。假變不遮。若實變者。穢種已巳亡。如何變
0566a08: 穢。難凡變淨。如何凡夫見靈鷲山。仍是丘陵。即知
0566a09: 凡夫。不變淨境。
0566a10: △次申自義。
0566a11: 是故現居及當生者至諸業同者皆共變故。
0566a12: 音義　謂現居此土有情。異熟識變。故無生佛淨
0566a13: 穢雜亂之失。又未來當生有情。異熟識變。故無無
0566a14: 色聖者變下之過。經依下。通前師所引經義。一切
0566a15: 有二種。一者名字一切。二者實一切。少分一切。即
0566a16: 名字一切。簡所同也。若實一切。法苑云。一以普及
0566a17: 為言。切以盡際為語。經依業同少分有情共變而
0566a18: 說。非謂實一切也。
0566a19: △三護法明於身有用即變二初斥前非。
0566a20: 有義若爾器將壞時至此變為彼亦何所益。
0566a21: 音義　若言器界定屬現居當生者變。器界將壞
0566a22: 時。必無現居當生者。則此將壞器界。是誰識變耶。
0566a23: 又諸下。復約當生難破。無色異生。後雖當生現無
0566a24: 色身。預變何用。又無色界劫數長遠。下土數經三
0566b01: 災。變斯何益。設有下。恐彼救云。無色無身。不變可
0566b02: 爾。色界有身。豈不變耶。釋曰。色界異生。設有色身。
0566b03: 然細身。麤器不相依持。且上下懸隔。所變何益。
0566b04: △次申正義。
0566b05: 然所變土本為色身至雖無有情而亦現有。
0566b06: 音義　謂所變器界。本為有情正報依持受用。故
0566b07: 於身有益。便變為彼。由斯義故。若此土雜居地人。
0566b08: 設生他方雜居地。彼識亦得變此雜居地。餘地例
0566b09: 然。故器界將壞時。及初成時。雖無有情。而亦現有。
0566b10: 問他方彼識。變此器界。相去懸遠。云何於身有依
0566b11: 持用耶。答喻如北方人。置南方產業。雖非現居。而
0566b12: 亦得有受用義故。
0566b13: 合響　開蒙。月藏質云。若不互變。劫初將壞。無有
0566b14: 情時。誰人變器。正義答云。劫初如受胎。將壞如殘
0566b15: 果。問正義家。既不互變。成壞胎殘。有情未生。是誰
0566b16: 變也。答成壞之劫。受胎殘果。皆有情業。何須生已巳。
0566b17: 方能變也文。他方則異。次解現居義。自地則異月
0566b18: 藏互變義。
0566b19: △次結顯共中不共。
0566b20: 此說一切共受用者至鬼人天等所見異故。
0566b21: 音義　初句結前共中共變。次句例明共中不共。
0566b22: 鬼人下釋成。如一恒河。鬼見猛火。人見為水。天見
0566b23: 琉璃。魚龍為窟宅。各隨自業力。異熟識變故。宗鏡
0566b24: 云。共中不共變者。如己巳田宅妻子。多人第八共變。
0566c01: 得名為共。若受用時。唯自前六受用。不通他人。即
0566c02: 名不共。
0566c03: △次種子。
0566c04: 諸種子者謂異熟識至如真如性不違唯識。
0566c05: 音義　有漏法種。與異熟識同無記性。第八見分。
0566c06: 恒取所緣。無漏法種。非此性攝。故非所緣。雖非下
0566c07: 通妨。難曰。無漏法種。既非所緣。與心相離。豈不違
0566c08: 於唯識理耶。通意可知。
0566c09: 合響　宗鏡第四十九卷。問無漏種子。既不離識。
0566c10: 中有如何不緣。答具三義故。所以不緣。一能對治
0566c11: 故。即無漏能對有染汙法。亦能破壞有漏法。二體
0566c12: 性異故。以第八唯無記。無漏種子唯善性。三不相
0566c13: 順故。以無漏種子。不順有漏第八識故。無漏善性。
0566c14: 不順無記性故。所以不緣。
0566c15: △三根身二初明不共中不共變自根身。
0566c16: 有根身者謂異熟識至即內大種及所造色。
0566c17: 合響　不共相種者。謂異熟識不共中不共種子。
0566c18: 即根身種也。似色根者。即眼等五根。如經所謂清
0566c19: 淨四大根。依處者。即眼等所依浮塵根。經中所謂
0566c20: 如葡萄朵新卷葉等。此根身。即內四大種。及所造
0566c21: 四微所成。宗鏡云。不共中不共。如眼等根。唯自識
0566c22: 依用。非他用故。又不共中不共變。如眼等五根。唯
0566c23: 自第八。於中有末心。第一念託父母遺體時。變名
0566c24: 不共。唯自第八變故。又唯自受用。復名不共。如眼
0567a01: 識唯依眼根發眼識。乃至身識依身根等。
0567a02: 補遺　大種即地水火風。四大種是能造。色香味
0567a03: 觸四微是所造。廣五蘊論云。云何為四大種。謂地
0567a04: 界水界火界風界。此復云何。謂地堅性。水濕性。火
0567a05: 煖性。風動性。界者能持自相所造色故。云何四大
0567a06: 所造色。謂眼根。耳根。鼻根。舌根。身根此即內大種及所造色。
0567a07: 色聲香味。所觸一分身根所取。謂滑輕重等。無表色法處所攝色。
0567a08: 即外大種。及所造色。造者因義。謂以四大種為生
0567a09: 依立。持養因義即依五因。說名為造。瑜伽第三卷。
0567a10: 問一切法生。皆從自種而起。云何說諸大種。能生
0567a11: 所造耶。答由一切內外大種。及所造色種子。皆悉
0567a12: 依附內相續心。乃至諸大種子。未生諸大以來。造
0567a13: 色種子。終不能生造色。要由彼生造色。方從自種
0567a14: 子生。是故說彼能生造色。由彼生為前導故。由此
0567a15: 道理。說諸大種。為彼生因亦即起因。謂離大種色不起故。云何造
0567a16: 色依於彼耶。由造色生已巳。不離大種處而轉故亦即
0567a17: 轉因。謂捨大種諸所造色。無有功能。據別處故。云何彼所建立。由大種損
0567a18: 益彼。同安危故謂由大種變異。能依造色隨變異故。云何彼所任持。
0567a19: 由隨大種量不壞故謂由大種諸所造色。相似相續生。持令不絕故。云何
0567a20: 彼所長養。由飲食睡眠。修習梵行三摩地等。依彼
0567a21: 造色倍復增長。故說大種為彼長養因此指身根內大種造
0567a22: 色而言。如是諸大種望所造色。有五種作用。應知文。
0567a23: 廣如彼論。又會玄記云。雖色等各從自種辦體而
0567a24: 生。即親因緣。依彼大種。為增上緣。故名為造。
0567b01: △次明不共中共種變他依處二初正釋。
0567b02: 有共相種成熟力故至不爾應無受用他義。
0567b03: 合響　雖此根身。是不共種所成。然於不共種中。
0567b04: 復有一分共相種子。成熟之力。能依他人身處。亦
0567b05: 變似彼他人浮塵根。為己巳受用。不爾應無受用他
0567b06: 人之義。宗鏡云。不共中共變。即自浮塵根。初唯自
0567b07: 第八變。名不共變。生已巳後他人亦有受用義。復名
0567b08: 為共。問若許受用他人浮塵根者。心外取法。何名
0567b09: 唯識。答受用他人浮塵時。自識先變一重相分。在
0567b10: 他人身上。若受用時。還受用自相分。心外無法。得
0567b11: 成唯識。問若言受用自相分。因何殺他人。得地獄
0567b12: 罪。以殺自相分故。答自相分。與他相分。同在他身
0567b13: 處。殺自相分。亦能令他五根相分斷滅。故得罪也。
0567b14: △次料簡二初師亦變似根。
0567b15: 此中有義亦變似根辨中邊說似自他身五根現故。
0567b16: 音義　謂不唯變他依處。亦變似自他身五根。引
0567b17: 辯中邊論證釋。
0567b18: △次師唯變依處。
0567b19: 有義唯能變似依處至彼餘尸骸猶見相續。
0567b20: 音義　次師申正義云。此本識唯能變。似他人浮
0567b21: 塵根。為我受用。決不能變他人勝義根。為我受用。
0567b22: 以自己巳不能受用他人勝義根故。似自下。通所引
0567b23: 論義。故生下結示。意明由識能變他依處故。是以
0567b24: 或生他地。或入涅槃。彼餘尸骸。為現前有情識之
0567c01: 所變。猶見相續。而不壞也。
0567c02: 合響　宗鏡第四十九卷云。此唯變他根依處。他
0567c03: 根於己巳都無用故。若無用亦變。何不變七識。無緣
0567c04: 慮用。而得緣故。若爾說自他根。現文如何通。所說
0567c05: 自他阿賴耶識。各自變為根。非自變他根。一則無
0567c06: 用不變他根。二由不定說自身本識變他根故。不
0567c07: 可為證。
0567c08: △次明定等所變不定。
0567c09: 前來且說業力所變至隨現緣力擊發起故。
0567c10: 音義　先結前。若定下正釋。謂佛菩薩及諸聖者。
0567c11: 以定力通力所變器之界地。身之自他。則不決定。
0567c12: 界地不定者。或遇剛強難化眾生。則現穢土而折
0567c13: 伏之。設遇根性易調者。則現淨土而攝受之。自他
0567c14: 不定者。如普門三十二應身等。身之與器。是一期
0567c15: 利物。為他受用。故多相續。聲之與光。乃是一時。應
0567c16: 緣擊發變現。故不恒也。
0567c17: △次結示。
0567c18: 略說此識所變境者至及墮法處所現實色。
0567c19: 音義　十有色處者。謂五根五塵。即通器界根身。
0567c20: 墮法處所現實色者。意識緣境。有實有假。此唯實
0567c21: 定果色也。
0567c22: △次明不變心等二初問。
0567c23: 何故此識不能變似心心所等為所緣耶。
0567c24: △次答二初通明諸識有二種變。
0568a01: 有漏識變略有二種至初必有用後但為境。
0568a02: 音義　宗鏡釋云。因緣變者。謂由先業。及名言實
0568a03: 種。即要有力。唯任運心。非由作意。其心乃生。即五
0568a04: 八識。隨其增上異熟因為緣。名言種為因。故變於
0568a05: 境。分別變者。謂作意生心。是籌度心。即六七識。隨
0568a06: 自分別。作意生故。由此六七緣時。影像相分。無有
0568a07: 實體。未必有用。初隨因緣變。必有實體用。即五八
0568a08: 等所變之境。後隨分別變。但能為境。非必有用。即
0568a09: 六七識等。又解。初唯第八異熟心故。所熏處故。能
0568a10: 持種故。變必有用。後餘七識所變色觸等。皆無實
0568a11: 用。似本質用。如鏡中光。於三境中。性境不隨心。因
0568a12: 緣變攝。獨影帶質。皆分別變。四句分別者。一因緣
0568a13: 變非分別變。即五識心心所。及第八識心王。為所
0568a14: 緣相分。從自種生。二唯分別變非因緣變。即有漏
0568a15: 第七識。及第八五心所是。為所變相分。唯從分別
0568a16: 心生故。三俱句。即有漏第六。及無漏八識。以能通
0568a17: 緣假實法故。四俱非。即不相應行是。以無實體故。
0568a18: 不與能緣同種生故。
0568a19: △次別顯異熟唯因緣變二初有漏位唯變色等。
0568a20: 異熟識變但隨因緣至故異熟識不緣心等。
0568a21: 音義　所變色等有實用者。宗鏡云。顯變色等從
0568a22: 實種生。故所變法必有體用。若相分心心所。如化
0568a23: 心等。故不緣之。緣便無用。須彼實用。別從此生者。
0568a24: 謂若彼心等。須有實用。別從此第八識所持心種
0568b01: 子生。若從種生。則非異熟現行識能變故。異熟識
0568b02: 不變心等。變無為等亦無實用者。無為是理。果智
0568b03: 所證。第六觀心變起。故無實用。故異熟識不緣心
0568b04: 等。結答前問。意顯此異熟識。能變色等。有實用法。
0568b05: 即以所變而為所緣。不變似心等。無實用法。故異
0568b06: 熟識不緣心及無為。此明因中不能緣也。
0568b07: △次無漏位亦現心影。
0568b08: 至無漏位勝慧相應至不爾諸佛應非智。
0568b09: 音義　謂第八識至佛果位。與圓鏡智相應。雖無
0568b10: 分別。由體澄淨。亦現彼影。縱無實用。亦能現彼心
0568b11: 等影像。若謂圓智不緣心等。諸佛亦非智。此明
0568b12: 果位能變緣也。
0568b13: △次總結所緣。
0568b14: 故有漏位此異熟識至彼識亦緣此色為境。
0568b15: 音義　欲色二界。具三所緣。謂身器及有漏種。在
0568b16: 無色界。厭離色故。無業果色故。但緣有漏種子。雖
0568b17: 無業果。有定中所現實果。彼識亦得緣此為境。故
0568b18: 具緣三。亦不違理。宗鏡。問色從識變者。無色界無
0568b19: 色。云何說變。答下界眾生所見。是業果色。無色界
0568b20: 現境。即定果色。俱不離心。
0568b21: △次明不可知門二初明不可知。
0568b22: 不可知者謂此行相至量難測故名不可知。
0568b23: 音義　初明能緣行相不可知。或此下。次明所緣
0568b24: 三境不可知。
0568c01: 合響　瑜伽第五十一卷云。阿賴耶識。當言於欲
0568c02: 界中緣狹小執受境。於色界中緣廣大執受境。於
0568c03: 無色界空無邊處。識無邊處。緣無量執受境。於無
0568c04: 所有處。緣微細執受境。於非想非非想處。緣極微
0568c05: 細執受境。阿賴耶識緣境微細。世聰慧者。亦難了
0568c06: 故。
0568c07: △次徵答勸信二初徵。
0568c08: 云何是識取所緣境行相難知。
0568c09: △次答。
0568c10: 如滅定中不離身識至無想等位當知亦爾。
0568c11: 音義　謂此識行相微細。如滅盡定。不離身識。麤
0568c12: 動想等。悉皆不行。唯有一類相續微細異熟心在。
0568c13: 幽隱難知。應信為有。然必下。立量顯有。量云。滅定
0568c14: 是有法。有識宗。有情攝故因。同喻如有心時。無想
0568c15: 下例知。
0568c16: 
0568c17: 成唯識論音響補遺卷第二
0568c18: 
0568c19: 
0568c20: 音釋
0568c21: 插測合切攙入聲。斫職略切音酌。嚬呻嚬。皮賓切。音貧。呻。升人切。音身。微笑吟詠之狀
0568c22: 也。妍妍。五堅切。音研。。赤之切。音嗤。研美好醜惡也。苣上臼許切。渠上聲。下
0568c23: 式正切。音聖。苣胡麻也。蒜上舉有切。音九。葷名。下蘇貫切。音筭。葷。乞約切。音
0568c24: 。鳥卵空也。隔各額切。音格。障也。纏呈延切音蟬。
