0205a02: 宋建溪沙門宗永集
0205a03: 元建康保寧禪寺住持沙門清茂續集
0205a04: 續南嶽下第十五世
0205a05: 杭州徑山大慧宗杲禪師嗣昭覺勤因圓悟和尚
0205a06: 問云達磨西來將何傳授師云不可作野
0205a07: 狐精見解悟又云據虎頭收虎尾第一句下
0205a08: 明宗旨如何是第一句師云此是第二句。
0205a09: 師因僧問云古鏡未磨時如何師云火不待
0205a10: 日而熱僧云磨後如何師云風不待月而涼
0205b01: 僧云磨與未磨時如何師云交。
0205b02: 師問間僧不是心不是佛不是物作麼生會
0205b03: 僧云領師云領屋裏七代先靈僧便喝師
0205b04: 云適來領時今喝干他不是心不是佛不是
0205b05: 物甚麼事僧無語師便打。
0205b06: 師室中纔見僧入便云不是出去僧便出師
0205b07: 云沒量大人向語裏轉次一僧入師亦
0205b08: 云不是出去僧近前師云向道不是更
0205b09: 近前覓箇什麼便打出復有一僧入云適來
0205b10: 兩僧不會和尚意師低頭噓一聲僧罔措師
0206a01: 亦打出。
0206a02: 師室中舉竹篦問僧云喚作竹篦則觸不喚
0206a03: 作竹篦則背不得有語不得無語速道速道
0206a04: 僧云甕裏怕走鱉那師下禪擒住云此
0206a05: 是誰語速道僧云實不敢謾昧和尚此是竹
0206a06: 菴和尚教某恁麼道師連打數棒云分明舉
0206a07: 似諸方。
0206a08: 師因舉南院問風南方一棒作麼生商量
0206a09: 云作奇特商量問此間一棒作麼生
0206a10: 商量院橫按拄杖云棒下無生忍臨機不見
0206b01: 師舉了云風當時好大展坐具禮他三拜
0206b02: 不然與他掀倒禪乃回顧密云道當
0206b03: 時風禮拜是掀倒禪是密云草賊大敗
0206b04: 師云看者瞎漢便打。
0206b05: 師一日見僧便云諸佛菩薩畜生驢馬前
0206b06: 樹子麻三斤乾屎橛是一枚無狀賊漢
0206b07: 僧云久知和尚有此機要師云我巳無端入
0206b08: 荒草是屎氣也不知僧拂袖而去師云
0206b09: 苦哉佛陀耶。
0206b10: 師室中問僧云不與萬法為侶者是什麼人
0207a01: 僧云無面目漢師云適來有箇師僧與麼道
0207a02: 打出去也僧擬議師便打出。
0207a03: 師問僧云道不用修但莫汙染如何是不汙
0207a04: 染底道僧云某甲不敢道師云為什麼不敢
0207a05: 道僧云恐汙染師云行者將糞箕苕來僧
0207a06: 茫然師便打。
0207a07: 師問侍者云許多人入室幾人道得著幾人
0207a08: 道不著者云某甲只管看師展手云我手何
0207a09: 似佛手者云天寒且請和尚通袖師打一竹
0207a10: 篦云且道是賞伊是伊者無對。
0207b01: 師因僧請益夾山境話聲未絕師便喝僧茫
0207b02: 然師云問什麼僧擬舉師連棒打出。
0207b03: 師問僧香嚴上樹話作麼生會僧云好對
0207b04: 春風唱鷓鴣師云虎頭上座道樹上即不問
0207b05: 樹下道將一句來又作麼生僧云適來向和
0207b06: 尚道了也師云好對春風唱鷓鴣是樹上語
0207b07: 樹下語僧無對師便打。
0207b08: 師問郡王趙衿居士同內翰汪藻政李邴
0207b09: 侍郎曾開等登山乃擊鼓入室郡王欣然袖
0207b10: 香趍室師云趙州洗盂話居士作麼生會
0208a01: 王云討什麼拂袖便出師擒住云古人向
0208a02: 這裏悟去因甚不悟王擬議師打一拳云
0208a03: 討什麼王云還這老漢始得。
0208a04: 蘇州虎丘紹隆禪師到黃龍新禪師處龍問
0208a05: 甚麼僧師云行僧龍云什麼村僧行什麼
0208a06: 驢馬師云廣南蠻道什麼何不高聲道
0208a07: 龍云有些子衲僧氣息。
0208a08: 師圓悟勤禪師悟一日入室問云見見之
0208a09: 時見非是見見猶離見見不能及舉拳云還
0208a10: 見麼師云見悟云頭上安頭師忽證入便禮
0208b01: 拜悟叱云見箇什麼師云竹密不妨流水過
0208b02: 悟乃印可。
0208b03: 金陵華藏安民禪師圓悟悟夜舉古帆
0208b04: 未掛因緣師聞未領遂求決擇悟云問我
0208b05: 師舉前話悟云前樹子師即洞明謂悟
0208b06: 云古人道如一滴投於大海殊不知大海投
0208b07: 於一滴悟笑云爭奈這漢何。
0208b08: 師謁佛鑑懃鑑問云佛果有不妄為人說底
0208b09: 句曾與汝說麼師云合取狗口鑑厲聲云不
0208b10: 是這箇道理師云無人奪茶袋亂喚
0209a01: 作麼鑑云佛果若不為汝說我為汝說師云
0209a02: 和尚疑則別鑑乃呵呵大笑。
0209a03: 台州護國此菴景元禪師因僧問三聖道我
0209a04: 逢人即出出則不為人意旨如何師云八十
0209a05: 翁翁嚼生鐵僧云興化道我逢人則不出出
0209a06: 則便為人又作麼生師云須彌山上浪翻空。
0209a07: 師因僧問云天不能蓋地不能載是什麼物
0209a08: 師云無孔鐵鎚僧云恁麼則天人生類皆
0209a09: 承此恩力也師云莫妄想。
0209a10: 杭州靈隱瞎堂慧遠禪師因圓悟夜遂出
0209b01: 問云淨空無一物赤骨律貧無一錢戶
0209b02: 破家亡乞師賑濟悟云七珍八寶一時拏師
0209b03: 云禍不入慎家之門悟云機不離位墮在毒
0209b04: 海師隨聲便喝悟以拄杖擊禪云喫得棒
0209b05: 也未師又喝悟連喝兩喝師便禮拜。
0209b06: 師一日因書記維那二人爭競師乃揭榜曰
0209b07: 書記維那行令不正老僧罰油行者喫棒令
0209b08: 二人下語維那云難逃智鑑師云不是不是
0209b09: 書記無語二人俱逐出。
0209b10: 師因淨慈先馳通書師問云長老是甚處
0210a01: 人馳云和尚大似不相識師云是甚處人
0210a02: 馳云越州師云猛虎不食伏肉。
0210a03: 師因孝宗皇帝問云前日睡夢中忽聞鍾聲
0210a04: 遂覺未知夢與覺是如何師云陛下問夢中
0210a05: 底覺來底若問覺來底如今正是寐語若問
0210a06: 夢中底夢覺無殊教誰分別夢即是幻知幻
0210a07: 即離離幻即覺覺心不動所以道若能轉物
0210a08: 即同如來帝云夢幻既非且鐘聲向甚處起
0210a09: 師云從陛下問處起帝大。
0210a10: 師因一官人問性命事如何師云老僧無性
0210b01: 命官云如何無師云也無如何官搖頭云第
0210b02: 恐未是在師云非但橫點頭未是縱饒直點
0210b03: 頭亦未是在。
0210b04: 師因僧問即心即佛時如何師云頂分丫角
0210b05: 僧云非心非佛時如何師云耳墜金環僧云
0210b06: 不是心不是佛不是物又作麼生師云禿頂
0210b07: 脩羅舞柘枝。
0210b08: 師問僧一大藏教是惡口如何是本身盧舍
0210b09: 那僧云天台普請南嶽遊山師別云阿耨達
0210b10: 池深四十丈闊四十丈。
0211a01: 師一日擊鼓陞堂潛坐帳中侍僧尋不見
0211a02: 師忽撥開帳云只在這裏因什麼不見僧無
0211a03: 對師云大斧斫三門。
0211a04: 眉州華嚴祖覺禪師因僧問最初威音王末
0211a05: 後婁至佛未審見什麼人師云家住大梁
0211a06: 城更問長安路僧云只如德山擔鈔行
0211a07: 意在什麼處師云拶破眼睛僧云與和尚
0211a08: 悟華嚴宗旨相去幾何師云同途不同轍僧
0211a09: 云昔日德山今朝和尚也師云夕陽西去水
0211a10: 東流。
0211b01: 蘇州明因曇玩禪師示眾云汝有一對眼我
0211b02: 也有一對眼汝若瞞還自瞞汝若成佛作祖
0211b03: 老僧無汝底分汝若做驢做馬老僧救汝不
0211b04: 得。
0211b05: 蘇州虎丘元淨禪師因僧問如何是到家一
0211b06: 句師云坐觀成敗僧云不與萬法為侶者是
0211b07: 什麼人師云遠親不如近。
0211b08: 師因僧問亡僧遷化向什麼處去師云糞堆
0211b09: 頭僧云意旨如何師云築著磕著。
0211b10: 侍郎李彌遜時年二十八問心法於圓悟禪
0212a01: 師一日躍馬忽有省竟造圓悟悟遙見便云
0212a02: 侍郎且喜大事了畢侍厲聲云和尚眼華作
0212a03: 什麼悟便喝侍亦喝於是機鋒迅捷休官築
0212a04: 菴自娛一日忽說偈云謾說從來牧護今日
0212a05: 分明呈露虛空拶倒須彌討甚向上一路遂
0212a06: 擲筆而逝。
0212a07: 覺菴道人祖氏圓悟禪師聞示眾語下有
0212a08: 省白悟悟云更須颺所見始得自由祖呈
0212a09: 偈云露柱柚橫骨虛空弄爪牙直饒玄會得
0212a10: 猶是眼中沙悟然之。
0212b01: 湖州何山佛燈守珣禪師嗣蔣山懃佛鑑鑑示
0212b02: 眾云森羅及萬象一法之所印師聞頓悟心
0212b03: 旨白鑑鑑云可惜一顆明珠被這風顛漢拾
0212b04: 乃詰云靈雲道自從一見桃華後直至如
0212b05: 今更不疑如何是他不疑處師云莫道靈雲
0212b06: 不疑只今覓箇疑處了不可得鑑云玄沙道
0212b07: 諦當甚諦當敢保老兄未徹在那裏是他未
0212b08: 徹處師云深知和尚老婆心切便禮拜鑑印
0212b09: 可。
0212b10: 師謁圓悟禪師值山行到一水潭悟乃推師
0213a01: 入水遽問云牛頭未見四祖時如何師云潭
0213a02: 深魚聚悟云見後如何師云樹高招風悟云
0213a03: 見與未見時如何師云伸只在縮裏悟
0213a04: 乃稱賞。
0213a05: 鼎州文殊道心禪師佛鑑鑑夜舉趙州
0213a06: 樹子話至覺鐵觜云先師無此語莫謗先
0213a07: 師好師聞豁然即趍丈室鑑遙見便閉門
0213a08: 師云和尚莫謾某甲鑑云十方無壁落何不
0213a09: 入門來師以拳擉破紙鑑乃開門擒住云
0213a10: 道道師兩手棒鑑頭以口啐一啐而出。
0213b01: 潭州龍牙智才禪師一日謁黃龍新禪師新
0213b02: 室中問云會得最初句便會末後句會得末
0213b03: 後句便會最初句最初末後拈放一邊百丈
0213b04: 野狐話作麼生會師云入戶巳知來見解何
0213b05: 須更舉轢中泥新云新長老死在上座手裏
0213b06: 也師云語言雖有異至理且無差新云如何
0213b07: 是無差底事師云不扣黃龍角焉知頷下珠
0213b08: 新便打。
0213b09: 師因僧問德山棒臨濟喝今日請師為拈掇
0213b10: 師云蘇嚕蘇嚕僧云蘇嚕蘇嚕還有西來意
0214a01: 也無師云蘇嚕蘇嚕。
0214a02: 福州鼓山竹菴士珪禪師嗣龍門遠因僧問如何
0214a03: 是祖師西來意師云東家點燈西家暗坐僧
0214a04: 云未審意旨如何師云馬便搭鞍驢便推磨
0214a05: 僧云狗子還有佛性也無趙州道無又作麼
0214a06: 生師云一度被蛇傷怕見斷井索。
0214a07: 杭州徑山塗毒智禪師嗣雲巖游謁雲巖取道
0214a08: 雲居值風雪迷路遂留月餘一日聞板聲豁
0214a09: 然大悟及造雲巖巖遙見便指云這漢甚處
0214a10: 見神見鬼來師云雲居聞板聲來巖云聞後
0214b01: 如何師云打破虛空全無柄靶巖云向上事
0214b02: 未在師云東家暗坐西家罵巖云嶄然超
0214b03: 出佛祖他日起家一麟足矣。
0214b04: 成都府金繩文禪師嗣信相顯因僧問如何是大
0214b05: 道之源師云黃河九曲僧云如何是不犯之
0214b06: 令師云鐵蛇鑽不入僧擬議師便打。
0214b07: 樞密具居厚嗣圓通旻謁圓通云某頃赴省試到
0214b08: 此過趙州關未明透關事曾問訥禪師訥云
0214b09: 且去做官今五十餘年矣通云曾明得也未
0214b10: 密云八次經過常存此念然未甚脫灑通乃
0215a01: 揮扇云有甚不脫灑處密忽有省云便請末
0215a02: 後句通再揮扇兩下密云親切親切通云吉
0215a03: 獠舌頭三千里。
0215a04: 中丞盧航謁圓通擁爐次丞問云諸家因緣
0215a05: 不勞拈出直截一句請師指示通厲聲云看
0215a06: 火丞急撥衣忽大悟即云灼然佛法無多子
0215a07: 通喝云放下著丞應諾諾。
0215a08: 楊州石塔禮禪師嗣明招慧一日陞堂至座前搊
0215a09: 一僧上法座僧慞惶欲走師遂指座云這棚
0215a10: 子若牽一頭驢上去他亦須就上屙在汝諸
0215b01: 人因甚麼不以拄杖一時趕散。
0215b02: 續南嶽下第十六世
0215b03: 福州西禪鼎需禪師嗣徑山杲師妙喜喜一日
0215b04: 問云內不放出外不放入正與麼時如何師
0215b05: 擬開口喜連打三棒師直下大悟乃厲聲云
0215b06: 和尚巳多了也喜又打一棒師便作禮喜云
0215b07: 汝今日方知吾不汝欺遂印以偈云頂門豎
0215b08: 亞摩醯眼肘後斜懸奪命符瞎眼卸符
0215b09: 趙州東壁掛胡蘆。
0215b10: 師因問僧萬法歸一一歸何處僧云新羅國
0216a01: 裏師云我在青州做一領布衫重七斤僧
0216a02: 云今日親見趙州師云前頭見後頭見僧作
0216a03: 斫額勢師云上座是甚處人僧云江西師云
0216a04: 因甚來這裏納敗闕僧擬議師便打。
0216a05: 泉州教忠彌光禪師大慧慧問云契粥了
0216a06: 也洗盂了也去藥忌道將一句來師云
0216a07: 裂破慧震威喝云又說禪也師即大悟投
0216a08: 偈云一喝當機怒雷吼驚起法身藏北斗洪
0216a09: 波浩渺浪滔天拈得鼻孔失口慧然之。
0216a10: 明州育王佛照德光禪師大慧慧一日入
0216b01: 室舉起竹篦云喚作竹篦則觸不喚作竹篦
0216b02: 則背時如何師云請和尚放下竹篦與學人
0216b03: 相見慧放下竹篦云如何相見師云伎倆巳
0216b04: 盡慧云這漢又來老僧頭上行師云也是尋
0216b05: 常行履處便禮拜。
0216b06: 師又一日入室大慧云喚作竹篦則觸不喚
0216b07: 作竹篦則背不得下語不得無語不得向意
0216b08: 根下卜度不得向舉起處承當速道速道師
0216b09: 云杜撰長老如麻似粟慧云是第幾箇師
0216b10: 云今日捉敗這老賊慧深之。
0217a01: 江州東林卍菴道顏禪師圓悟每至室中
0217a02: 機辯風生一日圓悟喝云汝禪不求正悟
0217a03: 只管信口胡道作麼師直得汗下歸堂夜坐
0217a04: 豁然有省不覺失笑凌晨上方丈如前騁其
0217a05: 機辯悟皆可師云某甲昨日如此秖對和
0217a06: 尚為甚麼不今日為甚麼悟云汝昨
0217a07: 日雜妄想心師云元來釋迦老子無神通便
0217a08: 禮拜。
0217a09: 福州東禪思岳禪師問僧甚處來僧云黃檗
0217a10: 來師云黃檗有何言句僧云某甲到這裏一
0217b01: 時忘師云上座豈不是黃檗來僧云是師
0217b02: 云又道忘僧擬議師便喝出。
0217b03: 師問僧道人相見時如何僧云更無餘事師
0217b04: 云趙州道呈漆器又作麼生僧便喝師云
0217b05: 道無餘事又喝作麼僧擬議師便打。
0217b06: 建寧府竹原宗元菴主因大慧令謙上座通
0217b07: 張無垢書謙云我禪二十餘年無入頭處
0217b08: 更作此行決定荒廢奈何師叱云在路便
0217b09: 禪不得也去我與同至中途謙泣語師云
0217b10: 途中奔波如何得相應去師告云但將諸
0218a01: 方底悟底圓悟大慧與汝說底都不要理
0218a02: 會途中可替底事我盡替只有五件事替
0218a03: 不得須自支當謙云五件何事師云著
0218a04: 衣喫飯屙屎放尿拖箇死屍路上行謙於言
0218a05: 下領旨手足舞蹈師云此回方可通書宜
0218a06: 前進吾歸矣。
0218a07: 師室中垂語云楞嚴經中五十種魔界如今
0218a08: 盡大地人禪更高也出他魔界不得時有
0218a09: 僧云和尚落在第幾界師云和在裏許僧
0218a10: 云某甲不入這保社師云驢漢擬向那裏
0218b01: 去。
0218b02: 蘇州資壽尼妙禪師大慧慧陞堂舉藥
0218b03: 山初石頭馬祖機緣遂契悟慧下座有馮
0218b04: 居士謂慧云和尚適來所舉因緣某甲會
0218b05: 也慧云居士作麼生會士云恁麼也不得蘇
0218b06: 盧娑訶不恁麼也不得哩娑訶恁麼不恁
0218b07: 麼不得蘇盧哩娑訶慧舉似師師云曾
0218b08: 見郭象註莊子識者云是莊子註郭象慧
0218b09: 異其言復舉巖頭婆子話詰師師答偈云一
0218b10: 葉扁舟泛渺茫呈橈舞棹別宮商雲山海月
0219a01: 都拋贏得莊周蝶夢長馮公疑師未善遂
0219a02: 問婆生七子六箇不遇知音只者一箇也不
0219a03: 消得便拋向水中大慧言道人會且說看
0219a04: 師云巳上所供並是詣實馮大喜。
0219a05: 師因大慧問古人不出方丈為甚麼去莊上
0219a06: 喫油餈師云和尚放某甲過方敢通箇消息
0219a07: 慧云我放過試道看師云某甲亦放和
0219a08: 尚過慧云爭奈油餈何師喝一喝拂袖而出
0219a09: 無居士張九成謁善權清禪師問云此事
0219a10: 人人有分箇箇圓成是不清云是士云為什
0219b01: 麼某無箇入處清於袖中出數珠示云此
0219b02: 是誰底士俛仰無對清復袖之云是汝底則
0219b03: 拈取去纔涉思惟即不是也士悚然遂看
0219b04: 樹子話忽聞蛙聲釋然證入說偈云春天月
0219b05: 夜一聲蛙撞破乾坤共一家正恁麼時誰會
0219b06: 得嶺頭痛有玄沙。
0219b07: 士謁大慧杲禪師一日與馮給事諸公論格
0219b08: 物慧云居士只知有格物且不知有物格士
0219b09: 茫然慧大笑士云師能開喻乎慧云不見小
0219b10: 說載唐人有與安祿山謀叛者曾為閬州守
0220a01: 有畫像存焉明皇幸蜀見之怒令侍臣以
0220a02: 斬其像其人在陝西首忽墮地公頓領深旨
0220a03: 遂投偈云子韶格物妙喜物格欲識一貫兩
0220a04: 箇伍伯慧印可。
0220a05: 士謁惟尚禪師尚纔見乃展兩手士便喝尚
0220a06: 便掌云張學士何得謗大般若士云某見處
0220a07: 只如此和尚又作麼生尚舉馬祖陞堂百丈
0220a08: 卷席話詰士語未終士推倒卓子尚大呼張
0220a09: 學士殺人士躍起問傍僧云汝又作麼生僧
0220a10: 罔措士打一拳顧尚云祖禰不了殃及兒孫
0220b01: 尚大笑。
0220b02: 士復謁尚禪師尚云浮山圓鑑道饒入得
0220b03: 汾陽室始到浮山門亦未見老僧在學士作
0220b04: 麼生士叱侍僧云何不秖對僧罔措士打一
0220b05: 掌云蝦蟆窟裏果沒獰龍。
0220b06: 士一日訪首座纔相見便問承聞學士
0220b07: 因蛙鳴有箇入處是不士云那裏得者消息
0220b08: 來云見成公案諱作什麼士厲聲云火發
0220b09: 也顧視傍僧士云燒到跟也云將
0220b10: 為有長處元來只在者裏。
0221a01: 士一日同首座圍爐坐次驀拈火抄云
0221a02: 學士不得喚作火抄畢竟喚作什麼士乃掣
0221a03: 火抄踢倒湯而出。
0221a04: 明州天童應菴曇華禪師嗣虎丘隆師據室云現
0221a05: 成公案坐斷訛錯下註槌折腰撩起
0221a06: 便行必死之疾要須英俊別有生涯忽遇衝
0221a07: 雲俊鶻來時如何縵天網子百千重。
0221a08: 師因僧問凝然湛寂有辱宗風廓爾現前猶
0221a09: 辜自己已去此二途如何即是師云一槌便透
0221a10: 僧云風捲長空千里靜日輪當午八方明師
0221b01: 云未是上座放身命處僧便禮拜師云三十
0221b02: 年後。
0221b03: 杭州徑山別寶印禪師嗣華藏民謁圓悟隨眾
0221b04: 入室悟問從上諸聖以何接人師豎起拳悟
0221b05: 云此是老僧用底作麼生是從上諸聖用底
0221b06: 師以拳便打悟亦舉拳相交笑而出。
0221b07: 師謁大慧慧問甚處來師云西川慧云未出
0221b08: 門關與汝三十棒了也師云不合起動和
0221b09: 尚慧深之。
0221b10: 潤州焦山或庵師體禪師嗣護國元因元和尚舉
0222a01: 十方同聚會箇箇學無為此是選佛場乃喝
0222a02: 一喝師豁然大悟後室中舉苕柄問僧云
0222a03: 依稀苕柄赤班蛇眾下語皆不契有
0222a04: 僧請益師示以偈曰依稀苕柄赤班
0222a05: 蛇棒下無生忍臨機不識爺。
0222a06: 內翰曾開嗣靈隱遠謁靈隱問云如何是善知識
0222a07: 隱云燈籠露柱兒狗子翰擬進語隱便喝
0222a08: 翰遂省悟投偈云咄哉瞎驢叢林妖孽震地
0222a09: 一聲天機漏洩。
0222a10: 知府葛剡志慕禪宗久無證入一日忽舉不
0222b01: 是心不是佛不是物豁然有省說偈云非心
0222b02: 非佛亦非物五鳳樓前山突兀陽影裏倒
0222b03: 翻身野狐跳入金毛窟謁靈隱遠和尚求證
0222b04: 隱云居士見處只可入佛入魔未得在府加
0222b05: 禮隱正容云何不道金毛跳入野狐窟府乃
0222b06: 頓悟深旨。
0222b07: 杭州淨慈水菴師一禪師嗣育王裕初雪照
0222b08: 禪師照云直須藏身處沒蹤跡沒蹤跡處莫
0222b09: 藏身師於言下有省照詰云畢竟那裏是藏
0222b10: 身無蹤跡處師云嗄照云無蹤跡處因甚麼
0223a01: 莫藏身師云石虎吞木羊兒照深。
0223a02: 師室中垂語云西天胡子沒髭鬚僧傳至或
0223a03: 菴處菴云餓狗喫縴僧回舉似師師云此
0223a04: 是五百人善知識語僧復舉似或菴菴云也
0223a05: 是烏龜入水。
0223a06: 澧州靈巖仲安禪師嗣大溈泰因大溈令通嗣法
0223a07: 書於蔣山圓悟處悟問千里馳來不辱宗風
0223a08: 公案現成如何通信師云覿面相呈更無回
0223a09: 互悟云此是德山底那箇是上座底師云豈
0223a10: 有第二人悟云背後底師便度書悟笑云
0223b01: 作家禪客天然有在次至僧堂前捧書問訊
0223b02: 首座座云玄沙白紙此自何來師云久默斯
0223b03: 要不務速說今日拜呈幸希一覽座便喝師
0223b04: 云作家首座座又喝師以書打之座擬議師
0223b05: 復以書打圓悟與佛眼傍觀悟云打殺我首
0223b06: 座也眼云官馬踢有甚麼憑據師云說甚
0223b07: 官馬踢正是龍象蹴蹋悟呼師至云我五
0223b08: 百眾中首座為甚麼打他師云和尚也須
0223b09: 喫一頓始得悟顧佛眼吐舌眼云未在待我
0223b10: 勘過遂問空手把鋤頭步行騎水牛人從橋
0224a01: 上過橋流水不流意作麼生師鞠躬云所供
0224a02: 並是諸實眼笑云元來是屋裏人。
0224a03: 師又到五祖自和尚處通書自問云書中說
0224a04: 箇什麼師云文彩巳彰自云畢竟說箇什麼
0224a05: 師云當陽揮寶自云近前來這裏不識數
0224a06: 字師云切莫詐明頭自顧侍者云這是那裏
0224a07: 僧者云曾在和尚座下住去自云怪得與麼
0224a08: 活頭師云曾被和尚鈍置來自將書於香爐
0224a09: 上薰云南無三曼母南師近前彈指一
0224a10: 下自便開書。
0224b01: 福州龜慧光禪師嗣薦福行因舊住相訪師問
0224b02: 云頃年有一則公案與商量不下如今作
0224b03: 麼生舊住云未入門巳舉似和尚了也師云
0224b04: 這裏又作麼生住云不可頭上更安頭師以
0224b05: 手畫一畫云這裏且置為什麼蹋斷天台
0224b06: 石橋住無語師云脫空漫語漢出去。
0224b07: 荊門軍玉泉宗璉禪師嗣大溈果因僧問三聖道
0224b08: 我逢人則出出則不為人意旨如何師云兵
0224b09: 行詭道僧云興化道我逢人則不出出則便
0224b10: 為人又作麼生師云綿裏秤鎚。
0225a01: 師因僧問乾闥婆王奏樂須彌岌嶪海水騰
0225a02: 波意旨如何師云一家有事百家忙僧云迦
0225a03: 葉作舞又作麼生師云隨喜功德僧畫一圓
0225a04: 相師指禪一下僧以袖拂一拂師云野狐
0225a05: 精僧禮拜師云伎倆巳盡。
0225a06: 師因僧問不落因果為甚麼墮野狐身師云
0225a07: 廬山五老僧云不昧因果為甚麼脫野狐
0225a08: 身師云南嶽三生藏僧云只如不落不昧未
0225a09: 審是同是別師云倚天長逼人寒。
0225a10: 續南嶽下第十七世
0225b01: 明州天童密菴咸傑禪師嗣天童華侍應菴一日
0225b02: 菴問如何是正法眼師云破沙盆菴深之
0225b03: 續南嶽下第十八世。
0225b04: 杭州靈隱松源崇岳禪師嗣天童傑室中垂語云
0225b05: 是風動是旛動僧擬議便打出不是風動不
0225b06: 是旛動僧擬議便打出。
0225b07: 右自南嶽下十二世續至十八世共二百
0225b08: 八十六人見錄機緣二百一十二則餘俟
0225b09: 好事者採摭續之。
0225b10: 續青原下第十一世
0226a01: 東京芙蓉道楷禪師嗣投子青投子問云佛祖
0226a02: 言句如家常茶飯離此之外別有為人處也
0226a03: 無子云汝道寰中天子還假堯舜禹湯也無
0226a04: 師擬進語子以拂子摵師口云汝發意來早
0226a05: 有三十棒也師即開悟禮拜便行子云且來
0226a06: 闍師不顧子云汝到不疑之地耶師以手
0226a07: 掩耳而去。
0226a08: 師一日侍投子遊園子度拄杖與師師便隨
0226a09: 行子云理合與麼師云與和尚提鞋挈杖也
0226a10: 不為分外子云有同行在師云那一人不受
0226b01: 教子休去至晚問師早來說話未盡在師云
0226b02: 請和尚舉子云卯生日戍生月師即點燈來
0226b03: 子云汝上來下去不徒然師云在和尚左
0226b04: 右理合如此子云奴兒婢子誰家屋裏無師
0226b05: 云和尚年尊他不可子云得與麼殷勤師
0226b06: 云報恩有分。
0226b07: 師因僧問胡家曲子不墮五音韻出青霄請
0226b08: 師吹唱師云木啼夜半鐵鳳天明僧云
0226b09: 恁麼則一句曲含千古韻滿堂雲水盡知音
0226b10: 師云無舌童兒能繼和僧云作家宗師人天
0227a01: 眼目師云禁取兩片皮。
0227a02: 師因僧問如何是和尚家風師云眾人皆見
0227a03: 僧云未審見箇什麼師云東壁打西壁。
0227a04: 真州定山惟素禪師嗣棲賢諟因僧問如何是不
0227a05: 遷義師云暑寒來僧云恁麼則遷去也師
0227a06: 云啼得血流無用處。
0227a07: 杭州佛日戒弼禪師嗣有王璉因僧問如何是毘
0227a08: 盧印師云草鞋蹋雪僧云學人不會師云步
0227a09: 步成蹤。
0227a10: 金陵蔣山法泉禪師嗣雲居舜因僧問祖師面壁
0227b01: 意旨如何師云天拄地僧云便與麼去時
0227b02: 如何師云落七落八僧云二祖立雪齊腰又
0227b03: 作麼生師云三年逢一閏僧云為什麼付法
0227b04: 傳衣師云村酒足人沽。
0227b05: 明州天童淡交禪師因僧問臨雲閣聳太白
0227b06: 高到這裏如何進步師云但尋芳草際莫
0227b07: 問白雲深僧云未審如何話會師云寒山逢
0227b08: 拾得兩箇一時癡僧云向上宗乘又如何舉
0227b09: 唱師云前言不及後語。
0227b10: 建州崇梵餘禪師因僧問臨濟喝少遇知音
0228a01: 德山棒難逢作者和尚今日作麼生師云山
0228a02: 僧被一問直得退身三步浹背汗流僧云
0228a03: 作家宗師今日遭遇師云一語傷人千刀攪
0228a04: 腹僧以手畫一畫云爭奈者箇何師云草賊
0228a05: 大敗。
0228a06: 師因僧問恁麼來底人師還接不師云孤
0228a07: 無宿客僧云不恁麼來底人師還接不師云
0228a08: 灘峻不留船僧云恁麼不恁麼則且置穿過
0228a09: 髑髏一句作麼生師云堪笑亦堪悲。
0228a10: 江州歸宗慧通禪師嗣大溈宥因僧問如何是函
0228b01: 蓋乾坤句師云日出東方夜落西僧云如何
0228b02: 是截斷眾流句師云鐵山橫古路僧云如何
0228b03: 是隨波逐浪句師云船子下楊州。
0228b04: 東京慧林圓照宗本禪師嗣薦福懷因僧問如何
0228b05: 是祖師西來意師云韓信臨朝僧云中下之
0228b06: 流如何領會師云伏屍萬里僧云早知今日
0228b07: 事悔不慎當初師云三皇塚上草離離。
0228b08: 師因僧問上是天下是地未審中間是甚麼
0228b09: 物師云山河大地僧云恁麼則謝師答話師
0228b10: 云大地山河僧云和尚何得瞞人師云是
0229a01: 老僧罪過。
0229a02: 師因上元日僧問千燈互照竹交音正恁
0229a03: 麼時佛法在什麼處師云謝布施僧云莫便
0229a04: 是和尚為人處也無師云大似不齋來。
0229a05: 東京法雲法秀禪師因僧問不離生死而得
0229a06: 涅槃不出魔界而入佛界此理如何師云赤
0229a07: 土塗牛僧云謝師答話師云適來道甚麼
0229a08: 僧擬議師便喝。
0229a09: 師在雲居充維那時舜禪師每訶罵薦福懷
0229a10: 禪師說葛藤禪一日聞懷遷化於法堂上合
0229b01: 掌云且喜葛藤椿子倒了也師云我須與這
0229b02: 老漢理會一上及夜又如前訶罵師出眾
0229b03: 厲聲云豈不見圓覺經中道舜遽云久立大
0229b04: 眾伏惟珍重便歸方丈師云這老漢通身是
0229b05: 眼罵得懷和尚也。
0229b06: 真州長蘆應夫禪師因僧問古者道如來禪
0229b07: 即許老兄會祖師禪未夢見在未審如來禪
0229b08: 與祖師禪是同是別師云一箭過新羅僧擬
0229b09: 議師便喝。
0229b10: 杭州佛日智才禪師因僧問如何是道師云
0230a01: 水冷生僧云如何是道中人師云春雪易
0230a02: 消僧云畢竟如何談論師鳴指一下。
0230a03: 北京天重元禪師因僧問如何是禪師云
0230a04: 入籠入檻僧撫掌師云跳得出是好手僧擬
0230a05: 議師云了。
0230a06: 台州瑞巖子鴻禪師因僧問法爾不爾如何
0230a07: 指南師云話墮也僧云乞師指示師呵呵大
0230a08: 笑。
0230a09: 師因僧問如何是真實體師云鍼劄不入僧
0230a10: 云如何是真實用師云清風在掌僧云離此
0230b01: 二途如何是向上一路師云欠汝一問。
0230b02: 師因僧問如何是祖師西來意師云拂衣瞻
0230b03: 漢月飛錫過中天僧云意旨如何師云熊耳
0230b04: 崔嵬千古色少林蒼翠幾流芳僧云謝師答
0230b05: 話師云師子咬人韓盧逐塊便打。
0230b06: 江州棲賢智遷禪師示眾云是什麼物得恁
0230b07: 麼頑頑嚚嚚睍睍拊掌訶訶大笑云今
0230b08: 朝巴鼻直是黃面瞿曇通身是口也分不
0230b09: 下久立。
0230b10: 舒州三祖會禪師因僧問如何是第一義
0231a01: 諦師云百雜碎僧云恁麼則褒禪一會不異
0231a02: 靈山師云將糞箕掃來。
0231a03: 師因僧問生也猶如著衫死也還同脫未
0231a04: 審意旨如何師云譬如閑僧云為甚麼如此
0231a05: 師云因行不妨掉臂。
0231a06: 越州天章元善禪師一日因僧問大無外小
0231a07: 無內既無內外畢竟是箇什麼物師云開口
0231a08: 見膽僧云學人未曉師云苦中苦僧云為眾
0231a09: 竭力禍出私門師云教休不休須待雨霖
0231a10: 頭便打。
0231b01: 無為軍鐵佛因禪師因僧問取不得捨不得
0231b02: 不可得中只麼得未審得箇什麼師展兩手
0231b03: 僧禮拜師云不要詐明頭。
0231b04: 侍郎楊傑一日因芙蓉楷禪師相會侍云與
0231b05: 師相別幾年也蓉云七年侍云學道來禪
0231b06: 來蓉云不打這鼓笛侍云恁麼則空遊山水
0231b07: 百無所能也蓉云別來未久善能高鑑侍乃
0231b08: 大笑。
0231b09: 續青原下第十二世
0231b10: 東京淨因枯木法成禪師嗣芙蓉楷師問僧甚處
0232a01: 人僧云西川師云幾時離鄉僧云前年二月
0232a02: 師云未離本國一句作麼生道僧云通身是
0232a03: 口難為秖對師云猶是離家失業句僧無語
0232a04: 師打一拂子云枉踏幾緉草鞋。
0232a05: 東京法雲善本禪師嗣圓照本因僧問九夏賞勞
0232a06: 即不問從今向去事如何師云光剃頭淨洗
0232a07: 僧云謝師指示師云滴水難消。
0232a08: 師因僧問寶塔元無縫如何指示人師云煙
0232a09: 霞生背面星月繞簷楹僧云如何是塔中人
0232a10: 師云竟日不知塵世事長年占斷白雲鄉僧
0232b01: 云向上更有事也無師云太無猒生。
0232b02: 舒州投子修顒禪師一日陞堂纔有僧出師
0232b03: 云錯僧云什麼處是錯師云不信道。
0232b04: 潤州金山善寧禪師因僧問竿木隨身逢場
0232b05: 作戲選佛場開請師方便師云文不加點僧
0232b06: 云可謂今古罕聞師云且道是什麼題目僧
0232b07: 擬議師便打。
0232b08: 蘇州定慧遵式禪師因僧問南泉斬兒意
0232b09: 旨如何師便打僧云猶是學人疑處師云十
0232b10: 萬八千僧云忽遇趙州時如何師云賣金須
0233a01: 是買金人。
0233a02: 金陵保寧子英禪師嗣法雲秀因僧問山河大地
0233a03: 不作眼見耳聞時如何師云只恐不與麼僧
0233a04: 云便與麼時如何師云山高水深僧無語師
0233a05: 云幸自可憐生剛被他瞞。
0233a06: 真州長蘆宗禪師嗣長蘆夫因僧問六門未息
0233a07: 時如何師云鼻孔裏燒香僧云學人不會師
0233a08: 云耳朵裏打鼓僧云如何是無功之功師云
0233a09: 泥牛不運步天下沒荒田僧云恁麼則功不
0233a10: 浪施也師云雖然廣大神通未免遭他痛棒。
0233b01: 潭州等覺法思禪師因僧問如何是佛法大
0233b02: 意師云燈籠掛露柱僧云學人未會師云佛
0233b03: 殿對山門僧云向上更有事也無師云大海
0233b04: 若知足百川應倒流。
0233b05: 澧州夾山自齡禪師嗣佛日才因僧問金啄破
0233b06: 璃玉兔挨開碧海門此是人間光影如
0233b07: 何是祖師機師云針劄不入僧云只如眹兆
0233b08: 未生巳前作麼生道師舉拂子僧云如何領
0233b09: 會師云斫額望扶桑。
0233b10: 明州育王曇振禪師嗣瑞巖鴻示眾云今日布袋
0234a01: 頭開還有買賣者麼時有僧出云有師云不
0234a02: 作貴不作賤作麼生酬價僧無語師云老僧
0234a03: 失利便歸方丈。
0234a04: 續青原下第十三世
0234a05: 真州長蘆真歇清了禪師嗣丹霞淳師丹霞霞
0234a06: 問如何是空巳前自己已師擬對霞云
0234a07: 在且去一日登盂豁然契悟歸白霞霞
0234a08: 掌云將謂知有師便禮拜。
0234a09: 師一日因丹霞陞堂云日照孤翠月臨溪
0234a10: 水寒祖師玄妙訣莫向寸心安便下座師直
0234b01: 向前云和尚今日謾某甲不得也霞云試舉
0234b02: 我今日底看師良久霞云將謂瞥地師拂
0234b03: 袖便出。
0234b04: 師一日看下麵忽桶底脫麵潑地上眾
0234b05: 皆失聲云可惜師云桶底脫自合歡喜因甚
0234b06: 煩惱僧云和尚即得師云灼然可惜一桶
0234b07: 麵。
0234b08: 師問僧云死後燒作撒了骨頭向什麼
0234b09: 處去僧便喝師云好一喝只是不得翻僧
0234b10: 又喝師云公案未圓更喝始得僧無語師便
0235a01: 打云這死漢。
0235a02: 師一日普請路逢一僧師以拄杖指地上竹
0235a03: 檐僧拈起云短些子師劈脊打云這裏是什
0235a04: 麼所在說長說短。
0235a05: 明州天童宏智正覺禪師丹霞霞問如何
0235a06: 是空巳前自己師云井底蝦吞月三
0235a07: 更不借夜明簾霞云未在更道師擬議霞打
0235a08: 一拂子云又道不借師禮拜霞云何不道取
0235a09: 一句師云某甲今日失錢遭罪。
0235a10: 師因僧問清虛之理畢竟無身時如何師云
0235b01: 文彩未痕初消息難傳際僧云一步密移玄
0235b02: 路轉通身放下劫壺空師云誕生就父時合
0235b03: 體無遺照僧云理既如是事作麼生師云歷
0235b04: 歷纔回分化事十方機應又何妨僧云恁麼
0235b05: 則塵塵皆現本來身去也師云透一切色超
0235b06: 一切心僧云如理如事又作麼生師云路逢
0235b07: 死蛇莫打殺無底籃子盛將歸。
0235b08: 師因僧問如何是向去底人師云白雲投壑
0235b09: 盡青嶂倚空高僧云如何是來底人師云
0235b10: 滿頭白髮離巖谷半夜穿雲入市僧云如
0236a01: 何是不來不去底人師云石女喚回三界夢
0236a02: 木人坐斷六門機。
0236a03: 右自青原下十一世續至十四世共一百
0236a04: 二十人見錄機緣四十七則南嶽青原二
0236a05: 泒下至此續添二卷四百單六人內一
0236a06: 百三十一人見錄機緣二百五十九則
0236a07: 間有遺漏冀好事者採摭續之。
0236a08: 
0236a09: 
0236a10: 宗門統要續集卷第二十
0236b01: 音釋
0236b02: 橛其月切。尺救切與臭同。賑止忍切舉救也。磕克盍切。颺餘亮
0236b03: 切。嶄士銜切嶄巖也。獠盧皓切西南夷名。尼止切指物貌。閬音浪。
0236b04: 摵所責切。浹子切洽也。嚚魚巾切。他典切與靦同。睍胡典
0236b05: 切。
