0165a02: 宋建溪沙門宗永集
0165a03: 元建康保寧禪寺住持沙門清茂續集
0165a04: 續南嶽下第十二世
0165a05: 桂州壽寧齊曉禪師嗣雲因僧問大眾雲臻
0165a06: 合談何事師云波斯入市僧云恁麼則草
0165a07: 偃風行去也師云萬里望鄉關。
0165a08: 舒州白雲守端禪師嗣楊岐會師初楊岐岐一
0165a09: 日忽問上座落髮師誰師云茶陵郁和尚岐
0165a10: 云聞渠有悟道頌試舉看師便舉云我有明
0165b01: 珠一顆久被塵勞今朝塵盡光生照見
0165b02: 山河萬朵岐大笑而起師遂懷疑次日問云
0165b03: 先師悟道頌人人道好和尚因甚發笑岐云
0165b04: 汝見打驅儺者麼師云見岐云汝一籌不及
0165b05: 渠師大驚曰何謂也岐云他要人笑汝怕人
0165b06: 笑師於言下大悟。
0165b07: 師因僧問智不到處切忌道著道著時如何
0165b08: 師云風吹日炙僧云恁麼則無處容身去也
0165b09: 師云碓搗磨磨僧云官不容鍼私通車馬師
0165b10: 云可貴可賤僧彈指一下師云恰是僧吐舌
0166a01: 師云家貧猶自可路貧愁殺人僧呵呵大笑
0166a02: 師云放過一著。
0166a03: 師因僧問一喝分主照用一時行離此二
0166a04: 途請師別道師便喝僧云從來疑著和尚師
0166a05: 便打僧云作家宗師師云也不消得僧禮拜。
0166a06: 師因郭功甫到示眾云夜來枕上作得箇山
0166a07: 偈謝功甫大儒說與大眾請巳後分明舉似
0166a08: 諸方此偈非惟謝功甫大儒直要與天下有
0166a09: 鼻孔衲僧脫著肉汗衫乃云上大人丘乙
0166a10: 己已化三千七十士爾小生八九子佳作人可
0166b01: 知禮也。
0166b02: 金陵保寧仁勇禪師因僧問如何是保寧境
0166b03: 師云主山頭倒卓僧云如何是境中人師云
0166b04: 鼻孔無半邊僧云如何是佛法大意師云鑊
0166b05: 湯無冷處。
0166b06: 師因僧出作禮起畫一圓相師以左手拋向
0166b07: 後僧又畫一圓相師以右手拋向後僧歸眾
0166b08: 師云更有甚麼僧無語師拍膝云龍頭蛇尾
0166b09: 僧云賊過後張弓師乃噓兩聲。
0166b10: 師一日陞堂時有僧禮拜起以手向懷中作
0167a01: 取物呈似勢師左顧僧又作獻勢師右顧僧
0167a02: 作接物復安懷中勢師以手直下指僧擬議
0167a03: 師云只有這箇更無那箇僧以手劃一劃師
0167a04: 云果然僧歸眾師呵呵大笑。
0167a05: 師示眾云大方無外大圓無內無內無外聖
0167a06: 凡普會瓦礫生光須彌粉碎無量法門百千
0167a07: 三昧拈拄杖云向這裏會去蘇盧蘇盧
0167a08: 唎唎薩婆訶。
0167a09: 靈隱岳云這老漢業識茫茫不奈船何打
0167a10: 破戽斗。
0167b01: 潭州溈山慕禪師嗣翠巖真師因僧問趙州
0167b02: 前樹子意旨如何師云夜來風色緊孤客
0167b03: 巳先寒僧云先師無此語又作麼生師云行
0167b04: 人始知苦。
0167b05: 師一日問僧云趙州洗盂話上座如何會
0167b06: 僧擬進語師以手托開云莫謾語。
0167b07: 師因僧問牛頭未見四祖時如何師云寒毛
0167b08: 卓豎僧云見後如何師云額頭汗出。
0167b09: 吉州龍慶慶閑禪師嗣黃龍南師到雙嶺再黃
0167b10: 龍龍問自別後甚處去來師云百丈來龍云
0168a01: 幾時離彼師云正月十三離二月三日到翠
0168a02: 巖聞和尚在此今日特來禮拜龍云跟下
0168a03: 好痛與三十棒師云非但三十棒龍云為什
0168a04: 如此師云為不合秪對從百丈來龍喝云許
0168a05: 多時行並無些子氣息師云百千諸佛亦
0168a06: 乃如是龍云汝與麼來未有纖毫到諸佛境
0168a07: 界師云當知諸佛亦未有纖毫到某甲境界
0168a08: 龍云人人盡有生緣處上座生緣在甚處師
0168a09: 云早晨喫白粥如今肚又饑龍云我手何似
0168a10: 佛手師云月下弄琵琶龍云我何似驢
0168b01: 師云鷺鷥立雪非同色龍云汝與麼剃除鬚
0168b02: 髮當為何事師云只要無事龍云既無事何
0168b03: 須剃髮師云若不剃髮爭知無事龍云與麼
0168b04: 則數聲清磬是非外一箇閑人天地間師云
0168b05: 是何言歟龍云靈利衲子師云也不消得龍
0168b06: 便喝師拍一拍龍又喝師便出去。
0168b07: 師因侍黃龍次龍云這裏有箇辯上座汝須
0168b08: 著些精彩師云他有甚長處龍云他忽向
0168b09: 背上拊一下又作麼生師云回向伊道
0168b10: 作什麼龍云他忽展兩手又如何師云向
0169a01: 伊道甚處學得這虛頭來龍呵呵大笑師
0169a02: 展兩手龍遂喝師便出去。
0169a03: 師齋後又侍立次龍云鬆鬆兩人共一
0169a04: 汝作麼生會師云百雜碎龍云盡大地是
0169a05: 箇須彌山撮來掌中汝又作麼生會師云兩
0169a06: 重公案龍云者裏且待胡言亂語若到同
0169a07: 安處又作麼生過得師云同安也須到者箇
0169a08: 田地始得龍云忽然他指面前火爐云者箇
0169a09: 是黑漆火爐那箇是黑漆香臺甚處是不到
0169a10: 處師云某甲面前且從和尚與麼說話若是
0169b01: 別人笑和尚去在龍乃拍一拍師喝一喝。
0169b02: 師因黃龍同看僧堂龍云好僧堂麼師云好
0169b03: 僧堂龍云好在甚處師云一梁拄一柱龍云
0169b04: 此未是好處師云和尚又作麼生龍以手指
0169b05: 云者一柱得與麼圓那一枋得與麼匾師云
0169b06: 人天善知識須是和尚始得龍出堂外云
0169b07: 適來與麼是不師云若與麼何曾
0169b08: 得安樂處。
0169b09: 師因問訊次龍云據汝知見只得上梢不得
0169b10: 下梢師云某甲上梢亦得下梢亦得龍云如
0170a01: 何是上梢師云風過樹頭搖龍云如何是下
0170a02: 梢師云刀斫斧龍云老僧即不然師云如
0170a03: 何是上梢龍云頭鬅鬙耳卓師云如何是
0170a04: 下梢龍云緊峭草鞋師云謝師答話龍便喝。
0170a05: 師因黃龍問得坐披衣向後如何施設師云
0170a06: 遇方即方遇圓即圓龍云與麼說話猶帶
0170a07: 唇齒在師云某甲只如是和尚又作麼生龍
0170a08: 云近前來為汝仔細說師撫掌云三十年用
0170a09: 底今日捉敗龍呵呵大笑云一等是弄精靈。
0170a10: 洪州黃龍晦堂祖心禪師因僧問達磨九年
0170b01: 面壁意旨如何師云身貧無被蓋僧云莫孤
0170b02: 負他先聖也無師云闍見處又作麼生僧
0170b03: 畫一圓相師云燕雀不離窠僧禮拜師云更
0170b04: 深猶自可午後始愁人。
0170b05: 師一日與夏倚公談論至會萬物為自己
0170b06: 情與無情共一體時有狗子臥香卓下師拈
0170b07: 拄杖擊狗子又擊香卓云狗子有情即去香
0170b08: 卓無情自住情與無情如何得成一體公不
0170b09: 能答師云纔入思惟便成剩法何曾會萬法
0170b10: 為自己巳哉。
0171a01: 洪州寶真淨克文禪師因僧問馬祖下尊
0171a02: 宿一箇箇阿漉漉地惟有歸宗較些子黃龍
0171a03: 下兒孫一箇箇硬剝剝地獨有真淨老師較
0171a04: 些子學人恁麼還扶得也無師云打疊面前
0171a05: 搕著僧云若不同睡焉知被裏穿師不
0171a06: 答僧云這箇為上上根人忽遇中下之流如
0171a07: 何秪接師亦不答僧云非但和尚學人
0171a08: 亦一場敗闕師云三十年後悟去在。
0171a09: 師黃龍龍問甚處來師云翠巖龍云恰值
0171a10: 老僧不在師云向甚麼處去龍云天台普請
0171b01: 南嶽遊山師云恁麼則學人亦得自在去也
0171b02: 龍指云下鞋甚處得來師云廬山七百
0171b03: 錢唱得來龍云何曾得自在師云何曾不自
0171b04: 在龍休去。
0171b05: 師一日侍黃龍龍舉白雲端和尚經臨濟三
0171b06: 頓棒云一拳拳倒黃鶴樓一踢踢翻鸚鵡洲
0171b07: 有意氣時添意氣不風流處也風流大稱賞
0171b08: 之師云某甲見處與端兄一般龍云汝作麼
0171b09: 生會師擬開口龍喝云端會汝不會。
0171b10: 師一日侍黃龍龍云適來令侍者捲簾問渠
0172a01: 捲起簾時如何答云照見天下放下簾時如
0172a02: 何答云水泄不通不捲不放時如何他無對
0172a03: 汝又作麼生師云和尚替侍者下涅槃堂始
0172a04: 得龍厲聲云關西人果無頭腦師乃指傍僧
0172a05: 云只者僧也未夢見在龍大笑。
0172a06: 師因僧問如何是佛師呵呵大笑僧云何哂
0172a07: 之有師云我笑隨語生解僧云偶然失利
0172a08: 師遂高聲云不得禮拜僧便歸眾師呵呵笑
0172a09: 云隨語生解。
0172a10: 師因劉宜翁到問云長老寫戲來得幾年也
0172b01: 師云專候樂官來翁云我不入這保社師云
0172b02: 爭奈即今在這場子裏翁擬議師拍手云蝦
0172b03: 禪只跳得一跳翁乃作禮。
0172b04: 師與劉宜翁坐次翁乃指衲衣云喚作甚麼
0172b05: 師云禪衣翁云如何是禪師抖擻云抖擻不
0172b06: 下翁無對師掌云伎倆如此要勘老僧那。
0172b07: 師因諸山聚會佛印元禪師後至師問云雲
0172b08: 居來何遲印云為著草鞋從歸宗肚裏過所
0172b09: 以遲師云被歸宗吞了也印云爭奈吐
0172b10: 不出師云吐不出即屙出。
0173a01: 師示眾云頭陀石被莓苔裏擲筆遭薜荔
0173a02: 纏羅漢院裏一年度三箇行者歸宗寺裏
0173a03: 退喫茶。
0173a04: 天童華因僧舉問此理如何華云他是關
0173a05: 西子愛說川僧話。
0173a06: 洪州泐潭洪萊禪師因僧禮拜起垂下袈裟娑
0173a07: 角問云脫衣卸甲時如何師云喜得狼煙息
0173a08: 弓弰壁上懸僧攬袈裟云重整衣甲時如
0173a09: 何師云不到烏江畔知君未休僧便喝師
0173a10: 云驚殺我僧拍一拍師云也是死中得活僧
0173b01: 禮拜師云將謂是收燕破趙之才元來只是
0173b02: 販私鹽賊。
0173b03: 師因僧問如何是佛師云眉分八字眼似流
0173b04: 星僧云如何是祖師西來意師云一棒一條
0173b05: 痕僧云大眾證明學人禮謝師呵呵大笑僧
0173b06: 禮拜起以左手畫一圓相師以拂子穿向右
0173b07: 邊僧以右手畫一圓相師以拂子穿向左邊
0173b08: 僧以兩手畫圓相托呈師以拂子畫一畫云
0173b09: 二十年來未曾逢著溈仰子孫今日遇箇
0173b10: 蹋土墼漢。
0174a01: 瑞州黃檗惟勝禪師因黃龍垂語云鍾樓上
0174a02: 念贊下種菜師云猛虎當路坐龍深
0174a03: 之。
0174a04: 江州東林照覺常禪師因僧紹慈問云世
0174a05: 尊傳金襴外別傳何物師舉起拂子慈云畢
0174a06: 竟作麼生師以拂子驀口打慈擬開口師又
0174a07: 打慈忽有省遂奪拂子師云三十年老將
0174a08: 今日被小卒折倒。
0174a09: 吉州禾山德普禪師師講席有聲兩川以義
0174a10: 虎稱之方首謁黃龍便問阿難問迦葉世
0174b01: 尊傳金襴外復傳何物迦葉云倒門前剎
0174b02: 竿著意旨如何龍云上人出蜀曾到玉王泉否
0174b03: 師云曾到龍云曾掛搭否師云一夕便發龍
0174b04: 云智者道場關將軍打供與結緣幾時何妨
0174b05: 師良久復理前問黃龍俛首師趍出豁然有
0174b06: 省大驚曰兩川義虎不消此老一唾。
0174b07: 黃蘗積翠永菴主示眾云山僧自住菴來無
0174b08: 禪可說無法可傳亦無差珍異寶只收得續
0174b09: 火柴頭一箇留與後人令他煙燄不絕火光
0174b10: 長明遂擲下拂子時有僧就地拈起吹一吹
0175a01: 師便喝云誰知續火柴頭從者漢邊煙銷火
0175a02: 滅乃拂袖歸菴僧吐舌而去。
0175a03: 師一日問僧審奇云汝久不見何所為奇云
0175a04: 見偉藏主有箇安樂處師云試舉似我奇即
0175a05: 敘其所得師云汝是偉未是奇莫測歸以告
0175a06: 偉偉大笑云汝非永不非奇遂積翠質于
0175a07: 南公南亦大笑師聞之乃作偈云明暗相
0175a08: 殺活機大人境界普賢知同條生不同條死
0175a09: 笑倒菴中老古錐。
0175a10: 續南嶽下第十三世
0175b01: 靳州五祖法演禪師嗣白雲端師白雲雲見乃
0175b02: 云川藞磋來也師遂請問南泉摩尼珠語
0175b03: 未終雲便叱之師乃領悟作投機頌云山前
0175b04: 一片閑田地叉手叮嚀問祖翁幾度買來還
0175b05: 自賣為憐松竹引清風。
0175b06: 師一日因端和尚云昨日有禪和子數人從
0175b07: 廬山來教他下語也下得教他說也說得教
0175b08: 他批判也批判得只是未在師云某甲有箇
0175b09: 喻子端云汝試道看師云譬如牛過頭
0175b10: 角四蹄都過了只是尾巴過不得端頷之。
0176a01: 師因作磨頭一日有僧視磨轉急指以問師
0176a02: 云此神通耶法爾耶師褰衣旋磨一僧無
0176a03: 語。
0176a04: 師一日因端和尚垂語云古人道如鏡鑄像
0176a05: 像成光向什麼處去師叉手進前頭顧視
0176a06: 云也不爭多端大稱賞。
0176a07: 師示眾云山僧十有餘年海上尋見數員
0176a08: 尊宿自謂百了千當及到浮山會裏直是開
0176a09: 口不得後到白雲門下咬破一箇鐵酸直
0176a10: 得百味具足且道子一句作麼生道華發
0176b01: 冠媚早秋誰人能染紫絲頭有時風動頻
0176b02: 相倚似向前不休。
0176b03: 靈隱岳云五祖恁麼說話猶欠悟在。
0176b04: 師因僧問牛頭未見四祖時如何師云頭上
0176b05: 戴纍垂僧云見後如何師云青布遮前僧云
0176b06: 未見時為什麼百鳥華獻師云富與貴是
0176b07: 人之所欲僧云見後為什麼不華獻師云
0176b08: 貧與賤是人之所惡。
0176b09: 師因僧問如何是極則事師云何須特地僧
0176b10: 云百尺竿頭如何進步師云快走始得。
0177a01: 師示眾云結夏無可供養作一家宴管顧諸
0177a02: 人遂手云囉邏招囉邏搖囉邏送莫怪空
0177a03: 伏惟珍重。
0177a04: 師因端和尚忌示眾云去年正當恁麼時多
0177a05: 前年三件事今年正當恁麼時多去年七件
0177a06: 事者十件事數不過者甚多何也去七三
0177a07: 存一事是去年說是今日急如箭黑如漆無
0177a08: 言童子口吧吧無足仙人劈趯乃云交。
0177a09: 師因請監示眾云人之性命事第一須是
0177a10: ○欲得成此○先須防於○若是真○人○。
0177b01: 師因僧問一代時教是箇切未審切箇甚
0177b02: 麼字師云羅娘僧云學人只問一字為什
0177b03: 麼答許多師云七字八字僧云也是慣得
0177b04: 其便師云許多時茶飯元來也有人知滋味。
0177b05: 師示眾云四五百石麥二三千石稻好箇休
0177b06: 方婆不得妙。
0177b07: 靈隱岳云五祖老人好語只為探頭太過
0177b08: 香山有箇方便也要諸人共知透得金剛
0177b09: 圈細嚼鐵酸餡一飽忘百饑始信不相賺。
0177b10: 師因僧問如何是白雲一滴水師云打碓打
0178a01: 磨僧云飲者如何師云教無著面處。
0178a02: 師因僧問如何是先照後用師云王言如
0178a03: 僧云如何是先用後照師云其出如綸僧云
0178a04: 如何是照用同時師云舉起軒轅鑒蚩尤頓
0178a05: 失威僧云如何是照用不同時師云金將火
0178a06: 試。
0178a07: 師因僧問如何是臨濟下事師云五逆聞雷
0178a08: 僧云如何雲門下事師云紅旗閃爍僧云如
0178a09: 何是溈仰下事師云斷碑橫古路僧云如何
0178a10: 是曹洞下事師云馳書不到家僧作禮師云
0178b01: 何不問法眼下事僧云留與和尚師云巡人
0178b02: 犯夜。
0178b03: 潭州雲蓋智本禪師一日陞堂高聲喚侍者
0178b04: 者應諾師云那一箇因甚麼不來赴者無
0178b05: 對師云點即不到。
0178b06: 師因僧問人人有一面古鏡如何是學人古
0178b07: 鏡師云打破來向汝道僧云打破了也師云
0178b08: 胡地冬抽。
0178b09: 提刑郭祥正一日到黃梅東山請演禪師說
0178b10: 法乃於法座前拈香云此一瓣香向爐中
0179a01: 為光明雲滿法界供養我堂頭師兄禪師
0179a02: 伏願於此雲中方廣座上擘開面門放出先
0179a03: 師頂相與諸人描貌何以如此白雲巖畔舊
0179a04: 相逢往日今朝事不同夜靜水寒魚不食一
0179a05: 爐香散白蓮風演遂云曩謨薩怛哆囉野
0179a06: 恁麼恁麼幾度白雲谿上望黃梅華向雪中
0179a07: 開不恁麼不恁麼嫩柳條金線且要應時來
0179a08: 不見龐居士問馬大師云不與萬法為侶者
0179a09: 是什麼人馬大師云待汝一口吸盡西江水
0179a10: 即向道大眾一口吸盡西江水萬丈深潭
0179b01: 窮到底掠彴不是趙州橋明月清風安可比
0179b02: 刑又到雲居請佛印元禪師說法遂於座前
0179b03: 拈香云覺地相逢一何早鶻臭布衫今脫了
0179b04: 要識雲居一句玄珍重後園驢喫草乃召大
0179b05: 眾云此一瓣香熏天炙地去也元云今日不
0179b06: 著便被這漢當面塗糊良久云謝公千里來
0179b07: 相訪共話東山竹徑深借與一龍騎出洞若
0179b08: 逢天旱便為霖擲下拄杖便歸方丈。
0179b09: 湖州上方日益禪師嗣保寧勇開堂日時有兩僧
0179b10: 齊出師云一箭落雙鵰僧云某甲話也未問
0180a01: 何得著忙師云莫是新羅僧麼僧擬議師云
0180a02: 撞著露柱底漢便打。
0180a03: 師因僧問如何是未出世邊事師云井底蝦
0180a04: 吞月僧云如何是出世邊事師云鷺鷥
0180a05: 踏折枯蘆枝僧云去此二途如何是和尚為
0180a06: 人處師云十成好箇金剛鑽攤向街頭賣與
0180a07: 誰。
0180a08: 郢州壽勝智淵禪師因僧問立雪殷勤事巳
0180a09: 彰山林衣付神光那時得底真消息今日
0180a10: 如何為舉揚師云鐵牛吼處須彌轉木馬嘶
0180b01: 時地軸搖僧云與麼則古蘭臺畔揚宗旨白
0180b02: 雪樓前萬姓歌師云相識滿天下知心能幾
0180b03: 人僧云祖師西來意即不問如何是一色師
0180b04: 云目前無闍此間無老僧僧云既不如是
0180b05: 如何曉會師云領取鉤頭意莫認定盤星。
0180b06: 洪州景福日餘禪師因僧問如何是道師云
0180b07: 天共白雲曉水和明月流僧云如何是道中
0180b08: 人師云先行不到末後太過僧畫一圓相師
0180b09: 以手劃一劃僧作舞歸眾師云家無白澤之
0180b10: 圖必無如是妖怪。
0181a01: 洪州泐潭景祥禪師嗣大溈問僧云唯一堅密
0181a02: 身一切塵中現如何是塵中現底身僧指香
0181a03: 爐云這箇是香爐師云帶累三世諸佛生陷
0181a04: 地獄僧罔措師便打。
0181a05: 洪州黃龍死心悟新禪師嗣黃龍心師因謁法昌
0181a06: 遇禪師遇問近離甚處師云黃龍遇云還見
0181a07: 心禪師麼師云見遇云什麼處見師云喫粥
0181a08: 喫飯處見遇乃插火著於爐中云者箇又作
0181a09: 麼生師拽脫便行。
0181a10: 師因僧問承師有言老僧今夏向黃龍潭內
0181b01: 下三百六十箇鉤未曾遇著箇錦鱗紅尾為
0181b02: 復是鉤頭不妙為復是香餌難尋師云雨過
0181b03: 竹風清雲開山嶽露僧云恁麼則已得真人
0181b04: 好消息人間天上更無疑師云是鉤頭不妙
0181b05: 是香餌難尋僧云出身猶可易脫體道應難
0181b06: 師云亂統禪和如麻似粟。
0181b07: 師因謁禪師云是凡是聖師云非凡非
0181b08: 聖云是什麼師云高著眼云恁麼則南
0181b09: 山起雲北山下雨師云且道是凡是聖云
0181b10: 爭奈頭上漫漫下漫漫師仰視噓一聲
0182a01: 云氣急殺人師云恰是拂袖而出。
0182a02: 師因僧問云如何是四大毒蛇師云地水火
0182a03: 風僧云如何是地水火風師云四大毒蛇僧
0182a04: 云學人未曉乞師方便師云一大既是四大
0182a05: 亦同。
0182a06: 師一日齋時聞板聲乃喚打板行者打五棒
0182a07: 須鍾鳴又喚打鍾行者打十棒呵呵大
0182a08: 笑眾纔坐定師乃入堂白槌云大眾齋畢便
0182a09: 歸方丈。
0182a10: 洪州泐潭草堂善清禪師問僧田地穩密底
0182b01: 祖佛不敢近神通遊戲底鬼神不敢測三十
0182b02: 年後誰是知音僧無語師代云好事不如無。
0182b03: 師問僧甚處來僧云堂中來師云頭盧為
0182b04: 什麼走下洞湖裏去僧無語師代云若不
0182b05: 入水爭見長人。
0182b06: 澧州夾山曉純禪師以木刻作一獸師子頭
0182b07: 牛足馬身每持出示眾云喚作師子又是馬
0182b08: 身喚作馬身又是牛足畢竟喚作什麼令僧
0182b09: 下語皆不契師示頌云軒昂師子首牛足馬
0182b10: 身材三道如能入玄門疊疊開。
0183a01: 太史黃堅一日黃龍心禪師求入道捷
0183a02: 徑心云秪如仲尼道二三子以我為隱乎吾
0183a03: 無隱乎爾太史尋常如何理論史擬對心云
0183a04: 不是不是史迷悶不巳一日侍心山行桂華
0183a05: 盛開心云聞桂華香麼史云聞心云吾無隱
0183a06: 乎爾史遂有省。
0183a07: 史因訪黃龍死心新禪師新問云死心死學
0183a08: 士死彼此燒作堆向什麼處相見史無語
0183a09: 新云晦堂處得底用未著在後謫官南
0183a10: 忽有省乃云尋常被天下老和尚謾多少
0183b01: 唯有死心道人不可謂真實相為。
0183b02: 洪州泐潭湛堂文禪師嗣寶文師一日真
0183b03: 淨淨問近離甚處師云大仰淨云夏在甚處
0183b04: 師云大溈淨云甚處人事師云興元府淨展
0183b05: 手云我手何似佛手師罔措淨云昔來秪對
0183b06: 一一靈明一一天真及乎道箇我手何似佛
0183b07: 手便成窒礙且道病在甚處師云某甲不會
0183b08: 淨云一切現成更教誰會師當下大悟。
0183b09: 師因死心禪師舉住雲巖死心為寺承張邦
0183b10: 昌云這箇長老極有鼻孔一日會諸山於南
0184a01: 昌師後至死心指云這川僧唱喏山破句便
0184a02: 敢出來做長老師喝一喝云何破句來死
0184a03: 心顧昌云向道有鼻孔昌大。
0184a04: 洪州兜率從禪師因無盡張運使相訪問
0184a05: 云聞公善文章師笑云運使失一隻眼了也
0184a06: 山僧乃臨濟九世孫對運使論文章正如運
0184a07: 使對山僧論禪也公不其語至夜師乃焚
0184a08: 香請三世諸佛作證東林既印可運使運使
0184a09: 於佛祖言教中有少疑不公曰有師云疑何
0184a10: 等語公云香嚴獨頌德山托話師云若
0184b01: 於此有疑其餘公案未夢見在只如巖頭言
0184b02: 末後句是有耶無耶公云有師大笑便歸方
0184b03: 丈閉門公一夜睡不穩至五更觸翻溺器
0184b04: 遂大徹呈頌云鼓寂鍾沉托回巖頭一拶
0184b05: 語如雷果然只得三年活莫是遭他授記來
0184b06: 師乃頷之。
0184b07: 東京法雲果禪師示眾云老僧寧八年文
0184b08: 帳在鳳翔府供申當年崩了華山四十里壓
0184b09: 倒八十村人家汝等後生茄子瓠子那裏知
0184b10: 有。
0185a01: 師因百法座主云禪家流多愛脫空師造前
0185a02: 問承聞座主講得百法論是不主云不敢師
0185a03: 云昨日晴今日雨是什麼法中收主無對師
0185a04: 云莫道禪家流多愛脫空好主抗聲問云和
0185a05: 尚且道昨日晴今日雨是箇甚麼法中師
0185a06: 云四十二時分不相應法中收主乃屈服作
0185a07: 禮而謝。
0185a08: 徑山杲云昨日晴今日雨時分不相應三
0185a09: 日後看取。
0185a10: 蘇州寶華普鑑禪師真淨淨舉石霜虔侍
0185b01: 者話師於語下釋然契悟作偈云枯木無華
0185b02: 幾度秋斷雲猶挂樹梢頭自從折泥牛角
0185b03: 直至如今水逆流淨印可。
0185b04: 瑞州九希廣禪師遊方首謁雲蓋智和尚
0185b05: 乃問興化打克意旨如何智下禪展兩
0185b06: 手吐舌示師師打一坐具智云此是風力所
0185b07: 轉又問石霜琳和尚琳云意作麼生師又
0185b08: 打一坐具琳云好一坐具秪是不知落處
0185b09: 又問真淨淨云意作麼生師復打一坐具
0185b10: 淨云他打也打師於言下大悟淨有頌示
0186a01: 云丈夫當斷不自斷興化為人徹底漢巳後
0186a02: 從教眼自開棒了錢出院。
0186a03: 筠州五淨覺本禪師因僧問同聲相應時
0186a04: 如何師云鵓鳩樹上啼僧云同氣相求時如
0186a05: 何師云猛虎巖前嘯僧云一進一退時如何
0186a06: 師云在肚下僧云如何是不動尊師云行
0186a07: 住坐臥。
0186a08: 南嶽法輪齊添禪師嗣泐潭英因僧問學人上來
0186a09: 乞師指示師云適來聞鼓聲麼僧云聞師云
0186a10: 還我話頭來僧禮拜師便打。
0186b01: 泉州慧明雲禪師因僧問般若海中如何為
0186b02: 人師云雲開銀漢僧云畢竟如何師云棒
0186b03: 頭見血僧云毘婆尸佛早留心直至如今不
0186b04: 得妙師云醜拙不堪當僧云忽然當又作麼
0186b05: 生師云半錢也不直僧云如何即是師云趙
0186b06: 州南石橋北僧禮拜師擊禪三下。
0186b07: 江州開先行瑛禪師嗣東林因僧問如何是道
0186b08: 師云良田萬頃僧云學人不會師云春不耕
0186b09: 秋無望僧云如何是祖師西來意師云君山
0186b10: 點破洞湖。
0187a01: 東坡居士蘇軾東林禪師與論無情
0187a02: 話有省遂獻投機偈云溪聲便是廣長舌山
0187a03: 色無非清淨身夜來八萬四千偈他日如何
0187a04: 舉似人。
0187a05: 士到金山訪佛印元禪師隨眾入室元云此
0187a06: 間無內翰坐處士云蹔借和尚四大作禪
0187a07: 得麼元云有一問居士答得則借四大作禪
0187a08: 若答不得則留下腰間玉帶士遂解下玉
0187a09: 帶元云山僧四大本空五蘊非有居士擬向
0187a10: 甚處坐士擬議元呼侍者云取玉帶永鎮
0187b01: 山門士欣然而與師遂以衲衣付之士即答
0187b02: 以二偈云病骨難堪玉帶圍鈍根仍落箭鋒
0187b03: 機應教乞食歌姬院故與雲山舊衲衣此帶
0187b04: 人如傳舍流傳到我亦悠哉錦袍錯落真
0187b05: 相稱乞與佯狂老萬回。
0187b06: 泉州尊勝有朋講師嗣開元琦開元足未跨門
0187b07: 即領悟元問座主來作甚麼師云某甲不敢
0187b08: 貴耳賤目元云朝看華嚴夜讀般若則不問
0187b09: 如何是當今一句師云日輪正當午元云閑
0187b10: 言語師云平生仗忠信今日任風波然雖如
0188a01: 是秖如和尚恁麼道有甚交涉元云這裏且
0188a02: 放過忽遇達磨來時如何師便喝元云這
0188a03: 座主今日見老僧氣衝牛斗師云再犯不容
0188a04: 元拊掌大笑。
0188a05: 南康羅漢系南禪師嗣雲居祐臨入寂示眾云羅
0188a06: 漢今日倒騎鐵馬逆上須彌踏破虛空不留
0188a07: 朕跡去也遂歸方丈跏趺而逝。
0188a08: 南嶽方廣有達禪師嗣大溈秀因僧問學人上來
0188a09: 便請相見師云袖裏金槌腦後看僧云破二
0188a10: 作三又作麼生師云惜取眉毛僧便喝師云
0188b01: 放過即不可僧云瞎師便打。
0188b02: 彬州萬壽念禪師嗣華光恭因僧問龍華勝會肇
0188b03: 啟茲辰未審彌勒世尊現居何處師云豬肉
0188b04: 案頭僧云既是彌勒世尊為甚在豬肉案
0188b05: 頭師云不是弄潮人休入洪波裏僧云畢竟
0188b06: 作麼生師云番人不繫腰。
0188b07: 襄州谷隱靜顯禪師嗣仰山偉因僧問覿面相呈
0188b08: 事若何師云清風來不盡僧云通上徹下
0188b09: 毫不納也師云明月照無私僧云文彩既彰
0188b10: 願聞舉唱師云巡海夜叉頭戴角僧云祇園
0189a01: 五葉華開也不屬東君別是春師云重疊關
0189a02: 山路。
0189a03: 政蘇轍嗣上藍順謁上藍順禪師咨以心法順
0189a04: 示楞嚴經中搐鼻因緣而有省呈偈云中年
0189a05: 聞道覺前非邂逅相逢老順師搐鼻竟真
0189a06: 面目掉頭不受別鉗鎚枯藤破衲師何事白
0189a07: 酒青鹽我是誰慚愧東軒殘月上一盃甘露
0189a08: 滑如飴。
0189a09: 續南嶽下第十四世
0189a10: 成都府昭覺佛果克勤禪師嗣五祖演因與佛鑒
0189b01: 懃佛眼遠同侍五祖至夜深祖云各人下一
0189b02: 轉語佛鑑云彩鳳舞霄佛眼云鐵蛇橫古
0189b03: 路師云看下祖云滅吾宗者克勤是也。
0189b04: 師因座主來乃舉國師三喚侍者侍者三
0189b05: 度應諾國師云將謂吾辜負汝是汝辜負
0189b06: 吾趙州拈云如人暗中書字字雖不成文彩
0189b07: 巳彰且道那裏是文彩巳彰處主云某甲
0189b08: 不會師又問座主講何經主云楞嚴師云楞
0189b09: 嚴有七處徵心八還辯見畢竟心在什麼處
0189b10: 主又無對師勉云但一切處作文彩巳彰
0190a01: 會時有僧請益十玄談方舉問君心印作何
0190a02: 顏師厲聲云文彩巳彰主聞而有省遂白師
0190a03: 云和尚且休舉話待某甲說看尋常拈鎚豎
0190a04: 拂豈不是經中道一切世界諸所有相皆即
0190a05: 菩提妙明真心師笑云元來在這裏作活
0190a06: 計主云下喝敲豈不是返聞聞自性性成
0190a07: 無上道師云豈不見經中道妙性圓明離諸
0190a08: 名相主於言下大悟。
0190a09: 師因僧問一大藏教阿那箇是頭師云如是
0190a10: 我聞僧云此是阿難底如何是和尚底師云
0190b01: 我使得甚快。
0190b02: 師一日與張無盡論華嚴旨要云華嚴現量
0190b03: 境界理事全真初無假法所以即一而萬了
0190b04: 萬為一一復一萬復萬浩然莫窮心佛眾生
0190b05: 三無差別卷舒自在無礙圓融此雖極則終
0190b06: 是無風之波無盡大師復云到此與
0190b07: 祖師西來意是同是別無盡云同師拊掌云
0190b08: 且得沒交涉無盡失色師云不見雲門偃師
0190b09: 云山河大地無毫過患猶是轉句直得不
0190b10: 見一色始是半提更須知有全提時節彼德
0191a01: 山臨濟豈非全提乎無盡矍然以手加額云
0191a02: 雖真淨老師亦不如是之審也。
0191a03: 金陵蔣山佛鑑慧懃禪師室中常以木骰子
0191a04: 六隻面面皆書公字僧纔入便擲出云會麼
0191a05: 僧擬議即打出。
0191a06: 舒州龍門佛眼清遠禪師一日不安僧問生
0191a07: 死到來時如何師云皖公山僧云為復只這
0191a08: 箇別有在師云桐城縣有僧舉似禮首座禮
0191a09: 云遠兄不相見三十年這漢徹也。
0191a10: 薦福行云禮首座與先師同可憐死在
0191b01: 句下。
0191b02: 彭州南堂元靜禪師嗣南堂興五祖祖云我此
0191b03: 間不比諸方凡在室中不要汝進前退後豎
0191b04: 指擎拳繞禪床作女人拜提起坐具千般伎
0191b05: 倆只要一言諦當便是汝見處一日入室
0191b06: 罷祖云子所下語巳得十分秖是未曾得老
0191b07: 僧說話在齋後可來祖塔與汝一一按過及
0191b08: 至祖以即心即佛非心非佛睦州擔板漢南
0191b09: 泉斬兒趙州狗子無佛性有佛性之語質
0191b10: 師師一一秖對至子胡看狗話祖遽轉面云
0192a01: 不是不是師云不是如何祖云此不是則
0192a02: 和前面皆不是師云望和尚慈悲指示祖云
0192a03: 他道子胡有狗上取人頭中取人腰下取人
0192a04: 足入門者好看纔見僧便道看狗向子胡道
0192a05: 看狗處下一轉語教子胡結舌老僧鉗口便
0192a06: 是了當處師默啟其意祖笑云不道不
0192a07: 是千了百當底人此語秖是先師下底語師
0192a08: 云某甲何人得似端和尚祖云不然老僧雖
0192a09: 承嗣他為他語拙蓋只用遠錄公手接人
0192a10: 故也如老僧共遠錄公便與百丈黃檗南泉
0192b01: 趙州把手共行纔見語拙即不堪師以為
0192b02: 不然乃曳杖渡江適大水汎漲因留四祖儕
0192b03: 挽歸又二年祖方許可略古今次執
0192b04: 師手云得汝說須是吾舉得吾舉須是汝說
0192b05: 從今而後佛祖祕要諸方關鍵無逃子掌握
0192b06: 矣。
0192b07: 師因五祖垂語云身之一字也大難說教中
0192b08: 道地水火風四大假合據老僧所見亦未是
0192b09: 在有人道得老僧大展坐具禮他三拜師云
0192b10: 某甲道得請和尚禮拜祖提起坐具師便趍
0193a01: 退祖擲下坐具師揭簾而出云賊過後張弓。
0193a02: 師因僧問云有老宿垂語云向十字街頭起
0193a03: 一間茅廁秪是不許人屙此意如何師云是
0193a04: 他先屙了又教甚麼人屙老宿聞乃燒香遙
0193a05: 望大隨禮拜。
0193a06: 潭州開福道寧禪師因僧問蓮華未出水時
0193a07: 如何師云人天合掌僧云出水後如何師云
0193a08: 不礙往來看。
0193a09: 師因僧問如何是句到意不到師云瑞草本
0193a10: 無根信手拈來用僧云如何是意到句不到
0193b01: 師云領取鉤頭意莫認定盤星僧云如何是
0193b02: 意句俱到師云大悲不展手通身是眼睛僧
0193b03: 云如何是意句俱不到師云君向瀟湘我向
0193b04: 秦。
0193b05: 漢州無為宗泰禪師五祖祖舉趙州洗
0193b06: 盂話問師道趙州向他道什麼這僧便悟
0193b07: 去師云洗盂去祖云只知路上事不
0193b08: 知路上滋味祖又問曾遊浙不師云不曾
0193b09: 祖云未悟在師凡五年不能對祖一日陞
0193b10: 堂顧眾云八十翁翁輥繡毬便下座師欣然
0194a01: 出眾云和尚試輥看祖以手作打杖鼓勢操
0194a02: 蜀音唱綿州巴歌云豆子山打瓦鼓楊平山
0194a03: 撒白雨白雨下取龍女織得二丈五一半
0194a04: 屬羅江一半屬玄武師聞大悟掩祖口云只
0194a05: 消唱到這裏祖乃大笑。
0194a06: 師因僧問如何是佛師云阿誰教恁麼問
0194a07: 僧擬議師云了。
0194a08: 靳州五祖表自禪師侍五祖久無省入時圓
0194a09: 悟為首座師乃請益德山小不答話問話
0194a10: 者三十棒悟云禮拜著我作得師舉話尚
0194b01: 不會師作禮悟令再舉前話師云德山小
0194b02: 不答話悟掩其口云但只恁麼看師出揚聲
0194b03: 云屈屈豈有公案只教人看一句底道理有
0194b04: 僧云兄不可如此說首座須有方便師即頓
0194b05: 釋疑情祖乃印可。
0194b06: 師因衲子四至不可遏乃榜侍者門云東山
0194b07: 有三句若人道得即掛搭一日有僧坐具
0194b08: 徑造丈室云某甲道不得只要掛搭師呼維
0194b09: 那於明下安排。
0194b10: 師示眾云世尊拈華迦葉微笑時人只知拈
0195a01: 華微笑要且不識世尊時有僧問如何是佛
0195a02: 師云新生孩子擲金盆僧云如何是祖師西
0195a03: 來意師云荊林中舞枯枝。
0195a04: 嘉州九頂清素禪師五祖聞舉首山答西
0195a05: 來意話忽然契悟投偈云顛倒顛顛倒顛新
0195a06: 婦騎驢阿家牽便恁麼太無端回頭不覺布
0195a07: 衫穿祖乃問百丈野狐話又作麼生師云來
0195a08: 說是非者便是是非人。
0195a09: 師因太守呂公來瞻大像問云既是大像因
0195a10: 甚麼肩負兩楹師云船上無散工守乃作禮。
0195b01: 昭覺勤云疑殺天下人。薦福行云將謂
0195b02: 無人又云本有餘力。大溈果云全身擔
0195b03: 荷。
0195b04: 師因勤老宿至師問云舞當咽時如何勤
0195b05: 云伏惟尚饗師詬云老賊死去也問我勤
0195b06: 理前問師叉手揖云拽破。
0195b07: 元禮首座因僧問金剛經云修一切善法如
0195b08: 何是善法師遽起云上是天下是地中間坐
0195b09: 底坐立底立喚甚麼作善法僧無對師便打。
0195b10: 薦福行云大眾道無橫徑理當即行敢道
0196a01: 禮首座鼻孔落在這僧手裏若人檢點得
0196a02: 出天下橫行。
0196a03: 師因祖山僧問向什麼處去師云有眼無
0196a04: 耳朵六月火邊坐僧云未審意旨如何師云
0196a05: 家貧猶自可路貧愁殺人。
0196a06: 法上坐五祖祖云不與萬法為侶者是
0196a07: 甚麼人師云法則不然祖以手指云住住
0196a08: 法則不然作麼生師於是契悟。
0196a09: 師在東林度禪師席下一日拈一枝華繞禪
0196a10: 一背手插香爐中云和尚且道意作麼
0196b01: 生度屢下語皆不契踰兩月遂令師說看師
0196b02: 云某甲只將華插香爐中和尚自疑有甚麼
0196b03: 事。
0196b04: 潭州承天自賢禪師嗣雲蓋本一日陞堂僧問大
0196b05: 眾巳集仰聽雷音猊座既登請師剖露師云
0196b06: 剎竿頭上翻筋斗僧云恁麼則嶽麓山前祥
0196b07: 霧起祝融下瑞雲生師云紫羅帳裏璨真
0196b08: 珠遂拈拄杖云不是心不是佛不是物擊禪
0196b09: 一下云與君打破精靈窟簸土塵無處
0196b10: 尋千山萬山空突兀復擊禪一下云歸堂
0197a01: 去。
0197a02: 俞道婆嗣瑯起賣油餈為業瑯示以臨
0197a03: 濟無位真人話一日聞丐者唱蓮華樂云不
0197a04: 因柳毅傳書信何緣得到洞湖忽然大悟
0197a05: 以餈盤投地夫傍睨云顛耶婆掌云非公
0197a06: 境界。
0197a07: 婆因圓悟禪師蔣山開堂方至法座前婆於
0197a08: 眾中躍出以身一拶便歸眾悟云見怪不怪
0197a09: 其怪自壞悟次日至其家婆不出厲聲云者
0197a10: 般黃觜小兒也道出來開堂說法悟云婆子
0197b01: 少賣弄我識得了也婆遂大笑出相見。
0197b02: 婆凡見僧到即云兒兒僧擬議即掩門佛
0197b03: 燈珣禪師往勘之婆見如前喚珣云爺在甚
0197b04: 麼處婆轉身拜露柱珣即蹋倒云將謂有多
0197b05: 少奇特便出婆蹶起云兒兒且來識則箇
0197b06: 珣不顧。
0197b07: 婆因安首座至問甚處來安云德山來婆云
0197b08: 德山泰乃老婆兒子安云婆是什麼人兒子
0197b09: 婆云被上座一問直得立地放尿。
0197b10: 建寧府萬壽慧素禪師嗣泐潭祥因僧來禮拜師
0198a01: 問甚處來僧云和尚合知某甲來處師云湖
0198a02: 南擔屎漢江西刈禾客僧云和尚真人天眼
0198a03: 目某在大溈充園頭東林作藏主師打三棒
0198a04: 喝出。
0198a05: 東京淨因繼成禪師嗣智海平因同圓悟法真慈
0198a06: 受并十大法師赴太尉陳公良弼府齋時有
0198a07: 善華嚴者乃賢首宗之義虎也對眾問云吾
0198a08: 佛設教自小乘至千圓頓掃除空有獨證真
0198a09: 常然後萬德莊嚴方名為佛聞禪宗一喝
0198a10: 能轉凡成聖則與諸經論似相違背今一喝
0198b01: 若能入吾宗五教是為正說若不能入是為
0198b02: 邪說師云如法師所問不足三大禪師之酬
0198b03: 淨因小長老可使法師無惑也師乃召善善
0198b04: 應諾師云法師所謂佛法小乘教者乃有義
0198b05: 也大乘始教者乃空義也大乘終教者乃不
0198b06: 有不空義也大乘頓教者乃即有即空義也
0198b07: 一乘圓教者乃不有而有不空而空義也如
0198b08: 我一喝非唯能入五教至於百工技藝諸子
0198b09: 百家悉皆能入師震聲喝一喝問善云聞麼
0198b10: 善云聞師云汝既聞此一喝是有能入小乘
0199a01: 教須又問善云聞麼善云不聞師云汝既
0199a02: 不聞適來一喝是無能入始教遂顧善云我
0199a03: 初一喝汝既道有喝久聲消汝復道無道無
0199a04: 則元初實有道有則而今實無不有不無能
0199a05: 入終教我有一喝之時有非是有因無故有
0199a06: 無一喝之時無非是無因有故無即有即無
0199a07: 能入頓教須知我此一喝不作一喝用有無
0199a08: 不及情解俱忘道有之時纖塵不立道無之
0199a09: 時橫虛空即此一喝入百千萬億喝百千
0199a10: 萬億喝入此一喝是故能入圓教善乃起再
0199b01: 拜師復謂云非唯一喝為然乃至一語一默
0199b02: 一動一靜從古至今十方虛空萬象森羅六
0199b03: 趣四生三世諸佛一切聖賢八萬四千法門
0199b04: 百千三昧無量妙義契理契機與天地萬物
0199b05: 一體謂之法身三界唯心萬法唯識四時八
0199b06: 節陰陽一致謂之法性是故華嚴經云法性
0199b07: 在一切處有相無相一聲一色全在一塵
0199b08: 中含四義事理無邊周無餘而不雜混
0199b09: 而不一於此一喝中皆悉具足猶是建化門
0199b10: 隨機方便謂之小歇場未至寶所殊不知
0200a01: 吾祖師門下以心傳心以法印法不立文字
0200a02: 見性成佛有千聖不傳底向上一路善又問
0200a03: 云如何是向上一路師云汝且向下會取善
0200a04: 云如何是寶所師云非汝境界善云望禪師
0200a05: 慈悲指示師云任從滄海變終不與君通善
0200a06: 膠口而退聞者靡不歎仰時徽廟私幸聞之
0200a07: 大謂近臣曰禪宗玄妙深極如此淨因才
0200a08: 辯亦罕有也近臣奏曰此宗師之緒餘也。
0200a09: 秀州華亭性空菴主嗣黃龍新未禮佛有僧問
0200a10: 菴主見佛為甚麼不禮師掌之云會麼僧云
0200b01: 不會師又掌。
0200b02: 師一日造大盆修書寄雪竇持禪師云吾將
0200b03: 水葬矣持至見其尚存作偈嘲曰咄哉老性
0200b04: 空剛要餧魚鱉去不索性去只管向人說師
0200b05: 偈笑云待兄來證明耳乃說偈云坐脫立
0200b06: 亡不若水葬一省柴燒二省開壙撒手便行
0200b07: 不妨快暢誰是知音船子和尚高風難繼百
0200b08: 千年一曲漁歌少人唱竟坐盆中吹鐵笛順
0200b09: 潮而沒。
0200b10: 福州雪東山慧空禪師嗣泐潭清因僧問和尚
0201a01: 未見草堂時如何師云江南有僧云見後如
0201a02: 何師云江北無。
0201a03: 東京天寧守卓禪師嗣黃龍清因僧問霞燒木
0201a04: 佛院主因甚眉鬚墮師云兒會上樹僧
0201a05: 云早知如是終不如是師云惜取眉毛。
0201a06: 師因僧問佛未出世時如何師云絕毫絕
0201a07: 僧云出世後如何師云填溝塞壑僧云出與
0201a08: 未出相去幾何師云人平不語水平不流。
0201a09: 洪州雲巖典牛天遊禪師嗣泐潭示眾云三百
0201a10: 五百銅頭鐵額木笛橫吹誰來接拍時有僧
0201b01: 出師云也是賊過後張弓便下座。
0201b02: 師因作牧牛偈云兩角指天四足蹋地拽斷
0201b03: 鼻繩牧甚屎屁無盡張公聞而嘆曰此偈得
0201b04: 非彌勒大士之所說乎。
0201b05: 洪州九僊法清禪師嗣慧日雅常以袈裟蒙頂而
0201b06: 坐侍郎曾開問云師僊鄉何處師云嚴州郎
0201b07: 云與此間是同是別師拽袈裟下地揖云
0201b08: 官人曾到嚴州不郎罔措師云待官人到時
0201b09: 向道。
0201b10: 越州慈氏瑞仙禪師嗣開先瑛謁投子廣鑑禪師
0202a01: 鑑問仙里何處師云兩浙東越鑑云東越事
0202a02: 作麼生師云秦望高鑑湖水闊鑑云秦望
0202a03: 與自己是同是別師云西天梵語此土
0202a04: 唐言鑑云此猶是叢林秖對畢竟與自己巳
0202a05: 是同是別師便喝鑑便打師云恩大難詶便
0202a06: 禮拜。
0202a07: 明州天童普交禪師嗣泐潭乾泐潭足纔跨門
0202a08: 潭便喝師擬問潭即拽杖逐出一日呼師至
0202a09: 丈室云我有箇古人公案與商量師擬進
0202a10: 語潭遂喝師豁然領悟乃大笑潭下禪把
0202b01: 住云汝會佛法耶師便喝拓開潭大笑。
0202b02: 師凡見僧來則叱云楖未擔時為汝說
0202b03: 了也且道說箇什麼招手洗拈扇張弓趙
0202b04: 州樹子靈雲見桃華且擲放一邊山僧無
0202b05: 恁麼閑唇吻與汝打葛藤何不休歇去拈主
0202b06: 杖逐出。
0202b07: 江州圓通道旻禪師泐潭潭舉世尊拈華
0202b08: 迦葉微笑問師師不契一日侍潭行次潭以
0202b09: 拄杖架肩長噓云會麼師擬對潭便打須
0202b10: 復拈草示師云是什麼師擬對潭便喝師真
0203a01: 下契悟作拈華勢云這回瞞旻上座不得也
0203a02: 潭云未在更道師云南山起雲北山下雨便
0203a03: 禮拜。
0203a04: 明州二靈知和菴主因僧禮拜師問近離甚
0203a05: 處僧云天童師云太白高多少僧以手斫
0203a06: 額作望勢師云猶有這箇在僧云請菴主
0203a07: 道師作斫額勢僧擬議師便打。
0203a08: 溫州淨居了威禪師嗣圓通仙因僧問時節因緣
0203a09: 即不問慧超佛話事如何師云波斯彎弓面
0203a10: 轉黑僧云畢竟如何師云穿過髑髏僧云學
0203b01: 人好好借問師云黃泉無邸店今夜宿誰家。
0203b02: 
0203b03: 
0203b04: 
0203b05: 宗門統要續集卷第十九
0203b06: 音釋
0203b07: 儺奴何切行有也。礫郎狄切小石也。力董切。鬆私宗切。枋
0203b08: 甫亡切楣枋也。匾典切薄也。鬅鬙鬅音朋鬙音僧鬅鬙被髮貌。搕
0203b09: 搕烏合切私盍切搕糞也。抖擻抖音斗擻音叟抖擻振舉貌。薜
0203b10: 荔薜蒲細切荔郎計切薜荔草名。墼古歷切塼坏也。力瓦切竹
0204a01: 下切不中貌。音零。戶鑑切。趯他歷切。賺直切。泐
0204a02: 歷德切。拽手結切引也。餌忍止切鉤餌也。之列切。其廉切。
0204a03: 溺器溺奴弔切與尿同。飴盈之切餳也。骰果五切與股同。皖華板
0204a04: 切。儕皆切輩也。麓盧谷切。簸補過切揚也。餈才資切飯餅也。
0204a05: 睨研計切睥睨邪視也。珣須倫切。餧於偽切飼也。屁匹避切泄氣也。
0204a06: 邸典禮女舍也。
