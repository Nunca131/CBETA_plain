0143a02: 宋建溪沙門宗永集
0143a03: 元建康保寧禪寺住持沙門清茂續集
0143a04: 青原下第八世
0143a05: 鼎州梁山緣觀禪師嗣同安志因僧問家賊難防
0143a06: 時如何師云識得不為冤僧云識後如何師
0143a07: 云貶向無生國僧云莫是他安身立命處也
0143a08: 無師云死水不藏龍僧云如何是活水龍師
0143a09: 云拏雲不吐霧僧云或遇傾湫倒嶽來時如
0143a10: 何師下繩把住云莫教濕老僧袈裟角。
0143b01: 續黃龍清云梁山老漢洞達機宜堪稱作
0143b02: 者爭奈借便開門展轉令人著賊黃龍即
0143b03: 不然纔見伊問家賊難防時如何便與一
0143b04: 刀兩教伊永絕窺窬之地然雖如是忽
0143b05: 有箇衲僧出來指山僧云賊賊又作麼
0143b06: 生支遣具眼者辯取。護國元云梁山只
0143b07: 解步步登高不解從空放下若是山僧即
0143b08: 不然待他道忽遇傾湫倒嶽時如何只向
0143b09: 他道雲在嶺頭閑不徹。天童華云梁山
0143b10: 和尚與賊相戰兵刀交接填然鼓之雖不
0144a01: 棄甲曳兵而走要且只解戰賊不解殺賊
0144a02: 有問山僧家賊難防時如何劈脊便打何
0144a03: 故不見道齊之以禮。
0144a04: 金陵清涼法眼益禪師嗣羅漢琛問修山主毫
0144a05: 有差天地懸隔兄作麼生會主云毫有差
0144a06: 天地懸隔師云與麼又爭得主云某甲只與
0144a07: 麼未審和尚作麼生師云毫有差天地懸
0144a08: 隔主便拜。
0144a09: 五祖戒出法眼劈脊便打。
0144a10: 續保寧勇云脩山主當時也好向法眼道
0144b01: 與麼會又爭得。徑山杲云法眼與脩山
0144b02: 主來線去綿綿密密扶起地藏門風可
0144b03: 謂滿目光生若是徑山門下更買草鞋行
0144b04: 始得何故毫有差天地懸隔甚處得
0144b05: 這消息來。
0144b06: 師一日拈起香問悟空云兄不得喚作香
0144b07: 畢竟喚作什麼悟空云香師不肯悟空
0144b08: 後二十餘日方省。
0144b09: 師示眾云這裏聚集少時為上座僧堂裏這
0144b10: 裏聚集少時為上座三門頭這裏聚集少時
0145a01: 為上座寮舍裏為復說上座過別有道理會
0145a02: 下有數尊宿對一人道諸佛出世也有這箇
0145a03: 方便一人云今日離章義一人云道伊為
0145a04: 什麼處一人云點燈等上座來多時也一人
0145a05: 云什麼處聚集來。
0145a06: 師問僧甚處來僧云泗州禮拜大聖來師云
0145a07: 大聖今年出塔麼僧云出師問傍僧道
0145a08: 這僧曾到泗州麼。
0145a09: 續浮山遠云這僧到即到泗州只是不見
0145a10: 大聖。道場全云這僧見即見大聖不曾
0145b01: 識法眼。東禪觀云這僧到也到泗州見
0145b02: 也見大聖識也識法眼只是自討頭不見。
0145b03: 師因僧來次以手指簾尋有二僧齊去捲
0145b04: 簾師云一得一失。
0145b05: 續黃龍清云法眼如鏌在手殺活臨時
0145b06: 二僧既齊捲簾且道那箇得那箇失還會
0145b07: 麼世事但將公道斷人心難與月輪齊。
0145b08: 師有云盡十方世界皎皎地無一頭若有
0145b09: 一頭即是一頭。
0145b10: 清涼欽云若有一頭不是一頭。
0146a01: 師有時指凳子云識得凳子周有餘後雲
0146a02: 門道識得凳子天地懸殊。
0146a03: 雪竇顯云澤廣藏山理能伏豹。雲
0146a04: 云官不容針私通車馬。
0146a05: 續薦福懷云識得凳子是楠木做。五祖
0146a06: 演云這兩箇漢一人過船一人渡水若檢
0146a07: 點得出許具正法眼。圓通秀舉法眼
0146a08: 雲門天衣語了云山僧道識得凳子四
0146a09: 著地大眾其間一出一沒半合半開有得
0146a10: 有失有親有具眼禪人一任驗取。
0146b01: 泐潭清舉法眼雲門雪竇語了云三箇漢
0146b02: 總是依他作解明昧兩歧不脫見聞如水
0146b03: 中月黃龍即不然逼塞乾坤外開張日月
0146b04: 前。徑山杲云識得凳子好剃頭洗雖
0146b05: 然如是錯會者多。天童華云向周有
0146b06: 餘處會理上偏枯向天地懸殊處會事上
0146b07: 偏枯且道歸宗為人在什麼處犀因翫月
0146b08: 紋生角象被雷驚花入牙。
0146b09: 師因問井被沙塞泉眼乃問僧泉眼不通
0146b10: 被沙塞道眼不通被什麼物礙僧無對師自
0147a01: 伐云被眼礙。
0147a02: 師因有子方上座自長慶來師舉先長慶稜
0147a03: 和尚偈問作麼生是萬象之中獨露身方遂
0147a04: 舉拂子師云恁麼會又爭得方云和尚尊意
0147a05: 如何師云喚什麼作萬象方云古人不撥萬
0147a06: 象師云萬象之中獨露身說甚撥不撥方豁
0147a07: 然有省。
0147a08: 師問脩山主云仰山四門光道應眼時全身
0147a09: 耳應耳時全身眼兄作麼生會脩云眼裏底
0147a10: 作耳裏底用耳裏底作眼裏底用師云正是
0147b01: 弄精脩問和尚如何師再舉一遍脩方
0147b02: 省。
0147b03: 師久長慶後繼嗣地藏長慶會下有子
0147b04: 昭首座平昔與師確古今言句昭纔聞中
0147b05: 心憤憤一日特領眾詣撫州責問於師師得
0147b06: 知遂舉眾出迎特加禮待主位上各掛拂
0147b07: 子一枝茶次昭忽變色抗聲問云長老開堂
0147b08: 的嗣何人師云地藏昭云何太孤長慶先師
0147b09: 某甲同在會下數十餘載商量古今曾無間
0147b10: 隔因何嗣地藏師云某甲不會長慶一轉
0148a01: 因緣昭云何不問來師云長慶道萬象之中
0148a02: 獨露身意作麼生昭豎起拂子師便叱云首
0148a03: 座此是當年學得底別作麼生昭無語師云
0148a04: 只如萬象之中獨露身是撥萬象不撥萬象
0148a05: 昭云不撥師云兩箇也于時隨一眾連聲
0148a06: 道撥萬象師云萬象之中獨露身昭與一
0148a07: 眾而退師指住云首座殺父殺母猶通
0148a08: 懺悔謗大般若誠難懺悔昭竟無對自此
0148a09: 師發明巳見更不開堂。
0148a10: 襄州青溪洪進山主因有二僧禮地藏和尚
0148b01: 藏云俱錯二僧無對下堂請益脩山主主云
0148b02: 汝自巍巍堂堂禮拜擬問他人豈不是錯
0148b03: 師聞之不肯脩乃問未審上座如何師云汝
0148b04: 自迷闇焉可為人脩憤然上堂請益地藏藏
0148b05: 指庫下云典座入庫頭去也脩乃自省。
0148b06: 撫州龍濟紹修山主問地藏古人道萬象之
0148b07: 中獨露身意旨如何藏云汝道撥萬象不撥
0148b08: 萬象師云不撥藏云兩箇也師駭然沉思
0148b09: 問未審古人撥萬象不撥萬象藏云喚什麼
0148b10: 作萬象師方省。
0149a01: 師問僧甚處來僧云翠巖來師云翠巖有何
0149a02: 言句示徒僧云尋常道出門逢彌勒入門見
0149a03: 釋迦師云與麼道又爭得僧便問和尚又如
0149a04: 何師云出門逢阿誰入門見什麼僧於言下
0149a05: 有省。
0149a06: 薦福懷云雖得一場榮刖一雙足且道
0149a07: 落在家分上主家分上若定當得出憂
0149a08: 則共慼樂則同歡山僧即不然出門則吳
0149a09: 山楚水入門則佛殿行廊或有箇衲僧出
0149a10: 問師意如何許伊具一隻眼。
0149b01: 續西禪需云這僧悟即不無爭奈未遇諦
0149b02: 當青天白日如被鬼迷龍濟頭白齒黃作
0149b03: 恁麼語話懶菴即不然出門竹徑無人掃
0149b04: 入戶方塘照影寒。
0149b05: 師一日問訊地藏乃云某甲百劫千生曾與
0149b06: 和尚違背來此者又值和尚不安藏遂豎起
0149b07: 拄杖云秪這箇也不背師忽然契悟。
0149b08: 師示眾云具足凡夫法凡夫不知具足聖人
0149b09: 法聖人不會聖人若會即是凡夫凡夫若知
0149b10: 即是聖人此語具一理二義若人辯得不妨
0150a01: 於佛法中有箇入處若辯不得莫道不疑。
0150a02: 續黃龍清云修山主只知布網張羅不覺
0150a03: 自遭籠要得出身麼此亦有一理二義
0150a04: 若人辯得永墮阿鼻。徑山杲云點鐵化
0150a05: 為金玉易勸人除是非難。淨慈一云
0150a06: 直饒有箇入路要作什麼凡夫則是凡夫
0150a07: 聖人則是聖人且道凡聖兩亡一句作麼
0150a08: 生道閑持經卷倚松立笑問客從何處來。
0150a09: 金陵清涼休復禪師在地藏經年不契直得
0150a10: 成病入涅槃堂一夜地藏去看乃問復上座
0150b01: 安樂麼師云某甲與和尚因緣背藏指燈籠
0150b02: 云見麼師云見藏云秖這箇也不背師於言
0150b03: 下忽省。
0150b04: 連州寶華和尚嗣白雲祥問僧甚處來僧云大容
0150b05: 來師云大容近日作麼生僧云近日來合得
0150b06: 一甕醬師乃喚沙彌將一水來與這僧照
0150b07: 影。
0150b08: 師因僧從法堂下過師乃敲繩僧云若
0150b09: 是這箇不請拈出師喜乃近前問之並無說
0150b10: 處便打。
0151a01: 韶州月華和尚因有一老宿入到法堂顧視
0151a02: 東西云好箇法堂要且無主師聞之乃云且
0151a03: 坐老宿便問玄中最的猶是龜毛兔角不向
0151a04: 二諦中修如何密用師云側老宿云與麼則
0151a05: 拗折拄杖割斷草去也師云細而詳之。
0151a06: 靈徹散聖見巴凌鑑因寬和尚問甚處來師云水
0151a07: 清月現寬云好好借問師云褊衫不染皂寬
0151a08: 云喫茶去。
0151a09: 師一日上堂問訊寬和尚寬云上座到來數
0151a10: 日且得安樂師云波薐好羹寬云作這箇
0151b01: 去就師云王字不著點寬撫掌大笑。
0151b02: 靳州五祖戒禪師嗣智門寬問僧近離甚處僧
0151b03: 云東京師云還見天子也無僧云常年一度
0151b04: 出金明池師云有理可恕無理難容出去。
0151b05: 蓮華祥菴主嗣奉先深拈拄杖示眾云古人到
0151b06: 這裏為甚不肯住眾無對自云為他途路不
0151b07: 得力復云畢竟如何又自云楖橫檐不顧
0151b08: 人直入千萬去。
0151b09: 棗樹第二世和尚嗣黃龍機因僧鋤地次見師來
0151b10: 乃合掌問訊師云見阿誰了便不審僧云見
0152a01: 師不問訊禮數不全師云是孤負老僧其
0152a02: 僧歸堂舉似第一座座云和尚近日可謂為
0152a03: 人切師聞乃打首座七棒座云某甲與麼道
0152a04: 未有過亂打作麼師云枉喫許多醋又打
0152a05: 七棒。
0152a06: 師因僧辭乃云若到諸方有人問老僧此
0152a07: 間法道作麼生對僧云待他問即道師云何
0152a08: 處有無口底佛僧云秖這也還難師豎起拂
0152a09: 子云還見麼僧云何處有無眼底佛師云秖
0152a10: 這也還難僧遶禪一而出師云善能祗
0152b01: 對僧便喝師云老僧不識子僧云要識作麼
0152b02: 師敲三下。
0152b03: 續蔣山懃云棗樹有口如啞這僧有眼如
0152b04: 盲遶禪一敗軍之將敲禪三下弓
0152b05: 折箭盡。
0152b06: 師問僧發足甚處僧云閩中師云俊哉僧云
0152b07: 謝師指示師云屈哉僧作禮師云我與麼道
0152b08: 落在什麼處僧無語師云彼自無瘡勿傷之
0152b09: 也。
0152b10: 續蔣山懃云凡為宗師言不虛發這僧既
0153a01: 是閩中來有何俊哉謝師指示有何屈哉
0153a02: 還見得訛麼若見得方信道棗樹在山
0153a03: 僧拂子頭上無風起浪好肉剜瘡其或未
0153a04: 然老僧罪過彌天。
0153a05: 嘉州黑水和尚黃龍機和尚乃問雪覆蘆
0153a06: 花時如何龍云猛烈師云不猛烈龍又云猛
0153a07: 烈師又云不猛烈龍便打師因而有省。
0153a08: 青原下第九世
0153a09: 郢州大陽明安警玄禪師嗣梁山觀因問梁山如
0153a10: 何是無相道場梁指觀音云此是吳處士畫
0153b01: 師擬進語梁急索云這箇是有相底那箇是
0153b02: 無相底師於言下領悟作禮依本位立梁
0153b03: 云何不道取一句來師云道即不辭恐難上
0153b04: 墨梁乃印可。
0153b05: 天台德韶國師嗣法眼益師在眾時問龍牙云天
0153b06: 不能蓋地不能載時如何牙云道者合如是
0153b07: 師累經一十七次問牙云道者若為說恐
0153b08: 巳後罵我去在師後住天台通玄因澡
0153b09: 浴次忽省前話便具威儀焚香望龍牙禮拜
0153b10: 云當時若與我說破我今日定罵他也。
0154a01: 師因僧問承古有言敲打虛空鳴觳觳石人
0154a02: 木人齊應諾六月降雪落紛紛此是如來大
0154a03: 圓覺如何是敲打虛空底師云崑崙奴著鐵
0154a04: 打一棒行一步僧云與麼則石人木人齊
0154a05: 應諾也師云還聞麼。
0154a06: 金陵清涼法燈欽禪師示眾云某甲本欲歸
0154a07: 山藏拙養道過時奈緣先師有未了底公案
0154a08: 出來了時有僧問如何是先師不了底公
0154a09: 案師拈拄杖打云祖禰不了殃及兒孫僧云
0154a10: 過在什麼處師云過在我殃及。
0154b01: 翠巖芝云為眾竭力禍出私門。雲
0154b02: 云這老漢一期與奪也似光前絕後及乎
0154b03: 拶著又龍頭蛇尾如今莫有為清涼作
0154b04: 主底麼。
0154b05: 續昭覺懃云法燈縱域中殺活握閫外威
0154b06: 權直得氣驚群風標獨立山僧卑志本
0154b07: 亦如斯今日出來只緣五祖先師有箇見
0154b08: 成公案對眾舉揚有不惜性命底出來挨
0154b09: 拶看如無不免自拈弄去也喝一喝擊拂
0154b10: 子。天童覺云這僧若是箇漢出來便與
0155a01: 掀倒禪不唯自己已有出身之路亦免祖
0155a02: 禰不了殃及兒孫。東禪觀云千鈞上弦
0155a03: 必思鏖戰寸鐵入手惟恐無敵這僧既不
0155a04: 惜出來好大家割捨理會只恁麼把伊
0155a05: 塗糊一上所以清涼公案至今未了。
0155a06: 金陵報恩玄則禪師因法眼問曾見什麼人
0155a07: 來師云見青和尚眼云有什麼言句師云
0155a08: 某甲曾問如何是學人自己云丙丁童子
0155a09: 來求火眼云上座作麼生會師云丙丁屬火
0155a10: 將火求火如將自己求自己眼云與麼會又
0155b01: 爭得師云某甲只與麼未審和尚尊意如何
0155b02: 眼云問我我與道師問如何是學人自
0155b03: 已眼云丙丁童子來求火師於言下頓悟。
0155b04: 師開堂日李王與法眼俱在會有僧問龍吟
0155b05: 霧起虎嘯風生學人知是出世邊事到此為
0155b06: 甚不會師云會取好僧舉頭看師又看法眼
0155b07: 乃抽身入眾眼與李王當時失色眼歸方丈
0155b08: 令侍者喚問話僧至眼云上座適來問底話
0155b09: 許具眼於人天眾前何不禮拜覆便
0155b10: 摵一坐具其僧三日後吐光而終。
0156a01: 金陵報慈玄覺遂導師聞鳩子鳴乃問僧是
0156a02: 什麼聲僧云鵓鳩聲師云欲得不招無間業
0156a03: 莫謗如來正法輪。
0156a04: 相州天平山從漪禪師嗣清溪進因到西院居常
0156a05: 自言莫道會佛法今時覓一箇舉話人也無
0156a06: 西院知一日遙見乃召云從漪師舉頭院云
0156a07: 錯師行三兩步院又云錯師近前院云適來
0156a08: 這兩錯是西院錯上座錯師云某甲錯院云
0156a09: 錯師休去院云且在這裏過夏待共上座商
0156a10: 量這兩錯師當時便行住院後謂眾云我當
0156b01: 初行時被業風吹到思明長老處被他連
0156b02: 下兩錯更留我過夏待共我量我不道與
0156b03: 麼時錯發足南方去時早知道錯了也。
0156b04: 首山念云據天平作與麼會解未夢見西
0156b05: 院在何故話在。
0156b06: 續溈山果云天平似則似是則未是何故
0156b07: 貪程太速當時纔見道且在此中過夏待
0156b08: 共上座商量這兩錯便好擒住云過夏即
0156b09: 不辭這兩錯作麼生商量待伊擬議掀倒
0156b10: 禪便行非唯慶快平生亦乃坐斷天下
0157a01: 人舌頭。
0157a02: 潭州北禪智賢禪師嗣福嚴雅歲夜小云年窮
0157a03: 歲盡無可與諸人分歲且烹箇露地白牛炊
0157a04: 黍米飯向榾柮火唱村田樂何故免見倚他
0157a05: 門戶傍他牆剛被時人喚作郎下座歸方丈
0157a06: 少時有倚遇上座入方丈喚云和尚門外有
0157a07: 公人來師云作什麼遇云道勾和尚納角
0157a08: 師遂捋下頭拋在地遇乃從地拾之師便
0157a09: 擒住云捉賊捉賊遇將覆師頂云天寒
0157a10: 且還和尚師呵呵大笑。
0157b01: 筠州洞山曉聰禪師嗣文殊真或新到便問溈
0157b02: 山水牯牛上座作麼生會前後皆不契因雪
0157b03: 竇到亦乃垂問雪竇云作後人標榜師擬道
0157b04: 雪竇以坐具拂一下便行師云且來上座竇
0157b05: 云未堂。
0157b06: 明州雪竇明覺顯禪師嗣北塔祚因六人新到相
0157b07: 看便問頭夫為上將須是七事隨身兩刃
0157b08: 交鋒作麼生僧云久嚮翠巖有此一著師云
0157b09: 一著放過還我草鞋錢來僧便喝師便棒僧
0157b10: 約住拄杖與師一拍師云未到翠與二
0158a01: 十棒了也僧無語師云且在一邊問第二
0158a02: 副將作麼生僧茫然師云一狀領過喫茶了
0158a03: 師把住頭云適來公案這裏即與麼堂中
0158a04: 作麼生舉僧擬議師打一坐具推出。
0158a05: 師因數人新到來師乃云新到那僧云是師
0158a06: 云堂去僧便去師復喚來來其僧迴師云
0158a07: 洞庭難得師僧與一茶喫。
0158a08: 師遊方時問大龍云語者默者不是非語非
0158a09: 默更非總是總不是拈大用現前時人知
0158a10: 有未審大龍如何龍云子有如是見解師云
0158b01: 這老漢瓦解消龍云放三十棒師禮拜
0158b02: 歸眾龍喚適來問話底僧來師便出龍云
0158b03: 老僧因什麼瓦解消師云轉見敗闕龍作
0158b04: 色云耐耐師休去後舉似南嶽雅和尚
0158b05: 雅云大龍何不與本分草料師云和尚更須
0158b06: 行師示眾云諸人要知真實相為麼但以
0158b07: 上無攀仰下絕己躬自然常光現前箇箇壁
0158b08: 立千仞。
0158b09: 雲云雪竇恁麼為人入地獄如箭。
0158b10: 師舉古云眼裏著沙不得耳裏著水不得忽
0159a01: 若有箇漢信得及把得住不受人謾祖佛言
0159a02: 教是什麼熱鳴聲便請高掛囊拗折拄
0159a03: 杖管取一員無事道人又舉古云眼裏著得
0159a04: 須彌山耳裏著得大海水一般漢受人商量
0159a05: 祖佛言教如龍得水似虎靠山須挑起
0159a06: 囊橫擔拄杖亦是一員無事道人復云與麼
0159a07: 也不得不與麼也不得然後沒交涉三員無
0159a08: 事道人中要選一人為師。
0159a09: 師因新到人事便問還有作家禪客麼頭
0159a10: 云和尚道什麼師云點即不到僧擬議師便
0159b01: 喝僧無語師云龍頭蛇尾次問第二箇僧僧
0159b02: 指頭云和尚問何不祗對師與一掌僧無
0159b03: 語師指云第三箇如何其僧茫然師云一狀
0159b04: 領過。
0159b05: 師問新到闍黎甚處人僧提起坐具師云
0159b06: 跳不出斗僧云跳師便打僧云更跳師
0159b07: 又打僧便走師喚回僧便作禮云觸忤和尚
0159b08: 師云我要這話行又走作什麼僧云己遍
0159b09: 天下了也師復打五棒僧云有諸方在師云
0159b10: 只管喫棒師又喚第二底近前來問甚處
0160a01: 人僧云鼎州人師云敗也僧云青天白日師
0160a02: 云兩重公案僧云恰是師以拄杖指云擬
0160a03: 跳僧擬議師亦打五棒頭云這僧喫棒
0160a04: 與某甲不同師一時喚近前僧珍重便走師
0160a05: 隨後與一拄杖。
0160a06: 師問羅漢林禪師云法爾不爾如何指南林
0160a07: 云只為法爾不爾師云大眾記取某甲話頭
0160a08: 拂衣歸眾林下堂令侍者請師至方丈問
0160a09: 上座適來不肯老僧那師云和尚當代宗匠
0160a10: 某甲焉敢不肯林云為甚拂衣歸眾師云
0160b01: 和尚還許某甲說道理也無林云說看師
0160b02: 拍一拍下去。
0160b03: 師問僧近離甚處僧云和尚道什麼師云我
0160b04: 問近離甚處僧退身立師云克由耐不
0160b05: 言來處將拄杖來僧云某甲近離奉川師云
0160b06: 打野漢何不早與麼道。
0160b07: 師到太湖有余巡檢請師并志依上座齋臨
0160b08: 起檢問卑官今日命二衲僧齋得何果報師
0160b09: 云圖他一粒米失半年糧依云臨行方覺
0160b10: 主人寬師召舍人舍人頭師指依云根
0161a01: 衲子齋他有甚利益巡檢大笑師便起去。
0161a02: 青原下第十世
0161a03: 惠州羅浮山如禪師嗣大陽玄大陽問師什處人
0161a04: 師云益州人陽云此去多少里師云五千里
0161a05: 陽云汝與麼來還曾踏著麼師云不曾踏著
0161a06: 陽云汝解騰空那師云不解騰空陽云既不
0161a07: 解騰空爭得到這裏師云步步不迷方隨身
0161a08: 無辯處陽云汝得超方三昧師云聖心尚不
0161a09: 得三昧豈彰名陽云如是如是汝應諦信此
0161a10: 即大體全彰理事不二善自護持。
0161b01: 杭州永明延壽禪師嗣韶國師因二僧來乃問
0161b02: 頭曾到此間不僧云曾到又問第二上座
0161b03: 曾到不僧云不曾到師云一得一失少選侍
0161b04: 者問適來二僧未審那箇失那箇得師云
0161b05: 曾識這二僧也無者云不曾識師云同坑無
0161b06: 異土。
0161b07: 溫州僊巖安禪師因看楞嚴經到知見立知
0161b08: 即無明本知見無見斯即涅槃當時乃破句
0161b09: 讀云。
0161b10: 知見立　知即無明本　知見無　見斯
0162a01: 即涅槃。於此忽有悟入後人語師云破句
0162a02: 讀了也師云此是我悟處畢生讀之不易。
0162a03: 洪州雲居齊禪師嗣清涼欽問僧什麼處來僧云
0162a04: 堂中來師云何得謾語。
0162a05: 翠巖芝云若不如是爭知如是。
0162a06: 師因法燈問適來有人問如何是祖師西來
0162a07: 意老僧向伊道不東不西藏主作麼生師云
0162a08: 不東不西燈云與麼會又爭得師其時懵然
0162a09: 莫知其旨至晚再伸請益燈云他家自有兒
0162a10: 孫在師於言下頓然契悟有頌云接物利生
0162b01: 絕妙外甥終是不肖他家自有兒孫將來使
0162b02: 用恰好。
0162b03: 右青原下凡一十世共二百六十四人機
0162b04: 緣共五百五十四則自世尊下至此十一
0162b05: 卷總八百五十九人內六百一十三人見
0162b06: 錄機緣總一千三百二十三則間有遺漏
0162b07: 冀好事者採摭續之。
0162b08: 
0162b09: 
0162b10: 宗門要續集卷第十八
0163a01: 音釋
0163a02: 忙果切郎可切而慚也。陟教切。薐魯登切。蘄
0163a03: 渠希切地名。訛胡茅切訛吾禾切。觳胡谷切。鏖於刀切盡死殺
0163a04: 人也。榾柮榾音骨柮當沒切榾柮木頭也。
