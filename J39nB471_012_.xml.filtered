0973c01: 空谷道澄禪師語錄卷十二
0973c02: 嗣法門人德儒編
0973c03: 康熙三十一年十月初一日松月禪人請住荊州西
0973c04: 城聖壽禪林山門云秘密門開接引眾生退者則賤
0973c05: 則卑進者得貴得尊山僧到此不進不退又作麼生
0973c06: 以拄杖一卓云一點如如無進退眉毫轉動遍三千
0973c07: 雨花開放杖頭潤覺得時來萬物鮮殿內云牛大漢
0973c08: 馬老先威靈赫赫鎮山川異姓各名同佛性慧眼看
0973c09: 無二三老僧就此顯權化聖凡鼻孔一串穿據丈
0973c10: 云者方丈太高曠維摩室沒兩樣文殊獅普賢象百
0973c11: 萬人天盡收放師王踞處絕狐蹤佛魔到此驀頭棒
0973c12: 無事眠有請題唱六門有鎖無輕開四海無風不
0973c13: 起浪。
0973c14: 上堂至座前云法王法座鋪設中央世尊坐時廣說
0973c15: 眾生之心病山僧到此無非為眾生說些藥方此方
0973c16: 端治人間膏肓病藥引必須問杜康陞座拈香云此
0973c17: 瓣香莊嚴劫前平地布種排芽賢聖劫中慇懃發蔓
0973c18: 開花即此花香果熟捧來供養釋迦復爇乾坤鼎內
0973c19: 奉為
0973c20: 當今人王佛滿朝文武闔國菩薩荊南當道宰官居士
0973c21: 滿堂羅漢及羅叉普願同證無極共入龍華斂衣坐
0973c22: 明旨大師白椎云法筵龍象眾當觀第一義師云若
0973c23: 觀老僧第一義棒頭有眼休懼退一棒到頭一釋迦
0973c24: 一喝入耳一祖位魚躍龍門正是時莫待點額大沒
0973c25: 趣僧問慈心普利萬劫難逢坐斷荊南聖壽說法利
0973c26: 人天句子請師拈出師云魚化龍飛九霄去進云孔
0973c27: 子曰吾道一以貫之曾子云唯得不得師云得不得
0973c28: 時自心知老子云眾妙之門門在甚麼處師以拄杖
0973c29: 一卓云向腳跟下看端的進云三教蒙師指示末後
0973c30: 一句是如何師云烏藤一肩擔荷去進云聖壽禪林
0974a01: 來雲紫雙桂堂前瑞氣濃師云任你稱羨羡乃云玄穹
0974a02: 深奧露三賢雨順風調樂泰年四海三江同至化堯
0974a03: 天舜日禹周全師以杖一卓云若論者箇道理人人
0974a04: 本有山僧到此沒下開口只好說箇日用尋常精進
0974a05: 抖擻日用尋常有兩般肚饑思飯喫身寒要衣穿行
0974a06: 住坐臥審端的迎賓待客問根原果是吾家真種草
0974a07: 聖壽堂中把心安山僧自川舉動欲到普陀進香幸
0974a08: 此嵩月禪人眾家賢徒居士誠念山僧年大湖海霜
0974a09: 風難敵共商本郡宰官縉紳長者居士留住結冬堅
0974a10: 請上堂止好說箇順善二字以酬眾善誠心言到心
0974a11: 的一字以心作箇題目世間行善作惡以強凌弱莫
0974a12: 不皆由此心高貴卑賤無非同此一竅門風正大譽
0974a13: 名馨香見地孤高得受訓教為臣者必須盡力進忠
0974a14: 為子者盡力進孝有讎有害莫相還受恩受惠必須
0974a15: 報欲求出世越三界預識其中一點妙者點妙迦葉
0974a16: 聞之依舊笑三世諸佛說不著冷灰埋豆時來爆一
0974a17: 卓下座。
0974a18: 臘八上堂云歲歲今朝佛道成不知瞞過許多人道
0974a19: 同日月方圓應不變不遷亙古今且道此道是有成
0974a20: 無成若無成悉達宮中何越城離親割愛猶閒可斷
0974a21: 臂安心痛絕情若道有成千古雪山有幾人閒雲挂
0974a22: 在樹顛上枝枝葉葉放光明舉杖示眾云惟有者箇
0974a23: 道理三世諸佛千說萬說說他不著歷代祖師橫拈
0974a24: 豎拈拈他不著山僧不惜慈悲和盤托出總要世人
0974a25: 直下承當會中有承當者麼出班傳衣錫竟下座。
0974a26: 除夕上堂近座云一年已巳到頭減洩人間籌愚頑一
0974a27: 面喜志士兩眉愁跳得出三界永不落閻浮當陽一
0974a28: 喝振天地驚醒無生火白牛喝一喝卓一卓陞座拈
0974a29: 香白椎竟乃云盡年盡月法無盡窮水窮山道不窮
0974a30: 初一數來三十盡來朝新舊一般同舉拄杖示眾云
0974b01: 山僧者箇道理在新在舊想是大眾不能擇辨諦聽
0974b02: 山僧一頌不從新舊看端的一法了然萬法通有問
0974b03: 終年親切事家家門上賀春風結椎下座。
0974b04: 元旦上堂近座云日月從今起不被六時使使得十
0974b05: 二時萬物俱合體上堂無別說無非者著子以杖一
0974b06: 卓上座拈香白椎竟乃云過去一年更有年乾坤好
0974b07: 似畫龍船穿江渡海無休息幾度方兮幾度圓癡眾
0974b08: 生自受瞞人頭肉臉不近前只待改頭換過面欲聞
0974b09: 佛法難中難聽信山僧真實語忙忙跳出金剛圈世
0974b10: 上人人當作佛只在尋常看的端的端且置如何是
0974b11: 新正上堂一句一卓云說法利九有拈香報五恩
0974b12: 國泰民安樂共享太平春結椎下座。
0974b13: 上堂拈香白椎竟師云四方揮弘法化者無非上報
0974b14: 四恩下利群情不枉出家虛消信施空費天年既若
0974b15: 如是且道如何是利生之句良久云不惜形軀四海
0974b16: 遊撞逢龍虎問根由皮毛披到何時止劫火逼身速
0974b17: 轉頭今朝是我現前大眾根基純熟受戒時至恭請
0974b18: 山僧陞堂傳授心地法門者耶試問如何是心地法
0974b19: 三衣缽具為其體不滲畦田道種生傳衣缽竟下座。
0974b20: 解制上堂問答機緣未錄師云百日禪期以此周多
0974b21: 仗眾檀諸比丘全憑吾徒勞心力自有韋馱默佑酬
0974b22: 休怪老僧不放釣不遇鯨鱗豈下鉤不比諸方輕妄
0974b23: 舉好歹不分胡亂收法門敗缺皆由此千古臭名無
0974b24: 日休水到渠成月自現何須勉強用機謀本徒本是
0974b25: 三生定不是冤家不就頭老僧不忍亂宗旨直語任
0974b26: 憑呼馬牛雖道如是再聽老僧後語傳燈續祖實非
0974b27: 輕行悟兼齊見地清正大寬洪人相具胸襟廣闊根
0974b28: 機深通身手眼先存德滿腹經綸理路真大韝爐中
0974b29: 幾度煉喝轉黃河且算僧縱然如是還喫老僧三頓
0974b30: 棒始得何故如此復云三千公案頭頭徹八萬門庭
0974c01: 處處尊一口吸盡西江水山河大地變黃金果到恁
0974c02: 麼見地處謹守保重只待韋馱推送出頭方纔接物
0974c03: 利生拽杖下座。
