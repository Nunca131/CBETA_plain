0713b01: 
0713b02: 
0713b03: 
0713b04: 
0713b05: 
0713b06: No. 1402
0713b07: 天目中廣慧禪師語
0713b08: 
0713b09: 示徒
0713b10: 佛印元禪師痛諭文。其略曰。一念靜心終成正覺。蛙
0713b11: 步不休跛千里。器有利鈍根有淺深。及其成功一
0713b12: 也。獨在乎發憤立志而已巳矣。吾今痛諭道俗。當知四
0713b13: 易四難。何名四易。自己已是佛。不用別求師資。若欲供
0713b14: 養佛。只供養自己已。一易也。無為是佛。不用看經禮像
0713b15: 行道坐禪。飢困臥任緣隨運。二易也。無著是佛。不
0713b16: 用毀形體捐眷屬。山林市井處處自在。三易也。
0713b17: 無求是佛。不用積功累善勤修苦行。福慧二嚴元無
0713b18: 交涉。四易也。何名四難。能信一難。能念二難。能悟三
0713b19: 難。能修四難。夫信因果。可以為小信。不可為大信。然
0713b20: 猶疑者多。信者少。信而不疑者率千百人中有一二
0713b21: 人耳。何況頓見自性一超直入如來之事乎。千經萬
0713b22: 論奇異跡種種留在世間只為人無信心。眾聖慈
0713b23: 悲。廣施方便開曉群迷。令其由信門入。有其信者
0713b24: 必行之。此信之所以為難也。十二時中惟欲念念不
0713c01: 忘。行時行念之。坐時坐念之。起居動止語默臥興時
0713c02: 皆念之。治事接物乃至困苦患難險危之時亦皆念
0713c03: 之。其身如槁木。如頑石。如死屍。如土偶。唯心心在道。
0713c04: 應答於人如癡如醉。聞聲見色如聵如盲。所以喻如
0713c05: 捕鼠。心目一於注。少怠則失鼠矣。如抱卵。暖
0713c06: 氣貴於相接。之則不成種子矣。此念之所以又為
0713c07: 難也。念道本於持久。悟道在於須臾。因緣未熟。時節
0713c08: 未到。機關屢啟。無所遇也。因緣既熟。時節既到。雖形
0713c09: 聲不接。忽現前也。未悟者難與言已巳悟之見。如生而
0713c10: 盲者。語以天日之清明。彼雖聽。不可辨也。已巳悟者無
0713c11: 復踏未悟之。如寐而覺者。使其為夢中事。彼雖憶
0713c12: 而不可追也。參學之士。要當以悟為準。此悟之所以
0713c13: 又為難也。未悟常須憂念。已巳悟益須持守。如擎盤水。
0713c14: 如執至寶。如護目睛。如踐危險。若對君師。是持守之
0713c15: 道也。持守者修之也。見道方修。道不見何庸修。有問
0713c16: 者曰。已巳悟矣寧修為。則應之曰。多劫薰習未遽除盡。
0713c17: 惟宜修之。修到無修。然後同於諸佛。此修之所以又
0713c18: 為難也。故不知四易者可使為善。不可使入道也。不
0713c19: 知四難者。可與譚道。不可與進道云云。
0713c20: 師曰。文中言念道之說。即今所謂參也。其四難。最初
0713c21: 言信為難。所云信者。欲其信前之四易後之四難也。
0713c22: 然此信心。慎不可苟而得之。一憑自家多生親厚般
0713c23: 若之力。次憑日用念念痛為死生大事之正念。深入
0713c24: 骨髓。無斯須少間。且信既如此。則所參之話。不翅飢
0714a01: 人得食。寒者得衣。雖強使其放捨。終不可得也。其參
0714a02: 道之心綿密。更無不悟之時。譬之行路。朝趍之。夕進
0714a03: 之。安有不到之理。謂悟者何。乃悟前四易也。此四易。
0714a04: 苟非悟入。皆名妄解。今人例以聰明之姿。不待悟入。
0714a05: 遽以四易之說領略在識量中。自謂實證。便捐福惠
0714a06: 二嚴。俱無交涉。極理之譚未不是。殊不知。不曾悟
0714a07: 入墮在識量分別中。終日說食而不療飢也。且悟既
0714a08: 不真。如人未曾親到家。便欲於途路中作屋裏活
0714a09: 計。可乎不可乎。由是知道既不悟。其修之為難也。必
0714a10: 矣。一種是開示後學。惟佛印和尚四易四難之說深
0714a11: 切著明堂中。諸學般若菩薩。皆是遠離世間種種受
0714a12: 用。來此甘心寂寞。靡有不言為生死無常大事者。
0714a13: 延歲月。豈忍為哉。文中謂如捕鼠。少怠則失鼠矣。
0714a14: 如抱卵。少間則不成種子矣。斯言可信。望同興志
0714a15: 力早悟。厥躬明本。今夏臥病不能與諸兄道論。故引
0714a16: 此告之。光影如流。毋貽後悔。謹言。
0714a17: 示眾
0714a18: 洞山過水。玄沙度嶺。太原聞角與釋迦夜半明星。
0714a19: 同一箇時節。即今在諸人分上。無絲髮少欠。昔臨濟
0714a20: 德山熱喝痛棒。眼不耐見。覿面提持。流落叢林翻成
0714a21: 途轍。天下叢林說禪浩浩地。承接響。互相熱瞞。藥
0714a22: 頭到今轉不靈驗。　先師三十年身立壁立。惟務與
0714a23: 學人整治箇事。定咽喉。不要你說。不要你會。亦不
0714a24: 要你別生第二念。單單向所參話上立定頭。孜孜
0714b01: 而參。矻矻而究。如遇怨。如救頭然。外絕境緣。內忘
0714b02: 情識。直待伊冷豆。絕後再甦。你若未到此箇時
0714b03: 節。斷斷不肯將相似語言引人入草。須知生死無常。
0714b04: 是大事因緣豈根浮淺者所能超詣。今之人不體
0714b05: 從上佛祖建立。一味狂情妄識。開口便要超過佛
0714b06: 祖。逮觀其向道之志。略無半點真實主宰。方一霎時
0714b07: 提得箇話頭少純。便裏私自慶。才被昏散擾奪。便惟
0714b08: 道根鈍業深。偶遇目前些子違情。則嗔恚毒恨之心。
0714b09: 磨牙切齒而念念不息。或邪思異想起滅萬殊。而自
0714b10: 不知狂醉伏心。將謂辨道之人理合如是。弄了三年
0714b11: 五載既不相應。瞥起一箇退心。打入無事甲裏甘受
0714b12: 輪迴。以此者滔滔皆是。或不如此。便將意識漁獵古
0714b13: 今。咂噉狐涎。欺賢罔聖。萬般造作。一味頭。墮落那
0714b14: 邊了不自覺。要求一箇穩帖帖地。三十年二十年不
0714b15: 變不異。向本參中不涉識塵以悟為則者。如披沙揀
0714b16: 金。於是叢林法道日就澆漓。你還知今日大開兩眼
0714b17: 向孤峰絕頂受佗信心人供養。況是自家負箇辦道
0714b18: 人名字。尚爾狂妄怠墮而不自撿焉。知異時流入異
0714b19: 類而不為互相吞噬結業無間者耶。古者謂三途六
0714b20: 慮。無量劫來又不是不曾經歷在。今生不知夙何善
0714b21: 行。彼此狹路相逢。撞在七幅袈裟之下。早不離情絕
0714b22: 慮廢寢忘。過隙光陰憑何所恃。此山自開闢以來。
0714b23: 遇冬寒立箇期限。要諸人向此期限中必欲要討箇
0714b24: 倒斷。不是門施設。亦非強自指陳。乃先德已巳驗之
0714c01: 方。了諸人本具之事。如教中謂。我不愛身命。但惜無
0714c02: 上道你。但見佗前輩度嶺聞角悟明之易。殊不知未
0714c03: 度嶺未聞角已巳前之難。則與今人無少異也。苟知其
0714c04: 難。則何道之不我集哉。藏主維那為見眾心懈怠。請
0714c05: 予警勵。明本上座說話渾無鼻孔與人扭。惟以死
0714c06: 生無常大事與真實為道之士勉爾。言及如不見信。
0714c07: 一任問取諸方。
0714c08: 結夏示順心庵眾
0714c09: 今日一箇四月十五為之結夏。當知二千年前。靈山
0714c10: 會上亦有箇四月十五日為之結夏。自爾相延迨今。
0714c11: 處處叢林不違舊例。九十日無繩自縛。曰禁足。曰安
0714c12: 居。殊不知本色道流。自最初一念要決了生死無常
0714c13: 大事之頃。此足於是而禁。此夏由之而結。以盡平生
0714c14: 歲月併之為九十日。不多不少不減不增。必期與此
0714c15: 事覿體相應。然後謂之佛懽喜僧自恣之時節也。如
0714c16: 其不委。只欲效世相流布。以禮樂規矩循守而不敢
0714c17: 過越。是謂坐夏。不惟孤負佛祖。而亦埋沒自己已者多
0714c18: 矣。今日庵居十餘。眾各各是知有此事者。不肯自孤
0714c19: 負自埋沒。況當此法歲甫臨之頃。乘時奮起一片決
0714c20: 定不退轉猛利無間真實身心。單單提起箇無義味
0714c21: 話頭。自最初一日立定頭。不得分毫移動。密密與
0714c22: 之做向前去。一日要見一日功程。一時要見一時應
0714c23: 驗。自上首一人至最後一人。相警彼此琢磨。不
0714c24: 雜緣不妄作。不共語不異念。不隨物轉不逐境移。不循古矩
0715a01: 不存新格。不厭凡不慕聖。乃至一切俱不為。單單只
0715a02: 要己已躬下一著子明白。忽然被你冷地透脫。方知九
0715a03: 十日只是一平生。一平生即是九十日。以至二千年
0715a04: 前不異今日。今日不異二千年前。鉤連環了無間
0715a05: 斷。是謂此是選佛場。心空及第歸之時也。苟或不爾。
0715a06: 只箇順心菴無異二鐵圍。勿謂安居無事。因循九夏
0715a07: 逆知其平生之志。願之不遂。於斯可見矣。菴主寄紙
0715a08: 來請為眾警之語。以大事究之。不惟眾人。庵主亦
0715a09: 自照顧。
0715a10: 禪是諸人本來面目。除此外別無禪可參。亦無可見
0715a11: 亦無可聞。即此見聞全體是禪。離禪外亦別無見聞
0715a12: 可得。諸人聚首於此。各各有一則不了公案。藏之肺
0715a13: 肝甚非小緣。十二時中莫錯用心好。古者道。參禪學
0715a14: 道是錯用心。成佛作祖是錯用心。除此外又何所為
0715a15: 而不名錯用心。即此事且置之不問。只如諸人各各
0715a16: 胸中自有一本古清規。且不要犯他苗稼。且如五更
0715a17: 堂前板響起參時。便是不要洗面也須隨眾下地走
0715a18: 一遍了。伺候大眾入堂時則上被位端坐。但聽開靜
0715a19: 板鳴則摺被搭袈裟過位喫粥。凡喫粥飯。須看上
0715a20: 下眾速則速。眾遲則遲。庶幾不動他人心念。況是起
0715a21: 居動靜各各有威儀隨之。莫道我是辨道人。大悟不
0715a22: 拘小節。爭柰你未悟何。中間有不循規矩者無他。
0715a23: 是為道之正念不切。所以動成麤糙。破犯律儀。自失
0715a24: 正因。起他輕慢。此諸人各自體察。如巡堂法。痛為生
0715b01: 死大事未即明了。如恐延歲月。被人打一下。不問
0715b02: 自家困不困。如飲甘露。當奮起勇猛。極力向前。豈可
0715b03: 返生嗔恨而懷報冤。此豈理耶。生死無常是萬劫刀
0715b04: 割不開鋸解不斷底一段惡習在。今日既肯發此最
0715b05: 初真心。高栖窮寒之頂。恨不得延一日光陰為十日。
0715b06: 立定頭做去。凡見日落山時。深生嘆惜。又過了一
0715b07: 日也。道業未辨。眼光落地。畢竟將何酬報佛祖檀越。
0715b08: 直待手忙亂。何不今日病未及體時。早討取箇
0715b09: 倒斷。明本上座所見如此。且不會為人打爛葛藤。但
0715b10: 只如此。從實相告。本欲聽諸人過菴道話。適有西山
0715b11: 之往。重煩藏主代白一遍。各自究心。切莫容易。望謹
0715b12: 整精神早求解脫。亦不聽無時度水過山相尋。於道
0715b13: 無益。
0715b14: 示同學
0715b15: 翹足讚佛。捨身求偈。辨王位而求乞。皆黃面老爺曲
0715b16: 為後來做此樣子。從上諸祖草衣垢面。飲木食。動
0715b17: 是一生不與世接。兢兢業業克荷斯道。思之豈為今
0715b18: 日之難。在古人猶不易也。我輩何幸生此法中。企仰
0715b19: 古人日劫相倍。詎可安居暇食。苟從妄情而肆荒逸。
0715b20: 無益法門。有辜負先志。光陰瞥爾。因果歷然。各自究
0715b21: 心。毋貽後悔。
0715b22: 示山居徒
0715b23: 學道惟要痛念生死無常之大心不退。此心若不退。
0715b24: 更無不明大事之人。此箇為死生大事不退。即此便
0715c01: 是第一方便。更無方便過於此者。道在一切處。道亦
0715c02: 不在一切處。但是你為生死大事不退。城市山林獨
0715c03: 居眾聚。皆是進道之時。你一箇為生死大事之心不
0715c04: 諦當不堅密。城市則被奪。山林則被靜障。獨居則
0715c05: 口食相煎。眾聚則是非境緣。相雜俱不相稱。所以古
0715c06: 人云。參禪無秘訣。只要生死切。此箇為生死大事之
0715c07: 心真切。久遠不退。雖終身在十字街頭乞食。總是心
0715c08: 空及第之時。如今你三人在山中住。但一切不要造
0715c09: 作。有飯喫飯無飯喫粥。工夫做得做不得。道業成辨
0715c10: 成不辨。只由你自心。究竟不從人得。
0715c11: 示發菩提心眾
0715c12: 菩提心是梵語。此云道心。諸人若無向道之心。今日
0715c13: 決不肯來此高高山頂。摩擦晝夜勤苦取究死
0715c14: 生。當知此箇道心。遠從多劫之前已巳曾發起。只為心
0715c15: 多懈怠意逐攀緣。未由取證。逗到此際。正宜剪斷眾
0715c16: 緣。休息萬慮。單單提起箇所參話。向三根椽下盡其
0715c17: 形命。一生了辨不為分外。此箇正念不能堅固綿密
0715c18: 孜孜保任。更欲瞥生情妄。再要發菩提心。是謂妄
0715c19: 顛倒。忘失正念向外馳求。違背真心與道懸絕。莫說
0715c20: 只發一遍菩提心。便是日發千遍萬遍。不如一念保
0715c21: 任所參底正念。更欲誦經禮拜披陳懺悔等。盡是逐
0715c22: 妄隨邪。豈不見教中云。若欲懺悔者。端坐念實相。當
0715c23: 知實相亦無念者。只是你信得有死生大事。十二時
0715c24: 中提所參話。如救頭然。念實相底影子幻者。如有一
0716a01: 字相誑。自甘永墮拔舌地獄。請異庵悅眾白之。要發
0716a02: 菩提心之人。望各各放捨。專心辨道好。某拜白。
0716a03: 冬安居示徒
0716a04: 早間忽蒙首座過門。謂長期方起冬至將臨。警勵策
0716a05: 勳眾心渴仰。然應時提唱諸方大有規模。本上座不
0716a06: 惟行解全虧。況是素不曾作此模樣。尋常諸公以死
0716a07: 生大事未即明了。據其己已見每與較量。特不過相
0716a08: 警耳。今日未免重添注。切思　先師老和尚為
0716a09: 此大事深臥窮山二三十年。惟將箇無義味話頭與
0716a10: 人咬嚼。決不肯諸方將成現相似語言教人隨語
0716a11: 領解。當知死生大事是無量劫中自迷自惑底一種
0716a12: 妄習。今古與八識五蘊念念遷流。起為愛憎。動為能
0716a13: 所。粘骨綴髓極未來際。永無有自了之期。苟不奮一
0716a14: 片決定真實信心。向跟下悟去。自餘功用俱落異
0716a15: 途。由是不柰何學者墮於昏沉。流於散亂。以八十日
0716a16: 立為長期。欲諸人屏除心念。蕩滌外緣。斷絕妄情。純
0716a17: 一無雜。單單究此事。所云期者相約之義。必期成
0716a18: 佛作祖。必期及第心空。必期超越死生。必期續佛慧
0716a19: 命。或不與所期相應。便是過此八十日之期。亦不肯
0716a20: 而休。須做一回倒斷。方不孤舍世間來此孤
0716a21: 絕頂。駢肩接踵守此荒寒。原其所來豈在今日。二
0716a22: 千年前靈山三百餘會轉大法輪之時。現前大眾皆
0716a23: 在老釋迦口唇邊歷歷聽受。乃至西天四七東土二
0716a24: 三諸大祖師互相演唱時。諸人亦未不在。或不具
0716b01: 此深遠根本。今日決不能操大心弘大志。要了此生
0716b02: 死大事因緣。從上好時節。諸人等閑為箇懶墮懈怠。
0716b03: 日復一日。逗到此時未由超悟。豈謂今日遭逢此克
0716b04: 期取證之時。更不向所參話上極力提撕盡形體究。
0716b05: 如一人與萬人敵相似。早求解脫。又復為懶墮懈怠
0716b06: 之舊習之所障。方走上蒲團。藏兩於中。縮雙拳
0716b07: 於懷內。又以被通身包褁。但知安樂不覺困來。其
0716b08: 巡堂人三回五度警省。略不肯少加精進。似如此參
0716b09: 禪。要明心地。要敵生死。要脫略情塵。要勦除窠臼。莫
0716b10: 說八十日。便是八十年八十劫。惟增業識但長癡迷。
0716b11: 步求前焉能遠到。豈有志於一人與萬人者當
0716b12: 如是耶。豈如救頭然者果如是耶。於此可驗諸人之
0716b13: 道業不可得而成就者必矣。何則。這裏是孤絕頂。
0716b14: 無一點外緣。且是一箇箇皆是發真實為生死大事
0716b15: 之心者。在此際不能奮發。則何處更有奮發之時。此
0716b16: 事若非實參實悟。自餘皆是掠。如今有等人多引
0716b17: 證道歌．信心銘乃至古人極理之談。如未了之人聽
0716b18: 一言。只這如今誰動口之類。便教人以意識領覽在
0716b19: 心。認此前塵喚作本來面目。更教人一切平常無事
0716b20: 去。謂之保養。謂之履踐。說著箇看話頭做工夫。遽引
0716b21: 信心銘謂執之失度必入邪路。剛謂直指單傳。無如
0716b22: 是事。殊不思其根殊器劣。或不使瀝乾情妄。死盡偷
0716b23: 心。向萬仞懸崖望空撒手。只欲使其帶泥帶水認有
0716b24: 認空。總是自瞞。誠非究竟。本上座於此道自是不曾
0716c01: 夢見。但生平信箇死生大事非小因緣。今朝狹路相
0716c02: 逢。不覺饒舌。及此所說無倫。幸希眾悉。
0716c03: 示眾
0716c04: 前日之晚。首座與維那到菴言。結夏在近。請為眾道
0716c05: 話。一中本曾許在三兩日有暇。當請以過菴點茶一
0716c06: 杯。共語片時。以見相警耳。不謂連值陰雨路滑
0716c07: 不便。使更過十二日。則兩山人事又爾交接。不能遂
0716c08: 幻人遠避之心。思之合堂大眾皆飽參之士。尋常到
0716c09: 庵未曾不蒲團上事相扣。安有結夏解夏之為辨道
0716c10: 時節。若以至理言之。最初發心向道時。此夏已巳曾結
0716c11: 了也。十二時中看箇所參底無義味話頭。未即決了。
0716c12: 便是坐夏時。三十年二十年推到神消識盡。冷地裏
0716c13: 忽爾猛省得著。便是解夏之時。自恣之日。豈以區區
0716c14: 九十日為限哉。凡做工夫不靈驗者。往往只是偷心
0716c15: 未死。所以延歲月。別無他病。若是偷心死於今日
0716c16: 則今日便相應。死於明日則明日便相應。何謂偷心。
0716c17: 但離箇所參底話外。別見有箇自己已。是偷心。於所
0716c18: 見之自己已外。別見有人有我。是偷心。做得純熟時知
0716c19: 道純熟。是偷心。做不純熟時知道不純熟。是偷心。面
0716c20: 前見有昏沉散亂時。是偷心。不見有昏沉散亂。唯有
0716c21: 箇所參底話頭與疑情交結不斷時。是偷心。但是看
0716c22: 話頭處瞥生一念子。不問是凡是聖。是真是偽。總言
0716c23: 之皆偷心也。忽有箇伶俐人。向予說處總不相干。別
0716c24: 資一路為道為理為見為聞。此又是偷心中之偷心。
0717a01: 佛亦不可救藥。但盡得許多偷心。只與麼依本分靠
0717a02: 取箇所參底話。如泥塑木雕底有氣死人。外不見有
0717a03: 大眾。內不見有自己已。冷冰冰地絕見絕聞。如是守去
0717a04: 久之。管取心空及第者必矣。謾書此以當庵中茶話。
0717a05: 本上座且過山避人事數日。更不須尋問幻跡在何
0717a06: 地。直饒尋見亦不共語。幸首座維那白之。
0717a07: 日資須知
0717a08: 教中謂初日分中日分後日分。又初夜中夜後夜。即
0717a09: 古德所謂晝三夜三者也。又云日不足繼之以夜。本
0717a10: 色道流。寸陰靡。須臾不離。日夜六時寧無資助。謂
0717a11: 日資者總言二六時中之標準也。凡一日夜四次坐
0717a12: 禪之際。宜各屏心絕慮忘緣息念。深究死生力窮道
0717a13: 業。除大小便利外。不許共語。不許洗浣。不許補綴。不
0717a14: 許看讀。乃至一應事務。非公界普請俱不許作。凡上
0717a15: 床下地出堂入戶。如臨深履薄然。勿使單知覺動
0717a16: 其道心。自然內外相資。身心寂默矣。
0717a17: 警孝
0717a18: 偶同參過門與夜坐達旦。忽曰。僕自遠逾鄉關數千
0717a19: 里。二親老。其不奉音容者十有二年矣。因讀明教
0717a20: 和尚孝論二十篇。獨不能無慊劬勞罔極。何以報之。
0717a21: 予曰。天下父母之於子。既養之復愛之。故聖賢教之
0717a22: 以孝。夫孝者也。其所養而報之以養。其所愛
0717a23: 而報之以愛。故孝莫甚於養而極於愛也。然養之之
0717a24: 道有二。愛之之道亦有二焉。食以膏粱。衣以裘葛。養
0717b01: 之在色身也。律以清禁。修以福善。養之在法性也。色
0717b02: 身之養。順人倫也。法性之養。契天理也。二者雖聖賢
0717b03: 不可得兼。在家出家之異也。且在家不為色身之
0717b04: 養。不孝也。出家不為法性之養。亦不孝也。是謂養之
0717b05: 道二焉。昏而定。晨而省。不敢斯須去左右者。乃有形
0717b06: 之愛也。行而參。坐而究。誓盡形畢命以造乎道。而欲
0717b07: 報資恩有者。乃無形之愛也。有形之愛近而易狎。無
0717b08: 形之愛遠而難親者也。苟不能本乎愛。雖近者爾有
0717b09: 所不逮。而況遠而難親者乎。斯易難之二由不可得
0717b10: 而兼者。世出世之異也。世間不能盡有形之愛。不
0717b11: 孝也。出世不能盡無形之愛。亦不孝也。是謂愛之道
0717b12: 二焉。且效世間之養與愛。有間也。出世間之養與
0717b13: 愛。無間也。何則謂有間。父母存則行之。亡則間矣。謂
0717b14: 無間者。豈以彼之存亡二吾學道之心哉。父母謂形
0717b15: 生之大本。且吾之形豈特今生有之。思積劫逮今。輪
0717b16: 轉三界。其受形如塵沙不可數。所謂形生之本者。充
0717b17: 塞宇宙遍入寰區。凡接見聞安知其非吾夙生之本
0717b18: 也。計其劬勞。殆不可勝記矣。我之不思所以報而累
0717b19: 吾父母。教入諸趣備受輪迴。率未知已巳也。故吾聖人
0717b20: 與大哀門。夜越王城。高棲雪嶺。乃申明其法性之養。
0717b21: 無形之愛。以示人也。已巳四十九年之答問。雖詞原滾
0717b22: 滾浩無邊涯。未有之語不本乎此。所以云流轉三界
0717b23: 中。恩愛不能捨。恩入無為。真是報恩者之語。誠不
0717b24: 爾欺也。道即孝也。孝即道也。不知所以孝而欲學道
0717c01: 者。是猶背濕而求水也。或謂吾不能預是道。惟能為
0717c02: 色身之養有形之愛。可以謂孝乎。予曰此在家之
0717c03: 孝也。世間之孝。吾黨之不預焉者。以投於空寂之
0717c04: 門。覆形於方服之下。其有雪山大聖人出世之孝。尚
0717c05: 未能彷彿其萬一。或一念有間則二利俱失。所謂不
0717c06: 孝莫甚於此。故明教之所以作也。夫論之作。非苟
0717c07: 其文詞。乃欲昭吾聖人出世之孝於天下也。俾外教
0717c08: 不能議吾徒也。亦俾吾徒之未知者。懷其教而趣其
0717c09: 道。不可斯須忽忘之也。或謂大圓鏡智。融混自它未
0717c10: 有異。豈各所謂孝乎。予曰。爾徒知鏡智之不二。而
0717c11: 不知孝與道愛與養俱不二也。自非神心廓悟。洞徹
0717c12: 聖人垂教之源者。不可竊議也。誠以斯言擇之。庶見
0717c13: 予與同參之不妄也。
0717c14: 天目山開佛光明佛事
0717c15: 大眾還見　本師釋迦如來四大海清淨寶目。與菩
0717c16: 薩大阿羅漢金剛正眼。交光相羅如瑤絲網。綿古
0717c17: 今相續不斷麼。如其未委。明本上座今日開顯去也。
0717c18: 師子巖頭日卓午。萬象森羅俱起舞。正宗樓殿倚天
0717c19: 開。一會靈山耀今古。昔佛日於參天荊棘裏。建立不
0717c20: 動之場。眾檀越向斬新條令中開闢至靈之府。黃金
0717c21: 像豈假塗糊。白玉毫不勞斤斧。三千餘丈天目雲林
0717c22: 泉石。與丹崖碧嶂頓長精神。四方萬里象龍生脊
0717c23: 梁。與禪板蒲團互為賓主。大光明藏靡隔纖塵。淨法
0717c24: 界身不求伴侶。且即今開顯一句如何具舉。聖君福
0718a01: 壽滿乾坤。古佛光明寰宇。
0718a02: 即休歌
0718a03: 道人之休即便休。不待朝暮并春秋。此休不隔第二
0718a04: 念。只於當念機全收。有問道人何緣休得速。生死輪
0718a05: 迴如轉轂。自恨從前不肯休。枉被塵勞苦束。即今
0718a06: 更不肯休去。意馬情猿欄不得。隨聲逐色如跳丸。瞥
0718a07: 轉機輪無處。即今不休何日休。壯色不停如水流。
0718a08: 古今多少未休者。髑髏堆積如山岳。休復休。更休休。
0718a09: 任是北單越。誰管南瞻部州。只將一箇大休字。千
0718a10: 古萬古為同儔。你不見。二千年前甘蔗種。走入雪山
0718a11: 拖不動。等視富貴如冰花。更不打他三界。自從那
0718a12: 時一休直到今。黃金褁面光嚴身。千葉紅蓮捧足。
0718a13: 不染世間煩惱塵。即便休來還不早。更不即休徒懊
0718a14: 惱。世出世間一齊休。此時方達菩提道。休盡菩提道
0718a15: 亦空。白雲壓碎須彌。到頭佛也不要做。從教四海
0718a16: 揚真風。
0718a17: 覺喜泉記
0718a18: 識性之昏迷也。必期以覺。身心之煩惱也。必期以喜。
0718a19: 昏迷則十二類即之而生。煩惱則八萬劫因之而續。
0718a20: 其覺之至也。如日麗中天。法界不期照而照。喜之來
0718a21: 也。如春回寒谷。草木不期而。人徒知覺喜為天
0718a22: 下之道而競求之。而不知昏迷乃覺之源。煩惱乃喜
0718a23: 之本也。能即其源而扣其本。到煩惱昏迷覺之與喜
0718a24: 俱無所住。於無所住處大覺大喜。圓褁無外充塞無
0718b01: 餘。若泉之出于地而止於沼也。不澄而清。不濾而潔。
0718b02: 明鑑萬象。圓受十。觸風則波。遇決則流。其寂湛之
0718b03: 體元無所住。而亦無所不住者矣。　一山首座。誅茅
0718b04: 窮谷中。方憚其無水。尋而泉從地湧。乃目其泉曰覺
0718b05: 喜。予因前說而復告之曰。將使垢者濯於此。渴者
0718b06: 飲於此。臨者鑑於此。則莫有不獲其覺喜者也。座曰。
0718b07: 子之說但知彼而不知此也。何則。然覺自喜也。喜自
0718b08: 覺也。使吾泉實有毫髮之意令其覺喜。則謗吾泉也。
0718b09: 謂吾泉實無意於覺喜。亦謗吾泉也。而天下孰能審
0718b10: 諸。予曰。然則如是說者。是謗耶非謗耶。良久。汲泉
0718b11: 茗。對坐忘言。月滿。光透波底。於斯時也。覺乎喜
0718b12: 耶皆不可復議其得失者矣。
0718b13: 勸念阿彌陀佛
0718b14: 是心是佛是心作佛三世諸佛證此心佛
0718b15: 六道眾生本來是佛只因迷妄不肯信佛
0718b16: 智者覺悟見性成佛釋迦世尊開示念佛
0718b17: 彌陀有願接引念佛觀音菩薩頭頂戴佛
0718b18: 勢至菩薩攝受念佛清淨海眾皆因念佛
0718b19: 六方諸佛總讚念佛祖師起教勸人念佛
0718b20: 捷徑法門惟有念佛一代宗師箇箇念佛
0718b21: 古今名賢人人念佛我今有緣得遇念佛
0718b22: 念佛念心念心念佛口常念佛心常敬佛
0718b23: 眼常觀佛耳常聽佛身常禮佛鼻常數佛
0718b24: 香花燈燭常供養佛行住坐臥不離念佛
0718c01: 苦樂逆順不忘念佛著衣喫飯無不是佛
0718c02: 在在處處悉皆有佛動也是佛靜也是佛
0718c03: 忙也是佛閑也是佛橫也是佛也是佛
0718c04: 好也是佛惡也是佛生也是佛死也是佛
0718c05: 念念是佛心心是佛無常到來正好念佛
0718c06: 撒手便行歸家見佛一道圓光即性空佛
0718c07: 了此一念是名為佛常住不滅無量壽佛
0718c08: 法報化身同一體佛千佛萬佛皆同一佛
0718c09: 普勸有緣一心念佛佛不念佛失本佛
0718c10: 貪瞋嫉自喪其佛酒色財氣污天真佛
0718c11: 人我是非六賊佛一息不來何處求佛
0718c12: 地獄三途永不聞佛萬劫千生悔不念佛
0718c13: 丁寧相勸念自己已佛急急回光休別佛
0718c14: 念念不昧誰不是佛願一切人自歸依佛
0718c15: 回向西方發願念佛臨命終時親化佛
0718c16: 九品蓮臺禮彌陀佛得無礙眼見十方佛
0718c17: 懷淨土
0718c18: 七重樹影覆青霞。九品蓮胎孕白花。鐵壁銀山遮不
0718c19: 得。眾生何事無涯。
0718c20: 茫茫三界輥埃塵。一念貪生是苦因。無上法王悲願
0718c21: 切。猶將金色臂長伸。
0718c22: 終朝合掌念彌陀。舉念之間蹉過多。和箇念頭都颺
0718c23: 。全機獨脫苦娑婆。
0718c24: 四十八願水投水。十萬餘程空合空。只隔眼前聲與
0719a01: 色。東西兩土幾時通。
0719a03: 。莫負黃金丈六軀。
0719a04: 一十二時機未瞥。百千萬劫苦難逃。雖然身在同居
0719a05: 土。誰肯低頭禮玉毫。
0719a06: 重重勝黃金閣。疊疊莊嚴白玉池。多少眾生無夢
0719a07: 到。鑊湯爐炭自縻。
0719a08: 勢至常談母憶兒。同於形影不相違。自憐一箇彌陀
0719a09: 佛。把黃金鑄面皮。
0719a10: 仰扣當來父母。導師遙指在西方。草鞋不是無錢
0719a11: 買。惟恨家鄉路易忘。
0719a12: 一尊古佛天來大。四色花池海樣寬。自是眾生無眼
0719a13: 力。當機不隔一毫端。
0719a14: 生老病死總頌五首
0719a15: 恩愛縈纏與麼來。三緣和合住胞胎。鑿開混沌通身
0719a16: 瑕。踏破空滿面埃。命若懸分母子。形同浮泡示
0719a17: 嬰孩。遽忘赤白堆中苦。引著依前笑滿腮。
0719a18: 老來終日自嗟噓。頓覺因緣與世。語近不聞耳
0719a19: 聵。夜深無寸心孤。精神密耗皮先摺。筋力潛消骨
0719a20: 盡枯。憶少年狂未歇。那知今日費工夫。
0719a21: 偶乖攝養病緣侵。未稟良醫日漸深。燈影沈空添寂
0719a22: 莫。雨聲敲枕助呻吟。逢人有語惟求藥。對境無聊只
0719a23: 擁衾。眾苦聚藏安樂法。惟堪哀痛不堪任。
0719a24: 火風地水忽分離。正是年窮歲盡時。口裏乍無三寸
0719b01: 氣。眼前徒有萬般奇。業從識變非人與。魂逐緣飛不
0719b02: 自知。拋蘊空皮袋子。茫茫三界竟何之。
0719b03: 死生老病起何因。形赧縈纏古到今。觸境未能起有
0719b04: 念。逢緣不肯契無心。業從必竟空中積。苦向元非實
0719b05: 處深。眨眼便沉千萬劫。豈應喪好光陰。
0719b06: 立志
0719b07: 單單一味拍盲禪。枯淡肝似堅。坐斷聖凡行正
0719b08: 令。要明父母未生前。
0719b09: 辭住院
0719b10: 千金難買一身閑。誰肯將身入籃。寄語滿城諸宰
0719b11: 相。枷自有愛人擔。
0719b12: 寄人
0719b13: 林處處五更啼。啼到聲乾日又西。故國有家歸未
0719b14: 得。無窮憎愛尚縈迷。
0719b15: 示高麗王
0719b16: 人生猶如幻中幻。塵世相逢誰是誰。父母未生誰是
0719b17: 我。一息不來我是誰。
0719b18: 湛然即事
0719b19: 一池波影浸山光。中有禪僧萬慮忘。夜半屋頭松子
0719b20: 落。湛然心地絕承當。
0719b21: 病中寄友
0719b22: 都盧三寸氣牽抽。要斷從教即便休。夢幻死生知幾
0719b23: 許。我渾不著在心頭。
0719b24: 示頭陀苦行
0719c01: 雪山苦行古頭陀。夜越王城為甚麼。眼裏明星藏不
0719c02: 得。二千年外定訛。
0719c03: 頭陀即是比丘名。苦行何時得暫停。壞色衣穿荷葉
0719c04: 補。自從霜後日。
0719c05: 頭陀獨讓老迦葉。兩眼空來徹骨窮。傳得破伽梨一
0719c06: 頂。至今枯坐在雞。
0719c07: 比丘誰肯學頭陀。苦行纔行不較多。活業蕩除空到
0719c08: 底。世間那事柰伊何。
0719c09: 鬆短髮眉毛。住處惟甘守寂寥。脫陳年烏布
0719c10: 衲。展開手赤條條。
0719c11: 閑忙動靜苦中苦。聞見覺知窮外窮。無地卓錐錐亦
0719c12: 盡。逢人方好展家風。
0719c13: 化機展向富豪家。笑指黃金是毒蛇。轉作檀波羅蜜
0719c14: 用。香風吹綻福田花。
0719c15: 破盂兮沒底船。頭陀活計自相宣。青茆屋住千岩
0719c16: 底。雪滿柴床夜不眠。
0719c17: 甘得盡生行苦行。頭陀之外百無求。束腰已巳辨三條
0719c18: 篾。佛法從教爛了休。
0719c19: 世閒惟有頭陀好。苦行之餘又若為。三界眼空忘取
0719c20: 捨。便如斯去更由誰。
0719c21: 示喜禪人
0719c22: 參禪學道莫因循。捩轉娘生鐵面門。是聖是凡俱喝
0719c23: 退。直於無佛處稱尊。
0719c24: 參禪學道要真心。死生不顧身。捱到空邊底
0720a01: 脫。十方世界一微塵。
0720a02: 參禪學道現成事。擬剔眉毛路八千。縱使披襟能領
0720a03: 略。話頭依舊不曾圓。
0720a04: 參禪學道為生死。生死未明須急參。一箇話頭如不
0720a05: 在。無邊生死又包含。
0720a06: 參禪學道要成佛。豈比尋常兒女嬉。今日便窮性
0720a07: 命。較之前輩不勝遲。
0720a08: 參禪學道貴忘機。切忌將心辨是非。常憶南泉好言
0720a09: 語。如斯癡鈍者還稀。
0720a10: 參禪學道在心傳。一大藏經曾未詮。聞見不能超象
0720a11: 外。口開還墮語言邊。
0720a12: 參禪學道契玄微。盡大地人爭得知。不是箇中真種
0720a13: 草。等閑移步便相違。
0720a14: 參禪學道古今多。一箇蒲團瞌睡窠。不解縛身言外
0720a15: 者。臀未著已巳遭魔。
0720a16: 參禪學道念如麻。動為情塵劈面遮。心裏一微塵未
0720a17: 破。工夫添得眼中花。
0720a18: 參禪學道絕馳求。只箇疑情未肯休。撞著冤家如決
0720a19: 破。聖凡迷悟一齊。
0720a20: 參禪學道喜中喜。敢問闍梨喜甚麼。昨夜蟭螟虫啟
0720a21: 口。吸乾千萬里禪河。
0720a22: 山舟十首
0720a23: 古云用拙存吾道。吾道何緣用拙存。三萬劫中唯扣
0720a24: 己已。二千年外不稱尊。雪埋古路誰親到。雷動玄關我
0720b01: 獨昏。豈愛對人誇懵懂。惺惺多墮是非門。
0720b02: 巧拙何須苦自誇。古今天地莫能遮。舉心旋長無明
0720b03: 草。絕念頻開般若花。日長渾在我。藕池風細豈
0720b04: 由佗。靈山四十九年說。一字如今不可加。
0720b05: 手足班班是幾人。幻蹤無似拙為親。塔燈兩夏思同
0720b06: 哲。岩事三秋肯共陳。芳樹雨餘新氣象。寒梅雪後古
0720b07: 精神。道人久已巳忘憎愛。話到依然入夢頻。
0720b08: 遠歸著我住山舟。日與毗耶話舊遊。夜掩六明似
0720b09: 晝。夏橫一榻冷如秋。松濤輥地輥非動。雲浪空底
0720b10: 不流。怪得篙師頻耳語。又將移掉過滄洲。
0720b11: 自遠歸來欲罷參。道人留住景庵。眉毛罅裏堆青
0720b12: 嶂。指頭邊擁翠嵐。六月有霜人未委。九旬無夢我
0720b13: 全諳。空花影子何多事。撩捩勞生日夜貪。
0720b14: 景庵裏景人。常轉金剛不住輪。有念肯求緣作
0720b15: 對。無心只與道為。破蒲團以龜毛補。折竹筇將兔
0720b16: 角伸。不把人間閑夢想。消磨十二箇時辰。
0720b17: 與景庵作銘。竭來菴下暢幽情。兩山鍾在床頭
0720b18: 听。萬里雲從檻外生。庭停霜浮冷。石池含月露
0720b19: 清明。門前客自雲南至。我軍持汲水瓶。
0720b20: 道人住處絕安排。白晝扃門自懶開。風引竹聲穿壁
0720b21: 破。雨拖雲影透山來。倚松石為誰拄。鋪地花應自
0720b22: 剪裁。說與景庵主道。得忘情處且忘懷。
0720b23: 自慚分薄與緣卑。縛箇茅茨已巳強為。佛法混融無爛
0720b24: 日。空消長有休時。喙長三尺徒多語。身脆一漚誰
0720c01: 共知。盡把聰明交保社。肯思今日致扶危。
0720c02: 道力從來苦不全。塵埃滿面臥林泉。語無靈驗慵書
0720c03: 字。見絕玄微懶說禪。爛碎破衣堆過頸。髼鬆亂髮養
0720c04: 齊肩。休將世務頻相伴。今日居山話始圓。
0720c05: 天目四時春夏秋冬
0720c06: 深居天目底。道韻不尋常。祖意塵塵合。身心念念忘。
0720c07: 雜華誰點綴。木自芬芳。萬物隨時變。春多水亦香。
0720c08: 深居天目底。幽絕逢迎。一箇話頭破。千生夢眼醒。
0720c09: 竹粘毳冷。松露滴門清。共厭人間暑。頭陀想不成。
0720c10: 深居天目底。惟與萬山。禪外有真趣。眼中無俗塵。
0720c11: 新霜傳氣候。古篆約時辰。葉落知秋者。林間有幾人。
0720c12: 深居天目底。道者自忘機。念盡禪心密。情逃戒體肥。
0720c13: 凍雲侵石磴。寒雪護苔衣。料想參玄者。殘冬不我歸。
0720c14: 贈徑山旨曹溪
0720c15: 靈源滴滴下曹溪。此事如何類得齊。向道現成千里
0720c16: 隔。更言差別百生迷。怒雷驅雨迴山北。皓月拖雲過
0720c17: 屋西。聲色未彰前領略。無端眼上又添眉。
0720c18: 贈與雲谷客東林
0720c19: 萬疊匡廬青入目。冉冉慈雲覆幽谷。瀑花濕透山衲
0720c20: 衣。松根臥聽寒猿哭。池上藕花千片玉。屋下溪聲斷
0720c21: 還續。一大藏教不能詮。八萬四千談未足。我來鴈門
0720c22: 秋正高。清霜凍老明菊。回首人間幾丈夫。六野
0720c23: 馬空馳逐。就手拗折七尺藤。直擬口邊生白醭。何如
0720c24: 共君手提折鐺。地爐撥火煨黃獨。
0721a01: 寄陸全之避大覺寺請
0721a02: 自笑無端二十年。教人平地青天。了無人寄風前
0721a03: 句。時有書催月下船。遣我去償操斧債。教誰來補買
0721a04: 山錢。渾崙嚼破餕。只憶山邊與水邊。
0721a05: 贈道士張友梅
0721a06: 參禪不解救頭然。蹉過工夫萬萬千。捕鼠非真譬
0721a07: 喻。人騎牛是錯流傳。四溟絕滴猶存海。萬里無雲尚
0721a08: 有天。當念一齊得轉。頭頭是出世間緣。
0721a09: 福慶幽居
0721a10: 傳家三事衲。物外一閑僧。默默持黃卷。寥寥對碧層。
0721a11: 地蚕穿壞葉。山鼠撼枯藤。閱人間世。何時忘愛憎。
0721a12: 虎溪夜話
0721a13: 共客虎溪。交情似水深。話殘今夜月。驗盡古人心。
0721a14: 禪話非干學。高詩不在吟。匡盧多白社。應是有知音。
0721a15: 宿天池寺
0721a16: 吉祥千古寺。一塔聳巍。路自天邊上。人從雲外過。
0721a17: 聖懸木末。雷瀑下岩阿。獨愛冰池月。無心出薜蘿。
0721a18: 山中春夏秋冬
0721a19: 春到山中也太奇。淺深紅紫綴花枝。東君不管茆茨
0721a20: 窄。逼塞陽和十二時。
0721a21: 夏日山居味更長。蒼松翠竹繞柴床。南薰帶雨來天
0721a22: 岸。整日惟聞白雪香。
0721a23: 道人山舍頗宜秋。索索西風響樹頭。千嶂月寒清露
0721a24: 滴。不知深夜濕緇裘。
0721b01: 山深茆屋畏冬寒。雪老冰枯只自看。就地掘爐渾沒
0721b02: 底。夜深誰共撥殘。
0721b03: 春謁龍池
0721b04: 林花紅雜翠。雨霽政春融。萬壑雪谷。三池水印空。
0721b05: 錦霞迷藥徑。香霧琳宮。笑前人誤。來詢通不通。
0721b06: 夏隱蓮
0721b07: 碧蓮世界。熱惱不能侵。萬衲擁蒼壁。一花開少林。
0721b08: 聽松忘箑。聞瀑認瑤琴。遙想人間暑。知誰得訪臨。
0721b09: 秋登絕頂
0721b10: 三千九百丈。路盡忽逢巔。板石籠珠箔。金老翠鈿。
0721b11: 群龍橫大野。萬馬驟平川。四際閑舒目。高低總是天。
0721b12: 冬倚師岩
0721b13: 師子岩前路。崩騰壓半山。老禪和雪立。孤衲帶雲還。
0721b14: 冰磴懸千仞。霜鍾撼兩間。擁爐思佛日。曾與死為關。
0721b15: 春
0721b16: 池邊細草依依綠。檻外夭桃灼灼紅。試向色前開兩
0721b17: 眼。箇中無地著春風。
0721b18: 夏
0721b19: 萬株楊柳噪風蟬。烈烈燒空火一天。當處若能忘熱
0721b20: 惱。不須重藕花船。
0721b21: 秋
0721b22: 天垂玉露月沉沉。一片清光照古心。是不能遮掩
0721b23: 處。亂蛩唧唧對寒砧。
0721b24: 冬
0721c01: 數片凍雲粘斷石。半空晴雪洒紗。倚欄獨自籠雙
0721c02: 袖。認著梅梢又著花。
0721c03: 幻海五首
0721c04: 幻法滔滔深似海。從來無古亦無今。長鯨吐出粘天
0721c05: 浪。輥入一漚何處尋。
0721c06: 大幻無根深似海。百川萬派一齊收。一漚未發已巳前
0721c07: 看。究竟何曾有實頭。
0721c08: 幻深似海若為知。好看雄吞萬派時。著實究來無一
0721c09: 滴。風前愁殺老波斯。
0721c10: 空中花與鏡中像。木馬草人乾闥城。無底無涯深又
0721c11: 闊。窮年終日怒濤傾。
0721c12: 實無而有是何物。沃日洪濤萬里寬。千尺層樓粘雪
0721c13: 浪。望崖誰不骨毛寒。
0721c14: 題雲海亭四首
0721c15: 雲接天兮海接天。縱眸舒望若為邊。規模更不容雕
0721c16: 琢。氣象從來出自然。梅冷含千古雪。根清吐半
0721c17: 爐。客來借問春消息。門外幽禽話最圓。
0721c18: 雲溶溶與海沉沉。自有乾坤直至今。見謝不須求祖
0721c19: 意。情忘安用禪心。松花滿填廩。瀑韻浮空逼
0721c20: 古琴。城市火塵人正苦。那知山舍雪盈襟。
0721c21: 雲高海闊正當秋。物外禪包任去留。生佛既知無本
0721c22: 據。悟迷安得有來由。蒼岩淨貯三更月。野壑深藏萬
0721c23: 里舟。誰管清剪林麓。道人山衲自蒙頭。
0721c24: 際天雲海廓無垠。六戶容一箇身。松葉擁爐煨老
0722a01: 芋。竹凝毳接陽春。夜庭立雪情方泯。古敲冰意
0722a02: 獨新。盟此歲寒人有幾。多於忙處喪天真。
0722a03: 示一禪人五首
0722a04: 閑處相逢處違。船頭曾有再來期。靈機瞥轉尋行
0722a05: 路。不覺和身陷圍。
0722a06: 見面聞名總不親。擬思量處昧天真。隔江招手橫趍
0722a07: 者。今古誰能繼後塵。
0722a08: 約我再來無別意。多同要問葛藤禪。空有口說不
0722a09: 得。壁銀山面面穿。
0722a10: 伽陀遠寄莫疑猜。生死牢關要打開。剔起兩莖眉自
0722a11: 看。誰云幻住不重來。
0722a12: 去一兮拈七。死生生死太無端。男兒未具超方
0722a13: 眼。十二時中莫自瞞。
0722a14: 遠谿雄上人求加持布衣為說偈
0722a15: 吾宗大雄。曾搭此衣。寸絲不掛。一肩橫披。優曇花
0722a16: 綻一枝。
0722a17: 為烈禪人袈裟加持
0722a18: 衣名無相福田。佛祖遺風餘烈。如是而披。淨如冰雪。
0722a19: 佇看一花開五葉。
0722a20: 烈禪人以大布製相衣一頂。求為加持。願世世
0722a21: 不失此衣而續佛慧命。當知此衣無相。而所參之
0722a22: 話亦無相。然披此衣參此話。久久不間則謂佛慧
0722a23: 命。豈外事耶。宜勉之。
0722a24: 無隱
0722b01: 此道分明絕覆藏。森羅萬象露堂堂。西風滿院誰人
0722b02: 共。山谷先生聞桂香。
0722b03: 遠山
0722b04: 淡一抹寫晴空。彷彿須彌露半。萬里崖州行欲
0722b05: 盡。巍巍猶在白雲中。
0722b06: 雪谷
0722b07: 千岩萬岳玉成團。隨扣隨音孰解看。裏許有神元不
0722b08: 死。我曾親到骨毛寒。
0722b09: 梅谷
0722b10: 陽春昨夜到寒崖。花向其中五葉開。一片白雲遮不
0722b11: 斷。天風吹出暗香來。
0722b12: 愚叟
0722b13: 終日不違緣底事。無能多是死偷心。從來大巧只如
0722b14: 拙。到老誰知是淺深。
0722b15: 拙菴
0722b16: 弄巧成錯用工。全身墮在草窠中。著衣喫飯也不
0722b17: 會。那拳頭繼祖風。
0722b18: 無相
0722b19: 凡所有時皆是妄。從來絕處未全真。頂門若具超塵
0722b20: 眼。草木纖毫總法身。
0722b21: 古木
0722b22: 飽歷風霜不計年。森森蔭幾多人。看佗不涉榮枯
0722b23: 處。只為根沾外春。
0722b24: 海耕
0722c01: 一吸滄溟乾徹底。肯留涓滴活魚龍。分成田段都
0722c02: 了。牛自閑眠人自。
0722c03: 滄海
0722c04: 茫茫又水茫茫。輥底渾潮浸八荒。夜半老龍眠未
0722c05: 起。曉雲推日上扶桑。
0722c06: 捷翁
0722c07: 未啟口時先領略。始眸處已巳知歸。老來轉覺機輪
0722c08: 活。說法猶如閃電輝。
0722c09: 石榴
0722c10: 久於林中觜廬都。幾被秋風著意吹。時節到來開口
0722c11: 笑。滿懷都是夜明珠。
0722c12: 寄朱高岡
0722c13: 以忠以恕性皆然。一寸靈明廓大千。天下歸仁知絕
0722c14: 學。物皆備我識無傳。鳳凰鳴上高岡月。烏兔挨開碧
0722c15: 落天。極目縱心如不昧。又何須用佗緣。
0722c16: 贈謝壺天
0722c17: 道不屬知與不知。見成三昧絕離微。汞鉛豈是長生
0722c18: 藥。離坎那出向上機。跨得玉鸞歸鳳闕。挽回石馬上
0722c19: 天墀。若教來入空王室。拈起毫端隔圍。
0722c20: 贈靜居士
0722c21: 靜庵居士住金陵。藉藉江湖有道聲。出水蓮花三葉
0722c22: 白。帶霜松幹半生青。橫推象駕歸嶺。倒跨牛車出
0722c23: 火城。待得度人心願足。來叩我話無生。
0722c24: 送僧
0723a01: 大哉八月錢塘潮。千堆怒雪摩青霄。七尺烏藤烏律
0723a02: 律。信手拈來天遙遙。臥龍山前鏡湖水。冷浸天光清
0723a03: 似洗。三江九堰共經過。太白玉几清嵯峨。二十里松
0723a04: 蔽天月。萬工池上三重閣。重重閣影浮清波。潮音洞
0723a05: 裏觀音體。瞬目白雲千萬里。石樑五百老聲聞。鷓胡
0723a06: 啼在深花裏。萬八千丈花頂。綠蘿千尺懸蒼松。要
0723a07: 識東州只這是。何必重穿草鞋耳。當機莫做境話看。
0723a08: 也要一回行到底。
0723a09: 和瓶梅
0723a10: 折來斜插膽瓶中。數點半開春意。影橫斜漏
0723a11: 月。暗香浮動戶來風。既無根本那能實。徒有標姿總
0723a12: 是空。莫待情時節至。只今便作朽枯容。
0723a13: 華藏雲海亭
0723a14: 雲海亭高望埜原。半空晴雪卷遙天。龍拖遠峙青螺
0723a15: 濕。鯨吐寒蟾玉鏡圓。三萬頃沉吳主。二千年恨越
0723a16: 王船。道人不管興亡事。聽罷鍾枕石眠。
0723a17: 禮惠照大師塔
0723a18: 祖印全提為指南。白雲堆裏現優曇。珠流光三千
0723a19: 里。玉鏤文章五百函。匝地古霜埋石磴。繞簷蒼雪護
0723a20: 松龕。我來此地空鳴指。多少兒孫欲罷參。
0723a21: 山中訪隱者
0723a22: 半生心事寄霞。策杖閑過隱者家。木鳥啼山遠
0723a23: 近。採樵人語路橫斜。亂風吹落青松子。細雨蒸開白
0723a24: 豆花。不是少林門下客。如何消得此生涯。
0723b01: 山行
0723b02: 雪梨花落豆梅青。兩袖春風杖屨輕。翠竹籬邊聞犬
0723b03: 吠。紫荊花下見人行。收遠嶂嵐光老。雨絕前村溪
0723b04: 水平。客路正長歸未得。不禁時聽杜聲。
0723b05: 山居
0723b06: 無影到人間。逍遙自駐顏。半床清夢熟。四壁白雲閑。
0723b07: 野鹿赴無出。狂猿去又還。惟應朝市客。思我住深山。
0723b08: 一塢白雲藏石磴。半間茅屋掛藤蘿。花幽鳥不知
0723b09: 處。門掩夕陽春思多。
0723b10: 賀靈隱燒香侍者
0723b11: 古爐噴紫栴檀。簾幕香風動曉寒。靈鷲山中人未
0723b12: 起。金啼上玉欄干。
0723b13: 贈全居士母骨
0723b14: 萬仞高塔影垂。黃金骨冷夕陽微。老娘面目分明
0723b15: 在。洒東風恨附誰。
0723b16: 送雲溪住九品觀
0723b17: 暮雲疊疊溪寒。水蓮華漏滴乾。九品師僧從定
0723b18: 起。夜潮推月上欄干。
0723b19: 廬山道友之江西
0723b20: 倒卓烏藤出鴈門。摩空眼乾坤。江西有底老尊
0723b21: 宿。眨上眉毛一口吞。
0723b22: 贈誦蓮經
0723b23: 日宣一部妙蓮華。襲襲香風透齒牙。外日斜門半
0723b24: 掩。藕絲牽動白牛車。
0723c01: 贈血書蓮經
0723c02: 向一針鋒顯大功。血淋淋處扇醒風。夜深吹到寶池
0723c03: 月。白藕花開葉葉紅。
0723c04: 血書華嚴經
0723c05: 遮那真體遍塵沙。血染春風二月花。一百十城水
0723c06: 外。善財童子不歸家。
0723c07: 血書金剛經
0723c08: 云何降伏云何住。問得瞿曇口似錐。印板不知文彩
0723c09: 露。杜啼血上花枝。
0723c10: 寄義斷崖化緣
0723c11: 阿爺門戶盡欹傾。舉眼誰人不動情。十字街頭伸化
0723c12: 手。也須還我老師兄。
0723c13: 寄天柱長老
0723c14: 古風不振世波摧。萬里江湖卷怒雷。天柱高人起
0723c15: 定。旋挑山芋撥寒。
0723c16: 龍池菴山房
0723c17: 蒼龍吟破冰池月。山翁獨對寒崖雪。人間大夢忽驚
0723c18: 覺。樹頭索索吹黃葉。
0723c19: 朗上人竹房
0723c20: 森森綠玉排立。籟籟清聲繞幽室。衲僧一片坐禪
0723c21: 心。耳根不礙聞塵入。
0723c22: 妙喜山前泊舟
0723c23: 水滿清溪月滿天。一條歸路直如絃。不知客與何日
0723c24: 歇。啼殺空山老杜。
0724a01: 夏日村居
0724a02: 草塘拂拂水風微。雨初晴豆葉肥。野樹亂蟬吟未
0724a03: 歇。卷桐聲裏放牛歸。
0724a04: 金陵道中
0724a05: 六代繁華逐水流。岸莎汀草碧悠悠。瘦藤斜倚東籬
0724a06: 下。笑問黃花幾度秋。
0724a07: 贈僧行
0724a08: 七尺烏藤生鐵鑄。等閑拈起留不住。霜空月落天宇
0724a09: 寬。頭踢出山無數。
0724a10: 為道日損
0724a11: 工夫未到方圓處。幾度欄特地愁。今日是三明日
0724a12: 四。雪霜容易上人頭。
0724a13: 題妙湛無為塔
0724a14: 無為之體契天真。妙湛何容醫一塵。千仞蜀原高突
0724a15: 兀。末山活計又重新。
0724a16: 贈在別山
0724a17: 天目久同參。廬山又同宿。就中一處不同。彼此今
0724a18: 年三十六。我有一把無絃琴。臨別與君彈一曲。非陽
0724a19: 春。非白雪。宛若雨餘萬丈崖瀑傾。又如雪壓千株山
0724a20: 竹烈。驚起赤梢錦鯉。吹動鄱陽湖底波。出金毛師
0724a21: 子。吞珊瑚枝上月。阿呵呵。也奇絕。草木萬象皆欣
0724a22: 悅。此音不入時人耳。莫共時人分彼此。捲衣抱琴歸
0724a23: 去休。自己已家山任去留。三十年後忽相見。此曲不應
0724a24: 輕和酬。
0724b01: 立玉亭偈并序
0724b02: 竊聞天台有華頂石橋。匡廬有天池繡谷。清石
0724b03: 之於北臺。祝融之於南嶽。擷雲林泉石之勝。殆
0724b04: 非人間世也。吾東西兩天目。長岡遠岫倚空入雲。
0724b05: 其舞鳳飛龍勢已巳見矣。　先師高和尚至元
0724b06: 己卯駐錫師子岩。未幾而宴坐死關。兩建道場。四
0724b07: 方萬里業空寂之士肩摩踵接。咸謂茲山曠高
0724b08: 寒。惟未有絕勝之地。越三十七白。延祐乙卯院門
0724b09: 樹卒堵于龍岡之巔偶。躡空而下可數十步。忽雲
0724b10: 泉松石奇萬狀。時者驚相告曰。殆造物珍護
0724b11: 而有所俟於今日耶。不然則此山與天地相為開
0724b12: 闢。且古之搜奇勝之士。未一寓目而何因搆
0724b13: 小亭冠于危石之上。扁曰立玉亭。取海粟學士
0724b14: 賦天目有下視群之立玉之句。猶至人之有所
0724b15: 蘊。雖不欲聞達而一旦時緣既至遮掩不及。則聲
0724b16: 名腥薌文彩發露者差似也。或謂山無心於求遇。
0724b17: 而至人亦何有心於待遇哉。理使然也。昔僧問
0724b18: 夾山境話。答云猿抱子歸青嶂裏。鳥花落碧岩
0724b19: 前。又無盡居士問璣禪師翠岩境話。答云門近洪
0724b20: 崖千尺井。石橋流水遶松杉。其二師置丹青於三
0724b21: 寸舌端。濃粧淡抹描寫殆盡。今古之鮮有不為境
0724b22: 所囿者。既不作境。忽有人問。立玉亭如何祗對。予
0724b23: 素不能答話。謾以長偈似之。
0724b24: 八百里山花簇簇。點染乾坤真軸。盤空師子尾吒
0724c01: 沙。崖懸不停飛猿足。龍岡幻出翠浮圖。設利晶光射
0724c02: 林麓。轉身忽發天所藏。咸池洞府皆塵俗。蒼松石
0724c03: 眼未見。矮亭壁立千尋玉。雷車下雨餘瀑。壓碎驪
0724c04: 珠幾千斛。巨靈鞭起鐵昆侖。搓牙萬丈排空谷。古竇
0724c05: 幽潛劫外春。藤蘿冉冉堆寒綠。酷暑無風冰滿懷。夜
0724c06: 禪不動鬼神哭。無邊宇宙一毛端。謾將心境論生熟。
0724c07: 未曾來此一攔。莫言曾到西天目。
0724c08: 東天目昭明院四軸
0724c09: 院立昭明額。令人憶有梁。與其行過越。何似守平常。
0724c10: 心華開佛屋。道韻啟禪房。不上東天目。難教物我忘。
0724c11: 昭即明之體。明時不昧昭。理於言外得。悟向坐中消。
0724c12: 遠憶麻充腹。思石墜腰。流光毋把玩。生死不相饒。
0724c13: 西高崒嵂。東殿更巍。乳鹿臥岩穴。花禽薜蘿。
0724c14: 繞欄霜竹老。緣砌雨苔多。未肯忘心境。區區擬若何。
0724c15: 道心昭且明。安用苦論評。枯坐無閑日。凍居絕異情。
0724c16: 雲粘斷石。樹倚危屏晴。到東天目頂。前塵分外清。
0724c17: 頭陀苦行歌
0724c18: 真實頭陀行苦行。不修苦行非頭陀。若有真心為道
0724c19: 者。試听苦行頭陀歌。苦頭陀。無度用。陳年破衲千斤
0724c20: 重。冰雪齊腰堆上肩。遇夏繩穿掛梁棟。苦頭陀。面不
0724c21: 洗。夜半三更先走起。拍盲起脊梁。誰管蓬塵過
0724c22: 兩耳。苦頭陀。沒家舍。樹下塚間忘晝夜。幕天席地樂
0724c23: 空閑。赤骨律窮為保社。苦頭陀。最勇猛。廢忘心
0724c24: 自肯。單單提一箇話頭。面門鐵鑄冰霜冷。苦頭陀。百
0725a01: 件做。誰管牽并拽磨。陸沉賤役心自甘。一任娘生
0725a02: 皮袋破。苦頭陀。最堪惜。一切時中赤骨律。動時石
0725a03: 也磨穿。靜處長年惟面壁。苦頭陀。無忌諱。遭人罵辱
0725a04: 如浮戲。盡形只與道為。任你人來欺入地。頭陀苦
0725a05: 行難較量。又不驚人又久長。頭陀苦行難摸索。純是
0725a06: 真心無做作。頭陀苦行難理會。一行直入如來際。頭
0725a07: 陀苦行難注解。高比須彌深似海。盡說頭陀苦行時。
0725a08: 不思議。不思議。忽若苦行都轉。便是優曇花一枝。
0725a09: 托歌
0725a10: 道人家。真快活。萬戶千門持一。不是叢林無飯。
0725a11: 不是自家無出豁。緣折伏我慢幢。要把眾生貪愛
0725a12: 割。古佛曾離萬乘尊。日向七家垂濟拔。或受罵。或見
0725a13: 喝。或遭醉象當頭踏。盡是莊嚴功德身。利佗自利稱
0725a14: 菩薩。三世十方万諸聖賢。靡不由斯獲通達。我持。
0725a15: 頭尾乾坤。極目無非祖父田。誰管一升并一撮。
0725a16: 或與多。出門拍手笑呵呵。或與少。但得慳囊破便了。
0725a17: 或言無。隨緣善巧著工夫。侍得傾倉都捨與。轉
0725a18: 盂渾不取。本來只要破爾慳。不是養身充化主。游人
0725a19: 間。遍聚落。不為幻聲色縛。入短巷。穿長街。怛蕩身
0725a20: 心任去來。逢村莊。遇山店。閑把盂持一遍。謾說天
0725a21: 台與五臺。管你甚茅茨與官院。渾崙一箇黑盂。信
0725a22: 手拈來無少欠。無少欠。絕承當。托歸來萬事忘。一
0725a23: 日二時需粥飯。只向盂中取辨。第一不愁檀佃頑。
0725a24: 又喜官司無打勘。朝托出。暮托歸。裏許有無惟自知。
0725b01: 半世生涯只麼去。眼上何愁不帶眉。慳囊破。慢幢摧。
0725b02: 盂內外生光輝。兩手從空俱放下。茅菴四壁清風
0725b03: 吹。兀坐蒲團無伴侶。閑將一年十二月從頭舉。正月
0725b04: 一。盂不用從人。二月春風吹大地。盂上下千
0725b05: 花綴。靈雲悟道三月春。盂也解笑身。四月藂林
0725b06: 齊禁足。盂不受人。束光陰瞥爾交重五。黑漆
0725b07: 盂街上舞。六月六。盂裏許無三伏。七月秋。萬象森
0725b08: 羅一。人間八月中秋節。錯認盂是明月。黃花
0725b09: 滿地知重九。黑仰天開大口。十月十。一日盂兩
0725b10: 度濕。月建子。無底盂提不起。數到年窮并盡。
0725b11: 盂不用重安柄。人間光影急如流。明日新正又起頭。
0725b12: 說甚麼。德山用棒。投子提油。香嚴上樹。雪輥毬。任
0725b13: 你祖師西來十萬里。光吞赤縣。道播神州。爭似儂家
0725b14: 持一。一切時中得自由。
0725b15: 行歌
0725b16: 七尺烏藤鑄生。幾向山中不折。橫拈倒用二十
0725b17: 年。從來觸處無途轍。一草鞋元沒底。況是龜毛穿
0725b18: 兩耳。深包十箇指頭。踏著風雲四邊起。我有盂
0725b19: 惟一隻。非瓦非金亦非錫。朝朝托向十字街。具眼衲
0725b20: 僧俱不識。三般道具又隨身。天上人間不隔塵。便與
0725b21: 麼去當行。四海眼空無近。行來。行去。業識
0725b22: 茫茫無本據。行東。行西。路在胸中孰共知。有人
0725b23: 喚我作行。風前笑倒黃番綽。我儂不學老趙州。走
0725b24: 上人門尋戲諕。縱目不知湖海寬。動步只嫌天地窄。
0725c01: 掉臂拂開天外雲。轉身衝破千山色。有時行還不
0725c02: 然。看山看水只隨緣。不留此土。不到西天。五臺不要
0725c03: 訪室利。峨眉不求親普賢。了知大道如弦直。長安路
0725c04: 不生荊棘。有要行爭柰何。佛祖至今浮逼逼。要知
0725c05: 幻住行到何處。未跨出門機已巳露。更若問我幾時
0725c06: 回浙西。那裏見予曾動步。
0725c07: 自做得歌
0725c08: 佛法混融無間隔。四聖六凡同一。良由迷悟瞥然
0725c09: 興。昇與沉皆自做得。古人心口如絃直。突出機先無
0725c10: 揀擇。看渠落處絕商量。如何是佛。自做得。莫生受。眉
0725c11: 裏白毫充宇宙。古今不肯回首看。何緣只管隨人後。
0725c12: 自做得。最端的。動由他第八識。輕輕轉作圓鏡光。
0725c13: 一毫不用從人。自做得。難避。火坑遭陷墜。
0725c14: 方知業不從外來。都緣自把靈光背。自做得。不可解。
0725c15: 積世無明深似海。驢腮馬頷不知羞。佛也難教伊變
0725c16: 改。自做得。要你知。快須識破貪嗔癡。三界無根無主
0725c17: 宰。生死輪回怨阿誰。自做得。須早悟。也沒西天并此
0725c18: 土。自從踏碎鐵圍山。跟總是無生路。自做得。宜猛
0725c19: 信。覿體不須論遠近。纖毫凡聖情未消。依前輥入魔
0725c20: 軍陣。自做得。真道理。達磨當門無板齒。口開露出
0725c21: 心肝。擬待承當還不是。自做得。是甚麼。遇境逢緣無
0725c22: 不可。天下何曾有鬼神。禍福從衡皆在我。我亦自做
0725c23: 得。人亦自做得。壽夭窮通動靜語默。只箇自做得。亦
0725c24: 是自做得。會得自做得。也沒自做得。自不做號做不
0726a01: 自得。得何曾真得得。自做得。自做得。叮嚀只為分明
0726a02: 極。了事男兒更不知。請待當來問彌勒。
0726a03: 紙襖歌
0726a04: 道人活計無價好。一幅溪藤裁箇襖。脫白露淨光浮
0726a05: 浮。絕勝形山如意寶。有時坐。冽冽風霜吹不過。有時
0726a06: 行。藉藉春風動地生。有時不動亦不靜。表裏明照
0726a07: 心鏡。蘆花明月共相親。一團雪底藏陽春。說甚秦麻
0726a08: 并越苧。吳綾并蜀錦。更堪笑。在青州做底重七斤。爭
0726a09: 似我寸絲不掛。萬縷橫陳。全體用。最天真。富貴如何
0726a10: 說向人。
0726a11: 水雲自在歌
0726a12: 我愛水雲常自在。任運逍遙無變改。直下千山成遷
0726a13: 流。遠對斜陽散文彩。水無心兮雲無心。只此無今蓋
0726a14: 無古。膚寸長空非遠近。巨浸蹄窪何淺深。水兮雲兮
0726a15: 人莫測。宇宙雖寬拘不得。萬里鯨波漲海東。千丈龍
0726a16: 光照天地。水雲合配聖賢心。舒卷流行不涉塵。霖雨
0726a17: 垂澤何曾外一人。水雲只合方吾道。光燁燁兮聲浩
0726a18: 浩。鬼神莫測其機。起盡元無謾尋。道人住此水雲中。
0726a19: 自在自在無終窮。圓湛影裏浸碧。明白光中藏太
0726a20: 空。水合雲兮雲合水。水雲自在同天理。我見君心合
0726a21: 水雲。自在應知絕倫比。客來共觀梁上題。俯仰水雲
0726a22: 誰不知。自在奚止到今日。百世相傳無盡時。
0726a23: 松花廩歌
0726a24: 半生幻住西天目。每愛好山如骨肉。破鐺無米不下
0726b01: 床。瘦腰三蔑從教束。鄰翁白日來打門。且笑且言聲
0726b02: 滿屋。還知屋外老松花。絕勝農家千斗粟。堪作飯。玉
0726b03: 穗金英光燦爛。堪作粥。碧雪紫霞香馥郁。壓成餅。
0726b04: 雪蟠屈龍影。成團。雲磊磈牙齒寒。我聞千年
0726b05: 老松花為石。肉眼凡夫有誰識。更擬尋枝摘葉看。我
0726b06: 道未曾此食。絕耒耔。非栽培。秋濤萬里驅風雷。我
0726b07: 疑烏兔推翻八角磨。盡把空輕碾破。不向機先信
0726b08: 手拈。眨得眼來俱蹉過。毗耶謾自求香積。展手開田
0726b09: 徒費力。誰知只在屋簷頭。萬劫要教飢不得。阿呵呵。
0726b10: 誰辨的。苔掃盡廩未空。明月春風又狼藉。
0726b11: 
0726b12: 天目中廣慧禪師語終
