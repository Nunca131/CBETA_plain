0325a04: 
0325a05: 
0325a06: 
0325a07: No. 1561 [cf. Nos. 1558-1560]
0325a08: 佛蘭西巴里國民圖書館藏燉煌本 P. No. 3196俱舍論實義疏卷第一二萬八千偈
0325a09: 
0325a10: 尊者悉地羅末底造唐言安惠
0325a11: 稽首薄伽眾德山稽首達磨大智海
0325a12: 稽首僧伽和合眾掣斯論主及吾師
0325a13: 我將螢耀助陽光隨力弘宣對法藏
0325a14: 為利群生法久住願以威神見護持
0325a15: 分別界品第一七義。謂智圓滿。斷圓滿。利
0325a16: 他圓滿。方便圓滿。應供圓滿。期心圓滿。方
0325a17: 便圓滿。
0325a18: 由敬法故常樂聽聞。由聽聞故發生聞惠。由
0325a19: 聞惠故發□＝起？□思惠故。發起修惠故生無漏惠。
0325a20: 由無漏惠能斷諸惑。為諸惑斷故即證。故
0325a21: 名所為之利益。
0325a22: 七義者。頌言一切種冥滅。是知圓滿。諸滅是
0325a23: 斷圓滿。拔眾生出生死泥者。利他圓滿。敬禮
0325a24: 如是者。應供圓滿。如理師者。方便圓滿。由佛
0325a25: 世尊有勝方便說如理教利有情故。論我者
0325a26: 當說者。期心圓滿。欲造論故。對法藏者。立名
0325a27: 圓滿。攝七義。頌曰。
0325a28: 智斷及利他方便期造論
0325a29: 立名對法藏七義應知
0325b01: 色法．心法．心所有法．不相應法。及無為法。
0325b02: 於此五法所知境中。世皆不了。唯佛獨悟。永
0325b03: 斷諸惑故。極遠時者。謂過去未來三阿僧祇
0325b04: 劫外聲聞獨覺不能知。何以得知。如昔有一
0325b05: 人。於舍利子邊求出家。時舍利子觀二阿僧
0325b06: 祇劫。此人無出家善根。遂不許。此人詣佛以
0325b07: 求出家。世尊觀之。出僧祇外此人有少善根。
0325b08: 遂許出家。說偈言。
0325b09: 彼人解脫種我觀極微細
0325b10: 猶如諸礦中真金隱茲住
0325b11: 目連觀其母。不知生處。往問佛。佛告。汝母生
0325b12: 在摩利支世界三千界外。如是多種分別中。
0325b13: 聲聞等智皆不了達。
0325b14: 修福及智所得果。皆為利他非自利。猶月光
0325b15: 淨照十方。世尊悲願亦如是。又頌云。
0325b16: 迴施之福及利己自修迴施二福德
0325b17: 復因利樂諸有情如上眾多福智聚
0325b18: 果證非他遂自得行願福及迴施福
0325b19: 自他俱利不唐捐
0325b20: 如是雖說自利從因及果亦能利他人。有頌
0325b21: 言。
0325b22: 乳母甘用資身為子獲安非為己
0325b23: 佛修福智趣菩提本為利生非為自
0325b24: 頌云。
0325b25: 時雨雖普降無種芽不生
0325b26: 佛雖化世間緣闕不得果
0325b27: 又頌。
0325b28: 善知識者誰謂佛令生智
0325b29: 離放逸惡行違此即捨離
0325c01: 對法宜如生得惠與聞惠為因。聞惠與思為
0325c02: 因。思惠與修惠為因。修惠與漏惠為因。漏惠
0325c03: 與涅槃為因。以此義故得名對法。以能增長
0325c04: 聞等惠故。或諸有為悉皆棄捨。唯樂涅槃故
0325c05: 名殊勝。苦集道諦為涅槃惠。佛教依法不依
0325c06: 人。頌曰。
0325c07: 若離擇法定無餘能滅諸惑勝方便
0325c08: 由惑世間漂有海因此德佛說對法
0325c09: 論曰。若離擇法無勝方便能滅諸惑。佛告阿
0325c10: 難。我在依於我。我滅度無別所依。應依杖經。
0325c11: 勿令忘失。
0325c12: 佛云。老耄出家持吾三藏。甚為難得。三藏一
0325c13: 經二律三雜藏。
0325c14: 昔迦葉佛時有一苾芻。聰明博學具閑三藏。
0325c15: 以語業毀罵出家在家人等。為鵂魚狗
0325c16: 諸禽獸等。命終之後。承此業報。生於海中。受
0325c17: 大魚身。其形甚大。有十八頭具受眾苦。世尊
0325c18: 出世猶未得脫。後有漁人。其數一千。困捕魚
0325c19: 次。網著此魚。曳之不出。後數千人同共曳出。
0325c20: 見其異類多頭形貌可怖。世尊觀見知具報
0325c21: 終。遂將大眾至彼海岸敷座。坐已呼彼魚云。
0325c22: 三藏。汝豈不是過去佛時三藏苾芻。彼魚聞
0325c23: 已涕淚盈目。爾時世尊為說宿因。其魚生悔
0325c24: 更不飲噉。因茲命終生於天上。於彼時中聞
0325c25: 法之眾各於自乘獲大法利。
0325c26: 五蘊不能攝一切法。是故不依五蘊而說先
0325c27: 有染後要其淨。淨彼染故以先說有漏之法
0325c28: 後說無漏。無為頌。
0325c29: 苾芻意寂靜於事得永斷
0326a01: 能盡生死際更不受後有
