0696c08: 
0696c09: 叢林盛事卷下
0696c10: 
0696c11: 宋　沙門　道融　撰
0696c12: ○寶峰祥叉手為童子時。聞二老宿夜話。舉古德頌
0696c13: 云。征輪軋軋過江南。暫把遺骸寄泐潭。秦嶺沙猶
0696c14: 未息。月明空定僧菴。祥不覺感悟泣下。老宿問其
0696c15: 故。祥云。某近夢中得此句。當是前身之所為者。宿云。
0696c16: 審爾他日必居泐潭主人。祥後為僧。入眾有年。果出
0696c17: 世泐潭。屢住名剎。續以靖康之亂避地天台。與高菴
0696c18: 悟相繼示寂于蓮華峰。此地乃韶國師入定之所。前
0696c19: 後皆如前頌所言。教中云。凡報土皆夙昔願力所現。
0696c20: 舉有定分。豈偶然哉。世流庸妄。求院區區。苟合於聲
0696c21: 利之域。雖老且死。而莫知安分者多矣。余昔在太白
0696c22: 密菴會中。夜夢作一聯。書于壁間云。雪點欄干。寺在
0696c23: 翠璃之下。雲橫霄漢。人歸紅菡萏之中。已巳彌年。猶
0697a01: ○普慈聞禪師。豫章人。姿貌不凡。初見雪堂行于衢
0697a02: 之烏巨。次入湖湘。見玅喜於回鴈峰前。備歷瘴。與
0697a03: 狀元汪聖錫厚善。汪。上饒人。舉以住懷玉。乃南禪師
0697a04: 受業所。汪後帥閩。即以象骨招之。乾道間。奉詔尸雙
0697a05: 徑。累詔入內。大悅龍顏。特賜慧日禪師。暮年。再奉旨
0697a06: 歸雪峰。鼓山昇老次山作疏云。璇璣不動。斯須回天
0697a07: 上風雲。大用現前。縱橫挂域中日月。喜百世一時之
0697a08: 遇。冀千齡再會之亨。德又日新。人惟求舊。某人道在
0697a09: 南閩二浙。緣符雪嶠五峰。前兄後弟而自得嘉聲。昔
0697a10: 去今歸而皆奉詔旨。中興佛法。九州四海悉見天心。
0697a11: 獨受主知。名公鉅卿咸尊師譽。方逐丹墀鳳翥。俄驚
0697a12: 合浦珠還。好看白馬來東。何待青衫拂地。一千餘龍
0697a13: 象衲子。觀象軾言旋。三百年祖師道。又見木毬
0697a14: 再輥。請提密印。同副芹誠。聞福緣甚勝。近世罕及。但
0697a15: 向上一著。叢林不全取信。抑身滅而名殞耳。
0697a17: 見月菴果。次見應菴華。住歸宗時。為侍者。華頗喜
0697a18: 之。其孤耿不與世接。題其頂相曰。掛拂豎拂。全機
0697a19: 出沒。一喝耳聾。三日屈屈。且道是馬祖屈。百丈屈。宗
0697a20: 一侍者但恁麼拈出。乾道間。出世住台之慶善。遷衢
0697a21: 之祥符。竟嗣月菴。不忘所得也。有贊其像曰。揭翻
0697a22: 四大五蘊。徹證向上一竅。傾心吐膽為人。暗裏返遭
0697a23: 怪。眼裏瞳人吹鐵。持蠡酌海謾勞神。熨斗煎茶
0697a24: 不同銚。其後。自嘉禾遷山．仰山。兩住雪峰而終。
0697b01: ○雪堂行有法語示行者元友曰。雲居高菴老人在
0697b02: 龍門作首座時。凡臨眾。必曰。須知有識者在。他日侍
0697b03: 誨次。請聞其說。語曰。廣眾之中。鄙者常多。而識者
0697b04: 常寡。鄙者易習。識者難親。自奮志於其間。如一人與
0697b05: 萬人戰。庸鄙之習力盡。真挺特沒量漢也。余從是終
0697b06: 身誦其言。氣勝志。則為小人。志勝氣。則為端人正士。
0697b07: 惟志與氣齊。為得道賢聖。有人於剛狠不受諫曉者。
0697b08: 氣使之然也。耆婆將死。百艸皆泣曰。耆婆在世。我等
0697b09: 有用。耆婆死後。世間無有識我者。此喻世間諸法。未
0697b10: 出家時。將冠之年。見獨居士謂余曰。中無主則不
0697b11: 正。外無主則不行。余從是終身踐其言。在家立身。出
0697b12: 家學道。以至終年撫眾。倚此如衡石之定輕重。規矩
0697b13: 之成方圓。舍此則事事失準。元友其勉之。
0697b14: ○穎先生蘇子由。謫筠陽。與真淨道契。有頌
0697b15: 寄香城順和尚曰。融無窮事。都成一片心。此心仍
0697b16: 不有。從古至如今。又曰。如見復如亡。相逢幾場。此
0697b17: 間無首尾。尺寸不須量。欲識東坡老。堂堂一丈夫。近
0697b18: 來知此事。也不讀文書。東坡亦在貶所。聞公深向此
0697b19: 道。榜其所居曰東軒。以詩戲之。有盛取東軒長老來
0697b20: 之句。子由答之曰。縱使盛來無用處。雪堂自有老師
0697b21: 兄。又和淵明一詩云。佛法行中原。儒者論茲。功
0697b22: 施冥冥中。而何負當時。此方舊染雜。渾渾無名緇。治
0697b23: 生守家室。坐使斯人疑。未知酒肉非。寧與生死辭。熾
0697b24: 然吾閩中。佛事不可思。生子多穎悟。得報不汝欺。時
0697c01: 有正法眼。一出照曜之。誰謂邑中豪。請誦我此詩。
0697c02: ○晁光祿。精窮內外教典。晚年自著法藏碎金。流
0697c03: 行儒釋中。其語甚敦教化。儒曰。士之有志。不可無學。
0697c04: 故佛書云。無學者。其理無別。若會其語。因循自棄。猶
0697c05: 可惜也。余觀三教之書。粗見必學之意。儒周易曰。君
0697c06: 子進德修業。道教老聃曰。上士聞道。勤而行之。釋寶
0697c07: 積經曰。猶如大龍所作已巳辦。捨於重擔。殆得己已利。余
0697c08: 因會同參究。雖知其文句不類。而必德從於學無疑
0697c09: 矣。加以耆年之志深。流施至窮。最後一說。雖萬劫之
0697c10: 不可易也。
0697c11: ○大圓智禪師。四明人。嗣道林一。一見祐山。見
0697c12: 黃龍南。故其親得黃龍宗旨。有三關頌并拈古盛行
0697c13: 叢林。初。玅喜聞其坦率。不事事。不甚樂之。及觀其拈
0697c14: 古。乃撫几稱賞善曰。真黃龍正傳也。掇筆大書四句
0697c15: 於後曰。七佛命脈。諸祖眼睛。但看此錄。一切現成。由
0697c16: 是學者方知二師用處初無二致。然智謂人曰。杲
0697c17: 玅喜作用。不減巖頭．死心。可謂百世之師也。但未與
0697c18: 老僧商確那事。若見老僧一回。定教他光前絕後。然
0697c19: 二師竟不相見。智終于石霜。預旬日受弟子生祭。就
0697c20: 法座上端然化去。方知玅喜不輕肯人也。
0697c21: ○玅道道人。延平黃氏女也。見尊宿。後謁玅喜于
0697c22: 徑山。因玅喜室中問僧。不是心。不是佛。不是物。是什
0697c23: 麼。僧罔措。道立門外聞之。豁然明契。乃告喜。喜曰。桑
0697c24: 樹著箭。楮樹出汁。因印其所解。後開堂於洪福。示眾
0698a01: 曰。禪非意想。立意乖宗。道絕功勛。建功失分。聲外句
0698a02: 不向意中求。持照用機關。握佛祖鉗鎚。有佛處互為
0698a03: 賓主。無佛處風颯颯地。心寧意泰。響順聲和。似恁麼
0698a04: 人。且道向什麼處安著。良久。曰。披簑側立千峰外。引
0698a05: 水澆蔬五老前。又曰。貶上眉毛蹉過。大似開眼尿。
0698a06: 現成公案放行。正是黠兒落節。恁麼不恁麼總不得。
0698a07: 曳尾靈龜。不是心。不是佛。不是物。空釘橛。離得許
0698a08: 多閑門破戶。猶是死水裏藏龍。傾湫倒嶽一句作麼
0698a09: 生道。巨靈手無多子。分破華山千萬重。後水菴見
0698a10: 僧舉似。以手加額曰。箇事可謂非男女等相。多少丈
0698a11: 夫漢十年五年在眾中討頭不著。他雖是箇女人。宛
0698a12: 有丈夫之作。勝多少杜撰長老也。
0698a13: ○機簡堂。初住饒之筦山。十七年火種刀耕。備艱
0698a14: 苦。其所住者。皆四方本有。故能同受寂寥。不以世間
0698a15: 榮耀為事。而布素一節。故世謂之機道者。後居九江
0698a16: 圓通。大行此菴之道。示眾有云。圓通不開生藥鋪。單
0698a17: 單只賣死頭。不知那箇無思算。喫著通身冷汗流。
0698a18: 自是遷太平之隱靜。眾雖多。堂淡薄。兄弟罔敢言
0698a19: 之者。凡請執事。必遵老黃龍之法。粥罷挂向堂。令
0698a20: 侍者白槌曰。請某人執其職。兄弟靡不從之者。倘有
0698a21: 違者。即叱之曰。簡堂這裏不做。爾向甚處做。噫。前輩
0698a22: 道重。用人如此容易。豈若今時。七跪八拜。下情無任。
0698a23: 猶被渠跳上三十三天去。苦哉佛陀耶。
0698a24: ○證西林。號老衲。長沙人。月菴之嗣。月菴居道林。證
0698b01: 為寮元。已巳為兄弟挂牌入室。其為人至誠鄭重。雖處
0698b02: 暗室。如臨大賓。兄弟見之。其容必莊。後居西林道行。
0698b03: 有頌話隨公案曰。石火光中立問端。不能透脫幾多
0698b04: 難。頂門若具金剛眼。肯被傍人把釣竿。其親得月
0698b05: 菴說話。又且甚脫窠臼耳。始。保安封亦見月菴。見地
0698b06: 尤別。亦頌曰。歲暮抱琴何處去。洛陽三十六峰西。
0698b07: 生平未識先生面。不得一聽烏夜啼。可謂善學柳下
0698b08: 惠。終不師其。頂門具爍迦羅眼者。分明辨取。
0698b09: ○詢罵天。見地明白。侍佛鑑。鑑以其形容醜黑而
0698b10: 談天者。又曰其福寡。一日。偶謂詢云。可惜一顆明珠。
0698b11: 被你者乞兒拾得。詢云。和尚且牢收取。又一日。謂曰。
0698b12: 一切眾生何悟來。詢曰。一切眾生何迷來。忽有
0698b13: 一行者面前過。鑑曰。如何是祖師西來意。行者罔措。
0698b14: 鑑曰。何悟來。詢亟呼行者曰。放參也未。者曰。放參
0698b15: 了也。詢曰。何迷來。鑑叱曰。業種。出去。詢曰。和尚且
0698b16: 低聲。恐外人聞得我父子二人在此說送說悟。鑑大
0698b17: 。
0698b18: ○劍門分菴主。閩人。早歲於道自有發明。竟剃髮走
0698b19: 鄉里。時人謂之狂僧。分不恤。初見懶菴需。後謁玅喜。
0698b20: 雙徑聞其風顛。決不令參堂。分乃乘憤下山。將求歸
0698b21: 計。因抵錢塘江上買舟。立於浙江亭畔。泣下曰。我
0698b22: 波波吒吒出嶺來見玅喜。又不得預眾。是夙無般若
0698b23: 緣也。忽聞喝遵者云。侍郎來。分豁然大悟。乃有頌云。
0698b24: 幾年箇事挂胸懷。問盡諸方眼不開。今日肝腸忽然
0698c01: 破。一聲江上侍郎來。徑歸洋嶼。依懶菴。懶菴印其所
0698c02: 得。未幾。忽辭去。懶菴以偈送之曰。江頭風急浪華飛。
0698c03: 南北相逢不展眉。獨有分禪英俊手。等閑奪得錦
0698c04: 歸。後徉狂七閩。或入酒肆。或在魚行。人莫能測。唯同
0698c05: 參木菴永每見必以師事之。示眾云。這一片田地。
0698c06: 汝等諸人且道天地未分已巳前在什麼處。直下徹去。
0698c07: 已巳是鈍置分上座了也。更若擬議思量。何啻白雲千
0698c08: 里萬里。驀拈拄杖。打散大眾。又曰。十五日已巳前。天上
0698c09: 有星皆拱北。十五日已巳後。人間無水不朝東。已巳前已巳
0698c10: 後總拈。到處鄉談名不同。乃以手指屈云。一．二．三．
0698c11: 四．五．六．七．八．九．十．十一．十二．十三．十四。復云。諸兄弟。
0698c12: 且道今日是幾。良久。云。本店賣買。分文不賒。
0698c13: ○伊菴權。臨安昌化人。嗣無菴全。出世萬年。一坐九
0698c14: 年。法席大振。然權律身奉眾。言行俱有準繩。大率
0698c15: 佛智．誰菴粹之為人。座下常安五百眾。有自贊云。
0698c16: 鼻如鷹觜。對面千里。要識萬年。只這便是。叢林俱愛
0698c17: 之。後遷常之華藏。結夏示眾云。今朝結布袋口。明
0698c18: 眼衲僧休亂走。心行滅處解翻身。噴嚏也成獅子吼。
0698c19: 栴檀林。任馳驟。剔起眉毛頂上生。剜肉成瘡露家醜。
0698c20: ○高宗．孝宗皆有彌勒大士贊。叢林有道之士無不
0698c21: 和之者。少有愜二帝意者。贊曰。碧落片雲。長天孤月。
0698c22: 能棲物外。玅兮幽絕。慣隱市廛。奇哉英傑。隨行兮惟
0698c23: 有拄杖布袋。充飢兮何妨酒肉腥血。別。別。玉殿瓊樓
0698c24: 更加雪。又云。袋貯乾坤。杖挑日月。藞藞苴苴聖中絕。
0699a01: 憨憨癡癡僧中傑。令行兮一棒一條痕。逗機兮一摑
0699a02: 一掌血。別。別。恰似紅爐一點雪。乾道間。直道者住保
0699a03: 寧。和之曰。量包太。眼懸日月。往天宮兮天中之
0699a04: 絕。居人間兮人中之傑。放下布袋兮坐斷四大部洲。
0699a05: 拈起拄杖兮直得大地流血。別。別。明明有理難分雪。
0699a06: 范使李公為奏上。孝宗大喜之。賜錢五百萬．米五百
0699a07: 斛以助供眾。
0699a08: ○別峰印自金山遷乳峰。有毉生陸安者。夜夢神人
0699a09: 報云。師即達觀穎之後身也。師天資閑暇。嗣華藏。
0699a10: 自出蜀。即抵雙徑見妙喜。喜問云。甚處來。印云。西川。
0699a11: 喜云。未離關。與你三十棒。印云。合起動和尚。喜
0699a12: 於楞伽室。待之甚厚。後歷居大剎。晚奉詔居徑山。一
0699a13: 住九年。每以華嚴作佛事。紹興庚辰。示寂於菖蒲田。
0699a14: 辭徑山塗毒。毒曰。和尚幾時行止。印曰。水到渠成。即
0699a15: 更衣。端坐而逝。其年臘月八日也。臨行。門人偈。即
0699a16: 大書曰。千偈萬偈。總是熱荒。我有一句。死後舉揚。塗
0699a17: 毒亟捧龕返歸法堂正。七日以當代禮送之。時感
0699a18: 之。後二年。塗毒示歸寂。人懷報德之心。印有山中書
0699a19: 懷。一味林間飽黑甜。儘教氣焰日炎炎。不將無病自
0699a20: 求病。多是解粘添得粘。粗有芋煨如懶瓚。更無錐卓
0699a21: 似香嚴。枕邊留得青山在。雨後層層翠滴簷。又題
0699a22: 農夫醉打圖一絕。農夫何事損天和。醉後依前擊壤
0699a23: 歌。不似當年劉項飲。胸中各自有干戈。
0699a24: ○塗毒老人居鑑湖日。與放翁最厚。紹興壬午七月
0699b01: 二十七日示寂。放翁以詩哭之曰。岌岌龍門萬仞傾。
0699b02: 翩翩隻影又西行。塵侵白拂繩冷。露滴青松卵塔
0699b03: 成。遙想再來非四大。應當相見是三生。放翁大欠修
0699b04: 行在。未免人間愴別情。又贊其真云。骨格奇。精神
0699b05: 瀟灑。貌肅而和。語盡而簡。得者。英氣逼人。不得
0699b06: 者。頂門上一隻眼。
0699b07: ○石恭禪師。參諸方。久依黃龍忠道者。後依宏
0699b08: 智。靖康中。自湖湘歸東越。忠以頌送之曰。閑思昔日
0699b09: 戲沙洲。屈指于今四十秋。君到石閑借問。許多風
0699b10: 月付誰。恭出世越之報恩。後居瑞巖。其道大振。然
0699b11: 克苦為人。布素以禦寒暑。事無細大必親臨之。叢林
0699b12: 整齊。衲子望風而服。有佛生日頌曰。五天一隻蓬
0699b13: 蒿箭。攪動支那百萬兵。不得雲門行正令。幾乎錯認
0699b14: 定盤星。叢林沸傳之。有徹白頭者。三衢人。與恭同出
0699b15: 宏智門。操履孤潔。不與世接。典賓於太白。玅喜見
0699b16: 大俊敏。私喜之。以計誘其過玉几。徹秉志不渝。竟依
0699b17: 老天童。乾道初。恭欲羅籠之以為嗣。退明之報恩。與
0699b18: 之出世。住二年。四方龍象每歸之。然徹竟嗣宏智。恭
0699b19: 以不樂。徹亦不。後遷婺之華藏。將發而示寂。臨行。
0699b20: 書遺偈云。當陽一句。更無回互。月落寒潭。迷古渡。
0699b21: 是真得洞上之宗。惜其不久住世間耳。
0699b22: ○孝宗皇帝在位二十七年。每宣諸山長老論道。唯
0699b23: 佛照禪師最為知遇。淳初。住冷泉。宣入選德殿論
0699b24: 宗門事。五宿禁闈。從古未有也。故佛照奏曰。陛下
0699c01: 前後宣諸山長老論道。如何。孝宗曰。難得似長老直
0699c02: 捷。佛照又奏曰。臣生長山林。語言麤。伏乞陛下寬
0699c03: 貸。孝宗曰。不妨這裏與長老忘懷論道。前後賜諸山
0699c04: 偈語不為不多。賜佛照者最為尊敬。聖語曰。大暑流
0699c05: 金石。寒風結凍雲。梅華香度遠。自有一枝春。佛照
0699c06: 和之。一日。又批問佛照曰。世尊雪山修道六年。所成
0699c07: 者何事。請師明說。時佛照坐施主家齋。天使忽到。便
0699c08: 請回奏。照著語云。將謂陛下忘。可謂無師自然之
0699c09: 智也。
0699c10: ○誰菴演。閩人。初參玅喜於回鴈峰下。洞明宗旨。喜
0699c11: 曰。這猢猻子以後須聒搔人去在。後辭玅喜。偈曰。倒
0699c12: 騎鐵馬度瀟湘。艸巖華不覆藏。回鴈峰高親到頂。
0699c13: 更無佛法可商量。後住江上龍翔。兄弟多依之。水菴
0699c14: 有偈曰。江上如今得白眉。為人偏用截流機。然演善
0699c15: 作偈語。宗眼端正。題新昌石佛曰。積念有年瞻石佛。
0699c16: 今朝一見絕疑猜。都盧面目只如此。謂三生鑿出
0699c17: 來。又題龍湫曰。詎羅坐斷大龍湫。伎倆無錯路頭。
0699c18: 只見高巖傾瀑布。那知碧嶂外清幽。
0699c19: ○別峰雲。嗣少溪淨。淳間。住福之支提。江淛志道
0699c20: 者。罔不依之。有善財南詢頌云。髽角分明者小兒。
0699c21: 肚皮好待你聞知。賺他五十三知識。敗闕都盧納向
0699c22: 伊。叢林競傳。後遷莆陽華嚴而終。
0699c23: ○洪首座。臨川人。嗣佛照。出世洪之光孝。應漕使
0699c24: 尤延之之命。次任太守。旦望公參。須要諸山就公廳
0700a01: 下長揖而退。洪聞之不樂。以謂天下無此道理。即擊
0700a02: 鼓升堂。退院而去。頌曰。祖翁活計元來大。誰敢區區
0700a03: 謾折腰。珍重豫章賢太守。芒鞋竹杖任逍遙。太守聞
0700a04: 之慚甚。遣使再請。洪竟不回。江西諸山從此增氣。後
0700a05: 住吉之祥符。遷開福而終。尤延之侍郎親為作傳。
0700a06: ○雪巢一和尚。自號村僧。嗣艸堂清。久住平田。後長蘆
0700a07: 力命不赴。以皎如晦一疏而往。其詞曰。這般梵剎。固非
0700a08: 些小叢林。箇樣村僧。豈是尋常種艸。要得門當戶對。
0700a09: 還他境勝人奇。某人生鐵面皮。潑天聲價。盡大地
0700a10: 成院子。未稱全提。將河沙都做衲僧。不消一喝。且看
0700a11: 光火菩薩面。掉跺距羅漢家。來沒底船。激起蘆
0700a12: 華千尺浪。宜舉向上句。祝延玉葉萬年人。巢既住一
0700a13: 葦。次年復歸萬年。未幾。示寂于觀音院。先自入龕落
0700a14: 。說偈曰。今年七十五。歸作菴中主。珍重觀世音。泥
0700a15: 蛇吞石虎。居平田。眾常五百。時江西泐潭有化士修
0700a16: 大寂塔。兄弟皆作頌。時有一座主。初更衣入眾。因成
0700a17: 一頌曰。寄語江西老古錐。從他日炙與風吹。兒孫不
0700a18: 是無料理。要見冰消瓦解時。又作冬日即事云。朔風
0700a19: 也解知人意。吹落巖前古樹枝。惠我一爐深夜火。轉
0700a20: 教心性懶趍時。雪巢見之。大稱賞曰。禪和子三十年
0700a21: 在眾。未必有此作。他日必成大器。後果如言。住
0700a22: 東掖。大興南台之教。是謂神照師也。
0700a23: ○松源在東湖日。幹他殿者乞頌。源大書云。黃面瞿
0700a24: 曇眼。千方百計討便宜。于今無著渾身處。要
0700b01: 兒孫覆伊。示官人云。說禪說道說文章。林下相逢
0700b02: 幾場。踏著吾家關子。白衣拜相也尋常。湖海爭
0700b03: 誦之。
0700b04: ○曇廣南者。久依密菴。後在佛照會中為寮元。有化
0700b05: 鹽頌云。合水和泥一處烹。水泥盡處雪華生。便能索
0700b06: 起遼天價。公驗分明誰敢爭。佛照喜曰。這廣南蠻也
0700b07: 茆廣。後住霅之道場。其道將振。而為有力者攘之。未
0700b08: 幾。終于冷泉。
0700b09: ○菴受首座。平江人。道貌脩偉。久依月堂．堂諸
0700b10: 老。曾集普燈三十卷。又註楞伽。菴于霅之曹氏菴。與
0700b11: 抒山居士劉季高之姪平氏者最善。慶元初。復菴于
0700b12: 西湖。劉公任丹丘。以巾子峰報恩招之。以頌謝云。結
0700b13: 茆方喜倚長松。一枕清風睡正濃。禪道尚無心理會。
0700b14: 肯將身入藍中。劉見大喜。再遣使迫之。亦和前韻
0700b15: 云。昂藏骨相倚喬松。晚歲清陰只自濃。好向紅塵姑
0700b16: 著。何妨都在談中。竟不赴。時皆高之。當今搖尾
0700b17: 乞憐之時。寧復有此人邪。
0700b18: ○大慧在雙徑時。一千七百龍象。有行者祖慶。為母
0700b19: 設忌乞頌。慧見其骨相不凡。與之一頌曰。透過那一
0700b20: 著。佛亦不能容。猛虎當路坐。狐兔自潛蹤。慶玅年而
0700b21: 出世南源。移道林。一夕夢寶公以二十隻箸與之。既
0700b22: 覺罔測。時劉樞密洪父帥金陵。以鍾山招之。一住二
0700b23: 十年。中間因回祿復新之。豈偶然者哉。慶元初。佛照
0700b24: 自五峰歸育王。慶遂繼踵。二年而沒。信玅喜之言不
0700c01: 謬矣。
0700c02: ○晦菴光和尚。嗣雪堂行。住龜峰。遷泉之法石。赴
0700c03: 參政周公葵之命。臨終。以頌授小師元聰曰。叢林毒
0700c04: 種。元聰侍者。耐吾宗。滅汝邊也。吾今高枕百無憂。
0700c05: 聽汝時撾塗毒鼓。聰久依密菴。首眾於徑山。出世洪
0700c06: 之報恩。遷雲居。隱靜雪峰。晚被旨居徑山。時謂晦菴
0700c07: 不妄許可也。抑亦雪堂慈悲行門之所遺蔭邪。
0700c08: ○圓悟。初在成都講肆。范丞相伯才見其器質不凡。
0700c09: 因作長篇。激其往南方行。其詞曰。觀水莫觀污池
0700c10: 水。污池之水魚鱉卑。登山莫登逶邐山。逶邐之山艸
0700c11: 木希。觀水直觀滄溟廣。登山直上泰山上。所得不少
0700c12: 所見高。工夫用盡非徒勞。南方幸有選佛地。好向其
0700c13: 中窮玅旨。他年成器整頹綱。不負男兒出家志。大丈
0700c14: 夫兮休擬議。豈為名滅身計。歡諧時節苦無多。
0700c15: 被光陰暗添歲。成都況是繁華國。打住只因華酒惑。
0700c16: 吾師本是出塵人。肯隨齷齪同埋沒。吾師幸有虹蜺
0700c17: 志。切莫蹉跎向泥水。君不見吞舟之魚不隱小流。合
0700c18: 抱之木豈生丹丘。大鵬一展九萬里。肯同飛燕著沙
0700c19: 鷗。何如急流千里驥。莫學鷦鷯戀一枝。直饒講得千
0700c20: 經論。也落禪家第二機。白雲本自戀高臺。暮朝籠
0700c21: 不暫開。為赴蒼生霖雨望。等閑猶自出山來。又不見
0700c22: 荊山有玉名瓊瑤。良工未遇居蓬蒿。當時若不離荊
0700c23: 楚。爭得連城價倍高。
0700c24: ○本朝士大夫與當代尊宿撰語錄序。語句斬絕者。
0701a01: 無出山谷．無為．無盡三大老。今代有蜀人馮當可者。
0701a02: 於宗門深有造入。與石頭回禪師撰語錄序。江湖沸
0701a03: 傳之。其詞曰。五祖晚得南堂。糙暴生獰。凌跨懃遠。天
0701a04: 遒地窄。投老大隋。回道者以運鎚攻石之手。仰擊堅
0701a05: 高。出力既麤。一鎚便透。歸坐釣魚山上。乖崖峭壁十
0701a06: 倍其師。狼毒砒礵不容下口。其徒彥聞更不瞥地。要
0701a07: 收餘毒。散施諸方。余恐後人不著便宜。自取僵仆。故
0701a08: 為標其荼毒。以示來者。縉雲野老序。
0701a09: ○無垢居士張九成。參玅喜。有大發明。而宗眼明白。
0701a11: 到者漢面前不消一唾。十信．十住．十行．十回向．等覺．
0701a12: 玅覺。到者漢面前不當一放。多年臘果養得五箇虎
0701a13: 子。橫行四海。向大唐國裡．日本國裡．新羅國裡拋屎
0701a14: 撒屙。直得乾坤漆黑。日月奔忙。須彌岌峇。四海揚波。
0701a15: 慢調絲竹。打箇小坐。看渠面觜大似三家村裏田厙
0701a16: 兒。而其用處猶如烏風黑雨。天雷閃電。霹靂聲中。觱
0701a17: 栗撥剌。拖去一大猛火。咄。是甚閑公事。
0701a18: ○蔣山元。嗣慈明。元後得雪竇雅。雅得慈覺印。混融
0701a19: 然實嗣之。乾道間。然住金陵天禧。時玅癡禪住保寧。
0701a20: 明大禪住蔣山。明薄然。以其流派非黃龍．楊岐直下
0701a21: 也。與廷諍。然口辯捷。明頗遭所困。竟得癡禪解之。
0701a22: 然器量過人。但出世太早。不歷諸方門戶。宗眼混淆。
0701a23: 故叢林多以此薄之。後住南華。滅於五羊。臨行脫灑。
0701a24: 人積沈香以荼毗之。一段殊勝非小小。余與然生
0701b01: 緣同處。恨不識其慈範。最愛其祭慈覺一文。甚佳。曰。
0701b02: 建炎三年。我忽顛怪。拈下頭。把斷腰帶。夜盜師庭。
0701b03: 遭師捉敗。既無一物。空禮三拜。自是退思。恨不小小。
0701b04: 人或罵師。老不唧。了無能解。我即舉首。仰天慶怪。
0701b05: 人或譽師。道超佛祖。量廓滄海。我即持杖。擊其頭碎。
0701b06: 如何若何。錯會者多。敬陳薄奠。師婆娑。然有小師
0701b07: 大驥者。淳間。住衢之靈曜。時朝廷方行役法。二浙
0701b08: 江淮處差定。驥乃紏率衢．婺．處三州僧尼道士。造
0701b09: 朝免之。今天下僧道由此獲安。不為國家之差役者。
0701b10: 驥之力耶。後之圓頂方袍者。當知所自耳。驥後住
0701b11: 天台平田而卒。
0701b12: ○肯堂充見卍菴顏。性識敏利。博達古今。前後所作
0701b13: 語句甚多。送僧訪簡初居士尤侍郎求典牛和尚語
0701b14: 錄序。其詞曰。岷峨山下三角虎。跳入南方誰敢侮。泐
0701b15: 潭老準眼放光。背手暗發千鈞弩。一箭中的死復活。
0701b16: 從此咬人齒不露。武寧山中四十年。豈獨坐斷江西
0701b17: 路。徑山塗毒遭一口。至今有理無雪處。遣弟子往
0701b18: 毗耶。問訊居士覓轉語。居士贊之口即啞。居士罵之
0701b19: 目即瞽。居士贊罵不及處。請為渠作語錄序。
0701b20: ○公安殊。川人。亦嗣卍菴。為人骨骾。人莫能親。乾
0701b21: 道間。道行湖湘。有自贊曰。月色照山谷。泉聲落斷
0701b22: 崖。水光山色裡。一塊爛枯柴。又曰。老入枯池。善解
0701b23: 藏羽翮。點著背摩天。壺中天地窄。
0701b24: ○瑞巖順。嗣水菴。號葦堂。初在池之梅山。有上堂
0701c01: 云。今朝五月十五。一夜淋淋下雨。不知林下道人相
0701c02: 逢作麼生舉。舉得全。攔胸劈面拳。為甚麼如此。精金
0701c04: 堂。千醜百拙。無處埋藏。咄。相牽入鑊湯。後終於台之
0701c05: 瑞巖。
0701c06: ○萬壽脩。閩人。初依應菴。後見或菴於常之無錫。出
0701c07: 世霅之上方。遷雙塔。其道未振。因塗毒自鑑上能仁。
0701c08: 持過吳門。眾善友請小參。脩引坐云。正法眼藏向
0701c09: 這瞎驢邊滅。直得盡大地人扶持不起。是以曹溪
0701c10: 路上荊棘參天。少室峰前髑髏遍野。非盧扁不能起
0701c11: 膏肓之疾。非孫吳不能全殺活之機。塗毒一撾。聞者
0701c12: 皆喪。要津把斷。風骨旋生。既有如是宗師。佛法不怕
0701c13: 爛。然雖與麼。且道因行掉臂。普照機一句作麼
0701c14: 生道。三尺靈光摩竭令。滿城和氣暖如春。下座。塗毒
0701c15: 握手云。將謂或菴其後無人。元來有吾姪在。自此道
0701c16: 行吳中矣。
0701c17: ○菴悟。蘇之常熟人。俗出家。初見無菴全。後見
0701c18: 密菴于衢之烏巨。淳間。首眾於冷泉。專以供養為
0702a01: 心。時歲大飢。密菴持未回。知事約束方來。悟坐在
0702a02: 山門。一例放入。洎密菴回。知事沮之。密菴見悟似不
0702a03: 悅。因辭云。有但得院子如揲大。盡情供養五湖僧之
0702a04: 句。不逾時。住衢祥符。歷董數剎。果以供養為務。
0702a05: ○鴈山枯木元禪師。嗣玅喜。示眾頌曰。鴈山枯木實
0702a06: 頭禪。不在尖新語句邊。背手驀然拈得著。長鯨吞月
0702a07: 浪滔天。
0702a08: ○溈山寶。亦嗣大慧。叢林老成。晚居大溈。有頌云。八
0702a09: 十翁翁輥繡毬。輥來輥云不知休。如今輥向千峰頂。
0702a10: 坐看溈山水牯牛。
0702a11: ○空東山。福人。初見艸堂清。後見玅喜。喜見其姿氣
0702a12: 超卓。意欲羅籠至。為頂相贊云。慧空抓著吾痒處。吾
0702a13: 劄著他痛處。痛處痒。痒處痛。不與千聖同途。豈與
0702a14: 衲僧共用。誰知掃帚竹裏無錢筒。蒿枝叢內無梁棟。
0702a15: 如今各自不知己已。一任出這般不唧底老凍膿。
0702a16: 從教挂向壁角落頭。使晝夜燒兜樓婆．畢力迦．沈水
0702a17: 膠香。作七代祖翁之供。然空秉志不渝。竟嗣艸堂。叢
0702a18: 林有識者輩皆仰羨之。空善作語句。有東山外集行
0702a19: 于世。如曰。東山送人只一句。纔擬欽承喝出去。如今
0702a20: 更向紙上求。大似蒼鷹拏狐兔。上人上人知不知。端
0702a21: 坐守之無了期。取秋風霜木落。泐潭百丈在江西。
0702a22: 有昇次山住幽巖鏤空之集流于江浙。
0702a23: ○菴堂道號。前輩例無。但以所居處呼之。如南嶽．青
0702a24: 原．百丈．黃檗是也。菴堂者。始自寶覺心禪師謝事黃
0702b01: 龍。退居晦堂。人因以稱之。自後靈源．死心．艸堂皆其
0702b02: 高弟。故相法之。真淨與晦堂同出黃龍之門。故亦
0702b03: 以雲菴號之。覺範乃雲菴之子。故以寂音甘露滅自
0702b04: 標。大抵道號有因名而召之者。有以生緣出處而號
0702b05: 之者。有因做工夫有所契而立之者。有因所住道行
0702b06: 而揚之者。前後皆有所據。豈苟云乎哉。今之兄弟。纔
0702b07: 入眾來。未曾夢見向上一著子。早已巳各立道號。殊不
0702b08: 原其本故。瞎堂遠禪師因結制次。問知事云。今夏俵
0702b09: 扇多少。知事曰。五百來柄。遠曰。又造五百所菴也。
0702b10: 禪和菴。纔得柄扇子。便寫箇菴名定也。聞者罔不大
0702b11: 。余以母氏夢梵僧頂一月而投之懷中。既覺遂育。
0702b12: 因以古月自號。以安穩眠呼之。彷覺範甘露滅也。
0702b13: 二號皆維摩．寶積所出。故橘洲曇公為余作古月說
0702b14: 云。萬古長空。一朝風月。慚愧古人。模寫得成也。融禪
0702b15: 未生之夕。其母夢得月。是為生子之祥。愧今人不去
0702b16: 模子也。融禪不負其母。兼不忘古人。古月名菴。不
0702b17: 為忝矣。塗毒老人亦有四句云。萬古長空月。何曾有
0702b18: 晦明。此心元一體。隨處燭精靈。
0702b19: ○安定郡王。號超然居士。頃在東京時。即留意空宗。
0702b20: 見長靈卓禪師。有打發處。後因事謫江西。及虜人陷
0702b21: 東京。宗室諸王多隨二聖北陷。居士因此得免。乃居
0702b22: 三衢。與馮侍郎至道并雪堂行禪師為方外友。衢人
0702b23: 知信向佛乘。多自茲始。有南嶽法輪省行堂記最
0702b24: 高玅。又撰戒欲文。今錄于此。謂世人無始時來。有
0702c01: 大苦惱。惑亂身心。不求出離。所大苦者。淫欲之事也。
0702c02: 此苦能昏塞精神。戕賊性命。障德敗道。妨廢修行。每
0702c03: 念私心潛散。邪見動搖。不以境緣有無。不分去處淨
0702c04: 穢。便起顛倒。恣行觸汙。淨眼觀之。有何快樂。且情塵
0702c05: 流轉。慾火燒然。自古迨今。老幼貴賤。無不被其害也。
0702c06: 世人廣貪財利。追求爵祿。如意之後。唯是耽著色
0702c07: 欲。又有緇素之間。百念冷。惟此一事多為魔惱。至
0702c08: 於造妖作竊。傾國亡家。或善和眷屬因此紛爭。或久
0702c09: 遠夫婦因此乖離。信之。壞人根本。累人深重。奸欺
0702c10: 昧。不可名言。是故佛說諸業易斷。此苦難除。苟能滅
0702c11: 盡。無不成道。大抵男女二根。初無分別。邪妄發生。互
0702c12: 起愛染。結習牽纏。遂有思想驚夢之苦。費破散之
0702c13: 苦。冤結離間之苦。遭刑染疾之苦。直到夭亡。終未省
0702c14: 悟。明知穢汙非清淨因。如蛾投火。自受燋然。如來明
0702c15: 誨。若不斷淫。欲求聖道。無有是處。當知情愛為災難
0702c16: 之端。狐媚乃殺人之賊。起煩惱因。入地獄種。人損
0702c17: 德。喪身失命。常於一切處泯絕男女相。究竟真實。誰
0702c18: 受欲事。當知革囊臭穢。敗壞總成白骨。念欲境界。復
0702c19: 有何樂。雖在夢中。亦生怖畏。普願一切含靈具識。盡
0702c20: 生厭捨。如冤家想。當遠離也。如大火聚。不可近也。如
0702c21: 毒蛇來。當急避也。果能一發悔念。俾得此纏縛自然
0702c22: 消釋。變垢濁而獲法身。散婬火而為智慧。互相教化。
0702c23: 同行淨道。證安樂行。
0702c24: ○傳曰。盡信書則不如無書。此語均然。何也。儒家經
0703a01: 史。例有監本證據。語意已巳定。吾門廣眾。鄙者常眾。識
0703a02: 者常寡。故多以臆見改易。遂失先聖玄玅之旨。可不
0703a03: 哀哉。如紹興間。四明再開傳燈統要。乃雙溪庸僧思
0703a04: 鑑幹。緣鑑者素無學識。誠謬故尊宿問答之言甚多。
0703a05: 此真法門大罪人也。嗚呼。此書乃本朝楊文公太年
0703a06: 奉詔為吳僧道原校定。一旦見易於妄庸之手。可謂
0703a07: 水潦也。叢林負志之士不可不知。當以橘州．湖州
0703a08: 之學二本為正。
0703a09: ○癡禪玅禪師。婺州人。少在教庠。已巳有打發。即更衣
0703a10: 遍見當代尊宿。久在石室光佛子會中。出世杭之靈
0703a11: 石。遷中竺保寧。嗣石室。有石室真贊曰。我也不重你
0703a12: 禪。我也不重你道。但重一雙手眼。別得儂家恰好。然
0703a13: 稟性逸無撿。凡陞座小參。必先青原白家之事。隆
0703a14: 興乾道間。其道盛行。與玅喜爭抗。有得法子無學忱．
0703a15: 巳菴深。皆叢林白眉。更有衷可菴。小年住徑山。大慧
0703a16: 禪師示寂。即主其後事。時玅喜亦居東堂。卒以法衣．
0703a17: 拄杖授之曰。三尺烏藤本現成。箇中毫髮不容情。佛
0703a18: 魔凡聖俱搥殺。方顯金剛正眼睛。玅後入滅于嘉興
0703a19: 之祥符。預定時日。親書遺偈。別時。官．道．俗翛然而往。
0703a20: 有王梵志已巳脫。一任橫拖倒拽之句。真得大自在
0703a21: 也。
0703a22: ○保安封。七閩人。嗣月菴。幼年入眾。赫赫有聲。自首
0703a23: 眾紫金。出世楊之建隆。遷常之保安山。乃赴大參周
0703a24: 公之命。封與大參有夤緣。雖一時小剎。賓主相得。一
0703b01: 居逾十五年。諸方大剎屢招不往。然封氣諸方。開
0703b02: 口即貶剝。間不容私。淳末。乃坐脫。頌曰。五十七年
0703b03: 幸自好。無端破戒作長老。如今掘地且活埋。既向人
0703b05: 衣裝。今併記于此曰。紡絲直裰毛段襖。打扮出來真
0703b06: 箇。驀然問著祖師關。似東村王太嫂。呵呵。
0703b07: ○圓通永建上人。號庭。久依密菴。一翁．松源輩為
0703b08: 伍。後以鄉人老居蔣山。永充座元。舉以出世。住長干
0703b09: 天禧。與密菴在眾有隙。不令其承嗣。竟為其薙髮。師
0703b10: 光晦菴拈香。未幾。遷信溪。遂卒。平日與無一居士侍
0703b11: 郎王溉厚善。有唱酬語謄行于世。但來處不分曉。兄
0703b12: 弟亦少有信之者。亦可為後輩幾間破屋。不原所得
0703b13: 者為深誡。故松源有頌曰。林下相逢知幾年。好因
0703b14: 緣是惡因緣。雖然不受靈山記。鼻孔依然著那邊。
0703b15: ○常樂和山主。三衢人。久依密菴。見處穩實。不在松
0703b16: 源．曹源之下。有法華二十八品頌行于世。其在青山
0703b17: 時。密菴以伽陀戲之曰。一拶當機伎倆窮。故鄉回
0703b18: 首爛柯峰。人間天上誰知否。會見曹溪正脈通。然和
0703b19: 一生辛苦。自知福。諸郡多以名山招之。俱不赴。暮
0703b20: 年。與居士汪公父子卜築於龜嶺之南。火種刀耕。恬
0703b21: 然自樂。況味不減老龐．丹霞。亦一代奇事也。
0703b22: ○震山堂。昇州人。初見丹霞淳。明洞上宗旨。有頌云。
0703b23: 白雲深覆古寒。異艸靈華彩鳳。夜半天明日當
0703b24: 午。騎牛背上著靴衫。又抵大溈。作插鍬井頌曰。盡道
0703c01: 溈山父子和。插鍬猶自帶干戈。至今一片明如鏡。時
0703c02: 見無風匝匝波。後見艸堂於山。師資道合。因稟承
0703c03: 焉。初居百丈。後住黃龍。其道大振。是為龍峰四世也。
0703c04: ○崇野堂。四明人。久依天童宏智禪師。以大事不決。
0703c05: 竟上江西見艸堂。未幾。果有所得。後住育王。乃拈香
0703c06: 為艸堂之嗣。雪竇持以四句戲宏智曰。收得一宗翠巖
0703c07: 宗白頭也。失一崇。面前合掌。背後搥胸。聞者莫不大。
0703c08: 崇幼年多攻詩。題廬山三峽橋曰。蕭蕭石徑蟠蒼
0703c09: 松。山腰忽斷來悲風。坐寒欲作暮天雪。人靜似發山
0703c10: 林鐘。落崖千古流寒玉。眩眼百丈飛長虹。倚欄深省
0703c11: 十年夢。坐看雲吞五老峰。後安國按部見之。大加稱
0703c12: 賞。遂徹去諸家詩牌。唯留此一篇。自茲。雖道譽不甚
0703c13: 四馳。唯有詩名流于世。後進當以崇為戒。所謂齊己巳．
0703c14: 貫休名重地也。
0703c15: ○龍丘法師慧仁。夜夢作偈曰。既破又迭。多少
0703c16: 清玉潔。一條藜杖劃斷。天地更無殘闕。別。別。不須
0703c18: 之。良可也。雪堂曰。不然。從上尊宿多有自教乘中
0703c19: 打發者。如百丈．大珠．洞上輩皆是也。超然點首。
0703c20: ○姑蘇有尼曰祖懃者。少依或菴咨決大事。旦暮精
0703c21: 勤。久而有省。有俗官伸紙討偈。懃書之曰。終日為官
0703c22: 不識官。終年多被吏人瞞。喝散吏人官自顯。掀翻北
0703c23: 斗面南看。多處請出世。堅臥不赴。終于楓橋李氏菴。
0703c24: ○雲居舒和尚有垂誡文傳布叢林。專警諸方主法
0704a01: 者。安存老病不應揀擇。少年挂搭大傷風化。所謂枯
0704a02: 樹．老僧。山門景致也。因記得有一老僧抵吳門萬壽。
0704a03: 時主者不肯挂搭。云。你老矣。何不小院裡去。若你。
0704a04: 只是種一根樹。老僧對云。你當初若時緣不偶。不出
0704a05: 住院。也須到處種樹始得。主無以對。其僧乃書偈
0704a06: 而去。曰。江湖幾度氣吞牛。年老方知總是愁。奉勸後
0704a07: 生宜勉勵。看看種樹在前頭。時太守王公佐聞已巳。下
0704a08: 令諸山。挂搭僧人不得揀擇。所謂斷佛種子也。
0704a09: ○金沙灘頭菩薩像。有作梵僧肩拄杖挑髑髏回
0704a10: 顧馬郎婦勢。前後所贊甚多。唯四明道全。號大同者。
0704a11: 一贊最佳。其詞曰。等觀以慈。牽以欲。以楔出楔。以
0704a12: 毒攻毒。三十二應。普門具足。只此一機。奪千聖目。雲
0704a13: 霧鬟。輕紗薄縠。大地橫陳。空摩觸。靈骨金。寒
0704a14: 沙埋玉。驚鴻縹渺銀漢斜。缺月東西挂木。時余在
0704a15: 丹丘見之。余為蛇足云。先以欲牽。後令入佛
0704a16: 智。有利與無利。元不離行市。黃金靈骨再挑來。試問
0704a17: 汝今何面觜。阿呵呵。囉囉哩。三箇之中那箇是。剔起
0704a18: 眉毛塞耳觀。圓通門戶堂堂啟。吽。吽。隱山璨和尚贊
0704a19: 云。丰姿窈窕欹斜。賺盡郎君念法華。一把骨頭挑
0704a20: 去後。不知明月落誰家。璨住泉之法石。木菴永之嗣
0704a21: 也。
0704a22: ○黃龍．楊岐二宗皆出於石霜慈明。初。黃龍之道大
0704a23: 振。子孫世之。皆班班不減馬大師之數。自真淨四傳
0704a24: 而至塗毒。楊岐再世而得老演。演居海會。乃得南堂
0704b01: 三佛以大其門戶。故今天下多楊岐之派。紹興末。塗
0704b02: 毒既沒。而雙徑交代乃育王佛照禪師。入院之初。首
0704b03: 詣巖主塔頭置祭。有義銛書記者為其文。兄弟甚推
0704b04: 其公。因筆錄于此。使後之學者知祖宗流派其有自。
0704b05: 云。昔慈明老人得黃龍．楊岐。猶一體之有左右手也。
0704b06: 子孫派出。各世其家。典牛不負泐潭。其敬玅喜猶敬
0704b07: 師也。德光實嗣玅喜。惟巖主因稟典牛。雖平生出處
0704b08: 不仝。幸今日交承有在。道誼所在。存沒難忘。要源委
0704b09: 其來。皆慈明屋裡人也。若巖主平日道德超邁。談辯
0704b10: 軒豁。鉗鎚學者有大手段。江湖間特有定論。茲不事
0704b11: 多語。以溷圓識。謹羞伊蒲。率大眾詣窣堵一奠。巖主
0704b12: 其臨之。
0704b13: ○曇橘洲者。川人。乃別峰印和尚之法弟。學問該博。
0704b14: 擅名天下。本朝自覺範後。獨推此人而已巳。住蜀之無
0704b15: 為山。遭橫逆。來下江。丞相史公尊其學業。舉以住明
0704b16: 之仗錫。初入院時。二相親送。其後史公復造竹院以
0704b17: 延之。凡有質疑事必問。故別峰自金山來雪竇。諸山
0704b18: 一疏。乃曇撰之。其詞曰。住雪竇好。住翠峰好。老子當
0704b19: 斷自中。為法來耶。為座耶。此行殆出人意表。無
0704b20: 愧乎東山直下四世。望之如西湖雪後諸峰。但得心
0704b21: 同．道同．出處同。休問佛界．魔界．眾生界。新乳峰禪師。
0704b22: 聲飛吳越。價重岷峨。住海門國逾一十有二年。肆瀾
0704b23: 口說八萬四千偈。如山屹屹。有陣堂堂。與其據滄
0704b24: 波而擾蛟龍。孰若依蕙帳而友猿。載念伊蘭之世。
0704c01: 冀一現於優曇。計非師子之家。當盡摟其種類。歸來。
0704c02: 及早慰我同門。此話江湖競傳之時自得暉交代。然曇賦性
0704c03: 坦率。不事撿。在竹院日。復以酒事遭太守林侍郎
0704c04: 追至。出對與之曰。酒曇過界。住無為而無所不為。
0704c05: 曇曾住無為故也。而曇卒不能對。復為林流過丹丘。
0704c06: 二年回寶奎。一日。沐浴更衣。請史魏公敘平日行紀。
0704c07: 談中而化。闔城士俗皆送之。荼毗。獲舍利無數。
0704c08: ○唐虞世南。通曆有問曰。梁武夷凶剪暴。克成帝業。
0704c09: 南面君臨五十餘載。有文武之道焉。至于留心釋
0704c10: 典桑門比行。以萬乘之君為匹夫之善。熏修不保。危
0704c11: 亡已巳及。豈其之所非耶。何福謙之無。先生對云。夫
0704c12: 釋教者。出世之津梁。絕塵之軌躅。運於方寸之間。超
0704c13: 於有無之表。塵累既盡。攀緣已巳息。然後入於解脫之
0704c14: 門。至於化俗之法。則有布施．持戒．忍辱．精進．禪定．智
0704c15: 慧。是為六波羅密。與夫仁．義．禮．智．信。亦何異哉。以
0704c16: 所修為因。所報為果。人修此六行皆多不全。有一缺
0704c17: 焉。果亦隨減。是以鬷明醜於貌。慧於心。趙一高於才。
0704c18: 下於位。羅裒福而無義。原憲貧而有道。其不同也。如
0704c19: 斯懸絕。興喪得失。咸必由之。下士庸失。見比干之剖
0704c20: 心以為忠直。不必為也。聞偃王之亡國以為仁義。不
0704c21: 足法也。若然者。盜跖高枕於東陵。莊蹻懸車於西蜀。
0704c22: 老終厥命。良足貴乎。又問曰。周武帝毀滅二教。是耶
0704c23: 非耶。先生曰。非耶。或曰。請問其說。先生曰。釋氏之法。
0704c24: 則是空有無滯。人我兼忘。超出生死。歸於寂滅。此象
0705a01: 外之談也。老氏之義。則谷神不死。玄牝長存長生。久
0705a02: 視騰雲駕。此區中之教也。至於止惡尚仁。勝殘去
0705a03: 殺。有益於王化。無乖於俗典。今以常僧犯律。道士
0705a04: 遺經。便謂其教可棄。其言可絕。何異責檮杌而廢堯。
0705a05: 怨有苗而黜禹。見瓠子泛濫。遠塞河源。崑嶽方偶。
0705a06: 遽投金燧。曾不知潤下之德有利已巳深。變腥之用其
0705a07: 功甚博。井蛙觀海。跼於所見。輪回長夜之迷。自貽沈
0705a08: 溺之苦。疑後學。良可痛哉。
0705a09: ○雲居如。號雲中。受經於台之護國。在雲居最久。上
0705a10: 堂云。山下熱如火。山間似秋。得居山上者。知是幾
0705a11: 生修。卓拄杖云。急著眼腦。
0705a12: ○佛印示眾云。莫挂袈裟便要閑。七條中有鐵圍山。
0705a13: 幾多放逸縱橫者。失人身瞬息間。
0705a14: ○前輩贊佛祖偈句并自贊語。各有矜式。今之例多
0705a15: 杜撰。如自贊亦如贊佛祖之語。良可耶。唯密菴最
0705a16: 得其體。贊云。在家不讀書。行不參禪。隨流閑打。
0705a17: 掘地青天。如今老矣空追悔。捻人痛處力加鞭。塗
0705a18: 毒亦云。眼瞎耳恒聾。鼯鼠技已巳窮。要見中主。白雲
0705a19: 千萬重。咄。具眼者宜辨之。
0705a20: ○佛心才示眾云。三千客。獨許莊周。百萬鳳毛。點
0705a21: 也自肯。若也兩頭坐斷。中間不留。只是打淨潔毬子。
0705a22: 未知向上一竅。若也隨波逐浪。帶水拖泥。孤負己靈。
0705a23: 未具頂門正眼。總不恁麼。又作麼生。不入驚人浪。難
0705a24: 逢稱意魚。又云。寶不失。舟不刻。朝游羅浮。暮歸
0705b01: 檀特。若謂本光之地。理合如斯。正是坐井觀天。持蠡
0705b02: 酌海。若謂言發非聲。色前非物。非唯迷宗。亦乃失旨。
0705b03: 宗明旨的又作麼生。密把鴛鴦閑出。從他人自
0705b04: 金針。
0705b05: ○長蘆祖照禪師道和。莆陽人。初負篋至京。有中貴
0705b06: 見之姿質不凡。以度牒與之。和不受。自謂同學曰。吾
0705b07: 大丈夫。豈可出他黃門之下。苟一旦受其恩。則終身
0705b08: 被其攔絆。吾佛幸有廣大法門。又國家開發人之路。
0705b09: 吾當自勉勵。因銳志誦法華經。當年於試經得度為
0705b10: 大僧。見諸方。後住長蘆。座下常滿千眾。真歇了自
0705b11: 丹霞會下來。時年尚幼。和見其敏利。令首眾。後退院
0705b12: 與之。意其承嗣。及拈衣。乃云。得法丹霞室。傳衣祖照
0705b13: 庭。恩深轉無語。懷抱自分明。和不樂。下座抵奪其衣。
0705b14: 了自此終身不搭法衣。竟嗣丹霞淳。江湖有識者皆
0705b15: 雅其不忘本也。
0705b16: ○或菴示眾云。紹興初。山野色力強壯。所至撥艸瞻
0705b17: 風。見善知識。懸囊挂。擊節扣關。莫不忘廢。寅
0705b18: 夜不輟。又得偉人哲匠朝暮不倦。苦口點化錐劄。尚
0705b19: 收拾舊貨不得上手。況當今之際。在處叢林據位禪
0705b20: 師者。但占名字。陞堂入室。聊表不空。師家見學者。學
0705b21: 者見師家。邪正不分。互相淈。更說甚麼一言半句。
0705b22: 超脫常情。到大不疑安樂田地。拈斷貫索。穿天下人
0705b23: 鼻孔。大道相將滅也。間有負笈擔簦。寄人焰之下。
0705b24: 多是求飽暖溫和。游泳外典。圖資談柄而已巳。正宗下
0705c01: 事杜口不講。加之尸席望剎。有福緣趍陪上位。結識
0705c02: 貴人以為外護。得其自便之計。遂致習以成風。相
0705c03: 倣傚。鮮有知非者。眾中本色黃面老衲雖證道果。密
0705c04: 追古風。退步潛藏守分。不能親近權貴。無力救弊。冷
0705c05: 處危坐。袖手想見。點頭咨嗟其荒寒薄伎紛紜耳。願
0705c06: 得具眼正因有力量上人。努力猛省。圖遠不圖近。於
0705c07: 己已躬下了辨西來不傳之玅。施設凡聖不測之機。異
0705c08: 日他時為後輩作則。免有道路千里之嘆耶。明
0705c09: 眼人前吐露胸臆。亦望痛念祖道下衰。踊躍高舉六
0705c10: 合之外。貴得英靈衲子光明於世。千古萬古之下。金
0705c11: 剛王寶劍凜凜不墜矣。
0705c12: ○東坡到京口。佛印渡江謁見。坡云。趙州昔日不下
0705c13: 禪。金山因甚今日渡江。佛印以頌答曰。趙州昔日
0705c14: 欠謙光。不下禪接二王。爭似金山無量相。大千沙
0705c15: 界是禪。
0705c16: ○曾文清公。贛州人。乃寶文侍郎天游之弟。於宗門
0705c17: 甚進步。與心聞賁禪師為方外友。有世尊拈華一
0705c18: 頌。江湖多賞之。頌曰。華枝拈起大家看。迦葉無端
0705c19: 破顏。從此春光都漏泄。桃紅李白滿人間。又贊心聞
0705c20: 像曰。是心聞叟。寂然無聲。非心聞叟。儼然其形。視之
0705c21: 非無。聽之非有。能如是觀。非心聞叟。
0705c22: ○婺州靈應法淨講主。因被晚學攙其院事。告於葉
0705c23: 丞相以求借援。葉回書云。專使辱書懃懃。知公與余
0705c24: 先世之契。同里巷桑梓。詢之同袍。知公是本分講人。
0706a01: 住靈應四十年。變瓦礫之場為輪奐。使魚鼓之聲歲
0706a02: 晚不絕。可謂肯興供養。於寺庭出臂力。寶殿崇成之
0706a03: 際。乃為破戒後學起貪癡心。巧計攘奪。怪公不得使
0706a04: 終圓勝事。若以世情論來。鵲有巢而鳩居之。誠難堪
0706a05: 處。若以公分上觀之。身非我有。萬法皆如夢幻。則靈
0706a06: 應道場亦豈是公久居活計。所以古人道。住則孤
0706a07: 冷翹松頂。去則片雲忽過人間。去住灑然。何有礙。
0706a08: 要當住而未不住。方知是去住底人。又況一飲一
0706a09: 皆自前定。或行或止豈是人為。毋有意必同異。若
0706a10: 如此境界不能洞然明白。則末後一著未免拖泥帶
0706a11: 水。此去便好青松下明內安坐不動。了自家大事。
0706a12: 因緣誠為得計。若欲借一言於五馬。有挾山超海之
0706a13: 難。能悟萬法皆空。於公有變凡成聖之易。其或未然。
0706a14: 快請腰包。急去訪他新婦底。
0706a15: ○混源密。台人。嗣龜山光狀元。俗素貧。然守分不自
0706a16: 張大。自浮山遷大舍。道由俗舍。將見其弟昆。戒約人
0706a17: 從。勿過其家。唯帶親隨一二人而已巳。又曰。若見我兄。
0706a18: 切勿聲諾。恐驚他村人也。其顧分如此。有頌曰。托
0706a19: 來蓬屋。三椽種不深。如何微賤質。也解震音。種粟
0706a20: 不生豆。拈鉛是金。只因誤失。終不落沈吟。叢林
0706a21: 皆服其識度高遠。與夫詐稱張王李趙。豈可同日而
0706a22: 語哉。
0706a23: ○故監部甄公龍文。為龍翔疏。請密公曰。十三人透
0706a24: 洋嶼之關。先為上首。二千里黃梅之。密在汝邊。
0706b01: 可謂正法克膺。公選人。跟峭措。眼腦玲瓏。起紫
0706b02: 籜說洪福之禪。諸方山仰。過石橋持七閩之。萬衲
0706b03: 雲隨。唯六龍曾御於中州。故二淛獨誇於勝剎。次當
0706b04: 補處。宜莫放公孤嶼而住兩峰。話頭在在。一句而涵
0706b05: 三要。眾目團團。後被旨住西湖淨慈。
0706b06: ○紹興間。象田梵卿禪師。秀之華亭錢氏子。初參圓
0706b08: 紛紛下紅雨。南北行人歸不歸。千林萬林鳴杜宇。我
0706b09: 無家兮何處歸。十方剎土奚相依。老夫有箇真消息。
0706b10: 昨夜三更月在池。
0706b11: ○慈恩法師。唐尉遲將軍之子也。始年十歲。能造戰
0706b12: 。父賢之。玄以計欲其出家以大教乘。密竊其所
0706b13: 造戰。教小行者諷之。訪遲。遲極口稱賞其子善
0706b14: 能作文。請一看而乃曰。此文者。小行童亦能誦之。
0706b15: 遲驚呼來。誦之。果不差一字。遲大怒此子以古文謔
0706b16: 戲。即欲誅之。師告云。佛有救護眾生之說。若君不
0706b17: 救。吾非佛弟子矣。可捨出家。何如。遲從。用是師得
0706b18: 之。即為大僧。眾莫能及。常對御講論。賜以玉環。見天
0706b20: 宣公服而疑之。法師亦薄其小乘而疑其神供之說。
0706b21: 一日訪宣。特求天供。語論終日而不見其供。法師歸
0706b22: 後初至。宣公責之。非時而到。何也。神告曰。非懈怠也。
0706b23: 今日師與大乘菩薩議論。毫光定界。竟無路得
0706b24: 入。從此更傾心敬之。故知大乘所非小根之能測底
0706c01: 也。
0706c02: ○遯菴演。閩人。初見元枯木。後參玅喜於徑山。與最
0706c03: 菴印．同菴璉裒集大慧廣錄三十卷。盛行于世。慧既
0706c04: 沒。演不復出遊。一衲寒暑。居經三十年。數董板首。閩
0706c05: 帥趙汝愚待以福之秀峰。堅臥不起。別峰作疏勸請。
0706c06: 有幽蘭林下。豈無人而不芳。至寶道中。具眼而始
0706c07: 識之句。一時罔不高其清節。暮年。竟被塗毒推出
0706c08: 於常之華藏。一坐十九年。法席盛興於三吳。其乃緣
0706c09: 法有地耳。
0706c10: ○最菴印。川人。初依寂室。後參大慧。出世京口林。
0706c11: 自贊云。充體委羸。當行藞苴。袖手儼然。可知禮也。美
0706c12: 惡猶來不自裁。參方分付俯觀也。
0706c13: ○滎陽郡王。初居嘉禾。官職未登。家居零落。時誰菴
0706c14: 粹禪師住報恩。與王交遊。凡有所疑。靡不應對。及孝
0706c15: 宗即位。王累開大藩。以諸方名剎多命粹主之。晚請
0706c16: 何山為功德寺。亦命粹主之。特賜紫服。圓悟禪師其
0706c17: 子孫亦為大法金湯。謂是互乘大願力來者也。
0706c18: 
0706c19: 叢林盛事終
0706c20: 
0706c21: No. 1611-B
0706c22: 
0706c23: 予昔首眾於五峰。時古月融禪師實典賓職。既叨同
0706c24: 事。日數從遊。為山間水邊之樂。續以業緣。來居青山。
0707a01: 逾十年矣。一日。翩然過我。坐間娓娓談前言往行。頗
0707a02: 清老懷。徐出叢林盛事一編。皆命世宗師與賢士大
0707a03: 夫酬酢更唱之語。誠可以警後學而補宗教。大率與
0707a04: 先師武庫相類。殆將鋟梓以惠後世。其利豈不博哉。
0707a05: 因援筆以題于後。慶元己未華藏遯菴宗演。
0707a06: 融見塗毒。策見游典牛。是為黃龍六世孫也于後
0707a07: 次古本有此十八字。
0707a08: 
0707a09: No. 1611-C
0707a10:  新鋟叢林盛事
0707a11: 
0707a12: 自野錄．紀譚至四明枯崖之作。裒收古佛祖潛行密
0707a13: 機與賢士夫關于禪佛所洩於五燈者。貽之來昆。其
0707a14: 為法施。為俾晚進履踐。知向上入路。而非為資今日
0707a15: 胡講談柄矣。又至於宋丹丘融公叢林盛事。則一言
0707a16: 一句。千古鐵案。其禪其道。大方龜鑑也。然宋本湮沒。
0707a17: 祖述無憑。斯在在。禪房所藏。謄寫亥豕。承訛襲舛。
0707a18: 竟亦無全本矣。茲東武源無生居士。擬穿過支桑先
0707a19: 覺之鼻孔。捉住供之際。偶獲古本盛事。使信歷查
0707a20: 一遍。梓行于世。衛宗護法之志深也。夫於是校之．
0707a21: 閱之。折之為二卷。遂付諸剞劂。或曰。此等禪冊於今
0707a22: 之禪林亦何補之有。有一種禪流。絺章繪句以當平
0707a23: 生。出世進院。此為梯媒。抵死不在一念。於乾屎橛上。
0707a24: 或習取三經五論。以台宗．賢首教相雷同祖師話頭。
0707b01: 且謂德山．臨濟陞三賢第幾階。趙州．雲門得六即第
0707b02: 幾位。如此餖飣合。收禪歸教。禪果作何狀。有甚禪
0707b03: 可參。詎料祖師西來單傳。云真指。云亦是為教體文
0707b04: 身。生箇駢指贅疣也。然則今之禪者與其據禪席。劫
0707b05: 禪衣。不如削籍為座主奴。惜哉。古道祖師言句暗合
0707b06: 修多羅。一喝能入五教者。與而今僻解別。殊不知
0707b07: 佛法門中有一條活路。古錐舌頭別有落處矣。又有
0707b08: 一等衲子。夙稟恰好。默照鬼眼。一世擔板。籍口教外。
0707b09: 不欲觀半字。禪規不失在。不知本領何如。雖非近日
0707b10: 荷一肚皮。謂佛法太容易。膠執現前流識。以為本分。
0707b11: 幸凡百無皮下有血者。恣肆誣蠛先。認奴為郎。貢
0707b12: 高自己已。旁挾奇幻。蠱惑男女。教人人險些屈陷斷常
0707b13: 坑之屬。除非眼不識丁。為禪和子．為善知識。自餘未
0707b14: 免有寒蟬抱木之歎。一堂爛冬瓜之誚矣。更有一般
0707b15: 禿驢。結識公候。狐媚檀越。名利躁競。莫有底極。甚之。
0707b16: 則削落前脩。靠倒常住。以招提為舖店。廉掃地。規
0707b17: 利婪貨。算盤為枕。索錙銖。但其一腔工夫。金穀是
0707b18: 務。這般一隊。一非一是。走上走下。奈了不省下事。
0707b19: 保安封公曰。紡絲直裰毛段襖。打扮出來真箇好。驀
0707b20: 然問著祖師關。似東村王太嫂。此頌例為今日結
0707b21: 末焉。今日盛事果行之乎。行之也是枉然。亡羊補牢。
0707b22: 將何補之有。將何補之有。余曰。子之所具陳。非余所
0707b23: 敢議也。叢林秋晚。五葉委地。八風切膚。魔毒慎胸。所
0707b24: 到門庭。死人無數。雖然千箇萬箇中。倘得一個神毉。
0707c01: 以此做還丹一粒。安患不回生返魂哉。應知此特起
0707c02: 死方續命劑也。神醫可無靈丹。不可舍諸居士。意亦
0707c03: 在其中。
0707c04: 元祿辛未中秋望前興聖信梅峰書于伽林軒
