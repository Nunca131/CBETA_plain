0614a01: 
0614a02: No. 1608-A
0614a03:  重編八十八祖道影傳贊序
0614a04: 
0614a05: 諸祖道影。八十有八。國初自大內傳寫。安奉金陵之
0614a06: 祖堂。萬曆甲申。紫大師。得新安丁南羽。臨寫三堂。
0614a07: 散置名山。乙卯。憨山大師。更臨小冊。各為傳贊。以繫
0614a08: 其後。崇禎壬申。嘉禾錢仙。上鋟板以行。其傳贊之文。
0614a09: 止七十有七。缺者十一。歲甲申。予同年生李高寓
0614a10: 公虞部為撰。補十一篇。又以雲棲紫憨山三大師
0614a11: 益之。甫謀鐫布。以變中止。今歲秋。與寓公長君念祖。
0614a12: 再晤廣陵。出其稿示予。欲付剞劂以竟先志。予力贊
0614a13: 其決。念祖因以一言請。夫是編之從來。與其所以利
0614a14: 益于世。公言之詳矣。予奚以益哉。抑聞古聖賢之
0614a15: 所以垂訓于世者。有言有心。而更有身。言屬書為教。
0614a16: 心屬道為宗。不讀其書。道不可得聞也。即盡讀其書。
0614a17: 道未必遂聞也。求道于言。而子已巳有予欲無言之說。
0614a18: 則言不足恃。求道于心。而釋又有覓心了不可得之
0614a19: 說。則心亦未易恃。然則釋之蘄進于佛。與儒之蘄進
0614a20: 于聖賢者。將安所從事哉。亦求諸其身而可矣。傳之
0614a21: 云者。即其人之行。以存其人之道也。孔子云。吾無行
0614a22: 而不與二三子者。孟子云。服堯之服。誦堯之言。行堯
0614a23: 之行。是堯而已巳。夫古聖往矣。而其身之閱歷。與其所
0614a24: 以入道而進德者。其跡不與俱往。故讀鄉黨篇。而孔
0614b01: 子之所以聖可得而師也。讀孟子七篇。而子輿氏之
0614b02: 所以賢可得而師也。推之邵周程張朱陸諸大儒。誠
0614b03: 即其書。稽其言。考其行。其人之所以不愧聖賢者。亦
0614b04: 皆可得而師也。今茲八十八祖之中。西天之祖師。東
0614b05: 土之教外別傳。曹溪以下五宗之傳燈。旁出其間。若
0614b06: 禪師。若教主。若戒律。若淨土。以至慈恩賢首天台瑜
0614b07: 珈之諸宗不一。然其傳心嗣法。與其行解之卓然可
0614b08: 述者。于是乎備矣。誠由諸傳而尋繹之。觀其所以出
0614b09: 世。則超越者可師也。觀其所以治心。則精純者足法
0614b10: 也。今有腰石任舂利刀斷臂之猛。以求師則罔不誠
0614b11: 矣。有三登投子九上洞山之勤。以質學則罔不矣。
0614b12: 有章安五載雪被之寂。以栖山則罔不安矣。有
0614b13: 天台九旬鳥巢衣之靜。以安禪則罔不遺矣。有臨
0614b14: 濟築拳斷崖奪拂之利。以當機則罔不超矣。有蓮池
0614b15: 憨山之晝夜念佛課六萬聲。永明之持誦法華萬三
0614b16: 千部。以脩淨業則罔不辦矣。有道林之鳥窠松。雪峰
0614b17: 之枯木杌。高峰之死限三年。千巖碧峰紫之不
0614b18: 至席。以冥心入悟。則罔不徹矣。學者惟志之弗立耳。
0614b19: 如有志高蹤逸軌。無所取之取。諸此足也。若夫撥火
0614b20: 而悟生。觀影而疑釋。或言句之盡捐。或心法之雙泯。
0614b21: 則孔氏有不能私之于伯魚。釋迦有不能遽授之阿
0614b22: 難者。諸祖奚為。而傳與贊。又奚為也。吾度今之從事
0614b23: 于道者。儒未必皆顏淵。釋未必皆雲門趙州丹霞。其
0614b24: 人也則亦語其常焉而已巳。抑是編緣起。紫大師肇
0614c01: 之。憨公廣之。錢仙上承之。寓公父子終之。其功于諸
0614c02: 祖一也。然其自大內以入祖堂。實在洪武戊申。而紫
0614c03: 大師之臨寫。寓公之續傳。其歲皆在甲申。是書之
0614c04: 成。遂與國運相終始矣。異哉。念祖之竟厥先志。其亟
0614c05: 誠宜。而以成明。三百年梵典。一大異書。繫不尤重耶。
0614c06: 康庚戌秋九月望日旴江荷山髯僧徐芳題
0614c07: No. 1608-B
0614c08:  又題高氏父子八十八祖傳贊序
0614c09: 予觀高工部寓公序。考竅精詳。敘次有法。其長君念
0614c10: 祖。援引透切。不厭煩賾。大意俱在剖破諸宗之籓
0614c11: 籬。使同歸于圓通法海。立論至平至正。每念尼山苦
0614c12: 縣猶龍見稱。慧遠靜修虎溪。時過古聖。眼心。殊
0614c13: 途同歸。毫無彼此。崖異之見。後世不窺本源。空持門
0614c14: 戶。不但儒釋分疆有若敵國。甚至朱陸之同宗孔孟。
0614c15: 而彈射交加。洞濟之出曹溪。而干戈迭樹。亦見其
0614c16: 胸眼之淺而隘也。得高氏父子之論。可以嗒然返矣。
0614c17: No. 1608-C
0614c18:  高寓公虞部補憨大師八十八祖道影傳贊敘
0614c19: 如來出世。最初轉四諦法輪。最後付別傳妙心。教分
0614c20: 五時。戒合七眾。至淨土一門。則佛法已巳滅。猶閱千年。
0614c21: 有能識阿彌陀佛四字者。皆據高座。慈憫眾生。曲
0614c22: 垂方便。若論此事。間不容髮。靈山話月。曹溪指月。皆
0614c23: 為添足。盡天下善知識全體作用。未有當頭道著者。
0614c24: 豈可於夢幻法中。更分高下耶。八十八祖真儀。出自
0615a01: 大內。供於祖堂。紫尊者廣之。憨山大師傳而贊之。
0615a02: 高寓公虞部補之。禪宗教律密淨諸門備矣。菩薩護
0615a03: 念。以眾生故。門門皆闢。不專一路。而於各門中。容有
0615a04: 未備。有像則設。偶爾成文。無像不補。終非合。正得
0615a05: 法海波瀾之妙。寓公令嗣念祖。過凌江出示。因得卒
0615a06: 讀而敘其意。念祖家世。為吾法金湯流通。此書即以
0615a07: 顯其先人廣大願力。如來謂。生菩薩家。為世間最難。
0615a08: 則其於菩薩家。繼志述事。夙因所會。有不期然而然
0615a09: 者。予於高氏。不能不深生歎仰也。
0615a10: 康壬子長夏　　丹霞今釋題於龍護園
0615a11: No. 1608-D
0615a12:  重編憨山禪師八十八祖傳贊序
0615a13: 吾友錢而介。曾刻八十八祖傳贊。余簡之。止七十有
0615a14: 七。意未釋然。因至海鹽鷹窠頂寺。禮諸祖像及憨公
0615a15: 手書傳贊。其有像無傳者。則雪巖欽。無用寬。鐵山瓊。
0615a16: 斷崖義。絕學誠。季潭泐。松隱然。無一全。本空照。大滿
0615a17: 大。以及慧約國師也。亟為補綴成書。編次四卷。西天
0615a18: 祖師二十七人。又旁出一人。東土應真。則康居會佛
0615a19: 圖澄寶誌公三人。教外別傳。凡四十有四人。自初祖
0615a20: 傳至六祖。又四祖下。旁出鳥窠一人。五祖下旁出者
0615a21: 一行。傳瑜珈密宗。六祖下旁出者永嘉。傳天台宗。清
0615a22: 涼圭傳賢首宗。其得六祖真傳者。青原南嶽二甘
0615a23: 露門。南嶽二十五人。未分宗派時四。溈仰一。臨濟二
0615a24: 十。內中兼傳淨土。青原九人。未分宗派時亦四。曹
0615b01: 洞雲門各二。法眼一。永明兼傳淨土。又未詳嗣法者。
0615b02: 無一本空大滿三人。教主凡十有六人。淨土則遠公
0615b03: 法照。合永明中而四。台宗則灌頂法智。合永嘉而
0615b04: 三。賢首則法藏。合清涼圭而三。密宗則不空。合一
0615b05: 行而二。慈恩則玄奘窺基而二。律師則鍾山惠約及
0615b06: 南山道宣而二。凡有志于教與禪者。庶幾因憨公傳
0615b07: 贊。見諸祖之道影。即恍得諸祖之心印乎。至憨公
0615b08: 贊雲棲紫及自為贊。余各纂小傳。附其後。庶見聞
0615b09: 者。知古今人不相遠也。噫憍陳如暨二十七祖外。東
0615b10: 土僅六十人耳。而十五人為浙產。若律宗之惠約。若
0615b11: 賢首之清。若台宗之灌頂永嘉法智。若禪宗之天
0615b12: 皇鳥窠。若曹洞之始祖。若法眼之永明。若雲門之振
0615b13: 宗。若臨濟之雪巖中斷崖千巖全室。亦可謂彬彬
0615b14: 盛矣。且季漢延時。康僧會肇造三寺于孫吳境內。
0615b15: 為建業之建初。太平之化城。與我郡海鹽金粟山之
0615b16: 廣慧。實江南梵剎之始。唐會昌四年。黃檗運。建我郡
0615b17: 水西寺。大中元年。又建祥符寺。後梁雪存。隱我郡
0615b18: 之真如。手鑿一井。其泉甘冽。今在寺中。梁天監間。寶
0615b19: 誌公。于許玄度宅址。建開善資寶寺。在今蕭山。達磨
0615b20: 尊者開基之證果寺。在今湯溪。而靈芝之佛印。亭
0615b21: 之黃龍。徑山之佛鑑。天目之高松隱。並開法杭境。
0615b22: 又紹之大雲寺。更有大珠慧海。而法藏曾禮四明阿
0615b23: 育王舍利。一行亦曾訪算法于天台國清寺異僧。
0615b24: 溈山參方。則在杭州龍興寺。是兩浙尊宿。且有二十
0615c01: 九人。豈諸方得同日而語哉。書成之十年。陳尚書秋
0615c02: 濤年伯先父玄期府君已未同榜也。于曹溪錄示憨
0615c03: 公原稿。為陳如尊者及三十三祖道影贊。為諸祖道
0615c04: 影略傳贊四十有八。而婁約以下十一公仍闕。惟別
0615c05: 見雲門法眼及傅大士白雲覺四贊。以無像故置之。
0615c06: 或曰。獨不念及二宗始祖乎。余謂。佛教初流東土。譯
0615c07: 經圖像。建立塔寺。剃度僧尼。實始于啟道圓通法師
0615c08: 摩騰三藏。而竺法蘭偕至洛陽。受戒講經。及西遊取
0615c09: 經。實始于穎川沙門朱士行。而法顯繼踰嶺。以至
0615c10: 律宗之始法時。天台宗之始慧文。賢首宗之始法順。
0615c11: 瑜伽密宗之始金剛智。咸不得與。蓮宗之祖慧遠。禪
0615c12: 宗之祖達磨。慈恩宗東土之祖玄奘。同見集中者。正
0615c13: 以傳贊。一視祖堂道影。道影所無。傳贊遂不得而有
0615c14: 也。且楚石琦公為本朝第一流宗師。偶以祖。堂無像。
0615c15: 遂爾傳贊闕如。原未以此為軒輊。夫復何疑。曹溪
0615c16: 所錄憨公諸祖道影後語。與題辭異。因並存之。道
0615c17: 影今供養鷹窠頂寺。前有董尚書思白。書覺影相承
0615c18: 四大字。而金粟密雲悟公。亦書其端云。認影迷頭則
0615c19: 昧。先覺覺後覺。一折一攝。妙旨泠然。徑山雪嶠信公
0615c20: 序。及陳徵君眉公記。是又網魚弋兔。不惜筌蹄者也。
0615c21: 賜同進士出身工部尚書郎前遷安寶坻涇縣令蒙
0615c22: 溫旨敘功紀錄旌異李寓公高承埏澤外父纂。時
0615c23: 崇禎閼逢涒灘之歲良月旦。
0615c24: 
0616a01: No. 1608-E
0616a02:  諸祖道影傳贊題辭
0616a03: 諸祖道影八十八尊。向聞藏大內。國初寫傳。安奉南
0616a04: 京祖堂。萬曆甲申中。達觀禪師。勸丹陽弟子賀氏。請
0616a05: 丁雲鵬名筆。臨寫三堂。散置名山。其二送五臺峨眉。
0616a06: 其一送南嶽者。儀部金簡曾公。請歸湖東。予度嶺之
0616a07: 南嶽。寓湖東。乙卯秋。兵憲吳公同大參馮公過訪。因
0616a08: 設像瞻禮。吳公大生歡喜。欲臨小冊。以便隨奉。適遇
0616a09: 荊門丹青史公命摹寫。予因得一冊。比欲為傳贊。
0616a10: 未能也。及予投老匡山之四年。庚申徂夏。以舊嬰溼
0616a11: 疾舉發。痛不可忍。藥石無。無可抵者。乃考傳燈統
0616a12: 記諸書。纂為小傳。各系以贊。力疾書之。凡一舉筆。寂
0616a13: 爾忘身。不知所痛。及冬方完。其痛亦止。以此未必不
0616a14: 仗諸祖法力加持也。吳公諱中偉。號生白。馮公諱時
0616a15: 可。號文所。併記之。以曉來者。
0616a16: 萬曆四十八年歲次庚申冬十月朔匡山逸叟憨山
0616a17: 　沙門釋德清書時年七十有五
0616a18: No. 1608-F
0616a19:  題諸祖道影後
0616a20: 諸祖乃傳佛心印之宗師也。憶昔世尊說法靈山。
0616a21: 隨弟子千二百五十人。及佛末後拈花。迦葉破顏微
0616a22: 笑。遂傳心印。為教外別傳之旨。是為禪宗。二十八代。
0616a23: 至達磨大師。遠來東土。六傳而至曹溪。下有南嶽青
0616a24: 原。以分五宗。由梁唐至宋元。得一千八百餘人。皆世
0616b01: 挺生豪傑之士。塵垢軒冕。薄將相而不為。故歸心法
0616b02: 門。一言之下。了悟自心。使歷劫生死情根。當下頓斷。
0616b03: 遂稱曰祖。豈不毅然大丈夫哉。嗟此末世去佛時遙。
0616b04: 既不預靈山嘉會。而此土諸祖出世。又不能親近入
0616b05: 室。故沉迷至今而不返者。亦可悲矣。久聞。大內藏有
0616b06: 歷代諸祖道影。新安高士丁雲鵬者。丹青之妙。不減
0616b07: 僧繇道子。偶得內稿本八十八尊。達觀禪師。命畫四
0616b08: 堂。其一置西蜀峨眉。其一置金陵祖堂。其一置匡山
0616b09: 五乳。一置南嶽。曾儀部金簡居士。請歸湖東。觀察備
0616b10: 兵吳公生白。一日過訪。隨喜見而歎曰。此真光明幢
0616b11: 也。會荊門士史善肖像。遂命臨一冊。竊觀公丰
0616b12: 采釆高遠。有翩翩出塵之度。故望影而歸命。亦曾親
0616b13: 近入室中來。昔裴休見壁間高僧真儀。問黃檗曰。真
0616b14: 儀可觀。高僧何在。檗呼曰。裴休。休應諾。不覺愕然。遂
0616b15: 大悟。予想。公夙種般若深根。悟心不在裴丞相後。故
0616b16: 為集諸祖略傳各為贊。以致公將為家傳心印也。憨
0616b17: 山釋德清述
0616b18: No. 1608-G
0616b19:  祖師傳贊序
0616b20: 有佛處不得住。無佛處急走過。此宗門一關也。若欲
0616b21: 寫影圖形表裏相似。如砂石掬之成金。暫時遊戲具
0616b22: 耳。安能磨洗佛祖光明。授殘箋眉目者哉。之詠之。
0616b23: 昔時今時。許弄管成文章始得。譬日月步空。大
0616b24: 開局面。照徹四禺。天上天下。何人敢撮摩其冷暖乎。
0616c01: 檇李雁道人錢而介。手書憨山老人八十八祖傳贊。
0616c02: 同其仲竹居士。募諸士而梓之。以傳布天下名山。噫
0616c03: 是傳諸老之心耶。抑傳諸老之影耶。若道傳。如第二
0616c04: 月。即非真月。若道不傳。月落萬川。處處皆圓。雖然憨
0616c05: 道人書之于冊。雁道人書之于板。真手不壞。真性不
0616c06: 滅。竹居士倡之。高寓公孫公眾居士和之。福與慧
0616c07: 雙。施與寫埒矣。經云。若有人以七寶滿恒河沙數布
0616c08: 施。若有人以恒河沙等身布施。若復有人。聞此經典。
0616c09: 信心不逆。其福勝彼。何況書寫受持讀誦。為人解說。
0616c10: 諸老。直欲傳心。如來不作誑語也。徑山釋圓信題
0616c11: No. 1608-H
0616c12:  又序
0616c13: 余刻祖師傳贊成。客有謂余曰。子之傳贊。書則工矣。
0616c14: 何不併其像而梓之。令見者聞者。悉發歡喜。學士得
0616c15: 文思義。庸夫亦見相發心。顧不善與。余應曰。唯唯。
0616c16: 否否。客第知繪像之善。而不知繪像之難也。夫諸佛
0616c17: 菩薩之相。形如滿月。具無上莊嚴三十二玅百千種
0616c18: 好。故能令眾生見者無不歡喜。而此諸老。或清或奇。
0616c19: 或古或怪。大率皆長眉粗髮。道貌顏。必藉丹青點
0616c20: 染。繪為碧眼方瞳。紫襴紅衲。然後見其眉目之軒昂。
0616c21: 衣褶之古拙。若但澹澹白描。粗粗筆仗。惟有髮根面
0616c22: 皺。條條點點。陡露印板痕。即見者合掌恭敬。倘有毫
0616c23: 髮遺憾。便增上慢。何如獨梓其傳贊。令讀之者。知其
0616c24: 為誰氏之子某之產。何年付法。何地傳衣。痛棒熱
0617a01: 喝。笑罵一堂。山空谷響。諸老且揚眉吐氣。如在如生。
0617a02: 威儀動靜。亦可其萬一也。即有以不見其像為
0617a03: 恨者。流連追慕。亦謂一時缺典。然暗中摸索。默地思
0617a04: 維。作絲繡金鑄栴檀寶飾之想。而此諸老不儼然
0617a05: 具大人相。從空現出丈六金身。翻令人想見丰采釆。而
0617a06: 眷戀無窮也哉。且此事亦大有因緣。非一人一手之
0617a07: 力。余得藉孫公高寓公諸子。以克成此帙。緬維歲
0617a08: 月。達師臨寫為三堂。寔始甲申。憨公傳贊于冊葉。則
0617a09: 以庚申。今余手壽諸梨棗。復遇壬申。綿歷四紀。宛轉
0617a10: 多人。終始于申。若有神合。豈偶然哉。豈偶然哉。雖然
0617a11: 此亦一時權語也。浸假而數年。使余書稍進。余力稍
0617a12: 厚。諸子或更有同心。尚將倩名筆繪像。復出敝帚。勒
0617a13: 之於璠璵之石。客以為何如。李錢應金仙上撰
0617a14: No. 1608-I
0617a15:  祖師道影傳贊記附
0617a16: 國初大內有祖師像八十八尊。供牛首山之祖堂。
0617a17: 達觀師。屬新安名手丁南羽。重摹分送五臺峨眉南
0617a18: 嶽。則萬曆甲申歲也。曾儀部南嶽本歸湖東。憨公
0617a19: 轉示吳兵憲生白。兵憲又屬史生。臨一冊自隨。則乙
0617a20: 卯秋也。其後吳公。擢嶺南大方伯。復遇憨公。請補傳
0617a21: 贊。而手書之。則泰昌庚申歲也。吳公謂。藏于家。不若
0617a22: 藏于山。即授鷹窠頂寺僧心燈供養。則天啟癸亥歲
0617a23: 也。心燈裝潢四冊。貯之朱匣。托錢而介。為介走佘山。
0617a24: 索予為之記其始末。予兒夢蓮。八歲孫先覺。皆得瞻
0617b01: 禮。則崇禎辛未九月也。先覺問曰。金剛經是相非相
0617b02: 然乎。予曰。孺子何知。張永嘉相公。欲去宣尼塑像。引
0617b03: 程子云。父母像。倘有一毫不類。與拜別人同。吾鄉徐
0617b04: 文貞爭曰。倘有一毫似。人子其忍委而棄之。永嘉無
0617b05: 以對此冊祖影之公據也。堂堂龍象。色正芒寒。方冊
0617b06: 之中。如建塔廟。如雨舍利。但無千百億化身應現于
0617b07: 天下名山耳。孫雛乃稽首。唯唯而退。雲間陳繼儒眉
0617b08: 公題
0617b09: 
0617b10: 重訂憨山禪師八十八祖道影傳贊目錄
0617b11: 秀水高承埏寓公父編次　男佑念祖　佑鋅禦正字
0617b12: 
0617b13: 卷一
0617b14: 西天二十七代祖師又旁出一人
0617b15: 阿若憍陳如尊者旁出
0617b16: 初祖摩訶迦葉尊者二祖阿難陀尊者
0617b17: 三祖商那和尊者台宗尚有阿難旁出末田地尊者
0617b18: 四祖優波多尊者五祖提多迦尊者
0617b19: 六祖彌遮迦尊者七祖婆須蜜尊者台宗不承
0617b20: 八祖佛陀難提尊者九祖伏蜜多尊者
0617b21: 十祖尊者十一祖富那夜奢尊者
0617b22: 十二祖馬鳴大士十三祖迦毗摩羅尊者
0617b23: 十四祖龍樹尊者台宗稱為高祖論主龍樹尊者一相大禪師
0617b24: 十五祖迦那提婆尊者十六祖羅羅多尊者
0617c01: 十七祖僧伽難提尊者十八祖伽耶舍多尊者
0617c02: 十九祖鳩摩羅多尊者二十祖闍夜多尊者
0617c03: 二十一祖婆修盤頭尊者
0617c04: 二十二祖摩拏羅尊者二十三祖勒那尊者
0617c05: 二十四祖師子尊者已巳上即繫台宗所承西土二十四祖
0617c06: 二十五祖婆舍斯多尊者已巳下三祖台宗不承
0617c07: 二十六祖不如蜜多尊者
0617c08: 二十七祖般若多羅尊者
0617c09: 卷二
0617c10: 漢季六朝神僧
0617c11: 漢吳建業建初寺超化禪師康僧會
0617c12: 晉後趙鄴都鄴宮寺大和尚西竺佛圖澄
0617c13: 晉蓮宗初祖潯陽廬山東林寺正覺圓悟玅覺寂
0617c14: 光宏辯大師慧遠是為淨土蓮宗十祖名號并贊附
0617c15: 梁建康鍾山華林園道林真覺菩薩慧感慈應普
0617c16: 濟聖師寶誌
0617c17: 梁建康草堂寺菩薩戒國師智者婁惠約
0617c18: 梁隋唐三朝東土六代祖師
0617c19: 梁後魏禪宗初祖雒州嵩山少林寺圓覺禪師南天
0617c20: 竺菩提達磨是為教外別傳
0617c21: 隋禪宗二祖太湖司空山大祖禪師慧可
0617c22: 隋禪宗三祖舒州皖公山鑑智禪師僧璨
0617c23: 唐禪宗四祖蘄春破頭山大毉禪師道信
0617c24: 唐禪宗五祖黃梅馮茂山大滿禪師弘忍
0618a01: 唐禪宗六祖韶州南華山曹溪寶林寺大鑑真空
0618a02: 普覺圓明禪師慧能
0618a03: 唐朝教主
0618a04: 性宗天台五祖天台國清寺結集宗教章安尊者
0618a05: 總持大禪師灌頂是為四教法性觀行宗台宗十七祖名號附
0618a06: 相宗慈恩二祖京兆大慈恩寺三藏法師玄奘是為
0618a07: 三乘法相顯理宗慈恩三祖名號附
0618a08: 律宗九祖京兆終南山紵麻蘭若澄照法慧律師
0618a09: 道宣是為行事防非止惡宗律宗九祖名號附
0618a10: 相宗慈恩三祖京兆大慈恩寺百部論師窺基
0618a11: 性宗華嚴三祖京兆大薦福寺賢首菩薩戒師贈
0618a12: 鴻臚卿康居法藏是為一念圓融具德宗華嚴五祖名號附
0618a13: 蓮宗四祖長安五會國師法照
0618a14: 密宗瑜珈二祖京兆大興善寺灌頂智藏國師特
0618a15: 進鴻臚卿加開府儀同三司肅國公食邑三千
0618a16: 戶贈司空大辯正廣智三藏不空金剛是為瑜珈秘密
0618a17: 微玅宗密宗五祖名號附
0618a18: 卷三
0618a19: 唐朝禪師
0618a20: 吉州青原山靜居寺弘濟禪師行思禪宗六祖下一世
0618a21: 衡州南嶽般若寺大慧禪師懷讓禪宗六祖下一世
0618a22: 性宗天台七祖弟子永嘉真覺無相大師明道玄
0618a23: 覺禪宗六祖旁出
0618a24: 密宗瑜珈五祖東都嵩山罔極寺大慧禪師一行
0618b01: 禪宗五祖旁出玉泉神秀下嵩山普寂嗣
0618b02: 江西洪州龍門山大寂禪師馬祖道一南嶽下一世
0618b03: 衡州南嶽石頭庵無際禪師希遷青原下一世
0618b04: 性宗華嚴四祖京兆大華嚴寺教授和尚大統清
0618b05: 鎮國大師天下大僧錄大休禪師澄觀禪宗
0618b06: 六祖旁出荷澤神會下五臺無名嗣
0618b07: 荊州天皇寺禪師道悟景德傳燈錄列青原下二世
0618b08: 越州大雲寺大珠禪師慧海南嶽下二世馬祖旁出
0618b09: 宣州水西山斷際禪師黃蘗希運南嶽下三世後出臨濟宗
0618b10: 潭州大溈山同慶寺大圓禪師靈祐南嶽下三世溈仰宗
0618b11: 性宗華嚴五祖京兆終南山草堂寺圭蘭若大
0618b12: 德定慧禪師宗密禪宗六祖旁出荷澤會下四世繫荊南道圓嗣
0618b13: 鎮州臨濟院慧照禪師義玄南嶽下四世臨濟宗
0618b14: 筠州洞山悟本禪師良价青原下四世曹洞宗
0618b15: 撫州曹山元證禪師章本寂青原下五世曹洞宗
0618b16: 杭州秦望山鳥窠圓修禪師道林禪宗四祖旁出牛頭法融下七
0618b17: 世繫徑山道欽嗣
0618b18: 後梁禪師
0618b19: 福州雪山真覺禪師義存道悟下三世後出雲門法眼宗
0618b20: 後漢韶州雲門山光奉院大慈雲匡真弘明禪師文偃贊附（道悟下四世祖堂無像不立傳）
0618b21: 後周（南唐）江寧清涼院淨慧玄覺大法眼大智藏大導師文益贊附（道悟下六世祖堂無像不立傳）
0618b22: 卷四
0618b23: 宋朝禪師
0618b24: 汝州首山禪師省念南嶽下八世臨濟宗派
0618c01: 蓮宗六祖吳越杭州南山慧日永明寺智覺應真宗
0618c02: 照禪師延壽禪宗道悟下八世繫法眼文益下天台德韶嗣
0618c03: 潭州石霜山慈明禪師楚圓南岳下十世　臨濟宗派後分出楊岐黃
0618c04: 龍二支
0618c05: 越州天衣寺振宗禪師義懷道悟下八世　雲門宗雪竇重顯嗣
0618c06: 南康匡廬山歸宗寺佛印禪師覺老了元道悟下八世
0618c07: 雲門宗開先善暹嗣
0618c08: 隆興黃龍寺普覺禪師慧南南岳下十一世臨濟宗黃龍支
0618c09: 袁州楊岐山禪師方會南岳下十一世臨濟宗楊岐支
0618c10: 舒州白雲山海會院禪師守端南岳下十二世臨濟宗楊岐嗣
0618c11: 黃梅五祖山禪師法演南岳下十三世　臨濟宗楊岐孫後出虎丘派
0618c12: 杭州徑山佛鑑圓照禪師無準師範南岳下十九世　臨濟宗
0618c13: 虎丘派
0618c14: 宋朝法師
0618c15: 性宗天台十七祖慶元四明山延慶院法智大師
0618c16: 約言知禮
0618c17: 元朝禪師
0618c18: 袁州仰山禪師雪巖祖欽南岳下二十世臨濟宗虎丘派
0618c19: 安慶太湖山禪師無用寬南岳下二十世　臨濟楊岐派金牛真嗣
0618c20: 杭州西天目山師子巖佛日普明廣濟禪師高
0618c21: 原妙南岳下二十一世臨濟宗虎丘派
0618c22: 衡州南嶽禪師鐵山瓊南岳下二十一世　臨濟虎丘派雪巖欽旁出
0618c23: 蓮宗八祖杭州天目山師子正宗寺佛慈圓照廣
0618c24: 慧智覺普應國師中明本禪宗南岳下二十二世　臨濟宗虎
0619a01: 丘派
0619a02: 杭州天目山師子正宗寺佛慧圓明正覺普度大
0619a03: 師斷崖了義南岳下二十二世　臨濟宗虎丘派高妙旁出
0619a04: 龍興般若寺禪師絕學世誠南岳下二十二世　臨濟宗虎丘派雪巖
0619a05: 祖欽旁出鐵牛持定嗣
0619a06: 婺州伏龍山聖壽寺普應玅智弘辯佛慧圓明廣
0619a07: 照無邊普利大禪師千巖元長南岳下二十三世　臨濟宗虎
0619a08: 丘派
0619a09: 廣德石溪禪師無一全嗣法未詳再考
0619a10: 廣德石溪禪師本空照嗣法未詳再考
0619a11: 大滿大禪師嗣法未詳再考
0619a12: 國初禪師
0619a13: 僧錄司右善世掌天下僧教事南京大天界寺住
0619a14: 持前徑山五十五代禪師季潭宗泐南岳下二十一世
0619a15: 臨濟宗楊岐派笑隱大訢嗣
0619a16: 南京大天界寺寂照圓明大禪師碧寶金南岳下二
0619a17: 十二世　臨濟宗楊岐派無用寬下如海真嗣
0619a18: 杭州府西天目山師子正宗寺禪師前松隱庵主
0619a19: 唯庵德然南岳下二十二世　臨濟宗虎丘派千巖元長旁出
0619a20: 卷附
0619a21: 萬曆間賜紫衣三禪師
0619a22: 蓮宗十祖杭州府重興雲棲寺蓮池禪師袾宏
0619a23: 嘉興府重興楞嚴寺達觀禪師真可
0619a24: 韶州府重興曹溪南華寺憨山禪師德清
0619b01: 雪嶠信禪師傳附
0619b02: 
0619b03: 重訂憨山禪師八十八祖道影傳贊目錄終
0619b04: 
0619b05: 
0619b06: 
0619b07: 
0619b08: No. 1608
0619b09: 八十八祖傳贊卷之一
0619b10: 
0619b11: 匡廬憨山釋　德清　述
0619b12: 秀水寓公　高承埏　補
0619b13: 嘉興上士　錢應金　較
0619b14: 陳如尊者傳
0619b15: 阿若憍陳如尊者。阿若名也。此云解。陳那或云陳如。
0619b16: 此云火器。姓也。以先世從事。遂以為氏。佛之母族也。
0619b17: 以佛初出王宮入山時。有五人隨侍。陳那其一也。後
0619b18: 佛在山修行。五人去佛。各修異道。及佛六年苦行初
0619b19: 成道。時詣鹿野苑。五人聞之俱集。佛最初說三轉四
0619b20: 諦法輪。問五人云。汝等解否。尊者先答云。已巳解。故佛
0619b21: 印云。阿若憍陳那。故得此名。佛度常隨弟子一千二
0619b22: 百五十人。以陳那先悟。故居僧首。率先得度。有夙
0619b23: 因。按因果經。佛昔為忍辱仙人。在山修道。陳那為王。
0619b24: 名歌利王。性最惡。一日將諸綵女入山遊獵。王倦
0619c01: 假。綵女入林採花。至仙人庵前。仙人為說法。良久
0619c02: 王。不見諸女。尋之。見在仙所。王怒問曰。汝何
0619c03: 人耶。答忍辱仙人也。王問。得上地定否。答曰未。王曰。
0619c04: 既未得定。乃凡夫耳。遂拔截下仙人手足。仙人神
0619c05: 色不動。王曰。汝恨我耶。仙曰。不恨。願我成佛。先度于
0619c06: 王。今先度陳那。即歌利王也。贊曰。
0619c07: 象王遊行象子隨至聲氣相求緣會而聚
0619c08: 以冤最重為道至親如車合轍是必有因
0619c09: 初祖迦葉尊者傳
0619c10: 西天初祖。摩訶迦葉尊者。摩竭陀國人。姓婆羅門。摩
0619c11: 訶梵語。此云大。迦葉波云飲光。名也。父飲澤。母香志。
0619c12: 師生而金色。因昔為鍛金師。善明金性。過去有佛。名
0619c13: 毗婆尸。入滅起塔。塔中像壞。時有貧女。將金珠往金
0619c14: 師所。換金飾像。因捨之。二人發願為夫婦。由是因緣。
0619c15: 感九十一劫身皆金色。久生天上。後生摩竭陀國。身
0619c16: 色金明。故稱為飲光。見佛志求出家。佛言。善來比丘。
0619c17: 鬚髮自除。袈裟著體。常于眾中。稱歎第一習頭陀行。
0619c18: 是稱金色頭陀。佛將涅槃。拈花示眾。眾罔然。惟尊者
0619c19: 破顏微笑。佛言。吾有正法眼藏實相無相微玅法門
0619c20: 涅槃玅心。用付于汝。善自護持。乃說偈曰。法本法無
0619c21: 法無法法。亦法今付。無法時法。法何曾法。是為禪宗。
0619c22: 始祖贊曰。
0619c23: 金色之形金剛為心奉持慧命常轉法輪
0619c24: 世尊拈花破顏一笑至今令人思議不到
0620a01: 二祖阿難尊者傳
0620a02: 二祖阿難尊者。王舍城人。姓剎利帝。父斛飯王。實佛
0620a03: 之從弟也。梵語阿難陀。此云慶喜。亦云歡喜。如來成
0620a04: 道夜生。因為之名。多聞博達。智慧無礙。世尊稱為總
0620a05: 持第一。夙生世世。從事諸佛。受持法藏。故今從佛出
0620a06: 家。為侍者。佛所說法。一字不遺。故佛滅後。結集法藏。
0620a07: 皆從口宣。迦葉問諸大眾。阿難所言。不錯謬乎。皆曰。
0620a08: 不異世尊所說。迦葉乃吾阿難。我今年不久留。今將
0620a09: 正法眼藏。付囑于汝。汝善護持。聽吾偈言。法法本來
0620a10: 法。無法無非法。何于一法中。有法有不法。說偈已巳。迦
0620a11: 葉乃持僧伽黎。入足山入定。候慈氏下生。阿難是
0620a12: 為二祖。贊曰。
0620a13: 多聞如海飲縮法流諸佛出沒不離舌頭
0620a14: 鼓簧法化節拍成令是故我師為偏中正
0620a15: 三祖商那和脩尊者傳
0620a16: 三祖商那和脩尊者。摩突羅國人也。姓毗舍多。父林
0620a17: 勝。母憍奢耶。在胎六年而生。梵語商諾迦。此云自然
0620a18: 服。即西域九節秀草名也。若聖人降生。則此草生于
0620a19: 淨潔之地。尊者生時。瑞草斯應。昔如來行化。至摩突
0620a20: 羅國。見一青林枝葉茂盛。語阿難曰。吾滅後一百年。
0620a21: 有比丘商那和脩。于此林中轉玅法輪。後果誕和脩。
0620a22: 受慶喜尊者法眼。止此林中。降二火龍。龍施其地。以
0620a23: 建梵宮。尊者化緣既久。思付正法。適吒利國。優波
0620a24: 多來歸。以為給侍。問多曰。汝年幾耶。答言。我年十
0620b01: 七。者曰。汝身十七。性十七耶。答曰。師髮已巳白。為髮白
0620b02: 耶。心白耶。者曰。我髮白。非心白也。多曰。我身十七。非
0620b03: 性十七也。尊者知是法器。後三年遂為落髮受具。乃
0620b04: 告曰。昔如來以正法眼無上玅法。付囑迦葉。展轉至
0620b05: 我。我今付汝。勿令斷絕。聽吾偈言。非法亦非心。無心
0620b06: 亦無法。說是心法時。是法非心法。是為三祖。贊曰。
0620b07: 般若靈根夙生已巳證故師將出瑞草先應
0620b08: 以心印心如火投火狹路相逢定沒處躲
0620b09: 四祖優波多尊者傳
0620b10: 四祖優波多尊者。吒利國人也。姓首陀。父善意。十
0620b11: 七出家。二十證受三祖心印。隨方行化。得度甚眾。由
0620b12: 是魔宮震動。波旬愁怖。遂竭魔力。以害尊者。尊者入
0620b13: 定。魔持瓔珞。縻之于頸。及出定。乃取人狗蛇三尸。化
0620b14: 為華鬘。軟語酬之。魔喜受而繫之。即為臭尸。蛆蟲壞
0620b15: 爛。厭惡不堪。盡其魔力。竟不能去。乃哀求之。尊者令
0620b16: 魔歸三寶。懺悔改過。得脫。尊者每度一人。置一籌于
0620b17: 石室。室方丈充滿其間。後有一長者子。名曰香眾。來
0620b18: 乞出家。尊者問曰。汝身出家。心出家耶。答我來出家。
0620b19: 非為身心。者曰。不為身心。誰復出家。答曰。夫出家者。
0620b20: 無我我故。無我我故即心不生滅心不生滅即是常
0620b21: 道。諸佛亦常心無形相。其體亦然。者曰。汝當大悟。心
0620b22: 自通達。即為剃度。授具足戒。仍告曰。汝父夢金日而
0620b23: 生。汝可名提多迦。謂曰。如來以大法眼藏。次第至我。
0620b24: 我今付汝。勿令斷絕。善自護持。聽吾偈言。心自本來
0620c01: 心。本心非有法。有法有本心。非心非本法。是為四祖。
0620c02: 贊曰。
0620c03: 一人心空魔宮震動握金剛鋒誰敢輕弄
0620c04: 若肯回光狂心頓歇禮拜皈依諸罪消滅
0620c05: 五祖提多迦尊者傳
0620c06: 五祖提多迦尊者。摩伽陀國人也。梵語提多迦。此云
0620c07: 通真量。初生時。父夢金日自屋而出。照耀天地。前有
0620c08: 大山。諸寶嚴飾。山頂泉涌。滂沱四流。後遇多尊者。
0620c09: 為解之曰。寶山者。吾身也。泉涌者。法無盡也。日從屋
0620c10: 出者。汝今入道之象也。照耀天地者。汝智慧超越也。
0620c11: 尊者聞說。歡喜而唱言。巍巍七寶山。常出智慧泉。回
0620c12: 為真法。能度諸有緣。多尊者亦說偈言。我法傳
0620c13: 與汝。當現大智慧。金日從屋出。照耀于天地。尊者聞
0620c14: 偈設禮奉持。後至中印度國。有八千大仙。彌遮迦為
0620c15: 首。聞尊者至。率眾瞻禮曰。昔與師同生梵天。我遇仙
0620c16: 人。授我仙法。師逢佛子。修習禪那。自此報分殊途。已巳
0620c17: 經六劫。者曰。支離累劫。誠哉不。今可捨邪歸正。以
0620c18: 入佛乘。彌遮迦曰。今幸相遇。非夙緣耶。願師慈悲。令
0620c19: 我解脫。尊者即度。出家授具。乃告曰。昔如來以大法
0620c20: 藏。密付迦葉。展轉至我。我今付汝。當護念之。乃說偈
0620c21: 曰。通達本法心。無法無非法。悟了同未悟。無心亦無
0620c22: 法。是為五祖。贊曰。
0620c23: 已巳悟本心如日照夜示生死夢光明超越
0620c24: 師法本無我法不有以空合空舌不出口
0621a01: 六祖彌遮迦尊者傳
0621a02: 六祖彌遮迦尊者。中印度人也。既傳法已巳。遊至北天
0621a03: 竺國。見雉堞之上。有金色祥雲。歎曰。此道人氣也。必
0621a04: 有吾嗣。乃入城。闤闠間有一人。手持酒器。逆而問曰。
0621a05: 師何方來。欲往何所。祖曰。從自心來。欲往無處。曰識
0621a06: 我手中物否。祖曰。此是觸器。而負淨者。曰師識我否。
0621a07: 祖曰。我即不識。識即非我。乃謂之曰。汝試自稱名氏。
0621a08: 吾當示汝本因。彼人說偈曰。我從無量劫。至于生此
0621a09: 國。本姓頗羅墮。名字婆須蜜。祖曰。我師提多迦說。世
0621a10: 尊昔遊北印度。語阿難言。此國中我滅度後三百年。
0621a11: 有一聖人出。姓頗羅墮。名婆須蜜。而于禪祖。當獲第
0621a12: 七。世尊記汝。汝應出家。彼乃置器禮師。側立而言曰。
0621a13: 我思往劫。嘗作檀那。獻一如來寶座。彼佛記我曰。汝
0621a14: 于賢劫。釋迦法中。宣傳至教。今符師說。願加度脫。祖
0621a15: 即為披剃受具。乃告之曰。世尊所傳正法眼藏。吾今
0621a16: 付汝。無令斷絕。乃說偈曰。無心無可得。說得不名法。
0621a17: 若了心非心。始解心心法。是為六祖。贊曰。
0621a18: 都因此來不為別事鬧市相逢自示其器
0621a19: 懸見未然蚤知今日當行買賣不論價值
0621a20: 七祖婆須蜜尊者傳
0621a21: 七祖婆須蜜尊者。北天竺國人也。姓頗羅墮。此云捷
0621a22: 疾利根。常服淨衣。執酒器。遊行里閈。或吟或嘯。人謂
0621a23: 之狂。及遇彌遮迦尊者。宣如來往誌。自省前緣。投器
0621a24: 出家受法。行化至迦摩羅國。廣興佛事。于法座前。忽
0621b01: 有智者。自稱我名佛陀難提。今與師論義。祖曰。仁者
0621b02: 論即不義。義即不論。若擬論義。終非義論。難提知師
0621b03: 義勝。心即欽服曰。我願求道。霑甘露味。祖遂為剃度。
0621b04: 而受具戒。告曰。如來正法眼藏。我今付汝。汝當護持。
0621b05: 乃說偈曰。心同空界。示等空法。證得空時。無
0621b06: 是無非法。付法已巳。即入慈心三昧。時梵王帝釋諸天。
0621b07: 俱來作禮。而說偈言。賢劫眾聖祖。而當第七位。尊者
0621b08: 愛念我。請為宣佛地。尊者從三昧起。示眾曰。我所得
0621b09: 法。而非有故。若識佛地。離有無故。語訖。還入三昧。是
0621b10: 為七祖。贊曰。
0621b11: 從熟路來忽逢親友一言論義頓知本有
0621b12: 乞甘露味示空法若謂有得落七落八
0621b13: 八祖佛陀難提尊者傳
0621b14: 八祖佛陀難提尊者。迦摩羅國人也。姓瞿曇氏。頂有
0621b15: 肉髻。辯捷無礙。初遇婆須蜜。出家受教。既而領徒。至
0621b16: 提伽國毗舍羅家。見舍有白光上騰。謂其徒曰。此家
0621b17: 有聖人。口無言說。真大乘根器。不行四衢。知觸穢耳。
0621b18: 言訖。長者出致禮問。何所須。祖曰。我求侍者。長者曰。
0621b19: 我有一子。名伏蜜多。年已巳五十。口未曾言。足未曾
0621b20: 履。祖曰。如汝所說。真吾弟子。伏聞之。遽起禮拜。而
0621b21: 說偈言。父母非我親。誰是最親者。諸佛非我道。誰為
0621b22: 最道者。祖以偈答曰。汝言與心親。父母非可比。汝行
0621b23: 與道合。諸佛心即是。外求有相佛。與汝不相似。欲識
0621b24: 汝本心。非合亦非離。伏聞已巳。便行七步。祖曰。此子
0621c01: 昔曾值佛悲願廣大。慮父母愛情難捨。故不言履耳。
0621c02: 長者遂捨出家。祖尋授具戒。復告之曰。我今以如來
0621c03: 正法眼藏。付囑于汝。勿令斷絕。乃說偈曰。空無內
0621c04: 外。心法亦如此。若了空故。是達真如理。是為八祖。
0621c05: 贊曰。
0621c06: 不是不言言之不及不是不行本無蹤跡
0621c07: 今遇其人乃可開口從此便行不墮窠臼
0621c08: 九祖伏蜜多尊者傳
0621c09: 九祖伏蜜多尊者。提伽國人也。姓毗舍羅。既受八
0621c10: 祖付囑。後至中印度行化。時有長者香。一子而
0621c11: 來。瞻禮于祖曰。此子處胎六十歲。因號難生。會一
0621c12: 仙。謂此兒非凡。當為法器。今遇尊者。可令出家。祖即
0621c13: 與落髮。受具羯磨之際。祥光燭座。仍感舍利三七粒
0621c14: 現前。自此精進忘疲。既而祖告之曰。如來以大法眼
0621c15: 藏。展轉至我。我今付汝。汝護念之。勿令斷絕。乃說偈
0621c16: 曰。真理本無名。因名顯真理。受得真實法。非真亦非
0621c17: 偽。是為九祖。贊曰。
0621c18: 住母胎中經六十年只待師來方遂前緣
0621c19: 頂上光明元是本有一刮便透如獅子吼
0621c20: 十祖尊者傳
0621c21: 十祖尊者。中印度人也。本名難生。初將誕時。父夢
0621c22: 一白象。背有寶座。座上安一明珠。從門而入。光照四
0621c23: 眾。既覺遂生。後值九祖。執侍左右。未嘗睡眠。以不
0621c24: 至席。遂號尊者焉。初至華氏國。憩一樹下。右手指
0622a01: 地。而告眾曰。此地變金色。當有聖人入會。言訖。即變
0622a02: 金色。時有長者子富那夜奢。合掌前立。祖問曰。汝從
0622a03: 何來。答曰。我心非往。祖曰。汝何處住。答曰。我心非止。
0622a04: 祖曰。汝不定耶。曰諸佛亦然。祖曰。汝非諸佛。曰諸佛
0622a05: 亦非祖。因說偈曰。此地變金色。預知有聖至。當坐菩
0622a06: 提樹。覺華而成已巳。夜奢復說偈曰。師坐金色地。常說
0622a07: 真實義。回光而照我。令入三摩地。祖知其意。即度出
0622a08: 家。為授具戒。乃告之曰。如來大法眼藏。今付與汝。汝
0622a09: 護念之。乃說偈曰。真體自然真。因真說有理。領得真
0622a10: 真法。無行亦無止。是為十祖。贊曰。
0622a11: 指地變金隨手而現聖人即至何等快便
0622a12: 似呼空谷應聲答響是知我心本無來往
0622a13: 十一祖富那羅夜多尊者傳
0622a14: 十一祖富那夜奢尊者。華氏國人也。姓瞿曇氏。父寶
0622a15: 身。既得法于尊者。尋訪波羅柰國。有馬鳴大士。迎
0622a16: 而作禮問曰。我欲識佛。何者即是。祖曰。汝欲識佛。不
0622a17: 識者是。曰佛既不識。焉知是乎。祖曰。既不識佛。焉知
0622a18: 不是。曰此是鋸義。祖曰。彼是木義。祖曰。鋸義者何。曰
0622a19: 與師平出。馬鳴問。木義者何。祖曰。汝被我解。馬鳴
0622a20: 豁然省悟。稽首歸依。遂求剃度。祖謂眾曰。此大士者。
0622a21: 昔為毗舍利國王。其國有一類人。如馬裸形。王運神
0622a22: 力。分身為蠶。彼乃得衣。王後復生中印度馬人。感戀
0622a23: 悲鳴。因號馬鳴焉。如來記云。吾滅度後六百年。當有
0622a24: 賢者馬鳴。于波羅柰國。摧伏異道。度人無量。繼吾傳
0622b01: 化。今正是時。即告之曰。如來大法眼藏。今付與汝。即
0622b02: 說偈曰。迷悟如隱顯。明暗不相離。今付隱顯法。非一
0622b03: 亦非二。是為十一祖。贊曰。
0622b04: 佛不識佛眼不見眼更向他覓故遭簡點
0622b05: 將謂渾全早被解破猛省將來方知話墮
0622b06: 十二祖馬鳴尊者傳
0622b07: 十二祖馬鳴大士者。波羅柰國人也。既受法于夜奢
0622b08: 尊者。後于華氏國。轉玅法輪。俄從地湧出金色人。復
0622b09: 化為女子。右手指祖。而說偈言。稽首長老尊。當受如
0622b10: 來記。今于此地上。宣通第一義。言訖瞥然不見。祖曰。
0622b11: 將有魔來。有頃風雨暴至。天地晦冥。祖曰。魔來信矣。
0622b12: 吾當除之。即指空中。現一大金龍。奮發威猛。震動山
0622b13: 嶽。祖儼然于座。魔不能動。祖告之曰。汝但歸依三寶。
0622b14: 即得神通。遂復本形。作禮懺悔。祖問曰。汝名誰耶。眷
0622b15: 屬多少。曰我名迦毗摩羅。有三千眷屬。祖曰。汝盡神
0622b16: 力變化若何。曰我化巨海。極為小事。祖曰。汝化性海
0622b17: 得否曰。何謂性海。我未知。祖即為說性海曰。山河
0622b18: 大地。皆依建立。三昧六通。由茲變現。迦毗摩羅聞言。
0622b19: 遂發信心。與徒眾三千。俱求剃度。祖乃召五百羅漢。
0622b20: 與授具戒。復告之曰。如來大法眼藏。今當付汝。汝聽
0622b21: 偈言。隱顯即本法。明暗元不二。今付悟了法。非取亦
0622b22: 非離。是為十二祖。贊曰。
0622b23: 馬之悲鳴固自有因地湧女子元非其人
0622b24: 魔本非魔佛亦非佛正眼看來竟是何物
0622c01: 十三祖迦毗摩羅尊者傳
0622c02: 十三祖迦毗摩羅尊者。華氏國人也。初為外道。有徒
0622c03: 三千。通諸異論。有大神力。後于馬鳴尊者。得法領徒。
0622c04: 至西印度。彼有太子。名雲自在。仰尊者名。請于宮中
0622c05: 供養。祖曰。如來有教。沙門不得親近國王王子。太子
0622c06: 曰。國城之北有山。山有石窟。可禪寂不。祖曰諾。祖入
0622c07: 山數里。逢一大蟒。祖因與授三歸五戒。蟒聽訖而去。
0622c08: 祖至石窟。時一老人素服作禮。祖曰。汝何所止。答曰。
0622c09: 我昔為比丘。習靜于此。時有初學比丘。數來請益。而
0622c10: 我煩于應答。起嗔恨想。命終。遂墮蟒身。住此窟中。今
0622c11: 已巳千載。幸遇尊者。獲聞戒法。已巳得脫苦。故來謝耳。祖
0622c12: 問。此山更有何人居止。曰此去十里。有大樹蔭。覆五
0622c13: 百大龍。其樹王名龍樹。常為龍眾說法。祖遂與徒眾
0622c14: 詣彼。龍樹出迎曰。深山孤寂。龍蟒所居。大德至尊。何
0622c15: 枉神足。祖曰。吾非至尊。來訪賢者。龍樹默念。此師得
0622c16: 決定性明道眼否。祖曰。汝雖心語。我已意知。但辦出
0622c17: 家。何慮吾之不聖。龍樹悔謝。祖即與度脫。及五百龍
0622c18: 眾。俱授具戒。告曰。如來大法眼藏。付囑于汝。聽吾偈
0622c19: 言。非隱非顯法。說是真實際。悟此隱顯法。非愚亦非
0622c20: 智。是為十三祖。贊曰。
0622c21: 從異中來得正知見路逢毒蛇慈悲心現
0622c22: 更問毒龍都要調伏眼見心知如響出谷
0622c23: 十四祖龍樹尊者傳
0622c24: 十四祖龍樹尊者。西天竺國人也。始于摩羅尊者得
0623a01: 法。後至南印度。彼國之人。多信福業。祖為說法。開示
0623a02: 佛性。聞者悉回初心。祖復座上。現自在身。如滿月輪。
0623a03: 大眾唯聞法音。不見身相。眾中有長者子。名迦那提
0623a04: 婆。謂眾曰。識此相否。眾曰。目所未。安能辨識。提婆
0623a05: 曰。此是尊者。現佛性體相。以示我等。何以知之。無
0623a06: 相三昧。形如滿月。佛性之義。廓然明。言訖。輪相即
0623a07: 隱。復居本座。而說偈言。身現圓月相。以表諸佛體。說
0623a08: 法無其形。用辨非聲色。彼眾聞偈。頓悟無生。咸願出
0623a09: 家。以求解脫。祖即為剃髮受具。其國先有外道。五千
0623a10: 餘人。作大幻術。祖悉化之。令歸三寶。乃造大智度論。
0623a11: 中論。十二門論。垂之後世。後告上首弟子迦那提婆
0623a12: 曰。如來正法眼藏。今當付汝。聽吾偈言。為明隱顯法。
0623a13: 方說解脫理。于法心不證。無嗔亦無喜。是為十四祖。
0623a14: 贊曰。
0623a15: 龍中化龍以毒攻毒尊者玅手一言調伏
0623a16: 佛性三昧體若空百千法門盡入其中
0623a17: 十五祖迦那提婆尊者傳
0623a18: 十五祖迦那提婆尊者。南天竺國人也。姓毗舍羅。初
0623a19: 求福業。兼樂辯論。後謁龍樹大士。將及門。龍樹知是
0623a20: 智人。先遣侍者。以滿水。寘于座前。尊者之。即以
0623a21: 一鍼投之而進。欣然契會。龍樹即為說法。不起于座。
0623a22: 現月輪相。唯聞其聲。不見其形。祖語眾曰。今此瑞者。
0623a23: 師現佛性。表說法非聲色也。祖既得法。至迦毗羅國。
0623a24: 彼有長者。曰梵摩淨德。一日園樹生耳如菌。味甚甘
0623b01: 美。唯長者與第二子羅羅多。取而食之。取已巳遂長。
0623b02: 盡而復生。餘皆不知。祖知宿因。遂至其家。長者乃問
0623b03: 其故。祖曰。汝家昔曾供一比丘道眼未明。以霑信
0623b04: 施。故報以木菌。唯汝與子精誠。故得以享之。餘則否
0623b05: 矣。又問長者年多少。答曰。七十有九。祖乃說偈曰。入
0623b06: 道不通理。復身還信施。長者八十一。其樹不生耳。長
0623b07: 者聞已巳。彌加歎服。即捨次子。隨師出家。尊者即為剃
0623b08: 度授具。乃付法眼。偈曰。本對傳法人。為說解脫理。于
0623b09: 法實無證。無終亦無始。是為十五祖。贊曰。
0623b10: 以鍼投玅契忘言示佛性義滿月現前
0623b11: 至長者家將鍼引線假他因緣為己方便
0623b12: 十六祖羅羅多尊者傳
0623b13: 十六祖羅羅多尊者。迦毗羅國人也。得法已巳。行化
0623b14: 至室羅筏城。有河名金水。其味殊美。中流復現五佛
0623b15: 影。祖告眾曰。此河之源。凡五百里。有聖者僧伽難提。
0623b16: 居于彼處。佛誌一千年後。當紹聖位。語已巳。領諸徒眾。
0623b17: 泝流而上。至彼。見僧伽難提。安坐入定。祖與眾伺之。
0623b18: 經三七日。方從定起。祖問曰。汝身定耶。心定耶。提曰。
0623b19: 身心俱定。祖曰。身心俱定。何有出入。提曰。雖有出入。
0623b20: 不失定相。如是問答詰難。六七轉語。祖為說無我義。
0623b21: 提曰。仁者師誰得是無我。祖曰。我師迦那提婆。證是
0623b22: 無我。難提以偈讚曰。稽首提婆師。而出于仁者。仁者
0623b23: 無我故。我欲師仁者。祖以偈答曰。我已巳無我故。汝須
0623b24: 見我我。汝若師我故。知我非我我。難提心意豁然。即
0623c01: 求度脫。祖曰。汝心自在。非我所繫。祖以右手擎。至
0623c02: 梵宮。取香飯。與難提。分坐食之。乃告眾曰。吾分坐者。
0623c03: 即過去娑羅樹王如來也。愍物降跡于此。提以神力。
0623c04: 展右手至地金剛際。取甘露水。以琉璃器。持飲大眾。
0623c05: 無不欽仰。祖付法眼。偈曰。于法實無證。不取亦不離。
0623c06: 法非有無相。內外云何起。是為十六祖。贊曰。
0623c07: 尋流得源水窮山盡忽見其人知其為聖
0623c08: 香飯擎來分座共食大眾同飲甘露如蜜
0623c09: 十七祖僧伽難提尊者傳
0623c10: 十七祖僧伽難提尊者。室羅筏城寶莊嚴王子也。生
0623c11: 而能言。常讚佛事。七歲即厭世樂。以告父母。願請出
0623c12: 家。父母固止之。遂終日不食。乃許其在家出家。號僧
0623c13: 伽難提。積十九年。每自念言。身居王宮。胡為出家。一
0623c14: 夕天光下矚。見一路平坦。不覺徐行。約十里許。至大
0623c15: 巖前。有石窟焉。乃晏寂于中。父母訪尋不得。經十年
0623c16: 遇羅羅多尊者開示。得法已巳。行化至摩提國。忽有
0623c17: 風襲眾。身心悅適非常。祖曰。此道德之風也。當有
0623c18: 聖者出世。嗣祖燈乎。與眾遊歷山谷。至一峰下。謂眾
0623c19: 曰。此峰有紫雲。如。聖人居之矣。徘徊久之。見山舍
0623c20: 一童子。持圓鑑直造祖前。祖問。汝幾歲耶。曰百歲。祖
0623c21: 曰。汝年尚幼。何言百歲。童曰。我不會理。正百歲耳。祖
0623c22: 曰。汝善機耶。童曰。佛言。若人生百歲。不會諸佛。機未。
0623c23: 若生一日而得決了之。父母聞子語。即捨出家。祖與
0623c24: 授具。名伽耶舍多。他時聞風吹殿鈴鳴。祖問曰。鈴鳴
0624a01: 耶。風鳴耶。多曰。非風非鈴。我心鳴耳。祖曰。善哉即付
0624a02: 法眼。偈曰。心地本無生。因地從緣起。緣種不相妨。華
0624a03: 果亦復爾。是為十七祖。贊曰。
0624a04: 不樂王宮天開一路直抵窮源不知其故
0624a05: 紫雲之下聖者所依果得童子會諸佛機
0624a06: 十八祖伽耶舍多尊者傳
0624a07: 十八祖伽耶舍多尊者。摩提國人也姓鬱頭藍。父天
0624a08: 。母方聖。夢大神持鑑。因而有娠。凡七日而誕。肌
0624a09: 體瑩如琉璃。未洗沐。自然香潔。幼好間靜。語非常
0624a10: 童。持鑑出遊。遇難提尊者得度。後領徒至大月氏國。
0624a11: 見一婆羅門舍有異氣。祖將入彼舍。舍主鳩摩羅多
0624a12: 問曰。是何徒眾。祖曰。是佛弟子。彼聞佛號。心神悚然。
0624a13: 即時閉戶。祖良久扣其門。多羅曰。此舍無人。祖曰。答
0624a14: 無者誰。多羅聞語。知是異人。遽開關延接。祖曰。昔世
0624a15: 尊記曰。吾滅後一千年。有大士出現于月氏國。紹隆
0624a16: 玄化。今汝值吾應斯嘉運。于是鳩摩羅多。發宿命智。
0624a17: 投誠出家。祖為剃度。授具付法。偈曰。有種有心地。因
0624a18: 緣能發萌。于緣不相礙。當生生不生。是為十八祖。贊
0624a19: 曰。
0624a20: 七日而生不墮諸陰其體香潔本來清淨
0624a21: 扣門一語答無者誰猛然喚醒當下知歸
0624a22: 十九祖鳩摩羅多尊者傳
0624a23: 十九祖鳩摩羅多尊者。大月氏國婆羅門之子也。昔
0624a24: 為自在天人。見菩薩瓔珞。忽起愛心。墮生忉利。聞帝
0624b01: 釋說般若。故升于梵天。以利根故。善說法要。諸天尊
0624b02: 為導師。以繼祖時至。遂降生月氏。得舍多心印。後至
0624b03: 中天竺國。有大士名奢夜多。問曰。我家父母。素信三
0624b04: 寶而常縈疾瘵。營事多不如意。鄰人為旃陀羅。以殺
0624b05: 為業。身常勇。作事和合。彼何幸而我何辜。祖曰。何
0624b06: 足疑乎。且善惡報應。有三時焉。凡夫但見仁夭暴壽。
0624b07: 逆吉義凶。便謂亡因果罪福。殊不知影響相隨。毫
0624b08: 靡忒。縱經百千萬劫。亦不磨滅。奢夜多聞是語已巳。
0624b09: 頓失所疑。祖曰。汝雖已巳信三業。未明業從惑生。惑依
0624b10: 識有。識依不覺。不覺依心。心本清淨。無生滅。無造作。
0624b11: 無報應。無勝負。寂寂然。靈靈然。汝若入此法門。可與
0624b12: 諸佛同矣。一切善惡。有為無為。皆如夢幻。奢夜多承
0624b13: 言領旨。即發宿慧。懇求出家。祖為剃度授具。乃付法
0624b14: 眼。偈曰。性上本無生。為對求人。說于法既無得。何懷
0624b15: 決不決。是為十九祖。贊曰。
0624b16: 既生天上不應起愛一念未忘便不自在
0624b17: 以般若力得升梵世故來傳燈是其家事
0624b18: 二十祖奢夜多尊者傳
0624b19: 二十祖奢夜多尊者。北天竺國人也。智慧淵沖。化導
0624b20: 無量。後至羅閱城。敷揚頓教。彼有學眾。唯尚辯論。為
0624b21: 之首者。名婆脩盤頭。此云行。常一食不臥。六時禮
0624b22: 佛。清淨無欲。為眾所歸。祖將度之。先問彼眾曰。此
0624b23: 行頭陀。能脩梵行。可得佛道乎。眾曰。我師精進。何故
0624b24: 不可。祖曰。汝師與道遠矣。設苦行塵劫。皆妄之本。
0624c01: 眾曰。尊者蘊何德行。而譏我師。祖曰。我不求道。亦不
0624c02: 顛倒。我不禮佛。亦不輕慢。我不長坐。亦不懈怠。我不
0624c03: 一食。亦不雜食。我不知足。亦不貪欲。心無所希名之
0624c04: 曰道。行聞已巳。發無漏智。歡喜讚歎。祖曰。吾適對眾。
0624c05: 抑挫仁者。得無惱乎。行曰。我憶七劫生安樂國。師
0624c06: 與智者月淨。記我非久當。證斯陀含果。自是以來。聞
0624c07: 諸惡言。如風如響。況今獲飲無上甘露。而返生熱惱
0624c08: 耶。惟願大慈。以玅道垂誨。祖曰。汝久植眾德當繼吾
0624c09: 宗。乃付大法眼。偈曰。言下合無生。同于法界性。若能
0624c10: 如是解。通達事理竟。是為二十祖。贊曰。
0624c11: 無生本具不用求真遇緣而發如華逢春
0624c12: 求之太急去道轉遠當下知歸就路而返
0624c13: 二十一祖婆脩盤頭尊者傳
0624c14: 二十一祖婆脩盤頭尊者。羅閱城人也。姓毗舍佉。父
0624c15: 光。母嚴一。家富無子。父母禱于佛塔而求嗣焉。一
0624c16: 夕母夢。吞明暗二珠。覺而有孕。經七日有一羅漢。名
0624c17: 賢仲。至其家。光獻珠設禮。賢仲端坐受之。嚴一出
0624c18: 拜。賢仲避席。光。罔測其由。不能忍。問曰。我是丈夫。
0624c19: 致禮不顧。我妻何德。尊者避之。賢仲曰。我受禮納珠。
0624c20: 貴福汝耳。汝婦懷聖子。生當為世燈慧日。故吾避之。
0624c21: 非重女人也。乃曰。汝婦當生二子。一名婆脩盤頭。則
0624c22: 吾所尊者。二名芻尼。昔如來雪山脩道。芻尼巢于頂
0624c23: 上。佛成道乃記曰。汝至第二五百年。生羅閱城毗舍
0624c24: 佉家。與聖同胞。今無爽矣。後果產二子。婆脩盤頭。生
0625a01: 年十五。禮光度羅漢出家。脩頭陀行。後受奢夜多法
0625a02: 眼。行化至那提國。彼國王名常自在。尊者見曰。佛記
0625a03: 第二五百年。有二大神力大士。出家繼聖。即王之次
0625a04: 子摩拏羅。是其一也。吾雖德薄。敢當其一。王曰。誠如
0625a05: 尊者所言。當捨此子作沙門。王即以次子摩拏羅捨
0625a06: 之。尊者即與披剃授具。付大法眼。偈曰。泡影同無礙。
0625a07: 如何不了悟。達法在其中。非今亦非古。是為二十一
0625a08: 祖。贊曰。
0625a09: 明暗同體聖凡一路來處幽微莫知其故
0625a10: 熟處難忘更求伴侶忽爾相逢肯心自許
0625a11: 芻尼此名。野鵲子賢仲。南藏中作眾。
0625a12: 二十二祖摩拏羅尊者傳
0625a13: 二十二祖摩拏羅尊者。那提國常自在王之次子也。
0625a14: 年三十。遇婆脩尊者。出家傳法。至西印度。彼國王名
0625a15: 得度。見禮尊者。聞法感悟。即傳位太子。投祖出家。七
0625a16: 日而證四果。祖慰之曰。汝居此國。善自度人。今異域
0625a17: 有大法器。吾當往化。于是祖焚香。遙語月氏國勒
0625a18: 那比丘曰。汝在彼國。教導眾。道果將證。宜自知之。
0625a19: 時勒那。為彼國王。說脩多羅。忽異香成穗。王曰。
0625a20: 是何祥也。曰此是西印度傳佛心印。祖師摩拏羅將
0625a21: 至。先降信香耳。曰此師神力何如。曰此師遠承佛記。
0625a22: 當于此土。廣宣玄化。時王與勒那。俱遙作禮。祖知已。
0625a23: 即往月氏國。王與勒那。迎請供養。勒那問曰。我止
0625a24: 林間。已巳經九白。不知何緣而感眾。祖曰。汝前劫中。
0625b01: 為比丘。當赴龍宮齋。汝諸弟子。咸欲隨往。汝觀五
0625b02: 百眾中。無有一人堪任供者。汝權聽往。自是以來。汝
0625b03: 捨生趣生。常轉化諸國。彼諸弟子。以薄福德故。生于
0625b04: 羽族。今感惠故。為眾相隨。勒那曰。以何方便。令彼
0625b05: 解脫。祖曰。我有無上法寶。付汝。當聽受化未來際。而
0625b06: 說偈曰。心隨萬境轉。轉處實能幽。隨流認得性。無喜
0625b07: 亦無憂。眾聞偈飛鳴而去。是為二十二祖。贊曰。
0625b08: 從受記來不為別事同類相從緣合必遇
0625b09: 嗟彼眾飛鳴既久一言之下頓知本有
0625b10: 印度一年為一白。
0625b11: 二十三祖勒那尊者傳勒那梵語。華言也
0625b12: 二十三祖勒那尊者。月氏國人也。姓婆羅門。父千
0625b13: 聖。母金光。以無嗣。禱于七佛金幢。乃夢須彌山頂一
0625b14: 神童持金環云。我來也。覺而有孕。生年七歲。遊行聚
0625b15: 落。民間淫祠。乃入廟叱之曰。汝妄興禍福。幻惑于
0625b16: 人。歲費牲牢。傷害斯甚。言訖。廟貌忽然隳壞。由是鄉
0625b17: 黨謂之聖子。年二十二出家。三十遇摩拏羅尊者。付
0625b18: 法眼藏。行化至中印度。演無上道。度有緣眾。以上足。
0625b19: 龍子早夭。有兄獅子。博通強記。事婆羅門。厥師既逝。
0625b20: 弟復云亡。乃歸依尊者。問曰。我欲求道。當何用心。祖
0625b21: 曰。汝欲求道。無所用心。曰既無用心。誰作佛事。祖曰。
0625b22: 汝若有用。即非功德。汝若無作。即是佛事。經云。我所
0625b23: 作功德。而無我所故。師子聞是語已巳。即入佛慧。時祖
0625b24: 即指東北。問曰。是何氣象。師子曰。我見氣如白虹。貫
0625c01: 于天地。復有黑氣五道。橫其中。祖曰。其兆云何。曰
0625c02: 莫可知也。祖曰。吾滅後五十年。北天竺國。當有難起。
0625c03: 嬰在汝身。吾將滅矣。今以法眼。付囑于汝。善自護持。
0625c04: 聽吾偈言。認得心性時。可說不思議。了了不可得。得
0625c05: 時不說知。是為二十三祖。贊曰。
0625c06: 從須彌頂持金環來嗟彼眾其情可哀
0625c07: 得獅子兒作大號吼有氣貫天試驗其後
0625c08: 二十四祖師子尊者傳
0625c09: 二十四祖師子比丘者。中印度人也。姓婆羅門。得法
0625c10: 遊方。至罽賓國。方求法嗣。遇一長者引其子。問祖曰。
0625c11: 此子名斯多。當生便拳左手。今既長矣。終未能舒。願
0625c12: 尊者示其宿因。祖之。即以手接曰。可還我珠。童子
0625c13: 遽開手奉珠。眾皆驚異。祖曰。我前報為僧。有童子名
0625c14: 婆舍。吾赴西海齋。受珠付之。今還吾珠。理固然
0625c15: 矣。長者遂捨其子。祖即與授具。以前緣故。名婆舍斯
0625c16: 多。祖即謂之曰。吾師密有懸記。罹難非久。如來正法
0625c17: 眼藏。今轉付汝。汝應保護。普潤來際。偈曰。正說知見
0625c18: 時。知見俱是心。當心即知見。知見即于今。祖說偈已巳。
0625c19: 以僧伽黎。密付斯多。俾之他國。隨機演化。斯多受教。
0625c20: 直抵南天。祖謂。難不可苟免。遂留罽賓。本國有外道
0625c21: 二人。以幻術謀亂。詐為僧形。潛入王宮。將移禍焉。亂
0625c22: 作。王果怒曰。吾素歸心三寶。何為搆害。即命毀僧伽
0625c23: 藍。祛袪除釋眾。王自仗。至尊者所。問曰。師得蘊空否。
0625c24: 祖曰已巳得。王曰。可施我頭。祖曰。身非我有。何于頭。
0626a01: 王即斬之。白乳涌高數尺。王臂亦墮。七日而終。贊曰。
0626a02: 相見索珠開手便有以先所付別來不久
0626a03: 知有夙欠特來奉酬將頭臨刃白乳橫流
0626a04: 二十五祖婆舍斯多尊者傳
0626a05: 二十五祖婆舍斯多尊者。罽賓國人也。姓婆羅門。父
0626a06: 寂行。母常安樂。初母夢得神。因有孕。既誕。拳左手。
0626a07: 遇師子尊者。顯發宿因。密授心印。即適南天。時彼國
0626a08: 王名天德。迎請供養。王有二子。一名德勝。凶暴而色
0626a09: 力充盛。一名不如密多。柔和而長嬰疾苦。祖乃為陳
0626a10: 因果。王頓釋所疑。後德勝即位。復信外道。致難于祖。
0626a11: 不如密多以進諫。被囚。王遽問祖曰。予國素絕妖訛。
0626a12: 師所傳者。當是何宗。祖曰。王國昔來。實無邪法。我所
0626a13: 得者。即是佛宗。王曰。佛滅已巳千二百年。師從誰得耶。
0626a14: 祖曰。飲光大士親受佛印。展轉至二十四世師子尊
0626a15: 者。我從彼得。王曰。予聞。師子比丘不能免于刑戮。何
0626a16: 能傳法後人。祖曰。我師難起時。密授我信衣法偈。以
0626a17: 顯師承。王曰。其衣何在。祖即于囊中。出衣示王。王命
0626a18: 焚之。五色相鮮。薪盡如故。王即追悔致禮。師子真嗣
0626a19: 既明。乃赦密多。密多遂求出家。祖為剃度授具。羯磨
0626a20: 之際。大地震動。祖曰。吾已巳衰朽。今以大法眼藏付汝。
0626a21: 當護念之。聽吾偈曰。聖人說知見。當境無是非。我今
0626a22: 悟真性。無道亦無理。是為二十五祖。贊曰。
0626a23: 秉般若握如意珠雖云暫到此行不
0626a24: 偶遇惡人恰得好伴因邪打正兩得其便
0626b01: 二十六祖不如密多尊者傳
0626b02: 二十六祖不如密多尊者。南印度天德王之次子也。
0626b03: 既受婆舍尊者法印。至東印度。彼王名堅固。奉外道
0626b04: 師長爪梵志。及尊者將至。梵志預知祖入。恐王易志。
0626b05: 即鳩諸弟子。欲以術挫之。尊者至直詣王所。王曰。
0626b06: 師來何為。祖曰。將度眾生。王曰。以何法度。祖曰。隨類
0626b07: 度之。梵志聞言。不勝其怒。即以幻法。化大山于祖頂
0626b08: 上。祖指之。忽壓彼眾。梵志等怖懼投祖。祖愍其愚惑。
0626b09: 再指之。化山隨滅。乃為王演說法要。俾趣真乘。因謂
0626b10: 王曰。此國當有聖人。而繼于我。是時有婆羅門子。年
0626b11: 二十許。幼失父母。不知名氏。或自言瓔珞。故人謂之
0626b12: 瓔珞童子。遊行閭里。丐求度日。後王與尊者同輦而
0626b13: 出。見瓔珞童子稽首于前。祖曰。汝憶往事否。童曰。我
0626b14: 念遠劫中。與師同居。師演摩訶般若。我轉甚深脩多
0626b15: 羅。今日之事。契夙因。祖謂王曰。此童非他。即大勢
0626b16: 至菩薩是也。此童之後出二人。一化南印度。一人緣
0626b17: 在震旦。遂以昔因故。名般若多羅。乃付大法眼藏。偈
0626b18: 曰。真性心地藏。無頭亦無尾。應緣而化物。方便呼為
0626b19: 智。是為二十六祖。贊曰。
0626b20: 從剎利種續傳燈真嗣不明幾乎失陷
0626b21: 從鬧市中忽聞故人函相合乃得其真
0626b22: 二十七祖般若多羅尊者傳
0626b23: 二十七祖般若多羅尊者。東印度人也。既得法已巳。行
0626b24: 化至南印度。彼王名香至。崇奉佛乘。尊重供養。度越
0626c01: 倫等。又施無價寶珠。時王有三子。曰月淨多羅。曰功
0626c02: 德多羅。曰達磨多羅。其季開士也。祖欲試其所得。乃
0626c03: 以所施珠。問三王子曰。此珠圓明。有能及否。孟仲二
0626c04: 子皆曰。此珠七寶中尊。固無踰也。非尊者道力。孰能
0626c05: 受之。季子曰。此是世寶。未足為上。于諸寶中。法寶為
0626c06: 上。此是世光。未足為上。于諸光中。智光為上。此是世
0626c07: 明。未足為上。于諸明中。心明為上。此珠光明。不能自
0626c08: 照。要假智光。乃能辨此。祖歎其辯慧。知是法嗣。以時
0626c09: 未至。且默而溷之。及香至王厭世。眾皆號絕。唯達磨
0626c10: 多羅。于柩前入定。七日而出。乃求出家。祖方與剃度。
0626c11: 授具戒。告曰。昔如來以正法眼藏。付大迦葉。如是展
0626c12: 轉乃至于我。我今囑汝。聽吾偈言。心地生諸種。因事
0626c13: 復生理。果滿菩提圓。華開世界起。是為二十七祖。贊
0626c14: 曰。
0626c15: 莫謂無因相逢便見來處自然不假方便
0626c16: 今因其珠乃得其人開池得月買石饒雲
0626c17: 
0626c18: 八十八祖傳贊卷之一
