0632c14: 
0632c15: 八十八祖傳贊卷之三
0632c16: 
0632c17: 匡廬憨山釋　德清　述
0632c18: 秀水寓公　高承埏　補
0632c19: 嘉興上士　錢應金　較
0632c20: 青原思禪師傳
0632c21: 吉州青原山行思禪師。本州安城劉氏子。幼出家。每
0632c22: 居論道。師惟默然。後聞曹溪。往參。問曰。當何所務。
0632c23: 即不落階級。祖曰。汝曾作甚麼來。師曰。聖諦亦不為。
0632c24: 祖曰。落何階級。師曰。聖諦尚不為。何階級之有。祖深
0633a01: 器之。居眾首焉。一日祖謂師曰。從上衣法雙行。師資
0633a02: 遞授。衣以表信。法乃印心。吾今得人。何患不信。吾受
0633a03: 衣以來。遭此多難。況乎後代爭競必多。衣即留鎮山
0633a04: 門。汝當分化一方。毋令斷絕。師既得法。歸住青原。六
0633a05: 祖將示滅。有沙彌希遷。問曰。和尚百年後。希遷未審
0633a06: 當依附何人。祖曰。尋思去。及祖順世。遷每于靜處端
0633a07: 坐。寂若忘生。第一座問曰。汝師已巳逝。空坐奚為。遷曰。
0633a08: 我稟遺命。故尋思耳。座曰。汝有師兄思和尚。今在吉
0633a09: 州。汝緣在彼。師言甚直。汝自迷耳。遷即禮辭祖龕。直
0633a10: 詣青原參禮。師曰。子何方來。遷曰曹溪。師曰。將得甚
0633a11: 麼來。曰未到曹溪。亦不失。師曰。若恁麼用。到曹溪作
0633a12: 甚麼。遷曰。若不到曹溪。爭知不失。詰勘多端。機辯自
0633a13: 在。遂印為法嗣。是為曹溪下一世。贊曰。
0633a14: 天然尊貴不落階級一語投機如蜂得蜜
0633a15: 曹溪一枝分派衍從此兒孫雷驅電捲
0633a16: 南嶽讓禪師傳
0633a17: 南嶽懷讓禪師者。金州人也。姓杜氏。生時白氣應于
0633a18: 玄象。太史占奏。為國之法器。帝金州太守。親慰其
0633a19: 家。年十歲有異僧見之。告其父母曰。此兒出家。必獲
0633a20: 上乘。年十五辭親。依荊州玉泉寺弘景律師。出家授
0633a21: 具。後謁嵩山安和尚。指詣曹溪。參六祖。祖問。甚麼處
0633a22: 來。曰嵩山來。祖曰。甚麼物恁麼來。師無語。遂經八載。
0633a23: 忽然有省。乃白祖曰。某甲有個會處。祖曰。作麼生。師
0633a24: 曰。說似一物。即不中。祖曰。還假修證否。師曰。修證則
0633b01: 不無。染污即不得。祖曰。祇這不染污的。諸佛之所護
0633b02: 念。汝善護持。西天般若多羅。讖汝足下出一馬駒。踏
0633b03: 殺天下人。在汝心。師執侍一十五年。後往衡岳。有
0633b04: 沙門道一。在山常習坐禪。師知是法器。乃取一磚于
0633b05: 庵前石上磨。一曰。磨作甚麼師曰作鏡。一曰。磚豈得
0633b06: 成鏡耶。師曰。磨磚不得成鏡。坐禪豈得做佛。一曰。如
0633b07: 何即是。師曰。如牛駕車。車若不行打車。即是打牛。即
0633b08: 是一大了悟。遂付其法。偈曰。心地含諸種。遇澤悉皆
0633b09: 萌。三昧花無相。何壞復何成。是為曹溪下一世。贊曰。
0633b10: 氣天心沒量攬曹溪水興波作浪
0633b11: 睡著馬駒一磚打起蹴踏橫行觸者皆死
0633b12: 永嘉真覺禪師傳
0633b13: 永嘉無相大師者。諱玄覺。永嘉人。姓戴氏。丱歲出家。
0633b14: 探三藏。精天台止觀圓妙法門。于四威儀中。常冥
0633b15: 禪觀。後因左溪朗禪師激勵。與東陽禪師。同詣曹
0633b16: 溪。初到振錫瓶。遶祖三匝。祖曰。夫沙門者。具三千
0633b17: 威儀八萬細行。大德自何方而來。生大我慢。師曰。生
0633b18: 死事大。無常迅速。祖曰。何不體取無生。了無速乎。曰
0633b19: 體即無生。了本無速。祖曰。如是如是。于時大眾。無不
0633b20: 愕然。師方具威儀參禮。須臾告辭。祖曰。返太速乎。師
0633b21: 曰。本自非動。豈有速耶。祖曰。誰知非動。曰仁者自生
0633b22: 分別。祖曰。汝甚得無生意。師曰。無生豈有意耶。祖曰。
0633b23: 無意誰當分別。師曰。分別亦非意。祖歎曰。善哉善哉。
0633b24: 少留一宿。時謂一宿覺矣。公乃留師。翼日下山。迴
0633c01: 溫江。學者輻輳。號真覺。諡謚無相大師。著禪宗修悟圓
0633c02: 旨。名永嘉證道歌。是為曹溪下一世。贊曰。
0633c03: 金錫孤標生龍活虎不是老盧幾遭輕侮
0633c04: 言前薦得一宿便行縱然超越猶是兒孫
0633c05: 一行禪師傳
0633c06: 一行禪師。鉅鹿人。姓張氏。丱歲不。博洽記誦。讀書
0633c07: 不再覽。初從嵩山普寂禪師。乃悟世幻。遂禮出家。剃
0633c08: 染受具。傳密教于金剛無畏。結集毗盧遮那經疏。
0633c09: 登壇灌頂。受瑜珈五部法。又尋究于陰陽讖緯之書。
0633c10: 訪算法于天台國清寺異僧。盡得其蘊。自此聲名藉
0633c11: 甚。開元三年。詔入見。諮出世道。及安國撫民之法。對
0633c12: 稱旨。號稱天師。以國為問。答曰。鑾輿有萬里之行。社
0633c13: 稷終吉。以金盒進曰。至萬里即開視。乃當歸少許耳。
0633c14: 後祿山作亂。上幸成都。至萬里橋。悟當歸之讖。灑然
0633c15: 忘憂。終吉者。至昭宗而絕。昭宗曾封吉王也。開元九
0633c16: 年。朝廷以曆不驗。詔師改撰新曆。師推大衍曆書五
0633c17: 十二卷。入唐書律曆志。先是有邢和璞者。道術人也。
0633c18: 謂尹愔曰。一行和尚。真聖人也。漢洛下閎造曆時云。
0633c19: 八百年差一日。當有聖人定之。大衍曆出。閎言驗矣。
0633c20: 開元十一年。師製水渾天儀成。古未之有也。師嗣北
0633c21: 宗普寂。又以學灌頂故。為密宗五祖。贊曰。
0633c22: 顯密之宗讖緯之故大衍一成陰陽合度
0633c23: 世出世法靡不該練五地之行于師乃見
0633c24: 江西馬祖一禪師傳
0634a01: 江西道一禪師。漢州什邡縣人。姓馬氏。本邑羅漢寺
0634a02: 出家。容貌奇異。牛行虎視。引舌過鼻。足有輪文。幼依
0634a03: 資州唐和尚授具。開元中。習禪定于衡山。遇讓和尚。
0634a04: 密授心印。後開法于江西。四方學者雲集。師一日謂
0634a05: 眾曰。汝等諸人。各信自心是佛。此心即是佛心。達磨
0634a06: 大師。從南天竺國來。至中華。傳上乘一心之法。令汝
0634a07: 等開悟。又以楞伽經文。印眾生心地。恐汝顛倒不自
0634a08: 信。此一心之法。各各有之。故楞伽經。以佛語心為宗。
0634a09: 無門為法門。夫求法者。應無所求。心外無別佛。佛外
0634a10: 無別心。不取善。不取惡。淨穢兩邊。俱不依怙。達罪性
0634a11: 空。念念不可得。無自性故。故三界惟心。森羅萬象。一
0634a12: 法之所印。凡所見色。皆是見心。心不自心。因色故有。
0634a13: 汝但隨時言說。即事即理。都無所礙。菩提玅果。亦復
0634a14: 如是。于心所生。即名為色。知色空故。生即不生。若了
0634a15: 此意。乃可隨時著衣喫飯。長養聖胎。任運過時。更有
0634a16: 何事。汝受吾教。聽吾偈言。心地隨時說。菩提亦秖秪寧。
0634a17: 事理俱無礙。當生即不生。是為南嶽下一世。座下開
0634a18: 悟弟子。一百三十餘人。出世者七十六人。禪道東來。
0634a19: 自此為最盛。贊曰。
0634a20: 馬駒如龍牛行虎視百三十人一踏地
0634a21: 法流西江百川東倒一滴瀰漫潤茲枯槁
0634a22: 石頭遷禪師傳
0634a23: 石頭希遷禪師。端州高要陳氏子。母初懷。不喜茹
0634a24: 葷。師生在孩提。不煩保母。既冠。然諾自許。鄉峒獠民。
0634b01: 畏鬼神。多淫祀。殺牛釃酒。習以為常。師輒往毀叢祠。
0634b02: 奪牛而歸。歲盈數十。鄉老不能禁。後直造曹溪得度。
0634b03: 屬祖圓寂。稟遺命謁青原。乃攝衣從之。一日原問曰。
0634b04: 有人道嶺南有消息。師曰。有人不道嶺南有消息。原
0634b05: 曰。若恁麼大藏小藏。從何而來。師曰。盡從這裡去。原
0634b06: 然之。師久參。既得心印。即往衡山。南寺之東。有石如
0634b07: 臺。乃結菴其上。時號石頭和尚。師看肇論。至會萬物
0634b08: 而為己已者其惟聖人乎。師乃拊几曰。聖人無己已。靡所
0634b09: 不己巳。法身無相。誰云自他。圓鑑靈照于其間。萬物體
0634b10: 玄而自現。境智非一。孰云去來。至哉斯語也。遂掩卷。
0634b11: 不覺寢。夢自身與六祖。乘一龜游泳深池之內。覺而
0634b12: 詳之。靈龕者智也。池者性海也。吾與祖師。同乘靈智。
0634b13: 遊性海矣。遂著參同契。發明禪宗之旨。是為青原下
0634b14: 一世。贊曰。
0634b15: 獦獠佛性元自有因一尋師去即得其真
0634b16: 踞坐石頭其路甚滑縱能行者也喫一蹋
0634b17: 清澄觀國師傳
0634b18: 清國師。諱澄觀。山陰人。姓夏侯氏。出家于應天寺。
0634b19: 十四得度。學律于棲霞。受菩薩戒于常照。傳涅槃起
0634b20: 信論法界觀還源記于瓦棺。造東京受雜華于大詵。
0634b21: 從荊溪習止觀法華維摩等疏。謁牛頭忠徑山欽。咨
0634b22: 決南宗心印。謁慧雲明了北宗玄理。此土儒墨老莊
0634b23: 諸子。竺乾諸部異計。四韋五明。顯密儀範。莫不旁通
0634b24: 博綜。巡禮五臺瞻瑞相。居大華嚴寺。專行方等懺法。
0634c01: 講華嚴大經。造新疏鈔。後居京師。德宗召講內殿。謂
0634c02: 以玅法。清朕心。賜號清法師。為教授和尚。譯華
0634c03: 嚴新經。帝親御譯。元和五年。憲宗問華嚴法界宗
0634c04: 旨。豁然有悟。有司鑄金印。賜號大統清國師。師
0634c05: 身長九尺四寸。垂手過膝。目夜發光。晝仍不瞬。日記
0634c06: 萬言。七行俱下。才供二筆。盡形一食。宿不離衣。為七
0634c07: 帝門師。去賢首百餘年。遙稟其旨。所著疏記。四百餘
0634c08: 卷。講華嚴經五十遍。壽一百二歲。是為華嚴四祖。贊
0634c09: 曰。
0634c10: 秉大智印範圍法界入總持門具四無礙
0634c11: 九尺長軀百年住世七帝門師事不思議
0634c12: 天皇悟禪師傳
0634c13: 天皇道悟禪師。婺州東陽張氏子。神儀挺異。幼而生
0634c14: 知。年十四。懇求出家。父母不聽。遂損減飲膳。日纔一
0634c15: 食。形體羸悴。父母不得已巳而許之。依明州大德。披剃
0634c16: 受具。精進梵行。推為勇猛。或風雨昏夜。晏坐丘塚。身
0634c17: 心安靜。離諸怖畏。首謁徑山國一受心法。服勤五載。
0634c18: 後參馬祖。重印前解。依止二夏。乃謁石頭。問曰。離
0634c19: 定慧。以何法示人。頭曰。我這裡無奴婢離箇甚麼。曰
0634c20: 如何明得。頭曰。汝還撮得空麼。曰恁麼則不從今
0634c21: 日去也。頭曰。未審汝早晚向那邊來。曰道悟不是那
0634c22: 邊人。頭曰。我早知汝來處也。曰師何以贓誣于人。頭
0634c23: 曰。汝身現在。曰雖然如是。畢竟如何。示于後人。頭曰。
0634c24: 誰是後人。師從此頓悟。罄前二哲匠所傳。後住郡之
0635a01: 左天皇寺。石頭法道大行。是為青原下二世。贊曰。
0635a02: 那邊不住從何處來一見石頭八字打開
0635a03: 以此示人只貴知有顛倒拈來如弄丸手
0635a04: 大珠海禪師傳
0635a05: 越州大珠慧海禪師。建州朱氏子。依越州大雲寺智
0635a06: 和尚受業。初參馬祖。祖問。從何處來。曰越州大雲寺
0635a07: 來。祖曰。來此擬須何事。曰來求佛法。祖曰。我這裡一
0635a08: 物也無。求甚麼佛法。自家寶藏。不顧拋家散走作麼。
0635a09: 曰阿那箇是慧海寶藏。祖曰。即今問我者。是汝寶藏。
0635a10: 一切具足。更無欠小。使用自在。何假外求。師于言下。
0635a11: 自識本心。不由知覺。踊躍禮謝。執侍六載。後以受業
0635a12: 師老。遽歸奉養。乃晦跡藏用。外示癡訥。撰頓悟入道
0635a13: 要門一卷。是為南嶽下二世。贊曰。
0635a14: 自持寶藏更向他求一言指出應用自由
0635a15: 越有大珠圓明光透隨方照耀不落窠臼
0635a16: 黃檗運禪師傳
0635a17: 洪州黃檗希運禪師。閩人也。幼于本州黃檗山出家。
0635a18: 額間隆起如珠。音辭朗潤。志意澹。後遊京師。因人
0635a19: 啟發。乃往參百丈。丈問。巍巍堂堂從何來。師曰。巍巍
0635a20: 堂堂。從嶺南來。丈曰。巍巍堂堂。當為何事。師曰。巍巍
0635a21: 堂堂。不為別事。便禮拜。問曰。從上宗乘。如何指示。丈
0635a22: 良久。師曰。不可教後人斷絕去也。丈曰。將謂汝是箇
0635a23: 人。乃起入方丈。師隨後入。曰某甲特來。丈曰。若爾則
0635a24: 他後不得孤負吾。丈一日問師。甚麼處去來。師曰。大
0635b01: 雄山下。採菌子來。丈曰。還見大蟲麼。師便作虎聲。丈
0635b02: 拈斧作斫勢。師即打一摑。丈吟吟而笑。便歸上堂曰。
0635b03: 大雄山下。有一大蟲。汝等諸人。也須好看百丈老漢。
0635b04: 今日親遭一口。裴相國鎮宛陵。一日請師至郡。以所
0635b05: 解一篇示之。師接置于座。略不披閱。良久曰會麼。裴
0635b06: 曰未測。師曰。若恁麼會得。猶較些子。若也形于紙墨。
0635b07: 何有吾宗。裴乃贈以詩。有擬欲事師為弟子之句。自
0635b08: 後請益。為說黃檗心要。自爾黃檗門風。盛于江表矣。
0635b09: 是為南嶽下三世。贊曰。
0635b10: 大雄山下有一大蟲哮吼一聲聞者耳聾
0635b11: 疾雷之機掣電之眼西來門風從此太險
0635b12: 溈山祐禪師傳
0635b13: 潭州溈山靈祐禪師。福州長谿趙氏子。年十五出家。
0635b14: 依本郡建善寺法常律師。剃髮于杭州龍興寺。究大
0635b15: 小乘教。二十三。遊江西。參百丈。一見許之入室。遂居
0635b16: 參學之首。侍立次。丈問誰師曰某甲。丈曰。汝撥爐中。
0635b17: 有火否。師撥之云。無火。丈躬起。深撥得少火。舉以示
0635b18: 之曰。汝道無這箇。。師由是發悟。禮謝。陳其所解。丈
0635b19: 曰。此乃暫時岐路耳。經云。欲識佛性義。當觀時節因
0635b20: 緣。時節既至。如迷忽悟。如忘忽憶。方省己巳物。不從他
0635b21: 得。故祖師云。悟了同未悟。無心亦無法。祇是無妄。
0635b22: 凡聖等心。本來心法。元是備足。汝今既爾。善自護持。
0635b23: 師一日上堂云。老僧百年後。向山下檀越家。作一頭
0635b24: 水牯牛。右下書五字曰。溈山僧某甲。當恁麼時。喚
0635c01: 作溈山僧。又是水牯牛。喚作水牯牛。又是溈山僧。畢
0635c02: 竟喚作甚麼即得。仰山出。禮拜而退。從此稱為溈仰
0635c03: 宗。機緣甚多。是為南嶽下三世。贊曰。
0635c04: 百丈壁立來者望崖惟師直入撥火心開
0635c05: 作水牯牛異類中行仰山勘破父子家聲
0635c06: 圭密禪師傳
0635c07: 圭禪師。諱宗密。果州人。姓何氏。世業儒。憲宗元和
0635c08: 二年。將赴貢舉。偶值遂州道圓禪師法席。味其道法。
0635c09: 遂求披剃授具。一日隨眾僧。齋于府吏任灌家。居末
0635c10: 座。以次授經。得圓覺十二章。誦未終軸感悟。歸告于
0635c11: 圓。圓曰。此經諸佛授汝耳。汝當大弘圓頓之教。汝行
0635c12: 矣。無滯一隅。遂辭去。謁荊南忠禪師洛陽照禪師。皆
0635c13: 蒙印可。抵襄漢。因病僧付華嚴疏。即上都清觀大
0635c14: 師之所撰也。之欣然曰。吾禪遇南宗。教逢圓覺。一
0635c15: 言之下。心地開通。今復得此大法。吾其幸哉。遂講之。
0635c16: 以未見清。乃以書遙敘門人之禮。清印曰。毗盧
0635c17: 性海。與吾同遊者。舍汝其誰歟。轉輪真子。可以喻也。
0635c18: 文宗詔入內。賜紫衣。帝累問法要。朝士歸慕。惟裴相
0635c19: 休。深入堂奧。受教為外護。師以禪教學者互相非毀。
0635c20: 乃著禪源詮。及圓覺華嚴金剛起信唯識法界觀行
0635c21: 願品諸經論疏鈔。及道場修證儀。凡九十餘卷。是為
0635c22: 華嚴五祖。贊曰。
0635c23: 萬里封侯投筆而取吾師一投直出生死
0635c24: 性海同遊真子之印入法界門是稱亞聖
0636a01: 臨濟義玄禪師傳
0636a02: 鎮州臨濟義玄禪師。曹州邢氏子。幼負出塵之志。及
0636a03: 落髮授具。初參黃檗。問如何是佛法的的大意。問聲
0636a04: 未絕。檗便打。如此三度問。三度痛打。師不契。遂辭去。
0636a05: 檗曰。不須他去。秖秪往高安灘頭。參大愚。必為汝說。師
0636a06: 到大愚處。愚曰。甚處來。師曰。黃檗來。愚曰。黃檗有何
0636a07: 言句。師曰。某甲三度問佛法的的大意。三度被打。不
0636a08: 知某甲有過無過。愚曰。黃檗恁麼老婆心切。為汝得
0636a09: 徹。因更來這裡問。有過無過。師于言下大悟。乃曰。元
0636a10: 來黃檗佛法無多子。愚搊住曰。這尿鬼子。適來道
0636a11: 有過無過。如今道。黃檗佛法無多子。你見箇甚麼
0636a12: 道理。速道速道。師于大愚下。築三拳。愚拓開曰。汝
0636a13: 師黃檗。非干我事。師辭回黃檗。檗見便曰。這漢來來
0636a14: 去去。有甚了期。師曰。只為婆心太切。檗曰。甚處去來。
0636a15: 師曰。昨蒙指示。往參大愚。去來。檗曰。大愚有何言句。
0636a16: 師舉前話。檗曰。大愚老漢饒舌。待來痛與一頓。師曰。
0636a17: 說甚待來。即今便打。隨後便掌。檗曰。這風顛漢。來這
0636a18: 裡。捋虎鬚。師便喝。檗喚侍者。引這風顛漢。參堂去。從
0636a19: 此禪宗機鋒迅捷。自師始。為臨濟宗南嶽下四世。贊
0636a20: 曰。
0636a21: 黃檗師子爪牙纔露大愚之機如鷹拿兔
0636a22: 下三拳腮邊一掌適犯其鋒非為粗莽
0636a23: 洞山价禪師傳
0636a24: 瑞州洞山良价悟本禪師。會稽俞氏子。幼歲出家。從
0636b01: 師念心經。至無眼耳鼻舌身意處。忽以手捫面。問師
0636b02: 曰。某甲有眼耳鼻舌等。何故經言無。其師駭然。異之
0636b03: 曰。吾非汝師。即指往五洩山。禮默禪師披剃。年二十
0636b04: 遊方。初參溈山。舉忠師無情說法話請益。溈為開示。
0636b05: 不契。乃指往參雲巖。師遂辭。徑造雲巖。舉前話。問無
0636b06: 情說法。該何教典。巖云。豈不見彌陀經云。水鳥樹林
0636b07: 悉皆念佛念法。師于此有省。乃述偈曰。也太奇也太
0636b08: 奇。無情說法不思議。若將耳聽終難會。眼處聞時方
0636b09: 得知。師參久。一日辭巖問曰。百年後忽有問。還描得
0636b10: 師真否。如何抵對。巖良久云。秖秪這是。師沈吟。巖曰。价
0636b11: 闍黎承當箇事。大須審細。師猶涉疑。後因過水影。
0636b12: 大悟前旨。有偈曰。切忌從他覓。迢迢與我。我今獨
0636b13: 自往。處處得逢渠。渠今正是我。我今不是渠。應須恁
0636b14: 麼會。方始契如如。厥後盛化于豫章高安之洞山。權
0636b15: 開五位。善接三根。大闡一音。廣弘萬品。橫抽寶。剪
0636b16: 諸見之稠林。玅弘通。截萬端之穿鑿。又得曹山深
0636b17: 明的旨。妙唱嘉猷。道合君臣。偏正回互。于是天下共
0636b18: 推為曹洞宗。是為青原下四世。贊曰。
0636b19: 本來面目一摸便見無情說法似乎還欠
0636b20: 既見雲巖掀翻窠臼過水影方始通透
0636b21: 曹山寂禪師傳
0636b22: 撫州曹山本寂禪師。莆田黃氏子。少業儒。年十九。出
0636b23: 家登戒。尋謁洞山。山問。闍黎名甚麼。師云本寂。山云。
0636b24: 那箇。師云。不名本寂。山深器之。自此入室。盤桓數
0636c01: 載。山密授洞上宗旨。遂辭去。往曹溪禮祖塔。回宜黃。
0636c02: 眾請開法。師志慕六祖。遂以所住之山名曹。法席大
0636c03: 興。學者雲萃。洞上之宗。至師為盛。師因僧問五位君
0636c04: 臣旨訣。師曰。正位即空界。本來無物。偏位即色界。有
0636c05: 萬象形。正中偏者。背理就事。偏中正者。捨事入理。兼
0636c06: 帶者。理事混融。冥應眾緣。不墮諸有。非染非淨。非正
0636c07: 非偏。故曰玄大道。無著真宗。從上先德。推此一位。
0636c08: 最玅最玄。當詳審辨明。君為正位。臣為偏位。臣向君
0636c09: 是偏中正。君視臣是正中偏。君臣道合。是兼帶語。師
0636c10: 又曰。以君臣偏正言者。不欲犯中。故臣稱君。不敢斥
0636c11: 言。是也。此吾法宗要。乃作偈曰。學者先須識自宗。莫
0636c12: 將真際雜頑空。妙明體盡知傷觸。力在逢緣不借中。
0636c13: 出語直教燒不著。潛行須與古人同。無身有事超岐
0636c14: 路。無事無身落始終。故應機之際。語忌十成機。貴回
0636c15: 互。此曹洞宗旨也。為青原下五世。贊曰。
0636c16: 越格之資不存名跡超方之眼一見便識
0636c17: 五位玄宗旨綿密是故至今猶黑似漆
0636c18: 鳥窠道林禪師傳
0636c19: 杭州鳥窠道林禪師。本郡富陽人也。姓潘氏。母朱氏。
0636c20: 夢日光入口。因而有娠。及誕異香滿室。遂名香光。九
0636c21: 歲出家。二十一于荊州果願寺授具。後詣長安西明
0636c22: 寺復理法師。學華嚴經起信論。理示以真妄頌。俾修
0636c23: 禪那。師問曰。初云何觀。云何用心。理久而無言。師三
0636c24: 禮而退。後南歸。參徑山國一禪師。發明心地。因見秦
0637a01: 望山有長松。枝葉繁茂。盤屈如。遂棲止其上。故時
0637a02: 人謂之鳥窠禪師。白居易侍郎。出守茲郡。因入山謁
0637a03: 師。問曰。禪師住處甚危險。師曰。太守危險尤甚。白曰。
0637a04: 弟子位鎮江山。何險之有。師曰。薪火相交。識性不停。
0637a05: 得非險乎。又問。如何是佛法大意。師曰。諸惡莫作。眾
0637a06: 善奉行。白曰。三歲孩兒。也解恁麼道。師曰。三歲孩兒
0637a07: 雖道得。八十翁翁行不得。白作禮而退。是為四祖下
0637a08: 旁出第八世。贊曰。
0637a09: 乘日光來依自性住故纔出頭天然玅悟
0637a10: 巢居長松人道是險但看他人不自簡點
0637a11: 雪存禪師傳
0637a12: 福州雪義存禪師。泉州曾氏子。家世奉佛。師生惡
0637a13: 茹葷。于襁褓中。聞鐘梵之聲。或見旛花設像。為之動
0637a14: 容。年十二。從其父遊莆田玉寺。見慶玄律師。遽拜
0637a15: 曰。我師也。遂留侍焉。落髮授具。久歷禪會。參德山。問
0637a16: 從上宗乘學人。還有分也無。山打一棒曰。道甚麼。曰
0637a17: 不會。至明日請益。山曰。我宗無語句。實無一法與人。
0637a18: 師因此有省。巖頭聞之曰。德山老人。一條脊梁。骨硬
0637a19: 似鐵。不折。然雖如此。于唱教門中。猶較些子。師與
0637a20: 巖頭同參。深得切磋之力。師與頭同辭德山。山問。甚
0637a21: 麼處去。頭曰。暫辭和尚下山去。山曰。子他後作麼生。
0637a22: 頭曰不忘。山曰。子憑何有此說。頭曰。豈不聞智過于
0637a23: 師。方可傳授。智與師齊。減師半德。山曰。如是如是。當
0637a24: 善護持。師同禮拜而退。後回閩中。開法于雪。常教
0637b01: 學人危坐如枯木杌。時號為枯木堂。後出雲門法眼
0637b02: 二宗。青原下五世。贊曰。
0637b03: 熟處難忘蔬習氣鐘梵經聲聞之心醉
0637b04: 師棒如龍友嘴如鐵故此出身自然超越
0637b05: 附錄雲門偃禪師贊嗣法雪峰
0637b06: 纔見睦州閉門推出挨身一拶頓折一足
0637b07: 從此轉身天地雪未見早已巳心契
0637b08: 法眼益禪師贊嗣法羅漢桂琛。琛嗣玄沙師備。備嗣雪峰
0637b09: 一切現成了無顧佇萬象之中堂堂獨露
0637b10: 一味平懷目前即是纔落思惟便落第二
0637b11: 
0637b12: 八十八祖傳贊卷之三
