0185a15: 
0185a16: 
0185a17: 
0185a18: 宗統編年卷之十七
0185a19: 
0185a20: 臨濟第三世祖
0185a21: 諱慧顒。河北人。嗣興化。住汝州南院。一名寶應。
0185a22: 昭宗名傑在位一十六年。
0185a23: 昭宗己酉龍紀元年。
0185a24: 臨濟第三世汝州南院祖嗣宗統四十二年。
0185b01: 祖上堂曰。赤肉團上。壁立千仞。僧出問。赤肉團上。
0185b02: 壁立千仞。豈不是和尚道。祖曰。是。僧便掀倒禪。
0185b03: 祖曰。這瞎驢亂做。僧擬議。祖便打出。
0185b04: 八月二十二日。茶毗興化祖全身得舍利一千餘粒
0185b05: 諡廣濟塔曰通寂。
0185b06: 庚戌大順元年　時天下分裂。霸據一方者。凡十三
0185b07: 處西秦。吳。吳越。燕。楚。前蜀。荊。閩。南漢。後蜀。南唐。殷。東漢。
0185b08: 嗣溈山法同建宗旨溈仰宗第一世智通祖示寂書法
0185b09: 同曹山。
0185b10: 祖自仰山開法。遷觀音。接機利物。為禪宗標準。將
0185b11: 遷化前數年。有偈曰。年滿七十七。老去是今日。日
0185b12: 輪正當午。兩手攀膝屈。至大順庚戌。時在韶州東
0185b13: 平山。將入滅。有數僧侍立。祖示偈曰。一二二三子。
0185b14: 平目還仰視。兩口無一舌。此是吾宗旨。言訖。以兩
0185b15: 手抱膝而逝。年七十七諡智通。塔號妙光。
0185b16: 存考按仰山距溈山祖人滅時。凡三十八年。一傳為西塔光穆。霍山景通。龍泉文喜。新羅順支。
0185b17: 南塔光湧等。共六人。南塔湧再傳為清化全付。芭蕉慧清等共五人。西塔穆再傳。為資福如寶一人。芭蕉
0185b18: 清三傳。為興陽清讓。幽谷法滿等共四人。資福寶傳真邃德韶等。亦四人。而此後傳燈。無考。又自西塔而
0185b19: 後。諸師皆年代不載唯文喜禪師。載開成二年。趙郡具戒。咸通三年。至洪州觀音院見仰山。言下頓了。心
0185b20: 契仰山。令典常住。光啟三年。錢王請住龍泉廨署。大順元年。錢王表薦賜紫衣。乾甯四年。又奏師號曰無
0185b21: 著。光化二年示寂。餘俱寥寥語句。僅以存其大端。今並闕焉。以俟後來詳考。雲門法眼。亦同此例也。
0185b22: 辛亥二年。壬子景福元年。癸丑二年。
0185b23: 甲寅乾甯元年。
0185b24: 乙卯二年。
0185c01: 禪師臨濟支下灌溪志閑寂。
0185c02: 閑館陶史氏子。初參臨濟祖。後參末山然。住灌溪
0185c03: 嗣臨濟。五月一日問侍者曰。坐死者誰。曰僧伽。問
0185c04: 立死者誰。曰僧會。閑乃行七步垂手而逝。
0185c05: 禪師溈山支下徑山洪諲寂。
0185c06: 諲嗣溈山。住徑山。九月日院前檉樹忽萎。內飯
0185c07: 如金色。諲令鳴鏡集眾。陞座曰。牟尼掩足。迦葉藏
0185c08: 。彼彼不落見聞。一句莫教人說。汝須急切。各自
0185c09: 知時。法界雖長。世人景促。佛法非遠。大道不迷。孝
0185c10: 順住持。如吾在日。久立珍重。遂入滅。
0185c11: 禪師洞山支下九通玄寂。
0185c12: 玄嗣洞山。由末山遷九。二月十七日誡眾曰。無
0185c13: 度光陰。無消信施。既已出家。惟道是履。名大
0185c14: 丈夫。言訖。遂寂然在定。至三月二十日乃化。
0185c15: 丙辰三年。
0185c16: 延沼生於餘杭劉氏。
0185c17: 丁巳四年。
0185c18: 戊午光化元年。
0185c19: 禪師華嶽玄偉纂聖胄集成。
0185c20: 偉編次貞元已巳來宗師機緣行世。曰聖胄集。
0185c21: 禪師南泉下尊宿趙州觀音院真際大師從諗寂。
0185c22: 諗住趙州觀音院。燕趙二王同至院見諗。諗端坐
0185c23: 不起。燕王問曰。人王尊耶。法王尊耶。諗曰。若在人
0185c24: 王。人王中尊。若在法王。法王中尊。二王歡然敬服。
0186a01: 乃同供養。諗志效古人。住持四十餘年。道滿天下。
0186a02: 所有言句。諸方傳播。尊為古佛。壽一百二十歲。
0186a03: 祥符蔭曰。南泉趙州。皆稱尊宿。如歲寒松。挺秀
0186a04: 丹山碧嶂間。時花芳草。對之異矣。住持四十餘年。
0186a05: 未以一事告檀越。繩一角折。以繩繫殘薪支
0186a06: 之。噫。高風碩德。所以冠卓古今也。
0186a07: 禪師夾山下澧州洛浦或作樂普元安寂。
0186a08: 安夾山會嗣。初為臨濟侍者。濟稱之為門下一隻
0186a09: 聖箭。後辭臨濟住夾山住菴。夾山修書招之。乃服
0186a10: 膺。語具本傳。住洛浦上堂曰。末後一句。始到牢關。
0186a11: 鎖斷要津。不通凡聖。尋常向諸人道。任從天下樂
0186a12: 欣欣。我獨不肯。欲知上流之士。不將佛祖言教貼
0186a13: 在額頭上。如龜負圖。自取喪身之兆。鳳縈金網。趣
0186a14: 霄漢以何期。直須旨外明宗。莫向言中取則。是以
0186a15: 石人機似汝。也解唱巴歌。汝若似石人。雪曲也應
0186a16: 和。指南一路。智者知疏。八月誡主事曰。出家之法。
0186a17: 長物不留。播種之時。切宜減省。締搆之務。悉從廢
0186a18: 停。流光迅速。大道玄深。苟或因循。曷由體悟。冬示
0186a19: 微疾。不倦請參。十二月二日午時。與僧問答罷。便
0186a20: 告寂。
0186a21: 禪師溈山支下鄧州香嚴智閑寂。
0186a22: 閑青州人。參諸方。在百丈時。性識聰敏。參禪不
0186a23: 得。洎丈遷化。遂參溈山。山問。我聞汝在百丈先師
0186a24: 處。問一答十。問十答百。此是汝聰明靈利。意解識
0186b01: 想。生死根本。父母未生時。試道一句看。閑被一問。
0186b02: 直得茫然。歸寮將平日看過底文字。從頭要尋一
0186b03: 句酬對。竟不能得。乃自歎曰。畫餅不可充饑。屢乞
0186b04: 溈山說破。山曰。我若說似汝。汝已巳後罵我去。我說
0186b05: 底是我底。終不干汝事。閑遂將平昔所看文字燒
0186b06: 曰。此生不學佛法也。且作個長行粥飯僧。免役
0186b07: 心神。乃泣辭溈山。直過南陽。忠國師遺跡。遂憩
0186b08: 止焉。一日芟除草木。偶拋瓦礫。擊竹作聲。忽然省
0186b09: 悟。遽歸沐浴焚香。遙禮溈山。讚曰。和尚大慈。恩踰
0186b10: 父母。當時若為我說破。何有今日之事。乃有頌曰。
0186b11: 一擊忘所知。更不假修持。動容揚古路。不墮悄然
0186b12: 機。處處無蹤跡。聲色外威儀。諸方達道者。咸言上
0186b13: 上機。溈山聞得。謂仰山曰。此子徹也。仰曰。此是心
0186b14: 機意識。著述得成。待某甲親自勘過。仰後見閑曰。
0186b15: 和尚讚歎師弟發明大事。你試說看。閑舉前頌。仰
0186b16: 曰。此是夙習記持而成。若有正悟。別更說看。閑又
0186b17: 成頌曰。去年貧。未是貧。今年貧。始是貧。去年貧。猶
0186b18: 有卓錐之地。今年貧。錐也無。仰曰。如來禪。許師弟
0186b19: 會。祖師禪。未夢見在。閑復有頌曰。我有一機。瞬目
0186b20: 視伊。若人不會。別喚沙彌。仰乃報溈山。曰且喜閑
0186b21: 師弟會祖師禪也。閑初開堂。溈山令僧送書。并拄
0186b22: 杖至。閑接得便哭蒼天蒼天。僧曰。和尚為甚麼如
0186b23: 此。閑曰。祇為春行秋令。閑有偈曰。子啐母。子覺
0186b24: 母。子母俱亡。應緣不錯。同道唱和。妙云獨。
0186c01: 祥符蔭曰。聰明障道。為其難透脫也。香嚴得力於
0186c02: 師友。糞掃堆頭一擊而了。所以啐俱亡。應緣不
0186c03: 錯。後之學者。應無俟騰口說矣。
0186c04: 己未二年。
0186c05: 庚申三年。
0186c06: 禪師仰山支下杭州龍泉無著文喜寂。
0186c07: 喜仰山嗣。嘉禾禦兒朱氏子。七歲出家。開成二年
0186c08: 登戒。咸通三年禮仰山於豫章觀音院。言下了契。
0186c09: 充典座。有異蹟。七年旋浙右。止千頃山。十年居龍
0186c10: 泉古城院。乾符六年。避地至湖州餘不亭。刺剌史杜
0186c11: 孺休請居仁王院。光啟二年。錢武肅王疏請住龍
0186c12: 泉。大順元年賜紫。乾甯四年賜師號。曰無著。十月
0186c13: 二十七日夜中時。告眾曰。三界心盡。即是涅槃。言
0186c14: 訖。跏趺而寂。春秋八十。夏六十。塔於靈隱西塢。天
0186c15: 祐二年叛兵發塔。肉身不壞。髮爪俱長。吳越王重
0186c16: 加封瘞。
0186c17: 祥符蔭曰。無著神異炳著。是再來果位中人。仰山
0186c18: 東土小釋迦。故一時參承之士。如南塔光湧者。山
0186c19: 每對人稱之曰。此子是肉身佛。栴檀林中無穢草。
0186c20: 師子窟中無異獸。法化之隆。隱顯莫測。此所以為
0186c21: 護持正眼者歟。
0186c22: 辛酉天復元年。
0186c23: 嗣洞山法同建宗旨曹洞宗第一世撫州曹山祖示
0186c24: 寂　書法曹山為洞山子。同建宗旨。為曹洞第一世。故書法如此。
0187a01: 祖住仰山。南平鍾王雅重。致禮敦請。祖但書隱山
0187a02: 山居頌一首付使者。曰摧殘枯木倚寒林。幾度逢
0187a03: 春不變心。樵客遇之猶不顧。郢人那得苦追尋。六
0187a04: 月日。問知事。今日是幾何日月。曰六月十五日。曰
0187a05: 曹山平生行。到處只管九十日。為一夏。明日辰
0187a06: 時。吾行去。及時焚香宴坐而化。
0187a07: 或問祥符曰。洞山寂後。曹山住世尚三十二年。雲
0187a08: 居既稱曹洞二世。何不嗣統於曹山寂後。曹山既
0187a09: 遜統矣。而書其寂於雲居三十二年。此三十二年。
0187a10: 曹山毋乃贅旒乎。祥符曰。佛祖付正法眼。以毋令
0187a11: 斷絕為囑。洞宗傳持於今者。皆雲居之後。雲居嗣
0187a12: 法洞山。曹山同建宗旨者也。以宗旨言。曹山合洞
0187a13: 山而成一世。洞山寂而曹山不單書者。曹山統於
0187a14: 洞山。所以從洞山。尊洞山也。不然。洞山寂而曹山
0187a15: 單書。是二宗統矣。洞山寂而書雲居嗣統者。尊曹
0187a16: 山為一世也。今之傳持洞宗者。皆雲居之後。而並
0187a17: 尊曹山合洞山為一世。稱曹洞者。大同之道。無彼
0187a18: 此也。曹山既遜位。而書其寂於雲居三十二年者。
0187a19: 如唐之玄宗。傳位於天寶十五載。而崩於肅宗之
0187a20: 寶應元年。宋高宗禪位於紹興二十三年。而崩於
0187a21: 孝宗十三年。何贅旒之有。雲居嗣統為第二
0187a22: 世。自當並尊曹山為第一世。亦如宋太宗以弟而
0187a23: 承兄太祖正統。則兄弟而祖宗焉。統序昭然。百世
0187a24: 不易。仰山之寂亦然。溈仰雲門法眼三宗。止於首
0187b01: 建。濟洞編年。歷世相次者。二枝嫩桂久昌昌。祖讖
0187b02: 光垂。至今未艾也。
0187b03: 師禪了悟補住曹山。
0187b04: 壬戌二年。
0187b05: 曹洞宗第二世洪州雲居弘覺祖示寂作天福者誤。
0187b06: 祖住持三十餘年。道天下。眾至千五百人。南昌
0187b07: 鍾王師尊之。願以為世世師。天復元年秋。示微疾。
0187b08: 十二月八日。為大眾最後開方便門。敘出世始末。
0187b09: 是年正月三日問侍者。今日是幾。對云初三。祖曰
0187b10: 三十年後。但云祇這是。乃端然告寂。
0187b11: 祥符蔭曰。江河之行萬里。未聞源清而流濁。法
0187b12: 相承。宗眼相照。如空鏡交融。不合而合。觀雲巖洞
0187b13: 山雲居三世。可暸然矣。
0187b14: 曹洞宗第三世祖
0187b15: 諱　丕生緣傳燈失載。
0187b16: 癸亥三年。
0187b17: 曹洞宗第三世洪州鳳棲山同安祖嗣宗統約十三年。
0187b18: 僧問如何是和尚家風。祖曰。金雞抱子歸霄漢。玉
0187b19: 兔懷胎入紫微。曰忽遇客來。將何祗待。祖曰。金果
0187b20: 朝來猿摘去。玉花晚後鳳銜歸。新到參。祖問甚處
0187b21: 來。曰湖南。祖曰。還知同安這裏風雲體道。花檻璇
0187b22: 璣麼。曰知。祖曰。非公境界。僧便喝。祖曰。短販樵人。
0187b23: 徒誇書劍。僧擬進語。祖曰。劍甲未施。賊身已露。
0187b24: 存考按雲居傳同安丕。丕傳鳳棲志。志傳梁山觀。觀傳太陽玄。丕與志。傳燈諸錄皆不載其生
0187c01: 緣示寂之年月。考太陽玄。以宋咸平三年庚子觀歿。辭塔出山。至太陽謁堅禪師。堅欣然讓法席。使主之。
0187c02: 是梁山寂于咸平三年之際也。從唐天復三年癸亥。至宋咸平庚子。為九十餘年。而同安鳳棲梁山三世。
0187c03: 三世之間。各准三十年為一世。以定宗統。細故雖則脫略。微茫無徵。而大旨粲然不失。存之以俟後來考
0187c04: 定云。
0187c05: 禪師道簡繼席雲居。
0187c06: 簡范陽人。童子剃落。受滿分戒。遊叢席。後謁雲
0187c07: 居。與語連三日。大奇之。誡令刻苦事眾。於是簡躬
0187c08: 操井臼同樵爨。掌寺務。不妨商略古今。眾莫有
0187c09: 知者。以臘高。為堂中第一座。先是高安洞山有神
0187c10: 靈甚。雲居祖住三時。神受服役。既來雲居。神亦
0187c11: 隨至。舍於枯樹之下而樹茂。號安樂樹神。雲居將
0187c12: 順寂。主事僧白曰。和尚即不諱。誰可繼者。曰堂中
0187c13: 簡主事意不在簡。謂當揀擇堪說法者。僉曰。第二
0187c14: 座可。然姑請簡。意簡必辭。簡既夙受記。即攝眾
0187c15: 演法。主事大沮。簡察知之。一夕遯去。其夕安樂樹
0187c16: 神號泣。詰旦眾追至麥莊。悔過迎歸。聞空中連聲
0187c17: 唱曰。和尚來也。僧問。如何是和尚家風。曰隨處得
0187c18: 自在。問維摩豈不是金粟如來。曰是。曰為甚麼
0187c19: 在釋迦會下聽法。曰他不爭人我。問路逢猛虎時
0187c20: 如何。曰千人萬人不逢。為甚麼闍黎偏逢。問孤
0187c21: 獨宿時如何。曰閑七間僧堂不宿。阿誰教汝孤
0187c22: 獨宿。問古人云。若保任此事。直須向高高山頂
0187c23: 立。深深海底行。意旨如何。曰高深海。絕孤危。
0187c24: 似汝閨閣中軟煖麼。簡契悟精深。履踐明驗對機
0188a01: 應物。度越格量。天下宗師之。壽八十餘。無疾而化。
0188a02: 甲子天祐元年八月朱全忠弒帝於椒殿。立太子祝為昭宣帝。雖立而不改元。仍稱
0188a03: 天祐○此後唐末并五代註紀。
0188a04: 乙丑二年。
0188a05: 禪師長沙下四明雪竇常通寂。
0188a06: 通嗣長沙岑。住雪竇。鬱然盛化。七月集眾。焚香付
0188a07: 囑訖。合掌而逝。
0188a08: 丙寅三年。
0188a09: 禪師幼璋住瑞龍。
0188a10: 璋受白水仁心印。住靜天台。值浙東饑疫。璋於溫
0188a11: 台明三郡。收瘞遺骨數千。時謂悲增大士。錢王建
0188a12: 瑞龍寺。請璋住持。
0188a13: 禪師慧稜住招慶。
0188a14: 稜往來雪玄沙二十年。坐破七箇蒲團。不明此
0188a15: 事。一日捲簾。忽大悟曰。也大差。也大差。捲起簾來
0188a16: 見天下。有人問我是何宗。拈起拂子劈口打。舉
0188a17: 謂沙曰。此子徹也。曰未可。此是意識著述。更須勘
0188a18: 過始得。至晚。謂稜曰。備頭陀未肯汝在。稜乃頌
0188a19: 曰。萬象之中獨露身。惟人自肯乃方親。昔時謬向
0188a20: 途中覓。今日看來火裏。峰乃曰。不可更是意識
0188a21: 著述。泉州刺剌史王延彬。請稜住招慶。開堂日。彬朝
0188a22: 服趨侍。曰請師說法。曰還聞麼。彬設拜。稜曰。雖然
0188a23: 如此。恐有人不肯。僧問。如何是正法眼。稜曰。有願
0188a24: 不撒沙。
0188b01: 祥符蔭曰。靈雲勤見桃花悟道。玄沙曰。諦當甚諦
0188b02: 當。敢保老兄未徹在。香嚴閑擊竹了悟。仰山曰。更
0188b03: 須勘過始得。稜公坐破七箇蒲團。捲簾徹見天下。
0188b04: 而玄沙猶恐其屬意識邊事。古人師友之間。不肯
0188b05: 輕易放過如此。真玉火三日而見性。詎不信夫。
0188b06: 禪師文邃住欽山。
0188b07: 邃嗣洞山祖。住澧州欽山。一日巨良來參。問一鏃
0188b08: 破三關時。如何曰放出關中主看。曰恁麼則知過
0188b09: 必改。曰更待何時。曰好隻箭。放不著。所在。便出。邃
0188b10: 曰。且來。闍黎。良回首。邃下禪擒住曰。一鏃破三
0188b11: 關即且置。試為欽山發箭看。良擬議。邃打七棒曰。
0188b12: 且聽這亂統漢。疑三十年。
0188b13: 丁卯四年　四月以後。梁開平元年。是歲唐亡。梁晉岐淮南。西川凡五國。吳越。湖南。荊南。福
0188b14: 建。嶺南。凡五鎮○是歲晉岐淮南。仍稱唐天祐。西川稱天復。餘皆稟梁正朔。
0188b15: 禪師德謙住明招山。
0188b16: 謙受羅山印記。不滯一隅。激揚玄旨。諸老宿皆畏
0188b17: 其敏捷。後學鮮敢當其鋒者。道聲遐播。眾請居婺
0188b18: 州明招山。
0188b19: 禪師道怤住鏡清。
0188b20: 怤嗣雪。住鏡清。學者奔。
0188b21: 禪師行修幽棲四明。
0188b22: 修泉南陳氏子。母夢吞日。驚寤而生。長耳垂肩。異
0188b23: 香滿室。七歲不言。或問曰。汝非乎。忽應聲曰。不
0188b24: 遇作家。徒撞破樓耳。人益奇之。比長讀書。過目
0188c01: 成誦。旁及內典。閱三藏。忽幡然欲遊方外。躡屣
0188c02: 名山。至金陵瓦棺寺祝髮受具。參雪得受心印。
0188c03: 遊天台國清。日憩巖畔。猛虎巨蛇往來左右。馴擾
0188c04: 不去。至四明。獨棲松下。天花紛雨。又趺坐黃尾巖。
0188c05: 結茅為。百鳥銜花。所坐盤石。當膝處成坳。
0188c06: 戊辰晉岐淮南稱唐天祐五年。梁開平二年。蜀王建武成元年。是歲西川稱蜀。
0188c07: 禪師德山下福州雪真覺大師義存寂。
0188c08: 存住雪。道滿天下。僖宗欽風。錫真覺大師之號。
0188c09: 併紫袈裟。閩主大加隆禮。問法投誠。將寂之前。自
0188c10: 製塔銘。并序。三月示疾。閩主遣醫進藥。存曰。吾非
0188c11: 疾也。竟不服藥。遺偈付囑。五月二日。朝遊藍田。暮
0188c12: 歸澡身。中夜入滅。壽八十七。臘五十九。
0188c13: 禪師雪下福州玄沙宗一師備寂。
0188c14: 備嗣雪峰。住梅溪。後居玄沙。一時海眾。皆望風欽
0188c15: 服。學徒千人。應機接物。垂三十年。十一月二十七
0188c16: 日。示疾而化。壽七十五。臘四十四。賜號宗一。
0188c17: 文偃禪師參諸方至靈樹為第一座尋嗣其席。
0188c18: 偃受法印於雪後。出嶺謁諸方。激揚辨論。到
0188c19: 九江尚書陳操問。儒書中即不問。三乘十二分教
0188c20: 自有麼主。作麼生是衲僧行事。曰尚書曾問幾
0188c21: 人來。曰即今問上座。曰即今且置。作麼生是教意。
0188c22: 曰黃卷赤軸。曰這個是語言文字。作麼生是教意。
0188c23: 曰口欲談而詞喪。心欲緣而慮亡。曰口欲談而詞
0188c24: 喪。為對有言。心欲緣而慮亡。為對妄想。作麼生是
0189a01: 教意。操無語。偃曰。見說尚書看法華經。是否。曰是。
0189a02: 曰經中道一切治生產業。皆與實相不相違背。且
0189a03: 道非非想天。有幾人退位。操又無語。偃尚。書誓且
0189a04: 莫草草。三經五論。師僧拋。特入叢林十年二十
0189a05: 年。尚不奈何。尚書又爭得會。操禮拜曰。某甲罪過。
0189a06: 最後到曹溪禮祖塔。作長興元年者誤靈樹知聖敏。請為
0189a07: 第一座。先是敏不請首座。有勸請者。但曰。我首座
0189a08: 已巳出家。久之又請。曰我首座已巳行悟道。久之又
0189a09: 請。曰我首座已廣嶺矣。忽一日令擊鐘接首座。眾
0189a10: 皆出迓。偃果至。敏迎笑曰。奉遲甚久。何來暮。即命
0189a11: 之。偃亦不辭而就職。俄廣主劉王將興兵。就敏決
0189a12: 可否。敏前知。手封奩子語侍者曰。王來。出以似之。
0189a13: 乃就坐而逝。王至。聞敏已巳化。大驚。問和尚何時得
0189a14: 疾。曰師不曾有疾。適封一奩子。令候王至。王開奩
0189a15: 得一帖子云。人天眼目。堂中首座。乃刺剌史何希
0189a16: 範。具疏禮請偃。繼其法席。
0189a17: 禪師慧球嗣席安國。
0189a18: 球莆田人。玄沙室中。參訊居首。因問如何是第一
0189a19: 月。沙曰。用汝箇月作麼。球從此悟入。沙將示滅。閩
0189a20: 帥王公遣子至。問疾。仍請密示。繼踵說法者誰。沙
0189a21: 曰。球子得。王默記遺旨。乃問鼓山臥龍。法席孰當
0189a22: 其任。山舉城下宿德。具道眼者十有二人。皆堪出
0189a23: 世。亦默之。至開堂日。官僚與僧侶。俱會法筵。王忽
0189a24: 問眾曰。誰是球上座。於是眾人指出。王便請球住
0189b01: 安國禪院。上堂。我此間粥飯因緣。為兄弟舉唱。終
0189b02: 是不常。欲得省要。是山河大地。與汝發明。其道
0189b03: 既常。亦能究竟。若從文殊門入者。一切無為。土木
0189b04: 瓦石。助汝發機。若從觀音門入者。一切音響。蝦蟆
0189b05: 蚯蚓。助汝發機。若從普賢門入者。不動步而到。以
0189b06: 此三門。方便示汝。如將一隻折箸。攪大海水。令彼
0189b07: 魚龍。知水為命。會麼。若無智眼而審諦之。任彼百
0189b08: 般巧妙。不為究竟。
0189b09: 師禪師自青林遷住洞山。
0189b10: 參洞山。山問近離甚處。曰武林。曰武林法道何
0189b11: 似此間。曰胡地冬抽筍。曰別甑炊香飯。供養於此
0189b12: 人。拂袖便出。山曰。此子向後走殺天下人在。一
0189b13: 日栽松次。有從乞偈。作偈曰。亭亭三尺餘。
0189b14: 鬱鬱覆青草。不知何代人。得見此松老。山見偈曰。
0189b15: 此第三代洞山主人也。住青林。復遷洞山。凡新到。
0189b16: 先令搬柴三轉。然後參堂。
0189b17: 首建雲門宗第等一世祖
0189b18: 諱文偃。雪嗣。嘉興張氏子。幼依空王寺志澄
0189b19: 律師出家。初參睦州尊宿。發明大旨。後造雪。
0189b20: 深造閫奧。參諸方幾二十年。後抵韶州靈樹
0189b21: 敏禪師法席。居第一座。尋補住。後遷雲門。
0189b22: 己巳晉岐淮南稱唐天祐六年梁開平三年。
0189b23: 大鑑下第七世雲門宗第一世祖首建雲門宗。
0189b24: 發明書大鑑下第七世。表來源也。書首建。表立宗也。
0189c01: 祥符蔭曰。向見雲門機用。以為英靈駿發。傑出之
0189c02: 土也。今編年歷。詳檢生平。知其蚤脫於睦州。旋
0189c03: 蜜證於雪。忘餐待問。立雪求知。出嶺參諸方
0189c04: 名宿。如山臥龍歸宗天童湖乾等。無一不
0189c05: 激揚勘辨。維時天下分崩。雲迷霧塞。師乃不避險
0189c06: 難。孤遨翔。今讀其遺表。困風霜於十七年間。涉
0189c07: 南北於數千里外。始見心猿罷跳。意馬休馳之語。
0189c08: 為之神悚淚落。是知師乃百鍊精金。鑄成神鋒。四
0189c09: 照。其光芒燄彩。有不望影心服者乎。宋蘇澥序師
0189c10: 之錄。有曰。擒縱舒卷。縱橫變化。放開江海。魚龍得
0189c11: 遊泳之方。把斷乾坤。鬼神無行走之路。草木亦當
0189c12: 稽首。土石為之放光。本分鉗鎚。金聲玉振。崢嶸世
0189c13: 界。瓦解消。列派分宗。將錯就錯。其知言哉。
0189c14: 禪師居遁出世龍牙。
0189c15: 遁契旨洞山。服勤八載。是年出世龍牙法濟。示眾。
0189c16: 夫參玄人。須透過佛祖始得。新豐和尚道。佛祖言
0189c17: 教如生冤家。始有參學分。若透不得。即被佛祖謾
0189c18: 去。僧問。佛祖還有謾人之心也無。曰汝道江湖還
0189c19: 有礙人之心也無。江湖雖無礙人之心。為時人過
0189c20: 不得。江湖成礙人去。不得道江湖不礙人。佛祖
0189c21: 雖無謾人之心。為時人透不得。佛祖成謾人去。
0189c22: 不得道佛祖不謾人。若透得佛祖過。此人過佛
0189c23: 祖。若也如是。始體得佛祖意。方與向上人同。如未
0189c24: 透得。但學佛學祖。則萬劫無有出期。曰如何得不
0190a01: 被祖佛謾去。曰道者直須自悟始得。
0190a02: 招慶慧稜移居長慶。
0190a03: 稜住招慶。受閩主王審知請住福州長慶。上堂。撞
0190a04: 著道伴交肩過。一生參學事畢。上堂。我若純舉唱
0190a05: 宗乘。須閉法堂門。所以道盡法無民。僧問。不怕
0190a06: 無民。請師盡法。稜曰。還委落處麼。
0190a07: 庚午晉岐吳稱唐天祐七梁開平四年。
0190a08: 沙門南嶽惟勁續寶林傳。
0190a09: 勁集光化以來。出世宗師機緣。為續寶林傳。
0190a10: 辛未晉岐吳稱唐天祐八梁乾化元蜀永平元年。
0190a11: 祖住雲門光泰作甲午年者誤。
0190a12: 上堂曰。函乾坤。目機銖兩。不涉世緣。作麼生承
0190a13: 當。眾無對。自代曰。一鏃破三關。
0190a14: 安隱忍曰。雪峰禪師有函乾坤句。截斷眾流句。
0190a15: 隨波逐浪句。雲門生平。用此接人。如風馳電轉。自
0190a16: 非透明大法。死盡全心者。難為湊泊。自家立地
0190a17: 處。不漏絲髮。故應機垂手。不期然而然。
0190a18: 祖示法病。
0190a19: 上堂曰。光不透脫。有兩般病。一切處不明。面前有
0190a20: 物是一。又透得一切法空。隱隱地似有個物相似。
0190a21: 亦是光不透脫。又法身亦有兩般病。得到法身。為
0190a22: 法執不忘。己已見猶存。坐在法身邊是一。直饒透得
0190a23: 法身去。放過即不可。仔細點簡將來。有甚麼氣息。
0190a24: 亦是病。
0190b01: 大慧杲曰。不用作禪會。不用作道會。不用作向上
0190b02: 商量。此是雲門老漢據實而論。我恁麼道。有沒量
0190b03: 罪過。汝若簡點得出。許你具擇法眼。若簡點不出。
0190b04: 且向雲門葛藤裏參。又曰。而今學實法者。以透過
0190b05: 法身為極致。而雲門反以為病。不知透過法身了。
0190b06: 合作麼生。到這裏如人飲水。冷暖自知。不著問別
0190b07: 人。問別人則禍事也。
0190b08: 安隱忍曰。透過法身。雲門猶以為病。正悟之難。如
0190b09: 此也。後代有透一切空。遂斥言句為實法。以隱隱
0190b10: 地一物為本分事。不知皆墮此老呵忌之中。此其
0190b11: 有實悟者。依稀彷彿輩。不足論也。
0190b12: 祖示綱宗。
0190b13: 偈曰。康氏圓形滯不明。魔深喪擊寒。鳳羽展
0190b14: 時超碧漢。晉鋒八博擬何憑。其一是機是對對機迷。
0190b15: 闢機塵遠遠塵樓。夕日日中誰有掛。因底底事隔
0190b16: 塵迷。其二喪時光。藤林荒。徒人意。滯。其三咄咄咄。
0190b17: 力□希。禪子訝。中眉垂。其四上不見天。下不見地。塞
0190b18: 咽喉。何處出氣。笑我者多。哂我者少其五。
0190b19: 寶雲潛曰。闢之一字。雲門之總持也。闢則不對。對
0190b20: 則不闢。闢奇而對偶也。乾闢而坤闔者也。闢者。從
0190b21: 無而闢者也。故不知從無而出者。不能知雲門之
0190b22: 旨者也。闢者。從一而闢者也。故不知從一而出者。
0190b23: 故不知雲門之旨者也。闢則新。不闢則故。天下之
0190b24: 言雲門者。皆故雲門。而非新雲門也。故雪竇為雲
0190c01: 門之中興也。闢則生。不闢則死。故天下之言雲門
0190c02: 三句者。皆死雲門。而非活雲門也。夕日日中誰有
0190c03: 掛。知以掛為法者之非雲門也。闢者。奪其掛之飛
0190c04: 將也。晉鋒八博擬何憑。知以憑為法者之非雲門
0190c05: 也。闢者。破其憑之寶鏡也。晉鋒八博。闢之所以為
0190c06: 闢也。此雲門之密也。
0190c07: 禪師智暉建寺重雲。
0190c08: 暉得法白木仁。結茅中灘。日以施濟為事。人莫能
0190c09: 淺深之。有癩比邱求暉洗摩。暉無難色。俄有神光
0190c10: 異香。忽失所在。乃還圭。深入巖石。顧見磨衲數
0190c11: 珠銅瓶笠。藏石壁間。觸之即壞。斂目良久曰。此
0190c12: 吾前身道具也。因就建寺。方薙草。有祥雲出眾
0190c13: 間。遂名重雲。虎豹引去。又塞龍潭。龍亦移他處。
0190c14: 壬申晉岐吳稱唐天祐九梁乾化二年。
0190c15: 禪師如訥卓菴道場山。
0190c16: 訥湖州人。得法翠微學。薙草卓菴道場山。乘虎道
0190c17: 行。學徒四至。遂成禪苑。
0190c18: 癸酉梁乾化三年。
0190c19: 禪師玄沙支下安國慧球寂。
0190c20: 甲戌梁乾化四年。
0190c21: 禪師翠微下舒州投子山寂住慈濟大同寂。
0190c22: 同翠微學嗣。參翠微。問未審二祖初見達摩。有何
0190c23: 所得。微曰。汝今見吾。復何所得。遂契悟。他日問。如
0190c24: 何是佛理。微曰。佛即不理。同曰。莫落空否。微曰。真
0191a01: 空不空。微示讖偈曰。佛理何曾理。真空又不空。大
0191a02: 同居寂住。敷演我師宗。同後住投子。院名寂住。四
0191a03: 月六日寂。
0191a04: 禪師洞山支下山匡仁寂。
0191a05: 仁嗣洞山祖。先參大溈祐不契。與香嚴閑約曰。向
0191a06: 後有住處。特來相見。溈笑曰。這矮子。向後住處。近
0191a07: 山無柴燒。近水無水喫。乃造洞山。問未有之言。請
0191a08: 師示誨。山曰。不諾無人肯。曰還可功也無。山曰。你
0191a09: 即今還功得麼。曰功不得。即無諱處。山寂後。入嶺
0191a10: 詢大溈安。有句無句。如藤倚樹語。安笑之。且曰。向
0191a11: 後有獨眼龍為子點破。後明招謙出世。謙眇一目徑往
0191a12: 禮拜。大悟言下。香嚴出世。不爽前約。訪之。嚴上堂
0191a13: 答僧問不求諸聖。不重己已靈語。仁在眾嘔之。嚴躡
0191a14: 前問。仁曰。何不道肯諾不得全。嚴曰。肯又肯個甚
0191a15: 麼。諾又諾於阿誰。仁曰。肯即肯他千聖。諾即諾於
0191a16: 己已靈。嚴曰。師叔恁麼道。向後倒屙三十年在。住
0191a17: 山後。果病吐二十七年而愈。每於食後。抉口令
0191a18: 吐曰。香巖師兄記我三十年倒屙。尚欠三年在。臨
0191a19: 遷化。示眾偈終而逝。
0191a20: 沙門蜀禪月大師貫休寂。
0191a21: 休蘭溪姜氏子。精法華起信奧義。吟詩。善翰墨。時
0191a22: 謂姜體。王慥吳融。雅相篤重。入蜀署禪月大師。有
0191a23: 禪月集行世。
0191a24: 乙亥梁貞明元年。
0191b01: 禪師神宴住鼓山。
0191b02: 宴大梁李氏子。幼惡葷羶。樂聞鐘梵。年十二時。有
0191b03: 白氣數道騰於所居屋壁。宴題壁曰。白道從茲速
0191b04: 改張。休來顯見作妖祥。定祛袪邪行歸真見。必得超
0191b05: 凡入聖鄉。題罷。氣即滅。年十六。夢梵僧告曰。出家
0191b06: 時至矣。遂披削受具。謂同學曰。古德云。白四羯磨
0191b07: 後。全體戒定慧。豈準繩而可拘也。於是杖錫叩
0191b08: 禪關。參雪。知其緣熟。忽起搊住曰。是甚麼。宴
0191b09: 釋然了悟。亦忘其了心。惟舉手搖曳而已巳。曰。子
0191b10: 作道理耶。曰何道理之有。深肯之。後赴閩王請。
0191b11: 門送。回至法堂。乃曰。一隻聖箭。直射九重城裏
0191b12: 去也。孚上座曰。是伊未在。曰渠是徹底人。曰若不
0191b13: 信。待某甲去勘過。遂至中路問。師兄向甚處去。
0191b14: 曰九重城裏去。曰忽遇三軍圍繞時如何。曰他家
0191b15: 自有通霄路。曰恁麼則離宮失殿去也。曰何處不
0191b16: 稱尊。孚拂袖便回。問如何。曰好隻聖箭。中路折
0191b17: 了也。遂舉前話。曰。奴渠語在。曰這老凍膿。猶
0191b18: 有鄉情在。是年住鼓山。直下猶難會。尋言轉更賒。
0191b19: 若論佛與祖。特地隔天涯。
0191b20: 禪師獻蘊遷夾山。
0191b21: 蘊參洞山。問如何用心。得齊於諸聖。虔仰面良
0191b22: 久曰。會麼。曰不會。曰去。無子用心處。蘊乃契悟。更
0191b23: 不他遊。遂作園頭。出世黃嶽蘭若。遷夾山。僧問月
0191b24: 生雲際時如何。曰三個孩兒抱華鼓。好大哥。莫來
0191c01: 攔我毬門路。凡蘊應機。多云好大哥。時稱大哥和
0191c02: 尚。
0191c03: 丙子梁貞明二年。
0191c04: 丁丑晉岐吳稱唐天祐十四梁貞明三蜀天漢元漢乾亨元年。
0191c05: 布袋和尚坐化明州。
0191c06: 布袋和尚。不示氏族。自稱名契此。形裁腲。蹙額
0191c07: 皤腹。常以杖荷一布囊。入廛市中。見物則乞。人呼
0191c08: 為長汀子布袋和尚。出語無定。蹤跡莫測。三月於
0191c09: 岳林寺端坐說偈曰。彌勒真彌勒。分身千百億。時
0191c10: 時示時人。時人自不識。偈畢安然而化。其後復見
0191c11: 於他州。亦負布袋。四眾競圖其像。
0191c12: 祥符蔭曰。大士應化。如月散千江。風行大地。甯可
0191c13: 形定其賢愚。日月紀其生滅。豐干寒拾之倫。寶
0191c14: 掌僧伽之輩。偶亦云露。隱而不發者。山林闤闠。未
0191c15: 無人。順行逆施。疇能測識。皆所以默運悲智。隨
0191c16: 類引導。佐輔真宗。書一二。示著者。以一切。凡聖
0191c17: 兩忘者。自能不向百草頭識取祖師也。
0191c18: 戊寅梁貞明四年。
0191c19: 己卯晉岐吳稱唐天祐十六梁貞明五蜀乾德元吳宣王楊隆演武義元年。
0191c20: 禪師石霜下龍湖圓覺普聞寂。
0191c21: 聞住龍湖。神異多端。凌晨跨虎出遊。不復歸山而
0191c22: 逝。
0191c23: 禪師從展住保福。
0191c24: 展嗣雪峰。漳州王刺剌史創保福禪院。請展居之。
0192a01: 庚辰梁貞明六年。
0192a02: 禪師桂琛住地藏。
0192a03: 琛常州李氏子。為兒童時。日一素食。出言有異。既
0192a04: 冠。披削登戒學毗尼。一日為眾宣戒已巳。乃曰。持戒
0192a05: 但律身而已巳。非真解脫也。依文作解。豈發聖智乎。
0192a06: 初謁雲居雪峰。不大發明。後參玄沙。言下大悟。時
0192a07: 與慧球齊名。號二大士。琛能秘重大法。痛自韜晦。
0192a08: 叢林共指為雪峰法道所寄。漳州牧王公。請住城
0192a09: 西石山地藏。
0192a10: 辛巳梁龍德元吳睿皇楊溥順義元年。
0192a11: 禪師石霜下泐潭開法九峰大覺道虔寂。
0192a12: 嗣石霜諸。初百丈瘞馬祖舍利於海昏石門。廬
0192a13: 塔十餘年。及住百丈。不復還石門。虔自九往遊。
0192a14: 遂成法席。為泐潭第一代。是年安坐而化。諡大覺。
0192a15: 興化侍者守廓參驗諸方　發明興化祖寂已巳三十年仍書興化侍者
0192a16: 者見不忝其為祖之侍者也凡書職事皆無愧於其職也。
0192a17: 廓得法興化祖。行到德山。問鑒曰。從上諸聖向
0192a18: 甚麼處去。曰作麼作麼。曰點飛龍馬。跛鱉出頭
0192a19: 來。鑒便休去。來日浴出。廓過茶與鑒。鑒於背上拊
0192a20: 一下曰。昨日公案作麼生。曰這老漢今日方始瞥
0192a21: 地。鑒又休去。廓行到襄州華嚴會下。一日華嚴
0192a22: 上堂。大眾。今日若是臨濟德山高亭大愚鳥窠船
0192a23: 子兒孫。不用如何若何。便請單刀直入。華嚴與汝
0192a24: 證據。廓出禮拜起便喝。嚴亦喝。廓又喝。嚴亦喝。廓
0192b01: 乃曰。大眾看這老漢一場敗闕。又喝一喝拍手歸
0192b02: 眾。嚴下座歸方丈。時延沼作維那。上去問訊。嚴曰。
0192b03: 維那汝來也。叵耐守廓適來把老僧扭一上。待
0192b04: 集眾打一頓出。曰他遲了也。自是和尚言過。
0192b05: 他是臨濟下兒孫。本分恁麼。嚴方息怒。沼舉似廓。
0192b06: 廓曰。你著甚來由。勸這漢。我未問前蚤要棒喫得
0192b07: 我話行。如今不打。搭我這話也。沼曰。雖然如是。
0192b08: 已巳遍天下也。廓到鹿門。一日見鹿門問楚和尚。你
0192b09: 終日披披搭搭作甚麼。楚曰。和尚見某甲披披搭
0192b10: 搭那。鹿門便喝。楚亦喝。兩家總休去。廓曰。你看這
0192b11: 兩個瞎漢。隨後便喝。鹿門歸方丈。令侍者請廓
0192b12: 上來。曰老僧適來與楚闍黎賓主相見。什麼敗闕。
0192b13: 曰轉見病深。曰老僧自見興化來便會也。曰和尚
0192b14: 到興化時。守廓為侍者。記得與麼時語。曰請舉看。
0192b15: 廓遂舉興化問和尚甚處來。和尚曰五臺來。興化
0192b16: 曰還見文殊麼。和尚便喝。興化曰我問你還見文
0192b17: 殊麼。又惡發作麼。和尚又喝。興化無語。和尚作禮。
0192b18: 興化至明日。教守廓喚和尚。和尚蚤去也。興化上
0192b19: 堂云。你看這個僧擔條斷貫索。向南方去也。已巳後
0192b20: 也道見興化來。今日公案。恰似與麼時底。曰興化
0192b21: 當時為甚無語。曰見和尚不會賓主句。所以無語。
0192b22: 及欲喚和尚持論。和尚已巳去也。鹿門明日特為煎
0192b23: 茶。晚參告眾。
0192b24: 宗統編年卷之十七
