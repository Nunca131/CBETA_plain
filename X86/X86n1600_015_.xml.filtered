0173c01: 
0173c02: 
0173c03: 
0173c04: 宗統編年卷之十五
0173c05: 
0173c06: 懿宗名漼在位十四年。
0173c07: 懿宗庚辰咸通元年。
0173c08: 祖應默太尉請。
0173c09: 祖因丁兵革。欲離河北。太尉默君和於城中捨宅
0173c10: 為寺。亦以臨濟為額延祖。祖受其請居之。
0173c11: 從諗禪師住趙州觀音院。
0173c12: 諗行時參祖。方將洗。祖便問。如何是祖師西
0173c13: 來意。諗曰。恰值老僧洗。祖近前作聽勢。諗曰。會
0173c14: 即便會。作麼。祖便歸方丈。住觀音院。示眾云。
0173c15: 老僧行時。除二時齋粥是雜用心。餘外更無別
0173c16: 用心處。又曰。老僧此間即以本分事接人。若隨伊
0173c17: 根機接。自有三乘十二分教。若是不會。誰之過歟。
0173c18: 又曰。老僧將一莖草作丈六金身用。把丈六金身
0173c19: 作一莖草用。僧問。十二時中。如何用心。諗曰。汝被
0173c20: 十二時辰使。老僧使得十二時。僧問。如何是祖師
0173c21: 西來意。諗曰。庭前樹子。曰和尚莫將境示人。諗
0173c22: 曰。我不將境示人。曰如何是祖師西來意。諗曰。庭
0173c23: 前樹子。問新到。曾到此間麼。僧曰。曾到。曰喫茶
0173c24: 去。又問僧。僧曰。不曾到。諗曰。喫茶去。院主問曰。為
0174a02: 主。主應諾。諗曰。喫茶去。僧問狗子還有佛性也無。
0174a03: 諗曰無。曰上至諸佛。下至螻蟻。皆有佛性。狗子為
0174a04: 甚無。諗曰。為伊有業識在。又僧問狗子還有佛
0174a05: 性也無。曰有。曰既有為甚入這皮袋裏。諗曰。知
0174a06: 而故犯。有官人問和尚還入地獄否。諗曰。老僧末
0174a07: 上入。曰大善知識為甚麼入地獄。諗曰。我若不入。
0174a08: 阿誰教化汝。馬大夫問和尚還修行也無。諗曰。老
0174a09: 僧若修行即禍事。曰和尚若不修行。教甚麼人修
0174a10: 行。諗曰。大夫是修行底人。曰某甲何名修行。諗曰。
0174a11: 若不修行。爭得撲在人王位中。餧得來赤凍紅地。
0174a12: 無有解出期。大夫乃下淚拜謝。
0174a13: 洞山祖建立五位君臣等宗旨嗣法曹山唱明之。
0174a14: 祖初住新豐。次盛化於洞山。示五位君臣頌曰。正
0174a15: 中偏。三更初夜月明前。莫怪相逢不相識。隱隱猶
0174a16: 懷舊日嫌。偏中正。失曉老婆逢古鏡。分明覿面別
0174a17: 無真。休更迷頭猶認影。正中來。無中有路隔塵埃。
0174a18: 但能不觸當今諱。也勝前朝斷舌才。兼中至。兩刃
0174a19: 交鋒不須避。好手猶如火裏蓮。宛然自有天志。
0174a20: 兼中到。不落有無誰敢和。人人盡欲出常流。折合
0174a21: 還歸炭裏坐。
0174a22: 上堂。向時作麼生。奉時作麼生。功時作麼生。共功
0174a23: 時作麼生。功功時作麼生。僧問。如何是向。祖曰。喫
0174a24: 飯時作麼生。曰如何是奉。祖曰。背時作麼生。曰如
0174b01: 何是功。祖曰。放下钁頭時作麼生。曰如何是共功。
0174b02: 祖曰。不得色。曰如何是功功。祖曰。不共。乃示頌曰。
0174b03: 向聖主由來法帝堯。御人以禮曲龍腰。有時市
0174b04: 頭邊過。到處文明賀聖朝。奉淨洗濃粧為阿誰。子
0174b05: 規聲裏勸人歸。百花落盡啼無盡。更向亂深處
0174b06: 啼。功枯木花開劫外春。倒騎玉象麒麟。而今高
0174b07: 隱千外。月皎風清好日辰。共功眾生諸佛不相
0174b08: 侵。山自高兮水自深。萬別千差明底事。鷓鴣啼處
0174b09: 百花新。功功頭角纔生已巳不堪。擬心求佛好羞慚。
0174b10: 迢迢空無人識。肯向南詢五十三。
0174b11: 僧問曹山祖五位君臣旨訣。祖曰。正位即空界。本
0174b12: 來無物。偏位即色界。有萬象形。正中偏者。背理就
0174b13: 事。偏中正者。捨事入理。兼帶者。冥應眾緣。不墮諸
0174b14: 有。非染非淨。非正非偏。故曰。玄大道。無著真宗。
0174b15: 從上先德。推此一位。最妙最玄。當詳審辨明。君為
0174b16: 正位。臣為偏位。臣向君是偏中正。君視臣是正中
0174b17: 偏。君臣道合是兼帶語。僧問。如何是君。曹山祖曰。
0174b18: 妙德尊寰宇。高明朗太。曰如何是臣。祖曰。靈機
0174b19: 宏聖道。真智利生。曰如何是臣向君。祖曰。不墮
0174b20: 諸異趣。凝情望聖容。曰如何是君視臣。祖曰。妙容
0174b21: 雖不動。光燭本無偏。曰如何是君臣道合。祖曰。渾
0174b22: 然無內外。和融上下平。祖又曰。似君臣偏正言者。
0174b23: 不欲犯中故。臣稱君不敢斥言是也。此吾法宗要。
0174b24: 乃示偈曰。學者先須識自宗。莫將真際雜頑空。妙
0174c01: 明體性知傷觸。力在逢緣不借中。出語值教燒不
0174c02: 著。潛行須與古人同。無身有事超岐路。無事無身
0174c03: 落始終。復作五相偈曰。白衣雖拜相。此事不為
0174c04: 奇。積代簪纓者。休言落魄時。正中偏向偈曰。子時
0174c05: 當正位。明正在君臣。未離兜率界。烏雞雪上行。偏中
0174c06: 正奉⊙偈曰。裏寒結。楊花九月飛。泥牛吼水月。
0174c07: 木馬逐風嘶。正中來功○偈曰。王宮初降日。玉兔豈
0174c08: 能離。未得無功旨。人天何太遲。兼中至共功●偈曰。渾
0174c09: 然藏理事。朕兆卒難明。威音王未曉。彌勒豈惺惺
0174c10: 兼中到功功。
0174c11: 祥符蔭曰。洞山宗旨。得曹山而顯。所以稱曹洞宗。
0174c12: 近或依圓鑑圖今詳審參同契旨改正。明暗正偏。
0174c13: 瞭然指掌。新豐父子。敲唱分明矣。
0174c14: 祖示五位王子。
0174c15: 一曰朝生。一曰末生。一曰誕生。一曰化生。一曰內
0174c16: 生。
0174c17: 僧問石霜諸。如何是朝生王子。霜曰。白衣為上輔。
0174c18: 直指禁庭中。如何是末生王子。霜曰。循途方覺貴。
0174c19: 漸進不知尊。如何是誕生王子。霜曰。貴裔非常種。
0174c20: 天然位至尊。如何是化生王子。霜曰。政威無比況。
0174c21: 神用莫能儔。如何是內生王子。霜曰。重幃休勝負。
0174c22: 金殿臥清風。
0174c23: 祥符蔭曰。洞山功建立功勳王子。稟巖臣奉子
0174c24: 順之旨。功勳明奉君。王子表順父也。有內紹外紹
0175a02: 利鈍。法有頓漸。當時石霜。可謂壎篪奏。有謂其
0175a03: 建自石霜者。也。有以朝生配正中偏。末生配偏
0175a04: 中正。誕生配正中來。化生配兼中至。內生配兼中
0175a05: 到者。有以誕生列第一位。朝生列第二位。末生列
0175a06: 第三位。內生列第四位。化生列第五位者。有以內
0175a07: 生為第一位。當正中來。化生為第二位。當正中偏。
0175a08: 末生為第三位。當兼中至。朝生為第四位。當偏中
0175a09: 正。誕生為第五位。當兼中到者。有以誕生統攝四
0175a10: 位。謂誕。大也。生也。朝生。誕於朝而生。末生。誕於末
0175a11: 而生。化生。誕於化而生。內生。誕於內而生。亦猶正
0175a12: 中來之正偏兼帶。始終圓貫。而謂誕生猶有待者。
0175a13: 即待朝末等而生。而誕之所以為誕。實不生。故曰。
0175a14: 欲識誕生王子父。霄漢脫銀籠者。順逆縱橫。
0175a15: 一一合妙。如安公破句讀楞嚴。不妨見道。神而明
0175a16: 之。方契立法之旨。若執一定。以方破圓。則是癡人
0175a17: 說夢矣。寶鏡三昧。重離六爻。疊三變五之言。紛紛
0175a18: 不一。可類推也。
0175a19: 祖示三種滲漏。
0175a20: 祖因曹山辭。付以寶鏡三昧已巳。復曰。末法時代。人
0175a21: 多乾慧。若要辨驗真偽。有三種滲漏。一曰。見滲漏。
0175a22: 機不離位。墮在毒海。二曰。情滲漏滯在向背。見處
0175a23: 偏枯。三曰。語滲漏。究妙失宗。機昧終始。濁智流轉。
0175a24: 於此三種。子宜知之。
0175b01: 寂音洪曰。大般若經曰。應觀欲界色界無色界空。
0175b02: 善見。是菩薩作此觀時。不令心亂。若心不亂。則不
0175b03: 見法。若不見法。則不作證。又曰。若金翅鳥。飛騰
0175b04: 空。自在翱翔。久不墮落。雖依於空戲。而不據空。亦
0175b05: 不為空之所拘礙。昔洞山大師立五位偏正。以標
0175b06: 準大法。約三種滲漏。以辨衲子。非意斷苟為。皆本
0175b07: 佛之遺意。今叢林聞滲漏之語。往往鼻笑。雖洞山
0175b08: 復出。安能為哉。
0175b09: 祖示綱要。
0175b10: 一敲唱俱行。偈曰。金針雙備。路隱全該。寶印
0175b11: 當風妙。重重錦縫開。二金鎖玄路。偈曰。交互明中
0175b12: 暗。功齊轉覺難。力窮忘進退。金網鞔鞔。三不墮
0175b13: 凡聖。亦名理事不涉偈曰。事理俱不涉。回照絕幽微。背風
0175b14: 無巧拙。電火爍難追。
0175b15: 曹山祖示三墮。
0175b16: 示眾曰。凡情聖見。是金玄路。直須回互。夫取正
0175b17: 食者。須具三種墮。一者披毛戴角。二者不斷聲色。
0175b18: 三者不受食。時有稠布衲問。披毛戴角是甚麼墮。
0175b19: 祖曰。是類墮。曰不斷聲色是什麼墮。祖曰。是隨墮。
0175b20: 曰不受食是甚麼墮。祖曰。是尊貴墮。乃曰。食者即
0175b21: 是本分事。知有不取。故曰尊貴墮。若執初心。知有
0175b22: 自己。及聖位。故曰類墮。若初心知有己事。回光之
0175b23: 時。擯色聲香味觸法得甯謐。即成功勳。後不
0175b24: 執六塵等事。隨分而昧。任之則礙。所以外道六師。
0175c01: 是汝之師。彼師所墮汝亦隨墮。乃可取食。食者。即
0175c02: 是正命食也。亦是就六根門頭。見聞覺知。祇是不
0175c03: 被他染污。將為墮。且不是同。向前均他。本分事尚
0175c04: 不取。豈況其餘事耶。
0175c05: 祖示四禁。
0175c06: 示偈曰。莫行心處路。不掛本來衣。何須正恁麼。切
0175c07: 忌未生時。
0175c08: 安隱忍曰。洞上宗道合君臣。位分貴賤。由正偏而
0175c09: 及兼。帶自奉向以至功功。如指與拳。舉一該五。混
0175c10: 則知處。類之弗齊。妙無以加矣。但辭多典雅。理亦
0175c11: 舂融。若鏡之照花。雖情理俱絕。而娟娟可愛。是故
0175c12: 蓄情之士。對之情生。抱理之夫。觀之理著。此情滲
0175c13: 漏之所以設也。夫情之所結。因見不忘。情見相私。
0175c14: 語成窠臼。片瑕千累。眾病一源。故曹山立三墮以
0175c15: 明尊貴。設四禁以辟邪途。捐不賞之功。絕未然之
0175c16: 禍。渠無國土。何處逢渠。我本無瘡。勿傷之也。後世
0175c17: 不曰洞曹。而曰曹洞。其在此乎。
0175c18: 辛巳二年。
0175c19: 壬午三年。
0175c20: 定上座參祖。
0175c21: 定參。問如何是佛法大意。祖下禪擒住。定擬議。
0175c22: 祖與一掌。定佇思。旁僧曰。定上座何不禮拜。定方
0175c23: 作禮。忽大悟。後南遊。路逢巖頭雪欽山。舉祖赤
0175c24: 肉團上無位真人面門出入話。巖頭不覺吐舌。雪
0176a01: 曰。臨濟大似白拈賊。欽山曰。何不道赤肉團上
0176a02: 非無位真人。定擒住曰。無位真人。與非無位真人。
0176a03: 相去多少。速道速道。欽山被擒罔措。巖頭雪曰。
0176a04: 這新戒不識好惡。觸忤上座。且望慈悲。定曰。若不
0176a05: 是這兩個老漢。殺這尿鬼子。
0176a06: 存獎禪師住大名府興化。
0176a07: 禪師百丈支下杭州大慈寰中寂。
0176a08: 中蒲盧氏子。頂骨圓聳。其聲如鐘。出家於并州
0176a09: 童子寺。受心印於百丈。結茅於南嶽。一日南泉至。
0176a10: 問。如何是庵中主。中曰。蒼天蒼天。泉曰。蒼天且置。
0176a11: 如何是庵中主。中曰。會即便會。莫忉忉。泉拂袖而
0176a12: 出。趙州問。般若以何為體。中曰。般若以何為體。趙
0176a13: 州大笑而出。中明日見趙州掃地。問般若以何為
0176a14: 體。趙州置拊掌大笑。中便歸方丈。住大慈示眾
0176a15: 曰。山僧不解答話。只能識病。又曰。說得一丈。不如
0176a16: 行取一尺。說得一尺。不如行取一寸。問道者眾。山
0176a17: 素缺水。中擬飛錫。夜夢神人告之曰。勿它之。詰朝
0176a18: 見二虎以爪跑地。泉自湧出。味甘如飴。有僧自岳
0176a19: 至。乃曰。童子泉涸矣。移來在此。
0176a20: 祖至河府王常侍迎以師禮。
0176a21: 祖拂衣南邁至河府。府主王常侍。與諸官請祖陞
0176a22: 座。山僧今日事不獲已巳。曲順人情。方登此座。若約
0176a23: 祖宗門下。稱揚大事。直是開口不得。無你措足處。
0176a24: 山僧此日以常侍堅請。那隱綱宗。還有作家戰將。
0176b01: 直下展陣開旗麼。對眾證據看。僧問。如何是佛法
0176b02: 大意。祖便喝。僧禮拜。祖曰。這個師僧堪持論。
0176b03: 癸未四年。
0176b04: 詔法師知玄為悟達國師總教門事。
0176b05: 甲申五年。
0176b06: 全禪師住鄂州巖頭。
0176b07: 住巖頭示眾。但明取綱宗。本無實法。不見道無
0176b08: 實無。若向事上即疾。若向意根下尋。卒摸索
0176b09: 不著。又曰。此是向上人活計。只露目前些子。如同
0176b10: 電拂。如擊石火。截斷兩頭。靈然自在。若道向上有
0176b11: 法有事。真鳴聲。塗糊汝。繫汝。古人喚作繫驢
0176b12: 橛。若將實法與人。土亦消不得。又曰。欲得易會。但
0176b13: 知於聲色前。不被萬境惑亂。自然露地。自然
0176b14: 無事。送向聲色前蕩蕩地。恰似一團火相似。觸
0176b15: 著便燒。更有甚麼事。不見道非是塵不侵。自是我
0176b16: 無心。又曰。若是有筋骨底。不用多諸處行。也須
0176b17: 帶眼始得。莫被人謾。不見道依法生解。猶落魔界。
0176b18: 夫唱教。須一一從自己胸襟中吐得出來。與人為
0176b19: 榜樣。又曰。是句亦。非句亦。自然轉轆轆地。露
0176b20: 地。飽地。不解。不解。不見道物為
0176b21: 上。逐物為下。又曰。纔有所重。便成窠臼。古人喚作
0176b22: 貼體衣。病最難治。又曰。無依無欲。便是能仁。古人
0176b23: 道置毒藥安乳中。乃至醍醐亦能殺人。這箇不是
0176b24: 汝習學得底。莫錯認門頭戶口。賺汝臘月三十日。
0176c01: 赤鬨鬨地無益。
0176c02: 禪師曹洞支下第四世泉州龜洋慧忠寂。
0176c03: 忠住龜洋。遁世不出山。一日謂眾曰。眾生不能解
0176c04: 脫者。情累爾。悟道易。明道難。問如何得明道去。忠
0176c05: 曰。但脫情見。其道自明矣。夫明之為言信也。如禁
0176c06: 蛇人信其力藥力。以蛇綰弄。揣懷袖中無難。未
0176c07: 知藥等力者。怖駭棄去。但諦見自心。情見便破。
0176c08: 今千疑萬慮。不得用者。是未見自心者也。忽索香
0176c09: 焚罷。安坐而化。
0176c10: 乙酉六年。
0176c11: 大鑑下第五世鼎州德山見性大師宣鑒寂。
0176c12: 鑒居德山。門庭高峻。十二月二日告眾曰。捫空追
0176c13: 響。勞汝心神。夢覺覺非。竟有何事。言訖安坐而化。
0176c14: 祥符蔭曰。德山出雪存。存出雲門偃。為雲門宗。
0176c15: 又存出玄沙備。備出羅漢琛。琛出清涼益。為法眼
0176c16: 宗。是為二宗之祖。同時與臨濟並稱。以棒唱提挈
0176c17: 大綱。訶佛罵祖。真不忝大雄後勁云。
0176c18: 丙戌七年。
0176c19: 禪師義存開法雪。
0176c20: 存阻雪鼇山。於巖頭言下大徹。嗣德山。咸通中
0176c21: 登閩之象骨山雪。創立禪院。學徒奔萃。法席之
0176c22: 盛。卓冠天下。四十餘年。眾恒一千五百。
0176c23: 禪師馬祖支下第三世徑山無上鑒宗寂。
0176c24: 宗嗣鹽官安。住徑山為第二世。法席之盛。冠於江
0177a01: 浙。三月五日。集眾說法。端坐而化。法嗣洪諲繼其
0177a02: 席。
0177a03: 祖北至大名府嗣法小師存獎趨侍迎居興化東堂。
0177a04: 先是祖因兵革。拂衣南邁。王常侍延以師禮。時蒲
0177a05: 相蔣公禮請。祖將應之。獎聞趨省。至中條。太尉中
0177a06: 令何公專使迎祖。獎翼行旋至府下。止觀音寺。江
0177a07: 西禪院。問道者。簪裾繼踵。道俗連肩。未期年。獎迎
0177a08: 居東堂。
0177a09: 丁亥八年。
0177a10: 首建臨濟宗第一世慧照祖示寂。
0177a11: 祖無疾。四月十日示眾偈曰。沿流不止問如何。真
0177a12: 照無邊說似他。離相離名人不稟。吹毛用了急須
0177a13: 磨。復謂眾曰。吾滅後。不得滅吾正法眼藏。三聖
0177a14: 然出曰。爭敢滅和尚正法眼藏。祖曰。已巳後有人
0177a15: 問你。向他道甚麼。然便喝。祖曰。誰知吾正法眼藏。
0177a16: 向這瞎驢邊滅。言訖端坐而逝。塔全身於府西
0177a17: 北隅。曰澄靈。
0177a18: 住鎮州保壽。嗣法小師延沼。臨濟祖塔記曰。師諱
0177a19: 義玄。曹州南華人也。俗姓邢氏。幼而異。長以孝
0177a20: 聞。及落髮受具。居於講肆。精究毗尼。博經論。俄
0177a21: 而嘆曰。此濟世之醫方也。非教外別傳之旨。即更
0177a22: 衣遊方。首參黃檗。次謁大愚。其機緣語句。載於行
0177a23: 錄。既受黃檗印可。尋抵河北鎮州城東南隅。滹沱
0177a24: 河側小院住持。其臨濟。因地得名。時普化先在彼
0177b01: 徉狂混眾。聖凡莫測。師至即佐之。師正旺化。普化
0177b02: 全身脫去。乃符仰山小釋迦之懸記也。適丁兵革。
0177b03: 師棄去。太尉默君和於城中捨宅為寺。亦以臨濟
0177b04: 為額。迎師居焉。後拂衣南邁至河府。府主王常侍
0177b05: 延以師禮。住未幾。即來大名府興化寺。居於東堂。
0177b06: 師無疾。忽一日攝衣據座。與三聖問答畢。寂然而
0177b07: 逝。時咸通八年丁亥孟陬月十日也。門人以師全
0177b08: 身建塔於大名府西北隅。諡慧照禪師。塔號澄
0177b09: 靈。合掌稽首。記師大略。
0177b10: 靈巖儲臨濟祖塔重建曰。少林氏之言曰。行解
0177b11: 相應。超然名之曰祖。六傳至盧氏子。提挈一相一
0177b12: 行三昧大其門。應西天般若多羅之記。生南嶽讓。
0177b13: 讓生泐潭一。南嶽以一物不中之解。證有修無染
0177b14: 之行。泐潭氏超然於即心即佛。非心非佛。渾焉周
0177b15: 匝。廓爾懸殊。創大機大用。接百丈海。西來法式。至
0177b16: 海廣大悉備。以己所得。得見過於師之黃檗運。東
0177b17: 土宗旨。大段三變。臨濟氏挺出。集十代之大成。出
0177b18: 古今之獨斷。博也。厚也。高也。明也。以言乎道。發靈
0177b19: 山以來未發之妙。以言乎行。開東西歷世未開之
0177b20: 門。廣大精微。詳嗣法保壽延沼記中。余小子弘儲。
0177b21: 何能增益。澄靈寶塔。建自唐咸通丁亥。歷四百餘
0177b22: 年。洪流衝裂。又三百年。三十三世孫超覺。念我祖
0177b23: 道滿天下。而無以副下子孫執瞻依之篤切。
0177b24: 走告江南北諸孫。共襄塔事。塔成銘屬弘儲。銘曰。
0177c01: 更七百年還舊觀。斯文不泯終古傳。河流嶽立同
0177c02: 永綿。
0177c03: 靈巖儲臨濟祖塔源流序曰。源流之見。始於昭覺。
0177c04: 昭覺臨濟十一世孫。手書臨濟正宗記。付佛日宗
0177c05: 杲著見載藉。議者謂昭覺特出手定。抑上有因承。
0177c06: 西天諸祖。說偈相傳。從一祖至二祖。至二十七祖
0177c07: 般若多羅告香至王子菩提多羅曰。如來以正法
0177c08: 眼付大迦葉。如是展轉。乃至於我。我今囑汝。聽吾
0177c09: 偈曰。心地生諸種。因事復生理。果滿菩提圓。花開
0177c10: 世界起。此西天源流之可據者也。達摩念東震旦
0177c11: 國。佛記後五百歲。般若智燈。運光於彼。遂囑弟子
0177c12: 不若密多羅。住天竺傳法。而躬至震旦。從震旦初
0177c13: 祖。至黃梅五祖。告盧能曰。諸佛出世。為一大事故。
0177c14: 隨機大小而引導之。遂有十地三乘頓漸等旨。以
0177c15: 為教門。然以無上微妙秘密圓明真實正法眼藏。
0177c16: 付於上首大迦葉尊者。展轉傳授二十八世。至達
0177c17: 摩屆於此土。得可大師承襲。以至於今。以法寶。及
0177c18: 所傳袈裟。用付於汝。善自保護。無令斷絕。聽吾偈
0177c19: 曰。有情來下種。因地果還生。無情既無種。無性亦
0177c20: 無生。盧跪受訖。問法則既受。衣付何人。祖曰。昔達
0177c21: 摩初至。人未之信。故傳衣以明得法。今信心已巳熟。
0177c22: 衣乃爭端。止於汝身。不復傳也。此震旦源流之可
0177c23: 據者也。臨濟承曹溪以來四世。傳至禹門為臨濟
0177c24: 二十九世。唐宋佛法盛時。家喻戶曉。源流不待問。
0178a01: 迨其衰也。至有明嘉隆。山水微茫。僅存一。禹門
0178a02: 稟圓通法付四人。一曰天童圓悟。一曰報恩圓修。
0178a03: 一曰雲門圓信。一曰淨明圓蓮。天童於天啟甲子
0178a04: 付淨慈法藏。丁卯付大溈如學。次第付梁山海明。
0178a05: 徑山通容。金粟通乘。寶華通忍。龍池通微。天童道
0178a06: 忞。雪竇通雲。林通門。善權通賢。天童通奇。報恩
0178a07: 付竹林本豫。報恩通琇。南通問。石霜通際。雲門
0178a08: 付海岸居士黃端伯。弘儲為淨慈藏和尚子。茲因
0178a09: 善權法孫斷指超覺。將興復臨濟祖塔。特上靈巖
0178a10: 請文記臨濟源流。弘儲不文。祇據本支宗派。依次
0178a11: 序述付石。河出崑崙。導積石。不其源。而循其流
0178a12: 者。無以盡經天帶地之勢也。後世永鑑哉。
0178a13: 三僧鑒青。臨濟祖師塔頌曰。靈山正法眼。付囑
0178a14: 大龜氏。慶喜及商那。次第傳真訣。如是密相承。二
0178a15: 十餘八葉。香至最小男。棄榮猶敝屣。親稟般若多。
0178a16: 記名為達摩。應讖泛重溟。遠屆支那國。遊歷梁魏
0178a17: 間。面壁棲嵩少。號曰婆羅門。訪求大乘器。直指佛
0178a18: 即心。講徒且驚擾。置毒不能傷。慈心三昧力。可師
0178a19: 鸞鳳姿。根勝無倫匹。五嶽峭頭顱。千頃涵胸臆。妙
0178a20: 辨類懸河。異花隨塵落。每一談論時。宿師盡辟易。
0178a21: 終疑缺齒胡。別有安心要。變服毀形軀。立雪彌勤
0178a22: 懇。一言了此心。三拜得其髓。啟甘露門。分燈照
0178a23: 無盡。從茲五六傳。衣法雙流衍。信心久成熟。衣止
0178a24: 遂不傳。大法遍塵沙。得道如林藪。二桂久傳陰。一
0178b01: 粒重粟。金雞聲轉高。馬駒足何闊。踏殺天下人。
0178b02: 莫能行籌數。一子坐大雄。迎喝聾雙耳。苟非麤行
0178b03: 僧。大機誰辨的。吾祖法中王。應用同垂跡。氏族及
0178b04: 鄉閭。具如傳所述。三學備研幾。三業還純粹。三年
0178b05: 不飛鳴。三度遭鞭。大法若雲披。大用如雷迅。大
0178b06: 宗續大雄。大志大業。大樹廕人天。大龍霈雲雨。
0178b07: 熱惱頓清涼。枯槁咸霑溉。三句非縱橫。三真非並
0178b08: 別。三要絕雕鐫。三玄善闢闔。三世同一儀。三乘同
0178b09: 一航。法說種種殊。皆為從上式。字字解脫幢。句句
0178b10: 光明藏。如世大慈航。能渡諸漂溺。如世大寶聚。能
0178b11: 濟諸貧窮。如世大樓櫓。能諸冤敵。如世大城塹
0178b12: 能拒諸魔軍。是故七百年。燈彌增熾。令行吳越
0178b13: 區。一人大威力。誰云塔有壞。壞者非其真。離相與
0178b14: 離名。全密還全主。然於不壞相。而復示摧頹。蔓草
0178b15: 與寒。遍覆黃金國。如師所建立。縱奪各隨時。勿
0178b16: 以人境乖。而昧全體用。譬如鏡中像。妍醜各不同。
0178b17: 隨遇輒了然。初非鏡分別。譬如摩尼光。青黃隨色
0178b18: 轉。色相本非珠。珠亦不外是。譬如春與花。不可岐
0178b19: 為二。花落知春歸。春實無來往。譬如石中火。擊之
0178b20: 乃成。破石覓由。畢竟無形段。譬如清淨月。散
0178b21: 影諸江湖。水月不相知。印見宛然在。譬如水結。
0178b22: 日照還成水。融結狀雖差。濕性終無改。斷公知此
0178b23: 義。堅固最初心。裒金等聚沙。復巍巍相。千秋表
0178b24: 真仗。萬世成具瞻。燒無能侵。嵐風莫能撼。是知
0178c01: 取相者。終不達無生。棄相亦復然。五十笑百步。欲
0178c02: 超權學見。成毀二俱空。空見併銷亡。寶幢赫然湧。
0178c03: 無雜無動搖。非常非斷滅。斯為無縫樣。五眼莫能
0178c04: 窺。星月掛闌干。霞生戶牖。一切諸天人。敬心常
0178c05: 守護。我今說是頌。處處見祖師。惟有逸格人。乃能
0178c06: 深諦信。或於筆尖上。散作翰墨香。或於紙素中。透
0178c07: 出文字障。或於清淨境。解脫無纖塵。或於差別緣。
0178c08: 顯見無窮義。或於熱喝內。威猛如象王。或於痛棒
0178c09: 頭。翻擲同師子。或主賓言論。或照用施呈。或全或
0178c10: 抑揚。或偏或喜怒。何處非全身。何物非生面。苟能
0178c11: 如是見。今古常見前。變化絕端倪。眉目日相拄。不
0178c12: 離跬步間。展禮真儀訖。
0178c13: 堯封潛臨濟慧照祖塔重建後記曰。往讀桐江
0178c14: 釣叟姚桐壽樂郊私語。載與括蒼劉氏遇於海鹽
0178c15: 之橫山。劉氏謂南龍一支。從峨嵋並江而東。竟不
0178c16: 知其結局。頃從通州泛海至此。乃知海鹽諸山。是
0178c17: 南龍盡處。天目雖為浙右鎮山。然勢猶未止。蜿蜒
0178c18: 而來。右束黟浙。左帶苕霅。直至長墻秦駐之間而
0178c19: 止。於是以平松諸山為龍。左抱以長江淮泗之水。
0178c20: 以慶紹諸山為虎。右繞以浙江曹峨之水。諸水率
0178c21: 皆朝拱於此。而後乘潮東出。前復以朝鮮日本為
0178c22: 案。此南龍一最大地也。非周孔其人。不足以當之。
0178c23: 然而無有乎爾。吾恐山川亦不忍自為寂寂若此
0178c24: 也。按樂郊私語序時。則至正癸卯。又歷三百年。辛
0179a01: 丑老師補住金粟。南潛隨侍。覽山川形勢之大致。
0179a02: 徵桐江釣叟之舊聞。我天童老和尚九地之雷
0179a03: 於此。我三老和尚發天衢之軔於此。所謂非周
0179a04: 孔其人。不足當之者。隔三百年。驗如玉符。而臨濟
0179a05: 之道。至是炳然。若赫日之中天矣。古記稱震旦國
0179a06: 三大幹龍。皆始於崑崙。北條出河海以入於海。為
0179a07: 冀燕之分。中條出河南。自秦隴三輔入豐沛汾晉
0179a08: 派伊洛。東而淮泗。以入於海。為雍豫青徐之分。南
0179a09: 條出江南。自陝陜右分出西鄙。巴蜀。踰荊衡。入黔
0179a10: 中。東而匡阜。南極嶺海。東北渡閩。跨三吳。自浙
0179a11: 右以入於海。為梁荊揚之分。夫冀州。天地之一樞
0179a12: 要也。儒者亦言冀州好風水。古帝王之所都。滹沱
0179a13: 河在真定府城南。自雁門來經靈壽等縣。至直沽
0179a14: 入於海。我臨濟祖之所縱轡而馳也。而大名為禹
0179a15: 貢冀二州之域。魏州興化則澄靈之塔在焉。故
0179a16: 讀保壽沼所作臨濟慧照禪師塔記。及英華所載
0179a17: 公乘億魏州獎公塔。而益歎山川形勢。源流順
0179a18: 逆之故。往往與道法相關攝。山水之大機在逆。
0179a19: 猶古兵法以正合。以奇勝。其用以逆。而千古禪宗
0179a20: 綱領。亦未有不以順為體。以逆為用者也。故從曹
0179a21: 溪發源。天南北而為南嶽。一逆也。又北而為臨濟。
0179a22: 一逆也。臨濟已巳上。自順而逆。夫三吳又天地之一
0179a23: 樞要也。臨濟南而為揚岐雲。有會祖塔焉。又南
0179a24: 而為虎邱。虎邱有隆祖塔焉。臨濟以下。自逆而順。
0179b01: 而及天童三。至於老師。臨濟之道。大行吳越。使
0179b02: 小釋迦沒而不食其言。順而逆。逆而復順。冀州為
0179b03: 北樞。吳越為南樞。而山川大勢。與道法相終始者。
0179b04: 亦可以考而見矣。
0179b05: 庵主道膺為洞山室中領袖。
0179b06: 膺先遊方至翠微問道。會有僧自豫章來。盛稱洞
0179b07: 山法席。遂造洞山。祖問汝名甚麼。曰道膺。祖曰。向
0179b08: 上更道。曰向上即不名道膺。後結庵三。天人送
0179b09: 供。祖問子近日何不赴齋。曰每日自有天神送食。
0179b10: 祖曰。我將謂汝是個人。猶作這個見解在。汝晚間
0179b11: 來。膺晚至。祖召膺庵主。膺應諾。祖曰。不思善。不思
0179b12: 惡。是甚麼。膺回庵寂然宴坐。天神尋覓不見。三日
0179b13: 乃絕。祖一日問。作甚麼。曰合醬。祖曰。用多少鹽。曰
0179b15: 逆罪。孝養何在。曰始成孝養。自爾祖許為室中領
0179b16: 袖。
0179b17: 寂祖開法曹山。
0179b18: 寂辭洞山。遂造曹溪禮塔。還止臨川。有佳山水。因
0179b19: 定居焉。以志慕六祖。乃名山為曹。
0179b20: 
0179b21: 宗統編年卷之十五
