0577a01: 
0577a02: No. 598
0577a03: 文句格言卷上
0577a04: 
0577a05: 四明沙門庭　善月　述
0577a06: 第一帙
0577a07: 序王者所以敘述題旨發起一部之始也按僧傳凡
0577a08: 古德開釋經題必製序王故知其名有自來矣據籤
0577a09: 釋指為別行經序謂別時講經之序也記者集於玄
0577a10: 首從序類也今用釋於經初亦類也故於中便釋序
0577a11: 品第一則其次也明以其私序王又次之故以知冠
0577a12: 首焉讀者毋罪其專也。
0577a13: 序曰妙名不可思議記釋曰但舉一不思議等則妙
0577a14: 外無餘法旨哉是言也所以絕待言語道斷一部之
0577a15: 妙一言蔽之矣尚何解釋之足云乎雖然教不可以
0577a16: 若是非言無以知其妙必舉要者示之於是有本
0577a17: 焉有權實焉有施開廢焉有法譬焉故一題之旨所
0577a18: 以述也然則久成者謂之本近成者謂之則如來
0577a19: 設化之門也非本無以垂非無以顯本本雖
0577a20: 殊不思議一其皆妙之謂也妙者何也謂同體權實
0577a21: 之法妙也妙故得以設施則權實之用也夫權實二
0577a22: 法也而所以用之者三曰施開廢也故若本若各
0577a23: 復開三所謂為實施權等是也然非權無以顯實非
0577a24: 實無以用權故為實施權者即實之權也開權顯實
0577b01: 者即權之實也是權與實相與為用權實既即則權
0577b02: 實兩宜宜故一一故妙妙故本之化成如來之教
0577b03: 立以例本以譬擬法皆如是也是謂妙法蓮華無
0577b04: 上醍醐之至教也。
0577b05: 題下六難以示值佛聞法等皆為不易發起後世信
0577b06: 敬思修之心使知記集者所自而志在佛乘則蘄向
0577b07: 之意有在矣記釋佛慧之言因簡示曰須開三教果
0577b08: 頭之權實等夫三教果頭者佛也權實二智者慧也
0577b09: 自非開顯其所以果證之權實發四味偏圓之大小
0577b10: 何足以明今佛慧乎發亦開也是四味之圓亦須開
0577b11: 邪故問云云答中意者謂圓實不異則今昔圓同約
0577b12: 教義也但未開顯者謂昔之圓則未開顯約部義也
0577b13: 初心之人下列人有四謂四教也以類則三而有初
0577b14: 心者入實者前三教人者所以初心謂圓隔偏以今
0577b15: 文言之既對入實則十信已巳還皆是也以其未聞開
0577b16: 顯則未達化源偏圓所以相隔故在昔圓者不無偏
0577b17: 謂之情止須聞爾非關教法也若夫圓人亦見四種
0577b18: 俱皆秘妙除諸菩薩眾信力堅固者則不在此限唯
0577b19: 今文為然進否更詳至於開三教果頭昔圓開否舊
0577b20: 皆以為部教之難如別論云云。
0577b21: 一家通經釋義莫不有規矩焉故先以五義釋題旨
0577b22: 次以三分四釋解經文故於文初先示委釋之相本
0577b23: 二門三一總別者此下一段文旨總舉彼玄略無
0577b24: 不在言其大者莫過本所謂本地總別超過諸說
0577c01: 者如久已巳成佛長遠壽量本也不唯昔所未聞抑亦
0577c02: 經尚秘所以超過諸說也又曰中三一功高一
0577c03: 期者謂門三周開顯亦一化所未有故功高一期
0577c04: 也然三祇是別一祇是總異其名耳不特三一體融
0577c05: 而亦永殊前教出自一家故不同他說良由依據得
0577c06: 本故也即而本等者此據開顯部旨不思議一故
0577c07: 本本所以相即也今先明則曰且如中等
0577c08: 體謂一實相理此理非迷悟非修得性一切法極一
0577c09: 切義故非因果雖非因果而不外因果故依之而辨
0577c10: 者宗也顯體而後有用者用也若論三法經經有之
0577c11: 今以開顯故名得為妙名餘亦皆妙能開之妙者同
0577c12: 體權實也若不知同何以為異若不識妙何以明麤
0577c13: 故曰若不先了等名猶辨也辨夫麤妙者教相而已巳
0577c14: 故此二句謂教相爾此猶妙本妙未彰故對辨
0577c15: 本方顯究極故曰云云先此示者意在後世講學懸
0577c16: 將此意入一部文文點示俾無失於妙旨也所以
0577c17: 但標文句者政由釋題義委故也四明曰若觀釋經
0577c18: 大義非少則不止於以句分文而已巳言文句者蓋謙
0577c19: 辭爾此釋乃所以揚之也或非之豈知言也若但
0577c20: 分文句下示各述所以兼顯指廣之意故曰並指玄
0577c21: 文等不出指彼五章寄行則四章屬行約教即教相
0577c22: 也或者不達遂多曲說不足道也仍誡弘經者言當
0577c23: 以理觀為先而事相次之以大悲居懷毋以名利壅
0577c24: 已巳如是傳通庶曰可矣。
0578a01: 斯經要義有通有別通言則文文品品無適非妙所
0578a02: 謂咸具體等是也別則四品為宗故曰方便安樂等
0578a04: 鍵亦可四句通言之或者疑曰餘三可爾普門為要
0578a05: 未知其旨曰囑累流通文有八品普門居中貫攝上
0578a06: 下是亦流通之要也如文云云又大師以十雙釋普
0578a07: 門別行一品非要而何不然其指普賢勸發乎云云。
0578a08: 古師節釋經文煩簡之病過猶不及於是見之矣始
0578a09: 者經教草創但敷弘義理不分章段於是有不識起
0578a10: 盡之譏而節目起於後來然猶有經論可憑未至甚
0578a11: 失爰至末代尤煩光宅轉細故始有過不及之患嚮
0578a12: 使不敝其煩則不應有煙颺塵飛之斥今家則曰人
0578a13: 情分節不應諍競使失三益而喪一道而又荊溪作
0578a14: 與奪縱許義評之謂佛赴機說等與也若固執成諍
0578a16: 者為言縱之也縱不全違聖心終是人之情見又奪
0578a18: 其言盡之矣後之評是非者請以此為鑒。
0578a19: 餘經三分但作一番分文唯法華天台作兩番分判
0578a20: 者其本出乎正宗有本二門化用之別故不得而
0578a21: 一也既不得而一而又須總分何也是又歸乎序分
0578a22: 流通本唯一經故也分文可以並列釋經義不兩存
0578a23: 惟其義不兩存是故用有傍正所以釋序分時正用
0578a24: 總分傍兼別分惟其正用總分故曰今記從前消文
0578b01: 是也以四釋言之則全用四釋通貫本門也至釋正
0578b02: 宗則正用別分傍兼總分惟其正用別分故曰今且
0578b03: 逐近就分為二等是也以四釋言之本各三縱
0578b04: 用本亦只借體用本而已巳本門則不須約教即
0578b05: 以遠本兼之餘則當門別分而已巳及末釋流通須
0578b06: 總分也故問云云記釋則曰問意既存兩釋等謂文
0578b07: 既承上從前三段而來而且復問別分二序是意存
0578b08: 乎兩釋也何妨問文從後為問然則既存兩釋而或
0578b09: 從前或從後者皆一往從義爾故曰云云亦意如上
0578b10: 說若欲委知具如餘論云云。
0578b11: 解括經囊古今唯以天台獨擅其美良由大括包富
0578b12: 從容中道故也只如因緣一釋該四悉檀何法不攝
0578b13: 況加之三釋則窮源極本有教有觀何理而不彰也
0578b14: 抑以此經言之凡諸一切事相法門莫越乎因緣
0578b15: 門開權顯實則約教是已巳本門開近顯遠則久本是
0578b16: 已巳覽一一句入心成觀則觀心是已巳故知今約四釋
0578b17: 解經非謂文外雖生節目皆無出乎一部經旨故曰
0578b18: 方知止觀一部是法華三昧之筌豈非凡今觀心
0578b19: 全覽經旨而為觀法故得還顯法華三昧此其所以
0578b20: 為筌也如是而已巳聲為教體義不一途入則在人
0578b21: 得失懸隔夫音聲一也而有詮理不詮理者詮理則
0578b22: 今言教是也不詮理即有聲者是也苟因之入道雖
0578b23: 不詮理亦猶教也如其不入雖教猶非況不詮理乎
0578b24: 故其於聲教有得為體教者如觀音耳根入道有不
0578c01: 得者如陳如所聞聲教揀非圓通是也故知今明教
0578c02: 體正以入不入論而不以詮否為說以其入者在此
0578c03: 而不在彼故也若夫十方世界六塵皆得為體則不
0578c04: 稟於聲教又今文曰雖有滅後色經淨名眷飯法行
0578c05: 思惟悟等雖亦通六塵而並推本聲教益從此土出
0578c06: 於言詮故也得此區別得失明矣。
0578c07: 今之學者所謂尋他本之高廣徒自疲勞曾不觀
0578c08: 己巳心之高廣成自利之行幾何而不墮數寶之責邪
0578c10: 又曰若以信行為乘等云云故知根性不可一途今
0578c11: 因酌其宜為之說曰兩者不可得兼與其徒解也寧
0578c12: 觀使怠忽而俱廢孰若偏尚之為愈此猶庶幾之論
0578c13: 也。
0578c14: 證觀心一釋所以特引信汝所說文者蓋所說之言
0578c15: 該於一部既即法見佛亦見於汝汝即僧寶是一體
0578c16: 三寶於一念心當處識得記文所謂即於己巳心識一
0578c17: 體三寶其理宛足非觀行而何則亦義當立一部
0578c18: 觀心文也亦猶金剛般若云若是經典所在之處則
0578c19: 為有佛等亦其類也推而明之何法而非一體三寶
0578c20: 所在之處又豈直立觀心而已巳引此文者不亦宜
0578c21: 乎窮無窮之論有事有理論理貴於無窮無窮則理
0578c22: 之所在論事不當無窮窮之則何有窮而已巳故凡經
0578c23: 教必置無窮之答者從事為言也若窮其理至於無
0578c24: 窮其誰曰非乎如淨名六番窮妄源至於無住為本
0579a01: 即其理也抑事之極必際於理際於理者則窮乃無
0579a02: 窮也無窮乃窮也是窮與無窮均於無窮而已巳矣如
0579a03: 今此文欲論諸佛展轉稟教終有一佛在初是果有
0579a04: 窮邪無窮邪有窮則墮無因無窮則理復不可據答
0579a05: 則曰拂求本等還復宗以求益為說求初何益乎
0579a06: 此所謂置答也其次問者躡上有初無教為問復致
0579a07: 無教之答則終於內熏自悟而已巳矣夫內熏自悟者
0579a08: 際於理之謂也雖然必待內熏而自悟者則又任之
0579a09: 而已巳殊有乖乎教道也故復設百盲之譬所以責其
0579a10: 守愚以自棄者於是可謂盡矣且誡之以稟教益多
0579a11: 可當事夫無益之論則又縱以餘方佛化六塵皆可
0579a12: 入道豈必定以求初而自狡邪嗚呼諄諄告誡若此
0579a13: 而後學謾不加省衷哉。
0579a14: 觀心為一經之要亦為兼識餘經文同觀異之妙要
0579a15: 所謂觀心一文人謂最寬於理甚切以位雖通觀等
0579a16: 三即今且為成初心學者此其一文之旨也往往昔
0579a17: 人於此但知問觀心文者除安樂行修攝其心餘皆
0579a18: 義立何以上文又以譬喻品為觀行明文其所以為
0579a19: 要者不理會雖然今亦略答之所謂安樂行者乃
0579a20: 約行觀心獨得不以為正文乎餘皆義立者言事法
0579a21: 觀心望約行觀無非義立故義例有謂事法二觀義
0579a22: 立觀心是也然自今引證事法言之觸得不謂之托
0579a23: 事見理之明文乎文各有當安得一耶又前文示
0579a24: 觀心相者總有二重等亦一家教行綱格之說學者
0579b01: 不可不知今略指出以示行用之方爾古今釋如是
0579b02: 者多矣且道還炳然也未若猶未在大可疑著只如
0579b03: 所謂一部經旨皎在目前畢竟皎在炳然者是何物
0579b04: 直饒見得親切若作目前會又還非也若據文體只
0579b05: 合道箇炳然便休有啟發之津只不合道不然豈
0579b06: 有送客之序等成風吹別調也信乎難矣。
0579b07: 教門文義有可疑者記主皆斷奠之矣自來說者不
0579b08: 知出此乃復云云其說故終莫能近如秘密教傳不
0579b09: 傳義於是可謂明矣然有餘疑者此教未用固莫得
0579b10: 而知亦既已巳用阿難集之何謂非阿難能受耶今謂
0579b11: 阿難所受還只受得顯者故曰秘密所用全是顯露
0579b12: 是也若乃密意則龍猛以彼此文旨推而知之方其
0579b13: 集時阿難正自莫測不深於其意者亦難曉也此意
0579b14: 已巳於玄籤中示云云。
0579b15: 立教判釋之難非佛會親承深契聖意與夫如來懸
0579b16: 鑒寄付有在者他莫能及也蓋天台其人乎尚猶謙
0579b17: 喻後世有未能盡機教之責況泛泛者哉故曰云云
0579b18: 又前文曰不應以諸師一匙開於八教眾戶亦猶是
0579b19: 也而荊溪曰頓等是此宗判教之大綱等然非法華
0579b20: 無以知化意之所在非教旨無以知判釋之大猷於
0579b21: 是言之良有以也。
0579b22: 明教體者不可不知一大藏教皆先有聲而後有色
0579b23: 因色聲故名句文三得以攝持此實假和合所以能
0579b24: 成一切教體也若其不許滅後色經則佛世亦不應
0579c01: 以聲為經邪故曰云云此以滅後例佛世為難故以
0579c02: 色例聲云須改聞因以理正之曰當知皆先眼耳所
0579c03: 得等所謂和合之言不可欺者即論有曰牟尼說法
0579c04: 蘊數有八十千彼體語或名皆色行蘊攝是也。
0579c05: 阿難登高座眾起三疑者舊或於是致難云云又有
0579c06: 所謂權疑實疑者以結集時所集法眾本皆無疑羅
0579c08: 疑者其言有小大今此云者直於小教當分及韋陀
0579c09: 典籍等得無疑爾非謂一切悉無疑也抑所以疑者
0579c10: 政由所疑者三皆乖本所知故疑或猶豫不決故疑
0579c11: 若苟知之則直謂是實復何疑哉由是論之皆無足
0579c12: 致難者及一唱我聞之言眾疑釋然尚何論權實於
0579c13: 其間邪大略如是爾。
0579c14: 余嘗疑天竺論時有二種謂迦羅是實時以淺易故
0579c15: 三摩耶是假時以重難故又曰以實時示內教弟子
0579c16: 假時破外道是者然時一爾而言有難易用有假實
0579c17: 何也是皆未易曉今竊有意云云論何則夫時有二
0579c18: 別者意謂實者示內教弟子時會之時及護明相時
0579c19: 晷刻無差其相易是假者剎那無常初無定相以破
0579c20: 外道執常計故理不易見豈非難乎由是言之雖則
0579c21: 一時而用有假實非直言之難易也。
0579c22: 據論釋時又有長短之義而言有進否者或以長短
0579c23: 皆假時如論文云者謂長短則皆假名出於凡心所
0579c24: 計例此亦可長短皆實即內教弟子時食等是也或
0580a01: 以長短分對二名者則四明所謂依佛制時則生死
0580a02: 時短等其實三說並通不當局論或問長短皆假皆
0580a04: 望則有常豈非實乎或問時長時短之說如何曰佛
0580a05: 弟子因時悟道則出生死豈非短乎外道執常溺愛
0580a06: 久淪苦海豈非長乎約一時以明觀心則觀與境合
0580a07: 其理尤親故曰時與道合亦深有其旨所謂時節若
0580a08: 至其理自彰古人悟道明心莫不有時猶啐啄然亦
0580a09: 難言耳然猶通途之論未足以別其淺深應云觀心
0580a10: 先空次假後中此次第之一時則各當其時也若觀
0580a11: 心即空假中此圓妙一時其旨方的故曰觀與境合
0580a12: 名為一時。
0580a13: 夫佛一而已巳豈有四乎惟其說四教法故從法辨應
0580a14: 此四佛應相所以明也今雖不言何教佛相然以說
0580a15: 驗身則知是圓佛應相也況教論開顯又不止唯圓
0580a16: 佛相而已巳必也開小即大即偏而圓彰絕待至妙之
0580a17: 圓佛相也故曰隱前三相從勝而說非謂太名為
0580a18: 圓佛則知今經教主非隔彼三佛而為圓佛亦非離
0580a19: 報應而有法身則又曰法華已巳前三佛離明隔偏小
0580a20: 故來至今經即劣辨勝即三而一不離丈六垢衣無
0580a21: 非瓔珞報體方是今經之教主也既知此已巳亦知前
0580a22: 諸應相無非一佛所為故又曰若得實意方知四佛
0580a23: 體同用殊開權之妙有如此者奈何不以機教大體
0580a24: 論之而區區以良相勝劣為說豈不謬邪由是辨之
0580b01: 其不足與語也明矣。
0580b02: 凡約教釋但判四教不明開顯未足以顯今部旨故
0580b03: 曰今經是圓復須開顯方見此經部旨之妙此應知
0580b04: 部教二意但其文隱略今得以節釋之應曰今經是
0580b05: 圓者約教義也復須開顯者約部義也發例在此實
0580b06: 通初後人不見之乃疑今圓猶須開顯豈不誤邪如
0580b07: 下文曰於前四教即圓教也復應知是開顯之圓與
0580b08: 今詳略異耳不約部教孰能明之。
0580b09: 觀王舍城下一段之文頗似簡嚴有體使文皆如此
0580b10: 盡可為法土體之實本無有四而四見不同則法無
0580b11: 自相明矣又曰諸佛寂理神無方所砂石七珍隨生
0580b13: 始不妙惟其感召在心則麤妙自人非由法也然必
0580b14: 由法得以隨感則又未始偏也故前二見隨事而觀
0580b15: 則見有勝劣也又曰佛之境界則後二觀從理而觀
0580b16: 有於即離爾然則既曰本妙而又曰在心或云從事
0580b17: 從理其孰當於理邪曰通言無不當也從本以說一
0580b18: 言蔽之妙而已巳矣。
0580b19: 義例明觀法有三託事觀者即如今文云云而特舉
0580b20: 此為例者有多義故一者境觀足故二者境近要故
0580b21: 三者觀明白故四者託事見理兼所顯故云云記曰
0580b22: 識陰為王造業諸心必有心所者此文法相雖近人
0580b23: 多昧之是亦學者不自見之蔽也夫言識陰直心王
0580b24: 爾心王未必造業造業必由心所謂受想行隨起善
0580c01: 惡即造舍義也輔行亦謂之能招報心而言心王造
0580c02: 舍者蓋帖釋王舍文便以王言之其實造者必心所
0580c03: 也故曰今欲消王等若論心王本是無記今為消名
0580c04: 便故合善惡於心王故曰善惡王其實善惡本心所
0580c05: 也據論五陰通於三性若以所造言之則無記而已巳
0580c06: 未分善惡也嘗見學者鹵其說荊溪奧旨晦而不
0580c07: 明此唯四明深知之耳又曰異於他經應如止觀者
0580c08: 蓋止觀乘境全撮十妙為觀法大體故也苟不如是
0580c09: 何足以異他經乎後諸觀解皆備此旨故云下去皆
0580c10: 爾。
0580c11: 凡諸事法觀相皆隨文作義故名相開合義有詳略
0580c12: 同異之別其為觀行一也故今明山城雖同約陰而
0580c13: 開合有異上以對合故合明今約靈鷲故開說又云
0580c14: 今此山城約陰便故故以陰言之指如止觀與彼同
0580c15: 也在諸文則或云境智等皆同出異名或以圓頓教
0580c16: 直達理性不許立陰者如今文何如止觀何又事法
0580c17: 觀門雖是略觀亦可修入所謂不待觀境是也今此
0580c18: 指廣意令如彼文者為修而有壅者云以廣決略爾
0580c19: 非專待彼也由是言之其理本通人何固執吾弗知
0580c20: 也。
0580c21: 大哉中乎凡聖之所共由也故佛常居中道未始而
0580c22: 不中若論此理何適非中統一法界唯中而已巳矣何
0580c23: 必升中天降中國中日生中夜滅然後以為中乎然
0580c24: 則今此云者特以事中表夫理中苟得理中何事非
0581a01: 中亦無失也所謂皆表中道是也若夫聖人任運常
0581a02: 然非擇而處之也亦一往軌物云爾至於凡夫雖終
0581a03: 日由之而弗知覺所謂日用不知而反中庸者也又
0581a04: 曰中道有體無體者其義出此謂大教言中有體中
0581a05: 也阿含離斷常中無體中也抑有體中分但不但離
0581a06: 邊之中但中也即邊而中不但中也其絕待妙中之
0581a07: 謂也或者於法法必取中者此知但中而已巳夫豈識
0581a08: 所謂絕待者乎又曰即空即中具二中者即前有體
0581a09: 無體之二中也。
0581a10: 舊論聲聞元小攝屬謂以元小屬不定性攝從定性
0581a11: 中出故記有第二一半獨屬今經者今謂非也據論
0581a12: 明列眾所以先聲聞者八義其第二義云攝不定性
0581a13: 回心入大夫言攝者有二義今謂引攝之攝所以列
0581a14: 眾先於聲聞者即攝引彼不定回心入大歸於法華
0581a15: 何嘗謂攝不定反歸定性邪然則文曰仍少一半彼
0581a16: 土得故者豈非政以聲聞有定不定今攝不定之半
0581a17: 非定性也故對揀云爾大曲說例皆如此良可憫
0581a18: 笑。
0581a19: 約教釋聲聞引論列釋文似不貫既引論文合先釋
0581a20: 論今乃便云開住果者為兩列似前缺列釋後無生
0581a21: 起致使說者亦難措辭應照後文合先引論列四種
0581a22: 者謂決定上慢退大應化今合決定退大以為住果
0581a23: 上慢既未入位置而不論更加佛道及彼應化則三
0581b01: 折法即決定體法即退大記文所謂回與未回以分
0581b02: 二意其回者至方等受彈轉藏成通乃所謂變異體
0581b03: 法住果是也餘二開二了無異途如此合釋不唯疏
0581b04: 文宛然可見亦使記文怡然理順隨文對釋若迎刃
0581b05: 然而曰聲聞義浩然者結上名數名開種種如記所
0581b06: 謂藏通八門門門四種從通為言亦論之四種又曰
0581b07: 門門各有佛道應化在前教等則約言也據本
0581b08: 復應地住等則從本說也既曰上慢所濫謂濫彼實
0581b09: 行數亦如前歷而數之不勝其數故曰浩然彼無約
0581b10: 教本開合等釋但知住果而已巳故曰云何以住涅
0581b11: 槃者言之縱用教者云大乘聲聞亦未為通曉故責
0581b12: 爾云。
0581b13: 至大莫若空至多莫若假至勝莫若中故曰大多勝
0581b14: 者其惟空假中乎亦應云三皆名空等又三觀俱大
0581b15: 等故言一心一切心者皆假之謂也一切心一心者
0581b16: 空也非一非一切者中也是三觀三義宛轉叵明如
0581b17: 珠走盤無不可者然則今曰一心一切心者趣舉一
0581b18: 心則心境俱心故三千法莫非心也輔行所謂若知
0581b19: 我心彼三千彼彼三千互亦爾此則止觀圓具
0581b20: 之旨也究而言之其皆出於圓心乎然則圓心者何
0581b21: 心也舉然好箇真消息問著何心即不圓。
0581b22: 觀心釋僧者其文云云夫名實之賓又曰必也正名
0581b23: 信如其言則出家非難非易苟如所云為之則是不
0581b24: 亦易乎若異此者如後所云不亦難乎要當書紳以
0581c01: 為銘誡非知之艱行之為艱敢言勸學亦自警耳。
0581c02: 凡明觀心必該三法然後為備謂能觀觀所觀境及
0581c03: 所顯法夫境無則已巳境必有觀觀無則已巳必所顯法
0581c04: 故文雖或略理必具足故記云云觀今此文雖正從
0581c05: 所顯結成妙境義實具三又曰將數入理等則觀門
0581c06: 義足領略可知又曰境據假邊等此心有意讀者多
0581c07: 不盡心然既曰不思議喚作空中尚已巳不當況以數
0581c08: 言安得為妙境乎故示之曰境據假邊且存其數非
0581c09: 必以數而為境要當達數非數非數非非數了一異
0581c10: 非一異相庶幾其為罔象也了翁所作三千有門頌
0581c11: 益知之矣極論空中尚無空中名相可得何數之有
0581c12: 即然非數無以見空中非空中無以亡其數則又曰
0581c13: 然必約假以立空中等豈特境然觀亦如是輔行所
0581c14: 謂假立中名等是也夫三諦皆假者照也三諦皆遣
0581c15: 者亡也即亡而照即照而亡非亡非照妙會可知論
0581c16: 夫無生以鏡為譬正當行門今釋阿若初約三藏亦
0581c17: 通言之舊或以為難云云今直據文以申厥理則不
0581c18: 見所難也文云三藏觀陰界入若計為淨等是即為
0581c19: 生非不生也不生者了苦空無常無我是也故譬之
0581c20: 如盲者執鏡不見形像則因與果皆不生盲譬無生
0581c21: 智等由是言此則此教言不生者但不取著於境是
0581c22: 即陰入等為無生境體非別有所謂境體也而言曰
0581c23: 陰不即因要由執心緣陰界入爾乃成因方得於界
0581c24: 故曰方助於因等又曰頭等六分等並為因果作譬
0582a01: 也即陰入體上和合成業業託父母未來報起猶有
0582a02: 因必有果故譬之如形對象生等既其不取則因果
0582a03: 皆不生文旨如是而已巳然則記曰業託父母如形對
0582a04: 等又曰鏡如助因者是皆帖釋因果之文若正從法
0582a05: 說乃陰入因果爾何關鏡體者邪或者不達遂多鑿
0582a06: 說今直申之其理明矣若從圓極說鏡體者只向他
0582a07: 道但觀團圓不觀背面斯言得之矣。
0582a08: 無生鏡體藏教本無難唯別圓為難爾自非記主教
0582a09: 眼高明孰能點示文曰鏡譬法界眼譬觀智者謂由
0582a10: 別人以觀智眼依於法界圓鏡分別十界色像一一
0582a11: 無謬是則別人雖知十界依真如起而不能了真即
0582a12: 十界乃謂真如由無明覆故起九界則九界因者全
0582a13: 指無明所以九界為非佛界為正正故須顯顯即生
0582a14: 義非故須破破即不生義故曰若欲自正等記文所
0582a15: 謂自行化他皆須斷九等正指此文即九界因果不
0582a16: 生佛界因果生者是也所以專緣理性本淨破於無
0582a17: 明九界因者正由不能同於圓人全性而起故須別
0582a18: 修不同圓人即性而顯故成別顯次第破於九界方
0582a19: 顯佛界反顯未足盡時終為所覆皆由不了即性迷
0582a20: 悟故若修若顯無非別義故曰以別教中無性德九
0582a21: 等又曰依境起行亦指但理等皆其旨也不得向說
0582a23: 若不知別何以明圓若不知圓何以格別故知二教
0582a24: 若相表發則淺深於是見矣今此文曰觀團圓等又
0582b01: 一一皆曰不觀不取等然則言觀者謂以無緣智觀
0582b02: 於理境唯一法界本如如體言不觀者即不取於十
0582b03: 界形像差別之相非曰不觀謂無分別智於其境智
0582b04: 無所取著爾記家所謂離於三教分別情想依理通
0582b05: 泯心境明暗等是也是則觀乃無觀也無觀乃觀也
0582b06: 觀與無觀一而已巳矣未始而不相符也故曰鏡十界
0582b07: 因等合釋也又曰鏡明性十界等約修性帖釋顯其
0582b08: 不二也或者不達以謂鏡明性十界但可言性不可
0582b09: 言相者曾不知結文曰見明形象修性本如鏡內外
0582b11: 相人何固著應知凡論圓理但可背情而從理豈可
0582b12: 違理而順情祖有格言而不能用嗟哉抑記有曰若
0582b13: 泯若照無非法性則泯照者修也修不可以言性故
0582b14: 性離泯照而修德之極體即是性故全泯照是凡諸
0582b15: 修性莫不皆然又曰本觀理是不觀染除等者此以
0582b16: 性奪修也謂唯一理是而達無染除若全不觀何為
0582b17: 知其染體本本名滅邪或又據此但觀團圓等
0582b18: 文以謂圓不立陰但觀不思議境者苟得今意皆不
0582b20: 口舌論也。
0582b21: 前以陳如居萬二千之首無生乃諸觀之宗又此示
0582b22: 其廣解所以總彰無生關諸教觀大體言之不易觀
0582b23: 今所示凡略五意一居初通淺深故即陳如於諸弟
0582b24: 子中初證無生淺也乃至聞阿字門即登圓住了一
0582c01: 切法皆無生者深也二攝諸事行故即下諸聖等文
0582c02: 是也三為觀行宗要故即云云已巳下文是四欲通示
0582c03: 一部觀體故即若於阿若已巳下文是五為表諸聖者
0582c04: 內心所得理不徒然故即秪如世人下文是亦如前
0582c05: 云聞名識行知人例心即其旨也。
0582c06: 有待之形必假衣食正必託依須論住處是三者人
0582c07: 所不免而聖以之抖擻諸過行十二頭陀行為其多
0582c08: 事生惱勞慮費心妨道喪時起諸貪著言其過患固
0582c09: 非一端故開抖擻之風者使人與起羨慕有不可及
0582c10: 之歎縱未能仰晞一二道果克成苟知而思省然亦
0582c11: 足以清心省事為全身遠害之地也歟記主尚曰忝
0582c12: 預道流聞此勝法而不自省心行邪況後世乎況吾
0582c13: 儕乎今又因其乞食結成四諦有過有德有世出世
0582c14: 則其為利又不止於小乘抖擻而已巳況大教乎況圓
0582c15: 乎豈不益勝邪。
0582c16: 或問那律發半頭天眼約何而分全半耶或據文有
0582c17: 所謂從頭上半如琉璃筒約橫言半者此恐未必然
0582c18: 今謂既因定而發還只是於所壞眼根發得清淨四
0582c19: 大造色徹見無礙爾而全半云者當是以因果相望
0582c20: 得全半之名未必約橫以言半也設有其文置之
0582c21: 可也然則楞嚴揀辨那律圓通何以云明前不明後
0582c22: 邪曰彼自寄聖揀凡非必定就那律揀也或問那律
0582c23: 所得天眼修發耶報得邪曰因修而發故亦修亦發
0582c24: 或由慧而發者亦發也若據箭排燈緣是亦報也豈
0583a01: 可專局乎。
0583a02: 比有執專坐者曰未契大道等夫行坐外儀固未足
0583a03: 以定是非顧其內心如何耳第以斥辭觀之既曰豈
0583a04: 有居暗室乃四儀同凡者知其為偽者也楊子所謂
0583a05: 有人則作之無人則輟之之謂偽是也豈真所謂果
0583a06: 能宴坐乎苟於坐無他豈不猶賢於浪行者乎若乃
0583a07: 經曰常在於其中經行及坐臥又今文所謂佛猶四
0583a08: 儀動止示同人法等則固無可論者又何譏斥於其
0583a09: 間邪而說曰道在心不在事法由己巳非由人此亦一
0583a10: 時有為言爾誠如其說將恐有自任而流敝者信乎
0583a11: 立論之難也又曰縱不能縮德露玭且須顯晦均等
0583a12: 益知其斥妄者矣。
0583a13: 斷常之論經教所出多矣而有通有局如外道所計
0583a14: 六十二見以斷常為本者局也此見正為三藏所破
0583a15: 若後三教迭論所破淺深者通也如文云云此則不
0583a16: 專一途而已巳亦猶教門有言所破雖近能破實遠是
0583a17: 也然則若何說行而得不墮斷常乎當如淨名曰無
0583a18: 我無造無受者善惡之業亦不亡可也文又以謂境
0583a19: 觀相研為往復斯可矣以觀智為數往數復恐或不
0583a20: 免數則致散非所以示觀也宜善用之。
0583a21: 文曰分別十法界根塵房舍悉得見佛是別教意或
0583a22: 者問曰別教破九顯一何謂悉得見佛曰是無足疑
0583a23: 者既曰分別根塵正當能造心是所造法非是為分
0583a24: 別亦何間於九界乎至於曰分別十法界皆非已巳有
0583b01: 是別意此可疑既謂皆非已巳有畢竟誰當有者九
0583b02: 界可爾佛何以云亦非已巳有記者之釋自是一意今
0583b03: 謂不分圓別不妨皆非已巳有亦是一說學者知之。
0583b04: 文句第二帙
0583b05: 觀憍梵波提一緣因為之言曰觀形不觀德其蔽也
0583b06: 外知德不笑形其智也內此天人之所以異歟又憍
0583b07: 梵波提聞佛滅度隨亦入滅說偈云佛出我出佛住
0583b08: 我住佛滅我滅四道流注好箇話頭但恐人不會今
0583b09: 為下注云只是起信所謂四相俱時而有皆無自
0583b10: 立本來平等同一覺故之意四道恐只是四相爾亦
0583b11: 應云好箇話頭不合注破不然今應更各添一不字
0583b12: 不妨盡理。
0583b13: 二鬼爭屍頗關教意第小人拈掇耳今因為之頌曰
0583b14: 投宿空亭事可悲遇逢二鬼共爭屍可憐隨拔還隨
0583b15: 補問他人是阿誰。
0583b16: 此於別教立三佛界者其與圓教六即異矣然亦是
0583b17: 教門一節目之論固無害也而言若指果頭應云九
0583b18: 界非己巳有者意以佛界為已巳故也在別可爾若約圓
0583b19: 論應云十界皆已巳有是圓意然則文本明非已巳有何
0583b20: 得對別作皆已巳有示耶若如所云成定說於理
0583b21: 未圓常患教門多有此見今謂亡之則無生無佛謂
0583b22: 之皆非已巳有可也一佛成道法界無非佛之依正謂
0583b23: 之皆已巳有可也又何嘗定論乎此理可與知者道難
0583b24: 與俗人言姑置之。
0583c01: 阿育王禮諸羅漢塔至簿拘羅塔供二十貝子而貝
0583c02: 子從塔飛出等非少欲之力熏習所成其能至是哉
0583c03: 所謂死而不亡者見於是矣與夫至死猶貪者亦異
0583c04: 矣然貪與少欲其機一也奈何世人不知務哉。
0583c05: 佛之說與外道之說果有以異乎果無以異乎如不
0583c06: 得一法入心與佛說我坐道場時不得一法實以何
0583c07: 異又曰一切法不忍與佛說不受亦不受亦何以異
0583c08: 故知異處不在語言畢竟在甚麼處學者試定當者
0583c09: 滿慈子欲還本國利人至是為行忍滿觀此言忍可
0583c10: 謂忍之至者然則何以致其忍不過曰忍者安義又
0583c13: 而已巳又何以無我曰相應而已巳若夫相應非久習積
0583c14: 行則不能也故曰能行忍者乃可名為有力大人凡
0583c15: 諸聖賢無有不自忍辱中來奈何今人而小不忍乎
0583c16: 佛法身不動而示人間懸知世人著相者多故託
0583c17: 空生石室觀空悟道一事以發赴之所以引進世人
0583c18: 即色觀空深達法身之妙爾若要見佛當如是見是
0583c19: 真見佛之如是見徒以色聲求佛是行邪道豈見佛
0583c20: 之謂哉雖然在佛言之則可若在機緣於泥龕塑像
0583c21: 尚當致敬況真見佛色聲又焉得不致敬乎故知理
0583c22: 無一向不可論。
0583c23: 為學日益學也為道日損無學也此持世間之學無
0583c24: 學爾以出世學無學者則又有淺深焉故小教之言
0584a01: 學無學謂學未必盡理無學未必臻極姑一往耳大
0584a02: 教言者理則反是不唯無學之極而學亦盡理故令
0584a03: 以五句區別之謂其大小相望淺深對明抑凡聖之
0584a04: 異故也然則學無學者位之定者也與其學而無學
0584a05: 不若無學而學故無學學者上也學無學者次也非
0584a06: 學非無學者又其次也若都不攝則凡下而已巳矣揆
0584a07: 斯五句得不警省哉。
0584a08: 圓論界如一心具十十界具百界各十如以成一千
0584a09: 約色心言之則二千備矣而今文又曰約界論如約
0584a10: 如論界以成二千者則又一例也然此猶單數而已巳
0584a11: 若縱言之亦應云百界中之千如如如十如等何但
0584a12: 界如各一千邪則成萬二千等兼前則三例也若論
0584a13: 三千止應單數今何異常途邪抑別有謂乎曰非無
0584a15: 嘗用之云百界千如百如千界即其例也故知法門
0584a16: 圓融重重無盡既曰不思議無不可者則變例之數
0584a17: 也若所謂三千則常數之不可增減也揀如類論。
0584a19: 有熟或內或外若親若雖示萬殊施設不一然
0584a20: 皆散而無統未明所以本一理而歸一道者故於是
0584a21: 示首楞嚴大定以本之約法華五時以申之述大經
0584a22: 半滿以攝之依本門實道以發之夫然後知向所設
0584a23: 化若師弟子方便善權皆依首楞嚴三昧之所建立
0584a24: 無他法也無異道也如是而已巳矣。
0584b01: 釋諸大弟子雖各依當文名義以示觀解然猶未盡
0584b02: 觀行精微故於諸心數中通取善十心數以表十大
0584b03: 弟子所住法門各據一德共輔心王之意以示初心
0584b04: 則觀慧易發有能改惡從善革凡成聖於一念心深
0584b05: 入實際者即今王數之力也又以通十心數表對行
0584b06: 相以示觀心王數相扶共攻惡數化諸塵勞同入實
0584b07: 境非王非數者即總明觀心之旨也以此作觀觀有
0584b08: 成否淺深之異如歷五味至於醍醐王數皆畢心想
0584b09: 不行是行般若波羅蜜者則觀成之極至也。
0584b10: 心數可以因之成觀而不可以入道若欲入道必須
0584b11: 化轉至於畢盡而後道可入也故引普賢觀文為證
0584b12: 有曰心數塵勞若不盡者觀則不等故知若要入道
0584b13: 證理必須能所心盡益能所者起妄之始此心未亡
0584b14: 則妄源未盡雖欲入理得乎故四明曰於境觀雙絕
0584b15: 之處融妙三千一時顯現者即其理也凡今舉心動
0584b16: 念趣便落在能所情想中縱曰唯心絕待觀境亦只
0584b17: 言之而已巳求相應者未見其人況發悟乎又曰所言
0584b18: 盡者因心所盡果心亦盡等則因果皆不住尚何心
0584b19: 所而不盡也又若以盡不盡相對而起定見者則亦
0584b20: 能所而已巳又安得而亡乎所謂才有一絲頭便有一
0584b21: 絲頭是也。
0584b22: 論釋歎菩薩德文列上支下支門有總相別相之釋
0584b23: 如文云云言有上下支者即初總句能總於下謂之
0584b24: 上支下句仍派於上謂之下支又有攝取事門義云
0584c01: 云天台依之作橫二釋非臆說也其理自長但約
0584c02: 位橫之釋頗似難曉謂約十地義釋橫約初住
0584c03: 義釋既位次前後一貫而橫異義者今謂此亦未
0584c04: 失稱意出之所以十地釋則分證之終也初住
0584c05: 橫釋則分證之始也若初後相成上下互顯不過以
0584c06: 初之橫冠下皆橫以下之成上皆其義善成亦
0584c07: 不違大體也但謂人情好異作是釋者恐非正論使
0584c08: 天台之後復有好異者為之奈何適所以啟異說之
0584c09: 端也有如舊說既以眉目與之又以宗體奪之與奪
0584c10: 不定不若勿與為善也書曰公生明不公則闇矣又
0584c11: 曰當仁不讓讓則公理何由出哉余為是直之云爾
0584c12: 陰陽災變之數頗不易明況世典經教議論不一交
0584c13: 亂於其間宜其說之不齊也今疏釋羅一緣有障
0584c14: 持日月之事記文因斥世言日月薄蝕以為險怪邪
0584c15: 說又從而折衷之云云然以曆數可預知謂全無是
0584c16: 理則不可故曰以器世間法爾與陰陽合等是也而
0584c17: 天台之斥姑以大體正之非謂全棄若曰如日月所
0584c18: 照等應知此說全同楞嚴所謂如一國人同感惡緣
0584c19: 諸一切不祥境界而彼此國土見不見者其義頗
0584c20: 懸符所謂一分與陰陽合則不違世諦也一分依眾
0584c21: 生業力則不失正理也雖然如必一一遍為之說則
0584c22: 或有時而窮姑存而勿論可也。
0584c23: 人理教行四法皆一乃一經之大旨序中表此正宗
0584c24: 示此流通弘此無非此者又圓論三觀所觀三德德
0585a01: 必兼人亦四一也以是歷位六即始終位位皆四至
0585a02: 於念念之心色香之塵何法而非四一即法華三昧
0585a03: 一切處攝一切法究竟言之一而已巳矣一不徒一
0585a04: 一必有四四不定四只是一理識此一理妙在其中
0585a05: 苟為不然法居心外觀心之要政在於斯照者方知
0585a07: 先而文後既互為先後而二者何先必曰義先益義
0585a08: 者實也文者也若本無實文何所施苟知此意則
0585a09: 今四句思過半矣彼以有義無文為不可依者使無
0585a10: 義則已巳苟為有義雖無文可也又安知有義而無文
0585a11: 乎宜為記者所難然以四句為四人用之可謂妙盡
0585a12: 其理又引經四依以證之亦當矣但無文義一句不
0585a13: 可全謂迷者以理言之亦是文義所不到處不妨好
0585a14: 箇消息亦可云迷者悟之津非迷何以得悟亦相去
0585a15: 不遠也思之。
0585a16: 凡言序者必與正宗義有同異或非同異何者若一
0585a17: 向同序正何別若一向異序義不成要必處乎兩者
0585a18: 之間始得為序如無量義經所以為法華序者一者
0585a19: 體同名異故得為序以體同故本一實相以名異故
0585a20: 或名妙蓮華或名無量義名蓮華者正從能出亦兼
0585a21: 所出故為正宗名無量義者正從所生義兼能生故
0585a22: 成序分故曰佛直說此名等是也二者從一出多故
0585a23: 得為序此經云從一清淨道施出二三四但言從一
0585a24: 出多而不言收多歸一所以為序更言收多歸一則
0585b01: 正宗矣故曰從一義處出無量法等是也於其二義
0585b02: 後義最親得此則為序之旨顯然可觀往驗諸文無
0585b03: 不合者若論所施之權為同異體者備諸別章云云。
0585b04: 光宅以無量義然萬善同歸有成佛義異於正宗無
0585b05: 二無三故為序者據此則無量不及法華明矣至於
0585b06: 判教以正宗為不明常住何顛倒邪今故以無量
0585b07: 義明法身百非洞遣及普賢觀四德皆常例而斥之
0585b08: 則初後常住何謂中間而不明邪故知光宅不善圓
0585b09: 詮同出異名於一極理翻成異見一何悖哉餘如疏
0585b10: 斥云云。
0585b11: 以一法異名言之則法華無量義互得為名無不可
0585b12: 者然以能所定之謂所生為無量則可以能生為無
0585b13: 量則不可而嘉祥以能生所生俱名無量故記有可
0585b14: 否之論故曰云云以其能所義定也然則以已巳定之
0585b15: 義正異名之釋則法華不得名無量義以異名之稱
0585b16: 召未定之義則無量義可得名法華如實相具橫廣
0585b17: 之義是即無量也名義雖爾序意不然以所生非能
0585b18: 生故也。
0585b19: 定慧之法有體有用用則相成體則相即相成故非
0585b20: 禪不智必先定動而後智拔故先於入定非智不禪
0585b21: 必先智導而後行禪故或先於說法若以體即言之
0585b22: 則智不可無定定不可無智定為即智之定智為即
0585b23: 定之智以其體用不二故雖有出入而無出入雖無
0585b24: 前後而不妨前後故曰無有隔礙即首楞嚴之大定
0585c01: 般若之大智是也其在此經則曰入於無量義處三
0585c02: 昧其先定後慧之旨也。
0585c03: 旨哉言乎其身之本源湛若空心之理性畢竟常
0585c04: 寂等可謂觀道明白之文也而自來講學曾不知初
0585c05: 心行者無有是理今故得以示之只如今日學者有
0585c06: 能入是之定所謂身之本源心之理性一一具足一
0585c08: 觀也若果相應亦應可使身若金剛不可動轉心若
0585c09: 空無有分別是亦得為無量義三昧所時亦得寂
0585c11: 法也何必大通智勝身心寂然然後以為證乎好箇
0585c12: 道理用心示處奈何不作此示致使學者推功上人
0585c13: 遇此妙定與自己巳了無交涉可不惜哉斯言也使
0585c14: 諸祖復起亦將不易矣。
0585c15: 舊傳光宅講法華感天華紛然而雨又此言狀如雲
0585c16: 母一時徵應而已巳者其言有與奪云云今謂此亦難
0585c17: 言謂之徵應可也必其然否則未可也是豈無自而
0585c18: 然哉要當求其主之者果誰乎但作此問便可釋然
0585c20: 祖不然推此而言如慈恩擲筆之事例皆可知苟
0585c21: 未可為定說亦存而不論可也。
0585c22: 凡諸佛會一問一答為眾發起擊揚道妙固已巳難矣
0585c23: 況於法華開顯座席大事因緣尤為不易故曰具二
0585c24: 莊嚴故能問具二莊嚴故能答非德位相亞莫當其
0586a01: 任即文殊彌勒其人也但機有在無故宜問則問宜
0586a02: 答則答於聖人分上初無彼此苟知此理則不復起
0586a03: 淺深優劣之見然有所謂權實久近隨名便易者亦
0586a04: 一往言爾遂謂實然之論則不可言機有在無者謂
0586a05: 機緣於其人有在不在爾故引文殊推堪問疾於無
0586a06: 垢施則為所呵是殆不可為定論也要之佛菩薩示
0586a08: 豈凡情下地所測量哉。
0586a09: 經有偈頌譬之有散華貫華也勝論凡約十義申之
0586a10: 令見其五從要引也西竺龍樹以下諸聖師深達法
0586a12: 而已巳益法爾而然殆不可加抬其不可及也如此爰
0586a13: 至此土通經莫若天台其凡所申義多承用以其
0586a14: 宗途有在故也。
0586a15: 文句第三帙
0586a16: 夫法施有三有法施而非財者有即財而言法者有
0586a17: 攝三以為施者初例如淨名呵善德云云後如金剛
0586a18: 般若明無相施云云今則即身命財而為法施亦如
0586a19: 無盡意之施瓔珞也而言與生死後際等者惟其即
0586a20: 財之法故其施與法等何則失身命財者施之末者
0586a21: 也生死後際者捨之極者也苟能觀身命財如生死
0586a22: 後際則一捨一切捨無一法而不捨是亦一切法趣
0586a23: 捨一捨之外更無餘法捨之極施之本也觀身命財
0586a24: 直一芥耳又何足以累吾情哉以不堅法而得究竟
0586b01: 堅固法身所以即真法施更無二無別記特不釋者
0586b02: 意如向說。
0586b03: 般若之道政自難言寄說與觀言之可也而所以說
0586b04: 觀者則說所不到故經曰說寂滅法等夫寂滅無二
0586b05: 猶如空尚何以觀說云乎雖然不可說而說是說
0586b06: 般若不可觀而觀是觀般若則真般若有在於此惟
0586b07: 其不可說而說則言語道斷不可觀而觀則心行處
0586b08: 滅言語道斷心行處滅則泯前說觀心無所著卒歸
0586b09: 於無說無觀而已巳無說無觀者豈妙慧之謂哉則又
0586b10: 曰說其所不可說觀其所不可觀以此為因求無上
0586b11: 道則般若大智之果也故今以此三行為般若之問
0586b12: 者盡之矣般若既通三教則此三義亦該諸教所以
0586b13: 疏文凡約五義從容釋之政由通於諸教釋義故也
0586b14: 雖通諸教極則唯圓總不出乎言語道斷心行處滅
0586b15: 是為一家之極致亦為諸宗之極政至哉斯言人所
0586b16: 不到夫豈遠乎人自不到耳其第四釋云見人不見
0586b17: 座席者既見人矣何為不見座席只如天台見靈山
0586b18: 座席豈不見人邪曰不類彼為成疑念止曰或見而
0586b19: 已巳未必純皆是圓故猶有人座之間天台頓悟以
0586b20: 顯法以法例人見則俱見是故不類然亦有見座席
0586b21: 而不見人者如普賢云云此後別有意云云。
0586b22: 古師以起塔為佛事不言佛般涅槃以畏妨壽量故
0586b23: 也今家則不然政以究竟涅槃為歸源復性之地用
0586b24: 表真常不滅之理奈何畏妨而不言邪有以見其雖
0586c01: 曰釋經全同情見曾不知大教所明則化化無窮相
0586c02: 相八相常無常用未始不俱故有所謂法華壽量不
0586c03: 久滅度大經垂終而言常住是豈可以人情度量也
0586c04: 哉況今以所表義釋妙極其致較彼天懸痛哉之歎
0586c05: 宜矢伏疑伏難之釋經論固常有之但有難意而不
0586c06: 發於言者皆是雖不發於言而意常見於拒之之言
0586c09: 明之所以為難也伏或云潛難亦曰疑雖亦互出其
0586c10: 實一也今此文者若各據當文直釋而已巳本亦無他
0586c11: 但釋籤總上下兩文合而斷之頗似交加自昔所以
0586c12: 論也彼既合釋今各析之則不見所難也文曰彌勒
0586c13: 初以伏疑潛難難曰云云謂彌勒以文殊伏疑今文
0586c14: 所謂伏難是也而顯釋之今文所謂彰灼釋難是也
0586c15: 而潛必對顯難必對釋互形彰略爾然則今文云釋
0586c16: 而彼云難者既云顯釋則知其為潛難意請決答是
0586c17: 也亦一舉兩得之義但如此釋又何難哉待至後文
0586c18: 當復取次句帖釋之云云。
0586c19: 以六十小劫為長以如一食頃為短斯皆情謂之見
0586c20: 故於此事不能無疑曾不知今法華時會既曰開顯
0586c21: 諸法皆妙夫妙者即不思議亦不決定之義豈有時
0586c22: 節而不妙耶只如經曰一念普觀無量劫等即一念
0586c23: 為無量劫則非長非短故知時無長短長短自情奈
0586c24: 何以情而疑時乎抑又諸佛菩薩證得不思議解脫
0587a01: 故有所謂延促劫智豈徒然哉必也諸佛境界若時
0587a02: 若法皆不思議奈何以凡情而疑聖境乎又置是事
0587a03: 只如黃之夢爛柯之局桃源之彼皆神仙幻事
0587a04: 尚猶若爾況真不思議境界乎由是論之凡今所謂
0587a05: 與奪之論要皆以分別情想未為稱理之談縱未能
0587a06: 親切體會亦當信教仰理毋滯情見可也。
0587a07: 古師以妙光為所因付託之人非對告之人意顯身
0587a08: 子為對告而非付託者天台以謂不然云云今謂古
0587a09: 師以妙光例今文殊為所付託則可以身子但是對
0587a10: 告而非付託則不可況經言因者直所因之因謂因
0587a11: 妙光而為正說豈便作因託傳通而解近於太鑿此
0587a12: 古之失也。
0587a13: 法華所以異於餘教者謂其記二乘談遠壽也故明
0587a14: 授記二乘獨出今經雖楞伽方等有授記之說而別
0587a15: 有所以此外無有也雖然其如二乘之人於法華得
0587a16: 記之時純成圓機已巳非二乘矣至於調熟功由昔教
0587a17: 安得獨彰法華邪曰今未必以專記二乘為功而以
0587a18: 獨顯一乘為妙惟其一乘極唱故無間於大小凡外
0587a19: 皆悉會歸佛道所以稱妙也而特言二乘者取其難
0587a20: 爾亦是以昔之無顯今之有則知昔所無者機教未
0587a21: 純也今所獨者機教歸一也較其優降孰與為至哉
0587a22: 雖調熟之事出於在昔而功歸法華益昔之所用全
0587a23: 由法華同體權實施開之妙故推功有在也世徒知
0587a24: 記二乘之末而不知其本故於是表發之若二經所
0587b01: 記文固言之但要知所以密對斥奪果何如其義如
0587b02: 別釋。
0587b03: 經頌此土六瑞於中獨長出天自鳴表無問自說
0587b04: 者記者申之云云謂無問自說者言其事大理妙無
0587b05: 能問者即方便品初從定而起告舍利弗等即其文
0587b06: 也所以於六瑞中長出而獨表何也以是一經之要
0587b07: 本故也若言其要亦有方廣及未曾有等則六瑞既
0587b08: 表之矣何獨表此乎曰此固有由也以其此當廣歎
0587b09: 略歎之始略開三顯一之初該於一化有權有實等
0587b10: 一一妙法而無能發問者故佛無問自說表之以天
0587b11: 自鳴即一經之根本有在故也所謂方廣及未曾
0587b12: 有等總在其中無勞別表也。
0587b13: 夫如來成道有修有性以修則積功累德以性則稱
0587b14: 本自然然非修無以證其本性非性無以合乎自然
0587b15: 此成道之大體也故今言方便道則積功之謂也言
0587b16: 發真道則自然之謂也合而言之則理一而已巳以一
0587b17: 家教門則通乎四教若三身之釋則約別圓料揀例
0587b18: 顯可知此大有說在姑略釋耳。
0587b19: 前既已巳釋彌勒伏疑之文此當更釋文殊斷疑之句
0587b20: 謂文殊因以彌勒伏疑潛而釋之若論發之於言正
0587b21: 當顯釋何云潛耶謂以今文正當顯答上問而潛釋
0587b22: 當文伏疑爾故復曰釋云等正謂顯釋非潛釋也但
0587b23: 如此分而析之其難釋然奈何昔人自生曲見非盡
0587b24: 心探亦不能至也學者其詳之。
0587c01: 方便之名名通今昔品題之旨唯在於今惟其名通
0587c02: 今昔故以三種方便釋其名前二屬昔非今品意後
0587c03: 一唯今乃當題旨抑為彰開顯故兼出前二以為所
0587c04: 開若至今經無非秘妙也又方便之義雖有三種並
0587c05: 約三教雖俱三教今明開顯故秘妙方便非體外權
0587c06: 既非體外權即是實但如是釋了然可知云何昔人
0587c07: 乃以昔方便之名難今經之實以為名實相乖題文
0587c08: 不稱耶論者於是云云曾不知既以方便在今旨歸
0587c09: 秘妙何得以昔權為難一不可也又政使義兼前
0587c10: 二今經開之無非秘妙奈何以異體之權對同體之
0587c11: 實為相乖異二不可也又方便名權權義名含真實
0587c12: 一義未稱斯題安得以彼易此三不可也且以三義
0587c13: 格彼舊非如其題旨具諸義章云云。
0587c14: 由開顯而知秘妙可也如在昔圓人既不由開顯而
0587c15: 曰亦見四種無秘妙者其何自而知之邪抑所謂四
0587c16: 俱秘妙者其相若何今謂四教所詮不出十界圓人
0587c17: 既了十界百界三諦圓融雖未開顯則四俱秘妙可
0587c18: 以類推知之但於昔教未開顯故不得顯說相即之
0587c19: 言此初心之人所以未免有謂圓隔偏之情者良在
0587c20: 此也然則既曰四俱秘妙而又曰謂圓隔偏何也此
0587c21: 但通言耳亦未定其位也要以初心文驗之則其淺
0587c22: 深有歸矣若在昔密聞開顯與夫得意圓人則又不
0587c23: 在兩者之限故知根性不可一途。
0587c24: 一切法一也而並得作四句言之則其理本自圓融
0588a01: 開顯之旨正本於斯奈何古今諸師於法界體上開
0588a02: 顯之後而竊竊然守一偏之見各以為實互相是非
0588a03: 曾不知法體圓妙未始膠於一端豈其理哉正如摩
0588a04: 尼映於五色雖隨變現而實珠體不當五色今此亦
0588a05: 爾雖諸師偏取亦何當道理邪然則天台達此理
0588a06: 故常得其全諸師失此故各守其偏是否於是別矣
0588a07: 舊以如來依二諦說法約此二諦以為三門云云
0588a08: 其說雖不足以釋今方便然以通途大體示漸入之
0588a09: 義亦不無是理苟能依之修入是亦一轍也何往而
0588a10: 不可哉故今存之以見通論但不可以入天台規矩
0588a11: 門戶耳。
0588a12: 嘉祥以身與乘各作四句云云記者以一家規矩准
0588a13: 繩評而斥之故一無所當又立三種法輪以華嚴為
0588a14: 根本乃至法華為會末歸本亦大有所妨評之亦略
0588a15: 如今文云云若論嘉祥雖別有建立必是未歸心之
0588a16: 前故有今所評後既歸心天台故有頂戴法橋伏膺
0588a17: 甘露之語往往章疏已巳行不復改轉爾今所斥者令
0588a18: 知同異得失而已巳非實斥其違背也亦既歸心正不
0588a19: 必須改舊章正其名分殆似區區然如此等文宜置
0588a20: 是可也而必云本師所師者恐誤正使欲正其稟承
0588a21: 亦何必乃爾況此前後言大師處不一豈必一一改
0588a22: 邪文以四句偏於諸法則諸法未始異復以諸法通
0588a23: 於四句則四句未始同未始同故非一未始異故非
0588a24: 異非一非異義頗難明故以三智照三諦境等攝令
0588b01: 可攝識故曰一空一切空故一切皆實等非遙觀玄
0588b02: 覽曠蕩高明者其孰能與於此又曰須曉四句只一
0588b03: 法性者謂一法性者理也四句者體上之義也以法
0588b04: 性之體不違諸法不受不住不入則其體無自性故
0588b05: 權則皆權實則皆實以四句觀法性則法性未始一
0588b06: 以法性統四句則四句未始異既不可以一異求之
0588b07: 則不合不散不合散故於諸法所謂一一名字一
0588b08: 一句偈等皆無非法界法界故一如一如故無礙此
0588b09: 所以如十不二門說故以十門言之則皆可說以不
0588b10: 二言之皆不可說說而不說亡照一時妙而已巳矣。
0588b11: 以一經皆方便其為方便也大矣良以方便者果上
0588b12: 之化用化用莫大乎同體權實施開廢三是為今經
0588b13: 之方便也故曰序中證信發起方便等云云然則方
0588b14: 便之名雖題於一品方便之旨實通乎一部而特不
0588b15: 言今品者方便之首故不待言之也其體既即真實
0588b16: 則非體外之權又安得以方便對難哉而曰法華一
0588b17: 部方寸可知者如向旨趣莫越乎一心若了一念則
0588b18: 一部經旨皆須於自心識得也所謂誰肯以三界有
0588b19: 漏識心為今經所歎方便者正由不離剎那陰心而
0588b20: 能顯於實相妙理故也然則十方三世無懷異求求
0588b21: 乎此者也至於十乘觀法法華三昧無上佛果皆一
0588b22: 於此理而已巳矣。
0588b23: 萬法起於理本十雙始於無住故曰從無住本立一
0588b24: 切法夫理本者真如也真如不守自性故心意識等
0588c01: 由之而起此淨不淨業所以轉變無窮能成事中一
0588c02: 切諸法故名事為權要其所以非理無以立事非事
0588c03: 無以顯理但一言於事有二一者迷染之事事猶理
0588c04: 出出則非理雖非是理亦依事以見理二者修顯之
0588c05: 事如後教行等此正能顯理故曰事有顯理之功所
0588c06: 以稱歎方便者是也又曰理實何在心意識三無非
0588c07: 理所處今法華稱性開顯即世間相無非常住故
0588c08: 有漏等染淨緣起同屬於事罔不即理具如事理不
0588c09: 二門明者言事理則總彼十門無非不二而二二而
0588c10: 不二之事理也亦猶今事理一雙通為十雙之本是
0588c11: 也誰肯云者謂捨是法華開顯談妙其孰詮此迷染
0588c12: 識心為今即性顯理之教肯猶肯可之義謂於他教
0588c13: 則莫可也。
0588c14: 行有進趣故淺深所以隨位位雖淺深而其法始終
0588c15: 常定故問云云答意有二者謂詮理之教則無二詮
0588c16: 行之教則有殊亦一往爾如教詮真中豈應無二若
0588c17: 詮圓行豈應有殊又曰能詮之教亦無進趣者謂凡
0588c18: 進趣皆自行言非必由教也若教詮之行則淺深常
0588c19: 定豈得無殊乎故普門子亦云行有岐路則始終天
0588c20: 隔解無方隅亦淺深隨類斯言殆見不特行之有異
0588c21: 抑亦解通淺深故知同異之說不可論惟義所適
0588c22: 彌爾者不達多滯名相。
0588c24: 理者情也苟順於理雖惡而非惡苟違於理雖善而
0589a01: 不善即今所謂行有違順是也故不二門曰逆謂背
0589a03: 理未開權故等所以必待開權者亦以其稱理爾故
0589a04: 知稱理以開不稱理則非實要之開顯之說如是而
0589a05: 已巳又亦可謂約法通收雖人天小善無非圓因據情
0589a06: 的揀自別地前猶為逆修故知迷悟縛脫初無定法
0589a07: 惟其情智而已巳矣。
0589a08: 體用之說有即有離離言其義即言其實若約離明
0589a09: 義則體不可以為用用不可以為體用有差別體無
0589a10: 差別此猶常情之論偏教所詮者也若約即明實則
0589a11: 體外無用用外無體體不唯無差亦具差別用乃反
0589a12: 是則圓詮妙解之謂也故有所謂體用俱體用俱
0589a13: 用差即無差無差而差但相對為言則有同有異若
0589a14: 融即而說則無可不可只如文云譬如大地一能生
0589a15: 種種芽是芽有種種地唯一生性本無異也雖然而
0589a16: 芽本是地故地亦種種全地為芽則芽亦無異故曰
0589a17: 非地無以生等是能譬一異亦未始有定也奈何自
0589a18: 昔宗途各自為說是非淺深紛然殽亂若夫四明則
0589a19: 統一而兼得者也故不與諸說類。
0589a20: 前立四句各通一切則句句遍攝一一破今之品
0589a21: 題正屬第三一句若今各對以分權實則向遍攝一
0589a22: 切之言皆不成也故問云云答中初意者謂對論則
0589a23: 第三句但是隨自他意未即為今品題其第二三意
0589a24: 則若取開竟亦不妨圓融攝之旨但一往借彼結
0589b01: 成爾既得四句各通諸教何妨別束三語以對四句
0589b02: 無不可者云云。
0589b03: 法用者謂凡所用之法必有能用之智也能通者即
0589b04: 教為能通之門通於所通之理也秘妙無別法即所
0589b05: 通之理妙極諸法所以為秘也是三者不特施於方
0589b06: 便品目而已巳凡是一化設教大體莫不該通偏圓能
0589b07: 所理教等相皆可以令二義蔽之略無不在也故其
0589b08: 旨不可不明又昔部中凡明圓教必曰部主在圓又
0589b09: 曰部中論主雖是圓教等然必推主於圓者以其佛
0589b10: 化元意本在於圓故也其偏前三教皆不得已巳方便
0589b11: 之說但為助顯而已巳故曰更以異方便助顯第一義
0589b12: 是也。
0589b13: 名必有體法之常也況今方便為用之大者豈得無
0589b14: 體哉於是引或人之問曰設方便以何為體答曰以
0589b15: 後得智為體夫言後得對根本智言也其法相本出
0589b16: 唯識彼約十度言之則般若一度是為本智餘四法
0589b17: 世俗說故屬後得智攝若唯六度則不開二也據補
0589b18: 注引慈恩玄贊有此之說彼以果後利他說法能起
0589b19: 方便妙用故以後得智為體信如其說則一切教皆
0589b20: 爾何獨令方便為體之義是未可為定論也以今記
0589b21: 言之即體有二義謂當體所依即實而權為當體即
0589b22: 權而實為所依體謂即實而權則方便為當體指言
0589b23: 教也即權而實則實理為所依權必依實也而此二
0589b24: 義奚暫分一往約親依反覆以分二體斯得其當
0589c01: 也若借彼以為說則合云唯一久成為根本餘皆後
0589c02: 得其為二智莫大乎是彼又惡知之哉。
0589c03: 一經所說雖多不同一言蔽之二智而已巳今正宗之
0589c04: 初將欲開顯說是二智必先殷勤稱歎所以發起眾
0589c05: 會欽渴之意即實相妙體混然天然有在乎是稱歎
0589c06: 之後早已巳泄機也文先寄歎而後絕歎者疏言之矣
0589c07: 若不措言無能知者雖復稱揚言不能盡取意言之
0589c08: 亦應先絕而後寄言各有在理無二也所以寄絕者
0589c10: 以彰不思議極致之妙出乎言意之表寒山子所謂
0589c11: 吾心似秋月無物堪比倫者二言近之矣。
0589c12: 如來內證常住大寂定中未始出入政使有為有說
0589c13: 亦寂而常照世教尚云寂然不動感而遂通況吾佛
0589c14: 出世大覺詎有出入之也哉然則云入無量義處
0589c15: 三昧今又云從三昧而起者得非三世諸佛軌佛常
0589c16: 儀寄表示言入言起爾所謂即入出而未始入出
0589c17: 無礙自在彰解脫無方大用故曰此有所示等是也
0589c18: 若也兀然頑如木石而不能應者又惡得為寂用無
0589c19: 礙之大定乎苟知此理亦不必論夫事定理定有入
0589c20: 有出有入出而未始入出者縱如光明入游法性定
0589c21: 中不妨無說而說說已巳方出者又如三藏如來一日
0589c22: 三時入定求可度機者是皆大小教各有所表豈
0589c23: 可以定見如來乎今故知其不必論也文約四悉
0589c24: 皆言哀從定起者記作哀愍義釋曾不若作表字釋
0590a01: 之為近又曰安詳者謂安心實相而詳審不謬云也
0590a02: 文釋對告舍利弗而便言因其破小智顯大智廢會
0590a03: 開覆凡十義指如玄文中說者何也曰是固有由也
0590a04: 蓋舍利弗於諸聲聞弟子智慧第一就其開顯則從
0590a05: 智開智為易方其未開則小智而已巳因其小而惑其
0590a06: 大則又從根為便故不告其他特告夫舍利弗者良
0590a07: 有在也故曰因其小智開成大智等然則不言開則
0590a08: 已巳開必始於對告中於授記等原始要終理無異轍
0590a09: 故大師酌其意以開顯大體言之於一開言下遍具
0590a10: 眾議故曰云云所以只一開權而預指開破廢會等
0590a11: 十義為下正開張本故知凡明開顯大體必該人理
0590a12: 教行開破廢會之旨雖則身子一人亦必兼乎眾義
0590a13: 也舉一例諸則三周開顯莫不只一開權之妙而教
0590a14: 廢行會情破理顯有同有異總在其中自非天台深
0590a15: 窮佛意善達化源安知對告之時便有如是大旨哉
0590a16: 宜深究之宜善會之。
0590a17: 經無結跏等文前文雖有而非次第今此牒云者當
0590a18: 是引論因言之爾如繫念在前等亦是論有其文以
0590a19: 見文言之殆無來自而記家失點致讀者遲迴故因
0590a20: 示之。
0590a21: 方便為門之首法說乃三周之初末上便歎佛之
0590a22: 二智者夫極理之境不可知故寄極智言之極智若
0590a23: 明則其理得矣所謂極智者佛智也佛智無相有權
0590a24: 有實實則自行照理之智此智極實際之底窮法界
0590b01: 之邊橫廣深故曰甚深無量權智即自行道前方
0590b02: 便有趣入道中實智之能故名為門此唯四十位真
0590b03: 因之智所能悟入自餘七方便人不能測度故曰難
0590b04: 解難入而特舉聲聞緣覺不能知者從執重者言也
0590b05: 故以時言之歷前四時皆所不知法華開顯方乃知
0590b06: 之自餘釋結之文如文可知不復煩引。
0590b07: 經云吾從成佛已巳來此成佛語一往與本門同而近
0590b08: 遠則異故知是釋迦自歎文也後文又以成佛歎實
0590b09: 智者若實顯本應指塵點劫前則曰甚大久遠今歎
0590b10: 成佛實智故自寂場以來即便言種種因緣等則敘
0590b11: 四時施化也故今從隱本亦且言而已巳若下文曰
0590b12: 從真如實際中來而成佛道者則通於本以若本
0590b13: 若莫非此道故也又曰如來知見謂能知見也廣
0590b14: 大深遠言所知見也若論實智本非橫照無限極
0590b15: 義言橫如函大大也今論門正約能知見佛
0590b16: 眼種智言之故曰所謂開示悟入佛之知見等是也
0590b17: 若兼所知見則言有詳略意有傍正爾非謂能所全
0590b18: 不相關若不然者豈有佛之知見全不即三諦理耶
0590b19: 又曰若論實智本非橫者此對揀思議之橫故
0590b20: 云本非今約三諦圓融而言橫故曰照無限極義
0590b21: 若橫如函大大等又復舊以此文對上料揀前
0590b22: 後凡有三意一諸佛二智合歎者明體同故釋迦開
0590b23: 歎者明用異故二明垂之本故諸佛先歎實今明
0590b24: 顯本之能故先歎權三諸佛顯自行先須得實釋迦
0590c01: 明化他宜先權引而互現出沒者將明體圓不偏存
0590c02: 也然觀其所簡似亦巧而有理但釋佛經有恐過於
0590c03: 巧見故不取爾又此及上文雖極歎二智有釋有結
0590c04: 然未見所以妙也至絕言歎中方見所以指的妙境
0590c05: 結成觀體等意委如後文云云。
0590c06: 引攝論言了義經依文判義不了義經依義判文如
0590c07: 今說二乘等是了義教故但依文判其義自了若其
0590c08: 餘文雖記二乘猶未決了當以義判然而經又有曰
0590c09: 依義不依文依了義不依不了義是文為不足依而
0590c10: 又何耶抑教有言以文定義萬無一得等則與論全
0590c11: 違今謂後之二文無非是者論自一說不須和會又
0590c12: 古師以平等意趣釋諸佛成道以別時意趣釋記聲
0590c13: 聞等則顯此經成不了義猶須以義判定故知其說
0590c14: 尤非盡理。
0590c15: 將欲絕言以歎道妙不先由漸殆於嶄絕故先述其
0590c16: 由由前歎權實二智而來故或作寄言說令知此法
0590c17: 極證在佛或作絕言說令知此法終不可以言盡故
0590c18: 寄言絕言或可或否皆不失其宜故曰云云又須知
0590c19: 絕歎之本本於何法故須明其境則知所以絕歎者
0590c20: 不出上權實之法而已巳則又曰取要言之者實也餘
0590c21: 句權也又舉要者結指之辭也餘句亦權實也佛悉
0590c22: 成就則修道之極亦不容言矣各隨義便如是而已巳
0590c23: 所以歎中前實後權謂從實而舒權也今欲絕言必
0590c24: 卷權歸實故先權後實止止者正絕言也謂此法深
0591a01: 寂言語道斷體不可說故止止以歎之縱慈悲為說
0591a02: 聞亦不解所以止之也然皆以極故不可說也。
0591a03: 絕言之妙便合直下休去只如淨名居士最後一點
0591a04: 猶有示在及為文殊所稱歎則已巳周遮不少況更於
0591a05: 此廣陳諸法實相十如是法示其所以甚深境界言
0591a06: 其所以不可思議豈不言愈多而去道愈遠安在其
0591a07: 為絕言邪此唯懸解者可以默契非滯者所得泯
0591a08: 絕雖然經既有言祖復有釋誰道不言絕言之妙。
0591a09: 諸法事也實相理也合而言之者妙境也證而極之
0591a10: 亦曰甚深境界是道也凡諸圓旨莫不推本於是故
0591a11: 記家以十義總括其旨謂法華之理本者一乘之妙
0591a13: 之要也眾生之依止者法性之異名也發心之杖
0591a14: 者無作四諦之境也迷悟之根源者一真如性也亦
0591a15: 無住本也權謀之用體者同體權實也果德之理本
0591a16: 者法界之性也一化之周窮者種熟脫之始終也五
0591a17: 時之終卒者三德之旨歸也是皆與今實相同出而
0591a18: 異名但得一意則十義皆明故曰以消諸異坦然明
0591a19: 白是也心具諸法一中無量無量中一有情有理以
0591a20: 理則一往平等無心則已巳本無增減以情則取著之
0591a21: 心不具三千是情與理義不並立雖各言之可也今
0591a22: 何不然而曰凡夫雖具絕理成迷二乘雖具舍離求
0591a23: 脫等則又情理並陳何耶曰一往似異理實無違常
0591a24: 言情理雖復各陳言其理性體不可異惟其不異故
0591b01: 須並明所以今明十界一一皆言具者情不異理也
0591b02: 惟其並明故義有相奪若情奪於理則唯圓能具凡
0591b03: 九界心則不具也若理奪於情則無間高下莫不咸
0591b04: 具而有情迷等言者理不妨情也各當其義無往不
0591b05: 可奈何後人強生穿鑿豈其理哉。
0591b06: 法莫尚乎理理莫近乎心苟得其理則凡諸佛法皆
0591b07: 可會通苟達乎心則一切理性皆可照了故曰云云
0591b08: 謂今所明諸法實相乃一經之理本故法說所顯譬
0591b09: 說所譬宿世所到久成所成至於流通弘之諸教會
0591b10: 之莫不旨歸此理覺而可識則實相而已巳矣實相無
0591b11: 相近莫若心苟達諸心實相不遠則心外無別法法
0591b12: 外無別心所謂廣演於八年等舉不外是亦達十方
0591b13: 佛事不離目前法界根機如指諸掌若心若法無非
0591b14: 理藏所謂恒沙佛法便須向一毫端上識得也可不
0591b15: 快哉。
0591b16: 諸法實相餘經固言之十如是法直因果法耳奈
0591b17: 何今獨指之為甚深境界又為絕歎之境其旨何在
0591b18: 邪曰法無定法顧其證得者何如耳言無定言觀其
0591b19: 言之者何如乎此經既曰佛所成就又曰唯佛與佛
0591b20: 乃能究盡又曰我法妙難思等是焉得不為甚深境
0591b21: 界絕歎之境乎自非天台深契經旨亦莫能用也若
0591b22: 餘經所言通途之理耳故不可並今經為難所以具
0591b23: 約四釋申之以引證文則可知也故約十界釋者明
0591b24: 此法之體也約佛界釋者示此法之證極也約離
0591c01: 合釋者彰法體之難思也約位釋者顯唯佛之究盡
0591c02: 也抑又指的妙境莫不本諸此者則又得乎本末究
0591c03: 竟等之旨也故知今附經文特約經旨推而明之若
0591c04: 失玄及止觀各自為說則又從彼部旨言也如今記
0591c05: 文望彼止觀明玄有寬狹之義云云委如文釋此不
0591c06: 暇詳也。
0591c07: 十如是一也而前約十界釋則十如是通於十界次
0591c08: 約佛界釋則十皆佛界謂非相不相等意顯中道唯
0591c10: 約自行則十如唯佛皆名無上相等若對隨他等則
0591c11: 通於九界以隨自故合隨他故開合則為一開則無
0591c12: 量約此論三諦者則不合不散正顯不思議意妙在
0591c13: 於此而次約位釋則以相性體三當於理性雖屬理
0591c14: 性而實通十界故曰若研此三德等以後七知次第
0591c15: 對於十信等是則十界為橫十如成若約理性則
0591c16: 義復成橫所以理性言之既通十界始終不二故有
0591c17: 雖在惡而不沉等言亦所以彰不思議絕歎之旨也
0591c18: 故知只一十如兼於諸釋一一契經合旨可謂曲盡
0591c19: 其妙也較彼諸說固不可同日矣。
0591c20: 至哉究竟等之言所謂了義之極說也奈何舊不知
0591c21: 此但於十如本末處求故終不近致於指的妙境之
0591c22: 說皆言之不通可不惜哉今謂只此三字正是究竟
0591c23: 開顯之妙所以開三顯一者莫不由此理也故令約
0591c24: 解惑人教等釋無不皆事者正以此也若極論此旨
0592a01: 又豈直三一而已巳又何一法而不等何一理而不然
0592a02: 但使有說無不皆等又何直有說至於說與不說亦
0592a03: 悉歸於究竟等也然則還有出得是究竟等者麼有
0592a04: 則試為道看。
0592a05: 大凡論疏之作雖各法相規矩體製不同然以所造
0592a06: 深微不容異趣故會釋之宜也亦不必一一泯齊使
0592a07: 牽強遷就則又不可姑亦會其大體爾如彼論五句
0592a08: 意皆一一問起之辭謂何等法者直問十如是何等
0592a09: 法也云何法者問其所以也何似法者詰其比類也
0592a10: 何相何體法者徵其體相也但如是徵釋則今十如
0592a11: 可得而明矣復各一一約四重明之有以見其法義
0592a12: 大括包富也如記家一一會釋可謂明矣如必一一
0592a13: 求其所以條理宗有歸源之說終恐泯而不通謂各
0592a14: 當其理各自一說可也。
0592a15: 不思議未必絕言絕言未必不思議惟兩者併明如
0592a16: 今所謂者始可謂至矣然亦何間於言說文字哉據
0592a17: 論以不決定為不思議是亦不往示相爾若論不思
0592a18: 議又豈直不決定而已巳哉要之決定不決定是猶思
0592a19: 議非不思議也又以出過心心數法一切語言所不
0592a20: 能到者是亦思議非不思議若論遮箇道理直須到
0592a21: 與不到行與不行一切坐斷心領默契或恐相應有
0592a22: 分不然亦難矣。
0592a23: 論以譬喻示不思議者其文頗難曉今為疏之初以
0592a24: 色空示平等相則曰云云謂不以壞色趣空為平等
0592b01: 道唯觀色即空乃為平等文言不異者亦應云不一
0592b02: 不一不異即平等大乘也故譬之如明與暗共猶色
0592b03: 空體即也彼不知者謂明暗異曾不知猶如月光與
0592b04: 暗共合亦何異乎而月光非暗又何一乎如是
0592b05: 不一不異而言共合又如日出明生不與暗共而暗
0592b06: 未去明未來暗時全明而為暗明時即暗而為
0592b07: 明如是亦不來不去不一不異而言不與暗共合也
0592b08: 亦猶生死與道合而不一不異道即生死亦不一不
0592b09: 異如來以是斷煩惱出生死亦不一不異故曰佛之
0592b10: 所盡已巳盡所度已巳度所謂明暗不相除顯出佛菩提
0592b11: 亦其理也如是明之非不思議乎記釋全與今異得
0592b12: 失未詳。
0592b13: 不思議者理之極致也理之極致者無問世出世法
0592b14: 皆不可以言意到試以世間果報事法以明之如阿
0592b15: 含明四不思議云云又經明五道各一不思議等雖
0592b16: 非理之極法之深者求其極致又豈得而思議耶只
0592b17: 如世間根塵日用極其理本亦有聖智所不能知者
0592b18: 如眼何為而見耳何為而聞等如楞嚴所謂本非因
0592b19: 緣及自然性如是推求其皆出於本如來藏不思議
0592b21: 果上勝妙之用豈無自而然哉要必有理本於性具
0592b22: 性具之妙不離因心謂之性德謂之理本謂之因理
0592b23: 等皆其旨也但由凡迷不能顯發雖即未顯不可去
0592b24: 無若也本無顯何所顯此則一家談性具之宗旨也
0592c01: 彼不達者徒張果用之圓融法界之無礙談重重
0592c02: 無盡一一融攝究其理趣曾無旨歸與而言之只如
0592c04: 諸佛果上依正融通並由眾生理本益彼此得失互
0592c05: 見其意耳。
0592c06: 
0592c07: 文句格言卷上
