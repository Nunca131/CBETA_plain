0855a02: 凡遇圓相即是標辭與同其上文。
0855a03: 阿難彼善男子修三摩提想陰盡
0855a04: 者是人平常夢想銷滅寤寐恒一。
0855a05: 想陰若存寤即想像寐即成夢今想陰盡即無有夢以想陰是夢
0855a06: 之元故寤寐一者雖有寤寐以無想故寤亦如寐寐亦如寤故云恒
0855a07: 一。覺明虛靜猶如晴空無復麤重
0855a08: 前塵影事。圓明心體名為覺明離想浮動故名虛靜空喻
0855a09: 覺明睛喻離想麤重即煩惱也以想陰是煩惱濁故前塵影事即所
0855a10: 想境能想既亡所想不立故云無復○解私謂準智論明阿羅漢有
0855b01: 眠無夢驗今想盡即六想淨也以圓觀所破通別二惑猶如治鐵麤
0855b02: 垢先除故云無復麤重等。觀諸世間大地山河
0855b03: 如鏡鑒明來無所黏過無蹤虛
0855b04: 受照應。觀緣也雖有根識緣諸境界而不想像繫念在意
0855b05: 故如其鏡照物無但虛受虛照虛應而已巳亦可如鏡照於光明雖
0855b06: 鑒無影故云虛受○標喻鏡有四種妙用虛者能含萬象受者物來
0855b07: 不拒照者隨物大小顯形應者妍醜無於取捨具此四德故。了
0855b08: 罔陳習唯一精真。了畢也罔無也陳舊也習妄
0855b09: 想也畢竟無有無始妄習唯有一靈真如性也又了謂了別即諸識
0855b10: 也罔謂罔象陳習謂無始種子也唯一精真者唯一識陰也如下文
0856a01: 云則湛了內罔象虛無微細精想以對行陰故云精真也顯此行人
0856a02: 得想陰盡唯識陰及行陰在今此行陰又現披露故名識陰為精真
0856a03: 也○解虛受照應即受想二陰也受以虛明為本想以取像為義下
0856a04: 文云種種取像心生形取等名為融通妄想今覺明中觀諸世間如
0856a05: 鏡照物即想陰也了罔陳習謂受之與想已巳無陳故習氣也。
0856a06: 生滅根元從此披露見諸十方十
0856a07: 二眾生畢殫其類雖未通其各命
0856a08: 由緒見同生基猶如野馬熠熠清
0856a09: 擾為浮根塵究竟樞穴此則名為
0856a10: 行陰區宇。行陰是生滅元以遷流造作故想盡行現故
0856b01: 云披露畢殫其類者殫盡也盡此十二類生皆從行出以行是業體
0856b02: 故未通各命者雖已巳了知十二類生總從行出而未知眾生別種在
0856b03: 識陰中此即本識業苦種子是眾生各別性命因由端緒也見同生
0856b04: 基即行陰也十二品類同以行陰為其基本猶野馬者塵合陽氣鼓
0856b05: 而為之熠熠即光起閃爍喻生滅也清擾者即此行陰擾動生滅微
0856b06: 細不停以無想陰塵垢故名清也為浮根塵究竟樞穴者門簨曰樞
0856b07: 門曰曰穴此皆動轉之要處也根塵生滅皆以行陰為機紐處了知
0856b08: 此者正在行陰故云區宇○解孤山曰下文云唯滅與生是行邊際
0856b09: 十二類生皆從行出以行是業能招報故雖未能別相見彼眾生修
0856b10: 因趣果因由端緒已巳能總相見彼生類俱由行起名此行陰為同生
0857a01: 基清擾即下文幽清擾動也。
0857a02: 若此清擾熠熠元性性入元澄一
0857a03: 澄元習如波瀾滅化為澄木名行
0857a04: 陰盡是人則能超眾生濁觀其所
0857a05: 由幽隱妄想以為其本。性入元澄者行陰
0857a06: 若盡遷流性澄歸一藏識名入元澄經云藏識海常住也以觀行增
0857a07: 勝能純生滅根元習氣令其不動歸一識陰如澄水也以行是眾生
0857a08: 遷流業性故此若盡即超眾生濁也行陰生滅微細難覺故名幽隱
0857a09: ○標名行陰盡湛入合湛也○解私謂性入元澄者性即生滅之性
0857a10: 以旋復為入也元即樞穴之元以精真為澄也習謂習氣即通惑耳
0857b01: 如波瀾滅喻意可知超眾生濁者行陰為生滅根元眾生覽此生滅
0857b02: 為體其元既盡斯濁亦超。
0857b03: 阿難當知是得正知奢摩他中諸
0857b04: 善男子凝明正心十類天魔不得
0857b05: 其便方得精研窮生類本於本類
0857b06: 中生元露者觀彼幽清圓擾動元
0857b07: 於圓元中起計度者是人墜入二
0857b08: 無因論。止觀增勝想念不起故云凝明正心欲界愛染不
0857b09: 生故云魔不得便於此推窮生類之本唯一行陰幽隱清虛以為一
0857b10: 切生滅之元今既披露此外更無眾生之本便執世間無因而起以
0858a01: 不知善惡因由差別種子在識陰故即外道論因此而有皆修行至
0858a02: 此邪慧忽生名為見發非是本來別有外道○解私謂想陰既伏煩
0858a03: 濁且澄故曰觀彼幽清殫見類生遷流陰穴故曰圓擾動元。
0858a04: 一者是人見本無因何以故是人
0858a05: 既得生機全破乘于眼根八百功
0858a06: 德見八萬劫所有眾生業流灣環
0858a07: 死此生彼秖見眾生輪迴其處八
0858a08: 萬劫外冥無所觀便作是解此等
0858a09: 世間十方眾生八萬劫來無因自
0858a10: 有。生機全破行陰現也八百功德謂由定力發其眼根本分功
0858b01: 德百倍增勝乘此通力見八萬劫眾生死此生彼過此不知亦是行
0858b02: 陰勢力盡處不知識陰生因種子無明所熏感果差別以不知故便
0858b03: 執本來無因而有如見飛鳥遠不及處便謂為無以眼根取塵本唯
0858b04: 八百世間通力不越於此若出世通過此無礙○解生機全破者機
0858b05: 喻擾動即行陰也不為想陰所覆故云全破眼根八百功德既約三
0858b06: 世四方論之今見本無因即乘過去功德下見未無因即乘未來功
0858b07: 德斯由定中發宿命通乃令眼根彰此力用業流灣環行陰流轉也
0858b08: 無所觀外道諦也夫善惡業緣唯識變造是人八萬劫外尚不
0858b09: 見行何況於識故從此來起無因計。
0858b10: 由此計度亡正知墮落外道惑
0859a01: 菩提性。如文。
0859a02: 二者是人見末無因何以故是人
0859a03: 於生既見其根知人生人悟鳥生
0859a04: 鳥烏從來黑鵠從來白人天本
0859a05: 畜生本橫白非洗成黑非染造從
0859a06: 八萬劫無復改移今盡此形亦復
0859a07: 如是而我本來不見菩提云何更
0859a08: 有成菩提事當知今日一切物象
0859a09: 皆本無因。初二句標何以下出所以今盡下正顯末無因
0859a10: 義以本無因故末亦無因八萬劫前不見菩提八萬劫後亦復如是
0859b01: 以見本無末亦無也知人生人等者人只生人無因生鳥鳥只生鳥
0859b02: 無因生人此皆不知新造異業感異類生故成此執○解無復改移
0859b03: 者此見一分人畜之類有經長時業果未轉故起期計如智論明舍
0859b04: 利弗觀鴿子身前後皆八萬劫不改其報今行陰中既見此相乃執
0859b05: 一切自然而然此即不知十二類生各命由緒也今盡此形等明未
0859b06: 來無因亦應見八萬劫以外道通同聲聞故。
0859b07: 由此計度亡正知墮落外道惑
0859b08: 菩提性是則名為第一外道立無
0859b09: 因論。肇師云外道末伽謂眾生苦樂不因行得皆自然耳前
0859b10: 經云末伽等都言此身死後全滅今計無因雖不云死滅必至劫
0860a01: 滿亦同其倫當知諸見不出四句謂斷常雙亦雙非也上二無因即
0860a02: 斷見下四常及一分無常一分常乃至死後俱非即後三句餘之
0860a03: 所計皆源流於此。
0860a04: 阿難是三摩中諸善男子凝明正
0860a05: 心魔不得便窮生類本觀彼幽清
0860a06: 常擾動元於圓常中起計度者是
0860a07: 人墜入四常論。常者行陰生滅相續不失故
0860a08: 名常由計四種一切法故名圓也　標結前想陰已巳破唯一行陰
0860a09: 以為生死之元四種者一心境二四大三八識四行陰殊不知善惡
0860a10: 好醜種子含藏在第八識修行至此邪慧忽生也。
0860b01: 一者是人窮心境性二處無因修
0860b02: 習能知二萬劫中十方眾生所有
0860b03: 生滅咸皆循環不曾散失計以為
0860b04: 常。於勝定中以心境二法為所窮處由是觀成知二萬劫十方
0860b05: 眾生生滅循環不曾散失如水為冰冰還成水雖循環而體不失故
0860b06: 名為常○解真際曰心境二處雖則無因二萬劫來生滅不斷故計
0860b07: 為常。
0860b08: 二者是人窮四大元四性常住修
0860b09: 習能知四萬劫中十方眾生所有
0860b10: 生滅咸皆體恒不曾散失計以為
0861a01: 常。此人觀中以四大為所觀處觀成能知四萬劫中眾生生滅
0861a02: 咸皆體常以眾生皆以四大為體四大既常眾生亦常故無散失○
0861a03: 解孤山曰人之生滅不離四大大性不失於是計常。
0861a04: 三者是人窮盡六根末那執受心
0861a05: 意識中本元由處性常恒故修習
0861a06: 能知八萬劫中一切眾生循環不
0861a07: 失本來常住窮不失性計以為常。
0861a08: 梵云訖利瑟吒耶末那此云染汙意執受者即第八識窮此八識
0861a09: 性元是常由是能知八萬劫中眾生生滅不斷不散以眾生無不具
0861a10: 有八種識故八識既生滅不失眾生亦然故名常也○解資中曰此
0861b01: 於六根及第七識并執受心本元由處性恒不失計以為常真際曰
0861b02: 言六根者舉所依根顯能依識既云心意識中故知觀八識也私謂
0861b03: 按楞伽云阿耶識除佛及八地菩薩諸餘二乘外道修行者皆不
0861b04: 能知由是觀之今行陰未盡豈能於此計以為常應知言心意識者
0861b05: 通舉八識也本元由處者別指行陰也良以首楞嚴定頓窮八識圓
0861b06: 伏五住而於想陰盡處不了行陰微細生滅妄認為常非謂定中已巳
0861b07: 見第八師云若了八識何得異計斯言善焉。
0861b08: 四者是人既盡想元生理更無流
0861b09: 止運轉生滅想心今已巳永滅理中
0861b10: 自然成不生滅因心所度計以為
0862a01: 常。生理即行陰以見想盡想能運動今已巳息故運動既無不生
0862a02: 滅理自然是行此於生滅計不生滅故執為常○解私謂前指本元
0862a03: 為常即於生滅計不生滅如見細流謂之止水也今取理中為常乃
0862a04: 於生滅計不生滅如見虛空謂之常住也斯亦妄認行陰為理耳。
0862a05: 由此計常亡正知墮落外道惑
0862a06: 菩提性是則名為第二外道立圓
0862a07: 常論。正知即菩提性邪倒分別故失正唯局二四八萬劫
0862a08: 中餘不能知故失正知知既亡故成外道邪論○標所執上四
0862a09: 種一切名圓行陰相續名常○解此四常所窮之境從廣至狹
0862a10: 而成次第初通五陰二局色陰二唯行陰四但是行陰不生滅理若
0862b01: 言第三計八識第四復計行陰其義既失所次亦非。
0862b02: 又三摩中諸善男子堅凝正心魔
0862b03: 不得便窮生類本觀彼幽清常擾
0862b04: 動元於自他中起計度者是人墜
0862b05: 入四顛倒見一分無常一分常論。
0862b06: 或執我能生他我常他無常或執我從他生他常我無常皆計一
0862b07: 分無常一分常論。
0862b08: 一者是人觀妙明心十方界湛
0862b09: 然以為究竟神我從是則計我
0862b10: 十方凝明不動一切眾生於我心
0863a01: 中自生自死則我心性名之為常
0863a02: 彼生滅者真無常性。此人修定既未證真有漏
0863a03: 觀中觀妙明心十方界假想而見不知無明妄識變影似真執此
0863a04: 妄心十方界以為真我凝明不動定力持故見諸眾生於我心中
0863a05: 自生自死即是無常我不動者即是常故○標此皆識心計度都無
0863a06: 實義○解觀妙下重舉觀行湛然下正明起計亦由不了行陰生滅
0863a07: 妄謂此處心性湛然以為神我言神我者外道名主諦謂一切法皆
0863a08: 是我所悉以此神而為其主。
0863a09: 二者是人不觀其心觀十方恒
0863a10: 沙國土見劫壞處名為究竟無常
0863b01: 種性劫不壞處名究竟常。此人定中乘
0863b02: 通見十方界於中見界未壞便執為常見已巳壞處執無常性此雖觀
0863b03: 器必帶正報○標此相以通也○解三禪已巳下終為三災所壞名無
0863b04: 常種性四禪以上災不能壞名究竟常。
0863b05: 三者是人別觀我心精細微密猶
0863b06: 如微塵流轉十方性無移改能令
0863b07: 此身即生即滅其不壞性名我性
0863b08: 常一切死生從我流出名無常性。
0863b09: 我心如微塵者以心性微密難見故如微塵非謂其小也此執微
0863b10: 細心性以之為我我者自在主宰為義故能流轉性無移改能令
0864a01: 此麤蘊色身有生有滅以此麤蘊皆從我心所流出故所流出者名
0864a02: 為無常能流出者名為常性○解我既微細生滅亦然故云即生即
0864a03: 滅而此生滅從細至麤相續無間故云一切死生等。
0864a04: 四者是人知想陰盡見行陰流行
0864a05: 陰常流計為常性色受想等今已巳
0864a06: 滅盡名為無常。行陰披露現見遷流故執為常想
0864a07: 等觀中暫伏不起故執無常是故此身一分無常一分常也○解前
0864a08: 觀我心雖流轉十方性無移改不知我是行陰其體常流今雖見流
0864a09: 仍未見識陰之相故對色受想等為常無常也此四顛倒初觀神我
0864a10: 及一切眾生即正報也次觀國土與劫即依報也此二對他明常無
0864b01: 常三觀我心及身四計陰等此二約自色心明常無常亦從廣至狹
0864b02: 也。
0864b03: 由此計度一分無常一分常故墮
0864b04: 落外道惑菩提性是則名為第三
0864b05: 外道一分常論。
0864b06: 又三摩中諸善男子堅凝正心魔
0864b07: 不得便窮生類本觀彼幽清常擾
0864b08: 動元於分位中生計度者是人墜
0864b09: 入四有邊論。想陰盡處有四分位計此以為有邊無
0864b10: 邊○標行人到此邪見有無。
0865a01: 一者是人心計生元流用不息計
0865a02: 過未者名為有邊計相續心名為
0865a03: 無邊。此人心計行陰現今流注不息名為無邊遍未不見名
0865a04: 為有邊此約流用生滅不息無有邊際說無邊耳○解孤山曰生元
0865a05: 即行陰也過未不見故名有邊現在相續故為無邊。
0865a06: 二者是人觀八萬劫則見眾生八
0865a07: 萬劫前寂無聞見無聞見處名為
0865a08: 無邊有眾生處名為有邊。雖八萬劫見
0865a09: 於眾生然有分劑故曰有邊此外寂然不見有生別無分劑故執無
0865a10: 邊○解私謂後八萬劫亦合如前今恐存略。
0865b01: 三者是人計我知得無邊性彼
0865b02: 一切人現我知中我曾不知彼之
0865b03: 知性名彼不得無邊之心但有邊
0865b04: 性。我能知一切眾生一切眾生現為我知故我即得無邊心
0865b05: 也我曾不知下彼一切人雖有於知此知且不現我知中以不現故
0865b06: 即是有邊○解孤山曰我曾下謂但見彼人現我知中而不能知彼
0865b07: 人性故計彼性以為有邊。
0865b08: 四者是人窮行陰空以其所見心
0865b09: 路籌度一切眾生一身之中計其
0865b10: 咸皆半生半滅明其世界一切所
0866a01: 有一半有邊一半無邊。窮行陰空者想盡
0866a02: 行露今於觀中研令取空也以研窮心計度行陰一切眾生一身之
0866a03: 內即生即滅世界亦爾生處有邊滅處無邊生現見故滅不見故○
0866a04: 解資中曰此計行陰滅處為空空故無邊以心籌度復見有生生故
0866a05: 有邊世界所有義亦如是私謂此四有邊初唯約自二單約他三具
0866a06: 自他四重計他一切依正斯則前狹後廣以成其次。
0866a07: 由是計度有邊無邊墮落外道惑
0866a08: 菩提性是則名為第四外道立有
0866a09: 邊論。標外道所計不出有無。
0866a10: 又三摩中諸善男子堅凝正心魔
0866b01: 不得便窮生類本觀彼幽清常擾
0866b02: 動元於知見中生計度者是人墜
0866b03: 入四種顛倒不死矯亂計虛論。
0866b04: 此人於知見中不能決擇有人問者皆矯智亂答言不死者唯婆
0866b05: 沙說外道計天常住名為不死計不亂答得生彼天若實不知而
0866b06: 答者恐成矯亂故有問時答言祕密不應皆說或不定答佛法呵云
0866b07: 此真矯亂。
0866b08: 一者是人觀變化元見遷流處名
0866b09: 之為變見相續處名之為恒見所
0866b10: 見處名之為生不見見處名之為
0867a01: 滅相續之因性不斷處名之為增
0867a02: 正相續中中所離處名之為減各
0867a03: 各生處名之為有互互亡處名之
0867a04: 為無以理都觀用心別見。別義觀行也於
0867a05: 一生滅行陰分為八義別見謂常變生滅增減有無也不見見者見
0867a06: 不見也滅處不可見故餘如文。有求法人來問其
0867a07: 義答言我今亦生亦滅亦有亦無
0867a08: 亦增亦減於一切時皆亂其語令
0867a09: 彼前人遺失章句。約義答問略舉六義以不能定
0867a10: 其道理但兩楹答故云亦生亦滅等令彼前人於章句中不得義理
0867b01: 故云遺失章句。
0867b02: 二者是人諦觀其心互互無處因
0867b03: 無得證有人來問唯答一字但言
0867b04: 其無除無之餘無所言說。念念滅處名互
0867b05: 互無以心纔生即滅無體可得行既如是諸法亦然故云因無得證
0867b06: 故有問者但答無耳。
0867b07: 三者是人諦觀其心各各有處因
0867b08: 有得證有人來問唯答一字但言
0867b09: 其是除是之餘無所言說。念念生處名各
0867b10: 各有因是得證一切皆有有人來問但答是者雖見其心念念有生
0868a01: 意許皆有又見其滅不敢答有故但答是擬防其失○標此人落於
0868a02: 常見外道。
0868a03: 四者是人有無俱見其境枝故其
0868a04: 心亦亂有人來問答言亦有即是
0868a05: 亦無亦無之中不是亦有一切矯
0868a06: 亂無容窮詰。此有無俱計也其境枝故其心不亂者以
0868a07: 不定是一義故成亂也以前二論但偏證有無今此一論即有無俱
0868a08: 計也亦有即是亦無者意許所有之中即有於無得成有無計也亦
0868a09: 無之中不是亦有者雖於有中說無二相各別故云不是亦有無容
0868a10: 窮詰者若詰有即是無又云無中不是亦有若詰無不是有又云亦
0868b01: 有即是亦無互相遮防故難窮詰○解私謂從二至四於前八中有
0868b02: 無分出也二三單計第四兩亦有即是無如冰是水也無不是有如
0868b03: 水非冰也四句之中但涉三句未見雙非其計猶麤。
0868b04: 由此計度矯亂虛無墮落外道惑
0868b05: 菩提性是則名為第五外道四顛
0868b06: 倒性不死矯亂計虛論。如是四論長
0868b07: 阿含云一者若沙門婆羅門等作如是見云不知善惡有報耶若如
0868b08: 是問我我不能答有愧有畏我當答云此事異此事不異此事非異
0868b09: 非不異是為初見二以他世有無問亦作此答三以何者為善惡問
0868b10: 亦作此答第四愚冥暗鈍若他有問俱隨言印可但云如是如有問
0869a01: 云蘊有幾種彼反問云汝意謂幾他即答言我意謂五彼云如是或
0869a02: 云此事異等。
0869a03: 又三摩中諸善男子堅凝正心魔
0869a04: 不得便窮生類本觀彼幽清常擾
0869a05: 動元於無盡流生計度者是人墜
0869a06: 入死後有相發心顛倒。無盡流行陰也今見
0869a07: 行遷執於我死後有相者以行是我所有故行既遷流不息故我
0869a08: 死後有相也○解資中曰由見無盡故言死後有相。
0869a09: 或自固身云色是我或見我圓含
0869a10: 國土云我有色或彼前緣隨我
0869b01: 迴復云色屬我或復我依行中相
0869b02: 續云我在色皆計度言死後有相
0869b03: 如是循環有十六相。初約色蘊具出四句皆
0869b04: 云死後有相如是循環例作後三陰十二句也固身者固堅也堅執
0869b05: 現今形色是我本體色陰既爾受想行等例此而作成十六句問前
0869b06: 三陰盡唯行識二陰何得更執前三又不言識答前之三陰觀中雖
0869b07: 破但約觀法增勝不被陰迷善巧安忍不生過患豈可都無謂之破
0869b08: 耶今觀行陰依止前三遷流相續故執三也不言識者行陰覆故由
0869b09: 是通前而不言識也○標謂色有四相受想行亦有四相一色是我
0869b10: 二我有色三色屬我四我在色受想行亦同色之四執○解真際曰
0870a01: 初計色四句謂色是我我有色色屬我我在色如是下例餘三陰各
0870a02: 計四句故成十六檇李曰不言識陰者所計之我即是識陰也私謂
0870a03: 不爾外道六法我與識異今行陰未破識未當情故不言耳問前三
0870a04: 陰既破何故與我復計四句耶答但破其計不破其法色等生滅念
0870a05: 念不停即無盡流也然此行陰與常塗所辯麤細不同如百論家以
0870a06: 識陰為初想陰居次受陰第三三皆無計未能成業至於行陰方起
0870a07: 煩惱造作諸業是則四陰之中行陰最麤此據平常未破時說也今
0870a08: 觀行中已巳破受想須知行陰麤相亦盡唯細相在故通前三陰俱見
0870a09: 遷流幽隱之元其實難曉。
0870a10: 從此或計畢竟煩惱畢竟菩提兩
0870b01: 性並驅各不相觸。既十六相皆死後有煩惱亦
0870b02: 爾以是生死根故菩提亦爾以是覺元明故真妄兩驅畢竟無改二
0870b03: 皆有相也○標此皆妄分別有佛有世界○解上四陰與我既死後
0870b04: 有相或復妄計煩惱菩提理亦如是以煩惱由陰而生菩提由我而
0870b05: 證言畢竟者即兩性並驅入未來際也。
0870b06: 由此計度死後有故墮落外道惑
0870b07: 菩提性是則名為第六外道立五
0870b08: 陰中死後有相心顛倒論。標法華會上叱
0870b09: 此外計云若有若無等依止此諸見具足六十二深著虛妄法○解
0870b10: 通結五陰正在前四又雖在前四義唯行陰耳。
0871a01: 又三摩中諸善男子堅凝正心魔
0871a02: 不得便窮生類本觀彼幽清常擾
0871a03: 動元於先除滅色受想中生度計
0871a04: 者是人墜入死後無相發心顛倒。
0871a05: 見前三陰已巳滅當知行陰亦應還滅即計死後斷滅總名無相。
0871a06: 見其色滅形無所因觀其想滅心
0871a07: 無所繫知其受滅無復連綴陰性
0871a08: 銷散縱有生理而無受想與草木
0871a09: 同此質現前猶不可得死後云何
0871a10: 更有諸相因之勘校死後相無如
0871b01: 是循環有八無相。此約四陰現在因亡未來果滅
0871b02: 都成於八○解見其下明色受想三陰已巳滅由見先來三陰滅故乃
0871b03: 計現未四陰俱無名八無相從陰性下明現前色陰盡也此質下以
0871b04: 現前況死後也色陰既爾受想行亦然是故例云如是循環等。
0871b05: 從此或計涅槃因果一切皆空徒
0871b06: 有名字究竟斷滅。陰既因果皆無涅槃因果亦
0871b07: 皆斷滅斯則有為無為染淨諸法因果俱無故云一切皆空○解涅
0871b08: 槃因果依現陰而修後陰而證陰既叵得修證何有耶。
0871b09: 由此計度死後無故墮落外道惑
0871b10: 菩提性是則名為第七外道立五
0872a01: 陰中死後無相心顛倒論。標此毗羅外道
0872a02: 執死後斷滅。
0872a03: 又三摩中諸善男子堅凝正心魔
0872a04: 不得便窮生類本觀彼幽清常擾
0872a05: 動元於行存中兼受想滅雙計有
0872a06: 無自體相破是人墜入死後俱非
0872a07: 起顛倒論。此先將已巳滅三陰例現存行陰得四箇非有
0872a08: 偏句又將行存一陰例前已巳滅二陰得四箇非無偏句前後相望每
0872a09: 陰皆得非有非無成四俱非現在既爾死後亦然現在未來共成八
0872a10: 也故云死後俱非也○解雙計有無至死後俱非者此有二義一亦
0872b01: 有亦無二非有非無下文先計雙亦次計雙非。
0872b02: 色受想中見有非有行遷流內觀
0872b03: 無不無如是循環窮盡陰界八俱
0872b04: 非相隨得一緣皆言死後有相無
0872b05: 相。色等三陰先雖是有而今破盡故云非有例行亦爾此四非
0872b06: 有也行遷流內觀無不無者若將行陰例前為無現且念念遷流不
0872b07: 斷此又非無行既非無前三亦爾此四非無也如是循環窮盡陰界
0872b08: 者現將四陰循歷相例一一皆見非有非無故云循環推至死後故
0872b09: 云窮盡陰界隨得一緣者即此四陰隨舉一陰皆悉死後非有非無
0872b10: 今言有無者有即非無無即非有也○解此計雙亦也見有非有謂
0873a01: 色受想無也觀無不無謂行陰有也如是循環等例立雙亦也謂三
0873a02: 陰無亦如行陰之有行陰有亦如三陰之無四陰各二故名八俱非
0873a03: 相言俱非者對前偏計有無得名文意且在雙計有無耳故結云
0873a04: 有相無相。
0873a05: 又計諸行性遷訛故心發通悟有
0873a06: 無俱非虛實失措。此但現見行陰遷變生中有
0873a07: 滅故非有滅中有生故非無由是通悟一切皆是非有非無何啻於
0873a08: 八虛實即有無也有不定有實何曾實無不定無虛何曾虛舉著皆
0873a09: 非故云失措○標此執陰界非非有非非無故云失措○解此計雙
0873a10: 非也色受想等皆名諸行悉有遷訛下文云甲長髮生氣銷容皺乃
0873b01: 至念念不停即其相也於前四陰雙計有無亦有八俱非義此見既
0873b02: 細所以的就行陰言之。
0873b03: 由此計度死後俱非後際昏瞢無
0873b04: 可道故墮落外道惑菩提性是則
0873b05: 名為第八外道立五陰中死後俱
0873b06: 非心顛倒論。後際下釋死後非義無可道者言有不
0873b07: 有言無不無有無二途俱道不得也現在尚爾豈況死後不覺不知
0873b08: 而言有無耶故云昏瞢。
0873b09: 又三摩中諸善男子堅凝正心魔
0873b10: 不得便窮生類本觀彼幽清常擾
0874a01: 動元於後後無生計度者是人墜
0874a02: 入七斷滅論。是人見行陰念念滅處名後後無設生七
0874a03: 處後皆斷滅故成此論○解孤山曰七斷滅者欲開人天色開四禪
0874a04: 無色合一計此七處已不生之也。
0874a05: 或計身滅或欲盡滅或苦盡滅或
0874a06: 極樂滅或極捨滅如是循環窮盡
0874a07: 七際現前銷滅滅已巳無復。或計身滅即
0874a08: 欲界人天也同界地故欲盡即初禪苦盡即二禪極樂即三禪極捨
0874a09: 即四禪及無色界也現前銷滅者三陰已巳滅行陰亦爾也七處皆現
0874a10: 斷滅死後不復生也○解身滅者欲界人天也欲盡滅初禪欲染已巳
0874b01: 盡故苦盡滅二禪極喜無憂苦故極樂滅三禪之樂極故極捨滅四
0874b02: 禪捨覺觀喜樂故無色捨色礙故然則極捨之言含其二也。
0874b03: 由此計度死後斷滅墮落外道惑
0874b04: 菩提性是則名為第九外道立五
0874b05: 陰中死後斷滅心顛倒論。解私謂此計應
0874b06: 從第七外道流出但前約橫論今約論若攝橫歸則前無相屬
0874b07: 今身滅。
0874b08: 又三摩中諸善男子堅凝正心魔
0874b09: 不得便窮生類本觀彼幽清常擾
0874b10: 動元於後後有生計度者是人墜
0875a01: 入五涅槃論。行陰滅而復生故云後有也。
0875a02: 或以欲界為正轉依觀見圓明生
0875a03: 愛慕故或以初禪性無憂故或以
0875a04: 二禪心無苦故或以三禪極隨
0875a05: 故或以四禪苦樂二亡不受輪迴
0875a06: 生滅性故。以欲界為正轉依者因修觀行發欲界未至定
0875a07: 於觀心中見圓明相不捨欲界即是涅槃為正轉依或以初禪性無
0875a08: 憂者已離欲染無復憂心得輕安樂故或以二禪心無苦者即是極
0875a09: 喜也或以三禪極隨者即極樂也或以四禪苦樂二亡即捨受也。
0875a10: 迷有漏天作無為解五處安隱為
0875b01: 勝淨依如是循環五處究竟。不識教相
0875b02: 得此四禪及欲界定少分安樂便計涅槃執有漏天作無為解者因
0875b03: 修正定忽發此禪得少輕安非是究竟便妄計執以為涅槃○標見
0875b04: 取未亡以邪為正。
0875b05: 由此計度五現涅槃墮落外道惑
0875b06: 菩提性是則名為第十外道立五
0875b07: 陰中五現涅槃心顛倒論。解私謂前標後
0875b08: 結今結五現者影互其文也此計應從第六外道流出橫攝屬亦
0875b09: 如七九之類。
0875b10: 阿難如是十種禪那狂解皆是行
0876a01: 陰用心交互故現斯悟眾生頑迷
0876a02: 不自忖量逢此現前以迷為解自
0876a03: 言登聖大妄語成墮無間獄。此十種
0876a04: 境乃是邪見因修正定而忽發生故云狂解由三陰滅覺至行陰用
0876a05: 心差異故云交互苟能深入禪定以慧照察惟心境界不取不著自
0876a06: 然銷歇若以為證即墮邪見成地獄因。
0876a07: 汝等必須將如來語於我滅後傳
0876a08: 示末法令眾生覺了斯義無令
0876a09: 心魔自起深保持覆護消息邪
0876a10: 見教其身心開覺真義於無上道
0876b01: 不遭枝岐勿令心祈得少為足作
0876b02: 大覺王清淨標指。災也想陰未盡猶引外魔今
0876b03: 想陰盡行陰明露但於所覺境界別生異見執此為是故云心魔故
0876b04: 令覺察善能消息不失正見能至無上故深付囑傳而示之俾修行
0876b05: 者無入邪網失正覺路枝岐邪道也○解前色受想末皆云無令天
0876b06: 魔得其方便今行陰後云心魔下識陰後云見魔心見不出見愛二
0876b07: 惑即煩惱魔也於受陰中第五生無盡憂心不欲活猶死魔也並所
0876b08: 觀五陰即陰魔四魔具矣。
0876b09: 
0876b10: 首楞嚴經義海卷第二十八　牧八
0877a01: 音釋
0877a02: 寤五故切覺也。殫都寒切盡也。熠羊入切熠熠閃鑠貌。擾而沼切攪
0877a03: 動也。爍書藥切灼爍也。灣環灣烏關切環胡關切灣環猶流轉也。鵠胡沃
0877a04: 切鳥名。苦角切。詰苦吉切問也。綴知衛切綴也。皺側救切皵
0877a05: 也。
