0861c05: 
0861c06: 
0861c07: 
0861c08: 大方廣佛華嚴經綱要卷第四十二
0861c09: 于闐國三藏沙門實叉難陀　譯經
0861c10: 清涼山大華嚴寺沙門澄觀　疏義
0861c11: 明匡山法雲寺憨山沙門德清提挈
0861c12: 十定品第二十七之三
0861c13: 佛子。云何為菩薩摩訶薩一切眾生差別身三昧。
0861c14: 第八一切眾生差別身三昧。初標名。
0861c15: 佛子。菩薩摩訶薩住此三昧。得十種無所著。何者為
0861c16: 十。所謂於一切剎無所著。於一切方無所著。於一切
0861c17: 劫無所著。於一切眾無所著。於一切法無所著。於一
0861c18: 切菩薩無所著。於一切菩薩願無所著。於一切三昧
0861c19: 無所著。於一切佛無所著。於一切地無所著。是為十。
0861c20: 二釋中分五。一明能入智。二顯入出之相。三明入
0861c21: 定之益。四明境界自在。五總結究竟。今初。由得十
0861c22: 種無著。成後出入自在。一切地者佛地菩薩地等。
0861c23: 佛子。菩薩摩訶薩於此三昧。云何入。云何起。佛子。菩
0861c24: 薩摩訶薩於此三昧。內身入外身起。外身入內身起。
0862a01: 同身入異身起。異身入同身起。人身入夜叉身起。夜
0862a02: 叉身入龍身起。龍身入阿脩羅身起。阿脩羅身入天
0862a03: 身起。天身入梵王身起。梵王身入欲界身起。
0862a04: 二入出相中二。先徵起。後釋相。於中先法後喻。法
0862a05: 中略辯十類以表無盡。一諸類正報相對明出入。
0862a06: 天中入地獄起。地獄入人間起。人間入餘趣起。千身
0862a07: 入一身起。一身入千身起。那由他身入一身起。一身
0862a08: 入那由他身起。
0862a09: 二天中下六趣依報明出入。三千身下一多相對。
0862a10: 閻浮提眾生眾中入西瞿陀尼眾生眾中起。西瞿陀
0862a11: 尼眾生眾中入北拘盧眾生眾中起。北拘盧眾生眾
0862a12: 中入東毗提訶眾生眾中起。東毗提訶眾生眾中入
0862a13: 三天下眾生眾中起。三天下眾生眾中入四天下眾
0862a14: 生眾中起。四天下眾生眾中入一切海差別眾生眾
0862a15: 中起。一切海差別眾生眾中入一切海神眾中起。
0862a16: 四四洲大海相對明出入。
0862a17: 一切海神眾中入一切海水大中起。一切海水大中
0862a18: 入一切海地大中起。一切海地大中入一切海火大
0862a19: 中起。一切海火大中入一切海風大中起。一切海風
0862a20: 大中入一切四大種中起。一切四大種中入無生法
0862a21: 中起。無生法中入妙高山中起。妙高山中入七寶山
0862a22: 中起。七寶山中入一切地種種稼穡樹林黑山中起。
0862a23: 一切地種種稼穡樹林黑山中入一切妙香華寶莊
0862a24: 嚴中起。
0862b01: 五大種事法相對明出入。其無生法。乘四大種生
0862b02: 便故來。
0862b03: 一切妙香華寶莊嚴中入一切四天下下方上方一
0862b04: 切眾生受生中起。
0862b05: 六諸方相對明出入。
0862b06: 一切四天下下方上方一切眾生受生中入小千世
0862b07: 界眾生眾中起。小千世界眾生眾中入中千世界眾
0862b08: 生眾中起。中千世界眾生眾中入大千世界眾生眾
0862b09: 中起。大千世界眾生眾中入百千億那由他三千大
0862b10: 千世界眾生眾中起。百千億那由他三千大千世界
0862b11: 眾生眾中入無數世界眾生眾中起。無數世界眾生
0862b12: 眾中入無量世界眾生眾中起。無量世界眾生眾中
0862b13: 入無邊佛剎眾生眾中起。無邊佛剎眾生眾中入無
0862b14: 等佛剎眾生眾中起。無等佛剎眾生眾中入不可數
0862b15: 世界眾生眾中起。不可數世界眾生眾中入不可稱
0862b16: 世界眾生眾中起。不可稱世界眾生眾中入不可思
0862b17: 世界眾生眾中起。不可思世界眾生眾中入不可量
0862b18: 世界眾生眾中起。不可量世界眾生眾中入不可說
0862b19: 世界眾生眾中起。不可說世界眾生眾中入不可說
0862b20: 不可說世界眾生眾中起。
0862b21: 七眾數多少相對明出入。
0862b22: 不可說不可說世界眾生眾中入雜染眾生眾中起。
0862b23: 雜染眾生眾中入清淨眾生眾中起。清淨眾生眾中
0862b24: 入雜染眾生眾中起。
0862c01: 八染淨相對明出入。
0862c02: 眼處入耳處起。耳處入眼處起。鼻處入舌處起。舌處
0862c03: 入鼻處起。身處入意處起。意處入身處起。自處入他
0862c04: 處起。他處入自處起。
0862c05: 九諸界相對明出入。
0862c06: 一微塵中入無數世界微塵中起。無數世界微塵中
0862c07: 入一微塵中起。聲聞入獨覺起。獨覺入聲聞起。自身
0862c08: 入佛身起。佛身入自身起。一念入億劫起。億劫入一
0862c09: 念起。同念入別時起。別時入同念起。前際入後際起。
0862c10: 後際入前際起。前際入中際起。中際入前際起。三世
0862c11: 入剎那起。剎那入三世起。真如入言說起。言說入真
0862c12: 如起。
0862c13: 十雜明諸類相對明出入。謂麤細凡聖念劫真妄
0862c14: 等。其出入等義如賢首品。上法說。下喻顯。
0862c15: 佛子。譬如有人為鬼所持。其身戰動不能自安。鬼不
0862c16: 現身令他身然。菩薩摩訶薩住此三昧亦復如是。自
0862c17: 身入定他身起。他身入定自身起。
0862c18: 二喻顯中有四喻。喻前十類。各有法合。一鬼力持
0862c19: 人喻。喻第一第四。多約身故。
0862c20: 佛子。譬如死屍以力故而能起行。隨所作事皆得
0862c21: 成就。屍之與雖各差別而能和合成就彼事。菩薩
0862c22: 摩訶薩住此三昧亦復如是。同境入定異境起。異境
0862c23: 入定同境起。
0862c24: 第二起死屍喻。喻第二五六。多約依報境說。
0863a01: 佛子。譬如比丘得心自在。或以一身作多身。或以多
0863a02: 身作一身。非一身沒多身生。非多身沒一身生。菩薩
0863a03: 摩訶薩住此三昧亦復如是。一身入定多身起。多身
0863a04: 入定一身起。
0863a05: 第三羅漢現通喻。喻第三第七。多約數故。
0863a06: 佛子。譬如大地其味一種。所生苗稼種種味別。地雖
0863a07: 無差別然味有殊異。菩薩摩訶薩住此三昧亦復如
0863a08: 是。無所分別。然有一種入定多種起。多種入定一種
0863a09: 起。
0863a11: 映文理自顯。
0863a12: 佛子。菩薩摩訶薩住此三昧。得十種稱讚法之所稱
0863a13: 讚。何者為十。所謂入真如故名為如來。覺一切法故
0863a14: 名之為佛。為一切世間所稱讚故名為法師。知一切
0863a15: 法故名一切智。為一切世間所歸依故名所依處。了
0863a16: 達一切法方便故名為導師。引一切眾生入薩婆若
0863a17: 道故名大導師。為一切世間燈故名為光明。心志圓
0863a18: 滿義利成就。所作皆辦住無礙智。分別了知一切諸
0863a19: 法故名為十力自在。通達一切法輪故名一切見者。
0863a20: 是為十。
0863a21: 第三入定益中有三。一得讚同佛果益。皆上句顯
0863a22: 義。下句結名。十力義中云心志圓滿者。明力自利
0863a23: 義。義利成就顯力利他。所作皆辦彰力圓滿。住無
0863a24: 礙智總顯力體。分別了知一切諸法通明力用。餘
0863b01: 文可知。
0863b02: 佛子。菩薩摩訶薩住此三昧。復得十種光明照耀。何
0863b03: 者為十。所謂得一切諸佛光明。與彼平等故。得一切
0863b04: 世界光明。普能嚴淨故。得一切眾生光明悉往調伏
0863b05: 故。得無量無畏光明法界為場演說故。得無差別光
0863b06: 明知一切法無種種性故。得方便光明於一切法離
0863b07: 欲際而證入故。得真實光明於一切法離欲際心平
0863b08: 等故。得一切世間神變光明蒙佛所加恒不息故。
0863b09: 得善思惟光明到一切佛自在岸故。得一切法真如
0863b10: 光明於一毛孔中善說一切故。是為十。
0863b11: 二身智光照益。
0863b12: 佛子。菩薩摩訶薩住此三昧。復得十種無所作。何者
0863b13: 為十。所謂身業無所作。語業無所作。意業無所作。神
0863b14: 通無所作。了法無性無所作。知業不壞無所作。無差
0863b15: 別智無所作。無生起智無所作。知法無滅無所作。隨
0863b16: 順於文不壞於義無所作。是為十。
0863b17: 三業用無作益。上三明入定益竟。
0863b18: 佛子。菩薩摩訶薩住此三昧。無量境界種種差別。所
0863b19: 謂一入多起。多入一起。同入異起。異入同起。細入麤
0863b20: 起。麤入細起。大入小起。小入大起。順入逆起。逆入順
0863b21: 起。無身入有身起。有身入無身起。無相入有相起。有
0863b22: 相入無相起。起中入入中起。如是皆是此之三昧自
0863b23: 在境界。
0863b24: 第四明境界自在。先法後喻。今初。前第二段但明
0863c01: 入起。今兼明逆順有無等為種種境界。起中入者
0863c02: 即用之寂故。入中起者即滅之用故。是知菩薩之
0863c03: 定。常入常起。常雙入出常無入出方為自在。為顯
0863c04: 自在。寄諸境界交絡而明。
0863c05: 佛子。譬如幻師持得成。能現種種差別形相。與
0863c06: 幻別而能作幻。唯是聲。而能幻作眼識所知種種
0863c07: 諸色。耳識所知種種諸聲。鼻識所知種種諸香。舌識
0863c08: 所知種種諸味。身識所知種種諸觸。意識所知種種
0863c09: 境界。菩薩摩訶薩住此三昧亦復如是。同中入定異
0863c10: 中起。異中入定同中起。
0863c11: 二喻顯中文有六喻。皆自有合。一幻現六境喻。喻
0863c12: 前同異。
0863c13: 佛子。譬如三十三天共阿脩羅戰之時。諸天得勝
0863c14: 脩羅退。阿脩羅王其身長大七百由旬。四兵圍繞
0863c15: 無數千萬。以幻術力。將諸軍眾同時走入藕絲孔中。
0863c16: 菩薩摩訶薩亦復如是。已巳善成就諸幻智地。幻智即
0863c17: 是菩薩。菩薩即是幻智。是故能於無差別法中入定
0863c18: 差別法中起。差別法中入定無差別法中起。
0863c19: 二脩羅竄匿喻。喻前麤細大小二對。約理事相望。
0863c20: 則無差別為細差別為麤。理細事麤故。或無差為
0863c21: 麤。總相入故。差別為細。別相入故。無差則大周法
0863c22: 界。差則隨事成小。若唯約事明大小。並差別所收。
0863c23: 佛子。譬如農夫田中下種。種子在下果生於上。菩薩
0863c24: 摩訶薩住此三昧亦復如。是一中入定多中起。多中
0864a01: 入定一中起。
0864a02: 三農夫下種喻。喻明上下合辨一多。
0864a03: 佛子。譬如男女赤白和合。或有眾生於中受生。爾時
0864a04: 名為歌羅邏位。從此次第住母胎中滿足十月。善業
0864a05: 力故一切支分皆得成就。諸根不缺心意明了。其歌
0864a06: 羅邏與彼六根體狀各別。以業力故而能令彼次第
0864a07: 成就受同異類種種果報。菩薩摩訶薩亦復如是。從
0864a08: 一切智歌羅邏位。信解願力漸次增長。其心廣大任
0864a09: 運自在。無中入定有中起。有中入定無中起。
0864a10: 四受胎生長喻。喻上有身無身。如彼從無之有故。
0864a11: 佛子。譬如龍宮依地而立不依空。龍依宮住亦不
0864a12: 在空。而能興雲滿空中。有人仰視所見宮殿。當知
0864a13: 皆是乾闥婆城。非是龍宮。佛子。龍雖處下而雲布上。
0864a14: 菩薩摩訶薩住此三昧亦復如是。於無相入有相起
0864a15: 於有相入無相起。
0864a16: 五龍下雲上喻。喻有相無相。
0864a17: 佛子。譬如妙光大梵天王所住之宮名一切世間最
0864a18: 勝清淨藏。此大宮中普見三千大千世界諸四天下。
0864a19: 天宮。龍宮。夜叉宮。乾闥婆宮。阿脩羅宮。迦樓羅宮。緊
0864a20: 那羅宮。摩羅伽宮。人間住處及三惡道。須彌山等
0864a21: 種種諸山。大海江河陂澤泉源。城邑聚落樹林眾寶。
0864a22: 如是一切種種莊嚴。盡大輪圍所有邊際。乃至空中。
0864a23: 微細遊塵。莫不皆於梵宮顯現。如於明鏡見其面像。
0864a24: 菩薩摩訶薩住此一切眾生差別身大三昧。知種種
0864b01: 剎。見種種佛。度種種眾。證種種法。成種種行。滿種種
0864b02: 解。入種種三昧。起種種神通。得種種智慧。住種種剎
0864b03: 那際。
0864b04: 六梵宮普現喻。喻上入中起起中入及逆順相對。
0864b05: 故云種種。
0864b06: 佛子。此菩薩摩訶薩到十種神通彼岸。何者為十。所
0864b07: 謂到諸佛盡空法界神通彼岸。到菩薩究竟無
0864b08: 差別自在神通彼岸。到能發起菩薩廣大行願入如
0864b09: 來門佛事神通彼岸。到能震動一切世界一切境界
0864b10: 悉令清淨神通彼岸。到能自在知一切眾生不思議
0864b11: 業果皆如幻化神通彼岸。到能自在智諸三昧麤細
0864b12: 入出差別相神通彼岸。到能勇猛入如來境界而於
0864b13: 其中發生大願神通彼岸。到能化作佛化轉法輪調
0864b14: 伏眾生令生佛種令入佛乘速得成就神通彼岸。到
0864b15: 能了知不可說一切祕密文句而轉法輪令百千億
0864b16: 那由他不可說不可說法門皆得清淨神通彼岸。到
0864b17: 不假晝夜年月劫數一念悉能三世示現神通彼岸。
0864b18: 是為十。
0864b19: 第五總結究竟。
0864b20: 佛子。是名菩薩摩訶薩第八一切眾生差別身大三
0864b21: 昧善巧智。
0864b22: 三結定名。上第八三昧竟。
0864b23: 佛子。云何為菩薩摩訶薩法界自在三昧。
0864b24: 第九法界自在三昧。初標名。
0864c01: 佛子。此菩薩摩訶薩於自眼處乃至意處入三昧。名
0864c02: 法界自在。
0864c03: 二釋中四。一顯定體用。二明定成益。三以喻寄顯。
0864c04: 四總結雙行。今初分三。初總顯名體。謂於眼等法
0864c05: 界得自在故。
0864c06: 菩薩於自身一一毛孔中入此三昧。
0864c07: 二彰入定處。謂於毛孔中入眼等定。顯互用自在
0864c08: 故。
0864c09: 自然能知諸世間。知諸世間法。知諸世界。知億那由
0864c10: 他世界。知阿僧祇世界。知不可說佛剎微塵數世界。
0864c11: 見一切世界中有佛出興菩薩眾會悉皆充滿。光明
0864c12: 清淨。淳善無雜廣大莊嚴。種種眾寶以為嚴飾。
0864c13: 三明定功用。於中四。一了三世間。
0864c14: 菩薩於彼或一劫百劫千劫億劫。百千億那由他劫。
0864c15: 無數劫。無量劫。無邊劫。無等劫。不可數劫。不可稱劫。
0864c16: 不可思劫。不可量劫。不可說劫。不可說不可說劫。不
0864c17: 可說不可說佛剎微塵數劫。修菩薩行常不休息。
0864c18: 次多劫修行。
0864c19: 又於如是無量劫中住此三昧。亦入亦起。亦成就世
0864c20: 界。亦調伏眾生。亦了法界。亦普知三世。亦演說諸
0864c21: 法。亦現大神通種種方便無著無礙。
0864c22: 三入出無礙。
0864c23: 以於法界得自在故。善分別眼。善分別耳。善分別鼻。
0864c24: 善分別舌。善分別身。善分別意。如是種種差別不同。
0865a01: 悉善分別盡其邊際。
0865a02: 四結成自在。此有二義。一於理法界自在。故能善
0865a03: 分別眼等界。二善分別眼等十八界。即是事法界
0865a04: 自在。此二無礙。及事事無礙。故如是種種。皆橫盡
0865a05: 其邊。盡其際。
0865a06: 菩薩如是善知見已巳。能生起十千億陀羅尼法光明。
0865a07: 成就十千億清淨行。獲得十千億諸根。圓滿十千億
0865a08: 神通。能入十千億三昧。成就十千億神力。長養十千
0865a09: 億諸力。圓滿十千億深心。運動十千億力持。示現十
0865a10: 千億神變。具足十千億菩薩無礙。圓滿十千億菩薩
0865a11: 助道。積集十千億菩薩藏。照明十千億菩薩方便。演
0865a12: 說十千億諸義。成就十千億諸願。出生十千億迴向。
0865a13: 淨治十千億菩薩正位。明了十千億法門。開示十千
0865a14: 億演說。修治十千億菩薩清淨。
0865a15: 第二明定成益中辨十重益。一生多功德益。有二
0865a16: 十一句。各十千億。
0865a17: 佛子。此菩薩摩訶薩復有無數功德。無量功德。無邊
0865a18: 功德。無等功德。不可數功德。不可稱功德。不可思功
0865a19: 德。不可量功德。不可說功德。無盡功德。佛子。此菩薩
0865a20: 於如是功德皆已巳辦具。皆已巳積集。皆已巳莊嚴。皆已巳清
0865a21: 淨。皆已巳瑩徹。皆已巳攝受。皆能出生。皆可稱歎。皆得堅
0865a22: 固。皆已巳成就。
0865a23: 二具無盡德益。隨前一事皆至無盡故。於中二十
0865a24: 句。前十句所具之多。後十句能具之相。清淨者除
0865b01: 垢故。瑩徹者發本智光故。
0865b02: 佛子。菩薩摩訶薩住此三昧。為東方十千阿僧祇佛
0865b03: 剎微塵數名號諸佛之所攝受。一一名號復有十千
0865b04: 阿僧祇佛剎微塵數佛各各差別。如東方。南西北方
0865b05: 四維上下亦復如是。
0865b06: 三諸佛攝受益。於中三。初明攝受。
0865b07: 彼諸佛悉現其前。為現諸佛清淨剎。為說諸佛無量
0865b08: 身。為說諸佛難思眼。為說諸佛無量耳。為說諸佛清
0865b09: 淨鼻。為說諸佛清淨舌。為說諸佛無住心。為說如來
0865b10: 無上神通。
0865b11: 次現身說法。
0865b12: 令修如來無上菩提。令得如來清淨音聲。開示如來
0865b13: 不退法輪。顯示如來無邊眾會。令入如來無邊祕密。
0865b14: 讚歎如來一切善根。令入如來平等之法。宣說如來
0865b15: 三世種性。示現如來無量色相。闡揚如來護念之法。
0865b16: 演暢如來微妙法音。辯明一切諸佛世界。宣揚一切
0865b17: 諸佛三昧。示現諸佛眾會次第。護持諸佛不思議法。
0865b18: 說一切法猶如幻化。明諸法性無有動轉。開示一切
0865b19: 無上法輪。讚美如來無量功德。令入一切諸三昧雲。
0865b20: 令知其心如幻如化無邊無盡。
0865b21: 後令其修證。
0865b22: 佛子。菩薩摩訶薩住此法界自在三昧時。彼十方各
0865b23: 十千阿僧祇佛剎微塵數名號如來。一一名中各有
0865b24: 十千阿僧祇佛剎微塵數佛同時護念。令此菩薩得
0865c01: 無邊身。令此菩薩得無礙心。令此菩薩於一切法得
0865c02: 無忘念。令此菩薩於一切法得決定慧。令此菩薩轉
0865c03: 更聰敏於一切法皆能領受。令此菩薩於一切法悉
0865c04: 能明了。令此菩薩諸根猛利於神通法悉得善巧。令
0865c05: 此菩薩境界無礙周行法界恒不休息。令此菩薩得
0865c06: 無礙智畢竟清淨。令此菩薩以神通力一切世界示
0865c07: 現成佛。
0865c08: 四諸佛護念益。護念即佛力來加。
0865c09: 佛子。菩薩摩訶薩住此三昧得十種海。何者為十。所
0865c10: 謂得諸佛海。咸見故。得眾生海。悉調伏故。得諸法
0865c11: 海能以智慧悉了知故。得諸剎海以無性無作神通
0865c12: 皆往詣故。得功德海一切修行悉圓滿故。得神通海
0865c13: 能廣示現令開悟故。得諸根海種種不同悉善知故。
0865c14: 得諸心海知一切眾生種種差別無量心故。得諸行
0865c15: 海能以願力悉圓滿故。得諸願海悉使成就永清淨
0865c16: 故。
0865c17: 五得十海深廣益。
0865c18: 佛子。菩薩摩訶薩得如是十種海已巳。復得十種殊勝。
0865c19: 何等為十。一者於一切眾生中最為第一。二者於一
0865c20: 切諸天中最為殊特。三者於一切梵王中最極自在。
0865c21: 四者於諸世間無所染著。五者一切世間無能蔽。
0865c22: 六者一切諸魔不能惑亂。七者普入諸趣無所罣礙。
0865c23: 八者處處受生知不堅固。九者一切佛法皆得自在。
0865c24: 十者一切神通悉能示現。佛子。菩薩摩訶薩得如是
0866a01: 十種殊勝已巳。復得十種力。於眾生界修習諸行。何等
0866a02: 為十。一謂勇力。調伏世間故。二謂精進力。恒不退
0866a03: 轉故。三謂無著力離諸垢染故。四謂寂靜力於一切
0866a04: 法無諍論故。五謂逆順力於一切法心自在故。六謂
0866a05: 法性力於諸義中得自在故。七謂無礙力智慧廣大
0866a06: 故。八謂無畏力能說諸法故。九謂辯才力能持諸法
0866a07: 故。十謂開示力智慧無邊故。
0866a08: 七得諸力幹能益。於中初列十力。
0866a09: 佛子。此十種力是廣大力。最勝力。無能摧伏力。無量
0866a10: 力。善集力。不動力。堅固力。智慧力。成就力。勝定力。清
0866a11: 淨力。極清淨力。法身力。法光明力。法燈力。法門力。無
0866a12: 能壞力。極勇猛力。大丈夫力。善丈夫修習力。成正覺
0866a13: 力。過去積集善根力。安住無量善根力。住如來力力。
0866a14: 心思惟力。增長菩薩歡喜力。出生菩薩淨信力。增長
0866a15: 菩薩勇猛力。菩提心所生力。菩薩清淨深心力。菩薩
0866a16: 殊勝深心力。菩薩善根熏習力。究竟諸法力。無障礙
0866a17: 身力。入方便善巧法門力。清淨妙法力。安住大勢一
0866a18: 切世間不能傾動力。一切眾生無能蔽力。
0866a19: 後顯其超勝。隨前一一力。皆具此三十八力。
0866a20: 佛子。此菩薩摩訶薩於如是無量功德法。能生。能成
0866a21: 就。能圓滿。能照明。能具足。能具足。能廣大。能堅固。
0866a22: 能增長。能淨治。能淨治。
0866a23: 八結能圓滿益。
0866a24: 此菩薩功德邊際。智慧邊際。修行邊際。法門邊際。自
0866b01: 在邊際。苦行邊際。成就邊際。清淨邊際。出離邊際。法
0866b02: 自在邊際。無能說者。此菩薩所獲得。所成就。所趣入。
0866b03: 所現前。所有境界。所有觀察。所有證入。所有清淨。所
0866b04: 有了知。所有建立一切法門。於不可說劫無能說盡。
0866b05: 九自德無邊故他不能說益。
0866b06: 佛子。菩薩摩訶薩住此三昧。能了知無數無量無邊
0866b07: 無等不可數不可稱不可思不可量不可說不可說
0866b08: 不可說一切三昧。彼一一三昧所有境界無量廣大。
0866b09: 於境界中若入若起若住。所有相狀。所有示現。所有
0866b10: 行處。所有等流。所有自性。所有除滅。所有出離。如是
0866b11: 一切靡不明見。
0866b12: 十三昧無邊自無不了益。上十段中前七別明。後
0866b13: 三總結。
0866b14: 佛子。譬如無熱惱大龍王宮流出四河。無濁無雜無
0866b15: 有垢穢。光色清淨猶如空。其池四面各有一口。一
0866b16: 一口中流出一河。於象口中出恒伽河。師子口中出
0866b17: 私陀河。於牛口中出信度河。於馬口中出縛芻河。其
0866b18: 四大河流出之時。恒伽河口流出銀沙。私陀河口流
0866b19: 出金剛沙。信度河口流出金沙。縛芻河口流出璃
0866b20: 沙。恒伽河口作白銀色。私陀河口作金剛色。信度河
0866b21: 口作黃金色。縛芻河口作璃色。一一河口廣一由
0866b22: 旬。其四大河既流出已巳。各共圍繞大池七。隨其方
0866b23: 面四向分流。澒湧奔馳入於大海。其河旋繞一一之
0866b24: 間。有天寶所成優羅華波頭摩華拘物頭華芬陀
0866c01: 利華。奇香發越妙色清淨。種種華葉種種臺。悉是
0866c02: 眾寶自然徹。咸放光明互相照現。其無熱池周圍
0866c03: 廣大五十由旬。眾寶妙沙布其底。種種摩尼以為
0866c04: 嚴飾。無量妙寶莊嚴其岸。旃檀妙香普散其中。優
0866c05: 羅華。波頭摩華。拘物頭華。芬陀利華。及餘寶華皆悉
0866c06: 滿。微風吹動香氣遠徹。華林寶樹周圍繞。日光
0866c07: 出時普皆照明。池河內外一切眾物。接影連輝成光
0866c08: 明綱。如是眾物若遠若近。若高若下。若廣若狹。若麤
0866c09: 若細。乃至極小一沙一塵。悉是妙寶光明鑒徹。靡不
0866c10: 於中日輪影現。亦復展轉更相現影。如是眾影不增
0866c11: 不減。非合非散。皆如本質而得明見。
0866c12: 大文第三以喻寄顯中正顯前體用及益。亦明前
0866c13: 所未顯。故不全似上文。文中二。先總舉喻體。
0866c14: 佛子。如無熱大池於四口中流出四河入於大海。菩
0866c15: 薩摩訶薩亦復如是。從四辯才流出諸行。究竟入於
0866c16: 一切智海。
0866c17: 後對喻別合。有十三門。各先喻後合。一合流沙入
0866c18: 海喻中先總明。喻合雖舉四河。意在四口出沙。故
0866c19: 下第九別明四河。
0866c20: 如恒伽大河從銀色象口流出銀沙。菩薩摩訶薩亦
0866c21: 復如是。以義辯才說一切如來所說一切義門。出生
0866c22: 一切清淨白法。究竟入於無礙智海。如私陀大河從
0866c23: 金剛色師子口流出金剛沙。菩薩摩訶薩亦復如是。
0866c24: 以法辯才為一切眾生說佛金剛句。引出金剛智。究
0867a01: 竟入於無礙智海。如信度大河從金色牛口流出金
0867a02: 沙。菩薩摩訶薩亦復如是。以訓辭辯說隨順世間緣
0867a03: 起方便開悟眾生。令皆歡喜調伏成熟。究竟入於緣
0867a04: 起方便海。如縛芻大河於璃色馬口流出璃沙。
0867a05: 菩薩摩訶薩亦復如是。以無盡辯雨百千億那由他
0867a06: 不可說法。令其聞者皆得潤洽。究竟入於諸佛法海。
0867a07: 後別明四辯即喻四口。所說即喻四沙。
0867a08: 如四大河隨順圍繞無熱池已巳四方入海。
0867a09: 二合繞池入海喻。於中先喻後合。此喻。
0867a10: 菩薩摩訶薩亦復如是。成就隨順身業隨順語業隨
0867a11: 順意業。成就智為前導身業。智為前導語業。智為前
0867a12: 導意業。四方流注究竟入於一切智海。佛子。何者名
0867a13: 為菩薩四方。佛子。所謂見一切佛而得開悟。聞一切
0867a14: 法受持不忘。圓滿一切波羅蜜行。大悲說法滿足眾
0867a15: 生。
0867a16: 後合中先合繞池。菩提心志名之為池。三業隨順
0867a17: 智慧即為繞義。後佛子下合其四方。
0867a18: 如四大河圍繞大池。於其中間優羅華。波頭摩華。
0867a19: 拘物頭華。芬陀利華。皆悉滿。菩薩摩訶薩亦復如
0867a20: 是。於菩提心中間不捨眾生。說法調伏悉令圓滿無
0867a21: 量三昧。見佛國土莊嚴清淨。
0867a22: 三合池間寶華喻。說法有開敷之義。三昧有感果
0867a23: 之能。莊嚴清淨皆華上之別義。
0867a24: 如無熱大池寶樹圍繞。菩薩摩訶薩亦復如是。現佛
0867b01: 國土莊嚴圍繞。令諸眾生趣向菩提。
0867b02: 四合寶樹繞池喻。
0867b03: 如無熱大池其中縱廣五十由旬清淨無濁。菩薩摩
0867b04: 訶薩亦復如是。菩提之心其量無邊。善根充滿清淨
0867b05: 無濁。
0867b06: 五合大池清淨喻。即是池體。
0867b07: 如無熱大池。以無量寶莊嚴其岸。散栴檀香滿其
0867b08: 中。菩薩摩訶薩亦復如是。以百千億十種智寶莊嚴
0867b09: 菩提心大願之岸。普散一切眾善妙香。
0867b10: 六合旃檀香岸喻。十種智寶。有二義。一即離世間
0867b11: 中七種如寶智。二即他心等十種智也。
0867b12: 如無熱大池底布金沙。種種摩尼間錯莊嚴。菩薩摩
0867b13: 訶薩亦復如是。微妙智慧周觀察不可思議菩薩
0867b14: 解脫。種種法寶間錯莊嚴。得一切法無礙光明。住於
0867b15: 一切諸佛所住。入於一切甚深方便。
0867b16: 七合底布金寶喻。妙智合金沙。解脫合摩尼。無礙
0867b17: 光明合二種放光。住佛所住入於甚深合布其底。
0867b18: 上四段各以如無熱大池為首。
0867b19: 如阿那婆達多龍王永離龍中所有熱惱。菩薩摩訶
0867b20: 薩亦復如是。永離一切世間憂惱。雖現受生而無染
0867b21: 著。
0867b22: 八合龍王無惱喻。即合池名。名因龍得故。
0867b23: 如四大河潤澤一切閻浮提地。既潤澤已巳入於大海。
0867b24: 菩薩摩訶薩亦復如是。以四智河潤澤天人沙門婆
0867c01: 羅門。令其普入阿耨多羅三藐三菩提智慧大海。以
0867c02: 四種力而為莊嚴。何者為四。一者願智河。救護調伏
0867c03: 一切眾生常不休息。二者波羅蜜智河。修菩提行饒
0867c04: 益眾生。去來今世相續無盡。究竟入於諸佛智海。三
0867c05: 者菩薩三昧智河。無數三昧以為莊嚴。見一切佛入
0867c06: 諸佛海。四者大悲智河。大慈自在普救眾生。方便攝
0867c07: 取無有休息。修行祕密功德之門。究竟入於十力大
0867c08: 海。
0867c09: 九合四河潤澤喻。
0867c10: 如四大河從無熱池既流出已巳。究竟無盡入於大海。
0867c11: 菩薩摩訶薩亦復如是。以大願力修菩薩行。自在知
0867c12: 見無有窮盡。究竟入於一切智海。
0867c13: 十合四河無盡喻。
0867c14: 如四大河入於大海無能為礙令不入者。菩薩摩訶
0867c15: 薩亦復如是。常勤修習普賢行願。成就一切智慧光
0867c16: 明。住於一切佛菩提法。入如來智無有障礙。
0867c17: 十一合入海無障喻。
0867c18: 如四大河奔流入海經於累劫亦無疲厭。菩薩摩訶
0867c19: 薩亦復如是。以普賢行願。盡未來劫修菩薩行。入如
0867c20: 來海不生疲厭。
0867c21: 十二合入海無厭喻。上之四喻。各以如四大河而
0867c22: 為喻首。上之十喻。皆以菩薩而為合初。
0867c23: 佛子。如日光出時無熱池中金沙銀沙金剛沙璃
0867c24: 沙及餘一切種種寶物。皆有日影於中顯現。其金沙
0868a01: 等一切寶物。亦各展轉而現其影。互相鑒徹無所妨
0868a02: 礙。
0868a03: 十三合眾寶交影喻。先喻後合。
0868a04: 菩薩摩訶薩亦復如是。住此三昧。於自身一一毛孔
0868a05: 中。悉見不可說不可說佛剎微塵數諸佛如來。亦見
0868a06: 彼佛所有國土道場眾會。一一佛所聽法受持信解
0868a07: 供養。各經不可說不可說億那由他劫。而不想念時
0868a08: 節長短。其諸眾會亦無迫隘。何以故。以微妙心入無
0868a09: 邊法界故。入無等差別業果故。入不思議三昧境界
0868a10: 故。入不思議思惟境界故。入一切佛自在境界故。得
0868a11: 一切佛所護念故。得一切佛大神變故。得諸如來難
0868a12: 得難知十種力故。入普賢菩薩行圓滿境界故。得一
0868a13: 切佛無勞倦神通力故。
0868a14: 合中二。先正合。後何以故下徵釋涉入所由。
0868a15: 佛子。菩薩摩訶薩雖能於定一念入出。而亦不廢長
0868a17: 切所緣。雖善入剎那際而為利益一切眾生現佛神
0868a18: 通無有厭足。雖等入法界而不得其邊。雖無所住無
0868a19: 有處所而恒趣入一切智道。以變化力。普入無量眾
0868a20: 生眾中。具足莊嚴一切世界。雖離世間顛倒分別。超
0868a21: 過一切分別之地。亦不捨於種種諸相。雖能具足方
0868a22: 便善巧而究竟清淨。雖不分別菩薩諸地而皆已巳善
0868a23: 入。佛子。譬如空雖能容受一切諸物而離有無。菩
0868a24: 薩摩訶薩亦復如是。雖普入一切世間而離世間想。
0868b01: 雖勤度一切眾生而離眾生想。雖深知一切法而離
0868b02: 諸法想。雖樂見一切佛而離諸佛想。雖善入種種三
0868b03: 昧而知一切法自性皆如無所染著。雖以無邊辯才
0868b04: 演無盡法句而心恒住離文字法。雖樂觀察無言說
0868b05: 法而恒示現清淨音聲。雖住一切離言法際而恒示
0868b06: 現種種色相。雖教化眾生而知一切法畢竟性空。雖
0868b07: 勤修大悲度脫眾生而知眾生界無盡無散。雖了達
0868b08: 法界常住不變而以三輪調伏眾生恒不休息。雖常
0868b09: 安住如來所住而智慧清淨心無怖畏。分別演說種
0868b10: 種諸法。轉於法輪常不休息。
0868b11: 大文第四總結雙行。謂權實定散無障礙故。於中
0868b12: 三。先法。次佛子下喻。後菩薩下合。然法中即寂而
0868b13: 用。喻合明即用而寂。
0868b14: 佛子。是為菩薩摩訶薩第九法界自在大三昧善巧
0868b15: 智。
0868b16: 三結定名。
0868b17: 
0868b18: 大方廣佛華嚴經綱要卷第四十二
