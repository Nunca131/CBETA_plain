0571a01: 鐵壁機大師語錄序
0571a02: 聚雲以嵩山之髓作波而平山大師得聚雲之髓
0571a03: 也負縱橫之才迅箭鋒之用門庭孤峻行履端嚴如
0571a04: 壁萬仞即當代諸老宿當為吐舌豈紛紛野狐見
0571a05: 解所敢張喙於側耶繼往開來舉聚雲中興大慧之
0571a06: 燈傳於未艾臨濟正宗其在茲而益振矣余憾不及
0571a07: 見聚雲惟瓣香以事平山為師承一脈天下後世知
0571a08: 余具赤肩不為盲引所惑也。
0571a09: 崇禎壬午秋九日廬山千丈崖頭陀弟子熊汝學稽
0571a10: 首和南謹識
0571a11: 
0571a12: 
0571a13: 
0571a14: 
0571a15: 
0571a16: 
0571a17: 
0571a18: 
0571a19: 
0571a20: 
0571a21: 鐵壁機禪師語錄引
0571a22: 宗門語句有遮有表隨表隨遮隨遮隨表遮何以故
0571a23: 原無言說故表何以故私通一線故表隨遮何以故
0571a24: 使人自悟故遮隨表何以故發人疑情故祖庭秋晚
0571a25: 波旬議橫語錄盛行未摸宗旨以為遮則嘔盡心脾
0571a26: 以為表則茫無消息一盲眾盲識法者懼鐵壁禪師
0571a27: 生來異相莊嚴靜裏光明莫揜入聚雲之室蓋以有
0571a28: 年接大慧之傳盡得其髓入廛垂手說法利生語錄
0571a29: 數卷表表遮遮遮則密在汝邊表則堂堂共睹捧讀
0571a30: 再四忍俊不禁特拈絡索以俟同志古德云顏色規
0571b01: 模恰似真人前拈弄越光新及乎入火重烹煉到
0571b02: 終歸是假銀又云學道如鑽火逢煙切莫休直待
0571b03: 星現歸家始到頭試以遮表二則為爐以目為火以
0571b04: 一時別語錄與師語錄從中煆煉然後知師在火焰
0571b05: 上說法我等聽法於表處見火遮處逢煙也雖然且
0571b06: 道那句是遮那句是表。
0571b07: 賜進士出身吏部尚書郎前紫薇舍人今菩薩戒弟
0571b08: 子古戎秉素道人牟道行弘悟稽首謹識
0571b09: 
0571b10: 
0571b11: 慶忠鐵壁機禪師語錄
0571b12: 　目錄
0571b13: 序
0571b14: 卷一
0571b15: 上堂
0571b16: 卷二
0571b17: 上堂
0571b18: 卷三
0571b19: 秉拂普說小參
0571b20: 卷四
0571b21: 示眾茶話
0571b22: 卷五
0571b23: 法語
0571b24: 卷六
0571b25: 機緣問答
0571b26: 卷七
0571b27: 鞭策語佛事像讚自讚
0571b28: 卷八
0571b29: 詩
0571b30: 卷九
0571c01: 頌
0571c02: 卷十
0571c03: 偈聯芳歌銘
0571c04: 卷十一
0571c05: 頌古拈別評徵代
0571c06: 卷十二
0571c07: 頌古拈別評徵代
0571c08: 卷十三
0571c09: 頌古拈別評徵代
0571c10: 卷十四
0571c11: 頌古拈別評徵代
0571c12: 卷十五
0571c13: 雜著
0571c14: 卷十六
0571c15: 書問
0571c16: 卷十七
0571c17: 書問
0571c18: 卷十八
0571c19: 書問
0571c20: 卷十九
0571c21: 書問請啟
0571c22: 卷二十
0571c23: 行狀塔銘祭文附年譜
0571c24: 外藥病隨宜二卷
0571c25: 慶忠集二卷
0571c26: 
0571c27: 
0571c28: 
0571c29: 
0571c30: 
0572a01: 慶忠鐵壁機禪師語錄卷之一
0572a02: 嗣法門人幻敏重編
0572a03: 上堂
0572a04: 崇禎己巳卯十月望日縉紳四眾等請師開法聚雲拈
0572a05: 疏云雲煙蝌蚪篆籀彩毫乃隨處無礙大法輪已巳被
0572a06: 高田眾檀越轉了若也未見未聞且聽維那宣讀讀
0572a07: 畢以拄杖擊法座云須彌盧退位舜若多潛形拄杖
0572a08: 子無端惡發一任手疾眼親遂陞座拈香云此瓣香
0572a09: 輝天鑑地徹古通今息裹真空凝成幻有爇向爐中
0572a10: 供養諸佛諸祖天下大和尚此瓣香首出眾類萃拔
0572a11: 群倫有情全仗生成天地以之贊化爇向爐中奉祝
0572a12: 當今皇帝萬歲此瓣香補袞調羹鹽梅鼎沸在隱在顯
0572a13: 為金為湯爇向爐中奉為滿朝文武闔國公卿護法
0572a14: 宰官建寺檀越此瓣香一枝挺秀三聚粹精無動無
0572a15: 搖根深蒂固爇向爐中供養朝陽堂上月明師翁用
0572a16: 酬戒法此瓣香神出鬼沒氣辣煙腥硬似風雲軟如
0572a17: 金石爇向爐中供養傳靈山道脈六十二世上吹下
0572a18: 萬大和尚用酬法乳斂歛衣就座維那白椎云法筵龍
0572a19: 象眾當觀第一義師云方丈已巳出了座已巳登了香已巳
0572a20: 拈了還要觀甚麼第一義且向第二頭著眼豎拂子
0572a21: 云三世諸佛也不識汝等還會麼汝等既未會山僧
0572a22: 喚作甚麼若無山僧喚作底怎知汝等未會若無汝
0572a23: 等未會怎知三世諸佛不識三世諸佛為汝等出世
0572a24: 山僧為三世諸佛出世更有為山僧出世者麼速道
0572a25: 速道一僧出云踏破梅梢月休云火煉丹師云撞木
0572a26: 鐘進云踏破了也師云撞木鐘僧歸眾師云撞木鐘
0572a27: 乃云聚雲新木鐘扣擊得玲瓏千聖齊掩耳雪火一
0572a28: 鑪紅若是伶俐衲僧自具一副快便手腳纔見宗師
0572a29: 眼目定動早已巳錯過了也所以下雨地必滑天晴日
0572a30: 光達喝中賓主棒下縱奪敲骨取髓痛下針錐玄節
0572b01: 要關拈一放一謹嚴高古細密簡明末後轉身異類
0572b02: 親切只得葫蘆苕帚四方八面一場打鬨且道如何
0572b03: 是即今為人處有意掩罏還點雪無心張弩更開弓
0572b04: 復舉黃檗往江西見馬大師大師已巳遷化適百丈為
0572b05: 大師廬墓檗向前作禮云某甲特來見馬大師不期
0572b06: 無緣望和尚將從前參大師機緣舉似一兩則丈遂
0572b07: 舉一日再參馬祖祖見丈來遂取拂子豎起丈云即
0572b08: 此用離此用祖掛拂子於舊處良久云你已後開兩
0572b09: 片皮為人又作麼生丈亦取拂子豎起祖云即此用
0572b10: 離此用丈亦掛拂子於舊處祖震威一喝丈直得三
0572b11: 日耳聾黃檗聞舉不覺吐舌師云今日山僧為先師
0572b12: 廬墓汝等既欲山僧開兩片皮亦舉則參先師底機
0572b13: 緣與汝等汝等若不吐舌也是鐵打心肝喝一喝維
0572b14: 那再白云諦觀法王法法王法如是下座。
0572b15: 聚雲老人盡九上堂陽九陰六家給人足陰六陽九
0572b16: 直須知有九九已巳盡衲僧鼻孔本正茲乃先師盡九
0572b17: 兼是山僧賤辰生死從來不相干且自因齋慶讚。
0572b18: 上堂以拄杖打圓相云天上星辰日月卓拄杖云地
0572b19: 下走飛魚鱉橫按拄杖云佛法不用商量豎起拄杖
0572b20: 云一任衲僧捫摸珍重諸人好承當莫把稱錘喚作
0572b21: 鐵不喚作鐵且道喚作甚麼。
0572b22: 高田二府夫人請上堂舉秦國夫人計法真力究狗
0572b23: 子無佛性話倏爾洞然無滯作偈呈慧祖云逐日看
0572b24: 經文如逢舊識人莫言頻有礙一舉一回新所以道
0572b25: 是法平等無有高下獻珠記八歲龍女擲刀可千數
0572b26: 屠兒人人鼻直眼橫箇箇頂天立地古今無異凡聖
0572b27: 豈殊只為不究目前因之種類各別豎拂子云還見
0572b28: 麼喝一喝云還聞麼見得的聲香味觸常三昧聞得
0572b29: 底明月影臨千澗水復擊禪床云今日不宜錯下註
0572b30: 腳。
0572c01: 上堂一棒一條痕久雨復還晴一摑一掌血凄風驚
0572c02: 落葉須彌頂上著錐子海底波斯痛不徹到此方知
0572c03: 世界寬珊瑚枝枝撐著月。
0572c04: 上堂問如何是生死不相干之處師云孤城小市十
0572c05: 字街前如何是鬼神覷不破之機師云還見座上麼
0572c06: 行到水窮山盡處何如師云看你作麼下腳如何是
0572c07: 百尺竿頭師云險進步後如何師云普僧禮拜師乃
0572c08: 云鬼神覷不破還歸破灶墮生死不相干到底是瞞
0572c09: 頇水窮山已巳盡未是大究竟百尺竿頭人不見百花
0572c10: 春如上閑言長語若到慶忠門下一句也用不著何
0572c11: 以故我王庫內無如是刀。
0572c12: 淨信誕期請上堂虛空皮打皺海底復生花分明只
0572c13: 在面門上幾個逢渠幾個差急著眼漫咨嗟伶俜衣
0572c14: 下有光霞光霞透紺目澄清渾宇宙今日當陽用得
0572c15: 親是名極樂無量壽以手作接引勢云南無三界大
0572c16: 師。
0572c17: 謝事椽書請上堂舉文遠侍趙州行次州曰這裏造
0572c18: 得個巡舖文遠云把公驗來州與一摑遠曰公驗分
0572c19: 明過這文遠廝兒只解硬處拖鍬若是慶忠還他一
0572c20: 摑時但云夾帶未許常利不用庶得公私兩全恁麼
0572c21: 告報設有人問請和尚說佛法因甚純舉王法但向
0572c22: 道佛法王法原非兩案不是照詳便是照驗右仰眾
0572c23: 等通知一應帖票契文須憑上裁判斷今日謝事椽
0572c24: 書設供諸人不許向前問話何故鄉下有田宜早種
0572c25: 衙門無事莫頻來。
0572c26: 佛成道日上堂未離兜率已巳降王宮未出母胎度人
0572c27: 已巳畢一點明星是瞞頇慶喜徒勞重添屑卓拄杖云
0572c28: 逢人不得錯舉復舉聚雲老人上堂云出眾者三十
0572c29: 棒不出眾者三十棒出眾不出眾三十棒可惜當時
0572c30: 座下沒有伶俐衲僧只得道個直下三玄已巳露何曾
0573a01: 三要無施落花流水空去殿前古柏當機若是山僧
0573a02: 在時值恁麼道但作禮三拜看又如何折合。
0573a03: 出隊歸上堂拈拂子作搖鞀鼓勢云轢轢轢輥輥
0573a04: 不是胭脂不是粉以拄杖橫肩云上一山放下拄杖
0573a05: 云下一嶺橫按拄杖云十字街前好合本有麼有麼
0573a06: 僧出師便喝僧云某甲話也未問因甚就喝師云交
0573a07: 易頭上有火進云請再道師云人情送隻馬買賣不
0573a08: 饒針日無生活計任是斗量金鼕鼕。
0573a09: 上堂僧問如何是如來禪師云問這話作甚麼如何
0573a10: 是祖師禪師云問這話作甚麼如何是超佛越祖禪
0573a11: 師云問這話作甚麼如何是芍藥花開菩薩面師云
0573a12: 三門前四個五個如何是棕櫚葉散夜叉頭師云殿
0573a13: 後邊七雙八雙問福足慧足時如何師云指上南山
0573a14: 翠袖裏東海深問今日設供善女與凌行婆是同是
0573a15: 別師云是同是別進云恁麼則與拄杖子同門出入
0573a16: 也師喝一喝僧禮拜師云可惜許便下座。
0573a17: 元旦上堂諺語云立過春漸漸溫慶忠道遇元日漸
0573a18: 漸吉漸漸溫且置漸漸吉又作麼生弓拋劍棄狼煙
0573a19: 息海晏河清樂太平僧問雙竹顯聚雲之兆嫩桂光
0573a20: 普覺之風如何是的揚慧祖宗乘一句師云遲日江
0573a21: 山麗進云四百年來事今朝令轉新師云春風花草
0573a22: 香。
0573a23: 劉成玉脫白請上堂這個無可名許他寄名這個不
0573a24: 可白許他脫白具得這般手眼任運歌舞成拍良久
0573a25: 云嶺前松嶺後竹飛花片片成珂玉玲瓏琬琰出珠
0573a26: 林南岫東溟山海足待價珍連城璧相隨來也承誰
0573a27: 力擊禪床云記取記取。
0573a28: 上堂天上月正圓人間號月半煙火壯花飛鑼鼓聲
0573a29: 相亂不道定制九旬何拘三月為限更有長明不夜
0573a30: 光大家著眼齊觀看。
0573b01: 上堂問如何是離心性法界師云金風催葉落如何
0573b02: 是即理事法界師云黃花燦晚秋僧拍掌云這是甚
0573b03: 麼法界師云要會前句則易要會後句則難僧便喝
0573b04: 師亦喝僧復喝師乃云生也生也行人顰蹙滅也滅
0573b05: 也野老謳歌堂頭既云入滅即今如何慶生莫是求
0573b06: 生本自無生耶錯莫是未滅何曾暫滅耶錯若會得
0573b07: 這兩錯一任說理說事可中更無兩頭論性論心個
0573b08: 裡全無滯搭橫施逆用倒弄顛拈未為分外驀豎拂
0573b09: 子云水牯牛來也。
0573b10: 上堂天上十九八七六地下五四三二一東家壁上
0573b11: 耕田西家灶裡種地蝦蟆腳板遼天蟭螟眼裡鬧市
0573b12: 恁麼告報切勿委悉若不委悉問取觀音大士。
0573b13: 中秋說戒兼與成都居士披剃上堂喝一喝云還委
0573b14: 悉麼若也知委參學事畢脫或未然且向唯心處薦
0573b15: 取拋棄家園也是唯心辭親割愛也是唯心斷除鬚
0573b16: 髮也是唯心投師學道也是唯心披五條七條二十
0573b17: 五條也是唯心從茲梵行具足在在光明時時皎潔
0573b18: 所以道吾心似秋月光明真皎潔無物堪比倫教我
0573b19: 如何說攝律儀戒諸惡莫作吾誓不為汝說攝善法
0573b20: 戒眾善奉行吾誓不為汝說饒益有情戒普度一切
0573b21: 眾生吾誓不為汝說除是不說外一齊付汝等汝等
0573b22: 應受持。
0573b23: 辭眾上堂臨行一句分明在拄杖頭邊別有天此是
0573b24: 吾家真宗旨珍重諸人莫妄傳。
0573b25: 師受請住酆都平都山地藏寺。
0573b26: 三門
0573b27: 古人到院動輒引個門字慶忠到院全無忌諱只要
0573b28: 腳跟點地隨我進來。
0573b29: 佛殿
0573b30: 巍巍堂堂磊磊落落禮拜亦得巍巍堂堂磊磊落落
0573c01: 不禮拜亦得今日新地藏到來禮拜底是不禮拜底
0573c02: 是良久云禮則彼此恭敬不禮各自稱尊。
0573c03: 祖師殿
0573c04: 拈花會上赤鬍鬚棒喝堂中沒巴鼻但有干木盡隨
0573c05: 身逢著場來還作戲前三三後三三俱向這裡來如
0573c06: 一不到三十拄杖。
0573c07: 伽藍
0573c08: 青蓮白社鬼沒神出至願未完這裡且住卓拄杖云
0573c09: 珍重珍重。
0573c10: 三教堂
0573c11: 舉傅傳大士頭頂道冠身披袈裟足穿儒履謁梁武帝
0573c12: 帝問曰大士是道耶士提起袈裟大士是佛耶士翹
0573c13: 一足大士是儒耶士以手指道冠這大士用心不臧
0573c14: 直令佛心天子分疏不下若是慶忠則不然喚作道
0573c15: 亦得喚作儒亦得喚作釋亦得。
0573c16: 方丈
0573c17: 周圍百寸前後十尺魔外潛形佛祖難覷中間有個
0573c18: 獨尊道是衲僧巴鼻喝一喝。
0573c19: 上堂拈疏云離形絕相文彩全彰字黑紙紅點畫不
0573c20: 露維那試道看顧法座云十方無壁落四面亦無門
0573c21: 踏過空王殿毗盧頂上行遂陞拈香祝
0573c22: 聖畢次拈云此瓣香精英赫奕顯發有時不自空來豈
0573c23: 從有得爇向爐中供養上吹下萬先師大和尚用酬
0573c24: 法乳就坐維那白槌乃云無上妙道迥絕言詮但有
0573c25: 傳宣俱為戲論山僧即今事不獲已巳只得向古人邊
0573c26: 舉似昔日地藏云眾生度盡方證菩提地獄未空誓
0573c27: 不成佛新地藏則不然眾生未度已巳證菩提地獄本
0573c28: 空誓必成佛設有個漢出來云佛之一字吾不喜聞
0573c29: 但向道有水皆含月無山不帶雲再白椎師下座。
0573c30: 沈子佩孝廉請上堂問子佩居士名奕瑋且道父母
0574a01: 未生前名甚麼師云山青水綠進云這個與居士相
0574a02: 去多少師云月白風清僧禮拜師乃云秖這是是甚
0574a03: 麼千言萬言言不出千行萬行踏不著若果踏得著
0574a04: 平山何難舉趾若果言得出平山何難道破豈但平
0574a05: 山即諸佛諸祖古今賢聖亦難踏著亦難道破子佩
0574a06: 居士自青雲得路後欲追丹霞嬾庵之步溯水西上
0574a07: 得覯平山復自峨眉而轉覓從派於山野雖然佛法
0574a08: 無多子久長難得人倘日後果能踏著道破不妨出
0574a09: 平山一頭去。
0574a10: 上堂問某向偏位中來請師向正位中接師喝云是
0574a11: 偏是正進云豈無方便師便打問如何是大修行人
0574a12: 安身處師云野寺含青靄進云還有趣向處麼師云
0574a13: 長江泛白波乃云言發非聲喝一喝云喚作聲得麼
0574a14: 色前不物豎拂子云喚作色得麼言發非聲有照有
0574a15: 用色前不物為實為權照用權實賓主歷然恁麼分
0574a16: 明簡辨一任舉似諸方。
0574a17: 上堂西來直指大意顧鑑頻頻舉似佛印面上兩行
0574a18: 如來胸前卍字舉起也毗盧喪其全身放下也普賢
0574a19: 失其本事不舉不放又作麼生說似一物即不中。
0574a20: 說戒上堂頭上是天腳下是地棒打石人頭嚗嚗論
0574a21: 實事兩頭不管中間不繫釋迦彌勒觀音勢至行藏
0574a22: 虛實自家知一句了然超百億顧大眾云且道是那
0574a23: 一句。
0574a24: 上堂說理說事纏腳縛手論教論宗缽外生涯歸燕
0574a25: 何須鉤簾出蠅豈在穴紙真語者實語者若是好秀
0574a26: 才會用之乎也。
0574a27: 上堂橫按拄杖云慣弄靈蛇之勢赫赫萬層活捉生
0574a28: 馬之威昂昂千里撒漫天網打稱意魚放破空矢落
0574a29: 沖霄鶴點即不到到即不點正恁麼時且問是誰家
0574a30: 風月僧競出師下座以拄杖一時打散。
0574b01: 上堂豎拂子云會麼長者長法身短者短法身拾金
0574b02: 還是窖金人夜來混沌顛落地萬象森羅總不經上
0574b03: 大人可知禮妙湛總持不動尊佛祖位中留不住一
0574b04: 腳踏翻明月村誶大吉利。
0574b05: 上堂今日月中十五集眾上堂打鼓甘草不別黃連
0574b06: 牛肝豈異馬肚一生慣住娑婆不願超佛越祖復喝
0574b07: 一喝云觀音妙智力能救世間苦。
0574b08: 淨信祈嗣請上堂問如何是賓中賓師云虛空呈寶
0574b09: 劍如何是賓中主師云陸地淹孤舟如何是主中賓
0574b10: 師云山僧有分如何是主中主師云闍黎無分乃云
0574b11: 若說有法明明歷歷若說無法澄澄寂寂若說亦有
0574b12: 亦無法非非是是畢竟如何豎拂子云拂子別行一
0574b13: 路去也應如是長壽如是富饒如是果位如是男女
0574b14: 放下拂子云收卷餘懷無一事他年滿眼慶三多。
0574b15: 解制上堂十五日已巳前有法說十五日已巳後無法說
0574b16: 有法說也海晏河清無法說也乾坤失色海晏河清
0574b17: 乾坤失色要識一貫兩個五百正當十五日當陽迥
0574b18: 鐵壁更請問如何通身手眼具結制四月期已巳圓放
0574b19: 開一路何拘繫復舉洞山寶鏡三昧云臣奉於君子
0574b20: 順於父不順非孝不奉非輔潛行密用如愚若但
0574b21: 能相續名主中主師云所謂主者有天下之主有一
0574b22: 國之主有一家之主有一司之主如我宣慰檀越自
0574b23: 割土分茅來其勤王事每立奇勳茲因後主馬萬年
0574b24: 嗣職特令壽山古雲二座到山尊崇檀度為求帶礪
0574b25: 悠長是善能相續者也相續之義畢竟如何十影不
0574b26: 勞鞭策力萬年豐境樂無虞。
0574b27: 上堂匝地紅輪輝宇宙十方無土亦無心山僧不是
0574b28: 輕饒舌撲碎虛空沒點痕。
0574b29: 上堂豎拂子云牛頭沒馬頭回凄風驚落葉愛日暖
0574b30: 林輝惟有衲僧沒四序隨緣普化一聲雷喝一喝。
0574c01: 師受都憲文葦庵同兄孺白司李陳蝶庵令子六符
0574c02: 暨闔郡紳衿請住涪州吟翁寺入院。
0574c03: 佛殿
0574c04: 覿面巍巍若可為吟翁寺裡正來歸桓因插草今何
0574c05: 在惟有迦文動地輝即於是日。
0574c06: 上堂拈疏云有文句名說通無文句名宗通且道這
0574c07: 個是說是宗是有是無者些且置欲識向上關頭但
0574c08: 看下腳一步維那宣疏師遂陞座拈香云此一瓣香
0574c09: 慈煙永結悲焰常明淨穢不分其馨異同豈別其味
0574c10: 今則第三番拈出爇向爐中普申供養伏願一人行
0574c11: 健萬國寧界地敝豐城之境汗馬御調狼煙息河江
0574c12: 濬覺海之波造廬命錫自天來擊壤歌謠從野至老
0574c13: 稚存亡獲益農工商賈安饒慧命傳不盡之燈人天
0574c14: 樂無窮之慶就座維那白槌竟僧問宗通說通且置
0574c15: 如何是向上一路師云快馬跨金鞭進云坐斷報化
0574c16: 佛頭憑誰利生接物師云虛空眉滿地進云始信路
0574c17: 遙知馬力日久見人心師云衣冠束帶正當時問黃
0574c18: 時靈山演教今日吟翁說法是同是別師云月照鑑
0574c19: 湖飛琥珀進云如何是拈花大意師云風臨黔水閃
0574c20: 鱗龍問牙如金爪口似血盆吞佛噉祖的來時和尚
0574c21: 作麼生接師震威一喝進云良醫三十載毒殺許多
0574c22: 人師云傷著也乃云法幢纔展未許帶水拖泥利濟
0574c23: 初行那堪絲來線去不見睦州凡遇僧來便云現成
0574c24: 公案如何是現成公案雪到青山云不老風來綠
0574c25: 竹嚮笙簧更聽同鄉一曲多年不作枌榆夢六甲神
0574c26: 符急如火翩翩栩栩飛上天誰是莊周誰是我囉囉
0574c27: 哩喜相逢仰高俯就兩人龍法門何幸瞻五柳相將
0574c28: 攜手過靈峰擲拂子喝一喝再白槌下座。
0574c29: 六符陳文學法名燈譜請上堂問儒釋門庭角立如
0574c30: 何是兼濟路頭師以拂子向空劃一畫云見麼進云
0575a01: 恁麼則桂林藏獅子法海起獰龍師云不是過去問
0575a02: 斷臂酬雪嶺解帶鎮金山當時得個甚麼師亦以拂
0575a03: 子向空劃一畫云見麼進云有個沒量大人不斷不
0575a04: 解還得也未師云不是過去僧禮拜師又以拂子向
0575a05: 空劃一畫云吾有一字之關福全慧全壽全不獨文
0575a06: 經武緯兼之虎嘯龍旋既為是父是子且有兄難弟
0575a07: 難龍神八部生喜賢聖佛祖成歡出世能超九萬入
0575a08: 世可化三千是甚麼字恁般奇特顧視左右云普。
0575a09: 上堂以拄杖作把釣勢云短杖簑衣意氣濃垂釣溪
0575a10: 畔有芙蓉嫩雲西岫東拖水小竹橫煙順接風洙泗
0575a11: 泗州原不異浮杯杯渡一般同游鱗寧向直中餌莫
0575a12: 負拋綸海上翁道者出師云是僧是俗進云莊生不
0575a13: 覺為蝴蝶蘇子空擬作比丘師云雲從龍風從虎聖
0575a14: 人作而萬物睹本乎天者親上上律天時本乎地者
0575a15: 親下下襲水土土能生金金主三六九九九八十一
0575a16: 一歸何處卓拄杖云囌嚧哩娑婆訶。
0575a17: 上堂說玄說要滴水難消拈提因緣順應時節昨半
0575a18: 偈居士預呈問道一頌四十年來未暇遊只愁腳跟
0575a19: 欠穩欲參宗印到溪頭有疑不妨問來傳心負笈三
0575a20: 更蚤明眼人瞞不得透頂玄機一句抽那一句是透
0575a21: 頂玄機請居士出來道看若是道得出山僧性命在
0575a22: 半偈手裡居士向前作禮云木落水寒人老髮師呵
0575a23: 呵下座。
0575a24: 五果山靜主請上堂佛說五果四向不在人間天上
0575a25: 而今鐵面斬新更請單刀直上有麼有麼蝶庵居士
0575a26: 出師便喝士云此一喝有多少重師以拄杖作秤勢
0575a27: 士拂袖歸師下座。
0575a28: 上堂良久云喚作清淨法身錯過了也喝一喝云喚
0575a29: 作圓滿報身錯過了也目顧四方手指上下云喚作
0575a30: 千百億化身錯過了也畢竟如何錯錯錯。
0575b01: 上堂維那白椎師云今日太說多了便下座。
0575b02: 元旦上堂月白風輕處堯天舜日新蒼崖懸碧蒂幽
0575b03: 谷隱寒津虛室生光燄長空絕幻雲雨滋蘭竹茂石
0575b04: 映斗星橫伏虎山頭嘯潛龍水內聲乾坤踏破後大
0575b05: 地吼雷音此吹萬先師住朱提山朝陽洞語也試問
0575b06: 這乾坤作麼生踏頓足一下還見麼這雷音又如何
0575b07: 吼喝一喝還聞麼若也聞見分明借婆帔子拜婆年
0575b08: 和氣溫風遍天下脫或未爾惟祝
0575b09: 皇圖標有道同瞻佛日照無窮。
0575b10: 上堂舉南泉云王老師自小養一頭水牯牛擬向溪
0575b11: 東牧不免犯他國王水草擬向溪西牧不免犯他國
0575b12: 王水草不如隨分納些些總不得見恁麼說話大似
0575b13: 掩耳偷鈴山僧卻不然青牛對白牛江水向中流若
0575b14: 問其間意起眼看孤舟且道與王老師相去多少。
0575b15: 上堂柳絮走毛毬梨花飛蛺蝶腦後抽獠牙秤錘渾
0575b16: 身血東海正揚聲南山喜不徹此語若大行莫謂是
0575b17: 予說。
0575b18: 聞慈母王孺人謝世上堂去去實不去途中須善為
0575b19: 來來實不來路上莫虧為如我慈母胎教恩深卜居
0575b20: 德厚喚作虧為得麼兩次割股救夫長年持齋奉佛
0575b21: 喚作虧為得麼及至世亂莫容乘時先退喚作虧為
0575b22: 得麼豎拂子云途中路上莫商量來去惟乘斯願長
0575b23: 斯願既乘無來去無來來去自平常。
0575b24: 上堂烏龜向火乃劫前未兆之機碓嘴開花實教外
0575b25: 別傳之旨露迥迥山明水秀孤燦燦日往月來庭前
0575b26: 柏子正呈機座後桃花已巳映色正恁麼時是誰家曲
0575b27: 調卓拄杖云止止不須說我法妙難思。
0575b28: 上堂天上無彌勒地下無彌勒日出滿山紅蘆開兩
0575b29: 岸白葦渡碧眼僧花拈黃面客撞著石波斯幾個知
0575b30: 恩德擊禪床一下。
0575c01: 啟藏上堂以字不成以八字未是八金鉤解遼天二
0575c02: 人左右掛佛祖不敢前三藏居其下且道是甚麼字
0575c03: 這奇特以拂子作火云若人識得參學事畢。
0575c04: 
0575c05: 　　敕建南海普陀山法雨禪寺嗣法孫別庵
0575c06: 　　　　統捐衣貲四十兩重刊
0575c07: 　　　鐵祖語錄十卷
0575c08: 
0575c09: 　　　　　　　　　嘉興楞嚴十經坊（夏維寧　倪爾繩）刻
0575c10: 慶忠鐵壁機禪師語錄卷之一終
