0203c01: 憨休禪師語錄卷第二
0203c02: 嗣法門人　繼堯　等編
0203c03: 住西安府咸陽縣廣教禪寺語錄
0203c04: 康熙癸丑季冬師在興福受請拈疏云本是無事人
0203c05: 門外客偶至火蛇忽纏身狹路難迴避既難迴避只
0203c06: 得道破個中消息始得遂度與維那讀畢。
0203c07: 陞座云囊錐始脫穎尖新驢事方歸馬事臨一度業
0203c08: 緣猶未了催符又逼過眭村一不做二不休還有共
0203c09: 相扶豎底麼試出來看僧問佛身充滿於法界普現
0203c10: 一切群生前隨緣赴感靡不週而恒處此菩提座如
0203c11: 何是赴感底句師云入水見長人進云去來不以象
0203c12: 動靜不以心既不以心象去來動靜畢竟是何物師
0203c13: 云描不成畫不就進云恁麼則竹影掃階塵不起月
0203c14: 穿潭底水無痕師云好個消息問古人三請不允和
0203c15: 尚今日默然還是應廣教應此處師云一點水墨兩
0203c16: 處成龍進云恁麼則草鞋到處皆雲水拄杖隨緣任
0203c17: 去留師云卻被闍黎道著乃云鵬翮翩翻驚破長風
0203c18: 千里浪金鎚影動擊開祖域萬重關獨露方外乾坤
0203c19: 斬新寰中日月光輝溢目遍界歡騰倏爾金地招手
0203c20: 只得江陵點頭元非有待偶爾成文正所謂我本無
0203c21: 心有所希求法王寶藏自然而至塵塵普利剎剎咸
0203c22: 資赴感隨緣不離本座既不離於本座須知廣教即
0203c23: 是興福興福即是廣教既無分於彼此豈有象於去
0203c24: 來正好撥轉向上機輪開鑿人天正眼恁麼也得不
0203c25: 恁麼也得東澗水流西澗水恁麼不恁麼總得南山
0203c26: 雲起北山雲且水到渠成風行草偃一句又作麼生
0203c27: 密移一步六門曉無限風光大地春。
0203c28: 甲寅二月初七日進院至
0203c29: 山門欲達普光明殿須由大解脫門但能腳下無私
0203c30: 信步任渠出入遂左右顧視云還有把手共行底麼
0204a01: 但願東風齊著力一時吹入此中來。
0204a02: 接引佛殿巍巍相好三界獨尊四十八願而津濟眾
0204a03: 生九品蓮胎而果因一致長年垂隻手端的待知音
0204a04: 即今來也且作麼生相見乃上香云一瓣兜樓煙篆
0204a05: 裊普天杲日麗晴光。
0204a06: 祖堂異苗蕃茂五葉花開深固靈根二株挺秀馬駒
0204a07: 踏殺天下百丈千古典型堆堆冷坐遇同人遂燒香
0204a08: 云一回拈起一回新。
0204a09: 韋馱奮獅子威現童真體革故鼎新權衡在己巳門前
0204a10: 倒剎竿借力須扶起。
0204a11: 伽藍鬼神之為德也其至矣乎民鮮能久矣吾今到
0204a12: 此振復頹綱唯有一事相囑是那一事三個孩兒抱
0204a13: 花鼓莫教攔我毬門路。
0204a14: 方丈九年面壁落賺人天一默當機洗清魔佛新廣
0204a15: 教這裏若有奔流度刃具通天作略底到來也須倒
0204a16: 退三千為甚麼如此以拄杖卓一卓喝一喝。
0204a17: 即日紳衿緇素請師開堂拈疏云拈花奧旨少室真
0204a18: 宗盡從這裏漏逗了也如向未舉已巳前薦得猶較些
0204a19: 子倘或尚留觀聽卻請維那宣過宣畢指。
0204a20: 法座云這曲彔床子千聖共登於中轉法輪提心印
0204a21: 機如掣電口似血盆廣教今日有條攀條無條攀例
0204a22: 去也喝一喝便陞告香云此瓣香分種於威音那畔
0204a23: 馨騰於震旦國中散而為瑞為祥結而為雲為蓋拈
0204a24: 來爇向寶爐端為祝延今。
0204a25: 上皇帝萬歲萬萬歲陛下欽願統御萬方皇極永建
0204a26: 於九域覃敷五福謳歌胥慶於八埏次拈云此瓣香
0204a27: 淵源洙泗授受杏壇放之則彌六合卷之則退藏於
0204a28: 密奉為滿朝文武天下宰官本縣邑候諸衙勳貴暨
0204a29: 縉紳文學諸大護法伏願不忘佛記司文衡而城塹
0204a30: 吾宗奕世甘棠沛霖雨而資平治化以及今辰請主
0204b01: 在筵耆宿等普願心花開朗種智圓明又拈云此瓣
0204b02: 香包羅萬象含褁十虛得處甚是孤危用時何妨毒
0204b03: 烈今次第二回拈出奉為現住汝州風穴白雲堂上
0204b04: 本師雲峨老和尚爇向寶爐用酬法乳之恩斂歛衣就
0204b05: 座維那白椎云法筵龍象眾當觀第一義師云垂萬
0204b06: 里鉤牽騏挽驥撒縵天網打鳳羅龍入彀始見英雄
0204b07: 超方須是作者有麼有麼僧問新整爐韝選佛場開
0204b08: 衲子到來如何煆煉師云石鴿穿雲連斗戲進云今
0204b09: 日廣教開堂與昔日靈山會上是同是別師云金騮
0204b10: 度海帶山嘶進云恁麼則法王座上全身露覿面承
0204b11: 當非古今師云禮拜了退又問昔日世尊初於波羅
0204b12: 奈三轉四諦法輪即今廣教轉何法輪師云渭水晴
0204b13: 光搖綠樹進云達磨隻履西歸何不兩隻都將去師
0204b14: 云要假兒孫腳下行僧作禮乃云諸佛慧命列祖綱
0204b15: 宗令不虛行風行草偃緣不虛應谷響聲傳一言含
0204b16: 萬象以無私一句逗群機而迥出混融萬有包括古
0204b17: 今達根塵而不隔纖毫透聲色而豈留朕跡真光朗
0204b18: 耀廓爾虛明法印高提宏機密運所以道法隨法行
0204b19: 法幢隨處建立有時於四衢道中開權顯實慰諭諸
0204b20: 子而三車等賜有時於十字路口分賓列主聚集眾
0204b21: 緣而立業成家況此廣教禪林嬴秦遺蹟畢郢名藍
0204b22: 雄贍關中繪巧殊稱三絕大觀海內名聞更逾七金
0204b23: 逢聖世以重興賴得人而復刱場開選佛克振前徽
0204b24: 弘揚濟上宗風流通正法眼藏當恁麼時正令全提
0204b25: 隱顯該通一句又作麼生道十二處忘閒影響三千
0204b26: 界放淨光明謝辭不錄復舉臨濟初住河北謂普化
0204b27: 克符二上座曰我欲於此建立黃蘗宗旨汝可成褫
0204b28: 我二人珍重下去三日後普化卻上來問和尚三日
0204b29: 前說甚麼濟便打三日後克符又上來問和尚昨日
0204b30: 打普化為甚麼濟亦打師云如擊石火似閃電光搆
0204c01: 得搆不得未免喪身失命普化克符雖善成褫激揚
0204c02: 宗旨點檢將來也是賊過張弓山僧今日欲於此建
0204c03: 立風穴宗旨若有珍重出去便好劈脊便棒或有僧
0204c04: 問和尚打者僧為甚麼山僧亦與劈脊打出召大眾
0204c05: 云秪如臨濟也打山僧也打且道是同是別若緇素
0204c06: 得出許你具衲僧眼其或未然新出紅爐金彈子簉
0204c07: 破諸方鐵面門維那復結椎云諦觀法正法法工法
0204c08: 如是下座。
0204c09: 上堂問搥擊妙喜世界百拶碎底人為甚麼處處解
0204c10: 持缽師云隨流得妙僧禮拜師云杜撰禪和如麻似
0204c11: 粟乃云虛玄湛寂廓爾無垠藏百億須彌於藕絲孔
0204c12: 中置大千剎土於蟭螟睫上卷舒自在任運何拘觸
0204c13: 處洞然隨緣不變縱令離婁師曠之聞見難施蘇秦
0204c14: 張儀之智辨叵測雖然牢關把定密不通風機梭放
0204c15: 行絲輪活脫遂驀豎拂子云若向者裏領略且喜窮
0204c16: 子歸家如或擬議思量枉受伶俜辛苦。
0204c17: 解夏上堂僧問如何是賓主句師云研鎚撩餺飥進
0204c18: 云浩浩塵中如何辨主師云向未開口已巳前薦取僧
0204c19: 作禮乃云日躔鶉尾大火西流露下疏桐葉捲庭柯
0204c20: 之翠涼生幽砌蟲吟促織之聲綠陰之槐國夢回碧
0204c21: 落之清秋氣爽元樞密運四序推遷節換時移箇中
0204c22: 不變心外無法頭頭顯示而法在目前法外無心物
0204c23: 物全彰而心即前境若是明眼漢沒窠臼於斯連得
0204c24: 便行直下如千日並照萬鏡臨臺坐斷毘盧頂豎
0204c25: 亞摩醯正眼橫吞宇宙倒卓須彌獨步丹霄超然物
0204c26: 外然雖如是今日一期告滿九夏功圓且不涉途程
0204c27: 家堂穩坐一句作麼生道雲在嶺頭閒不徹水流澗
0204c28: 底太忙生。
0204c29: 復舉翠巖禪師夏末示眾云一夏為諸兄弟說話看
0204c30: 翠巖眉毛還在麼保福云做賊人心虛長慶云生也
0205a01: 雲門云關師拈云翠巖大似藏頭露面未免笑殺傍
0205a02: 觀三老雖則極力劻勷也是隨邪逐惡且道優劣在
0205a03: 甚麼處人義盡從貧處斷世情偏向有錢家。
0205a04: 師誕日緇素請上堂僧問如何是生前句師云梳影
0205a05: 草萊翻白晝進云如何是生後句師云潑空煙雨冷
0205a06: 青莎進云生前生後蒙師指向上一句事若何師便
0205a07: 打僧禮拜乃云形氣未彰那有生滅去來之相鴻濛
0205a08: 既判便分色空明暗之殊虛融萬法即假即真不立
0205a09: 纖塵絕彼絕此生佛不異凡聖同源透聲色以齊該
0205a10: 離見聞而迥脫縱橫得妙圓應無虧所以古德云若
0205a11: 人見幻本來真是則名為見佛人圓通法法無生滅
0205a12: 無滅無生是佛身諸人還薦佛身麼卓拄杖云青蘿
0205a13: 夤緣直上寒松之頂白雲澹泞出沒太虛之中。
0205a14: 結冬上堂僧問高豎法幢即不問當陽直指事若何
0205a15: 師云滿地綠苔乘宿雨一林紅葉醉新霜進云即今
0205a16: 選佛場開四眾雲集未審選甚麼人成佛師云少汝
0205a17: 一箇不得僧禮拜師云一釣便上乃云昨日結制今
0205a18: 朝開爐霜花點白隨雁陣以排空已巳是天寒人寒將
0205a19: 見滴水滴凍當此之際方外衲子薦在機先行腳高
0205a20: 人腰包放下聚首於畢郢原上安期於廣教禪林人
0205a21: 入鼻孔昂藏個個眉毛廝結拶碎祖師關捩豁開妙
0205a22: 淨明心驀拈拄杖云這個是妙淨明心那個是祖師
0205a23: 關捩卓一卓云這個是祖師關捩那個是妙淨明心
0205a24: 若向這裏會得一段大事因緣直下了畢脫或未然
0205a25: 紅爐燄裏重添火烜赫金剛眼自開。
0205a26: 上堂僧問敲空擊木尚落筌蹄瞬目揚眉即成窠曰
0205a27: 向上宗乘則不問女子入定意如何師云石牛攔古
0205a28: 路進云假饒百千文殊亦出此女子定不得未審世
0205a29: 尊恁麼道是好心不是好心師云一馬生三寅進云
0205a30: 罔明因甚卻出得師云杓卜聽虛聲進云恁麼則兩
0205b01: 個駝子相逢著世上於今無直人師云鼻孔漫撩天
0205b02: 乃卓拄杖云只者一著子在天而天在人而人彌滿
0205b03: 法界逼塞乾坤處凡不減在聖不增超今越古蓋色
0205b04: 騎聲三世諸佛以之一雨普施潤澤三根歷代祖師
0205b05: 及天下善知識以之全提正令坐斷要津三賢十聖
0205b06: 並諸大菩薩及大阿羅漢以之等修六度妙果咸臻
0205b07: 天下衲僧以之渡生死海竭煩惱河高超塵表取證
0205b08: 無生今日性悟居士以之具決定信發殊勝心廣行
0205b09: 檀施請轉法輪頓令心花開朗道眼圓明山僧以之
0205b10: 據曲彔床提木上座與諸人敲枷打鎖拔楔抽釘且
0205b11: 道拄杖子以之又作麼生煩惱海中為雨露無明山
0205b12: 上作雲雷。
0205b13: 宗南法侄請上堂法身紅爛鮮血滴滴路上行人盡
0205b14: 都不識唯有超方作者舉起便知端的知端的劈箭
0205b15: 急真不掩偽曲不藏直繡花針眼度金鵬萬里晴空
0205b16: 轟霹靂東土二三西天四七捏不成團擘不開扭不
0205b17: 乾兮打不濕喝下無私照用全棒頭有眼明如日沒
0205b18: 絃琴無孔笛相將賣弄鬍鬚赤拈花微笑暗傳來兒
0205b19: 孫遞代相沿襲虛空背上刮龜毛西河獅子咬人急
0205b20: 且道有何本據便得與麼自在不見道龍生龍鳳生
0205b21: 鳳生鐵秤鎚無罅縫大唐國裏沒禪師貓兒上樹乾
0205b22: 打開以拂子連擊云吽吽趁得老鼠打破油甕。
0205b23: 上堂雪風凜凜透心寒個直分明徹底看拶碎祖師
0205b24: 關捩子圓明寂照絕遮攔諸仁者若向這裏領略得
0205b25: 去正好於三條椽下七尺單前眉毛廝結鼻孔昂藏
0205b26: 蠟人向火薄處先穿見聞不昧一味平常如其不會
0205b27: 問取金剛瞋拳怒目太煞郎當誰知李四元是張三
0205b28: 霜花點點雪片團團好個消息特地風光驀豎拂子
0205b29: 云高著眼莫顢頇擬議思量總不堪繡出鴛鴦從賞
0205b30: 玩金針難把度蕭郎擊拂子。
0205c01: 冬至上堂群陰剝盡一陽來復消息分明誰人能覺
0205c02: 寒威凜冽朔風觱發條抽石筍燄發冰河若是眼裏
0205c03: 有筋的舉一明三假饒舌頭無骨的總跳不出五眼
0205c04: 辟支莫能窺千手大悲難摸索堪笑意下丹青背地
0205c05: 紛紛卜度休卜度楊岐驢子三隻腳喝一喝。
0205c06: 上堂簷前喜鵲噪聲頻忽報檀那駕到門撾鼓陞堂
0205c07: 無法說一天晴日麗光明全機顯露極切披陳面面
0205c08: 相對鼻直眉橫要會西來祖意只須手辦眼親從來
0205c09: 佛法無多子自古久長難得人山僧如此舉揚拄杖
0205c10: 子聽得忍俊不禁驀地跳上須彌盧不覺磕著娑
0205c11: 竭龍王腦蓋只得巨靈神惡發將華山一擘分為兩
0205c12: 路放出黃河潑天雄浪普潤一匝歸來向廣教寺裏
0205c13: 揚聲大叫而說偈曰不退當年大道心相邀共聚飯
0205c14: 叢林優曇花綻三冬蕊福海源長壽量深。
0205c15: 解制上堂自昨冬十月十五結制於廣教寺裏捱拶
0205c16: 至今朝上元佳節聖制告圓雲堂衲子人人打點腰
0205c17: 包個個緊峭草鞋將欲獨步大方昂藏氣宇吞佛祖
0205c18: 瞻風撥草撐開天漢瀉玄流諸兄弟去則恁去若是
0205c19: 前途有人問如何是廣教為人底句汝若道得不惟
0205c20: 與山僧添個光彩亦顯得自己已一冬不空過矣脫或
0205c21: 未然處分隨人甘自屈難辭拄杖送頭顱。
0205c22: 檀越供法衣請上堂師拈起袈裟角云雞足峰前迦
0205c23: 葉捧去黃梅夜半盧老傳來從上佛祖的的相承莫
0205c24: 不以此流通正法眼藏所以人如來室披如來衣坐
0205c25: 如來座今日山僧既據此座必披此衣不假強求自
0205c26: 然而至拈來恰好非長非短畦相宛然本地之風光
0205c27: 獨露金針暗度當人之正眼圓明直下現成通身光
0205c28: 彩承先啟後永遠傳持繼往開來獲大利益如何是
0205c29: 利益的句福壽雲臻歸善信禪燈祖印永流輝。
0205c30: 師誕辰緇素請上堂當陽突出迥絕囊藏覿面提持
0206a01: 全無忌諱孤迥迥坐斷千差峭巍巍壁立萬仞輝騰
0206a02: 今古超越聖凡先天地而不生後天地而不老靈然
0206a03: 獨耀洞底無私造化不得而拘陰陽豈能陶鑄所以
0206a04: 道五行不待書中驗八字那從掌上推得失榮枯人
0206a05: 莫測毘盧頂坐笑嘻嘻如何是毘盧頂揮拂子云若
0206a06: 向這裏薦得便知山僧壽日即是諸人生辰諸人生
0206a07: 辰即是山僧壽日彼此無二真俗渾融天地同根萬
0206a08: 物一體即今因齋慶讚福利有情一句又作麼生道
0206a09: 願將無量虛空壽散與寰瀛慶瑞祥。
0206a10: 憨休禪師語錄卷第二終
