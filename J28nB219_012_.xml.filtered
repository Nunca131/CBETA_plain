0721a01: 紫竹林顓愚衡和尚語錄卷第十二
0721a02: 住南康府同安寺嗣法門人正印重編
0721a03: 佛事
0721a04: 曹溪憨山老人訃音至。懸真燒香。
0721a05: 師至像前。久視云。人天師表。氣宇軒昂。脫珍御服。著
0721a06: 弊垢衣。坐微塵裏。轉大法輪。觀三界若浮漚。視一身
0721a07: 如贅物。踏翻教海窠臼。打破諸祖羅籠。不順時流。惟
0721a08: 憑自得。受　天子之赤絳。大振牢山。復曹溪之道場。
0721a09: 中興祖席。始得源頭疏通。家風撥轉。豈期霜花布地。
0721a10: 木葉飄空。一天星斗。雲彌大地。山河隳裂。幸有法恩
0721a11: 廣大。慈澤淵深。致令狐狼野干。水鶩泥。一齊皆得
0721a12: 離生死。證涅槃去也。既然如是。且道還有不落生死
0721a13: 涅槃的麼。遂插香。顧眾云。自古長安無異路。爐煙端
0721a14: 的透曹溪。展具大拜。
0721a15: 五臺山空印大師訃音至。設奠為文哭之。
0721a16: 文曰。釋迦掩室。達磨面壁。其聲若雷。誰云文字五家。
0721a17: 法將二說。宗師各有鍼線綿密。可知禪源似絕。教海
0721a18: 如竭。三百年來法門凋折。性不識性。相不知相。野干
0721a19: 狐鳴。稱為絕唱。人天有因。法運復轉。是生吾師。照千
0721a20: 古眼。迥脫廉纖。孤光獨耀。屈為時宜。分別曲調。慧宗
0721a21: 大鑒。辯伏賢首。決擇性相。妙不犯手。馬鳴龍樹。無著
0721a22: 天親。各善宗途。互不相鄰。總會吾師。如海納川。渾然
0721a23: 無隙。百味俱全。惜我罪根。不為法器。才見慈嚴。返成
0721a24: 狂癡。業風一鼓。萬里飄流。二十餘年。向外馳求。忽聞
0721a25: 悲嚆。如觸風刀。何能隨從。瞻仰眉毫。臥疾毘耶。遊神
0721a26: 華藏。誰死誰生。何真何妄。形跡雖隔。心光不昧。色相
0721a27: 空虛。昭然嘗會。
0721a28: 為月舟和尚起龕
0721a29: 南山北山。一口兩肩。東走西走。兩肩一口。恭惟新圓
0721a30: 寂月舟和尚。骨硬金剛。心堅蒺藜。一身赤歷歷。經過
0721b01: 多少風霜。兩眼光爍爍。看破若干世事。掛纓絡。飲醍
0721b02: 醐。視之如空華水月。破砂鍋。爛瓦罐。聚之若閨閣珍
0721b03: 奇。外面一味邋遢。裏面十分乾淨。帽破不補。衣破翻
0721b04: 穿。自知以為最伶最俐。傍人以為大癡大顛。住世七
0721b05: 十餘年。坐臘五十餘夏。世緣既盡。幻質將拋。示老病
0721b06: 於一朝。登蓮臺於九品。大眾。欲知月舟和尚安身立
0721b07: 命處麼。良久云。春末夏初萬境幽。子規血淚滿山流。
0721b08: 蓮胞上品花開後。還駕閻浮明月舟。
0721b09: 為無方和尚起龕
0721b10: 二十年前海上游。不風流處自風流。于今兩腳稍停
0721b11: 去。不作驢兮便作牛。恭惟新圓寂無方和尚。示生東
0721b12: 魯。入寂湖南。一生脫灑。萬不相干。肩頭上藥葫蘆。哄
0721b13: 喫了千家茶飯。掌握中藤拄杖。穿破了萬里山河。婆
0721b14: 婆娑娑。如三家村裏老虔婆。哆哆和和。若一尺車中
0721b15: 赤嬰子。肚飽便足。囊空不愁。去住隨緣。死生無慮。談
0721b16: 笑忽爾脫然。容貌久如瞌睡。大眾。還見無方和尚真
0721b17: 面目麼。良久云。雲散水流盡。寂然天地空。春來秋復
0721b18: 去。萬紫與千紅。
0721b19: 傳
0721b20: 曹溪中興憨山先師傳
0721b21: 師諱德清。字澄印別。號憨山。建業全椒蔡氏子。父諱
0721b22: 彥高。母洪氏。師誕于嘉靖丙午十月十二日。母解懷。
0721b23: 白衣重包而出。去衣洗濯。湯水異香。丱角時隔溪從
0721b24: 師習魯誥。心戀母。時渡溪趨母。母嚴。捉師總角擲于
0721b25: 溪曰。小子不讀書。不淹死何為。幸叔伯急為救之。師
0721b26: 從此戀母之心澹。如冷如居。恒不樂俗。父母每為推
0721b27: 卜。咸曰。此子非塵中物。留于俗室多不吉。父母曰。養
0721b28: 子不吉。何不送之出家。年十二歲。送長干大報恩寺。
0721b29: 從西林和尚為沙彌。時無極大師主席三藏殿。及門
0721b30: 弟子雪浪師長師一歲。師間過三藏殿。與雪浪師身
0721c01: 年資性頗類。二師密契深至。心跡靡間。儼如一人。無
0721c02: 極大師亦等視之。師年十九禮棲霞雲谷大師。咨決
0721c03: 心要。是年冬。本寺請無極大師講華嚴玄談。師即從
0721c04: 受具戒。一日在舍利塔前叩一梵師。梵師曰。此小師
0721c05: 後日大轉法輪。口如仰月。即佛口也。一日又在本院
0721c06: 廊下遇一異人。謂師曰。公可惜許。公可惜許。師曰。何
0721c07: 謂。客曰。公若在吾儒。能大扶樹名教。堯眉八彩。公眉
0721c08: 五彩。有三教之任。吾海內求人三十餘年。今日獨見
0721c09: 公一人。已為僧。無如之何。吾從此不復與人見也。別
0721c10: 後師著意尋訪。竟不知何往。嗣又遇一山人。深愛師
0721c11: 清致可尚。請師諱。刻一圖章曰。清郎。印送師曰。存之。
0721c12: 可為後日證。師喜。佩與身俱。雲谷大師凡應請。師常
0721c13: 侍側。雖與雪浪師友密。別有超異。心期同志。行腳住
0721c14: 山。無極大師主天界寺法席。師與雪浪師亦預焉。師
0721c15: 每登廁。見廁地光潔如鏡。入夜燈明如晝。知有智人
0721c16: 司之。用意伺盻。竟未識其人。一日大眾晚課。師私窺
0721c17: 之。見一黃腫頭陀執火入廁。揩燈盞添油。師前拉住
0721c18: 曰。師真妙人也。我數伺師。一見不得。今始遂意。詢號
0721c19: 曰妙峰。字曰福登。為山陰王南海進香。北人初到南
0721c20: 方。受濕生瘡。因討此行單為調息計。何似師大智慧。
0721c21: 能聽經。後日代佛揚化。我輩是笨工人。行得是笨工
0721c22: 事。何辱用意若此。師笑曰。願師慈悲勿棄。訂為生死
0721c23: 友。同住山。同行腳。妙師曰。師有此志。行腳我荷草鞋。
0721c24: 住山願拾薪汲水給事焉。尋妙師瘡愈。辭師北歸。師
0721c25: 送於江干。再四囑住山行腳事。揮手而別。師竣天界
0721c26: 講期。一切捐棄。唯弊衲一肩。辭西林。無極。雲谷三大
0721c27: 師。三大師知其志不可留。咸歡喜讚歎好去。雲谷大
0721c28: 師復曰。佛法重擔在爾肩頭上。甚勿忽之。師唯禮謝
0721c29: 而已。師渡江。經全椒別母。母亦歡喜。謂子北行。何不
0721c30: 早也。師年二十有七。師北入燕都。意訪妙師。間游諸
0722a01: 講肆以俟之時學人輩知師是南方學者博於外學
0722a02: 咸請講老莊諸子等書師亦隨請隨應之未幾妙師
0722a03: 奉山陰王命入京請大藏經亦注意覓師一日妙師
0722a04: 聞某處到一南方學者人品秀拔神悟孤朗與諸學
0722a05: 人論內外典籍問辯無礙宿學後進無不推重之妙
0722a06: 師躍然信決是師直趨所指之處一入門師遙見此
0722a07: 豈非昔年與友之黃腫頭陀耶向前扯住相視笑曰
0722a08: 還認得麼妙師曰不認得不至此師曰我到京特為
0722a09: 訪師妙師曰我福登來京亦無別第一為尋師第二
0722a10: 為山陰王請藏經候經成同師至蒲州安置即同上
0722a11: 五臺山住靜兼述山陰王企慕之誠師以藏經事大
0722a12: 候之時有大居士南溟汪先生在朝聞師名請一會
0722a13: 師至汪公喜不自禁如見天上人也謂師曰五宗衰
0722a14: 弱獅脈垂絕非師莫能起之師當痛念佛祖慧命眾
0722a15: 生本有極盡擔荷去諸佛諸祖智慧德相自然萃于
0722a16: 師身師曰不知如何擔荷去公曰莫作此語此時不
0722a17: 要師用心用力支持只要師放捨身命住山去冰雪
0722a18: 堆裏深埋去大死一番去死後發活然後出頭管取
0722a19: 包天裹地耀古輝今那時自信沒量大人不讓佛祖
0722a20: 師曰住山是為僧本事初在南方與一真實衲子號
0722a21: 妙峰結友同去住山此師即今為山陰王造藏俟畢
0722a22: 同去住山究竟本事公大喜請妙師相會亦以此事
0722a23: 叮囑公于藏經密用力欲速起時邀師私館對坐竟
0722a24: 夕盤桓此事久之藏經未起師即別汪公妙師參遍
0722a25: 融大師師禮拜乞和尚指示遍唯直視之而已隨過
0722a26: 西城柳巷參笑巖寶祖祖一見便問曰禪人從那裏
0722a27: 來師曰南方來祖曰還記得來時路麼師曰一過便
0722a28: 休祖曰子甚來處清楚宜當珍重師作禮祖遂以記
0722a29: 之語囑付居山以待龍天推出師即唯唯辭退遂
0722a30: 遊五臺一載未獲安逸之所復返京都之盤山師登
0722b01: 山頂時見石巖內一隱者灰頭土面師作禮絕不照
0722b02: 應問亦不語師知非常人亦同默坐少頃隱者燒茶
0722b03: 唯取一甌自飲師亦取一甌自酌自飲茶完隱者還
0722b04: 茶具舊處端坐如故師亦如之又少選隱者炊飯飯
0722b05: 熟移在面前唯取一碗一箸自食師亦取一碗一箸
0722b06: 同食飯罷亦端坐如故師亦如之夜中隱者出巖外
0722b07: 經行師亦隨之第東西各步明日師知茶時烹茶飯
0722b08: 時煮飯隱者同師飲啜入夜經行亦爾如是一七隱
0722b09: 者方問曰仁者何來師曰南方來隱者曰來此何為
0722b10: 師曰特訪隱者隱者曰隱者面目如此別無奇特師
0722b11: 曰進門早已看破了也隱者笑曰我住此巖三十餘
0722b12: 年今日始遇一箇同風留師同住師亦忘返師一夜
0722b13: 經行忽然頂門響一聲轟如乍雷山河大地身心世
0722b14: 界豁然頓空其空境非尋常目前空可喻如是空定
0722b15: 有五寸香許漸覺有身心漸覺腳下踏實開眼漸見
0722b16: 山河大地一切境相還復如故身心輕快受用亦無
0722b17: 可喻舉足如風輕歸巖中隱者問曰今夜經行何其
0722b18: 久耶師具告所得境相隱者曰此色陰境耳非是本
0722b19: 有我住此巖三十餘載除陰雨風雪夜夜經行此境
0722b20: 但不著則不被他昧卻本有師深肯其說即禮謝而
0722b21: 同住月餘妙師藏經起已上船向汪公詢師汪公即
0722b22: 遣使登盤山覓師問至巖中見師述主人妙師相候
0722b23: 之意師聞之拜辭隱者回京妙師汪公迎師笑曰回
0722b24: 何遲耶師具陳山上因緣公曰如是則吾師住山已
0722b25: 竟師曰猶是途路邊境界耳公與妙師相視大笑公
0722b26: 餞送二師登舟曰佛法大事全在二師擔荷去師曰
0722b27: 老居士也不得推他揚帆風疾從河南轉進山西至
0722b28: 蒲州山陰王聞藏經將至率諸宗侯幡蓋音樂香花
0722b29: 迎經進府妙師告王曰向所說澄印師今亦來矣王
0722b30: 聞大喜先請相見後方安置藏經延師府內住時刻
0722c01: 坐對究探楞嚴宗旨王托妙師請師講楞嚴經師雨
0722c02: 淚苦辭曰我為住山來不為講經來即欲遁去王知
0722c03: 志不可奪下拜堅留三兩月即著妙師伴師住山師
0722c04: 諾之時伏牛山法光和尚亦在蒲城間入府師一見
0722c05: 知是宗門作家請益光和尚示以離心意識參絕凡
0722c06: 聖路學師深領其旨每嘆曰光師談論如天鼓音光
0722c07: 和尚一日搜師詩讀之笑曰何自得此佳句復笑曰
0722c08: 佳則佳矣那一竅欠通在師問和尚通否光曰三十
0722c09: 年拿龍捉虎今日草裏走出兔子來也下一跳師曰
0722c10: 和尚不是拿龍捉虎手光拈拄杖作打勢師把住以
0722c11: 手捋其鬚曰說是兔子恰是蛤蟆光大笑休去師將
0722c12: 別時光送以詩曰雲中獅子騎來看洞裏潛龍放去
0722c13: 休及至五臺山先投大塔院寺主人大方遇之甚優
0722c14: 卜居北臺峰下之龍門開基五尺下得銅佛高尺許
0722c15: 眾奇之師自請在溪邊揩洗佛背下有字曰清郎造
0722c16: 師躍然高呼妙師曰此地我曾住過妙師曰何證師
0722c17: 曰此佛是我造的妙師曰又有何證師曰佛背下有
0722c18: 我名字妙師請佛看字曰師名德清此名清郎何認
0722c19: 作汝造耶師曰不信麼即取出報恩寺山人所贈圖
0722c20: 章與看曰清郎印妙師無語此佛應山人所囑存之
0722c21: 為後日證有驗也未幾妙師別結廬于木瓦梁師靜
0722c22: 室搆成單丁獨處不數日匡山黃龍潭徹空師至師
0722c23: 喜留同住二師輪日值鐺邊事住將半載長干雪浪
0722c24: 師與同參三五人結伴游臺訪師于龍門燈夜茶話
0722c25: 及山中耆宿可參見者有幾師曰聞鳳林寺二虎老
0722c26: 師位居德雲人稱山中活文殊也我尚未一見雪師
0722c27: 曰何不同往師喜諾明日同入鳳林二虎和尚見諸
0722c28: 師大喜席地而坐獨於師綢繆有加笑語無間唯鄉
0722c29: 音重師但作聽勢竟不知所言何事夜復同臥笑談
0722c30: 竟夜明晨飯罷諸師別去知客進方丈叩曰某人等
0723a01: 侍和尚有三五十年者有一二年者未曾見和尚歡
0723a02: 喜若此此諸師有何因緣能啟和尚尊意二虎和尚
0723a03: 曰老人不說汝等後生不知我扯那一位是澄印麼
0723a04: 知客曰是曰他是當時毛賴債當時他掃地我關門
0723a05: 我兩箇同生西方今日同來此土我還記得他不記
0723a06: 得了我認得他他不認得我了知客曰印師即今在
0723a07: 龍翻石住靜應有幾年二虎和尚曰此地他曾住過
0723a08: 此番住只得八年住過二字又證佛是師造審矣時
0723a09: 山中有奸商作難諸山知師與代州鴈平道胡公有
0723a10: 舊識求師解之師應諾尋出山至代州自作書自投
0723a11: 順菴胡公識師即請進署中臺山難事即時瓦解師
0723a12: 辭歸山胡公堅留署中商略向上事日夜對坐但有
0723a13: 言說隨筆記之積月餘所記字紙盈篋胡公命人錄
0723a14: 之成帙即授梓請師命名曰緒言此書乃師首出也
0723a15: 公一日公務遠行留師署中命三五幹僕供役師閉
0723a16: 門一七不敢重敲茶飯俱不得進胡公回詢師起居
0723a17: 使者具實陳之公茫然急自掇門見師端然而坐公
0723a18: 令取擊子於師耳邊擊三下師聞聲從空落忽覺開
0723a19: 眼見胡公笑曰歸何速耶公曰師定何久耶師曰轉
0723a20: 身纔坐未久公曰已過一七矣又盤桓數日師堅辭
0723a21: 歸山公遣人送之師至山諸山迎接拜謝為解大難
0723a22: 此是山中千載大吉祥也師每坐溪橋水聲宛然久
0723a23: 之動念即聞不動念即不聞一日忽然忘身音聲俱
0723a24: 寂自此眾響闃然不復為擾矣時過大塔院寺見一
0723a25: 梵僧偉然可懼手拉師近前向師曰師是大人再來
0723a26: 滿頭髮皆紺色後必大作佛事師唯禮謝而已是時
0723a27: 師頭陀也一夕夢入金剛窟石門榜大般若寺見清
0723a28: 涼大師倚臥床上妙師左侍師趨入禮拜右立大師
0723a29: 開示初入法界圓融觀境謂佛剎互入主伴交參往
0723a30: 來不動之相纔說其境其境即現自知身心交參涉
0723b01: 入妙師問曰此何境界師笑曰此無境界境界師又
0723b02: 夢履空上昇入廣大樓閣瞻禮彌勒聞其說曰分別
0723b03: 是識無分別是智依識染依智淨染有生死淨無諸
0723b04: 佛自此智識之分了然於中適大雪經旬各臺頂雪
0723b05: 俱吹聚龍門將師靜室覆揜深幾十丈師覺寒甚促
0723b06: 徹師撥火徹推簾不開以手探之知為雪擁師曰吹
0723b07: 火有則有命無則無命吹之火發師曰性命可保矣
0723b08: 二師融雪作茶飯畢無可為計兀坐而已北臺白馬
0723b09: 寺中臺三處見雪埋龍門會議急鳩集二三百人執
0723b10: 鋤钁筐帚探竿下臺頂覓龍門路依路扢洞用竿前
0723b11: 探隨探隨扢師聞隱隱有人聲曰此是臺頂上人為
0723b12: 我們開雪少選聲寂師曰此或夜矣蓋雪中不辨晝
0723b13: 夜聞聲知為晝分不聞聲知為夜分矣如是三五次
0723b14: 音聲漸朗漸近一日探竿擢著靜室眾人歡呼勇猛
0723b15: 向前抵門掀簾而進眾人見師哭曰師是南方人到
0723b16: 山經此大難幸而有火此佛天默佑也師曰也要經
0723b17: 過始得此又證汪公所囑冰雪堆裏深埋去實矣師
0723b18: 與徹師稱謝仍撮雪煮茶大眾歡飲別去明日諸山
0723b19: 聞二師無恙咸來相望攜米麵果點至者幾無容足
0723b20: 處未幾　神宗皇帝遣官祈　皇嗣於武當　皇太
0723b21: 后亦遣中官于五臺山就大塔院寺建無遮大道場
0723b22: 為聖躬　皇儲禱也請師與妙師主盟其會師經布
0723b23: 法壇軌則種種供具大眾四事四十日不交睫會竣
0723b24: 師以臺山虛聲難久居遂蹈東海之上易號憨山尋
0723b25: 清涼疏所謂那羅延窟者即東海牢山也計師初進
0723b26: 五臺至出五臺僅八年此又證二虎和尚云此番只
0723b27: 得八年乃有宿慧之語　皇太后以五臺祈嗣之勞
0723b28: 訪求三師大方妙峰俱至命龍華寺住持復至海上
0723b29: 喻師尋建寺西山期以必往即發三千金為師建精
0723b30: 舍師俱辭唯深隱是計其三千金付有司賑濟孤貧
0723c01: 囚繫時　慈聖敕頒十五藏經散施天下名山以一
0723c02: 藏送東海牢山無處供奉　慈聖命合宮布金修寺
0723c03: 　賜額曰海印禪寺是冬禪室成靜坐夜起經行忽
0723c04: 見海與天圓明一際身心世界廓然無礙上下虛明
0723c05: 如大圓鏡相似入室取楞嚴經證之開卷見汝身汝
0723c06: 心外及山河虛空大地咸是妙明真心中物全經觀
0723c07: 境了然心目述楞嚴懸鏡一卷丁亥開堂說戒四方
0723c08: 衲子風趨雲驟師復為眾說小品隨筆錄之曰心經
0723c09: 直說以懸鏡文簡學者不易入復創意述楞嚴通議
0723c10: 己已丑為報恩寺請藏齎送至龍江便道省親且欲重
0723c11: 修本寺以報出家地恩乞　慈聖日減膳饈百兩積
0723c12: 之三年可舉　慈聖諭之此牢山不知何年湮沒為
0723c13: 黃冠所有諸無賴黃冠見師興創多妒之稱引宋七
0723c14: 真故宇以為訟端為難不已師唯一體同觀而已甲
0723c15: 午入賀　聖節命說戒于慈壽寺期完歸山以陶鑄
0723c16: 法器為事適　上數惡內使以佛事請用太繁偶以
0723c17: 他故觸　上怒會有忌送經使者因之發難遂假方
0723c18: 士流言僧占道山聞於　上敕逮師及送經使者下
0723c19: 鎮撫司獄又　敕問官將向所出諸名山施資十數
0723c20: 萬計嚴訊之師曰媿為僧無以報　國恩今安惜一
0723c21: 死以傷　皇上之大孝乎即曲意妄承非臣子所以
0723c22: 愛君之心也有死而已止供前施七百餘金而前所
0723c23: 辭建寺之金已遍散孤貧獄囚所司有印籍在復請
0723c24: 覈內支籍代賑之外無他　上意釋時相國洪陽張
0723c25: 公暨諸當事營救甚力得出獄杖八十神色不異忽
0723c26: 有異人至前曰老師無虞後日有數百萬生靈待老
0723c27: 師救之師私忖生靈至數百萬多是螻蟻螺螄之類
0723c28: 因起放生意後每至處多勸人放生時洪陽張公語
0723c29: 人曰人知憨公為大善知識不知有社稷陰功也眾
0723c30: 聞之悚然　旨戍雷陽侍御樊公繼謫問師雷陽風
0724a01: 景如何師方註楞伽經拈卷示之曰此雷陽風景也
0724a02: 戴督府請住曹溪祖庭開堂先是達觀大師先到匡
0724a03: 廬候送師囑曰近來祖道陵夷獅弦絕響多是源頭
0724a04: 壅塞道脈不通也師度嶺表留意曹溪力為疏決之
0724a05: 師此念時時在中一聞戴公之命極喜不負紫柏老
0724a06: 人所囑師進曹溪歎曰無怪祖道寥寞源頭既化為
0724a07: 俗境諸祖道場又豈有昇耶第一山門內外為俗市
0724a08: 酒肆肉案各色舖店有三百餘家啟戴公著落韶州
0724a09: 司李親自催趕即時不留一人一店三日後磚瓦之
0724a10: 跡亦無第二一百房頭有一百魚塘而韶司李亦一
0724a11: 一親自目填平其魚放之溪流及長江師與合寺僧授
0724a12: 戒斷葷酒寺僧咸曰靈通侍者酒祀為常此不能斷
0724a13: 師作文一篇為侍者斷酒在後如有以酒供者送之
0724a14: 官如自飲坐罪從此寺僧皆變為清淨法侶重修祖
0724a15: 殿禪堂廊廡山門廚庫諸寮鼎然一新四方學人聞
0724a16: 風遠趨自曹溪路逕開闢廊廡廓達而諸祖道場漸
0724a17: 有人灑掃開堂始有無明和尚漸有雲門博山天童
0724a18: 再有雪嶠三峰弁山諸善知識即今遍大地是禪師
0724a19: 不知自何而來如能續佛慧命同佛受用幾能知恩
0724a20: 報德于師者又幾能知師一指之力能撥轉盡大地
0724a21: 廣大法輪耶粵東徭獞不守禁制屢征不息戴督府
0724a22: 請師議之師會通六道分布諸將先察經過地方良
0724a23: 民之處安官把守樹旗標號兵過不許侵犯不得誤
0724a24: 殺良民師自出師從船而進徭獞有預知兵利勢強
0724a25: 有先為逃竄者大兵一至深入巢穴盡種族招安百
0724a26: 姓新立官署改然寧靜矣師回戴公同諸道設齋稱
0724a27: 賀拜謝戴公極欲上疏鳴師之功師力辭之師念兵
0724a28: 之往還經過多地秋毫無犯保活性命不知幾百萬
0724a29: 因憶京都相師言有數百萬生靈待救之實見于此
0724a30: 洪陽張公言師有社稷陰功實大有社稷之顯勣也
0724b01: 師因出所著有奇門指掌一書傳世師歸曹溪著曹
0724b02: 溪通誌法華品節擊節通議圓覺起信直解等作為
0724b03: 馮昌曆諸弟子談中庸大學有決疑著春秋左氏心
0724b04: 法老莊影響論老子道德經解莊子內篇如是諸作
0724b05: 亦證長干異人言師眉有三教之任不虛矣衡戊申
0724b06: 冬進曹溪禮祖謁師適師去端州採木明年四月同
0724b07: 湛公至端州見師師便問曰禪人為什麼不捨者件
0724b08: 破衲通身作汗臭氣衡曰正要薰破和尚鼻孔師曰
0724b09: 是則是也須易過始得遂脫葛衣與衡衡即著之拂
0724b10: 袖而出師笑曰者漢三十年來目中所罕見者自此
0724b11: 機緣酬唱不一是年六月歸曹溪衡侍師左右月餘
0724b12: 值戴制臺差官請師下會城衡別師之南嶽卜靜棲
0724b13: 是年七月日也先是曹溪門口拆去店舖牌坊內路
0724b14: 西進百步立一關聖祠坐西面東即祠前北進五十
0724b15: 步立一禪堂一為祠奉祀香火一為接待往來禪客
0724b16: 路東進如西遠立一祠坐東面西與關聖相對相配
0724b17: 祠前北進如西禪堂立一公館以應接過道官府第
0724b18: 祠中不知立何香火請問師師曰陳亞仙是曹溪地
0724b19: 主此中未有他像當立陳公像借重為山門伽藍亦
0724b20: 表地主之意又請曰不知陳公之像如何適師冠東
0724b21: 坡巾禮佛畢師曰如我之像而像之眾喜即如師立
0724b22: 相因修大殿魔僧作祟撓之公家妄說師修祖殿過
0724b23: 用常住二百金眾僧未決勝負請神神降曰汝眾僧
0724b24: 不自知過住陳亞仙地不作好事他來向汝討地租
0724b25: 汝還告他憨師即陳亞仙也言訖神去眾僧惶然自
0724b26: 失後師將修祖殿出入數簿呈於公府算明過用師
0724b27: 已分三百餘金追還於師眾僧返坐證神童討地租
0724b28: 之語亦奇矣言師是陳亞仙亦證師言如我相而相
0724b29: 之深有以也時　貞皇毓于青宮　詔戍士之老疾
0724b30: 詿誤者陳情而宥師有二焉首尾覈奏凡六年乃聽
0724c01: 自恣師乘　恩赦癸丑至衡陽遊南嶽止于靈湖禮
0724c02: 八十八祖道影衡先為病魔所撓之邵陽就醫調治
0724c03: 未能迎師丙辰春拽病軀至靈湖禮師足同住半月
0724c04: 日師親書手卷一通後以偈曰法意簷前艸拈來覆
0724c05: 大千付君須自重花發利人天俄頃復曰老僧有雙
0724c06: 徑之行此座非子不能擔荷衡以病體自怯作禮堅
0724c07: 辭候師登舟即歸邵陽嗣後雖有音問往來未得躬
0724c08: 親師側惜此一別終天別也是年師避暑金竹坪註
0724c09: 肇論等書因卜五乳峰下為投老地復為達大師末
0724c10: 後因緣之雙徑為眾說小參經遊吳越弔雲棲作塔
0724c11: 銘說法淨慈之宗鏡堂日繞數千指歸五乳閉關謝
0724c12: 眾效遠公六時刻香代漏專心淨業著華嚴綱要方
0724c13: 閣筆粵方伯生白吳公暨諸弟子緣修大殿始末堅
0724c14: 請復至曹溪者三壬戌冬師攜二三侍者至為諸弟
0724c15: 子說法期畢誡諸弟子曰老人再過嶺來出乎思議
0724c16: 之外老人老矣所有言說甚勿忽略教理須要精研
0724c17: 本有務要透徹就老人在此好與汝等證明眾人聞
0724c18: 之惕然自進癸亥冬玄圃蕭公進山同師談笑四五
0724c19: 日師同登山一眺為師卜一塔地行至天峙崗蕭公
0724c20: 四顧曰塔地在此指點穴所師曰天峙崗地相公點
0724c21: 穴非法王不能居二人相視而笑師送蕭公後覺有
0724c22: 微恙韶州太守聞之挾醫進山候師師不就醫未三
0724c23: 五日告眾曰吾將行矣汝等莫孤負自己已眾忙然請
0724c24: 偈師喝之寂然而逝知事急報蕭公公已度嶺矣聞
0724c25: 歎曰因緣如此奈何勢不能轉作書托韶守張公用
0724c26: 意料理後事張公親進山為師開穴造塔殿周圍築
0724c27: 墻廊廡門徑煥然一蘭若看師入龕入塔無一事不
0724c28: 經心目張公用心亦何殷殷若此耳訃至匡山知微
0724c29: 公奔至師龕已入葬矣知公拜請合寺耆宿長幼欲
0724c30: 啟龕歸五乳合寺大眾不諾即合省檀越當道亦不
0725a01: 允知公無如之何暫歸匡山百計求書投張制臺差
0725a02: 官下南韶道道仰府韶州太守提南華寺當事者躬
0725a03: 自啟龕合寺大眾祭送詬罵知公不孝知公扶龕歸
0725a04: 五乳葬于東山之下供養一如鑒大師肉身等也但
0725a05: 以磚封龕于內嗣南康錢司李登山謂大師塔坐地
0725a06: 偏向後龍群峰之中別卜一地雖稱極美但未得穴
0725a07: 共費七百餘金皆錢公自任未半載別有堪輿相曰
0725a08: 此下有蟻開示之果然仍啟歸舊處如前供之有湖
0725a09: 廣蕭公在粵作道公子方四五歲日向父母哭泣要
0725a10: 往曹溪父母竟不知曹溪何在訪之在韶州曲江地
0725a11: 方公子隨故託夢于父母要往曹溪蕭公差人送柩
0725a12: 于曹溪言之寺之當事者咸曰此是憨大師轉一身
0725a13: 來鎮曹溪耳遂葬于大師塔傍辛巳已秋知微公垂老
0725a14: 而去諸眷屬輩偷安者多致師塔香火冷落有廣州
0725a15: 及門弟子劉公諱起相者任瑞州刑館每過五乳禮
0725a16: 塔見香火難於接續復啟龕過曹溪將入塔有宋大
0725a17: 將臺號昭明者進山伴一僧號遠蒼與宋公欲開龕
0725a18: 一視眾止之遠蒼私鑿一小孔視之師之法容儼然
0725a19: 如生請眾視之皆大喜同心開龕全身堅固癸亥至
0725a20: 癸未已二十一年內外衣服鮮明如新手足全身皆
0725a21: 黃白色光潤如生髮爪俱長見者聞者生大歡喜盡
0725a22: 發難遭之想宋公覓善手奉全身金漆漆之如能大
0725a23: 師一般能大師有靈通侍者師塔之左有蕭公子儼
0725a24: 然一侍者又似侍者先在塔側候師法身進山也此
0725a25: 亦一奇因緣非心識可及衡在曹溪同師夜談次師
0725a26: 向衡曰我後日無肉身衡曰何以知之師曰昔達大
0725a27: 師命我摸他全身上下筋肉骨血長成一塊捏他手
0725a28: 臂如鐵棍相似則知他身堅固不壞我身皮肉虛浮
0725a29: 一捏空去則知不堅達師多劫咒力薰習乃爾也衡
0725a30: 聞師說信之時達大師已入滅七年傳聞全身不壞
0725b01: 塔于徑山先師在靈湖托劉居士買一壽木隨身向
0725b02: 衡曰我老人一生好睡身後與我做一長棺伸腳睡
0725b03: 去自在師親向衡言達師肉身堅固不壞師又為達
0725b04: 師闍維其身不與之留自言無肉身而肉身堅固如
0725b05: 生不知二老肴訛在甚麼處於戲真文殊普賢大人
0725b06: 境界非凡小可測師之游戲世間超出世間示有諸
0725b07: 作了然無作縱橫自得之妙佛祖無容摩挲而天眼
0725b08: 龍睛又豈能窺覷者哉師世秋七十有八僧夏六十
0725b09: 有六衡十五歲聞師名至四十五歲師示寂衡與師
0725b10: 若聞若見盤桓僅三十載師身後至今二十一年聲
0725b11: 名海內溢溢若生無論緇素坐間靡不以師為齒舌
0725b12: 先鋒是衡與師生死際會有五十餘年衡雖生如死
0725b13: 師之將來光明廣大悠遠終古不可期之大喜來哲
0725b14: 受用不盡復為贊曰。
0725b15: 師之容顏德相入或得而擬議師之無得自到之妙
0725b16: 人焉得而度量獅之震怒兮白日雷霆無畏象王回
0725b17: 旋兮晴空電掃若忘於戲真明教嵩永明壽中峰本
0725b18: 之文章海闊江遠若大慧杲洪覺範之鐵脊百煉而
0725b19: 愈剛滅而不滅幾猶往返梅關閣道藏而弗藏依然
0725b20: 示現金色身光如是去就在師何有惟將來之眼目
0725b21: 大法可揚。
0725b22: 銘
0725b23: 南京栖賢庵樂愚和尚塔銘
0725b24: 樂愚和尚諱性潔字潤庵別號樂愚北直隸保定府
0725b25: 博野縣人失其姓氏童年依本邑城西寺瑜伽上師
0725b26: 剃落習讀經論年二十同香客朝五臺山見獅子窟
0725b27: 法席之勝欲栖止焉辭諸同伴眾香客強拽力勸欲
0725b28: 其同歸以見同行之意師決不肯轉遂揮手而別師
0725b29: 進謁方丈求依止時空印和尚喜其年幼氣勁命歸
0725b30: 堂三年之中華嚴大鈔與諸經論習聽已周究竟佛
0725c01: 法大旨不在文字知見將從前所蘊學問知見一齊
0725c02: 拋卻弊衲一肩孤身萬里大壯善財南詢不同赤尾
0725c03: 比辱南中諸祖道場禪講尊宿不消一縷破衲拂之
0725c04: 無餘矣即出山弊衲復歸五臺入獅子窟見空印大
0725c05: 師大師揚目視之曰性潔與麼命僻南方行腳一遭
0725c06: 一領破衲也不能換卻師曰和尚不與性潔換誰人
0725c07: 敢換大師微笑而已巳是時衡事大師方三五月見師
0725c08: 舉止自畏之問傍人知是大師先參室中之子也後
0725c09: 與盤桓甚密　神宗庚子秋同事大師進京明因寺
0725c10: 主楞嚴法席衡先京南來習靜天臺華頂峰師次年
0725c11: 亦南行止靜雙徑凌霄峰下衡出天臺直造徑山訪
0725c12: 師師見大喜喜其必同住也是時茶熟與師同摘茶
0725c13: 次衡曰住山人貪心亦不除栽許多茶作麼師曰你
0725c14: 也得喫衡曰我秖好喫現成的師震聲一呵衡曰幸
0725c15: 汝不是我般人一日上山取柴催師你先行我後來
0725c16: 少頃衡私杖笠而行師在山上遙見是衡作出山步
0725c17: 履手指高聲大罵衡竟不顧惜此一別乃終身別也
0725c18: 衡居湖廣邵陽聞師結社匡山栖賢寺未幾復持缽
0725c19: 白門縛茆於謝公墩右雖在城市單丁獨處瓦罐茶
0725c20: 鐺更清於巖穴深處真火宅中一團冰雪有為煩熱
0725c21: 所逼一見師頓入清涼從此高人名士多就師消其
0725c22: 世燄即城市樂山林即今時坐太古不捨人間而超
0725c23: 越世外多矣如大司馬李公殿元劉公諸君子密契
0725c24: 甚多而深入心源者如宗伯凌公侍御陳公可謂形
0725c25: 影相應因更茆栖作梁棟煥然一功德林因自栖賢
0725c26: 寺至此亦依栖賢標名是知師住謝公墩栖賢庵二
0725c27: 十餘載煙霞城市變幻無時心目間惟匡山栖賢寺
0725c28: 是其所觀諺語云斑鳩樹上鳴意在麻地裏此師住
0725c29: 謝公墩栖賢庵二十年之心也衡居邵陽嗣之雲居
0725c30: 屢遣人迎師同榻過老師不諾益見師栖賢寺一片
0726a01: 心如金剛幢堅固不動於戲師之世緣有盡而栖賢
0726a02: 寺之心未盡於崇禎十五年九月二十九日自知衰
0726a03: 老不能勉告大眾而逝栖賢未了因緣似待師再來
0726a04: 也是時侍御陳公北上宗伯凌公獨任末後一段大
0726a05: 事入龕茶毘無一事不經心目卜塔地於牛首山中
0726a06: 幾經去就不得可意尋之山左路傍一地頗取有山
0726a07: 之耆宿號慧明者先卜之因開壙二函同葬供作一
0726a08: 塔亦如多寶釋迦分坐一塔以示十世古今始終不
0726a09: 離於當念十方剎海自他不隔於毫端之正受也今
0726a10: 慧明樂愚二尊宿雖兩地示寂前後共喪亦無二無
0726a11: 二分無別無斷故二尊宿面目相向如水投水似空
0726a12: 合空亦可謂無縫塔此一奇緣皆凌公放之則彌六
0726a13: 合卷之則藏於密之妙手也衡自決老死丘壑久無
0726a14: 城市之想癸未冬偶為意外之風漂墮都城之下訪
0726a15: 師所居師早去一年惜乎人生聚散有時散日多聚
0726a16: 日少而一聚因緣實不可輕忽使師遲一年示化或
0726a17: 衡早一年而至與師末後一段風光又何如哉又知
0726a18: 因緣時節神力莫能強之衡無那具一瓣香叩於遺
0726a19: 像之前無語之語語不堪聞無思之思思不可會惟
0726a20: 我與師知之密矣衡入牛首山供諸祖道影又得瞻
0726a21: 拜師之塔前此皆不思議因緣所致耳適宗伯凌公
0726a22: 亦至語間偶曰樂和尚在日言與師同參之好不淺
0726a23: 其塔銘微師無可施手衡再三以不文為辭凌公曰
0726a24: 知師不事文字吾輩寧以文字為請唯求師之真意
0726a25: 耳衡不能再語惟據平昔與師一二實證聊為之銘
0726a26: 銘曰。
0726a27: 佛祖密意相續無間代不乏人如珠一貫
0726a28: 劫外靈根有出有藏數有消長性無炎涼
0726a29: 宋末元初漸雜伎倆三百年來斯道若喪
0726a30: 我明突起雲谷月心紫柏霞衣雪調同音
0726b01: 擊大法鼓樹大法幢開盲破聵月炤秋江
0726b02: 樂愚大師生遭毒手一見霞衣百念不有
0726b03: 冷面無門通身是口破衲藤條大獅子吼
0726b04: 走盡雲山未移下步坐老城隍全無回互
0726b05: 冰霜獨烈煙雨獨棲傲骨剛腸傾倒如泥
0726b06: 應度已度堪歸而歸奄然而逝曉日夕暉
0726b07: 賴有哲人卜地作塔萬畝雲霞千秋風雅
0726b08: 衡與大師同參小弟誰死誰生法輪無替
0726b09: 山光還舊月色如昔大師面目八九十七
0726b10: 樵長章先生墓誌銘
0726b11: 古今墓之有銘者誌本氏源流永於後世之明鑑也
0726b12: 此道多興於巨族尊姓名家豐室大德大位可以徵
0726b13: 前啟後此銘者名之嘗道也蓋銘之幽旨本於孝子
0726b14: 賢孫事先人為盡生死之道故耳抑時以一晝一夜
0726b15: 為一日人以一生一死為一世人之生也有生數人
0726b16: 之死也有死數有生富而死貧者有生貧而死富者
0726b17: 有生長而死短者有生短而死長者原人之業有精
0726b18: 粗故受數有參差不一耳人之生數盡而入死數死
0726b19: 數盡方盡人一世之數仁子知先人生道已盡不可
0726b20: 挽顧其死道以長其數慎終追遠誠孝之深致古人
0726b21: 痛先親之遺蛻藏於家恐有狼籍之患無如之何墓
0726b22: 於土高為墳用標先人之跡猶存於世亦使後裔不
0726b23: 迷其本於心有所歸焉如先人之墓存千萬年則先
0726b24: 人之死數亦千萬年不盡猶世上人也恐墳平而墓
0726b25: 無考而銘以誌之為終古久視之道此實為先人長
0726b26: 世之想又墳平銘腐骨為黃塵人之死數乃盡合生
0726b27: 數為一世之數始盡斯人方不為世有也是銘之作
0726b28: 本期先人世數恒在昭於日月無惑矣此心能達古
0726b29: 今通天地貫人神等貴賤孝道幽微實極於此是則
0726b30: 仁子視先人之墓如本體諸人視前人之墓如己已身
0726c01: 培植護惜不可輕犯乃見天地同胞萬物一體之大
0726c02: 孝也所以有德於南面者精嚴律法有輕犯古墓者
0726c03: 律以重刑為欺死之心毒於欺生也恐斷古人世數
0726c04: 沒世不存故以償命律之耳生數死數乃大造生生
0726c05: 不盡之意墓乎銘乎亦聖賢生生垂遠之跡墓之銘
0726c06: 銘在斯矣溧水金之章公才名冠眾深嗜禪理久為
0726c07: 圓通浪禪師室中密契衡傳戒白門清涼寺金之章
0726c08: 公時過其處慎重閒雅知為有道之姿扣其所蘊不
0726c09: 露一字更見深密益增欽仰予卜靜於紫竹林中居
0726c10: 士一日持令先人樵長先生行實略屬予作銘於墓
0726c11: 予不覺驚愕公才人也奚不知人若此耶墓銘乃久
0726c12: 遠之謨非假文人之手不可予再三為辭居士再三
0726c13: 殷請不得已忘其固陋聊酬肯意樵長章先生源祖
0726c14: 於閩之浦城仔釣章公之後裔浦之章氏名族也樵
0726c15: 長公居溧水亦世家也才德肩立才能啟世德能扶
0726c16: 強真賢哲也夫人李氏亦稱其賢所生三子名某字
0726c17: 某諸孫名某某字某某其智其行互為增上亦可謂
0726c18: 難兄難弟賢子賢孫麟趾兆于一門華德鍾于一室
0726c19: 無乃仔釣公與練氏夫人生生之德昭著古今故光
0726c20: 明遠大盈盈至此嗟嗟人德之至即天德之真天德
0726c21: 之真即性德之妙是則古今人物出藏事業皆吾人
0726c22: 至性至德之光明達此即頓超聖賢名分之外何假
0726c23: 格物而後致知參究而後妙悟哉予讀樵長先生所
0726c24: 著之書及金之公所作行略數聞先生之友貫之畢
0726c25: 先生之美誦深慕先生之高尚無可仰攀略為之銘
0726c26: 以見其懷銘之曰。
0726c27: 古人至道妙於無生無生無滅故能長生聖賢體此
0726c28: 生生是命天地萬物同正一性君臣父子禮樂倫次
0726c29: 密於護生形於名字生有生方死有死地生死一周
0726c30: 是為一世仁子芳心奉親長保生死有數死同生存
0727a01: 墓以藏形墳以標號銘以誌之久視斯道樵長之賢
0727a02: 賢於性德性德物齊生生不忒金之伯仲血脈一貫
0727a03: 惟此是學親親可勸父垂於子子奉於父此道存存
0727a04: 死生如故父欲潛輝子固相續誌於九泉光明常住
0727a05: 天地蓋載日月輝煌幽人同致宗嗣永昌。
0727a06: 
0727a07: 
0727a08: 
0727a09: 
0727a10: 紫竹林顓愚衡和尚語錄卷第十二
0727a11: 
0727a12: 
0727a13: 　遼東錦州松山所見任
0727a14: 　浙江湖州府總巡廳信官余三瀛發心捐貲
0727a15: 　喜刻
0727a16: 顓愚和尚語錄第十二卷計字一萬一千一百
0727a17: 　四十該銀六兩六錢八分四厘敬為
0727a18: 慈母張氏夫人名下性天朗耀慧炬圓明仗
0727a19: 般若而悟證真乘賴菩提而安寧老稚謹意
0727a20: 　康熙十四年十月　　日楞嚴寺藏經坊附板
