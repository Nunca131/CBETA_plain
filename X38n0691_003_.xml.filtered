0580c06: 
0580c07: 
0580c08: 
0580c09: 註梵網經卷下
0580c10: 
0580c11: 佛言佛子佛滅度後。
0580c12: 顯佛在世及正法一千年中皆無此惡。
0580c13: 於惡世中。
0580c14: 正當像末五濁盛時。
0580c15: 若見外道。
0580c16: 癡狂無識憎嫉佛法作此惡也。
0580c17: 一切惡人。
0580c18: 十惡之人。
0580c19: 劫賊。
0580c20: 亦即惡人以劫盜增復名此也。
0580c21: 賣佛菩薩父母形像。
0580c22: 佛菩薩出世父母亦有賣生身父母。
0580c23: 販賣經律。
0580c24: 此事極多。
0581a01: 販賣比丘比丘尼。
0581a02: 前即形像此賣活人。
0581a03: 亦賣發心菩薩。
0581a04: 初始發心求佛遇此惡黨被賣。
0581a05: 或為官使。
0581a06: 欠負官物賣錢納官。
0581a07: 與一切人作奴婢者。
0581a08: 指定所賣之人有所屬也。
0581a09: 而菩薩見是事已巳。
0581a10: 見前賣聖像凡人事。
0581a11: 應生慈心。
0581a12: 憫彼被賣必受憂苦。
0581a13: 方便救護。
0581a14: 巧言善化正賣時與救欲賣時即護。
0581a15: 處處教化取物贖佛菩薩形像及比丘比丘尼發心
0581a16: 菩薩一切經律。
0581a17: 明所教護。
0581a18: 若不贖者犯輕垢罪。
0581a19: 違禁結罪。
0581a20: 若佛子不得刀仗弓箭。
0581a21: 前誡畜故此誡而賣之無重答失。
0581a22: 販賣輕秤小因官形勢取人財物害心繫縛破壞
0581a23: 成功。
0581a24: 家產。
0581b01: 長養。
0581b02: 家。
0581b03: 狸。
0581b04: 野狸。
0581b05: 狗。
0581b06: 此所諸法招人誹謗譏嫌非律儀故能養所養各
0581b07: 當半罪。
0581b08: 若故作者犯輕垢罪。
0581b09: 若佛子以惡心故。
0581b10: 二不善心。
0581b11: 觀一切男女等。
0581b12: 男女可作四用。
0581b13: 軍陣兵將劫賊等。
0581b14: 等角勝競力相馳併命不一上戒眼觀。
0581b15: 亦不得聽吹貝。
0581b16: 螺貝之聲。
0581b17: 。
0581b18: 鳴也動也動之即鳴。
0581b19: 角。
0581b20: 形曲似角。
0581b21: 琴。
0581b22: 七絃。
0581b23: 瑟。
0581b24: 二十五絃。
0581c01: 箏。
0581c02: 似琴十三絃。
0581c03: 笛。
0581c04: 一孔。
0581c05: 箜篌。
0581c06: 二十四絃。
0581c07: 歌。
0581c08: 唱歌之聲。
0581c09: 噭。
0581c10: 吹噭子也。
0581c11: 伎。
0581c12: 藝也。
0581c13: 樂之聲。
0581c14: 但是總名色聲二境偏增故爾。
0581c15: 不得摴蒱。
0581c16: 謂四數。
0581c17: 圍。
0581c18: 堯君以教愚子。
0581c19: 波羅塞戲。
0581c20: 西國兵戲謂二人各布二十餘象或馬於局遠所
0581c21: 爭得要路以為勝。
0581c22: 彈。
0581c23: 以石為局玉等為面隆其四隅宮人士女多分為
0581c24: 之。
0582a01: 六。
0582a02: 即雙陸是。
0582a03: 拍毬。
0582a04: 謂此以毬或築或拍或或上或下而戲弄也。
0582a05: 擲石。
0582a06: 謂以大石或拖或擲而為戲弄俗謂之拖堵也。
0582a07: 投壺。
0582a08: 壺頸高一尺二寸腹脩五寸用籌十二隻象十二
0582a09: 月三步外投之名投壺。
0582a10: 牽道八道。
0582a11: 八劃為道以子等隨道而行故名牽道即八道
0582a12: 也。
0582a13: 行城。
0582a14: 以行城之法式即小兒之戲也。
0582a15: 爪鏡。
0582a16: 元用一鏡後以藥塗手爪作法鏡鏡中便見吉
0582a18: 蓍。
0582a19: 式之反。
0582a20: 草。
0582a21: 出自東南卑濕之地若於龜內生者其草有靈
0582a22: 此草生處上有浮雲。
0582a23: 楊枝。
0582a24: 五月五日午時至柳樹下仰觀有折者柳枝刻作
0582b01: 人形置於靜室祭之之有靈問之知人休咎也。
0582b02: 盂。
0582b03: 非僧用者謂器也盂者盤也以其器術聽人
0582b04: 言知吉凶事。
0582b05: 髑髏。
0582b06: 以此卜筮能知吉凶欲求財利便之令彼人心
0582b07: 動等。
0582b08: 而作卜筮。
0582b09: 於上四事不轉唯屬第五灼龜曰卜揲蓍曰筮揲
0582b10: 蓍草者卜法也及鏡卜筮此方有之楊柳等卜西
0582b11: 國有也。
0582b12: 不得作盜賊使命。
0582b13: 此有一十七件惡枝術凡俗外道惡人所作佛制
0582b14: 不作以闕二利。
0582b15: 一一不得作若故作者犯輕垢罪。
0582b16: 同事化生餘皆得罪。
0582b17: 若佛子護持禁戒。
0582b18: 心常護助執正住持禁制過失謹節防惡。
0582b19: 行住坐臥。
0582b20: 四威儀也。
0582b21: 日夜六時。
0582b22: 晝夜分各三時。
0582b23: 讀。
0582b24: 依本。
0582c01: 誦。
0582c02: 背本。
0582c03: 是戒。
0582c04: 指此菩薩戒也。
0582c05: 猶如金剛。
0582c06: 持心堅固不可壞故。
0582c07: 如帶持浮囊欲渡大海。
0582c08: 涅槃經廣。
0582c09: 如草繫比丘。
0582c10: 莊嚴論廣。
0582c11: 常生大乘善信。
0582c12: 信大乘教理行果故。
0582c13: 自知我是未成之佛。
0582c14: 由信大乘始是大性當必成佛。
0582c15: 諸佛是已巳成之佛。
0582c16: 已巳依教解理修行證大果故。
0582c17: 發菩提心。
0582c18: 既信已巳成當成自欲當成必須要發大菩提心。
0582c19: 念念不去心。
0582c20: 不退。
0582c21: 若起一念二乘外道心者。
0582c22: 小能障大邪能障正。
0582c23: 犯輕垢罪。
0582c24: 若佛子常應發一切願。
0583a01: 總佛子常應發願也從因至果眾行既廣其願
0583a02: 非一此總標也。
0583a03: 孝順父母。
0583a04: 一願。
0583a05: 師僧。
0583a06: 二願。
0583a07: 三寶。
0583a08: 三願孝順二字貫此。
0583a09: 願得好師同學。
0583a10: 四願。
0583a11: 善友知識。
0583a12: 五願願得好三字貫之。
0583a13: 常教我大乘經律。
0583a14: 六願於上加一願字。
0583a15: 十發趣。
0583a17: 十長養。
0583a18: 八願。
0583a19: 十金剛。
0583a20: 九願。
0583a21: 十地。
0583a22: 十願。
0583a23: 使我開解如法修行。
0583a24: 釋上四十心也。
0583b01: 堅持佛戒寧捨身命念念不去心。
0583b02: 一切佛子常應發是十種大願心心無退。
0583b03: 若一切菩薩不發是願者犯輕垢罪。
0583b04: 違制得罪。
0583b05: 若佛子發十大願已巳。
0583b06: 發前十戒願卑。
0583b07: 持佛禁戒。
0583b08: 持戒為因行發願為緣助行願相扶得佛果報。
0583b09: 作是願言。
0583b10: 標願言也下正發願辭也。
0583b11: 寧以此身投熾燃猛火大坑刀山終不毀犯三世諸
0583b12: 佛經律。
0583b13: 諸佛經律皆說斷婬作即毀經律不婬即不毀。
0583b14: 與一切女人作不淨行復作是願。
0583b15: 異前願外別復作願。
0583b16: 寧以熱鐵羅網千重周纏身終不以破戒之身受
0583b17: 於信心檀越一切衣服。
0583b18: 淨信施名衣故獲得皮膚清淨猶如金色今既破
0583b19: 戒不生上福不受信施故願云爾。
0583b20: 復作是願寧以此口吞熱丸及大流猛火經百千
0583b21: 劫終不以破戒之口食信心檀越百味飲食。
0583b22: 淨信施食獲得長壽辯才安樂妙色雄力勇健無
0583b23: 不具足施飲獲得永離一切煩惱渴愛無不具足
0583b24: 口離四失能生是福今既口犯四過願爾。
0583c01: 復作是願寧以此身臥大猛火羅網熱地上終不
0583c02: 以破戒之身受信心檀越百種床座。
0583c03: 淨信床敷臥具本祈超凡之勝位自犯身業三僭僣
0583c04: 不能生他勝福故願爾也。
0583c05: 復作是願寧以此身受三百矛經一劫二劫終不
0583c06: 以破戒之身受信心檀越百味醫藥。
0583c07: 施病醫藥當得無老病死圓滿甘露不死妙藥無
0583c08: 不具足今既身犯三過此福不生故願云爾。
0583c09: 復作是願寧以此身投熱鑊經百千劫終不以破
0583c10: 戒之身受信心檀越千種房舍屋宅園林田地。
0583c11: 由以舍宅房屋施故當得與諸眾生為舍為宅為
0583c12: 救為歸為州為趣無不具足園林田地施故獲得
0583c13: 靜慮解脫三摩地故今則身三不善如上勝福難
0583c14: 生故願云爾。
0583c15: 復作是願寧以鐵鎚打碎此身從頭至足令如微塵
0583c16: 終不以破戒之身受信心檀越恭敬禮拜。
0583c17: 折身伏意敬禮三尊能感正報無見頂相之福自
0583c18: 身三過俱行此福難生故願云爾。
0583c19: 復作是願寧以百千熱刀矛挑其兩目終不以破
0583c20: 戒之心視他好色。
0583c21: 由以種種妙好資具施故感得圓滿一切菩提分
0583c22: 法無不具足今此破戒視他施主所施塵色此福
0583c23: 不生故立願爾。
0583c24: 復作是願寧以百千錐劖耳根經一劫二劫
0584a01: 終不以破戒之心聽好音聲。
0584a02: 施種種音樂讚詠三寶妙好之聲獲得如來天耳
0584a04: 爾。
0584a05: 復作是願寧以百千刃刀割去其鼻終不以破戒之
0584a06: 心貪嗅諸香。
0584a07: 施塗香末香故當得淨戒多聞諸三摩地塗香聖
0584a08: 行故當得體香潔妙香聖行故今以自心破戒
0584a09: 聖行功德難生故立願爾。
0584a10: 復作是願寧以百千刃刀割斷其舌終不以破戒之
0584a11: 心食人百味淨食。
0584a12: 今但取五塵中舌所味異前第三佛言施上味
0584a13: 者當感得甘露上味大大夫相於一切味中常得
0584a14: 最上第一義味今者破戒上味之福不生故立願
0584a15: 爾。
0584a16: 復作是願寧以利斧斬碎其身終不以破戒之心貪
0584a17: 著好觸。
0584a18: 即五塵中觸境也上妙可意適悅稱心故名好觸
0584a19: 即衣服臥具飲食湯藥等物施此福生並如上說
0584a20: 今者破戒福利難生故立願爾。
0584a21: 復作是願願一切眾生悉得成佛。
0584a22: 第十三願普利無邊法界眾生總願成就無上菩
0584a23: 提。
0584a24: 而菩薩若不發是願者犯輕垢罪。
0584b01: 違制結罪一切菩薩總須發上十三願也。
0584b02: 若佛子常應二時。
0584b03: 春秋二時。
0584b04: 頭陀。
0584b05: 正云杜多此云除棄有十二種頭陀行一一皆十
0584b06: 種功德勝用如十二頭陀經說且常坐十種者一
0584b07: 不貪身樂二不貪睡眠樂三不貪臥具樂四無臥
0584b08: 時勝著席苦五不隨身欲六易得坐禪七易讀誦
0584b09: 經典八少睡眠蓋九身輕易起十求座臥具衣服
0584b10: 心薄。
0584b11: 冬夏坐禪。
0584b12: 極寒熱時不出又夏多蟲蟻恐傷物命。
0584b13: 結夏安居。
0584b14: 修道求聖結夏文廣。
0584b15: 常用楊枝。
0584b16: 亦名齒木此下列十八事。
0584b17: 澡豆。
0584b18: 能去垢淨口淨手。
0584b19: 三衣。
0584b20: 五條七條大衣福田之衣常須隨身。
0584b21: 瓶。
0584b22: 梵語君遲此云淨瓶盛水淨手。
0584b23: 。
0584b24: 具云多羅此云應量器。
0584c01: 坐具。
0584c02: 正敷坐兼禮佛。
0584c03: 鍚杖。
0584c04: 束心不亂止虎等難。
0584c05: 香爐。
0584c06: 用焚信香。
0584c07: 漉水囊。
0584c08: 即濾水羅恐食蟲故。
0584c09: 手巾。
0584c10: 拭手巾拭巾觸淨別也。
0584c11: 刀子。
0584c12: 刀長四寸割甲裁衣等用。
0584c13: 火鐆。
0584c14: 火鏡也以銅為之仰日得火焚香造食等。
0584c15: 鑷子。
0584c16: 拔刺除毛。
0584c17: 繩床。
0584c18: 隨處坐禪修觀止息。
0584c19: 經。
0584c20: 要察佛意攝心除亂。
0584c21: 律。
0584c22: 知持犯軌則理應有論詮慧學故。
0584c23: 佛像。
0584c24: 觀像擬知真佛。
0585a01: 菩薩像。
0585a02: 常觀先進為良友故此十八物並具頭陀進道之
0585a03: 緣須常隨身。
0585a04: 而菩薩行頭陀時。
0585a05: 牒前二時。
0585a06: 及遊方時。
0585a07: 遊禮學問之時。
0585a08: 行來。
0585a09: 必有行去。
0585a10: 百里千里。
0585a11: 舉此二數影顯餘遠近來去皆用是物。
0585a12: 此十八種物常隨其身。
0585a13: 此指遊方時也。
0585a14: 頭陀者。
0585a15: 此下定二時隨身也。
0585a16: 從正月十五日至三月十五日八月十五日至十月
0585a17: 五日是二時中此十八種物常隨其身。
0585a18: 然佛菩薩經律論更不定時常要隨身。
0585a19: 如鳥二翼。
0585a20: 喻時及物鳥無翼而不能高飛菩薩虧此莫可遊
0585a21: 行。
0585a22: 若布薩日。
0585a23: 如有諍比丘來佛令增減說戒若知十四日來
0585a24: 十三日前說若知十五日來十四說或不說或隨
0585b01: 何日諍滅即說。
0585b02: 新學菩薩半月半月布薩應誦諸佛法戒若誦戒時
0585b03: 於佛菩薩形像前一人布薩即一人誦若二人三人
0585b04: 乃至百千人亦一人誦誦者高坐聽者下坐各各披
0585b05: 九條七條五條袈裟。
0585b06: 梵語布薩此云淨住或唯言淨由懺悔己巳身器清
0585b07: 淨住或云長養長養淨心或云和合大眾和合同
0585b08: 佛事故若四人已巳上作白說戒若三人各各脩儀
0585b09: 更牙云二大德一心念今僧十五日說戒我某甲
0585b10: 清淨若二人相向彼此如上若一人心念口言今
0585b11: 僧十五日說戒我某甲清淨上各三說。
0585b12: 結夏安居一一如法。
0585b13: 結前安居文也。
0585b14: 若頭陀時。
0585b15: 菩薩修十二種頭陀行時。
0585b16: 莫入難處。
0585b17: 此總標難處。
0585b18: 若國難惡王土地高下草木深邃獅子虎狼水火風
0585b19: 難及以劫賊道路毒。
0585b20: 此別列八難也。
0585b21: 一切難處悉不得入。
0585b22: 結上八處。
0585b23: 若頭陀行道乃至夏坐安居是諸難處皆不得入。
0585b24: 遊方不入夏坐不入。
0585c01: 若故入者犯輕垢罪。
0585c02: 違制得罪。
0585c03: 若佛子應如法次第坐。
0585c04: 既稱佛子須知正法禮法次第應合如法此總標
0585c05: 次第也。
0585c06: 先受戒者在前坐後受戒者在後坐。
0585c07: 此正明次第也。
0585c08: 不問老少比丘比丘尼貴人國王王子乃至黃門奴
0585c09: 婢皆應先受戒者在前坐後受戒者次第而坐。
0585c10: 別示菩薩但依四眾軌儀各自次第不容雜亂坐
0585c11: 也。
0585c12: 莫如外道癡人若老若少無前無後坐無次第兵奴
0585c13: 之法。
0585c14: 外道愚戇實昧禮儀兵奴兇劣難辨尊卑故無次
0585c15: 第。
0585c16: 我佛法中先者先坐後者後坐。
0585c17: 佛法有規故依次第結自正也。
0585c18: 而菩薩不如法次第坐者犯輕垢罪。
0585c19: 違禁得罪。
0585c20: 若佛子常應教化。
0585c21: 自能進善損能化生是名菩薩。
0585c22: 一切眾生。
0585c23: 是所化也。
0585c24: 建立僧坊。
0586a01: 安僧之所。
0586a02: 山林園田立作佛塔。
0586a03: 行道之處。
0586a04: 冬夏安居坐禪處所。
0586a05: 深房靜室離喧雜所。
0586a06: 一切行道處皆應立之。
0586a07: 但是進修道行之處總應修崇令其清雅。
0586a08: 而菩薩應為一切眾生。
0586a09: 怨親無二。
0586a10: 講說大乘經律。
0586a11: 此明菩薩正所行事也菩薩大根故講說大乘也。
0586a12: 若疾病。
0586a13: 一切眾生有疾病時應為講經律救之。
0586a14: 國難賊難。
0586a15: 同上救之。
0586a16: 父母兄弟和尚阿闍梨亡滅之日及三七日乃至七
0586a17: 七日應讀誦講說大乘經律一切齋會求福。
0586a18: 初亡滅日或每歲亡日即忌辰日及字超初二七
0586a19: 日也乃至字超四五六三七日也問但為亡者
0586a20: 講經即得何須七日答中有身七日一度命終要
0586a21: 經福資疾受生故故云爾也。
0586a22: 行來治生。
0586a23: 即養活義以求利者多為養活命故。
0586a24: 大火所燒大水所漂黑風所吹船舫江河大海羅剎
0586b01: 之難。
0586b02: 五難生時。
0586b03: 亦讀誦講說此經律。
0586b04: 一一令讀誦講此戒經經即是律也。
0586b05: 乃至一切罪報。
0586b06: 總攝輕重總講此經。
0586b07: 三惡。
0586b08: 即是三塗。
0586b09: 七逆。
0586b10: 業障。
0586b11: 八難杻械枷繫縛其身。
0586b12: 並是報障。
0586b13: 多婬多瞋多愚癡。
0586b14: 是煩惱障。
0586b15: 多疾病。
0586b16: 報障。
0586b17: 皆應讀誦講說此經律。
0586b18: 如是三障亦講此經能滅除也。
0586b19: 而新學菩薩若不爾者犯輕垢罪。
0586b20: 違禁結罪。
0586b21: 如是九戒應當學敬心奉持梵壇品中當廣說。
0586b22: 結勸指廣。
0586b23: 佛言佛子與人受戒時。
0586b24: 指受戒機求受戒時。
0586c01: 不得揀擇。
0586c02: 佛誠能授慈心普濟。
0586c03: 一切。
0586c04: 此總標舉所揀。
0586c05: 國王王子大臣百官比丘比丘尼信男信女婬男婬
0586c06: 女十八梵天六欲天子無根二根黃門奴婢一切鬼
0586c07: 神盡得受戒。
0586c08: 此別示戒器有一十七類但要解語領納文旨方
0586c09: 堪受戒若不解語非戒器也。
0586c10: 應教身所著袈裟。
0586c11: 此不正色出家人受戒也。
0586c12: 皆使壞色。
0586c13: 壞本白色違愛心故。
0586c14: 與道相應。
0586c15: 與所修道行相稱須衣色儋捨於情愛。
0586c16: 皆染使青黃赤黑紫色一切染衣乃至臥具盡以壞
0586c17: 色。
0586c18: 正明壞色衣也。
0586c19: 身所著衣一切染色。
0586c20: 除袈裟外餘一切衣亦壞本白色白色外餘色皆
0586c21: 名壞色壞本白色。
0586c22: 若一切國土中人所著衣服比丘皆應與其俗服有異。
0586c23: 不論何方國土但色異俗服便得。
0586c24: 若欲受戒時。
0587a01: 標告戒師有求戒人欲於師所求受戒時。
0587a02: 師應問言。
0587a03: 戒師問彼。
0587a04: 汝現身不作七逆罪耶。
0587a05: 以過去久遠不知故只問現有七逆重障故非戒
0587a06: 器將欲受戒先問其罪。
0587a07: 菩薩法師不得與七逆人現身受戒。
0587a08: 誡能授戒師也。
0587a09: 七逆者出佛身血殺父殺母殺阿闍梨破羯磨轉法
0587a10: 輪僧殺聖人。
0587a11: 此列七逆罪也。
0587a12: 若具七遮即現身不得戒。
0587a13: 結不應受之所以也。
0587a14: 餘一切人盡得受戒。
0587a15: 除七逆外餘解師語可得受戒。
0587a16: 出家人法。
0587a17: 儀軌法則。
0587a18: 不向國王禮拜不向父母禮拜。
0587a19: 出家法則。
0587a20: 六親不敬。
0587a21: 亦是不禮拜義。
0587a22: 鬼神不禮但解法師語有百里千里來求法者。
0587a23: 但字下結成須得與受戒而無擇也。
0587a24: 而菩薩法師以惡心瞋心而不即與授一切眾生戒
0587b01: 者犯輕垢罪。
0587b02: 若佛子教化人起信心時。
0587b03: 利人之初信心為本信為入法之初基超聖道之
0587b04: 元首故。
0587b05: 菩薩與他人作教誡法師者。
0587b06: 此牒定能教之人也。
0587b07: 見欲受戒人。
0587b08: 見有來求受戒之人。
0587b09: 應教請二師。
0587b10: 教求受戒人請。
0587b11: 和尚。
0587b12: 即釋迦如來不可見師。
0587b13: 阿闍梨。
0587b14: 即我身是可見師也。
0587b15: 二師應問言。
0587b16: 即前和尚阿闍梨第二師問也若佛在世即佛菩
0587b17: 薩為六師今佛滅後可應問言傳戒師為和尚羯
0587b18: 磨師為阿闍梨擬其經中通六師也。
0587b19: 汝有七遮罪不若現身有七遮師不應與受戒無七
0587b20: 遮者得與受戒。
0587b21: 此問遮罪法也。
0587b22: 若有犯十重者。
0587b23: 十波羅夷罪也。
0587b24: 應教懺悔。
0587c01: 重罪在身必障聖道使令懺悔。
0587c02: 在佛菩薩形像前。
0587c03: 此教授師教知軌儀對聖像前至誠懇惻悔過自
0587c04: 責。
0587c05: 日夜六時誦十重四十八輕戒。
0587c06: 懺悔行相也由誦戒故憶知罪相也。
0587c07: 苦到。
0587c08: 苦切至到。
0587c09: 禮三世千佛。
0587c10: 恭敬心禮拜三劫三千佛也。
0587c11: 得見好相。
0587c12: 此總言也即吉祥善相。
0587c13: 若一七日二三七日乃至一年。
0587c14: 此是懺悔時限也各自障有厚薄遠近不等。
0587c15: 要見好相。
0587c16: 但要見相為限。
0587c17: 好相者佛來摩頂見光見華種種異相。
0587c18: 明所見相相有多般如餘經辯。
0587c19: 便得滅罪。
0587c20: 以障盡故相現得滅罪也。
0587c21: 若無好相。
0587c22: 戒無形狀無相不知故此云爾。
0587c23: 雖懺無益。
0587c24: 戒由相表無相不能表戒圓故。
0588a01: 是人現身亦不得戒。
0588a02: 不得舊戒圓也。
0588a03: 而得增受戒。
0588a04: 但令戒加增益資長未得圓滿無相表戒重受方
0588a05: 圓。
0588a06: 若犯四十八輕戒者對首懺罪滅。
0588a07: 但對一人於佛像前當面陳白比丘某甲我犯某
0588a08: 罪今向大德懺悔惟願哀憫憶我我清淨故滅三
0588a09: 說前僧告云汝自深悔後莫重犯答云何可爾。
0588a10: 不同七遮。
0588a11: 反釋前七遮罪相表亦滅故言不同應更云亦不
0588a12: 同十重。
0588a13: 而教誡師。
0588a14: 佛告命能教之師也。
0588a15: 於是法中。
0588a16: 於前三類輕重罪相法中。
0588a17: 一一好解。
0588a18: 了知重輕知輕有相無相罪滅不滅稱法所詮如
0588a19: 法實了故名好解也。
0588a20: 若不解大乘經律。
0588a21: 此牒迷教。
0588a22: 若輕若重是非之相。
0588a23: 於前七遮十重四十八輕不了知故。
0588a24: 不解第一義諦。
0588b01: 不知所詮真勝諦理。
0588b02: 習種性。
0588b03: 十信。
0588b04: 長養性。
0588b05: 攝十住十行也。
0588b06: 性種性不可壞性。
0588b07: 十迴向位。
0588b08: 道種性。
0588b09: 十地。
0588b10: 正法性。
0588b11: 佛位不解五位伏斷行相。
0588b12: 其中多少觀行。
0588b13: 於五位中明行多少。
0588b14: 出入十禪支。
0588b15: 四禪十八支不雜但十支尋伺喜樂定內淨捨念
0588b16: 慧中受不了出定入定四禪各具支多少。
0588b17: 一切行法。
0588b18: 不知一切觀行進趣法則。
0588b19: 一一不得此法中意。
0588b20: 總結五位十支法中不解得故。
0588b21: 而菩薩為利養故。
0588b22: 貪利。
0588b23: 為名聞故。
0588b24: 詐言能解。
0588c01: 惡求。
0588c02: 非理強求。
0588c03: 多求。
0588c04: 求之無厭。
0588c05: 貪利弟子。
0588c06: 貪著有名利者弟子。
0588c07: 而詐現解一切經律。
0588c08: 內實無知外現解相。
0588c09: 是自欺詐。
0588c10: 自隱覆心知自不解。
0588c11: 亦欺詐他人。
0588c12: 無解誑他是欺他人。
0588c13: 故與人授戒者犯輕垢罪。
0588c14: 若佛子不得為利養故於未受菩薩戒者前。
0588c15: 雖有大姓以未發大心亦未信大戒。
0588c16: 外道惡人前。
0588c17: 毀謗大乘。
0588c18: 說此千佛大戒。
0588c19: 千華上佛或三世三千佛皆說此戒。
0588c20: 邪見人前亦不得說。
0588c21: 亦謗。
0588c22: 除國王。
0588c23: 以王有損益佛法之力要說須說。
0588c24: 餘一切不得說。
0589a01: 凡常之人者不為說大臣要說亦可為說有力諫
0589a02: 王損益佛法。
0589a03: 是惡人輩不受佛戒。
0589a04: 此句貫下。
0589a05: 名為畜生。
0589a06: 愚甚如畜。
0589a07: 生生不見三寶。
0589a08: 當必墮落不見又不奉見如不見故。
0589a09: 如木石無心。
0589a10: 不知業果責如彼也。
0589a11: 名為外道邪見人輩木頭無異。
0589a12: 釋成不說有八所以即八句經也。
0589a13: 而菩薩於是惡人前說七佛教戒者。
0589a14: 理實此戒十方三世塵沙諸佛已巳說當說今說就
0589a15: 近且言七也。
0589a16: 犯輕垢罪。
0589a17: 若佛子信心出家受佛正戒故起心毀犯聖戒者。
0589a18: 明毀戒者人也。
0589a19: 不得受一切檀越供養。
0589a20: 如分一毛為百千分處即損施主一分福喻鹹鹵
0589a21: 地雖下種子不生苗實。
0589a22: 亦不得國王地上行不得飲國王水。
0589a23: 持戒之福七分之中王得二分今既破戒無福稅
0589a24: 王地行飲水以輸王稅。
0589b01: 五千大鬼常遮其前鬼言大賊。
0589b02: 無戒受施無福與他如盜他物。
0589b03: 若入房舍城邑宅中鬼復常掃其跡。
0589b04: 戒圓神護破戒神怒。
0589b05: 一切世人皆罵言佛法中賊。
0589b06: 一切諸天龍神有天眼者見犯戒比丘來時云賊
0589b07: 來去時云賊去至。
0589b08: 一切眾生眼不欲見。
0589b09: 通人天等皆不欲見。
0589b10: 犯戒之人畜生無異。
0589b11: 呵同畜生但念所食癡無識覺。
0589b12: 木頭無異。
0589b13: 復似木石頑礙無知。
0589b14: 若故毀正戒者。
0589b15: 隨犯於一輕重正戒。
0589b16: 犯輕垢罪。
0589b17: 故毀招罪摧身。
0589b18: 若佛子常應一心。
0589b19: 佛子修善不容怠慢進善無雜修心無間。
0589b20: 受持。
0589b21: 受領其文攝持不忘。
0589b22: 讀誦。
0589b23: 依本曰讀背本曰誦。
0589b24: 大乘經律。
0589c01: 二利大行。
0589c02: 剝皮為紙血為墨以髓為水折骨為筆書寫佛戒。
0589c03: 但表至重不一身命護持佛戒未必用被堪書佛
0589c04: 戒。
0589c05: 木皮。
0589c06: 桑皮等紙。
0589c07: 穀紙。
0589c08: 即楮構也。
0589c09: 絹素竹帛。
0589c10: 烝竹拍破舒展如紙。
0589c11: 亦應悉書持。
0589c12: 此正可用書之。
0589c13: 常以七寶無價香花一切雜寶為箱囊盛經律卷。
0589c14: 嚴持佛戒。
0589c15: 若不如法供養者。
0589c16: 依上說故名如法今不如法故當其罪。
0589c17: 犯輕垢罪。
0589c18: 違制之罪。
0589c19: 若佛子常起大悲心。
0589c20: 悲若不生無以化物。
0589c21: 若入一切城邑舍宅。
0589c22: 行化之處。
0589c23: 見一切眾生。
0589c24: 自修大行所化之生通五乘也。
0590a01: 應當唱言汝等眾生盡應受。
0590a02: 正勸令受雖非皆受願心普化令受又令知戒堪
0590a03: 可受故。
0590a04: 三歸十戒。
0590a05: 固此漸化令受餘戒是大乘戒之因。
0590a06: 若見牛馬羊一切畜生。
0590a07: 不解人語不能發心但約菩薩悲心平等故作是
0590a08: 說或有一類龍等或依劫初近從人天中來皆作
0590a09: 人言。
0590a10: 應心念口言。
0590a11: 心發悲念如念啟言意在警覺作遠因緣。
0590a12: 汝是畜生發菩提心。
0590a13: 法句經說有五百獼猴效羅漢立塔旦夕禮拜時
0590a14: 遇山水一時漂沒即生忉利天上等五百白兔亦
0590a15: 爾皆是畜生發菩提心也。
0590a16: 而菩薩入一切處山川林野皆使一切眾生發菩提
0590a17: 心。
0590a18: 此明所化處也。
0590a19: 是菩薩若不發教化眾生心者。
0590a20: 不化發心利他行闕。
0590a21: 犯輕垢罪。
0590a22: 若佛子常行教化。
0590a23: 依教行化令生進達修斷理趣。
0590a24: 起大悲心。
0590b01: 悲心不起化行難生化行因也。
0590b02: 入檀越。
0590b03: 修施度家。
0590b04: 貴人家。
0590b05: 公卿高貴之家。
0590b06: 一切眾中。
0590b07: 二眾四眾八部之眾是說法處。
0590b08: 不得立為白衣說法應白衣眾前高座上坐法師比
0590b09: 丘不得地立為四眾說法。
0590b10: 此示說法之儀。
0590b11: 若說法時法師高座香華供養四眾聽者下坐如孝
0590b12: 順父母敬順師教。
0590b13: 說聽恭謹之事也。
0590b14: 如事火婆羅門。
0590b15: 如三迦葉日日三時禮事火神。
0590b16: 其說法者若不如法說。
0590b17: 唯明口業亦兼身意。
0590b18: 犯輕垢罪。
0590b19: 若佛子皆以信心受佛戒者。
0590b20: 信心是受戒之因若無信心必不肯受。
0590b21: 國王太子百官四部弟子。
0590b22: 此之七類並是信心受佛戒人。
0590b23: 自恃高貴破滅佛法戒律明作制法制我四部弟子
0590b24: 不聽出家行道亦復不聽造立形像佛塔經律。
0590c01: 即恃貴破法也若四部眾自雖無力制法憑託前
0590c02: 三亦自破法前三唯能制後四通能所制所制事
0590c03: 如經。
0590c04: 是破三寶之罪而菩薩故作破法者犯輕垢罪。
0590c05: 除制惡人出家造像賣等餘結破三寶罪也。
0590c06: 若佛子不以好心出家。
0590c07: 好者善也不善即三毒也三中貪增也。
0590c08: 而為名聞利養。
0590c09: 正是惡心所為也要自身招高上之名得利養故。
0590c10: 於國王百官前說七佛法戒。
0590c11: 來名比丘向於王臣說於輕重戒條今彼王臣知
0590c12: 解言彼比丘所犯而治罰之。
0590c13: 橫與。
0590c14: 佛教比丘犯戒只令懺悔令依王法條治故云橫
0590c15: 與。
0590c16: 比丘比丘尼菩薩弟子。
0590c17: 此兼在家。
0590c18: 作繫縛事。
0590c19: 因令報持箠縛或因退道。
0590c20: 如獅子身中蟲自食獅子肉。
0590c21: 七夢經說獅子死經多日眾獸猶生怖畏等不敢
0590c22: 近多日之後身中自生其蟲食盡獅子肉也。
0590c23: 非外道天魔能破壞。
0590c24: 以合歸元本破法戒之人所得罪故以佛出世外
0591a01: 道歸伏猶如獅子遊行無畏眾獸潛伏如來滅後
0591a02: 所遺教法如獅子死後之身多日眾獸怖畏不敢
0591a03: 近喻佛正法一千七百年內外道天魔無能毀壞
0591a04: 多日後獅子身中生蟲自食獅子肉盡者喻一千
0591a05: 七百年後佛弟子破戒惡行自破佛教也非魔道
0591a06: 能破故。
0591a07: 若受佛戒者。
0591a08: 此牒定受戒人。
0591a09: 應護佛戒。
0591a10: 受佛戒稱佛子依教奉行須護佛戒。
0591a11: 如念一子。
0591a12: 如慈父母思念一子念念常憶。
0591a13: 如事父母。
0591a14: 如孝順之子事養父母心心不離。
0591a15: 而聞外道惡人以惡言謗佛戒時如三百矛心千
0591a16: 刀萬杖打拍其身等無有異寧自入地獄百劫而不
0591a17: 用聞一惡言破佛戒之聲。
0591a18: 此喻成護戒之心也。
0591a19: 而況自破佛戒。
0591a20: 但聞破戒之聲尚痛不可豈況自破寧不心切。
0591a21: 教人破法因緣。
0591a22: 二利不行已巳是其過今行二破故當重罪也。
0591a23: 亦無孝順之心。
0591a24: 由破法故因壞三寶壞三寶故殃累父母。
0591b01: 若故作者犯輕垢罪。
0591b02: 結歸破法之罪。
0591b03: 如是九戒應當學敬心奉持。
0591b04: 結數勸持。
0591b05: 諸佛子是四十八輕戒汝等受持過去諸菩薩已巳學
0591b06: 未來諸菩薩當學現在諸菩薩今學。
0591b07: 此結勸修學也。
0591b08: 諸佛子諦聽。
0591b09: 此下結勸流通也佛說如是十重四十八輕戒訖
0591b10: 佛告當機三賢之眾專心奉行故令諦聽。
0591b11: 此十重四十八輕戒。
0591b12: 牒前所說戒條之數。
0591b13: 三世諸佛。
0591b14: 非指三劫名為三世也過去無邊未來無盡及現
0591b15: 在世皆同誦也故下云。
0591b16: 已巳誦當誦今誦我今亦如是誦。
0591b17: 我今釋迦佛與諸佛誦同。
0591b18: 汝等一切大眾。
0591b19: 總標指告現前眾等。
0591b20: 若國王王子百官比丘比丘尼信男信女。
0591b21: 此別列七類也。
0591b22: 受持菩薩戒者。
0591b23: 於七類中有不曾受不在流通此戒之數。
0591b24: 應受持讀誦解說書寫。
0591c01: 護持最勝此十法行中五行也。
0591c02: 佛性常住戒卷。
0591c03: 由受持讀誦戒卷方能證得佛性常住真理又以
0591c04: 戒卷能詮顯佛性常住真理佛性即常住佛性常
0591c05: 住之戒卷。
0591c06: 流通三世一切眾生。
0591c07: 由前受持展轉傳受故通三世。
0591c08: 化化不絕。
0591c09: 燈燈不盡。
0591c10: 得見千佛。
0591c11: 由受持戒得入二地得見千華臺上盧舍那佛千
0591c12: 華臺上一千大化身佛又因持戒得見三劫三
0591c13: 千佛經總言故。
0591c14: 佛佛授手。
0591c15: 佛以慈悲垂於教手眾生發心以信為手二手相
0591c16: 契引出眾生眾生成佛復化眾生眾生又成又化
0591c17: 生故故云佛佛授手也。
0591c18: 世世不墮惡道八難。
0591c19: 持戒心善。
0591c20: 常生人道天中。
0591c21: 由持戒力近生人天三賢十地究竟成佛。
0591c22: 我今在此樹下。
0591c23: 小化身釋迦佛在此菩提樹下坐宣說此戒。
0591c24: 略開。
0592a01: 此心地法門一品經又如不可說法門中一毛頭
0592a02: 許。
0592a03: 七佛法戒。
0592a04: 據近且言。
0592a05: 汝等當一心學波羅提木叉歡喜奉行。
0592a06: 此明大眾信受奉行。
0592a07: 如無相天王品勸學中一一廣明。
0592a08: 此明懸指廣文也此經序云此經本有一百一十
0592a09: 二卷六十一品今指在彼中天王品說也。
0592a10: 三千學士時坐聽者。
0592a11: 疏指三千登地聽者地前又三千已巳學現學聽者
0592a12: 未學今什誦戒有三千學士隨誦便云三千學士
0592a13: 此下譯主助勸結歡流通分二初長行後偈頌此
0592a14: 初譯主敘自學徒喜躍受持也羅什和尚誦此心
0592a15: 地法門品時於草堂中有三千學士於法師處受
0592a16: 學所譯經律論故今聞法師誦此心地戒品從來
0592a17: 未聞聞深奇故皆生喜。
0592a18: 聞佛自誦。
0592a19: 即三千學士親聞法師口自誦出佛性戒經略文
0592a20: 也。
0592a21: 心心頂戴喜躍受持。
0592a22: 三千人各各頂受頂禮戴仰情歡足躍領納文旨
0592a23: 不遺不忘念念相續表其殷極。
0592a24: 爾時釋迦牟尼佛說上蓮華臺藏世界盧舍那佛心
0592b01: 地法門品中十無盡戒法品竟。
0592b02: 此是羅什誦出此經時依彼廣部略敘綱要別誦
0592b04: 重結前云爾時釋迦牟尼佛從蓮華臺藏世界而
0592b05: 沒還本源世界閻浮提樹下說本源蓮華藏世界
0592b06: 盧舍那佛所說心地法門品。
0592b07: 千百億釋迦亦如是說。
0592b08: 結釋前文其餘千百億釋迦亦復如是無二無別
0592b09: 也。
0592b10: 從摩醯首羅天王宮。
0592b11: 結前文云從體性空華光三昧出出已巳方坐金
0592b12: 剛千光王座及妙光堂說十世界海乃至第十摩
0592b13: 醯首羅天王宮說我本源蓮華臺藏世界盧舍那
0592b14: 佛所說心地法門品。
0592b15: 至此道樹下。
0592b16: 結前文云復從天王宮下至閻浮提等。
0592b17: 十住處說法品。
0592b18: 結前文云坐金剛千光王座說十世界海乃至摩
0592b19: 醯首羅宮說心地法門品。
0592b20: 為一切菩薩不可說大眾受持讀誦解說其義亦如
0592b21: 是。
0592b22: 結指前文為此地上一切眾生凡夫癡暗之人說
0592b23: 此心地法門等結文雖少結前大綱總結盡也。
0592b24: 千百億世界。
0592c01: 指前大小化身說法化生處也。
0592c02: 蓮華藏世界。
0592c03: 指前舍那說法處也。
0592c04: 微塵世界。
0592c05: 前二類世界數者微塵數。
0592c06: 一切佛心藏。
0592c07: 指前五十四心能攝佛德。
0592c08: 地藏。
0592c09: 指前十地出生佛位功德萬善。
0592c10: 戒藏。
0592c11: 即前十重戒四十八輕戒包納賢聖位無漏功德
0592c12: 也。
0592c13: 無量行願藏。
0592c14: 指前十長養等六度萬行四弘誓願。
0592c15: 因果佛性常住藏。
0592c16: 因即六度果即三身行佛性相續不斷也理佛性
0592c17: 凝然常住皆通因果皆有含藏出生義。
0592c18: 如如一切佛說無量一切法藏竟。
0592c19: 以三世佛所說皆同故云如如竟者畢義千百億
0592c20: 佛各為本界眾生說是心地法門品皆已巳了也。
0592c21: 千百億世界中一切眾生受持歡喜奉行。
0592c22: 總指彼界所化眾生各各聞上心地法門已巳總皆
0592c23: 受持修學一切歡喜奉行前文但是正聞十重四
0592c24: 十八輕戒所以歡喜今此感荷聞一品經總徹所
0593a01: 以歡喜非重沓也。
0593a02: 若廣開心。
0593a03: 五十四心。
0593a04: 地。
0593a05: 十地。
0593a06: 相相如佛華光王七行品中說。
0593a07: 相謂體相行相狀相從初發心資加行等五位
0593a08: 次第各有體行狀相不同上說未盡故指彼說。
0593a09: 明人忍慧強
0593a10: 即明慧之人即境決定識別是非揀擇勝劣有大
0593a11: 功力。
0593a12: 能持如是法
0593a13: 由前忍慧強方能奉持如是十重戒法四十八輕
0593a14: 戒法。
0593a15: 未成佛道間安獲五種利
0593a16: 由前明人從初受持如是戒法乃至十地已巳來雖
0593a17: 未成佛道安徐獲得五種功德勝利。
0593a18: 一者十方佛愍念常守護
0593a19: 由持戒淨順稱佛心常垂護念魔不得便感諸佛
0593a20: 護念利也。
0593a21: 二者命終時正見心歡喜
0593a22: 自知戒圓必生善道得見諸佛故命終時具戒心
0593a23: 喜利也。
0593a24: 三者生生處為淨菩薩友
0593b01: 善友同生利也。
0593b02: 四者功德聚戒度悉成就
0593b03: 由持戒故眾善皆生功德圓滿能到彼岸故云戒
0593b04: 度度者越也戒德成就利也。
0593b05: 五者今後世性戒福慧滿
0593b06: 由今現在世持戒故後世持戒世世生生性戒成
0593b07: 就彼後生中設不遇善友亦有自然性戒能離諸
0593b08: 惡戒生福慧利也。
0593b09: 此是佛行處
0593b10: 依於此戒得成為佛故此戒品是佛行處。
0593b11: 智者善思量
0593b12: 勸有智者思因此戒得佛。
0593b13: 計我
0593b14: 諸外道類。
0593b15: 著相者
0593b16: 凡夫。
0593b17: 不能信是法
0593b18: 此等不信十重四十八輕戒法。
0593b19: 滅盡取證者
0593b20: 定性二乘樂入無餘取諸寂滅。
0593b21: 亦非下種處
0593b22: 此等無性不堪聞是戒法故非下種也種性雖非
0593b23: 新生然因此戒增長。
0593b24: 欲長菩提苗
0593c01: 四智種子至加行位將生無漏名菩提芽入見道
0593c02: 已巳初無漏生名菩提苗至解脫道名菩提果今此
0593c03: 取苗。
0593c04: 光明照世間
0593c05: 即菩提果成自受用身光智光內外俱照。
0593c06: 應當靜觀察諸法真實相
0593c07: 以此二句成上四句之文也若人欲成佛果要觀
0593c08: 諸法實相實相即真性也。
0593c09: 不生亦不滅
0593c10: 讚法身離四相。
0593c11: 不常復不斷
0593c12: 表法身離斷常二執。
0593c13: 不一亦不異
0593c14: 法性平等物物皆遍故云不一凝湛真常體性無
0593c15: 差故亦不異。
0593c16: 不來亦不去
0593c17: 既本無來何時有去。
0593c18: 如是一心中
0593c19: 指前能觀心於所觀真實相專一不散故。
0593c20: 方便勤莊嚴
0593c21: 更須廣修六度萬行方能圓證。
0593c22: 菩薩所應作
0593c23: 二利行也。
0593c24: 應當次第學
0594a01: 此遮頓成佛故於五位中次第修學也。
0594a02: 於學於無學
0594a03: 於曾學戒定慧者於未曾學戒定慧者今雖未學
0594a05: 勿生分別想
0594a06: 勿謂未學而生慢想。
0594a07: 是名第一道
0594a08: 心無分別住正等觀。
0594a09: 亦名摩訶衍
0594a10: 此云大乘菩薩行者無分別心離怨親想也。
0594a11: 一切戲論處
0594a12: 佛性論云戲論有三種一貪愛二我慢三諸見如
0594a13: 來滅之已巳盡故三為根本。
0594a14: 悉由是處滅
0594a15: 三種戲論因由持戒觀證真理皆總滅盡。
0594a16: 諸佛薩婆若
0594a17: 此云正智即般若異名也。
0594a18: 悉由是處出
0594a19: 諸佛智慧皆從真淨法界流出。
0594a20: 是故諸佛子
0594a21: 是故二字因前文起因前持戒觀真得智成佛故
0594a22: 勸佛子。
0594a23: 宜發大勇猛
0594a24: 觀前證果非從懈怠生故。
0594b01: 於諸佛淨戒護持如明珠
0594b02: 知前佛果因持戒得故勸精進護戒如明珠即如
0594b03: 意珠也。
0594b04: 過去諸菩薩已巳於是中學未來者當學
0594b05: 現在者今學
0594b06: 此三世同學也。
0594b07: 此是佛行處
0594b08: 顯無有不持此戒得成佛者也。
0594b09: 聖主所稱歎
0594b10: 聖謂大聖三界獨尊故稱為主今此聖主常讚是
0594b11: 戒。
0594b12: 我已巳隨順說
0594b13: 即是羅什順世稱我隨順佛意讚說宣行。
0594b14: 福德無量聚
0594b15: 誦說流傳化多從善故生福聚亦乃無量。
0594b16: 迴以施眾生共向一切智
0594b17: 將此傳誦所集福德迴施眾生共成佛道。
0594b18: 願聞是法者疾得成佛道
0594b19: 
0594b21: 
0594b22: 
0594b23: 
0594b24: 
0594c01: 
0594c02: 
0594c03: 
0594c04: 上以延弘　國祚下以普濟含靈。
0594c05: 皇明隆慶大歲庚午之夏有一道人慧澄印珠等者
0594c06: 欲廣梵網之傳以惠後學募緣鋟梓流布有世烏
0594c07: 非深有慕於佛祖之風者其能若是乎後之有志
0594c08: 學者覽斯戒經而頓發心華則其教之功德何可
0594c09: 勝數哉。
