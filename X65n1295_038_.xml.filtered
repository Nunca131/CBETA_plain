0712c12: 
0712c13: 
0712c14: 禪宗頌古聯珠通集卷第三十八
0712c15: 
0712c16: 宋池州報恩光孝禪寺沙門法應　集
0712c17: 元紹興天衣萬壽禪寺沙門普會續集
0712c18: 祖師機緣
0712c19: 六祖下第十一世之一南嶽下第十世
0712c20: 臨濟　潭州石霜楚圓慈明禪師嗣汾陽僧問。如何是
0712c21: 佛。師曰。水出高原。師自頌曰。
0712c22: 水出高原也大奇。禪人不會眼麻彌。若也未明泥水
0712c23: 句。燈籠露柱笑嘻嘻。
0712c24: 慈明為水出高原。天下禪僧走似。只聽清聲來耳
0713a01: 畔。不知流落那前。正覺逸。
0713a02: 水出高原上。風翻浪似銀。摛毫聊一頌。夢裏說書紳。
0713a03: 翠巖真。
0713a04: 衝斷雲根迸石來。泠冷千古下崔嵬。未明的的朝宗
0713a05: 意。聽取春深動地雷。溈山秀。
0713a06: 高原水出曉晴天。對答臨機豈偶然。衲子不知流落
0713a07: 處。一尋寒木破溪。地藏恩。
0713a08: 【續收】穿雲迸石不辭勞。大抵還他出處高。溪豈能留
0713a09: 得住。終歸大海作波濤。雪巖欽。
0713a10: 水出高原浪拍天。四維上下絕塵。分明好箇真消
0713a11: 息。未必時人到那邊。高妙。
0713a12: 【增收】慈明室中。插一口。以草鞋一緉水一盆置
0713a13: 邊。每見入室即曰。看看。有至邊擬議者。師曰
0713a14: 嶮。喪身失命了也。便喝出。　頌曰。
0713a15: 暑往寒來春復秋。夕陽西去水東流。將軍戰馬今何
0713a16: 在。野草閑花滿地愁。瞎堂遠。
0713a17: 四五百條花柳巷。二三千處管絃樓。縱然有搭閑田
0713a18: 地。不是栽花蹴氣毬。堂仁。
0713a19: 家山指出路非遙。萬仞嵯峨插碧霄。一片白雲橫谷
0713a20: 口。幾多歸鳥盡迷巢。水庵一。
0713a21: 單鎗疋馬出汾陽。端的還他主將強。盆水草鞋橫室
0713a22: 內。殺人更不犯鋒鋩。無際派。
0713a23: 百花藂裏鞭過。俊逸風流有許多。未第儒生偷眼
0713a24: 。滿懷無奈舊愁何。斷橋倫。
0713b01: 【增收】慈明在眾中時。到芝和尚寮中。芝坐間開合子
0713b02: 取香在手中欲燒次。師問曰。作麼生燒。芝便放
0713b03: 爐中燒。師曰。齖郎當漢。又恁麼去也。　頌曰。
0713b04: 千人萬人行一路。幾箇移身不移步。對面拈香爐上
0713b05: 燒。齖郎當漢又恁去。白雲端。
0713b06: 【增收】慈明因僧問。如何是古佛家風。師曰。銀蟾初出
0713b07: 海。何處不分明。　頌曰。
0713b08: 銀蟾出海照無私。處處分明是阿誰。見面不須重問
0713b09: 訊。從教日炙與風吹。高妙。
0713b10: 【增收】慈明冬日。牓僧堂作此字二二三几。其
0713b11: 下注曰。若人識得不離四威儀中　首座見曰。
0713b12: 和尚今日放參。師聞而笑。　頌曰。
0713b13: 選佛堂前光燄燄。分明一柄道士劍。果然堂頭放晚
0713b14: 參。首座之言有神見。野雲南。
0713b15: 畫下畫上畫短畫長。明明揭示浩浩商量。何似京師
0713b16: 出大黃。月庭忠。
0713b17: 【增收】慈明因僧問。中取靜時如何。師曰。頭枕布袋。
0713b18: 　頌曰。
0713b19: 杭袋安眠得自由。任他人物啾啾。麤衣糲食尤無
0713b20: 念。誰管扶桑日出頭。海印信。
0713b21: 【增收】慈明因僧問。如何是不動尊。師曰。提不起。　頌
0713b22: 曰。
0713b23: 不動尊提不起。茫茫宇宙誰能委。秋江清夜月澄鮮
0713b24: 鷺鷥飛入蘆花裏。高妙。
0713c01: 【增收】慈明因僧問。行不逢人時如何。師曰。釣絲紋
0713c02: 水。　頌曰。
0713c03: 老倒慈明為指迷。釣絲紋水出機。時人貪看蘆花
0713c04: 白。不見沙鷗隔岸飛。石田薰。
0713c05: 【增收】慈明問楊岐。馬祖見讓師便悟去。且道迷在
0713c06: 甚麼處。歧云。要悟即易。要迷即難。　頌曰。
0713c07: 要悟即易要迷即難。絲毫透不盡。咫尺隔千山。說食
0713c08: 終不飽。著衣方免寒。憶昔五臺曾有語。前三三與後
0713c09: 三三。圓悟勤。
0713c10: 衲僧悟易要迷難。無限漁翁失釣竿。點銕成金猶自
0713c11: 可。點金成銕太無端。別印。
0713c12: 【增收】慈明因李駙馬問。我聞西河有金毛師子是不。
0713c13: 師曰。駙馬甚處得這消息來。李喝一喝。師曰。野
0713c14: 干鳴。李又喝。師曰。師子吼。　頌曰。
0713c15: 逆風吹又順風吹。鐵眼銅睛孰敢窺。萬古碧潭空界
0713c16: 月。再三撈摝始應知。高妙。
0713c17: 【增收】慈明問顯英上座。近離甚處。曰金鑾。師曰。夏在
0713c18: 甚處。曰金鑾。師曰。去夏在甚處。曰金鑾。師曰。前
0713c19: 夏在甚處。曰金鑾。師曰。先前夏在甚處。曰何不
0713c20: 領話。師曰。我也不能勘得你。教庫下奴子勘你
0713c21: 且點一盞茶。與你濕觜。　頌曰。
0713c22: 焦磚打著連底凍赤眼撞著火柴頭。將軍但有嘉聲
0713c23: 在。何必榮封萬戶侯。石田薰。
0713c24: 【增收】慈明頌。黑黑黑。道道道。明明明。得得得得。　頌
0714a01: 曰。
0714a02: 八十翁翁著繡靴。踏開幽洞呵呵。傍人指點忘歸
0714a03: 路。不覺腰間爛斧柯。無菴全。
0714a04: 【增收】慈明因僧問。如何是佛法大意。師曰。一之地
0714a05: 三蛇九鼠。　頌曰。
0714a06: 一之地。三蛇九鼠。物是定價。錢是足數。印空叟。
0714a07: 【增收】滁州瑯琊山慧覺禪師嗣汾陽上堂。汝等諸人
0714a08: 在我這裏過夏。與你點出五般病。一不得向萬
0714a09: 里無寸草處去。二不得孤獨。宿三不得張弓
0714a10: 架箭。四不得物外安身。五不得滯於生殺。何故
0714a11: 一處有滯。自救難為。五處若通方名導師。汝等
0714a12: 諸人。若到諸方。遇明眼作者。與我通箇消息。貴
0714a13: 得祖風不墜。若是常徒。即便寢息。何故形國
0714a14: 裏諸服飾。想君太煞不知時。　頌曰。
0714a15: 曲蟺踏著兩頭摮。啞子得夢自家笑。笑到天明說向
0714a16: 誰。烏鴉解作麒麟。正堂辯。
0714a17: 瑯琊指出五般病。舉世良醫發藥難。直下為君俱擊
0714a18: 碎。延齡何必九還丹。少室睦。
0714a19: 瑯琊因長水法師問。經云。清淨本然。云何忽生
0714a20: 山河大地。師厲聲曰。清淨本然。云何忽生山河
0714a21: 大地。　頌曰。
0714a22: 混混玲瓏無背面。拈起有時成兩片。且從依舊相
0714a23: 當。免被傍人來見。白雲端。
0714a24: 當明不犯體全彰。進步剛然要論量。妍醜只因逢古
0714b01: 鏡。回頭滿面負慚惶。大洪遂。
0714b02: 見有不有。反手覆手。瑯琊山裏人。不落瞿曇後。天
0714b03: 童覺。
0714b04: 相罵饒接觜。相唾饒潑水。塵舉大地收。花開世界起。
0714b05: 一模脫出絕功勛。句裏挨開大施門。圓悟勤。
0714b06: 因風吹火徒為妙。借手行拳未足多。清淨本然隨口
0714b07: 道。忽生大地與山河。佛鑑懃。
0714b08: 【續收】清淨本然。云何忽生山河大地。大小瑯琊禪師。借
0714b09: 人鼻孔出氣。出得氣有巴臂。昨夜那吒生八臂。南
0714b10: 堂興。
0714b11: 青天復青天。打失髑髏前。看看日又過。爭教人少年。
0714b12: 松源岳。
0714b13: 不設陷不揮雪刃。一箭穿楊神目不瞬。反思昔日
0714b14: 李將軍。射虎之機猶是鈍。堂愚。
0714b15: 瑞州大愚山守芝禪師嗣汾陽僧問。如何是佛
0714b16: 師曰。鋸解秤鎚。　頌曰。
0714b17: 鋸解秤鎚無縫鏬。風吹日炙朝復。夜雖然不許亂商
0714b18: 量。一任稱提繞天下。白雲端。
0714b19: 鋸解秤鎚星飛電轉。左拽右拽七片八片。有時落地
0714b20: 礙人行。千眼大悲看不見。佛慧泉。
0714b21: 鋸解秤鎚渾似鐵。大愚老子曾饒舌。水流下太忙
0714b22: 生。雲在嶺頭閑不徹。鼓山珪。
0714b23: 問佛如何是。宗師即便酬。秤鎚將鋸解。言外度迷流。
0714b24: 徑山杲。
0714c01: 【續收】手把金鞭擊銕牛。大千世界任遨遊。恒沙岸上相
0714c02: 逢著。默識無言自點頭。保寧勇。
0714c03: 鋸解秤鎚。出老杜詩。香稻餘鸚鵡粟。碧梧棲老鳳
0714c04: 凰枝。懷玉宣首座。
0714c05: 鋸解秤鎚血。滴滴地截斷。生死疑根不。是等閒兒戲。
0714c06: 朴翁銛。
0714c07: 【增收】大愚芝上堂曰。大家相聚喫莖虀。若喚作一莖
0714c08: 虀。入地獄如箭。　頌曰。
0714c09: 殺活全機覿面提。大家相聚喫莖虀。後生不省這箇
0714c10: 意。只管茫茫打野。松源岳。
0714c11: 苦中樂樂中苦。大唐打鼓新羅舞。寒山燒火滿頭。
0714c12: 笑豐干倒騎虎。石菴玿。
0714c13: 硬如軟似銕。諸人飲水須防噎。堪笑灘頭老大愚。
0714c14: 至今弄巧反成拙。枯禪鏡。
0714c15: 【增收】舒州法華院全舉禪師嗣汾陽到瑯琊覺和尚
0714c16: 處。琊問。近離甚處。師曰。兩浙。曰船來陸來。師曰。
0714c17: 船來。曰船在甚處。師曰步下。曰不涉程途一句
0714c18: 作麼生道。師以坐具摵一摵曰。杜撰長老如麻
0714c19: 似粟。拂袖而出。琊問侍者。此是甚麼人。者曰。舉
0714c20: 上座。琊曰。莫是舉師叔麼。先師教我尋見伊。遂
0714c21: 下旦過問。上座莫是舉師叔麼。莫怪適來相觸
0714c22: 忤。師便喝。復問。長老何時到汾陽。琊曰。某時到。
0714c23: 師曰。我在浙江早聞你名。元來見解祇如此。何
0714c24: 得名播寰宇。琊遂作禮曰。某甲罪過。　頌曰。
0715a01: 相罵無好言。相打無好拳。何似風恬并浪靜。一江明
0715a02: 月滿溪船。大洪恩。
0715a03: 奪得驪珠即便回。小根魔子盡疑猜。拈來拋向洪波
0715a04: 裏。撒手大家歸去來。徑山杲。
0715a05: 漁翁瀟灑任東西。蘆管橫吹韻不齊。夜靜月明魚不
0715a06: 食。扁舟臥入武陵溪。夢菴信。
0715a07: 水不洗水。金不金。昧毛色而得馬。靡絲絃而樂琴。
0715a08: 結繩畫卦有許事。喪盡真淳盤古心。心聞賁。
0715a09: 官路無人獨自行。自家公驗甚分明。路傍偷販私鹽
0715a10: 客。草裏蹲身過一生。鼓山珪。
0715a11: 有主有賓。有禮有樂。得失是非。如何摸索。纔摸索。無
0715a12: 上醍醐成毒藥。君不見。大鵬展翼蓋十洲。投之物
0715a13: 空啾啾。石菴玿。
0715a14: 揭大鼓噪紅塵。地刀鎗解出身。結角羅紋隨處
0715a15: 入。銀山銕壁是通津。伊菴權。
0715a16: 聞名不如見面。見面不如聞名。此地無金二兩。俗人
0715a17: 沽酒三升。石鼓夷。
0715a18: 【增收】法華舉因僧問。生死事大。請師相救。師曰。洞庭
0715a19: 湖裏失船。　頌曰。
0715a20: 洞庭湖裏失船。赤波斯水底眠。盡大地人呼不
0715a21: 起。春風吹入杏花村。雪菴瑾。
0715a22: 【增收】南岳芭蕉菴大道谷泉禪師。嗣汾陽省同參慈
0715a23: 明。明問。白雲橫谷口。道人何處來。師左右顧視
0715a24: 曰。夜來何處火。燒出古人墳。明曰。未在更道。師
0715b01: 作虎聲。明以坐具便摵。師接住推明置禪床上。
0715b02: 明作虎聲。師大笑曰。我見七十餘員善知識。
0715b03: 今日始遇作家。　頌曰。
0715b04: 問如裏針。答似泥中刺剌。咆哮二虎吼生獰。各各利
0715b05: 牙爪可怖。坐碧頭。截斷當陽路。直饒擎出秘魔
0715b06: 叉。路狹草深難進步。相見不相逢。回互不回互。四七
0715b07: 二三眼相。雲從龍兮風從虎。冶父川。
0715b08: 兩陣交鋒出戰時。旗鎗倒卓鼓無槌。絲毫不犯將軍
0715b09: 令。獨機關各自提。瞎堂遠。
0715b10: 一文一武偶相逢。說盡英雄各不同。俱往長安朝聖
0715b11: 主。姓名終是達天聰。堂愚。
0715b12: 【增收】安吉州天聖皓泰禪師嗣汾陽僧問。如何是佛。
0715b13: 師曰。黑漆聖僧。　頌曰。
0715b14: 聖僧黑漆實希奇。莫把丹青點汙伊。合掌燒香人不
0715b15: 敬。寒山拾得笑攢眉。海印信。
0715b16: 【增收】舒州浮山法遠圓鑑禪師嗣葉縣省僧問。如何
0715b17: 是祖師西來意。師曰。平地起骨堆。　頌曰。
0715b18: 嫩草斜徑。山泉帶碧流。文曾要渭水。恥任列莊周。
0715b19: 投子青。
0715b20: 平地起骨堆。三春震地雷。只聞千里去。不見一人回。
0715b21: 本覺一。
0715b22: 平地起骨堆。金毛師子吼。誰知無味談。塞斷眾人口。
0715b23: 地藏恩。
0715b24: 【增收】浮山遠因僧問。師唱誰家曲宗風嗣阿誰。師曰。
0715c01: 八十翁翁輥毬。曰與麼則一句然開祖胄。
0715c02: 三玄科甲振藂林。師曰。李陵元是漢朝臣　投
0715c03: 子青云。水深魚隱。葉落巢。復頌曰。
0715c04: 月裏無根草。山前枯木花。鴈回沙塞後。砧杵落誰家。
0715c05: 古殿莓苔滿。天河斗柄垂。金雞纔報曉。玉女上階遲。
0715c06: 京兆府天寧璉。
0715c07: 師子嚬呻開口。解把金毛抖擻。反身時輥毬。百獸
0715c08: 奔騰潛走。祖印明。
0715c09: 【增收】浮山遠因僧問。如何是向上一路。師曰。正月孟
0715c10: 春猶寒。　頌曰。
0715c11: 正月孟春猶寒。從頭萬種千般。昨夜空落地。和風
0715c12: 搭在干。別印。
0715c13: 【增收】宋內翰楊文公億。參廣慧璉公字大年。出守汝
0715c14: 州。首謁廣慧。慧接見。公便問。布鼓當軒擊。誰是
0715c15: 知音者。慧曰。來風深辨。公曰。恁麼則禪客相逢
0715c16: 祇彈指也。曰君子可八。公應喏喏。曰草賊大敗。
0715c17: 夜語次。慧曰。秘監曾與甚人道話來。公曰。某曾
0715c18: 問雲巖諒監寺。兩箇大蟲相咬時如何。諒曰。一
0715c19: 合相。某曰。我祇管看。未審恁麼道還得麼。曰這
0715c20: 裏即不然。公曰。請和尚別一轉語。慧以手作拽
0715c21: 鼻勢曰。這畜生更跳在。公於言下脫然無疑。
0715c22: 有偈曰。八角磨盤空裏走。金毛師子變作狗。擬
0715c23: 欲將身北斗藏。應須合掌南辰後。　頌曰。
0715c24: 內翰攀南斗倚北辰。廣慧轉天關反地軸。寥寥千古
0716a01: 許誰知。斷絃須是鸞膠續。石巖璉。
0716a02: 白石鑿鑿。韞爾美璞。君子道晦。君子斯樂。堂愚。
0716a03: 【增收】楊文公問廣慧。承和尚有言。一切罪業因財寶
0716a04: 所生。勸人於財寶。而況閻浮提眾生。以財為
0716a05: 命。國以財聚人。教中有財法二施。何得勸人
0716a06: 於財。慧曰。旛竿頭上銕籠頭。公曰。海壇馬子
0716a07: 似驢大。慧曰。楚雞不是丹山鳳。公曰。佛滅二千
0716a08: 年。比丘少慚愧。　頌曰。
0716a09: 夜叉頭菩薩面。鬼擣穀佛跳墻。同門共戶不相識。邁
0716a10: 古超今無寸長。燈心破石人。扁鵲盧醫爭主張。
0716a11: 或菴體。
0716a12: 一人牙如樹。一人口似血盆。一拳還一踢。一踢報
0716a13: 一拳。亞摩醯頂門眼。不妨親踏上頭關。石菴玿。
0716a14: 巧笑倩兮。美目盻兮。素以為絢兮。夫是之謂。大年翁
0716a15: 與廣慧師也。寶葉源。
0716a16: 【增收】楊文公問慈明。如何是上座為人一句。慈曰切。
0716a17: 公曰。長裙媳婦拖泥走。慈曰。誰得似學士。公曰。
0716a18: 作家作家。慈曰。放你三十棒。公以手拍膝曰。這
0716a19: 裏是甚所在。慈拍手曰。也不得放過。公呵呵大
0716a20: 。　頌曰。
0716a21: 風和日暖正春濃。柳色如金花影重。入到桃源舊遊
0716a22: 處。一層一層。庭永。
0716a23: 六祖下第十一世之餘清源下第十世
0716a24: 雲門【增收】南康軍雲居曉舜禪師。時號舜老夫。嗣洞山聰。
0716b01: 自洞山如武昌行乞。首謁劉公居士家。士高行
0716b02: 為時所敬。意所與奪。莫不從之。師時年少。不知
0716b03: 其飽參。頗易之。士曰。老漢有一問。若相契。即開
0716b04: 。如不契。即請還山。遂問。古鏡未磨時如何。師
0716b05: 曰。黑似漆。曰磨後如何。師曰。照天照地。士長揖
0716b06: 曰。且請上人還山。拂袖入宅。師還洞山。山
0716b07: 問其故。師具言其事。山曰。你問我。我與你道。師
0716b08: 理前問。山曰。此去漢陽不遠。師進後語。山曰。黃
0716b09: 樓前鸚鵡洲。師於言下大悟。機鋒不可觸。
0716b10: 　頌曰。
0716b11: 黑雲當午蔽清。白雨翻空失畫圖。雨過雲收山色
0716b12: 淨。趙州東壁掛葫蘆。伊菴權。
0716b13: 黃樓前鸚鵡洲。雲居意不在頭。扁舟穩泛長江
0716b14: 淥。大笑一聲雨收。鐵牛印。
0716b15: 【增收】荊門軍玉泉承皓禪師。時稱皓布。嗣北塔廣
0716b16: 冬至上堂。運推移。布赫赤。莫怪不洗。無來
0716b17: 換替。　頌曰。
0716b18: 矜誇富貴。賤賣亦窮。殺人可恕。無禮難容。無準範。
0716b19: 【增收】越州天衣義懷禪師。嗣雪竇赴杉山請。初入院
0716b20: 上堂。二十年前樂慕此山。今日且喜因緣際會。
0716b21: 山僧未到此山。身先到此山。及乎到來。杉山
0716b22: 在山僧身內。　頌曰。
0716b23: 移身換步老天衣。不惜眉毛幾箇知。今日若明當日
0716b24: 事。江南日暖鷓鴣啼。慈受深。
0716c01: 【增收】天衣因僧問。古鏡未磨時如何。師曰。天拄地。
0716c02: 曰磨後如何。師曰。夕陽影裏快藏身。　頌曰。
0716c03: 拄地天全體用。夕陽影裏不藏身。有時獨坐孤
0716c04: 頂。寂寂猶聞落葉頻。松源岳。
0716c05: 【增收】天衣上堂。鴈過長空影沉寒水。鴈無遺之意。
0716c06: 水無留影之心。若能如是。方解向異類中行。不
0716c07: 用續鳧截夷嶽盈壑。放行也百醜千拙。收來
0716c08: 也攣攣拳拳。用之敢與八大龍王富。不用都
0716c09: 來不直半分錢。參。　頌曰。
0716c10: 塞鳴高貼冷雲飛。影落寒江不自知。江水無情鴈無
0716c11: 意。行於異類亦如斯。本覺一。
0716c12: 長空孤鴈一聲秋。獻寶波斯鼻似。風捲白雲歸別
0716c13: 嶂。黃昏月掛柳梢頭。萬菴柔。
0716c14: 【增收】天衣舉。金剛經云。若見諸相非相。即見如來。法
0716c15: 眼云。若見諸相非相。即不見如來。師曰。若見諸
0716c16: 相非相。眼在什麼處。此語有兩負門。　頌曰。
0716c17: 諸相非相孰能諸。見與不見要須參。兩處負門如透
0716c18: 徹。此時方得瞿曇。本覺一。
0716c19: 【增收】天衣示眾曰。九天雲路早順尋。莫遣蹉跎歲月
0716c20: 深。天地懸遠。向甚麼處去。　頌曰。
0716c21: 夏金烏似。火當空掛。最高插。在青雲罅。南堂興。
0716c22: 【增收】天衣示眾曰。百骸俱潰散。一物鎮長靈。百骸潰
0716c23: 散皆歸士。一物長靈甚處安。　頌曰。
0716c24: 一物長靈甚處安。長空雲散碧天寬。蓮宮佛剎花無
0717a01: 數。眨起眉毛子細觀。南堂興。
0717a02: 【增收】天衣因僧問。如何是頂門上眼。師曰。衣穿瘦骨
0717a03: 露。屋破看星眠。　頌曰。
0717a04: 骨瘦皮枯衣服穿。夜深屋破看星眠。頂門不具迦羅
0717a05: 眼。莫問西來諸祖禪。本覺一。
0717a06: 【增收】洪州法昌倚遇禪師。嗣北禪賢垂語曰。我要一
0717a07: 箇不會禪底作國師。　頌曰。
0717a08: 要箇無禪底國師。纔涉毫芒便取誅。堪笑這僧垂手
0717a09: 處。道無便見有偏枯。月林觀。
0717a10: 曹洞【增收】舒州投子義青禪師。嗣太陽玄僧問。和尚適來
0717a11: 拈香祝延聖壽。且道當今皇帝壽年多少。師曰。
0717a12: 月籠丹桂遠。星拱北辰高。　頌曰。
0717a13: 六國清平賀聖年。珠簾高捲月明前。金輪那肯當堂
0717a14: 座。不用丹墀擊靜鞭。丹霞淳。
0717a15: 【增收】投子青因僧問。師唱誰家曲。宗風嗣阿誰。師曰。
0717a16: 威音前一箭。射透兩重山。云如何是相付底事。
0717a17: 師曰。今因淮地月。得照郢陽春。云恁麼則入水
0717a18: 見長人。師曰。祇知荊玉異。那辨楚王心。隨後以
0717a19: 拂子敲禪。　頌曰。
0717a20: 珊瑚枝上玉花開。風透清香九垓。勿謂乾坤成委
0717a21: 曲。韶陽曾見睦州來。丹霞淳。
0717a22: 法眼【增收】杭州慧日永明延壽智覺禪師。嗣韶國師僧問。
0717a23: 如何是永明妙旨。師曰。更添香著。曰謝師指示。
0717a24: 師曰。且喜沒交涉。僧禮拜。師示偈曰。欲識永明
0717b01: 旨。門前一湖水。日照光明生。風來波浪起。　頌
0717b02: 曰。
0717b03: 門前湖水鏡容開。對面和盤托出來。可是永明無剩
0717b04: 語。酒濃初不在多杯。象潭泳。
0717b05: 【增收】智覺因二僧來參。師問參頭曰。曾到此間不。曰
0717b06: 曾到。又問第二上座曰。曾到此間不。曰不曾到
0717b07: 師曰。一得一失。少頃侍者問。適來二僧。未審那
0717b08: 箇得那箇失。師曰。你曾識這二僧也無。者曰。不
0717b09: 識。師曰。同坑無異土。　頌曰。
0717b10: 到與不到。一得一失。不是砒霜。便是石蜜。舌端無眼
0717b11: 如何喫。侍者剛要詢端的。莫怪同坑無異土。閃電未
0717b12: 收轟霹。癡絕。
0717b13: 【增收】杭州九曲觀音院慶祥禪師嗣韶國師僧問險
0717b14: 惡道中以何為津梁。師曰。以此為津梁。曰如何
0717b16: 溫州瑞鹿寺上方遇安禪師。嗣韶國師閱首
0717b17: 楞嚴經。到知見立知即無明本知見無見斯即
0717b18: 涅槃。師乃破句讀曰。知見立　知即無明本
0717b19: 知見無　見斯即涅槃。於此有省。畢生不易。時
0717b20: 謂之安楞嚴。臨行乃說偈曰。
0717b21: 不是嶺頭得事。豈從雞足付將來。自古聖賢皆若
0717b22: 此。非吾今日為君裁。
0717b23: 春草碧色。春水綠波。送君南浦。傷如之何。偃溪聞。
0717b24: 六祖下第十二世之一南嶽下第十一世之一
0717c01: 臨濟　隆興府黃龍慧南禪師。嗣慈明圓室中常問僧
0717c02: 曰。人人盡有生緣。上座生緣在何處。正當問答
0717c03: 交鋒。復伸手曰。我手何似佛手。又問諸方參
0717c04: 請宗師所得。復垂曰。我何似驢。三十
0717c05: 餘年。示此三問。學者莫有契其旨。脫有者。師
0717c06: 未可否。藂林目之。為黃龍三關　廬山圓通
0717c07: 旻古佛云。昔見廣辯首座。收南禪師親筆三關
0717c08: 頌。諷誦無遺。近見諸方傳錄不全。又多訛舛。故
0717c09: 茲注出。
0717c10: 我手佛手兼舉。禪人直下薦取。不動干戈道出。當處
0717c11: 超佛越祖。
0717c12: 我驢並行。步步踏著無生。會得雲收日卷。方知
0717c13: 此道縱橫。
0717c14: 生緣有語人皆識。水母何曾離得。但見日頭東畔
0717c15: 上。誰能更喫趙州茶　復總頌曰。
0717c16: 生緣斷處伸驢。驢伸時佛手開。為報五湖參學
0717c17: 者。三關一一透將來。
0717c18: 長江雲散水滔滔。忽爾狂風浪便高。不識漁家玄妙
0717c19: 意。偏於浪裏颭風濤。景福順　三。
0717c20: 南海波斯入大唐。有人別寶便商量。或時遇賤或時
0717c21: 貴。日到西影漸長。
0717c22: 黃龍老和尚。有箇生緣語。山僧承嗣伊。今日為君舉。
0717c23: 為君舉。兒偏解捉老鼠。
0717c24: 佛手纔開古鑑明。森羅無得隱纖形。朝朝日日東邊
0718a01: 出。多少行人問丙丁。照覺總　三。
0718a02: 驢伸時動地輪。大洋海底播紅塵。唯餘庭際青青
0718a03: 。一度年來一度春。
0718a04: 垂問生緣何處來。到家禪客絕纖埃。毗盧剎海周游
0718a05: 也。休說眉與五臺。
0718a06: 我手何似佛手。反覆誰辨好醜。若非師子之兒。野干
0718a07: 謾為開口。真淨文　三。
0718a08: 我何似驢。隱顯千差萬錯。欲開金剛眼睛。看取
0718a09: 目前善惡。
0718a10: 人人盡有生緣處。認著依前還失路。長空雲散月華
0718a11: 開。東西南北從君去。
0718a12: 我手佛手。誰人不有。分明直用。何須狂走。溈山秀　三。
0718a13: 我驢。高低踏著。雨過苔青。雲開日皪。
0718a14: 問我生緣處。生緣處不疑。語直心無病。誰論是與非。
0718a15: 東京法雲惟白佛國禪師。熙寧初至南師法席。
0718a16: 殆二年。師歸圓寂。然入師室問師道。而師以平
0718a17: 生三轉語示天下學徒。得叩于左右。近數見印
0718a18: 行語錄者。其間或拈或頌。罔測其旨。噫去世未
0718a19: 三十年。謬妄者傳習若此。良可傷哉。因而成頌。
0718a20: 知師者可同味焉。　頌曰。
0718a21: 主賓相見展家風。問答分明箭拄鋒。伸手問君如佛
0718a22: 手。鐵關金萬千重。
0718a23: 參知識扣玄微。偶爾相逢話道奇。我伸為驢
0718a24: 問。平生見處又生疑。
0718b01: 莫怪相逢不相識。宗師須是辨來端。鄉關風月俱論
0718b02: 盡。問生緣道難。
0718b03: 我手何似佛手。天上人間希有。直饒總不恁麼。也似
0718b04: 枷上著杻。海印信　三。
0718b05: 我何似驢。奉為衲僧拈。昔年有病未痊。如今
0718b06: 又遭毒藥。
0718b07: 若問生緣真俗氣。生緣斷處墮無為。二途不涉如何
0718b08: 也。八十婆婆學畫眉。
0718b09: 我手佛手。十八十九。雲散月圓。癡人夜走。湛堂準三。
0718b10: 我驢。放過一著。龐老笊籬。清平木杓。
0718b11: 人人生緣。北律南禪。道吾舞笏。華亭船。
0718b12: 玄關將。多意氣。手不執寸鐵。兵不用一騎。八蠻與四
0718b13: 夷。太平皆坐致。困臥桑陰春日斜。騰騰不識今何世。
0718b14: 普融平。
0718b15: 我手何似佛手。從來有衫無袖。有時閒向人前。不覺
0718b16: 露出雙肘。上方益　三。
0718b17: 我何似驢。寒來須要襪著。莫教踏著泥水。和鞋
0718b18: 一時失。
0718b19: 人人有箇生緣。何須盡要梁原。若問老僧生處。枝
0718b20: 香滿南園。
0718b21: 我手何似佛手。爐鉗鎚鐵帚。曾烹紫磨金軀。光射
0718b22: 七星牛斗。南堂與　三。
0718b23: 我何似驢。白刃紅旗閃爍。坐斷百戰場中。妙
0718b24: 六韜三略。
0718c01: 人人有箇生緣。視聽俯仰折旋。頂戴寰中日月。手握
0718c02: 閫外威權。
0718c03: 我手何似佛手。隨分拈花折柳。忽然摸著蛇頭。未免
0718c04: 遭他一口。圓悟勤　三。
0718c05: 我何似驢。趙州石橋略彴。忽若築起皮毬。崩倒
0718c06: 三山五岳。
0718c07: 人人有箇生緣。蹲身無地鑽研。若也眼皮迸綻。慮他
0718c08: 桶底別穿。
0718c09: 佛手驢生緣。黃龍元無此語。直饒恁麼知之。我儂
0718c10: 未敢輕許。奉報四海禪人。第一不得錯舉。龍門遠。
0718c11: 佛手驢生緣。落處便是乾坤。重重無限樓閣。彈指
0718c12: 入者無門。佛心才　三。
0718c13: 驢生緣佛手。打透上頭關捩。脫泥水布。直下
0718c14: 心空及第。
0718c15: 生緣佛手驢。為君一體拈。坦然坐致太平。猛將
0718c16: 謾誇謀略。
0718c17: 扣關豈是丈夫兒。驢生緣問阿誰。佛手展開無處
0718c18: 用。太平基業各豐滋。道場如。
0718c19: 【續收】我手何似佛手。天上南辰北斗。我何似驢。往
0718c20: 事都來忘。人人盡有生緣。箇箇足方頂圓。大愚灘
0718c21: 頭立處。孤月影射深灣。會不得見還難。一曲漁歌下
0718c22: 遠灘。白楊順。
0718c23: 我手何似佛手。黃龍鼻下無口。當時所見顢頇。至今
0718c24: 百拙千醜。正堂辯　三。
0719a01: 我何似驢。文殊親見無著。好箇玻璃茶盞。不要
0719a02: 當面諱。
0719a03: 人人有箇生緣。從來罪過彌天。不是牽拽耙。便是
0719a04: 鼎鑊油煎。
0719a05: 我手何似佛手。天下衲僧無口。縱饒撩起便行。也是
0719a06: 鬼窟裏走。諱不得。張無垢　三。
0719a07: 我何似驢。又被膠粘著。反身直上兜率天。已巳
0719a08: 自遭他老鼠藥。吐不得。
0719a09: 人人有箇生緣。銕圍山下幾千年。三災燒到四禪天。
0719a10: 者漢猶自在傍邊。殺得工夫。
0719a11: 我手何似佛手。堪笑紫湖養狗。撞著焦尾大蟲。性命
0719a12: 輸他一口。石菴玿　四。
0719a13: 我何似驢。擬議知君大錯。進前欲飲醍醐。已巳似
0719a14: 遭他毒藥。
0719a15: 人人盡有生緣。且非夷狄中原。鎮府出大蘿蔔。趙州
0719a16: 親見南泉。
0719a17: 佛手驢生緣。生緣驢佛手。李公醉倒街頭。元是
0719a18: 張公喫酒。黃龍山裏老婆禪。恰似河陽新婦醜。
0719a19: 我手何似佛手。二八恰恰十九。年尾筭到年頭。家內
0719a20: 一錢無有。伊菴權　四。
0719a21: 我何似驢。踏著趙州略彴。驚得迦葉皺眉。文殊
0719a22: 打無著。
0719a23: 人人有箇生緣。男兒氣宇衝天。若是爭田競地。我即
0719a24: 喚死如眠。
0719b01: 佛手驢生緣。浩浩藂林盛傳。直饒一穿穿。未免
0719b02: 十萬八千。
0719b03: 我手何似佛手。合掌面南看北斗。兔推明月上千。
0719b04: 引得寒山開笑口。雪菴瑾　四。
0719b05: 我何似驢。急走歸家日將落。自古長安如鏡平。
0719b06: 無端醉倒黃番綽。
0719b07: 人人有箇生緣。且非東土與西天。擊珊瑚樹枝枝好。
0719b08: 撒水銀珠顆顆圓。
0719b09: 佛手驢生緣。南海波斯泛鐵船。精金美玉團堆賣。
0719b10: 畢竟何曾直一錢。
0719b11: 佛手驢容易見。最難道處是生緣。黃梅不是周家
0719b12: 子。七歲傳衣便會禪。橫川珙。
0719b13: 
0719b14: 禪宗頌古聯珠通集卷第三十八
