0070c01: 
0070c02: 
0070c03: 
0070c04: 淨土晨鐘卷第八
0070c05: 
0070c06: 淨土正辨
0070c07: 蓮宗之旨古今闡析已巳備理事兼融淺深具足所
0070c08: 慮聰明才俊之徒盛氣未易卒降往往駕言玄解
0070c09: 支離百出厥病有三一偏執己巳見二錯會意旨三
0070c10: 隨人跟是名小慧而實大愚自誤誤人莫斯為
0070c11: 甚夫醍醐毒藥共是一味正知見是為醍醐邪僻
0070c12: 解便為毒藥入口無及明眼宜先蓮師曰淨土之
0070c13: 教專一心而向往歷三界以橫超悟心外之無土
0070c14: 則一真湛而萬法泯誰是西方了土外之無心則
0070c15: 七寶飾而九蓮開何妨本寂然上根即事契理固
0070c16: 諦信不回下士有聞斯從亦無因起惑惟不上不
0070c17: 下位屆中流乃欲從欲違志無定向由是十疑通
0070c18: 於智者或問啟於則公天鼓諄諄婆心戀戀豈曰
0070c19: 多言言所不容己巳也而復沉膏繼病劇藥增後
0070c20: 是二書能無再述夫辨之不可以已巳也如是述正
0070c21: 辨第八。
0070c22: 辨生淨土救眾生為易行道
0070c23: 問諸佛菩薩以大悲為業秪應願生三界於五濁三
0070c24: 塗中救度眾生何求生淨土專為自利則是無大慈
0071a01: 悲障菩提道答曰菩薩有二種一者久修行菩薩道
0071a02: 得無生忍者實當斯責二者未得已巳還及初發心凡
0071a03: 夫凡夫菩薩者須常不離佛忍力成就方堪處三界
0071a04: 內於惡世中救苦眾生何以故惡世界煩惱彊自無
0071a05: 忍力心隨境轉聲色所縛自墮三塗焉能救眾生假
0071a06: 令得生人中聖道難得或因持戒修福得作國王大
0071a07: 臣富貴自在縱遇善知識不肯信用貪迷放逸乘此
0071a08: 惡業入三塗經無量劫從地獄出受貧賤身如此輪
0071a09: 迴至於今日人人皆如是此名難行道也故維摩經
0071a10: 云自疾不能救安能救諸疾人智度論云譬如二人
0071a11: 各有親眷為水所溺一人情急直入水救為無方便
0071a12: 力故彼此俱沒一人有方便往取船筏乘之救接悉
0071a13: 脫水溺之難新發意菩薩亦復如是未得忍力常須
0071a14: 近佛得無生忍已巳方能救眾生如得船者又論云譬
0071a15: 如嬰兒不得離母又如鳥子依樹附枝不能遠去翅
0071a16: 翮成就方能飛空無礙凡夫無力唯專念阿彌陀佛
0071a17: 使成三昧以業成故臨終斂念得生決定不疑見彌
0071a18: 陀佛證無生忍已巳還來三界生死國中乘無生忍船
0071a19: 廣施佛事遊戲自在教化地獄救苦眾生以是因緣
0071a20: 求生淨土故十住婆沙論名易行道也天台智者。
0071a21: 辨見性悟道勿輕淨土
0071a22: 問見性悟道便超生死何用繫念彼佛求生他方答
0071a23: 曰真修行人應自審察如人飲水冷暖自知諸仁者
0071a24: 觀自己巳行解見性悟道受如來記紹祖師位能如馬
0071b01: 鳴龍樹否得無礙辨才證法華三昧能如天台智者
0071b02: 否宗說皆通行解兼修能如忠國師否此諸大士皆
0071b03: 明垂言教深勸往生是自利利他豈肯人自
0071b04: 況大雄讚嘆金口叮嚀希從昔賢恭稟佛敕定不謬
0071b05: 也仍往生傳所載古今事跡顯著非一宜勤觀覽
0071b06: 以自照知又當自忖臨終時生死去住定得自在否
0071b07: 自無始來惡業障重定不現前此報身定脫輪迴否
0071b08: 三塗惡道中行出沒自由定無苦惱否天上人間十
0071b09: 方世界隨意寄託定無滯礙否若了了自信得及何
0071b10: 善如之若其未也莫以一時貢高致永劫沉淪自
0071b11: 失善利將復尤誰嗚呼哀哉何嗟及矣永明壽禪師。
0071b12: 辨不修淨土五惑
0071b13: 夫以念為念以生為生者常見之所失也以無念為
0071b14: 無念以無生為無生者邪見之所惑也念而無念生
0071b15: 而無生者第一義諦也是以實際理地不受一塵則
0071b16: 上無諸佛可念下無淨土可生佛事門中不捨一法
0071b17: 則總攝諸根有念佛三昧還源要術示往生一門所
0071b18: 以終日念佛而不乖於無念熾然往生而不乖於無
0071b19: 生故能凡聖各住自位而感應道交東西不相往來
0071b20: 而神遷淨域此不可得而致詰也夫如來世尊雖分
0071b21: 折攝二門現居淨穢兩土然本聖之意非以娑婆國
0071b22: 土直為可厭極樂世界直為可忻以初心入道忍
0071b23: 力未淳須託淨緣以為增上淺信之人橫生疑謗切
0071b24: 論之此方之人無不厭俗舍之煩喧慕蘭若之寂
0071c01: 靜故有捨家出家則殷勤讚歎而娑婆眾苦何止煩
0071c02: 喧極樂優游遠勝蘭若知出家為美而不願往生其
0071c03: 惑一也萬里辛勤遠求知識者以發明大事決擇
0071c04: 生死而彌陀世尊色心業勝願力弘深一演圓音無
0071c05: 不明契願參知識而不欲見佛其惑二也叢林廣眾
0071c06: 皆樂棲遲少眾道場不欲依附而極樂世界一生補
0071c07: 處其數甚多諸上善人俱會一處既欲親近叢林而
0071c08: 不慕清淨海眾其惑三也此方之人上壽不過百歲
0071c09: 而童癡老耄疾病相仍昏沉睡眠常居大半菩薩猶
0071c10: 昏隔陰聲聞尚昧出胎則尺璧寸陰十喪其九而未
0071c11: 登不退可謂寒心西方之人壽命無量一托蓮苞更
0071c12: 無死苦便獲阿惟越致佛階決定可期流轉娑婆促
0071c13: 景而不知淨土長年其惑四也若乃位居不退果證
0071c14: 無生在欲無欲居塵不塵方能運同體慈悲和光五
0071c15: 濁其有淺聞單慧便謂高超十地戀娑婆詆訶淨
0071c16: 土宛然流浪接武泥不知自是何人擬此大權菩
0071c17: 薩其惑五也故經云應當發願願生彼國長蘆賾禪師。
0071c18: 辨禪淨同歸勿空談理性而廢事相
0071c19: 或問淨土之說表法耳智人宜直悟禪宗今只讚
0071c20: 說淨土將無執事相不明理性歟答歸元性無二
0071c21: 方便有多門曉得此意禪宗淨土殊途同歸昔人於
0071c22: 此互闡揚如中大師云禪者淨土之禪淨土者
0071c23: 禪之淨土而修之者必貴一門深入此數語尤萬世
0071c24: 不易之定論也故大勢至菩薩得念佛三昧而曰以
0072a01: 念佛心入無生忍普賢菩薩入華嚴不思議解脫而
0072a02: 曰願命終時生安樂剎是二大士一侍娑婆教主一
0072a03: 侍安養導師宜應各立門戶而乃圓融兩不相礙此
0072a04: 皆人所習聞那得尚執偏見且爾云淨土表法者豈
0072a05: 不以淨心即是淨土豈復更有七寶世界則亦將謂
0072a06: 善心即是天堂豈復更有夜摩忉利惡心即是地獄
0072a07: 豈復更有刀鑊湯愚癡心即是畜生豈復更有披
0072a08: 毛帶角等耶又爾喜談理性厭說事相汝若真實理
0072a09: 性洞明便知事外無理相外無性何須定要捨事求
0072a10: 理離相覓性況土分四種汝謂只有寂光真土更無
0072a11: 實報方便同居等耶若一向說無相話以圖玄妙則
0072a12: 心為淨土之說初學看得兩本經論便能言之何足
0072a13: 為難且汝既心淨土淨隨處淨土吾試問汝還肯即
0072a14: 廁溷中作住止否還肯就犬豕同槽飲噉否還肯入
0072a15: 丘塚與腐骸同睡眠否還肯洗摩飼哺伽摩羅疾膿
0072a16: 血臭穢諸惡疾人積月累年否於數者歡歎喜安隱略
0072a17: 不介意許汝說高山平地總西方其或外為忍勉內
0072a18: 起疑嫌則是淨穢之境未空憎愛之情尚在乃開口
0072a19: 高談大聖人過量境界撥無佛國蔑視往生誠欺天
0072a20: 誑人甘心自昧者矣又汝若有大力量有大誓願願
0072a21: 於生死海中頭出頭沒行菩薩行更無畏怯則淨土
0072a22: 之生吾不汝強如或慮此土境風誥大作主不得慮
0072a23: 諸佛出世難值修學無由慮忍力未固不能於三界
0072a24: 險處度脫眾生慮盡此報身未能永斷生死不受後
0072b01: 有慮後有既在捨身受身前路茫茫未知攸往則捨
0072b02: 淨土而不生其失非細此淨土法門似淺而深似近
0072b03: 而遠難而實易易而復難但當諦信速宜謹言毋自
0072b04: 禍禍人貽苦報於無窮也蓮池師淨土疑辨。
0072b05: 辨念佛有益參禪
0072b06: 古謂參禪不礙念佛念佛不礙參禪如圓照本真歇
0072b07: 了永明壽黃龍新慈受深諸師皆禪門宗匠而留心
0072b08: 淨土不礙其禪故知參禪人雖念念究自本心不妨
0072b09: 發願往生極樂所以者何參禪雖得悟倘未能如諸
0072b10: 佛住常寂光又未能如阿羅漢不受後有則盡此報
0072b11: 身心有生處與其生人世而親近明師孰若生蓮華
0072b12: 而親近彌陀之為勝乎然則念佛不惟不礙參禪實
0072b13: 有益於參禪也。
0072b14: 辨禪宗淨土遲速
0072b15: 一僧專修念佛法門一僧以禪自負謂之曰念佛必
0072b16: 待生西方然後得悟參禪者現生便得悟去遲速較
0072b17: 然矣僧莫能決舉以問予予曰根有利鈍力有勤惰
0072b18: 存乎其人則彼此互為遲速未可是此而非彼也如
0072b19: 二人同趨寶所一乘馬一乘船同日起程而到之遲
0072b20: 速未可定也語其遲念佛有累劫蓮華始開參禪亦
0072b21: 有多生勤苦不能見性者矣語其速參禪有當下了
0072b22: 悟不歷僧祇獲法身念佛亦有見性打徹臨終上上
0072b23: 品生者矣古云如人涉遠以到為期不取途中強分
0072b24: 難易。
0072c01: 辨得悟正宜往生
0072c02: 或問禪者曰但悟自佛即己巳何必外求他佛而願往
0072c03: 生予謂此實最上開示但執之亦能有請以喻明
0072c04: 假使有人悟同於顏子百里千里之外有聖人如
0072c05: 夫子者倡道於其間七十子三千賢相與周旋焉汝
0072c06: 聞其名往而見之未必不更有益處而自恃悟拒
0072c07: 不覲謁可乎雖然得悟不願往生敢保老兄未悟在
0072c08: 何者天如有言汝但未悟若悟則汝淨土之生萬牛
0072c09: 不能挽矣至哉言乎。
0072c10: 辨心境非二淨土不可言無
0072c11: 有謂唯心淨土無復十萬億剎外更有極樂淨土此
0072c12: 唯心之說原出經語真實非謬但引而據之者錯會
0072c13: 其旨夫即心即境終無心外之境即境即心亦無境
0072c14: 外之心既境全是心何須定執心而斥境撥境言心
0072c15: 未為達心者矣或曰凡臨終所見淨土皆是自心故
0072c16: 無淨土不思古今往生者其臨終聖眾來迎與天樂
0072c17: 異香等惟彼獨見可云自心而一時大眾悉見之有
0072c18: 聞天樂隱隱西去者有異香在室多日不散者是得
0072c19: 謂無淨土乎圓照禪師人見其標名蓮品豈得他人
0072c20: 之心作圓照之心乎又試問汝臨終地獄相現者非
0072c21: 心乎曰心也其人墮地獄乎曰墮也夫心現地獄者
0072c22: 既墮實有之地獄心現淨土者不生實有之淨土乎
0072c23: 寧說有如須彌莫說無如芥子戒之戒之。
0072c24: 辨淨土專志西方
0073a01: 有謂吾非不信淨土亦非薄淨土而不往但東方有
0073a02: 佛吾東往西方有佛吾西往天堂地獄但有佛處吾
0073a03: 則隨往非必專求西方之極樂世界也此說甚高玄
0073a04: 然不可以訓非初發菩提心者所能也經云譬如弱
0073a05: 羽止可纏枝世尊示韋提希十六觀法必先之落日
0073a06: 懸鼓以定志西方而古德有坐臥不忘西向者豈不
0073a07: 知隨方皆有佛國耶大解脫人任意所之如其不然
0073a08: 恪遵佛敕已巳上纂蓮池竹。
0073a09: 辨念佛修觀非執取相
0073a10: 或謂求生淨土念佛修觀皆是執取相非超越之
0073a11: 法夫佛言不相者令不我人眾生壽者不住
0073a12: 所修法相遣蕩人法二執即達人法二空何以繫
0073a13: 念進修為著相乎若謂修念佛三昧者定非著相者
0073a14: 所能幾以佛身無相無可著耶夫般若真空原為修
0073a15: 六度人令不住相若六度不修般若焉用真學道者
0073a16: 達修無修了念無念終日修而未始修終日念而未
0073a17: 念故經云無我人眾生壽者修一切善法則得阿
0073a18: 耨菩提是知了達之士原未不修善法也觀經義疏。
0073a19: 辨念佛不可輕視
0073a20: 世人稍利根便輕視念佛謂是愚夫愚婦勾當彼徒
0073a21: 見愚夫愚婦口誦佛名心遊千里而不知此等是名
0073a22: 讀佛非念佛也念從心心思憶而不忘故名曰念試
0073a23: 以儒喻儒者念念思憶孔子其去孔子不亦庶幾乎
0073a24: 今念念思憶五欲不以為非而反以念佛為非噫似
0073b01: 此一生空過何如作愚夫愚婦耶惜乎智可能也愚
0073b02: 不可能也。
0073b03: 辨參究念佛
0073b04: 洪永間有空谷天奇毒三大老共論念佛天毒二
0073b05: 師俱教人看念佛是誰唯空谷謂只直念去亦有悟
0073b06: 日此二各隨機宜皆是也而空谷但言直念亦可不
0073b07: 曰參究為非也疑者謂參究主於見性單持乃切往
0073b08: 生欲廢參究而事單持言經中止云執持名號曾無
0073b09: 參究之說此論亦甚有理依而行之決定往生但欲
0073b10: 存此廢彼則不可念佛人見性正上品上生事而
0073b11: 反憂其不生耶故疏鈔兩存而待擇請無疑焉已巳上
0073b12: 蓮池竹。
0073b13: 辨念佛融通宗教
0073b14: 問人若一日以至七日或匝月經年翹勤勇猛一心
0073b15: 不亂矣後為他師所奪令入宗教二門雖兩俱無成
0073b16: 猶不離佛門也臨終時佛肯收之否歟答即念即佛
0073b17: 則念佛何非宗析空而念藏也體空而念通也次第
0073b18: 而念別也一心而念圓也則念佛何非教一舉雙得
0073b19: 誰謂無成前通後融不名為奪如是往生固無疑矣
0073b20: 祇恐自生分別心挂二途愆由己巳生非佛法咎。
0073b21: 辨念佛心性身名
0073b22: 問觀經言觀佛心者大慈悲是世人若能放生戒殺
0073b23: 仁民愛物以至九種眾生皆滅度之而不作滅度想
0073b24: 遂與法藏之心契矣且又不違釋迦觀心之訓奈何
0073c01: 取觀身與稱名之麤而反以佛心為助緣耶答念
0073c02: 佛有二一者念佛心性二者念佛身名念心性者見
0073c03: 真佛也不妨覲光明相好之佛於西方念身名者見
0073c04: 應佛也亦能自性天真之佛於象外本雙舉理
0073c05: 事同原心性良非助緣身名豈云麤今五部六冊
0073c06: 之徒藉口無為撥空因果障人禮像嗤彼稱名古德
0073c07: 有言人人丹霞方可劈佛個個百丈始可道無其或
0073c08: 未然入地獄如箭射。
0073c09: 辨理事非二心
0073c10: 問慈雲開理一心事一心夫一心窮理一心作事是
0073c11: 二心互起奚云不亂答智一也而明權實非裂智以
0073c12: 成雙心一也而說妄真不破心而為二觀有理事亦
0073c13: 何礙焉譬之鏡像別而不離水月分而不斷就事而
0073c14: 思其理理在事中從理而推其事事非理外何待兩
0073c15: 處起念故理事者一而二二而一者也。
0073c16: 辨宜繁宜簡
0073c17: 問法藏十念釋迦七日從約也至遠公與式公而六
0073c18: 時而懺儀備也土攢眉去焉夫使七日十念佛語非
0073c19: 誑何為又若是不憚煩而峻淨國以拒人耶答大聖
0073c20: 化人善權自非一種宜繁者為說繁宜簡者為說簡
0073c21: 七日十念非言易以驕人百倍之精專七日勝乎一
0073c22: 生十念超乎萬念也六時禮懺非言難以阻人宿習
0073c23: 之濃厚少時則刮磨未盡有間則三昧難成也龍舒
0073c24: 日禮千拜永明晝夜萬聲攢眉而去吾未如之何也
0074a01: 已巳已巳上蓮池淨土問。
0074a02: 辨往生早暮功決不
0074a03: 世有一生念佛未是一心念佛必不得生若果真實
0074a04: 用心而未純一雖今世不生亦植生因必於來世成
0074a05: 就三昧而得生慎毋藉口曰某某念佛徒勞無功遂
0074a06: 謗聖教為不足信疏鈔。
0074a07: 辨一念往生
0074a08: 問一念十念往生淨土何者為正曰但一念往生住
0074a09: 不退地此為正也如佛說謗佛毀經五逆四重皆一
0074a10: 念惡業成墮無間獄猶如箭射今念佛生淨土亦一
0074a11: 念善業成即登極樂猶如屈臂前一念五陰滅後一
0074a12: 念五陰生如蠟印印泥印壞文成尚不須兩念豈必
0074a13: 至十念哉又如經云愛酪沙彌生一念愛心後生酪
0074a14: 中作蟲斯皆一念非十念也至觀經十念為遘疾
0074a15: 羸力微心劣故須十稱彌陀以助其念若心盛不
0074a16: 昧一念生焉亦猶栽植絲髮其茂百圍也寶王論。
0074a17: 辨念力重大
0074a18: 疑念力輕微者眾生愚昧信有形之行業大不信無
0074a19: 形之念力尤大何以故念力是行業根一切事業非
0074a20: 念不成如人造罪無心造者重得輕報有心造者反
0074a21: 是以念力重故如人無記分流俗鄙事耳提面囑亦
0074a22: 復不記若心慧者種種難記之事一入耳根終身不
0074a23: 忘以念力堅故蘇子瞻曰佛以大圓覺充滿十方界
0074a24: 我以顛倒想出沒生死中云何以一念得往生淨土
0074b01: 我造無始業本從一念生既從一念生還從一念滅
0074b02: 生滅滅盡處則我與佛同淨土決云人之念頭所係
0074b03: 最急如水之必赴海如火之必炎上如利刃之必傷
0074b04: 如毒藥之必殺無空過者念佛之念亦復如是如婬
0074b05: 男子婬念堅故化為猛延燒神又如月光童子
0074b06: 觀想水故弟子開屋惟見清水又如僧清辨與外道
0074b07: 論譏外道堅執己巳見忽化為石清辨書問於石上明
0074b08: 日往視亦有答辭久之忽自破碎而吼聲於空中是
0074b09: 等皆己巳念力堅猛無因變化云何念佛而佛不現當
0074b10: 知念力是一切法中之王。
0074b11: 辨業性本空
0074b12: 一疑結習濃厚者凡夫但知業力不知業性空故若
0074b13: 眾生業性實者盡空界無容受處如黑雲障空風
0074b14: 至則滅若雲實者吹亦不去空喻性黑雲喻業念
0074b15: 佛喻風又業性即是法性力用至大以結使故神力
0074b16: 不現如烏鳥芻瑟摩聞空王佛說多婬人成猛火聚
0074b17: 後觀四肢百骸諸冷煖氣神光內凝化多婬心成
0074b18: 智慧火夫同一熱惱方其婬成大火聚及其離成大
0074b19: 寶若婬性實者云何是中而得三昧是故迷成即
0074b20: 入胎獄念成即入蓮胞已巳上西方合論。
0074b21: 辨心量廣大淨土非遠
0074b22: 問往生之說其心現故惟心所生但今學者不能曉
0074b23: 了此旨疑極樂遠隔十萬億國恐難得到答曰生則
0074b24: 決定生去則實不去真如佛性本自無生因緣和合
0074c01: 生即無生說了許多心外無土土外無心到這裏猶
0074c02: 道不曉此無他只是妄認自心在色心之內方寸之
0074c03: 間不知自家心量原自廣大讚佛偈云心包太量
0074c04: 周沙界夫十方空無量無邊心量都能包攝恒沙
0074c05: 世界無量無數我心一一周如此看來十萬億國
0074c06: 在我心中其實甚近何遠之有命終生時生我心中
0074c07: 其實甚易何難之有不見十疑論云十萬億剎為對
0074c08: 凡夫肉眼生死心量說耳但使眾生淨土業成者臨
0074c09: 終在定之心即是淨土受生之心動念即是生淨土
0074c10: 時經云一彈指頃即得往生又云屈伸臂頃自信錄
0074c11: 云十萬億剎頃刻至者心本妙故此等重重喻說皆
0074c12: 言其生在自己巳廣大心中甚近而甚易者也天如或問。
0074c13: 辨自心佛現
0074c14: 如來本願功德力故令彼有緣眾生修集功德則生
0074c15: 心感現佛身來迎不是諸佛實遣化身而來接引但
0074c16: 是眾生有緣時機正合能令自心見佛來迎則佛身
0074c17: 湛然常寂無有去來眾生識心託佛本願功德勝力
0074c18: 自心變化有來有去是知淨業純熟自佛身惡果
0074c19: 將成心現地獄如福德勝者執礫成金業貧之人變
0074c20: 金成礫轉變是我金礫何關侈字函第七卷。
0074c21: 辨不往而往無生而生
0074c22: 以生於自心故不往而往名為往生如華嚴解脫長
0074c23: 者說華嚴重重法界不出一心楞嚴十方空皆汝
0074c24: 心內是知極樂之生生乎自心心無界限則無西無
0075a01: 東去至何所狀其易穢而淨脫舊而新離一得一似
0075a02: 有所往名之為往豈從此向彼如世間經城過邑之
0075a03: 往耶解脫所說者入法界品解脫長者言彼諸如來
0075a04: 不來至此我不往彼若欲願見安樂世界阿彌陀佛
0075a05: 隨意即見既云隨意則不越一念而生彼國故狀其
0075a06: 得生名之往生實無所往不往而往不妨說往究極
0075a07: 而言非但無往亦復無生不生而生不妨說生疏鈔。
0075a08: 辨欣厭取捨
0075a09: 若據平等法門非垢非淨則欣厭無地折攝何施但
0075a10: 今生死凡夫迷心逐境頭出頭沒無從出離而復遮
0075a11: 其欣厭欲令直悟自心是猶田蛙井鮒不與之水而
0075a12: 反責以霄祗益沉淪於事何濟於是無苦樂中示
0075a13: 苦示樂苦以折伏樂以攝受折則激其頑迷而令起
0075a14: 厭離攝則惕其懈怠而俾生欣樂然後久在泥塗始
0075a15: 嫌污穢乍聞淨土深起願求此大火聚彼清地炎
0075a16: 燒眾生不得不避此而趨彼方便度生法自應爾生
0075a17: 彼國已巳見佛聞法得無生忍方悟此心本來平等。
0075a18: 論云菩薩未得無生法忍不能度生須求生淨土得
0075a19: 無生忍已巳方克有濟故初心菩薩必先捨此苦處生
0075a20: 彼樂處據此則捨苦者正欲眾生之苦取樂者正
0075a21: 欲與眾生以樂也圭釋圓覺種種取捨皆是輪迴
0075a22: 大梅亦云捨垢取淨是生死業此等語非不極致但
0075a23: 得旨則號醍醐失意則成毒藥充類至盡何但捨娑
0075a24: 婆垢取極樂淨為取捨也縱謂我土惟心而捨境取
0075b01: 心亦取捨也縱謂我無取捨而捨此有取捨取彼無
0075b02: 取捨亦取捨也亦輪迴生死業也寧知理隨事變則
0075b03: 無取捨處取捨宛然事得理融則正取捨時了無取
0075b04: 捨故菩薩示苦樂境開取捨門權實雙行理事無礙
0075b05: 故若水評圭疏謂欣厭取捨雖謂迷真起妄亦能
0075b06: 順教成功但知全修即性則欣厭本空況安養一門
0075b07: 諸佛共讚往來法界彌顯唯心託彼勝緣速登寶覺
0075b08: 實生物歸棲之正路至聖汲引之妙權也疏鈔。
0075b09: 辨不信佛論
0075b10: 世人不信佛者輒云西方諸佛古今何人親炙其容
0075b11: 親聞其誨何所據而云然不過彼氏創為釋教著作
0075b12: 經文互相標榜贊嘆愚夫婦從而惑之信之奉之傳
0075b13: 於後世化己巳大行且有知識者亦漸為其所眩由其
0075b14: 善惡禍福因果輪迴之說能中人之隱遂自天子達
0075b15: 於庶人其間雖英君哲士亦莫敢不信之奉之而西
0075b16: 竺干城從此永固矣據佛入中國始有丈六金人之
0075b17: 夢夫夢屬幻境何足信也又有佛髮佛牙佛骨之迎
0075b18: 夫髮牙與骨為朽物何足信也佛誠威靈不測胡不
0075b19: 現身說法俾疑者信者耳目焉豈非一大快事乃止
0075b20: 以髮牙骨為教化所被令人何所別其真偽且形長
0075b21: 丈六髮長丈二何怪誕而不經宜為儒者所斥矣況
0075b22: 佛不能逃生死外而同歸寂滅安在其為佛也然則
0075b23: 佛者又果何所蒙其福也世之謗佛毀佛者心口
0075b24: 牢不可破約略如此克復請從而辨之四大部洲西
0075c01: 方有阿彌釋迦猶東土有大聖先師也佛統其徒億
0075c02: 萬闡化西方猶先師率其弟子三千敷教南土也億
0075c03: 萬之徒親炙佛容親聞佛誨猶三千弟子親炙師容
0075c04: 親聞師誨也佛創立釋教著作經文古今莫不信之
0075c05: 奉之猶先師創立儒教著作論語古今莫不信之奉
0075c06: 之也如以不見佛而不信應亦不見先師而不信矣
0075c07: 後人不能見前人前人不及見後人譬如陰能矚陽
0075c08: 陽不能矚陰彼以佛為不見而不足信則赫赫上帝
0075c09: 明明百神亦將以不見而不足信與一切善惡禍福
0075c10: 因果輪迴之旨易稱積善餘慶不善餘殃足決因果
0075c11: 精氣為物遊魂為變足證輪迴考之三聖參之百世
0075c12: 寧有殊耶乃若道本諸身無徵不信動物唯誠化神
0075c13: 莫測夫佛寧假威權法術故能以慈悲願力沁人肺
0075c14: 腑攝人魂魄致古今至尊至賤至聖至愚罔不歸依
0075c15: 如是豈謗毀佛者之明才德獨駕軼於先哲名流
0075c16: 而率臆矯誣肆無忌憚多見其僻且謬耳唐宋韓歐
0075c17: 闢佛大抵以佛產夷狄中國當擯之考迦毗羅國實
0075c18: 居南贍正中我國處其東北則佛土在西舜生東夷
0075c19: 文王西夷皆以方隅遼言之儒者欲擯佛當先擯
0075c20: 舜文矣中庸贊至誠聲名洋溢中國施及蠻貊詎蠻
0075c21: 貊必為中國所擯耶諸佛演法西方三界相通人天
0075c22: 互印其生其滅俱有瑞應昭昭流傳中國兆於千載
0075c23: 以前佛即產於夷何傷今佛現在淨土必欲入穢土
0075c24: 而救眾生夫亦愈知佛能化穢穢何能涅佛也又指
0076a01: 其教為耶說誣民生死止此聚散之氣何有三世因
0076a02: 緣抑知識神歷劫生死死生轉如轆轤四生十二緣
0076a03: 未證真如誰能超此惡濁矧人有色身有真身色身
0076a04: 無不壞之理惟色身脫而真身現此之謂了生死
0076a05: 先師曰未知生焉知死又曰朝聞道夕死可矣復何
0076a06: 疑於佛又指其教為無父無君佛經首四十二章其
0076a07: 十章云凡人事天地鬼神不如孝其二親儒者言孝
0076a08: 不過曰事親如事天佛言孝直尊之天地鬼神之上
0076a09: 而謂之無父可乎其三十六章云六根既具生中國
0076a10: 難既奉佛道值有道之君難何其愛中國而重明君
0076a11: 也而謂之無君可乎又指佛法乘中國氣而入彼
0076a12: 老氏尼父並生於衰周豈亦乘氣而起耶又指佛
0076a13: 經竊取老莊餘瀋佛成道在無量劫前著經三藏十
0076a14: 二部流傳茲土者猶大海之一泡自漢唐摩騰玄裝
0076a15: 等所譯大乘皇皇如日月經天烏可與老莊並視哉
0076a16: 至以佛髮佛牙佛骨為朽物稽昔明王至聖皆有冠
0076a17: 履之藏青鳥冢異人往往有埋爪髮之冢豈非愛其
0076a18: 身者及其髮爪尊其道者及其冠履況天人導師如
0076a19: 佛而中外供奉其髮與牙與骨何足異也若以丈六
0076a20: 丈二而怪之無論馭世初生每多奇形如獸就孟子
0076a21: 所載湯九尺文王十尺使今人見此不幾盡斥以為
0076a22: 怪與更視夢為幻境議論繁興漢明莫逃罪首之誅
0076a23: 然則史書良弼之夢飛熊之夢兩楹之夢盡不可信
0076a24: 耶夢為想因思極通神安知生非大夢死非大覺也
0076b01: 唐宜之云余幼時父母望我成名夢筆墨稍長懷利
0076b02: 濟民物心夢事業今老矣無夢可做乃耑心念佛一
0076b03: 意西馳夢去隨處見佛到處是淨土世以夢為幻者
0076b04: 是猶見死者回生述冥中事縷縷詎直不信以為然
0076b05: 且肆斥以為妄也汩滅善根自人當入地獄如
0076b06: 箭迨夫人入地獄備經痛苦亦何能述以告人間有
0076b07: 托夢訴其妻若子者其妻若子夢中見之聞之不覺
0076b08: 大慟而寤寐後亦必以為幻而不信矣噫可嘆也可
0076b09: 悲也彼韓之齊名有柳歐之高弟有蘇乃大鑑銘
0076b10: 具見西來大意長公禪喜播揚震旦宗風他若司馬
0076b11: 溫公富鄭公品望頗出韓歐悉推篤信能仁即韓悅
0076b12: 大顛歐悅祖印未不深相契合讀昌黎著作既以
0076b13: 為無因果又以為有冥道其祭十二郎文死而有知
0076b14: 無知悲與不悲之論抑何於生死大事游移莫定若
0076b15: 此宋范鎮不信佛法謂子瞻曰鎮生平所未見者終
0076b16: 不肯信子瞻笑曰恐未必然設公有病延醫視醫
0076b17: 按陰陽實而投藥公亦豈能自見其而信之也
0076b18: 哉克復陋識蕪言何足重輕如來演說諸經具在取
0076b19: 而誦之非金口所親宣即慈容之面白苦口婆心任
0076b20: 毀任謗孔子作春秋曰知我者其惟春秋乎罪我者
0076b21: 其惟春秋乎辨不信佛應作如是觀。
0076b22: 周子辨不信佛論竟有友人進而告曰儒者闢佛由
0076b23: 孟子詎楊墨孟子詎楊墨由孔子攻異端子亦儒家
0076b24: 者流奚為而指其僻且謬耶余曰否否孟子詎楊墨
0076c01: 謂楊墨之道不熄孔子之道不著是孟子詎楊墨非
0076c02: 詎佛也孔子攻異端非攻佛也楊氏為我一毛而
0076c03: 利天下不為墨子兼愛摩頂放踵利天下為之抑思
0076c04: 萬物皆備於我舍成己巳何由成物舍成物何以成己巳
0076c05: 楊墨執一不通非孟子深惡而力辨之斥為邪說誣
0076c06: 民罪以無父無君其釀禍古今寧直害己巳害人而已巳
0076c07: 斯誠大道之異端孟子烏得而不詎之也哉今取釋
0076c08: 道自利利他之言參儒道成己巳成物之旨有異乎無
0076c09: 異乎但儒道主經世釋道主出世古今治平天下之
0076c10: 大法非儒道不可凡人解悟生死之大事非釋道不
0076c11: 可方從事乎經濟而盡謀出世固不可終淪胥乎業
0076c12: 緣而竟忘出世亦不可經世而力排從佛者懼人主
0076c13: 惟苦空是尚而不修治平之大法不得不如是出世
0076c14: 而力辨毀佛者憂凡人為情欲所汩而不了生死之
0076c15: 大事亦不得不如是友聞余言已巳憬然從坐起曰子
0076c16: 豈好辨哉今而後不特儒教釋教不必分為異同併
0076c17: 可作三教合一論矣。
0076c18: 附王載生佛法入中國考
0076c19: 三教之興鼎峙咸賴老氏與尼父並生中國獨佛誕
0076c20: 於西方遂目為夷教併坐漢明之罪而不知考核之
0076c21: 未詳也據范曄後漢書西域傳明帝夢見金人長大
0076c22: 頂有光明以問群臣或對曰西方有佛形長丈六黃
0076c23: 金色帝因遣使天竺問佛道法於中國圖其形像焉
0076c24: 涑水通鑑明帝初感金人入夢遣博士蔡愔等十八
0077a01: 人奉使天竺訪迦葉摩騰竺法蘭二僧得經四十二
0077a02: 章及佛真像歸經藏之蘭臺石室像繪之清涼顯節
0077a03: 陵又立白馬寺是為佛入中國之始汪克寬考異註
0077a04: 帝聞西域有神其名曰佛遣使求得其書大抵以無
0077a05: 為為宗貴慈悲不殺人死精神不滅隨復受形生時
0077a06: 所行善惡悉有報應永乎間奏有周書異紀紀釋迦
0077a07: 佛生周昭王甲寅二十六年四月八日生時江河泛
0077a08: 溢大地皆動五色光貫太微太史蘇由卜曰乾之九
0077a09: 五飛龍在天是君王之位西方生大聖人也王懼其
0077a10: 入中國由曰後一千年聲教流被此土王命刻石為
0077a11: 紀埋之南郊佛滅度於周穆王五十二年二月十五
0077a12: 夜滅時乾坤震動有虹十二道貫日經天太史扈多
0077a13: 占曰西方聖人入滅之象又漢書成帝元狩中將軍
0077a14: 霍去病討匈奴殺休屠王獲其祭天金人帝列於甘
0077a15: 泉宮金人手長丈餘不設祭祀燈香禮拜而已巳又哀
0077a16: 帝明壽元博士景慮受大月氏王口傳浮圖經秦
0077a17: 始皇時西域沙門室利房至長安帝囚之夜有金人
0077a18: 破獄而出又列子載周穆王時有西方聖人至王為
0077a19: 列中天之臺又載孔子答太宰蕩曰西方有大聖人
0077a20: 不言而民化不動而民不亂為五帝三王之所不及
0077a21: 是皆在白馬未入中國以前歷歷可考由此觀之佛
0077a22: 法入中國在漢明之世中國之知有佛則不始漢明
0077a23: 其所從來久矣。
0077a24: 淨土晨鐘卷第八
