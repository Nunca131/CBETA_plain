0180b19: 
0180b20: 
0180b21: 大方廣佛新華嚴經合論卷第二十七
0180b22: 唐于闐國三藏沙門實叉難陀譯經
0180b23: 唐太原方山長者李通玄造論
0180b24: 唐福州開元寺沙門志寧釐經合論
0180c01: 四聖諦品第八
0180c02: 【論】於此一品之中義分為三一釋品名目二釋品
0180c03: 來意三隨文釋義一釋品名目者諦者實義也明
0180c04: 如來說四種實義令諸眾生起信解故問曰何故
0180c05: 不說多但云四答曰此四種諦義總攝多故為明
0180c06: 一切世間不離苦集一切出世間不離滅道滅盡
0180c07: 諸苦名為滅諦滅盡涅槃名為道諦三乘涅槃皆
0180c08: 有可得此大涅槃無餘可得名為道諦以二乘趣
0180c09: 寂菩薩多生淨土又推淨土在餘他方又云菩薩
0180c10: 留惑潤生故若不故留煩惱還應必有涅槃可證
0180c11: 或有他方淨土可生是故三乘涅槃皆有可得又
0180c12: 閻浮提成正覺佛木樹草座是化佛上方摩醯首
0180c13: 羅天紅蓮華上佛是實報皆有忻厭故是故三乘
0180c14: 四諦厭苦集忻滅道名四諦法輪此一乘經言四
0180c15: 聖諦者是其實義何以故達苦性真無忻厭故無
0180c16: 有他方別佛剎別淨土故無有染淨涅槃生死有
0180c17: 忻厭所修道故所修道者住如法住修如法道不
0180c18: 厭不著不欣不取一如法界無去來性無住處性
0180c19: 身塵毛孔心之及境皆稱法性如是信解如是修
0180c20: 道以是義故一乘四聖諦三乘四諦各各差別各
0180c21: 有信解如來依根方便設教皆非凡夫能立如今
0180c22: 修道者但隨自信解力便處即作不可例然如法
0180c23: 華經為聲聞人說四諦法為緣覺人說十二因緣
0180c24: 為諸菩薩說六波羅蜜亦是如來隨時之說如此
0181a01: 經十地品五地菩薩作十種諦觀以四聖諦為體
0181a02: 六地菩薩作十種十二緣生觀此是如來隨位進
0181a03: 修之法大要總言此四聖諦十二緣生法門但一
0181a04: 切諸聖一切凡夫起信樂佛法心道未滿者皆從
0181a05: 初心觀自他苦故發菩提心樂求道法但依大小
0181a06: 勝劣不同四諦十二緣各別但一切世間法四諦
0181a07: 義無不該通此是如來語業說法周故如纓珞
0181a08: 經立九乘法門者意明三乘參用四諦十二緣各
0181a09: 自得道差別其九乘者一聲聞聲聞乘二聲聞緣
0181a10: 覺乘三聲聞菩薩乘如是三乘同觀四諦十二緣
0181a11: 法各自得道不同如是三乘中各有三通為九通
0181a12: 此法界不思議乘於解脫道中總有十乘皆得究
0181a13: 竟無三界苦諸餘道門皆是人天世間生滅之法
0181a14: 設得少樂終竟不離苦本三乘雖得出三界其道
0181a15: 未真未是佛果乘故二釋品來意者為明前名號
0181a16: 品是說如來身業隨方名號不同各別此品說如
0181a17: 來隨方語業隨方說法不離四聖諦故此品須來
0181a18: 三隨文釋義者於此一品經文於中總有十二段
0181a19: 經。
0181a20: 【經】爾時文殊師利菩薩摩訶薩告諸菩薩言諸佛子
0181a21: 苦聖諦此娑婆世界中或名罪或名逼迫或名變異
0181a22: 或名攀緣或名聚或名刺剌或名依根或名誑或名
0181a23: 癰瘡處或名愚夫行諸佛子苦集聖諦此娑婆世界
0181a24: 中或名繫縛或名滅壞或名愛著義或名妄覺念或
0181b01: 名趣入或名決定或名網或名戲論或名隨行或名
0181b02: 顛倒根諸佛子苦滅聖諦此婆娑世界中或名無諍
0181b03: 或名離塵或名寂靜或名無相或名無沒或名無自
0181b04: 性或名無障礙或名滅或名體真實或名住自性諸
0181b05: 佛子苦滅道聖諦此娑婆世界中或名一乘或名趣
0181b06: 寂或名導引或名究竟無分別或名平等或名捨擔
0181b07: 或名無所趣或名隨聖意或名仙人行或名十藏諸
0181b08: 佛子此娑婆世界說四聖諦有如是等四百億十千
0181b09: 名隨眾生心悉令調伏諸佛子此娑婆世界所言苦
0181b10: 聖諦者彼密訓世界中或名營求根或名不出離或
0181b11: 名繫縛本或名作所不應作或名普諍或名分
0181b12: 悉無力或名作所依或名極苦或名躁動或名形狀
0181b13: 物諸佛子所言苦集聖諦者彼密訓世界中或名順
0181b14: 生死或名染著或名燒然或名流轉或名敗壞根或
0181b16: 諸佛子所言苦滅聖諦者彼密訓世界中或名第一
0181b18: 名調伏或名一分或名無罪或名離貪或名決定諸
0181b19: 佛子所言苦滅道聖諦者彼密訓世界中或名猛將
0181b20: 或名上行或名超出或名有方便或名平等眼或名
0181b21: 離邊或名了悟或名攝取或名最勝眼或名觀方諸
0181b22: 佛子密訓世界說四聖諦有如是等四百億十千名
0181b23: 隨眾生心悉令調伏諸佛子此娑婆世界所言苦聖
0181b24: 諦者彼最勝世界中或名恐怖或名分段或名可厭
0181c01: 惡或名須承事或名變異或名招引怨或名能欺奪
0181c02: 或名難共事或名妄分別或名有勢力諸佛子所言
0181c03: 苦集聖諦者彼最勝世界中或名敗壞或名癡根或
0181c04: 名大怨或名利刃或名滅味或名仇對或名非己巳物
0181c05: 或名惡導引或名增黑暗或名壞善利諸佛子所言
0181c06: 苦滅聖諦者彼最勝世界中或名大義或名饒益或
0181c07: 名義中義或名無量或名所應見或名離分別或名
0181c08: 最上調伏或名常平等或名可同住或名無為諸佛
0181c09: 子所言苦滅道聖諦者彼最勝世界中或名能燒然
0181c10: 或名最上品或名決定或名無能破或名深方便或
0181c11: 名出離或名不下劣或名通達或名解脫性或名能
0181c12: 度脫諸佛子最勝世界說四聖諦有如是等四百億
0181c13: 十千名隨眾生心悉令調伏諸佛子此娑婆世界所
0181c14: 言苦聖諦者彼離垢世界中或名悔恨或名資待或
0181c15: 名展轉或名住城或名一味或名非法或名居宅或
0181c16: 名妄著處或名妄見或名無有數諸佛子所言苦
0181c17: 集聖諦者彼離垢世界中或名無實物或名但有語
0181c18: 或名非潔白或名生地或名執取或名鄙賤或名增
0181c19: 長或名重擔或名能生或名麤獷諸佛子所言苦滅
0181c20: 聖諦者彼離垢世界中或名無等等或名普除盡或
0181c21: 名離垢或名最勝根或名稱會或名無資待或名滅
0181c23: 道聖諦者彼離垢世界中或名堅固物或名方便分
0182a01: 淨或名諸有邊或名受寄全或名作究竟或名淨分
0182a02: 別諸佛子離垢世界說四聖諦有如是等四百億十
0182a03: 千名隨眾生心悉令調伏諸佛子此娑婆世界所言
0182a04: 苦聖諦者彼豐溢世界中或名愛染處或名險害根
0182a05: 或名有海分或名積集成或名差別根或名增長或
0182a06: 名生滅故名障礙或名刀劍本或名數所成諸佛子
0182a07: 所言苦集聖諦者彼豐溢世界中或名可惡或名名
0182a08: 字或名無盡或名分數或名不可愛或名能攫噬或
0182a09: 名麤鄙物或名愛著或名器或名動諸佛子所言苦
0182a10: 滅聖諦者彼豐溢世界中或名相續斷或名開顯或
0182a11: 名無文字或名無所修或名無所見或名無所作或
0182a12: 名寂滅或名已巳燒盡或名捨重擔或名已巳除壞諸佛
0182a13: 子所言苦滅道聖諦者彼豐溢世界中或名寂滅行
0182a14: 或名出離行或名勤修證或名安隱去或名無量壽
0182a15: 或名善了知或名究竟道或名難修習或名至彼岸
0182a16: 或名無能勝諸佛子豐溢世界說四聖諦有如是等
0182a17: 四百億十千名隨眾生心悉令調伏諸佛子此娑婆
0182a18: 世界所言苦聖諦者彼攝取世界中或名能劫奪或
0182a19: 名非善友或名多恐怖或名種種戲論或名地獄性
0182a20: 或名非實義或名貪欲擔或名深重根或名隨心轉
0182a21: 或名根本空諸佛子所言苦集聖諦者彼攝取世界
0182a22: 中或名貪著或名惡成辦或名過惡或名速疾或名
0182a23: 能執取或名想或名有果或名無可說或名無可取
0182a24: 或名流轉諸佛子所言苦滅聖諦者彼攝取世界中
0182b01: 或名不退轉或名離言說或名無相狀或名可欣樂
0182b02: 或名堅固或名上妙或名離癡或名滅盡或名遠惡
0182b03: 或名出離諸佛子所言苦滅道聖諦者彼攝取世界
0182b04: 中或名離言或名無諍或名教導或名善迴向或名
0182b05: 大善巧或名差別方便或名如空或名寂靜行或
0182b06: 名勝智或名能了義諸佛子攝取世界說四聖諦有
0182b07: 如是等四百億十千名隨眾生心悉令調伏諸佛子
0182b08: 此娑婆世界所言苦聖諦者彼饒益世界中或名重
0182b09: 擔或名不堅或名如賊或名老死或名愛所成或名
0182b10: 流轉或名疲勞或名惡相狀或名生長或名利刃諸
0182b11: 佛子所言苦集聖諦者彼饒益世界中或名敗壞或
0182b12: 名渾濁或名退失或名無力或名喪失或名乖違或
0182b13: 名不和合或名所作或名取或名意欲諸佛子所言
0182b14: 苦滅聖諦者彼饒益世界中或名出獄或名真實或
0182b15: 名離難或名覆護或名離惡或名隨順或名根本或
0182b16: 名捨因或名無為或名無相續諸佛子所言苦滅道
0182b17: 聖諦者彼饒益世界中或名達無所有或名一切印
0182b18: 或名三昧藏或名得光明或名不退法或名能盡有
0182b19: 或名廣大路或名能調伏或名有安隱或名不流轉
0182b20: 根諸佛子饒益世界說四聖諦有如是等四百億十
0182b21: 千名隨眾生心悉令調伏諸佛子此娑婆世界所言
0182b22: 苦聖諦者彼鮮少世界中或名險樂欲或名繫縛處
0182b23: 或名邪行或名隨受或名無慚恥或名貪欲根或名
0182b24: 恒河流或名常破壞或名炬火性或名多憂惱諸佛
0182c01: 子所言苦集聖諦者彼鮮少世界中或名廣地或名
0182c02: 能趣或名遠慧或名留難或名恐怖或名放逸或名
0182c03: 攝取或名著處或名宅主或名連縛諸佛子所言苦
0182c04: 滅聖諦者彼鮮少世界中或名充滿或名不死或名
0182c05: 無我或名無自性或名分別盡或名安樂住或名無
0182c06: 限量或名斷流轉或名絕行處或名不二諸佛子所
0182c07: 言苦滅道聖諦者彼鮮少世界中或名大光明或名
0182c09: 斷相續或名廣大路或名平等因或名淨方便或名
0182c10: 最勝見諸佛子鮮少世界說四聖諦有如是等四百
0182c11: 億十千名隨眾生心悉令調伏諸佛子此娑婆世界
0182c12: 所言苦聖諦者彼歡喜世界中或名流轉或名出生
0182c14: 或名集會或名惡舍宅或名苦惱性諸佛子所言苦
0182c15: 集聖諦者彼歡喜世界中或名地或名方便或名非
0182c16: 時或名非實法或名無底或名攝取或名離戒或名
0182c17: 煩惱法或名狹劣見或名垢聚諸佛子所言苦滅聖
0182c19: 真實或名平等或名善淨或名無病或名無曲或名
0182c20: 無相或名自在或名無生諸佛子所言苦滅道聖諦
0182c21: 者彼歡喜世界中或名入勝界或名斷集或名超等
0182c22: 類或名廣大性或名分別盡或名神力道或名眾方
0182c23: 便或名正念行或名常寂路或名攝解脫諸佛子歡
0182c24: 喜世界說四聖諦有如是等四百億十千名隨眾生
0183a01: 心悉令調伏諸佛子此娑婆世界所言苦聖諦者彼
0183a02: 關世界中或名敗壞相或名如壞器或名我所成
0183a03: 或名諸趣身或名數流轉或名眾惡門或名性苦或
0183a04: 名可棄捨或名無味或名來去諸佛子所言苦集聖
0183a05: 諦者彼關世界中或名行或名憤毒或名和合或
0183a06: 名受支或名我心或名毒或名稱或名乖違或
0183a07: 名熱惱或名驚駭諸佛子所言苦滅聖諦者彼關
0183a08: 世界中或名無積集或名不可得或名妙藥或名不
0183a09: 可壞或名無著或名無量或名廣大或名覺分或名
0183a10: 離染或名無障礙諸佛子所言苦滅道聖諦者彼關
0183a11: 世界中或名安隱行或名離欲或名究竟實或名
0183a12: 入義或名性究竟或名淨現或名攝念或名趣解脫
0183a13: 或名救濟或名勝行諸佛子關世界說四聖諦有
0183a14: 如是等四百億十千名隨眾生心悉令調伏諸佛子
0183a16: 疵或名世間或名所依或名慢或名染著性或名
0183a17: 駛流或名不可樂或名覆藏或名速滅或名難調諸
0183a18: 佛子所言苦集聖諦者彼振音世界中或名須制伏
0183a19: 或名心趣或名能縛或名隨念起或名至後邊或名
0183a20: 共和合或名分別或名門或名飄動或名隱覆諸佛
0183a21: 子所言苦滅聖諦者彼振音世界中或名無依處或
0183a22: 名不可取或名轉還或名離諍或名小或名大或名
0183a23: 善淨或名無盡或名廣博或名無等價諸佛子所言
0183a24: 苦滅道聖諦者彼振音世界中或名觀察或名能摧
0183b01: 敵或名了知印或名能入性或名難敵對或名無限
0183b02: 義或名能入智或名和合道或名恒不動或名殊勝
0183b03: 義諸佛子振音世界說四聖諦有如是等四百億十
0183b04: 千名隨眾生心悉令調伏。
0183b05: 【論】從爾時文殊師利已巳下十一段是通中心并十
0183b07: 【經】諸佛子如此娑婆世尊中說四聖諦有四百億十
0183b08: 千名如是東方百千億無數無量無邊無等不可數
0183b09: 不可稱不可思不可量不可說盡法界空界所有
0183b10: 世界彼一一世界中說四聖諦亦各有四百億十千
0183b11: 名隨眾生心悉令調伏如東方南西北方四維上下
0183b12: 亦復如是諸佛子如娑婆世界有如上所說十方世
0183b13: 界彼一切世界亦各有如是十方世界一一世界中
0183b14: 說苦聖諦有百億萬種名說集聖諦滅聖諦道聖諦
0183b15: 亦各有百億萬種名皆隨眾生心之所樂令其調伏。
0183b16: 【論】末後一段是總都說十方世界無盡名目皆是
0183b17: 四聖諦為體從此四諦上分作種種法門五蘊十
0183b18: 二緣總在其內八萬四千塵勞解脫總在其內如
0183b19: 文具說不煩更釋已巳上佛名號品四聖諦品是自
0183b20: 己巳信進修行中所信之法已巳下光明覺品現佛境
0183b21: 及所行行門周如文具明如是已巳上十信門以
0183b22: 根本普光明智為殿體如是進修究竟不離此智
0183b23: 也。
0183b24: 光明覺品第九
0183c01: 【論】將釋此品約作三門分別一釋品名目二釋品
0183c02: 來意三隨文釋義一釋品名目者此品名光明覺
0183c03: 品為明因如來放十信中足輪下光照燭十方初
0183c04: 云一三千大千以次十三千大千以次增廣至不
0183c05: 可說法界空界為明無盡令信心者了心境廣
0183c06: 大無盡無礙與法界空界等明其自己巳法身智
0183c07: 身願行亦等故以光所照覺悟信心令修行故以
0183c08: 是因緣名光明覺品修行者一一隨光觀照十方
0183c09: 已巳能觀之心亦盡即與法身同體入十住初心入
0183c10: 信心者一一隨此寶色燈雲光觀內心及方所總
0183c11: 令心境無有內外中間方可入方便三昧入十住
0183c12: 法門若不作此寶色光明觀不成一切普賢願海
0183c13: 神通道力諸佛大用皆悉不成二釋品來意者為
0183c14: 此第二會中普光明殿說十信心明成凡夫自心
0183c15: 所契佛果信其前之如來名號品舉佛身眼耳鼻
0183c16: 舌等及名號周四聖諦品明如來口業說法行
0183c17: 行周總明佛果也令此品放如來信位教行
0183c18: 之光覺悟一切令信心者自信自心智境界身行
0183c19: 周即一切處不動智佛一切處文殊師利一切
0183c20: 處覺首目首財首等十首菩薩是也即明信心者
0183c21: 自己巳身語意業名號周一如佛故此品須來明
0183c22: 已巳上不動智佛等十箇智佛是信心中所信之果
0183c23: 是自己巳之智與佛本同文殊師利即是自心妙理
0183c24: 之慧餘九是行十色世界是所見之法三隨文釋
0184a01: 義者。
0184a02: 【經】爾時世尊從兩足輪下放百億光明照此三千大
0184a03: 千世界百億閻浮提百億弗婆提百億瞿耶尼百億
0184a04: 單越百億大海百億輪圍山百億菩薩受生百億
0184a05: 菩薩出家百億如來成正覺百億如來轉法輪百億
0184a06: 如來入涅槃百億須彌山王百億四天王眾天百億
0184a07: 三十三天百億夜摩天百億兜率天百億化樂天百
0184a08: 億他化自在天百億梵眾天百億光音天百億淨
0184a09: 天百億廣果天百億色究竟天其中所有悉皆明現
0184a10: 如此處見佛世尊坐蓮華藏師子之座十佛剎微塵
0184a11: 數菩薩所共圍遶其百億閻浮提中百億如來亦如
0184a12: 是坐悉以佛神力故十方各有一大菩薩一一各與
0184a13: 十佛剎微塵數諸菩薩俱來詣佛所其名曰文殊師
0184a14: 利菩薩覺首菩薩財首菩薩寶首菩薩功德首菩薩
0184a15: 目首菩薩精進首菩薩法首菩薩智首菩薩賢首菩
0184a16: 薩是諸菩薩所從來國所謂金色世界妙色世界蓮
0184a17: 華色世界薝蔔華色世界優羅華色世界金色世
0184a18: 界寶色世界金剛色世界頗黎色世界平等色世界
0184a19: 此諸菩薩各於佛所淨修梵行所謂不動智佛無礙
0184a20: 智佛解脫智佛威儀智佛明相智佛究竟智佛最勝
0184a21: 智佛自在智佛梵智佛觀察智佛爾時一切處文殊
0184a22: 師利菩薩各於佛所同時發聲說此頌言。
0184a23: 【論】從初爾時世尊已巳下有二十四行半經於中大
0184a24: 意義分為五一舉光出處二舉光所照境界遠近
0184b01: 三舉一切處百億眾會菩薩同集四舉一切處佛
0184b02: 剎根本智佛五明一切處文殊同聲一時說頌一
0184b03: 舉光出處者經云爾時世尊兩足輪下放百億光
0184b04: 明此光是初會中如來放眉間光名一切菩薩智
0184b05: 光明普照耀十方藏此光是教化十方菩薩安立
0184b06: 十信及五位十地法門次第令隨位進修開敷智
0184b07: 眼成其無量福智之海是故名之照耀十方藏又
0184b08: 藏者有二義一眾生善根堪受此法名之為藏如
0184b09: 文殊師利歎善財童子善哉功德藏能來至我所
0184b10: 二大願大悲大智法身總名為藏此光明常照耀
0184b11: 十方法界善根眾生而能成就大菩提心大願大
0184b12: 悲大智饒益眾生藏者故此如來兩足輪所放光
0184b13: 明是彼現相品中眉間之光照十方已巳其光還來
0184b14: 入佛足下為欲以十地果光用成十信故是故於
0184b15: 此品中還放彼第一會中所入如來足下之光以
0184b16: 成十信如今如來兩足輪下放光是現相品中所
0184b17: 入之光故明足下放光者是以果成信初始故如
0184b18: 十住位中於如來足指端放光即明入聖之始發
0184b19: 跡應真之初故是初生諸佛大智家故十行位中
0184b20: 足趺上放光十迴向位中膝上放光十地位中眉
0184b21: 間放光終而復始還依舊果初以果成因因修果
0184b22: 體至功終位極本末不移至位更明今此放兩足
0184b23: 輪中之光明以果成信故乃至修行常修果體使
0184b24: 慣習成熟故如此從眉間放光足下輪中放光足
0184c01: 指端放光足趺上放光膝上放光眉間放光出現
0184c02: 品中又於眉間放光名如來出現光明如此六度
0184c03: 放光總明成就十信十住十行十迴向十地十一
0184c04: 地因果法門進修之行相一終故法界品又眉間
0184c05: 放光者明此一部之經菩薩五位進修及如來出
0184c06: 現所證本法總法界為體故明法界一品是過現
0184c07: 未來一切諸佛之本末故是恒法故是法常道不
0184c08: 思議故是一切眾生本末故是一切法之本體故
0184c09: 二舉光照遠近者初照三千大千之境界次照十
0184c10: 百千乃至十億及不可說問曰何故不一時普照
0184c11: 而有漸次耶答是一時中漸次為法界中無前後
0184c12: 故漸次者為十信中修勝進增勝故三舉一切處
0184c13: 百億眾會菩薩同集者明自己巳信行周故四舉
0184c14: 一切處佛世界及十智如來者明信心者自己巳智
0184c15: 德果周故五一切處文殊師利同時說頌者明
0184c16: 信心者自己巳妙慧釋法周總明自有非是他法
0184c17: 從初自信如是十色世界十智如來十首菩薩總
0184c18: 是自己巳果行法性大智萬行周以成信故從此
0184c19: 修行經歷五位不離此也是故發心畢竟二不別
0184c20: 如是發心先心難自未得度先度他是故我禮初
0184c21: 發心初發以為天人師超勝聲聞及緣覺一如涅
0184c22: 槃經說此明從凡入信心者難故為凡夫總自認
0184c23: 是凡夫不肯認自心是不動智故是故入十信難
0184c24: 明十信心成就任運至十住初發心住故乃至究
0185a01: 竟佛果故如三乘中修十信心經十千劫此教中
0185a02: 為以根本智法界為教體但以才堪見實即得不
0185a03: 論劫量如覺城二千之眾善財為首者是路上發
0185a04: 心六千比丘之眾亦皆是智慧猛利人類精奇一
0185a05: 聞多曉悟謙恕仁慈專求大道以利含生皆是一
0185a06: 生信滿發心入位人也若不信自心元是不動智
0185a07: 佛者即永劫飄淪何能利人濟物如經所說若自
0185a08: 有縛能解彼縛無有是處是故發心有二種一修
0185a09: 信解發心但修十信解故即如前十智如來十首
0185a10: 菩薩是二信滿發心十住位初名初發心住故即
0185a11: 十慧菩薩十箇月佛是其因果也又就此說頌門
0185a12: 中義分為二一明文殊師利說十偈頌歎如來十
0185a13: 種德令信心者信解增廣二明信心者心地增廣
0185a14: 其光漸增其光漸增者明信心漸勝如文可知一
0185a15: 一隨光所照之境以心觀之隨方令心無礙盡十
0185a16: 方總然十方觀唯有能觀心在復觀能觀之心
0185a17: 亦無內外即十方無礙方入十住初心一從文殊
0185a18: 說頌中歎如來十種德令信心者漸漸增廣。
0185a19: 【經】若有見正覺解脫離諸漏不著一切世
0185a20: 彼非證道眼若有知如來體相無所有
0185a21: 修習得明了此人疾作佛能見此世界
0185a22: 其心不搖動於佛身亦然當成勝智者
0185a23: 若於佛及法其心了平等二念不現前
0185a24: 當踐難思位若見佛及身平等而安住
0185b01: 無住無所入當成難遇者色受無有數
0185b02: 想行識亦然若能如是知當作大牟尼
0185b03: 世及出世見一切皆超越而能善知法
0185b04: 當成大光耀若於一切智發生迴向心
0185b05: 見心無所生當獲大名稱眾生無有生
0185b06: 亦復無有壞若得如是智當成無上道
0185b07: 一中解無量無量中解一了彼互生起
0185b08: 當成無所畏
0185b09: 【論】一從初十行頌歎如來法身無體性德。
0185b10: 【經】爾時光明過此世界照東方十佛國土南西北
0185b11: 方四維上下亦復如是彼一一世界中皆有百億閻
0185b12: 浮提乃至百億色究竟天其中所有悉皆明現如此
0185b13: 處見佛世尊坐蓮華藏師子之座十佛剎微塵數菩
0185b14: 薩所共圍遶彼一一世界中各有百億閻浮提百億
0185b15: 如來亦如是坐悉以佛神力故十方各有一大菩薩
0185b16: 一一各與十佛剎微塵數諸菩薩俱來詣佛所其大
0185b17: 菩薩謂文殊師利等所從來國謂金色世界等本所
0185b18: 事佛謂不動智如來等爾時一切處文殊師利菩薩
0185b19: 各於佛所同時發聲說此頌言。
0185b20: 眾生無智慧愛刺剌所傷毒為彼求菩提
0185b21: 諸佛法如是普見於諸法二邊皆捨離
0185b22: 道成永不退轉此無等輪不可思議劫
0185b23: 精進修諸行為度諸眾生此是大仙力
0185b24: 導師降眾魔勇健無能勝光中演妙義
0185c01: 慈悲故如是以彼智慧心破諸煩惱障
0185c02: 一念見一切此是佛神力擊于正法鼓
0185c03: 覺悟十方剎咸令向菩提自在力能爾
0185c04: 不壞無邊境而遊諸億剎於有無所著
0185c05: 彼自在如佛諸佛如空究竟常清淨
0185c06: 憶念生歡喜彼諸願具足一一地獄中
0185c07: 經於無量劫為度眾生故而能忍是苦
0185c08: 不惜於身命常護諸佛法無我心調柔
0185c09: 能得如來道
0185c10: 【論】二十行頌歎如來大慈悲德為眾生求菩提心
0185c11: 故。
0185c12: 【經】爾時光明過十世界照東方百世界南西北方
0185c13: 四維上下亦復如是彼諸世界中皆有百億閻浮提
0185c14: 乃至百億色究竟天其中所有悉皆明現彼一一閻
0185c15: 浮提中悉見如來坐蓮華藏師子之座十佛剎微塵
0185c16: 數菩薩所共圍遶悉以佛神力故十方各有一大菩
0185c17: 薩一一各與十佛剎微塵數諸菩薩俱來詣佛所其
0185c18: 大菩薩謂文殊師利等所從來國謂金色世界等本
0185c19: 所事佛謂不動智如來等爾時一切處文殊師利菩
0185c20: 薩各於佛所同時發聲說此頌言。
0185c21: 佛了法如幻通達無障礙心淨離眾著
0185c22: 調伏諸生或有見初生妙色如金山
0185c23: 住是最後身永作人中月或見經行時
0185c24: 具無量功德念慧皆善巧丈夫師子步
0186a01: 或見紺青目觀察於十方有時現戲笑
0186a02: 為順眾生故或見師子吼殊勝無比身
0186a03: 示現最後生所說無非實或有見出家
0186a04: 解脫一切縛修治諸佛行常樂觀寂滅
0186a05: 或見坐道場覺知一切法到功德彼岸
0186a06: 癡闇煩惱盡或見勝丈夫具足大悲心
0186a07: 轉於妙法輪度無量眾生或見師子吼
0186a08: 威光最殊特超一切世間神通力無等
0186a09: 或見心寂靜如世燈永滅種種現神通
0186a10: 十方能如是
0186a11: 【論】三十行頌歎如來了法如幻德應緣現身故。
0186a12: 【經】爾時光明過百世界照東方千世界南西北方
0186a13: 四維上下亦復如是彼一一世界中皆有百億閻浮
0186a14: 提乃至百億色究竟天其中所有悉皆明現彼一一
0186a15: 閻浮提中悉見如來坐蓮華藏師子之座十佛剎微
0186a16: 塵數菩薩所共圍遶悉以佛神力故十方各有一大
0186a17: 菩薩一一各與十佛剎微塵數諸菩薩俱來詣佛所
0186a18: 其大菩薩謂文殊師利等所從來國謂金色世界等
0186a19: 本所事佛謂不動智如來等爾時一切處文殊師利
0186a20: 菩薩各於佛所同時發聲說此頌言。
0186a21: 佛於甚深法通達無與等眾生不能了
0186a22: 次第為開示我性未曾有我所亦空寂
0186a23: 云何諸如來而得有其身解脫明行者
0186a24: 無數無等倫世間諸因量求過不可得
0186b01: 佛非世間蘊界處生死法數法不能成
0186b02: 故號人師子其性本空寂內外俱解脫
0186b03: 離一切妄念無等法如是體性常不動
0186b04: 無我無來去而能悟世間無邊悉調伏
0186b05: 常樂觀寂滅一相無有二其心不增減
0186b06: 現無量神力不作諸眾生業報因緣行
0186b07: 而能了無礙善逝法如是種種諸眾生
0186b08: 流轉於十方如來不分別度脫無邊類
0186b09: 諸佛真金色非有諸有隨眾生心樂
0186b10: 為說寂滅法
0186b11: 【論】四十行頌歎如來以甚深法德為眾開示故。
0186b12: 【經】爾時光明過千世界照東方十千世界南西北
0186b13: 方四維上下亦復如是彼一一世界中皆有百億閻
0186b14: 浮提乃至百億色究竟天其中所有悉皆明現彼一
0186b15: 一閻浮提中悉見如來坐蓮華藏師子之座十佛剎
0186b16: 微塵數菩薩所共圍遶悉以佛神力故十方各有一
0186b17: 大菩薩一一各與十佛剎微塵數諸菩薩俱來詣佛
0186b18: 所其大菩薩謂文殊師利等所從來國謂金色世界
0186b19: 等本所事佛謂不動智如來等爾時一切處文殊師
0186b20: 利菩薩各於佛所同時發聲說此頌言。
0186b21: 發起大悲心救護諸眾生永出人天眾
0186b22: 如是業應作意常信樂佛其心不退轉
0186b23: 親近諸如來如是業應作志樂佛功德
0186b24: 其心永不退住於清涼慧如是業應作
0186c01: 一切威儀中常念佛功德晝夜無暫斷
0186c02: 如是業應作觀無邊三世學彼佛功德
0186c03: 常無厭倦心如是業應作觀身如實相
0186c04: 一切皆寂滅離我無我著如是業應作
0186c05: 等觀眾生心不起諸分別入於真實境
0186c06: 如是業應作悉舉無邊界普飲一切海
0186c08: 色與非色相一切悉能知如是業應作
0186c09: 十方國土塵一塵為一佛悉能知其數
0186c10: 如是業應作
0186c11: 【論】五十行頌歎佛救護眾生德勸修心者有十種
0186c12: 業應作故。
0186c13: 【經】爾時光明遍十千世界照東方百千世界南西
0186c14: 北方四維上下亦復如是彼一一世界中皆有百億
0186c15: 閻浮提乃至百億色究竟天其中所有悉皆明現彼
0186c16: 一一閻浮提中悉見如來坐蓮華藏師子之座十佛
0186c17: 剎微塵數菩薩所共圍遶悉以佛神力故十方各有
0186c18: 一大菩薩一一各與十佛剎微塵數諸菩薩俱來詣
0186c19: 佛所其大菩薩謂文殊師利等所從來國謂金色世
0186c20: 界等本所事佛謂不動智如來等爾時一切處文殊
0186c21: 師利菩薩各於佛所同時發聲說此頌言。
0186c22: 若以威德色種族而見人中調御師
0186c23: 是為病眼顛倒見彼不能知最勝法
0186c24: 如來色形諸相等一切世間莫能測
0187a01: 億那由劫共思量色相威德轉無邊
0187a02: 如來非以相為體但是無相寂滅法
0187a03: 身相威儀悉具足世間隨樂皆得見
0187a04: 佛法微妙難可量一切言說莫能及
0187a05: 非是和合非不合體性寂滅無諸相
0187a06: 佛身無生超戲論非是蘊聚差別法
0187a07: 得自在力決定見所行無畏離言道
0187a08: 身心悉平等內外皆解脫永劫住正念
0187a09: 無著無所繫意淨光明者所行無染著
0187a10: 智眼靡不周廣大利眾生一身為無量
0187a11: 無量復為一了知諸世間現形一切
0187a12: 此身無所從亦無所積聚眾生分別故
0187a13: 見佛種種身心分別世間是心無所有
0187a14: 如來知此法如是見佛身
0187a15: 【論】六十五行頌歎如來無相之相德隨其見者皆
0187a16: 得見故。
0187a17: 【經】爾時光明過百千世界照東方百萬世界南西
0187a18: 北方四維上下亦復如是彼一一世界中皆有百億
0187a19: 閻浮提乃至百億色究竟天其中所有悉皆明現彼
0187a20: 一一閻浮提中悉見如來坐蓮華藏師子之座十佛
0187a21: 剎微塵數菩薩所共圍遶悉以佛神力故十方各有
0187a22: 一大菩薩一一各與十佛剎微塵數諸菩薩俱來詣
0187a23: 佛所其大菩薩謂文殊師利等所從來國謂金色世
0187a24: 界等本所事佛謂不動智如來等爾時一切處文殊
0187b01: 師利菩薩各於佛所同時發聲說此頌言。
0187b02: 如來最自在超世無所依具一切功德
0187b03: 度脫於諸有無染無所著無想無依止
0187b04: 體性不可量見者咸稱歎光明清淨
0187b05: 塵累悉蠲滌不動離二邊此是如來智
0187b06: 若有見如來身心離分別則於一切法
0187b07: 永出諸疑滯一切世間中處處轉法輪
0187b08: 無性無所轉導師方便說於法無疑惑
0187b09: 永絕諸戲論不生分別心是念佛菩提
0187b10: 了知差別法不著於言說無有一與多
0187b11: 是名隨佛教多中無一性一亦無有多
0187b12: 如是二俱捨普入佛功德眾生及國土
0187b13: 一切皆寂滅無依無分別能入佛菩提
0187b14: 眾生及國土一異不可得如是善觀察
0187b15: 名知佛法義
0187b16: 【論】七十行頌歎如來無依自在德具一切功德令
0187b17: 信心者修學故。
0187b18: 
0187b19: 大方廣佛新華嚴經合論卷第二十七
0187b20: 
0187b21: 音切
0187b22: 癰於龍切。瘡楚良切。諦帝音。顛端年切。擔都濫切。營于經切。息音。
0187b23: 都豆切。諍側迸切。躁精到切。歎他斡切。敗蒲賣切。仇求音。鄙彼音。
0187b24: 賤才線切。麤倉胡切。獷孤猛切。攫居博切。噬常制切。續似欲切。渾
0187c01: 戶昆切。濁直角切。乖古懷切。慚昨含切。恥敕里切。炬其呂切。揀古眼
0187c02: 切。駭呼解切。憤符粉切。坏滂回切。匿奴力切。疵疾移切。五到分
0187c03: 慢莫晏切。駛利切。鬱紆欻切。單丹音。越曰音。兜當切。蘊於問切。
0187c04: 紺古暗切。砦咨此切。滌徒歷切。
