0179c01: 
0179c02: 
0179c03: 
0179c04: 宗統編年卷之十六
0179c05: 
0179c06: 臨濟第二世祖
0179c07: 諱存獎。姓孔氏。鄒魯闕里之裔孫也。於薊三河
0179c08: 縣盤山甘泉院出家。大中五年圓具。九年棄講
0179c09: 參臨濟。嗣法住魏州興化。
0179c10: 懿宗戊子咸通九年。
0179c11: 臨濟第二世魏州興化祖嗣宗統二十一年。
0179c12: 祖開堂興化。
0179c13: 拈香曰。此一炷香。本為三聖師兄。三聖於我太孤。
0179c14: 本為大覺師兄。大覺於我太賒。不如供養臨濟先
0179c15: 師。僧問四面八方來時如何。祖曰。打中間底。僧便
0179c16: 禮拜。祖曰。昨日赴個村齋。中途遇一陣卒風暴雨。
0179c17: 向古廟裏躲避得過。
0179c18: 己丑十年。
0179c19: 禪師慶諸復住石霜。
0179c20: 諸廬陵新塗陳氏子。初抵溈山為米頭。後參道吾
0179c21: 智。嗣其法。初住潭州石霜。後隱長沙瀏陽。人莫識
0179c22: 者。因僧舉洞山解制上堂。秋初夏末。兄弟東去西
0179c23: 去。直須向萬里無寸草處去。諸曰。何不道出門便
0179c24: 是草。洞山祖聞之驚曰。瀏陽乃有古佛。自是僧眾
0180a01: 迎諸再住石霜。
0180a02: 洞宗第一世瑞州洞山悟本祖示寂。
0180a03: 祖示疾。令沙彌傳語道膺。乃囑曰。他若問和尚安
0180a04: 樂否。但道雲巖路相次絕也。汝下此語。須遠立。恐
0180a05: 他打汝。沙彌領旨去傳語。聲未絕。蚤被膺打一棒。
0180a06: 將圓寂。祖謂眾曰。吾有閑名在世。誰人為吾除得。
0180a07: 眾無對。時有沙彌出曰。請和尚法號。祖曰。吾閑名
0180a08: 已巳謝。僧問和尚違和。還有不病者也無。祖曰有。曰
0180a09: 不病者還看和尚否。祖曰。老僧看他有分。曰未審
0180a10: 和尚如何看他。祖曰。老僧看他不見有病。祖乃問
0180a11: 僧。離此漏子。向甚麼處與吾相見。僧無對。祖示
0180a12: 偈曰。學者恒沙無一悟。過在尋他舌頭路。欲得忘
0180a13: 形泯蹤。努力殷勤空裏步。乃命剃髮澡身。披衣
0180a14: 聲鐘辭眾。儼然坐化。時大眾號慟。移不止。祖忽
0180a15: 開目謂眾曰。出家人心不附物。是真修行。勞生惜
0180a16: 死。哀悲何益。復令主事辦愚癡齋。猶眾戀慕不已巳。
0180a17: 延七日。食具方備。祖亦隨眾齋畢。乃曰。僧家無事。
0180a18: 大率臨行之際。勿須喧動。遂歸丈室。端坐長往。塔
0180a19: 曰慧覺。
0180a20: 祥符蔭曰。祖與濟祖同時王化。建立宗旨。廣大精
0180a21: 微。互盡美善。迄今昌昌二桂。奕奕交榮。靈山一花。
0180a22: 芳傳未艾。源深流長。其信然矣。
0180a23: 禪師道全繼席洞山。
0180a24: 全初參洞山。問如何是出離之要。祖曰。闍黎足下
0180b01: 生。全當下契悟。遂繼席。一眾悅服。
0180b02: 曹洞宗第二世祖
0180b03: 諱道膺。幽州玉田王氏子。童丱出家於范陽延
0180b04: 壽寺。二十五成大僧。初參翠微。尋謁洞山。為室
0180b05: 中領袖。嗣其法。
0180b06: 庚寅十一年。
0180b07: 曹洞宗第二世雲居祖嗣宗統三十三年　發明洞山寂。而曹山
0180b08: 儼然無恙也。不書曹山者。表雲居嗣統也。然則雲居嗣統。何不俟曹山寂後。曰雲居曹山。雁行也。宗旨既
0180b09: 定。曹山能事畢矣。溈仰。父子也。溈山寂而仰山在。亦止不書。于洞山寂後。即以雲居嗣統者。重傳持也。佛
0180b10: 祖之囑曰。毋令斷絕千古法。豈不貴得人哉。
0180b11: 祖開法洪州雲居。
0180b12: 祖登歐阜。冠世絕境。就樹縛屋而居。號雲居。衲子
0180b13: 追求而集。散處山間樹下。久成苫架。說法其下。示
0180b14: 眾。佛法有什麼事。行得即是。但知心是佛。莫愁佛
0180b15: 不解語。欲得如是事。還須如是人。若是如是人。愁
0180b16: 箇甚麼。若云如是事即難。自古先德。醇素任真。元
0180b17: 來無巧。他根本下實有力。即是不思議人。握土
0180b18: 成金。若無如是事。饒汝說得簇花簇錦相似。人總
0180b19: 不信受。又曰。暫時不在。如同死人。豈況如今論年
0180b20: 論月不在。如人常在。愁什麼家事不辦。欲知久遠
0180b21: 事。祇在如今。如今若得。久遠亦得。亦人千鄉萬里
0180b22: 歸家。行到即是。是即一切總是。不是即一切總不
0180b23: 是。又曰。升天底事。須對眾掉。十成底事。須對眾
0180b24: 去。擲地作金聲。不須回頭顧著。自餘有什麼用
0180c01: 處。不見二祖。當時博覽三藏。如觀掌中。因什麼更
0180c02: 求達摩安心。將知此門中事。不是等閑。所以道。智
0180c03: 人不向言中取。得人豈向說中求。又曰。一切事須
0180c04: 向這裏及盡。始得無過。若一毫去不盡。即被塵累。
0180c05: 豈況更多。差之毫釐。過犯山嶽。古人道。學處不玄。
0180c06: 盡是流俗。閨閣中物捨不得。俱為滲漏。
0180c07: 辛卯十二年。
0180c08: 壬辰十三年。
0180c10: 偃嘉興張氏子。生知天縱。落髮受具。探窮律部。以
0180c11: 己事未明。參尊宿明。明纔見來。便閉門。偃乃扣
0180c12: 門。明曰誰。曰某甲。曰作甚麼。曰己事未明。乞師指
0180c13: 示。明開門一見便閉。偃如是連三日扣門。至第三
0180c14: 日開門。偃乃拶入。明便擒住曰道道。偃驚不暇答。
0180c15: 明便推出曰。秦時轢鑽。遂掩門。損偃右足。偃從
0180c16: 此悟入。明乃指見雪。到莊。見一僧問。上座今日
0180c17: 上山去那。曰是。曰寄一則因緣問堂頭和尚。祇是
0180c18: 不得道是別人語。上座到山。見和尚上堂。眾纔集。
0180c19: 便出握腕立地曰。這老漢項上鐵枷。何不脫。僧
0180c20: 一依教。見這僧與麼道。便下座攔胸把住曰。速
0180c21: 道速道。僧無對。峰拓開曰。不是汝語。曰是某甲語。
0180c22: 曰。侍者將繩棒來。曰是莊上一浙中上座教某甲
0180c23: 來道。曰大眾去莊上迎取五百人善知識來。偃次
0180c24: 日上山。纔見。便曰。因甚得到與麼田地。偃乃禮
0181a01: 拜。
0181a02: 癸巳十四年。
0181a03: 僖宗名儼在位一十五年。
0181a04: 僖宗甲午乾符元年。乙未二年。
0181a05: 丙申三年。
0181a06: 禪師師備開法玄沙。
0181a07: 備閩縣謝氏子。父以漁為業。因夜泛船墮水。備鼓
0181a08: 掉而救。見水中月。乃云。先達有言。一切諸法。皆如
0181a09: 水月。若父存與其同業。只益三途之苦。今既不可
0181a10: 救。莫若捨緣出家。報父恩也。於是斷髮受具。芒
0181a11: 布衲。食纔接氣。宴坐終日。與雪存親厚。存以其
0181a12: 苦行。呼為頭陀。囊出嶺。擬欲遍參。忽築破
0181a13: 指。血流痛楚。歎曰。是身非有。痛從何來。是身是苦。
0181a14: 畢竟無生。休休。遂不出嶺。依存咨決心要。一日存
0181a15: 召曰。備頭陀。何不遍參去。曰達摩不來東土。二祖
0181a16: 不往西天。存然之。稱曰。備頭陀。再來人也。後忽夢
0181a17: 父來謝曰。荷子出家。我得生天。存住雪。備入室。
0181a18: 又閱楞嚴。發明心地。自是應機敏捷。與修多羅冥
0181a19: 契。諸方玄學。有所未決。必從之請益。辭峰結屋梅
0181a20: 溪。後住玄沙。眾相尋而至。遂成叢林。上堂曰。佛道
0181a21: 閑曠。無有程塗。無門解脫之門。無意道人之意。不
0181a22: 在三際。故不可升沉。建立乖真。非屬造化。動則起
0181a23: 生死之本。靜則醉昏沉之鄉。動靜雙泯。即落空亡。
0181a24: 動靜雙收。顢頇佛性。必須對塵對境。如枯木寒
0181b01: 臨時應用。不失其宜。鏡照諸像。不亂光輝。鳥飛空
0181b02: 中。不雜空色。所以十方無影像。三界絕行蹤。不墮
0181b03: 往來機。不住中間意。鐘中無鼓響。鼓中無鐘聲。鐘
0181b04: 鼓不相交。句句無前後。如壯士展臂。不借他力。師
0181b05: 子遊行。豈求伴侶。九霄絕翳。何用穿通。一段光明。
0181b06: 未曾昏昧。夫佛出世者。元無出入。名相無體。道
0181b07: 本如如。法爾天真。不同修證。祇要閑不昧。作用
0181b08: 不涉塵泥。箇中若纖毫不盡。即為魔王眷屬。句前
0181b09: 句後。是學人難處。所以道一句當機。八萬法門永
0181b10: 絕生死。直饒得似秋潭月影。靜夜鐘聲。隨扣擊以
0181b11: 無虧。觸波瀾而不散。猶是生死岸頭事。道人行處。
0181b12: 如火銷。終不成。箭既離弦。無返回勢。所以
0181b13: 牢籠不肯住。呼喚不回頭。古聖不安排。至今無處
0181b14: 所。若到這裏。步步登玄。不屬邪正。識不能識。智不
0181b15: 能知。動便失宗。覺即迷旨。二乘膽戰。十地魂驚。語
0181b16: 路處絕。心行處滅。直得釋迦掩室於摩竭。淨名杜
0181b17: 口於毗耶。須菩提唱無說而顯道。釋梵絕聽而雨
0181b19: 約不得。心思路絕。不因莊嚴。本來清淨。動用語笑。
0181b20: 隨處明了。更無欠少。古德云。情存聖量。猶落法塵。
0181b21: 己見未忘。還成滲漏。不可道持齋持戒。長坐不臥。
0181b22: 住意觀空。凝神入定。便當去也。有甚麼交涉。西天
0181b23: 外道。入得八萬劫定。數滿後。不免輪。為道
0181b24: 眼不明。生死根源不破。夫出家兒即不然。不可同
0181c01: 他外道也。如今甚麼處不是汝。甚麼處不分明。甚
0181c02: 麼處不露見。何不與麼會去。如實未有發明。切須
0181c03: 在急。時中忘餐失寢。似救頭然。如喪身命。冥心自
0181c04: 救。放捨閑緣。歇心識。方有少許相親。若不如是。
0181c05: 明朝後日。盡被識情帶將去。有甚麼自繇分。又諸
0181c06: 行無常。是生滅法。世間難信之法。具大根器。方能
0181c07: 明達。今生若徹。萬劫亦然。古德云。直向今生須了
0181c09: 知。三冬陽氣盛。六月降霜時。有語非關舌。無言切
0181c10: 要詞。會我最後句。出世少人知。
0181c11: 丁酉四年。
0181c12: 禪師黃檗下尊宿睦州道明寂。
0181c13: 明住睦州示眾。汝等諸人還得箇入頭處也未。若
0181c14: 未得箇入頭處。須覓箇入頭處。若得箇入頭處。已巳
0181c15: 後不得孤負老僧。時有僧出禮拜曰。某甲終不敢
0181c16: 孤負和尚。曰蚤是孤負我了也。尋常見衲僧來。即
0181c17: 閉門。或見講僧。乃召曰。座主。主應諾。明曰。擔板漢。
0181c18: 上堂。裂開也在我。聚也在我。時有僧問如何是
0181c19: 裂開。曰三九二十七。菩提涅槃真如解脫即心即
0181c20: 佛。我且與麼道。你又作麼生。曰某甲不與麼道。曰
0181c21: 盞子撲落地。碟子成七片。曰如何是聚。明乃斂
0181c22: 手而坐。一日陞座曰。首座。曰在。寺主。曰在。維
0181c23: 那。曰在。曰三段不同。今當第一。向下文長。付在
0181c24: 來日。下座。又示眾。大事未明。如喪考妣。大事既明。
0182a01: 如喪考妣。一日召門人曰。此處緣息。吾當逝矣。乃
0182a02: 跏趺而寂。火焚舍利如雨。收靈骨建塔。壽九十八。
0182a03: 臘七十六。
0182a04: 祥符蔭曰。尊宿眼明心公。故其機用超妙。如拔九
0182a05: 地之雷。如噓萬里之風。而鯤鵬之變化。神龍之奮
0182a06: 迅。有不知其所以然而然者。巍然兩宗。脫於指
0182a07: 之下。而不以自私。千載而後。尊之為尊宿。與南
0182a08: 泉趙州。鼎立而三宜也。
0182a09: 戊戌五年。己亥六年。
0182a10: 庚子廣明元年十二月賊黃巢入長安。帝走興元。黃巢僭僣號自稱大齊皇帝。改元金統。
0182a11: 禪師南泉下衢州子湖利蹤寂。
0182a12: 蹤嗣南泉願。住子湖。於門下立牌曰。子湖有一隻
0182a13: 狗。上取人頭。中取人心。下取人足。擬議即喪身失
0182a14: 命。示眾曰。諸法浩浩。何絆何拘。汝等於中自生難
0182a15: 易。心源一統。綿十方。上上根人。自然明白。歷歷
0182a16: 分明。無有不是。只少箇丈夫之志。致見如斯疲勞。
0182a17: 欲得易會麼。自古及今。未有一個凡夫聖人出見
0182a18: 汝前。亦無有一善語惡語到汝分上。為甚麼故。為
0182a19: 善善無形。為惡惡無相。既已己無我。把甚麼為善惡。
0182a20: 立那個是凡聖。汝信否。還保任否。有甚麼迴避處。
0182a21: 恰似日中逃影。還逃得麼。子湖山下有陶家無子。
0182a22: 夫婦日夕焚禱。蹤一日過而問曰。爾何所祈。陶告
0182a23: 之故。蹤曰。汝施我竹我施汝子。陶遂施竹。其夕感
0182a24: 異夢。隨舉一男。眾因號神力禪師。
0182b01: 辛丑中和元年正月帝幸成都。
0182b02: 禪師船子下澧州夾山傳明善會寂。
0182b03: 會廣州廖氏子。初住夾山上堂。有僧問如何是法
0182b04: 身。會曰。法身無相。曰如何是法眼。會曰。法眼無瑕。
0182b05: 時道吾智在座中。不覺失笑。會便下座。請問道吾。
0182b06: 某適來對這僧話。必有不是。致令上座失笑。望不
0182b07: 吝慈悲。吾曰。和尚一等是出世。未有師在。會曰。甚
0182b08: 處不是。望為說破。吾曰。某甲終不說。請和尚往
0182b09: 華亭船子處去。會曰此人如何。吾曰。此人上無片
0182b10: 瓦。下無卓錐。和尚若去。須易服而往。會乃散眾束
0182b11: 裝。直造華亭。船子纔見便問。大德住甚麼寺。會曰。
0182b12: 寺即不住。住即不似。船子曰。不似。似個甚麼。會曰。
0182b13: 不是目前法。船子曰。甚處學得來。會曰。非耳目之
0182b14: 所到。船曰。一句合頭語。萬劫繫驢橛。船又問。垂絲
0182b15: 千尺。意在深潭。離三寸。子何不道。會擬開口。被
0182b16: 船子一橈打落水中。會纔上船。船子又曰。道道。會
0182b17: 擬開口。船子又打。會豁然大悟。乃點頭三下。船曰。
0182b18: 竿頭絲線從君弄。不犯清波意自殊。會遂問。拋綸
0182b19: 擲釣。師意如何。船曰。絲懸綠水。浮定有無之意。會
0182b20: 曰。語帶玄而無路。舌頭該而不談。船曰。釣盡江波。
0182b21: 金鱗始遇。會乃掩耳。船子曰。如是如是。遂囑曰。汝
0182b22: 向去直須藏身處沒蹤跡。沒蹤跡處莫藏身。吾三
0182b23: 十年在藥山。祇用斯事。汝今已巳得。他後莫住城隍
0182b24: 聚落。但向深山裏。钁頭邊。覓取一個半個接續。無
0182c01: 令斷絕。會乃辭行。頻頻回顧。船子遂名闍黎。會乃
0182c02: 回首。船子起橈子曰。汝將謂別有。乃覆舟入水
0182c03: 而逝。會自此幽遯。至咸通庚寅。復開席夾山。道吾
0182c04: 復遣僧往問。如何是法身。仍答曰。法身無相。如何
0182c05: 是法眼。仍答曰。法眼無瑕。僧歸舉似道吾。吾曰。這
0182c06: 漢此回方徹。僧問如何是夾山境。會曰。猿抱子歸
0182c07: 青嶂裏。鳥花落碧巖前。示眾曰。百草頭薦取老
0182c08: 僧。市裏識取天子。十一月七日召主事曰。吾與
0182c09: 眾僧話道累歲。佛法深旨。各應自知。吾今幻質。時
0182c10: 盡即去。汝等善保護。如吾在日。勿得雷同世人。輒
0182c11: 生惆悵。言訖。奄然而逝。諡傳明大師。塔曰。永濟。
0182c12: 祥符蔭曰。悟後貴須遇人。盡師承邊事。方能大
0182c13: 法自在。觀夾山之於船子。世之竹葉精靈。可以泠
0182c14: 然愧避矣。然不得道吾發藥。則自墮於雲霧而不
0182c15: 知非。此啟之功不可緩也。當時夾山已巳開堂蓄
0182c16: 眾。道吾當眾笑之不以為嫌。乃心下問。一聞船
0182c17: 子。即散眾直造。此一段風規。豈今之高頭強項者。
0182c18: 能望其後塵乎。至船子囑曰。莫住城隍聚落。但向
0182c19: 深山裏。钁頭邊。覓取一個半個接續。尤為末法抱
0182c20: 道者。頂門金針云。
0182c21: 普聞斷髮造石霜。
0182c22: 聞僖宗第三子。僖宗幸蜀。親王宗室皆逃亡。聞斷
0182c23: 髮逸遊。人無知者。造石霜。謁慶諸。諸與語。歎異曰。
0182c24: 汝乘願力而來。乃生帝王家。脫身從我。火中蓮也。
0183a01: 壬寅二年。
0183a02: 通玄禪師開法末山隆濟。
0183a03: 玄初參德山。時已巳臘高。門風益峻。獨奇玄。然玄不
0183a04: 大徹。辭謁洞山。與語。喜。撫之曰。掌有神珠。白晝示
0183a05: 人。人且按。況玄夜乎。子可貴也。曰但不識珠耳。
0183a06: 儻識。亦無晝夜。洞稱為俊士。洞入滅。玄廬塔旁三
0183a07: 年。學者依從日盛。玄曰。太平時世。饑餐困臥。復有
0183a08: 何事。吾本無事。汝與麼來相尋。是無事生事。無事
0183a09: 生事。道人所忌。何不各自歇去。中和初寓塔北遊。
0183a10: 久之南還。寓止豫章。南平鍾王執弟子禮。玄厭城
0183a11: 居。王為買末山建精舍。號隆濟。以延之。學者雲集。
0183a12: 癸卯三年五月李克用破黃巢收復長安。
0183a13: 禪師百丈支下福州慶圓智大安寂。
0183a14: 安繼席溈山。豫章廉使崔公敦崇禮譽。咸通十四
0183a15: 年詔號延聖大師。賜紫袈裟。安室中每問僧。有句
0183a16: 無句。如藤依樹。子意旨如何。僧問。黃巢軍來。和尚
0183a17: 向甚麼處迴避。安曰。五蘊山中。僧曰。忽被他捉著
0183a18: 時如何。安曰。惱亂將軍。春秋九十一。十月二十二
0183a19: 日。奄然坐化於怡山丈室。贈圓智大師。塔號證真。
0183a20: 博陵司空相國。及詩人周朴。仰慕篤重。著詩文禮
0183a21: 頌焉。
0183a22: 甲辰四年。乙巳光啟元年。丙午二年。
0183a23: 丁未三年。
0183a24: 禪師德山下鄂州巖頭全寂。
0183b01: 德山嗣。住巖頭。光啟之後。中原盜起。眾皆避地。
0183b02: 端居自若。一日賊大至。知宿緣。乃順化焉。門
0183b03: 人焚之。獲舍利四十九粒。起塔。
0183b04: 祥符蔭曰。巖頭初謁臨濟。後參德山。鰲山阻雪。打
0183b05: 脫雪漆桶。托堂前。重撾德山塗毒。四藏鋒。末
0183b06: 後句。天下人不奈伊何。乃一棹波。孤行於芳草
0183b07: 渡頭。迄今流風遺韻。凜然與曲彔擁千百眾者。
0183b08: 同其高峭。噫。道豈在形間哉。
0183b09: 祖付慧顒正法。
0183b10: 顒生緣河北。參祖於興化。祖付以法印。
0183b11: 祖擯克賓維那。
0183b12: 祖一日謂克賓維那曰。汝不久為唱導之師。賓曰。
0183b13: 不入這保社。祖曰。會了不入。不會了不入。曰總不
0183b14: 與麼。祖便打曰。克賓維那。法戰不勝。罰錢五貫。設
0183b15: 饡飯一堂。次日祖自白椎曰。克賓維那。法戰不勝。
0183b16: 不得喫飯。即便出院。
0183b17: 戊申文德元年。
0183b18: 禪師道吾下石霜慶諸寂。
0183b19: 諸嗣道吾智。不出霜華二十年。學眾多有常坐不
0183b20: 臥。屹若株杌。天下謂之枯木眾。齊己貫休泰布衲
0183b21: 等。俱在座下。皆以吟詠為佛事。而泰更力於禪。秀
0183b22: 才張拙。與泰等道話。一日謂泰曰。三師中何不
0183b23: 選一人為長老。意少己休等以詩筆見長。泰曰。先
0183b24: 輩何失言也堂頭和尚肉身菩薩。會下一千五百
0183c01: 人。如我輩者。七百餘人。勝我輩者七百餘人。拙愧
0183c02: 服。乃同上拜謁。諸問先輩何姓。曰姓張名拙。曰覓
0183c03: 巧了不可得。拙自何來。拙遂有省。呈偈曰。光明寂
0183c04: 照遍河沙。凡聖含靈共我家。一念不生全體見。六
0183c05: 根纔動被雲遮。斷除煩惱重增病。趣向真如亦是
0183c06: 邪。隨順世緣無罣礙。涅槃生死是空華。諸肯之。二
0183c07: 月日安坐而化。壽八十二。臘五十九。
0183c08: 祥符蔭曰。道吾雲巖。同出藥山之門。敲唱雙行。有
0183c09: 似巖頭之於雪。洞山五位王子。石霜互闡明之。
0183c10: 酥酪醍醐。皆出於乳。而味則同中有異矣。瀏陽古
0183c11: 佛。推自洞山。住山三十年。一眾如枯木。然貫休齊
0183c12: 己輩。不妨聯吟座下。先師意旨。首座與九各出
0183c13: 一隻手。此從上宗門中爪牙也。
0183c14: 臨濟第二世魏州興化廣濟祖寂。
0183c15: 堯封潛正訛記曰。景德傳燈錄。魏府興化存獎禪
0183c16: 師。為後唐莊宗師。莊宗一日謂師曰。朕收大梁。得
0183c17: 一顆明珠。未有人酬價。師曰。請陛下珠看。帝以手
0183c18: 舒開頭。師曰。君王之寶。誰敢酬價。文。師化
0183c19: 於文德元年七月十二日。唐僖宗文德元年戊申。
0183c20: 去後唐莊宗同光元年癸未。凡三十六年。則非莊
0183c21: 宗明矣。今考其時。舒頭者。晉王李克用。而
0183c22: 誤為其子莊宗存勗也。按僖宗廣明元年庚子。黃
0183c23: 巢入長安。帝走興元。黃巢僭號。中和二年壬寅。李
0183c24: 克用將沙陀兵趣河中。三年癸卯五月。李克用破
0184a01: 黃巢。收復長安。詔以李克用為河東節度使。四年
0184a02: 甲辰五月。黃巢趣汴州。李克用追擊大破之。秋七
0184a03: 月時溥獻黃巢首。八月進李克用為隴西郡王。傳
0184a04: 燈錄所謂收大梁得一顆無價寶珠者也。其稱朕
0184a05: 者。以莊宗而訛也。又言大德奉先師之遺命。於
0184a06: 龍紀元年。八月二十二日。於本院焚我真身。用觀
0184a07: 法相。即示寂。次年己酉。昭宗元年也。而五燈會元
0184a08: 謂後唐莊宗車駕幸河北。回至魏府行宮。詔師問
0184a09: 曰。朕收得中原。獲得一寶。及龍顏大悅。賜紫衣師
0184a10: 號。皆不受等語。皆因莊宗而訛也。史之貴闕文。豈
0184a11: 不信哉。傳燈錄師滅後。諡廣濟大師。塔曰通寂。
0184a12: 而不見於塔。得之塔之後也。傳燈錄師為魏
0184a13: 府大覺禪師院宰。時覺一日問曰。我常聞汝道向
0184a14: 南行一迴。拄杖頭未曾撥著一個會佛法底人。汝
0184a15: 憑什麼道理。有此語。師乃喝。覺打之。師又喝。覺又
0184a16: 打。來日師從法堂過。覺召曰。院主。我直下疑汝昨
0184a17: 日行底喝。與我說來。師曰。存獎平生於三聖處學
0184a18: 得底。盡被和尚折倒了也。願與存獎個安樂法門。
0184a19: 覺曰。這瞎驢。卸衲帔。待痛決一頓。師即言下領
0184a20: 旨。雖同嗣臨濟。而常以覺為助發之友。其事在臨
0184a21: 濟示滅之先。不待辨而明。而五燈會元諸書。訛而
0184a22: 為師於言下薦得臨濟先師於黃檗喫棒底道理。
0184a23: 此先師二字。從拈香法語。不如供養臨濟先師
0184a24: 之句而訛也。佛祖綱目繫存獎禪師開法興化於
0184b01: 僖宗乾符元年甲午。則在晉王之前也。皆異於塔
0184b02: 。又祖塔左記曰。當周之時。西方有聖人曰釋
0184b03: 迦氏。東土有聖人曰仲尼氏。東土聖人生魯國。而
0184b04: 西方聖人已巳示滅四百年矣。當是時。東土之人。固
0184b05: 未知有西方聖人也。而東土聖人始知之。而始名
0184b06: 之。其後東土聖人滅六百年。西方聖人之教乃至
0184b07: 於東土。又歷年。東土得達摩氏傳西方聖人不傳
0184b08: 之心印。又歷年。東土五宗拔起。以應一花之瑞。而
0184b09: 首承臨濟氏之宗祧者。實東土聖人之孫也。其事
0184b10: 景德傳燈錄闕焉。文苑英華卷第八百六十八。
0184b11: 第二十五。釋第十九。宣州新興縣寺後。載魏
0184b12: 州故禪大德獎公塔。作者公乘億。曰。和尚姓
0184b13: 孔字存獎。家本鄒魯。即闕里之裔孫也。南潛年來
0184b14: 欲集僧寶獻徵。意在拾遺而補闕也。公乘億興
0184b15: 化塔。則非獨拾遺而補闕也。西方聖人。東土聖
0184b16: 人。風教設施之同異。後世子孫之會通。以端俗學
0184b17: 之歧塗。以定人天之眼目。實在於是。盤山甘泉。著
0184b18: 其抽簪。三統講筵。明其義虎。京華水國。表其遊跡
0184b19: 仰山擊指。及其同聲。臨濟止觀音寺江西禪院補
0184b20: 寶壽之佚文。未期遷化。克盡茶毗之禮。證三聖之
0184b21: 同侍。南門外。通衢之左。興化舊基。舍利一千餘
0184b22: 粒。德儀殊勝。建塔於府南貴鄉縣薰風里。附於先
0184b23: 師之塔。志也。父子存亡。始終靡間。昭垂萬古矣。余
0184b24: 特悲世之奉教於東土聖人者。於東土聖人之心
0184c01: 法。皆背而馳。而岸然自謂於東土聖人之教。若執
0184c02: 干戈以捍禦焉。噫。亦異矣。夫東土聖人。仲尼氏二
0184c03: 傳而為子思氏。親得東土聖人之心法著中庸。其
0184c04: 第一句曰。天命之謂性。非世之所謂天命者也。世
0184c05: 所謂天命云者。所以開近世天主邪說之漸。而子
0184c06: 思氏之言。則西方聖人之心也。其末後句曰。無聲
0184c07: 無臭。非世之所謂無聲臭也。世之所謂無聲臭云
0184c08: 者。所以承宋儒混茫一氣之訛。而子思氏之言。則
0184c09: 西方聖人之心也。夫東土聖人仲尼氏二傳之孫。
0184c10: 手著中庸以闡東土聖人之道。則仲尼氏之心也。
0184c11: 闕里裔孫。親承臨濟以傳西方聖人之心。則亦仲
0184c12: 尼氏之心也。此世儒之所不察也。
0184c13: 安隱忍曰。祖英挺天縱。如虎生三日。氣便食牛。與
0184c14: 洛浦俱為臨濟侍者。然皆坐在一悟。視天下無人。
0184c15: 微大覺夾山。則一墮無尾巴隊中矣。浦嗣夾山。不
0184c16: 忘最後之得。而化嗣臨濟。使濟上宗風不致滅裂。
0184c17: 師友力也。師既脫於大覺。便有驅耕奪食之
0184c18: 手。後來接人不輕放過。故子孫十餘世。皆光明照
0184c19: 人。其淵源承接。有自來矣。昔法雲杲公入圓通璣
0184c20: 道者之室。一語相合。而圓通稱賞之。明日秉拂。機
0184c21: 思遲鈍。眾大笑。杲為之置茶。慚無以自處。偶打翻
0184c22: 茶具。因而有省。於是機鋒迅捷。無敢當者。未幾謁
0184c23: 真淨。復大悟。此等公案甚多。使後世讀之。如明鏡
0184c24: 當臺。妍醜自見。存錄良有以也。近世衲子敘悟由。
0185a01: 多修飾。凡師匠發藥之語。或臨機挫抑之言。盡
0185a02: 情刪去。甚欲改換師承所示之偈頌。惟褒揚者存
0185a03: 之。夫所貴從師。為能與我解黏去縛。若一皆稱贊。
0185a04: 又安在其為師匠耶。因及化之悟繇。一并拈出。以
0185a05: 見古今之不逮。悲夫。
0185a06: 祥符蔭曰。宗師垂示。鑑定機宜。病治末流之病。如
0185a07: 良醫設藥。透徹膏肓。觀興化之於大覺。及接見同
0185a08: 參。擯克賓維那等公案。天下後世。師資上下之間。
0185a09: 可以不言喻矣。而猶岸然呶呶。是何異於負販兒
0185a10: 童。安在其為親承決擇。稱人天祖佛師哉。其時
0185a11: 盜充斥。雲擾馳。以致化訛傳。甚多遺漏。然存
0185a12: 大意於千載。祖可謂不忝滹沱後勁矣。
0185a13: 
0185a14: 宗統編年卷之十六
