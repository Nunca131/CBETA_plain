0470b02: 唐于闐國三藏沙門實叉難陀　譯
0470b03: 唐清涼山大華嚴寺沙門澄觀撰述
0470b04: 毗盧遮那品第六
0470b05: 初來意者前明此因之果今辯前果之因
0470b06: 答前因問故次來也因是果因故標果稱
0470b07: 又不以人取法知是誰因前品初言毗盧
0470b08: 遮那曠劫修因之所嚴淨今方顯其事。
0470b09: 二釋名者略云光明照廣如前釋。
0470b10: 三宗趣者明因廣大為宗證成前果為趣。
0470b11: 爾時普賢菩薩復告大眾言諸佛子乃古
0470b12: 世過世界微塵數劫復倍是數。
0470b13: 四釋文一品分三初總明本事之時二有
0470b14: 世界下別顯本事之處三彼勝音世界最
0470b15: 初劫中下別顯時中本事今初即二佛剎
0471a01: 塵數劫也。
0471a02: 有世界海名普門淨光明。
0471a03: 二辨處中亦三第一總明剎海。
0471a04: 此世界海中有世界名勝音依摩尼華網海
0471a05: 住須彌山微塵數世界而為眷屬其形正圓
0471a06: 其地具有無量莊嚴三百重眾寶樹輪圍山
0471a07: 所共圍繞一切寶雲而覆其上清淨無垢光
0471a08: 明照耀城邑宮殿如須彌山衣服飲食隨念
0471a09: 而至其劫名曰種種莊嚴。
0471a10: 第二此世界海下別明一剎略無剎種剎
0471a11: 名勝音者多佛出世說法音故次彰其相
0471a12: 後說劫名可知。
0471a13: 諸佛子彼勝音世界中有香水海名清淨光
0471a14: 明。
0471a15: 第三諸佛子彼勝音下的指一方如今娑
0471b01: 婆中別說一四天下也於中亦三初總明
0471b02: 感應之處第二諸佛子此林東下別明能
0471b03: 感居人第三諸佛子彼大林中下別顯道
0471b04: 嚴事今初有三初明香海者非持種之
0471b05: 海即如今四洲之海耳。
0471b06: 其海中有大蓮華須彌山出現名華焰普莊
0471b07: 嚴幢十寶欄楯周圍繞。
0471b08: 二其海下海出華山。
0471b09: 於其山上有一大林名摩尼華枝輪無量華
0471b10: 樓閣無量寶臺觀周迴布列無量妙香幢無
0471b11: 量寶山幢極莊嚴無量寶芬陀利華處處
0471b12: 敷榮無量香摩尼蓮華網周垂布樂音和
0471b13: 悅香雲照曜數各無量不可紀極有百萬億
0471b14: 那由他城周圍繞種種眾生於中止住。
0471b15: 三於其山下明山頂之林先標舉後顯嚴
0472a01: 說此林者佛於中現也說城居人者總舉
0472a02: 所化也。
0472a03: 諸佛子此林東有一大城名焰光明人王所
0472a04: 都百萬億那由他城周圍繞。
0472a05: 第二別明能感居人中亦三初標主伴二
0472a06: 城二釋主城三釋伴城今初雖有天城以
0472a07: 佛出故人城為主。
0472a08: 清淨妙寶所共成立縱廣各有七千由旬七
0472a09: 寶為郭樓櫓敵悉皆崇麗七重寶香水
0472a10: 盈滿優羅華波頭摩華拘物頭華芬陀利
0472a11: 華悉是眾寶處處分布以為嚴飾寶多羅
0472a12: 七重圍繞宮殿樓閣悉寶莊嚴種種妙網張
0472a13: 施其上塗香散華芬瑩其中有百萬億那由
0472a14: 他門悉寶莊嚴一一門前各有四十九寶尸
0472a15: 羅幢次第行列復有百萬億園林周圍繞
0472b01: 其中皆有種種雜香摩尼香周流普熏眾
0472b02: 鳥和鳴聽者歡悅。
0472b03: 二清淨下廣釋主城於中先顯處嚴城上
0472b04: 守禦曰櫓繞城別築土臺曰敵優羅
0472b05: 等即青赤黃白四色蓮華。
0472b06: 此大城中所有居人靡不成就業報神足乘
0472b07: 空來行同諸天心有所欲應念皆至。
0472b08: 後此大城下彰其人勝。
0472b09: 其城次南有一天城名華莊嚴其次右旋
0472b10: 有大龍城名曰究竟次有夜叉城名金剛勝
0472b11: 妙幢次有乾闥婆城名曰妙宮次有阿脩羅
0472b12: 城名曰寶輪次有迦樓羅城名妙寶莊嚴次
0472b13: 有緊那羅城名遊戲快樂次有摩羅城名
0472b14: 金剛幢次有梵天王城名種種妙莊嚴如是
0472b15: 等百萬億那有他數。
0473a01: 三其城次南下略釋伴城於中二先辨城
0473a02: 名居類。
0473a03: 此一一城各有百萬億那由他樓閣所共圍
0473a04: 繞一一皆有無量莊嚴。
0473a05: 後此一一下顯圍繞莊嚴世界不同安立
0473a06: 少異不可例此也。
0473a07: 諸佛子此寶華枝輪大林之中有一道場名
0473a08: 寶華照以眾大寶分布莊嚴摩尼華輪
0473a09: 滿開敷然以香燈具眾寶色焰雲彌覆光網
0473a10: 普照諸莊嚴具常出妙寶一切樂中恒奏雅
0473a11: 音摩尼寶王現菩薩身種種妙華周十方。
0473a12: 第三明道中先辨嚴。
0473a13: 其道場前有一大海名香摩尼金剛出大蓮
0473a14: 華名華焰輪其華廣大百億由旬莖葉鬚
0473a15: 臺皆是妙寶十不可說百千億那由他蓮華
0473b01: 所共圍繞常放光明恒出妙音周十方。
0473b02: 二其道前下明蓮華香海為佛現故。
0473b03: 諸佛子彼勝音世界最初劫中有十須彌山
0473b04: 微塵數如來出興於世。
0473b05: 大文第三別顯時中本事文分為二先總
0473b06: 舉劫中多佛後其第一下一一別顯正彰
0473b07: 本事經來不盡故無總結今初將欲說別
0473b08: 先舉其總言最初劫者即種種莊嚴劫也
0473b09: 既云最初即此後更有大劫於理無違此後
0473b10: 更有大劫者此遮破也謂靜法云下文大劫有恒河沙小劫人壽二小劫初佛
0473b11: 壽五十億威光歷事三佛轉報生天今云最初劫中有十須彌山塵數佛者為彼
0473b12: 剎中更有多箇大劫此初大耶為諸小劫中取小初耶釋曰上引文案定雙開二關
0473b13: 次云若就小劫初不應威光一報但遇三佛若就大劫一初剎之中寧有多大釋曰
0473b14: 雙程二關謂人壽二小劫一小劫中有須彌山塵數佛故不應一報但遇三佛言寧
0473b15: 有多大者如一賢劫則無多大次云故知此文最初劫之三字應云劫最初仍移
0474a01: 此三字於後行出興於世其字之下即無過也釋曰此立正理具足文合云彼勝
0474a02: 音世界中有十須彌山微塵數如來出興於世其劫最初第一佛號一切功德山須
0474a03: 彌勝雲也此正甚善今不欲繁舉出經之過強以理通最初劫言耳云更有大者義
0474a04: 當中劫順靜法意言更有大耳如大賢劫有二十增減為中劫第十五劫有九百九
0474a05: 十四佛出世則一劫中容多佛矣但彼淨劫時長故一劫中有十須彌山塵數佛矣
0474a06: 然不欲斥經不急修行故存理通非斥靜法正不當也。
0474a07: 其第一佛號一切功德山須彌勝雲。
0474a08: 第二正顯本事中歷事四佛即為四別第
0474a09: 一逢一切功德山須彌勝雲佛第二波羅
0474a10: 蜜善眼莊嚴佛第三最勝功德海佛第四
0474a11: 名稱普聞蓮華眼幢佛各有諸佛子言就
0474a12: 初佛中文分為六第一總標佛號第二先
0474a13: 瑞熟機第三正顯佛興第四毫光警召第
0474a14: 五當機雲集第六廣演法門今初也一切
0474a15: 功德山者福德崇峻不可仰也復言須彌
0474b01: 者定慧高妙難傾動也言勝雲者慈覆智
0474b02: 潤廣無邊也。
0474b03: 諸佛子應知彼佛將出現時一百年前。
0474b04: 第二諸佛子下先瑞熟機分二初現瑞熟
0474b05: 機二其世界中下瑞機熟前中三初標
0474b06: 現時謂百年前。
0474b07: 此摩尼華枝輪大林中一切莊嚴周清淨
0474b08: 所謂出不思議寶焰雲發歎佛功德音演無
0474b09: 數佛音聲舒光布網彌覆十方宮殿樓閣互
0474b10: 相照曜寶華光明騰聚成雲復出妙音說一
0474b11: 切眾生前世所行廣大善根說三世一切諸
0474b12: 佛名號說諸菩薩所修願行究竟之道說諸
0474b13: 如來轉妙法輪種種言辭。
0474b14: 此摩尼下正顯瑞相有其十種於中說前
0474b15: 世所行者示其種子將成熟故說佛名號
0475a01: 令憶念故說大行願使修發故說轉法輪
0475a02: 使當聽習生法眼故。
0475a03: 現如是等莊嚴之相顯示如來當出於世。
0475a04: 後現如是下結瑞意也。
0475a05: 其世界中一切諸王見此相故善根成熟悉
0475a06: 欲見佛而來道場。
0475a07: 二機熟可知。
0475a08: 爾時一切功德山須彌勝雲佛於其道場大
0475a09: 蓮華中忽然出現。
0475a10: 第三爾時下正顯佛興於中分二初一處
0475a11: 道成二如於下結通廣初中先總。
0475a12: 其身周普等真法界一切佛剎皆示出生一
0475a13: 切道場悉詣其所無邊妙色具足清淨一切
0475a14: 世間無能映奪具眾寶相一一分明一切宮
0475a15: 殿悉現其像一切眾生咸得目見無邊化佛
0475b01: 從其身出種種色光充滿法界。
0475b02: 後其身下別別顯勝德略有十相一示身
0475b03: 相法無不在本自普周智與理冥故等彼
0475b04: 真界能令色相隨彼融通法界塵毛重重
0475b05: 全有十相者結云大同經初即教主難思十身相也初一即法身經以身
0475b06: 智無礙而為法身便融色相等為一法身以初身為總故法無不在本自普周即釋
0475b07: 經其身周普是法性身智與理冥者釋經等真法界此是報身亦如智也故金光明
0475b08: 云唯如如及如如智獨存為法身故能令色相下以真身周故令應用亦周吾今此
0475b09: 身即是常身法身故也則以三身圓融為一真法身矣下九別說二悲相
0475b10: 不捨因行無所不生二悲相即意生身三成相理
0475b11: 行時處為一切道身智俱游名為普詣
0475b12: 三成相即菩提身理行時處為道場並如經初四色相湛然常住
0475b13: 稱為妙色色色無邊故云具足並無質累
0475b14: 是謂清淨四色相即福德身故上經云三世所行眾福大海悉以清淨是
0475b15: 故妙色為福之果上經又云不可思議大劫海供養一切諸如來普以功德施生
0476a01: 是故端嚴最無比五勝相色容蔽於大眾威德懾
0476a02: 於魔力無畏圓何能奪五勝相即威勢身六
0476a03: 貴相無邊寶相圓明可貴超過聖帝故曰
0476a04: 分明六貴相即相好莊嚴身且順三乘云過聖帝俱舍頌云相不正圓明故與
0476a05: 佛非等此釋輪王相今是世尊故云分明實具十蓮華藏微塵數相也七應
0476a06: 相不住普現如鏡中像七應相即力持身如為龍留影力持
0476a07: 不滅八無礙相有感斯見無隔山河八無礙相即願
0476a08: 身上經云毗盧遮那佛願力周法界一切國土中常轉無上輪故咸目九者
0476a09: 化相化從真流源無有異九化相即化身十吉祥
0476a10: 相身智光照普稱世間此上大同經初十吉
0476a11: 祥相即智身正在智光傍兼身光耳是知此經引昔因緣亦皆圓妙。
0476a12: 如於此清淨光明香水海華焰莊嚴幢須彌
0476a13: 頂上摩尼華枝輪大林中出現其身而坐於
0476a14: 座其勝音世界有六十八千億須彌山頂悉
0476a15: 亦於彼現身而坐。
0476b01: 二結通中且結同類一界餘皆略也。
0476b02: 爾時彼佛即於眉間放大光明。
0476b03: 第四爾時下毫光警召文分為五一放光
0476b04: 處顯中道故。
0476b05: 其光名發起一切善根音。
0476b06: 二主光名發動宿種生起新善故善根有
0476b07: 三一者生福及不動業以施忍智三而為
0476b08: 善根二厭苦求滅以信等為根三求無上
0476b09: 慧以四等不放逸五法為根一者生福者業有三種一
0476b10: 惡業即三不善根所生今所不明列三業即三善根所生三善根者即無貪無瞋
0476b11: 無癡今非但不著有境兼能惠施成無貪根非唯於苦無恚兼行忍辱故成無瞋根
0476b12: 非唯於境明了增修慧解是無癡根有此三根唯生欲色無色故為福不動根然其
0476b13: 三根依唯識論各別有性善十一攝無貪以於有有具無著為性無瞋以於苦苦具
0476b14: 無恚為性無癡以於諸理事明解為性通唯善惠各別有性今依集論第一以惠為
0476b15: 無癡性唯識意會以惠為無癡之果耳故施忍二亦從果名由無貪瞋故成施忍所
0477a01: 以云以施忍惠以為其根二信等根下當廣說三求無上者涅槃經云皆歎慈悲
0477a02: 為菩薩根謂有慈悲心必須喜捨不放逸者即是精進無貪等三於所斷修防非為
0477a03: 性假立為一故涅槃說不放逸根根深難拔由不放逸前四等得一切智故為根
0477a04: 也通說善根以依聖教發心為性故云音
0477a05: 也四通說善根下即上三類之通性也。
0477a06: 十佛剎微塵數光明而為眷屬。
0477a07: 三眷屬數無法故。
0477a08: 充滿一切十方國土。
0477a09: 四照分齊充滿十方通方教故。
0477a10: 若有眾生應可調伏其光照觸即自開悟息
0477a11: 諸惑熱裂諸網摧諸障山淨諸垢濁發大
0477a12: 信解生勝善根永離一切諸難恐怖滅除一
0477a13: 切身心苦惱起見佛心趣一切智。
0477a14: 五若有下明光勝益文有十句一無明重
0477a15: 者自覺智開二煩惱深者息現行惑三勤
0477b01: 修難出裂五網四三障重者摧諸障山
0477b02: 五未解脫者淨心垢種六未信大者發起
0477b03: 入住七闕資糧者生其勝善八未入地者
0477b04: 除五怖畏九色累功用滅身心苦十滯無
0477b05: 生者見佛趣果無明下先別釋初四離障五令解脫通益三乘六未
0477b06: 信令信七令入三賢八令得初地九令二地已上得於八地下已在八地已證無生
0477b07: 諸佛勸起令得九十二地此約差別對治以釋若約橫
0477b08: 配生善見理可以準思此約差別下二結釋差別結上明是
0477b09: 豎釋對治結上非三悉檀若約橫配下更結異門橫對前豎位位通用此十句故生
0477b10: 善見理對上對治生善即是為人悉檀謂大信解生勝善根起見佛心皆生善也
0477b11: 見理即第一義悉檀如自覺智開趣一切智皆見理也亦應合有隨俗令喜世界悉
0477b12: 檀以益近故此中不說橫豎無礙是此中意四悉檀義問明當辯。
0477b13: 時一切世間主并其眷屬無量百千蒙佛光
0477b14: 明所開覺故悉詣佛所頭禮足。
0477b15: 第五當機雲集中文二先通顯諸王雲集
0478a01: 致敬諸。
0478a02: 諸佛子彼焰光明大城中有王名喜見善慧
0478a03: 統領百萬億那由他城。
0478a04: 後諸佛子下別障諸王雲集儀式於中分
0478a05: 二先廣明喜見後略列諸王今初即正出
0478a06: 本事之緣文分為六第一標名辨統二總
0478a07: 辨眷屬三威光得益四偈讚如來五父王
0478a08: 宣誥六俱行詣佛初文可知。
0478a09: 夫人婇女三萬七千人福吉祥為上首王子
0478a10: 五百人大威光為上首大威光太子有十千
0478a11: 夫人妙見為上首。
0478a12: 第二夫人下總顯眷屬者有德曰夫人有
0478a13: 色曰采女王子別本云二萬五千者別梵
0478a14: 本也案瓔珞本業經上卷云十住銅輪寶
0478a15: 瓔珞百福子為眷屬生一佛土受佛學行
0478b01: 教化二天下銀輪寶瓔珞五百子金輪一
0478b02: 千子初地四天王萬子二地忉利天王二
0478b03: 萬子三地已上乃至淨居天王但云眷屬
0478b04: 亦如是故知無過二萬子者若三界王即
0478b05: 當等覺又以一切菩薩為眷屬案喜見所
0478b06: 統但以城言又見佛興至第三佛方云去
0478b07: 世五百銀輪斯為正也或約教異理亦可
0478b08: 通上首云大威光者有大威德其道光明
0478b09: 故按纓絡等下引經釋成五百為正二萬五千為非於中先奪破言上卷即第三
0478b10: 賢聖觀品彼中敬首菩薩問云何菩薩學觀名字義相及心所行法復當云何佛先
0478b11: 答名字即列三賢十聖等妙之名次答心所行法云佛子汝先言云何心所行法者
0478b12: 所謂十心一心住等廣釋三賢十聖等妙之相次敬首菩薩復問世尊從初地至
0478b13: 後一地有果報神變二種法身一法性法身二應化法身為何色相為何心相佛答
0478b14: 中先答出世間果報者從初地至佛地各有二種法身於第一義諦法流水中從實
0478b15: 性生故實智為法身法名自體集藏為身等兼說淨土次云佛子世間果報者所謂
0479a01: 十住銅寶瓔珞銅輪王百福子為眷屬生一佛土受佛學行教化二天下銀寶瓔珞
0479a02: 銀輪王五百福子為眷屬生二佛土受佛教行化三天下金剛寶瓔珞金輪王千福
0479a03: 子為眷屬入十方佛土化一切眾生處四天下歡喜地百寶瓔珞七寶相輪四天王
0479a04: 萬子為眷屬現百法身百佛土教十方天子千寶瓔珞八寶相輪忉利王二萬子為
0479a05: 眷屬萬寶相瓔珞九寶相輪炎摩天王眷屬亦然不可稱數億寶瓔珞十寶相輪兜
0479a06: 率陀天王眷屬亦然不可稱數天光寶瓔珞十一寶相輪化樂天王眷屬亦然摩尼
0479a07: 寶光瓔珞十二寶相輪他化天王眷屬亦然千色龍寶光慧瓔珞十三寶相輪梵天
0479a08: 王眷屬亦然梵師子寶光瓔珞大應寶相輪光光天王眷屬亦然不可思議寶光瓔
0479a09: 珞白雲寶相輪淨天王眷屬亦然百萬神通寶光瓔珞無畏珠寶相輪淨居天王眷
0479a10: 屬亦然千萬天色寶光瓔珞覺德寶光相輪三界王一切菩薩為眷屬無量功德藏
0479a11: 寶光瓔珞千福相輪法界王一生補處菩薩為眷屬佛子是上瓔珞相輪一切佛及
0479a12: 菩薩動止俱遊常隨其身亦化一切眾生故有如是果報之數法釋曰已上俱引經
0479a13: 文於易了明知無過二萬子者按喜見下以二義證唯合五百一所統但統於城
0479a14: 不統四天下故非金輪二既遇三佛佛出減劫輪王出增劫故知非也。
0479a15: 爾時大威光太子見佛光明已以昔所修善
0479b01: 根力故即時證得十種法門。
0479b02: 第三爾時下威光得益文分為二先舉因
0479b03: 總標。
0479b04: 何謂為十所謂證得一切諸佛功德輪三昧。
0479b05: 後何謂下列益明體皆從勝用標名一佛
0479b06: 德圓滿摧障稱輪定中能知故受斯稱。
0479b07: 證得一切佛法普門陀羅尼。
0479b08: 二此總持能持諸佛普法。
0479b09: 證得廣大方便藏般若波羅蜜。
0479b10: 三即空涉有名為方便斯則權實雙行為
0479b11: 不共般若稱體用之廣大。
0479b12: 證得調伏一切眾生大莊嚴大慈。
0479b13: 四以二嚴調伏真實慈也。
0479b14: 證得普雲音大悲。
0479b15: 五法雲震音能苦本。
0480a01: 證得生無邊功德最勝心大喜。
0480a02: 六稱理法喜故德無邊自他俱慶心為最
0480a03: 勝。
0480a04: 證得如實覺悟一切法大捨。
0480a05: 七知離名法法亦應捨如實捨也知離名法即思
0480a06: 益經第一思益梵天問言世尊云何名為菩薩遍行佛言能淨身口意業爾時世尊
0480a07: 而說偈云若身淨無惡口淨常實語心淨常行慈是菩薩遍行行慈不貪著觀不淨
0480a08: 無恚行捨而不癡是菩薩遍行在聚落空野及與處大眾威儀終不轉是菩薩遍行
0480a09: 知法名為佛知離名為法知無名為僧是菩薩遍行釋曰此當第四偈因便故來欲
0480a10: 釋此偈令知起盡故以此一偈人多解釋今觀經意三箇知字皆是觀行之人若能
0480a11: 如是知是菩薩遍行知法名為佛者即是真佛法身如來佛即是法法即是佛亦猶
0480a12: 如來者即諸法如義次應問言法即是佛於義已解何者是法故次句云知離即是
0480a13: 法以一切法本性離故心體離念即是覺故次應問云法本自離則無所修何等有
0480a14: 僧故次解云知無名為僧無為即法法本自離由知無為故得成僧故大品云由知
0480a15: 諸法空分別有須菩提等金剛經云一切聖賢皆以無為法而有差別謂俱學無為
0480b01: 有淺有深乃成差別非無為法而有差別也今正取知離名法若不捨法非知離
0480b02: 也故云法亦應捨即金剛意法尚應捨何非法因法得悟如祇渡人若不捨法如
0480b03: 住舟內要捨於舟方至彼岸要忘所捨方為如實覺悟諸法為真捨也故大般若云
0480b04: 般若甚深知一切法本性離故又文殊釋云如佛世尊堪受供養以於一切法覺實
0480b05: 性故是故經云如實覺一切法大捨。
0480b06: 證得廣大方便平等藏大神通。
0480b07: 八善巧起用平等無思通從此生故名為
0480b08: 藏。
0480b09: 證得增長信解力大願。
0480b10: 九眾生界荷負無疲要令信解為大願
0480b11: 也。
0480b12: 證得普入一切智光明辯才門。
0480b13: 十所有辯才皆入佛智自他俱照是曰光
0480b14: 明此上十法初三功德法次四熏修法後
0480b15: 三起化法多言大者境界無邊稱性廣大
0481a01: 智契貫達並受證名。
0481a02: 爾時大威光太子獲得如是法光明已承佛
0481a03: 威力普觀大眾而說頌言。
0481a04: 第四偈讚如來文分為二先說偈之由。
0481a05: 世尊坐道場清淨大光明譬如千日出普照
0481a06: 虛空界無量億千劫導師時乃現佛今出世
0481a07: 間一切所瞻奉。
0481a08: 後正陳偈讚十偈分三初二示佛出現既
0481a09: 滅闇難遇不可失時。
0481a10: 汝觀佛光明化佛難思議一切宮殿中寂然
0481a11: 而正受汝觀佛神通毛孔出焰雲照耀於世
0481a12: 間光明無有汝應觀佛身光網極清淨現
0481a13: 形等一切滿於十方妙音世間聞者皆
0481a14: 欣樂隨諸眾生語讚歎佛功德世尊光所照
0481a15: 眾生悉安樂有苦皆滅除心生大歡喜。
0481b01: 次五令觀佛德有德有慈真可歸也。
0481b02: 觀諸菩薩眾十方來萃止悉放摩尼雲現前
0481b03: 稱讚佛道場出妙音其音極深遠能滅眾生
0481b04: 苦此是佛神力一切咸恭敬心生大歡喜共
0481b05: 在世尊前瞻仰於法王。
0481b06: 後三引例勸歸無遠不歸固宜見。
0481b07: 諸佛子彼大威光太子說此頌時以佛神力
0481b08: 其聲普勝音世界時喜見善慧王聞此頌
0481b09: 已巳心大歡喜觀諸眷屬而說頌言。
0481b10: 第五父王宣誥文分為二初宣誥所因以
0481b11: 聞讚故太子道深親承佛益王機猶淺轉
0481b12: 假他聞。
0481b13: 汝應速召集一切諸王眾王子及大臣城邑
0481b14: 宰官等普告諸城內疾應擊大鼓共集所有
0481b15: 人俱行見佛一切四衢道悉應鳴寶鐸妻
0482a01: 子眷屬俱共觀如來。
0482a02: 二正以偈誥偈有十一分之為三初三集
0482a03: 眾勸觀。
0482a04: 一切諸城郭宜令悉清淨普建勝妙幢摩尼
0482a05: 以嚴飾寶帳羅眾網妓樂如雲布嚴備在虛
0482a06: 空處處令充滿道路皆嚴淨普雨妙衣服巾
0482a07: 馭汝寶乘與我同觀佛各各隨自力普雨莊
0482a08: 嚴具一切如雲布滿虛空中香焰蓮華
0482a09: 半月寶瓔珞及無數妙衣汝等皆應雨須彌
0482a10: 香水海上妙摩尼輪及清淨栴檀悉應雨滿
0482a11: 空眾寶華瓔珞莊嚴淨無垢及以摩尼燈皆
0482a12: 令在空住。
0482a13: 次七令辦供鄭注禮云巾猶衣也謂以
0482a14: 繒綵衣帶縛於車廣雅云馭駕也餘並可
0482a15: 知。
0482b01: 一切持向佛心生大歡喜妻子眷屬俱見
0482b02: 世所尊。
0482b03: 後一偈勸供佛。
0482b04: 
0482b05: 大方廣佛華嚴經鈔會本第十一之一
0482b06: 音釋
0482b07: 欄楯攔音闌勾欄也楯食尹切檻也。作合切遍也。極戶茗切
0482b08: 寥遠也。縱廣縱將容切南北曰縱廣古曠切東西曰廣。樓櫓櫓音魯。
0482b09: 七豔切坑也。如壘切花也。莖戶耕切也。警召警舉影切。
0482b10: 鐸達各切鈴屬。萃秦醉切。馭牛居切御馬也。
0483a01: 大方廣佛華嚴經鈔會本第十一之二　假八
0483a02: 唐于闐國三藏沙門實叉難陀　譯
0483a03: 唐清涼山大華嚴寺沙門澄觀撰述
0483a04: 爾時喜見善慧王與三萬七千夫人婇女俱
0483a05: 福吉祥為上首五百王子俱大威光為上首
0483a06: 六萬大臣俱慧力為上首如是等七十七百
0483a07: 千億那由他眾前後圍繞從焰光明大城出
0483a08: 以王力故一切大眾乘空而諸供養具
0483a09: 滿虛空至於佛所頂禮佛足坐一面。
0483a10: 第六俱行詣佛初導從持供後至而設敬。
0483a11: 復有妙華城善化幢天王與十億那由他眷
0483a12: 屬俱復有究竟大城淨光龍王與二十五億
0483a13: 眷屬俱復有金剛勝幢城猛健夜叉王與七
0483a14: 十七億眷屬俱復有無垢城喜見乾闥婆王
0483a15: 與九十七億眷屬俱復有妙輪城淨色思惟
0483b01: 阿脩羅王與五十八億眷屬俱復有妙莊嚴
0483b02: 城十力行迦樓羅王與九十九千眷屬俱復
0483b03: 有遊戲快樂城金剛德緊那羅王與十八億
0483b04: 眷屬俱復有金剛幢城寶稱幢摩羅伽王
0483b05: 與三億百千那由他眷屬俱復有淨妙莊嚴
0483b06: 城最勝梵王與十八億眷屬俱如是等百萬
0483b07: 億那由他大城中所有諸王并其眷屬悉共
0483b08: 詣一切功德須彌勝雲如來所頂禮佛足
0483b09: 坐一面。
0483b10: 第二復有妙華下略列諸王文易可知。
0483b11: 時彼如來為欲調伏諸眾生故於眾會道場
0483b12: 海中說普集一切三世佛自在法修多羅世
0483b13: 界微塵數修多羅而為眷屬隨眾生心悉令
0483b14: 獲益。
0483b15: 第六時彼如來下廣演法門文分為五一
0484a01: 佛轉法輪二威光獲益三以偈讚述四傳
0484a02: 化眾生五佛加讚勵今初也佛解脫用主
0484a03: 教宣示剎塵眷屬隨機益殊。
0484a04: 是時大威光菩薩聞是法已即獲一切功德
0484a05: 須彌勝雲佛宿世所集法海光明。
0484a06: 第二是時大威下得益中初總後別總中
0484a07: 上說三世佛法即佛昔所集也既見佛得
0484a08: 益轉受菩薩之名。
0484a09: 所謂得一切法聚平等三昧智光明。
0484a10: 所謂下別智即是體光明語用所照境殊
0484a11: 故分十一一深定智明一切法聚略有三
0484a12: 義一正定等三二善惡等三三總收一切
0484a13: 不出有為無為二種法聚二位相收一味
0484a14: 性現故云平等定中證此名彼三昧智即是體
0484a15: 者智體如日用如日光日體雖一能放千光智體不殊能照萬境又日光無二所照
0484b01: 物殊智光無差隨境分照一正定等三者謂等取邪定不定聚故善惡等者等取無
0484b02: 記三總為二四二位下融而為一。
0484b03: 一切法悉入最初菩提心中住智光明。
0484b04: 二大心智明謂後後因果皆入初心略有
0484b05: 三義一後因初得故言一切悉入若脩塗
0484b06: 至在初步學者祿在其中二菩提直心正
0484b07: 念真如真如門內攝一切法三者三德開
0484b08: 顯前後圓融初發心時便成正覺故謂後後因
0484b09: 界等者總釋也六位相望故成後後五位為因妙覺為果又位位之中亦有因果如
0484b10: 十地中調柔果等若修途者即肇公不遷論也論云是以如來功流萬世而常存道
0484b11: 通百劫而彌固成山假就於始簣修途託至於初步者果以功業不可朽故也彼論
0484b12: 意云物各性住故無來今雖引文用意少別此言本出莊子千里之途在於足下
0484b13: 其猶滔滔之水本於濫觴合抱之木生自毫末後由初得故曰在初學者祿在其中
0484b14: 意亦同上即論語子張學干祿子曰多聞闕疑慎言其餘則寡尤多見闕殆慎行其
0484b15: 餘則寡悔言寡尤行寡悔祿在其中矣注曰千求也祿位也雖未得祿得祿之道也
0485a01: 故得祿在後由學而能故居學中此上一義通諸經論二菩提直心等者即起信論
0485a02: 法性宗中實教之意然菩提心總有三心今但直心中攝以直心正念真如真如即
0485a03: 起信生滅真如二門之一故云真如門內然此二門皆各總攝一切法唯取真如謂
0485a04: 一切法及後後諸德皆依真如真如無二通為諸法之體今菩提心正念真如故能
0485a05: 攝也三者三德開顯下即別教一乘圓融義也不同餘宗言三德開者即法心功德
0485a06: 品初心時得如來一身無量身則法身開顯得究竟智慧得一切智慧光明則般
0485a07: 若開顯不於諸法少有所得即解脫開顯以心離妄取寂然雙流故此心中無德不
0485a08: 攝因該果海並在初心初心時便成正覺即梵行品文言初後圓融者以初是即
0485a09: 後之初後是即初之後以緣起法離初無後離後無初故舉初攝後若約法性融通
0485a10: 一切因果不離心性契同心性無德不收以一切法隨所依性皆於初心頓圓滿故
0485a11: 故梵行品云若諸菩薩皆與如是觀行相應於諸法中不生二解一切佛法疾得現
0485a12: 前初心時即得阿耨多羅三藐三菩提知一切法即心自性成就慧身不由他悟
0485a13: 如玄文已明下當更說。
0485a14: 十方法界普光明藏清淨眼智光明。
0485a15: 三大智智明法界者所照之體大也普光
0485b01: 明者即相大也智慧光明照法界義故
0485b02: 蘊恒沙性德故名為藏妄惑本空故云清
0485b03: 淨明見稱眼見性肉眼即同佛眼三大智智明者
0485b04: 經中清淨眼是總相此眼何見見心三大中囑經唯配二大略無用大用即智攝
0485b05: 故從智慧光明遍照法界義故者即暗引起信證普光明為相大義此即起信釋生
0485b06: 滅門中所顯義大雙明體相之文論云復次真如自體相者一切凡夫聲聞緣覺菩
0485b07: 薩諸佛無有差別非前際生非後際滅舉竟常住釋曰上釋體大今不引之以法界
0485b08: 為體義易知故論云從本已來性自滿足一切功德所謂自體有大智慧光明義故
0485b09: 遍照法界義故真實識知義故自性清淨心義故常樂我淨義故清涼不變自在義
0485b10: 故釋曰上之六句皆是相大一本覺智明義二本覺顯照諸法義三照時無倒義四
0485b11: 體離惑染義五性德圓備義六性德無遷義今不引後四而引前二有智遍照證以
0485b12: 普光明為相大義恐人以法界為所照普光明為能照故引此文相大本有則皆所
0485b13: 照以淨眼智明為能照耳從蘊恒沙下釋經藏字具二藏義蘊恒沙德即不空藏妄
0485b14: 惑本空即是空藏故清淨言向上屬所觀之藏向下屬能見之眼無障故言見性
0485b15: 肉眼即名佛眼者即涅槃第六經云善男子聲聞之人雖有天眼故名肉眼學大乘
0486a01: 者雖有肉眼乃名佛眼何以故是大乘經名為佛乘如此佛乘最上最勝諸佛見性
0486a02: 故。
0486a03: 觀察一切佛法大願海智光明。
0486a04: 四大願智明知諸佛法願為本故。
0486a05: 入無邊功德海清淨行智光明。
0486a06: 五大行智明無邊果德此行入故。
0486a07: 趣向不退轉大力速疾藏智光明。
0486a08: 六速疾智明謂趣入無生功用不退無功
0486a09: 大力一行含多受斯稱也無功大力者由八地得無功用
0486a10: 如乘船入海故云大力速疾言一行含多者先以一身起行至此入地以無量身起
0486a11: 行一一行中起一切行故。
0486a12: 法界中無量變化力出離輪智光明。
0486a13: 七神通智明三輪幹事出離不能。
0486a14: 定入無量功德圓滿海智光明。
0486a15: 八大福智明照福嚴故。
0486b01: 了知一切佛定解莊嚴成就海智光明。
0486b02: 九大解智明謂佛勝解力成莊嚴海。
0486b03: 了知法界無邊佛現一切眾生前神通海智
0486b04: 光明。
0486b05: 十佛用智明普周法界。
0486b06: 了知一切佛力無所畏法智光明。
0486b07: 十一佛德智明降魔制外後三佛境故但
0486b08: 了知餘可證知故云得入餘可證知者智論三十一云通
0486b09: 徹名入入亦證也得者獲之在己已也。
0486b10: 爾時大威光菩薩得如是無量智光明已承
0486b11: 佛威力而說頌言。
0486b12: 第三以偈讚述文分二別先因後偈。
0486b13: 我聞佛妙法而得智光明以是見世尊昔
0486b14: 所行事。
0486b15: 偈中分三初一標益體用。
0487a01: 一切所生處名號身差別及供養於佛如是
0487a02: 我咸見昔諸佛所一切皆承事無量劫修
0487a03: 行嚴淨諸剎海捨施於自身廣大無涯際修
0487a04: 治最勝行嚴淨諸剎海耳鼻頭手足及以諸
0487a05: 宮殿捨之無有量嚴淨諸剎海能於一切剎
0487a06: 億劫不思議修習菩提行嚴淨諸剎海普賢
0487a07: 大願力一切佛海中修行無量行嚴淨諸剎
0487a08: 海如因日光照還見於日輪我以佛智光見
0487a09: 佛所行道。
0487a10: 次八顯用所見於中前七見因。
0487a11: 我觀佛剎海清淨大光明寂靜證菩提法界
0487a12: 悉周。
0487a13: 後一見果。
0487a14: 我當如世尊廣淨諸剎海以佛威神力修習
0487a15: 菩提行。
0487b01: 三一偈發願思齊即前品初修治大願也。
0487b02: 諸佛子時大威光菩薩以見一切功德山須
0487b03: 彌勝雲佛承事供養故於如來所心得悟了。
0487b04: 第四傳化眾生文分為三初明自悟。
0487b05: 為一切世間顯示如來昔行海顯示昔
0487b06: 菩薩行方便顯示一切佛功德海顯示普入
0487b07: 一切法界清淨智顯示一切道場中成佛自
0487b08: 在力顯示佛力無畏無差別智顯示普示現
0487b09: 如來身顯示不可思議佛神變顯示莊嚴無
0487b10: 量清淨佛土顯示普賢菩薩所有行願。
0487b11: 二為一切下明轉悟他顯示十法與前自
0487b12: 得十一有同有異文並可知。
0487b13: 令如須彌山微塵數眾生發菩提心佛剎微
0487b14: 塵數眾生成就如來清淨國土。
0487b15: 三令如須彌山下利他之益。
0488a01: 爾時一切功德山須彌勝雲佛為大威光菩
0488a02: 薩而說頌言。
0488a03: 善哉大威光福藏廣名稱為利眾生故發趣
0488a04: 菩提道汝獲智光明法界悉充福慧咸廣
0488a05: 大當得深智海一剎中修行經於剎塵劫如
0488a06: 汝見於我當獲如是智。
0488a07: 第五如來讚勵中偈有十一初三讚發心
0488a08: 得法大果當成。
0488a09: 非諸劣行者能知此方便獲大精進力乃能
0488a10: 淨剎海一一微塵中無量劫修行彼人乃能
0488a11: 得莊嚴諸佛剎為一一眾生輪迴經劫海其
0488a12: 心不疲懈當成世導師供養一一佛悉盡未
0488a13: 來際心無蹔疲厭當成無上道。
0488a14: 次四對劣顯勝進者圓德。
0488a15: 三世一切佛當共滿汝願一切佛會中汝身
0488b01: 安住彼一切諸如來誓願無有邊大智通達
0488b02: 者能知此方便。
0488b03: 次二外加內智證無疑。
0488b04: 大光供養我故獲大威力令塵數眾生成熟
0488b05: 向菩提諸修普賢行大名稱菩薩莊嚴佛剎
0488b06: 海法界普周。
0488b07: 後二舉一例餘行者即得。初逢一切功德
0488b08: 山佛已竟。
0488b09: 諸佛子汝等應知彼大莊嚴劫中有恒河沙
0488b10: 數小劫人壽命二小劫諸佛子彼一切功德
0488b11: 須彌勝雲佛壽命五十億。
0488b12: 第二遇第二佛文分為二先結前生後二
0488b13: 正顯佛興今初謂將說後佛故總論劫壽
0488b14: 明多小劫者欲顯多佛現故說人壽佛壽
0488b15: 者由佛壽促而人壽長故得威光一生歷
0489a01: 事三佛。
0489a02: 彼佛滅度後有佛出世名波羅蜜善眼莊嚴
0489a03: 王亦於彼摩尼華枝輪大林中而成正覺。
0489a04: 二彼佛滅下正顯佛興文分為五一明滅
0489a05: 後佛興二相獲益三讚德勸詣四眷屬
0489a06: 同歸五聞經悟入今初也此中佛名謂智
0489a07: 導萬行皆到彼岸見性了了故名善眼果
0489a08: 由因飾是曰莊嚴。
0489a09: 爾時大威光童子見彼如來成等正覺現神
0489a10: 通力。
0489a11: 二爾時下威光相獲益中二先相即
0489a12: 獲益之由也。
0489a13: 即得念佛三昧名無邊海藏門。
0489a14: 二即得下正獲益也先列後結列有十種
0489a15: 一念佛三昧者菩薩之父故首明之乃至
0489b01: 十地不離念佛菩薩之父者即智論文論云菩薩以般若波羅蜜為
0489b02: 母般舟三昧為父般舟即念佛此翻為佛立三昧良以念佛即真涉事與方便同故
0489b03: 得稱父又念佛成佛是親種故言乃至十地不離念佛者十地之中皆云一切所作
0489b04: 不離念佛念法念僧等無邊海藏門者蘊積名藏深
0489b05: 廣稱海然略有三義一由此定中見多佛
0489b06: 故下文云以佛為境界專念而不捨是人
0489b07: 得見佛其量與心等由念能見所以稱門
0489b08: 二一一佛德是無邊海藏由念能知所以
0489b09: 稱門云何無邊海劫海所修有行願海成
0489b10: 就色身有相好海成就智身有辯才海建
0489b11: 立念處有名號海修諸助道有功德海安
0489b12: 立眾生有淨剎海如是諸海一一無邊各
0489b13: 各出生蘊積名藏三無邊勝德由念佛生
0489b14: 故此一門深廣蘊積何者念佛性身則契
0489b15: 如理念功德身成無邊德念相好身證無
0490a01: 邊相障無不滅德無不生一言蔽諸總由
0490a02: 念佛從此通悟所以稱門即此一門說不
0490a03: 可盡障無不滅下結歎故賢護經中廣列諸德以徵其因佛答皆從念而生一
0490a04: 言蔽諸者即論語子曰詩三百一言以蔽之曰思無邪謂歸於正也念一佛號亦名
0490a05: 一言直取一言只一佛字故自四祖禪要唯稱佛言耳。
0490a06: 即得陀羅尼名大智力法淵。
0490a07: 二總持大智能達深法。
0490a08: 即得大慈名普隨眾生調伏度脫。
0490a09: 三無緣普應。
0490a10: 即得大悲名覆一切境界雲。
0490a11: 四等除熱惱。
0490a12: 即得大喜名一切佛功德海威力藏。
0490a13: 五佛深德海蘊積力用菩薩緣此喜身
0490a14: 心。
0490a15: 即得大捨名法性虛空平等清淨。
0490b01: 六悲則心慼喜便浮動深契法性則曠若
0490b02: 虛空悲喜兩亡為平等清淨。
0490b03: 即得般若波羅蜜名自性離垢法界清淨身。
0490b04: 七般若者覺法實性離分別也有可離者
0490b05: 非真離也知自性離不復離也無離之離
0490b06: 即真法界真法界者本來清淨法界清淨
0490b07: 即般若清淨般若清淨則萬法本淨萬法
0490b08: 淨者無淨無不淨為真淨也實相般若為
0490b09: 萬法之體觀照冥此眾德攸依故云身也
0490b10: 覺法實性離分別也者此總釋一門亦當別釋自性離垢之言即大般若曼殊室利
0490b11: 分中慈氏菩薩云若諸菩薩聞是甚深般若心不沉沒已巳近無上正等菩提何以故
0490b12: 是諸菩薩現覺法性離一切分別如大菩提故今此般若亦覺法自性名自性離離
0490b13: 字兩向向上屬自性離向下屬離垢即離分別之垢也從有可離下別釋經文成上
0490b14: 總釋有可離者非真離也反釋初句成上性離知自性離不復離也者順釋初句成
0490b15: 上離分別言不知性離謂有可離即是分別今知性離知相即寂故無分別無離之
0491a01: 離者即躡上釋下法界言也正同起信所言覺者謂心體離念離念相者等虛空界
0491a02: 無所不遍法界一相即是如來平等法身法身即真法界本來清淨者躡上法界釋
0491a03: 清淨言既自性離是真法界則本自淨非觀令淨非去垢淨是故經云法界清淨法
0491a04: 界清淨者即以上義成此般若得清淨名此有二意一由體法界方成般若故此般
0491a05: 若受法界清淨之名二者性無二故故大般若難信解分云復次善現般若波羅蜜
0491a06: 多清淨故色清淨色清淨故一切智智清淨何以故若般若波羅蜜多清淨若色清
0491a07: 淨若一切智智清淨無二無二分無別無斷故名無二性從般若清淨者亦有二義
0491a08: 一以般若照一切法知本淨故二者亦是性無二故義同上引般若清淨則色清淨
0491a09: 遍歷諸法略舉八十餘科謂五蘊十二入十八界四諦十二緣六波羅蜜乃至菩提
0491a10: 涅槃皆如色說故萬法本淨萬法淨者下拂其淨相夫言淨者顯法本無生性寂諸
0491a11: 相故名為淨豈待蕩蕩無物方稱淨耶非但事無非為真淨見真本淨事為非淨亦
0491a12: 是相待能所未忘安得稱淨故真善知識令看淨門云性本清淨淨無淨相方見我
0491a13: 心即斯義矣故淨名云垢淨為二見垢實性則無淨相離於見相是為入不二法門
0491a14: 也下經云若有見正覺解脫離諸漏不著一切世彼非證道眼若有知如來體相無
0491a15: 所有修習得明了是人疾作佛實相般若下釋經身字身有三義謂體依聚義今實
0491b01: 相般若則法身之體觀照般若同報身之依化身名聚淺故不說則眷屬般若亦得
0491b02: 名身同聚義故。
0491b03: 即得神通名無礙光普隨現。
0491b04: 八通用智俱故無礙隨現。
0491b05: 即得辯才名善入離垢淵。
0491b06: 九入法之深離說之垢。
0491b07: 即得智光名一切佛法清淨藏。
0491b08: 十智照佛法淨所知障含藏眾德。
0491b09: 如是等十千法門皆得通達。
0491b10: 二如是下結中明歷事增進故云十千通
0491b11: 達之言釋前即得。
0491b12: 爾時大威光童子承佛威力為諸眷屬而說
0491b13: 頌言。
0491b14: 不可思議億劫中導世明師難一遇此土眾
0491b15: 生多善利而今得見第二佛。
0492a01: 第三爾時下讚德勸詣文分為二初說偈
0492a02: 後偈益偈中分三初一偈歎希慶遇。
0492a03: 佛身普放大光明色相無邊極清淨如雲充
0492a04: 滿一切土處處稱揚佛功德。
0492a05: 光明所照咸歡喜眾生有苦悉除滅各令恭
0492a06: 敬起慈心此是如來自在用。
0492a07: 出不思議變化雲放無量色光明網十方國
0492a08: 土皆充滿此佛神通之所現。
0492a09: 二有七偈歎佛勝德於中三初三身業。
0492a10: 一一毛孔現光雲普虛空發大音所有幽
0492a11: 冥靡不照地獄眾苦咸令滅。
0492a12: 如來妙音十方一切言音咸具演隨諸眾
0492a13: 生宿善力此是大師神變用。
0492a14: 無量無邊大眾海佛於其中皆出現普轉無
0492a15: 盡妙法輪調伏一切諸眾生。
0492b01: 次三語業。
0492b02: 佛神通力無有邊一切剎中皆出現善逝如
0492b03: 是智無礙為利眾生成正覺。
0492b04: 後一意業。
0492b05: 汝等應生歡喜心踊躍愛樂極尊重我當與
0492b06: 汝同詣彼若見如來眾苦滅。
0492b07: 發心迴向趣菩提慈念一切諸眾生悉住普
0492b08: 賢廣大願當如法王得自在。
0492b09: 三有二偈勸眾同歸。
0492b10: 諸佛子大威光童子說此頌時以佛神力其
0492b11: 聲無礙一切世界皆悉得聞無量眾生發菩
0492b12: 提心。
0492b13: 後諸佛子下偈益可知。
0492b14: 時大威光王子與其父母并諸眷屬及無量
0492b15: 百千億那由他眾生前後圍繞寶蓋如雲
0493a01: 覆虛空共詣波羅蜜善眼莊嚴王如來所。
0493a02: 第四時大威光下眷屬同歸。
0493a03: 其佛為說法界體性清淨莊嚴修多羅世界
0493a04: 海微塵等修多羅而為眷屬。
0493a05: 第五其佛下聞經悟入文分為三初佛為
0493a06: 說經二當機獲益三如來讚述今初主經
0493a07: 法界體性大方廣也清淨佛也莊嚴即華
0493a08: 嚴也有多眷屬者顯此教圓。
0493a09: 彼諸大眾聞此經已得清淨智名入一切淨
0493a10: 方便得於地名離垢光明得波羅蜜輪名示
0493a11: 現一切世間愛樂莊嚴得增廣行輪名普入
0493a12: 一切剎土無邊光明清淨見得趣向行輪名
0493a13: 離垢福德雲光明幢得隨入證輪名一切法
0493a14: 海廣大光明得轉深發趣行名大智莊嚴得
0493a15: 灌頂智慧海名無功用修極妙見得顯了大
0493b01: 光明名如來功德海相光影照得出生願
0493b02: 力清淨智名無量願力信解藏。
0493b03: 二彼諸下當機獲益亦有十益既云大眾
0493b04: 或一人得一或二三四或具十者威光先
0493b05: 證故略不標大眾之言亦已含矣故下佛
0493b06: 讚然此十事略為二釋一者如次配於十
0493b07: 地十度或取地義或取度義一者達一切
0493b08: 法本來清淨名清淨智不取淨相是名方
0493b09: 便即初地入證之智也二則二地離破戒
0493b10: 垢是所除障照諸善品即戒光明三即忍
0493b11: 度忍為上嚴一切愛樂四無剎不入無法
0493b12: 不照無見不淨是為精進增廣眾行約地
0493b13: 義釋以諸道品燒無盡惑成無邊光五趣
0493b14: 向諸行能入俗也禪度增故性能離垢涉
0493b15: 俗化物成福德雲不迷實理為光明幢六
0494a01: 般若現前名隨入證照深緣起名法海光
0494a02: 七功用已遠將入無功為深發趣權實無
0494a03: 礙為大莊嚴八見法實性無功而修為極
0494a04: 妙見由此智慧復得灌頂故仁王經云後
0494a05: 之三地同遣無明同無功用故非灌頂地
0494a06: 是灌頂智九顯了藥病是功德海相辯才
0494a07: 應若月影流光十智圓離障方於佛願
0494a08: 而生信解故曰出生故仁王者即教化品中第八名等觀菩薩
0494a09: 偈云等觀菩薩二禪王變化法身無量光等九地云慧光開士三禪王十地云灌頂
0494a10: 菩薩四禪王後都頌上三地云等慧灌頂三品七除前餘習無明緣無明習相故煩
0494a11: 惱二諦理窮一切盡釋曰既牒三地除無明習是故云同遣無明非灌頂地下義
0494a12: 釋彼經灌頂地者自當第十故云非灌頂地然十地亦用遣無明習無功用智而得
0494a13: 灌頂故云是灌頂智二者此上十門隨一一事以立
0494a14: 其名未必全將配於地位或通配諸位或
0494a15: 復不次以人無量隨詮不同普賢巧說故
0494b01: 文含多義。
0494b02: 時彼佛為大威光菩薩而說頌言。
0494b03: 善哉功德智慧海發心趣向大菩提汝當得
0494b04: 佛不思議普為眾生作依處。
0494b05: 汝已出生大智海悉能了一切法當以難
0494b06: 思妙方便入佛無盡所行境。
0494b07: 已見諸佛功德雲已入無盡智慧地諸波羅
0494b08: 蜜方便海大名稱者當滿足。
0494b09: 已得方便總持門及以無盡辯才門種種行
0494b10: 願皆修習當成無等大智慧。
0494b11: 汝已出生諸願海汝已入於三昧海當具種
0494b12: 種大神通不可思議諸佛法。
0494b13: 究竟法界不思議廣大深心已清淨普見十
0494b14: 方一切佛離垢莊嚴眾剎海。
0494b15: 第三時彼下如來讚述十頌分二前六讚
0495a01: 其已具勝德當成極果皆前半已獲後半
0495a02: 當證獨第四偈三句是因。
0495a03: 汝已入我菩提行昔時本事方便海如我修
0495a04: 行所淨治如是妙行汝皆悟。
0495a05: 我於無量一一剎種種供養諸佛海如彼修
0495a06: 行所得果如是莊嚴汝咸見。
0495a07: 廣大劫海無有盡一切剎中修淨行堅固誓
0495a08: 願不可思當得如來此神力。
0495a09: 諸佛供養盡無餘國土莊嚴悉清淨一切劫
0495a10: 中修妙行汝當成佛大功德。
0495a11: 後四偈行齊佛因當如佛證皆三句舉佛
0495a12: 行後一句齊佛德然此中述讚望前遇光
0495a13: 得益及向大眾所得多有相同義必述上
0495a14: 可以意消息之。
0495a15: 諸佛子波羅蜜善眼莊嚴王如來入涅槃已
0495b01: 喜見善慧王尋亦去世大威光童子受轉輪
0495b02: 王位。
0495b03: 遇第三佛文分為六一如來出時前佛滅
0495b04: 後等時也。
0495b05: 彼摩尼華枝輪大林中第三如來出現於世
0495b06: 名最勝功德海。
0495b07: 二彼摩尼下正明現世立斯號者功德海
0495b08: 滿無加過也。
0495b09: 時大威光轉輪聖王見彼如來成佛之相與
0495b10: 其眷屬及四兵眾城邑聚落一切人民并持
0495b11: 七寶俱佛所以一切香摩尼莊嚴大樓閣
0495b12: 奉上於佛。
0495b13: 三時大威光下威光供。
0495b14: 時彼如來於其林中說菩薩普眼光明行修
0495b15: 多羅世界微塵數修多羅而為眷屬。
0496a01: 四時彼如來下佛為說經見普法故名為
0496a02: 普眼以慧為性故曰光明一眼即十眼
0496a03: 融無障礙眼外無法方真普眼以諸緣發
0496a04: 見即緣名為根因沒果中緣皆號眼故全
0496a05: 色為眼恒見色而無緣全眼為色恒稱見
0496a06: 而非我矣見普法者此釋經名而有三義一約所見稱普言普法者一具
0496a07: 一切一一稱性同時具足等斯即十眼之內一眼之能經云一切智眼見普門法界
0496a08: 故二況一眼者約能見稱普如五眼中佛眼四眼入佛眼皆名佛眼如四河入海無
0496a09: 復河名而具海味故金剛經云如來有肉眼不如是世尊如來有肉眼乃至云如來
0496a10: 有佛眼不如是世尊如來有佛眼今十眼亦耳隨一具十而諸教唯佛眼具五餘四
0496a11: 則無今因果之人皆許一眼即具十眼不唯後勝具於前劣若一不具十則非普眼
0496a12: 言十眼者離世間品說謂一肉眼二天眼三慧眼四法五佛六智七光明八出生死
0496a13: 九無礙十一切智其融無礙則有二義一者成上十眼無礙二者成下即能所無礙
0496a14: 三眼外無法下約心境互放方稱普眼此上標也諸緣下別釋所以如大乘法師以
0496a15: 九緣識眼根名眼餘不名眼今則例之眼根能發識眼根得名眼空明能發識亦
0496b01: 得同名眼餘六例然以緣起之法各有有力無力相成立故次云因沒果中緣皆號
0496b02: 眼者九緣並是因見色得名眼九緣皆見色沒果同名眼以皆全有力故言全色為
0496b03: 眼恒見色者色是所緣之境眼是能緣之根今即是眼故無緣也全眼為色者眼是
0496b04: 我能見今全為色正見之時即非我也此即賢首之意下更有言云非我唯於情想
0496b05: 無緣絕於貪求收萬像於目前全十方於眼際是以緣義無盡隨見見而不窮物性
0496b06: 叵思應法法而難法普即眼普義通乃見通體之自隱隱照之遂重重然後窮十
0496b07: 方於眼際鏡空有而皎明收萬像以成身顯事理而通徹也。
0496b08: 爾時大威光菩薩聞此法已得三昧名大福
0496b09: 德普光明得此三昧故悉能了知一切菩薩
0496b10: 一切眾生過現未來福非福海。
0496b11: 五爾時下威光得益五度皆福定為最大
0496b12: 寂無不照名普光明得此已下彰其定用
0496b13: 福非福言略有二意一福即是善非福是
0496b14: 罪二福即是相非福即性雙了性相故經
0496b15: 云福德即非福德性此即深也了一切者
0497a01: 廣也故有海言遇於初佛但得十者自力
0497a02: 未勝故次佛十千者道轉深故今唯一者
0497a03: 道已滿故五度皆福者然六波羅蜜攝成二嚴總有兩意一前五為福後
0497a04: 一為智二者前三唯福後一唯智進定通二成前為福成後屬智今以經中云得三
0497a05: 昧名大福德故用前門福即是善者即百論相攝罪福品意故論引金剛福尚應捨
0497a06: 何非福以善捨惡以無相智捨福則善惡兩忘今云了者一了其相二了體空三
0497a07: 了無礙二福即是相下即以世諦說福諦一義中福亦不存故引金剛如來說福德
0497a08: 相隨俗說也即非福德相當體空寂是名福德相結正義也若福即非福方名真福
0497a09: 若以福為福非真福也有人以第三句亦約俗諦非得經意。
0497a10: 時彼佛為大威光菩薩而說頌言。
0497a11: 善哉福德大威光汝等今來至我所愍念一
0497a12: 切眾生海發勝菩提大願心。
0497a13: 汝為一切苦眾生起大悲心令解脫當作群
0497a14: 迷所依怙是名菩薩方便行。
0497a15: 若有菩薩能堅固修諸勝行無厭怠最勝最
0497b01: 上無礙解如是妙智彼當得。
0497b02: 福德光者福幢者福德處者福海者普賢菩
0497b03: 薩所有願是汝大光能趣入。
0497b04: 第六時彼佛下如來記別十一偈分四初
0497b05: 四顯具菩提心謂初有願次偈有悲四有
0497b06: 智光三兼精進通三心故菩提心圓當
0497b07: 成妙智。
0497b08: 汝能以此廣大願入不思議諸佛海諸佛福
0497b09: 海無有邊汝以妙解皆能見。
0497b10: 汝於十方國土中悉見無量無邊佛彼佛
0497b11: 昔諸行海如是一切汝咸見。
0497b12: 若有住此方便海必得入於智地中此是隨
0497b13: 順諸佛學定當成一切智。
0497b14: 汝於一切剎海中微塵劫海修諸行一切如
0497b15: 來諸行海汝皆學已巳當成佛。
0498a01: 次四上入佛境。
0498a02: 如汝所見十方中一切剎海極嚴淨汝剎嚴
0498a03: 淨亦如是無邊願者所當得。
0498a04: 三有一偈示其果相得同諸佛。
0498a05: 今此道場眾會海聞汝願已生欣樂皆入普
0498a06: 賢廣大乘發心迴向趣菩提。
0498a07: 無邊國土一一中悉入修行經劫海以諸願
0498a08: 力能圓滿普賢菩薩一切行。
0498a09: 四有二偈讚其現能利他住普賢行。
0498a10: 諸佛子彼摩尼華枝輪大林中復有佛出號
0498a11: 名稱普聞蓮華眼幢。
0498a12: 遇第四佛文分為四一佛出人中二天王
0498a13: 就供三如來說法四得益還歸今初約相
0498a14: 目類青蓮約德心無所染相德高顯名稱
0498a15: 外彰摧邪眾歸故曰幢也。
0498b01: 是時大威光於此命終生須彌山上寂靜寶
0498b02: 宮天城中為大天王名離垢福德幢。
0498b03: 二是時下天王就供中二先明菩薩行進
0498b04: 報處天宮此城即是品初所列之一。
0498b05: 共諸天眾俱詣佛所雨寶華雲以為供養。
0498b06: 後知佛可歸持華供。
0498b07: 時彼如來為說廣大方便普門照修多羅
0498b08: 世界海微塵數修多羅而為眷屬。
0498b09: 三時彼下說經方便之言略有三種一無
0498b10: 實權施曲巧方便也二理本無言假言而
0498b11: 言大方便也三權實無滯亦大方便事理
0498b12: 皆照方曰普門一無實者如無三乘說有三乘指三車出門不獲
0498b13: 是也二理本無言者亦法華云諸法寂滅相不可以言宣以方便力故為五比丘說
0498b14: 是也三權實無滯者即涉有未始迷空觀空不遺於事即如來方便知見波羅蜜皆
0498b15: 已具足。
0499a01: 時天王眾聞此經已得三昧名普門歡喜藏
0499a02: 以三昧力能入一切法實相海獲是益已從
0499a03: 道場出還歸本處。
0499a04: 四時天王下得益還歸中聞上普門正受
0499a05: 安住法喜無盡故名曰藏由此證達諸實
0499a06: 相海此劫之中十須彌塵數如來今但云
0499a07: 四又無結會古今現證得益等者經來未
0499a08: 盡故也若結會者應云爾時威光菩薩者
0499a09: 毗盧遮那是等。所信因果會竟。
0499a10: 大方廣佛華嚴經鈔會本第十一之二
0499a11: 音釋
0499a12: 簣求位切土籠也。幹古汗切干去聲能事也。劣力輟切音埒鄙也。慼
0499a13: 七切音戚憂也。踊躍踊尹竦切音勇躍弋灼切音藥跳也。怙侯古切胡
0499a14: 去聲依也。
