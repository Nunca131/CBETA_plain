0483b01: 
0483b02: No. 1391-A
0483b03: 
0483b04: 圓照滅破沙盆　西巖傑出。真跨。其五會提唱。
0483b05: 皆手自刪定。無可投者。所謂超宗逸格。截鐵斬釘。瞎
0483b06: 衲僧正眼底句。更在此錄之外。覽者切忌蹉過。余與
0483b07: 巖相知最深。政欲以語累巖。而巖先以累余。悲夫。
0483b08: 景定癸亥中春　住育王淮海　元肇　敬書。
0483b09: 
0483b10: 
0483b11: 
0483b12: 西巖和尚語錄目次
0483b13: 　序
0483b14: 卷上
0483b15: 平江府定慧禪寺語錄
0483b16: 溫州鴈山能仁禪寺語錄
0483b17: 江州東林禪寺語錄
0483b18: 慶元府太白名山天童景德禪寺語錄
0483b19: 瑞巖山開善禪寺語錄
0483b20: 卷下
0483b21: 法語跋語偈頌贊佛祖
0483b22: 自贊小佛事行狀跋
0483b23: 
0483b24: 
0483c01: 
0483c02: 
0483c03: 
0483c04: 
0483c05: 
0483c06: No. 1391
0483c07: 西巖和尚語錄卷上
0483c08: 
0483c09: 西巖和尚住平江府定慧禪寺語錄
0483c10: 門人　修義　等編
0483c11: 拈衣。守定雞足山。奔走黃梅山。都來一點不相干。何
0483c12: 故。虎體元斑。
0483c13: 陞座。拈香云。此一瓣香。藝向爐中。恭為祝延
0483c14: 今上皇帝。聖躬。萬歲萬歲萬萬歲。次拈香云。此一瓣
0483c15: 香。奉為　判府大學尚書。暨闔郡尊官。增崇祿筭。又
0483c16: 拈香云。此一瓣香。既是官貨。不敢私商。爇向爐中。奉
0483c17: 為　見住徑山。佛鑑禪師大和尚。用酬　法乳。
0483c18: 浴佛上堂。投胎不著。一錯百錯。周行七步惹塵埃。直
0483c19: 至如今抖不落。抖不落。定慧只得將錯就錯。拈起三
0483c20: 文無柄杓。卓主丈一下下座
0483c21: 中秋謝職事上堂。拈主丈。顧視云物見主眼卓。此
0483c22: 是吾家修月斧。須憑眾力共提持。無圓缺處重修補。
0483c23: 大眾既是無圓缺。又修補箇什麼。若也會得。卓一下
0483c24: 只今斧柄生花。苟或不然。靠主丈且聽爛如泥土
0484a01: 上堂。舉步生荊棘。身墮嶮崖。一毫不動著。當處自
0484a02: 沉埋。吽吽。克由耐。十字街頭。掣風掣顛。普化老剛
0484a03: 道。明日大悲院裏有齋。
0484a04: 上堂。李下不整冠。瓜田不納履。耐老臊胡。西來十
0484a05: 萬里。疑殺東震旦人。將謂單傳直指。拍禪床九九元
0484a06: 來八十二。
0484a07: 開爐上堂。丹霞燒數尊木佛。以禦天寒。法昌聚十八
0484a08: 應真。圍爐打坐。義出豐年。險生不孝。古人與麼。定慧
0484a09: 不與麼。卓主丈一下是什麼。冷裏豆
0484a10: 因使府就寺夾勘院。退院上堂。大地為囹圄。鞫勘佛
0484a11: 與祖。款案猶未圓。棒喝如雷雨。平白累山僧。有屈無
0484a12: 雪處。有雪處。楖橫擔不顧人。直入千峰萬峰去。
0484a13: 溫州鴈山能仁禪寺語錄
0484a14: 門人　修義　等編
0484a15: 山門。顧視大眾會麼。若也不會。且向第二義門。與諸
0484a16: 人相見去也。
0484a17: 方丈。唇齒之。咽喉之國。今日一時把斷。無絲毫許
0484a18: 透漏。直得四方八表。風颯颯地。莫有梯山入貢者麼。
0484a19: 法座。門庭建立則不無。須彌燈王。入理深談。猶較山
0484a20: 僧一級在。
0484a21: 小參。舉睡龍拈主丈。老僧三十年住山。得此主丈子
0484a22: 氣力。忽有僧出問。和尚得他什麼氣力。龍云。過溪過
0484a23: 嶺。東拄西拄。師拈云睡龍和尚。自謂三十年住山。得
0484a24: 主丈氣力。及乎被者僧輕輕一拶。地。費了許多氣
0484b01: 力。不知主丈子何在。山僧今日。乍住此山。亦得此主
0484b02: 丈子氣力。且道得他什麼氣力。靠主丈下座
0484b03: 謝新請藏主。并舊兩班執事。上堂。山僧一擔佛法禪
0484b04: 道。已巳颺在西州界裏了也。自入東州界來。於無心中。
0484b05: 偶得從上諸佛諸祖。說不到底一句子。蘊在胸中。經
0484b06: 歷三州四縣。未曾輕易拈出。今入院已巳來。人事已巳定。
0484b07: 不免擊陞堂。舉似諸人。普使諸人聽得。各各歡喜
0484b08: 踊躍。歎未曾有。且道是那一句。東邊知事。西邊頭首。
0484b09: 結夏小參。真正舉揚。四十九蟠。應須絕跡。依條結制。
0484b10: 百二十日。未是長期。能仁今日。放一線道。與諸人眉
0484b11: 毛結。同此安居。只以十日為一旬。九旬為一夏。同
0484b12: 籮同飯。同夢同床。則同。熱則同熱。無事同行溪
0484b13: 上路。有時同看屋頭山。同則同矣。且山中大小石頭。
0484b14: 畢竟是有幾箇。拈主丈。卓一下前三三後三三
0484b15: 謝淵書記妙藏主秉拂。都寺幹結夏齋。并斡拈鬮會。
0484b16: 上堂。玄中之玄。妙中之妙。識其淵源。得其樞要。普化
0484b17: 踢倒飯床。水潦呵呵大笑。且道笑箇什麼。彩奔齪家。
0484b18: 上堂。召大眾云。昨日山僧。到山門首。見二人新到。山
0484b19: 僧遂問一新到云。上座從那邊來。僧云。車嶺底邊來。
0484b20: 遂問渠。車在乃裏。渠便作推車勢。又問一新到云。上
0484b21: 坐從那邊來。僧云。樂清底邊來。遂問渠。樂在乃裏。渠
0484b22: 便作動樂勢。山僧其時。問處只一同。二人酬應處。亦
0484b23: 相似。其奈中間一人。有些巴鼻。一人全沒巴鼻。山僧
0484b24: 恁麼道。諸人還撿點得出麼。若撿點不出。山僧不惜
0484c01: 口業。與諸人分明說破。有些巴鼻。全沒巴鼻。今日初
0484c02: 一。明日初二。
0484c03: 上堂。山空木落。秋清露寒。釋迦鹵莽。達磨瞞頇。唯有
0484c04: 陶靖節。東籬採黃菊。爛醉夕陽殘。
0484c05: 浴佛上堂。兩手指天地。周行步更多。可憐黃面老。螃
0484c06: 落湯鍋。
0484c07: 開爐上堂。大眾。有僧無堂。有爐無火。山僧伎已巳窮。問
0484c08: 取木上座。拈主丈木上座。既是木能生火。何不生些
0484c09: 子。供養諸人。卓主丈云熱殺憨疑老趙州。凍殺嵩山
0484c10: 破墮。
0484c11: 佛涅槃上堂。撥亂乾坤老賊精。天教化火自焚身。賊
0484c12: 心賊行難磨滅。二月依前是仲春。
0484c13: 浴佛上堂。召大眾云。播一粒之稊稗。初未見其害。假
0484c14: 之以歲月。潤之以雨露。未有不芃。然為多稼之賊者。
0484c15: 天下叢林。自古及今。年年此月此日此時。香湯墨汁
0484c16: 烏。香飯墨漆黑。禮拜骹膝穿。兜樓逼塞。賊賊。
0484c17: 結夏小參。國無定亂之。闔國安寧。家無白澤之圖。
0484c18: 全家吉慶。以大圓覺。為我伽藍。身心安居。平等性智。
0484c19: 禍因事起。法出奸生。東土西乾。蠟人鐵彈。分上中下
0484c20: 座。結長期短期。無端枷上又添枷。更向杻邊重著杻。
0484c21: 爭似常雲高萬仞。飛瀑吼千尋。慈航橋畔。水月交輝。
0484c22: 無說堂前。薰風入奏。且道。於中還有佛法道理也無。
0484c23: 千年曆日雖無用。犯著須教總滅門。
0484c24: 上堂。謝五人秉拂。一二三四五。不落宮商角徵羽。混
0485a01: 然格調超千古。白雪陽春安足數。此曲而今誰樂聞。
0485a02: 夜來月在長松樹。
0485a03: 端午上堂。召大眾云。楚大夫。拂子只者是。自謂獨
0485a04: 醒。誰知獨醉。盡大地人抉不起。山僧亦無可奈何。不
0485a05: 免番蜀音。歌楚詞去也。良久云還聞麼。適來彷彿湘
0485a06: 君。如今成山鬼。
0485a07: 徑山無準和尚訃至。拈香云。老漢三月一日陞堂。抖
0485a08: 擻說不得處。賊贓。只緣一期。抖擻未盡。直得能仁左
0485a09: 手燒香。何謂如此。蜜蜂桶裏一腔羊。
0485a10: 解夏小參。九旬禁足。三月安居。據菩薩乘。修寂滅行。
0485a11: 在諸人分上。往往有此說話。若據山僧。一夏已巳來。從
0485a12: 事土木。東廊西廊。或上或下。踏得兩生瘡。有何足
0485a13: 而可禁。積年積坑。萬仞四面。魔城數重。少喜多嗔。朝
0485a14: 荊暮棘。有何居而可安。而又有何菩薩乘可據。有何
0485a15: 寂滅行可修。雖然如是。諸人一夏不空過。山僧一夏
0485a16: 亦不空過。諸人以蠟人為驗。山僧亦以蠟人為驗。蠟
0485a17: 人也。且道驗在諸人。驗在山僧。千峰朝華岳。萬派
0485a18: 肅滄溟。
0485a19: 重九上堂。天兮高地兮厚。月為夜日為晝。重陽定是
0485a20: 九月九。淵明採菊向東籬。山僧面南看北斗。
0485a21: 上堂。舉僧問雲門。樹凋葉落時如何。門云。體露全風。
0485a22: 師拈云。雲門大師。無途轍中成途轍。無義路中成義
0485a23: 路。能仁即不然。樹凋葉落時如何。巢禽先見日。穴蟻
0485a24: 不知寒。
0485b01: 江州東林禪寺語錄
0485b02: 侍者　景元　等編
0485b03: 山門。面對青山。門當古路。若是陶淵明。攢眉便回去。
0485b04: 山僧今日。抑下威光。引你諸人。行三兩步。
0485b05: 方丈。四七二三。釘樁搖櫓。應菴老祖。解放船。新東
0485b06: 林。撥轉船頭。風高水急。千里萬里一瞬息。
0485b07: 請其源首座立僧上堂。七手八。三頭兩面。歡喜冤
0485b08: 家。頭頭撞見。山僧建立宗旨。直須為我成褫。學人未
0485b09: 達其源。也要請師方便。有方便沒方便。石鞏張弓。三
0485b10: 平中箭。
0485b11: 冬至小參。召大眾云。諸人各各。巾單下有一本無字
0485b12: 曆日。於中七十二候。二十四氣。月之大小。歲之餘閏。
0485b13: 一一分明。因甚略不把眼著。剛自亂六十甲子。
0485b14: 來山僧口頭聽說。三冬九夏。也大屈哉。山僧固不
0485b15: 秉陰陽之權。亦無斡旋造化之手。今夜不免試與諸
0485b16: 人。點出此本去也。以拂子。擊禪床左邊云陽為君子。
0485b17: 擊右邊云陰為小人。中間劃一劃云君子道長。小人
0485b18: 道消。枯木龍吟。平林虎嘯。東林有此二扁雖然如是。
0485b19: 只如目前廬山萬疊。自古及今。山南曰陽。山北曰陰。
0485b20: 者裏還說得箇消長底道理麼。咄孫臏門下。切忌鑽
0485b21: 龜。
0485b22: 復舉。睦州有僧來參。州便喝云。上座因甚麼。偷常住
0485b23: 子。僧云某甲方到。何言偷常住子。州云。贓物見
0485b24: 在。師拈云。陳尊宿。將謂是睦州生緣。元來是普
0485c01: 州人事。何以知之。才開臭口。便見鄉談。
0485c02: 謝新舊兩班。及西堂首座。藏主秉拂。上堂。大眾。遠公
0485c03: 結蓮社。一十八人。特為淵明。沽酒破戒。以至千古之
0485c04: 下。挂人唇吻。非但遠公。山僧自從踞曲彔木床以來。
0485c05: 謹密三寸。誓不說世間法。不說出世間法。持此二者。
0485c06: 已巳十餘年矣。今欲重新法社。復振頹綱。以執事諸兄。
0485c07: 尋常樂說世間法。秉拂三大老。樂說出世間法。故從
0485c08: 而破戒。應機而說。貴圖已巳進者。出手相成。已巳退者。同
0485c09: 心贊助。今則頹綱已巳振。法社亦新。山僧破戒之罪。固
0485c10: 不可免。然畢竟以那箇為世間法。那箇為出世間法。
0485c11: 前頃所供。並是詣實。
0485c12: 八上堂。舉經中道。佛道懸曠。久受勤苦。乃可得成。
0485c13: 大眾。釋迦老子。見今修行。正勤苦在。如何見得。一麻
0485c14: 一麥。雪山皓白。眼裏撒星。月初八。
0485c15: 除夜小參。北禪烹露地牛。未免傷鹽費醋。東林燒木
0485c16: 柴火。宜送舊迎新。便恁麼會。平地陸沉。更擬別求。
0485c17: 家鄉轉遠。我此二百餘眾。總是到家之客。朝看白雲。
0485c18: 暮聽流水。喫占米飯。臥長連床。誰管你閻家老漢。
0485c19: 百橫千。新舊歲君。攙前奪後。年年是好年。月月是好
0485c20: 月。日日是好日。時時是好時。種種好無不好。且畢竟
0485c21: 好在什麼處。好與三十棒。
0485c22: 元正上堂。大眾。主丈子。適早五更鐘動。往西天那蘭
0485c23: 陀寺賀歲。見一新佛出世。說新年佛法。聽之既久。歡
0485c24: 喜踊躍。回來山僧面前。連舉數遍。而又連聲贊歎去。
0486a01: 我生於此土。其歲已久。未聞此微妙甚深法要。山
0486a02: 僧聽來。果然奇。於中有一句子。依稀梵語。有一句
0486a03: 子。彷彿唐言。有一句子。唐梵不能翻譯。惜乎山僧。自
0486a04: 來忘。一字也記不完全。如今不免再煩主丈子。出
0486a05: 來從頭舉似諸人。亦須當一一明辨。卓主丈一下云
0486a06: 還辨得出麼。若也辨得。西天此土。事同一家。今年去
0486a07: 年。了無異致。其或未然。來年更有新條在。惱亂春風
0486a08: 卒未休。
0486a09: 上元上堂。大眾。釋迦老見燃燈。親承記。大似不曾。
0486a10: 如不信。但看廬山真面目。和煙和雨一層層。
0486a11: 上堂。舉山示眾云。若論此事。如一口。時有僧出
0486a12: 問云。承和尚示眾。若論此事。如一口。和尚是死屍。
0486a13: 學人是死屍。且作麼生是。山云。拖出者死屍。其
0486a14: 僧束包便行。山至晚問首座。問話僧在不。座云。已巳
0486a15: 去了也。山云好與三十棒。師拈云。山氣衝牛斗。
0486a16: 者僧死眼生光輝。然雖如是。若論此事。直是三生六
0486a17: 十劫。
0486a18: 浴佛上堂。鷹窠裏懵鴟。鳩巢中俊。稱尊未必尊。做
0486a19: 小未必小。只麼泥裏洗泥。到了全沒分曉。有分曉。海
0486a20: 水不禁杓子舀。
0486a21: 結夏上堂。拈主丈盡乾坤大地。若凡若聖。情與無情。
0486a22: 卓一下盡向者裏安居結制。九十日內。切不得離
0486a23: 者裏。亦不得守住者裏。離者裏。則走殺汝。守住者
0486a24: 裏。則縛殺汝。既不許離。又不許守住。畢竟如何轉
0486b01: 身。趙州布衫重七斤。
0486b02: 上堂。結夏已巳十日。日日日東出。唯有寒山子難尋。
0486b03: 東去沒由。西去無消息。驀拈主丈。顧視云。黑
0486b04: 皴長七尺。卓一下等閑題破千巖石
0486b05: 端午上堂。五月端午令節。艾人苦痛不徹。可怜病在
0486b06: 膏肓。又被邪神所惑。撞著太上老君。也是赤口白舌。
0486b07: 山僧反覆思量。別無仙方秘訣。如今抑不得已巳。只得
0486b08: 就渠身上打劫。卓主丈一下且灸者一穴
0486b09: 上堂。舉南泉住菴時。有僧到。泉云。我上山作務。請齋
0486b10: 時做飯自喫了。與我送一分來。其僧齋辨自喫了。
0486b11: 將家事。一時打破。乃就臥。南泉伺候不來。歸見僧
0486b12: 在床臥。泉亦去一邊臥。僧便起去。南泉住院後云。我
0486b13: 當初住菴時。有箇伶俐道者。直至如今不見。西堂顯
0486b14: 拈云。怎生南泉。中者僧綣繢。歸來見他臥。但打疊
0486b15: 家事。自做飯喫了。庵中打坐。且聽睡殺者漢。師拈
0486b16: 云。吽吽。顯和尚。是什麼心行。非但要睡殺者漢。更要
0486b17: 坐殺老南泉在。雖然如是。也出他古人綣繢不得。
0486b18: 受天童請。望闕謝。
0486b19: 恩畢。拈黃云。白雲深處憨眠好。野菜添油滋味長。
0486b20: 千古康廬話頭活。山僧笑擘紫泥香。
0486b21: 慶元府太白名山天童景德禪寺語錄
0486b22: 侍者　宗清　繼燖　等編
0486b23: 師於淳祐十二年。十一月十五日。入院。指三門云。
0486b24: 盡乾坤大地。總是吾出入游戲。大自在法門。萬象森
0486c01: 羅。皆吾侍者。還信得及麼。相隨來也。
0486c02: 佛殿。釋迦老子鼻孔。即今在山僧手裏。直得盡大地
0486c03: 人。無處出氣。且道把住則是。放行則是。蕭何制律。周
0486c04: 公制禮。
0486c05: 方丈。生鐵網布絲網。拈向一壁。俊哉好一隊活衲僧。
0486c06: 撫禪床一下云也跳者箇不出
0486c07: 拈黃。的的此事。真不可說。不可說中真可說。真可
0486c08: 說無可說。齒臨部臨。急急攝。
0486c09: 法座。向上關。下路。才擬問如何。邯鄲學唐步。
0486c10: 陞座。祝香云。此一瓣香。恭為祝延
0486c11: 今上皇帝。聖躬。萬歲萬歲萬萬歲。次拈香云。此一瓣
0486c12: 香。爇向爐中。奉為
0486c13: 判府制使侍郎。洎合府文武官僚。增崇祿筭。又拈香
0486c14: 云。此一瓣香。奉為前住徑山興聖萬壽禪寺
0486c15: 佛鑑禪師大和尚。爇向爐中。用酬　法乳。遂就座。僧
0486c16: 問。久欽道價喧湖海。今日
0486c17: 宸恩動地來。四眾臨筵。願聞祝
0486c18: 聖。師云。月明千嶂裏。風動萬年枝。僧云。一言以祝南
0486c19: 山壽。萬國謠賀太平。師云。言端語端。僧云。恁麼則
0486c20: 開堂演法。一期事畢去也。師云。速禮三拜。
0486c21: 師乃云。楚江南畔。甬水東邊。有一句子。不方不圓。四
0486c22: 七二三。望風結舌。德山臨濟。退後垂涎。應菴老祖。當
0486c23: 時不合賺舉。累及後代兒孫。往往從而錯傳。一錯百
0486c24: 錯。濫觴不止。至於滔天。新天童。今日已巳是寡不敵眾。
0487a01: 將錯就錯了也。主丈子。冷地憤氣不甘。出來為祖禰
0487a02: 雪屈。而說偈言。拈主丈卓一下云聖人出現五百歲。
0487a03: 蟠桃一熟三千年。
0487a04: 舉僧問大白啟禪師。學人卓卓上來。請師的的。啟云。
0487a05: 我者裏一屙便了。有甚卓卓的的。僧云。和尚恁麼答
0487a06: 話。更買草鞋行始得。啟喚僧近前。僧乃近前。啟云。
0487a07: 老僧恁麼道。過在什麼處。其僧擬議。啟便打。師拈云。
0487a08: 啟禪師。行令較遲。這僧還同受屈。當時待他道。學人
0487a09: 卓卓上來。請師的的。便好痛與一頓。待他擬開口。連
0487a10: 棒打出三門外。何故。臨濟見黃蘗。雲門參睦州。
0487a11: 小參。隔江回首。已巳涉波瀾。官路交肩。猶添荊棘。衲僧
0487a12: 家。一動一靜。一語一默。如湯沃雪。似火燒。擬欲討
0487a13: 尋。白雲萬里。所以在東林。則隨分孟夏漸熱。來太白。
0487a14: 則不妨仲冬嚴寒。妙高臺畔。徐步經行。光明藏中。隨
0487a15: 意受用。則且置。只如前是案山。後是主山。松風颼飋。
0487a16: 水琮琤。畢竟如何是藏。有心用處還應錯。無意求
0487a17: 時宛然。
0487a18: 復舉。米倉和尚。與保壽。一日同訃州主齋。州主令客
0487a19: 司。傳語云。請二長老。談論佛法。保壽云。請師兄答話。
0487a20: 米倉便喝。壽云。話也未問。喝箇什麼。米倉云。猶欠少
0487a21: 在。保壽便喝。師拈云主人既好客。客亦聽主裁。米倉
0487a22: 保壽二大老。似恁麼高談闊論。足可觀光。若以佛法
0487a23: 言之。受州主供養未得在。
0487a24: 謝新前堂太平西堂上堂。秉太阿。立太平基。卷旗
0487b01: 青海尾。奏凱亂峰西。弟應兄呼成活業。汝鉏去我
0487b02: 扶犁。
0487b03: 除夜小參。年去年來。年來年去。雖有去來年。且無來
0487b04: 去路。既無來去路。實無有去來。如是則便見。山僧主
0487b05: 丈子。黑皴硬葛苴。不知四時代謝。不逐萬物敷榮。
0487b06: 年年恁麼。月月恁麼。日日恁麼。時時恁麼。橫也恁麼。
0487b07: 也恁麼。至於登鴈蕩過廬山。離九江回百越。到處
0487b08: 去來。也只恁麼。須知恁麼中。不恁麼。卓主丈。一下
0487b09: 云是什麼。一聲雷發動。蟄戶一時開
0487b10: 舉。僧問米胡。月中斷井索。時人喚作。和尚見佛。喚
0487b11: 作什麼。胡云。若有佛見。即同眾生。後來性空別云。者
0487b12: 漆桶。師拈云性空與麼別語。是則當機直截。不滯葛
0487b13: 藤。要且只能扶強。不能扶弱。天童也要與這僧。代一
0487b14: 轉語。待米胡道。若有佛見。即同眾生。只向他道。者眾
0487b15: 生。
0487b16: 元正上堂。昨夜閻家老漢。與諸人結筭。三百六十日
0487b17: 飯錢。橫筭筭。不覺失曉。忽被新歲君。震威一喝。直
0487b18: 得慞慞惶惶。莫知所措。累及諸人。亦手忙亂。雖然。
0487b19: 其奈人亂法不亂。且如何是不亂底法。南斗七北斗
0487b20: 八。
0487b21: 浴佛上堂。胞胎未具之際。周行七步之初。一回曾失
0487b22: 。千古沒人扶。拈主丈主丈子。還扶得麼。卓一下可
0487b23: 憐無限丹青手。寫作溫公擊甕圖。
0487b24: 謝深都寺。捨錢建羅漢知識二閣。陞座說偈。起寨重
0487c01: 招五百兵。等閑復百餘城。凌閣上清風起。留得
0487c02: 將軍萬世名。
0487c03: 靈隱大川和尚。訃音至上堂。傳佛心宗。四七二三居
0487c04: 下風。使鐵奉化。東州西淛興殃害。此害既除。此宗亦
0487c05: 墜。幾人悲幾人喜。一悲一喜。二俱不是。天童反覆思
0487c06: 量。不如依前念箇八囉娘。從教遍地是刀鎗。
0487c07: 兼權育王上堂。隰州宣州二老漢。昔據南山。有不共
0487c08: 戴天之讎。一人列五位君臣。一人展三玄戈甲。直得
0487c09: 青山鎖恨。大海冤。迨今一百餘年。未能解釋。慧上
0487c10: 座。今日既秉兩山之權。不免與之。平和去也。卓主丈
0487c11: 一下夜靜家家月。春融處處花
0487c12: 結夏上堂。護生須是殺。殺盡始安居。會得箇中意。拈
0487c13: 主丈。卓一下云唵悉唎蘇嚧
0487c14: 端午上堂。諸佛諸祖。邪入肺腑。無藥可醫。無術可取。
0487c15: 禍及盡大地人。至今五月初五。山僧有一道秘密真
0487c16: 言。可與諸人。變禍為福。要知麼。來日初六。
0487c17: 上堂。舉泐潭常和尚。一日面壁而坐。南泉來撫師背
0487c18: 一下。常云誰。泉云某甲。常云如何。泉云也尋常。常云
0487c19: 汝何多事。師頌云。面壁堆危引客過。問誰那更問如
0487c20: 何。道尋常已巳成多事。撿點儂家事更多。
0487c21: 冬節小參。洞山有物黑似漆。老倒玉泉赫赤。赤者
0487c22: 吉中有凶。黑者凶中有吉。明眼衲僧難辨的。即今吉
0487c23: 凶悔吝。拈向一邊。玉泉洞山。且靠一壁。聽主丈子
0487c24: 出來。露箇消息。拈主丈。卓一下劫外春回。壺中釋。
0488a01: 石林生又抽條。鐵樹開花仍結實。更有一事。也要
0488a02: 諸人委悉。是什麼事。又卓一下云鞏縣茶瓶觜三隻。
0488a03: 舉五祖和尚示眾云。將四大海水。為一枚硯。須彌山
0488a04: 作一管筆。有人向堂裏。寫得祖師西來意五字。太
0488a05: 平下座。大展坐具禮拜。為師。若寫不得。佛法無靈驗。
0488a06: 師拈云。五祖演老師。雖則恁麼大驚小怪。子細看來。
0488a07: 也只似村裏校書。只能教人。順朱填墨。天童則不然。
0488a08: 以空為一枚硯。以空作一管筆。於空中。寫得
0488a09: 空二字。方見佛法有靈驗。諸人還寫得麼。若寫不
0488a10: 得。來日請首座西堂。為你代筆。
0488a11: 冬節上堂。迦葉擎拳。阿難合掌。臨濟入門喝。德山入
0488a12: 門棒。拈主丈。畫一畫小人道消。君子道長。曉來丈
0488a13: 過溪西。十分春在梅梢上。
0488a14: 啟聖節上堂。洪機莫測。至德難量。萬民幾鷺。四海
0488a15: 一池塘。日日春風相舞。不知時世是羲皇。
0488a16: 八上堂。雪凍皮膚。麻麥餓腸肚。見日未嘗迷。見
0488a17: 星安有悟。黃面老瞿曇。甜瓜成苦瓠。那更錯行山下
0488a18: 路。大眾要知此老錯處麼。下座移步云一步兩步二
0488a19: 四步。
0488a20: 元正上堂。舊歲已巳去。去不可追。新歲當來。來不可拒。
0488a21: 既不可拒。只得大開門戶。拱俟其來。即今來也。且道
0488a22: 是什麼面孔。黑墨類漆。白醭類雪。
0488a23: 散天基節上堂。諸佛日日降生。聖人時時出現。與大
0488a24: 地群生。同一耳聞。同一眼見。同此一心。同此一念。共
0488b01: 樂太平時。大家呈面。有誰更問。日與長老。孰近孰
0488b02: 遠。大千沙界含元殿。
0488b03: 上元上堂。謝舊兩班。拈主丈。召大眾云主丈子。與釋
0488b04: 迦老子。同生而又同行同伴。同參同學。同見燃燈。同
0488b05: 得受記。雖同得受記。然而釋迦老子。實無一法可得。
0488b06: 唯是主丈子。得無量甚深法要。自此各分其宗。各
0488b07: 列其派。東西繩繩。無有間斷。釋迦老子則且置。主丈
0488b08: 子。當時所得。畢竟是何法要。卓一下云遶溪今歲柳。
0488b09: 傍竹去年梅。
0488b10: 上堂。舉德山到溈山。挾袱子。於法堂上。從東過西。從
0488b11: 西過東。顧視云無無。便出。至門首云。也不得草草。
0488b12: 便具威儀。再入相見。溈山坐次。德山提起坐具云。和
0488b13: 尚。溈山擬取拂子。德山便喝。拂袖而出。背法堂。著
0488b14: 草鞋去。溈山至晚。乃問首座。適來新到。在什麼處。座
0488b15: 云。當時背法堂。著草鞋去了也。山云。此子已巳後。向
0488b16: 孤峰頂上。盤結草菴。呵佛罵祖去在。師頌云。霜蹄一
0488b17: 躍春風。看盡深紅及淺紅。鞭影未搖歸路活。杜
0488b18: 聲在夕陽中。
0488b19: 上堂。四月十五。天下叢林。例皆禁足。唯我天童門下。
0488b20: 非但禁足。更要諸人。於長夏之中。各各禁口。第一不
0488b21: 得說禪說道。說玄說妙。說向上向下。全提半提。唯恐
0488b22: 聽事不真者。把作佛法商量。第二不得說張三胡李
0488b23: 四黑。昨日雨今日晴。東家杓柄長。西家杓柄短。唯恐
0488b24: 聽事不真者。把作世諦流布事。須一箇箇。唇邊白醭。
0488c01: 舌上生苔。逗到七月十五。從頭驗過。若果依吾禁制
0488c02: 者。三十痛棒。一棒也不饒。且道賞伊罰伊。山僧與麼
0488c03: 道。也是蕭何制律。
0488c04: 端午上堂。兼謝張寺丞。大千總是神仙藥。拂子云
0488c05: 此藥無多靈驗多。七佛之師雖解用。難醫無病老維
0488c06: 摩。
0488c07: 雪竇仗錫黎州岳林回禮歸上堂。拈主丈。召大眾云
0488c08: 山僧昨日。往諸山報謁。於中途有四件事。全得主丈
0488c09: 子氣力。且道是那箇四件事。劃斷一千丈雪。衝開二
0488c10: 十里雲。二百七十峰巒。次第掀翻。千百億身彌勒。等
0488c11: 閑勘破。今日歸來。陞堂舉似。也要諸人共知。知則知
0488c12: 了。只如前三件事。則且置。且乃裏是勘破彌勒處。卓
0488c13: 一下云十分憨抹撻。半是掣風顛
0488c14: 慶新法堂。兼謝施錢運力兄弟。上堂。今朝六月半。目
0488c15: 前事仍舊觀。於謂此大樓閣。此大法堂。此大寶座。至
0488c16: 於花縵瓔珞。幢幡寶。種種嚴。種種寶器。悉皆仍
0488c17: 舊。唯是法王所說法要。不可只仍舊去事。須一句
0488c18: 句斬新。脫略古人坯模。不落今時窠臼。然後可以活
0488c19: 一切人眼目。所以山僧夜來。展轉反覆。搜剔枯腸。逗
0488c20: 到天明。欲覓斬新一句。以謝諸人。竟不能得。及乎入
0488c21: 此閣。陞此堂。據此座。三通罷。大眾雲臻。於不思量
0488c22: 計較中。忽然得箇新意。新而又新。雖然只在目前。要
0488c23: 且釋迦不知處。達磨亦難明。且道在什麼處。以拂子
0488c24: 指屋角云
0489a01: 上堂。謝監收。支大廈。非一木之能。濟巨川。非一人之
0489a02: 力。西天四七。唐土二三。盡天下老和尚。競頭出世。或
0489a03: 隱或顯。或抑或揚。或正路上行。或草窠裏走。畢竟成
0489a04: 得什麼邊。驀拈主丈。卓一下云有煩道用
0489a05: 解夏小參。鱗潛深。偏引絲。璞隱危岑。必招鎚鑿。
0489a06: 只據平常行履。自然無往不通。魔宮虎穴。處處安居。
0489a07: 帶擔枷。時時自恣。渭水免白頭之客。楚城無刖足
0489a08: 之人。日從西去又東昇。涼既生時炎不作。天童與麼
0489a09: 告報。諸人與麼承當。莫有旁不甘底麼。驀拈主丈。卓
0489a10: 一下云一聲渚笛。驚起暮天鴻
0489a11: 舉。世尊陞座。默然而坐。阿難白槌云。請世尊說法。世
0489a12: 尊云。會中有二比丘。犯律行。我故不說法。阿難以他
0489a13: 心通。觀是比丘。遂乃遣出。世尊還復默然。阿難又白。
0489a14: 適來為二比丘犯律行。是二比丘已巳遣出。世尊何不
0489a15: 說法。世尊云。吾誓不與二乘聲聞人說法。便下座。師
0489a16: 拈云。二比丘殺人可恕。老瞿曇無禮難容。山僧日來。
0489a17: 事緒頗繁。即今連阿難。併送前後堂首座。限一日從
0489a18: 公結斷。
0489a19: 上堂。謝首座秉拂。都寺冬齋。召大眾云。山僧老不以
0489a20: 筋力為能。所以尋常。不曾胡亂拈掇古人閑家潑具。
0489a21: 而況役役土木。權攝兩山。奔馳不暇。更何暇及此耶。
0489a22: 近覺精神稍健。事緒頗省。遂將諸經論中。訛差別
0489a23: 語句。從上一千七百則機緣。乃至佛祖未生已巳前。長
0489a24: 長一段公案。略據管見。從頭頌出。著語批判。一時了
0489b01: 畢。然則不欲蘊在胸襟。擬對人天眾前。盡情吐露。以
0489b02: 謝兩堂首座。前日為眾秉拂。及都寺冬齋。汝等諸人。
0489b03: 第一不得生猒倦之心。直須硬著頭。子細聽取。遂
0489b04: 咳一聲下座
0489b05: 再權育王上堂。拈主丈。顧視云吽吽。這些業種自何
0489b06: 來。雖不同門共一家。連累山僧至今日。一重枷上又
0489b07: 添枷。雖然。也有雪屈處在。且道甚處雪屈。靠主丈云
0489b08: 下座。巡堂喫茶。
0489b09: 在育王。啟天基節上堂。八吉祥門。拈主丈。卓一下云
0489b10: 無如此門最吉祥。六殊勝處。又卓一下云無如此處
0489b11: 最殊勝。一處殊勝。則百千萬億處。處處殊勝。一門吉
0489b12: 祥。則百千萬億門。門門吉祥。若入得此門。安住此處。
0489b13: 則自然身放吉祥光。舌談殊勝事。可以祝堯年之永
0489b14: 久。可以資舜化之無窮。舉起主丈云即今吉祥光已巳
0489b15: 現。且殊勝事。作麼生談。卓一下云鄮峰高聳碧如藍。
0489b16: 上堂。舉僧為同安和尚煎茶。安云。甌烹綠茗。爐爇白
0489b17: 檀。足可以話道周圓。僧云。更請一甌茶。安云。井底求
0489b18: 魚。山上求螺。豈非愚哉。僧叉手近前。安云。何不道取。
0489b19: 僧以目視之。安云。卦是天門。筭來五兆。僧禮拜。安云
0489b20: 俊哉。師拈云。前面道愚哉。後頭言俊哉。同安舌無骨。
0489b21: 難飲者僧茶。
0489b22: 大慈芝巖和尚。訃音至上堂。東一滴水。東湖千丈
0489b23: 波。幾多湖上客。無可奈舡何。且喜波停浪息。家家雨
0489b24: 笠蓑。喜裏帶愁眠不熟。起來謳唱不成歌。
0489c01: 除夜小參。舊歲今宵去。新年明日來。一去一來。而無
0489c02: 去來之蹤可辨。一新一舊。而無新舊之相可分。無相
0489c03: 可分。則其相顯矣。無蹤可辨。則其蹤宛然。豈不見。雪
0489c04: 嶺六年。少林九年。九年六年。六年九年。數到驢年更
0489c05: 驢年。歌羅管裏米彊年。
0489c06: 舉。世尊成道後。在逝多林中。一樹下跏趺而坐。有二
0489c07: 商人。以五百乘車。經過林畔。有二車牛。不肯前進。商
0489c08: 人乃訝見之。山神報言。林中有聖人成道。經逾四十
0489c09: 九日未食。汝當供養。商人入林。果見一人。端然不動。
0489c10: 乃問曰。為是梵王耶。帝釋耶。山神耶。河神耶。世尊微
0489c11: 。舉袈裟角示之。商人頂禮。遂陳供養。師拈云。苦哉
0489c12: 世尊。分明貴價物色。被神言鬼語。多方合。一期賤
0489c13: 價賣了。當時若使本分交關。管取五百乘車。進亦不
0489c14: 得。退亦不得。
0489c15: 正旦上堂。元正啟祚。萬物咸新。物物既新。人人受歲。
0489c16: 且道。舜若多神。受得幾歲。諸人還知麼。若也不知。此
0489c17: 去過恒河沙國土。無邊香水海外。有一乾闥婆城。於
0489c18: 其城中。有一尊慈。名曰憍梵提。可往彼問之。必能
0489c19: 為汝說破。
0489c20: 佛涅槃上堂。以手摩胸。膽毛幾曾模著。雙趺出示。
0489c21: 跟下轉見廉纖。絕廉纖。明月滿山啼杜。
0489c22: 上堂。兼謝黎州西堂。應大機。拈主丈云顯大機。施大
0489c23: 用。地暗天昏。山摧海涌。者箇拈向一壁。只如鷲峰老
0489c24: 漢。於百萬眾前。拈一枝花。直得金色頭陀。破顏微。
0490a01: 你且道。是花耶。李花耶。梅花耶。杏花耶。卓一下云
0490a02: 一時分付與春風。
0490a03: 上堂。謝兩堂首座秉拂。都寺結夏齋。召大眾云。今佛
0490a04: 放光明。助發實相義。說什麼今佛古佛。昨夜玲瓏巖。
0490a05: 放三道寶光。照十方無量。微塵國土。一一國土中。
0490a06: 山林草木。莫不承此光明。皆發妙音。演說甚深法要。
0490a07: 江河池沼。悉變為酥酪醍醐。無上妙味。聞此法。沾此
0490a08: 味者。各各踊躍歡喜。歎未曾有。雖然如是。畢竟作麼
0490a09: 生是實相義。川僧藞苴。淛僧蕭洒。
0490a10: 解制小參。野老門前。豈有朝堂之事。琉璃殿上。終無
0490a11: 射獵之。說安居偈子。拄丈強抽枝。談自恣法門。
0490a12: 盂重著柄。所以山僧一夏以來。與諸人各不相知。各
0490a13: 不相管。眠者自眠。坐者自坐。並不敢以佛法二字。累
0490a14: 及諸人。一任諸人。各自隨時保愛。逗到秋初夏末。又
0490a15: 誰管西州水澇。東州薄。這邊那畔。不妨隨處生涯。
0490a16: 淡飯黃虀。共樂清平世界。雖然恁麼。陳年鼠糞。家家
0490a17: 鍋釜中。豈無一兩顆。且道天童者裏。畢竟是有是無。
0490a18: 良久云作賊人心
0490a19: 重九上堂。佛之與祖。路旁酒醉漢。禪之與道。籬畔舊
0490a20: 蝸涎。天童門下。事作麼生。顧視左右云無人知此意。
0490a21: 令我憶陶潛。
0490a22: 開爐上堂。兼賀東山和尚會首座住院。舉國師三喚
0490a23: 侍者公案。師頌云。火種深埋泠寂中。幾回撥著煖烘
0490a24: 烘。不知將謂吹噓力。元是東君信息通。
0490b01: 上堂。謝首座秉拂。都寺冬齋。無味之味。其味甚真。無
0490b02: 言之言。其言最切。言其味兮啞口。味其言也禿
0490b03: 舌。堪悲堪。大雄峰下老骨檛。牙上更生牙。喫茶珍
0490b04: 重歇。
0490b05: 八上堂。明星照得眼睛穿。眼睛得明星落。夜半
0490b06: 依前是子時。敢保不曾成正覺。且如何得成正覺去。
0490b07: 樹頂方知雪寒。花根已巳有春風約。
0490b08: 散天基節上堂。拈主丈。卓一下云此壽量品。字義昭
0490b09: 彰。超千古。流通萬。直得東村西村。張翁李老。蕢
0490b10: 為桴土為。斗充法座。盞子燒香。巴音俚語。廣為敷
0490b11: 揚。子細聽來。盡力注解。只道得箇若五須彌之堅固。
0490b12: 如四大海之汪洋。不知向下又文長。卓一下下座
0490b13: 權育王。元宵謝兩班上堂。權實雙行。主賓互立。拏空
0490b14: 塞空。以的破的。總是日午點燈毬。夜半潑墨汁。且據
0490b15: 令一句。又作麼生。吹毛在匣冷光浮。髑髏遍地成狼
0490b16: 藉。
0490b17: 上堂。舉趙州。訪二菴主公案。師頌云。風前無語立須
0490b18: 臾。接得雙雙錦鯉魚。一等是傳真的信。有通書有不
0490b19: 通書。
0490b20: 佛涅槃上堂。拈主丈。召大眾黃面瞿曇。乃竺乾猛將。
0490b21: 以慈悲為弓矢。以智慧為戈矛。統百萬雄兵。勇不可
0490b22: 當。布三百餘陣。勢不可敵。如是四十九年。演出五千
0490b23: 餘卷兵書。雖流落人間。而未有一字漏泄。因與生
0490b24: 死魔軍。為冤為對。遂於提河邊。築一巨城。名為涅
0490c01: 槃。於其城中。先以紫磨金軀。犒賞諸兵。令其瞻仰取
0490c02: 足。再三撫諭。而又散以八斛四斗珠珍。其謀意無他。
0490c03: 必欲打破生死牢關。普與盡大地眾生。共行通天活
0490c04: 路。得到大安隱。大解脫之場。而後已巳。豈謂二千餘載。
0490c05: 猶未遂其志。而未奏其功。山僧既知其力盡計窮。不
0490c06: 免拔相助去也。卓一下云牢關已巳破。畫一畫云活
0490c07: 路俱通。靠主丈云太平無日不春風
0490c08: 無準和尚忌拈香。飛雪巖前。炎天飛雪。凍得空。七
0490c09: 花八裂。至今聚不成團。子規夜哭松梢月。
0490c10: 上堂。舉趙州勘臺山婆子公案。師頌云。荊榛密密布
0490c11: 前峰。塞斷行人路不通。昨夜連山遭野火。更無芽孽
0490c12: 惱春風。
0490c13: 冬節小參。無禪可參。無道可學。四七二三。妄生卜度。
0490c14: 引得諸方一隊沒般次漢。當此之時。隨後鑽龜打瓦。
0490c15: 道箇一陽復生。群陰已巳剝。提起爛臭布。羅列陳年
0490c16: 卓。截續鳧。夷嶽盈壑。子細看來。盡竺乾震旦之
0490c17: 鐵。亦不能鑄此一大錯。唯有天童門下。蘇州菱邵伯
0490c18: 藕。青州棗鄭州梨。百般道地。一時架閣。只麼冷啾啾
0490c19: 空索索。絕無可與諸人。東咬西嚼。雖然。莫道山深春
0490c20: 意薄。但看橋邊竹外。一點兩點三四點。寒梅已巳綻枝
0490c21: 頭。
0490c22: 舉。睦州問秀才。先輩治甚經。才云。治易。州云。易中云。
0490c23: 百姓日用而不知。不知箇什麼。才云。不知其道。州云。
0490c24: 作麼生是道。才無語。師拈云。秀才雖然治易。要且未
0491a01: 曾讀易。睦州雖然通易。要且未曾學易。睦州與秀才
0491a02: 則且置。只如易中道。百姓日用而不知。畢竟不知箇
0491a03: 什麼。包羲曾未動。爻象已巳分明。
0491a04: 歲節小參。雪峰納於鰲山店上。是得德山力耶。得
0491a05: 巖頭力。臨濟拳於高安灘頭。是得黃蘗力耶。得大
0491a06: 愚力。你這一隊師僧。尋常三三兩兩。口赫赤地。談論
0491a07: 佛法。明辨古今。到者裏。還明辨得出麼。古人則且置。
0491a08: 驀拈主丈山僧與主丈子。為師友之交。一年之間。東
0491a09: 拄西。左提右挈。扶過斷橋水。伴歸無月村。爾我相
0491a10: 資。彼此得力。如今月三十日也。且道者許多得力
0491a11: 處。閻羅老子面前。還使得著麼。若道使得著。坐殺諸
0491a12: 人。若道使不著。走殺諸人。遂靠丈云不如主丈自主
0491a13: 丈。山僧自山僧。庭空積深雪。池冷起稜。樓上未吹
0491a14: 新歲角。前且點舊年燈。唵齒臨部臨。吽吽。
0491a15: 舉。漸源一日。因雲和尚至。卷起簾方丈內坐。雲
0491a16: 來見。遂下簾。便歸客位。漸源令侍者。下去傳語云。
0491a17: 長老遠來不易。猶隔津在。雲擒住侍者。與一掌。者
0491a18: 云。未得打某甲。有堂頭和尚在。雲云。只為有堂頭
0491a19: 和尚。所以打你。者回舉似漸源。源云。猶隔津在。師拈
0491a20: 云。探驪頷抉驪珠。還他作者。據虎頭虎尾。須是其
0491a21: 人。雖然。總被侍者勘破。
0491a22: 結夏小參。護生須是殺。殺盡始安居。會得箇中意。鐵
0491a23: 船水上浮。鐵船浮也。普請諸人。各各洗上船。同入
0491a24: 如來大圓覺海。風帆快便。說甚長期短期。櫓棹不施。
0491b01: 亦無得念失念。無事扣舷歌一曲。有時和月載將歸。
0491b02: 頭頭總是生涯。處處無非妙用。後園驢喫草。小魚吞
0491b03: 大魚。者箇則且置。只如西院兩錯。畢竟作麼生商量。
0491b04: 良久云任公把釣。蘇武牧羊
0491b05: 舉。德山示眾云。我先祖見處則不然。無佛無祖。達磨
0491b06: 大師是老臊胡。釋迦老子是乾屎橛。文殊普賢。者擔
0491b07: 屎漢。等妙二覺。是破執凡夫。菩提涅槃。是繫驢橛。三
0491b08: 乘十二分教。是鬼神簿。拭瘡疣紙。四果四向。初心十
0491b09: 地。是守古塚鬼。自救不了。師拈云。說得道理好。歸依
0491b10: 佛法僧。
0491b11: 結夏上堂。無生可護。無足可禁。修無可修。證無可證。
0491b12: 修證既無。此無亦無。石人醉倒蠟人扶。
0491b13: 七月旦上堂。一塵不起。大地全收。北俱盧州。米價高
0491b14: 低。即不問。東勝身州。近日消息如何。陰虫一夜語。客
0491b15: 舍幾人愁。
0491b16: 回祿後。解制上堂。滿目荊榛。天烈焰。百匝千重。四
0491b17: 方八面。趙州拏得七斤衫。普化走入大悲院。蠟人眼
0491b18: 光如掣電。
0491b19: 徑山石溪和尚遺書至上堂。拈主丈云石溪怒發。勢
0491b20: 不可遏。大地平沈。空慘怛。賴得天童主丈子浸不
0491b21: 殺。直下疏通者一。擲下主丈云阿剌剌
0491b22: 謝兩班上堂。百鍊色不變。未是精金。千年操不移。猶
0491b23: 非良木。要見精金良木麼。東邊知事。西邊頭首。無故
0491b24: 無新。無先無後。大家扶顛持危。彼此將無作有。山僧
0491c01: 贏得放憨眠。幾回夜聽松風吼。
0491c02: 中秋遣三化士上堂。舉馬大師。與智藏百丈南泉翫
0491c03: 月次。師云。正恁麼時如何。藏云。正好修行。又問百丈。
0491c04: 丈云。正好供養。又問。南泉。泉拂袖便行。師云。經歸藏
0491c05: 禪歸海。唯有普願。獨超物外。師頌云。虎生三子尾吒
0491c06: 沙。咂舌垂涎弄爪牙。但見威風起巖竇。不知月照幾
0491c07: 千家。
0491c08: 重九上堂。今朝九月九。淵明開醉口。指點東籬菊。大
0491c09: 罵西門柳。諸人聽得。只麼飲氣吞聲。山僧聞之。不免
0491c10: 袖中出手。伸出手云也要諸人大家知有。且知有箇
0491c11: 什麼。指漏不蓄財。
0491c12: 開爐上堂。拈主丈。召大眾云此事如一堆猛火。無你
0491c13: 近傍處。無你捫摸處。假饒不顧危亡。一往直前。如關
0491c14: 雲長向百萬軍中。取顏良頭相似。猶不堪為種草。而
0491c15: 況三三五五。團欒打坐。舉燒木佛無賓主話。恣意扭
0491c16: 。取次商量。也大屈哉。確實而言。也須是箇人擔荷
0491c17: 始得。且道。天童還擔荷得麼。肩主丈。下座云依稀憨
0491c18: 布袋。彷彿須菩提。
0491c19: 十月半上堂。拈主丈。召大眾云古佛場。瓦礫場。堆山
0491c20: 圾。動地放光。古佛說法瓦礫聽。瓦礫說法古佛聽。
0491c21: 說在聽處。聽在說處。有時說不在聽處。聽不在說處。
0491c22: 卓一下云聽說俱泯。此法亦忘。孤猿啼曉谷。白鷺下
0491c23: 秋塘。
0491c24: 謝新靈巖。嗣石田并仙巖。號海山及化旃檀林兄弟。
0492a01: 上堂。石田上重栽荊棘。已見奇人變荊棘為旃檀林。
0492a02: 亦逢好手。天童雖則變之餘。以此看來。元氣只在。
0492a03: 然而好手手中。莫有別呈好手者麼。良久分付海山
0492a04: 無事客。釣鰲時下一棬攣。
0492a05: 冬夜小參。召大眾云盡大地。是一團生鐵。了無罅縫。
0492a06: 絕安排。自古自今突兀地。不橫不。不逐陰陽之
0492a07: 消長。不隨寒暑之變遷。所以造化之功。難以顯其功。
0492a08: 爐鎚之妙。無所施其妙。雖然如是。忽然冷地裏。火星
0492a09: 迸散。燒著皓老赫赤布。直得溈山水牯。口裏生。
0492a10: 寂子香嚴。手忙亂。正恁麼時。是汝諸人。還回避得
0492a11: 及麼。良久云眼睛才定動。船過海門東
0492a12: 復舉。僧問趙州。大耳三藏。第三度不見國師。未審國
0492a13: 師。在什麼處。州云。在三藏鼻孔裏。白雲和尚拈云。國
0492a14: 師在三藏鼻孔裏。有甚難見。殊不知。國師在三藏眼
0492a15: 睛裏。師拈云。趙州白雲二大老。一人搆得鼻孔。失
0492a16: 眼睛。一人搆得眼睛。失鼻孔。莫道見國師。要見大
0492a17: 耳三藏。亦未可在。
0492a18: 冬至上堂。恁麼也是。不恁麼也是。恁麼也不是。不恁
0492a19: 麼也不是。恁麼不恁麼。總是總不是。何謂如此。陽氣
0492a20: 發生無硬地。
0492a21: 歲夜小參。善哉三下鈑。非時竹。偏招野鬼閑神。知
0492a22: 識盡來參。杜地驅儺。取笑張公李老。既善知時節。未
0492a23: 夢見舊歲君跟。吾今不再三。已巳觸著新歲君祖諱。
0492a24: 古人恁麼告報。山僧恁麼注解。總是屈抑諸人。好與
0492b01: 縛作一束。拋向大洋海裏。猶未為快意在。雖然如是。
0492b02: 月三十日。真箇是歲除夜始得。何故。家中無偽契。
0492b03: 嶺外有枯桑。
0492b04: 舉。僧問金峰。是身無知。如土木瓦石。此意如何。峰下
0492b05: 繩床。扭住者僧耳朵。僧負痛作聲。峰云。今日捉著箇
0492b06: 無知漢。僧禮拜而出。峰召云。闍梨。僧回首。峰云。若到
0492b07: 堂中。不得舉著。僧云何故。峰云。大有人。金峰老婆
0492b08: 心。師頌云。扁舟劃斷曉江雲。一曲高歌遠送君。驚起
0492b09: 灘頭野鴨子。海天飛去不成群。
0492b10: 歲旦上堂。千峰沐雨。萬樹籠。磨盤呈舊面。水碓拜
0492b11: 新年。無作而作。不然而然。因思昔日肇法師。克由
0492b12: 耐。道箇物不遷時寓磨院
0492b13: 元宵謝新舊兩班上堂。風高水急。橋斷路窮。進前今
0492b14: 歲元宵。放十分燈。與民同樂。山僧與新舊職事。合
0492b15: 山大眾。亦與其數。其樂不可勝言。忽有箇出來道。長
0492b16: 老你好沒巴鼻。燈在城中點。山間何與焉。況今災變
0492b17: 之餘。苦則有之。更有什麼樂處。只向他道。春色無高
0492b18: 下。花枝自短長。
0492b19: 佛涅槃上堂。今日陞堂。擊道箇二月十五。見者掩
0492b20: 鼻而回。聞者惡心嘔吐。蒼天中更添冤苦。何故。身口
0492b21: 意不淨。是名佛滅度。
0492b22: 退院上堂。六年心念已巳寒。幾欲求閑不得閑。今日
0492b23: 不求閑自至。一枝藤占幾江山。
0492b24: 瑞巖山開善禪寺語錄
0492c01: 侍者　宗應　等編
0492c02: 三門。門外語門內語。盡情打開。說與諸人了也。捎空
0492c03: 俊。便合乘時。苟或不然。君往西秦。我之東魯。
0492c04: 佛殿。大闡提人。嫌佛面醜。無慚愧漢。謗沉無香。兩翁
0492c05: 相對不成雙。
0492c06: 方丈。下等人來。三門外接。中等人來。法堂上接。上等
0492c07: 人來。禪床上接。離此三等外來者。向什麼處接。拍禪
0492c08: 床三生六十劫
0492c09: 府帖。妙得此訣。用處超越。直得空裏產靈芝。炎天飛
0492c10: 瑞雪。金剛腦後抽生鐵。
0492c11: 法座。盡大地撮來。如一芥子許。於一芥子中。容受三
0492c12: 萬二千師子寶座。而不迫隘。為復是神通妙用。為復
0492c13: 是法爾如然。大鵬一展九萬里。籬邊燕空回旋。
0492c14: 提綱。機關脫落。我國晏然。聞見尚存。長安甚。善觀
0492c15: 時節。把斷要津。天童佛法。瑞巖不知。瑞巖家私。天童
0492c16: 不會。玉在石而無瑕。珠藏淵而絕纇。歷歷全超象帝
0492c17: 先。寥寥抹過威音外。者箇則且置。只如隰州古佛。與
0492c18: 石老人。拂云見今在山僧拂子頭上。互相耳語。
0492c19: 取次商量。且畢竟說箇什麼。擊禪床云千年桃核裏。
0492c20: 只是舊時人。
0492c21: 復舉。瑞巖彥禪師。常於方丈坐。喚云。主人翁。自應云。
0492c22: 諾。惺惺著。佗日異時。莫受人瞞。有僧舉似玄沙。沙云。
0492c23: 等是弄精魂。就中瑞巖甚奇怪。師頌云。一擊華鯨吼
0492c24: 月明。主翁魂夢已巳惺惺。海天空闊無知己已。贏得潮聲
0493a01: 到客亭。
0493a02: 小參。胡現漢現。無端鏡面生塵。凡耶聖耶。不合引賊
0493a03: 入界。古人罪過。已巳被山僧訐露了也。山僧罪過。想瞞
0493a04: 諸人不得。諸人罪過。亦瞞山僧不得。山僧與諸人則
0493a05: 且置。拈主丈云且道。主丈子。還有過也無。若道有。獅
0493a06: 子嶺磕破鼻孔。若道無。喚回亭瞎眼睛。不有不無。
0493a07: 擲下主丈云南山鼻蛇。攛入新羅國。吞鎮海珠。
0493a08: 咬殺嘉州佛。正恁麼時如何。背陰山子向陽多。
0493a09: 復舉。趙王問趙州云。和尚年尊。有幾箇牙齒。州云。只
0493a10: 有一箇。王云。既只有一箇。尋常將什麼喫飯。州云。雖
0493a11: 只一箇。下下咬著。師拈云。大眾。常聞老趙州禪。在口
0493a12: 皮邊。以此看來。直是粘牙綴齒。
0493a13: 為郡王上堂。今之房杜昔伊周。功東南三百州。十
0493a14: 二峰前月如翦。不知分照幾家樓。
0493a15: 解夏小參。文殊頭白。普賢頭黑。阿難合掌。迦葉擎拳。
0493a16: 兄呼弟應。只在目前。爾東我西。不離當處。所以在太
0493a17: 白說安居偈子。一十二峰齊點頭。來瑞巖譚自恣法
0493a18: 門。二十里松爭諱得。無彼無此。無黨無偏。是非杳忘。
0493a19: 得失俱泯。是則是。迦葉欲擯文殊。槌不能舉。又作麼
0493a20: 生。草鎮多貫。閑房有鬼神。
0493a21: 復舉。石樓和尚。有僧入方丈。顧視石樓而立。石樓展
0493a22: 兩手。僧便出去。樓喚云。你是會了出去。不會出去。僧
0493a23: 展兩手。石樓云。不得道佛法中無人。只是少。僧云。莫
0493a24: 是佛法麼。樓云。是則少矣。非則多矣。僧云。是何言說。
0493b01: 石樓以目視之。僧便禮拜。樓云。識取自好。師拈云。石
0493b02: 樓與者僧。如涇渭並流。同會于海。涇欲清其渭。渭欲
0493b03: 濁其涇。涇不可得而全清。渭不可得而全濁。雖則混
0493b04: 為一味。其奈清濁分明。具眼者辨取。
0493b05: 解夏上堂。拈主丈云大眾。主丈子。業識忙忙。東邊白
0493b06: 安居結制。西邊賀法歲周圓。於本分事上。全沒巴鼻。
0493b07: 然於沒巴鼻中。本分事一時具足。如何見得。卓一下
0493b08: 六六不成三十六。
0493b09: 上堂。謝進退兩班。都寺齋。并妙用堂及法眷。屋前基
0493b10: 業。屋後生涯。堂堂妙用。不假安排。暑退起。燕歸
0493b11: 鴻鴈來。天台南嶽。峨嵋五臺。新羅擊大唐齋。蘇嚕
0493b12: 哩吽吒。
0493b13: 中秋上堂。兼謝新請藏主。缺而又圓。圓而又缺。幸自
0493b14: 萬里青天。無端強呈醜拙。引得自古自今。乃佛乃祖。
0493b15: 大藏小藏。全提半提。掉棒打月。水中捉月。幾曾夢見
0493b16: 中秋節。老藥山端的別。一嘯清風動寥。
0493b17: 重陽上堂。孟嘉已巳前。淵明去後。誰家籬畔欠黃花。那
0493b18: 箇盃中無白酒。重陽只是九月九。阿呵呵。始信茱萸
0493b19: 茶苦澀。展眉人少皺眉多。
0493b20: 謝芙蓉西堂上堂。舉芙蓉和尚。訪實性大師。師上堂。
0493b21: 右邊拈主丈。向左邊云。若不是芙蓉師兄。也大難委
0493b22: 悉。師頌云。陪盡老精神。柸盤越樣新。誰知村店酒。難
0493b23: 勸御樓人。
0493b24: 上堂。舉普化和尚。於市中搖木鐸公案。頌云。瞿塘三
0493c01: 峽風波險。棧閣連雲行路難。烽火相連兵刃接。一封
0493c02: 鄉信報平安。
0493c03: 冬夜小參。仲冬嚴寒年年事。須知事上大有事。若人
0493c04: 知得事上事。到了全然不干事。有般漢。聞恁麼告報。
0493c05: 便向者裏。如棚頭傀儡。進前叉手。叉手進前。裝神頭
0493c06: 做鬼面。似則也似。其奈線索。總在別人手裏。驀拈主
0493c07: 丈。召大眾云且道。者箇是神頭線索耶。是鬼面線索
0493c08: 耶。劃一劃一時劃斷。埜橋無限春消息。分付梅梢與
0493c09: 柳梢。
0493c10: 舉。僧問永明潛禪師云。至理無言。假言詮而顯道。如
0493c11: 何是顯道底言。潛云。切忌揀擇。僧云。如何是不揀擇。
0493c12: 潛云。元帥大王。太保令公。石溪和尚。八方珠玉拈云。
0493c13: 不得作揀擇會。不得作不揀擇會。畢竟如何。元帥大
0493c14: 王。太保令公。師拈云。揀擇與不揀擇。得與不得。總拈。
0493c15: 向一邊。元帥大王。太保令公。亦且居那下。畢竟如何
0493c16: 是顯道底言。良久云。只知開口易。不覺舌頭長。
0493c17: 上堂。謝浴主。及暗室平田二道舊。東土與西土。鑊湯
0493c18: 無冷處。暗室裏突出鱉鼻蛇。平田中撞著白額虎。眼
0493c19: 放閃電光。毒氣成煙霧。驀拈主丈。擲下云最難行是
0493c20: 芝峰路。
0493c21: 臘旦上堂。四序暗推遷。盂口向天。止餘三十日。便
0493c22: 是一周年。窮吵。餓煎。不覺不知。閻家老漢。突然
0493c23: 在前。更不問你喫公家展眉飯。私家皺眉飯。總要還
0493c24: 錢。何謂如此。豈不見。老南泉牯牛。放牧在溪邊。
0494a01: 聖節上堂。去年今日節。海角天涯傳報捷。今日去年
0494a02: 朝。黃童白叟盡歌謠。雨不破塊。風不鳴條。漁者自漁。
0494a03: 樵者自樵。草木昆虫王化裏。萬拜誰道不逢堯。
0494a04: 臘八病中上堂。星在天上。眼在眉下。星無暗明。眼無
0494a05: 晝夜。密密綿綿無縫罅。既無縫罅。且於中如何著得
0494a06: 箇悟之一字。老僧正病在此。
0494a07: 佛涅槃上堂。二月十有五。瞿曇開死鋪。摩胸告眾時。
0494a08: 槨示雙趺處。縮不來展不去。七手八一時露。
0494a09: 上堂。謝璧都管郁修造。召大眾云貴如圭璧。賤如泥
0494a10: 土。鎮壓山川。輝騰今古。有商量沒價數。富者得之貧。
0494a11: 貧者得之富。豈不見。茶陵山下郁闍梨。騎驢蹈斷溪
0494a12: 橋路。
0494a13: 浴佛上堂。七步周行行不到。惟我獨尊說不到。跛
0494a14: 雲門老。盡力行盡力道。一棒打殺。與狗子。檢點將
0494a15: 來。也是將油洗皂。
0494a16: 結夏小參。本來圓覺。日用無虧。自己已伽藍。何曾覆。
0494a17: 所以登山涉嶺。無非禁足之時。摝蜆撈蝦。總是護生
0494a18: 之日。且待共汝。商量兩錯。西院全身入草窠。出來作
0494a19: 宴。管顧諸人。東山特地揚家醜。瑞巖變之餘。內空
0494a20: 外空。非但無可管顧諸人。亦無可與諸人商量。只據
0494a21: 見定。以十日為一旬。九旬為一夏。彼此和光同塵。各
0494a22: 自順時保愛。何謂如此。豈不見道。州縣敗落。更點分
0494a23: 明。
0494a24: 復舉。懶安和尚。送木與山。於上題云。本自天然。
0494b01: 不勞雕琢。山接得。亦題云。本色住山人。且無刀斧
0494b02: 痕。師拈云。一人道天然。一人言本色。幸然好一木
0494b03: 。無端拗曲作直。拈主丈。召大眾云者一木。見
0494b04: 今在山僧手裏。且道是曲耶。是直耶。擲下云纏到堂
0494b05: 中二頭首。
0494b06: 解夏上堂。四月十五。七月十五。結則結其解處。解則
0494b07: 解其結處。結處解處。西天此土。即今結解雙忘。畢竟
0494b08: 以何為據。驀拈主丈。卓一下云西風一陣來。落葉不
0494b09: 知數。
0494b10: 中秋。謝監。并油局主。上堂。今朝八月半。此夜一輪
0494b11: 滿。非但一輪圓滿。乃至諸莊所稻子。粒粒亦皆圓
0494b12: 滿。天開月朗。眾望已巳滿。時和歲豐。眾亦滿。因思馬
0494b13: 大師。渾家貪賞翫。引得盡大地人。一時三馬九亂。雖
0494b14: 然。要且人亂法不亂。且如何是不亂底法。老鼠尾掀
0494b15: 油甕翻。兒咬殺轢鑽。
0494b16: 上堂。拈主丈。召大眾云明如日。黑似漆。字鴈寫不真。
0494b17: 夜虫吟不出。主丈子機不密。通身烏律律。一尺兩尺
0494b18: 三尺。四五六七尺。
0494b19: 重陽上堂。重陽佳節到來。瑞巖無可安排。一十二峰
0494b20: 黃栗粽。東大洋海茱萸茶。萬象摩唇捋觜。空綴齒
0494b21: 粘牙。不知秋意落誰家。
0494b22: 開爐上堂。兼謝藏主。火種子。沒來由。不從佛得。不就
0494b23: 祖求。一大藏教。橫說說。幾曾燒著。口空啾啾。今日
0494b24: 冷中撥出。拂子云一塊死柴頭。還見麼。無煙無
0494c01: 。燎眉毛。倒溈山水牯牛。
0494c03: 難透村婆者一關。忽地假啼午夜。馬蹄蹈月過長
0494c04: 安。
0494c05: 冬至上堂。群陰剝盡。一陽復生。一陽生萬物生。拈主
0494c06: 丈主丈子。陰陽未判已巳前生。未生已巳前作麼生。既生
0494c07: 已巳後何似生。起云元來箇樣生。過溪過嶺。東拄西
0494c08: 。擲下云擲向千峰萬峰外。從教人道可怜生
0494c09: 上堂。謝用堂首坐。大機西堂。通藏主秉拂。及都寺冬
0494c10: 齋。進退職事。大機普應。妙用全彰。井通滄海。日上扶
0494c11: 桑。擊石火。閃電光。進前先蹉過。退後絕承當。只如不
0494c12: 進不退。又作麼生。淨名杜口居方丈。一天午飯
0494c13: 香。
0494c14: 臘八上堂。冷坐雪堆中。羅入命宮。被人贓作佛。打
0494c15: 失主人翁。眉間蛛網斷。頂鵲巢空。拈主丈。卓一下
0494c16: 云公案今朝又一重
0494c17: 正旦上堂。今朝正月旦。雪雹大如彈。打著辛酉歲君
0494c18: 頭顱。直得庚申歲君後跟嚗斷。然後起來。胡跪合掌。
0494c19: 為交承發願。願從今日去。三邊寧靖。萬民齊賀太平
0494c20: 年。五豐登。寬著肚皮飽飯。
0494c21: 聖節上堂。一人本命。贊莫能盡。雪晴天地寬。雲淨日
0494c22: 月正。寬而愈久。正而愈明。山僧不會輪甲子。花發優
0494c23: 曇知是春。
0494c24: 元宵上堂。謝都寺齋。人間共賞元宵。瑞巖本光現瑞。
0495a01: 屋上山橋下水。三門八字打開。左右青葉婁至。頭頂
0495a02: 天蹈地。陳如破香積。釋迦不受然燈記。
0495a03: 浴佛上堂。生於穢土。不受點污。目顧四方。周行七步。
0495a04: 看來步步討便宜。落水也要占乾處。
0495a05: 端午上堂。拈主丈。召大眾無病之藥。卓一下不傳之
0495a06: 方。昨朝用不得。今日恰相當。如何是相當處。擲下主
0495a07: 丈云往往呼為百草霜。
0495a08: 
0495a09: 西巖和尚語錄卷上
