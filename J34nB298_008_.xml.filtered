0117c01: 屾峰憲禪師語錄卷八
0117c02: 嗣法門人智質　智原同閱
0117c03: 佛事
0117c04: 為東塔世益耆宿蓋棺臘樹霜催葉墜日邊寒影故
0117c05: 鄉果熟香飄劫外春風時節既至理合自彰獨露堂
0117c06: 堂超然不昧世益老禪宿其生平不被世緣惑性迥
0117c07: 脫塵勞但依淨念持身竟趨寂滅始知七十四年已
0117c08: 來盡屬剎那變易石火電光不留朕跡古德云藏身
0117c09: 之處沒蹤跡沒蹤跡處莫藏身猶在半途未是到家
0117c10: 極則事直須當下萬緣寢削一法不存裂破虛空別
0117c11: 開生面始得禪宿還委悉麼卓杖云嘶風木馬峰頭
0117c12: 立抱月泥牛海底眠。
0117c13: 為光祿大夫趙宗周對靈小參木雞啼破劫初春未
0117c14: 始生前面目真萬象縱橫嘗獨露時人錯喚本來人
0117c15: 既是本來人為甚麼錯喚向這裏會得則三世諸佛
0117c16: 不知有不會則黧奴白牯卻知有三世諸佛不知有
0117c17: 山河大地顛倒走黧奴白牯卻知有虛空背上翻觔
0117c18: 斗明明日午打三更依舊面南看北斗四句中有一
0117c19: 句轉功就位一句功位齊彰一句轉位就功一句功
0117c20: 位俱隱只消一句中薦得便知諸佛不住涅槃眾生
0117c21: 不住生死善惡多無罪福平等宗周趙公還委悉麼
0117c22: 其或不然山僧別資一路去也舉拂子云看看此是
0117c23: 宗周公一生受用不盡的敬信三寶酬答四恩衹是
0117c24: 者個齊家治國接物利人衹是者個只今則一念迴
0117c25: 光萬緣寢削視富貴等于鴻毛棄恩榮如脫敝屣回
0117c26: 頭不住宰官身頓教直入如來地山僧恁麼舉揚且
0117c27: 道眉毛還在麼更聽一偈風高柳色黃金嫩日暖梅
0117c28: 花白雪香向上腳頭無別路千差坐斷絕商量喝一
0117c29: 喝下座。
0117c30: 為王孺人對靈小參性本圓明體本真妄隨生死覓
0118a01: 疏親踏翻五濁回頭看永斷塵勞即佛身塵勞既斷
0118a02: 親證佛身不動真超越三有于世間法起生死相豈
0118a03: 不昧其旨哉茲惟王孺人壼儀柔德閨範賢能稟心
0118a04: 孝道事上無違賦質幽閒御下有節何壽算限于天
0118a05: 年詎造物乖乎定數以致唱隨失序琴瑟傷懷信士
0118a06: 王一利為室人王氏首七之辰特請山僧舉揚佛事
0118a07: 用助往生若論向上一著聖凡情盡心識路絕坐斷
0118a08: 報化佛頭不住威音那畔談玄結舌正眼難窺只得
0118a09: 向第二門頭別通消息舉拂子云見麼擊一下云聞
0118a10: 麼只此見聞無餘聲色向者裏透得去八萬四千塵
0118a11: 勞一時頓斷那有善惡罪福一切境界曠劫無明直
0118a12: 下銷殞孺人還委悉麼剎那彈指超塵劫千葉蓮胎
0118a13: 燄裏開。
0118a14: 為耿母方太太對靈小參薰風拂面藕花香閣道迴
0118a15: 旋百寶光彈指一門超出後大千沙界露堂堂此個
0118a16: 本有如來智慧德相無盡大解脫法門上至諸佛一
0118a17: 切聖賢下及無量眾生情無情等各各周遍圓滿具
0118a18: 足諸佛之所護念列祖之所保任終不虛也即今耿
0118a19: 母方太太還知麼生前長育名門年逾知命處尊貴
0118a20: 而勿矜居賢能而不伐一旦時至預知嗒焉怛化豈
0118a21: 不是現王侯大家善女人身而為說法的樣子今辰
0118a22: 筵開佛事為用西資山僧得得而來指歸向上一路
0118a23: 聽我一偈碧樹蟬嘶夏日長日沉圓鼓是家鄉泥牛
0118a24: 鬥入滄溟去消息而今絕覆藏喝一喝下座。
0118a25: 為柏林悅菴法姪封龕法幢摧殞凋喪吾宗慨此頹
0118a26: 風倏焉入滅惟我柏林堂上悅菴法姪和尚法門喬
0118a27: 楚叢社規模單提洞上真傳兼備南山律儀頭頭任
0118a28: 運道不違心事事全該心不違道領眾固宜克己已臨
0118a29: 事太煞忘身以致三千里外迥絕淆訛十八灘頭了
0118a30: 無回互無心住世乘願再來腳下既有兒孫室中須
0118b01: 識祖父今則雲龕既掩玉戶將扃轉功就位蘆花叢
0118b02: 裏密藏身功位俱隱明月堂前虛影像且道金風體
0118b03: 露來時無口一句作麼生道遂封云一片暮雲橫碧
0118b04: 嶺陰森古殿鎖秋苔。
0118b05: 起龕要識最初一步直是禪床震動喚作無縫幢子
0118b06: 著眼須知奉重且道三千里外不動威儀畢竟去即
0118b07: 是不去即是門門齊透長安道腳頭無事任縱橫。
0118b08: 火祖龍一炬屈殺當人金剛一燄快殺當人且道快
0118b09: 屈同時還有差別也無吾悅姪和尚既乘大願而來
0118b10: 何乃急流勇退觀人心之不古慨法道之下衰故先
0118b11: 我著鞭遽爾遷化拋下栗棘蓬為渠和根倒斷傾出
0118b12: 銕酸餡須自盡底掀翻白巖半隻聖箭卻怪吹折中
0118b13: 途寶壽一橛生薑可惜辣無長味致使柏林一席揚
0118b14: 下多少淆訛一任因邪打正何礙因正打邪大風吹
0118b15: 倒梧桐樹自有旁人說短長山僧今日得得為我悅
0118b16: 姪點出末上一段光明照天照地且道竭力道不盡
0118b17: 底畢竟如何通個消息擲火炬云經有經師論有論
0118b18: 主末後一句爭怪得老僧喝一喝。
0118b19: 為王母蘇孺人對靈小參蓮花臘月噴幽香彼土功
0118b20: 圓此土忘莫道寂光常寂寂幾聲天樂樹成行茲惟
0118b21: 王母蘇孺人身親勞悴淑行無虧佐閥閱之規模輔
0118b22: 壼儀之毓秀年當知命頓棄浮生不染塵勞且無留
0118b23: 戀到者裏須知即性無性覺知聞見時時卓爾獨存
0118b24: 無生而生根塵處界處處昭然不昧得恁麼則五十
0118b25: 年來白業多而黑業少善因積而罪因空雖然如是
0118b26: 正眼觀來猶是生死岸頭事直須向父母未生已前
0118b27: 色空不兆之初坐斷今時不墮空劫處識得根源則
0118b28: 不受生死之升沉豈落佛祖之階級王孺人還委悉
0118b29: 麼擊拂子云來來來實不來迢迢古路生蒼苔去去
0118b30: 去實不去海門月上珊瑚樹鏡臺拍破本無形上下
0118c01: 四維收不得擿拂子云目前驗取便下座。
0118c02: 為周母陶孺人對靈小參寒食春風泣杜鵑靈臺鏡
0118c03: 破再難圓浮生頓撇歸何處托體蓮胎絕愛纏愛纏
0118c04: 既絕佛境洞明坐斷淆訛聖凡情盡周母陶孺人自
0118c05: 心即佛性本天真道在目前不從外得則頭頭上顯
0118c06: 物物上彰熾然生而當處無生倏焉滅而當處不滅
0118c07: 孺人五十年來以貞靜之德應事而事精詳以賢能
0118c08: 之度御眾而眾悅服世業以之振興家聲以之推重
0118c09: 此雖內輔承順之德要且不出此個恩力即今一朝
0118c10: 謝世倏擲五旬昇降難推用資大法若到者裏山僧
0118c11: 有口只堪挂壁更有何法示人不得已向第二門頭
0118c12: 通個消息拂一拂云罪福性空死生一致于中那有
0118c13: 男女之相善惡之因當體皆空一齊放下且道孺人
0118c14: 未生面目畢竟如何要知今日收歸處只在從前動
0118c15: 用中。
0118c16: 為福星三禪老宿起龕坐斷毘盧頂直透威音那
0118c17: 畔不居凡聖絕同條腳下無私通一線風梳楊柳碧
0118c18: 沉沉雨洗桃花紅片片三禪老宿不妨乘上籃與春
0118c19: 光多半出門大地草蔓蔓舉頭天外渠無伴以杖引
0118c20: 龕云相隨來也。
0118c21: 茶毘秉金剛慧燄觸處周圓爍摩醯正眼不留朕跡
0118c22: 正偏兼到把住虛空背觸俱非橫吞宇宙須逢格外
0118c23: 人有此格外事唯我三禪老宿住世五十餘年豎精
0118c24: 進幢于末法以波羅提木叉為度世梯航六度萬行
0118c25: 兼攝無違不離無作妙用故建立寶坊于最難建立
0118c26: 之地接納雲水于不易接納之所人謂難行能行難
0118c27: 忍能忍而老宿皆出不思議自在解脫法門度緣將
0118c28: 畢撒手便行賴有繼起賢嗣家風克振三周既及自
0118c29: 命闍維謹承弟子圓徹圓惺圓本圓溶等特請山僧
0118c30: 舉揚佛事拈起火苣云看看鍛煉古今陶鑄凡聖總
0119a01: 在者個萬里神光一時煥彩黃金骨百煉增光白玉
0119a02: 齒千鎚不壞摩醯首羅與阿芻瑟摩明投暗合響應
0119a03: 聲和三禪老宿住精進幢放光動地得大自在去也
0119a04: 擲火炬云象罔捏碎虛空骨火裏青蓮透法身。
0119a05: 入塔得旨南陽今古傳號稱多子衛人天團圞背面
0119a06: 原無縫個裏藏身得樣全指塔云未有世界先有此
0119a07: 個幢子上拄天下拄地仰彌高鑽彌堅風吹不倒雨
0119a08: 滴不入卓立當陽天然尊貴人天以之瞻仰佛祖不
0119a09: 敢正視即今彈指頓開全身奉重三禪老宿須知不
0119a10: 假安排現成受用似地擎山不知山之孤峻如石含
0119a11: 玉不知玉之無瑕只要後代兒孫知源識委坐鎮千
0119a12: 秋不離當處且道歸根得地事存函蓋一句作麼生
0119a13: 道入骨襯云不識廬山真面目只因身在此山中。
0119a14: 為鬘雲無聞禪師掩龕從前放下話初圓不待秋風
0119a15: 已著鞭狹路相逢呈舊面白蓮開遍藕如船豎拂子
0119a16: 云衹者個非心非佛何滅何生坐斷千差不通一線
0119a17: 諸人還知無聞禪宿麼勞形悴志恬性坦懷慈能順
0119a18: 物不悅己已而惡人和以得情且懷仁而友義安閒處
0119a19: 一片婆心臨危際三分辣氣度歲月于形骸之外立
0119a20: 言行于質直之中不審是渠是我從來無黨無偏所
0119a21: 以能不侔于人而伴于天不達乎時而達乎命恁麼
0119a22: 也得遇風即止不恁麼也得符到便行今日逗到不
0119a23: 變易處萬緣寢息一念迴光末後事既有兒孫直下
0119a24: 承當不須枯木裏腦後瞠眼且道退藏密室一句如
0119a25: 何委悉遂掩云風雨盡時愁亦盡奇雲影裏笑呵呵
0119a26: 是日風雨驟止故云。
0119a27: 為朱斗垣居士對靈小參熾熱場中潛行得路頓獲
0119a28: 清涼了無回互藕花香裏促君歸彈指不隔東西土
0119a29: 斗垣朱居士還會麼年登上壽身歷兩朝茂德坦懷
0119a30: 儉形節志故能閱盡浮華不啻夢幻空花眷戀朋情
0119b01: 爭似棚頭傀儡今則諸緣畢謝不用臨流假筏直須
0119b02: 到岸捨船正恁麼時如何指陳卓拄杖云三臺銕鋸
0119b03: 舞薰風枯木龍吟著眼覷喝一喝。
0119b04: 封壙無陰陽地蹤跡難尋響水灘頭獨開生面未始
0119b05: 有天地已前先有此一片穩密田地深固幽遠無人
0119b06: 能到以日月為燭長夜之炬以宇宙為安巨寢之室
0119b07: 或謂無縫塔或謂安隱幢寂寥無內寬廓無外得之
0119b08: 者全身受用永享太平聽我一偈紅塵不到藏真處
0119b09: 始信壺中別有春湘北潭南通一脈琉璃殿上得相
0119b10: 親。
0119b11: 為晚香德星禪師起龕一向把斷要津今朝潛移一
0119b12: 步不動者邊那邊直下更無回互因甚如此不是一
0119b13: 番寒徹骨爭得梅花撲鼻香。
0119b14: 秉炬塵說剎說熾然說朔風吹下一天雪攜笻躡屐
0119b15: 送君歸君歸卻好個時節德星禪宿還記得也無前
0119b16: 年送吾北行眨眼錯過已是長別今日送君西歸秖
0119b17: 可短程得人一牛還人一馬觀其平生作略儉衣節
0119b18: 食忘世遺身不知寵辱豈徇利名一介不取一介不
0119b19: 與類芭蕉菴主勿顧拄杖之有無似懶瓚禪流那管
0119b20: 芋頭之大小拋卻三間茅屋放出一道神光萬境俱
0119b21: 閒重關直透山僧豈無一言持贈擲火炬云半灣寒
0119b22: 影正逢渠放下從頭都自在。
0119b23: 為佩南禪人對靈小參寒旭凄清林風蕭索嗟爾英
0119b24: 年蛻然遽逝雖四大之匪堅惟一真而不昧夫出世
0119b25: 為沙門者無論先覺後進各乘願力而來棄俗離緣
0119b26: 披緇慕道以至自利度人報資恩有方稱出世來一
0119b27: 生大事了畢茲佩南上人纔現沙彌相始發丈夫志
0119b28: 朴茂有餘質訥無似何故年則倍雲居之後身命秖
0119b29: 屬顏回之半世聚沙成塔尚欠合尖到岸問津未應
0119b30: 捨筏嘆童年而有寔行逆順難推悟真常不墮妄緣
0119c01: 死生一致但世眼觀來只覺有負師恩未酬親德為
0119c02: 上人有生缺陷事天乎人乎到底孰知其是生耶死
0119c03: 耶即今不道何如恒河水童髦無殊樓閣門後先總
0119c04: 入此是老比丘為幼沙彌說法幼沙彌為老比丘諦
0119c05: 聽舉拂子云一靈真性不假胞胎即今離卻胞胎且
0119c06: 道一靈真性畢竟在甚麼處拂一拂云毘目仙人纔
0119c07: 放手善財依舊去南詢。
0119c08: 為周門王孺人掩棺夏木無雲障綠陰南薰和瑟動
0119c09: 商音鏡臺撲破原無跡生佛同源秖此心茲惟王孺
0119c10: 人生不為壽死不為夭白雲一片和天曉來本不生
0119c11: 去本不滅擲過威音那畔劫繁花零亂藕花新荼
0119c12: 枝上空鶗鴃孺人生前居常孝行臨事肅恭事姑嫜
0119c13: 于承順不辱壼儀款親黨于得宜無違懿德何閻浮
0119c14: 夢斷樂土信傳一旦竟爾云歸萬事遽知放下即今
0119c15: 蓋棺事定特請山僧作津濟佛事聽我一偈清涼境
0119c16: 裏是何身不惹纖塵體自真樓閣門前回首處親乘
0119c17: 寶筏出迷津。
