0982c01: 御製逍遙詠卷第八七言　輕
0982c02: 先賢所誡恐心邪先聖垂誠以警同邪正貞居中自然淳朴。
0982c03: 不說神道理耶夫道德之體神明之心應感不窮未嘗疲
0982c04: 於動用之境也。豈信爐中生白雪大藥之功世人罕測或乃
0982c05: 四時可就或則九轉方成先見黃牙次飛白雪也。是非汞內產
0982c06: 丹砂夫陰陽抗行體性懸隔或則感氣而相得或乃變化以成形。華池
0982c07: 自有延齡藥黃帝云金丹之術百數其要在於神水華池內固其
0982c08: 身而外靜其志也。龍虎相逢王幾家龍者陽位虎者陰位
0982c09: 若陰陽之契會猶龍虎以相從必用丹砂自能濟世。十月陰陽須
0982c10: 滿足丹房記云夫修大藥從春修制至十月畢功故云十月脫胎餘兩月沐浴。
0982c11: 餘殘審細勿教差華池之外白雪之餘更在用心勿令有成。
0982c12: 彩雲輕舉壓天津仙道已巳成乃能變化雲凝五色馭以飛騰
0982c13: 縹緲陵虛高踰星漢。舞鶴迎鸞自在身皓鶴彩鸞交翔
0982c14: 接舞任情跨輕若乘風十洞三清往復無阻。蟾影枝開三島
0982c15: 樹三山峭拔倚層霄琪樹影分蟾魄。桃花風弄十洲
0982c16: 春碧桃花發春滿十洲風動瓊枝香薰杳靄。相傳靈異無虛
0982c17: 說蓬壺異境杳隔雲濤仙者所傳應非虛誕而塵中下士難以信之。道理
0982c18: 分盡是真修鍊功至神仙道成理趣昭然無非真妙。但信
0982c19: 此中深護慎雖凡智昧劣未達真源但可仰而信之則無過矣。
0982c20: 修行所願勿因循夫修行者必先使其志立其誓然後勤而
0983a01: 行之則巧必成矣。
0983a02: 剛柔得所自安寧陰陽不差變化靡忒語剛柔則阻越言氣
0983a03: 類則相生故制伏安寧神聖可驗。五色霞光景象清
0983a04: 功著道成內丹照灼霞舒五彩光含萬象應用無竭莫之與京。龍倚
0983a05: 吟雲雨至召雲者龍所以吟而雲雨至雲者水氣也龍者水畜
0983a06: 也氣類交感而相應焉。虎依巖嘯澗風生風從虎故依巖
0983a07: 嘯而谷風生此乃明陰中有陽為主客相含養以至於道也。從容海
0983a08: 嶠非遙遠蓬洲閬苑皆依海而住境閑象外跡異人間今藥成九轉
0983a09: 名煥三清從容以遊故非遙遠。忽煙蘿別有情煙蘿
0983a10: 掩巖竇曲盤得道之人於焉憩駕窒嗜慾絕煩慮物外人間曠然情意故無疑
0983a11: 滯也。誰到真空閑密地道性無方體之則神能達此閑密運
0983a12: 茲妙用其唯真人乎。火輪玉闕鎮常火輪陽精玉闕陰粹
0983a13: 光華相射明不暫歇既無私而恒在但有感而必通。
0983a14: 天非愛道許人修天稟至真固無私覆人守其道自合玄元
0983a15: 非求所愛自契希夷。學士愚迷不到頭道雖無方學則有緒
0983a16: 而昧道者以噓吸為功藥餌為妙然可養形終非至理。內境擬將
0983a17: 何所用苟守內虛白不固外精既非元和安至乎道縱有所負抑亦何為。
0983a18: 杳知深邃故難求至真之理深邃之精以有名之筌通無象
0983a19: 之法而知者難可尋求。丹霞隱密堪依仗靈光有照目以
0983a20: 丹霞內印無形爰彰隱密而達理通幽者誠堪依稟也。雪月縱橫
0983a21: 入品流夫道之妙者得用無滯凝明不窮乎皓月凝霜青松戴雪可標品
0983b01: 格可任縱橫。消息頓然潛世慮消息盈虛窮達一氣內精
0983b02: 外潔逸樂無為蕩蕩然何塵慮之可撓矣。凡聖路有剛柔
0983b03: 貞清者陽柔和至於聖道滓濁者陰剛佷極以凡途此兩者勝異雖殊制之在我也。
0983b04: 逍遙裏外混諸天內境外境諸天混然足可以暢彼逍遙足
0983b05: 可以遠乎塵慮。澹蕩其中四敘間二境列萬象森然澹蕩
0983b06: 熙和四敘無間。拂拭塵埃明印月精純慕道不染塵埃真性
0983b07: 融明猶乎朗月。神鬼驪山鞭山石使役鬼神塞
0983b08: 滄溟究理何益嗟乎妄動寂絕驪山。裝添出沒何奇異凡所
0983b09: 裝成皆歸虛妄徒言奇異非道可稱。秘隱藏真未是閑有為
0983b10: 合道徒自勞形秘隱真機未為閑適。但好消詳清景內消詳
0983b11: 內境契虛無漱玄液於三瞧運清英於六氣。勿生疑慮動機
0983b12: 關體虛極之玄門必融通之上士狐疑塵慮不足可以奉行妄動機關詣道
0983b13: 逾遠也。
0983b14: 口稱千少年顏心長禦氣氣與神會內既有主形乃長存
0983b15: 體合而不年當耄而不耄故雖稱千而尚帶童顏也。不是天
0983b16: 人即地仙伶茲容貌儼若神仙望天則疑降自於三清指地則認來從於
0983b17: 十洞。四海五湖皆歷靜無所著動無所繫或乘興浮於四
0983b18: 海或任運游於五湖命侶嘯儔故皆歷。十洲三島去周遷
0983b19: 雖十洲路三島雲深必周流遷陟無往不通故仙者遷也謂老而無變遷入於山
0983b20: 故稱仙矣。道高舉措何優劣抱長生久視之道仰之而
0983b21: 高故稱高矣若觀夫容止舉措動合成既出乎是非之外復何優劣者哉。精
0983c01: 彩非常語更賢含和養氣懷玄抱真故精彩非常也抱朴
0983c02: 子曰求仙者要當以忠孝和順仁信為本若德不修而但務方術者終不得長生也
0983c03: 即此語之賢可以為國之紀可以副人之望也。物理開襟通象
0983c04: 外凡物之理豁開襟靈則幽通象外也。未知幾許達深玄
0983c05: 萬象歷然而人自昧必能頓兩妙理則遠深玄也。
0983c06: 鸞棲洞府影交加十洞九府鸞鳳所棲神仙所居無不翔集。
0983c07: 金鼎將成豈用誇成九還於金鼎就五色於仙經自虛
0983c08: 豈用誇誕。向日迎陽爐上火日者陽之精也火者陽之華也
0983c09: 夫向日迎其大陽以伏其鈆汞極陰之氣也。中秋望月桂開
0983c10: 華月者陰之精也秋者金方肅殺之氣也月臨秋氣已巳是純陰復至中秋桂華之
0983c11: 久即太陰得位之極正也故丹砂拒火在乎極陰之氣也。丹砂伏定
0983c12: 縱橫藥用日月之正就玄妙之靈功丹砂克成任縱橫萬藥不能動
0983c13: 也。白雪飛騰不離家變緣河之製涌白雪之光勢告
0983c14: 飛騰然不離於天地之爐也。一種為鈆鈆自化為金之鈆
0983c15: 亦與常鈆一種也制伏之術調之功只向此鈆然而自化矣。靈胎母
0983c16: 子笑天涯陰陽正母子道成神丹已巳出於靈胎天際可期於笑樂。
0983c17: 离男坎女甚清廉日月英華陰陽大道育養群品生化萬靈
0983c18: 故老子云道生之德畜之各盡其清謹之用也。金鼎分毫上火
0983c19: 炎大藥在鼎用五行四象以陶鎔至道藏身以亡彼去我為玄妙差之纖毫必炎
0983c20: 熾作矣。莫把餘心懷利用失道於動起念於心欲期不乏
0983c21: 之功永作濟世之用即去道遠矣。古先學士誡無猒常思
0984a01: 往古學道高人尤誡無猒冀臻於玄要也。深藏異寶詳理
0984a02: 萬稟靈皆蘊道性若能詳究淵深必得達其妙旨。已巳漸成形旋要
0984a03: 添日月一年十二度合聖人取象三十日月月次開鼎添洗藥物方漸成靈丹大
0984a04: 藥矣。運轉但教經月初自大易之始洎乎卦象火記之終
0984a05: 其間一飛一伏一佐一助陰陽互相含養遂經長久矣。光揚溢目眾
0984a06: 人瞻玄功既就光彩輝雖溢目動人燦然可重矣。
0984a07: 何人曉了是兼非至道無方空之懸遠洞達其旨孰曉是非。
0984a08: 鈆汞從凡隱聖機金鼎大藥道在一真鈆汞也必能自神合
0984a09: 聖道以修之考五行以鍊之是能變化通玄故聖機無隱也。福壽丹砂
0984a10: 隨日變丹藥功成服之不老五福之先遐壽為驗其神用故隨日變
0984a11: 也。長生藥鼎負龍威爐安八卦鼎具四神甲乙青龍
0984a12: 庚辛白虎丹必負威而服故能久視長生也。秦皇漢武終邪
0984a13: 見秦皇好道漢武慕仙徐福採藥以不還欒大訪術而受責徒思脫屣不務垂衣
0984a14: 上德迷真誠為邪見。大道神仙在杳大道虛無應之玄寂
0984a15: 以守真而抱一用絕念以造玄故在杳視聽及。學似牛毛成似
0984a16: 角霞御氣捕影繫風者如牛毛而多矣還丹得就白日昇天者祥麟之
0984a17: 一角舉世罕焉。故然堪笑兩無依夫玄珠在水以象而得
0984a18: 之道在杳以無得而明之豈可以積學而求動念而取者去道懸遠故彼邪見者
0984a19: 堪笑無依也。
0984a20: 逍遙抱一豈相差聖人抱守淳一可以為天下式自然品類
0984a21: 無差其儀不忒矣。方便門開智慧花万法曉了曰方便智
0984b01: 慧無滯曰門開得不果證於他年故顯花開於今日。神室分形添石
0984b02: 髓神者妙用難測室乃藏納有形洪潤流液故彰石髓矣。華池巨
0984b03: 燄隱靈砂夫跡洞府心契者可認華池之淺深靈砂之次第
0984b04: 也。穹隆務實歸宗旨且形動而心靜神凝而跡移者
0984b05: 無為也必先肆意於穹隆歸旨於甚深矣。釋意從容不是
0984b06: 高豁性情興懷遠寄陶然於自得之境釋意於混茫之外。滋味勿教貪
0984b07: 過度夫佳味爽口美食爛故道經云五音令人耳聾五味令人口爽。
0984b08: 必然混世老天涯上士以棲真鍊魄虛靜默老於天涯混
0984b09: 於物表。
0984b10: 龍虎剛柔隱聖方龍為鈆而虎為汞剛為陽而柔為陰
0984b11: 旨趣玄秘諸仙訣。一時和合運陰陽金石之性各稟自然
0984b12: 合而用之互有違順若能消息會合陰陽變化之功通乎神妙。周知配類
0984b13: 無失達精微配其品類纖毫無失其功十全。物性從來
0984b14: 理自長萬物之性各有所長不可以論辛忌甘好丹非素也。鼎裏
0984b15: 花開裝五彩金鼎丹成如花爛二氣交感五色相鮮修鍊之功
0984b16: 驗於此矣。心火制三黃三黃者則硫黃雄黃雌黃也純
0984b17: 陽之性擒制尤難若依彼神方明其火則亦可伏之矣。更能通得
0984b18: 華池妙華池之名何止百數制之在氣功用不同更在沉研以通其妙。
0984b19: 南北東西不可當功之成矣妙用縱橫掌視四方何往
0984b20: 不適矣。
0984b21: 神仙不死幾人存見素抱朴積德累功仙道既真谷神不死
0984c01: 然洞天遐阻鼇山杳隔得長生久視者幾人存焉。欲界從頭是
0984c02: 可論從凡入聖無不自欲界而昇諸天且修何妙用頗滌塵滓永處清虛
0984c03: 事匪常情故可細而論也。真實自然歸至理至理淵曠非道
0984c04: 不達但虛白其心真實其行則曉悟玄門如指諸掌也。狂顛逢見
0984c05: 道須尊重為輕根靜為躁君且狂悖者良為未明玄旨正處勞生若見
0984c06: 道明真則顛沛自歇故知清淨之理可化不善之人。分記取依
0984c07: 經典老子云孔德之容唯道是從若依茲聖典佩服心腑則眾妙之門必
0984c08: 可履踐。消息臨時度曉消息以時曉唯寂進退得度
0984c09: 用捨合矣。四敘推遷由反覆歲時不駐所以環春秋
0984c10: 推遷寒暑然攝生養道者不隨物而改變也。唯占日月順
0984c11: 坤日御飛轡月魄輪空虧盈不差坤自順法而動靜其道乃光也。
0984c12: 逍遙密化道希夷得理息羈虛放曠乃逍遙潛憑
0984c13: 象寂寥無聲混漠無形乃希夷之道也。宗習流我詠之
0984c14: 宗彼玄虛習乎妙道雖探幽賾秘孰窺其元我以詠之令知乎要矣。應是有
0984c15: 情聽譬諭夫生我者道稟我者神猶性動為情情生昧道今可舉
0984c16: 設諭皆令悟入也。莫教虛度悟參差復垂誡再示玄虛
0984c17: 慮雖悟得性為宗恐不至鍊形為要乃參差之毫矣。深窮動靜
0984c18: 消息夫動舉靜移去道遠靜止動息乃合玄今可超動靜源出
0984c19: 有無表窮達要妙消息玄虛也。惻隱玄元善所為太虛之先
0984c20: 寂寥何有至精感激日之玄元今可惻彼幽隱善所作為終極乎道矣。性識
0984c21: 更能通幻夢性可以洞神識可以鑒聖丁塵寰之幻夢不溺色聲
0985a01: 明妙本以全真何須修鍊。恬然存相似生知虛白恬然樂於
0985a02: 內澡雪存相潔於外乃形儼性靜蕭灑出塵指万法似生知固一氣為大道也。
0985a03: 水精宮殿月華陽精注云水精宮殿帝后三妃九嬪
0985a04: 所居日有九華月有十華。白玉為墻火不侵靈寶經云三清
0985a05: 聖境假使陽極水陰窮火運三界消壞而三境不侵。八境風高駢
0985a06: 羽駕八溟之府諸仙之境玄氣凝結清風益高羽駕爭行駢繁無盡。九
0985a07: 重天上絳霞深仙天九重赤霞掩淨色可觀故謂之深。物
0985a08: 情晃朗無遮隔神仙情性同日月之精英晃朗無遮明然自若。
0985a09: 非是凡間比類尋人間物象俾不解者可以喻知仙界幽通
0985a10: 比類奚及。汗真遊誰得到洞府幽都神居靈域非夫
0985a11: 物外不拘之者曷遊真境之中。桂花香潔影森森桂樹
0985a12: 異實名花影覆仙宮香浮神闕。
0985a13: 從凡入聖作梯媒人若通道道亦通人人道相通超凡入聖
0985a14: 故必假精修至鍊而作梯媒也。紅燄爐深豈易裁夫修大藥
0985a15: 者必先置爐爐者鼎之丘郭也當灼灼紅燄之前宛有蓬萊之狀其間仰觀俯察明
0985a16: 陰洞陽千變萬化未易裁也。點化縱橫名大藥五行而
0985a17: 合體括四象以成形點石化金縱橫妙用故名大藥。催驅雜類謾
0985a18: 成不達大丹之法者徒以世間雜類催促驅馳終無所益也。真鈆即
0985a19: 是機關理太陰真精謂之真鈆也機關運處理盡其中矣。闇室
0985a20: 皆明任眾猜自闇而明人莫能極故眾謾猜也。未究前
0985a21: 言勞自苦前言之妙乃聖賢之密用也豈造次而明之不達而求之
0985b01: 者徒自勞苦也。精窮玄妙樂康哉道之至也即玄之又玄妙
0985b02: 之又妙必能精通窮究何樂如之而神用康也。
0985b03: 交結從頭有順違地天交泰二儀相通順之則物類攸行違
0985b04: 之則氣差。方知霧散若雲飛莊子云積水上溢故為霧
0985b05: 淮南子云山之出雲蒸柱潤礎斯皆積陰之盛也其或陰陽調暢象緯和平則霧之
0985b06: 散雲之飛理皆如也。超凡入聖含金體抱素還朴儻積德而
0985b07: 累功以石為金即自凡而入聖。拋棄迷蒙挂紫衣棄欺幻之
0985b08: 術得虛通之門丹田既離於迷蒙紫車盡期於變化。細認消停無遠
0985b09: 近差之毫失之千萬子細消息復何有於遠近乎。分明意外隱
0985b10: 玄機大道分明離於言象超然意慮之外故玄機隱而難見。相逢配
0985b11: 偶為閑事若陰陽和同則氣象諧偶萬通變俱不勞神雖庶事森
0985b12: 羅而自可閑適矣。誰解調持得一歸夫天得一以清地得
0985b13: 一以寧人得一以靈然則知者雖眾其能調理任持歸于得一之體者誠為難矣。
0985b14: 昭宣形體思悠然覆載之內萬物生成皆得優游各遂
0985b15: 其性也。是愚夫是仙仙凡雖殊妙道一致顯即
0985b16: 登真脫屣昧乃觸事墻。不識饒教非遠近晦昧其道
0985b17: 汩沒於真雖遠近有殊皆不可求其及也。來何事苦相懸
0985b18: 或達虛旡之理只在前念猶自懵然後念杳無鄙隔。含容裏外
0985b19: 無諸物既達其理靜慮安神內即萬想俱外即一物無狀矣。象
0985b20: 法其由語話詮法顯形象言可詮量語默之間同歸大道。品
0985b21: 格調高奔世界神仙品格邈乎高尚所以乘雲躡虛游四荒八
0985c01: 極之外也。任從他寶四周遷仙都日月難究遐長既得逍遙
0985c02: 任從遷改。
0985c03: 知之修鍊但辛勤修鍊之士今古尤多知之者可以造玄微
0985c04: 昧之者無以達其妙孜孜矻矻唯務辛勤。苦志由來離六塵
0985c05: 然以燒丹鍊石苦志勞神要在鄙諠譁蠲除嗜慾六塵既息万慮寂焉。金鼎
0985c06: 乍分紅燄火庚辛應象成鼎以含真丙丁助陽藉离火而養氣
0985c07: 輝華紅燄顥結玄霜。月魂高碧潭津金液成丹月華
0985c08: 流潤高陟煙霄之上深窮玄妙之津。深思五嶺凡間路五嶺
0985c09: 路深思遐遠千谿万壑峭拔巒未出塵寰俱非聖轍。好作三天物
0985c10: 外人三天麗境万象之尊脫屣塵寰逍遙物外好真之侶善思齊焉。萬里
0985c11: 州通寬世俗四海混同九州萬里寬分宇宙通貫遐陬變世俗之
0985c12: 澆漓盡淳風之化洽。清虛境象善求真海晏河清天寧
0985c13: 地肅二儀昭泰万清虛既良時道進取。
0985c14: 如來秘法諭恒沙夫心印密傳靈符玄授演九藏之奧窮萬
0985c15: 法之源林葉不足以比其多恒河可以為其喻。須是鈆開汞上
0985c16: 花一始生五陰方下花既生於汞上藥必熟於鼎中。燒鍊勿令
0985c17: 傷血夫欲鍊胎易質革穢除腐神形合契白日輕舉者務養其性命
0985c18: 有其血也。凡情散亂黃牙道者至靜為宗精思
0985c19: 為用自然神感有靈凡情不亂黃牙自成矣。离男合度分明
0985c20: 說夫金丹大鼎研味真奧八卦以成其序男女以別其位也。坎女和同
0985c21: 不用誇四神當位龍虎相逢丹砂必成谷神長在故不自矜失於道體。
0986a01: 大矣日中成九轉日中九轉十月玄功烹鍊既精名殊次第
0986a02: 即湛陰粉等也。紅漿一飲到仙家道者萬物之奧情
0986a03: 之望肺既沃於紅漿形體必棲於碧落。
0986a04: 還源根本沓難窮歸根復命得道之常真曰大還全非
0986a05: 九轉斯之妙旨寞難窮。秘密玄造化中養素還淳功齊
0986a06: 造化玄開秘訣包括無遺。白日迷常不見雖曰玄其道
0986a07: 明白如日之照本自無私學者迷之瞑然無。青龍霧曉大家
0986a08: 同龍象太陽光充宇內五行有犯如霧蒙霧廓曉天無幽不燭故曰大同。陰
0986a09: 陽表裏和煙碧丹分內外二氣相資交泰混融纖塵不翳
0986a10: 如煙一色凝碧虛明。天地相鮮似火紅陰陽相契功用自今
0986a11: 神光炳然交徹二位如火之盛紅燄晶熒。直要審詳知道理
0986a12: 差之秋毫天地懸隔未窮玄旨曷望成功。丹成千載上昇功
0986a13: 神丹既就妙用克彰足保遐齡上登仙界。
0986a14: 御製逍遙詠卷第八
0986a15: 甲辰歲高麗國分司大藏都監奉
0986a16: 彫造
