0737b01: 
0737b02: 
0737b03: 
0737b04: 
0737b05: No. 1255
0737b06: 禪家龜鑑
0737b07: 
0737b08: 曹谿　退隱　述
0737b09: 有一物於此。從本以來昭昭靈靈。不曾生不曾滅。名
0737b10: 不得狀不得。
0737b11: 一物者何物。古人頌云。古佛未生前。凝然一相圓。
0737b12: 釋迦猶未會。迦葉豈能傳。此一物之所以不曾生
0737b13: 不曾滅。名不得狀不得也。六祖告眾云。吾有一物
0737b14: 無名無字。諸人還識否。神會禪師即出曰。諸佛之
0737b15: 本源。神會之佛性。此所以為六祖之孽子也。懷讓
0737b16: 禪師自嵩山來。六祖問曰。什麼物。伊麼來。師罔措。
0737b17: 至八年方自肯曰。說似一物即不中。此所以為六
0737b18: 祖之嫡子也。　三教聖人從此句出。誰是舉者。惜
0737b19: 取眉毛。
0737b20: 佛祖出世。無風起浪。
0737b21: 佛祖者世尊．迦葉也。出世者大悲為體度眾生也。
0737b22: 然以一物觀之。則人人面目本來圓成。豈假他人
0737b23: 添脂著粉也。此出世之所以起波浪也。空藏經
0737b24: 云。文字是魔業。名相是魔業。至於佛語亦是魔業。
0737c01: 是此意也。此直舉本分。佛祖無功能。　乾坤失色。
0737c02: 日月無光。
0737c03: 然法有多義。人有多機。不妨施設。
0737c04: 法者一物也。人者眾生也。法有不變隨緣之義。人
0737c05: 有頓悟漸修之機。故不妨文字語言之施設也。此
0737c06: 所謂官不容針私通車馬者也。眾生雖曰圓成。生
0737c07: 無慧目甘受輪轉。故若非出世之金鎞。誰刮無明
0737c08: 之厚膜也。至於越苦海而登樂岸者。皆由大悲之
0737c09: 恩也。然則恒沙身命難報萬一也。此廣舉新熏感
0737c10: 佛祖深恩。　王登寶殿。野老謳歌。
0737c11: 強立種種名字。或心或佛或眾生。不可守名而生解。
0737c12: 當便是。動念即乖。
0737c13: 一物上強立三名字者。教之不得已巳也。不可守名
0737c14: 生解者。亦禪之不得已巳也。一一搦旋立旋破。皆
0737c15: 法王法令之自在者也。此結上起下。論佛祖事
0737c16: 各別。　久旱逢佳雨。他鄉見故人。
0737c17: 世尊三處傳心者為禪旨。一代所說者為教門。故曰
0737c18: 禪是佛心。教是佛語。
0737c19: 三處者。多子塔前分半座一也。靈山會上舉拈花
0737c20: 二也。雙樹下槨示雙趺三也。所謂迦葉別傳禪燈
0737c21: 者此也。一代者四十九年間所說五教也。人天教
0737c22: 一也。小乘教二也。大乘教三也。頓教四也。圓教五
0737c23: 也。所謂阿難流通教海者此也。然則禪教之源者
0737c24: 世尊也。禪教之派者迦葉．阿難也。以無言至於無
0738a01: 言者禪也。以有言至於無言者教也。乃至心是禪
0738a02: 法也。語是教法也。則法雖一味。見解則天地懸隔。
0738a03: 此辨禪教二途。　不得放過。艸裏橫身。
0738a04: 是故若人失之於口。則拈花微笑皆是教。得之於
0738a05: 心。則世間言細語皆是教外別傳禪旨。
0738a06: 法無名故言不及也。法無相故心不及也。擬之於
0738a07: 口者失本心王也。失本心王則世尊拈花迦葉微
0738a08: 笑盡落陳言。終是無物也。得之於心者非但衒談
0738a09: 善說法要。至於鷰語深談實相也。是故寶積禪師
0738a10: 聞哭聲踊悅身心。寶壽禪師見諍拳開豁面目者
0738a11: 以此也。此明禪教深淺。　明珠在手。弄去弄來。
0738a12: 吾有一言。絕慮忘緣。兀然無事坐。春來草自青。
0738a13: 絕慮忘緣者得之於心也。所謂閒道人也。於戲其
0738a14: 為人也。本來無緣本來無事。飢來即食困來即眠。
0738a15: 綠水青山任意逍遙。漁村酒肆自在安眠。年代甲
0738a16: 子總不知。春來依舊艸自青。此別欲一念回光者。
0738a17: 　將謂無人。賴有一箇。
0738a18: 教門惟傳一心法。禪門惟傳見性法。
0738a19: 心如鏡之體。性如鏡之光。性自清淨。即時割然還
0738a20: 得本心。此秘重得意一念。　重重山與水。清白舊
0738a21: 家風。
0738a22: 評曰。心有二種。一本源心。二無明取相心也。性
0738a23: 有二種。一本法性。二性相相對性也。故禪教者
0738a24: 同迷守名生解。或以淺為深。或以深為淺。遂為
0738b01: 觀行大病。故於此辨之。
0738b02: 然諸佛說經。先分別諸法。後說畢竟空。祖師示句。
0738b03: 絕於意地。理顯於心源。
0738b04: 諸佛為萬代依憑。故理須委示。祖師在即時度脫。
0738b05: 故意使玄通。。祖師言也。意。學者意地也。　胡
0738b06: 亂指注。臂不外曲。
0738b07: 諸佛說弓。祖師說絃。佛說無礙之法方皈一味。拂此
0738b08: 一味之。方現祖師所示一心。故云庭前樹子話。
0738b09: 龍藏所未有底。
0738b10: 說弓曲也。說絃直也。龍藏龍宮之藏經也。僧問趙
0738b11: 州如何是祖師西來意。州答云庭前樹子。此所
0738b12: 謂格外禪旨也。　魚行水濁。鳥飛毛落。
0738b13: 故學者先以如實言教委辨不變隨緣二義。是自心
0738b14: 之性相。頓悟漸修兩門是自行之始終。然後放下教
0738b15: 義。但將自心現前一念參詳禪旨。則必有所得。所謂
0738b16: 出身活路。
0738b17: 上根大智不在此限。中下根者不可躐等也。教義
0738b18: 者不變隨緣。頓悟漸修有先有後。禪法者一念中
0738b19: 不變隨緣。性相體用元是一時。離即離非是即非
0738b20: 即。故宗師據法離言直指。一念見性成佛耳。放下
0738b21: 教義者以此。　明歷歷時雲藏深谷。深密密處日
0738b22: 照晴空。
0738b23: 大抵學者須參活句莫參死句。
0738b24: 活句下薦得堪與佛祖為師。死句下薦得自救不
0738c01: 了。此下特舉活句使自悟入。　要見臨濟。須是鐵
0738c02: 漢。
0738c03: 評曰。話頭有句意二門。參句者徑截門活句也。
0738c04: 沒心路沒語路無摸故也。參意者圓頓門死
0738c05: 句也。有理路有語路有聞解思相故也。
0738c06: 凡本參公案上切心做工夫。如雞抱卵。如捕鼠。如
0738c07: 飢思食。如渴思水。如兒憶母。必有透徹之期。
0738c08: 祖師公案有一千七百則。如狗子無佛性。庭前
0738c09: 樹子。麻三斤。乾屎橛之流也。之抱卵。暖氣相續
0738c10: 也。之捕鼠。心眼不動也。至於飢思食渴思水兒
0738c11: 憶母。皆出於真心。非做作底心。故云切也。參禪無
0738c12: 此切心。能透徹者無有是處。
0738c13: 參禪須具三要。一有大信根。二有大憤志。三有大疑
0738c14: 情。苟闕其一。如折足之鼎。終成廢器。
0738c15: 佛云。成佛者信為根本。永嘉云。修道者先須立志。
0738c16: 蒙山云。參禪者不疑言句是為大病。又云。大疑之
0738c17: 下必有大悟。
0738c18: 日用應緣處只舉狗子無佛性話。舉來舉去疑來疑
0738c19: 去。覺得沒理路沒義路沒滋味心頭熱悶時。便是當
0738c20: 人放身命處。亦是成佛作祖底基本也。
0738c21: 僧問趙州。狗子還有佛性也無。州云無。此一字子
0738c22: 宗門之一關。亦是摧許多惡知惡覺底器仗。亦是
0738c23: 諸佛面目。亦是諸祖骨髓也。須透得此關。然後佛
0738c24: 祖可期也。古人頌云。趙州露刃。寒霜光。擬
0739a01: 議問如何。分身作兩段。
0739a02: 話頭不得舉起處承當。不得思量卜度。又不得將迷
0739a03: 待悟就不可思量處思量。心無所之。如老鼠入牛角
0739a04: 便見倒斷也。又尋常計較安排底是識情。隨生死遷
0739a05: 流底是識情。怕怖慞惶底是識情。今人不知是病。只
0739a06: 管在裏許頭出頭沒。
0739a07: 話頭有十種病。曰意根下卜度。曰揚眉瞬目處
0739a08: 根。曰語路上作活計。曰文字中引證。曰舉起處承
0739a09: 當。曰颺在無事匣裏。曰作有無會。曰作真無會。曰
0739a10: 作道理會。曰將迷待悟也。離此十種病者。但舉話
0739a11: 時略抖擻精神。只疑是箇甚麼。
0739a12: 此事如蚊子上鐵牛。更不問如何若何。下嘴不得處
0739a13: 棄命。一攢和身透入。
0739a14: 重結上意。使參活句者不得退屈。古云。參禪須透
0739a15: 祖師關。玅悟要窮心路絕。
0739a16: 工夫如調絃之法。緊緩得其中。勤則近執著。忘則落
0739a17: 無明。惶惶歷歷。密密綿綿。
0739a18: 彈琴者曰。緩急得中。然後清音普矣。工夫亦如此。
0739a19: 急則動血囊。忘則入鬼窟。不徐不疾玅在其中。
0739a20: 工夫到行不知行坐不知坐。當此之時。八萬四千魔
0739a21: 軍在六根門頭伺候隨心生設。心若不起爭如之何。
0739a22: 魔者樂生死之鬼名也。八萬四千魔軍者乃眾生
0739a23: 八萬四千煩惱也。魔本無種。修行失念者遂派其
0739a24: 源也。眾生順其境故順之。道人逆其境故逆之。故
0739b01: 云道高魔盛也。禪定中或見孝子而斫股。或見
0739b02: 子而把鼻者。亦自心起見感此外魔也。心若不起。
0739b03: 則種種伎倆翻為割水吹光也。古云。壁隙風動。心
0739b04: 隙魔侵。
0739b05: 起心是天魔。不起心是陰魔。或起或不起是煩惱魔。
0739b06: 然我正法中本無如是事。
0739b07: 大抵忘機是佛道。分別是魔境。然魔境夢事何勞
0739b08: 辨詰。
0739b09: 工夫若打成一片。則縱今生透不得。眼光落地之時。
0739b10: 不為惡業所率。
0739b11: 業者無明也。禪者般若也。明闇不相敵。理固然也。
0739b12: 大抵參禪者還知四恩深厚麼。還知四大醜身念念
0739b13: 衰朽麼。還知人命在呼吸麼。生來值遇佛祖麼。及聞
0739b14: 無上法生希有心麼。不離僧堂守節麼。不與鄰單雜
0739b15: 話麼。切忌扇是非麼。話頭十二時中明明不昧麼。
0739b16: 對人接話時無間斷麼。見聞覺知時打成一片麼。返
0739b17: 觀自己已捉敗佛祖麼。今生決定續佛慧命麼。起坐便
0739b18: 宜時還思地獄苦麼。此一報身定脫輪迴麼。當八風
0739b19: 境心不動麼。此是參禪人日用中點撿底道理。古人
0739b20: 云。此身不向今生度。更待何生度此身。
0739b21: 四恩者。父母君師施主恩也。四大醜身者。父之精
0739b22: 一滴母之血一滴者水大之濕也。精為骨血為皮
0739b23: 者地大之堅也。精血一塊不腐不爛者火大之暖
0739b24: 也。鼻孔先成通出入息者風大之動也。阿難曰。欲
0739c01: 氣麤濁腥臊交遘此所以醜身也。念念衰朽者頭
0739c02: 上光陰剎那不停。面自皺而髮自白。如云今既不
0739c03: 如昔。後當不如今。此無常之體也。然無常之鬼以
0739c04: 殺為戲。實念念可畏也。呼者出息之火也。吸者入
0739c05: 息之風也。人命寄托只在出入息也。八風者。順逆
0739c06: 二境也。地獄苦者人間六十劫泥犁一晝夜。鑊湯
0739c07: 爐炭樹刀山之苦。口不可形言也。人身難得甚
0739c08: 於海中之鍼。境於此愍而警之。
0739c09: 評曰。上來法語如人飲水冷暖自知。明不能
0739c10: 敵業。乾慧未免苦輪。各須察念。勿以自謾。
0739c11: 學語之輩。說時似悟對境還迷。所謂言行相違者也。
0739c12: 此結上自謾之意。言行相違。實可辨。
0739c13: 若欲敵生死。須得這一念子地一破。方了得生死。
0739c14: 打破漆桶聲。以打破漆桶然後生死可敵也。諸
0739c15: 佛因地法行者只此而已巳。
0739c16: 然一念子地一破。然後須訪明師決擇正眼。
0739c17: 此事極不容易。須生慚愧始得。道如大海轉入轉
0739c18: 深。慎勿得小為足。悟後若不見人。則醍醐上味翻
0739c19: 成毒藥。
0739c20: 古德云。只貴子眼正。不貴汝行履處。
0739c21: 昔仰山答溈山問云。涅槃經四十卷總是魔說。此
0739c22: 仰山之正眼也。仰山又問行履處。溈山答曰只貴
0739c23: 子眼正。云此所以先開正眼而後說行履也。故云
0739c24: 若欲修行先須頓悟。
0740a01: 願諸道者深信自心。不自屈不自高。
0740a02: 此心平等本無凡聖。然約人有迷悟凡聖也。因師
0740a03: 激發忽悟真我與佛無殊者頓也。此所以不自屈。
0740a04: 如云本來無一物也。因悟斷習轉凡成聖者漸也。
0740a05: 此所以不自高。如云時時勤拂拭也。屈者教學者
0740a06: 病也。高者禪學者病也。教學者不信禪門有悟入
0740a07: 之秘訣。深滯權教別執真妄。不修觀行數佗珍寶。
0740a08: 故自生退屈也。禪學者不信教門有修斷之正路。
0740a09: 染習雖起不生慚愧。果級雖初多有法慢。故發言
0740a10: 過高也。是故得意修心者不自屈不自高也。
0740a11: 評曰。不自屈不自高者。略舉初心。因該果海則
0740a12: 雖信之一位也。廣舉菩薩。果徹因源則五十五
0740a13: 位也。
0740a14: 迷心修道但助無明。
0740a15: 悟若未徹。修豈稱真哉。悟修之義。如膏明相賴目
0740a16: 足相資。
0740a17: 修行之要。但盡凡情別無聖解。
0740a18: 病盡藥除。還是本人。
0740a19: 不用捨眾生心。但莫染污自性。求正法是邪。
0740a20: 捨者求者皆是染污也。
0740a21: 斷煩惱名二乘。煩惱不生名大涅槃。
0740a22: 斷者能所也。不生者無能所也。
0740a23: 須懷自照。信一念緣起無生。
0740a24: 此單明性起。
0740b01: 諦觀殺盜婬妄從一心上起。當處便寂。何須更斷。
0740b02: 此雙明性相。
0740b03: 經云。不起一念名為永斷無明。又云念起即覺。
0740b04: 知幻即離不作方便。離幻即覺亦無漸次。
0740b05: 心為幻師也。身為幻城也。世界幻衣也。名相幻食
0740b06: 也。至於起心動念言妄言真。無非幻也。又無始幻
0740b07: 無明皆從覺心生。幻幻如空花。幻滅名不動。故夢
0740b08: 瘡求醫者。寤來無方便。知幻者亦如是。
0740b09: 眾生於無生中妄見生死涅槃。如見空花起滅。
0740b10: 性本無生故無生涅也。空本無花故無起滅也。見
0740b11: 生死者如見空花起也。見涅槃者如見空花滅也。
0740b13: 思益經云。諸佛出世非為度眾生。只為度生死涅
0740b14: 槃二見耳。
0740b15: 菩薩度眾生入滅度。又實無眾生得滅度。
0740b16: 菩薩只以念念為眾生也。了念體空者度眾生也。
0740b17: 念既空寂者實無眾生得滅度也。此上論信解。
0740b18: 理雖頓悟。事非頓除。
0740b19: 文殊達天真。普賢明緣起。解似電光。行同窮子。此
0740b20: 下論修證。
0740b21: 帶婬修禪如蒸沙作飯。帶殺修禪如塞耳聲。帶偷
0740b22: 修禪如漏求滿。帶妄修禪如刻糞為香。縱有多智
0740b23: 皆成魔道。
0740b24: 此明修行軌則三無漏學也。小乘稟法為戒。粗治
0740c01: 其末。大乘攝心為戒。細絕其本。然則法戒無身犯。
0740c02: 心戒無思犯也。婬者斷清淨。殺者斷慈悲。盜者斷
0740c03: 福德。妄者斷真實也。能成智慧縱得六神通。如不
0740c04: 斷殺盜婬妄。則必落魔道永失菩提正路矣。此四
0740c05: 戒百戒之根。故別明之使無思犯也。無憶曰戒。無
0740c06: 念曰定。莫妄曰慧。又戒為捉賊。定為縛賊。慧為殺
0740c07: 賊。又戒器完固。定水澄清。慧月方現。此三學者實
0740c08: 為萬法之源。故特明之使無諸漏也。　靈山會上
0740c09: 豈有無行佛。少林門下豈有妄語祖。
0740c10: 無德之人不依佛戒不護三業。放逸懈怠輕慢佗人。
0740c11: 輕量是非而為根本。
0740c12: 一破心戒百過俱生。
0740c13: 評曰。如此魔徒。末法熾盛惱亂正法。學者詳之。
0740c14: 若不持戒。尚不得疥癩野干之身。況清淨菩提果可
0740c15: 冀乎。
0740c16: 重戒如佛佛常在焉。須草繫鵝珠以為先導。
0740c17: 欲脫生死先斷貪欲及諸愛渴。
0740c18: 愛為輪迴之本。欲為受生之緣。佛云。婬心不除塵
0740c19: 不可出。又云。恩愛一縛著率人入罪門。渴者情愛
0740c20: 之至切也。
0740c21: 無礙清淨慧。皆因禪定生。
0740c22: 超凡入聖坐脫立亡者皆禪定之力也。故云欲求
0740c23: 聖道離此無路。
0740c24: 心在定則能知世間生滅諸相。
0741a01: 隙日光纖埃擾擾。清潭水底影像昭昭。
0741a02: 見境心不起名不生。不生名無念。無念名解脫。
0741a03: 戒也定也慧也。舉一具三。不是單相。
0741a04: 修道證滅是亦非真也。心法本寂乃真滅也。故曰諸
0741a05: 法從本來。常自寂滅相。
0741a06: 眼不自見。見眼者妄也。故妙首思量。淨名杜默。此
0741a07: 下散舉細行。
0741a08: 貧人來乞隨分施與。同體大悲是真布施。
0741a09: 自佗為一曰同體。空手來空手去。吾家活計。
0741a10: 有人來害。當自攝心勿生嗔恨。一念嗔心起。百萬障
0741a11: 門開。
0741a12: 煩惱雖無量。嗔慢為甚。涅槃云。塗割兩無心。嗔如
0741a13: 冷雲中霹靂起火來。
0741a14: 若無忍行。萬行不成。
0741a15: 行門雖無量。慈忍為根源。忍心如幻夢。辱境若龜
0741a16: 毛。
0741a17: 守本真心第一精進。
0741a18: 若起精進心。是妄非精進。故云莫妄想莫妄想。懈
0741a19: 怠者常常望後。是自棄人也。
0741a20: 持者。現業易制自行可違。宿業難除必借神力。
0741a21: 摩登得果信不誣矣。故不持神遠離魔事者無
0741a22: 有是處。
0741a23: 禮拜者敬也伏也。恭敬真性。屈伏無明。
0741a24: 身口意清淨則佛出世。
0741b01: 念佛者在口曰誦。在心曰念。徒誦失念。於道無益。
0741b02: 阿彌陀佛六字法門。定出輪迴之捷徑也。心則緣
0741b03: 佛境界憶持不忘。口則稱佛名號分明不亂。如是
0741b04: 心口相應名曰念佛。
0741b05: 評曰。五祖云。守本真心勝念十方諸佛。六祖云。
0741b06: 常念佗佛不免生死。守我本心即到彼岸。又云。
0741b07: 佛向性中作。莫向身外求。又云。迷人念佛求生。
0741b08: 悟人自淨其心。又云。大抵眾生悟心自度。佛不
0741b09: 能度眾生云云。如上諸德。直指本心別無方便
0741b10: 方將一法便逗諸根。理實如是。然門實有極樂世界。阿
0741b11: 彌陀佛有四十八大願。凡念十聲者承此願力
0741b12: 往生蓮胎徑脫輪迴。三世諸佛異口同音。十方
0741b13: 菩薩同願往生。又況古今往生之人傳記昭昭。
0741b14: 願諸行者慎勿錯認。勉之勉之。
0741b15: 梵語阿彌陀。此云無量壽。亦云無量光。十方三
0741b16: 世第一佛號也。因名法藏比丘。對世自在王佛
0741b17: 發四十八願云。我作佛時。十方無央數世界諸
0741b18: 天人民以至蜎飛蝡動之流。念我名十聲者必
0741b19: 生我剎中。不得是願。終不成佛云云。先聖云。唱
0741b20: 佛一聲天魔喪膽。名除鬼簿蓮出金池。又懺法
0741b21: 云。自力佗力一遲一速。欲越海者。種樹作船遲
0741b22: 也。比自力也。借船越海速也。比佛力也。又曰。世
0741b23: 間稚兒迫於水火高聲大。則父母聞之急走
0741b24: 救援。如人臨命終時高聲念佛。則佛具神通決
0741c01: 定來迎爾。是故大聖慈悲勝於父母也。眾生生
0741c02: 死甚於水火也。有人云。自心淨土。淨土不可生。
0741c03: 自性彌陀。彌陀不可見。此言似是而非也。彼佛
0741c04: 無貪無嗔。我亦無貪嗔乎。彼佛變地獄作蓮花
0741c05: 易於反掌。我則以業力常恐自墮於地獄。況變
0741c06: 作蓮花乎。彼佛觀無盡世界如在目前。我則隔
0741c07: 壁事猶不知。況見十方世界如目前乎。是故人
0741c08: 人性則雖佛。而行則眾生。論其相用天地懸
0741c09: 隔。圭峰云。設實頓悟終須漸行。誠哉是言也。然
0741c10: 則寄語自性彌陀者。豈有天生釋迦自然彌陀
0741c11: 耶。須自忖量。人豈不自知。臨命終時生死苦際
0741c12: 定得自在否。若不如是。莫以一時貢高致永
0741c13: 劫沉墮。又馬鳴．龍樹悉是祖師。皆明垂言教深
0741c14: 勸往生。我何人哉不欲往生。又自云。西方去此
0741c16: 方去此不遠。即心眾生是佛彌陀。此為利根說性也。
0741c17: 教有權實。語有顯密。若解行相應者遠近俱通
0741c18: 也。故祖師門下亦有或喚阿彌陀佛者惠遠。或喚
0741c19: 主人公者瑞岩。
0741c20: 聽經有經耳之緣。隨喜之福。幻有盡。實行不亡。
0741c21: 此明智學如食金剛勝施七寶。壽師云。聞而不信
0741c22: 尚結佛種之因。學而不成猶益人天之福。
0741c23: 看經若不向自己已上做工夫。雖看盡萬藏猶無益也。
0741c24: 此明愚學如春禽晝啼秋蟲夜鳴。密師云。識字看
0742a01: 經元不證悟。銷文釋義唯熾貪嗔邪見。
0742a02: 學未至於道。衒耀見聞徒以口舌辨利相勝者。如廁
0742a03: 屋塗丹雘。
0742a04: 別明末世愚學。學本修性。全習為人。是誠何心哉。
0742a05: 出家人習外典。如以刀割泥。泥無所用而刀自傷焉。
0742a06: 門外長者子。還入火宅中。
0742a07: 出家為僧豈細事乎。非求安逸也。非求溫飽也。非求
0742a08: 利名也。為生死也。為斷煩惱也。為續佛慧命也。為出
0742a09: 三界度眾生也。
0742a10: 可謂衝天大丈夫。
0742a11: 佛云。無常之火燒諸世間。又云。眾生苦火四面俱焚。
0742a12: 又云。諸煩惱賊常伺殺人。道人宜自警悟。如救頭燃。
0742a13: 身有生老病死。界有成住壞空。心有生住異滅。此
0742a14: 無常苦火四面俱焚者也。謹白參玄人。光陰莫
0742a15: 度。
0742a16: 貪世浮名枉功勞形。營求世利業火加薪。
0742a17: 貪世浮名者。有人詩云。鴻飛天末留沙。人去黃
0742a18: 泉名在家。營求世利者。有人詩云。采釆得百花成蜜
0742a19: 後。不知辛苦為誰甜。枉功勞形者。鑿雕刻不用
0742a20: 之巧也。業火加薪者。麤弊色香致火之具也。
0742a21: 名利衲子不如草衣野人。
0742a22: 唾金輪入雪山。千世尊不易之軌則。末世羊質虎
0742a23: 皮之輩不識廉。望風隨勢陰媚取寵。噫其懲也
0742a24: 夫。
0742b01: 心染世利者阿附權門趨走風塵。返取笑於俗
0742b02: 人。此衲子以羊質證此多行。以懲也夫三字結
0742b03: 之。此三字文出莊子。
0742b04: 佛云。云何賊人。假我衣服。裨販如來。造種種業。
0742b05: 末法比丘有多般名字。或烏鼠僧。或啞羊僧。或禿
0742b06: 居士。或地獄滓。或被袈裟賊。噫其所以以此。
0742b07: 裨販如來者。撥因果。排罪福。沸騰身口。迭起愛
0742b08: 憎。可謂愍也。避僧避俗曰烏鼠。舌不說法曰啞
0742b09: 羊。僧形俗心曰禿居士。罪重不遷曰地獄滓。賣
0742b10: 佛營生曰被袈裟賊。以被袈裟賊證此多名。以
0742b11: 此二字結之。此二字文出老子。
0742b12: 於戲。佛子一衣一食。莫非農夫之血織女苦。道眼未
0742b13: 明。如何消得。
0742b14: 傳燈。一道人道眼未明故。身為木菌以還信施。
0742b15: 故曰要識披毛戴角底麼。即今受信施者是。有人
0742b16: 未飢而食未寒而衣。是誠何心哉。都不思目前之樂。
0742b17: 便是身後之苦也。
0742b18: 智論。一道人五粒粟受牛身。生償筋骨。死還皮肉。
0742b19: 受信施。報應如響。
0742b20: 故曰。寧以熱鐵纏身。不受信心人衣。寧以洋銅灌口。
0742b21: 不受信心人食。寧以鐵鑵投身。不受信心人房舍等。
0742b22: 梵網經云。不以破戒之身受信心人種種供養乃
0742b23: 種種施物。菩薩若不發是願則得輕垢罪。
0742b24: 故曰。道人進食如進毒。受施如受箭。弊厚言甘。道人
0742c01: 所畏。
0742c02: 進食如進毒者。畏喪其道眼也。受施如受箭者。畏
0742c03: 失其道果也。
0742c04: 故曰。修道之人如一塊磨刀之石。張三也來磨。李四
0742c05: 也來磨。磨來磨去。別人刀快而自家石漸消。然有人
0742c06: 更嫌佗人不來我石上磨。實為可惜。
0742c07: 如此道人。平生所向只在溫飽。
0742c08: 故古語亦有之曰。三途苦未是苦。袈裟娑下失人身始
0742c09: 是苦也。
0742c10: 古人云。今生未明心。滴水也難消。此所以袈裟下
0742c11: 失人身也。佛子佛子憤之激之。此章始起於一於
0742c12: 戲。終結於一古語。中間細繹許多。故曰字亦一段
0742c13: 文法也。
0742c14: 咄哉此身。九孔常流百千癰疽一片薄皮。又云革囊
0742c15: 盛糞膿血之聚。臭穢可鄙。無貪惜之。何況百年將養
0742c16: 一息背恩。
0742c17: 上來諸業皆由此身。發聲叱咄深有警也。此身諸
0742c18: 愛根本。了之妄則諸愛自除。如其耽著則起無
0742c19: 量過患。故於此特明之。以開修道之眼也。
0742c20: 評曰。四大無生故一為假四冤。四大背恩故一
0742c21: 為養四蛇。我不了妄故為佗人也嗔之慢之。
0742c22: 佗人亦不了妄故為我也嗔之慢之。若二鬼
0742c23: 之爭一屍也。一屍之為體也。一曰泡聚。一曰夢
0742c24: 聚。一曰苦聚。一曰糞聚。非徒速朽亦甚鄙陋。上
0743a01: 七孔常流涕唾。下二孔常流屎尿。故須十二時
0743a02: 中潔淨身器以參眾數。凡行麤不淨者善神必
0743a03: 背去。因果經云。將不淨手執經卷。在佛前涕唾
0743a04: 者。必當獲廁虫報。文殊經云。大小便時狀如木
0743a05: 石。慎勿語言作聲。又勿畫壁書字。又勿吐痰入
0743a07: 寶殿。律云。初入廁時。先須彈指三下。以警在穢
0743a08: 之鬼。默誦神各七遍。初誦入廁曰。【韓】【韓】【韓】【韓】【韓】【韓】
0743a09: 唵狠嚕陀耶莎訶。次誦洗淨曰。【韓】【韓】【韓】【韓】【韓】【韓】【韓】【韓】唵賀曩蜜帝莎訶。
0743a10: 右手執瓶。左手用無名指洗之。淨水旋旋傾之。著實
0743a11: 洗淨。次誦洗手曰。【韓】【韓】【韓】【韓】唵主迦囉【韓】【韓】【韓】野莎訶。次誦去
0743a12: 穢曰。【韓】【韓】【韓】【韓】【韓】【韓】唵室利曳婆醯【韓】【韓】【韓】婆賀。次誦淨身曰。
0743a13: 【韓】【韓】【韓】【韓】【韓】【韓】【韓】唵跋折囉惱迦吒娑【韓】【韓】賀。此五神有大威德。
0743a14: 諸惡鬼神聞必拱手。若不如法誦持。則雖用七
0743a15: 恒河水洗至金剛際亦不得身器清淨。又云。洗
0743a16: 淨須用冷水。洗手須用皂角。又木屑泥亦通。
0743a17: 若不用泥。則觸水淋其手背垢穢尚存。禮佛
0743a18: 誦經必得罪云云。此登廁洗淨之法。亦是道人
0743a19: 日用行實。故略引經語并附于此。
0743a20: 有罪即懺悔。發業即慚愧有丈夫氣象。又改過自新
0743a21: 罪隨心滅。
0743a22: 懺悔者。懺其前愆。悔其後過。慚愧者。慚責於內。愧
0743a23: 發於外。然心本空寂罪業無寄。
0743a24: 道人宜應端心以質直為本。一瓢一衲旅泊無累。
0743b01: 佛云心如直絃。又云直心是道場。若不耽著此身。
0743b02: 則必旅泊無累。
0743b03: 凡夫取境。道人取心。心境兩忘乃是真法。
0743b04: 取境者如鹿之空花也。取心者如猿之捉水月
0743b05: 也。境心雖殊。取病則一也。此合論凡夫二乘。　天
0743b06: 地尚空秦日月。山河不見漢君臣。
0743b07: 聲聞宴坐林中被魔王捉。菩薩遊戲世間外魔不見。
0743b08: 聲聞取靜為行故心動。心動則鬼見也。菩薩性自
0743b09: 空寂故無。無則外魔不見。此合論二乘菩薩。
0743b10: 三月懶遊花下路。一家愁閉雨中門。
0743b11: 凡人臨命終時。但觀五蘊皆空四大無我。真心無相
0743b12: 不去不來。生時性亦不生。死時性亦不去。湛然圓寂
0743b13: 心境一如。但能如是直下頓了。不為三世所繫。便
0743b14: 是出世自由人也。若見諸佛無心隨去。若見地獄無
0743b15: 心怖畏。但自無心同於法界。此即是要節也。然則平
0743b16: 常是因。臨終是果。道人須著眼看。
0743b17: 　怕死老年親釋迦。　如向此時明自己已。　百年光
0743b18: 影轉頭非。
0743b19: 凡人臨命終時。若一毫毛凡聖情量不盡。思慮未忘。
0743b20: 向驢胎馬腹裏托質。泥鑊湯中煠。乃至依前再
0743b21: 為螻蟻蚊虻。
0743b22: 白雲云。設使一毫毛凡聖情念淨盡。亦未免入驢
0743b23: 胎馬腹中。二見星飛散入諸趣。　烈火茫茫寶
0743b24: 當門。
0743c01: 評曰。此二節特開宗師無心合道門。權遮教中
0743c02: 念佛求生門。然根器不同。志願亦異。各各如是
0743c03: 兩不相妨。願諸道者平常隨分各自勞力。最後
0743c04: 剎那莫生疑悔。
0743c05: 禪學者本地風光若未發明。則孤峭玄關擬從何透。
0743c06: 往往斷滅空以為禪。無記空以為道。一切俱無以為
0743c07: 高見。此冥然頑空受病幽矣。今天下之言禪者多坐
0743c08: 在此病。
0743c09: 向上一關措足無門。雲門云。光不透脫有兩種病。
0743c10: 透過法身亦有兩種病。須一一透得始得。　不行
0743c11: 芳草路。難至落花村。
0743c12: 宗師亦有多病。病在耳目者以眉努目側耳點頭
0743c13: 為禪。病在口舌者以顛言倒語胡喝亂喝為禪。病在
0743c14: 手足者以進前退後指東畫西為禪。病在心腹者以
0743c15: 窮玄究玅超情離見為禪。據實而論。無非是病。
0743c16: 殺父母者佛前懺悔。謗般若者懺悔無路。　空中
0743c17: 撮影非為玅。物外追蹤豈俊機。
0743c18: 本分宗師全提此句。如木人唱拍紅爐點雪。亦如石
0743c19: 火電光。學者實不可擬議也。故古人知師恩曰。不重
0743c20: 先師道德。只重先師不為我說破。
0743c21: 不道不道。恐上紙墨。　箭穿江月影。須是射鵰人。
0743c22: 大抵學者先須詳辨宗途。昔馬祖一喝也百丈耳
0743c23: 黃檗吐舌。這一喝便是拈花消息。亦是達磨初來底
0743c24: 面目。吁此臨濟宗之淵源。
0744a01: 識法者懼。和聲便打。　杖子一枝無節目。慇懃分
0744a02: 付夜行人。
0744a03: 昔馬祖一喝也百丈得大機。黃檗得大用。大機
0744a04: 者圓應為義。大用者直截為義。事見傳燈錄。
0744a05: 大凡祖師宗途有五。曰臨濟宗。曰曹洞宗。曰雲
0744a06: 門宗。曰溈仰宗。曰法眼宗。
0744a07: 臨濟宗
0744a08: 本師釋迦佛至三十三世六祖慧能大師下直
0744a09: 傳。曰南嶽懷讓。曰馬祖道一。曰百丈懷海。曰黃
0744a10: 檗希運。曰臨濟義玄。曰興化存獎。曰南院首顒。
0744a11: 曰風穴延沼。曰首山省念。曰汾陽善昭。曰慈明
0744a12: 楚圓。曰楊岐方會。曰白雲守端。曰五祖法演曰圓
0744a13: 悟克勤。曰徑山宗杲禪師等。
0744a14: 曹洞宗
0744a15: 六祖下傍傳。曰青原行思。曰石頭希遷。曰藥山
0744a16: 惟儼。曰雲岩曇晟。曰洞山良价。曰曹山耽章。曰
0744a17: 雲居道膺禪師等。
0744a18: 雲門宗
0744a19: 馬祖傍傳。曰天王道悟。曰龍潭崇信。曰德山宣
0744a20: 鑑。曰雪峰義存。曰雲門文偃。曰雪竇重顯。曰天
0744a21: 衣義懷禪師等。
0744a22: 溈仰宗
0744a23: 百丈傍傳。曰溈山靈祐。曰仰山慧寂。曰香嚴智
0744a24: 閑。曰南塔光漏。曰芭蕉慧清。曰霍山景通。曰無
0744b01: 著文喜禪師等。
0744b02: 法眼宗
0744b03: 雪峰傍傳。曰玄沙師備。曰地藏桂琛。曰法眼文
0744b04: 益。曰天台德韶。曰永明延壽。曰龍濟紹修。曰南
0744b05: 臺守安禪師等。
0744b06: 臨濟家風
0744b07: 赤手單刀殺佛殺祖。辨古今於玄要。驗龍蛇於
0744b08: 主賓。操金剛寶。掃除竹木精靈。奪獅子全威。
0744b09: 震裂狐狸心膽。要識臨濟宗麼。青天轟霹靂。平
0744b10: 地起波濤。
0744b11: 曹洞家風
0744b12: 權開五位善接三根。橫抽寶斬諸見稠林。妙
0744b13: 弘通截萬機穿鑿。威音那畔滿目光。空劫
0744b14: 已巳前一壺風月。要識曹洞宗麼。佛祖未生空劫
0744b15: 外。正偏不落有無機。
0744b16: 雲門家風
0744b17: 鋒有路鐵壁無門。掀露布葛藤。剪常情
0744b18: 見解。迅電不及思量。裂焰寧容湊泊。要識雲門
0744b19: 宗麼。拄杖子跳上天。盞子裏諸佛說法。
0744b20: 溈仰家風
0744b21: 師資唱和父子一家。下書字頭角崢嶸。室中
0744b22: 驗人獅子腰折。離四句絕百非一槌粉碎。有兩
0744b23: 口無一舌九曲珠通。要識溈仰宗麼。斷橫古
0744b24: 路。鐵牛眠少室。
0744c01: 法眼家風
0744c02: 言中有響句裡藏鋒。髑髏常于世界。鼻孔磨觸
0744c03: 家風。風柯月渚顯露真心。翠竹黃花宣明妙法。
0744c04: 要識法眼宗麼。風送斷雲歸嶺去。月和流水過
0744c05: 橋來。
0744c06: 別明臨濟宗旨
0744c07: 大凡一句中具三玄。一玄中具三要。一句無文
0744c08: 綵即三玄三要。有文綵即權實玄照用要。
0744c09: 三句
0744c10: 第一句喪身失命。第二句未開口錯。第三句糞
0744c11: 箕掃。
0744c12: 三要
0744c13: 一要照即大機。二要照即大用。三要照用同時。
0744c14: 三玄
0744c15: 體中玄。三世一念等。句中玄。徑截言句等。玄中
0744c16: 玄。良久棒喝等。
0744c17: 四料棟
0744c18: 奪人不奪境待下根。奪境不奪人待中根。人境
0744c19: 兩俱奪待上根。人境俱不奪待出格人。
0744c20: 四賓主
0744c21: 賓中賓。學人無鼻孔。有問有答。
0744c22: 賓中主。學人有鼻孔。有主有法。
0744c23: 主中賓。師家無鼻孔。有問在。
0744c24: 主中主。師家有鼻孔。不妨奇特。
0745a01: 四照用
0745a02: 先照後用有人在。先用後照有法在。照用同時
0745a03: 驅耕奪食。照用不同時有問有答。
0745a04: 四大式正利平常本分貢假
0745a05: 正利少林面壁類。平常禾山打類。本分山僧
0745a06: 不會類。貢假達磨不識類。
0745a07: 四喝
0745a08: 金剛王寶。一刀揮斷一切情解。踞地獅子。發
0745a09: 言吐氣眾魔腦烈。探竿影草。探其有無師承鼻
0745a10: 孔。一喝不作一喝用。具上三玄四賓主等。
0745a11: 八棒
0745a12: 觸令返玄。接掃從正。靠玄復正。苦責罰棒。順宗
0745a13: 旨賞棒。有實辨棒。盲枷瞎棒。掃除凡聖正棒。
0745a14: 此等法非特臨濟宗風。上自諸佛下至眾生皆
0745a15: 分上事。若離此說法皆是妄語。
0745a16: 臨濟喝。德山棒。皆徹證無生。透頂透底大機大用。自
0745a17: 在無方。全身出沒全身擔荷。退守文殊普賢大人境
0745a18: 界。然據實而論。此二師亦不免偷心鬼子。
0745a19: 凜凜吹毛。不犯鋒鋩。　爍爍寒光珠媚水。寥寥雲
0745a20: 散月行天。
0745a21: 大丈夫見佛見祖如冤家。若著佛求被佛縛。若著祖
0745a22: 求被祖縛。有求皆苦。不如無事。
0745a23: 佛祖如冤者。結上無風起浪也。有求皆苦者。結上
0745a24: 當體便是也。不如無事者。結上動念即乖也。到此
0745b01: 坐斷天下人舌頭。生死迅輪庶幾停息也。扶危定
0745b02: 亂。如丹霞燒木佛。雲門喫狗子。老母不見佛。皆是
0745b03: 摧邪顯正底手段。然畢竟如何。　常憶江南三月
0745b04: 裏。鷓鴣啼處百花香。
0745b05: 神光不昧萬古徽猷。入此門來莫存知解。
0745b06: 神光不昧者。結上昭昭靈靈也。萬古徽猷者。結上
0745b07: 本不生滅也。莫存知解者。結上不可守名生解也。
0745b08: 門者有凡聖出入義。如荷澤所謂。知之一字眾妙
0745b09: 之門也。吁起於名狀不得。結於莫存知解。一篇葛
0745b10: 藤。一句都破也。然始終一解。中舉萬行。如世典之
0745b11: 三義也。知解二字佛法之大害。故時舉而終之。荷
0745b12: 澤神會禪師不得為曹溪嫡子者以此也。因而頌
0745b13: 曰。如斯舉唱明宗旨。笑殺西來碧眼僧。然畢竟如
0745b14: 何。　孤輪獨照江山靜。自笑一聲天地驚。
0745b15: 
0745b16: 禪家龜鑑終
0745b17: 
0745b18: 
0745b19: 
0745b20: 
0745b21: 
0745b22: 
0745b23: 
0745b24: 
0745c01: 
0745c02: No. 1255-A
0745c03: 
0745c04: 右編乃曹溪老和尚退隱師翁所著也。噫二百年來
0745c05: 師法益喪。禪教之徒各生異見。宗教者唯耽糟粕徒
0745c06: 自筭沙。不知五教之上有直指人心使自悟入之門。
0745c07: 宗禪者自特天真撥無修證。不知頓悟後始即發心
0745c08: 修習万行之意。禪教混溢沙金罔分。圓覺所謂聞說
0745c09: 本來成佛。謂本無迷悟。撥置因果。則便成邪見。又聞
0745c10: 修習無明。謂真能生妄。失真常性。則亦成邪見者。是
0745c11: 也。嗚呼殆哉斯道不傳何若是其甚也。綿綿涓涓如
0745c12: 一髮引千鈞。幾乎落地無從矣。賴我師翁住西山一
0745c13: 十年。鞭牛有暇。覽五十本經論語錄。間有日用中參
0745c14: 決要切之語句則錄之。時與室中二三子詢詢然誨
0745c15: 之。一如牧羊之法。過者抑之。後者鞭之。驅入於大覺
0745c16: 之門。老婆心得徹困。若是其切也。奈二三子鈍根也。
0745c17: 返以法門之高峻為病。為師翁愍其迷蒙。各就語句
0745c18: 下入註而解之。編次而繹之。連環血相通。萬
0745c19: 藏之要五宗之源。極備於此。言言見諦。句句朝宗。向
0745c20: 之偏者圓之。滯者通之。可謂禪教之龜鑑。解行之良
0745c21: 藥也。然師翁常與論這般事。雖一言半句如弄刃
0745c22: 上事恐上紙黑。豈欲以此流通方外誇衒己已能也哉。
0745c23: 門人白雲禪子魯願寫之。門人碧泉禪德義天挍之。
0745c24: 門人大禪師淨源門人。大禪師大常門人。青霞道人
0746a01: 法融等稽首再拜曰。未曾有也。遂與同志六七人傾
0746a02: 囊中所儲入梓流通。以報師翁訓蒙之恩也。大機
0746a03: 龍藏汪洋渺若淵海。雖言探龍珠采釆珊瑚者孰從而
0746a04: 求之。非入海如陸之手段。頗不免望涯之嘆。然則撮
0746a05: 要之功。發蒙之惠。如山之高。若海之深。設若碎萬骨
0746a06: 粉千命。如何報得一毫哉。千里之外有見之聞之不
0746a07: 驚不疑。敬之讀之以為寶玩。則真所謂千歲之下一
0746a08: 子雲耳。
0746a09: 時万曆己卯春　曹溪宗遂四溟隱峰惟政拜手
0746a10: 口訣因為謹
