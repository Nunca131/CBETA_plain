0520a01: 
0520a02: 
0520a03: 徑石滴乳集卷之二
0520a04: 
0520a05: 清嗣祖沙門江州真在編
0520a06: 嗣法門人齊安機雲續
0520a07: 徑山下第七世
0520a08: 東林悟禪師法嗣
0520a09: 金陵太岡月溪澂禪師。禮圓照寺無著出家。精究天
0520a10: 台止觀。有方僧謂師曰。你向後為法門甘露。毋久滯
0520a11: 此。師乃請益佛法大意。僧令自看。一日偶閱傳燈。見
0520a12: 地藏舉肇論曰。天地與我同根。萬物與我一體。始知
0520a13: 山河大地。草木昆蟲。都善法要。自此一錫參。最後
0520a14: 至東普道林。呈所見。林不諾。師以林強抑。出不遜語
0520a15: 辭。林知是法器。遂負囊送至山門。忽指黃犬曰。者畜
0520a16: 生。為甚有業識無佛性。師於言下大悟。
0520a17: 太陽聞禪師曰。道林垂四海。月溪曳裙龍門。雖
0520a18: 然通身身。未免龍頭蛇尾。還有為月溪攙鎗奪
0520a19: 鼓者麼。出來。與拄杖子相見。
0520a20: 道林一日。舉無字示徒。師在傍深得奧旨。付偈曰。我
0520a21: 無法可付。汝無心可受。無付無受心。何人不成就。
0520a22: 石門雲曰。牛喫禾馬腹脹。復頌曰。拈出當陽鬼見
0520a23: 愁。撩天索價許誰酬。一聲布穀千林曉。春滿皇都
0520a24: 四百州。
0520b01: 毒善參。師問。如何是無字。曰本善一向。隨人道是
0520b02: 箇無字。今日看來。是口金剛王寶劍。師曰。如何是金
0520b03: 剛王寶劍。曰寒霜。輝古騰今。師曰。還我劍來。曰
0520b04: 擬動即犯他鋒鋩。師曰。橫按當軒時如何。曰佛來也
0520b05: 殺。祖來也殺。師曰。老僧來。曰亦不相饒。師曰。殺敗
0520b06: 後如何。曰且喜天下太平。
0520b07: 師住太岡。上堂。揚眉瞬目也不得。不揚眉瞬目也不
0520b08: 得。揚眉瞬目不揚眉瞬目總不得。太岡與你。二便二。
0520b09: 一便一。還得麼。一僧出。師便打。僧喝。師又打。僧連喝
0520b10: 兩喝。師曰。你說好喝那。僧擬議。師便喝。
0520b11: 景泰初。應詔住廣恩寺。上日臨聽法甚悅。賜號為慈
0520b12: 普禪師。三年歸。一日室中。出祖衣示徒曰。此衣是
0520b13: 唐朝宮主所置。今八百餘年矣。祖祖相傳。至東普先
0520b14: 師。先師付與老僧。若是克家種子。方堪紹荷。狐假虎
0520b15: 威。焉敢希冀。又曰。如百丈侍馬祖。祖侍南嶽。嶽侍曹
0520b16: 溪六祖。皆久久親炙。磨光剉銳。乃能豁徹重關。鎖
0520b17: 埽盡。微見窠臼。深得大機大用。可為人天眼目。
0520b18: 上堂。高提祖印。朗慧日於中天。再振網。扇淳風於
0520b19: 末運。旋機陷虎。轉令屠龍。但恁麼去。二乘膽落。十地
0520b20: 魂消。放開一線。玅契心宗。坐三叉。相逢狹路。拽在
0520b21: 萬仞。了無向背。密移一步。地天空。所以風搏玅翅。
0520b22: 雷送遊龍。不即不離。續四七二三祖之慧命。不離不
0520b23: 即。弘石橋雙徑祖之徽猷。直下洞徹玄微。就中披見
0520b24: 肝膽。兒孫匝地。誰不丈夫。隨行踏斷流水。縱觀寫出
0520c01: 禽跡。針鋒上。不許衲僧蹲身。諸人跟下。為甚黑漆
0520c02: 漆　問木馬吸乾滄海水。魚龍蝦以何為命　問
0520c03: 無邊剎境。自他不隔於毫端。龍王為甚失定海珠
0520c04: 　問鯤化鵬眼在。蚯蚓化百合何在　問為甚鐵牛。
0520c05: 眠少室　問向上一路。羅籠不住。呼喚不回。大力量
0520c06: 人。為甚坐在百尺竿頭。
0520c07: 師一日謂眾曰。老僧明日遊天台。常住宜速備辦。監
0520c08: 院曰。和尚去甚麼時回。師屈指示曰。二五。至五鼓坐
0520c09: 脫。時大風震起。白光燭地。塔全身於本山。
0520c10: 壞空成禪師。僧問。如何是六不收。師曰。石敢當。
0520c11: 金陵玅峰玄禪師。僧問。如何是異類。師曰。角邊腮搭
0520c12: 觜。眉底赤雙睛。
0520c13: 廬山天池無為一禪師。僧問。祖意教意。是同是別。師
0520c14: 曰。牛拖犁。馬拽犁。馬拽磨。
0520c15: 伏牛無礙鑒禪師。僧參。師喝曰。看劍。僧曰。幸是某甲。
0520c16: 若是別人。一場禍事。師曰。那箇是別人。試指出看。僧
0520c17: 掀倒禪床。師曰。幸是老僧。若是別人。打折你驢腰。
0520c18: 金臺大容山古庭善堅禪師。滇之昆明人。參一歸何
0520c19: 處話。一日定中聞僧曰。見無所見即真見。師於此頓
0520c20: 然脫落。
0520c21: 正統乙丑。參無際得法。就止大容山。雲水不絕。無際
0520c22: 恐出世早。命為首座。問曰。子別在甚處。師曰。佛祖行
0520c23: 不到處。際曰。還計人來否。師曰。坦然無礙。際曰。從上
0520c24: 古人。阿誰有超祖之智。師曰黃檗。際曰。子見黃檗麼。
0521a01: 師曰。縱是黃檗。也須見擯。際曰。敢在我者裏說大話。
0521a02: 師曰。正眼無私。際曰。觀子之見。吾非子之師也。師曰。
0521a03: 無有過量。豈免貶剝。際曰。如是如是。師後歸昆明古
0521a04: 庭示寂。古庭與盤山并峙。至今二大士肉身存焉。
0521a05: 舒州投子楚山幻叟荊璧紹琦禪師。蜀之唐安雷氏
0521a06: 子。九歲從玄極通受業。首參道林。一日聞板聲有省。
0521a07: 復叩海舟月溪諸老。咸稱賞之。正統六年。再參道
0521a08: 林得法。後出世天柱。僧問。如何是天柱境。師曰。
0521a09: 雲歸晚。山高日出遲。曰如何是境中人。師曰。額下眉
0521a10: 遮眼。腮邊耳搭肩。曰如何是天柱家風。師曰。雲甑炊
0521a11: 松粉。冰鐺月圓。曰如何是祖師西來意。師曰。海神
0521a12: 撒出夜明珠。曰學人不會。師曰。文殊失玻璃盞。
0521a13: 景泰五年。遷投子。上堂。僧問。遠離□山。來據投子。海
0521a14: 眾臨筵。請師祝聖。師曰。鼎內長生篆。峰頭不老松。曰
0521a15: 祝聖已巳蒙師的旨。投子家風事若何。師曰。提瓶穿市
0521a16: 過。不是賣油翁。曰只如祖師道。不許夜行。投明須到。
0521a17: 還端的也無。師曰。雖然眼裏有筋。爭柰舌頭無骨。曰
0521a18: 趙州道。我早猴白。你早猴黑。意作麼生。師曰。不因弓
0521a19: 矢盡。未肯豎降旗。問和尚今日陞座說法。未審有何
0521a20: 祥瑞。師曰。麒麟步驟丹霄外。優花開烈火中。曰如
0521a21: 何是祖師西來意。師曰。雪消山頂露。風過樹頭搖。問
0521a22: 寶劍未出匣時如何。師曰。神號鬼哭。曰出匣後時如
0521a23: 何。師曰。佛祖吞聲。曰出與未出時如何。師曰。無鬚鎖
0521a24: 子兩頭搖。僧提起坐具。師便喝。僧擬議。師便打。乃曰。
0521b01: 毒蛇頭上揩癢。猛虎口裏橫身。也□恁般人始得。適
0521b02: 來者僧。大似一員戰將。敢來者裏。口鼓攙旗。惜乎龍
0521b03: 頭蛇尾。死在棒下。若解轉身活路。□然不犯鋒鋩。所
0521b04: 以道。弄蛇須是弄蛇手。不會弄蛇蛇咬殺。復舉。法燈
0521b05: 示眾。山僧本欲深藏岩穴。隱遁過時。為清老人。
0521b06: 有未了公案。不免出來為渠了。時有僧問。未審清
0521b07: 老人。有甚未了公案。燈拈拄杖便打曰。祖禰不了。
0521b08: 殃及兒孫。曰過在甚處。燈曰。過在我。殃及你。師曰。大
0521b09: 凡宗師出世。先要拈出己已見。然後方可定斷古今。看
0521b10: 他法燈。如此作略。美則美矣。了則未了。幻叟今日。亦
0521b11: 為蚕骨老人。有未了公案。出來為渠了。若有問。蚕
0521b12: 骨老人有甚不了公案。應聲便喝。眼目定動。連棒打
0521b13: 出。大眾。山僧恁麼提持。且道。與法燈用處。還有優劣
0521b14: 也無。若緇素得出。許他是箇同參。
0521b15: 上堂。眾集。師斂歛衣就座。良久曰。分明記取。便下座。
0521b16: 示修淨土。上堂。誰心無佛。誰佛無心。心佛殊名。體無
0521b17: 二致。是故念佛念心。念心念佛。無念無心。無心無佛。
0521b18: 心佛兩忘。念不可得。只者不可得處。脫體分明。纖塵
0521b19: 不間。是以真機觸目。界難藏。山色溪聲。頭頭顯露。
0521b20: 性相平等。理事混融。箇裏覓一毫自他淨穢之相。了
0521b21: 不可得。何凡聖迷悟之有也。於此果能豁開智眼。頓
0521b22: 悟其真。直下知歸。不勝慶快。還識心佛麼。直須揣見
0521b23: 空骨。看取優曇火裏開。
0521b24: 上堂。顧視大眾曰。只者些子訛古今。多少師僧。到
0521c01: 者裏。開口不得。思量不及。舉揚不出。驀拈拄杖曰。今
0521c02: 日為甚落在山僧手中。以拄杖橫按曰。橫也由我。
0521c03: 豎起拄杖曰。豎也由我。放下拄杖曰。放下也由我。以
0521c04: 致卷舒殺活總由我。又以拄杖。向空中點一下曰。正
0521c05: 當恁麼時。從上佛祖。以至天下老和尚。到者裏。只得
0521c06: 乞命有分。眾中莫有為佛祖出氣底麼。良久卓拄杖
0521c07: 一下曰。瞎金剛正眼。靠倒空王寶殿。汝等諸人。討
0521c08: 甚麼碗。
0521c09: 示眾。選佛場開定祖機。辨明邪正在鉗鎚。禹門浪暖
0521c10: 風雷動。正是魚龍變化時。眾中莫有衝波激浪者麼。
0521c11: 良久以拂子打○曰。機先一著。覿面全提。擊禪床一
0521c15: 僧。向未舉已巳前。便當點首一笑。猶較些子。近世人心
0521c17: 通為悟明。穿鑿機緣為參究。破壞律儀為解脫。夤緣
0521c21: □。□垂規則。故曰末世眾生。□□□道。無令求悟。惟
0521c23: □。□以結制安居。剋□□□□之。則□□生無礙。故
0521c24: □□結□□時也。諸大德。於九十日中還。曾證悟也
0522a05: 生不悟。決定不移此志。只要見箇徹頭徹尾真實究
0522a08: 諸人。下箇註。猛火鑄成金彈子。當機碎又渾□。
0522a09: 等閒得失俱拈。風送潮音出□□。
0522a10: 天順改元。由匡廬歸蜀。韓都候。於方山建雲峰寺。迎
0522a11: 師住持。成化九年三月望日。示微疾。眾請末後句。師
0522a12: 展兩手曰。會麼。復曰。今年今日。推車撞壁。撞破空。
0522a13: 青天霹靂。阿呵呵。泥牛吞老龍珠。澄澄性海漚花
0522a14: 息。泊然而逝。壽七十。僧臘六十一。
0522a15: 普州大定太禪師。問無際。德山用棒。臨濟行喝。
0522a17: 曰。若論親切處。和尚也須迴避。際拈拄杖。師便喝。
0522a18: 重慶□西禪雪峰瑞禪師。天奇瑞參。師問。無字意作
0522a20: 月匝天寒。師大喝曰。汝還有嫌凡愛聖底心。掃妄求
0522a21: 真底見。奇曰。是。師曰。你若嫌凡愛聖。斷般若之善根。
0522a22: 你若掃妄求真。絕諸佛之命。震聲又喝曰。真又是
0522a23: 誰。妄又是誰。凡又是誰。聖又是誰。奇豁然便禮拜。
0522a24: 伏牛物外無念圓信禪師。金臺高氏子。生於宣德己已
0522b01: 酉。九歲出家。受具後。首見無際於隆恩有省。入天順
0522b02: 己已卯。歸牛山結茆。辛巳詣繁昌參月幻。幻問。何處來。
0522b03: 師曰。牛山。幻曰。人在者裏。牛。師曰。覿面不相識。全
0522b04: 體露堂堂。幻曰。雖然如是。頭角不全在。師曰。某甲今
0522b05: 日山行困。幻復拈起竹篦曰。喚作竹篦則觸。不喚作
0522b06: 竹篦則背。上座作麼生。師曰。有勞神用。幻曰。未在更
0522b07: 道。師便進前。奪竹篦。擲於地。幻軒渠大笑。師曰。某甲
0522b08: 罪過。便禮拜。幻乃撫而印之。師菴居三十載。開法伏
0522b09: 牛。僧問。龐居士道。一種沒絃琴。惟師彈得玅。某甲今
0522b10: 日。請和尚彈看。師欬一聲。僧曰不會。師曰。鐘作鐘
0522b11: 聲。鼓作鼓響。曰意旨如何。師曰。馬祖去世久矣。問如
0522b12: 何是即心即佛。師曰。富兒易驕。曰非心非佛。又作麼
0522b13: 生。師曰。窮坑難滿。曰某甲不會。師曰。若道即心即佛。
0522b14: 大似好肉剜瘡。若言非心非佛。何異灸如艾。直饒
0522b15: 道不是心。不是佛。不是物。也是平地乞交。且道。畢竟
0522b16: 如何。坐來拭几添香火。粥罷呼童洗盂。
0522b17: 黃州石門山黃荊潔空圓通禪師。上堂。拂子未拈已巳
0522b18: 前。針錐地。及向諸人面門一拂。便覺有生有殺。有
0522b19: 權有實。雕文喪德。伊誰之咎。你有拄杖子。我與你拄
0522b20: 杖子。你無拄杖子。我奪你拄杖子。石門不是痛處著
0522b21: 艾。要與古人。抖筋抖骨。所謂珠簾半捲剛羞面。彩袖
0522b22: 餘霞拂石苔。
0522b23: 太平府八峰山廣善寶月潭禪師。大慧參。師問。如何
0522b24: 是祖師西來意。慧曰。東嶺上有雲。師曰。有雨雲無雨
0522c01: 雲。慧曰。雨淋淋地。師曰。下後如何。慧曰。白浪滔天。師
0522c02: 曰。盡大地是箇火坑。得何三昧。不被燒。慧曰。東海
0522c03: 鯉魚吞日。
0522c04: 成化間。一日撾鼓上堂。化緣已巳畢。大地山河絕消息。
0522c05: 黃金殿上無知音。免教諸人空狼藉。便化。
0522c06: 素菴田大士法嗣
0522c07: 楊州天寧寺和菴忠禪師。僧參。師曰。甚處來。曰嵩山。
0522c08: 師曰。曾到五乳麼。曰在彼過夏。師曰。聽月岩畔石。
0522c09: 為甚麼。大底大。小底小。僧無對。師打曰。何曾到彼來。
0522c10: 大雲入曰。要到五乳麼。豎拂子曰。盡大地人。向
0522c11: 者裏相見。
0522c12: 四明法中正堪禪師。僧參。師豎拂子曰。你道喚作甚
0522c13: 麼。曰寧可永劫沉淪。不向諸聖求解脫。師擲下拂子。
0522c14: 復豎拳曰。你道者箇喚作甚麼。曰學人終不作鬼窟
0522c15: 裏活計。師笑曰。龍蛇易辨。衲子難瞞。僧禮拜。
0522c16: 佛跡頤菴真禪師。示眾。青山疊疊。綠水滔滔。於斯會
0522c17: 得。獨步高超。雖然如此。也是尋常茶飯。古德云。欲窮
0522c18: 千里目。更上一層樓。承古有言。機不離位。墮在毒海。
0522c19: 語不驚人。陷於流俗。若擊石火裏別緇素。閃電光中
0522c20: 辨殺活。可以坐斷千差。壁立萬仞。還知有恁麼時節
0522c21: 也無。錯。勘破了也。如今談禪者。跟點地。鼻孔撩天。
0522c22: 具正眼者。落落罕聞。所以偏正不一。各立異端。堅執
0522c23: 己已解。勿通實理。所謂正法難扶。邪法競興。古云。信有
0522c24: 十分。則疑有十分。疑有十分。則悟有十分。可將眼裏
0523a01: 所見。耳裏所聞。惡知惡見。奇言玅句。禪道佛法。貢高
0523a02: 我慢等心。徹底傾瀉。莫存毫末。只就向未明未了公
0523a03: 案上。距定跟。豎起脊梁。無分晝夜。無參處參。無疑
0523a04: 處疑。直得東西不辨。南北不分。呆樁樁地。如箇有
0523a05: 氣的死人相似。心隨境化。觸著還知。打破髑髏不從
0523a06: 他得。豈不慶快平生。
0523a07: 徑山下第八世
0523a08: 太岡澄禪師法嗣
0523a09: 南京太岡夷峰寧禪師。杭州錢氏子。生而岐嶷。舉止
0523a10: 不凡。年十二。博通經史。無濟世意。禮雪峰善和尚披
0523a11: 剃。親靈隱。扣雪骨。侍玅峰有年。凡師所到。無有拆其
0523a12: 機者。後侍月溪。因僧請益。溪曰。佛法不是鮮魚。怕爛
0523a13: 那。即打出。師在傍大悟。
0523a14: 石門雲頌曰。丹奏宸衷隔翠微。珪璋屏列尚依依。
0523a15: 徹簾忽聽金鐘曉。五鳳樓前各自歸。
0523a16: 月溪付師法偈曰。心即能知心。法即可知法。今所付
0523a17: 法心。非心亦非法。師繼澄席。
0523a18: 上堂。心王自在。法性無偏。一切佛事。水月空花。本來
0523a19: 寂靜。釋迦老子。全身在汝眉毛罅裏。諸人會麼。若不
0523a20: 會。太岡替你。下涅槃堂。
0523a21: 上堂。大凡提唱宗綱。須具三要。第一要。明宗曉旨。勘
0523a22: 辨邪正。第二要。識大道真體。不屬有無。第三要。解作
0523a23: 大師子吼。威鎮一切。具此三要。如車有輪。如鳥有翼。
0523a24: 翼折不能高舉。輪折不能轉運。宗師家為後學眼目。
0523b01: 若不具此三要。安能奮鎮一切。然雖如是。要在第一
0523b02: 句下領取。
0523b03: 上堂。一句子不作一句子會。天無四壁。萬里雲消。佛
0523b04: 祖攢眉。人天膽喪。累我迦葉。頭白齒黑。一句子若作
0523b05: 一句子會。誤他千聖萬賢。頭出頭沒。戴角披毛。眼裏
0523b06: 沙。耳裏水。驀卓拄杖曰。權且放過。
0523b07: 上堂。臨濟大師道。第一句薦得。堪與佛祖為師。第二
0523b08: 句薦得。堪與人天為師。第三句薦得。自救不了。慈明
0523b09: 道。第一句薦得。和泥合水。第二句薦得。無繩自縛。第
0523b10: 三句薦得。四稜著地。師曰。慈明只解潑油救然。不解
0523b11: 藥裏去病。太岡即不然。第一句薦得。山門頭與你商
0523b12: 量。第二句薦得。僧堂前與你商量。第三句薦得。寮舍
0523b13: 裏與你商量。太岡雖恁麼舉。諸人須向一念未舉以
0523b14: 前會得。略較些子。
0523b15: 成化二十一年。奉　旨重修山門。褒寵甚渥。於弘治
0523b16: 四年九月三日示疾。時遶殿而逝。奏賜圓明普
0523b17: 覺大師之號。塔曰寂照。
0523b18: 南京牛頭古心寶禪師。楚湘郭氏子。世業儒。師讀中
0523b19: 庸。至喜怒哀樂之未發。渙然見諦。禮南嶽瞿白為師。
0523b20: 造大溈圓具。聞月溪應詔歸太岡。乃折節參叩。溪一
0523b21: 日舉無字。始得徹悟。景泰七年。歸寂。
0523b22: 黃梅東永福自秀禪師。因僧問。真空不空。如何是空。
0523b23: 師曰。劫外無奇。絲毫絕相。僧曰。玅有不有。如何是有。
0523b24: 師曰。隨緣施設。豈混尋常。僧曰。空有雙絕。如何不絕。
0523c01: 師曰。七長八短。
0523c02: 靈隱性天宗杲禪師。參月溪。看無字公案。一日失手。
0523c03: 打破淨瓶有省。景泰二年示寂。偈曰。幻軀五十七。日
0523c04: 用事祕密。打破祖師關。晴空轟霹靂。
0523c05: 天淵道湛一源禪師。參月溪請益。溪曰。佛法不是鮮
0523c06: 魚。怕爛那。遭痛打一頓。一日見流水有省。
0523c07: 德山古心安禪師。僧問。盡大地。是沙門一隻眼。為甚
0523c08: 有樓臺殿閣。師曰。藏盡楚天月。猶存漢地星。
0523c09: 南陽峻中嶸禪師。上堂。月溪老人。胸藏北斗。眼乾
0523c10: 坤。嶸上座。平生不幸。觸他毒氣。今日對眾剖露。依然
0523c11: 弄巧成拙。卓拄杖曰。吽吽泮吒娑訶。
0523c12: 杭州天真毒峰善禪師。鳳陽吳氏子。父宦遊廣東。雷
0523c13: 陽而生。年十七出家。初遇源明和尚。示無字話。師當
0523c14: 下便能領解。舉似明。明曰。我二十年。看箇無字。如蚊
0523c15: 子上鐵牛。纔學做工夫。便有許多知見。復曰。觀子根
0523c16: 器。有異於人。切莫途中被人哄去。作長老汝大事。
0523c17: 師蒙誨。即發願。一味拍肓做工夫。自誓此生以悟為
0523c18: 期。慕無際道風。入川參叩。會際蒙詔赴京。遂掩關。不
0523c19: 設臥具。惟置小凳。昏重去凳。一日聞鐘聲有省。說偈
0523c20: 曰。沉沉寂寂絕施為。觸著無端吼似雷。動地一聲消
0523c21: 息盡。髑髏粉碎夢初回。再往謁際。適際遷化。遂求證
0523c22: 於月溪。溪曰。佛法不是鮮魚。怕爛那。日為東敲西
0523c23: 擊。暗垂勘驗。一日侍溪。園中坐次。溪曰。畢竟如何是
0523c24: 無字意。師曰。賊分明。溪曰。賊即且置。還我來。師
0524a01: 曰。六六三十六。溪曰。未在更道。師曰。夜短睡不足。日
0524a02: 長饑有餘。溪曰。牛過櫺。頭體四足都過了。因甚尾
0524a03: 巴過不得。師曰。了無一法當情。瞥爾通身露地。溪曰。
0524a04: 你即今在甚處。安身立命。師曰。何處不稱尊。後辭溪。
0524a05: 遊浙中。掩關天目之萬峰菴。月溪亦蒙旨欽錫歸金
0524a06: 陵太岡。遣書詔師付囑。師適因事他出。溪臨委息。命
0524a07: 送衣拂之。師住山凡四十餘年。天順間。建西湖之
0524a08: 三塔。洎天目之招明。吳山之寶蓮。南山之甘露。成化
0524a09: 初。掩關石屋。後住天真。僧問。如何是和尚家風。師曰。
0524a10: 前江潮急魚行澀。後嶺風高鳥泊難。壬寅示寂。塔於
0524a11: 本山。
0524a12: 代州五臺孤月淨澄禪師。天順改元。返清。代王請
0524a13: 詣內掖問道。感光明庭煥。王心大悅。以師禮為。遂斥
0524a14: 俸金建寺華嚴谷。額曰普濟。山居偈曰。寰中獨許五
0524a15: 臺高。無位真人伴寂寥。一任諸方風浩浩。常空兩眼
0524a16: 視雲霄。
0524a17: 壞空成禪師法嗣
0524a18: 光澤道惠禪師。僧問。浩浩靈源。如何證得。師乃叉手
0524a19: 當胸。僧參。師曰。道得轉身句。與你烏藤三十。道不得。
0524a20: 籮裏飯。桶裏羹。一任受用。其僧無對。
0524a21: 建寧斗峰德章淨滿禪師。作務次。見朗禪人有喜色。
0524a22: 呼近前曰。公案作麼生。朗曰。不會。師大笑歸方丈。
0524a23: 玅峰玄禪師法嗣
0524a24: 汝州風穴福緣廣禪師。上堂。一毛現神變。一切佛同
0524b01: 說。卓拄杖。喝一喝。下座。
0524b02: 天池一禪師法嗣
0524b03: 神鼎寶藏淨玉禪師。上堂。古德道。毫釐有差。天地懸
0524b04: 隔。師曰哂。又曰。青蘿夤緣。直上寒松之頂。白雲淡佇。
0524b05: 出沒太之中。以拄杖。卓一卓。下座。
0524b06: 伏牛鑒禪師法嗣
0524b07: 仰山無隱正道禪師。上堂。者著子混沌已巳前。現現成
0524b08: 成。惡辣捺諸人。隱隱地似覺有箇物。舌尖有利劍。吐
0524b09: 得。自然蕩蕩地。與麼省事。諸人自作艱難。
0524b10: 大溈獨潭海昌禪師。在伏牛。受以鬼神不破。參究
0524b11: 累日。聞僧舉眉間挂劍有省。後住溈山。凡見僧參。乃
0524b12: 曰。看劍。
0524b13: 洪州西山古岩從定禪師。上堂。道不用修。但莫染汙。
0524b14: 如寡敵眾。念念在生死上著。自然河清海晏。
0524b15: 杭州天竺行一秀禪師。參伏牛。看龐居士參馬祖機
0524b16: 緣有省。住後雲水不絕。一日謂侍僧曰。風稍不禁。便
0524b17: 坐化。
0524b18: 龍牙鐵牛勒禪師。僧問。如何是諸佛出身處。師曰。水
0524b19: 向石邊流出冷。風從花裏過來香。問作麼生是玄之
0524b20: 又玄。師曰。死頭。
0524b21: 古庭堅禪師法嗣
0524b22: 五臺山顯通大巍淨倫禪師。雲南康氏子。生於宣德
0524b23: 丁未。正統間。從無極泰芟染。古庭住浮山。師往叩。室
0524b24: 中機契。後住顯通。上堂。無孔鐵鎚當面擲。黑漆崑崙
0524c01: 攔路坐。莫有挨拶得入拈弄得出底。出來道看。僧問。
0524c02: 如何是臺山境。師曰。不是天晴。便是下雨。曰如何是
0524c03: 境中人。師曰。金剛窟裏萬菩薩。曰未審尋常所說何
0524c04: 法。師曰。清風吹幽松。近聽聲愈好。問如何是佛法的
0524c05: 的大意。師曰。今年調雨水。農家好春麥。問如何是祖
0524c06: 師西來意。師曰。待飯僊山轉身。即向汝道。乃曰。拈砒
0524c07: 霜作醍醐。亦曾有也。撒珍珠於瓦礫。誰箇不然。開眼
0524c08: 上樹。特地喪全身。夢昇兜率。也是揚家醜。未動情思。
0524c09: 轉魔女盡成菩提寶器。不勞腕力。指娑婆便為玅喜
0524c10: 淨邦。長水濬岳積而來。瑯琊覺冰消而去。信踏翻
0524c11: 琉璃。等閒擊碎珊瑚枝。
0524c12: 上堂。三聖震威一喝。正法眼裏撒沙。南泉白刃高揮。
0524c13: 古佛家風埽土。何必不必探竿。豈在人手。湘南潭北
0524c14: 塔。脫體持來。不萌枝上放春回。烈堆中飛片雪。
0524c15: 有斯作略。可謂其人。誰家井底無天。到處波心有月。
0524c16: 上堂。體相用三大齊彰。塵塵攝入。因果智五周頓證。
0524c17: 法法圓融。百城水。不出一毫。十世古今。非移當念。
0524c18: 紅藕花開。水香觸著蟭螟蟲半邊鼻。青山低處闊。展
0524c19: 開瘦蚊子一莖眉。百川競注。而水體不流。萬竅共號。
0524c20: 而風本自寂。金獅子不勞踞地。水牯牛隨分納些。動
0524c21: 容滿目家山。依然青天白日。
0524c22: 冬至示眾。五頂瓊瑤堆千松珠玉枝。盡臺山泉石
0524c23: 雲。飛樓擁殿。總是文殊一隻智眼真光。是汝諸人。常
0524c24: 在于其中。經行及坐臥。還知從不曾動著他一莖眉
0525a01: 毛麼。若也與麼見得。便爾攝大千於毫端。廣塵沙於
0525a02: 法界。其或未然。切忌東卜西卜。老僧為汝諸人。真實
0525a03: 告報。今朝冬至一陽生。珍重。
0525a04: 示眾。山高水。月朗風清。松蒼石白。夏暑冬寒。如是
0525a05: 歷歷分明。一一成現。且道。衲僧分上。成得箇甚麼邊
0525a06: 事。莫有道得者麼。不妨出來道看。若無。老僧自道去
0525a07: 也。拈拄杖。便下座。
0525a08: 示眾。演祖道。有則奇特因緣。舉似諸人。欲說又被說
0525a09: 礙。不說又被不說礙。大小演祖。大似靈龜曳尾。一言
0525a10: 既落人耳。如何諱得。老僧也有一則奇特因緣。索性
0525a11: 舉似大方。令你倚門傍戶者。一箇箇壁立千仞。便下
0525a12: 座。
0525a13: 示眾。老僧者裏。也不說東村李大郎太儉。也不說西
0525a14: 社王二姊太奢。也不會安角呼兔。也不會添足畫蛇。
0525a15: 早起一盂白粥。午後一清茶。誰管他陳年爛葛藤。
0525a16: 冷地開花。展兩手曰。汝等諸人。來者裏討其麼乾木
0525a17: 查　師有山居吟。無事山房門不開。土春雨綠生
0525a18: 苔。此心將謂無人委。幽鳥一聲何處來。後示寂。塔於
0525a19: 本山。
0525a20: 東山琦禪師法嗣
0525a21: 太平府八山性空聞禪師。問楚山。如何是佛。山曰
0525a22: 生鐵秤錘。師曰。如何是法。山曰。石頭土塊。師曰。如何
0525a23: 是僧。山曰。黑漆拄杖。師於此信入。後請益茅山三問。
0525a24: 始得脫然。山命師首眾。
0525b01: 州金山寶禪師。參楚山。山問。具得正眼。當明向上
0525b02: 一機。如何是向上一機。師曰。青山曰卓午。山曰。猶未
0525b03: 夢見在。師曰。木人拈玉線。石女度金針。山曰。從上佛
0525b04: 祖不傳之玅。子作麼生領會。師近前禮一拜。山曰。轉
0525b05: 身一句。速道將來。師拂袖便出。山曰。放子三十棒。師
0525b06: 回身曰。謝和尚垂慈。山曰。子雖有滔天之浪。且無湛
0525b07: 水之波。師叉手默然。山曰。如是如是。
0525b08: 中溪隱山昌雲禪師。參楚山。山問。法諱甚麼。師曰。昌
0525b09: 雲。曰道號。師曰隱山。曰雲在山中隱。如何又出。師曰。
0525b10: 只因夜來。帶過上頭關。曰忽被狂風吹散時如何。
0525b11: 師曰。依舊青天白晝。山笑之。
0525b12: 太原府海雲深禪師。楚山聞鐘聲。問曰。子還聞否。師
0525b13: 曰聞。山曰。你道說箇什麼。師乃作鐘聲。山曰。只如鐘
0525b14: 聲未發已巳前。響在什處。師曰。未發已巳前。山曰。鐘聲絕
0525b15: 後。響歸何處。師曰。鐘聲絕後。山曰。耳是根。響是塵。知
0525b16: 響者是什麼。師曰。非心不響。非響不心。山曰。心豈有
0525b17: 響乎。師曰。心雖非響。響處分明。山曰。無響之時。心在
0525b18: 何處。師曰。心體湛然。不逐響生。不隨響滅。由兩耳
0525b19: 處通。是以應用無礙。
0525b20: 師出世。辯慧接人。臨終沐浴。說偈而逝。
0525b21: 唐安湛淵奫禪師。上堂。楚山大似逆鱗徑尺。不可觸
0525b22: 犯。唐安偏向毒蛇頭上抓。會他絕響無音還有說。直
0525b23: 至而今拄杖談。眾中有聞得的當者麼。若的當。且道
0525b24: 他說箇甚麼。良久卓拄杖曰。蒼天蒼天。
0525c01: 古渝濟川洪禪師。問楚山。水母飛上色究竟天。入摩
0525c02: 醯眼裏作舞。因什不見。山曰。多少人向者不見處。打
0525c03: 失鼻孔。師曰。如何是摩醯正眼。山曰。面門兩眼渾無
0525c04: 事。頂中一點耀乾坤。
0525c05: 襄陽府大雲興禪師。與楚山外歸。因有機緣。師曰。大
0525c06: 眾久立。請和尚回寺。山曰。那裏是寺。師曰。鐘聲響得
0525c07: 好。山笑曰。頭角彷彿。鼻孔一般。
0525c08: 安慶府石經山海珠祖意禪師。楚山問。趙州道。無字
0525c09: 意作麼生。師曰。只為婆心切。肝膽向人傾。山曰。不涉
0525c10: 有無。如何體會。師曰。到者裏無用心處。山曰。早是用
0525c11: 心了也。師曰不知。山曰。誰道不知。師曰。道者亦非。山
0525c12: 曰如是。師禮拜。
0525c13: 長松大心真源禪師。楚山問。父母未生前。試道一句
0525c14: 看。師曰。道不得。山曰。因什道不得。師曰。他無口。山曰。
0525c15: 又道無口。師曰。謝師答話。山曰。未在。師叉手默然而
0525c16: 立。山曰。如是如是。
0525c17: 師出世。常舉末後句。勘驗學者。
0525c18: 松藩大慈寺崇善一天智中國師。彭縣人。住松藩時。
0525c19: 番夷叛服不常。師撫化莫不投服。天順間。累封國師。
0525c20: 楚山過訪。師呈悟繇。山曰。趙州因甚道特事也無。師
0525c21: 曰。秋夜家家月。春來處處花。一雙青白眼。何處撒塵
0525c22: 汝。山曰善哉。
0525c23: 石經豁堂祖裕禪師。成都巨氏子。從楚山。學出世法
0525c24: 因山閱般若經。師詣前窮詰領旨。山曰。般若智用。子
0526a01: 今得矣。師禮拜。
0526a02: 三池月光常慧禪師。簡州李氏子。謁楚山契悟。山曰。
0526a03: 佛祖本無言說。凡有言說。即非真理。離四句。絕百非。
0526a04: 試道一句看。師良久。進前禮三拜。依位而立。山曰。此
0526a05: 是諸佛諸祖之所得。二十三代之所授。言語不可及
0526a06: 處。覿面相承。點首默契。子善護持。珍重。
0526a07: 翠薇悟空真空禪師。楚山問。徹底窮源。作麼生會。師
0526a08: 曰。有星皆拱北。無水不朝東。山曰。還假功用也無。師
0526a09: 曰。功用即不得。山曰。只此不可得處。又作麼生。師擬
0526a10: 開口。山震聲一喝。師曰。恩大難酬。山曰。善自保任。
0526a11: 陝陜府玉峰如琳禪師。參楚山。默契。山曰。子到不疑地
0526a12: 耶。師曰。某甲亦不向者裏住著。山曰。甚處住。師曰。有
0526a13: 無俱不滯。脫體絕思量。山曰。只者絕思量處。正好思
0526a14: 量。師乃諾諾。
0526a15: 天成古音韶禪師。掩關次。楚山問。關中主在麼。師曰。
0526a16: 他不曾出入。師遂呈偈曰。只此寂默非寂默。非寂默
0526a17: 中亦非絕。渠儂面目已巳呈師。動靜何曾有區別。山可
0526a18: 之。
0526a19: 南京香巖古溪覺澄禪師。高陽張氏子。受業於默菴。
0526a20: 每於禪寂中。覺白水從鼻流出滿堂宇。自意身心
0526a21: 輕安。後參楚山。針芥相契。
0526a22: 天順五年。住高座寺。結制小參。三根椽下坐堆堆。把
0526a23: 定身心若死。撥出爐中些子火。驚天動地一聲雷。
0526a24: 眾中有不惜眉毛底。出來道看。良久曰。眉間拶出金
0526b01: 剛。露柱燈籠盡放光。
0526b02: 成化癸巳八月初九日。盥沐端坐而化。眾凄然。師隨
0526b03: 開目曰。不須如是。復瞑目。
0526b04: 珪菴祖玠侍者。侍楚山。了明大事。一日病作。有痛苦
0526b06: 曰。恁麼則界絕遮藏也。師曰。有眼不見。山曰。從
0526b07: 今別後。再得相見否。師曰。曠劫不違。今何有見。山曰。
0526b08: 然則子不曾病耶。師曰。病與不病。總不相干。山執其
0526b09: 手曰。是甚麼。師曰。是祖玠之手。山曰。袓玠是誰。師曰。
0526b10: 玠故非我。亦不離我。山歎曰。善哉只箇不即不離。可
0526b11: 謂玅契無生。徹證圓常之道。今子見理既明。雖則年
0526b12: 茂。死亦何憾。師振身端坐而逝。
0526b13: 西禪瑞禪師法嗣
0526b14: 性空覺禪師。作顯宗歌曰。達此宗無今古。拶破
0526b15: 空還自補。聲色堆頭玅覺場。放去收來無間阻。體中
0526b16: 玅。夜半木人臨鏡照。波斯南岸嚼寒冰。塞北胡兒街
0526b17: 市。用中玄。石女吹笙碧樹巔。趙州葫蘆挂東壁。村
0526b18: 中王老夜燒錢。玄中玄。玅中玅。寶絲網裏明珠。須
0526b19: 向暗中通一竅。海潮音熾然說。師子筋琴彈白雪。兩
0526b20: 岸青山笑點頭。百年狐兔形摧滅。
0526b21: 湖州東明曉菴昇禪師。關東人。年十九祝髮。參德翁
0526b22: 淳領旨。扣雪峰得法。師出世。僧問。如何是無相道場。
0526b23: 師豎拂子曰。會麼。曰不會。師曰。奈汝不會。僧住思。師
0526b24: 便打。
0526c01: 棠城寶文洪印禪師。古渝棠城張氏子。禮雪峰。蓄養
0526c02: 有年。因峰遷化。未獲印可。遠扣楚山。值定王薨世三
0526c03: 周除禫。請山陞座。師出問。雷音動地。選佛場開。一會
0526c04: 靈山。儼然未散。未審皇恩佛恩。如何補報。山曰。蕩蕩
0526c05: 堯風清六合。明明佛日照三千。師曰。玉梅破雪。紅葉
0526c06: 凋霜。定王金容。即今何在。山豎拂子曰。在山僧拂子
0526c07: 頭上。成等正覺。放大光明。師曰。與麼界絕遮藏也。
0526c08: 山曰。有眼不見。師曰。不見處。不隔纖毫。山曰。末
0526c09: 是妙。師曰。如何是玅。山曰。二邊俱抹過。始見劫前人。
0526c10: 師曰。蒙師點出金剛眼。死去生來更不疑。山曰。俊哉
0526c12: 師印可。
0526c13: 出世。僧問。如何是祖師西來意。師曰。百不及一。曰如
0526c14: 何是相承底事。師曰。箇裏難容話。機前一笑傳。
0526c15: 無相真禪師。在東山。作園頭。楚山入園。見師縛冬瓜
0526c16: 架。指瓜曰。者箇無口。因甚長如許大。師曰。某甲不曾
0526c17: 怠□一時。山曰。主人公還替你出力麼。師曰。全靠他。
0526c18: 山曰。□出與老僧相見。師禮拜。山曰。猶是奴兒婢子
0526c19: 在。師拈篾縛架。山顧侍僧曰。菜園有虫。師後得法雪
0526c20: 峰。
0526c21: 太初性圓禪師。頌何物最苦曰。風前一曲動離愁。惹
0526c22: 得三塗苦未休。回首寒潭空漾碧。夕陽西去水東流。
0526c23: 潔空通禪師法嗣
0526c24: 黔中正法雪光禪師。族趙氏。歷諸方。至靈峰度夏。聞
0527a01: 舉嚴陽尊者問趙州公案有省。舉似寂照。照曰。無功
0527a02: 用處。正好用功。莫認些子光影。有平生。復結冬於
0527a03: 景德。一日定中。聞岩瀑聲觸發。默舉從上佛祖機緣。
0527a04: 一一透得。遂往參潔空。從頭舉似。空曰。不見道。莫謂
0527a05: 無心云是道。無心猶隔一重關。道了便入室。師自
0527a06: 是茫無意緒。懷疑不決。一日見寒山詩吾心似秋月
0527a07: 之句。疑滯頓釋。後菴居古山。臨終書偈而逝。
0527a08: 方湖德巖悟本禪師。參楚山。道業純一。乃白山曰。不
0527a09: 涉寒暑。是什麼人。山曰。適來為汝道什麼。師擬對。山
0527a10: 喝曰。擬心即乖。師曰。元來恁麼那。山曰。汝見箇甚麼
0527a11: 道理。師曰。面目分明。當機不露。後參潔空得法。
0527a12: 齊安石門山黃荊印空海禪師。參潔空。空舉無字。令
0527a13: 師下語。四十轉不契。師曰。可無方便耶。空舉恕中頌。
0527a14: 師於言下大悟。
0527a15: 八潭禪師法嗣
0527a16: 鳳陽府槎山護國無用文全禪師。濟南商河劉氏子。
0527a17: 年十九。投靈岩祝髮。初見月天。蒙示法要。次參別傳
0527a18: 有省入。傳問。空粉碎。大地平沉。汝在什麼處。安身
0527a19: 立命。師曰。昨夜泥牛吞皓月。今朝木馬吐清風。曰一
0527a20: 歸何處。師曰。一自白牛歸雪嶺。直至如今不見。
0527a21: 傳頷之。復往金山。謁無極。囑師見寶月。月問。有草鞋
0527a22: 錢麼。師曰。青山不露頂。曰如何是應物現形。師曰。孤
0527a23: 光明月普天輝。萬象森羅全體現。一日月入室。坐次
0527a24: 曰。寒寒。師便搬火爐向前。月曰。如何是火爐邊事。
0527b01: 師敲火爐三下。月微笑而出。入室次。月拈拄杖曰。者
0527b02: 是拄杖子。且道。主在甚麼處。師奪拄杖。擲於地。叉手
0527b03: 而立。月曰。看者漢撞著拄杖子了也。師拂袖便出。後
0527b04: 蒙印可。出世槎山。上堂。法不孤起。仗境方生。道本無
0527b05: 言。因言而顯。今來龍象交參。諸山共處。此非小緣。感
0527b06: 皇上之洪恩。賢士大夫之佑護。檀那喜捨。僧眾清修。
0527b07: 安立禪期。助斯聖化。命山僧光揚宗眼。令末運得種
0527b08: 福田。然雖如是。猶未是衲衣下事在。且道。作麼生是
0527b09: 衲衣下事。僧問。三乘即不問。直指事如何。師曰。雙峰
0527b10: 頂上栖樹。九龍山下鳥啼花。曰西來祖意蒙師指。
0527b11: 東土相傳事若何。師曰。嶺上有風千古秀。邊流水
0527b12: 萬年清。問如何是白水境。師曰。一片荒田堆四野。三
0527b13: 間茆屋壯諸山。曰如何是境中人。師曰。白虎頭邊天
0527b14: 子廟。黑龍潭底帝王基。曰人境兩忘時如何。師曰。蘇
0527b15: 武不知青羝意。七郎常恨白鴉歸。僧禮拜。師拍案一
0527b16: 下。下座　僧參。師問。如何是高宗旨。曰石馬嘶風
0527b17: 居物外。金高唱御樓前。師曰。有何奇特。曰不遇知
0527b18: 音者。徒勞話歲寒。師曰。祖祖相傳。相傳甚麼。曰海底
0527b19: 泥牛翻巨浪。林中石女播清風。師曰。大地全彰。是甚
0527b20: 麼人受用。曰東村李二哥。師曰。那山如何高。曰只為
0527b21: 強出頭。師曰。者山如何低。曰說那不唧底。師顧左
0527b22: 右曰。草裏有蛇。曰照顧狗腿。師曰。阿阿。
0527b24: 畔。原只是者箇。今日目前。也只是者箇。以拂子上下
0527c01: 拂曰。若喚作拂子。瞎人天眼目。不喚作拂子。亦瞎
0527c02: 人天眼目。大眾且道。喚作什麼。者裏會得。便知迦
0527c03: 葉微笑。二祖覓心了不可得處。紹如來之傳燈。續祖
0527c04: 庭之正。聯二十八世之英華。接三十四代之骨髓。
0527c05: 眾皆默然。師以拂子擊曰。千聖不識。
0527c06: 嘉興府天寧寺默堂宣禪師。初謁楚山。頓契微旨。後
0527c07: 參八峰。峰舉雲門放洞山三頓棒。師語屬意路。峰叱
0527c08: 之。師頓忘食。一日偶聞單僧舉五百羅漢降毒
0527c09: 龍。師踴躍下單。僧曰。者漢顛耶。師便與一掌。及見峰。
0527c10: 曰。開口即錯。你露箇消息看。師珍重禮三拜。峰深
0527c11: 肯。一日付師偈曰。竺國拈花旨。嵩山斷臂宗。人天展
0527c12: 付汝。無始亦無終。
0527c13: 出世天寧。禪法一味。不許學者看文書。并作偈頌。或
0527c14: 有私作。查實擯出。臨終眾請遺偈。師曰。老僧平常無
0527c15: 一言半句。何蛇足為也。端坐而逝。
0527c16: 伏牛月天禪師。因昶公參。師曰。甚處來。昶曰少室。師
0527c17: 曰。達磨隻履西歸。如何見底。昶曰。天接白雲過。水和
0527c18: 明月齊。師曰。何不與我傳得境來。昶近前展兩手曰。
0527c19: 請師看看。師謂傍侍曰。此子向後。豎臨濟之柱石。挺
0527c20: □山之門庭有日在。昶乃禮謝。
0527c21: 天寧忠禪師法嗣
0527c22: 杭州徑山寂菴潛禪師。頌夏末秋初曰。寶殿瓊樓鎖
0527c23: 玉。除清碧影蒙糊。頂門瞎摩醯眼。肘後空懸
0527c24: 奪命符　僧問。如何是本來人。師曰。驢前馬後。曰學
0528a01: 人不會。師曰。者田厙奴。好惡也不識。
0528a02: 明州用剛宗軟禪師。參孤舟。受三不是話。天順初。參
0528a03: 和菴。菴一日上堂。祖師心印。狀似鐵牛之機。去即印
0528a04: 住。住即印破。不去不住。汝等作麼生。師在傍得大休
0528a05: 歇。住後示眾。大凡做工夫。只要起大疑情。不失正念。
0528a07: 夫。未曾半月一月。打成一片。焉得不走作。果若真疑
0528a08: 現前。撼搖不動。自然不怕惑亂。又不得起一念歡喜
0528a09: 心。纔有絲毫異念。即打作兩橛。只管勇猛忿將去。終
0528a10: 日如箇死漢相似。到者般時節。那怕甕中走。
0528a11: 佛跡真禪師法嗣
0528a12: 黃梅廣福天然宗浩禪師。因僧問。如何是道。師曰。擎
0528a13: 茶過盞。曰如何是道中人。師曰。奴顏婢膝。
0528a14: 別峰寶芳藏禪師。辭佛跡住後。荷衣松食。二十餘年。
0528a15: 致有傍巖縛箇尖頭屋。折床頹就石支之句　僧
0528a16: 參。師拈棒作舞曰。你賊我也。僧長噓一聲而去。
0528a17: 處州白雲無量滄禪師。示眾。二六時中。隨話頭而行。
0528a18: 隨話頭而住。隨話頭而坐。隨話頭而臥。心如栗棘蓬
0528a19: 相似。不破一切人我無明五欲三毒之所吞噉。施為
0528a20: 動靜。通身是箇疑團。疑來疑玄。終日獃樁樁地。聞聲
0528a21: 見色。管取地一聲去在。
0528a22: 
0528a23: 徑石滴乳集卷之二
