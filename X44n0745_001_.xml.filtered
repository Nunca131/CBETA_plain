0706a01: 
0706a02: No. 745
0706a03: 四分律藏大小持戒犍度略釋
0706a04: 
0706a05: 三藏佛陀耶舍共竺佛念　譯
0706a06: 菩薩沙彌古吳智旭際明　釋
0706a07: 此一犍度略釋二義一當分明義二跨節明義言
0706a08: 當分者大即比丘小即沙彌同以此戒為本不持
0706a09: 此戒非佛弟子佛非其師故名大小持戒犍度當
0706a10: 知是中與諸比丘同戒乃至斷除一切妨道之法
0706a11: 名波羅提木叉戒捨五蓋入四禪名為禪戒五通
0706a12: 三明名無漏戒此三戒法出世通途文中雖獨言
0706a13: 比丘實通沙彌所共修習也言跨節者大即大乘
0706a14: 自利利他小即小乘專求自利通以此戒為本不
0706a15: 持此戒自他俱失華嚴經云具足受持威儀教法
0706a16: 能令三寶種性不斷涅槃經云菩薩作是思惟出
0706a17: 家間曠猶若空一切善法因之增長在家逼迫
0706a18: 猶如牢獄一切惡法因之而生往詣僧坊聞佛有
0706a19: 無上道無上正法大眾正行即求出家白四羯磨
0706a20: 持性重戒息世譏嫌等無差別如秉浮囊度於大
0706a21: 海不為愛見羅剎之所毀損因是持戒能生五支
0706a22: 諸戒一根本業清淨戒謂十善性戒眾戒根本即
0706a23: 此文中不殺不盜等是也二前後眷屬餘清淨戒
0706a24: 前是犯戒方便後是二篇以下若前若後皆根本
0706b01: 戒之眷屬餘是隨律威儀及諸經所制如方等二
0706b02: 十四戒之流此支即今文中離妨道法等是也三
0706b03: 非諸惡覺覺清淨戒定共戒也即此文中得聖諸
0706b04: 根一心除蓋等是也四護持正念念清淨戒道共
0706b05: 戒也即此文中四念處觀是也五迴向具足無上
0706b06: 道戒大乘戒也謂菩薩於此戒中具四弘六度發
0706b07: 願要心迴向菩提言四弘者菩薩自傷己巳身及諸
0706b08: 眾生破戒造罪失人天及涅槃樂即知是集往來
0706b09: 生死受惡道報即知是苦苦集與戒定慧相違即
0706b10: 無道無道故不得涅槃則無滅今欲拔苦集而起
0706b11: 大悲興兩誓願依苦諦發即眾生無邊誓願度依
0706b12: 集諦發即煩惱無盡誓願斷欲與道滅而起大慈
0706b13: 興兩誓願依道諦發即法門無量誓願學依滅諦
0706b14: 發即佛道無上誓願成言六度者厭惡出家捨於
0706b15: 所愛即是檀纖毫不犯拒逆羅剎即是尸能檢節
0706b16: 身心安忍打罵名生忍耐寒暑貪恚及八風等名
0706b17: 法忍愛見不能損即是羼提守護於戒犯心不起
0706b18: 即是精進決定持戒不為狐疑所誑專心不動即
0706b19: 是禪明識因果知戒是正順解脫之本出生一切
0706b20: 三乘聖果非六十二見雞狗等戒名為般若言發
0706b21: 願要心者即是梵網經中十二誓願自制其心毗
0706b22: 尼藏中亦盛明此意又更發願願一切眾生得清
0706b23: 淨戒善法戒乃至具足諸波羅蜜戒等釋此十支
0706b24: 戒法具如玅玄及釋籤中迴向菩提者以此持戒
0706c01: 功德莊嚴無上菩提故菩薩善戒經云聲聞禁戒
0706c02: 一切善法悉是阿耨多羅三藐三菩提因此第五
0706c03: 支無上道戒准望今文即是四禪五通三明亦可
0706c04: 收前四支總歸大乘也智者大師云三歸五戒十
0706c05: 善二百五十皆是摩訶衍荊谿尊者云一止一作
0706c06: 無非法界又云戒無大小由受者心期中道入
0706c07: 空假及事律儀方得名為具足持戒是知大乘亦
0706c08: 以此戒為本須作跨節明義也略釋大義竟文分
0706c09: 為二初發起因緣二正說法要今初。
0706c10: 爾時世尊在拘睒彌國或云拘睒毗或云憍賞彌中印度境王優陀延
0706c11: 或云優填或云鄔陀衍那此翻出受是賓頭盧此翻不動姓頗羅墯此翻疾利根廣語親
0706c13: 從王白王言云何大王朝晡問訊此下賤業人而見
0706c14: 王不起王即報言明日清旦當往若故不起當奪其
0706c15: 命王明日清旦便往賓頭盧所遙見王來便作是念
0706c16: 此王今懷惡心來若我不起當奪我命我今若起彼
0706c17: 失王位若我不起當奪我命而墮地獄令此王墮地
0706c18: 獄耶失王位耶尋復念言寧令失位不可令墮地獄
0706c19: 即便起遠迎先意問訊言善來大王王問言汝今何
0706c20: 故起迎我耶答言為汝故起王言昨日何故不起答
0706c21: 言亦為汝故王問言云何為我耶答言汝昨日善心
0706c22: 來今日懷惡心來若我不起當奪我命若奪我命必
0706c23: 墮地獄我念言此王持惡心來若我不起當奪我命
0706c24: 若我起者必失王位若奪我命必墮地獄寧當令失
0707a01: 王位不令墮地獄是故起耳王問言我當失位耶答
0707a02: 言失王復問幾日當失答言後十日時王即還拘
0707a03: 睒彌修治城收檢穀食柴薪聚集軍眾守城警備
0707a04: 數日過言今日是初日如是乃至七日作如是言沙
0707a05: 門語便與諸綵女在恒水中乘船遊戲時慰禪王
0707a06: 國內猛光王所治國名不見有翻七年不雨彼聞摩竭國具云摩竭提此
0707a07: 翻善勝又翻無惱又翻不害中印度境王瓶沙具云頻婆娑羅此翻摸實又翻形牢又影堅又
0707a08: 影勝又顏色端正又色像殊妙有出水珠若出此珠天即雨彼便興
0707a09: 四部兵象馬車步往王舍城即摩竭國都城之名圍城而住彼城牢
0707a10: 固非餘方便可得唯水穀飲食盡乃可得耳時城內
0707a11: 有多方便智慧大臣教以竹葦音委竹名著池中合眾蓮
0707a12: 華在孔中生出竹上時彼大臣至瓶沙王所白言王
0707a13: 今知不王舍城牢固非餘方便可得唯水穀盡乃可
0707a14: 得耳今應遣人語波羅殊提王即猛光也如是言今可且
0707a15: 停不須象馬車乘刀劍共汝今可用眾華優羅
0707a16: 青蓮華頭摩紅蓮華拘頭摩黃蓮華分陀利華白蓮華共
0707a17: 我亦當以如是華共汝復可作飯摶相打共我
0707a18: 亦作飯摶共王言可爾時即遣使往波羅殊提王
0707a19: 所具說上言彼作是念王舍城牢固唯有水穀飲食
0707a20: 盡乃可得而城內水穀飯食豐多彼即報使言我不
0707a21: 為城故來我國內七年不雨聞汝國中有水珠若出
0707a22: 此珠時天即降雨以是故來使答言大王初時何不
0707a23: 言須珠若言須珠我即當與王今可去尋當送珠王
0707a24: 即還軍向拘睒彌國彼聞王優陀延與綵女遊戲聲
0707b01: 即問傍人言戲聲是何人傍臣答言大王知不王優
0707b02: 陀延與諸綵女乘船遊戲於恒水中是彼戲聲王即
0707b03: 傍人勿作聲放象於恒水邊彼即放第一白象藏
0707b04: 守象人時王優陀延大臣出見白象白王言有野象
0707b05: 王即人言勿作聲牽船近岸彼即近岸王優陀延
0707b06: 善知調象法術即誦術彈琴往前取象時守象人即
0707b07: 便捉王王甚恐怖彼問王言王怖耶王言我怖彼言
0707b08: 王勿怖波羅殊提王喚王王更恐怖念言波羅殊提
0707b09: 將無殺我并及侍從耶即便繫之衛送往波羅殊提
0707b10: 王所問言汝怖耶答言怖王言勿怖汝可教我兒瞿
0707b11: 波羅未見翻調象術并教我女彈琴彼將至慰禪國七
0707b12: 年中鎖時彼教王兒調象術教女彈琴彼於異時
0707b13: 遂與王女共通瞿波羅王子知之彼作是念若我白
0707b14: 王必奪其命彼是我師教我辛苦此是王女彼是王
0707b15: 得應爾耳即覆藏不語人後王優陀延欲逃走即自
0707b16: 嚴疾行牸象牸音字母獸也瞿波羅知之便作是念彼自嚴
0707b17: 疾行象必欲逃走若我白王必奪其命此是我師教
0707b18: 我辛苦遂藏不語人彼安王女置象上於象上飲失
0707b19: 璃器未至地頃已巳從慰禪國至拘睒彌國王即至
0707b20: 奢彌提未見翻夫人所語如是言我在彼繫時誓言
0707b21: 當供養八婆羅門一切所須皆令具足今欲與之便
0707b22: 可辦具夫人答言若如是者諸象馬車金銀七寶王
0707b23: 及我身一切當盡如許所有併與一人彼亦都受猶
0707b24: 無厭足王言今當云何夫人言此摩訶迦旃延翻為文飾
0707c01: 或翻離有無破我慢心南天竺婆羅門姓也十弟子中論義第一是大婆羅門種今
0707c02: 可請之并更請餘七婆羅門種比丘以王如許供具
0707c03: 與此八人彼法不受若與亦不受王言可爾時王優
0707c04: 陀延即往迦旃延所頭面禮足坐一面時迦旃延
0707c05: 種種方便為王說法令得歡喜時王聞法歡喜已巳白
0707c06: 如是言願受我明日請食通己巳八人時迦旃延默然
0707c07: 受之時王見迦旃延默然受請已巳從座起頭面禮足
0707c08: 歡喜而去王還其家辦種種多美飲食明日清旦往
0707c09: 白時至時大迦旃延清旦著衣持通己巳八人往王
0707c10: 優陀延宮敷座而坐王優陀延手自斟酌種種多美
0707c11: 飲食令得飽足食已巳捨取金瓶盛水授之以象布
0707c12: 施迦旃延言止止王此便為供養已巳我等不應受如
0707c13: 是供養復以車馬人黃金銀璃玻璃真珠瑪
0707c14: 瑙七寶布施迦旃延言止止此便為供養我等不應
0707c15: 受如是供養時王優陀延即禮迦旃延足已巳更取卑
0707c16: 坐時迦旃延種種為王說法令得歡喜已巳從座起
0707c17: 而去還寺內白諸比丘諸比丘白佛佛爾時以此因
0707c18: 緣集比丘僧為諸比丘說大小持戒犍度。
0707c19: 初文可知次文分五初明師法勝妙二明因心勝
0707c20: 妙三明波羅提木叉勝妙四明禪戒勝妙五明無
0707c21: 漏戒勝妙夫國君者民之父母福報殊勝何故比
0707c22: 丘起座遠迎遂失王位良繇具此種種勝妙則天
0707c23: 龍亦所欽承人王安得忽慢今之出家者縱未得
0707c24: 禪定通明而依佛出家持諸禁戒處阿蘭若固已巳
0708a01: 超出世網豈容責以迎送之儀設令比丘不及賓
0708a02: 頭盧之大德汝等檀越亦豈具國王之厚福耶清
0708a03: 信之士所應深思又出家人應思我已巳離俗得廁
0708a04: 僧倫稱佛為師為佛弟子不向國王禮拜不向父
0708a05: 母禮拜天龍護持鬼神皈敬倘不堅持禁戒遠離
0708a06: 惡法專修定慧則為欺誑一切人天則為玷汙一
0708a07: 切僧寶則為謗毀法律違背如來故佛以此因緣
0708a08: 為諸比丘說此犍度深有關也而或者自反無德
0708a09: 內懷怯畏反敬白衣名為謙讓此尤不可何者如
0708a10: 來示滅之後法身慧命全寄僧輪戒品初沾寶體
0708a11: 無別止宜努力自勉無容壞亂僧儀倘再三自審
0708a12: 實不稱於比丘名義寧當捨戒莫壞法門如原思
0708a13: 辭祿孔子不許說者謂居官受祿萬古常規苟才
0708a14: 不稱職則應辭官不應辭祿世法尚爾況出世大
0708a15: 法豈可進退失措乎至於不輕比丘通禮四眾此
0708a16: 乃圓解初開慶而且愍逗彼時機應須強毒本屬
0708a17: 格外善權非是通途軌則如或不然世尊何不立
0708a18: 為常法夫不輕即如來前身彼既繇此行得淨六
0708a19: 根倘可通行豈忍秘惜而法輪初轉便結木叉娑
0708a20: 羅極唱終扶戒律況今末運士習日傲僧體日頹
0708a21: 設使不輕復起決不向卑劣慢邪慢我慢慢過慢
0708a22: 之四眾行此禮敬使其徒有損而無益也故菩薩
0708a23: 善戒經云菩薩坐時見王長者起者得罪若先加
0708a24: 趺見王長者跪者得罪若先衣不整見王長者檢
0708b01: 容整服者得罪若王長者說惡語時隨意稱讚者
0708b02: 得罪故知大小兩乘如出一轍豈曰用自貢高哉
0708b03: 遵佛戒法為王長者惜福也初明師法勝妙中有
0708b04: 三初具足十號二超世自覺三說法真善今初。
0708b05: 如來出世應供正知明行足為善逝世間解無上
0708b06: 士調御丈夫天人師佛世尊。
0708b07: 如名本覺來名始覺始覺合本故名如來又二乘
0708b08: 如而不來六道來而不如佛知涅槃即生死故不
0708b09: 同二乘知生死即涅槃故不同六道出世者現形
0708b10: 三界度眾生也應受九界眾生供養故名應供覺
0708b11: 法無差亦無不盡名正知且約三藏教門釋者
0708b12: 二乘斷見思惑不斷習氣正而不菩薩修六
0708b13: 度萬行伏惑未斷而非正佛斷煩惱正習俱盡
0708b14: 復達一切差別之法盡其源底故名正知也明
0708b15: 行足者具足三明及六神通二乘亦得三明明不
0708b16: 滿足佛悉滿足是為異也善逝者地持云第一上
0708b17: 升永不復還亦云好去大論云於種種諸深三摩
0708b18: 提無量智慧中去世間解者了知世間眾生界一
0708b19: 切種煩惱及清淨無上士者一切眾生中最勝無
0708b20: 有上調御丈夫者大慈大悲調御一切或美語
0708b21: 或苦切語或時雜語令不失道天人師者示導一
0708b22: 切天人善惡之法應作不應作事佛者具云佛陀
0708b23: 此翻覺者自覺異凡夫覺他異二乘覺行圓滿異
0708b24: 菩薩世尊者具上十號天上人間所共尊重也若
0708c01: 總略釋無妄名如來良福田名應供知法界名
0708c02: 正知具三明名明行足不還來名善逝知眾生
0708c03: 國土名世間解無與等名無上士調他心名調御
0708c04: 丈夫為眾生眼名天人師知三聚名佛具十德名
0708c05: 世尊古人科列云一倣同先號二堪為福田號
0708c06: 三知法界號四果顯因德號五妙往菩提號六
0708c07: 達偽通真號七攝化從道號八應機授法號九覺
0708c08: 悟歸真號十三界獨尊號此即合無上士調御丈
0708c09: 夫為一號以世尊共成十數也今叢林中課誦以
0708c10: 善逝世間解作一句此斷不可略解十號名字如
0708c11: 此廣說其義則不可盡。二超世自覺。
0708c12: 於一切諸天世人沙門婆羅門天魔梵王眾中而自
0708c13: 覺悟證知。
0708c14: 一切諸天乃至梵王於生死中長夜不覺設有妄
0708c15: 自稱一切智實非正覺以不離三界因果法故佛
0708c16: 從曠劫修菩提道應眾生可化機緣示生王宮出
0708c17: 家苦行坐道樹下以三十四心斷三界正習俱盡
0708c18: 如實知苦諦如實知集滅道諦三界長夢從此而
0708c19: 開無明長夜從此而旦不從師學故曰自毫無迷
0708c20: 惑故曰覺悟現量境界了了分明故曰證知。三
0708c21: 說法真善。
0708c22: 為人說法初語亦善中語亦善後語亦善文義具足
0708c23: 開顯淨行。
0708c24: 繇自覺悟於法無倒契理契機故名為善初中後
0709a01: 義有多種若約一偈第一句為初次二句為中末
0709a02: 句為後若約一席序分為初正說為中流通為後
0709a03: 若約一化或大小共為初中後華嚴為初阿含方
0709a04: 等般若為中法華涅槃為後或大小各為初中後
0709a05: 小則鹿苑最初遺教最後餘名為中大則華嚴最
0709a06: 初涅槃最後餘名為中更約誘化一人為說施戒
0709a07: 生天之論名初讚歎出離訶欲不淨名中說四真
0709a08: 諦令證道果為後又令證小果為初恥小慕大為
0709a09: 中授記作佛為後又令種善根名初令熟名中令
0709a10: 脫名後又世界悉檀名初為人對治名中第一義
0709a11: 悉名後如此若初若中若後無不契理契機有文
0709a12: 有義總以開顯淨行令成淨果為致故名真善也。
0709a13: 二明因心勝妙中三初得聞正法二聞已巳信樂
0709a14: 三難捨能捨今初。
0709a15: 若居士居士子聞若復餘種姓生者。
0709a16: 二聞已巳信樂。
0709a17: 彼聞正法便生信樂以信樂心而作是念我今在居
0709a18: 家妻子繫縛不得純修梵行我今寧可剃除鬚髮被
0709a19: 袈裟以信捨家入非家道。
0709a20: 三難捨能捨錢財親屬舉世所共貪戀一時頓捨
0709a21: 故云出家乃大丈夫事也。
0709a22: 彼於異時錢財若多若少皆捨棄親屬若多若少皆
0709a23: 亦捨離剃除鬚髮被袈裟捨家入非家道。
0709a24: 三明波羅提木叉戒勝妙中二初明根本善戒次
0709b01: 明遠離諸惡今初。
0709b02: 彼與出家人同除捨飾好與諸比丘同戒不殺生放
0709b03: 捨刀杖常有慚愧慈念眾生是為不殺生捨偷盜與
0709b04: 便取不與不取其心清淨無有盜意是為不偷盜捨
0709b05: 婬不淨行修梵行勤精進不著欲愛清淨香潔而住
0709b06: 是為捨淫不淨行捨妄語如實不欺詐於世是為不
0709b07: 妄語捨兩舌若聞此語不傳至彼若聞彼語不傳至
0709b08: 此不相壞亂若有離別善為和合和合親愛常令歡
0709b09: 喜出和合言所說知時是為不兩舌離麤惡言所言
0709b10: 麤獷音拱粗惡貌苦惱他人令生瞋恚而不喜樂除如
0709b11: 是麤惡言言則柔軟不生怨害能作利益眾人愛樂
0709b12: 樂聞其言常出如是利益善言是為不麤惡言離無
0709b13: 利益語知時語實語利益語法語律語滅諍語有緣
0709b14: 而說所言知時是為離無利益語不飲酒離放逸處
0709b15: 不著華香瓔珞不歌舞倡伎亦不往觀聽不高廣
0709b16: 上坐非時不食若是一食不把持金銀七寶不取妻
0709b17: 妾童女不畜養奴婢象馬車乘雞狗羊田宅園觀
0709b18: 儲積畜養一切諸物不欺詐輕秤小斗不合和惡物
0709b19: 治生販賣斷他支節殺害繫閉斷他錢財役使作業
0709b20: 言輒詐發起諍訟棄捨他人斷除如是諸不善事
0709b21: 行則知時非時不行量腹而食度身而衣取足而已巳
0709b22: 衣自隨猶如飛鳥羽翮身俱比丘如是所去之處
0709b23: 衣隨身合和音蛤賀翮音劾鳥之勁羽又云羽莖也即翅翼也。
0709b24: 此中殺盜婬自為三不妄語開為四各明止行二
0709c01: 善不飲酒等六戒止列其相不取妻下略示威儀
0709c02: 大途餘如律中廣明。次明遠離諸惡。
0709c03: 如餘沙門婆羅門受他信施求種種餘積飲食衣服
0709c04: 香味觸法離如是無厭足事如餘沙門婆羅門食他
0709c05: 信施聚集種子種植樹木鬼神村離如是事如餘沙
0709c06: 門婆羅門食他信施但作方便求諸利養象牙雜寶
0709c07: 高廣大種種文繡被褥及與雜色諸皮離如是利
0709c08: 養法如餘沙門婆羅門食他信施但作方便自求嚴
0709c09: 身蘇油摩身香水洗浴以香塗身香澤洗頭著好華
0709c10: 鬘染服紺色種種莊嚴面首色線繫臂捉通中杖執
0709c11: 持刀劍并孔蓋以珠為扇以鏡自照著綵色革屣
0709c12: 著純白衣能離如是莊嚴之事如餘沙門婆羅門食
0709c13: 他信施專為嬉戲碁局博掩摴蒱八道十道或復拍
0709c14: 石斷除如是種種嬉戲如餘沙門婆羅門食他信施
0709c15: 但說妨道法說王事賊事戰軍馬事大臣事騎乘
0709c16: 事園觀出入事臥起事女人事衣服飲食事親里事
0709c17: 國土事思憶人間入大海事斷除如是一切妨道之
0709c18: 業如餘沙門婆羅門食他信施無數方便但作諛諂
0709c19: 美辭現相毀呰以利求利捨如是邪命諛諂如餘沙
0709c20: 門婆羅門食他信施常共講論諍言或在園觀若在
0709c21: 浴池或在講堂我知如是法律汝無所知汝趣邪道
0709c22: 我向正道以前言著後後言著前我能忍汝不能忍
0709c23: 我勝汝汝但在言共汝論議我今得勝能問便問除
0709c24: 斷如是一切諍事如餘沙門婆羅門食他信施但作
0710a01: 方便求為使命為王王大臣婆羅門若居士通信從
0710a02: 此處往彼處從彼還此持此信往彼持彼信來此自
0710a03: 作是教他作是能遠離如是使命事如餘沙門婆羅
0710a04: 門食他信施但作種種戲或弓或刀或杖
0710a05: 或雞或狗或或羖羊或羝羊或鹿
0710a06: 或象或馬或駝或牛或犎牛或水牛
0710a07: 或女人或男人或童男童女斷除如是一切
0710a08: 嬉戲事羖音古羊也羝音低牡羊也善抵犎音封野牛也如餘沙門婆羅
0710a09: 門食他信施行妨道法邪命自活瞻男女好惡相種
0710a10: 種畜生以求利養除斷如是種種妨道法如餘沙門
0710a11: 婆羅門食他信施行妨道法邪命自活召喚鬼神或
0710a12: 復驅遣種種禱除斷如是妨道法如餘沙門婆羅
0710a13: 門食他信施行妨道法邪命自活或為人病或誦
0710a14: 惡術或誦好或治背病若為出汗或行針治病或
0710a15: 治鼻或治下部病除斷如是邪命妨道法如餘沙門
0710a16: 婆羅門食他信施行妨道法邪命自活行藥療治人
0710a17: 病或吐或下治男治女除斷如是妨道法如餘沙門
0710a18: 婆羅門食他信施行妨道法邪命自活或火或
0710a19: 行來令吉利或誦剎利或誦鳥或誦枝節或
0710a20: 安置舍宅符若火燒鼠嚙物能為解或誦別死
0710a21: 生書或誦別夢書或相手相肩或誦天人問或誦別
0710a22: 鳥獸音聲盡除斷如是妨道法如餘沙門婆羅門食
0710a23: 他信施邪命自活瞻相天時或言當雨或言不雨或
0710a24: 言穀貴或言穀賤或言多病或言少病或言恐怖或
0710b01: 言安隱或言地動或言彗星現或言月蝕或言不蝕
0710b02: 或言日蝕或言不蝕或言星蝕或言不蝕或言月蝕
0710b03: 有如是好報有如是惡報日蝕星蝕亦如是除斷如
0710b04: 是邪命法如餘沙門婆羅門食他信施行妨道法邪
0710b05: 命自活或言此國當勝彼國不如或言彼國勝此國
0710b06: 不如或此勝彼不如或言彼勝此不如瞻如是吉凶
0710b07: 好惡除斷如是妨道法。
0710b08: 此中共十七段或云無厭足或云利養法乃至或
0710b09: 云妨道邪命皆其餘沙門婆羅門所為而釋子所
0710b10: 不為設亦為此則何用捨家出家此是正順解脫
0710b11: 之本故名波羅提木叉亦名增上戒學也。第四
0710b12: 明禪戒勝妙禪戒亦名定共戒而定共通取欲界
0710b13: 地定此獨取根本定為異文復為四初繇戒攝根
0710b14: 二節身調食三進修念處四永棄五蓋今初。
0710b15: 彼於此事中修集聖戒內無所著其心安樂眼雖視
0710b16: 色而不取相不為眼色所劫眼根堅固寂然而住無
0710b17: 所貪欲而無憂患不漏諸惡不善法堅持戒品能善
0710b18: 護眼根耳鼻舌身意亦如是於如是六觸入中善學
0710b19: 護持調伏令得止息猶若平地四交道頭駕象馬車
0710b20: 乘善調御者左執鞚音控馬勒也右執鞭善學護持善學
0710b21: 調伏善學止息比丘亦如是於六觸入中善學護持
0710b22: 善學調伏善學止息。
0710b23: 前之戒法即是聖所行處一切聖人皆以此戒為
0710b24: 基本皆繇此戒得解脫始受戒時發得無作律儀
0710c01: 無漏色法即與聖人同體故名聖戒依此修集則
0710c02: 身口七支既得清淨心亦安樂六賊不能劫我家
0710c03: 寶名為堅固六觸入者六根觸於六塵互相涉入
0710c04: 也護持名戒調伏名定止息名慧平地四交道頭
0710c05: 即十字街頭喻四聖諦出世正法路也執鞚不令
0710c06: 馳逸喻止善執鞭令進路喻行善。二節身調
0710c07: 食。
0710c08: 彼有如是聖戒得聖眼根食知止足亦不貪味以養
0710c09: 其身而不貢高憍慢自取支身令無苦患得修淨行
0710c10: 故苦消滅新苦不生無有增減有力無事令身安樂
0710c11: 猶如男子女人身患瘡以藥塗之取令瘡差比丘食
0710c12: 以知足取令身安亦復如是。
0710c13: 一切眾生皆依食住斷之則無以自存恣之則更
0710c14: 增苦本故既制非時食戒只此時食復須知止如
0710c15: 頭陀行所明受一食節量食以此支身少欲少事
0710c16: 足可自安也隨緣度日故故苦消滅不造諸業故
0710c17: 新苦不生守此道人家風畢竟不改故無有增減
0710c18: 心清淨故有力絕希求故無事饑餓如瘡飲食如
0710c19: 藥藥取療豈生貪著。三進修念處。
0710c20: 譬如人以膏油膏車為財物故欲令轉載有所至到
0710c21: 比丘食知止足取令支身亦復如是比丘有如是聖
0710c22: 戒得聖諸根於食中能知止足初夜後夜精進覺悟
0710c23: 若在晝日若行若坐常爾一心念除諸蓋彼於初夜
0710c24: 若行若坐常爾一心念除諸蓋彼於中夜側右累
0711a01: 而臥念當時起繫想在明心無錯亂至於後夜便
0711a02: 起思推若行若坐常爾一心念除諸蓋比丘有如是
0711a03: 聖戒逮聖諸根食知止足初夜後夜精進覺悟常爾
0711a04: 一心念無錯亂云何比丘念無錯亂比丘如是觀內
0711a05: 身身念處精進不懈念無錯亂調伏慳貪世間憂惱
0711a06: 觀外身身念處精進不懈念無錯亂調伏慳貪世間
0711a07: 憂惱觀內外身身念處精進不懈念無錯亂調伏慳
0711a08: 貪世間憂惱受心法亦如是是為比丘念無錯亂云
0711a09: 何比丘一心若行步入出左右視瞻屈伸俯仰執持
0711a10: 衣受取飯食大小便利睡眠覺悟若坐若立若有
0711a11: 所說若復寂然如是一切常爾一心是為一心譬如
0711a12: 有人與大眾共行若在前若在中若在後常得安樂
0711a13: 而無有畏比丘亦復如是行步入出乃至默然常爾
0711a14: 一心比丘有如是聖戒得聖戒根食知止足初夜後
0711a15: 夜精進覺悟常爾一心無有錯亂。
0711a16: 此中先喻後法膏油塗車欲令轉載為成道故方
0711a17: 受此食若但知有力無事為安樂而不晝夜精進
0711a18: 覺悟則與深山鹿豕何異故必常爾一心念無錯
0711a19: 亂所謂四念處觀二六時中一片打成四威儀內
0711a20: 初無間斷方名不雜用心也四念處義今當略說
0711a21: 一身念處二受念處三心念處四法念處依此念
0711a22: 處修出世道乃是佛法最要之門不惟藏教三十
0711a23: 七品以此為首若通若別若圓無不依之行道故
0711a24: 佛臨涅槃答阿難最後之問教諸比丘依念處行
0711b01: 道依波羅提木叉住是以不登戒品則不堪共住
0711b02: 不修念處則終無進趣智者大師申此法門共有
0711b03: 四卷指示四教行人下手方便若欲委知必須熟
0711b04: 閱今聊陳梗概以便初學若無念處慧一切行法
0711b05: 皆非佛法非行道人皆空剃頭如放牧童子空著
0711b06: 染衣如木頭旛雖執錫如病乞丐雖讀經書如
0711b07: 盲誦賦雖勤禮拜如碓上下雖復興造如媒衒客
0711b08: 作雖捨身命財但得名施非波羅蜜雖復持戒不
0711b09: 免雞狗雖復坐禪如彼株杌雖復知解狂顛智慧
0711b10: 常在此岸不到彼岸不降愛見不破取相不得入
0711b11: 道品非賢聖位若有念慧能破邪顯正成就三乘
0711b12: 出世道果乃至成就無上菩提釋此四念處通為
0711b13: 四意一三藏四念處二通四念處三別四念處四
0711b14: 圓四念處藏通別圓名義具如彼文此未暇述今
0711b15: 釋三藏四念處觀四者數也念者慧也處者境也
0711b16: 數有開合若迷心重者為說五陰則合色開心迷
0711b17: 色重者為說十二入則合心開色二迷俱重為說
0711b18: 十八界則心色俱開今言四者人於五陰橫起四
0711b19: 倒於色多起淨倒於受多起樂倒於想行二法多
0711b20: 起我倒於識心多起常倒為除四倒故言四也身
0711b21: 念處者一切色法名之為身己巳名內身眷屬及他
0711b22: 名外身己巳他合觀名內外身念無錯亂者觀我此
0711b23: 身從前世不淨業生前世不畏生死不厭繫縛不
0711b24: 欣解脫不尚涅槃於四聖諦毫無願樂種顛倒業
0711c01: 業縛於識將入母胎則有五種不淨一生處不淨
0711c02: 胎中十月與糞穢雜處依尿道而出二種子不淨
0711c03: 攬父母精血二渧為體三相不淨從首至足純是
0711c04: 穢物四性不淨根本從穢業生托於穢物長養其
0711c05: 性自是不可改變身中共三十六物內有十二名
0711c06: 性不淨皮膚血肉筋骨髓肪膏腦膜外有十二名相不淨髮毛爪齒
0711c07: 眵淚涎唾屎尿垢汗中有十二通於相性肝膽腸胃脾腎心肺生藏熟藏赤痰
0711c08: 白痰五究竟不淨業盡報終如朽敗木大小不淨盈
0711c09: 流於外體生諸蟲唼食其肉皮肉既盡惟餘白骨
0711c10: 我身既爾他身亦然如是觀已巳不於自他身中生
0711c11: 淨顛倒故無錯亂無錯亂故則能調伏慳貪憂惱
0711c12: 略舉三界二種苦因此二亦能該攝一切見思煩
0711c13: 惱言調伏者始從別相修習觀慧稍復明利次入
0711c14: 總相觀身不淨受心法皆不淨乃至觀法無我身
0711c15: 受心亦無我繇此觀慧能令未生惡不生已巳生惡
0711c16: 得斷未生善得生已巳生善增長名四正勤四種定
0711c17: 生名如意足五善根生名五根五煩惱破名五力
0711c18: 分別道用名七覺安隱道中行名八正道得善有
0711c19: 漏五陰名為煖法從此伏三界惑次第進入頂位
0711c20: 忍位世第一位發真無漏一十六心得見道乃
0711c21: 至九無礙九解脫成無學道皆依念處行道而得
0711c22: 調伏成就也受念處者領納名受緣內名內受緣
0711c23: 外名外受緣內外名內外受又意根受名內受五
0711c24: 根受名外受六根受名內外受於一根有順受違
0712a01: 受不違不順受於順生樂受於違生苦受於不違
0712a02: 不順生不苦不樂受亦名捨受六根即有十八受
0712a03: 根塵能所合三十六受約三世有百八受諸受皆
0712a04: 苦樂受是壞苦樂壞則苦苦受是苦苦當體即苦
0712a05: 捨受是行苦遷移生滅別配如此通皆三苦也心
0712a06: 念處者心是心王例上有內心外心內外心心王
0712a07: 不住體性流動若麤若細若內若外悉皆無常剎
0712a08: 那遷變出息雖存入息難保法念處者例上亦有
0712a09: 內法外法內外法復有善法惡法無記法人皆約
0712a10: 法計我我能行善行惡行無記等若於心王計我
0712a11: 已巳屬心念處攝若於心所計我但除五行中受
0712a12: 心所餘四心所及別境善惡不定乃至不相應行
0712a13: 等並屬法念處攝此等法中求我決不可得若善
0712a14: 法是我惡法應無我若惡法有我善法應無我又
0712a15: 惡法是我何容為惡自害若無記是我者無記不
0712a16: 能起業但名因等起謂因此無記起善起惡善惡
0712a17: 尚非我因等起何得是我當知皆無我但是行陰
0712a18: 故經云起唯法起滅唯法滅無有我人眾生壽命
0712a19: 陰法起滅亦是顛倒顛倒者即是身邊二見名汙
0712a20: 穢五陰無記亦是汙穢五陰無記緣報法起故皆
0712a21: 無我也雖心王心所同時俱起用有強弱若心王
0712a22: 強屬心念處若心所強屬法念處如是內外善惡
0712a23: 等法求我不可得名法念處修此四念處觀有三
0712a24: 種不同一者性念處成慧解脫對破一切智外道
0712b01: 二者共念處成俱解脫對破神通外道三者緣念
0712b02: 處成無疑解脫對破韋陀外道具如彼明又有三
0712b03: 人不同一者聲聞人依四諦觀苦諦為初門修此
0712b04: 四念處斷見思惑證四道果二者緣覺獨覺人依
0712b05: 十二因緣觀集諦為初門修此四念處智慧利故
0712b06: 兼侵習氣成辟支佛果三者菩薩人發四弘誓道
0712b07: 諦為初門依於六度修此四念處三大阿僧祇劫
0712b08: 伏惑利生機緣淳熟然後三十四心頓斷結使正
0712b09: 習俱盡成無上道亦具如彼明當知四念處觀三
0712b10: 乘通路又是邪正分門若得四念處一切法正若
0712b11: 不得者一切法邪今時行人不識此意設極修善
0712b12: 止得人天徒自勤苦佛法無分悲痛奚言又復應
0712b13: 知三藏要意正厭生死欣入涅槃第一須解正因
0712b14: 緣法因緣支即是四諦無明行愛取有是集諦識
0712b15: 名色六入觸受生老死是苦諦知苦斷集是道諦
0712b16: 無集無苦是滅諦識此無明老死破外人邪因緣
0712b17: 無因緣生一切法種種顛倒不隨想邪僻深信
0712b18: 正因緣也第二須真正發心驚覺無常之火燒諸
0712b19: 世間一心求出剎那不懈修習禪慧如救頭然第
0712b20: 三須巧修定慧出世之行欲界亂心如風中燈照
0712b21: 物不了若有定無慧如闇中無所見故須巧修二
0712b22: 法第四須破法觀因緣生滅破一切愛見戲論
0712b23: 諸法第五須善識通塞知一切愛見之法皆有道
0712b24: 滅之理名通悉有苦集名塞第六須善修道品從
0712c01: 念處若別若總乃至三解脫門第七須善修助道
0712c02: 即是五停心共念緣念六番觀禪謂八念一念佛二念法
0712c03: 三念僧四念戒五念捨六念天七念出入息八念死九想一脹想二壞想三血塗想四膿爛想
0712c04: 五青瘀想六噉想七散想八骨想九燒想十想一無常想二苦想三無我想四食不淨想五一
0712c05: 切世間不可樂想六死想七不淨想八斷想九離想十盡想八背捨一內有色相外觀色
0712c06: 二內無色相外觀色三淨背捨身作證四空處背捨五識處背捨六不用處背捨七非有想非無想背
0712c07: 捨八滅受想背捨八勝處一內有色相外觀色少若好若醜是名勝知勝見二內有色相
0712c08: 外觀色多三內無色相外觀色少四內無色相外觀色多五青勝處六黃勝處七赤勝處八白勝處
0712c09: 十一切處等一青二黃三赤四白五地六水七火八風九空十識第八須善
0712c10: 知次位不生增上慢成慚愧有羞僧內外明照善
0712c11: 識邪正佛法非佛法破諸邪外第九須安忍強
0712c12: 兩賊外則眷屬為惡名穢稱為強若不忍者則
0712c13: 為所壞內忍種種證得諸禪著則生慈為賊所
0712c14: 壞境界逼迫是強賊也第十須離法愛若發外凡
0712c15: 內凡種種順道善法心不愛著是為要意二明通
0712c16: 四念處者前性共緣只見生滅之理發真斷結四
0712c17: 枯拙度今無生四聖諦即事而真麤細等觀皆如
0712c18: 幻化四榮巧度此則無生觀慧名念所觀無上之
0712c19: 境名處觀內身外身內外身一切色法若麤若細
0712c20: 皆如幻化名身念處受心法皆是苦性苦性即空
0712c21: 皆如幻化名受心法念處亦有性共緣三種四念
0712c22: 處不同具如彼說三人同以四性推檢破常樂我
0712c23: 淨顛倒悟入無生二乘斷與三藏同止證偏真
0712c24: 惟有體析巧拙入門之異菩薩既見於空亦見不
0713a01: 空任運接入別圓也三明別四念處者行人仰信
0713a02: 中道佛性但其理難明須假方便依生滅慧修四
0713a03: 念處成外凡十信依無生慧修四念處成內凡十
0713a04: 住依無量慧修四念處成十行依相似無作慧修
0713a05: 四念處成十向若登初地分破無明分證中道方
0713a06: 是無作實慧修四念處今約教道即是無量觀慧
0713a07: 名念所觀無量之境名處一一位中各有性共緣
0713a08: 三種念處若別對者十住修性念處觀十行修共
0713a09: 念處觀十向修緣念處觀至初地三種念處分成
0713a10: 就性念處顯為法身共念處顯為摩訶般若緣念
0713a11: 處顯為解脫所調伏眾生之處名為解脫亦以性
0713a12: 念處為般若共念處為解脫緣念處為法身不縱
0713a13: 不橫名大涅槃得色解脫受想行識解脫具足四
0713a14: 德常樂我淨破凡外四倒二乘四倒也四明圓
0713a15: 四念處四者不可思議數一即無量無量即一一
0713a16: 一皆是法界三諦具足攝一切法出法界外更無
0713a17: 有法於一念處與三念處無二無別一切法趣四
0713a18: 念處是趣不過念者觀慧也處者境也能觀之智
0713a19: 照而常寂名念所觀之境寂而常照名處境寂智
0713a20: 亦寂智照境亦照一相無相無相一相即是實相
0713a21: 實相即是一諦亦名空佛性亦名大般涅槃如
0713a22: 是境智無二無異如如境即如如智智即是境說
0713a23: 智及智處皆名為般若亦例云說處及處智皆名
0713a24: 為所諦非境之境而言為境非智之智而名為智
0713b01: 亦名心寂三昧亦名色寂三昧亦是明心三昧亦
0713b02: 是明色三昧色心不二不二而二為化眾生假名
0713b03: 說二耳此之觀慧只觀眾生一念無明心此心即
0713b04: 是法性為因緣所生即空即假即中一心二心三
0713b05: 心一心此觀亦名一切種智此境亦名一圓諦一
0713b06: 諦三諦三諦一諦諸佛為此一大事因緣出現於
0713b07: 世觀此一念心中具足十界色名身十界受名受
0713b08: 十界識名心十界想行名法法性色一色一切色
0713b09: 一切色一色一受一切受一切受一受一心一切
0713b10: 心一切心一心一想行法一切法一切法一法將
0713b11: 智慧性觀十界色性名為觀了達色中非垢非淨
0713b12: 名為處智慧性觀十界受性名為觀了達受中非
0713b13: 苦非樂名為處智慧性觀十界心性名為觀了達
0713b14: 心性非常非無常性名為處智慧性觀十界法性
0713b15: 名為觀了達法性非我非無我名為處能所合標
0713b16: 是名性念處觀若觀十界色非垢非淨雙照二諦
0713b17: 垢之與淨其性無二無二之性即是實性乃至觀
0713b18: 十界法非我非無我雙照二諦我與無我其性無
0713b19: 二無二之性即是實性是名共念處觀若觀此身
0713b20: 受心法無緣慈悲無緣無念如磁石吸鐵寂而常
0713b21: 照雖無念不動而運大慈普覆十界眾生慈悲誓
0713b22: 願廣大不可盡是名緣念處觀三種一心具足觀
0713b23: 此身受心法智慧性名性念處定慧均和能助大
0713b24: 道名共念處所有慈悲名緣念處一性念處一切
0713c01: 性念處共緣亦爾此圓教義也修此通別圓三種
0713c02: 四念處皆有十要意名同義別具如彼說須往尋
0713c03: 之念無錯亂等者藏教略如前說竟通教則以無
0713c04: 生觀慧為無錯亂了達貪憂如空不可得為調伏
0713c05: 別教以次第三觀為無錯亂調伏同居世間方便
0713c06: 世間果報世間無量貪憂圓教以無作觀慧為無
0713c07: 錯亂了知貪憂之性即是實性始從名字調伏乃
0713c08: 至究竟調伏方是四念處實義如來遺命令諸比
0713c09: 丘依念處行道要在茲乎故此中但云身念處精
0713c10: 進不懈受心法亦如是而不定言不淨苦等者正
0713c11: 以四教行人所共稟也若得此意則於五蓋四禪
0713c12: 五通三明等一切法門皆可作四番解釋思之思
0713c13: 之。四永棄五蓋又三初明所住處二明除蓋方
0713c14: 便三正明除蓋今初。
0713c15: 樂在阿蘭若靜處樹下住或樂處山窟若在露地糞
0713c16: 聚邊若在塚間水岸間。
0713c17: 阿蘭若此翻無喧雜此等諸處遠離闠堪任進
0713c18: 修。二明除蓋方便。
0713c19: 彼乞食還已巳洗足安置衣結跏趺坐直身正意繫
0713c20: 念在前。
0713c21: 乞食資身則永斷營求結跏趺坐則心易入定直
0713c22: 身則身無病患正意則意無邪倒繫念在前則昏
0713c23: 散不生。三正明除蓋又三初直明訶棄五蓋二
0713c24: 喻明除五蓋相三具明永斷之法今初。
0714a01: 斷除慳貪心不與俱斷除瞋恚無有怨嫉心住無瞋
0714a02: 清淨無恚常有慈愍除去睡眠不與共俱繫想在明
0714a03: 念無錯亂除斷掉悔不與共俱內心寂滅調悔心淨
0714a04: 除斷於疑已巳度於疑其心一向在於善法。
0714a05: 於五欲境愛戀不捨名慳貪於違情境忿怒懷惱
0714a06: 名瞋恚昏懵不了諸根闇塞名睡眠三業散動憂
0714a07: 愁退沒名掉悔於師於法於己巳心存猶豫名疑此
0714a08: 五種法覆障定慧令不開發故名為蓋別而言之
0714a09: 貪為慧蓋利令智昏故瞋為定蓋正是禪刺故眠
0714a10: 為慧蓋性無堪能故掉悔蓋定不能一緣故疑能
0714a11: 具蓋定慧無有正信故通而言之皆為定慧之障
0714a12: 也。次喻明除五蓋相。
0714a13: 譬如有奴大家與姓安隱脫奴彼自念言我先是奴
0714a14: 而今解脫安隱已巳得自在不復從人以是因緣便得
0714a15: 歡喜其心安樂又如有人舉他財物所行治生能得
0714a16: 利息還本既畢復有餘在足以養活妻子彼自念言
0714a17: 我先舉債以用治生而得利息既得還本復有餘在
0714a18: 足養妻子我今便得自在不復畏人以是因緣便得
0714a19: 歡喜其心安樂如人久病從病得瘥飲食消化身有
0714a20: 色力彼作是念我先有病而今得差飲食消化身有
0714a21: 色力以是因緣便得歡喜其心安樂如人久閉牢獄
0714a22: 從獄安隱得脫彼作是念我先繫閉今已巳得脫無所
0714a23: 復畏以是因緣便得歡喜其心安隱如人多持財寶
0714a24: 度大曠嚝野不遭賊劫安隱得過彼作是念我先多持
0714b01: 財寶從曠野得過而今無所復畏以是因緣便得歡
0714b02: 喜其心安樂。
0714b03: 貪欲如奴受他驅役故瞋如負債惡報酬償不息
0714b04: 故睡如久病沉重不起故掉悔如獄因掉生悔因
0714b05: 悔成蓋不能自出故疑如曠野心多猶豫故。三
0714b06: 具明永斷之法若不訶五蓋不能習禪若不得禪
0714b07: 定之力不能斷蓋也。
0714b08: 比丘有五蓋亦復如是如奴負債久病在獄行大曠嚝
0714b09: 野自見未斷諸蓋令心染汙慧力不明彼即捨欲惡
0714b10: 不善法與覺觀俱而受喜樂得入初禪彼以喜樂潤
0714b11: 漬於身滿盈溢無不處如人巧浴器盛細末藥
0714b12: 以水漬之和合相得其水潤漬無有不潤而無零落
0714b13: 比丘得入初禪亦復如是喜樂身無有空處此是
0714b14: 最初現身得樂何以故由不放逸精進不懈念無錯
0714b15: 亂樂處靜寂故彼捨覺觀便內生信心生一處無覺
0714b16: 無觀心定喜樂入第二禪彼以心定喜樂潤漬於身
0714b17: 滿盈溢無不處猶如山頂之泉水自中出亦不
0714b18: 從東西南北及從上來即此池中清冷水出潤漬一
0714b19: 池滿盈溢無有空處比丘入第二禪亦復如是心
0714b20: 定喜樂滿盈溢此是第二現身得樂彼捨喜心住
0714b21: 護念樂身受快樂如聖所說護念快樂入第三禪彼
0714b22: 於身無喜以樂潤漬滿盈溢無有空處譬如優
0714b23: 羅華拘頭摩分陀利華雖生出地而未出水根莖華
0714b24: 葉潤漬水中無有空處而不潤漬比丘入第三禪亦
0714c01: 復如是離喜住樂潤漬於身無不處此是第三禪
0714c02: 得現身快樂所遊戲處彼捨苦樂憂喜先斷不苦不
0714c03: 樂護念清淨入第四禪身心清淨具滿盈溢無不
0714c04: 處猶若男子女人沐浴淨潔被以新白淨衣無有不
0714c05: 覆之處比丘入第四禪亦復如是其心清淨滿於
0714c06: 身無空缺處彼入第四禪心不掉動亦不懈怠不與
0714c07: 愛恚相應住無動地譬如密屋內外泥治堅閉戶嚮
0714c08: 無有風塵於內然燈無有人非人風鳥扇動其燈
0714c09: 直上無有曲戾恬定而然比丘入第四禪亦復如是
0714c10: 無有調動心無懈怠不與愛恚相應已巳住無動他此
0714c11: 是第四禪現身得樂所遊處何以故由不放逸精進
0714c12: 不懈念不錯亂樂處寂靜故漬。音恣。浸潤也。恬。音甜。安靜也。
0714c13: 自見未斷諸蓋者前雖云斷除慳貪乃至其心一
0714c14: 向在於善法但是訶棄未是永斷故必以覺觀力
0714c15: 捨欲惡不善法而入初禪乃至次第入第四禪方
0714c16: 得歡喜安樂也心不掉動是永斷悔蓋亦不懈怠
0714c17: 是永斷眠蓋不與愛恚相應是永斷貪瞋二蓋住
0714c18: 無動地是永斷疑蓋譬如密屋內外泥治喻無調
0714c19: 悔堅閉戶嚮喻不懈眠無風塵喻無貪瞋然燈喻
0714c20: 無疑直無曲恬定而然喻定慧和平能發五通
0714c21: 三明也又無人喻無貪無非人喻無瞋無風喻無
0714c22: 掉無鳥喻無眠無曲喻無疑修四禪法具在經論
0714c23: 及禪波羅蜜次第法門須者自往尋之此第四大
0714c24: 文即是因戒生定亦名增上心學也。第五明無
0715a01: 漏戒勝妙無漏戒亦名道共戒而道共通取念處
0715a02: 方便道此獨取發真無漏為異文復為二初五通
0715a03: 次三明他處言三明六通共止六法以宿命天眼
0715a04: 漏盡功能殊勝復稱為明今別開神足為三兼天
0715a05: 耳他心共成五通別列宿命天眼漏盡為三明雖
0715a06: 開合不同總是六神通耳六皆稱神通者纓絡經
0715a07: 云神名天性通名慧性天然之慧照徹無礙也今
0715a08: 初五通。
0715a09: 彼得定心清淨無有垢穢柔軟調伏住無動地自於
0715a10: 身中起心能化作異身支節具足諸根無缺時即觀
0715a11: 之此身色四大合成彼身色化有此四大身色異彼
0715a12: 化身四大色異從此四大身色中起心化作彼身諸
0715a13: 根支節具足譬如有人鞘中拔刀彼作是念此是鞘
0715a14: 此是刀刀異鞘異從此鞘中拔刀出鞘音笑刀室也亦如人
0715a15: 筐中出蛇彼作是念此是筐此是蛇筐異蛇異從此
0715a16: 筐中出蛇筐音匡方筥也譬如有人從簏出衣彼作是念此
0715a18: 復如是此是比丘最初勝法何以故由不放逸精進
0715a19: 不懈念無錯亂樂寂靜故彼以定心清淨乃至入不
0715a20: 動地從己巳四大色身中起心化作化身一切諸根支
0715a21: 節具足彼作是念此身是四大合成彼身從化而有
0715a22: 此四大色身異彼化四大色身異此心在此身依此
0715a23: 身繫此身譬如璃摩尼珠瑩治甚明清淨無垢若
0715a24: 以青黃赤線貫之有眼男子置掌而觀此是珠此是
0715b01: 線珠異線異此珠繫在於線比丘亦復如是從此四
0715b02: 大色身起心化作化身一切諸根支節具足而作是
0715b03: 念此身是四大合成彼身從此而有此四大色身異
0715b04: 彼化四大色身異此心在此身依此身繫此身此是
0715b05: 比丘第二勝法何以故由不放逸精進不懈念無錯
0715b06: 亂樂寂靜故彼以定心清淨乃至入無動地一心修
0715b07: 習神通智證彼便能作種種變化以一身為無數身
0715b08: 無數身還為一身身能飛行石壁皆過無所觸礙如
0715b09: 行空行在空中如鳥飛翔出沒於地如水涌波或
0715b10: 煙或若大火音恣草名手能捫音門撫摸也日月身至梵
0715b11: 天譬如陶師善調和泥隨意所造欲作何器便能成
0715b12: 之而有利益譬如巧匠善能治木隨意所造自在成
0715b13: 之而有利益譬如治象牙師善能治牙隨意所作自
0715b14: 在成之而有利益譬如金師善鍊真金隨意所作自
0715b15: 在成之而有利益比丘亦復如是定心清淨至無動
0715b16: 地隨意所作乃至梵天此是比丘第三勝法彼以定
0715b17: 心清淨乃至入無動地一心修習證天耳智彼天耳
0715b18: 清淨過出於人耳聞二種聲人非人譬如於城郭國
0715b19: 邑中有講堂廣大高顯有聰耳人在中不勞聽力而
0715b20: 聞種種音聲比丘亦復如是以定心故天耳清淨得
0715b21: 聞人非人種種音聲此是比丘第四勝法彼以定心
0715b22: 清淨乃至入無動地一心修習證他心智彼知外眾
0715b23: 生心有欲無欲有垢無垢有癡無癡廣心略心小心
0715b24: 大心定心亂心縛心脫心上心無上心皆悉知之譬
0715c01: 如自喜男子女人以水鏡自照無不得見比丘亦復
0715c02: 如是以定心清淨故知外一切眾生心之所念此是
0715c03: 第五勝法。
0715c04: 初起心化作異身如鞘中出刀等連舉三喻止是
0715c05: 喻其化從心起次觀所化之身從化而有心喻如
0715c06: 線身喻如珠身心宛然從此化彼相貫不離此二
0715c07: 皆是神通智證前方便耳次正顯神通智證言智
0715c08: 證者由出世正智所證神通不同諸天報得不同
0715c09: 外道凡夫依見愛之所修得巧匠四喻總顯隨意
0715c10: 能成木堅於泥牙堅於木金堅於牙匠師伎術皆
0715c11: 能治用何況心法融聖道巧妙而不能如意自
0715c12: 在耶次天耳智次他心智皆如文可知。次三明。
0715c13: 彼以定心清淨乃至入無動地一切修習宿命智證
0715c14: 便能憶識宿命無數若干種事能憶一生十生百生
0715c15: 千生無數百千生劫燒都盡國土還生我在彼生名
0715c16: 字如是種如是姓如是食如是壽命如是在世如是
0715c17: 壽盡如是受苦樂如是從彼命終復生於彼如是展
0715c18: 轉來生於此如是形色相貌無數種種皆悉憶識譬
0715c19: 如有人從己巳村落往至他國在於彼國若行若住若
0715c20: 語若默從彼國復往餘國若行若住若語若默如是
0715c21: 展轉復還其國不勞多力而能憶識所行諸國我從
0715c22: 此國乃往彼國在彼國內如是行如是住如是語如
0715c23: 是默從彼國復至彼國在彼國如是行如是住如是
0715c24: 語如是默如是展轉還至本國比丘亦復如是能以
0716a01: 定心清淨乃至無動地心宿命智證能憶無數百千
0716a02: 劫種種眾事此是比丘得第一明斷滅無明明法生
0716a03: 闇已巳去明曉法存此是比丘憶宿命智證明何以故
0716a04: 由不放逸精進不懈心無錯亂樂處寂靜故。
0716a05: 初宿命智稱第一明者明過去也以斷滅無明故
0716a06: 明法得生無明止是見思煩惱障於空寂今斷滅
0716a07: 之則明法自生所謂但有除翳法別無與明法也
0716a08: 闇已巳去明曉法存者謂闇去更不復來明存更不
0716a09: 復失如一成真金不重為也。
0716a10: 彼以定心清淨乃至無動地一心修習見眾生死此
0716a11: 生彼智證彼天眼清淨見眾生死此生彼形色好醜
0716a12: 善惡諸道尊卑貴賤隨眾生所造業報因緣皆能知
0716a13: 之如此人造身惡行口惡行心惡行誹謗賢聖邪見
0716a14: 以邪見報故墮地獄餓鬼畜生如此眾生身行善口
0716a15: 行善心念善不誹謗賢聖正見修習正業身死得生
0716a16: 天上人中如是天眼清淨見眾生死此生彼隨眾生
0716a17: 所造業因皆悉知之譬如廣大平地四交道頭有高
0716a18: 顯大堂有明眼人在中見眾生從東方來至西方從
0716a19: 西方往東方從南方往北方從北方往南方比丘如
0716a20: 是以定心清淨乃至無動地見眾生死此生彼智證
0716a21: 以天眼清淨見眾生死此生彼乃至隨眾生所造業
0716a22: 報因緣皆悉知之此是比丘得第二明斷無明明法
0716a23: 生闇已巳去明曉法存此是見眾生死此生彼智證明
0716a24: 何以故由不放逸精進不懈心不錯亂樂寂靜故。
0716b01: 次天眼智稱第二明者明未來也三世悉見以未
0716b02: 來難見而能預見故從勝說亦以過去現在讓宿
0716b03: 命漏盡耳。
0716b04: 彼以定心清淨乃至無動地一心修習無漏智證彼
0716b05: 如實知苦聖諦集盡道諦如實知有漏漏集漏盡如
0716b06: 實知趣漏盡道聖諦彼如是知如是見從欲漏有漏
0716b07: 無明漏心得解脫已巳得解脫智我生已巳盡梵行已巳立
0716b08: 所作已巳辦更不復生譬如清水中有木石魚水性
0716b09: 之屬東西遊行有眼者觀之見木石魚此是木石
0716b10: 此是魚東西遊行比丘亦復如是以定心清淨至
0716b11: 無動地得無漏智證乃至不復更生此是比丘得第
0716b12: 三明斷無明明法生闇已巳去明曉法存是為無漏智
0716b13: 明何以故由不放逸精進不懈念無錯亂樂處寂靜
0716b14: 故。
0716b15: 次無漏智稱第三明者明現在也於三世法皆悉
0716b16: 不生以其坐斷三世無一法可以當情故謂之明
0716b17: 現在苦聖諦者三界皆苦確實不惟聖了知稱
0716b18: 為聖諦集即苦因盡即苦滅道即出要並實不
0716b19: 故皆名諦有漏即苦果漏集即苦因漏盡即苦滅
0716b20: 趣漏盡道即出要重言之者前番約見道後番約
0716b21: 修道或前番約欲界後番約色無色界也正智名
0716b22: 知慧眼名見欲界思惑名欲漏色無色界思惑名
0716b23: 有漏三界見惑名無明漏得解脫者見道十六心
0716b24: 修道十八心根本智也得解脫智者後得智也我
0716c01: 生已巳盡即是永離果報故名無生梵行已巳立即是
0716c02: 具智斷德故名應供所作已巳辦即是真窮惑盡故
0716c03: 名無學更不復生即是煩惱斷盡故名殺賊又我
0716c04: 生已巳盡是苦諦智圓梵行已巳立是道諦智圓所作
0716c05: 已巳辦是滅諦智圓更不復生是集諦智圓清水喻
0716c06: 定心木石魚喻現前生法眼喻智慧雖有明眼
0716c07: 水不澄清不能了別木石魚如有慧無定雖復
0716c08: 清水若眼不明亦不了別木石魚如有定無慧
0716c09: 今定慧具足了知生空及與法空不於生法起顛
0716c10: 倒想是為無漏智明此第五大文即是因定發慧
0716c11: 亦名增上慧學也有處五通尚屬定學今皆云智
0716c12: 證故攝入慧學於禪定通明後皆結云由不放逸
0716c13: 等者深顯持戒不放逸為聖道根本四念處為入
0716c14: 道要門頭陀行為出離勝法也且依三藏略明如
0716c15: 此餘之三番可以意得又即此三藏法門或轉入
0716c16: 妙或按位妙可細思之毋忽視也。
0716c17: 
0716c18: 大小持戒犍度略釋終
