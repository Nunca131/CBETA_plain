0688b17: 
0688b18: 科註妙法蓮華經卷第三
0688b19: 
0688b20: 宋　柯山金谿棲雲沙門　守倫　註
0688b21: 明　玉谿菩提菴沙門　法濟　參訂
0688b22: 　　吳興瓶城居士　閔夢得　較刻
0688b23: △二譬喻品二初申品目。
0688c01: 譬者比況也喻者曉訓也託此比彼寄淺訓深前
0688c02: 廣明五佛開權上根利智圓聞獲悟中下之流抱
0688c03: 迷未遣於是大悲不已巳巧智無邊更動樹訓風舉
0688c04: 扇喻月使其悟解故言譬喻此取通意若別釋者
0688c05: 以世法比出世法因於曾有聞未曾有踊躍歡喜
0688c06: 如經以世間父子譬出世師弟又以世生法比出
0688c07: 世生法使蒙佛音教不失大乘如經父知諸子先
0688c08: 心各有所好珍玩之具又以世滅比出世滅雖得
0688c09: 無漏聞亦除憂惱如經我為其父應拔其苦難令
0688c10: 免燒又以世不生不滅比出世不生不滅令其
0688c11: 安住實智中我定當作佛如經乘是寶乘直至道
0688c12: 場當知佛以一音說於譬喻巧令中下得四悉檀
0688c13: 益故言譬喻品也此約因緣釋約教釋者佛意本
0688c14: 讚佛乘為物不堪尋念先佛大悲方便趣於鹿苑
0688c15: 稱讚三車二乘以下中可自濟恩不及人菩薩駕
0688c16: 牛運他出宅此三藏意也又三人同畏燒聲聞
0688c17: 如直去不迴緣覺如彼鹿母並馳並顧菩薩如
0688c18: 大象身扞刀箭全群而出此通教意也又二乘發
0688c19: 心近緣理淺智慧弱但斷通惑不能盡邊到底非
0688c20: 波羅蜜若菩薩發心久遠理深智強能斷別惑窮
0688c21: 源盡性大品云二乘如螢火菩薩如日光此別教
0688c22: 意也又始見我身聞我所說即皆信受入如來慧
0688c23: 如斯之人易可化度不令如來生於疲苦如華嚴
0688c24: 中即事而真不須譬喻為未入者四十餘年更以
0689a01: 異方便助顯第一義今日王舍城決定說大乘普
0689a02: 令一切眾開示悟入佛之智慧不令一人獨得滅
0689a03: 度如今如始無二無異上根利智聞即能解不令
0689a04: 如來生於疲苦亦不須譬喻秪為中下之機動執
0689a05: 生疑踟岐道故須今日大車譬喻而得利益此
0689a06: 圓教意也本觀心準例可解。△二解經文二初
0689a07: 釋法說二譬說初文又四初身子領解二如來述
0689a08: 成三與授記四舉眾歡喜初文又二初長行二偈
0689a09: 頌初文又二初經家敘二初敘內解。
0689a10: 爾時舍利弗踊躍歡喜。
0689a11: 踊躍歡喜者內解在心名喜喜動於形名踊躍從
0689a12: 妙人聞妙法得妙解若值一幸尚復欣抃況三喜
0689a13: 具足寧不踊躍此敘內解也。△二敘外儀。
0689a14: 即起合掌瞻仰尊顏。
0689a15: 即起合掌者名身領解在昔權實為二如掌不合
0689a16: 今解權即實如二掌合言向佛者知其在昔權非
0689a17: 佛因實非佛果今解權即實成大圓因因必趣果
0689a18: 故言合掌向佛瞻仰尊顏者表其解實實即佛境
0689a19: 非方便法又瞻仰尊顏無餘思念表開佛知見意
0689a20: 解於實亦即解權身領於權亦解於實互舉一邊
0689a21: 敘外儀也。△二身子自陣三初標三喜章。
0689a22: 而白佛言今從世尊聞此法音心懷踊躍得未曾有。
0689a23: 而白佛言者口領解也即是身子自陳今從世尊
0689a24: 者標我身見佛身故名身喜聞此法音依於佛口
0689b01: 聞而歡喜故言口喜得未曾有即我意解佛意故
0689b02: 名意喜。△二釋三喜三初提昔身失顯今身解。
0689b03: 所以者何我昔從佛聞如是法見諸菩薩受記作佛
0689b04: 而我等不預斯事甚自感傷失於如來無量知見。
0689b05: 此明昔不見佛為失昔佛為菩薩授記我不預斯
0689b06: 事見佛義遠既不見佛故無身喜聞如是法者若
0689b07: 日照高山時密有聞義顯如聾如啞不得道聞如
0689b08: 是法也祇是方等教中聞大乘實慧與今不殊故
0689b09: 言聞如是法也受記者亦如方等中與菩薩記二
0689b10: 乘不預斯事甚自感傷思益淨名中聞褒大折小
0689b11: 內疑而外鄙名為感傷失一切知見者失佛眼之
0689b12: 見失佛智之知。△二提昔口失顯今口解三初釋
0689b13: 思過之所二正出其過我等三引過自歸是我。
0689b14: 世尊我常獨處山林樹下若坐若行每作是念我等
0689b15: 同入法性云何如來以小乘法而見濟度是我等咎
0689b16: 非世尊也。
0689b17: 此明昔不聞法失良以身處山林心執小道則不
0689b18: 聞法故無口喜我常獨處者思過之所也同入法
0689b19: 性者正出其執小過既執所入之一理疑三教能
0689b20: 入之門一理既同而我失知見三教既異而菩薩
0689b21: 受授則如來有偏所以成過今述此失故言
0689b22: 悔過是我等咎者由我迷權何關理教由我惑實
0689b23: 何關佛偏追述昔非仰謝如來是為引過自歸。△
0689b24: 三提昔意失顯今意解。
0689c01: 所以者何若我等待說所因成就阿耨多羅三藐三
0689c02: 菩提者必以大乘而得度脫然我等不解方便隨宜
0689c03: 所說初聞佛法遇便信受思惟取證世尊我從昔來
0689c04: 終日竟夜每自刻責。
0689c05: 此明意無解之失良以不待說所因故無實解又
0689c06: 不識方便故無權解因解無故故無意喜昔失既
0689c07: 彰今得自顯不待說所因者自責不解實也不解
0689c08: 方便者自責不解權也所因二義一不待對於前
0689c09: 二不停待於後如日初照高山明三諦之慧是得
0689c10: 佛因此待對於我而我不受則失之於前諸佛法
0689c11: 久後要當說真實而我不停待於後於此兩楹間
0689c12: 取小不解實權者如文可解。△三結成三喜
0689c13: 二初結。
0689c14: 而今從佛聞所未聞未曾有法斷諸疑悔身意泰然
0689c15: 快得安穩。
0689c16: 此明結成三喜先結次成從佛是結身喜聞法結
0689c17: 口喜斷諸疑悔是結意喜也。△二成。
0689c18: 今日乃知真是佛子從佛口生從法化生得佛法
0689c19: 分。
0689c20: 今日乃知真是佛子近佛義成也從佛口生結口
0689c21: 成從法化生是結意成。
0689c22: 爾時舍利弗欲重宣此義而說偈言。
0689c23: △二偈頌三初頌標三喜。
0689c24: 我聞是法音得所未曾有心懷大歡喜疑網皆已巳除。
0690a01: 此一行頌標三喜既舉我聞則兼得佛矣。△二頌
0690a02: 釋三喜三初頌見佛喜。
0690a03: 昔來蒙佛教不失於大乘佛音甚希有能除眾生惱
0690a04: 我已巳得漏盡聞亦除憂惱。
0690a05: 長行明失知見今頌中明不失大乘上論失論遠
0690a06: 今頌論近論得文互現耳。△二頌不聞法二初頌
0690a07: 身遠故不聞。
0690a08: 我處於山谷或在林樹下若坐若經行常思惟是事
0690a09: 嗚呼深自責云何而自欺我等亦佛子同入無漏法
0690a10: 不能於未來演說無上道金色三十二十力諸解脫
0690a11: 同共一法中而不得此事八十種妙好十八不共法
0690a12: 如是等功德而我皆已巳失我獨經行時見佛在大眾
0690a13: 名聞滿十方廣饒益眾生自惟失此利我為自欺誑
0690a14: 我常於日夜每思惟是事欲以問世尊為失為不失
0690a15: 我常見世尊稱讚諸菩薩以是於日夜籌量如此事
0690a16: 今聞佛音聲隨宜而說法無漏難思議令眾至道場。
0690a17: 我常於日夜者當知生死為夜涅槃為日為生死
0690a18: 中有涅槃為生死外有涅槃耶若得悟時二疑雙
0690a19: 遣又生死涅槃俱為夜此疑得除名為日如日出
0690a20: 時則二疑雙遣。△二頌入法性故不聞。
0690a21: 我本著邪見為諸梵志師世尊知我心拔邪說涅槃
0690a22: 我悉除邪見於空法得證爾時心自謂得至於滅度。
0690a23: 著邪見是凡人著入法性是二乘著此二俱不聞
0690a24: 法。△三頌上心得妙解喜。
0690b01: 而今乃自覺非是實滅度若得作佛時具三十二相
0690b02: 天人夜眾龍神等恭敬是時乃可謂永盡滅無餘
0690b03: 佛於大眾中說我當作佛聞如是法音疑悔悉已巳除
0690b04: 初聞佛所說心中大驚疑將非魔作佛惱亂我心耶
0690b05: 佛以種種緣譬喻巧言說其心安如海我聞疑網斷
0690b06: 佛說過去世無量滅度佛安住方便中亦皆說是法
0690b07: 現在未來佛其數無有量亦以諸方便演說如是法
0690b08: 如今者世尊從生及出家得道轉法輪亦以方便說
0690b09: 世尊說實道波旬無此事以是我定知非是魔作佛
0690b10: 我墮疑網故謂是魔所為。
0690b11: 此九行半頌上心得妙解喜上明不待所因不解
0690b12: 方便頌中今明得所因又解方便何也須知聞當
0690b13: 作佛是所因也聞五佛道同解魔非魔是解方便
0690b14: 也互顯一邊之意彼五佛章者即是領解之文
0690b15: 言波旬者亦名波旬踰此云惡者謂常懷惡成就
0690b16: 惡法者也魔者梵云魔羅此云殺者所謂斷殺眾
0690b17: 生慧命謂是魔所為者須知此一科雖有長行偈
0690b18: 頌總屬身子領解自陳之文由身子在昔鹿苑志
0690b19: 樂小法如來方便逐彼堪任為說四諦使證一真
0690b20: 保任所證與佛無差佛亦印可與我無別來至今
0690b21: 經聞略開顯斥作方便是以驚疑謂魔作佛固相
0690b22: 惱亂如來慈悲微妙巧說廣引五佛皆先方便後
0690b23: 顯圓乘以為證信昔之既爾今豈不然身子遂得
0690b24: 疑除心安如海廣聞開會妙悟真常徹法性之淵
0690c01: 源同佛眼之知見故今領解謝過自陳良在茲也。
0690c02: △三頌結成。
0690c03: 聞佛柔軟音深遠甚微妙演暢清淨法我心大歡喜
0690c04: 疑悔永已巳盡安住實智中我定當作佛為天人所敬
0690c05: 轉無上法輪教化諸菩薩。
0690c06: 此兩行半偈頌上結成如文。△二如來述成三初
0690c07: 昔曾教大。
0690c08: 爾時佛告舍利弗吾今於天人沙門婆羅門等大眾
0690c09: 中說我昔曾於二萬億佛所為無上道故常教化汝
0690c10: 汝亦長夜隨我受學我以方便引導汝故生我法中。
0690c11: 言述成者上文身子自陳得悟於今如來述解非
0690c12: 文有三一昔曾教大二中忘取小三還為說大
0690c13: 所以引昔曾教大述其見佛之緣若中忘取小述
0690c14: 其憂悔聞法之緣還為說大述其悟解不則述
0690c15: 成上三意也無上道者十住婆沙論云身無上謂
0690c16: 相好受持無上謂自利利他具足無上謂命見戒
0690c17: 智慧無上謂四無礙不思議無上謂六波羅蜜解
0690c18: 脫無上謂能壞二障行無上謂聖行梵行又身無
0690c19: 上名大丈夫受持無上名大慈悲具足無上名到
0690c20: 彼岸智無上名一切智不思議無上名阿羅訶解
0690c21: 脫無上名大涅槃行無上名三藐三佛陀菩薩瓔
0690c22: 珞經十三云道當清淨穢濁非道道當一心多想
0690c23: 非道道當知足多欲非道道當恭敬憍慢非道道
0690c24: 當檢意放逸非道道當顯曜自隱非道道當連屬
0691a01: 無行非道道當覺悟愚惑非道道當教化矜非
0691a02: 道道近善友習惡非道如是等種種明無上道今
0691a03: 經以圓融為無上道若偏若次皆他經所論汝亦
0691a04: 長夜隨我受學者昔雖大化未破無明惑闇心中
0691a05: 隨佛受學了因雖遠猶尚不滅況今真悟寧得是
0691a06: 故舉曾教述彼見佛之不謬我以方便生我法
0691a07: 中者此意兩牽也若昔以大化今生大解此屬初
0691a08: 意也若令免惡道權為小引此屬第二意也。△二
0691a09: 中忘取小。
0691a10: 舍利弗我昔教汝志願佛道汝今悉忘而便自謂已巳
0691a11: 得滅度。
0691a12: 汝今悉忘自有中途廢大習小名中途悉忘若
0691a13: 而今便自謂已巳得滅度即是而今悉忘由汝忘大
0691a14: 願即習小致有憂悔而得聞法不。△三還為說
0691a15: 大。
0691a16: 我今還欲令汝憶念本願所行道故為諸聲聞說是
0691a17: 大乘經名妙法蓮華教菩薩法佛所護念。
0691a18: 我今還欲令汝憶念本願即是述其得解不先
0691a19: 施權教成其中途小善後顯真實遂其本願大心。
0691a20: △三授記二初長行十初時節。
0691a21: 舍利弗汝於未來世過無量無邊不可思議劫。
0691a22: △二行因。
0691a23: 供養若干千萬億佛奉持正法具足菩薩所行之道。
0691a24: △三得果。
0691b01: 當得作佛號曰華光如來應供正知明行足善逝
0691b02: 世間解無上士調御丈夫天人師佛世尊。
0691b03: △四國土。
0691b04: 國名離垢其土平正清淨嚴飾安穩豐樂天人熾盛
0691b05: 璃為地有八交道黃金為繩以界其側其傍各有
0691b06: 七寶行樹常有華果。
0691b07: △五說法。
0691b08: 華光如來亦以三乘教化眾生舍利弗彼佛出時雖
0691b09: 非惡世以本願故說三乘法。
0691b10: △六劫名。
0691b11: 其劫名大寶莊嚴何故名曰大寶莊嚴其國中以菩
0691b12: 薩為大寶故。
0691b13: △七眾數。
0691b14: 彼諸菩薩無量無邊不可思議算數譬喻所不能及
0691b15: 非佛智力無能知者若欲行時寶華承足此諸菩薩
0691b16: 非初發意皆久植德本於無量百千萬億佛所淨修
0691b17: 梵行恒為諸佛之所稱歎常修佛慧具大神通善知
0691b18: 一切諸法之門質直無偽志念堅固如是菩薩充滿
0691b19: 其國。
0691b20: △八壽量。
0691b21: 舍利弗華光佛壽十二小劫除為王子未作佛時其
0691b22: 國人民壽八小劫。
0691b23: △九補處。
0691b24: 華光如來過十二小劫授堅滿菩薩阿耨多羅三藐
0691c01: 三菩提記告諸比丘是堅滿菩薩次當作佛號曰華
0691c02: 足安行多陀阿伽度阿羅訶三藐三佛陀其佛國土
0691c03: 亦復如是。
0691c04: △十法住。
0691c05: 舍利弗是華光佛滅度之後正法住世三十二小劫
0691c06: 像法住世亦三十二小劫。
0691c07: 言授記者身子向前自陳佛為印可是故與記若
0691c08: 得大解自知作佛何俟須記記有四意一為昔未
0691c09: 記二乘而今須記二為中下未悟以記勉勵之三
0691c10: 為令聞者結緣四為滿其本願是故記也號曰華
0691c11: 光如來應供等者即十號名別記也然釋十號其
0691c12: 義甚多今且記一種釋之所謂無妄名如來能
0691c13: 為眾生作良福田名應供知十界法名正知具
0691c14: 足三明名明行足不還來名善逝知眾生國土名
0691c15: 世間解無與等名無上士調他心名調御丈夫為
0691c16: 眾生眼名天人師知三聚為佛壞波旬名婆伽婆
0691c17: 即世尊也至若國土說法劫名眾數壽量補處法
0691c18: 住久近如文可解。
0691c19: 爾時世尊欲重宣此義而說偈言。
0691c20: △二偈頌二初頌長行九初頌第三得果。
0691c21: 舍利弗來世成佛普智尊號名曰華光當度無量眾。
0691c22: 此偈有十一行半為二初十行頌上九意略不頌
0691c23: 補處長出供養舍利後一行半結歎初一行超頌
0691c24: 得果次供養下一行追頌行因三過無量下半行
0692a01: 超頌劫名四世界名下一行半頌國淨五彼國下
0692a02: 一行半頌菩薩眾數六如是等下半行頌說法七
0692a03: 佛為王下二行頌壽量八佛滅度之下一行半頌
0692a04: 法住久近九舍利廣下半行長出供養舍利從後
0692a05: 華光佛下一行半即結歎。△二頌第二行因。
0692a06: 供養無數佛具足菩薩行十力等功德證於無上道。
0692a07: 具足菩薩行十力等功德者大論問云佛有十力
0692a08: 其菩薩有否答亦有之所謂一發一切智心堅固
0692a09: 力二不捨眾生大慈力三具足大悲力四信一切
0692a10: 佛法精進力五慧行禪定力六除二邊智慧力七
0692a11: 成就眾生力八觀法實相力九入三解脫門力十
0692a12: 無礙智力。△三頌第六劫名。
0692a13: 過無量劫已巳劫名大寶嚴。
0692a14: △四頌第四國土。
0692a15: 世界名離垢清淨無瑕穢以璃為地金繩界其道
0692a16: 七寶雜色樹常有華果實。
0692a17: △五頌第七眾數。
0692a18: 彼國諸菩薩志念常堅固神通波羅蜜皆已巳悉具足
0692a19: 於無數佛所善學菩薩道。
0692a20: △六頌第五說法。
0692a21: 如是等大士華光佛所化。
0692a22: △七頌第八壽量。
0692a23: 佛為王子時棄國捨世榮於最末後身出家成佛道
0692a24: 華光佛住世壽十二小劫其國人民眾壽命八小劫。
0692b01: △八頌第十法住久近。
0692b02: 佛滅度之後正法住於世三十二小劫廣度諸眾生
0692b03: 正法滅盡已巳像法三十二。
0692b04: △九頌供養舍利。
0692b05: 舍利廣流布天人普供養。
0692b06: △二結歎。
0692b07: 華光佛所為其事皆如是其兩足聖尊最勝無倫匹
0692b08: 彼即是汝身宜應自欣慶。
0692b09: 宜應自欣慶者成初入歡喜位之解也初住能百
0692b10: 佛世界作佛其於行地則益倍是。△四眾喜二初
0692b11: 長行二初經家敘眾喜供養二初敘眾喜。
0692b12: 爾時四部眾比丘比丘尼優婆塞優婆夷天龍夜叉
0692b13: 乾闥婆阿脩羅迦樓羅緊那羅摩羅伽等大眾見
0692b14: 舍利弗於佛前受阿耨多羅三藐三菩提記心大歡
0692b15: 喜踊躍無量。
0692b16: 此下領解歡喜。△二陳供養。
0692b17: 各各脫身所著上衣以供養佛釋提桓因梵天王等
0692b18: 與無數天子亦以天妙衣天曼陀羅華摩訶曼陀羅
0692b19: 華等供養於佛所散天衣住空中而自迴轉諸天
0692b20: 妓樂百千萬種於空中一時俱作雨眾天華。
0692b21: △二正領解。
0692b22: 而作是言佛昔於波羅奈初轉法輪今乃復轉無上
0692b23: 最大法輪。
0692b24: 從而作是言下是正領解初領開權今乃復轉下
0692c01: 領顯實也。
0692c02: 爾時諸天子欲重宣此義而說偈言。
0692c03: △二偈頌二初頌開權顯實。
0692c04: 昔於波羅奈轉四諦法輪分別說諸法五眾之生滅
0692c05: 今復轉最妙無上大法輪是法甚深奧少有能信者。
0692c06: △二頌自述得解隨喜迴向。
0692c07: 我等從昔來數聞世尊說未曾聞如是深妙之上法
0692c08: 世尊說是法我等皆隨喜大智舍利弗今得受尊記
0692c09: 我等亦如是必當得作佛於一切世間最尊無有上
0692c10: 佛道叵思議方便隨宜說我所有福業今世若過世
0692c11: 及見佛功德盡迴向佛道。
0692c12: 我等亦如是者如身子之領解如身子被述成如
0692c13: 身子之得記也問迦葉善吉諸大聲聞尚未得解
0692c14: 今此四眾何人而獲先悟答四眾天人亦具三品
0692c15: 上根同身子其中下可知矣又解身子迦葉並是
0692c16: 權行良由中下未開故迦葉滿願示同不解淨名
0692c17: 云眾生病未愈菩薩亦未愈此之謂也無上大法
0692c18: 輪者如華嚴五十九云如來應正等覺轉大法輪
0692c19: 有十種事一者具足清淨四無畏二者出生四辨
0692c20: 隨順音聲三者善解開闡四者隨順諸佛無礙解
0692c21: 脫五者能令眾生心皆淨信六者所有言說皆不
0692c22: 唐捐七者大悲願力之所加持八者隨出音聲普
0692c23: 十方九者於阿僧祇劫說法不斷十者隨所說
0692c24: 法悉皆生起根力覺道三昧等法是法甚深奧者
0693a01: 由功高一化德冠五時橫十方豎窮三際無有
0693a02: 遺餘所以云也佛道叵思議叵者不可也只是不
0693a03: 可思議之謂。△二為中根人作譬喻說四初譬喻
0693a04: 開三顯一二明中根人得解三如來述成四與授
0693a05: 記初文又三初請三初述自無疑。
0693a06: 爾時舍利弗白佛言世尊我今無復疑悔親於佛前
0693a07: 得受阿耨多羅三藐三菩提記。
0693a08: 從爾時舍利弗白佛下第二大段為中根譬說文
0693a09: 有四品此一品正是譬喻開三顯一信解明中根
0693a10: 得解藥草如來述成授記與決此四番皆約譬說
0693a11: 下四段皆約因緣陳如明繫珠領解阿難引空王
0693a12: 獲記又例法說應有中根四眾歡喜而今無者一
0693a13: 謂經家存略二例前後可知後文在法師品中請
0693a14: 中述自如文可解。△二述他有惑。
0693a15: 是諸千二百心自在者昔住學地佛常教化言我法
0693a16: 能離生老病死究竟涅槃是學無學人亦各自以離
0693a17: 我見及有無見等謂得涅槃而今於世尊前聞所未
0693a18: 聞皆墮疑惑。
0693a19: 他者是同行懷舊故須為請四眾是化境今新運
0693a20: 大悲則普為請佛常教化下執昔三教也而今於
0693a21: 世尊前下執昔一理也昔說三是究竟今又說一
0693a22: 為真實矛盾致迷故言皆墮疑惑有人云身子新
0693a23: 舊兩疑千二百止有新疑今謂上根疑少中下疑
0693a24: 多云何倒解。△三普為四眾請。
0693b01: 善哉世尊願為四眾說其因緣令離疑悔。
0693b02: 善哉世尊下為四眾普請也因緣者前三後一之
0693b03: 因緣也。△二答二初發起二初抑。
0693b04: 爾時佛告舍利弗我先不言諸佛世尊以種種因緣
0693b05: 譬喻言辭方便說法皆為阿耨多羅三藐三菩提耶
0693b06: 是諸所說皆為化菩薩故。
0693b07: 抑引者抑則令其憤勇引則令彼速進我先不言
0693b08: 下指上開權皆為菩提者指上顯實皆為化菩薩
0693b09: 者當知若權若實皆入佛道無住涅槃上既已巳明
0693b10: 言今者云何執教迷闇不解如此責之是謂抑也。
0693b11: △二引。
0693b12: 然舍利弗今當復以譬喻更明此義諸有智者以譬
0693b13: 喻得解。
0693b14: 然舍利弗今當下是引接安慰前斥既切恐彼鄙
0693b15: 懟自沈謂今許其譬喻更明此義於此若能解者
0693b16: 可稱智也。△二譬喻二初長行二偈頌初文又二
0693b17: 初開譬二合譬初文又二初總譬六初長者譬三
0693b18: 初名行。
0693b19: 舍利弗若國邑聚落。
0693b20: 言開譬合譬者然開譬不同已巳如上說今為二意
0693b21: 一總二別總譬譬釋迦章中今我亦如是兩行偈
0693b22: 略頌開權顯實也別譬譬釋迦章中我以佛眼觀
0693b23: 見四十一行半偈廣頌開權顯實六義總譬之中
0693b24: 自有六意一長者譬於我我即釋迦一化之主二
0693c01: 火宅譬上處所安隱對上三界不安隱也三一門
0693c02: 譬上宣示佛道門也四五百人譬上眾生也五火
0693c03: 起譬上對不安隱法五濁八苦也六三十子譬上
0693c04: 知眾生性欲三乘行人也於長者譬又有三意謂
0693c05: 名行位號德業應知名如賓行如主行有親名
0693c06: 有遠近故舉處所以顯其名行也又封疆為國則
0693c07: 最遠宰治為邑故居中聚落是鄰閭益最近由長
0693c08: 者名行此三處近不見其細陋遠但挹於高風
0693c09: 口無擇言身無擇行意無擇法名行相稱真實大
0693c10: 人內合如來三業隨智慧行稱機施化名稱普聞
0693c11: 德周法界舊以十方空慈悲所被之處名之為
0693c12: 國三千世界為邑一四天下為聚落又大千為國
0693c13: 中千為邑小千為聚落今皆不用又大論六十云
0693c14: 柔順忍為聚落無生忍為邑三菩提為城此因果
0693c15: 共為譬也今經直用果德為譬則以實報土為國
0693c16: 有餘土為邑同居土為聚落是則從本垂攝
0693c17: 反本名行相稱無賓主之異彪炳洋溢三土也
0693c18: 又聚落者韋昭註漢書云小鄉曰聚人所居也左
0693c19: 傳云聚眾也廣雅云落居也眾所共居故云聚落
0693c20: 南山引十誦并多論云多人共居為聚落。△二位
0693c21: 號。
0693c22: 有大長者。
0693c23: 自有三意一世間長者二出世長者三觀心長者
0693c24: 且世間長者世備十德一姓貴二位高三大富四
0694a01: 威猛五智深六年耆七行淨八禮備九上敬十下
0694a02: 歸姓則三皇五帝之裔左貂右插之家位則輔弼
0694a03: 丞相鹽梅阿衡富則銅陵金谷豐饒侈靡威則嚴
0694a04: 霜隆重不肅而成智則胸如武庫權奇超拔年則
0694a05: 蒼蒼稜稜物儀所狀行則白珪無玷所行如言禮
0694a06: 則節度庠序世所式瞻上則一人所敬下則四海
0694a07: 所歸十德具焉名大長者若出世長者即是佛從
0694a08: 三世真如實際中生功成道著十號無極法財萬
0694a09: 德悉皆具足十力雄猛降魔制外則一心三智無
0694a10: 不通達早成正覺久遠若斯三業隨智運動無失
0694a11: 具佛威儀心大如海十方種覺所共稱譽七方便
0694a12: 人而來依止此是名出世佛大長者也三觀心長
0694a13: 者觀心之智從實相出生在佛家種性真正三惑
0694a14: 不起雖未發真即是著如來衣稱寂滅忍三諦含
0694a15: 藏一切功德正觀之慧降伏愛見中道雙照權實
0694a16: 並明久積善根能修此觀然而此觀出於七方便
0694a17: 之上若此觀觀心性名為上定則三業無過歷緣
0694a18: 對境威儀無失能如此觀是名深信解相諸佛皆
0694a19: 歡喜歎美持法者天龍四眾恭敬供養故下文云
0694a20: 佛子住此地即是佛受用經行及坐臥然既稱此
0694a21: 人為佛豈不名觀心長者。△三德業。
0694a22: 其年衰邁財富無量多有田宅及諸僮僕。
0694a23: 德有內外內則智略外則資財當知年高則博通
0694a24: 今古譬佛之智德衰邁則根志純熟譬佛之斷德
0694b01: 財富譬外德無量則總譬萬德耳田宅別譬也田
0694b02: 能養命此譬禪定資於般若宅可棲身此譬實境
0694b03: 為實智所託略則十八空門廣則無量空門若論
0694b04: 福德無行不修若論智慧無境不照故云多有田
0694b05: 宅也僮僕者給侍驅使之人此譬方便知見皆已巳
0694b06: 具足和光六道曲順萬機即實智之僮僕也。△二
0694b07: 舍宅譬。
0694b08: 其家廣大。
0694b09: 其家廣大者家宅譬上安隱對不安隱不安隱譬
0694b10: 三界也眾生皆宅三界如來應化統而家之
0694b11: 故言廣大也。△三一門譬。
0694b12: 唯有一門。
0694b13: 唯有一門者譬上種種法門宣示於佛道也則今
0694b14: 取理為教所詮為門經云以佛教門出三界苦得
0694b15: 涅槃證即其謂也門又二一宅門二車門宅者生
0694b16: 死也門者出要路也此方便教之詮也車者大乘
0694b17: 法也門者圓教之詮也。△四五百人譬。
0694b18: 多諸人眾一百二百乃至五百人止住其中。
0694b19: 五百人者譬上眾生即五道。△五火起譬。
0694b20: 堂閣朽故牆壁隤落柱根腐敗梁棟傾危周俱時
0694b21: 然火起焚燒舍宅。
0694b22: 堂閣下譬上安隱對不安隱法即五濁也先出所
0694b23: 燒之宅相用譬六道果報次明能燒之火此譬八
0694b24: 苦五濁堂譬欲界閣譬色無色界墻壁譬四大隤
0694c01: 落譬減損傾危譬遷變柱根譬命梁棟譬意識腐
0694c02: 敗譬危殆不久欲令易解更作觀釋之堂譬身下
0694c03: 分閣譬頭等上分牆壁譬皮肉隤落譬老朽柱根
0694c04: 譬兩足腐敗譬無常梁棟譬脊骨傾危譬大期周
0694c05: 障屈曲譬大小腸又云譬心云云周下明能燒
0694c06: 之火其八苦在四大四生故言周並皆無常
0694c07: 故云俱時然譬本無今有良以本無此苦因於
0694c08: 無明故有。△六三十子譬。
0694c09: 長者諸子若十二十或至三十在此宅中。
0694c10: 長者諸子下三十子譬此譬上文知眾生性欲曾
0694c11: 習佛法天性相關則成子義但其性欲有異若十
0694c12: 是菩薩子也二十三十是二乘子也此機俱得出
0694c13: 宅故名為子無此機則是五百人也所言或者指
0694c14: 其支佛出沒不同或在小乘攝或在中乘攝皆言
0694c15: 十者悉有十智之性如云內有智性但無如實智
0694c16: 性耳。△二別譬四初見火譬四初明能見。
0694c17: 長者見。
0694c18: 如長者見是標出能見譬上我以佛眼觀見也。△
0694c19: 二明所見。
0694c20: 是大火從四面起。
0694c21: 是標出所見譬上所見六道眾生也。△三明驚怖。
0694c22: 即大驚怖而作是念我雖能於此所燒之門安穩得
0694c23: 出。
0694c24: 即大驚怖者譬上為是眾生故而起大悲心也念
0695a01: 其退大善故驚憂其將起重惡故怖驚即對慈念
0695a02: 其無樂怖即對悲憂其有苦我雖能於此所燒之
0695a03: 門安隱得出者即是釋成驚怖慈悲之義我雖者
0695a04: 雖是未盡之辭此明佛以智慧力能尋正教見所
0695a05: 詮諦不為五濁八苦所危故名安四倒暴風所不
0695a06: 能動故名隱蕭然累外故名得出眾生不爾為火
0695a07: 所燒如來慈悲猶為憂火所燒故言雖也經言所
0695a08: 燒之門者當知門有件有空非件無以標門非空
0695a09: 無以通致件可燼空不可燒教有能詮所詮之
0695a10: 異若非詮辨則無以為教若非所詮則何以得出
0695a11: 是知詮辨可是無常所詮非復無常所以得其教
0695a12: 下所詮故名安隱得出能詮磨滅故言所燒之門
0695a13: 不從所燒之門何由安隱得出此則藉於言教契
0695a14: 於所詮故大經云因無常故而果是常即其義也
0695a15: 應知若小乘無常教門此從所燒之門出也若大
0695a16: 乘常住教門文字即解脫此教即理體達燒無燒
0695a17: 則安隱得出若就如來權智即是從所燒門出若
0695a18: 就實智體於所燒安隱得出故先作衣几案出
0695a19: 之不得後以無常出之即此意也。△四廣前所見。
0695a20: 而諸子等於火宅內樂著嬉戲不覺不知不驚不怖
0695a21: 火來逼身苦痛切己巳心不厭患無求出意。
0695a22: 而諸子等於火宅內下則廣前第二所見之火也
0695a23: 此還是釋成驚怖之義當知身受心法即宅之四
0695a24: 邊從此四邊起淨樂等四倒八苦之火則眾苦皆
0695b01: 集若知身不淨苦是無常則煩惱火滅也樂著嬉
0695b02: 戲者著見名嬉著愛名戲又湎四見名嬉唐喪
0695b03: 其功名戲著愛亦爾又湎五塵名嬉空無所獲
0695b04: 名戲空生徒死而無厭離如彼兒戲不覺不知者
0695b05: 都不言有火名不覺不解火是熱法名不知既不
0695b06: 知火熱不畏傷身故不驚不慮斷命故不怖當知
0695b07: 眾生全然不覺五陰八苦不知四倒三毒既不識
0695b08: 惑云何憂慮須知惑侵法身傷於慧命如是則不
0695b09: 覺於苦不知於集不驚傷道不怖失滅以不聞四
0695b10: 諦教則無聞慧名不覺不得思慧名不知又不得
0695b11: 見解名不覺不得思惟解名不知見諦即驚悟思
0695b12: 惟即厭怖又不覺現在苦不知未來苦故下文云
0695b13: 現受眾苦後受地獄等苦即此義也火來逼身者
0695b14: 五識也心者意識心王也所以身為八苦所逼而
0695b15: 心不厭惱今謂火宅本譬五濁嬉譬見濁戲譬煩
0695b16: 惱濁不覺不知不驚不怖譬眾生濁火來逼身苦
0695b17: 痛切己巳譬命濁心不厭患無求出意譬劫濁。△二
0695b18: 捨几用車譬二初捨几譬二初勸門三初擬宜。
0695b19: 舍利弗是長者作是思惟我身手有力當以衣若
0695b20: 以几案從舍出之。
0695b21: 捨几用車譬者譬上寢大施小當知上六行半明
0695b22: 大擬不得後十一行明用小擬得然上不得有三
0695b23: 一思用大擬宜二無機三息化今譬為二初用勸
0695b24: 門擬宜二用誡門擬宜就勸誡二門各三意一擬
0695c01: 宜二不受三放捨初勸門三者一從長者作是思
0695c02: 惟身手有力下譬上念用大化於三七日中思惟
0695c03: 如此事身手等者引下合譬云但以神力及智慧
0695c04: 力以釋此譬身譬神通荷負手譬智慧提拔依三
0695c05: 昧斷德則有神通依智慧智德則有說法由智斷
0695c06: 之力能成法身此之智斷還從勸誡兩門而入當
0695c07: 知勸即為人悉檀誡即對治悉檀此二悉檀為第
0695c08: 一義悉檀而作方便也何也如來初欲以勸門擬
0695c09: 宜眾生令眾善奉行成就十力無畏一切種智而
0695c10: 眾生不堪次欲以誡門擬宜合諸惡莫作證大涅
0695c11: 槃眾生不堪所以無機息化故知念用大乘秖是
0695c12: 勸誡兩悉檀神通智斷耳故上文云定慧力莊嚴
0695c13: 以此度眾生即其義也前歎長者其年衰邁即譬
0695c14: 智斷智斷即是身手力也衣几案者真諦三藏
0695c15: 云衣是外國盛華之器貢上貴人用此貯之舊
0695c16: 云衣譬大乘因几案譬大乘果謂初擬大乘因
0695c17: 果是則無機也舊又云此物譬大乘戒定慧今取
0695c18: 合譬文釋之如云若我但以神力及智慧力讚如
0695c19: 來知見力無所畏者眾生不能以此得度當知神
0695c20: 力是身慧力是手義如前說知見譬衣無畏譬
0695c21: 几十力譬案由如來以神通力發動此三法以智
0695c22: 慧宣說此三法無機息化衣几案等但略中廣
0695c23: 三意之異耳略說名如來知見知即一切種智見
0695c24: 即佛眼名略義玄譬如衣一足而多含處中說
0696a01: 之即名四無所畏用體四諦如几則於法小廣於
0696a02: 物小安隱或作廣說名為十力則橫豎該括如案
0696a03: 多足則無傾覆於法則彌廣於物則大安於三七
0696a04: 日中思惟欲作如此廣略佛法而眾生不堪故言
0696a05: 衣几案也。△二不受。
0696a06: 復更思惟是舍唯有一門而復狹小諸子幼稚未有
0696a07: 所識戀著戲處。
0696a08: 二從復更思惟下明子不受譬上無機如云眾生
0696a09: 諸根鈍云何而可度唯有一門而復狹小門義如
0696a10: 上說今更明通別別者一謂一理一道清淨門謂
0696a11: 正教通於所通小謂不容斷常七方便等也當知
0696a12: 教理寬博則非狹小其如眾生不能以此理教自
0696a13: 通將談無機故言狹小又通者理純無雜故言一
0696a14: 即理能通故言門微妙難知故言狹小又教者十
0696a15: 方諦求更無餘乘唯一佛乘故言一此教能通故
0696a16: 言門此教微妙凡夫不知出處是不知權不知入
0696a17: 處是不知實二乘因聞少知出要而永不知入菩
0696a18: 薩雖自知出亦不知入奪七方便人皆不知入出
0696a19: 故上文云若我讚佛乘眾生沒在苦不能以教自
0696a20: 通將談無機故言狹小又行者圓因自行行大直
0696a21: 道無留難故故名為一善行菩薩道直至於道場
0696a22: 故名為門妙行難行方便無機故言狹小諸子幼
0696a23: 未有所識下當知二萬佛所教無上道以大乘
0696a24: 善根微弱名幼若聞大乘能生謗毀名未有所
0696b01: 識戀著戲處者前明善弱此明惡強即是因時深
0696b02: 著見愛果時深著依正所以欲界著六塵色界著
0696b03: 禪味無色著定也上文云眾生諸根鈍著樂癡所
0696b04: 盲不堪聞大乘也。△三放捨。
0696b05: 或當墮落為火所燒。
0696b06: 三從或當墮落為火所燒下即是放捨善誘譬上
0696b07: 無機息化如云我寧不說法疾入於涅槃是也或
0696b08: 當墮落者然墮落有二意一者幼憶本戲處故
0696b09: 墮落又都無所識執物不堅故墮落譬著五欲墮
0696b10: 在三途二者善弱無識謗毀大乘墮落三途也。△
0696b11: 二誡門三初擬宜。
0696b12: 我當為說怖畏之事此舍已巳燒宜時疾出無令為火
0696b13: 之所燒害作是念已巳如所思惟具告諸子汝等速出。
0696b14: 此誡門亦云對治門亦有三意謂擬宜等一者擬
0696b15: 宜對治謂誡怖令出其對治之相如大品中說彼
0696b16: 云四念處是摩訶衍以不可得故異於小乘既著
0696b17: 戲處故說怖事令得免五濁火燒五陰舍宜應捨
0696b18: 離若久住著必斷善根故云無令為火之所燒害。
0696b19: △二不受。
0696b20: 父雖憐愍善言誘喻而諸子等樂著嬉戲不肯信受
0696b21: 不驚不畏了無出心亦復不知何者是火何者為舍
0696b22: 云何為失。
0696b23: 從父雖憐愍下即子不受誡也不驚不畏謂不生
0696b24: 聞思已巳如上說不識八苦五濁能燒善根如不知
0696c01: 火不識陰界入法是諸苦器如不識舍不知喪失
0696c02: 法身之由如不知何者為失。△三放捨。
0696c03: 但東西走戲視父而已巳。
0696c04: 但東西走戲視父而已巳指此二句為放捨苦言當
0696c05: 知背明向暗如東西生死往還速疾如馳走於中
0696c06: 起見愛如戲也雖用大擬不從大教故言視父而
0696c07: 已巳。△二用車譬四初擬宜三車譬。
0696c08: 爾時長者即作是念此舍已巳為大火所燒我及諸子
0696c09: 若不時出必為所焚我今當設方便令諸子等得免
0696c10: 斯害。
0696c11: 此用車譬譬上尋念過去佛所行方便力十一行
0696c12: 偈上文有四今譬亦四一者擬宜三車譬譬上尋
0696c13: 念過去佛亦作三乘化也須知大乘化功為父命
0696c14: 眾生大善為子命大善若盡即子命斷子命斷則
0696c15: 化功亦廢即父命斷前言苦痛切己巳猶是未死今
0696c16: 云必為所焚即有死義問上文於所燒之門安隱
0696c17: 得出今云若不時出必為所焚此義云何答前得
0696c18: 出者即是法身得出也今言若不時出即是應身
0696c19: 同疾耳當知眾生有善則與應身時出若眾生善
0696c20: 斷不與應身時出即是俱為所焚今欲應身擬宜
0696c21: 令其時出從我今當設方便下欲說權也。△二知
0696c22: 子先心譬。
0696c23: 父知諸子先心各有所好種種珍玩奇異之物情必
0696c24: 樂著。
0697a01: 二者父知先心所好譬譬上作是思惟時十方佛
0697a02: 皆現也此明有得度之機也其昔曾習小是知先
0697a03: 心有性欲不同是知各有所好又知眾生昔曾習
0697a04: 大習大未濃是為大弱厭老病死故以小接是為
0697a05: 小強如身子六心中退大六心者即十住中第六
0697a06: 心也曾習大名知先心中厭老死名各有所好。△
0697a07: 三歎三車希有譬三初勸轉。
0697a08: 而告之言汝等所可玩好希有難得汝若不取後必
0697a09: 憂悔。
0697a10: 三者歎三車希有譬譬上正施三乘思惟是事已巳
0697a11: 即趣波羅奈也此有三意謂勸示證也從珍玩希
0697a12: 有下即是勸轉。△二示轉。
0697a13: 如此種種羊車鹿車牛車今在門外可以遊戲。
0697a14: 即是示轉。△三證轉。
0697a15: 汝等於此火宅宜速出來隨汝所欲皆當與汝。
0697a16: 即是證轉。△四適子所願譬。
0697a17: 爾時諸子聞父所說珍玩之物適其願故心各勇銳
0697a18: 互相推排競共馳走爭出火宅。
0697a19: 四者適子所願譬譬上受行悟入是名轉法輪也
0697a20: 前偈本略今譬事廣廣明修因至果依六句解釋
0697a21: 言適願者謂機教相稱即聞慧也勇銳者謂思心
0697a22: 動慮即思慧方便也互相推排者謂推四真理排
0697a23: 伏見惑邪正未決名為互相此入修慧屬煖頂位
0697a24: 也競者競取勝理也此是忍法位初觀三十二諦
0697b01: 競趣真道後縮觀趣苦法忍也共者是世第一法
0697b02: 位同觀一諦與苦法忍四觀不別也馳走者入見
0697b03: 道十五心速疾見理譬上便有涅槃音見道之中
0697b04: 分得涅槃也爭出者思惟道也爭出三界成無學
0697b05: 果斷思惑盡方出火宅即譬上偈及以阿羅漢法
0697b06: 僧差別名也觀心解者中道正觀直觀實相心法
0697b07: 相稱名適所願境無邊故觀亦無邊名勇境研心
0697b08: 利名銳心境相研名互相推排心王心數緣境速
0697b09: 疾名競共馳走歷一切陰界入等無非實相名
0697b10: 為出火宅也。△三等賜大車譬四初見子免難歡
0697b11: 喜譬。
0697b12: 是時長者見諸子等安穩得出皆於四衢道中露地
0697b13: 而坐無復障礙其心泰然歡喜踊躍。
0697b14: 此別譬中等賜諸子大車譬譬上顯真實相此文
0697b15: 有四一父見諸子免難歡喜譬譬上我即作是念
0697b16: 所以出於世至今我喜無畏兩行一句偈為本二
0697b17: 諸子索車譬譬上大乘機發我見佛子等志求佛
0697b18: 道者咸以恭敬心皆來至佛所兩行偈為本三等
0697b19: 賜諸子大車譬譬上於諸菩薩中正直捨方便但
0697b20: 說無上道三句偈為本四諸子得車歡喜譬譬上
0697b21: 菩薩聞是法疑網皆已巳除一行為本然上法說中
0697b22: 先明機發次說障除佛喜無畏今譬中先明免難
0697b23: 後明索車若具足論應作四句一有先障除而後
0697b24: 機發如四大聲聞等在於三藏中障除大品末法
0697c01: 華初大機始發也二障未除大乘機發如華嚴及
0697c02: 法華中諸凡夫眾得入佛慧者餘二句如上說若
0697c03: 大機先動後障除如方便品所說若先障除而後
0697c04: 機動如今所說然機動障除互現共成一意又方
0697c05: 便品明佛喜無畏此中明諸子歡喜以子喜故其
0697c06: 父亦喜此亦互現共成一意耳就免難中具有二
0697c07: 義謂免難歡喜若子未免難父則憂念若得離火
0697c08: 心即泰然故免難歡喜得為□譬以子歡喜其父
0697c09: 亦喜故得譬於佛喜也四衢道中者此衢道則正
0697c10: 譬四諦以其四諦觀異名為四衢四諦同會見諦
0697c11: 如交路頭若見惑雖除其思惟猶在則不名露地
0697c12: 若三界思盡方名露地住果不進故云而坐不為
0697c13: 見思所局故云泰然生滅度相生安隱相故言歡
0697c14: 喜。△二諸子索車譬。
0697c15: 時諸子等各白父言父先所許玩好之具羊車鹿車
0697c16: 牛車願時賜與。
0697c17: 言索車者文云願賜我等三種寶車文無索字義
0697c18: 者依此請辭明有索車之義據有人云二乘索車
0697c19: 菩薩不索作十難難之一云二乘出三界外至許
0697c20: 車處索果車而菩薩未至許處那忽索車乃至第
0697c21: 十云諸子安坐故就父索以其二乘果滿不修行
0697c22: 以故安坐可得有索若如菩薩其行未息既無安
0697c23: 坐之義那忽有索章安用總別二義駁之云索是
0697c24: 求請之別名在意名求索在口名請索在身名乞
0698a01: 索如者求知如饑者請食如迷者問道凡居不
0698a02: 達之地何有不索之理當知由索故許與由許與
0698a03: 故歡喜今文具有請與歡喜三意如法說中千二
0698a04: 百人身子為首殷懃三請菩薩眾中彌勒為首文
0698a05: 云佛口所生子大數有八萬合掌以敬心欲聞具
0698a06: 足道又譬說之初身子為中根人請又總為四眾
0698a07: 請旁為下根請文云善哉世尊願為四眾說其因
0698a08: 緣又法說許云汝已巳殷勤三請豈得不說譬說許
0698a09: 云當以譬喻更明此義因緣許云我及汝等宿世
0698a10: 因緣吾今當說又法說竟身子歡喜譬說竟迦葉
0698a11: 等歡喜宿世說竟富樓那歡喜又合譬文云令諸
0698a12: 子等日夜劫數常得遊戲與諸菩薩乘是寶乘直
0698a13: 至道場當知以喜故知與以與故知請三周三義
0698a14: 文義炳然何故偏言二索一不索須知索不索其
0698a15: 義多途不可一自有不斷惑不索車三藏菩薩
0698a16: 是自有斷惑索車通教菩薩是自有亦斷惑亦不
0698a17: 斷惑亦索亦不索別教菩薩是自有非斷惑非不
0698a18: 斷惑非索非不索圓教菩薩是又歷五味乳味有
0698a19: 兩意一亦斷亦不斷亦索亦不索二非斷非不斷
0698a20: 非索非不索酪味一意謂不斷不索生酥備四意
0698a21: 熟酥但三意醍醐一意宏綱大統其義如此於一
0698a22: 一句一一意復各四句謂障除機動障未除機動
0698a23: 障亦除亦未除機動障非除非不除機動斯宗不
0698a24: 見執一非三深可悲愍然世人執車數不同說車
0698b01: 體不同或言初說三車後會三歸一或言初說有
0698b02: 三後會三歸一或言初說有四後會三歸一所以
0698b03: 出經勿信人語當知此文引昔佛為聲聞人說應
0698b04: 四諦法為緣覺人說應十二因緣法為菩薩人說
0698b05: 應六波羅蜜法今佛說三數亦如此亦如華嚴第
0698b06: 八云下劣厭沒者為示聲聞道根鈍樂因緣為說
0698b07: 緣覺道根利有慈悲為說菩薩道無上樂大事說
0698b08: 無量佛法又三十六云三解脫法出聲聞乘無諍
0698b09: 法出緣覺乘六度四攝法出大乘知一切法出佛
0698b10: 乘又第九地說聲聞乘相暨支佛乘相菩薩乘相
0698b11: 如來乘相又瓔珞第十三云十方佛說三乘一一
0698b12: 乘中又開三乘合九乘九乘悉會入平等大慧聖
0698b13: 說如此不能融通互相是非非法毀人過莫大矣
0698b14: 今約教分別若說三乘法門異而真諦同者三藏
0698b15: 教意也若說三乘法門同真諦皆同者通教意也
0698b16: 若說三乘三三九乘若說四乘淺深階級各各不
0698b17: 同而同入平等大慧者別教意也若說三乘九乘
0698b18: 四乘一一皆與平等大慧相應無二無異者圓教
0698b19: 意也又歷五味分別乳味但明菩薩乘佛乘酪味
0698b20: 但明異三乘生酥味備明三乘四乘九乘各各分
0698b21: 齊不相濫熟酥味唯除異三乘餘如生酥也醍醐
0698b22: 中純說佛乘無復餘乘若識此意異說無妨若不
0698b23: 知此秪增諍論復次明佛乘之體則依天台智者
0698b24: 以明諸法實相正是車體一切眾寶莊校皆莊嚴
0698c01: 之具至賜車文中當點出也又舊解小車者即小
0698c02: 果也亦異論紛耘不能備舉然但乘通因果至三
0698c03: 十七道品斷見思惑皆是因乘盡無生智皆名果
0698c04: 乘要因因乘斷除見思惑盡方得果乘盡無生智
0698c05: 故言車在門外此但果正因旁就果為言車在門
0698c06: 外也若內因斷結運義名乘若外果不運何得名
0698c07: 乘然果無斷惑之運要以盡無生智入無餘涅槃
0698c08: 方是好運若乘因到果何意方更索車又舊云機
0698c09: 索情索機索可解今言情索者昔日依教謂盡無
0698c10: 生能入無餘而於方等中見菩薩不思議聞淨名
0698c11: 彈斥言若我所得是實大士不應折挫若我非實
0698c12: 如來不應說真許可故云茫然不知所云至大品
0698c13: 中領知大法聞此樂大心起方欲進修大乘但不
0698c14: 能知得與不得此等皆是情中已巳索大乘之義故
0698c15: 身子領解提昔疑情然見諸菩薩授記作佛而我
0698c16: 等不預斯事嗚呼自責欲以問世尊為失為不失
0698c17: 即是指昔方等已巳有情索今更加口索者因聞方
0698c18: 便品初偈略聞佛說並是方便即復執今方便疑
0698c19: 昔未極故云我今不知是義所趣由動宿疑情故
0698c20: 發言三請索求昔日所說之實此則機在大乘情
0698c21: 求昔實又情求大乘口問昔實六度通教例爾。△
0698c22: 三等賜大車譬二初標兩章門二初標子等。
0698c23: 舍利弗爾時長者各賜諸子。
0698c24: 言等賜者以子等故則心等譬一切眾生等有佛
0699a01: 性佛性同故等是子也而言各賜者各隨本習四
0699a02: 諦六度無量諸法各於舊習開示真實以彼舊習
0699a03: 不同是故言各。△二標車等。
0699a04: 等一大車。
0699a05: 言車等者以法等故無非佛法譬一切法皆摩訶
0699a06: 衍摩訶衍同故等是大車也。△二廣明車等二初
0699a07: 敘車體三初敘高廣。
0699a08: 其車高廣眾寶莊校周欄楯四面懸鈴又於其上
0699a09: 張設幰亦以珍奇雜寶而嚴飾之寶繩絞絡垂諸
0699a10: 華纓重敷綖安置丹枕。
0699a11: 假名車有高廣之相譬如來知見深遠橫周法界
0699a12: 之邊際豎徹三諦之源底故言高廣也眾寶莊校
0699a13: 者譬萬行修飾也周欄楯者譬總持持於萬善
0699a14: 而遮眾惡也四面懸鈴者譬四辨下化也張設幰
0699a15: 者譬四無量于眾德之中其慈悲最高而能普
0699a16: 覆一切也又幰者蒼頡篇云以帛張於車上也珍
0699a17: 奇雜寶而嚴飾之者謂以真實萬善而嚴此慈悲
0699a18: 也大經云慈若具足十力無畏名如來慈寶繩交
0699a20: 神通等悅動眾生亦譬七覺妙鬘也重敷綖者
0699a21: 譬觀練熏修一切諸禪重沓柔也安置丹枕者
0699a22: 車若駕運隨所到處須此支昂譬即動而靜即靜
0699a23: 而動若車內之枕者休息身首此譬一行三昧息
0699a24: 一切智一切行也丹即赤光譬無分別法也。△二
0699b01: 明白牛。
0699b02: 駕以白牛膚色充潔形體姝好有大筋力行步平正
0699b03: 其疾如風。
0699b04: 駕以白牛者譬無漏般若能導諦緣度一切萬行
0699b05: 到薩婆若海白是色本即與本淨無漏相應體具
0699b06: 萬德如膚充煩惱不染如色潔又四念處為白牛
0699b07: 四正勤中二世善滿如膚充二世惡盡如色潔四
0699b08: 如意足稱行者心如形體姝好也筋譬五根有住
0699b09: 立能生之義力譬五力有乎摧伏幹用之義行步
0699b10: 平正譬乎定慧均等又譬七覺調平其疾如風者
0699b11: 譬八正道中行速疾到薩婆若也。△三明僕從。
0699b12: 又多僕從而侍衛之。
0699b13: 僕從者譬方便波羅蜜能屈曲隨人給侍使令眾
0699b14: 魔外道二乘小行皆隨方便智用故淨名云皆吾
0699b15: 侍也又果地神通運役隨意即僕從也。△二明有
0699b16: 車之由。
0699b18: 釋有車之由者由財富藏溢譬果地福慧圓滿名
0699b19: 財富無量庫藏充溢行藏理藏一切法趣檀尸忍
0699b20: 等是趣不過即約行為如來藏一切法趣陰入界
0699b21: 根塵等是趣不過即是約理明如來藏自行此行
0699b22: 理名充化他名溢又實智滿名充權智用名溢又
0699b23: 入中道名充雙照名溢非但藏多又皆充溢何法
0699b24: 不是摩訶衍即大乘無量也。△三廣明心等二初
0699c01: 廣心等。
0699c02: 而作是念我財物無極不應以下劣小車與諸子等
0699c03: 今此幼童皆是吾子愛無偏黨我有如是七寶大車
0699c04: 其數無量應當等心各各與之不宜差別。
0699c05: 廣心等者當知財富無量是子無偏是故心等若
0699c06: 富而非子是子而貧則不得等今七寶大車其數
0699c07: 無量若教若行皆摩訶衍即財多也又方等般若
0699c08: 念處正勤根力覺道種種異名皆開示實相歷一
0699c09: 切法亦復如是故言無量各各與之不宜差別謂
0699c10: 不移本習而示真實此如身子於智慧開佛知見
0699c11: 具一切佛法目連於禪定開佛知見具一切佛法
0699c12: 餘人例爾。△二釋心等。
0699c13: 所以者何以我此物周給一國猶尚不匱何況諸子。
0699c14: 所以者何以我下是釋兩等初釋財多尚周一國
0699c15: 況復諸子譬大圓因該善惡況佛知見次釋子
0699c16: 等者非子尚充何況是子譬佛無緣尚度況有緣
0699c17: 耶。△四諸子得車歡喜譬。
0699c18: 是時諸子各乘大車得未曾有非本所望。
0699c19: 此譬上受行悟入以彼本求羊鹿水牛期出分段
0699c20: 今得白牛盡於變易過本所望豈不歡喜。△四無
0699c21: 妄譬三初問。
0699c22: 舍利弗於汝意云何是長者等與諸子珍寶大車寧
0699c23: 有妄不。
0699c24: 此問如文。△二答二初免難不三初標章。
0700a01: 舍利弗言不也世尊是長者但令諸子得免火難全
0700a02: 其軀命非為妄。
0700a03: 免難不者亦名以重奪輕不中有三意謂標
0700a04: 章解釋況結標免難如文可解。△二解釋。
0700a05: 何以故若全身命便為已巳得玩好之具。
0700a06: 此是釋也良以命重身輕全身免火已巳得大寶濟
0700a07: 於重命豈應有。△三況結。
0700a08: 況復方便於彼火宅而拔濟之。
0700a09: 既免八苦之火全乎五分之身已巳得大寶況二萬
0700a10: 佛所大乘慧命圓因成就佛知見開寧是妄。△
0700a11: 二不乖本心不三初標章。
0700a12: 世尊若是長者乃至不與最小一車猶不妄。
0700a13: 初標不乖本心章良以本知無三意令不謗不謗
0700a14: 則不乖本心。△二解釋。
0700a15: 何以故是長者先作是意我以方便令子得出以是
0700a16: 因緣無妄也。
0700a17: 本知無小意令不毀毀即墮惡既無毀因不墮惡
0700a18: 果不與小車則不乖本意。△三況結。
0700a19: 何況長者自知財富無量欲饒益諸子等與大車。
0700a20: 三結自知財富無量欲饒益諸子與一大車過本
0700a21: 所望是故不復結前章云方便教濟似譬斷德
0700a22: 神通之力結後章云財富無量似譬智德辨說之
0700a23: 力前是子等故不後是財等故不。△三述歎。
0700a24: 佛告舍利弗善哉善哉如汝所言。
0700b01: 連語善哉述二不也問佛何不自說不而憑
0700b02: 身子說者何耶答佛許三與一自說為難所以憑
0700b03: 身子說者取信為易耳此即述歎之意。△二合譬
0700b04: 二初合總譬六初合第一長者三初合位號。
0700b05: 舍利弗如來亦復如是。
0700b06: 此即合上文長者名行位號德業等如來亦復如
0700b07: 是者先合位號然如來無量德號今略舉十義已巳
0700b08: 如上說。△二合名行。
0700b09: 則為一切世間之父。
0700b10: 一切世間將處所以定名行上云國邑聚落今合
0700b11: 直云一切世間通指同居有餘自體皆是妙色妙
0700b12: 心果報之處如來應三處即是一切世間合上
0700b13: 國邑聚落也。△三合德業。
0700b14: 於諸怖畏衰惱憂患無明暗蔽永盡無餘而悉成就
0700b15: 無量知見力無所畏有大神力及智慧力具足方便
0700b16: 智慧波羅蜜。
0700b17: 於諸怖畏下合上歎內外德也內是手高衰邁識
0700b18: 達則多譬如來智斷兩德耳於諸怖畏無明永盡
0700b19: 者合上衰邁以顯斷德也成就無量知見者合其
0700b20: 年高顯智德也力無畏等合上外德財富無量也
0700b21: 神力者深修禪定能得神通合上田也智慧力者
0700b22: 智必照境如身之託處合上宅也具足方便波羅
0700b23: 蜜者合上諸僕從也。△二合第四五百人。
0700b24: 大慈大悲常無懈倦恒求善事利益一切。
0700c01: 大慈大悲等者合上第四慈悲是施化之本一切
0700c02: 者五道也恒為慈悲所被合上五百人也。△三合
0700c03: 第二舍宅。
0700c04: 而生三界朽故火宅。
0700c05: 而生三界朽故火宅下合上第二其家廣大也。△
0700c06: 四合第六三十子。
0700c07: 為度眾生。
0700c08: 為度眾生下合上第六眾生有緣親者前度合上
0700c09: 三十子也。△五合第五火起。
0700c10: 生死病死憂悲苦惱愚癡暗蔽三毒之火。
0700c11: 生老病死等下合上第五欻然火起譬也。△六合
0700c12: 第三一門。
0700c13: 教化令得阿耨多羅三藐三菩提。
0700c14: 教化令得三菩提下合上第三教能詮理尋理起
0700c15: 行即得菩提故知教理共用即合上唯有一門譬
0700c16: 也然此合譬文參上下義貫始終須知開譬之源
0700c17: 始解合文之義。△二合別譬四初合見火譬四初
0700c18: 合能見。
0700c19: 見。
0700c20: 其見之一字合上第一能見之眼即是如來寂照
0700c21: 智眼為能見。△二合所見。
0700c22: 諸眾生為生老病死憂悲苦惱之所燒亦以五欲
0700c23: 財利故受種種苦又以貪著追求故現受眾苦後受
0700c24: 地獄畜生餓鬼之苦若生天上及在人間貧窮困苦
0701a01: 愛別離苦怨憎會苦如是等種種諸苦。
0701a02: 諸眾生為生老下合上第一所見之火從四面起
0701a03: 此中明八苦為火四苦如文貪著追求求不得苦
0701a04: 後受地獄天上人間是五陰苦愛離怨會如文此
0701a05: 八苦從四倒四面起。△二合廣見。
0701a06: 眾生沒在其中歡喜遊戲不覺不知不驚不怖亦不
0701a07: 生厭不求解脫於此三界火宅東西馳走雖遭大苦
0701a08: 不以為患。
0701a09: 眾生沒在其中下合上第四所見火譬諸子不覺
0701a10: 不知等以其不觀苦集故不厭不觀道滅故不求
0701a11: 解脫雖遭大苦不以為患合上心不厭患無求出
0701a12: 意也。△四合驚怖。
0701a13: 舍利弗佛見此已巳便作是念我為眾生之父應拔其
0701a14: 苦難與無量無邊佛智慧樂令其遊戲。
0701a15: 佛見此已巳便作是念下合上第三火起驚怖我雖
0701a16: 能於此所燒之門安隱得出之意我為眾生之父
0701a17: 應拔其苦難者即大悲之力與無量樂者即大慈
0701a18: 之力。△二合捨几用車譬二初合捨几三初合擬
0701a19: 宜。
0701a20: 舍利弗如來復作是念若我但以神力及智慧力捨
0701a21: 於方便為諸眾生讚如來知見力無所畏者眾生不
0701a22: 能以是得度。
0701a23: 此合上文第二捨几用車譬上譬有勸誡兩門今
0701a24: 但合勸不合誡如法說中亦勸善不明誡惡故勸
0701b01: 修為正誡惡是傍亦是勸善即誡惡誡惡即勸善
0701b02: 今合勸善即知合誡惡也上勸文有三謂擬宜無
0701b03: 機息化又擬宜有身手衣等若我但以神力者
0701b04: 此合上身力也及智慧力者合上手力也為諸眾
0701b05: 生讚如來知見者合衣也力無所畏者合几案
0701b06: 也若佛初出即用此擬眾生不能以此得度。△二
0701b07: 合無機。
0701b08: 所以者何是諸眾生未免生老病死憂悲苦惱而為
0701b09: 三界火宅所燒何由能解佛之智慧。
0701b10: 所以者何下是釋不得度合上第二子不受勸譬
0701b11: 正由五濁障重未免生死等火故云而為三界火
0701b12: 宅所燒大乘微妙不能得入故言何由能解佛之
0701b13: 智慧此一句即合上文唯有一門而復狹小以小
0701b14: 故不能解智不解智慧者即是以行為門之意。△
0701b15: 三合息化二初疊前後三譬三初疊救子不得譬。
0701b16: 舍利弗如彼長者雖復身手有力而不用之。
0701b17: 此合上文第三放捨善誘無機息化或當墮落為
0701b18: 火所燒之意然此文中無放捨之語當知譬及譬
0701b19: 本息化之意猶甚分明故息化之文為有二意先
0701b20: 疊前後三譬次正合息化疊前一譬正貼合息化
0701b21: 疊後兩譬傍成息化也雖復身手有力而不用之
0701b22: 者則疊前身手救子不得譬以合息化如來亦寢
0701b23: 大化之謂。△二疊施三。
0701b24: 但以慇懃方便勉濟諸子火宅之難。
0701c01: △三疊等施。
0701c02: 然後各與珍寶大車。
0701c03: △二正合息化。
0701c04: 如來亦復如是雖有力無所畏而不用之。
0701c05: △二合用車譬四初合擬宜三車。
0701c06: 但以智慧方便於三界火宅拔濟眾生。
0701c07: △二合知子先心。
0701c08: 為說三乘聲聞辟支佛佛乘。
0701c09: △三合歎三車希有三初合第二示轉。
0701c10: 而作是言汝等莫得樂住三界火宅勿貪麤弊色聲
0701c11: 香味觸也若貪著生愛則為所燒汝等速出三界當
0701c12: 得三乘聲聞辟支佛佛乘。
0701c13: 此合上第三歎三車希有上有勸示證三今亦具
0701c14: 合但不次第且第一合上第二汝等莫得樂住三
0701c15: 界下是示其盡無生處三界是示苦諦勿貪麤弊
0701c16: 乃至生愛等示其集諦汝速出三界示其滅道滅
0701c17: 道即是示其三界外亦有智斷三乘之果故令速
0701c18: 出三界當得三乘在三乘正取道滅為體也。△二
0701c19: 合第三證轉。
0701c20: 我今為汝保任此事終不也汝等但當勤修精進
0701c21: 如來以是方便誘進眾生。
0701c22: 我今為汝保任此事終不者是第二合上第三
0701c23: 必與證得不也。△三合第一勸轉。
0701c24: 復作是言汝等當知此三乘法皆是聖所稱歎自在
0702a01: 無繫無所依求乘是三乘以無漏根力覺道禪定解
0702a02: 脫三昧等而自娛樂便得無量安穩快樂。
0702a03: 復作是言汝等當知下是第三合上第一歎法希
0702a04: 有如此三乘是諸佛方便引物儀式故眾聖所稱
0702a05: 得無生智為自在得盡智為無繫我生已巳盡不受
0702a06: 後有名無所依所作已巳辦梵行已巳立名無所求。△
0702a07: 四合適子所願三初合羊車。
0702a08: 舍利弗若有眾生內有智性從佛世尊聞法信受慇
0702a09: 懃精進欲速出三界自求涅槃是名聲聞乘如彼諸
0702a10: 子為求羊車出於火宅。
0702a11: 此合第四適子所願譬當知上有真似等四位今
0702a12: 合亦四但上總今別三乘各為四皆引上譬來貼
0702a13: 合今文內有智性者當知宿習三乘樂欲不同遂
0702a14: 成三乘智性故佛施三乘之教內有智性乃至從
0702a15: 佛聞法信受合上聞父所說玩好之物適其願故
0702a16: 合上聞慧殷勤合上心各勇銳思慧也精進合上
0702a17: 第二推排也推是推理排是排惡惡去故精理明
0702a18: 故進合上修慧也欲速出下合上第三競共馳走
0702a19: 也是名聲聞乘合上第四爭出火宅也三乘修行
0702a20: 皆有此四。△二合鹿車。
0702a21: 若有眾生從佛世尊聞法信受慇懃精進求自然慧
0702a22: 樂獨善寂深知諸法因緣是名辟支佛乘如彼諸子
0702a23: 為求鹿車出於火宅。
0702a24: 求自然慧樂獨善寂當知辟支佛是法行人從他
0702b01: 聞法少自推義多故取譬於鹿如鹿不依人也自
0702b02: 然者從十二緣門而入此門本自有之非佛天人
0702b03: 所作名自然慧又不從他聞復名自然慧。△三合
0702b04: 牛車。
0702b05: 若有眾生從佛世尊聞法信受勤修精進求一切智
0702b06: 佛智自然智無師智如來知見力無所畏愍念安樂
0702b07: 無量眾生利益天人度脫一切是名大乘菩薩求此
0702b08: 乘故名為摩訶薩如彼諸子為求牛車出於火宅。
0702b09: 菩薩稱一切智者不同二乘乃是佛智菩薩望此
0702b10: 修因即是大乘兼運之意。△三合等賜大車譬二
0702b11: 初雙疊二譬二初疊免難。
0702b12: 舍利弗如彼長者見諸子等安穩得出火宅到無畏
0702b13: 處。
0702b14: 此合第三等賜大車譬上文有四一免難二索車
0702b15: 三等賜四歡喜今略不合第二第四但合免難義
0702b16: 兼索車用合等賜義兼歡喜今雙疊免難賜車二
0702b17: 譬然後雙合二譬如彼長者下則牒免難。△二疊
0702b18: 等賜。
0702b19: 自惟財富無量等以大車而賜諸子。
0702b20: 自惟財富下則疊等賜。△二雙合二譬二初合免
0702b21: 難。
0702b22: 如來亦復如是為一切眾生之父若見無量億千眾
0702b23: 生以佛教門出三界苦怖畏險道得涅槃樂。
0702b24: 此合免難門有三義謂入出別之三若三界為宅
0702c01: 五陰為舍由迷色心而入色心即是入宅生死之
0702c02: 門若作出者是乘從三界出即是稟佛通教下所
0702c03: 詮為門若別義者即是稟別教下所詮為門今言
0702c04: 佛教門者正是藏通二教教下之理共以為門得
0702c05: 出三界而免難也。△二合等賜五初合第四釋有
0702c06: 車之由。
0702c07: 如來爾時便作是念我有無量無邊智慧力無畏等
0702c08: 諸佛法藏。
0702c09: 此合等賜也上等賜先列二章門二廣說三釋出
0702c10: 今合缺略文小不次第如來爾時便作是念我有
0702c11: 無量智慧力下是第一合上第四釋有車之由由
0702c12: 上云財富無量庫藏充溢也。△二合第五廣等心。
0702c13: 是諸眾生皆是我子等與大乘不令有人獨得滅度
0702c14: 皆以如來滅度而滅度之。
0702c15: 次從是諸眾生皆是我子下第二合上第五廣等
0702c16: 心由上云我財物無極不應以下劣小車也今云
0702c17: 不令有人獨得滅度皆以如來滅度而滅度之豈
0702c18: 非等心義。△耶三合第一等心章門。
0702c19: 是諸眾生脫三界者。
0702c20: 從是諸眾生脫三界下是第三合上第一等心章
0702c21: 門由上云各賜諸子等一大車。△四合第二標等
0702c22: 車章門。
0702c23: 悉與諸佛禪定解脫等娛樂之具。
0702c24: 復從悉與諸佛禪定解脫下是第四合上第二等
0703a01: 車章門。△五合第三高廣大事。
0703a02: 皆是一相一種聖所稱歎能生淨妙第一之樂。
0703a03: 又從皆是一相一種下是第五合上第三正廣大
0703a04: 車則通合上高廣乃至僕從等一相是實相即法
0703a05: 身也一種是種智即般若也能生淨妙第一之樂
0703a06: 樂即無苦名為解脫三德高廣具足莊嚴收羅眾
0703a07: 德名摩訶衍合上大車譬也。△四合無妄譬二
0703a08: 初疊三車誘引後與大車。
0703a09: 舍利弗如彼長者初以三車誘引諸子然後但與大
0703a10: 車寶物莊嚴安穩第一然彼長者無妄之咎。
0703a11: 此合第四無妄譬上答有二一全其身命二不
0703a12: 乖本心各有三別今但合不乖本心兼得全身何
0703a13: 者佛意本為除其五濁五濁既盡大善自全從上
0703a14: 不乖本心有三謂標釋況今但合釋合況初疊三
0703a15: 車誘引後與大車譬如文可解。△二合釋況不乖
0703a16: 本心二初合第二釋。
0703a17: 如來亦復如是無有妄初說三乘引導眾生然後
0703a18: 但以大乘而度脫之。
0703a19: 此合如來初說三乘誘導然後但以大乘而度脫
0703a20: 之此合解釋不乖本心上云先作是意我以方便
0703a21: 令子得出之義。△二合第三況。
0703a22: 何以故如來有無量智慧力無所畏諸法之藏能與
0703a23: 一切眾生大乘之法但不盡能受舍利弗以是因緣
0703a24: 當知諸佛方便力故於一佛乘分別說三。
0703b01: 次何以故下合上第三況出不即是長者自知
0703b02: 財富無量欲饒益諸子故許三與一非是也當
0703b03: 知此釋小異於前前意為令諸子得出意不在三
0703b04: 既出不與亦非妄今明如來出世本欲說大但
0703b05: 為小智樂著三界故以方便誘引既已巳得出還與
0703b06: 大乘即稱本心故言能與眾生大乘之法但不盡
0703b07: 能受若華嚴中能受即為與大不開一為三不
0703b08: 能受者以方便力於一佛乘分別說三三由眾生
0703b09: 非佛本意故用此釋成不乖本心不妄也。
0703b10: 佛欲重宣此義而說偈言。
0703b11: △二偈頌二初頌長行二頌勸信流通初文又二
0703b12: 初頌開譬二頌合譬初文又二初頌總譬二頌別
0703b13: 譬初文又四初頌長者。
0703b14: 譬如長者。
0703b15: 此偈總有一百六十五行分為二前有一百行頌
0703b16: 上長行後有六十五行明通經方法然上長行有
0703b17: 開合二譬今偈頌亦二初有六十五行半頌開譬
0703b18: 次三十四行半頌合譬初亦二初有三十三行頌
0703b19: 總譬次三十二行半頌別譬其總頌六意中止頌
0703b20: 其四兼得其二當知頌家宅則兼得一門頌五百
0703b21: 人兼得三十子初一句明長者即頌上位號兼得
0703b22: 名行歎德既有長人之德即知名行為國邑之
0703b23: 所崇仰亦知內外年德俱高內合婆伽婆即是位
0703b24: 號自知具足智斷慈悲萬德婆伽婆者亦云薄伽
0703c01: 梵此翻德成就有大功德至聖之名也所以龍樹
0703c02: 菩薩約四義申之一能破煩惱二有功德三巧分
0703c03: 別四好名聞即是佛之總名。△二頌舍宅二初頌
0703c04: 宅廣大。
0703c05: 有一大宅。
0703c06: 此三行一句頌上第二舍宅譬初一句頌宅廣大。
0703c07: △二頌廣出宅體。
0703c08: 其宅久故而復頓弊堂舍高危柱根摧朽梁棟傾斜
0703c09: 基陛隤毀牆壁圮坼泥塗阤落覆苫亂墜椽梠差脫
0703c10: 周鄣屈曲雜穢充。
0703c11: 其宅久故下有三行廣出宅體既明所燒之相故
0703c12: 知此頌宅體也當知三界無始為久非今所造為
0703c13: 故無常卑鄙名頓弊亦云頭殿腹堂背為舍念念
0703c14: 相續無常為高危一云色界為堂欲界為舍以其
0703c15: 不免墮落名高危亦云命根支持如柱過去行業
0703c16: 為基陛亦云兩足為柱根三相所遷名摧朽意識
0703c17: 綱維為梁棟諸苦所壞如傾斜亦云脊骨為梁棟
0703c18: 為基陛衰老之時為頹毀牆壁者一云四大為
0703c19: 牆壁皮膚為泥塗四威儀不正為亂墜五識不聰
0703c20: 不相主境為差脫亦云牆壁圮坼如皮膚皴朽壯
0703c21: 色鮮淨如初泥塗老色枯悴如後阤落阤或作褫
0703c22: 其音同說文云小崩也髮髭朽老則皆脫落如覆
0703c23: 苫亂墜筋骨老弱支節不援如椽梠差脫周障屈
0703c24: 曲者印師云三十六物更相隔障故云周障肚腸
0704a01: 盤迴故云屈曲非但無常所遷亦有不淨苦等故
0704a02: 云雜穢充也今云周障是六識屈曲是六根六
0704a03: 識緣六根取境艱關故言屈曲又六塵染六根
0704a04: 故言雜穢充文云覆苫者即茅苫也爾雅云白
0704a05: 謂之苫又云白茅是也椽梠者方言屋梠曰屋
0704a06: 簷或曰連綿周障者說文云壅塞隔礙也。△三頌
0704a07: 五百人。
0704a08: 有五百人止住其中。
0704a09: 此第三半行頌上第三五百人譬三乘根性為五
0704a10: 道所攝亦兼得三十子譬也。△四頌火起譬四初
0704a11: 譬欲界火起二譬色界火起三譬無色界火起四
0704a12: 總結眾難非一初文又四初明所燒之類二明火
0704a13: 起之由三明火起之勢四明被燒之相初文又二
0704a14: 初正明被燒二初明禽獸被燒二初明鈍使五初
0704a15: 譬慢使。
0704a16: 鴟梟鵰鷲烏鵲鳩鴿。
0704a17: 此半行譬慢使當使眾生自舉輕他如鳥為性陵
0704a18: 高下視故八鳥譬八慢也文殊問經明八憍今用
0704a19: 配八鳥所謂盛壯憍如鴟性憍如梟富憍如鵰自
0704a20: 在憍如鷲壽命憍如烏聰明憍如鵲行善憍如鳩
0704a21: 色憍如鴿應知陵他為慢自貴為憍自愛為貪愛
0704a22: 他為婬自忿為恚忿他為瞋自惑為愚惑他為癡
0704a23: 又涅槃經明七慢所謂一慢二慢慢三不如慢四
0704a24: 增上慢五我慢六邪慢七憍慢章安云成論有大
0704b01: 慢足前成八慢也言慢慢者謂其智解勝一切人
0704b02: 更無及者大慢者等中謂上上中謂等不如慢者
0704b03: 多不如中言我小劣而實懸殊我慢者觀五陰為
0704b04: 我著我所由邪慢者實無其功自以為有又婆沙
0704b05: 俱舍瑜伽等論其間多明七慢大略是同謂本無
0704b06: 實德自恃為有用是則陵忽彌增所以云也鴟者
0704b07: 食鼠鳥也其目大梟者不孝鳥也以其食母因是
0704b08: 得名鵰者或云其嘴赤能食鹿是也鷲者說文
0704b09: 云黑色而多紫又云南方產者黃頭赤咽五色俱
0704b10: 備或云西域出者色蒼黃其目赤。△二明瞋使。
0704b11: 蚖蛇蝮蠍蜈蚣蚰蜒。
0704b12: 此半行譬瞋使謂瞋有三蚖毒盛不觸而吸此譬
0704b13: 非理生瞋蝮蠍觸則螫此譬執理瞋蜈蚣譬戲論
0704b14: 瞋世云頸赤者是蜈蚣不赤者是蚰蜒又蚖者即
0704b15: 黑蛇也漢書云玄蚖蝮者爾雅云蝮虺博三寸大
0704b16: 如指江南謂虺為蝮郭璞云身廣三寸頭大如人
0704b17: 擘指蠍者北地尤多狀如蜘蛛其尾有毒或螫人
0704b18: 終日痛不止時人呼為刺子大如拇指也蜈蚣
0704b19: 者即蝍蛆蟲屬爾雅云似蝗而腹大有長角能食
0704b20: 蛇腦。△三譬癡使。
0704b21: 守宮百足鼬貍鼷鼠諸惡蟲輩交橫馳走屎尿臭處
0704b22: 不淨流溢蜣蜋諸蟲而集其上。
0704b23: 此兩行譬癡使然癡有獨起相應起二種守宮百
0704b24: 足等其性兀然此譬獨頭無明鼬貍鼷鼠等此譬
0704c01: 相應癡也諸惡蟲輩下從癡根本備起諸結明諸
0704c02: 使相緣或緣三界如交橫起之速疾如馳走屎尿
0704c03: 下一行明癡心所著之境此皆無常苦無我不淨
0704c04: 由癡不了於中計淨等而生染著故云蜣蜋諸蟲
0704c05: 而集其上言守宮者爾雅云蠑螈蜥蜴蝘蜓名守
0704c06: 宮也或云在石名蜥蜴在澤為蝘蜓在舍為守宮
0704c07: 或云在壁名蝘蜓在草名蜥蜴通號蠑螈也百足
0704c08: 者十誦律云無足者千頭羅蟲也多足者蜈蚣也
0704c10: 百足自是一等蟲其色黑長四五寸足甚多因以
0704c11: 名之春夏之月山邊草際處處有之無毒不螫人
0704c12: 十誦指為蛣恐別有意鼬者身黃赤而尾大能
0704c13: 噉鼠世云狼鼠是也貍亦作狸形似貓鼷者說文
0704c14: 云小鼠也物類誌云即甘口鼠食人及獸至盡不
0704c15: 蜋者一名蛣爾雅云蛣蜋郭璞云黑
0704c16: 甲噉糞蟲也。△四譬貪使。
0704c17: 狐狼野干咀嚼踐蹋齧死屍骨肉狼藉由是狗
0704c18: 競來搏撮飢羸慞惶處處求食。
0704c19: 此兩行明貪使貪有二種謂有力無力其有力者
0704c20: 能以威勢取物如狐狼等也無力者但能從他乞
0704c21: 索麤弊如野干等也咀嚼下明貪取境當知引物
0704c22: 向己巳如咀嚼不以道理如踐踏又貪心取境或取
0704c23: 一城或取一國其有齊畔如嚌齧也亦云貪心取
0704c24: 境有用不用有用而取如咀嚼不用而取如踐踏
0705a01: 又少則咀嚼多則踐踏骨肉狼藉者此謂積聚五
0705a02: 塵不知止足由是狗競來搏撮者此喻有力貪
0705a03: 以搏撮無力者謂王賊也饑羸慞惶者常不知足
0705a04: 如饑求不能得如羸種種營如慞惶亦如多欲
0705a05: 之人雖富而貧當知以愛心起貪貪五塵之肉見
0705a06: 心起貪貪道理之骨推求知見遂多所解即是多
0705a07: 骨須骨之狗競來撮之諸見心中未得正法之食
0705a08: 名饑不能伏其斷見名羸處處求解名為慞惶一
0705a09: 云即是貪人希求念望又搏撮者經音云以手小
0705a10: 取釋名云撮捽暫捽取之記云搏擊打也撮搏取
0705a11: 也亦拍亦撫也。△五譬疑使。
0705a12: 諍掣啀喍吠。
0705a13: 此半行譬疑使猶豫二邊名疑未決是非名諍
0705a14: 意謂為是名掣復謂為非名又者釋名云叉
0705a15: 也謂五指俱取也掣牽也啀喍吠者發言論決
0705a16: 是非之理也又啀喍者聚唇露齒也吠者出聲
0705a17: 大吼也。△二總結。
0705a18: 其舍恐怖變狀如是。
0705a19: 其舍恐怖變狀如是者即結上五鈍使也。△二明
0705a20: 鬼神被燒二初總明利使。
0705a21: 處處皆有魑魅魍魎。
0705a22: 此二句總明利使由利使緣五陰四諦下故言
0705a23: 處處皆有惟夫鬼神有通有智禽獸則無故以利
0705a24: 使譬鬼神鈍使喻禽獸魑魅者物之精也通俗文
0705b01: 云山澤之怪曰魑西京賦云山神虎形曰魑宅神
0705b02: 豬頭人形曰魅魍魎者木石變怪玉篇云水神。△
0705b03: 二別明五利使五初譬邪見。
0705b04: 夜惡鬼食噉人肉毒蟲之屬諸惡禽獸孚乳產生
0705b05: 各自藏護夜競來爭取食之食之既飽惡心轉熾
0705b06: 諍之聲甚可怖畏。
0705b07: 此三行明夜叉是捷疾鬼此譬邪見撥無因果人
0705b08: 是善報以譬出世因果不雜煩惱由撥無此理如
0705b09: 食人肉也毒蟲之屬是惡報如世間因果雜諸煩
0705b10: 惱若撥無此理如噉毒蟲之屬也孚乳產生者世
0705b11: 間之法從自類因生自類果各自藏護者因能有
0705b12: 果名藏必得不失名護又人肉是善毒蟲是惡以
0705b13: 邪見之心撥無善惡因果事如噉食孚乳產生總
0705b14: 說善惡並有因果相生之用食之既飽者見心成
0705b15: 就也惡心轉盛者見心增廣也諍之聲者內心
0705b16: 成就外彰言教宣於無因無果之法能令聞者墮
0705b17: 落三塗故言怖畏也又孚乳者玉篇云伏卵曰孚
0705b18: 通俗文云卵化曰孚廣雅云孚亦生也乳者養也
0705b19: 鳥生曰孚獸生曰乳言自類者即同類因得等流
0705b20: 果以子似父故以喻之俱舍云同類因相似自部
0705b21: 地前生即五部九地耳但約過去與現在為因廣
0705b22: 如彼文。△二譬戒取。
0705b23: 鳩槃荼鬼蹲踞土埵或時離地一尺二尺往返遊行
0705b24: 縱逸嬉戲捉狗兩足撲令失聲以加頸怖狗自樂。
0705c01: 此兩行二句譬戒取鳩槃荼是鬼之勝者如有漏
0705c02: 善能勝諸蟲也蹲踞土埵者蹲者坐踞者實坐
0705c03: 土埵釋名曰豎土或云小土聚隅耳此喻修十善
0705c04: 戒能生六天六天是欲界高處事如土埵又外道
0705c05: 持戒能修禪定初得欲界定或得未來定由未來
0705c06: 定未脫欲界故欲界之頂如土埵也或離一尺二
0705c07: 尺者得色界定如一尺得無色定如二尺得升上
0705c08: 界為往退墮為反起見如縱逸嬉戲捉狗兩足
0705c09: 撲令失聲一云謗無苦因如捉狗足撥無苦果如
0705c10: 加頸加猶枷也集本得果如狗之聲邪見撥言
0705c11: 無集無得苦之理喻如令其失聲觀解者修六行
0705c12: 觀而伏其貪以貪不行似如被斷為失聲當知狗
0705c13: 是欲貪兩足為覺觀覺觀往還常在貪境數息止
0705c14: 心是能縛義為捉覺觀也撲者貪覺若強向不淨
0705c15: 境作不淨觀伏貪覺貪覺摧伏如狗被撲困不能
0705c16: 出聲又云作不淨觀如撲狗能生禪定如被撲出
0705c17: 聲加頸者如狗雖被撲則擾動不伏更以加
0705c18: 貪境雖知不淨而止貪心猶未甚靜更以無常觀
0705c19: 加保常之頸則生怖畏則貪覺不起又云一往
0705c20: 制心如向地撲常繫在緣如加頸令不得起怖
0705c21: 狗自樂者以修無常覺悟貪心如怖狗因得禪味
0705c22: 名自樂也。△三譬身見。
0705c23: 復有諸鬼其身長大裸形黑瘦常住其中發大惡聲
0705c24: 叫呼求食。
0706a01: 此一行半三譬身見也豎入三世計我名長橫
0706a02: 五陰著我名大計我自在不修善法即無慚愧故
0706a03: 言裸形裸形者說文云赤體也又裸者露也言黑
0706a04: 瘦者以惡莊嚴故言黑以無功德所資故言瘦以
0706a05: 計我者不出三界故言常住其中以計我在心發
0706a06: 言宣說有我之相故言發大惡聲冀因此說望得
0706a07: 道果故言叫呼求食。△四譬見取。
0706a08: 復有諸鬼其咽如針。
0706a09: 此半行譬見取咽細命危而保其壽非想無常而
0706a10: 計涅槃故言其咽如針記云見取者非果計果非
0706a11: 想非是涅槃之果計之為常無色唯心名為咽細
0706a12: 三界壽極名為命危計之為常名為保壽保壽正
0706a13: 當計果義。△五譬邊見。
0706a14: 復有諸鬼首如牛頭或食人肉或復噉狗頭髮蓬亂
0706a15: 殘害兇險飢渴所逼叫喚馳走。
0706a16: 此兩行譬邊見推我斷常而斷常二邊如牛頭二
0706a17: 角為身是我為我是身則依我見而起邊見如頭
0706a18: 兩角耳又計斷常之過能斷出世善如食人肉能
0706a19: 斷世善根如或復噉狗或時計常或復計斷前後
0706a20: 迴轉如頭髮髼亂又計常即破斷計斷即破常如
0706a21: 殘害兇險無有智定食飲自資如饑渴所逼記云
0706a22: 根本之我如牛世以牛力為大自在計我亦爾於
0706a23: 中復計我之有無如生二角為身是我等者以我
0706a24: 與身更互有無為身是我者則執所為我為我是
0706b01: 身者則以能為所身即是所我即是能如以五陰
0706b02: 計一陰為我餘皆我所謂僮僕瓔珞窟宅若計常
0706b03: 者身非是我身斷我常若計斷者身斷我斷或俱
0706b04: 常斷具如止觀第五記引阿含本劫本見末劫末
0706b05: 見然其所計能所雖殊計有義等或時等者是諸
0706b06: 外道於一身中前後計轉所計之極極至非想以
0706b07: 所計為頭彼地斷常更互起計如髮髼亂計常等
0706b08: 者互相是非強者伏弱弱者從強皆破他從己巳如
0706b09: 相殘害計此我者有斷有常即邊見也復次所言
0706b10: 僮僕等者準其婆沙所明六十五見謂於五陰各
0706b11: 計四陰而為我所謂色是我受是僮僕瓔珞窟宅
0706b12: 三陰亦然合我及所各十三句五陰共成六十五
0706b13: 句故一一陰初一是我三是我所。△二總結。
0706b14: 夜叉餓鬼諸惡鳥獸飢急四向窺看牖如是諸難
0706b15: 恐畏無量。
0706b16: 此一行半總結欲界煩惱之相亦是結利鈍眾生
0706b17: 之相並是有漏之心常無道味故云饑急窺看
0706b18: 牖明其邪觀空理慕仰道味雖復觀察而滯著心
0706b19: 多不會正理如窺見空不得無礙記云言四向
0706b20: 者見惑雖多不出四句利鈍並有饑急之義經文
0706b21: 且從利使釋之窺看者私竊也謂看不正者由隔
0706b22: 牖故見空而偏空無偏正由從窺理無是非
0706b23: 由計者成過故云滯著不會牖說文云在屋曰
0706b24: 在牆名牖釋名云聰也於內窺外為明也
0706c01: 牖道也向也穿壁以木為小。△二明火起之由。
0706c02: 是朽故宅屬于一人其人近出未久之間。
0706c03: 此一行明失火之由當知三界是佛化應之處發
0706c04: 心已巳來誓願度脫故云屬於一人長者在宅能令
0706c05: 慎火由出去後諸子無知故令火起內合正由如
0706c06: 來於大通佛時常教是等令伏五濁但眾生感盡
0706c07: 如來應亦捨此等於後便起五濁如來他土赴緣
0706c08: 非是永去故言近出又云從得無生已巳不生三界
0706c09: 故名為出不久應來故名為近壽量品云數現涅
0706c10: 槃即是出宅之意。△三明火起之勢。
0706c11: 於後宅舍忽然火起四面一時其俱熾棟梁椽柱
0706c12: 聲震裂摧折墮落牆壁崩倒。
0706c13: 此二行正明火起之勢四面即是處所當知身受
0706c14: 心法等起其四倒五濁八苦故云一時相續漸增
0706c15: 為熾命根斷為風刀解體為裂又云受苦悲痛
0706c16: 呻吟之聲名為諸根破壞名為裂氣斷骨離筋
0706c17: 絕為摧折墮落四大解散為墻壁崩倒。△四明被
0706c18: 燒之相。
0706c19: 諸鬼神等揚聲大叫鵰鷲諸鳥鳩槃荼等周慞惶怖
0706c20: 不能自出。
0706c21: 此一行半明被燒之相或云親屬為鬼神哭泣為
0706c22: 揚聲今例上鬼神譬利使人且利使之人或計斷
0706c23: 常若計常者謂法定常已巳有還無無即常也計斷
0706c24: 之人謂法定斷唯此一死更無復續皆唱言定說
0707a01: 其事已巳顯故云揚聲大若是鈍使及諸戒取本
0707a02: 不計斷今見無常但生疑怖不知出離之方故言
0707a03: 慞惶不能自出。△二譬色界火起四初明所燒之
0707a04: 類。
0707a05: 惡獸毒蟲藏竄孔穴毗舍闍鬼亦住其中。
0707a06: 此三行半明穴中事譬色界火起諸部解義瞋通
0707a07: 三界即此文也中為四意初一行明所燒之類四
0707a08: 禪之定譬如孔穴雖不及門外敝豁猶得免於猛
0707a09: 炎入禪定中猶得免於欲界麤惡利使眾生亦得
0707a10: 禪定如毗舍闍鬼亦住其中。△二明火起之由。
0707a11: 薄福德故。
0707a12: 薄福德故一句即是第二火起之由由少福故近
0707a13: 惡遇苦。△三明火起之勢。
0707a14: 為火所逼。
0707a15: 為火所逼一句即是第三明火起之勢孔穴之中
0707a16: 雖無猛炎猶有熱惱四禪雖無欲界麤惡亦有愛
0707a17: 味細苦故言為火所逼。△四明被燒之相。
0707a18: 共相殘害飲血噉肉野干之屬並已巳前死諸大惡獸
0707a19: 競來食噉臭煙蓬四面充塞。
0707a20: 從共相殘害下第四二行明被燒之相此明利鈍
0707a21: 相奪而諸使眾生得禪是同所計各異以其異故
0707a22: 互相是非如殘害也既於禪中起其諸見則不能
0707a23: 生無漏定慧但著默然如飲血又著五支如噉肉
0707a24: 野干是欲界貪未來定已巳斷故言並已巳前死亦名
0707b01: 食噉禪定之貪如大惡獸能吞欲界貪欲界四倒
0707b02: 八苦如猛炎色界四倒八苦如臭亦通身受心
0707b03: 法四大皮肉等故言四面充塞蓬者蓬亂盛
0707b04: 火炎熾之貌。△三譬無色界火起二初明所燒
0707b05: 之類。
0707b06: 蜈蚣蚰蜒毒蛇之類為火所燒爭走出穴。
0707b07: 此兩行半明空中事譬無色界火起為二初一行
0707b08: 明所燒之類厭色界定出向無色厭色麤境觀無
0707b09: 色法如毒蛇類火燒出穴若爾則瞋通三界。△二
0707b10: 明所燒之相。
0707b11: 鳩槃荼鬼隨取而食又諸餓鬼頭上火然飢渴熱惱
0707b12: 周慞悶走。
0707b13: 次一行半明被燒之相若得無色定必滅下緣故
0707b14: 云隨取而食非想最項猶尚不免顛倒諸苦如頭
0707b15: 上火然當知非想亦有八苦之火心生異念名生
0707b16: 苦念念不住名老苦行心擾擾妨定名病苦若退
0707b17: 定是死苦求定不得是求不得苦求定不得必有
0707b18: 於障即怨憎會苦其四陰心即五盛陰苦以不能
0707b19: 即斷有頂種故云頭上火然以無無漏故故饑渴
0707b20: 所惱猶是輪迴故周慞悶走周流也謂周流往來
0707b21: 也。△四總結。
0707b22: 其宅如是甚可怖畏毒害火災眾難非一。
0707b23: 此一行總結三界眾難非一。△二頌別譬三初見
0707b24: 火譬三初頌能見。
0707c01: 是時宅主在門外立聞有人言。
0707c02: 此二行半頌見火有三謂能見所見起驚怖等初
0707c03: 三句即能見之人上明見今云聞當知以聞代見
0707c04: 聞必從他門外立者正頌上我雖能於此所燒之
0707c05: 門安隱得出立者在法身地常懷大悲欲救眾生
0707c06: 不處第一義空之座舊云十方佛語釋迦云汝有
0707c07: 緣諸子在三界中善根將滅又云眾生感佛之機
0707c08: 為他人也今云法是佛師謂三昧法也此法為師
0707c09: 即他人也若入三昧則能見機三昧令佛見故言
0707c10: 聞有人言又云大悲是他。△二頌所見。
0707c11: 汝諸子等先因遊戲來入此宅稚小無知歡娛樂著。
0707c12: 從汝諸子等下第二一行一句頌所見之火問子
0707c13: 本未出云何因遊戲來入答或曾發心名出三界
0707c14: 而復退還名之為入如人舉足欲出門側而返亦
0707c15: 名為出亦名還入又理性本淨非三界法因無明
0707c16: 故而起戲論便有生死故云先因遊戲來入也當
0707c17: 知大善未著為小無明所覆為無知。△三頌驚
0707c18: 怖。
0707c19: 長者聞已巳驚入火宅。
0707c20: 從聞已巳驚入下第三二句頌上即大驚怖而起大
0707c21: 悲心。△二頌捨几用車譬二初頌捨几譬三初頌
0707c22: 擬宜。
0707c23: 方宜救濟令無燒害告喻諸子說眾患難惡鬼毒蟲
0707c24: 災火蔓筵眾苦次第相續不絕毒蛇蚖蝮及諸夜叉
0708a01: 鳩槃荼鬼野干狐狗鵰鷲鴟梟百足之屬飢渴惱急
0708a02: 甚可怖畏此苦難處況復大火。
0708a03: 此五行半頌上救子不得然上開譬中有勸誡至
0708a04: 上合中但合勸今但頌誡誡文有三今明亦三謂
0708a05: 擬宜放捨不受等當知初四偈半頌上我當為說
0708a06: 怖畏擬宜方宜者謂擬宜大教也告喻即是說眾
0708a07: 患難即教誡之義災火蔓莚即連綿不絕如彼藤
0708a08: 蔓之貌也西京賦云其形蔓莚廣雅云長也也
0708a09: 鳩槃荼者此云甕形鬼狀貌冬瓜夜叉者此云輕
0708a10: 捷新譯云藥叉也此苦難處者詩云莫我遑處禮
0708a11: 記云何以處我所謂居也安也難可安居而恬處
0708a12: 也。△二頌不受。
0708a13: 諸子無知雖聞父誨猶故樂著。
0708a14: 第二三句即頌不受也。△三頌息化。
0708a15: 嬉戲不已巳。
0708a16: 第三一句正頌息化視父而已巳放捨苦言之義。△
0708a17: 二頌用車譬三初頌擬宜三車。
0708a18: 是時長者而作是念諸子如此益我愁惱今此舍宅
0708a19: 無一可樂而諸子等耽湎嬉戲不受我教將為火害
0708a20: 即便思惟設諸方便。
0708a21: 此一科共有七行半頌上用車然上有四意一者
0708a22: 擬宜三車二知子先心三歎三車希有四適子所
0708a23: 願今頌中但有三義略不頌知子先心此前三行
0708a24: 頌上擬宜也湎嬉戲著也湎沈也明教云陶
0708b01: 淵明湎于酒而與之交即此義也。△二頌歎三
0708b02: 車希有四初頌勸轉。
0708b03: 告諸子等我有種種珍玩之具妙寶好車。
0708b04: 此三行頌上歎三車希有上明勸示證三義今頌
0708b05: 亦三義復加重頌勸成四初一行頌勸轉。△二頌
0708b06: 示轉。
0708b07: 羊車鹿車大牛之車今在門外。
0708b08: 次從羊車止今在門外此三句頌示轉。△三重頌
0708b09: 勸轉。
0708b10: 汝等出來。
0708b11: 汝等出來第三一句又頌勸轉。△四頌證轉。
0708b12: 吾為汝等造作此車隨意所樂可以遊戲。
0708b13: 次從吾為汝等下第四一偈是頌證轉隨意所樂
0708b14: 者謂隨彼根器堪任宜樂之謂。△三頌適子所願。
0708b15: 諸子聞說如此諸車即時奔競馳走而出到於空地
0708b16: 離諸苦難。
0708b17: 此一行半頌適子所願今總頌上六句馳走頌上
0708b18: 見諦空地頌上無學空地即真空之地當知在生
0708b19: 死則逼迫狹隘煩惱冗雜既證真理得出火宅凝
0708b20: 神無為則閑空也。△三頌等賜大車四初頌免難
0708b21: 歡喜二初頌免難。
0708b22: 長者見子得出火宅住於四衢坐師子座。
0708b23: 此五行頌上諸子免難歡喜又二初一行頌免難
0708b24: 坐師子座者有二釋一云諸子坐座得出三界故
0708c01: 無畏二云是長者坐座長者見子免難即得無畏
0708c02: 準大論所明師子之座謂非師子之形由佛為人
0708c03: 中之師子故佛所坐之處若床若座皆名為師子
0708c04: 座取其說法無畏之義初在門外猶有憂畏故
0708c05: 云立今得出門方坐無畏故方便品云今我喜無
0708c06: 畏。△二頌歡喜。
0708c07: 而自慶言我今快樂此諸子等生育甚難愚小無知
0708c08: 而入險宅多諸毒蟲魑魅可畏大火猛四面俱起
0708c09: 而此諸子貪樂嬉戲我已巳救之令得脫難是故諸人
0708c10: 我今快樂。
0708c11: 次從而自慶下第二四行頌長者歡喜生育甚難
0708c12: 者二萬億佛所教其大緣是故云生中間小熟是
0708c13: 故云育經此多時數數成熟將養不易故云甚難
0708c14: 貪樂嬉戲者謂著五欲令得脫難使離八苦。△
0708c15: 二頌諸子索車。
0708c16: 爾時諸子知父安坐皆詣父所而白父言願賜我等
0708c17: 三種寶車如前所許諸子出來當以三車隨汝所欲
0708c18: 今正是時惟垂給與。
0708c19: 此三行頌索車初二句明索車之時驗知上文是
0708c20: 父坐從皆詣父所止三種寶車頌正索次從如前
0708c21: 所許止隨汝所欲明述許今正是時惟垂給與即
0708c22: 結索也詣者至到也白者請求也惟垂者希冀也。
0708c23: △三頌等賜大車四初頌第四釋大車。
0708c24: 長者大富庫藏眾多金銀璃硨磲瑪瑙。
0709a01: 此七行半頌上第三等賜大車上文有二章謂二
0709a02: 廣二釋合有五文今但頌四不頌廣等心與釋等
0709a03: 心初一行超頌第四釋大車當知屋盛稱庫地盛
0709a04: 曰藏行具一切法名藏眼等六根具一切法名庫
0709a05: 記云行具一切法名藏者但約含藏為義六根具
0709a06: 一切法名庫者藏寬庫狹亦可互論今但約盛貯
0709a07: 諸庫不同如根各異雖異各具故於諸根具一切
0709a08: 行以行歷根即是根行皆具諸法即藏深庫近如
0709a09: 行遠根淺雖有遠近皆具諸法約根論行無復差
0709a10: 別自非一家依經述釋章疏之例豈可聞此以根
0709a11: 以行為藏為庫各備諸法耶。△二頌第三廣大車。
0709a12: 以眾寶物造諸大車莊校嚴飾周欄楯四面懸鈴
0709a13: 金繩絞絡真珠羅網張施其上金華諸瓔處處垂下
0709a14: 眾綵雜飾周圍繞柔軟繒纊以為茵褥上妙細
0709a15: 價直千億鮮白淨潔以覆其上有大白牛肥壯多力
0709a16: 形體姝好以駕寶車多諸儐從而侍衛之。
0709a17: 次以眾寶物下第二六行偈頌上第三廣大車以
0709a18: 眾寶物造諸大車等者當知因果所有總名眾寶
0709a19: 約教修得義之如造性修不同權宜名造行多子
0709a20: 多故車非一是故所造諸而復大又須示方知子
0709a21: 修名造以性泯修造還本有即車體也言莊校下
0709a22: 即車之具度也初一行如前釋經云真珠等者出
0709a23: 幰相慈門非一猶如網孔一一孔中皆一真珠
0709a24: 如眾慈門並稱於實前文但云垂諸華瓔秪是直
0709b01: 令見者欣悅今云處處垂下乃明眾機悅眾綵
0709b02: 雜飾譬垂化之處設應不同周圍繞譬攝物之
0709b03: 宜無所闕少柔繒纊者前文直云重敷今加歎
0709b04: 柔又以貴而覆其上諸禪自在故云柔以
0709b05: 妙冠麤如細覆上茵者說文云車中重席也具足
0709b06: 事禪有異凡小故云鮮白淨潔細者外國之華
0709b07: 氈或曰細毛布儐從者謂前導後隨之人繒纊者
0709b08: 繒帛也纊綿也張施其上者羅列陳設之謂形體
0709b09: 姝好者質狀美妙也。△三頌第二等車章門。
0709b10: 以是妙車。
0709b11: 第三頌第二等車章門。△四頌第一等心章門。
0709b12: 等賜諸子。
0709b13: 等賜諸子一句第四頌初等心章門。△四頌得車
0709b14: 歡喜。
0709b15: 諸子是時歡喜踊躍乘是寶車遊於四方嬉戲快樂
0709b16: 自在無礙。
0709b17: 此一行半頌得車歡喜遊於四方者謂乘中道佛
0709b18: 慧橫遊四種四門四種四諦豎遊四十一位究竟
0709b19: 常樂我淨之德故言嬉戲自在也。△二頌合譬三
0709b20: 初頌合總譬四初合長者。
0709b21: 告舍利弗我亦如是眾聖中尊世間之父。
0709b22: 此四行頌合總譬但作四意兼得六譬始從我亦
0709b23: 如是去一行頌合長者上二句是頌合位號下二
0709b24: 句是頌合名行兼得歎德義眾聖中尊世間之父
0709c01: 者即是七種方便賢聖中尊九種世間之父記云
0709c02: 九種世間者秪是九界耳七望於九但除四趣離
0709c03: 開菩薩以子義通故世間從九結緣義局故方便
0709c04: 唯七。△二合五百人。
0709c05: 一切眾生皆是吾子深著世樂無有慧心。
0709c06: 次從一切眾生皆是吾子去一行是頌合五道而
0709c07: 義兼三十子三十子是緣因子一切眾生即是正
0709c08: 因子耳記云一切眾生皆吾子者如大經中一切
0709c09: 眾生無不皆至大般涅槃應知子義在因涅槃在
0709c10: 果大乘宗要莫逾此二。△三合家宅。
0709c11: 三界無安猶如火宅。
0709c12: 三界無安猶如火宅此兩句頌合家宅兼得一門
0709c13: 義。△四合火起。
0709c14: 眾苦充滿甚可怖畏常有生老病死憂患如是等火
0709c15: 熾然不息。
0709c16: 四從眾苦充滿去有六句是頌合火起。△二頌合
0709c17: 別譬四初合見火三初合能見。
0709c18: 如來已巳離三界火宅寂然閒居安處林野。
0709c19: 此三行是頌見諸眾生為生老等即合見火譬上
0709c20: 頌見火譬文有三今合亦三且初一行頌上如來
0709c21: 能見正出寂然閒居能見五濁諸子也即合上聞
0709c22: 有人言安處林野者當知安處王三昧而用其智
0709c23: 即是安處也又林野者爾雅云邑外謂之郊郊外
0709c24: 謂之牧牧外謂之野野外謂之林林外謂之。△
0710a01: 二合所見。
0710a02: 今此三界皆是我有其中眾生悉是吾子而今此處
0710a03: 多諸患難。
0710a04: 次從今此三界下第二一行半是頌上所見諸眾
0710a05: 生為生老病死之所燒即合第二所見火譬也。
0710a06: △三合驚怖。
0710a07: 唯我一人能為救護。
0710a08: 三從唯我一人下第三半偈頌上佛見此已巳便作
0710a09: 是念此合驚入火宅也。△二合捨几用車譬二初
0710a10: 合舍几譬三初合擬宜。
0710a11: 雖復教詔。
0710a12: 此一行頌捨几譬然上文開譬有三謂擬宜無機
0710a13: 息化今此一偈亦有三意但總略有異雖復教詔
0710a14: 一句是頌擬宜。△二合不受。
0710a15: 而不信受。
0710a16: 而不信受一句頌無機。△三合息化。
0710a17: 於諸欲染貪著深故。
0710a18: 次兩句頌息化或可下二句是頌無機貪著深故
0710a19: 頌上未免生老病死憂悲苦惱等也。△二合用車
0710a20: 譬三初頌合擬宜三車。
0710a21: 以是方便。
0710a22: 此一行半是頌合用車救子得譬上文有四今但
0710a23: 頌三合亦三略不合知子先心初以是方便一句
0710a24: 頌上但以智慧方便欲擬宜。△二頌合歎三車希
0710b01: 有。
0710b02: 為說三乘令諸眾生知三界苦開示演說出世間道。
0710b03: 次從為說三乘下第二一行一句是頌合上第三
0710b04: 歎三車希有也。△三頌合適子所願。
0710b05: 是諸子等若心決定具足三明及六神通有得緣覺
0710b06: 不退菩薩。
0710b07: 此六句是頌合第四適子所願然上合三乘各有
0710b08: 四句今則總頌若心決定者從苦法忍已巳上是真
0710b09: 決定此一句是總頌三乘馳走之位後具足下一
0710b10: 行是各頌三乘爭出之位具足三明者謂天眼宿
0710b11: 命漏盡三也六通者謂天眼天耳他心宿命身如
0710b12: 意漏盡之六也婆沙中問餘三何不謂之明答身
0710b13: 如意但是工巧而已巳天耳但是聞聲而已巳他心但
0710b14: 是緣他而已巳所以此三不立明也餘三所以立者
0710b15: 天眼知未來苦宿命知過去苦俱能厭離生死故
0710b16: 漏盡能作正觀斷煩惱故是故此三立為明也神
0710b17: 名天心通名慧性天然慧性照徹無礙即是神通
0710b18: 也大論問云通之與明其義何別答直知過去名
0710b19: 通知因緣際會名明直爾漏盡名通知漏盡已巳無
0710b20: 復更生名明也不退菩薩者不退義通亦兼三藏
0710b21: 謂位行念也若依多論以忍三品分三不退也若
0710b22: 附成論則以四念處為位不退煖頂為行不退忍
0710b23: 為念不退第三僧祇橫得此三以三藏菩薩望聲
0710b24: 聞位故作此對耳。△三頌合等賜大車譬二初頌
0710c01: 合等賜大車四初頌合大車章門。
0710c02: 汝舍利弗我為眾生以此譬喻說一佛乘。
0710c03: 此五行頌合等賜大車初一行先頌大車章門如
0710c04: 上諸佛禪定等也。△二頌合等心章門。
0710c05: 汝等若能信受是語一切皆當得成佛道。
0710c06: 次汝等若能下第二一行頌合等心章門上云是
0710c07: 諸眾生脫三界者是也。△三頌合廣大車。
0710c08: 是乘微妙清淨第一於諸世間為無有上佛所悅可
0710c09: 一切眾生所應稱讚供養禮拜。
0710c10: 次是乘微妙下第三二行頌合正廣大車如上云
0710c11: 皆是一相一種等。△四頌合釋有車之由。
0710c12: 無量億千諸力解脫禪定智慧及佛餘法。
0710c13: 次無量億千諸力解脫下第四一行頌上有車之
0710c14: 由也。△二頌合得車歡喜二初明各得大車。
0710c15: 得如是乘令諸子等日夜劫數常得遊戲與諸菩薩
0710c16: 及聲聞眾乘此寶乘直至道場。
0710c17: 此三行頌得車歡喜就此復二初兩行明各得大
0710c18: 車日夜者初得佛知見中道智光喻之如日以餘
0710c19: 分無明在譬之如夜自得中道智如日以慈悲入
0710c20: 生死如夜常行此二法故言遊戲三乘之人同入
0710c21: 佛智故云與諸菩薩及聲聞眾又此明自行化他
0710c22: 自獲是乘故言日夜遊戲以此化他故言與諸菩
0710c23: 薩及聲聞眾能化三乘同乘寶乘也。△二結勸信。
0710c24: 以是因緣十方諦求更無餘乘除佛方便。
0711a01: 次一行結勸信也所說一乘無三因緣於十方土
0711a02: 審實而求唯一無二除佛方便則不在言耳。△四
0711a03: 頌合無妄譬二初頌合不章門三初定父子。
0711a04: 告舍利弗汝諸人等皆是吾子我則是父。
0711a05: 此三行半正頌合不章門為三初一行即先定
0711a06: 父子明本欲與大故文云皆是吾子理應平等與
0711a07: 大也。△二乃說三乘。
0711a08: 汝等累劫眾苦所燒我皆濟拔令出三界。
0711a09: 第二一偈此明乃說三乘意為除障故云汝等累
0711a10: 劫眾苦所燒。△三與大乘法。
0711a11: 我雖先說汝等滅度但盡生死而實不滅今所應作
0711a12: 唯佛智慧。
0711a13: 第三一行半此明既已巳障除還遂本心與大乘法
0711a14: 故云今所應作唯佛智慧。△二頌合釋不三初
0711a15: 釋同皆是子。
0711a16: 若有菩薩於是眾中能一心聽諸佛實法諸佛世尊
0711a17: 雖以方便所化眾生皆是菩薩。
0711a18: 此兩行則釋同皆是子理應平等若有菩薩者當
0711a19: 知如來方便三乘所化眾生皆是昔日結緣佛子
0711a20: 亦皆同有真如佛性故云皆是菩薩。△二釋乃說
0711a21: 三乘。
0711a22: 若人小智深著愛欲為此等故說於苦諦眾生心喜
0711a23: 得未曾有佛說苦諦真實無異若有眾生不知苦本
0711a24: 深著苦因不能暫捨為是等故方便說道諸苦所因
0711b01: 貪欲為本若滅貪欲無所依止滅盡諸苦名第三諦
0711b02: 為滅諦故修行於道離諸苦縛名得解脫是人於何
0711b03: 而得解脫但離妄名為解脫。
0711b04: 此七行則釋先來不能受故乃說三乘以明小智
0711b05: 障重不即信受為是方便開三接引此中正明有
0711b06: 作四諦由小智故為說苦諦然聲聞於三乘中為
0711b07: 最小復以苦諦為初門眾生心喜者稱其本習則
0711b08: 喜本厭生死自求涅槃今聞出離即會宿習故歡
0711b09: 喜但離妄者無明已巳是不實通惑又附無明而
0711b10: 起故呼之為妄有作四諦但除此惑名為解脫
0711b11: 雖脫於分段未脫變易故非自在。△三釋與大乘法。
0711b12: 其實未得一切解脫佛說是人未實滅度斯人未得
0711b13: 無上道故我意不欲令至滅度我為法王於法自在
0711b14: 安隱眾生故現於世。
0711b15: 此三行釋障既除情根又利還遂本心與大乘法
0711b16: 於佛本欲與之一切解脫今汝始斷分段非大涅
0711b17: 槃以其未得一切解脫故終是未稱本心故言我
0711b18: 意不欲令至滅度今則還令得無上道入大涅槃
0711b19: 乃是究竟稱佛本心所言一切解脫即是無作滅
0711b20: 諦無上道即是無作道諦用此二諦破無作苦集
0711b21: 昔欲說此而此眾生不堪今障既已巳除故還說此
0711b22: 以明第三意。△二明勸信流通二初標兩章二初
0711b23: 標可說不可說。
0711b24: 汝舍利弗我此法印為欲利益世間故說。
0711c01: 此去有六十五行明勸信流通信者謂信佛說不
0711c02: 說也勸者謂勸可通不可通也此有二義故言勸
0711c03: 信今一行半中為二意一從汝舍利弗止世間故
0711c04: 說者即標說不說者如來說此法印為欲利益世
0711c05: 間故說也其不說者以四十餘年未是說時況五
0711c06: 千未去是故不說耳。△二標可通不可通。
0711c07: 在所遊方勿妄宣傳。
0711c08: 次在所遊方下半行標可通不可通章者勿妄宣
0711c09: 傳也若惡者強說則令其墮苦若善者不說則誤
0711c10: 其失樂若大悲愍惡則不為通大慈念善則應為
0711c11: 通是名標可通不可通章也。△二釋二初釋可說
0711c12: 不可說。
0711c13: 若有聞者隨喜頂受當知是人阿惟越致若有信受
0711c14: 此經法者是人已巳曾見過去佛恭敬供養亦聞是法
0711c15: 若人有能信汝所說則為見我亦見於汝及比丘僧
0711c16: 並諸菩薩斯法華經為深智說淺識聞之迷惑不解
0711c17: 一切聲聞及辟支佛於此經中力所不及汝舍利弗
0711c18: 尚於此經以信得入況餘聲聞其餘聲聞信佛語故
0711c19: 隨順此經非己巳智分。
0711c20: 此八行釋可說不可說此明如來利益世間之相
0711c21: 也通論三世利益若別論則令二乘入信阿惟越
0711c22: 致者或云何致梵音之異此翻不退轉此
0711c23: 是觀現在益已巳曾見者此觀過去善為說也信汝
0711c24: 見我者此觀未來善為說也下文云若深信解者
0712a01: 則見佛常住靈鷲即其義也斯法華經下一行此
0712a02: 是結上開下如來觀知三世利益是故為說淺智
0712a03: 不解則不為說此釋如來說不說章。△二釋可通
0712a04: 不可通二初明大悲門莫為說二初釋二初明謗
0712a05: 經故墮惡四初大悲愍物恐謗不說。
0712a06: 又舍利弗憍慢懈怠計我見者莫說此經凡夫淺識
0712a07: 深著五欲聞不能解亦勿為說。
0712a08: 此三十六行半明若用大悲門莫為惡人說先引
0712a09: 惡數必起惡誹謗獲惡果報是故大悲不可為說
0712a10: 記中有二意初明由謗經故墮惡次如斯下明由
0712a11: 墮惡故不值佛此一段經文既長疏記從略其間
0712a12: 雖分科不甚委悉今引如向經文逐段節之夫
0712a13: 如是則意趣明白下去諸文準此可知一從又舍
0712a14: 利弗止獲罪如是明初意於此文中自有四意初
0712a15: 二行明以大悲故勿強為說。△二明若謗墮地獄。
0712a16: 若人不信毀謗此經則斷一切世間佛種或復顰蹙
0712a17: 而懷疑惑汝當聽說此人罪報若佛在世若滅度後
0712a18: 其有誹謗如斯經典見有讀誦書持經者輕賤憎嫉
0712a19: 而懷結恨此人罪報汝今復聽其人命終入阿鼻獄
0712a20: 具足一劫劫盡更生如是展轉至無數劫。
0712a21: 次若人不信止至無數劫明墮地獄經云斷一切
0712a22: 世間佛種者淨名以煩惱為如來種此取境界性
0712a23: 也大品以一切種智學般若此取了因性為佛種
0712a24: 涅槃用心性理不斷此取正因性為佛種今經明
0712b01: 小善成佛此取緣因性為佛種若不信小善成佛
0712b02: 即斷一切世間佛種也所言性者有五一正因性
0712b03: 二了因性三緣因性於此三上仍加二種或云加
0712b04: 境界性及果性或云加果性及果果性或云加因
0712b05: 性及因因性若釋義者般若空慧名了因性無量
0712b06: 功德名緣因性一切諸法中悉有安樂性名正因
0712b07: 性善惡事異名境界性單論智德名果性兼論斷
0712b08: 德涅槃名果果性單約十二因緣事境名因性兼
0712b09: 約因緣觀智名因因性雖有諸說而數至五若作
0712b10: 境界性即沒果果性為果性所攝若開果果性即
0712b11: 沒境界性為緣因所攝即沒因性及因因性者其
0712b12: 因性乃為正因所攝因因性乃為了因所攝此由
0712b13: 文中既明佛種種即性也若加此意亦可為五科
0712b14: 言顰蹙者眉不展也。△三墮畜生。
0712b15: 從地獄出當墮畜生若狗野干其形瘦黧黮疥癩
0712b16: 人所觸嬈又復為人之所惡賤常困飢渴骨肉枯竭
0712b17: 生受楚毒死被瓦石斷佛種故受斯罪報若作馲駝
0712b18: 或生驢中身常負重加諸杖捶但念水艸餘無所知
0712b19: 謗斯經故獲罪如是有作野干來入聚落身體疥癩
0712b20: 又無一目為諸童子之所打擲受諸苦痛或時致死
0712b21: 於此死已巳更受蟒身其形長大五百由旬聾騃無足
0712b22: 踠轉腹行為諸小蟲之所食晝夜受苦無有休息
0712b23: 謗斯經故獲罪如是。
0712b24: 三從地獄出止獲罪如是明墮畜生瘦者形體
0712c01: 憔悴毛髮凋也黧黮者顏貌黑也死被瓦石
0712c02: 者被也既無棺槨蔽形所有者唯瓦石耳馲駝
0712c03: 者郭璞云日行三百里能負千斤諸水胍以足跑
0712c04: 地水即出蟒者爾雅云王蛇也蛇之魁耳聾
0712c05: 騃者頑癡也宛轉者宛猶展也食鑽齧也。△四
0712c06: 墮賤人。
0712c07: 若得為人諸根闇鈍矬陋躄盲聾背傴有所言說
0712c08: 人不信受口氣常臭鬼魅所著貧窮下賤為人所使
0712c09: 多病痟瘦無所依怙雖親附人人不在意若有所得
0712c10: 尋復忘失若修醫道順方治病更增他疾或復致死
0712c11: 若自有病無人救療設服良藥而復增劇若他反逆
0712c12: 抄劫竊盜如是等罪橫罹其殃。
0712c13: 四若得為人止橫罹其殃明墮賤人矬陋躄者
0712c14: 身形矮短手足不伸也背傴者曲脊猶負趨也痟
0712c15: 瘦者渴疾也又痟猶消也肉減骨立耳抄劫者掠
0712c16: 取也橫罹者非理而遭痛毒也。△二明由墮惡故
0712c17: 不值佛。
0712c18: 如斯罪人永不見佛眾聖之王說法教化如斯罪人
0712c19: 常生難處狂聾心亂永不聞法於無數劫如恒河沙
0712c20: 生聾啞諸根不具常處地獄如遊園觀在餘惡道
0712c21: 如己巳舍宅駝驢狗是其行處謗斯經故獲罪如是
0712c22: 若得為人聾盲瘖貧窮諸衰以自莊嚴水腫乾痟
0712c23: 疥癩癰疽如是等病以為衣服身常臭處垢穢不淨
0712c24: 深著我見增益瞋恚淫欲熾盛不擇禽獸謗斯經故
0713a01: 獲罪如是。
0713a02: 次從如斯罪人止不擇禽獸獲罪如是明八難永
0713a03: 不見佛者即佛前佛後難也難處者謂八難也永
0713a04: 不聞法者即世智辯聰不信因果難也生聾
0713a05: 者從生自爾不因傷感而致即生盲瘖難也常
0713a06: 處地獄者即地獄難也駝驢狗者即畜生難也
0713a07: 在餘惡道者則應該北洲暨無想天也以為衣服
0713a08: 者凡人用衣服為資身之具以禦寒熱今謗經者
0713a09: 以病苦為衣服耳。△二結。
0713a10: 告舍利弗謗斯經者若說其罪窮劫不盡以是因緣
0713a11: 我故語汝無智人中莫說此經。
0713a12: △二明大慈門應為說二初五雙明善人可說五
0713a13: 初過現一雙。
0713a14: 若有利根智慧明了多聞強識求佛道者如是之人
0713a15: 乃可為說若人曾見億百千佛植諸善本深心堅固
0713a16: 如是之人乃可為說。
0713a17: 此十七行釋弘經時用大慈門其有善人應為宣
0713a18: 說令不失樂夫弘經之要要在諧和兩門令其得
0713a19: 所是善流傳若不得所是妄宣傳文有五雙謂善
0713a20: 人之相可為宣說且初過現為一雙利根是現在
0713a21: 植善是過去又強識是現在見百千是過去。△二
0713a22: 上下一雙。
0713a23: 若人精進常修慈心不惜身命乃可為說若人恭敬
0713a24: 無有異心離諸凡愚獨處山澤如是之人乃可為說。
0713b01: 二上下為一雙修慈是愍下恭敬是尊上。△三內
0713b02: 外一雙。
0713b03: 又舍利弗若見有人捨惡知識親近善友如是之人
0713b04: 乃可為說若見佛子持戒清潔如淨明珠求大乘經
0713b05: 如是之人乃可為說。
0713b06: 三內外為一雙捨惡親善是外求持戒如珠是內
0713b07: 護。△四自他一雙。
0713b08: 若人無瞋質直柔軟常愍一切恭敬諸佛如是之人
0713b09: 乃可為說復有佛子於大眾中以清淨心種種因緣
0713b10: 譬喻言辭說法無礙如是之人乃可為說。
0713b11: 四自行化他為一雙質直敬佛是自行譬喻說法
0713b12: 是化他。△五始終一雙。
0713b13: 若有比丘為一切智四方求法合掌頂受但樂受持
0713b14: 大乘經典乃至不受餘經一偈如是之人乃可為說
0713b15: 如人至心求佛舍利如是求經得已巳頂受其人不復
0713b16: 志求餘經亦未曾念外道典籍如是之人乃可為說。
0713b17: 五始終為一雙四方求法是請益之始頂受專修
0713b18: 是歸憑之終。△二總結。
0713b19: 告舍利弗我說是相求佛道者窮劫不盡如是等人
0713b20: 則能信解汝當為說妙法華經。
0713b21: 此總結也相者善相甚多略舉十相示流通方法
0713b22: 顯慈悲兩門可通不可通之大要也。
0713b23: 
0713b24: 科註妙法蓮華經卷第三
