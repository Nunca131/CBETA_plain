0573b15: 
0573b16: 
0573b17: 續燈正統卷三十
0573b18: 
0573b19: 南海普陀嗣祖沙門西蜀　性統　編集
0573b20: 臨濟宗
0573b21: 大鑑下第三十一世
0573b22: 荊門瑞禪師法嗣
0573b23: 德安府隨州關子嶺龍泉無聞絕學明聰禪師邵武
0573b24: 奚氏子。母吳。十七出家。二十受具。習止觀唯識論。一
0573c01: 日有宿衲。相詰曰。大通智勝佛。十劫坐道場。佛法不
0573c02: 現前。不得成佛道。其意如何。師依文而答。宿譏訶之。
0573c03: 師從此疑情頓發。坐臥不安。經六載。一日聞馬嘶大
0573c04: 悟。遂往見天奇。奇可之。住後上堂。僧問雲門。如何
0573c05: 是一代時教。門曰。對一說。龍泉則不然。若有問如何
0573c06: 是一代時教。劈脊便打曰。合取狗口。僧問。如何是
0573c07: 本來面目。師曰。石香亭。曰便恁麼去時如何。師曰。喪
0573c08: 了也。問。今朝四月八日。天下叢林。皆慶如來聖
0573c09: 誕。未審如來何處降生。師於几畫圓相示之。笑巖
0573c10: 寶。侍師圍爐次。師曰。人人有箇本來父母。子之父母
0573c11: 今在何處。巖曰。一火焚之。師曰。恁麼則子無父母耶。
0573c12: 巖曰。有則有。佛眼不見。師曰。子還見不。巖曰不見。
0573c13: 師曰。為甚不見。巖曰。若見即非真父母。師曰善哉。巖
0573c14: 復以偈呈曰。本來真父母。歷劫不曾離。起坐承他力。
0573c15: 寒溫亦共知。相逢不相見。相見不相識。為問今何在。
0573c16: 分明呈似師。師遂付以偈曰。汝心即吾心。吾心本無
0573c17: 心。無心同佛心。佛心非吾心。復囑曰。汝當護持。緣熟
0573c18: 智愚皆度。後示微疾。訣眾說偈。趺坐而逝。全身塔於
0573c19: 寺右。
0573c20: 漢陽府□□古巖禪師中年雙目失明。笑巖參。師問。
0573c21: 何所來。巖曰。親從關子嶺來。師曰。無聞老兄好麼。巖
0573c22: 曰好。師曰。如何見得好。巖曰。老來康健。師曰。爭見得
0573c23: 康健。巖曰。著衣喫飯。坐臥經行。師曰。與麼則不出常
0573c24: 情。巖曰。要且常情莫測。師仰面大笑。翌日巖入室。師
0574a01: 曰。嶺頭老兄。先師許他悟處見骨。只是太朴無博
0574a02: 學。巖曰。和尚博學乎。師曰。老僧亦非博學。巖曰。恁麼
0574a03: 則一同也。師曰。亦有不同處。巖曰。如何是不同處。師
0574a04: 曰。他有眼。我無眼。巖曰。和尚若無眼。爭得見渠無博
0574a05: 學。師又大笑。囑曰。子器非凡。深根固蔕。廣作利益。非
0574a06: 汝而誰。惜吾衰老不及見矣。巖拜謝而去。
0574a07: 河南府嵩縣伏牛濟菴大休實禪師新鄭李氏子。幼
0574a08: 投寶珠受業。年二十訪老宿古心。心示萬法歸一一
0574a09: 歸何處話令參。尋入火場。打三有省。述偈曰。法身本
0574a10: 無相。法相本來空。會得者消息。處處顯家風。後往謁
0574a11: 天奇。途遇天真月印二禪客。同至關子嶺。奇問。你三
0574a12: 人一路麼。師曰。雖然一路。來處不同。奇曰。如何是你
0574a13: 本來面目。師便珍重。奇曰。未在更道。師便喝。奇曰。父
0574a14: 母未生前。喝箇甚麼。師無語而出。自後數呈伎倆。奇
0574a15: 皆不諾。一日侍奇於承天。奇問。藏身處沒蹤蹟。沒蹤
0574a16: 蹟處莫藏身。你作麼生會。師曰。當堂不正坐。那赴兩
0574a17: 頭機。奇為助喜。住後陞座。須彌作舞。海水騰波。龍
0574a18: 象交參。人天共聚。大地山河。同宣妙句。三賢十聖。共
0574a19: 證菩提。眉藏寶劍起寒光。袖隱金鎚行正令。明殺活
0574a20: 顯全機。舉拂子曰。還有明眼衲僧。不顧危亡。向前一
0574a21: 肩擔荷得麼。便下座。笑巖參問。如何是祖師西來
0574a22: 意。師起拂子。巖曰。此外更有指示也無。師擲下拂
0574a23: 子。巖便禮拜。復敘及參關子嶺話。師曰。怪道親見作
0574a24: 家來。巖便喝。少頃師又問。無聞別來四十年。未知近
0574b01: 日鼻孔如何。巖曰。與和尚鼻孔一般。師曰。上座還見
0574b02: 老僧鼻孔麼。巖曰見。師曰。向甚麼處見。巖曰。兩眼下
0574b03: 口門上。師曰。有祕密句。曾向上座道麼。巖曰曾道。師
0574b04: 曰。試舉看。巖曰。合取臭口。師拈拂子。巖便拂袖而出。
0574b05: 天池素禪師法嗣
0574b06: 襄陽府大覺圓禪師漢川人。儀貌豐碩。聲如洪鐘。參
0574b07: 靜菴。默有所契。菴付以偈曰。一枝正法眼。列祖傳
0574b08: 來。付汝待時至。馨香九垓。師受囑後。隱居襄西。笑
0574b09: 巖爽菴。來求依侍。師曰。上座錯了也。老平生溫飽
0574b10: 自適。別無所長。爽曰。某等生死事大。語未竟。師約而
0574b11: 笑曰。老亦有生死。何獨爾有。爽曰。某恨晚進多無
0574b12: 恒志。和尚豈拒人哉。師曰。出家兒本自無事。爾何無
0574b13: 事生事。少間曰。粥飯自辦始得。一日室中。舉外道問
0574b14: 佛。不問有言。不問無言。世尊良久。外道大悟語曰。問
0574b15: 既不涉有無。良久亦是閒名。正恁麼時。外道悟箇甚
0574b16: 麼。巖擬進語。師遽以手掩其口曰。猶挂脣齒在。巖乃
0574b17: 釋然曰。可謂東土衲僧。不及西天外道。占偈曰。自笑
0574b18: 當年畫模則。幾番紅了幾番黑。如今謝主老還鄉。那
0574b19: 管平生得未得。師稱賞之。後無疾而化。世壽七十三。
0574b20: 僧臘五十三。
0574b21: 天寧濟禪師法嗣
0574b22: 嘉興府胥山雲谷法會禪師嘉善懷氏子。投大雲寺
0574b23: 芟染。時法舟掩室天寧。師往參。舟示以念佛是誰話。
0574b24: 一日齋次。食器墜地。豁然有省。於是入天界。韜晦三
0574c01: 年。復菴棲霞千佛嶺下。又移天開。巖弔影如初。凡客
0574c02: 見無論貴賤。皆問以日用事。略敘寒溫。必展蒲團。令
0574c03: 坐返觀。終日無雜話。別時必叮嚀。曰人命無常。莫空
0574c04: 過日。再見必問。別後用心如何。以故歸向者日多。僧
0574c05: 問。如何是祖師西來意。師曰。有水皆含月。無山不帶
0574c06: 雲。曰莫更有奇特處麼。師曰。切忌喚龜作。問如
0574c07: 何是吾人直捷用心處。師曰。舉不顧即差。擬思量
0574c08: 何劫悟。居常不設臥具。晝夜危坐。四十餘年如一
0574c09: 日。萬曆乙亥正月五日示寂。壽七十五。臘五十六。塔
0574c10: 於大雲寺右。
0574c11: 嘉興府精嚴東谿方澤禪師嘉善任氏子。首謁天寧
0574c12: 法舟。舟一日室中。舉龍潭見天皇悟。至何處不是指
0574c13: 示汝心要話。師言下有省。後獲印可。解制秉拂。佛
0574c14: 法雖一切世間。而未有絲毫透漏。你作麼生結。
0574c15: 雖無絲毫透漏。亦未有絲毫囊藏。你又作麼生解。
0574c16: 故知百丈曲引初機為此方便之辭。其實莫能結莫
0574c17: 能解也。設使有箇孟八郎漢出來道。我能向百丈結
0574c18: 不得處。一結結斷。直使天下衲僧。忘前失後。求出無
0574c19: 門。亦能向百丈解不得處。一解解開。直使天下衲僧。
0574c20: 七縱八橫。自由自在。甚奇特。諸上座。彼既丈夫。我
0574c21: 何不爾。良久擊拂子一下曰。吽。
0574c22: 天池聚禪師法嗣
0574c23: 紹興府浮峰普恩上座山陰金氏子。年十歲。往從延
0574c24: 福鑑湖受業。至十九。忽念生死事大。奮志尋師。初至
0575a01: 大慈。叩首座無際。際示以心生則種種法生之語。師
0575a02: 當下有所契。入呈偈曰。返本還源便到家。亦無玄妙
0575a03: 可稱誇。湛然一片真如性。迷失皆因一念差。復見法
0575a04: 舟於天寧。呈所見。舟可之。又謁萬松林於烏石峰。松
0575a05: 問何來。師曰天寧。松曰。有何言句。師舉前話。松曰。不
0575a06: 是不是。師曰。天寧道是。和尚如何道不是。松曰。天寧
0575a07: 則是。我則不是。師疑不決。後參玉芝。復舉前話。芝曰。
0575a08: 是與不是。未出常情。二俱喫棒有分。師曰。如何是出
0575a09: 常情句。芝與一掌。師當下豁然。平昔礙膺。一時融釋。
0575a10: 芝曰。汝既如是。當善護持。復以偈囑曰。莫向支流辨
0575a11: 濁清。是非盡處出常情。鐵鞭擊碎珊瑚月。會看東山
0575a12: 水上行。
0575a13: 東塔曉禪師法嗣
0575a14: 嘉興府敬畏無趣如空禪師本郡秀水施氏子。生弘
0575a15: 治辛亥十月十八。幼慕宗乘。留心體究。同法舟濟。參
0575a16: 訪數載。後見野翁。徹法源底。啟關示眾。自結玄關
0575a17: 自活埋。自吾閉也自吾開。一拳打破玄關竅。放出從
0575a18: 前者漢來。元宵示眾。畫角聲中。薦得觀音。未是作
0575a19: 家。彩燈影裡。捉得室利。謾誇好手。恁麼告報與諸人。
0575a20: 未免笑破空口。諸人若也未瞥然。再看鼇山顛倒
0575a21: 走。參。小參。眾立定。師喝一喝曰。禍出私門。便歸方
0575a22: 丈。示眾。言前薦得已巳天涯。句下承當路轉賒。一擊
0575a23: 鐵圍如粉碎。海天空鴈行斜。除夕小參。時窮何
0575a24: 似日窮好。日若窮來歲亦然。三十六旬窮過了。東村
0575b01: 王老夜燒錢。老漢雖無一物。也要應箇時節因緣。乃
0575b02: 拈拄杖曰。只者箇無窮無盡。歷劫經年。今夜隨時送
0575b03: 去。免教涉蔓相牽。擲下拄杖曰。歷劫得來今斷送。拍
0575b04: 雙空手接新年。示眾。佛是眾生。屋裡了事人。眾生
0575b05: 是佛。屋裡不了事漢。誠能以佛與眾生。一時放。則
0575b06: 了與不了。並為剩語。卓拄杖曰。但於事上通無事。見
0575b07: 色聞聲不用聾。端陽示眾。佳節端陽。何曾訂約。五
0575b08: 月五日。年年撞著。風搖蒲劍碧楞楞。日照榴華紅灼
0575b09: 灼。道在時節因緣。豈論正法末法。向來著意馳求。通
0575b10: 身是草。今日信手拈來。無不是藥。拂子曰。大眾且
0575b11: 道。此藥治甚麼人的病。擊拂子曰。不但老維摩。藥王
0575b12: 藥上也須一劑。示眾。豁開頂門眼。照徹大千界。既
0575b13: 作法中王。於法得自在。便下座。一日湖邊步月。謂
0575b14: 一僧曰。明月與清風。水天同一色。人人在此中。只是
0575b15: 出不得。僧曰。打草驚蛇作麼。師曰。上座又作麼生。曰
0575b16: 看下。師大笑曰。將謂胡鬚赤。更有赤鬚胡。萬曆
0575b17: 己卯仲冬。謂門人性曰。來歲仲秋十五六間吾行
0575b18: 矣。子宜知之。庚辰八月十六日。沖如斯而至。師集眾
0575b19: 說偈曰。生來死去空華。死去生來一夢。皮囊付與丙
0575b20: 丁公。白骨斷橋隨眾。阿呵呵。明月清風吟弄。語畢端
0575b21: 坐而逝。世壽九十。
0575b22: 石門海禪師法嗣
0575b23: 德安府隨州七尖峰大休宗隆禪師青州益都賈氏
0575b24: 子。依郡之石佛薙髮。後寓成都北寺為典座。一日出
0575c01: 街挑水。忘所行。忽頭撞壁有省。衝口成偈曰。大地山
0575c02: 河體性空。那分行走與西東。偶然撞著無私句。萬水
0575c03: 千山總一同。因就河南乾明寺無盡。室中呈所得。無
0575c04: 盡乃印以偈曰。道高不假修。德重事理周。一枝正法
0575c05: 眼。付與隆大休。住後垂三關語。以示學者。一曰。吹
0575c06: 毛寶劍。被石人持去。挂在萬仞峰頭。四壁無路。如何
0575c07: 取得。二曰。有一如意珠。被木人擎來。拋向大海波中。
0575c08: 不假舟航。如何覓得。三曰。盡大地是箇火坑。燒了
0575c09: 也。惟有一莖眉毛在。未審是何人見得。在菜園次。
0575c10: 僧問。如何是西來意。師指菜曰。黃瓜茄子。僧不契。下
0575c11: 山見一尊宿。宿曰。你從何處來。僧曰。尖峰來。曰大休
0575c12: 有何言句。僧舉前話。尊宿合掌曰。真大慈悲　嘉靖
0575c13: 壬寅十一月八日。集眾書偈曰。三際握來為拄杖。十
0575c14: 方原是舊袈裟。泥牛石虎知消息。踏破空便到家。
0575c15: 置筆端坐而逝。
0575c16: 華山定禪師法嗣
0575c17: 廣信府湖養菴廣心禪師字無它。上饒鄭氏子。偶
0575c18: 過戚屬會道者。談四生義。遂了物我平等大意。萬曆
0575c19: 乙亥。從洛太平寺剃染。南還至焦山度臘。聞江中推
0575c20: 船聲有省。述偈曰。夜靜江空。船推聲。不知何
0575c21: 所往。擔子半邊輕。次走見華山。山拈一段生緣六不
0575c22: 收話。有疑。猛提七日。始得身心脫然。歸里住靈山中
0575c23: 臺。除夕閩山野火始大悟。大圓相於壁曰。內
0575c24: 寫莫教塗黑。外寫勿使傷白。若能向圈裡圈外。下得
0576a01: 註。許你學道無疑。後遷湖。己亥以無異典元座。
0576a02: 室廊置無門鎖。以驗方來。鎖旁書偈曰。上古留傳
0576a03: 鎖。憑君智鑰開。若無開鎖法。相見不須來。僧問。
0576a04: 聞明心見性。未審性作麼生見。師曰。今日有客忙。不
0576a05: 暇向汝道。客去。僧仍理前問。師曰。適來對客見麼。曰
0576a06: 見。師曰。向汝道不暇。還在此作麼。問。打破空時
0576a07: 如何。師舉手約退曰。走開走開。僧走。師曰。可惜許。癸
0576a08: 丑說法建陽東山董巖。天啟丁卯三月朔。示微疾。至
0576a09: 二十八丑刻。召眾至。說偈曰。八十餘年幻夢中。鐵牛
0576a10: 耕破太空。臨行一句相分付。半夜金烏帶日紅。偈
0576a11: 畢端坐而逝。壽八十一。臘五十三。塔唐帽山。
0576a12: 斗峰琴禪師法嗣
0576a13: 建寧府斗峰天真道覺禪師本郡建安張氏子。看萬
0576a14: 法歸一一歸何處話有省。占偈曰。一手拍兮一手鼓。
0576a15: 無位真人越格舞。口中唱出無腔歌。三千諸佛同一
0576a16: 母。往見古音。音賞之。旋囑以大事。
0576a17: 大方寬禪師法嗣
0576a18: 河南府伏牛無礙明理禪師汾州和氏子。參松竹大
0576a19: 方。隨眾打七。有一聲空碎獨露法中王之句。後同
0576a20: 月菴大圓入終南。一日菴舉高峰銀山鐵壁話。師頓
0576a21: 悟。述偈曰。一覺心空疑便消。拈來放去自逍遙云云。
0576a22: 過謁大方。方曰。伏牛打七即不問。終南靜室意如何。
0576a23: 師曰。伏牛打七。泥團土塊。終南靜室。放大光明。方震
0576a24: 威一喝曰。即今光明何在。師向前一掌。方呵呵大笑
0576b01: 曰。如是如是。
0576b02: 大鑑下第三十二世
0576b03: 龍泉聰禪師法嗣
0576b04: 順天府善果月心笑巖德寶禪師金臺吳氏子。生正
0576b05: 德壬申臘月望日。弱冠聽講華嚴。至十地品。不覺身
0576b06: 心廓然。歎曰。千古同一幻夢耳。遂決志出家。從廣惠
0576b07: 能祝髮。明年受具。雖深信知有。不肯自休。謁大川
0576b08: 月舟古春古諸老。後至關子嶺參無聞。問十聖三
0576b09: 賢。已巳全聖智。如何道不明斯旨。聞乃厲聲曰。十聖三
0576b10: 賢汝已巳知。如何是斯旨。速道速道。師連下數語。皆不
0576b11: 契。遂發憤寢食俱廢。一日籃。臨洗菜。忽一菜葉
0576b12: 墮水旋轉。捉不住。因有省。提籃喜躍而歸。聞立簷下
0576b13: 問。是甚麼。師曰。一籃菜。聞曰。何不別道。師曰。請和尚
0576b14: 別問來。至晚入室。聞舉玄沙敢保老兄未徹話。師曰。
0576b15: 賊入空室。聞曰。者則公案不得草草。師喝一喝。拂袖
0576b16: 便出。未幾復往見濟菴古巖大覺輩諸老。皆器重之。
0576b17: 再參無聞。乃授記。復親炙年餘辭去。回翔湘漢間。
0576b18: 後抵金陵。寓淨海牛首高座等處。數載還里居圓通。
0576b19: 次遷南寺鹿苑慈光善果諸剎。端陽上堂。大慧道。
0576b20: 今朝又是五月五。大鬼拍手小鬼舞。驀然撞著桃符
0576b21: 神。兩手槌胸冤苦。大慧老漢。大似少箇禁方。向青
0576b22: 天白日。見神見鬼。笑巖則不然。今朝正是五月五。雲
0576b23: 從龍兮風從虎。山僧要與現前諸大聖。凡賭箇賭。信
0576b24: 手拈來百草頭。甜者甜兮苦者苦。拈拄杖曰。驀然突
0576c01: 出者一條。穿過從上諸佛祖。是你現前諸人。百樣俱
0576c02: 有。為甚麼只少者一條。忽有箇見義勇為底。憤憤地
0576c03: 向前道。和尚且莫壓良為賤。若論者一條。敢道人人
0576c04: 不欠分毫。乃擲下拄杖曰。汝宛不知。何妨尖上更加
0576c05: 尖。堆上重添土。上堂。男兒固奮衝天志。莫若從頭
0576c06: 放下來。直把髑髏枯死盡。仍教死眼豁然開。上堂。
0576c07: 舉南嶽一日遣僧。去探馬祖。且囑曰。待渠上堂時。便
0576c08: 出問作麼生。看渠有何言句。可記將來。僧往一如所
0576c09: 教。馬祖曰。自從胡亂後三十年。不少鹽醬。僧回舉似
0576c10: 嶽。嶽深肯之。師曰。馬大師三十年不少鹽醬。方可聚
0576c11: 徒說法。山僧者裡。三十年不曾見箇鹽醬。汝等在者
0576c12: 裡。討甚麼。以拄杖一時散。上堂。當門一隻箭。
0576c13: 來者看方便。擬通問如何。穿過髑髏面。僧參問。從
0576c14: 上千七百老凍儂。某甲今日一串穿來。獻與和尚。伏
0576c15: 請判斷。時門外忽犬吠。師遽顧侍者曰。看是甚麼客
0576c16: 來。侍者出問話。僧罔措。師曰。上座適纔問甚麼。僧擬
0576c17: 重舉。師與連棒打出。一日有二尼參。禮拜起左右
0576c18: 各立。師曰。女子如來前入定。有錢不解使。臺山婆子
0576c19: 驀直去。解使無錢。你道者兩箇老婆禪。如何得恰
0576c20: 好去。尼左者走過右邊。右者走過左邊。合掌相向。各
0576c21: 噓一聲。師曰。與麼非但解老婆禪。更會鼓粥飯氣。尼
0576c22: 曰。和尚惜取眉毛好。師曰。山僧眉毛且置。周金剛買
0576c23: 油餈點心。食到口邊。被婆子奪。劉鐵磨請溈山往
0576c24: 臺山大會齋。溈山不赴。等是者箇時節。你道。為甚麼
0577a01: 取舍不同。二尼作禮曰。某等若不來禮拜和尚。爭得
0577a02: 見古人神通大用。師曰。好各與三十棒。恰值拄杖不
0577a03: 在。且歸茶堂喫茶。僧問。如何是文殊普見三昧。師
0577a04: 曰。死人眼。曰如何是觀音普聞三昧。師曰。死人耳。曰
0577a05: 如何是一言道盡底句。師曰。死人口。一僧請益。現
0577a06: 世為人輕賤。是人先世罪業應墮惡道話。師曰。汝有
0577a07: 疑否。曰有疑。師曰。有疑則為人輕賤。無疑則應墮惡
0577a08: 道。僧沉吟。師曰會麼。曰不會。師曰。把出你不會底來
0577a09: 看。曰不會。教某甲把出箇甚麼。師曰。汝之罪業。劃然
0577a10: 消矣。僧禮謝而去。問。玄沙不出嶺。保壽不渡河。落
0577a11: 第幾機。師曰。總落第二機。曰如何是第一機。師曰。玄
0577a12: 沙不出嶺。保壽不渡河。曰畢竟得箇甚麼。師曰。灼然
0577a13: 畢竟得箇甚麼。問。祖意教意。是同是別。師曰。柳影
0577a14: 橫塘魚上樹。槐陰地馬登枝。僧曰。與麼則形影兩
0577a15: 分。曲直自顯去也。師曰。未曾飽食廬陵米。徒把蒲團
0577a16: 認作天。僧參問。承聞諸佛出世為一大事因緣。如
0577a17: 何是大事因緣。師曰。著衣喫飯。屙屎放尿。僧不。不
0577a18: 拜而出。師喚回。示以偈曰。諸佛出於世。唯為大因緣。
0577a19: 屙屎放尿。饑餐困打眠。目前緊急事。人只欲上天。
0577a20: 談玄共說妙。遭罪復輸錢。僧慚惶。作禮而去。有兩
0577a21: 官人遊山。入門哦曰。茂松修竹。回顧見師。便問。如何
0577a22: 是道人家風。師曰。茂松修竹。曰有何旨趣。師曰。自家
0577a23: 觀不足。留與客來看。有士人。閱師淨土偈。乃問。佛
0577a24: 說是經。則有六方諸佛。出廣長舌相作證。吾師說偈。
0577b01: 有何人證。師曰。居士舌頭亦不短。又問。何為不思議
0577b02: 功德。師曰。前街人喚犬。後巷罵兒。又問。老師今年
0577b03: 高壽。師曰。論年不見箇葷腥。作麼不槁瘦了。僧問。
0577b04: 處處入法界。念念見遮那。如何是遮那。師曰。淨地不
0577b05: 須屙。舉趙州問投子。大死底人活時如何。子曰
0577b06: 不許夜行投明須到話。頌曰。三十六物都燼。只遺
0577b07: 一雙枯眼睛。置向九衢深夜後。無光明處作光明。
0577b08: 舉世尊拈華公案。頌曰。師資妙契芥投鍼。似海如何
0577b09: 無處尋。石火光中曾著眼。始知佛祖不傳心。舉經
0577b10: 題字。頌曰。黑白未分已巳墮偏。那堪擬議費鑽研。西
0577b11: 乾此土諸賢聖。鼻孔撩天總被穿。示座主。荷鉏到
0577b12: 處費工夫。三兩文錢足可圖。鉏得他家田地淨。自家
0577b13: 田地盡荒蕪。示僧。法中幽趣眼中。向上玄機境
0577b14: 上塵。黑漆桶邊子斷。太平國內自由人。靜坐寒巖
0577b15: 此病難。男兒爭自相瞞。轉身一步無多子。始信塵
0577b16: 含法界寬。室中垂語曰。佛未出世。祖未西來。元無
0577b17: 佛法世法之名。迥出黑山鬼窟一句。作麼生道。又佛
0577b18: 既出世。祖已巳西來。佛法世法。相為建立。不犯化門。道
0577b19: 將一句來。又佛生凡聖。對待之門。世法佛法。名言強
0577b20: 立。總拈過一邊。衲僧本分一句。試道將來。又尋常間。
0577b21: 語言問答甚平易。甚不思議。剛被人問箇如何是汝
0577b22: 本有底佛性。為甚麼反眼口啞。又既為佛子。志
0577b23: 階佛地。因甚一箇佛字。最不喜聞。晚年退居京城
0577b24: 柳巷。於萬曆辛巳正月十六日示寂。奉全身塔於小
0577c01: 西門外。世壽七十。僧臘四十八。
0577c02: 漢陽巖禪師法嗣
0577c03: 九江府廬山大安禪師襄陽郝氏子。幼禮古宗。祝髮
0577c04: 於梅林宗。與古巖。同出天奇之門。而巖居終南。龍象
0577c05: 景附。宗因使師就巖參學焉。師至。一語投機。授衣
0577c06: 。後栖廬嶽三十年。道風藹著。楚人事之尤謹。新都
0577c07: 汪伯玉。從師質疑。多有開發。萬曆己卯五月朔。說
0577c08: 偈示寂。弟子就廬傍築浮屠。以藏舍利。世壽七十有
0577c10: 石州洪禪師法嗣
0577c11: 太原府五臺山龍樹菴寶應禪師一日晨興。明星
0577c12: 有省。述偈曰。日出東山。月沉西嶂。昨日今朝。曾無兩
0577c13: 樣。
0577c14: 太原府五臺山楚峰禪師居怭魔巖十餘載。木食
0577c15: 飲。人不堪其憂。師恬如也。一日聞火聲大悟。占偈
0577c16: 曰。眼睛突出死柴頭。赫赫神光照四洲。觸處現成人
0577c17: 不委。幾回春去又逢秋。
0577c18: 玉堂和尚僧問。如何是道。師曰。看下。曰如何行履。
0577c19: 師曰。驀直去。
0577c20: 敬畏空禪師法嗣
0577c21: 蘇州府車溪無幻古湛性沖禪師秀水張氏子。初見
0577c22: 無趣。遂有所契。尋棄家從趣芟染。趣一日舉徑山三
0577c23: 玄三要頌。徹骨徹髓道一句。三玄三要絕遮護之句。
0577c24: 問曰。此二句中。山僧欲取一句為法你道。取那一句
0578a01: 好。師曰。和尚適纔問那一句。趣瞋目叱曰。得恁無記
0578a02: 性。師曰。祇為和尚徹骨徹髓。趣曰不然。為汝一人即
0578a03: 得。爭奈大眾何。師曰。取即不辭。孤負先聖。喪我後人。
0578a04: 趣頷之。師在徑山。集無趣語錄。一日歸覲。趣曰。一向
0578a05: 作得些甚麼事。師曰。某甲買得一段田。收得原本契
0578a06: 書。特請和尚僉押。即將集本呈上。趣接得展看曰。者
0578a07: 是我底。你底。師曰。和尚不得攙行奪市。趣便將集
0578a08: 本擲下。師便趨出。少頃呈偈。趣曰。者是你作底麼。師
0578a09: 曰。某甲不解鼓粥飯氣。若謂有所作。孤負和尚不少。
0578a10: 趣點首。住後示眾。大道無向背。至理絕言詮。迥出
0578a11: 三乘。高超十地。萬法不到處。特地光輝。生佛未分時。
0578a12: 靈源獨耀。不落見聞。不隨聲色。直下無一絲毫頭。
0578a13: 界全彰奇特事。直饒棒頭取證。喝下承當。猶是曲為
0578a14: 今時。更或光境俱忘。契心平等。究竟亦非的旨。所以
0578a15: 道向上一路。千聖不傳。學者勞形。如猿捉影。到者裡。
0578a16: 絕行絕解。絕照絕用。絕理絕事。若倚天長劍。凜凜神
0578a17: 威。如鐵牛之機。羅籠不住。今日明眼人前。不敢囊藏
0578a18: 被。八字打開去也。拈拂子曰。諸上座。還委悉麼。耀
0578a19: 古騰今只者是。大千沙界一閒身。示眾。孤峰頂上。
0578a20: 步大千。十存街頭。知音少遇。不禮維摩詰。不尊傅
0578a21: 大士。良久曰。出頭天外看。誰是箇般人。示眾。大道
0578a22: 體寬。長空絕跡。按下雲頭。別通消息。同生同死。風行
0578a23: 草偃。且道。把住為人好。放行為人好。良久曰。乾坤一
0578a24: 合地胡餅。日月兩輪天氣毬。示眾。明明百草頭。明
0578b01: 明祖師意。笑殺老龐公。至今猶瞌睡。魯祖見人便面
0578b02: 壁。不解寒溫。祕魔走到便擎叉。全無禮義。南山鼻。
0578b03: 不若死。西院鑷刀。渾如鈍鋸。且道。大悲如何為人。
0578b04: 輪王總未拋三寸。界先聞刀斧聲。示眾。三界唯
0578b05: 心。萬法唯識。卓拄杖曰。昨宵時雨滴空。一片綠苔
0578b06: 俱打濕。浴佛上堂。毗藍園裡曾呈醜。古佛堂前又
0578b07: 露形。不是日光三昧力。如何洗得你身清。大眾。釋迦
0578b08: 老子。今日誕生。未審此時還曾落地也未。一僧出曰。
0578b09: 落地了也。師曰。你見甚麼人說。僧無語。師曰。杓卜聽
0578b10: 聲。僧問。清之理。畢竟無身時如何。師曰。道者
0578b11: 合如是。曰向上更有事也無。師曰。雪隱鷺鷥飛始見。
0578b12: 柳藏鸚鵡語方知。問和尚百年後。向甚麼處去。師
0578b13: 曰。千株松下。百草頭邊。燒火次。僧問。如何是自性
0578b14: 天真佛。師曰。與我般一束柴來。僧肩柴至又問。師曰。
0578b15: 者奴子。好惡也不識。便打。問如何是最上一乘。師
0578b16: 曰。藤穿篾縛。曰意旨如何。師曰。三十年後。僧參。師
0578b17: 問。何處來。曰廬山。師曰。古人道。不向廬山尋落處。象
0578b18: 王鼻孔漫撩天。如何是廬山落處。曰請和尚尊重。師
0578b19: 便低頭休去。火炮偈。團圞無縫罅。綿密不通風。一
0578b20: 點無明發。分身剎土中。示人。動口全拋一片心。擬
0578b21: 思量處不知音。百千年外看家話。倒腹傾腸說與君。
0578b22: 起念求心心即念。頓然無念念無心。九重之內常為
0578b23: 主。徹古該今不動尊。盡心竭力作工夫。內外推尋實
0578b24: 總無。正恁麼時無計可。忽聞村內一聲鴣。即心即佛
0578c01: 隔皮言。非佛非心亦是權。端的要知真實處。直須吐
0578c02: 盡野狐涎。師菴居二十餘載。萬曆庚戌。受徑山請。不
0578c03: 數月疾作。仍返車溪。辛亥冬示寂。茶毗塔於徑山。世
0578c04: 壽七十二。僧臘三十。
0578c05: 湖心禪師法嗣
0578c06: 廣信府弋陽暠山慧濟次齋智季禪師饒州樂邑程
0578c07: 氏子。生萬曆戊子十一月三日。產地無聲。至月滿始
0578c08: 啼。年二十五。染病甚苦。有禪者。告以生死不明。其苦
0578c09: 過上。遂決志出俗。投雲谷喜祝髮。二十七參湖心。
0578c10: 看念佛是誰話有省。一日湖舉二鼠侵藤話。師問。枯
0578c11: 藤斷了。向甚處安身立命。湖隨將熱茶劈面一潑。師
0578c12: 豁然大悟。遂承付囑。崇禎甲申。開暠山。順治己丑
0578c13: 遷峰頂。丁酉。眾請就暠山開堂。結制上堂。今朝結
0578c14: 起布袋口。七七從來四十九。假若離斯擬別求。昧
0578c15: 衣珠向外走。喝一喝曰。是野干鳴。是獅子吼。上堂。
0578c16: 佛法從來本現成。吾人日用實相應。只因不剔雙眉
0578c17: 起。大地純金不識金。上堂。拈拄杖曰。者箇喚作拄
0578c18: 杖即觸。不喚作拄杖即背。且道。喚作甚麼。卓一下曰。
0578c19: 點開千聖眼。超出萬機先。僧問。如何是溈仰宗。師
0578c20: 曰。深藏不露。父子慎風規。如何是臨濟宗。師曰。棒
0578c21: 下無生忍。臨機不見師。如何是曹洞宗。師曰。金鍼穿
0578c22: 玉。繡出錦鴛鴦。如何是雲門宗。師曰。孤標高迥出。
0578c23: 佛祖類難齊。如何是法眼宗。師曰。白雲歸碧岫。紅日
0578c24: 照青山。問向上宗乘。請師拈出。師曰。風吹牌子動。
0579a01: 
0579a02: 續燈正統卷三十
