0787a02: 溫陵開元蓮寺比丘　戒環　
0787a03: 五百弟子授記品第八
0787a04: 三周說法各隨機領悟而述成與記前化
0787a05: 城品因緣說一周以被下根滿慈與五百
0787a06: 羅漢等於此領悟佛為述成與記故曰五
0787a07: 百授記品然此先記滿慈次記五百千二
0787a08: 之眾而特取五百名品者滿慈乃大弟子
0787a09: 內秘外現為眾標領雖先與記非是當機
0787a10: 又千二居末不當名品故也十大弟子無
0787b01: 非上根領悟得記本無先後但各專一德
0787b02: 隨機總眾耳滿慈說法第一而五百羅漢
0787b03: 常說無上道故號為普明是當說法之機
0787b04: 故以滿慈總之如阿難羅云亦大弟子而
0787b05: 總學眾各有以也。
0787b06: 爾時富樓那彌多羅尼子從佛聞是智慧方
0787b07: 便隨宜說法又聞授諸大弟子阿耨多羅三
0787b08: 藐三菩提記復聞宿世因緣之事復聞諸佛
0787b09: 有大自在神通之力得未曾有心淨踊躍即
0787b10: 從座起到於佛前頭面禮足住一面瞻仰
0788a01: 尊顏目不蹔捨。聞智慧方便隨宜說法通
0788a02: 領三周之說也又聞大記通領舍利弗等
0788a03: 受記事也復聞因緣即別領大通王子之
0788a04: 事復聞神力別領導師神化之事罕聞故
0788a05: 得未曾有惑除故心淨踊躍於是避座致
0788a06: 恭而後申歎發誓。
0788a07: 而作是念世尊甚奇特所為希有隨順世間
0788a08: 若干種性以方便知見而為說法出眾生
0788a09: 處處貪著我等於佛功德言不能宣唯佛世
0788a10: 尊能知我等深心本願。
0788b01: 前乃經家敘置此正滿慈之辭言奇特希
0788b02: 有至處處貪著總嘆三周說法也我等於
0788b03: 佛功德言不能宣總歎授記乃至導師神
0788b04: 化之德不能備宣也唯佛世尊已巳下申本
0788b05: 願而誓護持也深心本願謂精進護持助
0788b06: 宣佛法乃至過去未來助宣之事非謂願
0788b07: 求記也。
0788b08: 爾時佛告諸比丘汝等見是富樓那彌多羅
0788b09: 尼子不我常稱其於說法人中最為第一亦
0788b10: 常歎其種種功德精進護持助宣我法能於
0789a01: 四眾示教利喜具足釋佛之正法而大饒
0789a02: 益同梵行者自捨如來無能盡其言論之辯
0789a03: 述成其深心本願也問眾見不者以眾等
0789a04: 徒知滿慈之而不知其深行故開端以
0789a05: 示之說法第一述其正行也種種功德述
0789a06: 其眾行也精進護持述其本願也言論之
0789a07: 辯述其才辯也。
0789a08: 汝等勿謂富樓那但能護持助宣我法亦於
0789a09: 過去九十億諸佛所護持助宣佛之正法於
0789a10: 彼說法人中亦最第一又於諸佛所說空法
0789b01: 明了通達得四無礙智常能審諦清淨說法
0789b02: 無有疑惑具足菩薩神通之力隨其壽命常
0789b03: 修梵行彼佛世人咸皆謂之實是聲聞而富
0789b04: 樓那以斯方便饒益無量百千眾生又化無
0789b05: 量阿僧祇人令立阿耨多羅三藐三菩提為
0789b06: 淨佛土故常作佛事教化眾生。
0789b07: 上總述此廣陳也舉九十億佛所即廣陳
0789b08: 護宣遠因也於佛空法明了通達者非若
0789b09: 二乘滯於斷空也得四無礙清淨說法者
0789b10: 如所如說不泥名相也菩薩神通非二乘
0790a01: 比也隨其壽命言形壽也令立菩提者
0790a02: 令於正道有立也為淨佛土故化眾生者
0790a03: 藉利他行成己已行也故淨名云菩薩隨所
0790a04: 化眾生而取佛土所謂淨佛土者自淨其
0790a05: 心以致佛土之淨也為淨佛土而必須教
0790a06: 化眾生者要即塵勞而能淨非若二乘厭
0790a07: 塵勞以求淨也由是觀之其本乃大權聖
0790a08: 人示現弘法耳故偈以內祕外現頌之。
0790a09: 諸比丘富樓那亦於七佛說法人中而得第
0790a10: 一今於我所說法人中亦為第一於賢劫中
0790b01: 當來諸佛說法人中亦復第一而皆護持助
0790b02: 宣佛法亦於未來護持助宣無量無邊諸佛
0790b03: 之法教化饒益無量眾生令立阿耨多羅三
0790b04: 藐三菩提為淨佛土故常勤精進教化眾生
0790b05: 漸漸具足菩薩之道。
0790b06: 上陳遠因此舉三世皆明說法宣化之深
0790b07: 行也七佛即毗婆尸尸棄毗舍浮拘留孫
0790b08: 拘那含迦葉釋迦是也上三前劫下四
0790b09: 今劫三劫三千佛始於妙光佛末法出
0790b10: 家修道聞五十三佛名深心仰慕復化他
0791a01: 人滿三千眾深心敬禮即超多劫生死之
0791a02: 罪得證佛果其初千人於莊嚴劫成佛華
0791a03: 光為首至毗舍浮是也其次千人於賢劫
0791a04: 成佛拘留孫為首至樓至是也其後千人
0791a05: 於星宿劫成佛日光為首至須彌相是也。
0791a06: 過無量阿僧祇劫當於此土得阿耨多羅三
0791a07: 藐三菩提號曰法明如來應供正知
0791a08: 明行足善逝世間無上士調御丈夫天人
0791a09: 師佛世尊。滿慈既於多佛植因之遠而猶
0791a10: 過僧祇劫乃得菩提號法明者謂於無數
0791b01: 劫量法門一時明達即成佛道非如情見
0791b02: 久遠劫也華嚴記發心菩薩過千不可說
0791b03: 劫當得作佛號清淨心論謂明達如是劫
0791b04: 量法門總清淨故正此意也餘記劫數深
0791b05: 意並同。
0791b06: 其佛以恒河沙等三千大千世界為一佛土
0791b07: 七寶為地地平如掌無有山陵谿澗溝壑七
0791b08: 寶臺觀充滿其中諸天宮殿近處虛空人天
0791b09: 交接兩得相見無諸惡道亦無女人一切眾
0791b10: 生皆以化生無有欲。
0792a01: 此皆依報清淨之相由因中常修梵行廣
0792a02: 化眾生令立正道故果地無邪穢之事而
0792a03: 交接皆上善之人也。
0792a04: 得大神通身出光明飛行自在志念堅固精
0792a05: 進智慧普皆金色三十二相而自莊嚴。
0792a06: 既以化生離諸欲染故本來體相淨妙若
0792a07: 此如是妙體人固有之特為濁欲惡染
0792a08: 蔽而已巳故阿難曰欲氣濁腥臊交遘不
0792a09: 能發生勝淨妙明紫金光聚苟斷欲愛不
0792a10: 受胎生則本來體相無復染蔽通光莊嚴
0792b01: 自能發現以世考之精華之氣或化列星
0792b02: 吐納之人猶能輕舉則滓濁既妙體精
0792b03: 明飛行自在無足疑矣。
0792b04: 其國眾生常以二食一者法喜食二者禪
0792b05: 食。不由胎藏故不假食唯采法喜禪
0792b06: 而已巳。
0792b07: 有無量阿僧祇千萬億那由他諸菩薩眾得
0792b08: 大神通四無礙智善能教化眾生之類其聲
0792b09: 聞眾筭數校計所不能知皆得具足六通三
0792b10: 明及八脫。上明國土人民此明同德法
0793a01: 滿慈具足菩薩神通之力得四無礙智
0793a02: 審諦說法教化眾生明了通達故報緣法
0793a03: 眾其德皆類。
0793a04: 其佛國土有如是等無量功德莊嚴成就。
0793a05: 結前也。
0793a06: 劫名寶明國名善淨其佛壽命無量阿僧祇
0793a07: 劫法住甚久佛滅度後起七寶塔遍滿其國
0793a08: 劫有法寶真明故名寶明國無女人惡道
0793a09: 故名善淨由三世說法續佛壽命故佛壽
0793a10: 無量法住甚久滅後起塔遍滿其國又以
0793b01: 餘德散霑也。
0793b02: 爾時世尊欲重宣此義而說偈言。
0793b03: 諸比丘諦聽佛子所行道善學方便故
0793b04: 不可得思議知眾樂小法而畏於大智
0793b05: 是故諸菩薩作聲聞緣覺以無數方便
0793b06: 化諸眾生類自說是聲聞去佛道甚遠
0793b07: 度脫無量眾皆悉得成就雖小欲懈怠
0793b08: 漸當令作佛內祕菩薩行外現是聲聞
0793b09: 少欲猒生死實自淨佛土示眾有三毒
0793b10: 又現邪見相我弟子如是方便度眾生
0794a01: 若我具足說種種現化事眾生聞是者
0794a02: 心則懷疑惑此通舉諸大弟子權應之
0794a03: 德述成滿慈內秘外現之行也自善學方
0794a04: 便至度無量眾悉得成就皆權應之德也
0794a05: 小欲懈怠漸令作佛言善化也少欲厭生
0794a06: 死則外現之事實自淨佛土則內祕之事
0794a07: 示三毒現邪見等者諸大弟子權皆由
0794a08: 示化彼類如舍利弗與羅度爭勝即示瞋
0794a09: 也難愛婦示貪也調達害佛示癡也是
0794a10: 謂三毒憍陳如三迦葉等昔為外道即現
0794b01: 邪見也其大權難測故聞者疑惑。
0794b02: 今此富樓那於昔千億佛勤修所行道
0794b03: 宣護諸佛法為求無上慧而於諸佛所
0794b04: 現居弟子上多聞有智慧所說無所畏
0794b05: 能令眾歡喜未曾有疲倦而以助佛事
0794b06: 已巳度大神通具四無礙智知諸根利鈍
0794b07: 常說清淨法演暢如是義教諸千億眾
0794b08: 令住大乘法而自淨佛土未來亦供養
0794b09: 無量無數佛護助宣正法亦自淨佛土
0794b10: 常以諸方便說法無所畏度不可計眾
0795a01: 成就一切智供養諸如來護持法寶藏
0795a02: 通頌三世宣護之行也現居弟子上者謂
0795a03: 於諸佛所皆示現為眾標領也度大神通
0795a04: 言已巳超越小聖也。
0795a05: 其後得成佛號名曰法明其國名善淨
0795a06: 七寶所合成劫名為寶明菩薩眾甚多
0795a07: 其數無量億皆度大神通威德力具足
0795a08: 充滿其國土聲聞亦無數三明八脫
0795a09: 得四無礙智以是等為僧其國諸眾生
0795a10: 欲皆已巳斷純一變化生具相莊嚴身
0795b01: 法喜禪食更無餘食想無有諸女人
0795b02: 亦無諸惡道
0795b03: 通頌劫國眾德文義同前以是等為僧者
0795b04: 言其國僧眾皆三明四智無凡流也。
0795b05: 富樓那比丘功德悉成滿當得斯淨土
0795b06: 賢聖眾甚多如是無量事我令但說
0795b07: 爾時千二百阿羅漢心自在者作是念我等
0795b08: 歡喜得未曾有若世尊各見授記如餘大弟
0795b09: 子者不亦快乎。
0795b10: 佛知此等心之所念告摩訶迦葉是千二
0796a01: 百阿羅漢我今當現前次第與授阿耨多羅
0796a02: 三藐三菩提記。迦葉為眾上首故告之。
0796a03: 於此眾中我大弟子憍陳如比丘當供養六
0796a04: 萬二千億佛然後得成為佛號曰普明如來
0796a05: 應供正遍知明行足善逝世間無上士調
0796a06: 御丈夫天人師佛世尊。
0796a07: 憍陳最初得度為眾首故特記之號普明
0796a08: 者偈云常放大光明一切之所敬又云常
0796a09: 說無上道故號曰　普明謂以智慧明破
0796a10: 諸癡暗普使眾生明了法性即今住世應
0796b01: 真之首也。
0796b02: 其五百阿羅漢優樓頻螺迦葉伽耶迦葉那
0796b03: 提迦葉迦留夷優夷阿樓離婆多
0796b04: 劫那薄拘羅周莎伽等皆當得阿耨
0796b05: 多羅三藐三菩提同一號名曰普明。
0796b06: 五百威德具足為千二之傑故又別記目
0796b07: 連記末云我諸弟子威德具足其五百
0796b08: 即此也餘七百眾但於前通許於頌通記
0796b09: 優樓頻螺等即序分所列羅漢上首詳略
0796b10: 互舉也同號普明以德同故。
0797a01: 爾時世尊欲重宣此義而說偈言。
0797a02: 憍陳如比丘當見無量佛過阿僧祇劫
0797a03: 乃成等正覺常放大光明具足諸神通
0797a04: 名聞遍十方一切之所敬常說無上道
0797a05: 故號為普明
0797a06: 頌正報也常放大法光明普照迷暗也。
0797a07: 其國土清淨菩薩皆勇猛咸昇妙樓閣
0797a08: 遊諸十方國以無上供具奉獻於諸佛
0797a09: 作是供養已巳心懷大歡喜須還本國
0797a10: 有如是神力頌依報也。
0797b01: 佛壽六萬劫正法住倍壽像法復倍是
0797b02: 頌化緣也。
0797b03: 法滅天人憂其五百比丘次第當作佛
0797b04: 同號曰普明前法既滅天人失望則後佛
0797b05: 繼出安隱天人。
0797b06: 轉次而授記我滅度之後某甲當作佛
0797b07: 其所化世間亦如我今日
0797b08: 此詳記五百次第出興事也我滅度之後
0797b09: 等乃五百轉次相授之辭以轉次不一不
0797b10: 可定指故云某甲非謂釋迦指五百眾釋
0798a01: 迦次補自當彌勒也。
0798a02: 國土之嚴淨及諸神通力菩薩聲聞眾
0798a03: 正法及像法壽命劫多少皆如上所說
0798a04: 五百依正之果皆如憍陳。
0798a05: 迦葉汝已知五百自在者餘諸聲聞眾
0798a06: 亦當復如是引五百之事而例記七百之
0798a07: 眾通為千二之記。
0798a08: 其不在此會汝當為宣說
0798a09: 令迦葉宣揚勝事以勉後進。
0798a10: 爾時五百阿羅漢於佛前得授記已巳歡喜踊
0798b01: 躍即從座起到於佛前頭禮足悔過自責
0798b02: 世尊我等常作是念自謂已巳得究竟滅度今
0798b03: 乃知之如無智者所以者何我等應得如來
0798b04: 智慧而便自以小智為足。
0798b05: 悔責者悔昔之失慶今之得也如來智慧
0798b06: 即一切種智我等應得而悔不早悟。
0798b07: 世尊譬如有人至親友家醉酒而臥是時親
0798b08: 友官事當行以無價寶珠繫其衣裏與之而
0798b09: 去其人醉臥都不覺知起已巳遊行到於他國
0798b10: 為衣食故勤力求索甚大艱難若少有所得
0799a01: 便以為足。
0799a02: 親友繫珠譬佛預十六菩薩時為說法華
0799a03: 結大乘因也醉酒而臥譬我預千萬億眾
0799a04: 時皆生疑惑昏昏如醉也官事當行即佛
0799a05: 化將畢餘處利生公而不黨故譬官事起
0799a06: 已巳遊行轉迷也到於他國本也為衣食
0799a07: 等樂小也。
0799a08: 於後親友會遇見之而作是言咄哉丈夫何
0799a09: 為衣食乃至如是我昔欲令汝得安樂五欲
0799a10: 自恣於某年日月以無價寶珠繫汝衣裏
0799b01: 今故現在而汝不知勤苦憂惱以求自活甚
0799b02: 為癡也汝今可以此寶貿易所須常可如意
0799b03: 無所乏短。親友會遇譬今復值佛咄叱警
0799b04: 戒譬呵小進大言丈夫者指大乘種性而
0799b05: 警進之也餘意如下合顯貿易所須譬即
0799b06: 性發揮當得大利也以時物遷貨曰貿以
0799b07: 有易無曰易。
0799b08: 佛亦如是為菩薩時教化我等令發一切智
0799b09: 心而尋廢忘不知不覺既得阿羅漢道自謂
0799b10: 滅度資生艱難得少為足一切智願猶在不
0800a01: 失。令發智心而廢忘不覺如繫珠醉臥也
0800a02: 既得羅漢而未離法縛是資生艱難也智
0800a03: 願不失如衣珠現在。
0800a04: 今者世尊覺悟我等作如是言諸比丘汝等
0800a05: 所得非究竟滅我久令汝等種佛善根以方
0800a06: 便故示涅槃相而汝謂為實得滅度。
0800a07: 合咄叱警戒也。
0800a08: 世尊我今乃知實是菩薩得受阿耨多羅三
0800a09: 藐三菩提記以是因緣甚大歡喜得未曾有
0800a10: 合貨寶如意也。
0800b01: 爾時阿若憍陳如等欲重宣此義而說偈言。
0800b02: 我等聞無上安隱受記聲歡喜未曾有
0800b03: 禮無量智佛今於世尊前自悔諸過咎
0800b04: 於無量佛寶得少涅槃分如無智愚人
0800b05: 便自以為足
0800b06: 頌得記歡喜悔過自責也。
0800b07: 譬如貧窮人至親友家其家甚大富
0800b08: 具設諸肴以無價寶珠繫著內衣裏
0800b09: 默與而捨去時臥不覺知是人既已巳起
0800b10: 遊行詣他國求衣食自濟資生甚艱難
0801a01: 得少便為足更不願好者不覺內衣裏
0801a02: 有無價寶珠與珠之親友後見此貧人
0801a03: 苦切責之已巳示以所繫珠貧人見此珠
0801a04: 其心大歡喜富有諸財物五欲而自恣
0801a05: 我等亦如是世尊於長夜常愍見教化
0801a06: 令種無上願我等無智故不覺亦不知
0801a07: 得少涅槃分自足不求餘
0801a08: 今佛覺悟我言非實滅度得佛無上慧
0801a09: 爾乃為真滅我今從佛聞受記莊嚴事
0801a10: 及轉次受身心遍歡喜
0801b01: 以記為謂定道果也。
0801b02: 妙法蓮華經授學無學人記品第九
0801b03: 此記小聲聞眾也舊說裂此為二謂學與
0801b04: 無學然無學即羅漢已巳在千二之記不當
0801b05: 重列此即學於無學小聲聞而已研真斷
0801b06: 惑名學真窮惑盡名無學此未得無學而
0801b07: 亦預佛記者若有聞法者無一不成佛故
0801b08: 也。
0801b09: 爾時阿難羅羅而作是念我等每自思惟
0801b10: 設得受記不亦快乎。
0802a01: 阿難多聞護持法藏羅云密行皆大弟子
0802a02: 而與學眾同授記者示彼亦內祕外現密
0802a03: 行之儔也觀學眾記云當供微塵佛護
0802a04: 持法藏即與阿難羅云同德故以二師總
0802a05: 之。
0802a06: 即從座起到於佛前頭禮足俱白佛言世
0802a07: 尊我等於此亦應有分唯有如來我等所歸
0802a08: 又我等為一切世間天人阿修羅所見知識
0802a09: 阿難常為侍者護持法藏羅羅是佛之子
0802a10: 若佛見授阿耨多羅三藐三菩提記者我願
0802b01: 既滿眾望亦足。阿難羅云親邇於佛既為
0802b02: 眾所見知若不得記則無塞眾望也菩薩
0802b03: 為通達佛道無所不現故淨名佛道品以
0802b04: 法喜為妻慈悲為女誠善為男而釋迦所
0802b05: 以有耶輸羅云皆為示現非同世俗妻子
0802b06: 也。
0802b07: 爾時學無學聲聞弟子二千人皆從座起偏
0802b08: 袒右肩到於佛前一心合掌瞻仰世尊如阿
0802b09: 難羅羅所願住立一。
0802b10: 爾時佛告阿難汝於來世當得作佛號山海
0803a01: 慧自在通王如來應供正遍知明行足善逝
0803a02: 世間無上士調御丈夫天人師佛世尊當
0803a03: 供養六十二億諸佛護持法藏然後得阿耨
0803a04: 多羅三藐三菩提。
0803a05: 山海慧自在通王者高莫逾於山深莫浚
0803a06: 於海阿難宿持法藏多聞博慱達智慧等之
0803a07: 於諸法中得大通達自在如王故得果以
0803a08: 因為號當供多佛護持法藏然後成佛
0803a09: 其本願也。
0803a10: 教化二十千萬億恒河沙諸菩薩等令成阿
0803b01: 耨多羅三藐三菩提。
0803b02: 阿難當來作成如此其多者為宿持法藏
0803b03: 化緣深故。
0803b04: 國名常立勝幡其土清淨琉璃為地劫名妙
0803b05: 音遍滿。幡表尊勝之德阿難多聞第一故
0803b06: 國名常立勝幡宣傳法藏故劫名妙音遍
0803b07: 滿為由法音宣流也。
0803b08: 其佛壽命無量千萬億阿僧祇劫若人於千
0803b09: 萬億無量阿僧祇劫中筭校計不能得知
0803b10: 正法住世倍於壽命像法住世復倍正法。
0804a01: 佛壽無量劫而正像之法又復倍倍者由
0804a02: 其宣傳法藏因力遠也問壽劫之說悠
0804a03: 然不窮何所據依視不睫渺冥乎曰
0804a04: 萬物死生而不亡者存壽有終窮乎古今
0804a05: 代謝而曾無紀極劫有終窮乎聖人離死
0804a06: 生至道無代謝則雖倍倍之劫未足盡其
0804a07: 靈長矣。
0804a08: 阿難是山海慧自在通王佛為十方無量千
0804a09: 萬億恒河沙等諸佛如來所共讚歎稱其功
0804a10: 德。為其護持法藏報得殊勝名聞十方故。
0804b01: 爾時世尊欲重宣此義而說偈云。
0804b02: 我今僧中說阿難持法者當供養諸佛
0804b03: 然後成正覺號曰山海慧自在通王佛
0804b04: 其國土清淨名常立勝幡教化諸菩薩
0804b05: 其如恒沙佛有大威德名聞滿十方
0804b06: 壽命無有量以愍眾生故正法倍壽命
0804b07: 像法復倍是如恒河沙等無諸眾生
0804b08: 於此佛法中種佛道因緣
0804b09: 頌文大意同前佛有大威德名聞滿十方
0804b10: 頌諸佛共歎也壽命無有量以愍眾生故
0805a01: 非徒羨羡久生也眾生於法中種佛道因緣
0805a02: 者能持法藏故群類資焉。
0805a03: 爾時會中新發意菩薩八千人咸作是念我
0805a04: 等尚不聞諸大菩薩得如是記有何因緣而
0805a05: 諸聲聞得如是。
0805a06: 阿難果號國教化作成等事特異眾記
0805a07: 初心不知遠因故疑其何緣而得。
0805a08: 爾時世尊知諸菩薩心之所念而告之曰諸
0805a09: 善男子我與阿難等於空王佛所同時發阿
0805a10: 耨多羅三藐三菩提心阿難常樂多聞我常
0805b01: 勤精進是故我已得成阿耨多三羅三藐三菩
0805b02: 提而阿難護持我法亦護將來諸佛法藏教
0805b03: 化成就諸菩薩眾其本願如是故獲斯記。
0805b04: 此告其遠因以同發心功深願廣宜得
0805b05: 是記也校其遠因則功已巳齊佛但彼願護
0805b06: 持法藏故常樂多聞佛願成道利生故常
0805b07: 勤精進由是佛已成道而阿難尚須護法
0805b08: 教化然後成佛其本願如是非由根智
0805b09: 勝劣而有先後也俱舍論說空王佛乃釋
0805b10: 迦三僧祇劫中間所逢之佛。
0806a01: 阿難面於佛前自聞授記及國土莊嚴所願
0806a02: 具足心大歡喜得未曾有即時憶念過去無
0806a03: 量千萬億諸佛法藏通達無礙如今所聞亦
0806a04: 識本願。
0806a05: 即時憶念等者因佛與記又敘因於是
0806a06: 得法性覺自在三昧能憶過佛法藏又識
0806a07: 本昔願持之因也。
0806a08: 爾時阿難而說偈言。
0806a09: 世尊甚希有令我念過去無量諸佛法
0806a10: 如今日所聞我今無復疑安住於佛道
0806b01: 方便為侍者護持諸佛法
0806b02: 謝記自勵也既識本願所以無疑而益勤
0806b03: 方便。
0806b04: 爾時佛告羅羅汝於來世當得作佛號蹈
0806b05: 七寶華如來應供正遍知明行足善逝世間
0806b06: 無上士調御丈夫天人師佛世尊。
0806b07: 蹈七寶花乃妙淨密行之應也。
0806b08: 當供養十世界微塵等數諸佛如來常為諸
0806b09: 佛而作長子猶如今也。
0806b10: 作長子者常以密行繼續佛道也如華嚴
0807a01: 以普賢為長子亦表大行能建佛家法也
0807a02: 弘道以德行為尚故儒門四科亦先德
0807a03: 行。
0807a04: 是蹈七寶華佛國土莊嚴壽命劫所化弟
0807a05: 子正法像法亦如山海慧自在通王如來無
0807a06: 異亦為此佛而作長子過是已巳後當得阿耨
0807a07: 多羅三藐三菩提。
0807a08: 多聞密行常相資故羅云國劫正像之果
0807a09: 並同阿難而當來亦為阿難長子。
0807a10: 爾時世尊欲重宣此義而說偈言。
0807b01: 我為太子時羅為長子我今成佛道
0807b02: 受法為法子於未來世中見無量億佛
0807b03: 皆為其長子一心求佛道
0807b04: 記羅云繼續佛道不絕也。
0807b05: 羅羅密行唯我能知之現為我長子
0807b06: 以示諸眾生無量億千萬功德不可
0807b07: 安住於佛法以求無上道
0807b08: 隱大權之跡而示現為佛子功德不可
0807b09: 唯佛能知之是謂密行也。
0807b10: 爾時世尊見學無學二千人其意柔軟寂然
0808a01: 清淨一心觀佛佛告阿難汝見是學無學二
0808a02: 千人不唯然已見。
0808a03: 此亦昔日所化故今與記其意柔軟謂根
0808a04: 機已巳熟問其見不默示昔因也而阿難多
0808a05: 聞達固已默知。
0808a06: 阿難是諸人等當供養五十世界微塵諸
0808a07: 佛如來恭敬尊重護持法藏末後同時於十
0808a08: 方國各得成佛皆同一號名曰寶相如來應
0808a09: 供正遍知明行足善逝世間無上士調御
0808a10: 丈夫天人師佛世尊。二千果皆同以因
0808b01: 同也了學無學即證實相是謂寶相。
0808b02: 壽命一劫國土莊嚴聲聞菩薩正法像法皆
0808b03: 悉同等。言二千同時成佛依報法化皆同。
0808b04: 爾時世尊欲重宣此義而說偈言。
0808b05: 是二千聲聞今於我前住悉皆與授記
0808b06: 未來當成佛所供養諸佛如上說塵數
0808b07: 護持其法藏後當成正覺各於十方國
0808b08: 悉同一名號俱時坐道以證無上慧
0808b09: 皆名為寶相國土及弟子正法與像法
0808b10: 悉等無有異咸以諸神通度十方眾生
0809a01: 名聞普周遍漸入於涅槃
0809a02: 名聞周遍漸入涅槃者出興功成則反一
0809a03: 無佛佛然也。
0809a04: 爾時學無學二千人聞佛授記歡喜踊躍而
0809a05: 說偈言。
0809a06: 世尊慧燈明我聞授記音心歡喜充滿
0809a07: 如甘露見灌慧燈明讚也聞記歡喜謝也。
0809a08: 妙法蓮華經法師品第十
0809a09: 能持正法足以師人謂之法師此授廣記
0809a10: 以圓該前記而號法師品者所以廣記持
0809b01: 經之人而推尊之故也經舉現前八部四
0809b02: 眾等類及佛滅後聞經隨喜皆與授記是
0809b03: 謂廣記前雖對三周法授三根記而機
0809b04: 未盡故此圓該乃圓教之統要也既為統
0809b05: 要允正宗而舊科於此遂分流通亦隨
0809b06: 所見。
0809b07: 爾時世尊因藥王菩薩告八萬大士藥王汝
0809b08: 見是大眾中無量諸天龍王夜叉乾闥婆阿
0809b09: 脩羅迦樓羅緊那羅摩羅伽人與非人及
0809b10: 比丘比丘尼優婆塞優婆夷求聲聞者求辟
0810a01: 支佛者求佛道者如是等類咸於佛前聞妙
0810a02: 法華經一偈一句乃至一念隨喜者我皆與
0810a03: 授記當得阿耨多羅三藐三菩提。
0810a04: 將授廣記而因藥王告大士者以廣記渺
0810a05: 漠法利勝妙非深知宿契及大菩薩無能
0810a06: 證知故也藥王即喜見菩薩久持此經燒
0810a07: 身然臂可謂深知宿契矣八萬大士即經
0810a08: 首八萬菩薩現前八部四眾皆與授記者
0810a09: 所謂若有聞法者無一不成佛也。
0810a10: 佛告藥王又如來滅度之後若有人聞妙法
0810b01: 華經乃至一偈一句一念隨喜者我亦與授
0810b02: 阿耨多羅三藐三菩提記。
0810b03: 言滅後有人則其機未兆亦懸記之則此
0810b04: 品廣記無所不圓無所不該矣。
0810b05: 若復有人受持讀誦說書寫妙法華經乃
0810b06: 至一句於此經卷敬視如佛種種供養華香
0810b07: 瓔珞末香塗香燒香繒幢幡衣服伎樂乃
0810b08: 至合掌恭敬藥王當知是諸人等已巳曾供養
0810b09: 十萬億佛於諸佛所成就大願愍眾生故生
0810b10: 此人間。
0811a01: 自受持讀誦至合掌恭敬為六種法師一
0811a02: 受持二讀三誦四說五書寫六供養能
0811a03: 備六種難故必由供佛宿福及大願也。
0811a04: 藥王若有人問何等眾生於未來世當得作
0811a05: 佛應示是諸人等於未來世必得作佛。
0811a06: 令藥王宣明勝因也。
0811a07: 何以故若善男子善女人於法華經乃至一
0811a08: 句受持讀誦說書寫種種供養經卷華香
0811a09: 瓔珞抹香塗香燒香繒幢幡衣服伎樂合
0811a10: 掌恭敬是人一切世間所應瞻奉應以如來
0811b01: 供養而供養之當知此人是大菩薩成就阿
0811b02: 耨多羅三藐三菩提哀愍眾生願生此間廣
0811b03: 演分別妙法華經何盡能受持種種供養
0811b04: 者。釋上以顯緣勝人尊故當作佛但於一
0811b05: 句能具六種法師之功猶足推尊瞻奉而
0811b06: 當成菩提於一經盡能受持則其緣愈
0811b07: 勝其人愈尊其作佛必矣。
0811b08: 藥王當知是人自捨清淨業報於我滅度後
0811b09: 愍眾生故生於惡世廣演此經。
0811b10: 自捨淨報者當是淨土果人示生惡世。
0812a01: 若是善男子善女人我滅度後能竊為一人
0812a02: 說法華經乃至一句當知是人則如來使如
0812a03: 來所遣行如來事何於大眾中廣為人說
0812a04: 使即將命之人遣有付托之義此令敬持
0812a05: 經人視同將如來命為如來付托讚揚大
0812a06: 事宜在尊尚也。
0812a07: 藥王若有惡人以不善心於一劫中現於佛
0812a08: 前常毀罵佛其罪尚輕若人以一惡言毀呰
0812a09: 在家出家讀誦法華經者其罪甚重。
0812a10: 萬德慈尊不可毀也然毀之其罪尚輕者
0812b01: 以無能損故毀持經之人其罪尤重者以
0812b02: 斷佛種故。
0812b03: 藥王其有讀誦法華經者當知是人以佛莊
0812b04: 嚴而自莊嚴則為如來肩所荷擔其所至方
0812b05: 應隨向禮一心合掌恭敬供養尊重讚歎華
0812b06: 香瓔珞抹香塗香燒香繒幢幡衣服肴饌
0812b07: 作諸伎樂人中上供而供養之應持天寶而
0812b08: 以散之天上寶聚應以奉獻。
0812b09: 以佛莊嚴而自莊嚴者謂具佛眾德也則
0812b10: 為如來肩所荷擔者謂佛所尊重也佛尚
0813a01: 尊之則人者固當隨方欽向尊重之也。
0813a02: 所以者何是人歡喜說法須聞之即得究
0813a03: 竟阿耨多羅三藐三菩提故。
0813a04: 徵釋所應尊重之意也。
0813a05: 爾時世尊欲重宣此義而說偈言。
0813a06: 若欲住佛道成就自然智常當勤供養
0813a07: 受持法華者自然智即本覺真智也欲住
0813a08: 佛道成就此智必藉法師發明故當勤供
0813a09: 養持法華者。
0813a10: 其有欲疾得一切種智慧當受持是經
0813b01: 并供養持者
0813b02: 一切種智即諸佛果智也欲求佛果疾得
0813b03: 此智必依此經修證故當持是經并供持
0813b04: 者。
0813b05: 若有能受持妙法華經者當知佛所使
0813b06: 愍念諸眾生頌於諸佛所成就大願愍眾
0813b07: 生故生此人間。
0813b08: 諸有能受持妙法華經者捨於清淨土
0813b09: 愍眾故生此當知如是人自在所欲生
0813b10: 能於此惡世廣說無上法應以天華香
0814a01: 及天寶衣服天上妙寶聚供養說法者
0814a02: 頌是人自捨清淨業報等自在所欲生者
0814a03: 所欲生處隨願自在。
0814a04: 吾滅後惡世能持是經者當合掌禮敬
0814a05: 如供養世尊上饌眾甘美及種種衣服
0814a06: 供養是佛子冀得須聞
0814a07: 此令推尊以求妙法。
0814a08: 若能於後世受持是經者我遣在人中
0814a09: 行於如來事非如來遣則莫之能。
0814a10: 若於一劫中常懷不善心作色而罵佛
0814b01: 獲無量重罪其有讀誦持是法華經者
0814b02: 須加惡言其罪復過彼如科。
0814b03: 有人求佛道而於一劫中合掌在我前
0814b04: 以無數偈讚由是讚佛故得無量功德
0814b05: 歎持經者其福復過彼
0814b06: 顯讚之福也。
0814b07: 於八十億劫以最妙色聲及與香味觸
0814b08: 供養持經者如是供養已巳若得須聞
0814b09: 則應自欣慶我今獲大利
0814b10: 頌花香伎樂人中上供等文於八十億劫
0815a01: 言不倦持久之志以冀須之聞須聞
0815a02: 之即得菩提故為大利。
0815a03: 藥王今告汝我所說諸經而於此經中
0815a04: 法華最第一故宜信向也
0815a05: 爾時佛復告藥王菩薩摩訶薩我所說經典
0815a06: 無量千萬億已巳說今說當說而於其中此法
0815a07: 華經最為難信難。
0815a08: 已巳說即般若等今說即法華當說即涅槃
0815a09: 而獨法華所詮皆妙法所示皆實相非眾
0815a10: 生知見所以難信是諸佛秘要所以難
0815b01: 也。
0815b02: 藥王此經是諸佛秘要之藏不可分布妄授
0815b03: 與人諸佛世尊之所守護從昔已巳來未曾顯
0815b04: 說而此經者如來現在猶多怨嫉滅度後
0815b05: 秘密法要妄授則上慢退席顯說則窮子
0815b06: 怖父而怨誹憎嫉生焉如來現在尚爾
0815b07: 滅後惡世可不擇機。
0815b08: 藥王當知如來滅後其能書持讀誦供養為
0815b09: 他人說者如來即為以衣覆之又為他方現
0815b10: 在諸佛之所護念是人有大信力及志願力
0816a01: 諸善根力當知是人與如來共宿則為如來
0816a02: 手摩其頭。
0816a03: 是經難得聞信受者亦難故凡書持讀說
0816a04: 非假如來覆護及自有信願善根莫之能
0816a05: 矣為如來衣覆謂得佛忍力也與如來共
0816a06: 宿謂栖心同佛也為如來摩頂謂蒙佛慰
0816a07: 安也如此故能於後惡世持說是法。
0816a08: 藥王在在處處若說若讀若誦若書若經卷
0816a09: 所住之處皆應起七寶塔極令高廣嚴飾不
0816a10: 須復安舍利所以者何此中已巳有如來全身
0816b01: 三周開示及餘助顯無非如來全身也此
0816b02: 塔應以一切華香瓔珞繒幢幡伎樂歌頌
0816b03: 供養恭敬尊重讚歎若有人得見此塔禮拜
0816b04: 供養當知是等皆近阿耨多羅三藐三菩提
0816b05: 為其因正而緣勝故也。
0816b06: 藥王多有人在家出家行菩薩道若不能得
0816b07: 見聞讀誦書持供養是法華經者當知是人
0816b08: 未善行菩薩道若有得聞是經典者乃能善
0816b09: 行菩薩之道。行菩薩道而不聞是經如欲
0816b10: 濟渴而不知須水也。
0817a01: 其有眾生求佛道者若見若聞是法華經聞
0817a02: 已巳信受持者當知是人得近阿耨多羅三
0817a03: 藐三菩提。如人鑿井已巳近泉源。
0817a04: 藥王譬如有人渴乏須水於彼高原穿鑿求
0817a05: 之猶見乾土知水尚遠施功不已巳轉見濕土
0817a06: 遂漸至泥其心定知水必近。
0817a07: 高原鑿水譬修菩薩道不得其要猶見乾
0817a08: 土施功不已譬從乾慧地由漸而進轉見
0817a09: 濕土喻歷聞般若遂漸至泥喻初聞法華
0817a10: 然尚滯修習則於佛智水近之而已巳若夫
0817b01: 脫然造其真源則妙湛圓發不勞功用視
0817b02: 前所為皆滓濁矣經不言此者所謂引而
0817b03: 不發使其自進無功用處不容言諭也。
0817b04: 菩薩亦如是若未聞未未能修習是法
0817b05: 華經當知是人去阿耨多羅三藐三菩提尚
0817b06: 遠若得聞思惟修習必知得近阿耨多羅
0817b07: 三藐三菩提所以者何一切菩薩阿耨多羅
0817b08: 三藐三菩提皆此經。佛果菩提皆此
0817b09: 經則未聞未安可得道。
0817b10: 此經開方便門示真實相是法華經藏深固
0818a01: 幽遠無人能到今佛教化成就菩薩而為開
0818a02: 示。開方便門猶鑿井也示真實相猶見水
0818a03: 也法華經藏即眾生如來藏也於眾生則
0818a04: 蘊在塵勞於菩薩則蘊在萬行於寶所則
0818a05: 過乎五百由旬可謂深固幽遠也人無能
0818a06: 到故唯菩薩可以開示。
0818a07: 藥王若有菩薩聞是法華經驚疑怖畏當知
0818a08: 是為新發意菩薩若聲聞人聞是經驚疑怖
0818a09: 畏當知是為增上慢者。
0818a10: 大根有新發意小根有增上慢皆非機也。
0818b01: 藥王若有善男子善女人如來滅後欲為四
0818b02: 眾說是法華經者云何應說。先標次釋。是
0818b03: 善男子善女人入如來室著如來衣坐如來
0818b04: 座爾乃應為四眾廣說斯經如來室者一切
0818b05: 眾生中大慈悲心是如來衣者柔和忍辱心
0818b06: 是如來座者一切法空是安住是中然後以
0818b07: 不懈怠心為諸菩薩及四眾廣說是法華經。
0818b08: 夫說法教化之道必己巳有所處然後能安
0818b09: 人己巳有所服然後能伏人己已有所據然後
0818b10: 能達人如來以慈悲為室柔忍為衣法空
0819a01: 為座入慈悲室則己巳有所處也著柔忍衣
0819a02: 則己巳有所服也坐法空座則己已有所據也
0819a03: 如此則具佛之體乃可廣說斯經苟未體
0819a04: 此自無至正何以為人哉故曰安住是中
0819a05: 然後以不懈怠廣說是法今夫據寶花座
0819a06: 而聖讀庸行者宜深鑒乎此一切法空者
0819a07: 非斷空也即一切法廓然了達之謂也。
0819a08: 藥王我於餘國遣化人為其集法眾亦遣
0819a09: 化比丘比丘尼優婆塞優婆夷其說法是
0819a10: 諸化人聞法信受隨順不逆若說法者在空
0819b01: 閑處我時廣遣天鬼神乾闥婆阿修羅等聽
0819b02: 其說法。此佛力變化讚揚大事也餘國則
0819b03: 他方世界。
0819b04: 我雖在異國時時令說法者得見我身若於
0819b05: 此經忘失句逗我還為說令得具足。
0819b06: 在異國而令見所謂隱顯化眾生。
0819b07: 爾時世尊欲重宣此義而說偈言。
0819b08: 欲捨諸懈怠應當聽此經是經難得聞
0819b09: 信受者亦難
0819b10: 欲於正道易進而無懈者當依此為津要。
0820a01: 如人渴須水穿鑿於高原猶見乾燥土
0820a02: 知去水尚遠漸見濕土泥定知近水
0820a03: 藥王汝當知如是諸人等不聞法華經
0820a04: 去佛智甚遠若聞是深經了聲聞法
0820a05: 是諸經之王聞已諦思惟當知此人等
0820a06: 近於佛智慧了聲聞直入佛慧。
0820a07: 若人說此經應入如來室著於如來衣
0820a08: 而坐如來座處眾無所畏廣為分別說
0820a09: 大慈悲為室柔和忍辱衣諸法空為座
0820a10: 處此為說法若說此經時有人惡口罵
0820b01: 加刀杖瓦石念佛故應忍
0820b02: 以佛為念當忍諸惡所謂著如來衣。
0820b03: 我千萬億土現淨堅固身於無量億劫
0820b04: 為眾生說法若我滅度後能說此經者
0820b05: 我遣化四眾比丘比丘尼及清信士女
0820b06: 供養於法師引導諸眾生集之令聽法
0820b07: 若人欲加惡刀杖及瓦石則遣變化人
0820b08: 為之作衛護若說法之人獨在空閑處
0820b09: 寂寞無人聲讀誦此經典我爾時為現
0820b10: 清淨光明身若忘失章句為說令通利
0821a01: 若人具是德或為四眾說空處讀誦經
0821a02: 皆得見我身若人在空閑我遣天龍王
0821a03: 夜鬼神等為作聽法眾是人樂說法
0821a04: 分別無礙諸佛護念故能令大眾喜
0821a05: 皆餘國遣化護助事也若人具是德謂具
0821a06: 慈悲柔忍德也空處讀經得見我身者令
0821a07: 於法空座行柔忍德使心空境寂則此中
0821a08: 全身昭然可見是謂清淨光明身也若未
0821a09: 具是德徒誦此經而欲以色相見我是行
0821a10: 邪道。
0821b01: 若親近法師速得菩薩道隨順是師學
0821b02: 得見恒沙佛恒沙諸佛全身在此。
0821b03: 
0821b04: 
0821b05: 
0821b06: 
0821b07: 
0821b08: 
0821b09: 
0821b10: 妙法蓮華經要解卷第十
