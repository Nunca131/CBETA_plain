0703a01: 禪宗頌古珠通集卷第八　　　　田一
0703a02: 
0703a03: 六祖下四世黃蘗運六則
0703a04: 大慈中二則平田岸二則長沙岑九則子湖蹤二則
0703a05: 茱萸二則白馬照一則雲際祖一則陸大夫五則
0703a06: 甘贄二則龍澤信二則道吾智六則雲巖晟七則
0703a07: 百巖哲一則船子誠二則高沙彌二則李翔一則
0703a08: 翠微學一則性空一則僊天二則本空一則
0703a09: 三平忠一則黃蘗禪師遊天台逢一
0703a10: 僧與之言如舊相識熟視之目光射人乃
0703a11: 偕行澗水暴漲笠植杖而止其僧率師
0703a12: 同渡師曰兄要渡自渡彼即褰衣躡波若覆
0703a13: 平地回顧曰渡來渡來師曰咄這自了漢吾
0703a14: 早知當斫汝脛其僧嘆曰真大乘法器我所
0703a15: 不及言訖不見。頌曰。道人猛利難親近漾笠
0703a16: 中流驗作家憶昔高人何處去夜深和月過
0703a17: 平沙虛堂愚前溪綠漲雨初晴浮笠波心掌
0703a18: 樣平伎倆由來祗如此放教急急奔前程石
0703a19: 溪月黃蘗一日在官殿上禮佛次時唐宣
0703a20: 宗為沙彌問曰不著佛求不著法求不著僧
0703a21: 求長老禮拜當何所求師曰不著佛求不著
0703a22: 法求不著僧求常禮如是事彌曰用禮何為
0703a23: 師便掌彌曰太生師曰這裏是甚麼所在
0703a24: 說說細隨後又掌。頌曰。象王蹴踏師子
0703b01: 嚬呻奇哉三掌分付著人大唐扶得真天子
0703b02: 不動干戈致太平枯禪鏡黃金殿上顯全機
0703b03: 爭似揚眉瞬目時三度牙親弄處干戈中
0703b04: 立太平基東山源曾施三掌觸君王佛法何
0703b05: 曾有寸長麤行沙門封斷際至今無地著慚
0703b06: 惶北海心大機之用誰擔荷斷際孤風不可
0703b07: 追濟比少年曾未委風光太子已巳先知石溪
0703b08: 月從門入者不是家攔腮便掌重賞分明
0703b09: 前際後際獨見太平寶拂開龍体現直至
0703b10: 如今六國清尼閒林英膝下黃金貴掌中天
0703b11: 地寬風雲欣際會四海盡濤寒西岩惠轟雷
0703b12: 掣電奮全機正是潛龍熟睡時忽地夢回春
0703b13: 恨斷曉風吹雨過前溪閑極雲黃蘗一日辭
0703b14: 南泉泉門送提起師笠曰長老身材沒量大
0703b15: 笠子太小生師曰雖然如此大千世界在
0703b16: 裏許泉曰王老師師戴笠便行。頌曰。相見
0703b17: 錦江頭相上酒樓會醫還少病知分不多
0703b18: 愁龍門遠黃蘗因裴相國鎮宛陵建大禪苑
0703b19: 請師說法以師酷愛舊山還以黃蘗名之公
0703b20: 一日拓一尊佛於師前跪曰請師安名師召
0703b21: 曰裴休公應諾師曰與汝安名竟公禮拜。頌
0703b22: 曰。師前跪托請安名驀地當鋒喚一聲不是
0703b23: 裴公誰敢應直教聾瞽也開汾陽昭裴相
0703b24: 當時忘名被人喚著又惺惺不知未具胞
0703c01: 胎日誰敢塗糊此性靈佛印元五彩粧來掌
0703c02: 上擎老胡剛為立虛名君今欲得超諸祖須
0703c03: 向金剛頂上行保寧勇不是心不是佛黃
0703c04: 蘗喚出是何物裴公從此認虛名天下衲僧
0703c05: 跳不出草堂清捧來前面請安名黃蘗高高
0703c06: 喚一聲剖出從前真面目從茲佐得國風清
0703c07: 楚安方裴公悟處絕譊訛尺水能翻萬丈波
0703c08: 霹靂機中反活眼鋒鋩句裏罷干戈頭路
0703c09: 暫經過濃綠萬枝紅一點動人春色不須多
0703c10: 湛堂深名正字亦正形端影必端呼來并諾
0703c11: 去驢屎雜旃檀西岩惠土木形骸權號佛呼
0703c12: 取嗅去強名誰要知箇裏難安立相國須當
0703c13: 大姓裴閑極雲黃蘗云汝等盡是酒糟漢
0703c14: 還知大唐國內無禪師麼時有僧問諸方聚
0703c15: 眾為甚麼道無禪師師曰不道無禪秪是
0703c16: 無師。頌曰。凜凜威風不自誇端居寰海定龍
0703c17: 蛇大中天子曾輕觸三度親遭弄爪牙雪竇
0703c18: 顯無師充塞大唐國酒糟漢會不得竹寺
0703c19: 閒過春已巳深落花亂點莓苔色佛慧泉大唐國
0703c20: 裏無禪師與君手歸家裏拋本欲釣鯤
0703c21: 鯨誰知釣得跛子白雲端黃蘗山中明示眾
0703c22: 大唐國裏暗藏身袈裟一角猶拖地誰是藂
0703c23: 林有眼人佛鑑懃大唐國裏無禪師不許會
0703c24: 秪許知著肉汗衫如脫了方知棒喝誑愚
0704a01: 癡龍門遠大唐國裏無禪師禮拜歸堂更不
0704a02: 疑堪河陽新婦子不如臨濟小廝兒山
0704a03: 珪身上著衣方免寒口邊說食終不飽大唐
0704a04: 國裏老婆禪今日為君注破了徑山杲象外
0704a05: 橫該宇宙身聖凡極盡不容塵衲僧意氣合
0704a06: 如此當誰是奪標人雪竇宗有禪無師真
0704a07: 可大唐國裏何處討可憐多少路行人
0704a08: 酒糟隨路倒菴樞荊林中宣妙蒺
0704a09: 藜園裏放毫光千言萬語無人會又逐流
0704a10: 過短墻慧通旦從親處斷貧向富邊休腰
0704a11: 纏十萬貫騎鶴上楊州或菴体大冶烹金豈
0704a12: 一途無星秤子定錙銖秪這無師成漏逗扁
0704a13: 舟已巳過洞庭湖退菴奇鬼門貼卦鬼猶驚又
0704a14: 見毛頭掃帚星若得過公驗正夜深把手
0704a15: 御街行中菴空國內無師眼高分明拈起
0704a16: 七星刀衲僧皮下如無血未免依前酒糟
0704a17: 咦菴鑒洞門無鑰閣崔嵬風露高寒且非
0704a18: 人世是則是天上人間知幾幾者僧一問不
0704a19: 將來黃蘗通身是泥水運菴岩大唐國裏無
0704a20: 禪師獨弄單提見也無茫茫宇宙人無數幾
0704a21: 箇男兒是丈夫月林觀大唐國裏無禪師
0704a22: 酒糟漢難注只是無師苦口禪天下無如
0704a23: 黃蘗苦朴翁銛黃蘗在百丈開田歸丈問運
0704a24: 闍開田不易師云隨眾作務丈云有煩道
0704b01: 用師云爭敢辭勞丈云開得多少田地師將
0704b02: 鋤築地三下丈便喝師掩耳而去。頌曰。相
0704b03: 見言談理不虧等閒轉面便相揮畢竟水須
0704b04: 朝海去到頭雲定山歸龍門遠
0704b05: 杭州大慈山寰中禪師嗣百丈上堂曰山僧
0704b06: 不荅話秪能識病時有僧出師便歸方丈
0704b07: 法眼云眾中喚作病在目前不識。頌曰。輕
0704b08: 如毫末重如山地角天涯去復還黃葉殞時
0704b09: 風骨露水邊依舊石斕斑虛堂愚大慈一日
0704b10: 因趙州問般若以何為體師曰般若以何為
0704b11: 體州大而出明日州掃地次師曰般若以
0704b12: 何為體州置帚拊掌大笑師便歸方丈。頌曰。
0704b13: 以何為體呵呵笑推倒當頭虎機鳥帶香
0704b14: 從花裏出龍含雨向洞中歸心聞賁
0704b15: 台州平田普岸禪師嗣百丈師一日訪茂源
0704b16: 源纔起迎師把住曰開口即失閉口即喪去
0704b17: 此二途請師別道源以手掩鼻師放開曰一
0704b18: 步較易兩步較難源曰著甚死急師曰若非
0704b19: 和尚不免諸方檢點。頌曰。主山高與案山低
0704b20: 幾見雲開又合時彷彿暮樓堪對處兩相
0704b21: 峙絕高低絕像鑒廝撲欣逢是對頭拳來踢
0704b22: 去兩相酬中間手面交加處鶻眼鷹睛莫可
0704b23: 求竹屋簡平田見僧來便打僧近前把住拄
0704b24: 杖師曰適來造次僧奪棒打師師曰作家
0704c01: 作家僧禮拜師近前作勢僧呵呵大笑拂
0704c02: 袖出去師曰草賊大敗。頌曰。祖令初行亦
0704c03: 可觀從他互換太無端幸然打其間漢草
0704c04: 賊終來識不難本一
0704c05: 湖南長沙景岑招賢禪師嗣南泉師一日遊
0704c06: 山歸首座問和尚甚處去來師曰遊山來座
0704c07: 曰到甚麼處師曰始從芳草去又逐落花回
0704c08: 座曰大似春意師曰也勝秋露滴芙蕖。頌曰。
0704c09: 天地絕纖埃何人眼不開始隨芳草去又逐
0704c10: 落花回羸鶴翹寒木狂猿嘯古臺長沙無限
0704c11: 意咄雪竇顯拂拂山香滿路飛野花零落草離
0704c12: 披春風無限深深意不得黃說向誰上方
0704c13: 益獨步曾無語逢人口便開始隨芳草去又
0704c14: 逐落花回薄霧篩紅日輕襯綠苔若將詩
0704c15: 句會埋沒法王才佛鑑懃無事筇閒縱步
0704c16: 堂中首座問何來潛奇掩勝皆窮盡不謾遊
0704c17: 山空回本覺一落花芳草如鋪錦滿目春
0704c18: 光入畫圖門外相逢親切處也勝秋露滴芙
0704c19: 蕖圓悟懃芳草織茵迎步綠落花鋪錦拂衣
0704c20: 香歸來說似諸禪子蕩蕩風光遶畫梁長
0704c21: 沙因僧問如何是上上人行履處師曰如死
0704c22: 人眼曰上上人相見時如何師曰如死人手。
0704c23: 頌曰。死人眼死人手金烏飛玉兔走直截
0704c24: 根源取之左右張翁醉倒臥官街元是李翁
0705a01: 喫私酒印空叟長沙因僧問了即業障本來
0705a02: 空未了應須還宿債只如二祖是了不了師
0705a03: 曰空又問雲門門曰確。頌曰。長沙空雲門
0705a04: 確信手拈非造作離心意識出聖凡路學
0705a05: 纔有絲毫騰蛇遶大溈秀長沙一日遣僧
0705a06: 問同會和尚曰和尚見南泉後如何會默
0705a07: 然僧曰和尚未見南泉已巳前作麼生會曰不
0705a08: 可更別有也僧回舉似師師示偈曰百尺竿
0705a09: 頭不動人雖然得入未為真百尺竿頭須進
0705a10: 步十方世界是全身僧便問秪如百尺竿頭
0705a11: 如何進步師曰朗州山澧州水曰不會師曰
0705a12: 四海五湖皇化裏。頌曰。玉人夢破一聲雞
0705a13: 轉生涯色色齊有信風雷催出蟄無言桃
0705a14: 李自成蹊及時及節力耕誰怕春疇沒膝
0705a15: 泥天童朗州山澧州水四海五湖皇化裏
0705a16: 百尺竿頭進步時築磕著自家底老長沙
0705a17: 也希有好路不行草裏走踏南山鼻蛇
0705a18: 驚起面南看北斗佛鑑懃一句舉揚宗旨事
0705a19: 法堂上草亦須荒回頭說人間話大地山
0705a20: 河常放光光未明無有佛三條椽下好量
0705a21: 岑大蟲岑大蟲澧州水朗州蒙菴岳長沙
0705a22: 因張拙秀才看千佛名經問師曰百千諸佛
0705a23: 但見其名未審居何國土還化物也無師曰
0705a24: 黃鶴樓崔顥題後秀才還曾題也未曰未曾
0705b01: 師曰得閒題取一篇。頌曰。黃鶴樓前法戰
0705b02: 時百千諸佛降旗渠無國土居何處留與
0705b03: 多才一首詩死心新聞名直下驚天地更問
0705b04: 所居成自謾回首登歸去路家家門下透
0705b05: 長安靈源清黃鶴樓詩崔顥題古今吟詠韻
0705b06: 難齊秋空月影千江印春曉流是處啼大
0705b07: 洪遂千佛靈蹤莫別求長沙機轉有來由要
0705b08: 知覿面難藏處黃鶴樓前鸚鵡洲禾山方海
0705b09: 水有時終見底人生到死不知心秀才若會
0705b10: 翻身句管取白衣入翰林慈受深黃鶴樓中
0705b11: 四望滿天風月詩家百千諸佛居何土
0705b12: 風起長江湧浪花普融平百千諸佛倒騎牛
0705b13: 對面分明失路頭問老師何處去勸君更
0705b14: 上一層樓黃龍震百千諸佛聞名久國土莊
0705b15: 嚴何處求覿面若無精徹眼又隨子下楊
0705b16: 州南華昺百千諸佛但聞名國土何曾不現
0705b17: 成自是不歸歸便得五湖景有誰爭寶
0705b18: 明龍門遠曰大眾秀才問佛居何國土長沙
0705b19: 為甚麼恁麼道秀才尋常嘲風月為甚
0705b20: 麼長沙面前一辭不措若是黃鶴樓有甚麼
0705b21: 難題處取山僧題破乃。頌曰。容顏甚奇
0705b22: 妙光明照十方我適曾供養今復還親覲
0705b23: 黃鶴樓前共語時白蘋紅蓼對江湄衷已
0705b24: 訴無人會惟有清風明月知天童赤土纔
0705c01: 將畫簸箕烏雞何事忽驚飛自從題入新詩
0705c02: 後黃鶴樓前忘歸月堂昌黃鶴樓前鸚鵡
0705c03: 洲夕陽西去水東流要知諸佛居何處風葉
0705c04: 蕭蕭簫簫月滿樓訥堂思黃鶴樓前題一篇無限
0705c05: 措大失平昃長沙一隻眼長長今古何曾有
0705c06: 蹤跡心聞賁堂堂妙相真難比歷歷梵音猶
0705c07: 更奇可憐逐句尋言者蹉過長沙覿面機知
0705c08: 不知黃鶴樓崔顥題詩佛性泰百千諸佛問
0705c09: 來由崔顥曾題黃鶴樓雪後竹籬梅亂放一
0705c10: 枝臨水最風流菴樞鳥守空池魚從
0705c11: 底過不知遯菴演崔顥曾題黃鶴
0705c12: 樓上頭春色少人遊清香已逐殘春去無限
0705c13: 狂蜂戀不休湛堂深崔顥曾題黃鶴樓長沙
0705c14: 拈起當風流大千國土俱家業諸佛何曾有
0705c15: 地頭混源密秀才火和煙得長沙賣石著
0705c16: 雲饒欲知千佛居何土贏得詩禪價轉高伊
0705c17: 菴權黃鶴樓前一首詩把將掃帚蛾眉百
0705c18: 千諸佛真消息覿面分明舉似伊松源岳百
0705c19: 尺竿頭一布巾分寫出酒家春相逢不飲
0705c20: 空歸去月清風也笑人掩室開百千諸佛
0705c21: 居何土崔顥曾題黃鶴樓倒腹傾猶不會
0705c22: 長江千古自東流天目禮百千諸佛在何居
0705c23: 黃鶴樓詩錦不如問汝秀才題也未一篇題
0705c24: 取莫躊躇石田薰長沙與仰山翫月次山曰人
0706a01: 人盡有這箇秪是用不得師曰恰是倩汝用
0706a02: 山曰作麼生用師劈與一踏山曰直
0706a03: 下似箇大蟲自此諸方稱為岑大蟲長慶云
0706a04: 前彼此作家後彼此不作家乃別云邪法難
0706a05: 扶。頌曰。浮雲散盡月當空兔子懷胎產大蟲
0706a06: 跳出風前弄牙爪至今撼動廣寒宮曹源生主作
0706a07: 者提持不同廣寒宮裏起清風一朝踏到
0706a08: 雖然活已落他家中掩室開長沙因僧問
0706a09: 本來人還成佛也無師曰汝見大唐天子還
0706a10: 自割茅刈草麼曰未審是何人成佛師曰是
0706a11: 汝成佛僧無語師曰會麼曰不會師曰如人
0706a12: 因地而倒因地而起地道甚麼。頌曰。岑公拂
0706a13: 袖播鴻機問佛人多作佛稀王主割茅親下
0706a14: 手不能土上更加泥汾陽昭臺殿重重紫氣深
0706a15: 星分辰位正乾坤金輪不御閻浮境豈並諸
0706a16: 寶印尊投子青簾幙春風曉尚寒歌樓聲咽
0706a17: 夢驚殘金輿不御人間世羨羡壺中日月寬
0706a18: 雲岩臣岳何曾乏土唐皇豈可刈茅禮拜近
0706a19: 前手西天十萬迢迢古佛即自己巳自己巳即
0706a20: 古佛珊瑚十洲春蟾蜍奪驪龍窟圓
0706a21: 悟勤長沙因三聖令秀上座問師曰南泉
0706a22: 化向甚麼處去師曰石頭作沙彌時見六
0706a23: 祖秀曰不問石頭見六祖南泉化向甚麼
0706a24: 處去師曰教伊尋思去秀曰和尚雖有千尺
0706b01: 寒松且無抽條石筍師默然秀曰謝和尚荅
0706b02: 話師亦默然秀回舉似三聖聖曰若恁麼猶
0706b03: 勝臨濟七步然雖如此待我更驗看至明日
0706b04: 三聖上問承聞和尚昨日荅南泉化一則
0706b05: 語可謂光前絕後今古罕聞師亦默然。頌曰。
0706b06: 客見長沙路陌同令人依約探家風須萬
0706b07: 仞磨今古折箭量天枉費工佛印元長沙似
0706b08: 水洗水者僧自倒自起三聖特地出頭賣盡
0706b09: 滿園桃李月堂昌長沙老長沙老入理深談
0706b10: 何處討昨夜三更斗柄垂依舊天明日杲杲
0706b11: 南泉化知不知今古傳來也大奇也大奇
0706b12: 雪裏誰能辨梅大圓智探花蝴蝶舞三臺
0706b13: 啄木掉頭鳴訝處處相逢岑大蟲元來便
0706b14: 是長沙虎長靈卓蘿蔔頭禪聒噪人霜刀累
0706b15: 切了無痕自古不通人咬嚼只容衲子鶻崙
0706b16: 吞正堂辯也大奇也大奇長沙畫虎成狸
0706b17: 南泉一去無消息空使行人說是非佛鑑懃
0706b18: 王老由孰可知那堪更問大蟲兒直饒石
0706b19: 筍抽條盡無處堪尋向上機投子舒也大奇
0706b20: 也大奇卷舒出沒看全機若非鑑物張華眼
0706b21: 未免隨人說是非石溪月長沙因僧問如何
0706b22: 轉得山河國土歸自己去師曰如何轉得自
0706b23: 已巳成山河國土去曰不會師曰湖南城下好
0706b24: 養民米賤柴多足四鄰僧無語師示偈曰誰
0706c01: 向山河轉山河轉向誰圓通無兩畔法性本
0706c02: 無歸。頌曰。塵剎平常露此身疑生情動見
0706c03: 親湖南城裏從來事米賤柴多足四鄰保
0706c04: 寧勇誰問山河轉身轉身方覺体全真清
0706c05: 淨界中無一物一重山後一重人大圓智一
0706c06: 顆圓明非內外老盧鏡裏絕纖塵山河大地
0706c07: 非他物萬象森羅露此身既不會更無人向
0706c08: 道湖南好養民　　　長沙因有僧問如何是
0706c09: 諸佛師師云汝從無量來承甚麼人恩力。
0706c10: 頌曰。水墨丹青狀不成混然竹木箇精靈
0706c11: 求恩乞福拋柸校向道明明自不保寧勇
0706c12: 混沌未分便有渠堂堂相貌絕名模長沙謾
0706c13: 道承恩力試問還曾識也無山常
0706c14: 衢州子湖岩利蹤禪師嗣南泉師住子湖院
0706c15: 於門下立牌曰子湖有一隻狗上取人頭中
0706c16: 取人心下取人足擬議即喪身失命臨濟會
0706c17: 下二僧師方揭簾師喝曰看狗僧回顧師
0706c18: 便歸方丈或有人問如何是子湖狗師云
0706c19: 。頌曰。子湖堂上縫人行只為堂前狗子
0706c20: 獰見影聞聲心膽懾當頭寧免喪殘生正覺
0706c21: 逸子湖狗子最威獰來者投明莫暗行向道
0706c22: 看時如不見當頭咬殺喪平生佛國白老大
0706c23: 宗師沒巴鼻養狗之緣太兒戲奪牌禪客如
0706c24: 到來鈆刀爭及吹毛利龍門遠子湖狗子
0707a01: 牙齒虎豹遭傷象龍被恥外道天魔望風
0707a02: 頂禮立國安邦不勞弧矢南堂興貧家無所
0707a03: 有只養一隻狗任是佛出來也須遭一口顏
0707a04: 如如蹉過跨門一機昧見成公案子湖指
0707a05: 處太親直須急眼看浙翁琰子湖因僧問
0707a06: 自古上賢還達真正理否師曰達僧曰真正
0707a07: 理作麼生達師曰霍光當時賣銀城與單于
0707a08: 契書是什麼人作其僧無語。頌曰。手裏絲
0707a09: 綸卷復舒扁舟撩撥洞湖忽然惡浪翻空
0707a10: 立拾歸來一伎無月坡明
0707a11: 鄂州茱萸山和尚嗣南泉問僧曰闍為復
0707a12: 是游山翫水為復是問道禪曰和尚試道
0707a13: 看師曰雕蚶鏤蛤不滲之泥勞君遠至曰渾
0707a14: 身是猶被一槌師曰降將不斬。頌曰。杖藜
0707a15: 林下步蒼苔擾擾勞生眼未開好是花紅隨
0707a16: 水綠一時流出洞中來地藏恩游山翫水事
0707a17: 尋常早晚歸來似霜踏破草鞋回首看數
0707a18: 聲猿白雲鄉保寧勇來時相伴來去時相
0707a19: 伴去須知去與來同行不同步地邊鴨雷
0707a20: 嶺上風吹樹九曲黃河徹底渾三千年清只
0707a21: 一度佛鑑懃茱萸上堂汝等諸人莫向虛空
0707a22: 裏釘橛時有靈虛上座出眾曰虛空是橛師
0707a23: 便打虛曰和尚莫錯打某甲師便歸方丈。頌
0707a24: 曰。虛空是橛幾人諳獨有靈虛善潦倒
0707b01: 茱萸雖倚勢龍頭蛇尾更何堪本一
0707b02: 荊南白馬曇照禪師嗣南泉常曰快活快活
0707b03: 及臨終苦又曰閻羅王來取我也院主問
0707b04: 和尚當時被度使拋向水中神色不動如
0707b05: 今何得恁麼地師舉枕子曰汝道當時是如
0707b06: 今是主無對法眼代云當時但掩耳出去。頌
0707b07: 曰。一二三四五金木水火土之以雷霆潤
0707b08: 之以風雨誰道者漢生也顢顢頇頇死也
0707b09: 鹵鹵咄地藏恩甜徹蒂甜苦瓠連根苦
0707b10: 拈起枕子時新羅夜打寶照一生快
0707b11: 活臨終沒依怙甜徹蒂甜苦瓠連根苦圓
0707b12: 照本終南山雲際師祖禪師嗣南泉初參南
0707b13: 泉問云摩尼珠人不識如來藏裏親得如
0707b14: 何是藏泉云王老師與汝往來者是藏雪竇
0707b15: 云草裏漢師云直得不往來時如何泉云亦
0707b16: 是藏雪竇云雪上加霜師又問如何是珠雪竇云險
0707b17: 泉召師祖師應諾泉云不會我語師信入
0707b18: 雪竇云百尺竿頭作伎倆不是好手者裏著
0707b19: 得隻眼主互換便能深入虎或不恁麼
0707b20: 縱饒師祖悟去也是龍頭蛇尾漢。頌曰。問
0707b21: 渠摩尼珠摩尼在何許呼名應荅聲諸方莫
0707b22: 錯舉神鼎諲碧波深處釣魚翁拋餌牽絲力
0707b23: 已巳窮一棹清風明月下不知身在水晶宮佛
0707b24: 惠泉別是非明得喪應之心指諸掌來不
0707c01: 來只這便是藏輪王賞之有功黃帝得之
0707c02: 罔象轉樞機能伎倆明眼衲僧莫鹵天童
0707c03: 往來是藏珠何在省去方知不外求罔象
0707c04: 得之猶特地回光返照便甘休海印信蒼鷹
0707c05: 逐兔驪龍翫珠透青眼不瞬照物手寧虛
0707c06: 來不來草裏塗糊百尺竿頭入虎分
0707c07: 明月上長珊瑚圓悟勤者易見者難見者
0707c08: 易用則難見得用得二無兩般閒把一枝歸
0707c09: 去笛夜深吹過汨羅灣遯菴演分明月上長
0707c10: 珊瑚一風光爍太虛大地眾生同受用如
0707c11: 來藏裏本來無松源岳一顆玄珠不昧歷
0707c12: 曾無向背可憐窮漢愚痴日逐伶俜隊南
0707c13: 泉傾盡愁恰似水澆鴨背而今直下拈來
0707c14: 對面一槌打碎普菴玉宣州刺剌史陸大夫
0707c15: 或稱侍御或稱中丞見南泉問南泉弟子家
0707c16: 中有一片石有時或坐或臥如今擬鐫作一
0707c17: 尊佛還得麼泉云得大夫云莫不得麼泉云
0707c18: 不得不得。頌曰。問得也道得不得還不得
0707c19: 白何曾白黑未是黑貴他王老師天下
0707c20: 賊中賊賊大夫象簡曾拈得正逸得與不
0707c21: 得天寬地窄坐臥經行無勞疑惑真如南
0707c22: 泉得得何似不得淑人君子其儀不黃龍
0707c23: 震親從家中來家中何所有持此一片石廣
0707c24: 大堅且久靈山曾獻佛帝釋聊舉手心中出
0708a01: 何物安樂并長壽龍門遠南泉道得拈出片
0708a02: 石南泉道不得拈出片石石中有玉淨無瑕
0708a03: 堪與大夫為寶璧見得不見一絲毫坐臥未
0708a04: 曾離頃刻不用雕鐫徒勞拂拭儀相堂堂分
0708a05: 明歷歷若人於此便回光何必當來見彌勒
0708a06: 佛鑑懃前得得後不得一貫誰知兩五百雨
0708a07: 檜蕭簫風松瑟瑟隔山人鷓鴣詞錯認胡
0708a08: 笳十八拍石菴玿大夫鐫石意高王老無
0708a09: 端教壞他裂破重關行活路一天風月照娑
0708a10: 婆掩室開得得與不得分明露肝膽無人知
0708a11: 此意令我憶南泉翁敬坐臥曾經幾度春
0708a12: 半封苔蘚半籠雲無稜無縫難提掇空把肝
0708a13: 說向人閑極雲兩手持來難蓋覆依前兩
0708a14: 手還分付一枕清風睡正濃鳥花落前
0708a15: 路諾菴肇陸大夫問南泉曰肇法師也甚奇
0708a16: 怪道天地同根萬物一體泉指庭前牡
0708a17: 曰大夫時人見此一株花如夢相似。頌曰。
0708a18: 見聞覺知非一一山河不在鏡中觀霜天月
0708a19: 落夜將半誰共澄潭照影寒雪竇顯舉則易
0708a20: 見還難彌盧頂上天風寒峨直下蒼龍窟
0708a21: 誰敢覷著晦堂心天地同根自唯然當時猶
0708a22: 喜遇南泉指言見此花如夢須信壺中別有
0708a23: 天白雲端大夫作牧見南泉舉古明今理事
0708a24: 圓正好捨身命處不知何故茫然保寧
0708b01: 勇舉則易見還難同根天地又顢頇南泉指
0708b02: 出花如夢對此憑君子細看死心新一枝兩
0708b03: 枝千萬枝金刀擬剪離披不離披有誰知
0708b04: 自緣今日人心別未必秋香一夜衰上方益
0708b05: 山潤石韞玉林秀淵藏珠見此一株花似夢
0708b06: 灼然根本不同途王老師脫規模解向長安
0708b07: 正處喚起悠悠陸大夫圓悟勤南泉瀝膽
0708b08: 為諸人笑指前別是春不是守株閒待兔
0708b09: 且須騎鶴上青雲佛鑑懃孰云天地與同根
0708b10: 事見爭如理見親一檻花渾己巳物滿天風
0708b11: 月與誰論堪笑南泉老作猶來因語識人可
0708b12: 憐陸大夫對面埋沒家珍佛燈珣若知天
0708b13: 地本同根不應重來更問人得南泉親指
0708b14: 似等閒花發夢中春山珪天地同根伸一
0708b15: 問未曾步已巳亡家無陰陽處花重發玉本
0708b16: 無瑕似有瑕徑山杲南泉據令不輕酬曾指
0708b17: 庭花對陸侯舉世盡從忙裏老誰人肯向死
0708b18: 前休真淨文須知天地共同根萬物從來元
0708b19: 一體未審南泉庭下花幾人看了夢相似照
0708b20: 堂一指點深紅與昔同更無夭在芳叢南
0708b21: 泉笑裏移春去留得殘紅醉蜜蜂心聞賁玉
0708b22: 洞玄道路長蟠桃豈是等閑芳遮藏不許
0708b23: 人間見只恐春風漏泄香正堂辯堪笑當年
0708b24: 陸大夫獨誇身外更無餘不因指出花如夢
0708c01: 爭得雙眸翳盡除菴需未曾下分泥水
0708c02: 剛向人前弄口唇滿眼芳花胡蝶夢不知辜
0708c03: 負洛陽春肯堂充同根一體都如夢夢裏惺
0708c04: 惺眼又花蝴蝶飛來過墻去不知春色落誰
0708c05: 家雪菴瑾天地同根物一體大夫曾舉向南
0708c06: 泉庭前指出花如夢幾箇親曾到檻前天目
0708c07: 禮裁書擬欲扣天閽無人可共論因得
0708c08: 老生輕指撥臨風不覺暗消虛堂愚天地
0708c09: 同根已巳自明大夫何用逞英靈壓良為賤南
0708c10: 泉老笑指庭花換眼睛無隱鑑陸回珠轉
0708c11: 玉南泉換斗移星花陰滿地日午夢覺流鶯
0708c12: 一聲南岩勝天地同根元一體畫師難畫亦
0708c13: 難南泉轉步移身處引得黃下柳條嘯
0708c14: 岩蔚陸大夫問南泉師姓甚麼泉曰姓王公
0708c15: 曰還有眷麼曰四臣不昧公曰王居何位
0708c16: 曰玉殿苔生公曰玉殿苔生時如何曰不居
0708c17: 正位。頌曰。金鴨香消更漏長沉沉玉殿紫
0708c18: 苔生高空有月千門照大道無人獨自行石
0708c19: 帆衍玉殿苔生正不居四臣無路納嘉謨老
0708c20: 知是承誰力風暖歌聲落野鉏石林鞏
0708c21: 陸大夫問南泉大悲菩薩用許多手眼作什
0708c22: 麼泉曰如國家用大夫作甚麼。頌曰。大悲
0708c23: 手眼問來親王老酬機列主倒轉鎗頭來
0708c24: 快便從茲六國絕塵野菴璇陸大夫問南
0709a01: 泉弟子從六合來彼中還有身麼泉曰分明
0709a02: 記取舉似作家公曰和尚不可思議到處世
0709a03: 界成就曰適來是大夫分上事。頌曰。馬
0709a04: 前相撲入交失不來外求當面修削六合
0709a05: 彼中身分明舉似人到處世界成就脫
0709a06: 窠臼還滲漏月堂昌池州甘贄行者見南
0709a07: 泉一日入南泉設齋時黃蘗為首座行者請
0709a08: 施財座曰財法二施等無差別甘曰恁麼道
0709a09: 爭消得某甲便將出去須復入曰請施
0709a10: 財座曰財法二施等無差別甘乃行。頌曰。
0709a11: 甘贄有有放首座徹底惺惺雲收雨霽長
0709a12: 空闊一對鴛鴦畫不成松源岳拋來撒去互
0709a13: 施呈地獄門前鬼眼睛覷破髑髏肝膽外摩
0709a14: 醯頂上復重明虛堂愚甘贄又一日入南泉
0709a15: 設粥仍請南泉念誦泉乃白椎曰請大眾為
0709a16: 狸奴白牯念摩訶般若波羅蜜甘拂袖便出
0709a17: 泉粥後問典座行者在甚麼處座曰當時便
0709a18: 去也泉便打破鍋子。頌曰。一般設粥古今稀
0709a19: 十利功圓果不低鍋鑊盡穿無粒叢林遠
0709a20: 近應知汾陽昭甘贄設粥詣南泉請師念
0709a21: 佛眾僧前狸奴典座言歸去當時鍋鑊一時
0709a22: 穿慈明圓兩頭水牯忽相逢出入平田淺草
0709a23: 中杖子擊來何處去悠悠千古永無蹤保寧
0709a24: 勇槌下分明漏泄多尋常設粥訛狸奴
0709b01: 白牯無尋處枉使廚頭打破鍋佛國白異路
0709b02: 相逢句已巳酬閒吹管向汀洲漁人貪沙
0709b03: 頭鷺不覺扁舟逐浪流雪預財施無窮法
0709b04: 施多為他狸牯念摩訶無端甘贄低頭拜撩
0709b05: 撥南泉打破鍋張無盡特來設粥誇英俊那
0709b06: 知王老更風流打破粥鍋呈醜拙狸奴白牯
0709b07: 一齊山如高吟大笑性猖狂潘閬騎驢
0709b08: 出故鄉驚起暮天沙上鴈海門斜去兩三行
0709b09: 湛堂狸奴白牯念摩訶爭似南泉打破鍋
0709b10: 雖然佛法無多子天下林不柰何山珪
0709b11: 南泉打破閒家具浩浩諸方作話看今日為
0709b12: 君重舉過明明歷歷不顢頇徑山杲甘贄設
0709b13: 粥顯家風王老無端贊施功報去始將鍋打
0709b14: 破也知賊過後張弓海印信甘贄設粥念摩
0709b15: 訶致見南泉打破鍋萬事但將公道斷任教
0709b16: 四海動干戈照堂一甘贄設粥施財南泉將
0709b17: 鍋打破輸他白牯狸奴贏得一因果二人
0709b18: 暗中紅心疑殺廚前典座莫疑好粥別無
0709b19: 巧只要頻頻攪圓悟懃太平自來不打諸人
0709b20: 也須照顧甘贄米裏有蟲南泉鍋是作君
0709b21: 看大冶精金終不墮錮佛鑑懃甘贄設
0709b22: 白粥南泉費醋彼此落便宜至今斷來路
0709b23: 或菴体針鋒相揍便干戈帶累南泉打粥鍋
0709b24: 莫謂當年輕放過大都有罪不重科笑翁堪
0709c01: 甘贄設粥南泉打鍋一般病痛徹底訛更
0709c02: 有些兒好笑明朝餓殺禪和雪菴瑾設粥般
0709c03: 勤請念誦白槌各為念摩訶上來功德要圓
0709c04: 滿去廚頭打破鍋橫川珙行者失眼南
0709c05: 泉破鍋滿堂僧不厭一箇俗人多南岩勝
0709c06: 澧州龍潭崇信禪師嗣天皇悟師未出家時為餅
0709c07: 鋪住在寺前每日常供餅十枚上天皇皇受
0709c08: 已巳留一餅與之曰惠汝以蔭子孫師曰是
0709c09: 某將來何以返曰惠汝皇曰是汝將來復汝
0709c10: 何咎師因有悟入遂投出家。頌曰。將去將
0709c11: 來事不差龍潭固問勿交加後來多少爭唇
0709c12: 吻春鳥喃喃罵落花汾陽昭十餅每將留一
0709c13: 箇因思何謂蔭兒孫團團將去還將入不覺
0709c14: 醍醐到頂門白雲端南岳山頭見石頭便歸
0709c15: 古岸狎沙鷗謾分胡餅為香餌引淂金龍上
0709c16: 直佛國白持來送去樣團團覆蔭兒孫
0709c17: 不寒何似當時休擘破渾崙留與後人看無
0709c18: 範受惠當思報將他一餅回出家緣法到
0709c19: 當下得心橫川珙龍潭因天皇曰汝昔崇
0709c20: 福善今信吾言可名崇信由是服勤左右一
0709c21: 日問曰某自到來不蒙指示心要皇曰自汝
0709c22: 到來吾未不指汝心要師曰何處指示曰
0709c23: 汝擎茶來吾為汝接汝行食來吾為汝受汝
0709c24: 和南時吾便低首何處不指示心要師低頭
0710a01: 良久皇曰見則直下便見擬思即差師當下
0710a02: 開復問如何保任皇曰任性逍遙隨緣放
0710a03: 曠但盡凡心別無聖。頌曰。脫白投師貴
0710a04: 苦辛擎茶問訊盡躬親無端再敘三年事笑
0710a05: 倒街頭賣餅人白雲端據結案得失過半
0710a06: 盡力擔當上船離岸無不指示汝擎茶行食
0710a07: 處聖凡情不過來軒軒頭角起風雷月堂
0710a08: 昌潭州道吾山宗智禪師嗣藥山因僧問如
0710a09: 何是和尚深深處師下禪床作女人拜曰謝
0710a10: 子遠來無可秪待。頌曰。驪龍海臥瑞雲高
0710a11: 四望歸宗萬潮木人來問西宮事回惠東
0710a12: 園一顆桃投子青回頭已落今時路不露鋒
0710a13: 鋩豈得圓撥動少林子誰知別是一壺
0710a14: 天成枯木草戶柴門謝子來躬身下拜笑眉
0710a15: 開深深蜜密親分付莫道寶山空手回山
0710a16: 如深深親下拜三代禮全該此意如不然玉
0710a17: 帛云乎哉無範稔時清禮多相逢陪
0710a18: 酒又陪歌當筵不開懷飲如此一天風月
0710a19: 何東叟道吾見南泉泉問闍名甚麼師
0710a20: 曰宗智泉曰智不到處作麼生宗師曰切忌
0710a21: 道著泉曰灼然道著即頭角生三日後師與
0710a22: 雲巖在後架把針泉見乃問智頭陀前日道
0710a23: 智不到處切忌道著道著即頭角生合作麼
0710a24: 生行履師便抽身入僧堂泉便歸方丈師復
0710b01: 來把針巖曰師弟適來為甚不祗對和尚師
0710b02: 曰不妨伶利岩不薦問南泉適來智頭
0710b03: 陀為甚不祗對和尚某甲不會乞師垂示泉
0710b04: 曰他是異類中行岩曰如何是異類中行
0710b05: 泉曰不見道智不到處切忌道著道著即頭
0710b06: 角生直須向異類中行岩亦不會。頌曰。言
0710b07: 詮不到是同袍拂袖歸堂眾乃淘沙礫真金
0710b08: 無辨別不疑慮更忉忉汾陽昭金剛際下
0710b09: 古髑髏幾被人踏血濺空明月任從君自掬
0710b10: 寒松那棄白雲封投子青道吾因石霜問百
0710b11: 年後有人問極則事向他道甚麼師喚沙彌
0710b12: 彌應諾師曰添淨瓶水著師良久問霜適
0710b13: 來問甚麼霜擬再舉師便歸方丈霜於此有
0710b14: 省。頌曰。垂手還他作者機尋常語裏布鎗旗
0710b15: 重詢擬進歸方丈一句分明更不疑霞淳
0710b16: 道吾到五問還識藥山老宿麼師曰不
0710b17: 識曰為甚麼不識師曰不識不識。頌曰。白
0710b18: 雲深處路難通擬問由已巳涉功挂角羚羊
0710b19: 無影從容還落正偏中霞淳道吾因溈
0710b20: 山問甚麼處去來師曰看病來山曰有幾人
0710b21: 病師曰有病底有不病底山曰不病底莫是
0710b22: 智頭陀麼師曰病與不病不干他事速道
0710b23: 速道山曰道得也與他沒交涉。頌曰。妙藥
0710b24: 何曾過口神醫莫能捉手若存也渠本非無
0710c01: 至虛也渠本非有不滅而生不亡而壽全起
0710c02: 威音之前獨步空之後成平也天蓋地擎
0710c03: 運轉也烏飛兔走天童覺道吾因趙州來著
0710c04: 豹皮棍把吉撩棒在三門前等候纔見州來
0710c05: 便高聲唱喏而立州曰小心祗候著師又唱
0710c06: 喏一聲而去。頌曰。得人一牛還人一馬虎
0710c07: 驟龍驤誰敢定價三千里外見譊訛生鐵一
0710c08: 團無縫尼無著一吹無孔笛一撫沒絃
0710c09: 琴一曲兩曲無人會雨過夜塘秋水深潛菴
0710c10: 光道吾作舞一曲無譜若將耳聞未敢相許
0710c11: 野菴璇潭州雲巖曇晟禪師嗣藥山因道吾
0710c12: 問大悲千手眼那箇是正眼師曰如人夜間
0710c13: 背手摸枕子吾曰我會也師曰作麼生會吾
0710c14: 曰遍身是手眼師曰道也太煞道秪道得八
0710c15: 成吾曰師兄作麼生師曰通身是手眼。頌曰。
0710c16: 遍身是通身是拈來猶較十萬里展翅崩騰
0710c17: 六合雲搏風蕩四溟水是何埃塏忽生
0710c18: 那箇毫兮未止君不見網珠垂範影重重
0710c19: 棒頭手眼從何起雪竇顯一竅靈通八面玲瓏
0710c20: 無象無私春入律不留不礙月行空清淨寶
0710c21: 目功德臂身何處通身是現前手眼顯全
0710c22: 機大用縱橫何忌諱天童弟應兄呼豈偶然
0710c23: 嬉遊時在舊山前通身手眼如何會拾得寒
0710c24: 山笑揭天大洪預演若怖回鏡裏首那吒還復
0711a01: 舊時身不知手眼從何起便道全軀在剎塵
0711a02: 佛心才通身是手眼界不曾藏背摸床頭挑
0711a03: 翻身嫌夜長天寧璉觀音妙音十八十九眼見
0711a04: 耳聞是人知有左握軍持右擎楊柳捏聚放
0711a05: 開烏飛兔走大洪恩大悲許多手眼如人夜摸
0711a06: 枕子身通身起來盡受奴驅婢使君不見
0711a07: 認著牛裏失大海水轉變未得時依前
0711a08: 有依倚歸去來歸去來拍天洪浪如浮埃月
0711a09: 堂昌身是通身是酥酪醍醐為一味毫端
0711a10: 湧出彌盧芥子吸竭滄溟水十虛吞爍正
0711a11: 眼寥廓照用同時人境俱奪棒頭喝下錯承
0711a12: 當背手拈來已巳失莫莫水是水山是山
0711a13: 切忌無繩而自縛圓悟勤大悲菩薩千手眼如
0711a14: 人背手摸枕頭猢孫跳出布袋口不妨隨處
0711a15: 逞風流菴樞身是通身是淨潔渾身涴
0711a16: 拽來露出猛風吹誰教背手摸枕子復打
0711a17: 三棒無菴全雲巖掃地次道吾曰太區區生師
0711a18: 曰須知有不區區者吾曰恁麼則有二月
0711a19: 也師起掃帚曰這箇是幾月吾休去玄
0711a20: 沙聞云正是二月。頌曰。借來聊了門頭
0711a21: 得用隨宜即便休象骨岩前弄蛇手兒時作
0711a22: 處老知羞天童覺雲巖同道吾自南泉回藥山
0711a23: 師問藥山曰如何是異類中行山曰吾今日
0711a24: 困倦且待別時來師曰某甲特為此事歸山
0711b01: 來山曰且去師便出吾在方丈外聞師不薦
0711b02: 不覺得指頭血出下來問師師尼去問
0711b03: 和尚那因緣作麼生師曰不為某甲說吾便
0711b04: 低頭。頌曰。饑嫩草遙山去渴飲寒泉曲澗
0711b05: 回放蕩不耕空劫地暮天何用牧歌催霞淳
0711b06: 雲巖因僧問暫時不在如同死人時如何師
0711b07: 曰便好埋。頌曰。便好埋更無依托天上
0711b08: 人間逍遙快樂切忌思量涉路途不勞彈指
0711b09: 開樓閣普菴玉雲巖因藥山問聞汝弄獅子
0711b10: 是否師曰是曰弄得幾出師曰弄得六出曰
0711b11: 我亦弄得師曰和尚弄得幾出曰我弄得一
0711b12: 出師曰一即六六即一後到溈山溈問承聞
0711b13: 長老在藥山弄獅子是否師曰是曰長弄有
0711b14: 置時師曰要弄即弄要置即置曰置時獅子
0711b15: 在甚麼處師曰置也置也。頌曰。愬金毛獅
0711b16: 子子旃檀林下青莎裏置也置也威自全一
0711b17: 出六出眉趯起非擬擬知幾幾星流不啻三
0711b18: 千里天外風清哮吼時為君吸盡西江水咄
0711b19: 雪竇顯放出金毛獅子百獸不見由要得爪
0711b20: 牙全露直須自把繩頭菴樞雲巖初百丈
0711b21: 後造藥山山問甚處來師曰百丈來曰百丈
0711b22: 有何言句示徒師曰尋常道我有一句子百
0711b23: 味具足曰鹹則鹹味淡則淡味不鹹不淡是
0711b24: 常味作麼生是百味具足底句師無對曰爭
0711c01: 柰目前生死何師曰目前無生死曰在百丈
0711c02: 多少時師曰二十年曰二十年在百丈俗氣
0711c03: 也不除。頌曰。行盡千路轉高肯歸
0711c04: 方憶舊雲房貪尋古調單于曲暨蹉胡家一
0711c05: 韻長投子青雲巖因僧問二十年在百丈侍
0711c06: 巾為甚麼心燈不續師曰頭上寶華冠曰
0711c07: 頭上寶華冠意旨如何師曰大唐天子及
0711c08: 王後僧舉問九禪師大唐天子及王
0711c09: 意旨如何曰憶洞上之言。頌曰。玉鞭
0711c10: 高舉擊金門引出珊瑚價莫論古輪王全
0711c11: 意氣不彰寶印自然尊丹霞淳
0711c12: 鄂州百巖明哲禪師嗣藥山洞山與密師伯
0711c13: 到師問曰闍近離什麼處洞山曰近離
0711c14: 湖南師曰觀察使姓什麼曰不得姓師曰名
0711c15: 什麼曰不得名師曰還治事也無曰自有廊
0711c16: 幕在師曰豈不出入山便拂袖去師明日入
0711c17: 僧堂曰昨日對二闍一轉語不稔今請二
0711c18: 闍道若道得老僧便開粥相伴過夏速道
0711c19: 速道山曰太尊貴生師乃開粥共過一夏。頌
0711c20: 曰。燒香人靜杳無聲苔滿墀皓月明入
0711c21: 戶當堂慵正坐出門尤下行霞淳枯
0711c22: 木岩前嶂昏羚羊挂角無門玉梭暗擲
0711c23: 千峰外一線虛通曉色分孤絕瘢痕萬
0711c24: 古寒潭攪不渾正坐當堂金殿冷回頭盡是
0712a01: 我兒孫自得暉則始終主則始終主拂
0712a02: 袖辨訛依前還自舉還自舉巖堂上雨
0712a03: 花雨月菴果秀州華亭船子德誠禪師嗣藥
0712a04: 山師印心於藥山與道吾雲巖為交洎離藥
0712a05: 山謂同志曰予率性野唯好山水他後知
0712a06: 我所止遇伶俐座主指一人來遂分至華
0712a07: 亭泛一小舟隨緣度日吾後到京口遇夾山
0712a08: 上堂僧問如何是法身曰法身無相曰如何
0712a09: 是法眼曰法眼無瑕吾失笑山下座請問某
0712a10: 甲秪對這僧話必有不是致令失笑望不吝
0712a11: 慈悲吾曰和尚一等是出世未有師在山曰
0712a12: 甚處不是曰某甲終不說請往華亭船子處
0712a13: 去山曰此人如何曰此人上無片瓦下無卓
0712a14: 錐若去須易服而往山乃散眾直造華亭船
0712a15: 子纔見便問大德住甚麼寺山曰寺即不住
0712a16: 住即不似師曰不似箇甚麼山曰不是目
0712a17: 前法師曰甚處學得來山曰非耳目之所到
0712a18: 師曰一句合頭語萬繫驢橛師又問垂
0712a19: 千尺意在深潭離三寸子何不道山擬開
0712a20: 口被師一橈打落水中山纔上船師又曰道
0712a21: 道山擬開口師便打山豁然大悟乃點頭三
0712a22: 下師曰竿頭線從君弄不犯清波意自殊
0712a23: 山遂問拋綸擲釣師意如何師曰懸淥水
0712a24: 浮定有無之意山曰語帶玄而無路舌頭談
0712b01: 而不談師曰釣盡江波錦鱗始遇山乃掩耳
0712b02: 師曰如是如是。頌曰。泛舟駕險三十春繫
0712b03: 處竿頭死活人夾嶺桂分千古韻朗江山翠
0712b04: 萬重新投子青捨短從長有幾人遠求船子
0712b05: 扣玄津蘭橈數拄徒開口水色山光特持地新
0712b06: 海元不犯清波不擲怪哉當面觸鼇頭
0712b07: 微茫一噴朦朧雨萬壑千溪水逆流保寧勇
0712b08: 長竿放去隨波浪線來獲錦鱗橈下反
0712b09: 身何脫洒回頭不見舊時人佛昱蘆葦蕭
0712b10: 簫江岸秋長天獨月向西流離三寸無人
0712b11: 道笑倚蘭橈自點頭張無盡驀口一橈玄路
0712b12: 絕藥山之道始流傳離三寸無消息覺海
0712b13: 方乘般若船徑山杲白雲檻外思悠哉密密
0712b14: 金刀剪不開幽洞不拘金意縱橫無繫去
0712b15: 還來丹霞淳一葉輕舟泛海隅金釣得錦
0712b16: 鱗麤幾多逐浪迷源者誰識清波意自殊枯
0712b17: 木成離三寸如何道駐擬還同眼裏沙篷
0712b18: 底月明載歸去前風韻落誰家真歇了離
0712b19: 三寸何不道法眼無瑕瑕轉多若使一橈
0712b20: 全腕力朱涇無復水重波竟陵海首座渺渺
0712b21: 煙波一葉舟竿頭線幾沉浮離三寸如
0712b22: 何道便有金鱗暗點頭尼無一橈提起
0712b23: 定綱宗直得乾坤大地空只為夾山輕放過
0712b24: 至今四海錯流通別印一橈打著這瞎漢
0712c01: 堪笑令猶行一半竿頭線釣鯨波浪拏
0712c02: 雲猶是鈍圜極岑一橈劈腦沒遮攔大海波
0712c03: 濤徹底乾盡謂單傳并直指誰知被祖師
0712c04: 謾密菴傑離三寸已周遮臭口纔開隔海
0712c05: 涯贏得雲山渺秋水至今長夕陽斜孤雲
0712c06: 權三寸離槭一橈百千毛竅冷颼颼雖然
0712c07: 兩手親分付要在渠儂自點頭無際夾嶠
0712c08: 當年錯用心貪他香餌被他擒點頭三下無
0712c09: 言說水闊山遙恨轉深浙翁琰了無錐地可
0712c10: 容身泛孤舟據要津不獨夾山遭毒手至
0712c11: 今賺殺一船人笑翁堪合頭著語酬船子恰
0712c12: 如掘地青天直饒橈下通明徹也是華亭
0712c13: 破漏船蘇臺辯無相無瑕便倒戈只因輕信
0712c14: 智頭陀若還不到華亭上鐵鑄船橈柰汝何
0712c15: 南叟茂朱涇深處泛扁舟伶俐闍上直
0712c16: 劈口一橈空宇宙遠山疊疊水悠悠葛廬覃
0712c17: 笑中棄竹林寺將謂華亭有幾多窮性命
0712c18: 於橈下喪細思成敗是簫何末宗本三十餘
0712c19: 年在藥山鬼家活計豈能傳當時不得夾山
0712c20: 老且耐煩破船清溪徹船子囑夾山曰
0712c21: 汝向去直須藏身處沒跡沒跡處莫藏
0712c22: 身吾二十年在藥山秪明斯事汝今既淂他
0712c23: 後莫住城隍聚落但向深山裏钁頭邊取
0712c24: 一箇半箇接續母令斷絕山乃辭行頻頻回
0713a01: 顧師遂喚闍山乃回首師起橈曰汝將
0713a02: 謂別有乃覆船入水而逝。頌曰。夾山橈下
0713a03: 悟心休何患身名踏覆舟今古華亭垂釣者
0713a04: 煙波江上使人愁照蓼夾蘆花碧海秋
0713a05: 錦鱗躍浪上金目前無法回頭看踏覆船
0713a06: 來得自由羅漢南不犯清波意自殊口開目
0713a07: 瞪尚踟漁舟覆無跡落日秋風戰荻
0713a08: 蘆佛陀遜老手當年靠夾山全機喪盡結深
0713a09: 冤父南子北家何在撥轉天關地軸翻瞎堂
0713a10: 遠驀口一橈全殺活點頭三下鼻撩天至今
0713a11: 千古風流在誰道華亭覆船佛照光拶透
0713a12: 機先子欲酬迅雷楫下汗如流踏翻船子水
0713a13: 悠悠直入千不轉頭水菴一藏身無更
0713a14: 無藏脫體無依便廝當古鏡不磨還自照淡
0713a15: 煙和露濕秋光沒跡處莫藏身看來端
0713a16: 是眼中塵全機打破繫驢橛棒頭敲出玉麒
0713a17: 麟圜極岑明鏡當臺一椎打破東魯西秦無
0713a18: 可不可肯堂充一橈劈口虛空破三點驢頭
0713a19: 覆船父子至今俱不了江湖波浪錯流傳
0713a20: 天童淨機輪元不挂頭會有金鱗上直
0713a21: 驀口一橈猶未徹踏反船子有來由松源岳
0713a22: 臭口未開經萬毫纔犯鐵輪隨雨散雲
0713a23: 明月夜反動江波說向誰木菴永求夾山不
0713a24: 在一橈上明月蘆花夜夜寒誰謂華亭消息
0713b01: 斷儼然秋色在江山解空觀散席迢迢到海
0713b02: 涯點頭橈下喪全機父南子北今何在月冷
0713b03: 漁歌落釣磯天目禮一下蘭橈驀口鞭大洋
0713b04: 海底火燒天父南子北家何許風滿長空月
0713b05: 滿船蒙菴稱意金鱗一上華亭江水合
0713b06: 西流釣船盡底掀翻了惱亂春風卒未休朴
0713b07: 翁銛藥貼分明說得親不知裏面偽和真諄
0713b08: 諄教誡癡兒女莫把方書誤後人虛堂愚一
0713b09: 棹綠楊灣金鱗得處難長江深有恨不合踏
0713b10: 反船西岩惠藏身處沒跡無影樹頭靈鳥
0713b11: 宅沒跡處莫藏身不萌枝上春花拆有來
0713b12: 由誰辨的天曉西風拂拂吹松釵一徑爭拋
0713b13: 擲東谷光藥山高沙彌嗣藥山因藥山問曰
0713b14: 見說長安甚師曰我國晏然山曰汝從看
0713b15: 經得請益得師曰不從看經得亦不從請益
0713b16: 得山曰大有人不看經不請益為甚麼不得
0713b17: 師曰不道他無只是他不肯承當。頌曰。
0713b18: 撞破虛空七八片逆開金兩三重轉身直
0713b19: 入青霄外多少行人路蹤成枯木興亡虛
0713b20: 去又虛來為渠國土絕纖埃須彌頂上無根
0713b21: 草不受春風花自開投子青高沙彌住菴一
0713b22: 日雨中來相看藥山山曰來也師曰是山
0713b23: 曰可煞濕師曰不打這笛雲巖曰皮也無
0713b24: 打甚麼道吾曰也無打甚麼皮師曰今
0713c01: 日大好一曲調。頌曰。偶垂言借問伊
0713c02: 知音爭使落今時胡笳不犯宮曲玉笛橫
0713c03: 時外吹丹霞淳鼎州李翱刺剌史見藥山嚮
0713c04: 藥山玄化屢請不赴乃躬謁之山執經卷不
0713c05: 顧侍者曰太守在此李性褊急乃曰見面不
0713c06: 如聞名拂袖便出山曰太守何得貴耳賤目
0713c07: 李回拱謝問曰如何是道山以手指上下曰
0713c08: 會麼李曰不會山曰雲在青天水在瓶李忻
0713c09: 愜作禮述偈曰鍊得身形似鶴形千株松下
0713c10: 兩經我來問道無餘說雲在青天水在瓶。
0713c11: 頌曰。雲在青天水在瓶君妄解作惺惺
0713c12: 汾陽問幽如實神通現姓名汾陽昭
0713c13: 雲在青天水在丹霄把手共君行回頭不
0713c14: 覺寒更曉一片紅光海上生圓通僊雲在青
0713c15: 天水在瓶眼光隨指落深坑溪花不耐霜風
0713c16: 苦說甚深深海底行張無盡隴西賢相登藥
0713c17: 嶠雲在青霄水在瓶風靜雲消空獨露天門
0713c18: 玉女不曾扃京兆府天寧璉古人問道復何言水在
0713c19: 中雲在天故國要歸歸便得離亭雲月渡
0713c20: 頭船白楊順制使當年問道時單鎗匹馬到
0713c21: 禪扉再四垂慈猶未曉揮毫落紙更明詩洞
0713c22: 山陌路相逢不相識雲水悠悠無定跡饒
0713c23: 君富貴百千般爭儂家窮的的大洪恩貴
0713c24: 耳而賤目背手抽金鏃仰面看青天箭過新
0714a01: 羅國弁山阡雲在青天水在平生肝膽向
0714a02: 人傾真金自有真金價終不和沙賣與人北
0714a03: 海心若陳見面太懸殊雲水重新誑惑渠謾
0714a04: 說當時曾省悟將魚目當明珠天目禮撥
0714a05: 草瞻風不柰何深山有道要經過只因貴耳
0714a06: 而賤目引得全身入草窠毒菴常即今非見
0714a07: 面昔日不聞名一句添三句篇章讀不成西
0714a08: 岩惠京兆府翠微無學禪師嗣丹霞一日在
0714a09: 法堂內行投子進前接禮問曰西來密旨和
0714a10: 尚如何示人師駐步少時子曰乞師垂示師
0714a11: 曰更要二杓惡水那子便禮謝師曰莫跺
0714a12: 根曰時至根苗自生。頌曰。曾扣西來問翠微
0714a13: 經行駐步大慈悲當時投子如能薦惡水重
0714a14: 將更潑誰水菴一師子出窟驪龍入眸
0714a15: 風生眾獸腦裂更弄爪牙反成漏泄時至須
0714a16: 憑返擲機分明踏破澄潭月投子舒
0714a17: 吉州孝寺性空禪師嗣丹霞因僧參人事
0714a18: 了師曰與麼下去還有佛法道理也無曰甚
0714a19: 甲結舌有分師曰老僧又作麼生曰素非好
0714a20: 手師便仰身合掌僧亦合掌師乃拊掌三下
0714a21: 僧拂袖便出師曰烏不前兔不後幾人於此
0714a22: 茫然走秪有闍達本源結舌何曾著空有。
0714a23: 頌曰。進不前退不後頭尾中間兩處走胡
0714a24: 僧撫掌呵呵此土西天未曾有佛鑑懃入
0714b01: 林不動草入水不動波曾經達本源結舌更
0714b02: 無過若是方士須達末後句大圓智晝復
0714b03: 夜初中後金烏飛玉兔走於此茫然與悄然
0714b04: 是跳不出斗石溪月
0714b05: 僊天禪師或作天仙嗣潭州大川披雲和尚來纔入方
0714b06: 丈師便問未見東越老人時作麼生為物雲
0714b07: 曰秪見雲生碧嶂焉馬知月落寒潭師曰秪與
0714b08: 麼也難得曰莫是未見時麼師便喝雲展兩
0714b09: 手師曰錯怪人者有甚麼限雲掩耳而出師
0714b10: 曰死這漢平生也。頌曰。有客訪師纔入
0714b11: 門由來主未曾分箭鋒相拄皆無咎善始
0714b12: 全終誠罕聞本覺一眼明慣識陣雲高兩手
0714b13: 揮戈戰不休世事若將公道斷將軍歸去合
0714b14: 封侯絕象鑒作者相逢箭拄鋒其中綿密不
0714b15: 通風要須惜取眉毛好免使全身落草中竹
0714b16: 屋簡僊天因僧方展坐具師曰不用通時
0714b17: 暄還我文彩未生時道理來曰某甲有口哂
0714b18: 即閒苦死箇月扇子作麼師拈棒作
0714b19: 打勢僧把住曰還我未拈棒時道理來師曰
0714b20: 隨我者隨之南北不隨我者死住東西曰隨
0714b21: 與不隨且置請師指出東西南北師便打。頌
0714b22: 曰。將軍帳上孰能過不易僧初善切蹉蛇尾
0714b23: 龍頭弓折山藤三十未為多本覺一
0714b24: 馬頰山本空禪師嗣大顛因僧問去即今
0714c01: 言句請師直指本來性師曰迷源來得多
0714c02: 少時曰即今蒙和尚指示師曰若指示我
0714c03: 即迷源曰如何即是師示頌曰　心是性體
0714c04: 性是心用心性一如誰別誰共妄外迷源秪
0714c05: 者難洞古今凡聖如幻如夢佛鑑云問不徒
0714c06: 然荅無虛設纔隨語轉覿面千山後偈中雖
0714c07: 有有放其柰錯下名言山僧重為別過。乃
0714c08: 有偈曰。心本非心性本非性心性兩忘誰
0714c09: 少誰剩老倒本空灼艾求病妄外迷源孤負
0714c10: 凡聖心性從來體一同有無空處透真空
0714c11: 古今妄外迷源者春入園林處處紅塗毒
0714c12: 本空上堂秪這施為動轉還合得本來祖翁
0714c13: 麼若合得十二時中無虛棄底道理若合不
0714c14: 淂喫茶說話往往喚作茶話在僧便問如何
0714c15: 免得不成茶話去師曰識得口也未曰如
0714c16: 何是口師曰兩片皮也不識曰如何是本來
0714c17: 祖翁師曰大眾前不要牽爺恃娘曰大眾忻
0714c18: 然去也師曰試點大眾性看僧作禮師曰
0714c19: 伊道一性一切性在僧欲進語師曰孤
0714c20: 負平生行眼。頌曰。禪學道莫匆匆動
0714c21: 轉無非觸祖翁口在面門猶不見喫茶清話
0714c22: 故難通水中味知相似色裏膠清信不空
0714c23: 欲得不招無間業莫將情謗宗風南堂興
0714c24: 漳州三平忠禪師嗣大顛因問大顛不用
0715a01: 指東劃西請師直指顛曰幽州江口石人蹲
0715a02: 師曰猶是指東劃西顛曰若是鳳凰兒不向
0715a03: 那邊討師禮拜顛曰若不得後句前話也難
0715a04: 圓。頌曰。徹底老婆心不向那邊討父子要
0715a05: 投機無端入荒草圓悟勤
0715a06: 禪宗頌古珠通集卷第八　　　　田一
