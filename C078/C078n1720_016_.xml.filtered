0796a01: 禪宗頌古珠通集卷第十六　　　赤二
0796a02: 僧錄司右闡教兼靈谷禪寺住持淨戒重校
0796a03: 祖師機緣
0796a04: 六祖下七世
0796a05: 瑞岩彥一則羅山閑五則玄沙備十九則
0796a06: 長慶稜七則保福展六則鏡清怤十則
0796a07: 鼓山晏三則翠岩參一則太原孚四則
0796a08: 台州瑞岩師彥禪師嗣巖頭師尋居丹丘瑞
0796a09: 岩坐磐石終日如愚每日喚主人公復應諾
0796a10: 乃曰惺惺著他後莫受人謾。後有僧玄
0796a11: 沙沙問近離甚處曰瑞巖沙曰有何言句示
0796a12: 徒僧舉前話沙曰一等是弄精魂也甚奇
0796a13: 乃曰何不且在彼住曰已巳遷化也沙曰而今
0796a14: 還喚得應麼僧無對。頌曰。一生長喚主人
0796a15: 公不受人謾不同今日惺惺何處去滿山
0796a16: 松起悲風佛國白彎彎新月聚三星誰信
0796a17: 心王本自寧可笑瑞巖方丈老夜深呼喚強
0796a18: 惺惺祖印明瑞岩家風喚主人公昨夜南山
0796a19: 咬大蟲徑山杲一主人公死一主人公活
0796a20: 若弄精魂兩頭皆透脫鼓山珪自呼自應
0796a21: 已巳惺惺不受欺謾理不輕池內白蓮香未已巳
0796a22: 詹前山色四時青白楊順瑞巖常喚主人公
0796a23: 突出彌最上大地掀翻無處笙歌一
0796a24: 曲畫樓中天衣哲不施棒喝喚主人公鵝王
0796b01: 擇乳鴨類不同高原泉水洗水金金瑞
0796b02: 巖徹底老婆心自去沽村酒著衫來
0796b03: 作主人無量壽學道之人不識真只為前
0796b04: 認識神無量來生死本癡人喚作本來身
0796b05: 無門開磐陀漠漠秘蒼苔終日加趺兩摧
0796b06: 縱使不曾呼喚著何嘗謾得阿師來天目禮
0796b07: 風前一曲動離情調古無人和淂成自唱自
0796b08: 斟還自飲至今猶自不惺惺別山智福州羅山
0796b09: 道閑禪師嗣巖頭閩王請開堂師陞座方
0796b10: 斂歛僧伽乃曰重便下座閩王近前執手
0796b11: 云靈山一會何異今日師曰將謂是箇俗漢。
0796b12: 頌曰。羅山忍後不能禁大展家風吼一音
0796b13: 紙墨如山書莫盡衲僧休向義中尋洞山
0796b14: 紛紛雪影耀閩天閩主欣逢倍樂然一旦春
0796b15: 風吹大地更無一點在階前白雲端須彌座
0796b16: 上斂歛伽海口潮音闡大機世主大檀能藻
0796b17: 鑒靈山嘉會愈增輝山如一道直如弦千
0796b18: 古應無對縱有囓鏃機髑髏成粉碎堂雅
0796b19: 瑞世優曇見最難異香浮動曉風寒自非世
0796b20: 主垂青眼作閑花野草看寶葉源羅山初
0796b21: 謁石霜問起滅不停時如何霜云直須寒灰
0796b22: 枯木去一念萬年去蓋乾坤去純清絕點
0796b23: 去師不契後謁巖頭理前問頭喝曰是誰起
0796b24: 滅師於此大悟。頌曰。斫斷老葛藤打破狐
0796c01: 狸窟豹披霧而變文龍乘雷而換骨咄起滅
0796c02: 紛紛是何物天童覺是誰起滅就窠打擊
0796c03: 殺烏龜救淂跛殺六岩輝起滅不停誰解
0796c04: 看當機一拶透重關東西是長安路蕩蕩
0796c05: 無拘自還無範冷水點沸湯舌頭不出
0796c06: 口可惜老巖頭慈悲成過咎石田薰羅山在
0796c07: 禾山遊同行矩長老出門次師把拄杖向前
0796c08: 一攛矩無對師曰石牛攔古路一馬勿雙駒
0796c09: 後有僧舉似山山曰石牛攔古路一馬生
0796c10: 三寅。頌曰。春有百花夏有熱秋有風冬
0796c11: 有雪若無閒事掛心頭便是人間好時節照
0796c12: 堂一不門前路春歸又一年落花紅滿地
0796c13: 芳草碧連天鼓山珪出門握手話分古道
0796c14: 迢迢去莫追笑波心遺者區區空記刻
0796c15: 舟時徑山杲羅山一日問巖頭和尚三十年
0796c16: 前在洞山來又不肯洞山是否頭曰是又問
0796c17: 和尚豈不是承嗣德山又不肯德山頭曰是
0796c18: 師曰不肯德山即且置只如洞山有什麼虧
0796c19: 欠處頭良久曰洞山好佛只是無光師便禮
0796c20: 拜。頌曰。一箇銕額銅頭一人三頭六臂二
0796c21: 俱借人鼻孔與洞山出氣南岩勝不肯宗
0796c22: 師滿大唐羅山禮拜錯量洞山無佛人難
0796c23: 措慚愧岩頭口放光卍菴顏羅山因無軫上
0796c24: 座問秖如巖頭道洞山好佛秖是無光未審
0797a01: 洞山有何虧便道無光師召軫軫應諾師
0797a02: 曰灼然好箇佛秖是無光曰大師為甚麼撥
0797a03: 無軫話師曰甚麼處是陳老師撥話處快
0797a04: 道快道軫無語師打三十棒出軫舉似招
0797a05: 慶慶一夏罵詈至夏末自來問師乃分明舉
0797a06: 似慶便作禮懺悔曰洎錯大師。頌曰。格
0797a07: 外談驚人句懵懂禪和徒指注酌然好箇佛
0797a08: 無光言下迷宗空自忙有知音招慶在譊
0797a09: 訛一夏為雌黃雌黃出暗寫愁寄知識佛
0797a10: 性泰福州玄沙師備禪師嗣雪示眾曰諸
0797a11: 方老宿盡道接物利生且問汝只如盲聾
0797a12: 三種病人汝作麼生接若拈鎚拂他眼且
0797a13: 不見共他說話耳又不聞口復若接不淂
0797a14: 佛法盡無靈驗時有僧出曰三種病人和尚
0797a15: 還許人量否師曰許汝作麼生量其僧
0797a16: 重出師曰不是不是有僧持此語請益雲
0797a17: 門門曰汝禮拜著僧禮拜起門以拄杖挃僧
0797a18: 退後曰汝不是患盲復喚近前來僧近前門
0797a19: 曰汝不是患聾門曰還會麼曰不會門曰汝
0797a20: 不是患其僧於此有省。頌曰。盲聾瘖
0797a21: 杳絕機天上天下堪笑堪悲離朱不辨正
0797a22: 色師曠豈識玄爭如獨坐下葉落花
0797a23: 開自有時復云還會麼無孔鐵鎚雪竇顯退
0797a24: 後近前兼對辯相逢逅難回面春風驀地
0797b01: 撼前還見落花千萬片白雲端雲門老子
0797b02: 手親眼親因風吹火不費精神盲者便視聾
0797b03: 者便聞雖然無語掛在口唇三種病人一種
0797b04: 法門佛鑑懃盲聾瘖接不得玄沙枉費閒
0797b05: 心力扁鵲盧醫拱手歸三人俱是膏肓疾鼓
0797b06: 山珪玄沙三種病人語透出雲門六不莫
0797b07: 待是非來入耳從前知己巳返為讎徑山杲權
0797b08: 生聾瞽要顯吾宗驗作家金剛截銕
0797b09: 如泥碎透金纔動失玄沙汾陽昭欲知三種
0797b10: 人應用理常新未有纖毫法能為中外塵永
0797b11: 明壽一二三見聞覺更是誰頓銷爍花簇簇
0797b12: 處鷓鴣啼草薰薰時鴛鴦飛玄沙老玄沙老
0797b13: 遇當年欠一著諦當之言徒唯然中間樹
0797b14: 子半零落翠巖真玄沙三種接人諸人口耳
0797b15: 現在不要開眼尿床特地移山塞海花裏幽
0797b16: 禽語不休風光滿地誰人買塗毒玄沙三
0797b17: 種病人有理不在高聲引得香嚴老子來
0797b18: 樹上懸身龍門遠玄沙以毒出人毒三種病
0797b19: 人同一屋堪笑雲門老古錐河裏失錢河裏
0797b20: 摝或菴體盲聾瘖不相干莫被玄沙恣熱
0797b21: 謾一句與君重剖露老君頭戴楮皮冠晦室
0797b22: 明聾盲肓瘖捉敗了也更問如何聾盲肓瘖
0797b23: 月林觀曲設多方驗作家有誰親見老玄沙
0797b24: 耳聾口眼睛瞎五濁眾生數似麻橫川珙
0797c01: 玄沙見僧來禮拜乃曰禮拜著因我淂禮拜
0797c02: 汝。頌曰。拜我得禮自笑沒道理豈獨玄
0797c03: 沙翁天下人不是覺海元因我得禮扶倒
0797c04: 又扶起要行即便行要止即便止寶明夫
0797c05: 子不識字達磨不會禪玄沙無此語切莫妄
0797c06: 流傳徑山杲利刀自斷命根不要依草附木
0797c07: 若有一法與人永入舌地獄鼓山珪因我
0797c08: 得禮牽牛去飲水岸上蹄踏蹄水中觜對
0797c09: 觜高菴悟因我得禮崑崙臥潭底雖然浪
0797c10: 拍天身上無滴水雪堂行因我淂禮分明
0797c11: 好慚愧玄沙不是癡咄開眼休瞌睡照堂一
0797c12: 說說我轉見話墮大地眾生元無一箇典
0797c13: 牛游老鼠咬生銕十分滋味別兒左右看
0797c14: 嚥唾也不徹正堂辯因我得禮窮源須到
0797c15: 底九九八十一閻羅王是鬼卍菴顏因我淂
0797c16: 禮事從叮囑起誰知白蘋風不在秋江裏
0797c17: 天目禮我得禮莫放屁撒屎帶累天下
0797c18: 人錯認自家底蒙菴玄沙一日普請海
0797c19: 坑斫柴見一虎僧曰和尚虎師曰是汝虎歸
0797c20: 院後僧問適來見虎云是汝未審尊意如何
0797c21: 師曰娑婆世界有四重障若人透淂許汝出
0797c22: 陰界東禪齊曰上座古人見了道我身心如
0797c23: 大地虛空如今人還透淂麼雪竇云要與人
0797c24: 天為師前面端的是虎。頌曰。前虎後虎急
0798a01: 須看取烈威風生獰爪距今古樵人不回
0798a02: 顧喪身失命知何數若回顧雄雄坐斷山前
0798a03: 路佛慧泉猛虎當途獨振威爪上真箇利如
0798a04: 錐可憐不覺亡身者碎骨來良可悲保寧
0798a05: 勇宗師方便大慈悲是汝之言寔古錐萬里
0798a06: 神光騰頂後肯將生死嚇愚癡龍門遠欲識
0798a07: 玄沙虎覿面是誰直下透牢關全機超佛
0798a08: 祖禾山方玄沙見虎是汝多少人明自己巳色
0798a09: 聲逼滿太有底纖毫依倚永明壽老玄沙太
0798a10: 饒舌覿面明明重漏泄衲僧於此便承當驗
0798a11: 來未免眼中屑屑屑誰甄別火發新羅燒
0798a12: 熱海印信山中有虎人世上有人虎常磨笑裏
0798a13: 刀利牙爪可怖寄語花狸奴莫教渠上樹慈
0798a14: 受深前有虎元來是汝更問如何冤苦冤
0798a15: 苦月堂昌玄沙一日遣僧送書上雪和尚
0798a16: 開緘唯白紙三幅問僧會麼曰不會　峰曰
0798a17: 不見道君子千里同風僧回舉似於師師曰
0798a18: 遮老和尚蹉過也不知。頌曰。故遣馳書通
0798a19: 遠信不干文字示家風回來報玄沙語蹉
0798a20: 過分明理更封汾陽昭玄沙封白紙雪老
0798a21: 同風嗟過人難會古曲調不同真如玄沙
0798a22: 封白紙雪老把火披元來不識字白日走須
0798a23: 彌雲蓋智玄沙象骨眼睛烏白紙三番便當
0798a24: 書千里同風多錯會一條拄杖兩人扶慈受
0798b01: 深翻漁艇承家業笑出蘆花月正圓地闊
0798b02: 天長三幅紙同風千里為誰宣佛心才白紙
0798b03: 三張通信去展開千里同風陽春轉入胡
0798b04: 笳曲不是風吹別調中佛性泰三番白紙問
0798b05: 寒暄千里同風月滿船奪淂高標全用處盤
0798b06: 蛇口內打鞦韆丹霞淳白紙連封寄雪雪
0798b07: 由是喜同風中間蹉過無人識齋後江城
0798b08: 打暮鍾佛陀遜白紙馳來上雪雪千里
0798b09: 同風玄沙蹉過人難會熨斗煎茶銚不同
0798b10: 真淨凈文鵽夜夜連聲月下同人不忍聞
0798b11: 啼淂血流無用處不如緘口過殘春文殊道
0798b12: 三張白紙千里同風宗師蹉過衲子迷金
0798b13: 烏飛出海門東風從虎雲從龍野雲南千
0798b14: 里同風見不差僧持此語報玄沙不知蹉過
0798b15: 如何也莫是玄沙蹉過他橫川珙玄沙因雪
0798b16: 召曰備頭陀何不去師曰達磨不來
0798b17: 東土二祖不西天雪然之。頌曰。驀然
0798b18: 趯倒便知休百粵青山更不游從此七閩江
0798b19: 上月至今空照釣漁舟佛國白釣魚船上謝
0798b20: 三郎趯倒須彌返故鄉應笑途中未歸客伶
0798b21: 俜旅泊向他邦本覺一未離閩底已巳還家纔
0798b22: 跨飛鳶又眼花堪笑曾郎更心毒烏籐輕放
0798b23: 老玄沙遯菴演玄沙南游莆田縣排百戲迎
0798b24: 接來日師問小塘長老昨日許多喧向什
0798c01: 麼處去也塘提起衲衣角師曰料掉沒交涉
0798c02: 法眼別云昨日有多少喧法燈別云今日
0798c03: 更好笑。頌曰。夜壑藏舟澄源著棹魚龍未
0798c04: 知水為命折不妨聊一攪玄沙師小塘老
0798c05: 蓋箭鋒探竿影草潛縮也老龜巢蓮游戲
0798c06: 也華鱗弄藻天童覺今日靜愀愀昨日啾
0798c07: 啾風定花猶落鳥鳴山更幽北簡人前提
0798c08: 起袈裟角堪笑無端露醜惡二老風流出當
0798c09: 家未明向上那一著無際玄沙問鏡清教
0798c10: 中道菩薩摩訶薩不見一法為大過失且道
0798c11: 不見什麼法清指露柱云莫是不見遮箇法
0798c12: 麼師曰浙中清水白米汝喫佛法未會在。
0798c13: 頌曰。雪老門高兒女盛又能情重貴天倫
0798c14: 把家幹蠱雖相似也有貪盃落草人堂愚
0798c15: 密機深設利刃疾交鋒汗馬無人識重論
0798c16: 蓋代功東叟玄沙因鏡清問學人乍入業
0798c17: 林乞師指箇入路師曰還聞偃谿水聲否曰
0798c18: 聞師曰是汝入處。頌曰。從這裏入頭上下
0798c19: 俱濕雖然通淂咽喉未免一場氣息風浙浙
0798c20: 浪悠悠清風何處起人在木蘭舟佛慧泉一
0798c21: 滴偃溪水四海少人聞直饒玄會淂也是弄
0798c22: 精魂法雲秀天生碧眼崑崙兒有藝過人自
0798c23: 不知幾度黑風翻大海波心出沒自閒嬉白
0798c24: 雲端風飄碎玉千雪雨滴岩花萬國春堪
0799a01: 聽偃溪流水意潺潺終日不聞聞羅漢南投
0799a02: 老玄沙付鏡清返聞來聽偃溪聲如今洗耳
0799a03: 滄浪在誰肯臨流便濯纓旻古佛滔滔無問
0799a04: 說只為太親切有誰曾共聞山河齊漏泄楚
0799a05: 安方玄沙指示太深深引線須憑一寸針聞
0799a06: 與不聞門外語勸君休向偃溪尋文殊道乾
0799a07: 坤獨立從這裏入風吹不著雨打不濕月林
0799a08: 觀一寒泉下翠微玄沙拈出為真機鏡清
0799a09: 雖向聞中入流水何曾洗是非銕山仁玄沙
0799a10: 因次聞燕子聲乃曰深談實相善說法要
0799a11: 便下座時有僧請益曰某甲不會師曰去誰
0799a12: 信汝。頌曰。紫燕飛來繞畫梁深談實相響
0799a13: 浪浪千言萬語無人會又逐流鶯過短墻本
0799a14: 覺一薄宦奔南北長憐客路塵濛濛雨裏
0799a15: 深憶故園春延壽慧殺活交馳千聖不共救
0799a16: 淂眉毛失鼻孔空叟印玄沙因僧問如何
0799a17: 是學人自己已師曰用自己已作麼雲門云沒量
0799a18: 大人被語裏轉僧問如何是學人自己已
0799a19: 門云忽然路上有人喚衲僧齋也隨分淂
0799a20: 飯喫。頌曰。是自己已莫相鈍置衲子兩兩
0799a21: 三三秪道早眠晏起大中隆玄沙驢前雲門
0799a22: 馬後更問如何合取狗口雪菴瑾玄沙因僧
0799a23: 問如何是清淨法身師曰膿滴滴地。頌曰。
0799a24: 滴滴通身是爛膿釣魚船上顯家風時人只
0799b01: 看綸上不見蘆花對蓼紅天衣懷膿滴滴
0799b02: 地金色光法身全體露堂堂釣螺江上曾分
0799b03: 化一葉漁舟泛渺茫楊無為清淨法身無可
0799b04: 比病後依前滴滴膿燕鴻斷秋光老落葉
0799b05: 飄來一樣紅菴樞滴滴通身是爛膿更無
0799b06: 一點落西東若言不是知音者未免風吹別
0799b07: 調中高妙玄沙因僧侍次以柱杖指前
0799b08: 地上一點白問曰還見麼曰見師如是三問
0799b09: 其僧三云見師曰也見我也見為什麼道
0799b10: 不會。頌曰。見我見十分成現打破荊
0799b11: 林方知無背一點從教徹古今黑白未分
0799b12: 何處辨玄沙因僧問如何是親切底事師
0799b13: 曰我是謝三郎。頌曰。本是釣魚船上客偶
0799b14: 除髮著袈裟祖佛位中留不住夜來依舊
0799b15: 宿蘆花雪竇顯親伸端的問君言莫比流沙
0799b16: 少室傳昨夜鴈回雙嶺後謝家人立月明前
0799b17: 投子青閩山滄海浪悠悠父子生涯一釣舟
0799b18: 忽翻深猛省大家拾去來休草堂清
0799b19: 杪秋時節水雲鄉千頃蘆花未著霜江景不
0799b20: 將零碎賣一時分付謝三郎祖印明蕭蕭蘆
0799b21: 葦映江流獨棹孤蓬漾小舟細雨斜風渾不
0799b22: 顧一心只在釣竿頭笑翁堪玄沙示眾曰若
0799b23: 論此事喻一片田地四止界分結契賣與諸
0799b24: 人了也只有中心樹子猶老僧在。頌曰。
0799c01: 萬事由王老師樹子未在廣額屠兒成
0799c02: 佛二祖大師償債鼓山珪祖父田園都賣了
0799c03: 四邊界至不曾留柰何由有中心樹惱亂春
0799c04: 風卒未休徑山杲祖父田園俱我中間樹
0799c05: 子豈由他連枝帶葉和根要見兒孫意氣
0799c06: 豪遯菴演玄沙曾指上頭關四海禪流覺未閑
0799c07: 惟有漢朝天子貴彭城垓上信旗還姜山愛
0799c08: 玄沙曰亡僧面前正是觸目菩提萬里神光
0799c09: 頂後相。頌曰。嶺中奇特是玄沙垂語諸方
0799c10: 不易加亡僧前真心驗後人子細莫周遮
0799c11: 石門亡僧雖不是亡僧既是菩提道自通
0799c12: 若更二途斟酌會非但無知兼耳聾般若柔
0799c13: 就中至直是玄沙觸目全真話不亡者
0799c14: 前親證驗更無偏黨絕周遮藂林浩浩爭唇
0799c15: 吻恰似空捉幻花汾陽昭天衣懷云亡僧
0799c16: 前即且置只如活人背後底是箇甚麼。頌
0799c17: 曰。且置亡僧前事活人背後若為逢自
0799c18: 從打破雲南國直至如今塞北通本覺一玄
0799c19: 沙云萬里神光頂後相沒頂之時何處望事
0799c20: 已巳成意已巳休此箇來觸處周智者聊聞猛
0799c21: 提取莫待須失頭。頌曰。神光頂後照
0799c22: 無邊萬里區區豈足言若問玄沙端的意霜
0799c23: 天夜半髑髏寒本覺一玄沙嘗訪三斗菴主
0799c24: 纔相見主曰莫住山年深無坐具師曰人
0800a01: 人盡有為什麼菴主無曰且坐喫茶師曰菴
0800a02: 主元來有在。頌曰。傍菴來路相通步步
0800a03: 相隨躡去蹤山遠年深人不到一溪流水質
0800a04: 長松率菴琮玄沙見鼓山來作一圓相山曰
0800a05: 人人出者箇不淂師曰情知向驢胎馬腹
0800a06: 裏作活計曰和尚又作麼生師曰人人出者
0800a07: 箇不淂曰和尚恁麼道淂某甲為什麼道不
0800a08: 淂師曰我淂汝不淂。頌曰。作者好求無病藥
0800a09: 馬腹驢胎何處著鼓山當日可憐生鼻孔遭
0800a10: 人白拈本覺一玄沙見三人新到鳥打普
0800a11: 請鼓三下卻郤歸方丈新到具威儀了亦去打
0800a12: 普請鼓三下卻郤入僧堂久住來白云新到輕
0800a13: 欺和尚師曰打鍾集眾勘過大眾集新到不
0800a14: 赴師令侍者去喚新到纔出僧堂卻郤於侍者
0800a15: 背上拍一拍云和尚喚侍者至師處新到
0800a16: 便歸堂久住乃問和尚何不勘新到師曰我
0800a17: 與勘了也最菴印云可惜放過這僧乃。頌
0800a18: 曰。玄沙明修棧道新到暗度陳倉夜行各
0800a19: 不相投投明共到咸陽嚴號令按條章明明
0800a20: 四海清如鏡更於何處邊疆
0800a21: 福州長慶慧棱禪師嗣雪與保福遊山福
0800a22: 問古人道妙山頂莫即遮箇便是也無師
0800a23: 曰是即是可惜許僧問鼓山只如稜和尚恁
0800a24: 麼道意作麼生山曰孫公若無此語可謂髑
0800b01: 髏野白骨連山。頌曰。因上高巖到頂頭僧
0800b02: 人致問已巳圓周是即便是可惜許只恐同音
0800b03: 別處游汾陽昭妙孤頂草離離拈淂分明
0800b04: 付與誰不是孫公辨端的髑髏著地幾人知
0800b05: 雪竇顯八萬四千非一一七金山內海滔滔
0800b06: 妙高頂平如掌誰把長竿釣巨鼇草堂清
0800b07: 手相將孰共行目前唯妙高山雲泥不隔
0800b08: 來時路付與兒孫觸處看佛心才囓鏃交鋒是
0800b09: 作家不孤來問這些些知時及節因行事可
0800b10: 惜茲人返嘆嗟般若柔是即是可惜許擬
0800b11: 心早涉三千里行人念路客思家達磨杖頭
0800b12: 挑隻履獃堂定妙高孤頂忽登臨浩浩無風
0800b13: 白浪深除鏡清長慶外此時誰更是知音
0800b14: 寶葉源長慶因僧問如何是正法眼師曰有
0800b15: 願不撒沙保福云不可更撒也。頌曰。願力山
0800b16: 高豈足誇藏身露影數如麻若非保福親曾
0800b17: 見誰信稜公更撒沙寶葉源長慶曰似今
0800b18: 日老胡有望保福云似今日老胡絕望。頌
0800b19: 曰。天高鳴鴈侵雲舉地肅螿入草鳴渾
0800b20: 是一秋風景裏客愁幾逐異鄉情東叟長
0800b21: 慶上堂撞著道伴交肩過一生學事畢。頌
0800b22: 曰。驀路相逢交臂過眉毛趯起莫蹉跎平
0800b23: 生學明何事悟了寧消一剎那本覺一長
0800b24: 慶因僧問如何淂不疑不惑去師乃展兩手
0800c01: 僧不進語師曰汝更問我與汝道僧再問師
0800c02: 露膊而坐僧禮拜師曰汝作麼生會曰今日
0800c03: 風起師曰恁麼道未定人見汝於古今中
0800c04: 有甚麼節要齊得長慶若舉淂許汝作話主
0800c05: 其僧但立而已師問汝是甚麼處人曰向北
0800c06: 人師曰南北三千里外學妄語作麼僧無對。
0800c07: 頌曰。展手之時萬仞摧枯河無水月無來
0800c08: 若疑別問龐居士石女黃梅誰共陪投子青
0800c09: 長慶因僧問有問有荅主歷然不問不荅
0800c10: 時如何師曰相逢盡道休官去林下何曾見
0800c11: 一人。頌曰。人人盡道我心休問著何曾有
0800c12: 地頭口說心違謾自己已業河迅速任漂流智
0800c13: 門祚長慶因僧問眾手淘金誰是淂者師曰
0800c14: 有伎倆者淂曰學人還淂也無師曰大遠在。
0800c15: 頌曰。眾手淘金淂者誰纖塵窒礙豈能為
0800c16: 洪波浩渺黃金遠四事無成空手歸智門祚
0800c17: 眾手淘金誰可得巧有伎倆必能克陏侯淂
0800c18: 珠聞京西卞和獻玉在河北湛堂漳州保
0800c19: 福從展禪師嗣雪長慶云寧說阿羅漢有
0800c20: 三毒不說如來有二種語不道如來無語只
0800c21: 是無二種語師曰作麼生是如來語曰聾人
0800c22: 爭淂聞師曰情知和尚向二頭道慶問
0800c23: 作麼生是如來語師曰喫茶去雲居錫云什
0800c24: 麼處是長慶向二頭道處。頌曰。頭兮
0801a01: 一二臥龍不鑒止水無處有月波澄有處
0801a02: 無風浪起稜禪客稜禪客三月禹門遭點額
0801a03: 雪竇顯如來語為君舉任是聾人淂聞未免
0801a04: 和泥合土喫茶保福亦憨癡似向雷門撾布
0801a05: 鼓佛慧泉不說如來二種語三三為九須重
0801a06: 數何謂聾人爭淂聞狐裘未免還移主白雲
0801a07: 端無是無非歸掌握有聞有見隔關山始知
0801a08: 一種如來語不在世人情解間佛鑑懃一
0801a09: 頭二頭清風明月兩悠悠將軍戰馬今何
0801a10: 在野草閒花滿地愁南華昺撞墻撞壁曲不
0801a11: 藏直摘葉拈花與儉寧奢羅漢有三毒如來
0801a12: 有二語聾人爭淂聞依舊喫茶去保福老保
0801a13: 福老銕眼銅睛還失了月堂昌便恁喫茶去
0801a14: 還知二頭可憐長慶老特地一場愁寶葉
0801a15: 源保福因雪上堂曰諸上座望州亭與汝
0801a16: 相見了也烏石嶺與汝相見了也僧堂前與
0801a17: 汝相見了也師舉問鵝湖僧堂前相見即且
0801a18: 置秖如望州亭烏石嶺甚麼處相見鵝湖驟
0801a19: 步歸方丈師低頭入僧堂。頌曰。望州烏石
0801a20: 與堂前相見相逢萬萬千唯有鵝湖并保福
0801a21: 此時相見解推遷汾陽昭望州烏石常相見
0801a22: 何故禪人背違保福鵝湖雖淂意埋兵曾
0801a23: 未展鏘旗海印信登山過水幾區區特地相
0801a24: 逢問道途堪笑華山陳處士長安路上倒騎
0801b01: 驢大洪遂密密堂堂早二三本來無物更何
0801b02: 堪癡人見了生歡喜作者相逢滿慚龍門
0801b03: 遠望州烏石與僧堂業識茫茫不可當提起
0801b04: 衲僧拄杖子五湖四海沸如湯徑山杲藕
0801b05: 引鯨鼇針鋒輥芥投望州烏石嶺未唱已巳先
0801b06: 酬大唐擊鼓新羅舞覿面相呈不相圓悟
0801b07: 勤望州烏石僧堂前驟步低頭隔大千若是
0801b08: 咬人師子子返身不在草頭邊一翁如保福
0801b09: 因僧問雪平生有何言句淂似羚羊掛角
0801b10: 時師曰我不可作雪弟子不淂。頌曰。人
0801b11: 前慣出手退三添作九有眼未嘗看無家自
0801b12: 能走雪之句羚羊挂角作他弟子沒來由
0801b13: 龍蛇陣上看謀月堂昌雪未審何言句
0801b14: 淂似羚羊掛角時拊擊自然皆率舞不須
0801b15: 管隔雲吹虛堂愚保福問僧殿裏底是甚麼
0801b16: 曰和尚定當有師曰釋迦佛曰和尚莫謾人
0801b17: 好師曰是汝謾我又問飯頭鑊闊多少曰
0801b18: 和尚試量看師以手作量勢曰和尚莫謾某
0801b19: 甲師曰是汝謾我又問僧汝作甚麼業來
0801b20: 淂恁麼長大曰和尚短多少師蹲身作短勢
0801b21: 曰和尚莫謾人好師曰是汝謾我又問僧
0801b22: 汝名甚麼曰咸澤師曰忽遇枯涸時如何曰
0801b23: 誰是枯涸者師曰我是曰和尚莫謾人好師
0801b24: 曰是汝謾我。頌曰。保福四謾人其中道
0801c01: 理親兩兩從頭舉雙雙句後明若也更不會
0801c02: 新羅打鐵丁洞山竿木隨身老作家逢場
0801c03: 作戲更難加謾人謾我無人會水長船高眼
0801c04: 裏沙雪竇顯一箇人謾四箇人四人謾一一
0801c05: 謾親思量一代謾人漢代相謾謾殺人佛
0801c06: 國白一般見淂有多般若也謾他實自謾要
0801c07: 識展公端的處水闊山高天色寒東林保
0801c08: 福從來不謾人問著禪流及身浴鑊量來
0801c09: 闊多少兩長一短是誰真堅保福因僧侍
0801c10: 立問曰汝恁麼心曰甚麼處是某甲心
0801c11: 處師拈一塊土度與僧曰拋向門前著僧拋了
0801c12: 來曰甚麼處是某甲心處師曰我見築
0801c13: 著磕著所以道汝心。頌曰。晨朝有粥齋
0801c14: 時飯展開單飽便休築著磕著如薦淂不
0801c15: 風流處也風流尼無著保福與甘長老相
0801c16: 看鄭十三娘纔坐定師乃問承聞十三娘子
0801c17: 見溈山是否曰是師曰溈山遷化向甚麼
0801c18: 處去鄭起身偏床而立甘曰閑時說禪口似懸
0801c19: 河何不道取鄭曰鼓這兩片皮堪作甚麼甘
0801c20: 曰不鼓這兩片皮又作麼生鄭曰合取狗口。
0801c21: 頌曰。溈山遷化絕音容趯起眉毛何處去十
0801c22: 三娘子側身時放出金毛師子子南堂興禪禪
0801c23: 鄭十三娘握玉鞭正法眼更三十年南岩勝
0801c24: 杭州龍寺道怤禪師即鏡清嗣雪僧問學
0802a01: 人未達其原請師方便師曰是什麼原曰其
0802a02: 原師曰若是其原爭受方便僧禮拜退後侍
0802a03: 者問曰和尚適來莫是成他問否師曰無曰
0802a04: 莫是不成他問否師曰無曰未審畢竟意作
0802a05: 麼生師曰一點水墨兩處成龍其原一作其源。頌曰。
0802a06: 成龍兩處若為分碧眼黃頭笑未聞莫
0802a07: 鏡清多意氣他家曾謁聖明君正覺逸鏡水
0802a08: 平湖碧湛然茫茫曾未達其源王維妙手堪
0802a09: 圖畫一點成龍兩處全保寧勇手把空行未
0802a10: 是難難中難是問其源其源未達柰何也且
0802a11: 看成龍點下分雲溪恭學人未問指其源句
0802a12: 裏明機好細觀自語不能知落處煩他我作
0802a13: 費言端本覺一冰稜斷長河口不見人從
0802a14: 鳥道來一陣風回脩竹裏玉闌干上雪成堆
0802a15: 心聞賁源泉混混望無涯澄湛平如鏡開
0802a16: 兩處成龍一點墨幾人換眼睛來寶葉源
0802a17: 鏡清問僧門外什麼聲曰雨滴聲師曰眾生
0802a18: 顛倒迷己已逐物和尚作麼生師曰洎不迷己已
0802a19: 曰洎不迷己巳意旨如何師曰出身猶可易脫
0802a20: 體道應難。頌曰。虛堂雨滴聲作者難酬對
0802a21: 若謂曾入流依前還不會會不會南山北山
0802a22: 轉霈雪竇顯是甚麼聲雨滴浩浩迷己已逐
0802a23: 物眾生顛倒楊無為簷前雨滴聲正在眼中
0802a24: 鳴貪他簑笠者失舊茅亭長靈卓順流逆
0802b01: 流轉物物轉良觀音快逢其便出身脫體
0802b02: 自分明門外依前雨滴聲圓悟勤明頭便打暗
0802b03: 裏閃過盡底活時死中要坐門外簷間雨滴
0802b04: 聲眾生顛倒逐迷情可憐洎不迷己處出得
0802b05: 身來體未明月堂昌簷頭雨滴階前地濕法
0802b06: 法現成人信不及更問如何長江水急慈受
0802b07: 深簷頭雨滴聲歷歷太分明若是未歸客徒
0802b08: 勞側耳聽白楊順門外依然雨滴聲万般巧
0802b09: 說爭如實平生心膽向人傾相見還同不相
0802b10: 識卍菴顏直下全提是鏡清脫難出易語分
0802b11: 明這僧更是能親切聽得簷頭雨滴聲寶葉
0802b12: 源鏡清問僧門外是甚麼聲曰蛇蝦蟆聲
0802b13: 師曰將謂眾生苦更有苦眾生。頌曰。將謂
0802b14: 眾生苦更有苦眾生相見易得好共住難為
0802b15: 人卍菴顏鏡清問僧門外什麼聲曰鵓鳩聲
0802b16: 師曰欲得不招無間業莫謗如來正法輪。頌
0802b17: 曰。聞聲見色非聞見見色聞聲是見聞欲得
0802b18: 不招無間業莫謗如來正法輪卍菴顏鏡清
0802b19: 因僧問聲前絕妙請師指歸師曰許由不洗
0802b20: 耳曰為甚麼如此師曰猶繫在曰某甲秖
0802b21: 如此師意又如何師曰無端夜來鴈驚起後
0802b22: 池秋。頌曰。飄風揚塵落花流水聲前絕妙
0802b23: 無處著觜驚起後池秋許由不洗耳容貌好
0802b24: 西施開唇不露觜方菴顯鏡清因僧問學人
0802c01: 啐請師啄師曰還得活也無曰若不活遭人
0802c02: 笑師曰也是草裏漢。頌曰。古佛有家
0802c03: 風對揚遭貶剝子母不相知是誰同啐啄啄
0802c04: 覺猶在殼重遭撲天下衲僧徒名邈雪竇顯
0802c05: 語見人心苗見地　頭痛痒喝如聾諸方開
0802c06: 口不同用寶印全機繼祖風佛國白啐啄之
0802c07: 機不謬傳軒轅寶鑑正當軒萬緣喪盡泥中
0802c08: 土四海澄清月在天本分鉗鎚須煆煉自家
0802c09: 爐且磨研相逢莫問玄事此去西天萬
0802c10: 八千佛鑑懃河目海口釘觜銕舌雞宿鳳巢
0802c11: 素非其鴨直饒啐啄同時未免當頭一劄佛
0802c12: 性泰鏡清因僧問如何是大道之源師曰這
0802c13: 裏流出。頌曰。從這裏流出滔滔無盡曰
0802c14: 巨浪湧千尋誰知無一滴無範鏡清一日
0802c15: 於僧堂前自擊鍾曰玄沙道底玄沙道底僧
0802c16: 問玄沙道甚麼師畫一圓相僧曰若不久
0802c17: 爭知與麼師曰失錢遭罪雪竇云洎被打破
0802c18: 蔡州圜悟云爛泥裏有硬刺剌。頌曰。鏡清
0802c19: 湖心拋一餌錦鱗躍浪上來幾乎掣斷竿
0802c20: 頭線引得傍觀下釣臺石溪月鏡清問雪
0802c21: 古人有言便倒臥良久起曰問甚麼師再
0802c22: 問云虛生浪死漢。頌曰。尋常愛客恨
0802c23: 無來及至人來話陪空臥早知眠不當
0802c24: 勞紅落寒投子青鏡清因僧問新年頭
0803a01: 還有佛法也無師曰有曰如何是新年頭佛
0803a02: 法師曰元正啟祚萬物咸新曰謝師荅話師
0803a03: 曰鏡清今日失利。頌曰。七寶盃酌蒲萄
0803a04: 酒金花紙寫清平詞春風院靜無人見閒把
0803a05: 君王玉笛吹心聞賁新年佛法荅云有小盡
0803a06: 依前二十九玉麟掣斷黃金勒向雲中大
0803a07: 哮吼菴樞又僧問教寬新年頭還有佛
0803a08: 法也無師曰無曰日日是好日年年是好年
0803a09: 為甚無師曰張公喫酒李公醉曰老老大
0803a10: 大龍頭蛇尾師曰教今日失利。頌曰。
0803a11: 新年佛法荅云無會得依前在半途誰把扁
0803a12: 舟清夜笛月吹過洞湖菴樞
0803a13: 新年佛法播真風笑殺街頭賀翕三級浪
0803a14: 高何處去謾將雙定雌雄雪堂行
0803a15: 南堂興云鏡清道有時失利教道無亦失
0803a16: 利且道譊訛在什麼處。頌曰。
0803a17: 新年景物漸舒蘇佛法徒勞問有無得失是
0803a18: 非都喪波斯鼻孔自來建隆原
0803a19: 穩密田地神通游戲佛法新年頭有無俱失
0803a20: 利一等空豈容立巴鼻草上之風祖令
0803a21: 行誰云雷罷不停聲圓悟勤
0803a22: 新年佛法鏡清有須信親言出親口新年佛
0803a23: 法教無西天鬍子沒髭可笑兩翁同失
0803a24: 利南海波斯失鼻太平今夜太郎當還如
0803b01: 雪上更加霜寒孫釣魚舡上謝
0803b02: 三郎佛鑑懃福州鼓山興聖
0803b03: 神晏國師嗣雪一日雪知其緣熟
0803b04: 忽起搊住曰是什麼師釋然了悟亦忘其了
0803b05: 唯舉手搖曳而已巳曰子作道理邪曰何道
0803b06: 理之有審其懸解撫而印之。頌曰。
0803b07: 驀被曾郎搊著平生途路忽然窮無端
0803b08: 手輕搖曳笑倒南方大頂竹屋山上
0803b09: 堂垂語曰鼓山門下不淂咳嗽時有僧咳嗽
0803b10: 一聲師曰作甚麼曰傷風曰傷風即得。頌曰。
0803b11: 遼空一箭九重城雪老門風儘有聲見
0803b12: 說禁班宣號令那邊渾不許人行堂愚鼓
0803b13: 山有偈示眾曰直下猶難會尋言轉更若
0803b14: 論佛與祖特地隔天涯師舉問僧汝作麼生
0803b15: 會僧無語乃謂侍者曰某甲不會請代一轉
0803b16: 語者曰和尚與麼道猶隔天涯在僧舉似師
0803b17: 師喚侍者問汝為這僧代語是否者曰是師
0803b18: 便打出院。頌曰。國師之子太慈悲入草
0803b19: 何如出草時射透九重聖箭子依前特地隔
0803b20: 天涯石溪月明州翠岩令禪師嗣雪上
0803b21: 堂曰今夏與諸兄弟語論看翠岩眉毛還在
0803b22: 麼此依傳燈所載五燈會元典傳燈異乃曰一夏與兄
0803b23: 弟東語西話看翠岩眉毛在麼長慶云生也
0803b24: 雲門云關保福云作賊人心翠岩芝云為
0803c01: 眾竭力禍出私門。頌曰。翠岩示徒千古無
0803c02: 對關字相酬失錢遭罪老倒保福抑揚難得
0803c03: 嘮嘮翠岩分明是賊白珪無玷誰辨真假長
0803c04: 慶相諳眉毛生也雪竇顯青山岌岌緣水滔
0803c05: 滔穿過鼻孔落盡眉毛大洪遂作賊保福擔
0803c06: 枷過狀生也長慶迷真逐妄掩關雲門秋江
0803c07: 月亮老倒翠岩眉在眼上死心新金鎚血色
0803c08: 透雲袍閫外威權膽氣豪打破魔王山鬼窟
0803c09: 碧潭深處釣鯨鼇南堂興天魔謗佛桀犬吠
0803c10: 堯巍巍大人聖德可昭蒙菴岳萬鈞之弩射
0803c11: 何人箭未離弦已喪身帶累盲龜失浮木欲
0803c12: 來火裏透金塵伊菴權發言先要心無愧為
0803c13: 事應須理處長莫學里閭無信者從朝至暮
0803c14: 錯量虛堂愚太原孚上座嗣雪鼓山問
0803c15: 父母未生時鼻孔在什麼處師曰老兄先道
0803c16: 曰如今生也汝道在什麼處師不肯山問
0803c17: 作麼生師曰將手中扇子來山與扇子再徵
0803c18: 之師默置山罔測乃敺之一拳。頌曰。父母
0803c19: 未生前鼻孔在何處藂林老作家俱昧藏身
0803c20: 句鼓山雖見機未免門戶搖扇太原孚播
0803c21: 弄閒家具山中春色深飛花落無數佛慧泉
0803c22: 父母未生前生也只如然一般拈掇能奇特
0803c23: 直下渾如火裏蓮輝今耀古極妙窮玄大可
0803c24: 憐清風長滿座一念八千年圓悟勤高安灘
0804a01: 頭百雜碎象骨前眼搭癡敢道鼓山無鼻
0804a02: 孔藂林千古笑嘻嘻正堂辯孚上座雪
0804a03: 聞乃集眾師到法堂上顧視雪便下看
0804a04: 知事明日上禮拜曰某甲昨日觸忤和尚
0804a05: 曰知是般事便休。頌曰。李廣將軍古今
0804a06: 無對深入虜全身遠害不動干戈贏小
0804a07: 至今邊塞嘉聲在海印信雪集眾待孚公
0804a08: 上堂一顧便西東明日云曾觸忤公案從
0804a09: 來是幾重本覺一針頭削銕牛背毛多將
0804a10: 少使冷作熱燒直上法堂便下去觸忤和尚
0804a11: 重註知是般事休便休茫茫塞壑與填溝
0804a12: 月堂昌壯氣如虹上法堂就籬縛犍恰相當
0804a13: 若言觸忤老和尚雪上無端又著霜秤岩玉
0804a14: 孚上座初在楊州光孝事講涅槃經有禪者
0804a15: 阻雪因講至三因佛性三德法身廣談
0804a16: 法身妙理禪者失笑師講罷請禪者喫茶曰
0804a17: 某甲素志狹劣依文義適蒙見笑且望見
0804a18: 教禪者曰實笑座主不識法身師曰如此解
0804a19: 說何處不是曰請座主更說一遍師曰法身
0804a20: 之理猶若太窮三際橫十方彌綸八
0804a21: 極包括二儀隨緣赴感靡不周曰不道座
0804a22: 主說不是秖是說得法身量邊事實未識法
0804a23: 身在師曰既然如是當為我說曰座主還信
0804a24: 否師曰焉敢不信曰若如是座主輟講旬日
0804b01: 室內端然靜慮心攝念善惡諸緣一時放
0804b02: 師依所教從初夜至五更聞鼓角聲忽契
0804b03: 悟扣禪者門曰阿誰師曰某甲禪者咄曰教
0804b04: 汝傳持大教代佛說法夜來為甚麼醉酒臥
0804b05: 街師曰禪德自來講經將生身父母鼻孔
0804b06: 捏從今已去更不敢如是曰且去來日相見
0804b07: 師遂罷講歷諸方。頌曰。
0804b08: 一曲單于風引長孚公聞處是宮至今夜
0804b09: 夜維揚客空樓頭聲斷本覺一
0804b10: 誰將畫角吹江城一曲梅花隔岸宿酒乍
0804b11: 醒金鴨冷海棠枝上月猶明菴樞
0804b12: 孚上座掌雪浴室一日玄沙上問訊雪
0804b13: 曰此間有箇老鼠子今在浴室裏沙曰待與
0804b14: 和尚勘破言訖到浴室遇師打水沙曰相看
0804b15: 上座師曰已巳相見了沙曰什麼中曾相見
0804b16: 師曰瞌睡作麼沙入方丈白曰已巳勘破
0804b17: 了曰作麼生勘伊沙舉前語曰汝著賊
0804b18: 也。頌曰。
0804b19: 象王象子儘相隨岸上人看蹄蹄香草細
0804b20: 餐知飽足歸來不待日頭低虛堂愚
0804b21: 孚上座因鼓山赴大王請雪門送回至法
0804b22: 堂乃曰一隻聖箭直射九重城裏去也師曰
0804b23: 是伊未在曰渠是徹底人師曰若不信待
0804b24: 某甲去勘過遂至中路便問師兄向甚麼
0804c01: 處去山曰九重城裏去師曰忽遇三軍圍繞
0804c02: 時如何山曰他家自有通霄路師曰恁麼則
0804c03: 離宮失殿去也山曰何處不稱尊師拂袖便
0804c04: 回問如何師曰好隻聖箭中路折了也
0804c05: 遂舉前話乃曰奴渠語在師曰這老凍膿
0804c06: 猶有鄉情在。頌曰。
0804c07: 洞天無璧月無遮朝斗先生扣齒牙風撼古
0804c08: 壇松子脫打反頭上楮冠斜絕象鑑
0804c09: 青童雙勒玉嘶淡白春衫綠帶圍半夜歸
0804c10: 來花底過金鞭敲落亂紅飛竹屋簡二
0804c11: 九重城裏本非遙射折重重箭倍饒忽遇三
0804c12: 軍圍饒處分明有路直通霄
0804c13: 禪宗頌古珠通集卷第十六　　　赤　二
