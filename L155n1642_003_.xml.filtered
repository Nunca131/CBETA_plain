0049a02: 嗣法門人超德等編
0049a03: 機緣
0049a04: 僧問如何是烏道玄路師云白雲飛起紅
0049a05: 葉落進云文武兼濟人來時如何施設師
0049a06: 云不許飲酒食肉進云邪法難扶時如何
0049a07: 師云豈有此理進云如何是正法眼師云
0049a08: 早晚也進云何以為之大機師云米進云
0049a09: 何以為之大用師云時進云異類中如何
0049a10: 行得師云斗有大小秤有輕重進云疑情
0049a11: 未息時如何師云魚勞尾赤人勞頭白。
0049a12: 同問首座親見老人是否師云是云
0049a13: 還有奇特事也無師云扣冰人少崇福人
0049a14: 多。
0049a15: 僧入室請師疑師云鬼谷老爺不在家
0049b01: 僧云豈無方便師云歸去門前自打瓦。
0049b02: 僧問如何是清淨法身師云普請擔泥僧
0049b03: 云因甚學人不會師云有直在僧云如
0049b04: 何是超佛越祖之談師云依教奉行。
0049b05: 僧云牛頭橫說說不知有關子如何
0049b06: 是關子師云止僧擬議師云去。
0049b07: 僧問如何是妙唱不干舌師云罕遇知音
0049b08: 僧云如何是死蛇驚出草師云照顧性命
0049b09: 僧云如何是鐵鋸舞三臺師云呆鴨聞雷
0049b10: 僧云如何是解針枯骨吟師云切忌寐語。
0049b11: 僧問終日紛紛擾擾如何是不動尊師云
0049b12: 天晴快走僧擬進語師云換手搥胸。
0049b13: 僧問四方八來時如何師云門前石馬
0049b14: 撩天。
0049b15: 僧問羚羊挂角時如何師云引我笑。
0050a01: 僧問一等是水因甚海鹹河淡師云莫矢
0050a02: 溺。
0050a03: 僧請益云不假半寸繩如何出得深井人
0050a04: 師云賴遇天溪進云大似失便宜師云看
0050a05: 你顛倒進云乞師方便師云大聖緊那羅
0050a06: 王菩薩。
0050a07: 僧問如何是玄中玄師云日長夜短。
0050a08: 僧問佛心無處不慈悲觀音大士因甚不
0050a09: 去高麗國師云謝汝饅頭湯餅。
0050a10: 遊山歸問僧塗毒聞者皆喪因甚擊者
0050a11: 不死僧下語不契師示偈云山上鴟夷又
0050a12: 買舟清風明月幾時休欲知進退存亡事
0050a13: 只問歸來鄭化州。
0050a14: 僧問昔日趙州勘破臺山婆子畢竟在甚
0050a15: 麼處師云天開河進云學人不知落處師
0050b01: 云齋堂東邊進云乞師慈悲直說師云趙
0050b02: 州兩隻眼婆子一條舌五臺山上去舊路
0050b03: 嶺莫歇。
0050b04: 僧問如何是先照後用師云臨濟來也僧
0050b05: 擬議師便喝僧云如何是先用後照師搊
0050b06: 住云道道僧然師遂托開僧云如何是
0050b07: 照用同時師掌云非驢所堪僧云如何是
0050b08: 照用不同時師云不知痛癢漢僧喝師云
0050b09: 再喝看僧又喝師便打。
0050b10: 僧問如何是無相涅槃師云五里亭十里
0050b11: 舖僧云因甚學人不會師云驢前馬後。
0050b12: 僧問如何是雲門顧鑑咦師展手云那僧
0050b13: 擬議師云了僧再問師云去。
0050b14: 僧問劈來時如何師隨聲便掌。
0050b15: 僧問如何是大雄山底佛法師云白額當
0051a01: 途坐僧云還有方便也無師云闍莫夜
0051a02: 行。
0051a03: 僧問如何是西來祖意師云南人瘦北人
0051a04: 肥。
0051a05: 僧問諸佛出身處且置如何是和尚安身
0051a06: 立命處師云你跳得好僧喝師云為什
0051a07: 麼僧擬議師打退。
0051a08: 僧問因甚不點路燈師云一任瞎闖。
0051a09: 僧問入門便喝便打意作麼生師云祖師
0051a10: 在你背後。
0051a11: 僧問不慕千聖不重己巳靈時如何師云你
0051a12: 五戒也不持僧云古人到者裏為甚不肯
0051a13: 住師劃一畫僧喝師云好喝僧擬議師便
0051a14: 打。
0051a15: 僧問金斷後時作麼生師云腦門地。
0051b01: 僧問堆堆坐禪圖箇什麼師掩鼻云出去
0051b02: 僧然師云走來僧近前師云三黃丸好。
0051b03: 僧問從上宗乘如何接續師云日東上月
0051b04: 西下僧云與麼則人人有分也師云知章
0051b05: 騎馬似乘船。
0051b06: 同問如何是首座家風師云沒籬沒壁
0051b07: 云忽遇賊來時作麼生師云憑你摸索。
0051b08: 僧問畢竟如何是佛師云撞不破便燒。
0051b09: 僧問如何是梵音相師云鋪堂不細行。
0051b10: 僧問箭鋒相拄時如何師云過者邊立僧
0051b11: 喝師便笑僧擬議師云大好箭鋒相拄。
0051b12: 僧問作麼生轉得自己已歸山河大地去師
0051b13: 云昨夜好秋雨。
0051b14: 僧問如何是和尚為人處師云獃子獃子
0051b15: 進云不落古今句作麼生道師云官久必
0052a01: 富進云七佛未出世時向甚處行履師云
0052a02: 疑人莫用。
0052a03: 僧入室請益心經云揭諦揭諦意旨如何
0052a04: 師云孔子產山東文才今古通大夫天下
0052a05: 有白屋出三公僧云學人不知落處師云
0052a06: 自衛返魯。
0052a07: 僧問一人真歸元十方空悉皆消殞
0052a08: 為什麼方丈後泥挑不盡師云鬼喫餿饅
0052a09: 頭。
0052a10: 僧問既是報恩人因甚不識金車山師云
0052a11: 看你打之遶僧喝師云有甚了期僧擬議
0052a12: 師云還怪得我麼便打。
0052a13: 僧問山河大地還有過也無師云嘴打
0052a14: 鑼。
0052a15: 僧問乍起乍滅時如何師云不是鬼燈便
0052b01: 是螢火。
0052b02: 僧問如何是觀音三昧師云夜來孩子哭
0052b03: 僧云如何是文殊三昧師云日裏踢繡毬
0052b04: 僧云如何是普賢三昧師云包公廟裡失
0052b05: 包。
0052b06: 僧問心佛俱忘時如何師云誰與麼道僧
0052b07: 擬議師喝出。
0052b08: 僧問浩浩塵中如何辨主師云飯裏沙多
0052b09: 僧云謝師指示師云莫亂嚼。
0052b10: 僧問無夢無想時主人公在什麼處師云
0052b11: 大眾笑你。
0052b12: 師問僧仙鄉那裏僧答合浦縣師云明珠
0052b13: 拈出看僧無對師云想是新戒。
0052b14: 師問座主金剛且止喚什麼作經主擬議
0052b15: 師便笑主問如何是經師召云法師主應
0053a01: 諾師云好個座主主指茶鍾云者裏有趙
0053a02: 州也無師云匙挑不上。
0053a03: 師問一切葛藤敲門瓦子如今門開也瓦
0053a04: 子在什麼處僧然師云可惜七間僧堂。
0053a05: 僧問一字不畫是什麼字師云鼻大心
0053a06: 無毒。
0053a07: 僧問未生之前即不問如何是趙州勘破
0053a08: 婆子處師云飯飽弄筋進云某甲即不然
0053a09: 師云要屙那邊去僧無語師云急歸堂。
0053a10: 僧問如何是有柱杖子與柱杖子師云伶
0053a11: 俐好僧云如何是無柱杖子奪柱杖子師
0053a12: 云懵懂漢。
0053a13: 僧問目前蕩盡時如何師云更夢見什麼
0053a14: 僧作禮師問汝名什麼僧云南山師云南
0053a15: 山起雲為甚北山下雨僧無對師云春無
0053b01: 三日晴。
0053b02: 僧問百尺竿頭進步時如何師云三月三
0053b03: 僧云學人不知落處師云起席不謝坐僧
0053b04: 云從今得箇安樂地師云義塚淚痕多。
0053b05: 師問僧抑而為之可謂貴人多忘擬向那
0053b06: 邊施設僧無對師問傍僧若也鑑不出落
0053b07: 地作金聲你道作麼生僧擬作禮師便打
0053b08: 師遊牛首時路逢一道者者彈指一下問
0053b09: 云是何宗旨師云老鼠喫鹽者云如何是
0053b10: 藏鋒句子師云東西南北者云如何是事
0053b11: 藏鋒師云隔岸醉人多者云如何是理藏
0053b12: 鋒師云滿江野鴨子者云如何是事理俱
0053b13: 藏鋒師云水裏船船裏水者云如何是事
0053b14: 理俱不藏鋒師云上底上下底下者便作
0053b15: 禮。
0054a01: 僧問萬法歸一即不問畢竟一歸何處師
0054a02: 云昨日典座來今朝柴頭去。
0054a03: 僧問髑髏粉碎時如何師云僧排夏臘俗
0054a04: 列耆年。
0054a05: 僧問供養百千諸佛不如供養一無心道
0054a06: 人諸佛有何過無心道人有何德師云打
0054a07: 轉船頭。
0054a08: 僧問王索仙陀婆意作麼生師云聽事不
0054a09: 真僧云古人點鐵成金乞師直指示師
0054a10: 云淮北。
0054a11: 師問打稻僧禾熟不臨且置作麼生耕
0054a12: 人田不種僧無對師云賀家湖上天華寺。
0054a13: 僧問不是風動不是旛動是什麼動師云
0054a14: 禪和走入漆桶僧云和尚作麼生師云
0054a15: 溪號做慈翁。
0054b01: 僧問樹凋葉落時如何師云大好從頭起
0054b02: 僧云體露金風又作麼生師云歌於斯哭
0054b03: 於斯僧喝師云汝命何短僧擬議師打退。
0054b04: 僧問至道無難唯嫌揀擇是否師云雙陸
0054b05: 盤開大喝彩進云如何是至道師云不差
0054b06: 不差進云學人今日得遇和尚師云禪客
0054b07: 昨晚在那裏歇。
0054b08: 僧問如何是大通智勝佛師云古家橋下
0054b09: 進云為什麼佛法不現前師云臨平腐乾
0054b10: 入室僧問臨濟的的意作麼生師云官打
0054b11: 現在進云學人不識宗旨時如何師云我
0054b12: 是天溪主人進云道眼如何得明師云禮
0054b13: 防君子進云乞師方便師云你問什麼僧
0054b14: 罔然師云近前來僧近前師大笑云金風
0054b15: 落落洗芳菲瘦盡千峰鴈始飛南海一波
0055a01: 長不定西山半莫疑非。
0055a02: 僧問燕子善談實相如何是實相師云韓
0055a03: 韓。
0055a04: 僧問撩起便行時如何師云泥作頭。
0055a05: 僧問如何是古佛心師云橋流紅樹僧云
0055a06: 如何是物不遷師云葉泛霜波。
0055a07: 僧問禪客相逢祗彈指此心能有幾人知
0055a08: 如何是此心師云闍黎鼻頭黑。
0055a09: 僧問如何是道師云好日多同僧云如何
0055a10: 是道中人師云再過一家。
0055a11: 僧問作麼生是禪師云日裏不點燈。
0055a12: 僧問牛頭未見四祖時如何師云初七清
0055a13: 明僧云見後如何師云念二穀雨。
0055a14: 僧問上木下鐵意旨如何師云逢凶化吉
0055a15: 僧擬議師大笑僧再問師云近日工夫太
0055b01: 殺閒。
0055b02: 師問僧無根樹子作麼生種僧無對師云
0055b03: 巡山稍暇。
0055b04: 僧請益舉玄沙問光侍者打鐵船也未光
0055b05: 無對請師代師云今日好風問進門一句
0055b06: 作麼生道師云猢猻騎鱉背問既是大雄
0055b07: 山因甚麼又道雲覆庵師云你是瓶來
0055b08: 的僧云是師云扣冰去。
0055b09: 黴天連雨師落堂云大眾因甚麼迷癡許
0055b10: 久不晴眾無對師云知之為知之不知為
0055b11: 不知天上雷公地下走蟛蜞呵呵好
0055b12: 熱亂以柱杖畫云湄眾茫然師喝云聾牛
0055b13: 瞎驢一齊打散。
0055b14: 解制師問僧云秋風清秋月明百城水
0055b15: 任君行只有一事撞見勝熱婆羅門時莫
0056a01: 道在者裏起程何故呢彭良久云你道老
0056a02: 祖意在甚麼處。
0056a03: 師問僧語是謗默是誑語默向上有事在
0056a04: 什麼事呵呵不到死牛邊不欠死牛錢我
0056a05: 與麼道你又作麼生。
0056a06: 僧問如何是學人親切處師云火燒烏龜
0056a07: 進云如何是本身盧舍那師云受戒也未
0056a08: 僧云如何是清淨法身師云打相爭。
0056a09: 僧問如何是大通智勝佛師云東廊西廊
0056a10: 僧云為甚十劫坐道師云看你顛僧云
0056a11: 作麼生佛法不現前師笑云酒鬼子僧云
0056a12: 何故不得成佛道師咄云癡蟲。
0056a13: 師問柴頭無根樹子斫斷也未頭無對次
0056a14: 早云昨夜看無根樹子聞鑼聲忽然斷去
0056a15: 師指花云因甚麼喚作海棠頭擬議師便
0056b01: 掌。
0056b02: 僧問清淨本然云何忽生山河大地師云
0056b03: 你尋衣單麼進云學人請問佛法師云天
0056b04: 旱棉花少。
0056b05: 僧呈懷州牛食禾頌師笑云蠻婆哈醋嘴
0056b06: 三尺村老聞酸百摺引得乞兒聳膊寒
0056b07: 儼然一幅吳生筆。
0056b08: 師遊五臺宿顯通寺寺前見一貧婆頭纏
0056b09: 紅布插山花鵰翎身披雜色襖子左足
0056b10: 花履右黃鞋目光射人手提竹籃籃中
0056b11: 諸物俱有口嚼石子師問婆在此何為婆
0056b12: 云乞我一文師云年多少婆云六十四師
0056b13: 云有家主公麼婆云地都是師大笑婆
0056b14: 睜目視師師便打婆便喝師又打婆籃
0056b15: 作舞而去師遊中臺回婆仍在路嚼石子
0057a01: 見師便笑口稱南無佛南無佛師問婆生
0057a02: 緣何處婆云太原師云幾時到者裏婆云
0057a03: 今日六月二十七師云識得你也婆合掌
0057a04: 云大通佛大通佛便作禮提籃而去師云
0057a05: 幾不問過。
0057a06: 僧問東田舍翁八字不畢竟如何
0057a07: 說師云你肚裏有無數草稿曰免教名字
0057a08: 落人齒甘作村中百拙僧師云看你翻來
0057a09: 覆去好難過。
0057a10: 僧問世界與麼因甚麼鐘聲披七條師
0057a11: 曰張黑牙煮牛腿曰法海無邊舌頭有限
0057a12: 如何到得底師曰赭山人罵天熱。
0057a13: 送亡僧歸僧問亡僧遷化向什處去師召
0057a14: 曰闍黎僧應諾師曰那裡來僧茫然師曰
0057a15: 再打。
0057b01: 僧問有時拈在千峰頂劃斷秋雲不放高
0057b02: 和尚肯放學人一線道也未師曰包袱如
0057b03: 何者樣濕曰未歸客思故鄉誰是未歸客
0057b04: 何處是故鄉師曰一角水淋淋的。
0057b05: 游蕪湖僧問如何是本來目師指漁舟
0057b06: 僧茫然師便掌良久云會麼江水生江月
0057b07: 起青簾白舫江風駛江頭老翁披短簑獨
0057b08: 泛江心羨羡魚美大張一網羅魚魚勇
0057b09: 出江心裏勇者傷於貪者傷於餌起者
0057b10: 如浮落者如沉李入者困而怒出者躍
0057b11: 而喜大者三尺五尺長小者七寸八寸止
0057b12: 老翁一縱仍一擒網大魚多莫能紀須臾
0057b13: 捲盡千頃雪勢及馮夷也披靡禪和子本
0057b14: 來目在那裡。
0057b15: 僧問不是見聞生滅法葉落歸根露遠山
0058a01: 時如何師曰一五一十曰不脫麻衣拳作
0058a02: 枕幾生夢在綠蘿庵師曰山下人盡知你
0058a03: 做事。
0058a04: 僧問和尚還肯接下下機否師曰木蘭色
0058a05: 茄花色曰天地刀鎗甚處迴避好師
0058a06: 曰上包也得散賣也得。
0058a07: 客僧問如何是清淨伽藍師曰東司街西
0058a08: 曰如何是伽藍中人師曰高聲看曰拈
0058a09: 一放一未為好手如何是好手師曰孫行
0058a10: 者。
0058a11: 僧問狗子有佛性也無師曰碓搗東西曰
0058a12: 古人云不可更向道是鹽意在於何師曰
0058a13: 這私販。
0058a14: 僧問是即龍女成佛不是即善星生去
0058a15: 此之外乞師指示師曰曾與柴頭有甚冤
0058b01: 曰無目不畫眉為何又道夜叉屈膝眼睛
0058b02: 黑師曰濕草鞋莫放蒲團上曰八花毬子
0058b03: 裏不用繡紅旗師曰巡照說你粗糙。
0058b04: 僧問雖然截斷天下衲僧舌頭分明只道
0058b05: 得一半如何是十足句子師曰六月裏還
0058b06: 蓋綿被那曰也只理長即就師曰原來打
0058b07: 擺子。
0058b08: 僧問此事楞嚴常露布而今忘來時路
0058b09: 乞師指示師云肉麻進云鍾馗醉裏唱揚
0058b10: 州大家拍手上高樓師云難消菩薩。
0058b11: 僧問無菩薩一念心清淨為何不見
0058b12: 真文殊師云再去單下摸一陣看進云惺
0058b13: 惺直言惺惺歷歷直言歷歷師云只恐是
0058b14: 破瓶破缸進云障蔽魔王一千年覓金剛
0058b15: 齊菩薩起處不得未審在何處住師云你
0059a01: 今早曾進房麼。
0059a02: 僧問演若何曾認影善財不往南方甚麼
0059a03: 意旨師云莫怕進云可是紅爐爆出鐵烏
0059a04: 龜麼師云牛屎進云大風吹落楞伽山時
0059a05: 如何師云捧起看。
0059a06: 垂問
0059a07: 師垂問云祖師西來籬邊山菜帶泥挑滋
0059a08: 味新鮮好諸增上慢者聞必不敬信侍者
0059a09: 答云甘草甜黃連苦師云向去莫言今日
0059a10: 事觀音自在放毫光誰不忍者說答深山
0059a11: 藏猛虎師云風燈動夜幃大棒打老鼠為
0059a12: 什麼敲碎玉聲偏細答明月堂前風冷
0059a13: 淡師云太平時節桑麻話不用兵符佩
0059a14: 紗錯過也答雲從龍風從虎師云蛟翻波
0059a15: 作雪鼉吼氣蒸雲金色頭陀供麥飯還知
0059b01: 否答曲不藏直師云畢陵伽呵叱河神梅
0059b02: 花倒影插人頭是否答樓閣裏善財師云
0059b03: 一新月魚吞影雙峰雲外暝是何病答
0059b04: 碧波生水師云月上女出城舍利弗入
0059b05: 城布袋和尚何故如今笑不止答辰屬龍
0059b06: 卯屬兔師云東西南北水灑不潑墨飛
0059b07: 毫莫浪題你能搆得麼答雨過看長虹師
0059b08: 云禪和子親舍每疑雲外近長安翻覺日
0059b09: 邊遙呢侍者答不師遂遣出。
0059b10: 師垂問云三世諸佛因甚不知有僧答不
0059b11: 師曰記得江西鐵樹宮麼曰記得師曰
0059b12: 黧奴白牯知有僧茫然師曰大好河南
0059b13: 歸德府僧求開示師曰清晨寺裏鐘黃昏
0059b14: 祭鬼吾欲觀於轉附朝。
0059b15: 師垂問云不思而得不勉而中因甚又道
0060a01: 不是苦心人不知。
0060a02: 師問僧云我也不識好惡帶累你不是好
0060a03: 人黃河三千年幾度清僧答不師云金
0060a04: 堤溫伯雪。
0060a05: 師落堂垂問云放之事分之理至如何
0060a06: 是無主句又問還知雨雪霏霏雀勞利
0060a07: 麼咦五代長連城又作麼生會。
0060a08: 書問
0060a09: 復友人禪學佛祖不必言妙在學佛祖
0060a10: 而宛然佛祖尤妙在不獨禪宛然佛祖而
0060a11: 德品亦宛然佛祖蓋禪從德品中光揚惟
0060a12: 德品去佛祖不遠故所謂禪與佛祖相近
0060a13: 若學佛祖不知德品為何如動以狂放字
0060a14: 句求佛祖胡可得耶比來老師大衲所謂
0060a15: 欲進前而不御遙聞聲而相思麟鳳擬
0060b01: 珠玉較礫石白日垂其照青眸寫其形
0060b02: 故凡操千曲而後知聲觀萬尤而後識器
0060b03: 知音同道歡然共懌流鄭眩人無或失聽
0060b04: 聊舒鄙悃讙復。
0060b05: 復形山寶西堂老僧受用唯山林耳草衣
0060b06: 木食安步勝車無過為貴不復知有人間
0060b07: 欲樂此老僧習氣也吾徒謂其得計否乎
0060b08: 來書云佛法通即世法通老僧謂之不然
0060b09: 道不同不相為謀亦各從其志也富貴如
0060b10: 可求雖執鞭之士吾亦為之如不可求從
0060b11: 吾所好寒然後知松柏之後凋舉世汙
0060b12: 濁清士乃見何也其重若彼其輕若此老
0060b13: 僧常笑幻影浮沉真同蕉鹿人生結果不
0060b14: 異網蛛千里之駿未遑大馳然龍媒蹀踥
0060b15: 人自垂青亦不必向飛嘶也山中篁萬
0061a01: 竿峰頂奇松舒翠怪石舞躍龍淵無底案
0061a02: 頭尊宿古錄舉目師友不離此標此趣恐
0061a03: 亦造化所慳吾徒不見山四絕天獨靳
0061a04: 其餘乎千萬為道自重臨紙遠念不次。
0061a05: 復戴岵瞻護法公坐視綱如此不一挽
0061a06: 之可乎夫護法有以名節相砥礪者有以
0061a07: 佛法相切磋者有以見地相許與者至於
0061a08: 披瀝襟期陶寫性靈膠漆自投芝蘭契合
0061a09: 則始於見地之許與而切磋佛法砥礪名
0061a10: 節實該之焉茲非有光風霽月之卓識青
0061a11: 天白日之眼目則握手秦越可以語之
0061a12: 耶願大作家如黃山谷始不負先師之囑
0061a13: 託也。
0061a14: 答禪者衲僧願力立綱宗擇法眼一切是
0061a15: 非毀譽得失因乎道不因乎情庶幾所樹
0061b01: 當下解脫不則慼慼然是昧子闖寶藏顧
0061b02: 安能識吾寶也世間眾生遇弱則噉同境
0061b03: 則爭此六道因果也至如聲聞緣覺辟支
0061b04: 十地雖能說法如雲如雨而不能續佛慧
0061b05: 命者由有執心故惟佛與祖神化如龍隱
0061b06: 顯莫測方能普利迷龍雖處于涔蹄局
0061b07: 中未嘗不沂鱗濯羽能大能小龍之為龍
0061b08: 一神至此佛祖乎古人演易首以龍德
0061b09: 配大人易者無所往也在于善藏其用如
0061b10: 來說法應無所住惟貴靜默夫翠不藏毛
0061b11: 魚不隱鱗尚能殺身衲僧乎是故大道
0061b12: 不道大德不德大才不才大節不節道者
0061b13: 導也有導則滯滯則故衲僧有以道招
0061b14: 謗者德者得也如人得物則矜矜則人見
0061b15: 而畏故衲僧有以德招謗者才者財也如
0062a01: 人有財盜欲之故衲僧有以才招謗者
0062a02: 節者高也氣高則折身高則危行高則蹶
0062a03: 故衲僧有以高節招謗者世間禍患莫大
0062a04: 于私己已顯現而據執于局執之為執其伏
0062a05: 甚細其禍甚大古來宗匠能脫于世者方
0062a06: 能說法利生情執不盡而欲利生者譬如
0062a07: 有人自縛其手欲解彼縛終不能得執見
0062a08: 不脫禍身壞法且莫自保能利益人天
0062a09: 乎自利利他者如同舟遇風眾人同心何
0062a10: 地不可行何亂不可涉哉古德悟道者得
0062a11: 心空非空境界也空執心也執心在則見
0062a12: 空境亦礙何也有可得而見也執心盡則
0062a13: 居惡境亦空何也無可得而見也是故佛
0062a14: 祖出世親不得不得譽不得毀不得尚
0062a15: 無有福何有於禍處世利物微矣微矣呵
0062b01: 呵清溪一棹柴床一覺這滋味誰知道天
0062b02: 公自古無分曉倒做癡聾偏是好世上誰
0062b03: 人忙得了數日猛熱殆不堪幸病朽稍閒
0062b04: 適在荒避暑來僧迫書草草以復庵
0062b05: 相見均此道意。
0062b06: 答禪友接來翰知寶剎錢米山積院事川
0062b07: 湧然而折腰趨豪門低眉見護法拱手道
0062b08: 左望塵遙拜屏息車下不敢高聲泥沙在
0062b09: 衣風塵掬衲僧之志亦盡矣臨風念友
0062b10: 中心若結先德云南陽忠國師三詔竟不
0062b11: 赴遂使唐肅宗愈重於佛祖然我望南陽
0062b12: 雲泥雖異路回首思古人媿汗下如雨豈
0062b13: 可為一身法門同受污萬古長江水惡名
0062b14: 洗不去呵呵釣竿頭上容漁隱少風波處
0062b15: 便安身還笑那甚羊裘嚴子陵老祖峰
0063a01: 頭雪霽清境但有荒崖怪石修竹古木日
0063a02: 啜苦茗睡起曳杖放不知遠近亦曠然
0063a03: 真趣與棒喝談禪未見議優劣也臨楮馳
0063a04: 切不盡。
0063a05: 復居士書行森和南聞風日久恨愚衲多
0063a06: 病多故不得晤請教承翰勤懇甚慰懷
0063a07: 仰接示此公纂刻拈頌捧讀增歎然拈古
0063a08: 者辯眼目頌古者顯法道拈而不正則眼
0063a09: 亂于實頌而不切則道失其真道之失由
0063a10: 于順情而害法眼之亂在乎棄目而信耳
0063a11: 耳目雖異宗旨顯明顯明而拈妄不可以
0063a12: 稱拈宗旨而頌迂未得以言頌頌迂拈妄
0063a13: 則佛法亂矣是以先祖玄要真旨不可雜
0063a14: 以邪解料揀語不可欺以文主誠
0063a15: 分不可罔以混統故眼正以擇法則真假
0063b01: 易辯明眼以人則邪正難瞞若名實顛
0063b02: 倒便可歎惜先宗大匠廓徹亮於聞前智
0063b03: 鑒出於意表不被世情眩惑不以名色易
0063b04: 眼不沒纖芥之善不掩螢之光呵呵黃
0063b05: 河古道金堤阜青草新陂水拍天社燕城
0063b06: 烏渾不解飛鳴只在土塘邊茲因浙僧遊
0063b07: 山故附奉答草率不盡。
0063b08: 讚偈
0063b09: 世尊出山相
0063b10: 頭髼鬆鼻突兀膝拄腮皮裹骨見之曰佛
0063b11: 咄咄
0063b12: 水月觀音大士
0063b13: 一蒲青草上四白雲飛盡日無言說巖
0063b14: 花落滿衣野店風濤驚泊岸西峰月上善
0063b15: 財歸
0064a01: 變觀音像讚
0064a02: 滿頭滿面落索離離披披衣猛火堆裏
0064a03: 出手出你捧的豈不是如意寶輪麼多
0064a04: 少人看破銅鐶石角合掌云也怪他不得
0064a05: 布袋和尚讚
0064a06: 頭大頭無角肚大肚無橐盡道是奉化縣
0064a07: 老官不知說得不放下布袋等個人
0064a08: 手裏把柄破木杓噁
0064a09: 達磨祖師贊
0064a10: 怒目咬齒何苦如此而今用師不有理
0064a11: 也是無理西天東土一般各各自有所以
0064a12: 祖師祖師請起請起
0064a13: 千寶掌和尚像讚老祖常住請題
0064a14: 懷悲願露古顏孤笻直過萬重關竿頭風
0064a15: 月灘灘別足底霞處處閒稱幽興惟此
0064b01: 山驚回龍夢出潺湲奇石蟠松無限意雙
0064b02: 峰絕頂許誰攀
0064b03: 自讚梅源德首座請
0064b04: 者漢毫無長處惟聞先聖遺言如飲甘露
0064b05: 曰不強無達不勞無功不忠無親不信無
0064b06: 復不恭無禮此五者終身行之或云既傳
0064b07: 臨濟正宗因甚不行棒行喝烹佛煉祖作
0064b08: 此三家村裡老儒語耶慈翁曰是是問取
0064b09: 懿山德子
0064b10: 又超同請
0064b11: 踏碎暮雲披破衲衝開朝露握茶條饑投
0064b12: 古寺暮歇崩電雷無剩跡如何有影留
0064b13: 休休且與青共唱酬
0064b14: 雁宕山過夏示徒
0064b15: 踏破草鞋坐消白日北海天麻南台烏藥
0065a01: 嚼得破者急須吐吞不下者翻成毒藥
0065a02: 示溟源禪人
0065a03: 水至柔而能攻堅故一其內美哉渢渢乎
0065a04: 經始綿綿滂沱淮海子宜自勉
0065a05: 示明鏡
0065a06: 本來無一物何處惹塵埃六祖好語話幾
0065a07: 人不錯會
0065a08: 天目秋夜禮祖塔
0065a09: 月侵衣紅葉鮮杖藜幾度塔松前寒鴉
0065a10: 數點棲枯杪一陣西風霜滿天
0065a11: 頌世尊拈花迦葉微笑
0065a12: 是處江湖有釣簑相逢猶更問如何橫吹
0065a13: 黃鶴樓前笛直是廬山採菊歌
0065a14: 頌汾陽十智同真示僧
0065a15: 當軒竹珮因風響遶徑梧陰帶月奢曾識
0065b01: 桃源仙子豈緣流水覓胡麻
0065b02: 宿黃梅小石口五祖送六祖灘
0065b03: 夕陽樓外淡籠野渡舟橫草接空望斷
0065b04: 嶺南人不見九江月冷水溶溶
0065b05: 宿四祖塔前
0065b06: 破額山紙泣風烏聲月下遶青桐夜寒
0065b07: 古殿鳴蚤曳杖仍登最上峰
0065b08: 宿黃梅東禪寺
0065b09: 撲蓬塵擬蔽天東禪槽若為傳應庵
0065b10: 華祖三生室耕者南田又北田
0065b11: 秋日掃龍池傳祖塔
0065b12: 塔上雙虹適偶期焚香誰識獨悲思池當
0065b13: 夕照半添色句與秋山兩奇龍出無心
0065b14: 三汲浪鶴鳴育意九岐若非吾祖何來
0065b15: 此雨細風斜歸去遲
0066a01: 禮磬山師翁塔宿海會寺
0066a02: 遊罷荊溪過上方笑看歸鳥磨斜陽千盤
0066a03: 石徑雲承屐一室松風月滿床既破浮生
0066a04: 塵外夢寧長夜定中香分明塔下鐘清
0066a05: 多少時人歎渺茫
0066a06: 佛事
0066a07: 天目掃高祖塔
0066a08: 綠犀海外分離坎金毛崖畔甲丁庚三四
0066a09: 四三三四四四三三四四三三西方庵上
0066a10: 鐵蛇鑽入金剛眼東塢峰下巖前石虎抱
0066a11: 兒眠恭惟老祖珍重萬福行森到此瞻之
0066a12: 仰之萬年松拂日百怪石騰溪不一而一
0066a13: 不二而二。
0066a14: 掃笑巖祖塔
0066a15: 師拈香云。孤露堂堂紅柿落雪梅香
0066b01: 一洲魚胔市千樹木奴荒多少人到者裏
0066b02: 錯過祖師何以故終日河隍談法要無人
0066b03: 塔影又斜陽便作禮。
0066b04: 為澹齋禪者起龕
0066b05: 恁麼恁麼時至花先覺不恁麼不恁麼陰
0066b06: 晴鳥自知澹齋上座金車山上梅浮白幽
0066b07: 溪雪待君歸。
0066b08: 為聞聞聰禪人火
0066b09: 潮聲隱隱自歸宗別壑沉沉起暮風望裏
0066b10: 青眼闊孤飛天外鴻聰上座行矣霜花白
0066b11: 重來枸紅
0066b12: 掃虎邱隆祖塔
0066b13: 師拈香云。寧從落落勿碌碌始信睡虎藏
0066b14: 深谷試劍池邊花自閒點頭石上雲團簇
0066b15: 息當六月風方勁名在千秋日正昱一瓣
0067a01: 心香告祖前數聲長歎離山
0067a02: 雜著
0067a03: 自箴
0067a04: 詩云無易由言耳屬于垣事以密成語以
0067a05: 泄敗聰明深察而近於死者好議人者也
0067a06: 博辨廣大而危其身者人之惡者也孔
0067a07: 子惡稱人之惡者阮嗣宗口不論人過亂
0067a08: 之所生也則言語以為階吉人之辭寡言
0067a09: 以簡為貴言簡而意盡者至言也少言氣
0067a10: 完而夢寐亦安君子絕交不出惡言少
0067a11: 氏有不才子崇飾惡言天下之民為之窮
0067a12: 奇人而不仁疾之已甚亂也汝唯不矜天
0067a13: 下莫與汝爭能矜己巳能喪厥功齊桓公葵
0067a14: 邱之會微有振矜而叛者九國人有滿於
0067a15: 意而不覺形於詞色者則其所養可知矣
0067b01: 人好直言必及於禍言切直則不用而身
0067b02: 危剛腸疾惡不避嫌疑謂之大失狃於能
0067b03: 直者所多敝惡言不出於口忿言不反
0067b04: 於身好盡言以招人過國武子所以見殺
0067b05: 於齊也出言有時而不敢盡保身之道也
0067b06: 往哲提命猶在一堂不次書之以清座右
0067b07: 嗟乎金人三緘實惟我師。
0067b08: 示病人多逐苦境
0067b09: 莫莫莫病是眾生之良藥我在俗時一病
0067b10: 幾死正迷悶中忽聞鼓吹始知病源不從
0067b11: 他有遂志出家云鼓角分明破毒針驀
0067b12: 然劄斷愛情心死去活來真好笑石頭土
0067b13: 塊盡知音語諸人識病因大家割捨夢中
0067b14: 身咄咄不作維摩詰文殊何處尋。
0067b15: 山中四儀
0068a01: 山中行春鳥逢人自喚名芝蘭滿谷藏深
0068a02: 草無限禪和努眼睛
0068a03: 山中住結夏安居雲水聚施主雖然個也
0068a04: 無竹石松風時共遇
0068a05: 山中坐燕去雁來歷亂過梧桐葉落一天
0068a06: 秋雙峰月上僧功課
0068a07: 山中臥被絮前冬踢破夜寒無數箇翻
0068a08: 身頭老鼠如旋磨
0068a09: 明道正覺溪森禪師語錄卷下
0068a10: 音釋
0068a11: 黴謨杯切音枚。膊伯各切音。馗渠為切音逵。與舞同。
0068a12: 規雲切音均鹿屬。蹀徒協切音。踥七接切音妾。涔鋤林
0068a13: 切音岑。渢符咸切音凡渢渢中庸之聲。緘古咸切音兼。
0068a14: 塔銘
0068a15: 天地有不可磨滅之道古今有不可磨滅
0068b01: 之人道與人合然後能使天地不變古今
0068b02: 不變而人愈不可磨滅也從來道法不一
0068b03: 闡道法者不一未有舍光明心地能別求
0068b04: 本來目者則凡千支百派不至於涓滴
0068b05: 歸海而不已巳吾圓照慈翁和尚其北溟之
0068b06: 歸墟也哉師諱行森號溪生博羅黎氏
0068b07: 器宇神奇性情天放甫壯聞鐘有省師
0068b08: 歸宗無何依雪嶠信公窮極隱秘公示寂
0068b09: 始大覺大覺一見奇之旋命分座師接
0068b10: 機如鵬劈海鶻摩霄活啄生吞命根立斷
0068b11: 叢林咸以鐵棒稱之戊子冬受諸護法
0068b12: 請手闢龍溪直如達磨蘆渡大破洪荒為
0068b13: 千古兒孫開正法眼藏豈徒效壁故態
0068b14: 已哉師後遊五臺上山遇一貧婆口嚼石
0068b15: 子望師稱大通佛師與語似讖似禪亦異
0069a01: 事也師歸龍溪
0069a02: 上親書賜圓照禪寺
0069a03: 命杭織造同所司易龍溪額師既歸
0069a04: 上猶降御書等嗚呼
0069a05: 世祖於師始終恩遇夫亦金身兆夢古以
0069a06: 來之僅見者師後浮沉人間何翅朱門蓬
0069a07: 戶軒冕泥塗正如化世界為沙盆納須彌
0069a08: 於芥子山海珍奇人天色相都擲最上層
0069a09: 非非想天而師之心地本自光明如日月
0069a10: 如星辰歷歷可數非有一形定在者師之
0069a11: 錫飛不一地如老祖鹽官諸處要皆化城
0069a12: 息影最後主大雄春丁巳已寶子輩漫
0069a13: 遊吳山指華巖曰此中修篁奇品可以臥
0069a14: 數江颿吾將老於圖中乎優游至六月
0069a15: 二十四驀曰早晚吾行矣諸子請留曰三
0069b01: 日可及期集諸子曰慈翁老六十四年倔
0069b02: 強遭瘟七顛八倒開口便罵人無事尋煩
0069b03: 惱今朝拾去了妙妙人人道你大清國
0069b04: 裏見
0069b05: 天子萬善殿中說禪道呵呵總是一好笑
0069b06: 諸子數問後事師不答但大書龕封云
0069b07: 溪老溪老到這裡還有什麼不了咄封
0069b08: 遂擲筆含笑而化時異香遠徹緇素競
0069b09: 奔七日掩龕餘香猶烈諸子侍龕至庚申
0069b10: 佛成道之後三日塔於圓照之右焉師
0069b11: 世壽六十有四僧臘三十有六九坐道
0069b12: 有語錄若干卷嗣法自懿山德形山寶豁
0069b13: 庵文子公然芾山彥天鏡前雪安映松雲
0069b14: 明霞川英五山乾秋濤光環山珍雨山恩
0069b15: 天麟瑞隆道祖石幢際洪惠貴卓玉曉
0070a01: 山會山堂關半山吉宇庵文續那藏雲嶠
0070a02: 宏外其隨機密印名跡莫稽姑置以俟再
0070a03: 攷云適吾里文殊懿山德公繼席圓照走
0070a04: 人抱狀請銘余門外人也豈能悉師高深
0070a05: 不過摘德公行狀大如此此亦見天地
0070a06: 有不可磨滅之人生不遽生生不徒生生
0070a07: 不多生生而必頂天立地超古絕今以闡
0070a08: 揚道法然則慈翁和尚北溟之歸墟也哉
0070a09: 銘曰。
0070a10: 橫拿老棒打開天地百代之師
0070a11: 睛點活龍龍飛在天赫赫墀
0070a12: 喝正宗風擒來佛祖立地成之
0070a13: 毫光燭宇霜氣摩霄在此須眉
0070a14: 金精玉彩磷磨百折古如斯
0070a15: 賜進士出身四川道監察御史楚桃源羅人
0070b01: 琮拜撰
