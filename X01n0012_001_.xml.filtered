0362a01: 
0362a02: No. 12
0362a03: 觀世音菩薩往生淨土本緣經
0362a04: 
0362a05: 失譯人今附西晉錄
0362a06: 如是我聞。一時佛在王舍城鷲峰山頂。與大比丘眾
0362a07: 及諸大菩薩天龍八部人非人等。恭敬圍遶。而為說
0362a08: 大菩薩本生因緣。爾時佛前有大光明。遍照南閻浮
0362a09: 提。漸及佗方國土。而光明中說偈言曰。
0362a10: 成就大悲解脫門常在娑婆補陀山
0362a11: 晝夜六變觀世間本願因緣利一切
0362a12: 是時眾會見此光明。聞說偈言。生未曾有想。莫不疑
0362a13: 怪。次第問因緣無答者。爾時眾中。有一菩薩摩訶薩。
0362a14: 名曰總持自在。從座而起。便白佛言。世尊。有何因緣。
0362a15: 現此光明。誰人所放。我等大眾。見斯光明。聞說偈頌。
0362a16: 未知因緣。願為我等。當說其因緣。佛告總持自在菩
0362a17: 薩。善哉善哉。汝等諦聽。從此西方。過二十恒河沙佛
0362a18: 土。有世界。名曰極樂。其土眾生無有眾苦。但受諸樂。
0362a19: 其國有佛。號阿彌陀。三乘聖眾充滿。其中有一生補
0362a20: 處大士。名觀世音自在。久植善根。成就大悲行願。今
0362a21: 來此土。為欲顯示往生淨土本末因緣。現此光明。普
0362a22: 照世界。不久自來。汝等當問偈頌因緣。爾時觀世音
0362a23: 菩薩摩訶薩。百千大菩薩眾。俱共來詣鷲山頂。頭面
0362a24: 禮佛。讚嘆供養已巳。退坐一面。時總持自在菩薩。承佛
0362b01: 威力。往觀世音所。共相慰問。白自觀世音言。善男子。所
0362b02: 放光明。演說微妙伽陀。未識本末因緣。其意云何。時
0362b03: 觀世音告總持自在言。乃往過去。不可說阿僧祗劫
0362b04: 前。當於南閻天竺。有一國。名摩涅婆吒。其國有一梵
0362b05: 士。名曰長那。居家豐饒。有妻□名摩那斯羅。未有子
0362b06: 息。夫婦常歎恨。我等財產雖豐足。亦無餘念。未有子
0362b07: 息。是為遺恨。祈禱天神。慇重求子。其妻未久之間。有
0362b08: 身月滿。生男子。端正無比。至有三歲。復生男子。梵士
0362b09: 得二子。歡喜踊躍。招占相使見二子。相者見而不悅。
0362b10: 良久告言。此兒雖端正。別離父母不久。兄號早離。弟
0362b11: 名速離。雖聞此言。夫妻相共愛養無厭。早離年至七
0362b12: 歲。速離年至五歲。時母摩那斯羅。四大乖違。重病卒
0362b13: 起。形色衰損。辛苦病惱。不得安臥。水食絕將。入死門
0362b14: 時。二子有母左右。瞻仰面目。憂悲啼哭。長母聞子悲
0362b15: 聲。血淚交流。從病而起。以左右手。摩二子頭言。生
0362b16: 死敗壞。不可免脫。占相所言。有實唯然。所恨汝等未
0362b17: 及盛年。捨而別離。我有何罪報。汝等何無幸。爾時早
0362b18: 離在枕側。悶絕而臥。良久蘇起。呼天唱言。我等如今
0362b19: 者幼稚無識。非生母者。誰示明操道。天地空曠。神心
0362b20: 無據。一何捨告別離。悲母則誘諭言。世間法爾。生者
0362b21: 必滅。譬如駛流。必不久住。今聽悲聲。深生病惜。又速
0362b23: 斯羅語二子言。明操至道。無過發菩提心。菩提心者
0362b24: 大悲是。若至老大時。欲報四恩。宜須發心。如只今者。
0362c01: 汝莫啼哭。我雖死亡。共父住。即呼長那。而語遺言。我
0362c02: 今與汝。如車輪。如鳥翼。而有二子。我死汝生。汝愛養
0362c03: 不異我生時。曾從佗緣。莫心改變。梵士聞婦遺言。悶
0362c04: 絕僻地。蘇起唱言。車無一輪。不進寸步。鳥無一翼。不
0362c05: 飛尺空。汝入死門。我與誰人。養育二子。夫婦別離。恩
0362c06: 愛至悲。我不樂世間。將捨命入死門。時婦復言。二子
0362c07: 者。汝與我共生。願止別離養二子。言訖閉眼。父及二
0362c08: 子取其遺言。葬死屍還家。兄在右膝上。戀慕母。弟在
0362c09: 左膝上。求食而悲。梵士憂懷中。而作是念。我無力。求
0362c10: 佗女為婦。養育稚子。爰有梵士。名毗羅。有一女。心情
0362c11: 貞良。即取彼女。收為婦。時舉世飢苦。財穀漸盡。庫藏
0362c12: 空無。生活無憑。長那即語妻言。我聞從是北往七日。
0362c13: 有山名檀羅山。有甘名鎮頭。將行彼山取妙。養
0362c14: 汝及二子。汝我還來間。將可養育。妻受其語。養育二
0362c15: 子。如生母。夫差彼山獨往。去後二七日。更不還來。時
0362c16: 妻生異念。作是思惟。長那若住彼山不來者。我如何
0362c17: 養育二子。若採雖來。彼愛念二子。我有何等分。今
0362c18: 以方便。除遣二子。思惟已巳語海師。定出時已巳。更告二
0362c19: 子。我汝等養無力。汝父既未還。從此南方。近有島。海
0362c20: 岸孤絕。岸有甘。有美草。我與汝等。共往絕島。即
0362c21: 詣船師所。二子俱乘船渡海。到絕島岸。語二子。汝等
0362c22: 二人先下。戲沙。我在船中。料理餘糧。次下欲求
0362c23: 草。二子即下。東西馳走遊戲。不知餘事。後母密乘
0362c24: 本船。還古鄉。二子還到本。見之無船。及母不知去
0363a01: 所。海側走疲。舉聲呼母。更無答者。二子晝夜悲哭。兄
0363a02: 早離作如是言。悲母告別離。一去更不來。慈父往檀
0363a03: 那羅山。更不還來。後母者置絕島。密還去。如何存身
0363a04: 命耶。時憶念生母遺言。我須發無上道心。成就菩薩
0363a05: 大悲。行解脫門。先度他人。然後成佛。若為無父母者。
0363a06: 現父母像。若為無師長者。現師長身。若為貧貪賤者。現
0363a07: 富貴身。國王大臣。長者居士。宰官婆羅門。四眾八部。
0363a08: 一切隨類。無不現之。願我常在此島。於十方國。能施
0363a09: 安樂。變作山河大地。草木五穀。甘等。令受用者。早
0363a10: 出生死。願我隨母生處。不離父生處。如是發一百願。
0363a11: 壽終。父長那從檀那羅山。採鎮頭。還來本宅。先問
0363a12: 其二子。後母即答言。汝子只今乞求飲食遊出。其父
0363a13: 有朋友。往其所。問子在所。彼答言。汝出後。過二七日。
0363a14: 後母送置南海絕島。餓死定不疑。爾時長那。嗚呼甚
0363a15: 自責。我往檀那羅山。取甘來者。為養二子。而有何
0363a16: 罪。忽遇二別離悲。先別離難忍。今亦值生別離。不堪
0363a17: 任。即求小船。到絕島。四方奔求。唯是白骨一處
0363a18: 聚集。衣服散在海。知是我子死骨。懷衣骨。啼哭發
0363a19: 願。願我度脫諸惡眾生。速成佛道。或變大地。或水火
0363a20: 風。或變草木藂林。為眾生作依止。或變五穀增益佗
0363a21: 身。或若天若人若神。一切貴賤種形色。無剎不現身。
0363a22: 如是發五百願。又願我常住娑婆世界。說法教化。如
0363a23: 此時間。不食命終。閻浮提大動。諸天來會。禽獸悲鳴
0363a24: 不安。空中散化。供養白骨。爾時梵士長那者。今釋迦
0363b01: 牟尼如來是也。母摩那斯羅者。西方阿彌陀如來是
0363b02: 也。兄早離者。我身是也。弟速離者。大勢至菩薩是也。
0363b03: 朋友者。總持自在菩薩是也。昔檀那羅山者。今靈山
0363b04: 是也。昔絕島者。今補陀落山是也。劫壞之時。器界雖
0363b05: 壞。劫成時。先相還現。彼山北面有堀。若金剛有大石。
0363b06: 號寶業。我常在彼石上。說大悲行解脫門。成就眾生。
0363b07: 昔為早離時發願。處山頂。有七寶殿堂莊嚴奇妙。我
0363b08: 常在寶宮殿。示教利喜。昔呼父母處也。我依彼思往
0363b09: 生淨土得不退位。思昔捨身。故常在彼山。異類禽獸。
0363b10: 昔我所化。現草木。向捨身所。而低其葉。當知光明中
0363b11: 偈頌亦如是。始末因緣。爾時釋迦牟尼如來。讚嘆觀
0363b12: 世音菩薩。善哉善哉。誠如所言。往生因緣。一一如斯。
0363b13: 汝等當知。如今日者。我及阿彌陀一化始終也。譬如
0363b14: 父母。有一子。劫稚墮井底。其父入井底。救其子置岸
0363b15: 上。其母在岸。抱取養育。諸親屬助母養志。結朋友儀。
0363b16: 不還本井穢中。我如慈父。五濁眾生如隨井底。阿彌
0363b17: 陀如悲母在岸上。如淨土觀世音等。如朋友。得不退。
0363b18: 如不還。當知入娑婆五濁穢中。教化六道愚癡眾生。
0363b19: 今生淨土。彌陀引不捨。觀世音大勢至守護。令不退
0363b20: 還。皆依往昔誓願因緣也。爾時阿彌陀如來無數百
0363b21: 千聖眾。現空中。說偈言。
0363b22: 善哉釋迦文在濁利眾生聞名見身者
0363b23: 決定成佛道往昔因緣故今來現空中
0363b24: 欲生我因者必來迎西方
0363c01: 爾時釋迦牟尼佛讚阿彌陀。說偈曰。
0363c02: 善哉兩足尊能利娑婆界證明真實法
0363c03: 慈悲施一切若有重業障無生淨土因
0363c04: 乘彌陀願力必生安樂國若人造多罪
0363c05: 應墮地獄中纔聞彌陀名猛火為清
0363c06: 若念彌陀佛即滅無量罪現受無比樂
0363c07: 後必生淨土
0363c08: 爾時觀世音從座而起。說偈言。
0363c09: 二尊如日出能破生死闇顯示往因緣
0363c10: 經劫不敗亡我念無量劫在於絕島側
0363c11: 發心時因緣常在補陀落昔在生死時
0363c12: 二尊為父母今在淨穢土互助化世間
0363c13: 爾時大勢至說偈言。
0363c14: 我從初發心隨二尊不離今聞昔因緣
0363c15: 能知緣不已巳我動一足時三惡離苦菩惱
0363c16: 若生淨土時授手迎西方
0363c17: 爾時總持自在王亦復偈說言。
0363c18: 我昔為朋友今日能知之當來得聞者
0363c19: 決定生淨土
0363c20: 爾時阿彌陀佛忽念不現。大眾歡喜。作禮而去。
0363c21: 
0363c22: 觀世音菩薩往生淨土本緣經
