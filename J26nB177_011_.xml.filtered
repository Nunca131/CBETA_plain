0044b01: 破山禪師語錄卷第十一
0044b02: 當陽玉泉嗣法門人印正等編
0044b03: 法語四
0044b04: 示本一禪人
0044b05: 數年來不欲與人書法語其法語猶多世人竟不知
0044b06: 是策進語急欲要人更進步到那無抵止處自解轉
0044b07: 身喫老僧棒受老僧喝則不被諸方熱瞞始知老僧
0044b08: 棒喝落處也。
0044b09: 示遍慈飯頭
0044b10: 無上妙道在人久受勤苦乃可得成然雖如是先要
0044b11: 在變生作熟處具得隻眼始知飯是米做。
0044b12: 示瀛洲禪者
0044b13: 天地間且莫成佛作祖但得本分為人即超佛祖也
0044b14: 然雖如此誠恐日就月將如何保任。
0044b15: 示雲拙禪人
0044b16: 參禪行腳是我衲僧家本分事雖然如是要且不識
0044b17: 西來大意作何話會試問爾輩可會否若會得一種
0044b18: 是英靈者若不會向二六時中將箇話頭蘊在眉毛
0044b19: 睫上看是箇甚麼道理忽地裏覷破時正好到老僧
0044b20: 處喫一頓痛棒也勉之。
0044b21: 示正一禪者
0044b22: 參方行腳先要具參方眼見人好惡知人動靜始稱
0044b23: 為英俊衲子知是者般事便休若或未然二六時中
0044b24: 不可虛度歲月或在一機一境要知箇落處始得。
0044b25: 示靈碧禪者
0044b26: 發足參方遠塵離俗所圖何事惟要痛念生死看生
0044b27: 從何來死從何去若識生之來處死處亦會則不枉
0044b28: 千山萬水艸鞋行腳步步蹋實地不疑佛不疑祖自
0044b29: 己亦不疑此真上根利智人行履也。
0044b30: 示驀直禪人
0044c01: 參禪學道先要有出群之志生死心既切一日自是
0044c02: 與一日不同正如日新之益愈切愈有親切然所切
0044c03: 之念只看日用動靜是誰著力參。
0044c04: 示六吉禪者
0044c05: 觀山翫水負缽擔囊以為行腳則非也必須痛念生
0044c06: 死求一決擇覓訪一方一境明眼知識叩其關頭得
0044c07: 轉身吐氣時始稱行腳矣。
0044c08: 示些些行者
0044c09: 割愛辭親志立遠大究竟成佛作祖畢竟以怖生死
0044c10: 心重所作所為自是如願如志不著著問人也且道
0044c11: 如何是怖生死心試參看。
0044c12: 示伴雲禪人
0044c13: 昔佛降生王宮來此娑婆世界八千返尚莫能盡眾
0044c14: 生界而諸弟子受佛敕轉化無窮亦不能盡者其說
0044c15: 有二一者行無緣慈二者行平等慈故二不能盡惟
0044c16: 始初一念未起時看是一是二參。
0044c17: 示湛旋禪者
0044c18: 參禪打坐貴要明心見性不徒死坐以為究竟四威
0044c19: 儀中以坐為上然坐裏默默體究看我者一念從何
0044c20: 處起忽地裏覷破始知就地登高易從空放下難。
0044c21: 示寂光禪人
0044c22: 萬竹山中已巳是三載學得一箇癡獃有時跳出去
0044c23: 跨鶴乘雲自來欲待老僧懸讖頻看碓嘴華開。
0044c24: 示卓爾禪人
0044c25: 為法昔有神光為人不若船子人法況有所長今昔
0044c26: 豈無至理若如是會卻較些子其或不然腳跟下薦
0044c27: 取。
0044c28: 示聖意禪人
0044c29: 老僧行徑只令人疑不令人信信一時也疑永劫不
0044c30: 忘也然而信乃入道之漸疑乃悟道之因不疑則不
0045a01: 悟試問以何為道以何為悟以何為疑急參去。
0045a02: 示引之禪者
0045a03: 水中有乳人莫之見在鵝王擇之矣如爾之見地阿
0045a04: 誰知之在人教之始成大器亦猶擇乳鵝王也。
0045a05: 示西來禪宿
0045a06: 學道人立地處要穩密不被境風鼓動亂卻道心試
0045a07: 問如何是道心不是心不是佛不是物即此真道心
0045a08: 若會得來與老僧通箇消息。
0045a09: 示雲南法空上人
0045a10: 雞足之下帶一粒粟撒遍大千亦能殺人亦能活人
0045a11: 當暴日而愈毒著疏雨而愈芳德澤恩輝付千鍾而
0045a12: 無盡忠肝義膽盈萬斛而有餘可以語大而大也盡
0045a13: 涯涘而莫見乎邊表可以語細而細也控微密而莫
0045a14: 審乎中藏變生作熟足饑人之飽餐點鐵成金稅窮
0045a15: 子之價值感其夢也惟豎一指復其問也驀口一築
0045a16: 孰能疑之悟之雲南子參之則不負大迦葉發一微
0045a17: 笑也。
0045a18: 示叵得印安禪人
0045a19: 世稱之為跛鱉此何說耶是人之難能處爾能之即
0045a20: 無用為大用也數年來固識之欲老僧更法名者養
0045a21: 子之緣熟矣勉之。
0045a22: 示厥中戒子
0045a23: 持戒犯戒兩種猶來鏡上塵若得垢淨光生始知執
0045a24: 手抱身心月淨吻唇唼舌戒珠圓。
0045a25: 示雲倚行者
0045a26: 肩頭腳底知輕識重者拈匙放筋提起放倒者屙屎
0045a27: 撒尿撩裙縛褲者如是種種不勝枚舉且道是誰參。
0045a28: 示繼竹禪人
0045a29: 偶坐間忽繼竹呈卷索法語老僧非吝慈從上老古
0045a30: 錐出一言吐一語急欲要人務本分事我衲僧本分
0045b01: 一著貴脫生死每每禪家流都去尋章摘句華簇簇
0045b02: 錦簇簇以當生平并不說起生之來處死之去處是
0045b03: 何道理倘若會得伸手原在縮手裏。
0045b04: 示自若禪人
0045b05: 吾鄉有僧號自若從亂而治幸免此大劫運來參老
0045b06: 僧蒲團幾破未知與此道何若如果有相應處試為
0045b07: 老僧道將一句來。
0045b08: 示獨吼禪人
0045b09: 如來一音說法眾生隨類得解法無定旨機無前後
0045b10: 總在就裏諦當法法頭頭無不從此一音演出若會
0045b11: 一音萬籟俱靜此音不在別處即在昭昭然心目之
0045b12: 間晃晃然色塵之內若體取得一生參學事畢。
0045b13: 示語之禪人
0045b14: 既為佛子當報佛恩然佛恩者何先佛捨萬乘之榮
0045b15: 所為何事諦審此事不在別處只在日用尋常見聞
0045b16: 覺知處討箇分曉佛恩師恩親恩一時報畢。
0045b17: 示策眉禪人
0045b18: 學道無分老少只要信得及此信非從外來即是日
0045b19: 用穿衣喫飯迎賓待客屙屎放尿一動一靜處看是
0045b20: 阿誰主張所謂尋牛須訪跡學道貴無心是也。
0045b21: 示悟一禪者
0045b22: 學道如登萬仞山行一步是一步境界畢竟要亡身
0045b23: 捨命一直到頂萬萬不得至時莫生恐怖退屈自有
0045b24: 到頂時也。
0045b25: 示我非禪者
0045b26: 既到出家地步無榮無辱穿現成喫現成百事不干
0045b27: 懷行住坐臥莫放過話頭或參念佛是誰只看誰字
0045b28: 下落忽地覷破一生參學事畢。
0045b29: 示寅水行者
0045b30: 同善知識住行善知識事日久歲深漸以成褫不遠
0045c01: 矣若只是計溫飽圖過日子豈能搆得佛祖地位秖
0045c02: 做箇光頭百姓耳。
0045c03: 示惺若禪者
0045c04: 老僧病得此子治藥臨行乞法語只得書幾字佳志
0045c05: 試問未動念未舉筆前是甚麼消息速道速道。
0045c06: 示深居禪人
0045c07: 人有南北佛性本同只要腳跟穩當不被境風所鼓
0045c08: 日益日損漸有成器恐念頭不真隨邪逐惡朝三暮
0045c09: 四唐喪光陰虛溷日子縱有行如普賢功超彌勒終
0045c10: 是忘家浪子。
0045c11: 示圓虛禪人
0045c12: 既到為僧田地千自由百自由若住若行何人關礙
0045c13: 只是就中穿衣喫飯迎賓待客處分曉得不疑佛不
0045c14: 疑祖便是放身捨命之時也。
0045c15: 示吳孝廉
0045c16: 做工夫參話頭雖是先德權巧方便多令人鈍置終
0045c17: 其身尚莫能頓了直下無疑也試問二六時中作主
0045c18: 宰者是誰參之。
0045c19: 示印道黃居士
0045c20: 世出世法一法所印凡心聖心總歸一心若得一心
0045c21: 不生萬法無咎且道如何是一底道理參。
0045c22: 示宜城伯龍淵王居士
0045c23: 大手段人從戎馬中走出是真豪傑真為生死人但
0045c24: 未知平素入道機緣何處得來從人得自性得雖是
0045c25: 自性宗通亦假稟受師承爾師三際已過世矣今來
0045c26: 欲老僧法語只得露布一上試問還殺人否。
0045c27: 示石砫司官馬嵩山
0045c28: 處豪貴家視名利如浮雲淡酒色如猛虎遠之又遠
0045c29: 棄之又棄浩浩蕩蕩飄然物外氣宇如王得法法頭
0045c30: 頭適心適意自然出古聖先賢一頭地也。
0046a01: 示玄旨禪者
0046a02: 道屬修不可不修禪須悟不可不悟則知禪道要人
0046a03: 修悟也且道如何下手正在疑處即是悟處。
0046a04: 示山明禪者
0046a05: 既出家為佛子當報佛恩萬魔不能入千聖不能留
0046a06: 且道魔的是佛的是若于此會得亦不負出家千了
0046a07: 百當潔白漢子也勉之。
0046a08: 示塔坡禪者
0046a09: 老僧曾住此山經今不覺十有四載忽過平山雖聞
0046a10: 賢孫宦門子弟而一旦出塵忝為吾門覺城之高足
0046a11: 寄紙一幅欲老僧法語老僧合掌向渠道誰縛汝三
0046a12: 字參之可也。
0046a13: 示再三禪人
0046a14: 三思而行再思可矣此是聖訓仁者號之有意存焉
0046a15: 然我釋迦老子道惟此一事實餘二則非真尚有一
0046a16: 在僧問趙州萬法歸一一歸何處州云我在青州做
0046a17: 領布衫重七斤一佛一祖且道意在何處試參看。
0046a18: 示紫蓮禪者
0046a19: 學不言之道非筆舌盡之也悟無影之禪非手足蹈
0046a20: 之也然而學悟雖殊究竟到家一也且如何是到家
0046a21: 的消息道道。
0046a22: 示發盛行者
0046a23: 自出家來重行輕務無所不到福雖有而欠慧若明
0046a24: 福慧兩全急須猛著精彩透露者一著子。
0046a25: 示萬仞禪者
0046a26: 茂年英資正好努力四威儀內看是阿誰主張若向
0046a27: 此會得還鄉盡是兒孫事祖父從來不出門。
0046a28: 示如岳禪人
0046a29: 老僧曾避亂於石砫三教寺得聚首有年不意出忠
0046a30: 南過高梁復建雙桂堂居之一日忽見如岳禪人來
0046b01: 參老僧遂同居一載每每叩其所以深有得者老僧
0046b02: 命主書記一日持卷欲老僧書法語只得向伊道也
0046b03: 是蠟人向火勉之。
0046b04: 示可度禪人
0046b05: 老僧種田博飯喫一日可度禪人來參問老僧曰如
0046b06: 何是雙桂堂前舊主人老僧云還不識麼可禮拜云
0046b07: 也須問過始得老僧驀頭一蹋若識老僧一蹋不惟
0046b08: 舊主人況無始無明頓然了悟。
0046b09: 示玉林上人
0046b10: 數年來者鼓笛久未打忽到天城小行腳過磐城值
0046b11: 玉林上人欲老僧書數語嘉志老僧只對伊道過蟻
0046b12: 難尋穴歸禽易見巢。
0046b13: 示恒玄戒子
0046b14: 受菩薩大戒所行菩薩事即入諸佛位矣既爾如是
0046b15: 且道何為菩薩事耶但有利益無不興崇試問爾輩
0046b16: 說得行得否其或未然待獅子峰點頭即向汝道。
0046b17: 示脩柴頭
0046b18: 萬行中苦行是第一行也然而諸行是無常法何足
0046b19: 要為老僧只對伊道不願柴開只願斧脫也。
0046b20: 示印宗禪人
0046b21: 春光明媚之際正好伸腳打眠忽到來新衲僧說其
0046b22: 故曾中甚麼人毒來遂參萬法歸一未審一歸何處
0046b23: 老僧徵曰且道何為萬何為一試辨別看。
0046b24: 示知微禪人
0046b25: 橫寫豎寫只用一張紙千說萬說不用一箇舌且道
0046b26: 寫說不到處是甚麼一段光景試道看。
0046b27: 示已純戒子
0046b28: 得授諸佛戒即入諸佛位既是諸佛子利益諸眾生
0046b29: 然而自利利他之謂從五戒至菩薩戒一一俱要皎
0046b30: 如冰霜無絲毫過犯始可入此沙門得近大僧參生
0046c01: 從何來死從何去忽地裏漆桶子快付一笑而已。
0046c02: 示朴存禪人
0046c03: 以老朴實故曰朴存在平都山上曾與吾共住尚未
0046c04: 語一言老僧到雙桂堂又來共住一往一來且道沿
0046c05: 途荊棘對汝說箇甚麼若知則不負老僧寫法語若
0046c06: 不知只待蹋破艸鞋劃開腳指鼓掌呵呵笑到日輪
0046c07: 當午亦未休歇。
0046c08: 示又甦禪者
0046c09: 為人到那死心蹋地尚不能惺悟肯就中分曉極省
0046c10: 力極易得理會體取者不動不靜不增不減平平常
0046c11: 常似有物在者物不必別覓只在見聞覺知一切處
0046c12: 識得便休何以故尋牛須訪跡學道貴無心。
0046c13: 示旨一禪者
0046c14: 參禪學教二法門有深有淺然深者禪淺者教但形
0046c15: 言語即麤相分皆教也若達教之了義即禪亦是如
0046c16: 來禪非祖師禪也古香嚴所謂昔年貧未是貧今日
0046c17: 貧始是貧昔年猶有卓錐地今日錐也無仰山曰如
0046c18: 來禪許師弟會祖師禪未夢見在嚴復曰吾有一機
0046c19: 瞬目視伊若人不會別喚沙彌仰山曰且喜師弟會
0046c20: 祖師禪也如來禪祖師禪自此分也若會得此禪道
0046c21: 亦在其中不須著著問人自是有倒斷處耳。
0046c22: 示印真劉夫人
0046c23: 天地間人只欲貴而不欲賤殊不知貴亦如是蓋生
0046c24: 死貴賤如夢如幻如影也直是就中隱隱濃濃一點
0046c25: 靈光不昧與生死際頭一點用不著者要分曉得明
0046c26: 白且道者著子分曉處作麼話會試參看。
0046c27: 示含章張夫人
0046c28: 此事只要信得及把得住二六時中茶裏飯裏一切
0046c29: 處看是阿誰主張此處看得破當下無生死可怖直
0046c30: 到那不疑之地亦無男女相拘亦無聖凡見隔淨盡
0047a01: 無餘正好作福以作資糧漫道老僧又在打妄想也。
0047a02: 示尼發聞
0047a03: 道本無言因言論道然而道之一字猶是強立且所
0047a04: 學非朝夕志在恒遠則不期然而然自是與道符合
0047a05: 契取本來面目也。
0047a06: 示尼佛然
0047a07: 此佛然者乃吾鄉人也幸出俗為尼有志於道來老
0047a08: 僧處受具足戒臨行欲老僧法語非老僧吝慈誠恐
0047a09: 道力未堅況有夫君兒子為累若必欲老僧一言嘉
0047a10: 志老僧何敢辭之只有兩句現成公案何也三醉岳
0047a11: 陽人不識一朝迥出萬人頭。
0047a12: 示尼性空
0047a13: 出家為尼務要形端影直既是千不能萬不能正好
0047a14: 靜地裏討箇分曉看是阿誰行住坐臥中畢竟是誰
0047a15: 主張忽地看破始信師姑原是女人做。
0047a16: 示尼惺惺
0047a17: 人生天地間若賢若愚所貴忠孝有節即是聖賢不
0047a18: 墜之命脈也試問二六時中存心向道覷破此箇關
0047a19: 頭佛也不要做何況賢良節乎勉之。
0047a20: 示尼若蓮
0047a21: 百華中惟蓮華為最所喻大道坦平令一切人行履
0047a22: 得若蓮華出自污泥而不染者是也即成佛克果不
0047a23: 二也勉之。
0047a24: 示尼見微戒子
0047a25: 持戒之人不上天堂犯戒之人不落地獄若向此處
0047a26: 理會得無戒不持無生不度即此是真持戒者勉之。
0047a27: 示尼聞修
0047a28: 從聞思修入三摩地初於聞中入流忘所所入既寂
0047a29: 動靜二相了然不生且道如何是不生處。
0047a30: 示光著禪人
0047b01: 者夥禿兒子不識好惡到老僧處且不求道且不問
0047b02: 禪只要求字殊不知一字一句深錐痛劄要人解要
0047b03: 人悟人多以字作障竟不以字作解只看老僧未舉
0047b04: 筆前是甚麼字若悟此始信西來大意何關文字。
0047b05: 示禹若禪者
0047b06: 欲老僧法語佳志恐當機直下卒難承當試問爾志
0047b07: 為何若為生死且生不知來處死不知去處為老僧
0047b08: 道將一句來。
0047b09: 示澄月禪人
0047b10: 人生天地間一切好惡靡所不見然而見之有餘只
0047b11: 在目前一機一境端確其念如澄潭秋月觸波瀾不
0047b12: 散者即澄月吾徒得之矣。
0047b13: 示祥雲行者
0047b14: 六度萬行隨行一行不枉空門中走一回凡有輕重
0047b15: 雜務不可躲乾巧妙奇言不可易信只知自己有箇
0047b16: 無窮寶藏若不自守沿門乞食告窮此是自暴自棄
0047b17: 也試問如何是汝無窮寶藏咄參。
0047b18: 示智初禪人
0047b19: 為僧一番不行腳幾日不識人好惡不知人賢愚空
0047b20: 過一生甘付死門歷恒沙劫不得出頭真可憐憫者
0047b21: 必須親近一善知識究明大事方得出離生死也。
0047b22: 示光徹行者
0047b23: 碓觜開華磨盤開口說向人知轉不唧溜咄若是箇
0047b24: 人莫落人後。
0047b25: 示脫塵禪人
0047b26: 神光二祖初見達磨大師某心未寧乞師安心大師
0047b27: 云將心來與汝安覓心了不可得與汝安心竟試問
0047b28: 爾等曾恁麼一回也未若恁麼何用取我求實。
0047b29: 示等持禪人
0047b30: 具足住山氣岸痛與生死二字如遠蛇虎畢竟步步
0047c01: 蹋在潔白地上左窺右盼并無舉心動念生恐怖處
0047c02: 即此定當到家消息一棒打折驢腰莫言不道。
0047c03: 示瞿止禪者
0047c04: 北道來者禪不參道不學只要老僧寫篇語句寫幾
0047c05: 箇字以當生平誠然是邯鄲學步自醜不知老僧萬
0047c06: 不得已厚著面皮說兩句以了來意棒打石人頭嚗
0047c07: 嚗論實事。
0047c08: 示含明禪人
0047c09: 儒宗尚要十年窗下九載熬油況我釋門亦要六度
0047c10: 萬行始可不負為人來天地間走一回作箇出格漢
0047c11: 子若然如是一般苦志徹頭徹尾自有一段氣岸也
0047c12: 試問此徹頭徹尾在甚麼處下手即二六時中一切
0047c13: 見聞覺知處看是何物參看。
0047c14: 示發秀沙彌
0047c15: 小小沙彌立大志其中深染聖賢習有時吐霧復吞
0047c16: 雲獨出群峰愈壁立愈壁立哮吼一聲天地寂。
0047c17: 破山禪師語錄卷第十一
0047c18: 三世孫楚鼎州中邑發徹　武攸蟠龍合選
0047c19: 　蜀芙蓉草堂滄水　夒州開元印尚　內江發通同刻
0047c20: 破山和尚語錄第十一卷　堆藍弘禮禪人對
0047c21: 　秀水謝文英書　倪君亮子倪天章刊
0047c22: 康熙庚申歲仲春月吉旦禾郡楞嚴般若坊藏板
