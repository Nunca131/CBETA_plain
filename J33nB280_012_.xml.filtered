0314a01: 雲外禪師語錄卷第十二
0314a02: 侍者深極編
0314a03: 
0314a04: 五言古
0314a05: 登老祖雙峰巔復同諸禪者游水口瀑布泉奇勝
0314a06: 不減匡廬詩以誌之
0314a07: 雙峰赤骨立蒼氣欲摩天夜汗成川澤灌溉萬山田
0314a08: 潛尋間道出餘石苦相煎水怒攻其腋格關成囂喧
0314a09: 石頑而水冽鼓躍竟奔前縱橫灑銀鍊瀑布九天懸
0314a10: 佳隹景真在茲誰謂廬山泉大觀隨所樂局士羨羡殘編
0314a11: 神鼎開山
0314a12: 山水在處佳隹心空趣乃與動靜發幽光麤人不知處
0314a13: 我來神鼎山萬象紛然著舉世逐虛名奇怪爭狂倨
0314a14: 篇章堆故言腐語如陳絮吾於萬物和所得皆神御
0314a15: 隱顯了無干古今潛一慮
0314a16: 可居且便居何必求豐裕一壑數峰雲儘可供朝暮
0314a17: 朝暮亦何為不藏亦不露月明天宇清鶴唳松濤護
0314a18: 無心可悟迷有甚眾生度觸處洞真源不借閒言句
0314a19: 大開太古堂豈在多人聚動靜繫非輕救弊惟此務
0314a20: 世及出世間如枝之與樹煙雲蕩空碧眉宇舒晴素
0314a21: 晚霽菴前弄月
0314a22: 亂雲恃風雨吞我萬山青暮天聊展笑雲遁山還醒
0314a23: 月來星與俱飛光到我庭披衣坐其下竹冷光鱗鱗
0314a24: 萬里溶溶夜蕭然一箇僧
0314a25: 七月望夕步月過山至石鼓峰趺坐神倦不覺
0314a26: 假寐覺而歸菴東方白矣因記之
0314a27: 浩月浸千山竹響和清溜乘興偶遊行不覺過山岫
0314a28: 趺石聽幽松刁刁群籟驟片月立予前孤影隨我後
0314a29: 倦來伸腳眠不管蟲和獸夢返覺身寒重露凝襟袖
0314a30: 歸菴正解衣東方曦也又
0314b01: 快活歌示禪者
0314b02: 窮禪和煞快活一室空空胸豁豁客來秪見菴中窮
0314b03: 誰知活計如天闊或登高或入草般般應用般般好
0314b04: 驢蹄佛手一齊來銕額銅頭俱靠倒苦菜羹大麥粥
0314b05: 食飽逍遙手捫腹拖條拄杖恣閒遊信口臨風歌一
0314b06: 曲不思前不計後憨著肚皮隨分受無量劫來秖目
0314b07: 前癡人枉把雙眉皺不求佛不希祖日用行持無處
0314b08: 所搬柴運水露家風作者應知絕回互不談禪不論
0314b09: 道兩片臨時胡亂掃昔日扶笻上翠峰今朝醉臥荒
0314b10: 煙島笑呵呵好大哥姑姑元是老婆婆一般快活人
0314b11: 人有此時不薦將如何
0314b12: 山居五言律
0314b13: 破菴借便住不用買山錢遠近巒煙接高低松韻聯
0314b14: 湖光鎔野外篆靄起籬邊即此是真樂餘吾何慕焉
0314b15: 路盡山窮處由來一線通煙霞生足下天地走塵中
0314b16: 權小猶難近神仙豈足同為人重指註庭竹舞春風
0314b17: 拋卻參玄事茅菴養病身明明雖有我歷歷竟無人
0314b18: 庭竹從他老園蔬灌每勤誰能知此意獨有澗流聲
0314b19: 曠月無人跡良由艸逕深不能隨俗轍常得坐高岑
0314b20: 野陌青黃錯雲山蒼翠侵許多西祖義狼藉滿山林
0314b21: 钁山兼種地即此是家風禦冷柴根火避炎澗底松
0314b22: 淡泊心逾淨逍遙佛頗同所嗟今古夢英俊枉埋中
0314b23: 我心本淨玅何用五家禪且喜辭多事今來樂少緣
0314b24: 千山嗟突兀一室鎮安眠擬欲登臨者抬眸路八千
0314b25: 當陽明指示菴外事無餘荊棘途窮盡縱橫曠自如
0314b26: 山高人跡斷月冷鴈聲初卻笑承風者茫茫問太虛
0314b27: 秋老辭林瘦冬初趲夜長遠山方吐白孤榻漸來光
0314b28: 杖影窺燈蕭泉聲到耳忘塵塵俱剖露何處著思量
0314b29: 寄伊菴師
0314b30: 舊隱經年別匡山無恙不予猶思翠壁爾勿厭山丘
0314c01: 杞慮憐衰法松吟說隱愁何時峰頂上同看白蘋秋
0314c02: 七言律
0314c03: 匡山別同參諸友
0314c04: 天童社裏舊同參匡頂重逢鬢已巳班虛已巳可知珍法
0314c05: 義忘懷時共飽煙嵐無羈念念超三際有住塵塵落
0314c06: 兩般偶憶春風瓢杖約囑君水牯莫驅攔
0314c07: 參玄莫認本來翁箇是權名誘幼童手捏虛空成粉
0314c08: 碎目前風物自玲瓏談禪論理珠沉水會旨忘心鳥
0314c09: 出籠但請不隨明暗昧何勞著力物西東
0314c10: 寄徒靈木
0314c11: 去年有客曾知汝說是安居村落間禪道有靈能作
0314c12: 偈心情無暇似幽閑機鋒紡作勾緣線棒喝流成應
0314c13: 世好聊寄苦言祈汝悟開函一讀涕須潛
0314c14: 四言雜詠
0314c15: 至寶居懷五眼莫睹渴飲饑餐生殺佛祖
0314c16: 菩提本具乃發乃熏漸修頓悟天下太平
0314c17: 亙古亙今應用無物忻厭居懷千山突兀
0314c18: 法性無生隨緣起滅生死涅槃紅爐點雪
0314c19: 意影纔消秤椎落井信手捏空饅頭餬餅
0314c20: 有無由心心空境盡倒用橫拈無欠無剩
0314c21: 五蘊本空四大非有一喚回頭翻過筋斗
0314c22: 法身靈玅自在逍遙任緣成佛不用叨叨
0314c23: 存我說法生滅熾然無心對境步步登玄
0314c24: 本無有物何假何真厭塵取靜徒困心神
0314c25: 觸處洞然可賤可貴只許人參不許人會
0314c26: 大道堂堂有無不隔線斷齊休咄哉老賊
0314c27: 汝心遍周妄情自小我我所空塵塵皆好
0314c28: 鏡中見像像寂形空放開皮肚體露金風
0314c29: 捨迷求悟如土易金金土俱捐穩坐家庭
0314c30: 性本真靈杳無邊際取捨思惟覓甚屎屁
0315a01: 道由心悟行導凡愚回頭築著撒手下驢
0315a02: 心境佛魔了無著處捏起毛端雷轟雨注
0315a03: 執一非餘箇是蠢漢達本無差一光燦爛
0315a04: 波波求道說玅窮玄棄金擔土直待驢年
0315a05: 將心除妄止火助薪真空頓悟頭頭普門
0315a06: 本無階級登陟徒勞咬人屎橛人我山高
0315a07: 汝欲識佛當念即真擬心解會倚戶傍門
0315a08: 欲求大道莫戀途程當空便擲豈話疏親
0315a09: 潭清月皎隱隱勞神掀翻海嶽華雨繽紛
0315a10: 等閑放下括地包天低頭憶念敢保驢年
0315a11: 既達此宗了無差互行解相應出必由戶
0315a12: 佛生同體功不浪施熾然應用法法無為
0315a13: 睹鏡生狂狂消何有一體廓然既安且久
0315a14: 靈源常淨對境心空隨機刮判智用靡窮
0315a15: 赤手揮拳虛空叫痛流出胸襟喚醒群夢
0315a16: 洗盡疑塵廓然歸本利劍斫空誰論益損
0315a17: 心為法主無處無方晴天掣電群鴈分行
0315a18: 達人大觀混融真假等目生死綽有餘暇
0315a19: 鐘敲月冷鐸弄風高曠然無跡理事徒勞
0315a20: 身心空寂五陰滔滔拈來放去無作無勞
0315a21: 連根斬斷更莫踟躕絲毫繫念騎驢覓驢
0315a22: 三毒元空光明洞照本自現成休談玄玅
0315a23: 身心若有夢想應實觸處洞然何離何即
0315a24: 事事任緣閒行閒坐水上葫蘆撥著便過
0315a25: 機輪無滯許汝同參用時滲漏將欲誰瞞
0315a26: 山禽奏韻新茗斟嘗十方齊現常寂玅光
0315a27: 客到空林清談作供懶下蒲團不迎不送
0315a28: 一蒲閒坐脫體全提輕風淡度煙篆橫微
0315a29: 捫空尋嚮勸歇翻疑忽然磕著笑破唇皮
0315a30: 山來枕上雨到窗前天然富貴可以忘年
0315b01: 三間草屋好友能來對床便睡無語如雷
0315b02: 客馭風來啜茶度夏開口說禪當頭便罵
0315b03: 提壺勸客布穀催耕半春佳隹景分付誰人
0315b04: 新秧襯鷺嫩柳籠鶯光陰如此不歇何云
0315b05: 山額雲垂如人擬睡一雨便醒此時須記
0315b06: 花信釀寒身勞乃覺擬覓衣添群飆忽作
0315b07: 倚欄看山山亦看我似汝恒心寧有幾箇
0315b08: 十方在掌三界無家逢人便出空裏栽花
0315b09: 楊花若雪飛舞山庭陽關唱罷之子東征
0315b10: 游戲人間胸同渤澥蝦蚌魚龍謾誇能解
0315b11: 吳夢初回楚山萬點觸處皆渠何舒何斂歛
0315b12: 湛然常用用本無功為天地父作有無宗
0315b13: 山抱鍾聲圓音落落不犯根塵沖霄野鶴
0315b14: 名根焰冷觸處熙怡寄言流水莫告人知
0315b15: 青敷大地柳破春眉差雲送客倩雨留知
0315b16: 毛端收展大千隨寄堪笑酸寒買山而住
0315b17: 虛空庫藏既富且久蟻見枯蠅忻為己已有
0315b18: 月下登高長舒一嘯今古全彰天然非召
0315b19: 五里松聲一天晴月或坐或行受用不竭
0315b20: 山禽喚友嫩柳吹花春光告別閉戶烹茶
0315b21: 心如太虛虛而卻不玅應世間智同天穆
0315b22: 少老自移真居不改得路便行塵塵絕待
0315b23: 廓爾無求寤寐恒一南北東西無固無必
0315b24: 意言究盡活潑無依淡雲初斂歛新月如眉
0315b25: 明暗色空與意俱喪信手拈來十方通暢
0315b26: 大千手挈身現毛端心空見息夏熱冬寒
0315b27: 生死涅槃鶻侖無縫萬煉千烹始知奉重
0315b28: 電光石火意地那容一齊拋下暖日和風
0315b29: 逢緣不借豈立玄功毛端剎集煙雨濛濛
0315b30: 瓦礫泥團臨時拋出玄玅商量咬人屎橛
0315c01: 言前句後體妙失宗千波無跡如日昇空
0315c02: 饑來喫飯渴來飲水更問如何開眼見鬼
0315c03: 一道靈光無在不在索價撩天阿誰肯賣
0315c04: 朕兆未彰用不餘體一月印江萬輪俱啟
0315c05: 十方是汝何用他求拈來土塊溈山水牛
0315c06: 佛祖所談開遮擒縱是汝家常莫受人哄
0315c07: 一切智智無別無同有法可示呼蚓作龍
0315c08: 神鼎懶僧拈來便擲是語是禪任人安置
0315c09: 雜詠五言
0315c10: 獨步萬峰頂閒聽虎喚兒夕陽林下沒回杖月同歸
0315c11: 在家疑是客旅舍卻為親湛然而玅用無我亦無人
0315c12: 四生皆客住終回不二家毛端天地闊雲散月光華
0315c13: 世夢隨時變風雲倏忽過喬松堪傲雪禪客意如何
0315c14: 草深蛇性悅空闊鳥難棲欲得門庭鬧無如窠臼宜
0315c15: 東風吹萬綠眾卉競舒姿法爾長如是誰知竟不移
0315c16: 春深多意氣壯我曲橋溪谷瀑連聲湧迴流濺客衣
0315c17: 離欲真出家心忘登佛地三千放淨光只為無情識
0315c18: 大千無量物一室斂歛無餘舉似維摩詰煌煌發令姿
0315c19: 茅菴啖翠空霞外群峰立一笑萬緣消菩提只遮是
0315c20: 鳥歸斜照裏鳩語綠陰中山氣熏天碧般般絕異同
0315c21: 連日雷驅雨青浮欲漲天一聲何處鶴幽谷更堪憐
0315c22: 達觀音妙協俗眼自雲泥意夢全消處清飆恰到時
0315c23: 群山努力青厭俗圖其形每見山僧面飛來滿我庭
0315c24: 斜雨知吾意留客即便晴一山清趣事今夜與君評
0315c25: 滿裝一谷雲換得半天雨不第解田憂園蔬賴以注
0315c26: 眾鳥隨雲散殘山掛夕陽一聲天際鴈萬綠盡消忙
0315c27: 煙翠鍾聲出晴雲冒碧空興來舒一嘯響落數村松
0315c28: 幾欲登山去其如足力綿好風知我意吹夢到層顛
0315c29: 結茅叢社側客至懶供需酌茗清談外安論我與渠
0315c30: 床飛新落葉風掩讀殘書居然三際外聲色意無餘
0316a01: 老山披露坐細雨伴泉流狼藉西來意何人解展收
0316a02: 神鼎峰頭事千松已巳吐花不辭為舉似抬手落誰家
0316a03: 古佛身無盡亡形化萬般空花兼翳淨神鼎不瞞頇
0316a04: 皜月澆詩壁輕風贈遠香對床無語坐千劫坦然降
0316a05: 君騎春色來伴我嘗新茗未竟三日談別去良耿耿
0316a06: 道友如君少清談不厭過營營人世夢奈此白雲何
0316a07: 開軒此靜坐好鳥頻相過天籟忽然生拋書竟乃臥
0316a08: 雨滌山愈健雲收月更新十方秋趣味一筆畫分明
0316a09: 雜詠六言
0316a10: 有無是你兒孫處處腳蹋實地癡人不肯逍遙更去
0316a11: 咬他屎屁
0316a12: 諸佛由來是汝因何抵死不信渾身佛魔同居薦得
0316a13: 也打三頓
0316a14: 了無忻厭居懷正是屎坑解脫斫樹不斷根株時至
0316a15: 根苗復活
0316a16: 我是虛空令尊要他菩提作麼但無一念希求日用
0316a17: 應緣不錯
0316a18: 霜葉飛如蝴蝶籬邊老菊精神多少時人錯會強來
0316a19: 說境說心
0316a20: 山抱鐘聲渡水風推松籟來窗一種淨緣誰會黃鶯
0316a21: 小語商量
0316a22: 十二時歌
0316a23: 半夜子消息不通無彼此卻嫌蚤虱姿貪饕摸來依
0316a24: 舊空勞指
0316a25: 雞鳴丑欲起仍眠如中酒下單失口念彌陀大地山
0316a26: 河顛倒走
0316a27: 平旦寅管甚真心與妄心世界撮來如米大勸君莫
0316a28: 唼老婆唇
0316a29: 日出卯山妻秪用一錢討給侍周旋不露顏呼來卻
0316a30: 是陳禾稿
0316b01: 食時辰佛法塵勞一東薪清磬數聲天地外何須更
0316b02: 覓採樵人
0316b03: 禺中已巳明暗不干誰敢比提將土塊作真金到頭又
0316b04: 似張三李
0316b05: 日南午堂堂大道無回互沙界塵毛體量同莫來攔
0316b06: 我毬門路
0316b07: 日昳未休把光陰等閑費他方此土一身中道俗縱
0316b08: 橫互為寄
0316b09: 晡時申萬壑松風唱主賓咽喉坐斷通車馬不知誰
0316b10: 是住菴人
0316b11: 日入酉那事茫茫丟卻手遠峰吐月到窗前萬水千
0316b12: 山呈拙醜
0316b13: 黃昏戌一日安排俱了畢開單脫襪擁禪衣誰能更
0316b14: 論波羅密
0316b15: 人定亥伸腳長眠觀自在夢裏飽吞王膳珍醒來打
0316b16: 破三瓶菜
0316b17: 牧牛歌十首
0316b18: 尋牛
0316b19: 鼻端無竅自優悠瞥起跟尋逐兩頭伊本無依無去
0316b20: 住今時及盡始真休
0316b21: 見跡
0316b22: 愈著尋求愈覺難谿頭停武試詳觀團團蹄跡分明
0316b23: 在不必貪程過遠山
0316b24: 見牛
0316b25: 登高一望草茸茸業畜元來在此中躡足向前穿卻
0316b26: 鼻牽來步步怨春風
0316b27: 得牛
0316b28: 捉獲耕驅南畝上拖犁拽耙幾時休青青兩岸雖無
0316b29: 犯猶賴山童緊繫留
0316b30: 牧養
0316c01: 念念惺惺秪遮頭循欄瀟灑漸和柔養成毛色渾無
0316c02: 雜露地安眠不用收
0316c03: 騎歸
0316c04: 歸來明月印前溪短笛臨風信口吹識得者麼消息
0316c05: 事當初孤負我和渠
0316c06: 存人
0316c07: 打失全牛一事無柴床端坐觜盧都青山綠水仍依
0316c08: 舊面目堂堂好丈夫
0316c09: 俱忘
0316c10: 人牛驀地兩全空好手徒誇遊刃功不到水窮山盡
0316c11: 日謾云無異亦無同
0316c12: 還源
0316c13: 拶到還源本自閑枉將功用著其間聞聲見色無餘
0316c14: 地渴飲饑餐倦打眠
0316c15: 入廛
0316c16: 尊貴功勳俱不住橫身撒手入廛來畜生隊裏翻筋
0316c17: 斗處處牢關盡撞開
0316c18: 山居雜詠
0316c19: 蹋遍諸方古寺苔放憨皮肚任人猜而今老大渾無
0316c20: 似支枕松根看月來
0316c21: 老松時奏千般韻小澗長分百斛泉隨處看雲和衲
0316c22: 睡夢回拈棒打青天
0316c23: 相隨一杖無餘物破屋無門不用關秖有清閑無處
0316c24: 著石頭坐遍待雲還
0316c25: 隔樹數聲樵子韻高歌我詠寒山詩虛空喝彩森羅
0316c26: 舞不許時人取次知
0316c27: 深山夏日足陰涼小榻鼾眠午夢長睡起經行松樹
0316c28: 下數聲啼鳥澗中央
0316c29: 濃雲密霧奪群山恍若孤舟汎海瀾四面八方無畔
0316c30: 岸不知身在畫圖間
0317a01: 茅林隘路石為關來往多遭驀面瞞不動腳跟能到
0317a02: 此大千搏取若泥丸
0317a03: 精窮徹骨懶頭陀佛法全然不會他對客自來無一
0317a04: 語空勞跋涉到煙羅
0317a05: 幾年生受貧中樂半世逍遙拙處多一等便宜誰不
0317a06: 具衒名弄巧自瞞何
0317a07: 佛法全忘懶唱提搬柴煮飯恰臨時相逢多是鐫舟
0317a08: 者狼藉春風總不知
0317a09: 定起月臨窗白滿吟成風墮葉黃多太平不計功勳
0317a10: 事更有何人入佛魔
0317a11: 出礦精金是處真瓶盤釵釧總同身一聲鶴唳天初
0317a12: 曉不是心兮不是塵
0317a13: 青山溢目即如來切忌于斯立聖胎日暮拾柴燒火
0317a14: 向不須重撥地爐灰
0317a15: 人生隨分即無憂塵世茫茫孰肯休一句了然超百
0317a16: 億青山岌峇大江流
0317a17: 飯罷閒行事了然全無些子故相牽嶺頭倚杖觀山
0317a18: 色淡殺人間虛妄緣
0317a19: 畢世精神聲利馳百年光景剎那時堂堂古路無人
0317a20: 蹋孤負春風著意吹
0317a21: 掃石焚香趺坐久山禽見慣每來依一光映現無伊
0317a22: 我使得人間十二時
0317a23: 莫謂山居無一事栽瓜種菜忒忙生月沉滄海人難
0317a24: 委猶較雞鳴半日程
0317a25: 草徑幸無俗子步隔山時有採樵歌一塵不動真安
0317a26: 樂纖類纔生早自磨
0317a27: 古風愧我不能追豈把身心蹈近時淨行莊嚴非分
0317a28: 外珊瑚撐月不吾欺
0317a29: 森森萬綠赴茅菴幾片白雲相佳閒清夜數聲谿外
0317a30: 鴈為誰飛過碧蘿灣
0317b01: 人定月斜鐘斷後夢回霜冷鴈鳴初飄外拽杖穿林
0317b02: 走拾得枯枝供地爐
0317b03: 人來無口問他禪敲火烹茶得自便翻憶古人機欠
0317b04: 密天書三召惹人嫌
0317b05: 四山駢綠映柴扉看到黯黯思轉微春鳥也憐遊子
0317b06: 苦聲聲叫道不如歸
0317b07: 夾菴澗溜高低響繞逕蘚苔厚薄青茶事告成春又
0317b08: 去有誰心外見真形
0317b09: 懶舉主賓玄要話門前山路亂縱橫堂堂一句超群
0317b10: 象南北東西不借功
0317b11: 大千經卷一塵包打破何須動一毛壞衲褁山來枕
0317b12: 翫空拳捏月就房韜
0317b13: 萬山卸翠到禪扉一箇山僧倚杖藜不離六塵元自
0317b14: 淨天然畫出數行詩
0317b15: 縛箇茅菴雲裏住刀耕火種度時光傳燈說法俱無
0317b16: 暇洗腳雙趺月到床
0317b17: 山中春夏雨偏多米盡柴生不奈何滴爛虛空猶自
0317b18: 可幾乎餓死老禪和
0317b19: 物情法爾不能齊得失是非休用提梅華卸白群英
0317b20: 發商確春風到鴃啼
0317b21: 啼罷流鶯到竹雞牡丹開遍恰晴時天供野菜漫山
0317b22: 谷嫩作鮮餚老作虀
0317b23: 燈光明滅不成亮坐久昏眠未穩時老鼠成群齊著
0317b24: 力天明滿地是糠秕
0317b25: 密靄翠封山下路踦歷盡到菴前道人活計長如
0317b26: 是健則鋤雲倦則眠
0317b27: 山居糊口一張鋤佛法從他爛且枯栽了王瓜便種
0317b28: 豆誰能死水按葫蘆
0317b29: 學海奇波空自湧心田異艸可曾刪茅菴斗大堪容
0317b30: 膝虛豁全包四面山
0317c01: 一幅生成古畫圖春為著色更然都門前舊路俱荒
0317c02: 卻差勝牛頭花鳥無
0317c03: 羊腸世路競奔趨坦直林泉到者稀穩坐蒲團窗月
0317c04: 上此時那許俗人知
0317c05: 水響山明諸佛體春來秋去祖師心明明吐露無遮
0317c06: 互何事諸人不肯貧
0317c07: 澹蕩閒懷冰銕腸去無固必住無方清茶啜罷焚香
0317c08: 坐幽鳥一聲天宇長
0317c09: 自入山來七八春煙堆衣帽幾身塵不將世夢虛聲
0317c10: 譽喚我一生清淨貧
0317c11: 禪人訪我入深山陟險梯高途路難莫道山居無款
0317c12: 待白雲秋色任君餐
0317c13: 委身丘壑高然臥半世生涯月一輪寄與參玄諸上
0317c14: 士恩無半點始知恩
0317c15: 同門相訪喜盈盈一夜清談到老晨賓主既忘貧徹
0317c16: 骨且須住住莫云云
0317c17: 百年一覺夢中忙消我山中幾炷香自是塵勞光影
0317c18: 促致令閒靜日偏長
0317c19: 客來無送亦無迎抵掌清談趣自深擁火喫茶端坐
0317c20: 久地爐鼾睡到天明
0317c21: 法門替極不堪評種種澆風取次生上下偷安唯苟
0317c22: 得風波如此豈應行
0317c23: 世亂始知多欲苦年荒方信菜根香從來貧富唯虛
0317c24: 習堪嘆人生空自忙
0317c25: 直堪行道世非宜來伴青山度歲時分付雨風休作
0317c26: 惡明朝我欲探龍谿
0317c27: 雨過山光沐眼明滿潭碧水躍然盈春來好處無多
0317c28: 子新霽園林鳥一聲
0317c29: 細雨洗青山愈好岩花幽艸各知春山僧不是收詩
0317c30: 料分付諸人款款吟
0318a01: 同居七八箇禪人努力耕鋤不濟貧春種苦蕎雙斗
0318a02: 足收來仍舊又三升
0318a03: 久居峭谷面如之故友相逢問是誰向道昔人元不
0318a04: 在驚呼會得轉身時
0318a05: 看雲倚杖峰頭坐聽月攜蒲艸際眠一箇閒身天地
0318a06: 外隨緣生受亦蕭然
0318a07: 青山目極幾千重獨坐孤峰誰與同秖許流泉知此
0318a08: 意一聲聲透碧雲中
0318a09: 扶疏新竹舞蹁躚擬住幽禽意未便夏日初長山色
0318a10: 健盛塗蒼綠賽青天
0318a11: 生平不學雕蟲客日弄之乎者也詞口不關風胡亂
0318a12: 語非禪非偈亦非詩
0318a13: 山居病懶觀書少獨有輕風知啟吾帶雨攪林鏗碎
0318a14: 玉攜雲出嶂展全圖
0318a15: 穿雲碧澗長分水駢列青巒不買山回視舊交塵擾
0318a16: 裏牽名役利幾時還
0318a17: 情生妄自分高下無我何勞論是非沙界即今菴裏
0318a18: 物眉毛孤負許多時
0318a19: 一夜春回冬未覺猶施冷氣撲人衣暗香梅蕊傳消
0318a20: 息幻得東風到綠齊
0318a21: 流鶯嫌雨罵東風門外群英牛綠紅雨歇攜笻看瀑
0318a22: 布歸來明月在高松
0318a23: 北軒高臥有餘適招得群峰到枕看叵耐春風懷妒
0318a24: 忌挾來輕雨灑輕寒
0318a25: 挈蒲行倦便閑眠舀水烹茶處處便春事摧殘已巳如
0318a26: 許隔山猶唱鷓鴣天
0318a27: 四山青映獨憑欄小倦焚香偃臥看好鳥靜觀枝上
0318a28: 久恐予鼾睡送高談
0318a29: 自補衲衣松樹下幽禽來伴語泠泠佇鍼屢聽忘時
0318a30: 久竟日方成箇補釘
0318b01: 芳菲寂寞已巳難堪霧雨何須更剝殘欲斂歛暑衣猶怯
0318b02: 冷快人惟有竹成竿
0318b03: 大借湖山供玩具滿天風月未全貧謝君千里來相
0318b04: 訪不惜家風盡供申
0318b05: 雲外禪師語錄卷第十二終
0318b06: 　劉千里居士　程上觀居士　周啟明
0318b07: 　居士　張一生居士　王遽公居士
0318b08: 　張長人居士　玄珠居士　陳元之
0318b09: 　黃文鄉　李長吉　潘用平　蔡如龍
0318b10: 　眾居士捐貲助刻
0318b11: 　神鼎雲外和尚語錄第十二卷
0318b12: 康熙乙巳己夏月塔院識
