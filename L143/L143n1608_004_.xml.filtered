0571b01: 大藏聖教法寶標目卷第四　　　　四
0571b02: 元清源居士王古撰
0571b03: 無字寶篋經　【敢】
0571b04: 離文字普光明藏經
0571b05: 照光明藏無字法門經
0571b06: 右三經本同譯別。佛答勝思惟菩薩問。菩
0571b07: 薩所應斷。除三毒我執懈怠睡眠無明等。
0571b08: 應當守護一法。謂己巳所不欲勿施於人。及
0571b09: 如來所證知法。
0571b10: 老女人經
0571b11: 老母經
0571b12: 老母女六英經
0571b13: 右三經本同譯別。老母問佛。四相五陰六
0571b14: 根四大從何所來去至何所。佛為說諸法
0571b15: 來無所從去無所至。如兩木出火。如鼓出
0572a01: 聲。如雲雨雷電。如畫隨意從空盡空。萬物
0572a02: 亦爾。
0572a03: 月光童子經
0572a04: 申日兒本經
0572a05: 德護長者經二卷
0572a06: 右三經同本異譯。說童子父名申日信奉
0572a07: 外道。以火坑毒食試佛。童子諫父。佛為降
0572a08: 伏受度事。
0572a09: 文殊師利問菩提經
0572a10: 伽耶山頂經
0572a11: 大伽耶山頂經
0572a12: 象頭山頂精舍經
0572a13: 右文殊答淨光天子。及諸菩薩問菩提心
0572a14: 義菩薩行法。四經本同譯別。
0572a15: 長者子制經
0572b01: 菩薩逝經
0572b02: 逝童子經
0572b03: 右三經本同譯別。說長者子以食與衣奉
0572b04: 施如來佛為授記。
0572b05: 犢子經
0572b06: 乳光佛經
0572b07: 右犢子捨乳施佛。佛為授記。後二十劫作
0572b08: 佛。二經本同譯有詳略。
0572b09: 無垢賢女經
0572b10: 腹中女聽經
0572b11: 右佛說法無垢女在胎藏中跪聽。即示現
0572b12: 出生。現大神變事。
0572b13: 轉女身經
0572b14: 右經初如無垢賢女經所譯。文義詳廣。佛
0572b15: 說轉女身法門。無垢女等皆為男子。
0573a01: 無上依經二卷　【毀】
0573a02: 右阿難問造高閣。及四事供養施四方僧。
0573a03: 與起佛塔。供養舍利。二種福德何者為多。
0573a04: 佛言。供養微塵數世界四果辟支佛。不如
0573a05: 佛涅槃後取舍利如芥子大。造塔如阿摩
0573a06: 羅子大。露槃如棗葉大。此功德甚多於前。
0573a07: 若不回向菩提。所獲福德。如世界微塵數
0573a08: 作諸天王。況轉輪王。下卷說如來三十二
0573a09: 相八十種好種種勝妙功德因果不可思
0573a10: 議。
0573a11: 未曾有經
0573a12: 甚希有經
0573a13: 右二經與前無上依經本同譯。別前廣後
0573a14: 略。
0573a15: 希有希有校量功德經
0573b01: 最無比經
0573b02: 右二經本同譯別。佛說供養大千世界諸
0573b03: 佛上妙樂具。起塔高廣。所獲福德。不如起
0573b04: 淨信心受三歸依。受三歸依不如一念頃
0573b05: 受持十善。受十善不如一晝夜持八戒。受
0573b06: 盡形大戒。其福轉勝前所獲福。百千萬分
0573b07: 不及其一。
0573b08: 大百福相經
0573b09: 大百福莊嚴相經
0573b10: 二經本同譯別右佛說一閻浮提眾生十
0573b11: 善福聚。數滿百倍。成一轉輪聖王。王四天
0573b12: 下自在福。如是百倍。成一天王帝釋福聚。
0573b13: 又增滿百倍。成一第六他化自在天王福。
0573b14: 又百千倍成一梵王福。此上漸漸倍增。成
0573b15: 大千世界主大梵天福。又無量億百千倍。
0574a01: 成一最後身菩薩福。又無量億百千倍。成
0574a02: 如來一毛孔福。復百千倍。成一隨好福。復
0574a03: 百千倍。成三十二相中一相福。三十二相
0574a04: 福聚。始成如來隨類教化一切眾生音聲
0574a05: 福聚。如是威光勢力。皆不可思議。及所修
0574a06: 因地行願法門。
0574a07: 決定總持經
0574a08: 謗佛經
0574a09: 右二經說十菩薩謗佛業障。遇佛懺悔滅
0574a10: 除。大略同本。真言別。
0574a11: 寶積三昧文殊問法身經
0574a12: 入法界體性經
0574a13: 右二經佛文殊舍利弗問答。本同譯別。
0574a14: 如來師子吼經
0574a15: 大方廣師子吼經
0574b01: 右佛命勝積菩薩。往北方法上如來所。聽
0574b02: 大師子吼方廣法門。佛問。汝從何來。勝積
0574b03: 默然。海眾皆疑。三界尊問云何不答。佛現
0574b04: 微笑曰。諸佛境界不可思議。當知無說是
0574b05: 名真說二經本同譯別。
0574b06: 前世三轉經
0574b07: 銀色女經
0574b08: 右二經本同譯別。說佛因地以身布施事。
0574b09: 阿闍世王受決經
0574b10: 採華違王上佛受決經
0574b11: 右二經本同譯別。說然燈獻華供養世尊。
0574b12: 得授佛記。
0574b13: 正恭敬經
0574b14: 善恭敬經
0574b15: 右二經說弟子事師儀範及罪報。
0575a01: 稱讚大功德經
0575a02: 妙法決定業障經
0575a03: 右二經本同譯別。說菩薩不應親近二
0575a04: 人。及說大名義。
0575a05: 大四法經
0575a06: 菩薩修行四法經
0575a07: 右二經。四法。謂寧失身命。不捨菩提心。親
0575a08: 近善友不捨忍辱。依寂靜處。二經本同譯
0575a09: 別。
0575a10: 諫王經　【傷】
0575a11: 如來示教勝軍王經
0575a12: 佛為勝光天子說王法經
0575a13: 右三經本同譯別。佛為勝光王勝軍王等。
0575a14: 說世間福樂。五欲貴富。自在威勢。宮殿園
0575a15: 林。親屬臣佐。象馬車。珍寶服御。種種莊
0575b01: 嚴悉皆無常不可長保。年少會老。強健必
0575b02: 病。含血之類要終歸死。老病死時良醫拱
0575b03: 手。迅速不停。隨業流轉。墮諸惡趣。不可以
0575b04: 勢力逃避抗拒。唯以正法治國勿行惡法。
0575b05: 應愍眾生皆如一子。薄賦斂省徭役。賞善
0575b06: 罰惡。遠離不忠良者。無受言。當受忠諫。
0575b07: 恭敬三寶。教民為善。能如是龍天歡喜福
0575b08: 力延長。國無災難。壽命增益。名聞十方。後
0575b09: 生天上乃至成佛。佛言。我終不說獲得世
0575b10: 間諸欲樂具名富貴者。得佛正法聖慧財
0575b11: 寶積聚受用。乃名圓滿真富貴者。
0575b12: 大方等修多羅王經
0575b13: 轉有經
0575b14: 右二經本同譯別。佛為國王說無常空法。
0575b15: 文殊師利巡行經
0576a01: 文殊尸利經
0576a02: 右二經本同譯別。文殊舍利弗問答。文殊
0576a03: 說。真如法界眾生眾不減不增不染不淨
0576a04: 等。
0576a05: 思惟十二因緣經
0576a06: 緣起聖道經
0576a07: 右二經說佛思十二因緣法本同譯別。
0576a08: 稻經
0576a09: 了本生死經
0576a10: 右二經本同譯。詳略別。稻經彌勒為舍
0576a11: 利弗詳說十二緣義。
0576a12: 自誓三昧經
0576a13: 如來獨證自誓三昧經
0576a14: 右二經本同譯別。說佛出家苦行成道。淨
0576a15: 居天現證。及迦葉證果。
0576b01: 灌佛形像經
0576b02: 摩訶剎頭經
0576b03: 浴像功德經
0576b04: 浴像功德經
0576b05: 右四經本小有異。譯別。說供養舍利及造
0576b06: 佛像。以香水灌浴佛像。諸供養中最為殊
0576b07: 勝。所獲福德無量無邊。
0576b08: 造佛像福報經
0576b09: 作佛形像經
0576b10: 右二經本同譯別。優填王問造佛形像得
0576b11: 何福報。佛說。得種種福報。無量無窮不墮
0576b12: 三惡道。不生貧賤家。生天得道乃至菩提。
0576b13: 其福甚多。於江河海水出過十倍。
0576b14: 龍施女經
0576b15: 龍施菩薩本起經
0577a01: 右長者女名龍施。見佛發無上道心。樓上
0577a02: 捨身即轉為男子。佛為授記。本起經本同。
0577a03: 更說龍施宿命。為毒蛇聞法捨身。生兜率
0577a04: 天下生為長者女。
0577a05: 八吉祥經
0577a06: 八吉祥經
0577a07: 八陽經
0577a08: 八佛名號經
0577a09: 右四經各說八佛菩薩名號持誦功德。本
0577a10: 同譯別。
0577a11: 盂蘭盆經
0577a12: 報恩奉盆經
0577a13: 右二經佛為目連說救母法。并為未來世。
0577a14: 為見世及七生父母。祈福拔苦。
0577a15: 校量數珠功德經
0577b01: 數珠功德經
0577b02: 右二經本同譯別。文殊說誦掐搯數珠一。
0577b03: 鐵者得福五倍。赤銅千倍。真珠珊瑚等寶
0577b04: 百倍。子千倍。蓮子萬倍。水晶者福萬萬
0577b05: 倍。用菩提子。或但手持。其功德無量無數
0577b06: 不可稱量。
0577b07: 不空索神變真言經三十卷　【女】【慕】【貞】
0577b08: 右佛在補陀洛山。與九十九億俱胝大菩
0577b09: 薩及天龍八部居。觀世音菩薩說是神。
0577b10: 是一切諸佛菩薩大寶光聚。若造極惡業。
0577b11: 應墮阿毗地獄。經無數劫受無間苦。能懺
0577b12: 悔持誦。罪悉得滅不墮地獄。唯五逆罪現
0577b13: 世輕受病苦。何況淨信輕罪受持無不成
0577b14: 就。若種種災厄怖畏惡夢不祥。悉得消滅。
0577b15: 有無量殊勝利益。壇場手印。持誦祈願。
0578a01: 藥治病。降伏攝召諸天種種神變。及求佛
0578a02: 菩薩天神龍女藥精現身等法。
0578a03: 不空索陀羅尼自在王經三卷　【潔】
0578a04: 寶思惟譯。
0578a05: 不空索陀羅尼經
0578a06: 李無諂譯右二經本同譯別。十六品觀世
0578a07: 音菩薩說除一切業障。集一切福慧。成就
0578a08: 一切佛法。滿一切求願。役召降伏除止災
0578a09: 疫。求見觀音種種等法。
0578a10: 不空索經
0578a11: 隋天竺三藏譯。
0578a12: 不空索神心經
0578a13: 奘法師譯右二經本同譯別。說持誦者。獲
0578a14: 種種殊勝功德。藥治病除災滅業。種種
0578a15: 求願等法。本經後序云。此經者。三際種智
0578b01: 之格言。十地證真之極趣也。裂四魔之
0578b02: 折六師之邪幢。運諸子之安車。詣道場
0578b03: 之夷路者也。印度諸國。咸稱為如意神珠。
0578b04: 名不空者。謂擲取獸。時或索空。茲教動
0578b05: 桴罔不玄應。故爾。
0578b06: 千眼千臂觀世音菩薩陀羅尼神經二卷
0578b07: 右唐貞觀中智通翻譯訖。懇祈徵應。感現
0578b08: 聖證。此陀羅尼能滅罪治病。降伏魔怨。滿
0578b09: 足一切祈願。請雨止雨種種殊勝功德。有
0578b10: 二十五種印法。大身九十四句。與大
0578b11: 悲心本別。
0578b12: 千手千眼觀世音菩薩姥陀羅尼身經
0578b13: 右二經本同譯別。觀世音說利益一切眾
0578b14: 生持誦壇印。攝召降伏。除災增壽。能滿種
0578b15: 種求願。日月蝕時蘇一百八。結印印
0579a01: 蘇食。令人日誦萬偈。
0579a02: 千手千眼觀世音菩薩廣大圓滿無礙大悲
0579a03: 心大陀羅尼經
0579a04: 右唐西竺三藏伽梵達磨譯。觀世音菩薩
0579a05: 白佛。我欲眾生得安樂除病壽命富饒。滅
0579a06: 一切惡業因緣。成一切功德善根。離一切
0579a07: 怖畏。滿一切所求。說此神。若受持者。除
0579a08: 滅身中百千萬億劫生死重罪。不受十五
0579a09: 種惡死。得十五種善生。及說四十手種種
0579a10: 求願。及治種種病苦等法。
0579a11: 觀世音菩薩祕密藏如意輪陀羅尼神經
0579a12: 唐于闐三藏實叉難陀譯。
0579a13: 觀世音菩薩如意摩尼陀羅尼經
0579a14: 唐天竺三藏寶思惟譯。
0579a15: 觀自在菩薩如意心陀羅尼經　【男】
0579b01: 唐三藏義淨譯。
0579b02: 如意輪陀羅尼經
0579b03: 唐三藏菩提流支譯右四經本同譯別。誦
0579b04: 者除災集福。消罪愈病。五無間業皆得清
0579b05: 淨。百千種願悉得如意。降伏鬼神見佛菩
0579b06: 薩資具豐足色力安盛。種種藥護摩等
0579b07: 法。
0579b08: 文殊師利根本一字陀羅尼經
0579b09: 曼殊室利菩薩藏中一字王經
0579b10: 右二經同本異譯。佛說此守護眾生。一
0579b11: 切如來祕密心大神王。更無過者。有大
0579b12: 神力。文殊常來擁護。此尚能攝得文殊。
0579b13: 況餘賢善。能消一切災障。惡夢怨敵。五逆
0579b14: 四重十惡罪業。一切不祥。能成辦一切善
0579b15: 事。滿一切願。二護同伴。三護一宅。四
0580a01: 護一城。五護一國。及說種種藥病
0580a02: 等法。
0580a03: 十二佛名神經
0580a04: 稱讚如來功德神經
0580a05: 右二經同本異譯。說十方十二佛名。及神
0580a06: 持誦功德。五千五百佛名經。第一卷十
0580a07: 二佛號與此同。
0580a08: 孔雀王經
0580a09: 大金色孔雀王經
0580a10: 佛說大金色孔雀王經
0580a11: 孔雀王經二卷
0580a12: 大孔雀王經三卷
0580a13: 義淨譯右五經同本別譯。前略後廣。佛時
0580a14: 一年少比丘析薪。為毒蛇螫。悶絕于地。吐
0580a15: 沫翻目。阿難疾走告佛。佛說此令往救
0580b01: 治。即得消除。此於一切恐怖厄難疾病
0580b02: 憂惱饑饉囚繫。悉得解脫。有大神力。求者
0580b03: 皆驗。五天諸國南海十洲。無問道俗二。
0580b04: 皆尊敬讀誦。求請蒙福。交報不虛。舊經文
0580b05: 闕。致此土未甚流布。義淨本。畫像壇場軓
0580b06: 式具備。利益無邊。
0580b07: 陀羅尼集經十二卷　【效】【才】
0580b08: 右唐永徽年中天竺三藏譯。此經本出金
0580b09: 剛大道場經。大明藏六萬偈中之少分
0580b10: 也。撮要而譯。第一卷佛部上大神力陀羅
0580b11: 尼經。釋迦佛頂三昧陀羅尼品。種種印壇。
0580b12: 求願降伏等法。第二卷佛部下說諸佛頂
0580b13: 印等法。藥師璃光佛。阿彌陀佛印。
0580b14: 持誦得往生事。及數珠跋折囉功能法相
0580b15: 等法。第三般若波羅蜜經心印壇等法。
0581a01: 第四第五第六卷。觀世音印壇場諸法。
0581a02: 第六卷半後諸大菩薩法會。勢至文殊彌
0581a03: 勒地藏普賢虛空藏等印法。第七第八
0581a04: 第九。金剛部大笑火頭青面金剛等金剛
0581a05: 諸印法。第十第十一諸天部。摩利支天
0581a06: 功德天。及釋梵四王日月星宿諸部神王。
0581a07: 各各獻佛助成三昧印。佐護眾生法。第
0581a08: 十二卷諸佛大陀羅尼都會道場灌頂普
0581a09: 集壇法。
0581a10: 誦真言功德力。如日月之光。念佛功德如
0581a11: 夜燈之光。若日日供養誦明。兼念佛功德。
0581a12: 如須彌之高大海之深。若唯念佛名不兼
0581a13: 誦明。如香山之小。阿耨達池之淺。若日日
0581a14: 供佛誦明滅罪。如火燒草木。功德不可思
0581a15: 議第三卷末。
0581b01: 十一面觀世音神經
0581b02: 十一面神心經
0581b03: 右二經與前陀羅尼集經第四卷十一面
0581b04: 神經同本異譯。集經中印法廣備此經。
0581b05: 觀世音說種種持求願殊勝法。
0581b06: 摩利支天經
0581b07: 右佛說。有天名摩利支。常行日月前。有陀
0581b08: 羅尼。能守護人。一切時處。怨賊兵刃。不能
0581b09: 加害。種種利益。與前集經第十卷初同本
0581b10: 異譯。前廣此略。
0581b11: 五首經
0581b12: 右奘法師譯。一千囀陀羅尼。二六字。三
0581b13: 七俱胝佛。四一切如來隨心。五觀自
0581b14: 在隨心。
0581b15: 千囀陀羅尼觀世音菩薩經
0582a01: 右與前集經第五卷初及雜。同本異譯。
0582a02: 六字神經
0582a03: 右與前集經第六卷中文殊。及五首
0582a04: 同雜。
0582a05: 七俱胝佛大心准提陀羅尼
0582a06: 七俱胝佛母準泥大明陀羅尼
0582a07: 右二經同本異譯。五首。及雜中同。說
0582a08: 是陀羅尼大勝妙功德種種求願等法。
0582a09: 觀自在菩薩隨心經
0582a10: 右觀音說是。有不可思議威力。多所饒
0582a11: 益。怨對惡障巧畏一切皆息。能滿種種求
0582a12: 願等法。
0582a13: 佛頂尊勝陀羅尼經杜行顗等譯三十五句　【良】
0582a14: 右唐高宗儀鳳元年。西域僧佛陀波利。來
0582a15: 禮五臺。願見文殊。忽見一老人謂曰。漢地
0582b01: 眾生多造罪業。唯有佛頂尊勝陀羅尼經。
0582b02: 能滅除惡。師可以此經來流傳漢土。廣利
0582b03: 群生。拯濟幽明。報諸佛恩。語已巳忽然不見。
0582b04: 僧遂西還。永淳二年取經回至京。高宗詔
0582b05: 日照三藏。與司寺典客杜行顗。同譯此
0582b06: 陀羅尼。八十八殑伽沙俱胝百千諸佛同
0582b07: 共宣說。為救善住天子七返傍生之苦。為
0582b08: 救三塗六道十惡五逆一切眾生種種生
0582b09: 死危急苦難。夭者增壽。病者脫苦。書高幢
0582b10: 上。或窣堵波中。結壇土。有種種殊勝功
0582b11: 德。眾生墮惡趣者。悉得解脫。救拔幽顯。最
0582b12: 不思議。大曆中僧法照。入金剛窟文殊聖
0582b13: 寺。見佛陀波利云。
0582b14: 佛頂尊勝陀羅尼經佛陀波利譯三十四句
0582b15: 右即前經本。日照譯。進高宗祕藏禁中。波
0583a01: 利泣請曰。命取經本期普濟。願請梵本。
0583a02: 帝還之。乃訪西明寺僧順貞同翻。遂有兩
0583a03: 譯。其實一也。
0583a04: 最勝佛頂陀羅尼淨除業障經三藏地婆訶羅譯三十六
0583a05: 句
0583a06: 右亦同前本。而序說善住天子因果等事
0583a07: 加詳。
0583a08: 佛頂最勝陀羅尼經
0583a09: 右與前本同譯別。僧彥悰序四十八句。
0583a10: 佛頂尊勝陀羅尼經
0583a11: 右義淨譯五十三句。
0583a12: 舍利弗陀羅尼經
0583a13: 出生無量門持經
0583a14: 無量門微密持經
0583a15: 無量門破魔陀羅尼經
0583b01: 四經本同譯別右佛為十方海會菩薩。說
0583b02: 是決定大一切功德甚深法藏。能滿一
0583b03: 切願。有種種勝妙功德。
0583b04: 阿難陀目佉尼呵離陀尼經
0583b05: 阿難陀目佉尼呵離陀經
0583b06: 出生無邊門陀羅尼經
0583b07: 一向出生菩薩經。
0583b08: 四經本同譯別右佛說此陀羅尼殊勝祕
0583b09: 密微妙法門。能滿菩薩一切行大功德藏。
0583b10: 阿彌陀佛往昔因地。為國王太子。聞是經
0583b11: 已巳。奉持精進。七千歲中不睡。不至席。不
0583b12: 念愛欲財寶。不問他事。常獨處止意不傾
0583b13: 動。復為教化世間人民。令八十億萬那行
0583b14: 人皆得阿惟越致。
0583b15: 種種雜經
0584a01: 右集種種神。
0584a02: 妙臂印幢陀羅尼經
0584a03: 勝幢臂印陀羅尼經
0584a04: 右二經本同譯別。能滅五逆十惡等罪。終
0584a05: 不更受諸惡趣生。得種種樂。
0584a06: 無崖際總持法門經
0584a07: 尊勝菩薩入無量法門陀羅尼經
0584a08: 右二經本同譯別。說陀羅尼功德利益。及
0584a09: 廣演法義。
0584a10: 金剛上味陀羅尼經
0584a11: 金剛場陀羅尼經
0584a12: 右二經本同譯別。說諸趣十二緣等法。皆
0584a13: 陀羅尼門。
0584a14: 師子奮迅菩薩所問經
0584a15: 華聚陀羅尼經
0584b01: 華積陀羅尼經
0584b02: 右三經本同譯別。說持功能保護眾生。
0584b03: 六字王經
0584b04: 六字神王經
0584b05: 右二經本同譯別。說滅一切惡毒厭延
0584b06: 壽解難法。
0584b07: 虛空藏問七佛陀羅尼經
0584b08: 如來方便善巧經
0584b09: 右二經本同譯別。諸佛各各說保護眾
0584b10: 生。消災除病滅罪延壽。及能令人知宿命
0584b11: 事。有種種求願法。
0584b12: 持句神經
0584b13: 陀鄰尼經
0584b14: 東方最勝燈王如來經
0584b15: 右三經本同譯別。諸佛菩薩各說神利
0585a01: 樂眾生。有種種求願法。
0585a02: 善法方便陀羅尼經
0585a03: 護命法門神經
0585a04: 金剛祕密善門陀羅尼經
0585a05: 右三經本同譯別。說此能保祐眾生。有
0585a06: 種種持法。
0585a07: 無垢淨光大陀羅尼經
0585a08: 右婆羅門七日當命終墮大地獄。禮佛求
0585a09: 救。佛為說此延壽滅罪陀羅尼。令修古佛
0585a10: 舍利壞塔。安此陀羅尼於輪橕中供養。得
0585a11: 延壽滅罪。有種種儀法。橕塔中柱也造塔
0585a12: 當檢用。
0585a13: 請觀世音消伏毒害陀羅尼經
0585a14: 右說陀羅尼。能救護一切眾生。消伏毒害
0585a15: 種種障難。
0585b01: 內藏百寶經
0585b02: 右說佛方便智。隨順世間諸示現事。
0585b03: 溫室洗浴眾僧經
0585b04: 右說洗浴眾僧。有大功德福報。
0585b05: 須賴經
0585b06: 右舍衛國中有極貧者。名曰須賴。方便度
0585b07: 人。示現極貧。道力堅固。天帝屢試而不動。
0585b08: 須賴得瑞應珠寶。常謂波斯匿王。為極貧
0585b09: 者欲施與王。王以為不然求證於佛。佛為
0585b10: 說法。授須賴佛記與寶積經第二十七善順菩薩會同本異譯。
0585b11: 私阿昧經
0585b12: 右長者子名也。見佛威光問因地。佛為說
0585b13: 此經。
0585b14: 菩薩生地經
0585b15: 右佛為長者子差摩竭說菩薩行。
0586a01: 四不可得經
0586a02: 右說四人得五神通。隱身空中海中山石
0586a03: 中市中。皆欲逃死而不得。
0586a04: 梵女首意經
0586a05: 右佛為首意女說法授記。
0586a06: 成具光明定意經
0586a07: 右佛為貴姓子善明。說廣修六度等法。有
0586a08: 法名成具光明定意。不見十方生死起滅
0586a09: 之處。乃至如來皆無見止清淨想。亦不止
0586a10: 清淨想。是為空見無所見。當是時心不在
0586a11: 內不處外。不道不俗。不有不無。不起不滅。
0586a12: 不於動搖處。是心無根無音響。為空為滅。
0586a13: 為都無所有。為應成具光明定意之法。是
0586a14: 法無所有。強為其名。後為善明等授如來
0586a15: 記。
0586b01: 寶網經
0586b02: 右佛為寶網童子。說諸佛名號功德。
0586b03: 菩薩行五十緣身經
0586b04: 右說佛身相好因地功德。
0586b05: 菩薩修行經
0586b06: 右五百長者發正真道意。問佛當學何法。
0586b07: 佛為說此經。
0586b08: 諸德福田經
0586b09: 右佛說八福田。一者眾僧有五淨德。名曰
0586b10: 福田。為良為美。為無旱喪。供之得福又有
0586b11: 七法廣施行者得福。即生梵天。一者興立
0586b12: 佛圖僧房堂閣。二者園果浴池樹木清涼。
0586b13: 三者常施醫藥療救眾病。四者作堅牢船
0586b14: 濟度人民。五者安設橋梁過度羸弱。六者
0586b15: 近道作井渴乏得飲。七者造作圊廁施便
0587a01: 利處。是為七事。得梵天福。佛會中阿羅漢
0587a02: 比丘比丘尼天帝釋等。各各說往昔因緣。
0587a03: 道邊作小精舍。供給止息僧福報。為帝釋
0587a04: 輪王。施一呵勒果供眾僧九十一劫無
0587a05: 病瓶酪施豪尊榮貴。施沐浴無病身真金
0587a06: 色。一柰奉佛。累劫端正。不生胞胎。施珠瓔
0587a07: 為天帝釋。施圊廁累劫無病無諸穢垢。
0587a08: 大方等如來藏經
0587a09: 右說眾生煩惱身中有如來藏與佛無異。
0587a10: 有九譬喻。如華開見佛。蜂去得蜜。除成
0587a11: 米。金出不淨。如貧女聖王。如開模出金
0587a12: 像。過去常放光明王。佛說是經。諸菩薩眾
0587a13: 聞者。除文殊觀音勢至金剛慧四菩薩。餘
0587a14: 皆已巳成佛道。末說聞持此經功德。
0587a15: 佛語經
0587b01: 右龍威德上王菩薩問佛語。非佛語義。佛
0587b02: 說此經。
0587b03: 金色王經
0587b04: 右說佛因地施辟支佛食獲福報。
0587b05: 演道俗業經
0587b06: 右佛為給孤獨長者等五百居士。說治家
0587b07: 財有三輩。出家修學三。疾成佛道。開化
0587b08: 眾生之法。
0587b09: 百佛名經
0587b10: 右說持百佛名功德。
0587b11: 稱揚諸佛功德經三卷　【必】
0587b12: 右佛說四方上方諸佛。名號本願功德。持
0587b13: 誦者獲福無量。
0587b14: 須真天子所問經四卷
0587b15: 右佛答須真天子所問菩薩三十二事。又
0588a01: 文殊答所問大法義。能斷一切狐疑。普
0588a02: 入諸佛方便慧。
0588a03: 摩訶摩耶經二卷一名佛升忉利天為母說法經
0588a04: 右佛於忉利天宮為母說法。及摩耶夫人
0588a05: 所自說偈。佛涅槃已巳。摩耶從天來下。世尊
0588a06: 從金棺起。如師子王奮迅。放千光明與千
0588a07: 化佛悉皆合掌向摩耶說偈已巳。闔棺如故。
0588a08: 又名佛臨涅槃母子相見經。
0588a09: 佛說除災患經
0588a10: 右維邪離國災患。投佛求救。佛來至已巳。國
0588a11: 人安樂。災病除愈。復說才明長者家大富
0588a12: 饒。女生於華中。及恒河邊一切餓鬼種
0588a13: 種宿因。
0588a14: 孛經
0588a15: 右外道謀欲毀佛。殺女埋祇樹間七日事
0588b01: 露。佛說宿命為國王師。其名曰孛。王後以
0588b02: 讒間故。孛辭去。其國遂亂。後王悔過復尊
0588b03: 用孛。故國復治。
0588b04: 觀世音受記經
0588b05: 右說觀世音次補彌陀佛。其國土莊嚴超
0588b06: 越百千萬倍。佛號功德山王如來。得大勢
0588b07: 菩薩次補觀音成佛。號善住功德寶王如
0588b08: 來。
0588b09: 海龍王經四卷　【改】
0588b10: 右海龍王供佛問法。請佛入宮。化作三道
0588b11: 寶街。從海邊至海底。金銀璃甚微妙好。
0588b12: 如佛昔從忉利天下閻浮提。佛入龍宮化
0588b13: 海眾生無量無邊。佛言犯戒律者。不捨直
0588b14: 見。不墮地獄。此類多生龍中。釋迦佛法中
0588b15: 有九百九十億居家出家者皆生龍中。佛
0589a01: 以一衣分龍眾。使免金翅鳥怖。佛衣雖
0589a02: 一。而億萬龍眾受用無盡。及為龍王諸眷
0589a03: 屬等說法授記。
0589a04: 首楞嚴三昧經三卷
0589a05: 右佛說是三昧。非九地已巳下菩薩及二
0589a06: 人所知。唯受職菩薩之所能得不以一事
0589a07: 一緣一義可知。一切禪定解脫三昧神通
0589a08: 無礙智慧無所不攝。如海會百川得此三
0589a09: 昧故。一切三昧皆悉隨之。故名首楞嚴會
0589a10: 中諸大菩薩證此三昧者。各現種種大自
0589a11: 在神變。
0589a12: 觀普賢行法經
0589a13: 右阿難迦葉彌勒問佛。云何眾生不失無
0589a14: 上菩提之心。云何不斷煩惱。不離五慾得
0589a15: 淨諸根。父母所生眼得見障外事等。佛說
0589b01: 是經。說觀普賢菩薩身相境界。懺悔滅罪
0589b02: 淨六根等。得諸佛現前三昧。
0589b03: 觀藥王藥上二大菩薩經
0589b04: 右說二大菩薩本因行。願為兄弟同發菩
0589b05: 提心。及記當來相次成佛名號。壽量莊嚴
0589b06: 等事。及觀念二菩薩滅罪獲種種功德。內
0589b07: 有五十三佛名懺罪法。
0589b08: 不思議光菩薩所說經
0589b09: 右舍衛國有棄嬰兒。遇佛即能問答說法
0589b10: 踴身空中放大光明。證無生忍。受菩提記
0589b11: 佛說昔因。於毗婆尸佛法中。以瞋恚詈罵
0589b12: 菩薩。生生為婬女子被棄空處。惡業盡故。
0589b13: 受善業報。遇佛授記。
0589b14: 十住斷結經十卷　【得】【能】
0589b15: 右說十住菩薩所斷所修所證等種種法
0590a01: 義第九卷說中陰生滅甚詳。
0590a02: 諸佛要集經二卷
0590a03: 右說世尊於東方天王佛土與諸佛會集
0590a04: 說法。文殊師利欲往彼土見佛聞法。天王
0590a05: 如來神力移立鐵圍山頂。令講無極深妙
0590a06: 之法。為將來諸菩薩眾顯大光明。離意女
0590a07: 佛前入定。以文殊神力不能出定。佛言。棄
0590a08: 陰蓋菩薩乃能出此女定。文殊與離意女
0590a09: 棄陰蓋菩薩等。問答種種要妙法義。
0590a10: 未曾有因緣經二卷
0590a11: 右說佛子羅云出家。幼少不樂聽法。佛為
0590a12: 化度說經。上卷說佛往劫為野干。以聞法
0590a13: 不修行故墮旁生。為天帝說十善法。八萬
0590a14: 諸天發菩提心。諸天供養禮敬。死生兜率
0590a15: 天。下卷說五女婢昔世因緣。濫受信施累
0590b01: 劫受苦償債等事。
0590b02: 菩薩瓔珞經十四卷　【莫】【忘】
0590b03: 右此經四十五品。佛與諸大菩薩羅漢問
0590b04: 答種種法要。會眾聞法受度不可勝數。
0590b05: 超日明三昧經二卷
0590b06: 右佛說此三昧大慧光明利益。能照無形。
0590b07: 一切不礙四大。不礙雲霧夜闇。不礙鐵圍
0590b08: 故。諸菩薩問答種種法。要日天王王后太
0590b09: 子眷屬。請佛日宮供養問法。天人受度無
0590b10: 量。有長者女。名曰慧施。與五百女人聞法
0590b11: 發願。轉為男子。受記後十劫成佛。及說
0590b12: 佛往昔因地。以謗法故歷劫墮大地獄。又
0590b13: 以解空精進故。得速疾成佛。
0590b14: 賢劫經十三卷　【罔】
0590b15: 右佛說了一切法本三昧。復詳列二千一
0591a01: 百諸度無極合八千四百諸度無極。一變
0591a02: 為十。乃至八萬四千諸三昧門。銷除八萬
0591a03: 四千眾垢塵勞。是諸佛道深入無極致一
0591a04: 切智。復說賢劫千佛第六卷名號父母弟子
0591a05: 光明壽量。說法所度。遺法年數。分布舍利
0591a06: 及發意因地。
0591a07: 大法炬陀羅尼經二十卷　【談】【彼】
0591a08: 右佛說過去無量無邊劫放光如來。說此
0591a09: 陀羅尼甚深經典。此陀羅尼門。則能總攝
0591a10: 諸餘經典。出生一切修多羅一切章句。一
0591a11: 切分別義。一切諸波羅蜜故名為門。五十
0591a12: 二品說種種法門因緣。
0591a13: 大威德陀羅尼經二十卷　【短】【靡】
0591a14: 右佛為阿難說陀羅尼法本。過去諸佛已巳
0591a15: 說廣利益諸天人等故。令眾生受安樂故。
0591b01: 廣說三界諸趣善惡事相種種法。令諸眾
0591b02: 生增智增念增慧增辯。
0591b03: 佛名經十二卷　【恃】【己已】
0591b04: 右佛說能受持讀誦此諸佛菩薩名者。終
0591b05: 不墮惡道生天人中常值佛菩薩善知識
0591b06: 離諸煩惱至得菩提。
0591b07: 過去莊嚴劫千佛名經
0591b08: 見在賢劫千佛名經
0591b09: 未來星宿劫千佛名經
0591b10: 右佛說聞是佛名。信樂持誦供養讚禮者。
0591b11: 勝用十方佛國滿中珍寶純摩尼珠。至梵
0591b12: 天百千劫中布施。經中有種種懺悔法。
0591b13: 佛所護念經二卷
0591b14: 右列十方佛名。初中後無長敘說。
0591b15: 五千五百佛名經八卷　【長】
0592a01: 右說受持佛名功德及諸陀羅尼。
0592a02: 華手經一十卷　【信】
0592a03: 右佛與諸大比丘諸菩薩等。夏安居已巳。三
0592a04: 千大千世界。八部雲集及他方諸佛會中。
0592a05: 一生補處菩薩等各持華奉供佛。說是斷
0592a06: 眾生疑經。知一切眾生深心令入法海。說
0592a07: 諸菩薩行及淨佛國化眾生業。成就諸波
0592a08: 羅蜜法門。有種種因緣。
0592a09: 大方等陀羅尼經四卷　【使】
0592a10: 右佛言。我去世後此方等經在閻浮提。如
0592a11: 日月照明世間。眾生遭恩得見四方。能滅
0592a12: 一切大罪業報。身有白癩一心懺悔。若不
0592a13: 除差無有是處。此是一切眾生之大珍寶。
0592a14: 能令眾生得究竟樂。四重五逆佛海死屍。
0592a15: 依小經。如斷多羅樹畢竟不生。無懺悔
0592b01: 處。依大經聽許洗浣。此經如枯生果。
0592b02: 如死者還生。如囚聞赦。如病得醫。如貧得
0592b03: 寶。如行到家。經云。於一劫中教化一切令
0592b04: 登補處。格其功德。不及香華供養此經功
0592b05: 德。況能依法修行者耶。經中詳說修懺行
0592b06: 道滅罪增壽善惡夢應種種事相。南岳思
0592b07: 禪師七載修行。遂淨六根。天台智者。方等
0592b08: 三昧行法一卷。說修行此法至詳至妙。
0592b09: 大方廣圓覺經
0592b10: 右佛言。此經百千萬億恒河沙諸佛所說。
0592b11: 三世如來之所守護。十方菩薩之所歸依。
0592b12: 十二部經清淨眼目。亦名如來決定境界。
0592b13: 名為頓教大。頓機眾生從此開悟。亦攝。
0592b14: 漸修一切群品。布施七寶積滿大千世界。
0592b15: 不如聞此經名及一句義。教百恒河沙眾
0593a01: 生得羅漢果。不如有人宣說此。經分別半
0593a02: 偈。圭禪師作大小鈔修證儀。裴相作
0593a03: 序。盛行于世。
0593a04: 僧伽吒經四卷
0593a05: 右佛說。聞此法門除五無間罪。於菩提得
0593a06: 不退轉。一切善法皆得成就。所得功德之
0593a07: 聚。如佛世尊。當得壽八十劫。九十五劫自
0593a08: 識宿命。六萬劫中為轉輪王。於現在世。人
0593a09: 所敬重。刀毒不傷。妖蠱不中。臨終見諸佛
0593a10: 安慰之言。汝莫怖畏。將至佛國聞此法門
0593a11: 不墮惡道不墮愚癡。不生邊地。若人施諸
0593a12: 樂具。供養六十二億恒河沙諸佛聞此法
0593a13: 門其福正等。詳如本經。
0593a14: 力莊嚴三昧經三卷
0593a15: 右佛入力莊嚴三昧。十萬諸佛剎地大震
0593b01: 動。諸佛悉皆讚歎。釋迦佛勇猛精進。能行
0593b02: 難行苦行。有大願力。於五濁惡世救苦眾
0593b03: 生。十方佛土聞釋迦佛名者。皆得受菩提
0593b04: 記。或得聲聞果。力莊嚴者。如來十種力有
0593b05: 大威德神變。令三千大千世界成大莊嚴。
0593b06: 詳如本經。
0593b07: 觀佛三昧海經十卷　【可】
0593b08: 右說佛身相好光明。觀三十二相。有無量
0593b09: 殊勝功德。繫心入定。逆觀順觀。是為念佛
0593b10: 三昧。佛示現相好光明時。四眾八部了了
0593b11: 得見。有業障者。見佛色身猶如灰人。或如
0593b12: 聚墨。佛說其宿咎。教以懺悔已皆得明見
0593b13: 得果受記第三卷觀佛心品第五卷說諸地獄
0593b14: 一切苦相甚詳。觀佛心者。是大慈也。大慈
0593b15: 所緣。緣苦眾生。苦眾生者。謂三惡道也。第
0594a01: 十說觀七佛十方佛。及諸佛菩薩。說昔因
0594a02: 地。因觀佛得道。佛言。此觀佛三昧。是一切
0594a03: 眾生犯罪者藥。破戒者護失道者導。盲
0594a04: 者眼。愚癡者慧。黑闇者燈。煩惱賊中是勇
0594a05: 猛將。三世諸佛皆說如是念佛三昧。十方
0594a06: 諸佛皆由此法成三菩提。
0594a07: 
0594a08: 
0594a09: 
0594a10: 大藏聖教法寶標目卷第四
0594a11: 音釋
0594a12: 抗拒抗苦浪切拒其切抗拒抵禦也。掐搯苦洽切爪刺剌也。螫施隻切蟲
0594a13: 行毒也。顗魚豈切。悰昨宗切。乃代切。蠱果五切毒也。
