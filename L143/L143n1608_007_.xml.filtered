0638b01: 大藏聖教法寶標目卷第七　　　　七
0638b02: 元清源居士王古撰
0638b03: 鴦崛摩經
0638b04: 鴦崛髻經　【若】
0638b05: 右鴦崛髻殺人以指為鬘。佛化令入道。二
0638b06: 經同本異譯。出增一阿含經第三十一卷
0638b07: 力品。
0638b08: 力士移山經
0638b09: 右佛將涅槃。為五百力士移山。因說此經。
0638b10: 校量種種諸力。不及佛神足智慧十種之
0638b11: 力。
0638b12: 四未曾有法經
0638b13: 右說轉輪王阿難各有四未曾有法。二經
0638b14: 出增一阿含經第二十六卷八難品。異譯。
0638b15: 舍利弗摩訶目犍連遊四衢經
0639a01: 右說二大弟子遊行諸國。還有眾比丘共
0639a02: 語大聲。佛為調伏說法。出增一阿含經第
0639a03: 四十一卷馬王品。異譯。
0639a04: 七佛父母姓字經
0639a05: 右說七佛父母國土姓字弟子名氏說法。
0639a06: 出增一阿含經第四十五卷不善品。異譯。
0639a07: 放牛經
0639a08: 右說比丘修行如人牧牛。出增一阿含經
0639a09: 第四十六卷放牛品。異譯。
0639a10: 緣起經
0639a11: 右說十二緣差別名義略法。出增一阿含
0639a12: 經第四十六卷放牛品。異譯。
0639a13: 十一想思念如來經
0639a14: 右說修行念佛十一法。及修慈心十一果
0639a15: 報。出增一阿含經第四十八卷禮三寶品
0639b01: 初。異譯。
0639b02: 四泥經
0639b03: 右說調達等墮大地獄種種苦報事。出增
0639b04: 一阿含經第四十八卷禮三寶品。異譯。
0639b05: 阿那邠邸化七子經
0639b06: 右說長者化七子受三歸五戒福德勝大。
0639b07: 出增一阿含經第四十九卷非常品。異譯。
0639b08: 大愛道般泥洹經
0639b09: 佛母般泥洹經
0639b10: 右說佛乳母證果入泥洹。二經同本異譯。
0639b11: 出增一阿含經第五十卷大愛道般涅槃
0639b12: 品。
0639b13: 國王不先尼十夢經
0639b14: 舍衛國王夢見十事經
0639b15: 右二經國王夢十事。王大憂怖問佛。為說
0640a01: 此經。二經同本異譯。出增一阿含經第五
0640a02: 十一卷大愛道般涅槃品。
0640a03: 阿難同學經
0640a04: 右阿難同學比丘不樂修梵行。佛為說法
0640a05: 教戒。證阿羅漢從戒德香經下。二十四經。
0640a06: 並增一阿含經中。別經異譯。
0640a07: 五蘊皆空經
0640a08: 右說佛為五苾芻說五蘊無我我所。悟空
0640a09: 證果。出雜阿含經第二卷。異譯。
0640a10: 七處三觀經
0640a11: 右二經雜集世尊所說種種經法。出雜阿
0640a12: 含經異譯。
0640a13: 聖法印經
0640a14: 右說空無我法。出雜阿含經第三卷。異譯。
0640a15: 雜阿含經
0640b01: 右出雜阿含經中。異譯。
0640b02: 五陰譬喻經
0640b03: 水沫所漂經
0640b04: 右說五陰空。色如聚沫。受如泡。想如野馬。
0640b05: 行如芭蕉。識如幻。二經本同譯別。出雜阿
0640b06: 含經第十卷。
0640b07: 不自守意經
0640b08: 右說六根自守不自守。出雜阿含經第十
0640b09: 一卷。異譯。
0640b10: 滿願子經
0640b11: 右說賢者聞法證道。出雜阿含經第十三
0640b12: 卷。異譯。
0640b13: 轉法輪經
0640b14: 三轉法輪經
0640b15: 右說三轉四諦。合十二事等法。二經本同
0641a01: 譯別。出阿含經第十五卷。
0641a02: 八正道經
0641a03: 右說八正道法。出雜阿含經第二十卷。異
0641a04: 譯。
0641a05: 難提釋經
0641a06: 右說比丘五行六念等法。出雜阿含經第
0641a07: 三十卷。
0641a08: 馬有三相經
0641a09: 馬有八態譬人經
0641a10: 右說馬有善惡相。如人有善惡行。二經並
0641a11: 出雜阿含經第三十三卷。異譯。
0641a12: 相應相可經
0641a13: 右說善惡人以類相從。出前單卷雜阿含
0641a14: 經中。異譯。
0641a15: 治禪病祕要經
0641b01: 右一經初首題云。尊者舍利弗所問事。佛
0641b02: 說種種禪觀病惱障礙出說一切有部毗柰耶雜事第三十
0641b03: 九卷同本從五蘊皆空經下一十六經。並出雜
0641b04: 阿含中。別經異譯。
0641b05: 摩登女經　【思】
0641b06: 摩登女解形中六事經
0641b07: 摩登伽經三卷
0641b08: 舍頭諫經
0641b09: 右四經本同譯別。前二經但是後經一品。
0641b10: 說摩登女慕阿難欲以為夫。佛為說法受
0641b11: 度。及說其本因地。有二十八宿等占候災
0641b12: 禍種種法。
0641b13: 鬼問目連經
0641b14: 雜藏經
0641b15: 餓鬼報應經
0642a01: 右三經說餓鬼罪苦本因種種因果事。
0642a02: 阿難問事佛吉凶經
0642a03: 慢法經
0642a04: 阿難分別經
0642a05: 右三經本同譯別。阿難問佛。事佛有富貴
0642a06: 諧和。有衰耗不偶者。報護不同。佛為說此
0642a07: 經。
0642a08: 五母子經
0642a09: 沙彌羅經
0642a10: 右說羅漢見宿命為五母作子。五母思子。
0642a11: 皆涕泣悲惱欲自殺。羅漢見已巳。故笑說此
0642a12: 經。
0642a13: 玉耶女經
0642a14: 玉耶經
0642a15: 阿達經
0642b01: 右三經同本異譯。說玉耶女嫁給孤獨長
0642b02: 者子而憍慢無復婦禮。長者請佛為說法
0642b03: 教。戒為婦之道。
0642b04: 修行本起經二卷
0642b05: 太子瑞應本起經二卷　【言】
0642b06: 過去現在因果經四卷
0642b07: 右並說佛本修因地。降生王宮出家成道。
0642b08: 種種所示現事。三經同本異譯。
0642b09: 法海經
0642b10: 海有八德經
0642b11: 右二經同本異譯。說大海深廣。喻佛法難
0642b12: 量。
0642b13: 四十二章經
0642b14: 右漢明帝夢金人身長丈六。項佩日輪光
0642b15: 明赫奕。飛在殿前。乃詔郎中蔡愔等十八
0643a01: 人。往天竺尋訪佛法。永平十年。遂與摩騰
0643a02: 同來。帝甚賞接。所將像以白馬。因建寺
0643a03: 曰白馬。譯出此經。是漢地經法之祖也。自
0643a04: 此釋教相繼雲興。以大化初傳。人未深信。
0643a05: 蘊其妙解不即多翻。且撮經要以導時俗。
0643a06: 柰女耆域因緣經
0643a07: 右柰女者。迦葉佛時供佛一柰。故九十一
0643a08: 劫生柰華中。後生耆域號醫王。能愈病起
0643a09: 死。此經說二人本起因地。
0643a10: 罪業應報教化地獄經
0643a11: 右信相菩薩問眾生受苦之因佛說此經。
0643a12: 龍王兄弟經
0643a13: 右說目連降伏二大龍王。
0643a14: 長者音經
0643a15: 右說長者先富後貧之本因事。
0643b01: 禪祕要經三卷　【辭】
0643b02: 右佛說不淨觀數息法。四大觀亦名白骨
0643b03: 觀。亦名九次第想。亦名雜想觀法。所說次
0643b04: 第境界甚詳。
0643b05: 七女經
0643b06: 右佛說過去世波羅柰國王有七女。遊塚
0643b07: 間觀死屍。各說無常法偈。帝釋來讚喜。問
0643b08: 所求願。七女答。欲得無根無枝無葉樹無
0643b09: 形無陰陽地。於深山大呼耳不聞響。天不
0643b10: 能答。往見迦葉佛。聞法受記後皆作佛。即
0643b11: 踴身空中變為男子。
0643b12: 八師經
0643b13: 右說不殺。不盜。不淫。不妄言綺語。兩舌惡
0643b14: 口。不飲酒。老病死苦。修道離苦。是為八
0643b15: 師。
0644a01: 越難經
0644a02: 右長者名越難。家大豪富。以慳貪故。死為
0644a03: 乞婦作子。生盲無目。復至其家。乞而不獲
0644a04: 打撲幾死。佛力使其自知宿命。佛言。富貴
0644a05: 不布施與無財者等。
0644a06: 所欲致患經
0644a07: 右呵色欲過患。勸修道脫苦。
0644a08: 阿闍世王問五逆經
0644a09: 右佛說阿闍世王以作逆罪命終墮地獄。
0644a10: 如拍鞠。從彼命終生天中。二十一劫不趣
0644a11: 三惡道。最後成辟支佛。以得無根信故。在
0644a12: 黑繩地獄。如人中七日重罪即盡。出薩婆
0644a13: 多毗尼明印婆沙第一。
0644a14: 五苦章句經
0644a15: 右佛言。三界五道生死不絕。有五苦八難。
0644b01: 五苦者。一諸天苦壽盡劫衰相現。雖壽大
0644b02: 劫要當皆死。二人道苦。雖轉輪聖王。不免
0644b03: 生老病死。眾生未脫三界苦惱災變。死有
0644b04: 萬端。三曰畜生苦。四曰餓鬼苦。五曰地獄
0644b05: 苦。廣如經說。八難地者。三塗三。四邊地。五
0644b06: 長壽天。六盲聾瘖。手足殘跛。七世智辯
0644b07: 聰。學世經典。信邪倒見屠殺畋獵。不信三
0644b08: 尊。死入地獄。從冥入冥無有脫時。肆心放
0644b09: 意誹謗聖道。八生在佛前佛後。佛言。三惡
0644b10: 道是一切眾生家。暫得為人為天。如作客
0644b11: 日少歸家日多。沙門已巳得出家。如何不能
0644b12: 放捨重擔。謂著吾我人貪瞋癡慢。專求利
0644b13: 養自大輕人。外似如法。不制六情。毀戒犯
0644b14: 欲。如此種種皆汝重擔。如栴檀香貴於閻
0644b15: 浮金。又療人病服之即愈。一切眾生莫不
0645a01: 願得。有人賣之而無買者。佛說經法留在
0645a02: 世間。無人視者。如束旃檀賣之而無買者。
0645a03: 父母夫婦兄弟知識奴婢有五因緣。一曰
0645a04: 怨家。二曰債主。三曰償債。四曰本願。五曰
0645a05: 真友。給孤獨長者家有五福德因緣。一曰
0645a06: 時節。不失禮敬。二曰身教。長者起時內外
0645a07: 小大無不隨者。三曰口言。所作福事皆從
0645a08: 其教。四曰一味。衣食平等奴婢亦然。五曰
0645a09: 和順。上下不相違戾。以是五福家中奴婢
0645a10: 牛馬六畜飛蠕動。死皆生天。門內經聲
0645a11: 不絕。不與諸惡共作因緣。亦是長者本願
0645a12: 所致。佛言三界五道罪垢苦惱。非天授非
0645a13: 人與。亦非鬼神沙門梵志所與。所作罪福
0645a14: 如影隨形。如響應聲。不失毛髮。此經教戒
0645a15: 切至明備。學者宜數誦讀。
0645b01: 堅意經
0645b02: 右說善惡獲報。如種榖得榖等。
0645b03: 淨飯王般涅槃經
0645b04: 右說王臨終見佛生淨居天。及說葬送王
0645b05: 事。
0645b06: 進學經
0645b07: 右說諸比丘所當進學事。
0645b08: 得道梯錫杖經
0645b09: 右說比丘持錫法門。
0645b10: 貧窮老翁經
0645b11: 右老翁年二百歲而貧窮饑虛。佛為說其
0645b12: 宿因。
0645b13: 三摩竭經
0645b14: 右三摩竭。給孤獨長者女也。女嫁難國王
0645b15: 子。國人不聞佛法。三摩竭毀詈外道。請佛
0646a01: 說法。佛弟子。得神通者方得赴請。於是
0646a02: 諸大弟子等。各現大神變。往赴此國。見佛
0646a03: 聞法受度者八萬人。經中說頭盧以神
0646a04: 力赴集。大山隨後。孕婦見驚墮胎。佛不
0646a05: 得入滅。待彌勒下生。彼國無大器熟食乾
0646a06: 緒。雖是佛會中眾僧使人。五通已巳備。佛令
0646a07: 乾緒。背負萬斛大釜。手提百斛大杓。飛空
0646a08: 先往。熟食美備。故今千僧大會處主事人。
0646a09: 往往畫像供養以祈冥祐。
0646a10: 萍沙王五願經
0646a11: 右說國王棄位出家。見佛聞法。得阿羅漢
0646a12: 果。
0646a13: 璃王經
0646a14: 右說王殺釋種生陷地獄。
0646a15: 生經五卷
0646b01: 右類集五十五經如阿含。總曰生經。別說
0646b02: 人天諸趣善生善報。惡生惡報。業生三塗。
0646b03: 修羅道證聖果等。種種因緣事相。
0646b04: 義足經二卷
0646b05: 右類集一十六經。總曰義足。所說種種緣
0646b06: 起善惡因果事理。法義具足故。
0646b07: 正法念經七十卷　【定】字至【終】字
0646b08: 右正法念處法門經七十卷。皆佛說。初十
0646b09: 善業道品一至二說十業善惡因果苦樂等。
0646b10: 次生死品三至五卷半說一切世界眾生無始
0646b11: 已巳來生死輪轉。諸修行人當隨順正法。思
0646b12: 惟觀察三界諸趣。次第捨漏。捨不善法修
0646b13: 行善法。正住正觀。地獄品五卷半至十五說一百
0646b14: 三十六種地獄種種苦報事相。及元造惡
0646b15: 業因緣。餓鬼品十六至十七說三十六種餓鬼
0647a01: 種種苦報。壽命長短增減業行。種類差別。
0647a02: 畜生品十八至二十一說五道中畜生最多。有三
0647a03: 十四億種類差別。及阿修羅眾與天戰
0647a04: 甚詳。觀天品二十二卷至六十三卷說諸天光明。身
0647a05: 量壽命。飲食服器。宮殿園林。勝妙欲樂放
0647a06: 逸。福盡墮滅。隨業流轉。天界因緣事相種
0647a07: 種甚詳。天宮有壁鏡樹鏡現諸業果。夜摩
0647a08: 天上有六佛塔。有無量勝妙功德。利益天
0647a09: 人無量。又說比丘十三障礙法。教戒切至
0647a10: 六十四至七十若人供養說法師。即為供養現在
0647a11: 世尊。以聞法故。憍慢者心得調伏。貪著者
0647a12: 信布施。麤者心調柔。愚癡者得智慧。迷
0647a13: 因果者得正信。邪見者入正見。殺盜婬得
0647a14: 遠離。終得涅槃。故說法恩甚為難報。一者
0647a15: 母。二者父生身故恩不可報。若令父母住
0647b01: 於法中。名少報恩。三者如來。度脫生死無
0647b02: 上大師。此恩難報。若於佛法深心。得不壞
0647b03: 信。名報佛恩。四者說法師。供養此四種人。
0647b04: 得無量福於未來世能得菩提六十一卷又聞
0647b05: 法有三十二種功德六十二卷身念處品六十四至
0647b06: 七十說內外循身觀等種種法。及四部洲眾
0647b07: 生生死苦樂因果種種事相。此經說三塗
0647b08: 諸天事最詳最廣。天品中說夜摩天王鵝
0647b09: 王菩薩孔雀王菩薩。說諸佛教戒天人種
0647b10: 種法門。文義富妙。
0647b11: 佛本行集經六十卷　【宜】字至【基】字
0647b12: 右說佛昔於往昔修因受記。出家苦行成
0647b13: 道度生。及諸大比丘得度因緣等事。
0647b14: 興起行經二卷　【籍】
0647b15: 右佛與五百羅漢在阿耨大池。說自宿命
0648a01: 因緣受報。頭痛背痛。擲石受謗。木槍馬麥。
0648a02: 苦行六年等十事。非父作母作。非王作天
0648a03: 作。亦非沙門婆羅門作。自造自受。如來猶
0648a04: 不免償報宿緣。況復愚冥未得道者。偈云。
0648a05: 因緣終不滅。亦不著虛空。當護三因緣。莫
0648a06: 犯身口意。欲示人宿緣不可逃避。
0648a07: 本事經七卷
0648a08: 右弟子集記佛說種種法門。一法品二法
0648a09: 品三法品。大略如增一阿含經。
0648a10: 業報差別經
0648a11: 右佛說一切眾生繫屬。依止於業。業有上
0648a12: 中下差別不同。壽夭妍醜。疾病多少。威勢
0648a13: 大小。族姓資生。邪智正智。六道苦樂。貧富
0648a14: 不等。因果報復。及禮塔施蓋旛鈴服器飲
0648a15: 食香華靴履燈明等。各各十種功德。詞簡
0648b01: 事備。理趣詳妙。
0648b02: 大安般守意經二卷　【甚】
0648b03: 右說調息守意入禪法。
0648b04: 陰持入經二卷
0648b05: 右說十八界三十七品等法。
0648b06: 處處經
0648b07: 右說善惡因果等種種法義。
0648b08: 罵意經
0648b09: 右說人當制意學道。種種善惡因果事。
0648b10: 分別善惡所起經
0648b11: 右說五道善惡因果報應。後偈說因果詳
0648b12: 博。及酒有三十六失。
0648b13: 出家因緣經
0648b14: 右說優婆塞持犯佛戒善惡果報。
0648b15: 阿含正行經
0649a01: 右說善惡生死。人當正行修道。
0649a02: 十八泥經
0649a03: 右說地獄種種苦事。
0649a04: 法受塵經
0649a05: 右說耽著塵染不得無上吉祥之道。
0649a06: 禪行法想經
0649a07: 右說彈指間修諸禪法。不為愚人虛食人
0649a08: 施。
0649a09: 長者懊惱三處經
0649a10: 右說忉利天人壽終。來生舍衛城。為長者
0649a11: 子墮樹死。死已巳生龍中。為金翅鳥吞噉。三
0649a12: 處父母一時啼哭。一切生死因緣。如幻如
0649a13: 客。
0649a14: 犍陀國王經
0649a15: 右說事婆羅門不能免生死。唯事佛可以
0649b01: 得道。
0649b02: 須摩提長者經
0649b03: 右說長者喪子苦惱。佛為說無常法。人得
0649b04: 受度。
0649b05: 阿難四事經
0649b06: 右佛說教戒令阿難傳持。
0649b07: 未生怨經
0649b08: 右說瓶沙王子阿闍世王。受調達遠惡友教
0649b09: 作惡逆。
0649b10: 四願經
0649b11: 右說四願不可常保。一謂空愛身命死則
0649b12: 委去。二謂財產官祿。三謂親屬知識。四謂
0649b13: 不能守意正行婬於五樂。
0649b14: 黑氏梵志經
0649b15: 右說梵志當墮地獄。見佛得道。
0650a01: 猘狗經
0650a02: 右說誹謗道師當墮惡道。
0650a03: 分別經
0650a04: 右說六根塵造十惡業。墮十八地獄。末法
0650a05: 比丘多作業等。
0650a06: 八關齋經
0650a07: 右說受八戒法其福不可稱量。
0650a08: 阿鳩留經
0650a09: 右說小施獲大果報。
0650a10: 孝子經
0650a11: 右說生育恩重。唯化親聞法得道為孝。
0650a12: 五百弟子自說本起經
0650a13: 右諸阿羅漢各各自說得果本起種種因。
0650a14: 行佛亦自說果報。
0650a15: 大迦葉本經
0650b01: 右說大迦葉見佛聞法得道。
0650b02: 四自侵經
0650b03: 右四。謂夙夜不學。老不止婬。得財不施。不
0650b04: 受佛言。四者出心。還自苦身。
0650b05: 羅云忍辱經
0650b06: 右說舍衛國有輕薄者。以沙土著鶖鷺子
0650b07: 中。及擊羅云首流血。夜半命終。入大地
0650b08: 獄受大劇苦。佛說其種種苦報。并說忍辱
0650b09: 最為大力。說忍功德甚詳。
0650b10: 佛為年少比丘說正事經
0650b11: 右為比丘略說法要。
0650b12: 沙曷比丘功德經
0650b13: 右沙曷比丘得羅漢果降伏毒龍。
0650b14: 時非時經
0650b15: 右說十二月時非時法。
0651a01: 自愛經
0651a02: 右說行善得果。是為自愛。
0651a03: 忠心經
0651a04: 右大目連以神足移石。國中八歸仰。佛為
0651a05: 說法。
0651a06: 見正經一名生死變識
0651a07: 右見正者。弟子名也。問佛人死已巳識神無
0651a08: 還。今人皆不知宿命識神所從來。佛為種
0651a09: 種喻說。深談生死輪轉流浪變易之理。
0651a10: 大魚事經
0651a11: 右喻人貪欲故墮生死。如魚漁捕。
0651a12: 阿難七夢經
0651a13: 右阿難七夢憂怖問佛。佛為解脫。
0651a14: 呵鵰阿那含經
0651a15: 右說佛子善行功德。不欲令人知。
0651b01: 燈指因緣經
0651b02: 右說燈指生而指出光明。始終富貧種種
0651b03: 因緣事。
0651b04: 婦人遇辜經
0651b05: 右婦人。夫子父母舅姑皆橫死。種種大苦
0651b06: 惱。因發狂見佛受度事。
0651b07: 四天王經
0651b08: 右佛說六齋日。天王太子使者。諸天日月
0651b09: 五星。二十八宿下人間伺察善惡。人修五
0651b10: 戒六齋等。獲福得度。
0651b11: 迦葉度貧母經
0651b12: 右說大迦葉欲度貧老母。從乞臭米汁飲
0651b13: 之。為現神足。母大敬喜。以此福生忉利天。
0651b14: 說布施獲福無量事。
0651b15: 十二品生死經
0652a01: 右說四果人下至三塗。善惡生死有十二
0652a02: 品。
0652a03: 輪轉五道罪福報應經
0652a04: 右說五道罪福因果報應如影隨形事。
0652a05: 五無返復經
0652a06: 右舍衛國五人。皆得道證。父子耕地蛇嚙
0652a07: 殺其子。父母姊妻奴。皆說無常苦空法。或
0652a08: 者以為不孝慈。問佛。佛說此經。
0652a09: 佛大僧大經
0652a10: 右二人兄弟也。其一出家證羅漢果。其一
0652a11: 以婬殺故墮地獄。弟婦守貞生天。
0652a12: 邪祗經
0652a13: 右婆羅門先事外道。後從佛受道。復悔還
0652a14: 戒。佛為化度證羅漢果。
0652a15: 末羅王經
0652b01: 右說王國中有大石方數十里。佛以足指
0652b02: 挑石。因為說法。九億人受度。
0652b03: 摩達國王經
0652b04: 右說王錄國人征討。比丘得羅漢亦見錄。
0652b05: 為見神足王悔過。見佛聞法。
0652b06: 旃陀越國王經
0652b07: 右說兒在塚中三年不死。佛說本緣。
0652b08: 五恐怖世經
0652b09: 右說後世比丘等不修道可恐怖事。
0652b10: 弟子死復生經
0652b11: 右說弟子死七日復生。說更地獄受苦。歸
0652b12: 信佛法。佛為說此經。
0652b13: 懈怠耕者經
0652b14: 右說耕者見佛欲禮敬問法。復念耕種未
0652b15: 竟。須後閑時。佛說此懈怠人。已巳經九十一
0653a01: 劫。過六佛不得受度。
0653a02: 辯意長者子經
0653a03: 右長者子問佛六道善惡因果等事。佛說
0653a04: 此經。
0653a05: 無垢優婆夷問經
0653a06: 右說掃塔聖地香華供養。禪定歸戒所得
0653a07: 果報。
0653a08: 賢者五福德經　【竟】
0653a09: 右說說法人得五福德。謂長壽。大富。端正。
0653a10: 名譽。聰明。
0653a11: 天請問經
0653a12: 右天問。佛答種種法義。
0653a13: 僧護經
0653a14: 右僧護。舍利弗弟子也。所見地獄人五十
0653a15: 六種。佛說是等比此丘往昔罪業之因受是
0653b01: 苦報。教誡嚴備。佛弟子宜皆觀省。
0653b02: 護淨經
0653b03: 右說一比丘墮餓鬼中。坐五百歲前以不
0653b04: 清淨手觸僧食器。以不清淨食著僧食中。
0653b05: 不持齋者食法會食。六十萬世墮餓鬼中。
0653b06: 不得挾齋餘食歸給妻子。設齋會食不得
0653b07: 先嘗。皆作殘食。不如不作。
0653b08: 木子經
0653b09: 右說持三寶名二十萬生第三天。滿百
0653b10: 萬當得向初果。
0653b11: 無上處經
0653b12: 右謂三寶為無上處。
0653b13: 盧至長者因緣經
0653b14: 右盧至富而慳。以高慢為帝釋所嬈。見佛
0653b15: 證果。
0654a01: 五王經
0654a02: 右諸國王各耽王樂。佛為說八苦。即皆得
0654a03: 果。
0654a04: 出家功德經
0654a05: 右說出家功德及勸障罪福。
0654a06: 旃檀樹經
0654a07: 右說背恩伐樹。為樹神所殺。
0654a08: 頞多和多耆經
0654a09: 右說愚人不知施度。
0654a10: 普達王經
0654a11: 右王禮敬道人。群臣諫王。王為說法。因供
0654a12: 佛得果。
0654a13: 佛滅後棺斂葬送經
0654a14: 右說佛葬儀及佛化緣。
0654a15: 鬼子母經
0654b01: 右說鬼子母食人子佛降化受戒。
0654b02: 梵摩難國王經
0654b03: 右說王太子出家證阿羅漢。說施當平等。
0654b04: 父母恩難報經
0654b05: 右說肩負父母經千年。便利背上。不足報
0654b06: 生育恩。
0654b07: 彌多耶致經
0654b08: 右說外道聞佛說二十一事得道。
0654b09: 新歲經
0654b10: 右說受歲說戒舉過。
0654b11: 群牛譬喻經
0654b12: 右說驢牛入牛群為觝殺。喻比丘無沙
0654b13: 門行。微妙比丘出界外。
0654b14: 九橫經
0654b15: 右說人有九因緣。命未盡而橫死。一者食
0655a01: 不安食。二多食過度。三不知時節方宜四
0655a02: 食未消而復食。不時消吐五大小便不隨
0655a03: 時。六犯戒。犯王法。或饑渴捶打驚怖憂死
0655a04: 七不隨醫藥教誡。八夜行妄衝冒。九房室
0655a05: 過差。或奔車馬牛蛇虺水火。逢拔刀人醉
0655a06: 人惡人。涅槃經第二十六卷與此同。
0655a07: 三十七品經
0655a08: 右略說三十七菩提分法。
0655a09: 避女惡名欲自殺經
0655a10: 右比丘避惡名欲自殺。天神為說法。使忍
0655a11: 辱修道證阿羅漢。
0655a12: 比丘聽施經
0655a13: 右聽施比丘。不樂道行樂著睡眠佛為說
0655a14: 此經。
0655a15: 身觀經
0655b01: 右說幻身種種過患。
0655b02: 無常經一名三啟經
0655b03: 八無暇有暇經
0655b04: 右八無暇謂三塗。生長壽天。生邊地。六根
0655b05: 不具。信邪倒見。不值善導。言八難之時無
0655b06: 有閑暇可修道業。
0655b07: 長爪梵志請問經
0655b08: 右婆羅門問佛因果種種法。
0655b09: 譬喻經
0655b10: 右說怖人墮井。為惡象毒龍四毒蛇等迫
0655b11: 逼。喻生死五欲等。
0655b12: 略教誡經
0655b13: 右說出家人應勤斷無。
0655b14: 療痔經
0655b15: 右有所持。療一十六種。悉皆消落。
0656a01: 摩訶僧祇律四十卷　【學】【仕】
0656a02: 右摩訶僧祇者。大眾也。此根本調伏藏。即
0656a03: 大眾部毗柰耶也。佛圓寂後。尊者迦葉。集
0656a04: 千應真於王舍城竹林石室之所結也。開
0656a05: 元釋教錄云。自摩訶僧祇律已巳下四十五
0656a06: 帙。四百四十六卷。為聲聞調伏藏者。經云。
0656a07: 勝故祕故。佛獨制故。如契經中。諸弟子或
0656a08: 諸天說法律。則不爾。一切佛說。有十事利
0656a09: 益故。諸佛制戒。一攝僧故。二令僧一心故。
0656a10: 三令僧安樂故。四折伏高心故。五有媿
0656a11: 人得安穩住故。六不信者令得信故。七已巳
0656a12: 信者令增長故。八遮今世惱漏故。九未生
0656a13: 諸漏令不生故。十佛法得久住。為諸天人
0656a14: 開甘露施門故出十誦律。
0656a15: 律戒中犯重。曰波羅夷。次曰僧伽婆尸沙
0656b01: 此云僧殘。次曰波逸提。次曰波羅提提舍
0656b02: 尼。次曰突吉羅。皆梵語也。云何名波羅夷。
0656b03: 破壞離散名波羅夷。為刀所傷絕滅命
0656b04: 根。比丘法中斷滅不復更生。如人斫頭更
0656b05: 不還活。為惡所滅。比丘法中更無所成。故
0656b06: 名波羅夷。僧殘者。如人為他所斫殘。有咽
0656b07: 喉少在不斷。若得好醫良藥。可得除差。無
0656b08: 者不可差也犯僧殘。有少可懺悔之理。遇
0656b09: 清淨大眾懺悔。可得罪滅。云何為波逸提。
0656b10: 如被斫者少傷其皮不至命。波逸提傷
0656b11: 善處少。波羅提提舍尼者。非故心作犯即
0656b12: 懺悔。數犯數悔故。偷蘭遮者。欲起大事不
0656b13: 成也突吉羅者。此名惡作。此出毗尼母論
0656b14: 第七卷。
0656b15: 十誦律六十一卷　【攝】【以】
0657a01: 右初誦四波羅夷法名異分。若犯一事。非
0657a02: 沙門。非釋子。失比丘法。故名異分。次僧殘
0657a03: 不定捨墮墮法。波羅提提舍尼法。眾多學
0657a04: 法。止諍法。名不異分。若犯是事。故名比丘。
0657a05: 故名釋子。不失比丘法。故名不異分。初誦
0657a06: 一至六。戒婬盜殺等法。二誦七至十三。衣
0657a07: 等法。三誦十四至二十。戒用虫水。九十
0657a08: 波逸提。說罪滅諍等法。四誦二十一至二
0657a09: 十八。受具布薩。自恣安居。皮革醫藥衣等
0657a10: 法。五誦二十九至三十三。施衣懺悔驅
0657a11: 故出精苦切依止羯磨等法。三十四臥具。
0657a12: 三十五諍事法。六雜誦三十六至四十一。
0657a13: 種種制戒。七誦四十二至四十六。尼戒。八
0657a14: 誦四十七至五十。增一法。九誦五十四優
0657a15: 波離問事。十誦五十五至五十八善誦。五
0657b01: 十九說結集事。六十毗尼雜品。
0657b02: 波羅夷者名為墮法。名為惡法。名斷頭法。
0657b03: 名非沙門法。不共住者。如先白衣時犯行
0657b04: 婬。如針鼻缺不可復用。如人命盡不可復
0657b05: 活。如石破不可復合。如斷多羅樹心不可
0657b06: 復生。名非梵行法。懈怠法狗法可惡法。
0657b07: 根本說一切有部毗柰耶五十卷　【甘】【益】
0657b08: 右武后時義淨等譯。其序云。佛說律為本。
0657b09: 能生諸善法。如樹根為本枝幹由是生。律
0657b10: 能遮毀禁。如堤防暴流。三世諸賢聖遠離
0657b11: 有為縛。皆以律為本。能至安隱處。若此調
0657b12: 伏教安住於世間。即是諸如來正法藏不
0657b13: 滅。離此即便無安隱涅槃路。能生眾功德。
0657b14: 如地載群生不調令善順。如象馬。律
0657b15: 能防破戒。如城禦怨敵律是法中王。諸佛
0658a01: 之導首。善道之橋梁。苦海大船筏。險路之
0658a02: 善導。直昇無畏城。佛及聖弟子。咸依律教
0658a03: 住。佛云。我滅後戒是汝導師。仁等應至心
0658a04: 善聽調伏教毗柰耶序述制緣起所應學處凡
0658a05: 百餘條。末有七佛說戒經偈。
0658a06: 根本說一切有部苾芻尼毗柰耶二十卷
0658a07: 　【詠】【樂】
0658a08: 右佛制尼學處百八十法又。第四第五部
0658a09: 眾學法。七滅諍法。七佛說戒經偈。與前五
0658a10: 十卷毗柰耶事多相涉。而詳略有異。
0658a11: 毗柰耶雜事四十卷　【殊】【禮】
0658a12: 右四十卷中總有八門九十頌。有種種制
0658a13: 學處緣法。佛諸弟子勝光等。諸國王及勝
0658a14: 鬘行雨夫人。璃王誅釋子墮地獄。難陀
0658a15: 出家證果。目連舍利子入滅。訶利底母愛
0658b01: 兒等緣。末數卷記佛降生入涅槃結集等
0658b02: 事。
0658b03: 一切有部尼陀那五卷　【別】
0658b04: 一切有部目得迦五卷
0658b05: 右種種制學處。多與前部相涉。而詳略有
0658b06: 異。
0658b07: 五分律三十卷　【尊】【上】
0658b08: 右宋景平元年。佛陀什等所譯。即化地部
0658b09: 毗柰耶藏。佛圓寂後三百年中。從說一切
0658b10: 有部之所出也。與十誦律根本毗柰耶多
0658b11: 相涉。此律分作五分。分謂部類劑限不同
0658b12: 故。第一分十卷波羅夷法。第二分尼波羅
0658b13: 夷法。十一至十四。第三分十五至二十二。
0658b14: 受戒法衣法藥法食法等。第四分第二十
0658b15: 三至二十四。滅諍法等。第五分二十五至
0659a01: 三十。初破僧法雜法等。
0659a02: 四分律六十卷　【和】【婦】
0659a03: 右姚秦佛陀耶舍等譯。序偈云。眾經億百
0659a04: 千。戒為最第一。如王治正法。如醫治眾病。
0659a05: 若有捨戒者。於佛法為死。持戒如護命。守
0659a06: 之無毀失。譬如得王印所無礙。小毀
0659a07: 則不定大毀入三惡。
0659a08: 
0659a09: 
0659a10: 大藏聖教法寶標目卷第七
0659a11: 音釋
0659a12: 沫沬莫割切。耗呼到切減也。隳緣切小飛也。蠕乳充切蟲動也。
0659a13: 古猛切麥也。猘居例切狂犬也。鶖七由切水鳥也。觝丁體切觸也。痔
0659a14: 痔直里切落切痔後分病也。
