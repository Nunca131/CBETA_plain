0081a01: 序
0081a02: 此方真教體清淨在聲聞世尊四十九年權實互示
0081a03: 大小分乘所云為一大事因緣全托於此迨達磨西
0081a04: 來乃云不立文字教外單傳後人遂欲並經論面空
0081a05: 之嗚呼豈但非佛意亦大非祖意矣為月標指人但
0081a06: 觀指也不如並指而無之為岸造筏人但認筏也不
0081a07: 如並筏而無之此祖意也世尊臨了一著謂文殊曰
0081a08: 吾四十九年住世未曾說一字是豈教人觀指認筏
0081a09: 者假如未說三藏十二部以前遽拈華以示人則子
0081a10: 瞻所云推墮滉漾中不可捕捉豈教體哉況乎初祖
0081a11: 至六相傳只一二了語後之公案既盛語錄漸繁余
0081a12: 叩諸方咸云不可以理義求不可以思惟得用是息
0081a13: 心禁口不敢強記以聒人蓋古人幾經磨勵乃一悟
0081a14: 入亦幾揀擇乃一許可授者受者得意相成原不能
0081a15: 舉以告人而吾人欲以數十則剿襲一二日當機詡
0081a16: 詡謂得豈惟輕視前案亦以欺瞞本心不幾祖庭之
0081a17: 罪人哉今年春雲山啟靈得
0081a18: 燕居大和尚駐錫弘法蓋自無涯師寂後百年僅見
0081a19: 此會師提正宗多方示誨而相從高足咸具法器集
0081a20: 所為語錄梓若千卷余弟夢白序之矣余竟讀請益
0081a21: 師謂更攄所見因思篇中如機緣如著頌高且深者
0081a22: 非不隱躍心目然不可強求不可必得則亦待之若
0081a23: 夫剖三教之同異可以息諸家之爭而發明至理不
0081a24: 離萬緣世法可以解偏墮之苦蓋師談四子書甚確
0081a25: 昔固深於儒者故見地圓通而豎義軒豁且沉雄浩
0081a26: 瀚不減長公升菴則又蜀之家風哉卓越諸方應有
0081a27: 識者余以理義為種子以思惟為薰習循循吾儒舊
0081a28: 業竊謂子淵坐忘人也夫子與終日言子貢具大辯
0081a29: 才而子欲無言知終日言之非有也則四十九年之
0081a30: 轉法輪也知欲無言之非無也則九年面壁之單傳
0081b01: 也然則刻語錄者豈為不讀書不思惟理義者開方
0081b02: 便門哉因以是印可於
0081b03: 師師曰唯唯遂并書以為序。
0081b04: 時
0081b05: 康熙甲辰菊時雲山半衲潘應斗書於允孚園
0081b06: 
0081b07: 
0081b08: 
0081b09: 
0081b10: 
0081b11: 
0081b12: 
0081b13: 
0081b14: 
0081b15: 
0081b16: 
0081b17: 
0081b18: 
0081b19: 
0081b20: 
0081b21: 
0081b22: 
0081b23: 
0081b24: 
0081b25: 
0081b26: 
0081b27: 
0081b28: 
0081b29: 
0081b30: 
0081c01: 雲山燕居申禪師語錄卷第一
0081c02: 嗣法門人合哲等編
0081c03: 上堂
0081c04: 住貴州威青茅坡山雲天禪寺受闔省宰官居士洎
0081c05: 都剛等請就大興禪寺結制上堂師詣法座云或在
0081c06: 山間或來城市竿木隨身逢場作戲遂陞座拈香云
0081c07: 此一瓣香亙古如斯卒難酬價爇向爐中祝延今上
0081c08: 皇帝萬歲萬歲萬萬歲殿下千秋文武百官高登祿位
0081c09: 此一瓣香根盤異地葉覆群黎爇向爐中奉為本省
0081c10: 當道尊官請主檀越現前四眾共結正因頓超物外
0081c11: 此一瓣香觸碎諸人鼻孔向拄杖頭邊出氣爇向爐
0081c12: 中供養現住四川夔州府梁山縣雙桂堂上傳曹溪
0081c13: 正脈三十五世本師破山大和尚用酬法乳之恩斂歛
0081c14: 衣就座僧問山間意旨即不問城市一句作麼生師
0081c15: 云無處不稱尊進云劫火洞然大千俱壞這箇壞不
0081c16: 壞師云透過兩重關進云如是則佛未出世禪未自
0081c17: 來人人鼻孔遼天箇箇腳跟點地和尚陞座更說何
0081c18: 法師卓杖一下僧舞坐具師便打乃云諸方上堂有
0081c19: 法說老僧上堂無法說有法說鷲嶺傳來無處著無
0081c20: 法說座上爐煙飄殿角日間浩浩摘楊花夜裏明明
0081c21: 聽鼠嚼老僧盡情都拈卻究竟仍歸屋裏坐喝一喝
0081c22: 下座。
0081c23: 上堂僧問正法眼藏即不問緇素未分時如何師云
0081c24: 劃斷群狐路進云分後如何師云春風拂地花進云
0081c25: 分與未分時作麼生師云常憶江南三月裏鷓鴣啼
0081c26: 處百花香問如何是涅盤妙心師云萬仞壁立進云
0081c27: 如何寂滅為樂師云無繩自縛進云即今棒打不開
0081c28: 針劄不入又且如何師云徹底掀翻乃云五里亭十
0081c29: 里舖夜則明行晝暗度把住通津不放行饒他佛祖
0081c30: 難回互除是銅頭鐵額來頂門一擊全身露所以道
0082a01: 坐籌帷屋之中決勝八方之路殺活超然俱歸掌握
0082a02: 且保民庇國一句作麼生道擲下拂云干戈纔用煙
0082a03: 塵盡野老相忘樂太平。
0082a04: 上堂僧問不慕諸聖不重己已靈時如何師云鵝王擇
0082a05: 乳素非鴨類僧擬議師便打乃云諸人自有一寶用
0082a06: 得慣熟在空滿空在谷滿谷動靜忙閒頭出頭沒雖
0082a07: 然如是直須識取把針人莫看鴛鴦好毛羽。
0082a08: 上堂僧問此事不在內外中間畢竟在什麼處師云
0082a09: 恰進云龍袖拂開全體現象王行處絕孤蹤師云非
0082a10: 汝境界乃云日可冷月可熱剔起眉毛看時節大興
0082a11: 堂上打驢腰火神廟裏流鮮血燈籠露柱鬧啾啾世
0082a12: 界山河齊漏洩明明底事沒收藏怎奈諸人不自瞥
0082a13: 且道如何是諸人瞥地處還委悉麼竹影掃階塵不
0082a14: 動月穿波底水無痕。
0082a15: 上堂僧問如何是太虛空未開口時消息師云特地
0082a16: 一場愁僧擬議師便打乃云未出雲天腳跟已巳踏城
0082a17: 市既住城市腳跟猶在雲天如是則醒者何多昧者
0082a18: 何多青天霹靂雨滂沱潤澤焦土滋溢佳禾無邊草
0082a19: 木翠坪坡農家鼓腹唱高歌即今時康道泰一句作
0082a20: 麼生道千溪萬壑歸滄海四塞八蠻朝帝都。
0082a21: 上堂僧纔禮拜師便打僧喝師又打問如何是目前
0082a22: 境師云遠觀山有色進云如何是境中人師云近聽
0082a23: 水無聲進云人境不立時如何師連棒打進云棒頭
0082a24: 縱有真消息也落時人第二機師復打乃云有時晴
0082a25: 有時雨擬議思量白雲萬里老僧據令而行各與三
0082a26: 十拄杖何故烜赫門庭賞罰如此。
0082a27: 余夫人壽請上堂士問夫人誕日即不問婆子燒菴
0082a28: 事若何師云不萌枝上自生春士作禮師云錯乃云
0082a29: 欲賞蟠桃會須從上苑遊東方偷不去留滯在枝頭
0082a30: 信手拈相贈和盤億萬秋諸人要知蟠桃留滯麼以
0082b01: 拄杖卓一下云一椎擊碎核露盡裏頭仁。
0082b02: 上堂僧問清淨本然云河忽生山河大地師云珊瑚
0082b03: 枝枝撐著月進云特煞分明師一喝僧擬議師便打
0082b04: 乃云打人不在拄杖子說法不須三寸舌既不須三
0082b05: 寸舌機前水漉漉底是甚麼既不在拄杖子手中峭
0082b06: 巍巍底是甚麼老僧恁麼說話也是無風三尺浪喝
0082b07: 一喝下座。
0082b08: 住威清九龍山雲天禪寺上堂有時天光地白有時
0082b09: 雲驟月黑恁麼也得不恁麼也得諸人向甚麼處覷
0082b10: 老僧以拂子打圓相云饒他縱有僧繇手難寫中
0082b11: 心樹子株。
0082b12: 上堂雲簑雨笠泛虛舟手把絲綸放直鉤雖在江干
0082b13: 煙浪裏錦麟未遇不甘休大眾忽然釣得時又作麼
0082b14: 生興雲佈雨倒嶽傾湫。
0082b15: 安定侯城璧馬居士請就麥新太平禪院結制上堂
0082b16: 師詣法座云三賢十聖貶向一邊百怪千妖一齊踏
0082b17: 殺十方同聚海眾雲臻卻為甚麼喝一喝遂陞。
0082b18: 拈香云此一瓣香幹旋天地不逐時凋爇向爐中祝
0082b19: 延今上
0082b20: 皇帝萬歲萬歲萬萬歲欽願聖明愈日月靄瑞色以礪
0082b21: 山河至德覆乾坤蕩恩波而沐芻狗此一瓣香塞滿
0082b22: 虛空不容擬議爇向爐中供養三世諸佛歷代祖師
0082b23: 此一瓣香稟正氣生成遇良時輻輳爇向爐中奉為
0082b24: 滿朝文武闔國公卿洎本省當道尊官伏願常為末
0082b25: 世津梁永作中流砥柱此一瓣香和風遍地英氣逼
0082b26: 人爇向爐中奉為請主城璧馬居士並現前縉紳士
0082b27: 庶伏願旃檀林裏純是旃檀皎月殿中無非皎月此
0082b28: 一瓣香曾經大冶紅爐一椎粉碎爇向爐中供養本
0082b29: 師破山大和尚伏願世世以白棒打人不存佛祖窠
0082b30: 臼斂歛衣就坐僧問向上一路千聖不傳拄杖子從何
0082c01: 得來師劈脊便打進云鐵蛇橫古路又作麼生過師
0082c02: 云喪身也不知僧擬議師復打乃云南瞻部洲上堂
0082c03: 北鬱單越打鼓驚起大梵天王不敢釘樁搖櫓磚頭
0082c04: 土塊運騰騰世界山河齊作舞四川蜀湖廣楚江西
0082c05: 福建山東魯渺茫秪在一毫端徹底掀翻總不許既
0082c06: 是徹底掀翻因甚又不許太平日月無今古信手拈
0082c07: 來照覆盆擲拂子下座。
0082c08: 上堂僧問大事未明時如何師云芍藥花開菩薩面
0082c09: 進云已明時如何師云棕櫚葉散夜叉頭進云明與
0082c10: 未明時如何師便打乃云十五已巳前記得他人忘卻
0082c11: 自己巳十五已巳後記得自己忘卻他人正當十五日正
0082c12: 令全施鋒鋩不犯擬議則膠頭滯尾直饒不恁麼未
0082c13: 免喚鐘作甕諸仁者正當恁麼時又且如何商量良
0082c14: 久云老僧今日身疲倦明日從容舉似君下座。
0082c15: 佛誕日上堂未離兜率已降皇宮未出母胎度人已巳
0082c16: 畢且喜昨夜碓觜花開天明石臼饒舌便道世尊不
0082c17: 為先老僧不為後古今無間時風月仍依舊諸人較
0082c18: 短長早已巳不唧溜是事且止大眾還知世尊安身立
0082c19: 命處麼鴛鴦繡出從君看不把金針度與人。
0082c20: 公省熊居士為母諱日請上堂僧問熊公之母即今
0082c21: 在什麼處師云何處不逢渠進云因甚不見師云覷
0082c22: 著即瞎僧禮拜師便打乃云無分大造悉露全題壽
0082c23: 長壽短兮清風颯颯處常處變兮明月遲遲雲翻雨
0082c24: 覆日沉鹵睡覺還同蝴蝶兒今日是公省居士母遇
0082c25: 難委形之日令人子不能無風木之悲水源之慕正
0082c26: 恁麼時還識熊公母子相見處麼以拂子打圓相云
0082c27: 曉風颯颯垂青韻暮雨疏疏點白波公係明翰林。
0082c28: 住新添陽寶山闔山耆宿請上堂不參禪不學道脫
0082c29: 去纖掃除舊套眼睜睜地絕商量口巴巴地說不
0082c30: 到直饒說得到也是魯人獵較老僧亦獵較遂以拄
0083a01: 杖劃一劃云如王寶劍隨王用不犯鋒鋩始大奇。
0083a02: 上堂僧問德山棒臨濟喝未審利害在什麼處師便
0083a03: 打僧禮拜師云莫妄承當乃云棒如雨點喝似雷奔
0083a04: 銅睛鐵眼不辨疏親劈面相逢明舉示拍肓禪治野
0083a05: 狐僧擊禪床下座。
0083a06: 都勻府觀音寺上堂長年不出戶著領破襤衫側見
0083a07: 木欄徑青禽喙翠斑內有一句子若人緇素得出一
0083a08: 生大事了畢脫或不然聽取老僧注腳舉一不得舉
0083a09: 二放過一著畢竟落在什麼處參。
0083a10: 上堂十字街頭撞頭磕額曲彔床上懸羊賣狗有甚
0083a11: 憑據豎拂子云若向這裏透得一簣之土出自泰山
0083a12: 與泰山齊高一滴之水投于巨海與巨海無二倘或
0083a13: 擬議一片白雲橫谷口許多歸鳥盡迷巢。
0083a14: 甕安縣草堂沐曇寺上堂眉毛橫脊梁豎說東說西
0083a15: 無異路拈條白棒慣打人打出禍來全不顧河漢沍
0083a16: 而不寒太山巍而獨步且道據個甚麼咄百千三昧
0083a17: 一毫端無量法門指柏樹。
0083a18: 甕安縣圓通禪院上堂舉古德云圓通不開生藥舖
0083a19: 單單秪賣死貓頭不知那箇無私算喫著通身冷汗
0083a20: 流今日新圓通則不然生藥舖也開死貓頭也賣無
0083a21: 論私算不私算直教哮吼一聲壁立萬仞且道與古
0083a22: 人還有優劣也無以拄杖卓一卓云換骨洗腸重整
0083a23: 頓須知入水見長人。
0083a24: 慶陽王馮檀越請至平越府福泉禪院結制上堂師
0083a25: 詣法座以拄杖卓一下云擊碎呂洞賓燒丹鼎掀翻
0083a26: 張邋遢禮斗案于洞賓亭內設座右有三丰禮斗亭遂陞座拈香云此
0083a27: 一瓣香澤被群黎普薰列國爇向爐中祝延今上
0083a28: 皇帝聖躬萬歲萬歲萬萬歲太子千秋滿朝文武高增
0083a29: 祿位此一瓣香堅固匪金中藏不息爇向爐中奉為
0083a30: 請主馮檀越以善濟人歌謠頌德此一瓣香易見難
0083b01: 知相忘不逆爇向爐中供養本師破山大和尚斂歛衣
0083b02: 就座僧問昔日文殊白椎世尊下座今日維那白椎
0083b03: 和尚又作麼生師震威一喝僧亦喝師便打乃云慶
0083b04: 陽檀越請老僧陞座轉根本法輪機本法輪作麼生
0083b05: 轉驀拈拄杖云向這裏識得這段受用耀古騰今本
0083b06: 來具足所以道不立一法尚設程途脫體無依猶存
0083b07: 知解秪得淨裸裸絕承當赤灑灑無回互亦未是衲
0083b08: 僧巴鼻且如何是衲僧巴鼻參頭出眾撫掌一下師
0083b09: 顧侍者云這僧巴鼻雖有卻在老僧手裏維那白椎
0083b10: 云諦觀法王法法王法如是師卓拄杖下座。
0083b11: 太守楊護法請上堂識風鼓動峨走一根拄杖不
0083b12: 離手昨日曾打慶陽王今朝又打楊太守直教赤尾
0083b13: 化成龍不許金毛變作狗良久顧眾云會麼靈山付
0083b14: 囑記當時今日忘之劈脊摟卓拄杖一下下座。
0083b15: 上堂鏡裏花水底月看得分明取不得既是看得分
0083b16: 明因甚取不得向來枉費推移力此日中流自在行。
0083b17: 上堂寥寥大道千聖不傳步步長安千聖不然平安
0083b18: 竹榻伴雲眠正當恁麼時汝等向甚處與老僧相見
0083b19: 良久云相識滿天下知心能幾人。
0083b20: 上堂無量法門頻舉出百千三昧就中觀花簇簇境
0083b21: 攢攢秪是無容正眼看看得圓全少半邊既是圓全
0083b22: 因甚少半邊下坡不走快便難逢。
0083b23: 上堂猿跳圈狗踏碓習染成風寧有類一自兒童見
0083b24: 過來竟到而今總不會終日如癡復如醉有人問道
0083b25: 指門簾悶則顰眉倦則睡。
0083b26: 上堂古佛不揚眉高真解點首烏龜撞著蛇攔腰咬
0083b27: 一口痛殺呂純陽三丰特地走帶累都綱司向外揚
0083b28: 家醜老僧拄杖赤條條打起金毛遍地吼眾中果有
0083b29: 獅子兒麼良久云千山勢到嶽邊止萬派聲歸海上
0083b30: 消。
0083c01: 上堂在儒習儒在佛學佛動止施為水足草足百千
0083c02: 萬劫只如斯用盡神通跳不出直饒跳得出鳥倦還
0083c03: 歸樹裏宿。
0083c04: 上堂捲起簾見天地更有紅輪光燦席將東籬補西
0083c05: 壁今日猶然是昨日有時拈出吹毛劍萬壑千峰血
0083c06: 滴滴諸仁者且道利害在什麼處良久起身云參。
0083c07: 臘八上堂云世尊昨夜睹明星大地眾生眼著楔天
0083c08: 明撞著黑金剛伸手摸來原是鐵冷冰冰地暫時閒
0083c09: 切忌抱贓須教徹徹不徹咄瞎眼老婆已巳漏洩。
0083c10: 上堂朝打三千暮打八百不作佛法商量免得引鬼
0083c11: 入宅眾中還有與麼人麼出來道看如無來年更有
0083c12: 新條在惱亂春風卒未休。
0083c13: 解制上堂過去已巳過去未來猶未來即今渾無事不
0083c14: 用巧安排君不見青芙蕖火裏開湖南湖北人無數
0083c15: 且道何人被活埋喝一喝下座。
0083c16: 住湖廣武岡州雲山勝力禪寺郡守吳諱從謙暨鄉
0083c17: 紳士庶闔山耆宿請結制上堂僧問雲山高萬丈即
0083c18: 不問如何是西來意旨師云百草頭上罷干戈進云
0083c19: 恁麼則九年面壁一場狼藉師云未到盡驚山嶮峻
0083c20: 由來方識路高低進云男兒自有沖霄志不向他人
0083c21: 行處行師云吾不如汝僧一喝師便打乃云歷盡名
0083c22: 巒六十三依稀十里望中看有人問道當年事浪子
0083c23: 偏憐去復還青山仍舊綠水猶涓中分一派瀉曹湍
0083c24: 驗盡遊人萬萬千以拄杖卓一卓云棒頭擊碎盧侯
0083c25: 鼎不許時人慕煉丹。
0083c26: 上堂僧問有句無句如藤倚樹時如何師云不離者
0083c27: 裏進云樹倒藤枯句歸何處師云不因紫陌花開早
0083c28: 怎得黃鶯下柳條僧擬進語師便喝乃云雨灑青松
0083c29: 煙籠翠竹說甚杳杳冥冥恍恍忽忽一條破布袋貯
0083c30: 著魔與佛眾中如有恁麼人出來為他解交看若無
0084a01: 山僧為他解交去也遂打散歸方丈。
0084a02: 浴佛上堂當年四月八皇宮生悉達今朝四月八大
0084a03: 虫被犬踏大眾雲山恁麼激揚且道與雲門是同是
0084a04: 別若道同孤負雲山若道別孤負雲門且兩不孤負
0084a05: 句又作麼生道劍鋒清海宇棒下絕癡頑。
0084a06: 謝雲昌為母六旬壽請上堂六月初一滿六十再添
0084a07: 六十滿初一從頭至尾轉如環直饒巧曆算不及平
0084a08: 生善惡沒些些地獄天堂總不識十方世界縱橫行
0084a09: 一顆明珠照不息爍破三千及大千直至如今赤骨
0084a10: 律擲拂子下座。
0084a11: 上堂俊鷂掣天飛磨盤空裏走撞著舜若多塞卻虛
0084a12: 空口老僧倒騎佛殿出山門拄杖逢人劈脊摟還有
0084a13: 識痛癢者麼出來證據看箇中若是挐雲客自然平
0084a14: 地起風雷。
0084a15: 淳素道人為母六旬壽請上堂今日二十一虛空暫
0084a16: 打失因循六十秋猶然是今日以此卜當來算到何
0084a17: 年訖枝梗長葉子密蟠桃千顆甜如蜜信手拈來誰
0084a18: 解嘗等閒觸碎娘生鼻娘生鼻九九還歸八十一擲
0084a19: 拄杖下座。
0084a20: 上堂平平坦坦磊磊落落說則不聞聞則不說高山
0084a21: 流水歷歷希音下里巴歌明明雅頌石頭土塊語喃
0084a22: 喃揭示諸人莫輕觸要會麼山河及大地全露法王
0084a23: 身下座。
0084a24: 上堂日面月面萬仞壁立許多悟者黑漆漆許多迷
0084a25: 者明歷歷秪如不涉迷悟又如何舉似卓拄杖喝一
0084a26: 喝下座。
0084a27: 上堂或時風或時雪大冶紅爐分外熱觸之則燎卻
0084a28: 面門背之則寒毛卓豎不觸不背正當恁麼時如何
0084a29: 委悉震威一喝云雖然舊閣閒田地一度嬴來方始
0084a30: 休。
0084b01: 上堂雨過檐前濕雲生地上陰青山門白畫大夢卻
0084b02: 惺惺浩浩人間事拈來著著新何須更向西方覓是
0084b03: 金從來不博金。
0084b04: 上堂今朝二十五露佈雲門普蝦蟆蚯蚓運神通糞
0084b05: 箕苕帚吞佛祖顧視左右云是運神通是吞佛祖良
0084b06: 久云流螢徒去燒空月狡兔休來撼野樁。
0084b07: 說戒示眾夫戒者非抑按隄防之謂也直須透徹源
0084b08: 底執情自然放下方纔省力如要隄防抑按正若繫
0084b09: 馬而止未免奔突尤甚致使戒而不定定而不慧今
0084b10: 勝力惟取見地明白則無往而非戒無往而非定無
0084b11: 往而非慧也故佛說一切法為度一切心我無一切
0084b12: 心安用一切法則自己受用現前受用既而現前即
0084b13: 知本無取捨不落染汙本不散亂寧趣定境本不愚
0084b14: 癡慧名何有是則持犯冰消定慧不立乃諸佛諸祖
0084b15: 之密旨便是諸人本來清淨矣河沙妙用秪在毛端
0084b16: 不二法門隨處解脫時不待人各宜努力珍重。
0084b17: 解制上堂去年始今年末就裏鉗鎚分外惡饒他四
0084b18: 面縱橫來百拶千錐不放過以拄杖卓一卓云把住
0084b19: 牢關起眠象之威獰復劃一劃云截斷眾流躍遊龍
0084b20: 之活鱍還知利害處麼眾無語師云禹力不到處河
0084b21: 聲流向西。
0084b22: 雲濟峰上堂青螺澤畔雲濟峰頭經霜歷雪不記春
0084b23: 秋吞雲吐霧全放全收雖然秪如把斷要津一句作
0084b24: 麼生道佛祖道中行異路森羅影裏不留蹤。
0084b25: 上堂無邊剎海間不容針十世古今一齊坐斷到者
0084b26: 裏始可任運騰騰隨分飲啄看草木山川篆不雕不
0084b27: 琢之文聞鳥語花香說無滅無生之法豈不是一員
0084b28: 脫脫灑灑的無事道人倘若躊躇分明月在梅梢上
0084b29: 看到梅梢早已遲。
0084b30: 臘八上堂不住皇宮為太子六年苦行雪山中夜半
0084c01: 睹星稱悟了天明依舊水淙淙大眾還知瞿曇老子
0084c02: 底落處麼良久云十成好箇金剛鑽鋪向階前賣與
0084c03: 誰下座。
0084c04: 上堂舉淨極光通達寂照含虛空卻來觀世間猶如
0084c05: 夢中事世尊恁麼說話正是無夢說夢且道那裏是
0084c06: 無夢說夢處若揀點得出許你具一隻眼若揀點不
0084c07: 出也許你具一隻眼何也向道是龍剛不信有朝奪
0084c08: 得錦標歸。
0084c09: 如是菴上堂如是來如是住如是聞聲如是悟一法
0084c10: 既歸源大方任闊步卓拄杖一下云諸人還聞麼若
0084c11: 道聞孤負老僧若道不聞孤負自己巳諸人畢竟在甚
0084c12: 麼處歸源良久云日短夜長休把火大家吹滅暗中
0084c13: 行下座。
0084c14: 金臺山上堂金臺不是閒飄瓦劈面相逢劈面打不
0084c15: 是學者打堂頭便是堂頭打學者大眾且道是賓主
0084c16: 互換各出手眼若道是賓主互換則埋沒老僧若道
0084c17: 不是賓主互換手眼又在甚麼處一僧擊桌一下師
0084c18: 云也知你分疏不下僧便喝師云猶自不甘在僧停
0084c19: 思師打云休將閒學解埋沒祖師心下座。
0084c20: 南嶽九龍盆上堂五五二十五六六三十六溪西雞
0084c21: 齊啼屋北鹿獨宿閫外有威權臨時看出沒若能會
0084c22: 得自然辨魔揀異坐斷諸方舌頭倘若東卜西卜老
0084c23: 僧與你決斷去也以拂子拂一拂下座。
0084c24: 上堂進前一步大過退後一步不及雖知箭未離弦
0084c25: 早已巳中的伶俐衲僧有口切忌掛壁不掛壁無孔鐵
0084c26: 鎚當面擲。
0084c27: 梅坪聖林寺上堂僧問如何是十字街頭接人句師
0084c28: 云嶮進云泥裏達磨水裏羅漢不涉泥水又作麼生
0084c29: 師云露僧禮拜師乃云老僧五十有五養得一頭水
0084c30: 牯終日拖犁拽耙未免有些辛苦慣犯人家苗稼慣
0085a01: 踐人家田土即今過犯彌天又來喝佛罵祖且道據
0085a02: 箇甚麼一番皮袋全無力倒臥橫眠塞太虛。
0085a03: 楚武攸青螺山楞嚴寺上堂決於南嶽行誰知尚萍
0085a04: 梗連路少盤纏出賣大佛頂其價亦不增售者亦不
0085a05: 損賣與眾位們袛要還我本差了一絲毫彼此自不
0085a06: 肯大眾且道那裏是絲毫不差處眾著語師云冬日
0085a07: 固是寒下雨覺更冷。
0085a08: 上堂道由心悟豈假外求法絕見聞言銓罔及釋迦
0085a09: 老子無可奈何歷代祖師計無所出今日聊通個消
0085a10: 息擲下拄杖曰大眾會麼客來無茶點蒿湯當禮儀
0085a11: 下座。
0085a12: 孫居士生辰請上堂云生在河南住西蜀一年一度
0085a13: 為君祝靈苗發處見根源枝枝觸碎虛空骨不惟報
0085a14: 父母深恩亦乃破無明窠窟壽不假延而並嵩高福
0085a15: 不假資還同海闊撿點將來猶是拗直作曲時有僧
0085a16: 呵呵大笑師以手作掩口勢云合取狗口拽拄杖下
0085a17: 座。
0085a18: 獅子林小參
0085a19: 師揮拂云痛棒熱喝使人直下透脫光揚祖道助發
0085a20: 無為已巳是祖師門下第一等拖泥帶水為人須是個
0085a21: 性燥漢識盡情忘向裏許承當始不落人窠臼亦不
0085a22: 坐在淨裸裸處一出頭來自有透關眼截流機如天
0085a23: 普蓋似地普擎直饒具眼英靈亦跳他爐韝不出設
0085a24: 使跳得出早被他捉敗了也諸兄弟果能如是性燥
0085a25: 如是承當如是透徹也未苟或未然莫道為人自為
0085a26: 不了不見夾山未遇人時記持一肚佛法卻被道吾
0085a27: 勘破指去華亭船子纔見便問大德住甚麼寺夾云
0085a28: 似即不住住即不似子云不似又不似個什麼夾云
0085a29: 不是目前法子云甚處學得來夾云非耳日之所到
0085a30: 子云一句合頭語千載繫驢橛船子雖與他忉忉怛
0085b01: 怛秪要識他病痛然後錐拶末後向一句下果然截
0085b02: 斷故又問垂絲千尺意在深潭離鉤三寸子何不道
0085b03: 好一拶夾山直得口啞子便一篙打落水中夾纔上
0085b04: 船子云道道夾擬開口子又打夾於此有省乃自點
0085b05: 頭豈不是向裏許承當不落窠臼底樣子子云竿頭
0085b06: 絲線從君弄不犯清波意自殊豈不是教他莫坐在
0085b07: 淨裸裸處夾又問拋絲擲釣師意何如子云絲懸綠
0085b08: 水浮定有無之意夾云語帶玄而無路舌頭談而不
0085b09: 談豈不是具透關眼用截流機子云釣盡江波金鱗
0085b10: 始遇可謂一句全收夾乃掩耳方得穩當子云如是
0085b11: 如是以至叮嚀囑託覆舟而逝看他古人得人而忘
0085b12: 軀真千古龜鑑諸兄弟既未曾如夾山點頭一番二
0085b13: 六時中必須反覆參詳直須參到無下手處無開口
0085b14: 處忽地打破漆桶亦不禁頭之自點與他夾山把手
0085b15: 共行不負獅林集會一場莫看今人榜樣當以古人
0085b16: 自勵不患大事不明若再依稀放過虛消信施閻老
0085b17: 子算飯錢有日在仲冬嚴寒勿勞久立。
0085b18: 小參師云終日說未嘗說終日不說未嘗不說意在
0085b19: 宗說兩通互相挽救此病僧意也須知有宗有說競
0085b20: 起爭端宗通說通當處懸解然非直下凝然迥無依
0085b21: 倚者又安能領旨既不領旨而欲明宗通說通反落
0085b22: 在宗說上論量便互相彼此亦無足怪何也譬如神
0085b23: 農誌百草雖異同於療病病之不療百草何咎聖人
0085b24: 立教不同同於悟道道之不悟聖教無損雖然大林
0085b25: 中固有不材之木以不材非材材者自若萬畝中必
0085b26: 有不實之苗以不實毀實實者怡然且宗教二門如
0085b27: 大海波瀾原無同異但消歸大海則自受用中不餘
0085b28: 一法不剩一法蕩然坦平何處更有宗說之跡與人
0085b29: 彼此以此為人寧不謂之互相挽救以見三教聖人
0085b30: 立教之本懷固如是也如孔子之教開口便道天命
0085c01: 之謂性三句卻與釋教三身圓顯之理符合則知孔
0085c02: 子宗說之通無異於釋韓文公儒門碩士未悟之前
0085c03: 亦有誹佛之論出自偶然非具灼見後見大顛一日
0085c04: 白顛云弟子軍州事繁佛法省要處乞師一語顛良
0085c05: 久公罔措時三平為侍者乃敲禪床三下顛云作麼
0085c06: 平云先以定動後以智拔公如是有省乃云和尚門
0085c07: 風高峻弟子於侍者邊得箇入處始皈投門下則向
0085c08: 往誹佛之疑既決目前無佛受用相當可見知到是
0085c09: 處方知非處而是非瓦解今時儒者猶然藉文公為
0085c10: 口實然識見未必似文公豁達慕道未必似文公誠
0085c11: 切徒知非教終不知非教之非則後之明儒教而不
0085c12: 明理盡性者乃昌黎之罪人也道家宗老子為正老
0085c13: 子著清淨道德二經亦不外宗說皆通之旨而何道
0085c14: 者不知老子是何面目卒流於旁門異術如洞賓者
0085c15: 道門之杰士也亦溺於採補吐納修煉中自不知非
0085c16: 逮見黃龍從一喝了然乃云棄卻瓢囊摵碎琴從今
0085c17: 不煉汞中金自從一見黃龍後始信從前錯用心至
0085c18: 今稱為呂祖世之有明道教而不修真養性者又呂
0085c19: 祖之罪人也如我釋迦老子三乘演教四十九年是
0085c20: 說通末後拈花迦葉契旨便是宗通而阿難在側竟
0085c21: 不知宗說之所以逮世尊以正法眼藏涅槃妙心付
0085c22: 囑摩訶迦葉世尊滅後復問迦葉世尊傳金襴袈裟
0085c23: 外更傳個什麼迦葉喚阿難阿難應諾方始瞥地則
0085c24: 四十九年強記多聞於說通不獲契證卻被迦葉一
0085c25: 喚於宗通上身心圓明獲大無礙則世之明釋教而
0085c26: 不明心見性者又阿難之罪人所以病僧道終日說
0085c27: 未嘗說故不蹈阿難之覆轍終日不說未嘗不說更
0085c28: 不墮舜若之空沉則宗通說通之旨非獨挽道眼者
0085c29: 之圓明亦痛救迷倒者之慣習三教之立殊途同歸
0085c30: 古今輪轉互相濟拔其主持世道人心何時得已巳縱
0086a01: 使有不知而妄為是非亦空裏塵霾豈能掩輝天鑑
0086a02: 地之杲日乎是事且置秪如教外別傳一著更落在
0086a03: 什麼處以拄杖卓一卓云從來無位次不用強安排。
0086a04: 晚參
0086a05: 臘八日晚參師云南斗作怪卻是北斗成精驀拈拄
0086a06: 杖云斬新條令沒人情築瞎瞿曇正眼睛直得地暗
0086a07: 天昏不知那箇解呻嚬眾中還有踞地獅子麼出來
0086a08: 試弄爪牙看如無老僧為諸人雪屈去也卓杖云龍
0086a09: 袖拂開全體現象王行處絕狐蹤便下座。
0086a10: 示眾師云松直棘曲鵠白烏黑觸目現前何曾隱匿
0086a11: 得不得明月蘆花堪作則緇素分明便撕當宗門做
0086a12: 箇白拈賊賊賊賊急急如律令敕。
0086a13: 晚參一僧取號緝燈師乃云今夜是上元節令家家
0086a14: 燈燭輝煌因以為號不特汝一人要緝此光明凡在
0086a15: 會者人人俱要緝此光明然此段光明無斷無續為
0086a16: 甚麼說箇緝底道理總為諸人不知自己巳放身捨命
0086a17: 處故錯過從上諸祖透脫一著若知得自己巳透脫一
0086a18: 著便會得從上諸祖放身捨命處則千聖不傳一脈
0086a19: 豈待人提二六時中自有常光現前說甚麼緝與不
0086a20: 緝眾中如有辦得底為眾證據看如無老僧為汝等
0086a21: 緝此光明去也驀拈拄杖云手執夜明符幾個知天
0086a22: 曉復卓一卓云委悉麼脫或未委更聽老僧一偈人
0086a23: 間此夜鬧元宵惟我山中更寂寥那箇曾知燈是火
0086a24: 頂不負兩莖毛。
0086a25: 示眾云不管工夫做不做目前但要有條路分明舉
0086a26: 起令人知便是最初下腳處以拄杖卓一卓云還知
0086a27: 下腳處麼今日老僧將十方諸佛法藏一向人所未
0086a28: 見底徹底掀翻又將十方諸佛舌頭人所說不到底
0086a29: 盡情道出向者裏還有會得底麼會得也與三十棒
0086a30: 會不得也與三十棒莫道老僧償罰不明便下座。卷終
