0578b01: 
0578b02: 
0578b03: 
0578b04: 
0578b05: 
0578b06: 
0578b08: 
0578b09: 緣起第一
0578b10: 勸修第二
0578b11: 簡擇同行第三
0578b12: 占察輪相第四
0578b13: 正修懺法第五
0578b14: 別明二種觀道第六
0578b15: 附占輪相法
0578b16: 附懺壇中齋佛儀
0578b17: 
0578b18: 占察經行法目次終
0578b19: 
0578b20: 
0578b21: 
0578b22: 
0578b23: 
0578b24: 
0578c01: 
0578c02: No. 1485
0578c03: 占察善惡業報經行法
0578c04: 
0578c05: 明　古吳比丘　智旭　集
0578c06: 緣起第一
0578c07: 夫諸佛菩薩愍念迷。不啻如母憶子。故種種方
0578c08: 便。教出苦輪。而眾生不了業報因緣。罔知斷惡修
0578c09: 善。淨信日微。五濁增盛。由此劇苦機感。倍關無緣
0578c10: 慈應。爰有當機。名堅淨信。諮請世尊。曲垂悲救。佛
0578c11: 乃廣歎地藏功德。令其建立方便。於是以三種輪
0578c12: 相。示善惡差別。以二種觀道。歸一實境界。仍誡業
0578c13: 重之人。不得先修定慧。應依懺法。得清淨已巳。然後
0578c14: 修習二觀。獲無難。此誠末世對症之神劑。而方
0578c15: 便中之殊勝方便也。予悲障深。丁茲法亂。律教禪
0578c16: 宗。淆訛匪一。幸逢斯典。開我迷雲。理觀事儀。昭然
0578c17: 可踐。竊以諸懺十科行法。詳略稍殊。一一鬮陳。纖
0578c18: 疑始決。罔敢師心。述緣起。
0578c19: 勸修第二
0578c20: 若佛弟子欲修出世正法者。欲現在無諸障緣者。
0578c21: 欲除滅五逆十惡無間重業者。欲求資生眾具皆
0578c22: 得充饒者。欲令重難輕遮皆得消滅者。欲得優婆
0578c23: 塞．沙彌．比丘清淨律儀者。欲得菩薩三聚淨戒者。
0578c24: 欲獲諸禪三昧者。欲獲無相智慧者。欲求現證三
0579a01: 乘果位者。欲隨意往生淨佛國土者。欲悟無生法
0579a02: 忍圓滿證入一實境界者。皆應受持修行此懺悔
0579a03: 法。何以故。此是釋迦如來格外弘慈。地藏菩薩稱
0579a04: 機悲願。無苦不拔。無樂不與。依此修行。淨信堅固。
0579a05: 如經廣明。所宜諦信。
0579a06: 簡擇同行第三
0579a07: 經中不言人數多寡。准他行法。得至十人。但須嚴
0579a08: 擇。必求法器。倘無同志。獨行彌善。或有真實為生
0579a09: 死者。堪作伴侶。十人以內。多寡無妨。又必先審所
0579a10: 求。或求律儀。或求定慧。或求果證。或求往生。所求
0579a11: 相合。方可同修。於十人內。仍須推一夙德為教授
0579a12: 師。事儀理觀。微細秉承。切勿鹵莽。唐捐苦行。
0579a13: 占察輪相第四
0579a14: 懺悔之法雖則普為眾生發露眾罪。然當人無始
0579a15: 業習各有偏強。是故經中先說占初輪相。然後明
0579a16: 懺悔法。今欲修懺悔者。既已巳嚴淨道場。宜於未建
0579a17: 首前。各占輪相。簡察善惡。何罪偏重。應的悔之。於
0579a18: 修懺時。庶便陳白。占法別附於後。
0579a19: 正修懺法第五
0579a20: 准經自列。亦具十科。
0579a21: 第一嚴淨道場
0579a22: 經云。欲修懺悔者。當住靜處。隨力所能。莊嚴一室。內置佛事及安經法。懸繒旛。求集香華。以修供養。
0579a23: 第二清淨三業
0579a24: 經云。澡浴身體。及洗衣服。勿令臭穢。准諸行法。每至穢處。必須更髑衣。旋轉既訖。洗浴清淨。還著淨衣。縱
0579b01: 一日都不至穢。亦須一浴。終竟一期。或七日。或二七．三七乃至千日。以得三業純善輪相為期。於中專莫
0579b02: 雜語。及一切接對問訊。或有所需。但可直索。不得因事牽發餘語。專秉一心。念所修法。不得剎那念世雜
0579b03: 事。當思生死大事。無常迅速。堅精努力。乃克有濟。倘稍違淨法。則唐喪劬勞。不可不慎。
0579b04: 第三香華供養
0579b05: 行者初入道場。至法座前。敷具正身。合掌倚立。應先緣念一切三寶。體常滿。無所不在。眾生迷惑。流轉
0579b06: 可哀。我為眾生。翻迷歸悟。禮敬三寶。作是念已。唱言。
0579b07: 一切恭敬
0579b08: 一心恭禮十方常住三寶如是禮已巳。隨所有香華等。當修供養。作是唱言。
0579b09: 嚴持香華。如法供養。
0579b10: 願此香華雲。滿十方界。供養一切佛。尊法諸賢聖。
0579b11: 無邊佛土中。受用作佛事。至此停唱。散華作供。手執香爐。作是想云。
0579b12: 一切佛法僧寶。體常滿。無所不在。願令以此香
0579b13: 華。等同法性。普熏一切諸佛剎土。施作佛事。十方
0579b14: 一切供具。無時不有。我今當以十方所有一切種
0579b15: 種香華．瓔珞．幢幡．寶．諸珍妙飾。種種音樂．燈明．
0579b16: 燭火．飲食．衣服．臥具．湯藥。乃至盡十方所有一切
0579b17: 種種莊嚴供養之具。憶想遙擬。普共眾生。奉獻供
0579b18: 養。一切世界中。有修供養者。我今隨喜。若未修供
0579b19: 養者。願得開導。令修供養。又願我身。速能至一
0579b20: 切剎土。於一一佛法僧所。各以一切種莊嚴供養
0579b21: 之具。共一切眾生等持奉獻。供養一切諸佛法身．
0579b22: 色身．舍利．形像．浮圖廟塔。一切佛事。供養一切所
0579b23: 有法藏及說法處。供養一切賢聖僧眾。願共一切
0579b24: 眾生。修行如是供養已巳。漸得成就六波羅蜜．四無
0579c01: 量心。深知一切法。本來寂靜。無生無滅。一味平等。
0579c02: 離念清淨。畢竟圓滿。此段全用經文。作是念已巳。唱云。
0579c03: 供養已巳一切恭敬。一禮。
0579c04: 第四啟請三寶諸天
0579c05: 本經無啟請法。准餘行儀。於建首日。宜致三請。良以三寶雖無所不在。而眾生久積迷惑。背覺合塵。念與
0579c06: 悲隔。今既翻迷歸悟。應須緣念三寶。充滿空。應物現形。如水中月。作是念已巳。涕淚翹勤。逐位三請。手執
0579c07: 香爐。燒眾名香。口作是唱。
0579c08: 一心奉請南無本師釋迦牟尼佛想云。我三業性如空。釋迦如來亦
0579c09: 如是。不起真際為眾生。與眾俱來受供養。下皆准此。但改佛名及形相來處。至請賢聖。則云一切賢聖亦
0579c10: 如是。餘皆准知。三請畢。隨作一禮
0579c11: 一心奉請南無毗婆尸等過去七佛
0579c12: 一心奉請南無普光佛等五十三佛
0579c13: 一心奉請南無一切諸佛所有色身．舍利．形像．浮圖
0579c14: 廟塔．一切佛事想云。諸佛法身如空。化事住世難思議。我今三業如法請。惟願影
0579c15: 現受供養
0579c16: 一心奉請南無十方三世一切諸佛
0579c17: 一心奉請南無占察善惡業報經微妙法藏想云。法性如空
0579c18: 不可見。常住法寶難思議。我今三業如法請。惟願影現受供養
0579c19: 一心奉請南無十方一切法藏想如上
0579c20: 一心奉請南無十方一切賢聖
0579c21: 一心奉請南無堅淨信菩薩摩訶薩此是當機啟教之人。應念菩薩。
0579c22: 為我等故。請問大法。我今得聞此最勝法。皆是菩薩莫大恩德
0579c23: 一心奉請南無吉菩薩．觀世音菩薩摩訶薩應念此二
0579c24: 菩薩慈悲慧行。普度迷。與地藏菩薩威神無異
0580a01: 一心奉請南無地藏菩薩摩訶薩應念。此是我等的對懺悔之主。依此
0580a02: 菩薩大慈大悲威神力故。令我無惡不滅。無善不生。我今歸命啟請。如子憶母。此為道場正主。餘佛菩薩。
0580a03: 同作證明。涕泣求哀。猶如面奉。必冀菩薩。攝受護持。觀想偈文。應知如上
0580a04: 一心奉請梵釋四王天龍八部。僧伽藍內護正法者
0580a05: 一切聖眾例皆三請。但除禮拜。白衣無妨
0580a06: 惟願釋迦慈父七佛世尊五十三佛。一切覺者。他心
0580a07: 道眼。無礙見聞。身通自在。來降道場攝取我等令成
0580a08: 淨信。占察善惡業報尊經。十方一切清淨法藏等
0580a09: 真法性。充滿空。顯現道場受我供養。堅淨信菩
0580a10: 薩吉菩薩觀世音菩薩等十方一切賢聖。不捨大
0580a11: 慈來臨法座。哀憐覆護。證我行法。地藏菩薩摩訶
0580a12: 薩。救世真士。大智開士。善安慰說者。速除諸障增淨
0580a13: 信者。大慈大悲。不違本誓。放大光明。滿我所願。護
0580a14: 法天龍伽藍真宰。隨我請來。堅守道場。諸魔障。示
0580a15: 現吉祥。令我所修自在成就。每節執爐三說已巳。一禮。惟護法處不須禮拜。白
0580a16: 衣無妨。
0580a17: 第五讚禮三寶
0580a18: 經無讚法。不別立科。但取十輪經中地藏菩薩讚佛二偈。隨行禮敬。合為一科。
0580a19: 我聞知海真實德無邊度脫諸有情
0580a20: 心歡喜敬禮曾修無量福今得禮尊足
0580a21: 願無量劫中常修多供養
0580a22: 一心敬禮過去毗婆尸佛想云。能禮所禮性空寂。感應道交難思議。我此道場
0580a23: 如帝珠。毗婆尸佛影現中。我身影現如來前。頭面接足歸命禮。下皆准此。但改佛菩薩名
0580a24: 一心敬禮尸棄佛一心敬禮毗舍浮佛
0580b01: 一心敬禮拘留孫佛一心敬禮拘那含牟尼佛
0580b02: 一心敬禮迦葉佛
0580b03: 一心敬禮本師釋迦牟尼佛
0580b04: 一心敬禮普光佛一心敬禮普明佛
0580b05: 一心敬禮普淨佛
0580b06: 一心敬禮多摩羅跋栴檀香佛
0580b07: 一心敬禮栴檀光佛一心敬禮摩尼幢佛
0580b08: 一心敬禮歡喜藏摩尼寶積佛
0580b09: 一心敬禮一切世間樂見上大精進佛
0580b10: 一心敬禮摩尼幢燈光佛一心敬禮慧炬照佛
0580b11: 一心敬禮海德光明佛
0580b12: 一心敬禮金剛牢強普散金光佛
0580b13: 一心敬禮大強精進勇猛佛
0580b14: 一心敬禮大悲光佛一心敬禮慈力王佛
0580b15: 一心敬禮慈藏佛
0580b16: 一心敬禮栴檀窟莊嚴勝佛
0580b17: 一心敬禮賢善首佛一心敬禮善意佛
0580b18: 一心敬禮廣莊嚴王佛一心敬禮金華光佛
0580b19: 一心敬禮寶照空自在力王佛
0580b20: 一心敬禮空寶華光佛一心敬禮琉璃莊嚴王佛
0580b21: 一心敬禮普現色身光佛一心敬禮不動智光佛
0580b22: 一心敬禮降伏眾魔王佛一心敬禮才光明佛
0580b23: 一心敬禮智慧勝佛一心敬禮彌勒仙光佛
0580b24: 一心敬禮善寂月音妙尊智王佛
0580c01: 一心敬禮世淨光佛一心敬禮龍種上尊王佛
0580c02: 一心敬禮日月光佛一心敬禮日月珠光佛
0580c03: 一心敬禮慧幢勝王佛
0580c04: 一心敬禮師子吼自在力王佛
0580c05: 一心敬禮妙音勝佛一心敬禮常光幢佛
0580c06: 一心敬禮觀世燈佛一心敬禮慧威燈王佛
0580c07: 一心敬禮法勝王佛一心敬禮須彌光佛
0580c08: 一心敬禮須摩那華光佛
0580c09: 一心敬禮優曇羅華殊勝王佛
0580c10: 一心敬禮大慧力王佛
0580c11: 一心敬禮阿毗歡喜光佛
0580c12: 一心敬禮無量音聲王佛一心敬禮才光佛
0580c13: 一心敬禮金海光佛
0580c14: 一心敬禮山海慧自在通王佛
0580c15: 一心敬禮大通光佛
0580c17: 一心敬禮東方一切諸佛所有色身．舍利．形像．浮圖
0580c18: 廟塔．一切佛事想云。諸佛法身如空。化事住世難思議。我皆影現化事前。一一皆
0580c19: 悉歸命禮
0580c20: 一心敬禮東南方一切諸佛所有色身．舍利．形像．浮
0580c21: 圖廟塔．一切佛事
0580c22: 一心敬禮南方一切諸佛所有色身．舍利．形像．浮圖
0580c23: 廟塔．一切佛事
0580c24: 一心敬禮西南方一切諸佛所有色身．舍利．形像．浮
0581a01: 圖廟塔．一切佛事
0581a02: 一心敬禮西方一切諸佛所有色身．舍利．形像．浮圖
0581a03: 廟塔．一切佛事
0581a04: 一心敬禮西北方一切諸佛所有色身．舍利．形像．浮
0581a05: 圖廟塔．一切佛事
0581a06: 一心敬禮北方一切諸佛所有色身．舍利．形像．浮圖
0581a07: 廟塔．一切佛事
0581a08: 一心敬禮東北方一切諸佛所有色身．舍利．形像．浮
0581a09: 圖廟塔．一切佛事
0581a10: 一心敬禮下方一切諸佛所有色身．舍利．形像．浮圖
0581a11: 廟塔．一切佛事
0581a12: 一心敬禮上方一切諸佛所有色身．舍利．形像．浮圖
0581a13: 廟塔．一切佛事
0581a14: 一心敬禮十方三世一切諸佛
0581a15: 一心敬禮十方一切法藏三禮此恐太繁。依鬮取決。倘能隨十方面一一致禮。
0581a16: 尤為善也。想云。真空法性如虛空。常住法寶難思議。我身影現法寶前。一心如法歸命禮。下一禮同
0581a17: 一心敬禮占察善惡業報經微妙法藏
0581a18: 一心敬禮十方一切賢聖三禮此亦依鬮取決。倘能隨十方面一一致禮尤善
0581a19: 一心敬禮堅淨信菩薩摩訶薩
0581a20: 一心敬禮吉菩薩觀世音菩薩摩訶薩
0581a21: 一心敬禮地藏菩薩摩訶薩此是懺主。應須三禮。想偈如前。但末句須云。為
0581a22: 求滅障接足禮。又或各隨所求稱之亦可。如求律儀。即云。為求律儀接足禮。求證果。求往生等。類此可知
0581a23: 第六修行懺悔
0581a24: 經云。應當說所作罪。一心仰告。夫罪雖無量。而就輪相所現者。尤為最重。能招惡果。能障聖道。故須慚愧
0581b01: 涕淚。各別陳之。殷勤悔過。冀令消滅。五體投地。說重罪已巳。仍作是念。
0581b02: 我及眾生。無始常為三業六根重罪所障。不見諸
0581b03: 佛。不知出要。但順生死。不知妙理。我今雖知。猶與
0581b04: 眾生同為一切重罪所障。今對地藏．十方佛前。普
0581b05: 為眾生。歸命懺悔。惟願加護。令障消滅。作是念已巳。胡跪唱言。
0581b06: 普為法界一切眾生。悉願斷除三障。歸命懺悔。唱已巳。五體
0581b07: 投地。復作是念。
0581b08: 我與眾生。無始來今。由愛見故。內計我人一。外加
0581b09: 惡友二。不隨喜他一毫之善三。惟三業廣造眾
0581b10: 罪四。事雖不廣惡心布五。晝夜相續無有間斷
0581b11: 六。覆諱過失不欲人知七。不畏惡道八。無慚無愧
0581b12: 九。撥無因果十。故於今日深信因果一。生重慚愧
0581b13: 二。生大怖畏三。發露懺悔四。斷相續心五。發菩提
0581b14: 心斷惡修善六。勤三業翻昔重過七。隨喜凡聖
0581b15: 一毫之善八。念十方佛有大福慧。能救拔我。及諸
0581b16: 眾生。從二死海。置三德岸九。從無始來。不知諸法
0581b17: 本性空寂。廣造眾惡。今知空寂。為求菩提。為眾生
0581b18: 故。廣修諸善。斷眾惡十。惟願一切三寶．地藏菩
0581b19: 薩。慈悲攝受。聽我懺悔。作是念已巳。胡跪唱言。
0581b20: 我弟子某甲。至心懺悔。我及眾生。自性清淨。一實境
0581b21: 界。諸佛體同。無明癡暗熏習因緣。現妄境界。令生念
0581b22: 著。計我．我所。習諸惡法。三業六根。廣造眾罪。十惡五
0581b23: 逆。重難輕遮。障慧障定。障諸戒品。致使長淪苦海。永
0581b24: 無出期。設欲修行。多諸疑障。或擾外魔。或遭邪見。助
0581c01: 緣缺乏。淨信不成。今遇。
0581c02: 地藏菩薩摩訶薩。善安慰說。開我迷雲。滌慮洗心。求
0581c03: 哀悔過。惟願十方
0581c04: 諸大慈尊。證知護念。我今懺悔。不復更造。願我及一
0581c05: 切眾生。速得除滅無量劫來十惡．四重．五逆．顛倒謗
0581c06: 毀段三寶．一闡提罪。如是罪性本惟空寂。但從妄顛
0581c07: 倒心起。無有定實而可得者。願一切眾生速達心本。
0581c08: 永滅罪根。或一說。或三說。皆可。下四亦然。懺悔已巳。歸命禮三寶。此懺
0581c09: 悔文。并下三願。皆出本經。但於惟願之前。撮略經中他處數語。以表說所作罪一心仰告之意。餘皆一字
0581c10: 弗敢移易。第七發勸請願
0581c11: 我弟子某甲。至心勸請。願令十方一切菩薩未成正
0581c12: 覺者。願速成正覺。若已巳成正覺者。願常住在世。轉正
0581c13: 法輪。不入涅槃。勸請已巳。歸命禮三寶。
0581c14: 第八發隨喜願
0581c15: 我弟子某甲。至心隨喜。願我及一切眾生。畢竟永捨
0581c16: 嫉之心。於三世中。一切剎土。所有修學一切功德
0581c17: 及成就者。悉皆隨喜。隨喜已巳。歸命禮三寶。
0581c18: 第九發迴向願
0581c19: 我弟子某甲。至心迴向。願我所修一切功德。資益一
0581c20: 切諸眾生等。同趣佛智。至涅槃城。迴向已巳。歸命禮
0581c21: 三寶。
0581c22: 第十補發願及端坐靜室稱念名號
0581c23: 五悔法門。別有發願。此經不說。以勸請等三即是願故。又行人修此懺法。所求不同。或求律儀。或求定
0581c24: 慧。或求往生淨土。或求現在安樂。今因鬮決聽許補願。是在修行者各自陳白。不容預擬成言也。然所求
0582a01: 之願。雖各不同。須與四弘相合。不得增長生死。誠恐不知梗概。違背經宗。聊陳大意。以便行持。或用或否。
0582a02: 任從決擇。
0582a03: 我弟子某甲至心發願。願
0582a04: 十方三寶。地藏慈尊。哀愍護持。救拔拯濟。令此國土。
0582a05: 災亂消除。正法流通。咸生淨信。無諸障礙。永斷魔邪。
0582a06: 我及眾生。重罪速滅。現離衰惱。充足資生。三聚戒根。
0582a07: 畢竟清淨。二種觀道。應念現前。三昧總持。神通方便。
0582a08: 四攝六度。無不圓成。了悟自心。一實境界。捨身他世。
0582a09: 生在佛前。面奉
0582a10: 彌陀。歷侍諸佛。親蒙授記。迴入塵勞。普會迷。同歸
0582a11: 秘藏。發願已巳。歸命禮三寶。
0582a12: 自歸依佛當願眾生體解大道發無上心
0582a13: 自歸依法當願眾生深入經藏智慧如海
0582a14: 自歸依僧當願眾生統理大眾一切無礙
0582a15: 和南聖眾次往餘靜室。端坐一心。若稱誦。若默念。地藏菩薩。其惛多者。應於道場中旋遶誦念。晝
0582a16: 三夜三。具如經說。七日之後。每旦以第二輪相頻三擲之。若身口意皆純善者。名得清淨。若不得三業純
0582a17: 善輪相者。雖見光明．異香．吉祥好夢等。止名妄。非善相也。若未獲純善輪相以前。止許稱念地藏名號。
0582a18: 未許修行觀法。得善相後。乃於二種觀道。可以如實修之。
0582a19: 別明二種觀道第六諸懺坐禪一科。即於懺畢出壇時修。故列在正修第
0582a20: 十。此經二觀。要於懺悔清淨之後。方許正修。故十科畢。方別明之。
0582a21: 經云。彼諸眾生。但學至心。使身口意得清淨相已巳。
0582a22: 我亦護念。乃至堪能修習諸禪智慧。又云。若有眾
0582a23: 生。欲向大乘者。應當先知最初所行根本之業。所
0582a24: 謂依止一實境界。以修信解。又云。若欲依一實境
0582b01: 界修信解者。應當學習二種觀道。一者。唯心識觀。
0582b02: 二者。真如實觀。學唯心識觀者。於一切時一切處。
0582b03: 隨身口意。有所作業。悉當觀察。知唯是心。乃至一
0582b04: 切境界。若心住念。皆當察知。勿使心無記攀緣。不
0582b05: 自覺知。於念念間。悉應觀察。隨心有所緣念。還當
0582b06: 使心隨逐彼念。令心自知。知己巳內心自生想念。非
0582b07: 一切境界有念有分別也。當應如是守記內心。知
0582b08: 唯妄念。無實境界。勿令休廢。是名修學唯心識觀。
0582b09: 念念觀知。唯心生滅。如水流燈。無暫時住。從是
0582b10: 當得色寂三昧。得此三昧已巳。次應學習信奢摩他
0582b11: 觀心。及信毗婆舍那觀心。學真如實觀者。思惟心
0582b12: 性無生無滅。不住見聞覺知。離一切分別想。漸漸
0582b13: 能過四空定境界相。得相似空三昧。展轉能入心
0582b14: 寂三昧。即復能入一行三昧。見佛無數。發深廣心。
0582b15: 住堅信位。所謂於奢摩他．毗婆舍那二種觀道。決
0582b16: 定信解。能決定向。復次。修學如上信解者。人有二
0582b17: 種。一者。利根。先已巳能知一切外境惟心所作。誑
0582b18: 不實。如夢如幻等。決定無疑。障輕微。散亂心少。
0582b19: 如是等人。即應學習真如實觀。二者。鈍根。先未能
0582b20: 知一切外境悉唯是心。染著情厚。障數起。心難
0582b21: 調伏。應當先學唯心識觀。今依經文。略出其意。此
0582b22: 經本以一實境界為體。二種觀道為宗。若非洞明
0582b23: 一實境界。無以稱性。起於二觀。若非殷勤修習二
0582b24: 觀。無以契會一實境界。一實境界者。即是不思議
0582c01: 境。亦名諸法實相。謂境界即諸法。一實即實相。境
0582c02: 界即事造三千。一實即理具三千。境界即權。一實
0582c03: 即實。權實不二。理事一如。故名一實境界。又以境
0582c04: 界從一實。則一空一切空。不思議真諦也。以一實
0582c05: 從境界。則一假一切假。不思議俗諦也。直云一實
0582c06: 境界。則一中一切中。不思議中道第一義諦也。故
0582c07: 經云。妄心畢竟無體。不可見故。若無覺知能分別
0582c08: 者。則無十方三世一切境界差別之相。豈非即空
0582c09: 義耶。又云。無分別相者。於一切處。無所不在。以能
0582c10: 依持建立一切法故。豈非即假義耶。又云。眾生心
0582c11: 體。從本以來。不生不滅。自性清淨。又云。當知一切
0582c12: 諸法悉名為心。以義體不異。為心所攝故。又云。一
0582c13: 切眾生。種種果報。皆依諸佛法身而有建立生長。
0582c14: 住法身中。為法身處所攝。以法身為體。無有能出
0582c15: 法身界分者。豈非即中義耶。故知一實境界。則已巳
0582c16: 收盡中論一偈之旨。境界即因緣所生法。一實即
0582c17: 是空假中也。中論約觀。故先立境。此經顯諦。故先
0582c18: 出理。依此一實境界以修信解。則知二種觀道。全
0582c19: 是不思議法門。而復於中分利．分鈍者。略出二意。
0582c20: 一者。此經雖正明圓頓宗旨。而兼攝別機。名圓為
0582c21: 利。名別為鈍。二者。雖是圓機。於中仍分利鈍。初意
0582c22: 者。圓教行人。於名字位中。能知如來秘密之藏。肉
0582c23: 眼即名佛眼。故能學習真如實觀。了知現前心性。
0582c24: 本自不生。不復更滅。所謂法界一相。雖三千歷然。
0583a01: 而究竟平等。此即名字位中初修觀行之法也。得
0583a02: 相似空三昧。位登五品。圓伏五住。故超過空等定
0583a03: 境界相。入心寂三昧。即能入一行三昧。住堅信位。
0583a04: 所謂六根清淨。相似即佛也。故於奢摩他．毗婆舍
0583a05: 那二種觀道決定信解。能決定向。以奢摩他是不
0583a06: 思議三止。毗婆舍那是不思議三觀。止觀不二。即
0583a07: 是般若第一義空。首楞嚴究竟解脫。初住分證。任
0583a08: 運現前。十信位中。名得決定也。若別教行人。名字
0583a09: 位中。雖聞中道。未能了知。但可仰信。故須先學唯
0583a10: 心識觀。了知實無外境。唯有內心。即是從假入空。
0583a11: 不無次第。故先得色寂三昧。准位當在別教十信。
0583a12: 若望圓教。位在五品。次應學習信奢摩他．毗婆舍
0583a13: 那二觀。則教之捨別從圓也。次意者。圓教利機。即
0583a14: 於識心體其本寂。三千宛然即空假中。故云即應
0583a15: 學習真如實觀。其稍鈍者。必須照於起心。變造十
0583a16: 界即空假中。故云應當先學唯心識觀也。然於一
0583a17: 實境界。若善能得意。則稱性所起。二觀用雖不同。
0583a18: 實無優劣。言用不同者。如詳解云。唯識歷事。真如
0583a19: 觀理。觀本寂三千為理觀。炤起心變造十界名事
0583a20: 觀。從理惟達法性。從事專炤起心。又直觀一念本
0583a21: 具三千名理觀。縱任三性。用於四運。推檢起心。變
0583a22: 造十界名事觀。故古人約起心不起心。推運不推
0583a23: 運分之。言無優劣者。如詳解云。須知占察知唯是
0583a24: 心。則於色界及諸外境不起分別。所以經云。色寂
0583b01: 三昧。非謂事觀專觀外色。真如實觀。思惟心性不
0583b02: 生不滅。以能超過無色四空。心及心所二俱寂滅。
0583b03: 是故經云。心寂三昧。非謂理觀唯在內心。又云。修
0583b04: 理觀者。雖云但觀理具。須知全修在性。則善修實
0583b05: 相觀也。修事觀者。雖觀能造十界之心。須知全性
0583b06: 成修。則善修唯識觀也。又指要鈔云。應知觀於內
0583b07: 心。二觀既爾。觀於外境。二觀亦然。以此言之。則一
0583b08: 色一香一塵一法。皆了唯心。同歸真實。隨宜方便。
0583b09: 究竟無殊。又此二觀。雖云懺悔得清淨相乃可修
0583b10: 之。而正行懺悔及稱念地藏名時。非無二觀。如修
0583b11: 懺時。始從香華供養。終至三歸。歷事分明。運想無
0583b12: 滯。知唯心作。無實境界。是名唯心識觀。若始從供
0583b13: 養乃至三歸。事雖歷歷。一心不生。是名真如實觀。
0583b14: 又稱名時。歷歷分明。知心如幻。地藏洪名。不離自
0583b15: 心。是名唯心識觀。若觀地藏法身及一切諸佛法
0583b16: 身。與己巳自身。體性平等。無二無別。不生不滅。常樂
0583b17: 我淨。功德圓滿。是名真如實觀。又既得善相。正修
0583b18: 二觀之時。亦可仍前修行懺法及稱名號。即以懺
0583b19: 法稱名。助成二觀。轉更分明。所以菩薩五悔法門。
0583b20: 始自凡夫。終於等覺。無不以之為進修方便。須知
0583b21: 作法。取相無生。三種懺法。後後具於前前。前前亦
0583b22: 通後後。事理相扶。始終一致。方名圓頓法門。倘輕
0583b23: 忽事相。高談名理。重罪不滅。善法不生。是故末世
0583b24: 行人。切須體會堅淨信菩薩問法苦心。深究地藏
0583c01: 大士立法本意。以真實不欺誑心。不忽略心。痛切
0583c02: 為生死心。無上大菩提心。於此經中。開發正解。成
0583c03: 就真修。得堅固信。不墮疑障。如或不然。遇饌不食。
0583c04: 寶山空回。救世真士。大智開士。亦未末如之何也矣。
0583c05: 
0583c06: ○附占輪相法
0583c07: 至心敬禮十方一切諸佛。
0583c08: 願令十方一切眾生。速疾皆得親近供養。受正
0583c09: 法。
0583c10: 至心敬禮十方一切法藏。
0583c11: 願令十方一切眾生。速疾皆得受持讀誦。如法修
0583c12: 行。及為他說。
0583c13: 至心敬禮十方一切賢聖。
0583c14: 願令十方一切眾生。速疾皆得親近供養。發菩提
0583c15: 心。至不退轉。
0583c16: 至心敬禮地藏菩薩摩訶薩。
0583c17: 願令十方一切眾生。速得除滅惡業重罪。離諸障
0583c18: 礙。資生眾具悉皆充足。如是禮已巳。隨所有香華等當修供養。作是唱言。
0583c19: 嚴持香華。如法供養。
0583c20: 願此香華雲。滿十方界。供養一切佛。尊法諸賢聖。
0583c21: 無邊佛土中。受用作佛事。至此停唱。散華作供。復運想云。
0583c22: 一切佛法僧寶。乃至離念清淨。畢竟圓滿。全文具懺儀中。
0583c23: 須精熟之。使運想不滯供養已巳。一切恭敬。一禮。次復別用香華。係心供養地
0583c24: 藏菩薩。一心告言。弟子某甲。現是生死凡夫。罪障深重。不知三世業報因緣。多懷疑惑。今以其事敬依菩
0584a01: 薩所示三種輪相。如法占察。至心仰叩地藏慈尊。願以大悲力加被拯接。除我疑障。作是語已巳。五體投地。
0584a02: 胡跪合掌。一心稱念。
0584a03: 南無地藏菩薩摩訶薩或稱名。或默念。滿足至千。乃作是白。
0584a04: 地藏菩薩摩訶薩。大慈大悲。惟願護念我。及一切眾
0584a05: 生。速除諸障。增長淨信。令今所觀稱實相應。作此語已巳。雙手
0584a06: 捧於輪相。承以淨物。至誠殷重。仰手傍擲。諦觀諦察。乃知相應與不相應。具如經說。須先自熟玩經文。知
0584a07: 其大意。方可擲輪。否則自無細心。反疑輪為設。為罪多矣。
0584a08: 凡占輪相者。或欲具占三種輪相。應如是禮拜供養稱名作白。然後占初輪相。就初輪中所現善惡。一一
0584a09: 主念。別占第二輪相。次復更占第三輪相。若有欲修懺法。止占第一．第二兩種輪相者。亦應如是禮拜供
0584a10: 養稱名作白。次第占之。若有為自為他。但占第三輪相。欲知三世果報事者。亦應如是禮拜供養稱名作
0584a11: 白。取第三輪相。頻三擲之。記其所現之數。以知吉凶。若有修懺。已巳經七日之後。欲但占第二輪相。求純善
0584a12: 相者。於清晨時。惟須作白頻三擲之。
0584a13: ○附懺壇中齋佛儀
0584a14: 南無十方佛南無十方法南無十方僧
0584a15: 南無本師釋迦牟尼佛南無過去七佛
0584a16: 南無五十三佛南無十方一切佛事
0584a17: 南無占察善惡業報經南無堅淨信菩薩
0584a18: 南無吉菩薩南無觀世音菩薩
0584a19: 南無地藏菩薩摩訶薩三稱畢。次誦變食真言二十一。甘露真言三。灑淨。
