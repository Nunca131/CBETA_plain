0634a01: 
0634a02: 
0634a03: 
0634a04: 
0634a05: No. 1492
0634a06: 禮佛儀式或晝夜六時或日三時或晨昏二時
0634a07: 
0634a08: 廣州南海寶象林沙門　弘贊　編
0634a09: 今時禮拜多乖儀則。不符教旨。或稱名失次。而罔諳稱揚讚歎佛之勝德。或欠存敬。而不知懺悔發願迴
0634a10: 向。若不解法。何由捐埃獲福。以招極果。故經論俱陳五法。而深尚禮敬讚德。先須至於香臺。端身息慮。思
0634a11: 念聖德。目尊容。雙膝著地。手擎香爐。而舉偈言。
0634a12: 戒香定香解脫香。光明雲臺遍法界。供養十方無量
0634a13: 佛。聞香普熏證寂滅。此偈出華嚴經。是五分法身之香。今為成頌。故文略慧香解脫知見。
0634a14: 香。香為佛使。故先獻之。或如常香花雲偈。亦得但改云。及諸獨覺仙。若有鮮花。即用擎以供養。
0634a15: ○普禮三寶先當讚德。隨禮何佛菩薩聖僧。依德而讚。然其讚詞。可取諸經論中偈頌。
0634a16: 以為申歎。若其讚詞。不稱人稱德者。方可依經旨自述偈讚。今略取賢聖所集一百頌偈。以讚三寶。又凡
0634a17: 為禮拜。必須先敬三寶。三寶是最勝吉祥。良祐福田。能消眾生業垢。諸魔障。所作善事。皆獲成就也。讚
0634a18: 佛云。
0634a19: 稽首一切出世間。三界最尊功德海。智者能燒煩惱
0634a20: 垢。正覺我今歸命禮若能誦禮佛滅罪。然後禮之。大善。曰。
0634a21: 娜謨達奢書何切那一　菩陀俱致那二　烏三二合
0634a22: 　戶嚕戶嚕四　悉嚧者五　娑囉婆囉他六　娑達
0634a23: 七　娑婆訶寶幢勝經云。此十俱致諸佛所說。我今亦為憐愍一切眾生。持此者。能令一切
0634a24: 嗔惡眾生。悉皆歡喜。若能日日三時誦禮拜者。勝禮千萬俱致諸佛功德。命終之後。得生西方無量壽
0634b01: 佛國。又云。臨命終時。得諸佛來迎。未來賢劫千佛。一一皆得親承供養。但有人能常誦此者。最是不可
0634b02: 思議也。
0634b03: 一心頂禮十方三世一切諸佛世尊須五體投地。兩手迎空。示接佛
0634b04: 足之相。乃運想云。能禮所禮性空寂。感應道交難思議。我此道場如帝珠。十方諸佛影現中。我身影現諸
0634b05: 佛前。頭面接足歸命禮。若禮本師應云。釋迦如來影現中。禮餘佛菩薩聖僧。準上應改。讚法云
0634b06: 稽首能生死險。普竭憂惱貪癡海。破彼塵勞罪業
0634b07: 山。我今歸禮妙法寶。
0634b08: 一心頂禮十方三世一切尊法想云。真空法性如空。常住法寶難思議。
0634b09: 我身影現法寶前。一心如法歸命禮。讚僧云
0634b10: 稽首一切佛稱讚。八正萬行作莊嚴。無為定慧漸圓
0634b11: 明。我今歸命聖眾寶。
0634b12: 一心頂禮十方三世一切賢聖僧運想準前。此中讚禮。兼大小乘僧
0634b13: ○禮釋迦世尊讚詞。或以天上天下無如佛偈。或用如來妙色身讚。皆可。西國禮敬。
0634b14: 盛陳讚頌。如尊者摩咥哩制吒。承佛先記。造四百讚。及一百五十頌。總陳六度。明佛勝德。文詞婉麗。理致
0634b15: 清高。無著天親。馬鳴大士等。咸皆祖習。初學者。不可不知。如來金身丈六。三十二相。八十種好。身光一尋。
0634b16: 眉間玉毫。遍照十方。如方等經。華聚菩薩讚佛偈云。
0634b17: 世尊色身如金山。猶如千日照世間。能一切諸苦
0634b18: 惱。我今稽首大法王。
0634b19: 一心頂禮本師釋迦牟尼世尊
0634b20: ○禮彌陀佛華言。無量壽佛。如觀經云。阿彌陀佛。身高六十萬億那由他恒河沙由旬。
0634b21: 眼如四大海水。玉毫如五須彌。身光如百億三千大千世界。然此非凡夫心力所能及。以佛力故。憶想必
0634b22: 得成就。但想佛像。得無量福。況能觀佛具足身相。或即作丈六身觀。亦得。
0634b23: 眾德嚴身非數量。光明遍照過十方。三世如來無與
0634b24: 等。恒施眾生大慈航。
0634c01: 一心頂禮西方極樂世界阿彌陀世尊
0634c02: ○禮彌勒菩薩若據當來人壽八萬歲時下生。佛身高三十二丈。詳如下生經說。若
0634c03: 準現在兜率天身。則大士色身長十六由旬。相好如佛。其天寶冠。有無量化佛。諸化菩薩。他方諸大菩薩。
0634c04: 住天冠中。若一念頃。稱彌勒名。除千二百劫生死之罪。但聞名合掌恭敬。除五千劫生死之罪。若禮敬。除
0634c05: 百億劫生死之罪。如上生經說。讚云。
0634c06: 大士久成等正覺。成熟有情居兜率。晝夜常轉不退
0634c07: 輪。龍華三會度無極。
0634c08: 一心頂禮當來下生彌勒世尊
0634c09: ○禮文殊菩薩此菩薩。具大智辯。法王之子。諸佛之師。示童子相。頭有五髻。身紫
0634c10: 色。著寶瓔珞。坐寶蓮華。云坐獅子者。表菩薩說法如獅子吼。百獸潛。贍部洲中。一切眾生。皆蒙菩薩德
0634c11: 護。不可不知。若一稱名。滅無量罪。長無量福。當來成佛。號普現如來。讚云。
0634c12: 三世如來之導師。智願廣大難思議。無邊剎海為國
0634c13: 土當來普現善逝尊。
0634c14: 一心頂禮大智文殊師利菩薩摩訶薩
0634c15: ○禮普賢菩薩具大行願。為諸佛長子。頭頂花冠。身披瓔珞。坐寶蓮華。或乘六牙白
0634c16: 象。以表六度萬行。若歸依普賢菩薩。則十方諸佛菩薩。悉皆加護。以諸佛菩薩。皆因修三密門。行普賢行。
0634c17: 得證聖果故也。讚云。
0634c18: 六牙白象為寶座。諸度萬行作嚬呻。華藏世界稱長
0634c19: 子。十方剎土現全身。
0634c20: 一心頂禮大行普賢菩薩摩訶薩
0634c21: ○禮觀自在菩薩此菩薩。過去已巳成佛。號正法明如來。今現為極樂世界補處菩
0634c22: 薩。當來補阿彌陀佛位成佛。號普明高顯吉祥王如來。但于此界眾生有緣。現三十二應而為教化。本
0634c23: 身紫金色。長八十萬億那由他由旬。頂有肉髻項有圓光。光中有五百化佛。五百菩薩。舉身光中。五道眾
0634c24: 生。一切色相。皆於中現。頂上寶天冠中。有一立化佛。高二十五由旬。眉間毫相七寶色。流出八萬四千光
0635a01: 明。臂如紅蓮華色。有十八億妙光以為瓔珞。掌作五百億雜蓮華色。十指端。有八萬四千文。光明柔軟。
0635a02: 普照一切。以此寶手。接引眾生。如此菩薩。但聞其名。獲福無量。餘如觀經說。或不能作是觀者。隨心大小。
0635a03: 亦得。那由他者。萬億為一那由他。四十里為一由旬。百億為一俱致。讚云。
0635a04: 寶冠頂佛因帶果。過去法明天人師。悲願運為千手
0635a05: 眼。照護生不失時。
0635a06: 一心頂禮大慈大悲觀世音菩薩摩訶薩
0635a07: ○禮大勢至菩薩此菩薩。身量亦如觀音。舉身光明。炤十方國。有緣眾生。皆悉得
0635a08: 見。以智慧光。普照一切。離三塗苦。得無量力。故號大勢至。天冠中有五百寶華。一一華有五百寶臺。一一
0635a09: 臺中十方諸佛淨土。皆于中現。肉髻上有一寶瓶。盛諸光明。普現佛事。餘如經說。讚云。
0635a10: 頂上寶瓶現佛事。一毛孔中見十方。舉足震驚諸國
0635a11: 上。普攝淨人歸樂。
0635a12: 一心頂禮大勢至菩薩摩訶薩
0635a13: ○禮地藏菩薩此菩薩。身相端嚴威德殊勝。唯除如來。普賢觀音等。無能過者。又于
0635a14: 此界所有教化。亦除普賢觀音等。諸大菩薩。皆不能及。久已巳獲一切智海。功德滿足。現化十方。以本願力。
0635a15: 於五濁世。化益偏厚。速滿一切眾生所求。滅諸重罪。除諸障礙。現得安隱。若禮一拜。一供養者。滅無量罪。
0635a16: 獲無量福。讚云。
0635a17: 悲願初從救親起。分身度孰能量。地獄未空不成
0635a18: 佛。我今稽首大誓王。
0635a19: 一心頂禮地藏菩薩摩訶薩
0635a20: ○禮空藏菩薩此菩薩。身披瓔珞。頂上華冠中。有青色摩尼寶珠。若觀此珠。則
0635a21: 滅無量罪。除無量障。故修懺中。以此菩薩為滅罪主欲求辨慧。如空藏經說。讚云。
0635a22: 頂上寶珠青光耀。滅除眾生罪如空。我今稽首懺摩
0635a23: 主。三障頓消福慧融。
0635a24: 一心頂禮空藏菩薩摩訶薩
0635b01: ○禮迦葉尊者總持論藏。善於訓導。宰任弘綱。行十二頭陀。行身相金色。如來以正
0635b02: 法眼藏而付囑之。讚云。
0635b03: 德相端嚴如金聚。頭陀苦行自終身。親傳如來正法
0635b04: 眼。雞足山中待慈尊。
0635b05: 一心頂禮大德摩訶迦攝波尊者
0635b06: ○禮優波離尊者統領四眾。善解毗尼藏。持律第一。是阿難尊者上座。故在先禮
0635b07: 之讚云。
0635b08: 得度身先八王子。楞嚴會上證圓通。弘揚律教毗尼
0635b09: 藏。佛法由斯住世隆。
0635b10: 一心頂禮大德優波離尊者
0635b11: ○禮阿難尊者總持經藏。親事如來。多聞第一。是如來從弟。身具三十相。讚云。
0635b12: 多聞眾中稱第一。證道身離四威儀。結集如來正法
0635b13: 藏。永作人天度世師。
0635b14: 一心頂禮大德阿難陀尊者如上各各一禮。三禮彌善。若更禮餘佛菩薩。或
0635b15: 十拜百拜。各隨自意。
0635b16: ○五悔法一禮敬。二懺悔。三隨喜。四勸請。五發願迴向。如彌勒所問經云。佛告阿難彌勒
0635b17: 菩薩。本求道時。不持耳鼻頭目手足身命珍寶妻子國土布施。以成佛道。但以善權方便。安樂之行。得致
0635b18: 無上正真之道。何為善權方便。彼晝夜各三時。正衣束體。下膝著地。向十方佛說言。
0635b19: 我悔一切過勸助眾道德歸命禮諸佛
0635b20: 令得無上慧
0635b21: 悔過者。謂懺悔無始時來。身口意所作一切諸惡過失也。勸者。謂勸請十方一切菩薩未成佛者。願速成
0635b22: 佛。已巳成佛者。願常住在世。轉正法輪。莫入涅槃。利樂有情也。助者。謂助喜一切凡聖功德。於十方界。一切
0635b23: 眾生。永捨疾姤之心。其有修學一切功德。乃至一毫之善。我今悉皆助之隨喜也。歸命者。謂舉自身命。歸
0635b24: 依諸佛。即是以剎塵身。而禮剎塵佛也。令得無上慧者。謂以上四種功德。及所修一切之善。願悉迴向。
0635c01: 施與一切眾生。同圓無上種智正等菩提也。凡為懺悔發願。不出此之五法。然諸經俱陳。但彼文廣。此文
0635c02: 略耳。如大金光明經。及行願品詳備。若樂廣者。自當檢閱。次當代君親等。致敬三寶。
0635c03: 一心奉為天龍八部護法聖眾。頂禮十方常住三寶
0635c04: 祝曰。惟願天龍八部。增益威光。擁護正教。四眾安和。離諸魔障。
0635c05: 一心奉為國皇大臣宰官護法檀那。頂禮十方常住
0635c06: 三寶惟願皇圖鞏固。帝道遐昌。文武祿增。興隆三寶。玉燭常調。士民樂業。檀那衍慶。不逢三災八難。
0635c07: 至成無上菩提。
0635c08: 一心奉為所生父母。頂禮十方常住三寶惟願二親增崇福壽。
0635c09: 智慧圓明。若過去父母。神超淨土。業謝塵勞。蓮開上品之華佛授一生之記。
0635c10: 一心奉為和尚阿闍梨頂禮十方常住三寶惟願和尚闍梨。
0635c11: 四大安和。壽齊法身。福智增崇。普利一切。若過去者應云增崇品位。
0635c12: 一心代為末法四輩弟子頂禮十方常住三寶惟願四輩
0635c13: 弟子。善根永固。進道無魔。速證無上菩提。
0635c14: 一心代為法界眾生頂禮十方常住三寶惟願法界有情。一時
0635c15: 同得阿耨多羅三藐三菩提。此中或增或減。或更有餘願。隨自意發之。茲不繁述。
0635c16: ○附寶積經彌勒菩薩所問會
0635c17: 上五悔偈文略。恐哀懇之情不伸餘經文復過長初學難誦。今附寶積經偈。長短得中。以便持誦。
0635c18: 佛告阿難。彌勒往昔行菩薩道。晝夜六時。偏袒右肩。
0635c19: 右膝著地。合掌頂禮。於諸佛前。說是偈言。
0635c20: 我今歸命禮十方一切佛菩薩聲聞眾
0635c21: 大仙天眼者亦禮菩提心遠離諸惡道
0635c22: 能得生天上乃至證涅槃若我作少罪
0635c23: 隨心之所生今對諸佛前懺悔令除滅
0635c24: 我今身口意所集諸功德願作菩提因
0636a01: 當成無上道十方國土中供養如來者
0636a02: 及佛無上智我今盡隨喜有罪悉懺悔
0636a03: 是福皆隨喜我今禮諸佛願成無上智
0636a04: 十方大菩薩證於十地者我今稽首禮
0636a05: 願速證菩提得證菩提已巳摧伏於魔軍
0636a06: 轉妙淨法輪饒益眾生類常願住世間
0636a07: 無量俱胝劫擊於大法鼓度脫苦眾生
0636a08: 我沒於欲泥貪繩之所繫種種多纏縛
0636a09: 願佛垂觀察眾生雖垢重諸佛不厭捨
0636a10: 願以大慈悲度脫生死海現在諸世尊
0636a11: 過去未來佛所行菩薩道我今願修學
0636a12: 具足波羅蜜成就六神通度脫諸眾生
0636a13: 證於無上道了知諸法空無相無自性
0636a14: 無住無表示不生亦不滅又如大仙尊
0636a15: 善了於無我無補特伽羅乃至無壽者
0636a16: 於諸布施事不執我我所為安樂眾生
0636a17: 施與無慳願我所施物不假功用生
0636a18: 觀察了知空具施波羅蜜持戒無缺減
0636a19: 得佛淨尸羅以無所住故具戒波羅蜜
0636a20: 忍辱如四大不生分別心以無瞋恚故
0636a21: 具忍波羅蜜願以身心力發起大精進
0636a22: 堅固無懈怠具勤波羅蜜以如幻如化
0636a23: 及勇猛精進金剛等三昧具禪波羅蜜
0636a24: 願證三昧智入於三脫門了三世平等
0636b01: 具慧波羅蜜諸佛妙色身光明大威德
0636b02: 菩薩精進行願我皆圓滿彌勒名稱者
0636b03: 勤修如是行具六波羅蜜安住於十地
0636b04: 佛告阿難。彌勒菩薩。安住如是善巧方便。積集無上
0636b05: 菩提。阿難。我昔求道。受苦無量。乃能積集無上菩提。
0636b06: 右二十四頌。初二歸敬頌。第三懺悔頌。第四發願頌。第五隨喜頌。第六以懺悔隨喜禮佛之福迴向無上
0636b07: 道頌。第七八請轉法輪頌第九請佛住世頌。第十十一求佛攝受頌。亦四弘誓之前二誓。第十二隨佛學
0636b08: 頌。即第三弘誓。第十三成無上道頌。即第四弘誓。第十四法空頌。第十五人空頌。第十六十七檀度頌。先
0636b09: 了人法二空。今行施等。方達三輪體空。第十八戒度頌。第十九忍度頌。第二十進度頌。第二十一禪度頌。
0636b10: 第二十二慧度頌。第二十三果圓行滿頌。第二十四讚彌勒頌。
0636b11: 
0636b12: 禮佛儀式終
0636b13: 
0636b14: 音釋
0636b15: 達奢亦作陀舍那二合烏二合成唵音娑囉婆
0636b16: 二合。或作薩婆。婆字去聲。陀羅尼集經云。誦三。
0636b17: 頂禮一拜。如是三度禮者。除滅一切十惡五逆四
0636b18: 重等罪。一切障難。皆悉消滅。勝人禮拜十萬億佛
0636b19: 功德。此名那謨悉羯囉。華言禮拜。
0636b20: 頭陀亦云杜多。華言抖擻。謂行十二事。即抖擻三
0636b21: 界煩惱矣。
0636b22: 三災大三災。火。水。風。則世界壞矣。小三災。刀兵。饑
0636b23: 饉。疾疫。
0636b24: 八難一地獄。二畜生。三餓鬼。四無想天。不得見佛
0636c01: 聞法。五北俱盧州。不得見佛聞法。六盲聾瘖。七
0636c02: 世智辯聰。世人邪智聰利。習外書。不信出世正
0636c03: 法。八生在佛前佛後。由業重緣薄。不遇佛出世。聞
0636c04: 佛說法。
0636c05: 大仙佛為聖中聖。天中天。仙中仙。故云大覺金仙。
0636c06: 涅槃華言圓寂。謂德無不備名圓。障無不盡名寂。
0636c07: 舊云不生不滅。
0636c08: 補特伽羅華言數取趣。即有情之別稱。謂諸眾生
0636c09: 數數往來趣向六道中受生也。
0636c10: 六趣即六道。一天。二人。三修羅。四地獄。五餓鬼。六
0636c11: 畜生。
0636c12: 波羅蜜華言到彼岸。謂修此六法。自度度他。到涅
0636c13: 槃岸。故亦名六度。
0636c14: 尸羅華言清涼。謂持戒能除煩惱。而得清涼也。
0636c15: 三昧華言正定。有百千三昧。至等覺地。入金剛三
0636c16: 昧。斷最後微細無明。方證佛地。
0636c17: 三脫門即三解脫門。一空。二無相。三無願。
