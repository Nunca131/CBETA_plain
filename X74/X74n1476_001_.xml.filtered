0512c01: 
0512c02: No. 1476
0512c03: 圓覺經道場略本修證儀
0512c04: 
0512c05: 晉水沙門　淨源　錄
0512c06: 第一總敘緣起第二嚴淨道場
0512c07: 第三啟請聖賢第四供養觀門
0512c08: 第五正坐思惟第六稱讚如來
0512c09: 第七禮敬三寶第八修行五悔
0512c10: 第九旋繞念誦第十警勸修
0512c11: 諸家禮懺。皆先香華供養。今先啟請者。廣儀曰。
0512c12: 若不先請。欲供何人。固宜先請。義有在焉。
0512c13: 第一總敘緣起
0512c14: 吾佛之唱圓覺也。開一心法而被乎三根者。斯障
0512c15: 之有淺深。機之有利鈍矣。是故通別觀門離之為二。
0512c16: 道場懺悔次其第三。亦猶出廄良駒已巳搖鞭影。薶塵
0512c17: 大寶須設治方耳。然則懺之為義。有理懺焉。有事懺
0512c18: 焉。若夫陳罪相以精勤。責妄心而愧切。此事懺也。念實
0512c19: 相以宴安。耀慧日於霜露。此理懺也。漢魏以來崇茲
0512c20: 懺法。蔑聞其有人者。實以教源初流。經論未備方等諸經
0512c21: 婆沙等論。西晉彌天法師嘗著四時禮文。觀其嚴供五悔
0512c22: 之辭。尊經尚義多摭其要。故天下學者悅而習焉。陳
0512c23: 隋之際。天台智者撰法華懺法。光明百錄具彰逆順
0512c24: 十心。規式頗詳而盛行乎江左矣。有唐中。吾祖圭峰
0513a01: 禪師追彌天之餘烈。貫智者之遺韻。備述圓覺禮懺
0513a02: 禪觀。凡一十八卷。包并勸修揆敘證相故道場法事
0513a03: 之門有七。而禮佛懺儀之門有八。其所伸引沖澣
0513a04: 漫多用佛名文及華嚴經等意。被三期限內修證耳。余以像法
0513a05: 之末遇茲遺訓。緬懷淨業其亦有年。繇是略彼廣本
0513a06: 為此別行。法類相從。盡一席之矣。既而觀其辭
0513a07: 雖異於彌天。唱其聲似於智者天竺西明皆廣智者之。後之
0513a08: 末學繼而修之。則圭峰劬勞之德亦報之之萬一也。
0513a09: 第二嚴淨道場此門者當道場法事第六。今異錄之。以為略本之統要耳。
0513a10: 夫衣服身形皆是行人心所依處也。若欲修此圓頓
0513a11: 大行。先須禮懺之法。必須淨心。心不孤起必藉依緣。
0513a12: 依緣清淨故心即清淨。故須嚴淨此三事也。況欲啟
0513a13: 請賢聖須嚴淨壇場。壇場不嚴潔則道心不發。無所
0513a14: 感降。是故應當嚴壇淨服浴身。妄諸事務。調伏身心。
0513a15: 供養三寶。一心繫念。自憶我等有此身來。及過去世
0513a16: 中所有惡業。專精懺悔。希修觀時身心清淨。所有願
0513a17: 求悉皆獲。其道場法。先須揀處。離於喧雜惡穢及
0513a18: 諸障難。若得深巖谷幽僻林泉最為殊玅。若在人
0513a19: 間須除去一二尺舊土。以香泥塗地。懸諸幡華。堂中
0513a20: 置盧舍那像。兩畔置文殊．普賢二像。是為三聖。佛前
0513a21: 安圓覺經。以函盛之。點蓮華燈。焚百和香。諸莊嚴具
0513a22: 唯要潔淨。不必好貴。各隨力分。但力極即為至貴。本
0513a23: 獻供養賢聖。秪為表自虔誠。豈賢聖有好惡也好惡二字
0513a24: 皆去聲呼。其布置方法任自隨便。亦無局定之儀式。次淨
0513b01: 衣服者。然出家者本合護淨。若料尋常護之不謹。即
0513b02: 臨入道場著新淨衣如無新者浣洗故衣。次須澡浴身體。身若
0513b03: 穢觸豈堪近於聖賢。雖諸佛無心。神祇不衛。神祇不
0513b04: 衛則邪魔惱亂障難生也。非唯淨身。尤須淨心。絕諸
0513b05: 緣念。縱遇障難無退志矣。三業清淨方入道場。初入
0513b06: 用六齋日。此日四王使者諸大善神來下人間檢察
0513b07: 善惡。見修行者安慰守護為現瑞相。令行者心生歡
0513b08: 喜增益諸根耳自下八門多依廣修證儀詮次。
0513b09: 第三啟請聖賢
0513b10: 夫欲發心洗滌罪垢。加功運行證入玅境。每對十方
0513b11: 一切賢聖願為證明。雖諸佛賢聖無所不在。若不虔
0513b12: 請。對而不現。故須依智。雖識常依佛想。心清智明。理
0513b13: 隨事變。即常見佛。名淨緣起。故華嚴云。譬如日出普
0513b14: 照世間。於一切淨水器中影無不現。佛日亦爾。普現
0513b15: 法界。無前無後。一切眾生淨水器中佛無不現。然行
0513b16: 者初入道場。稱念盧舍那佛。右繞一至法座前。敷
0513b17: 尼師壇。正身正念。慎勿散亂。合掌佇立。嚴德者首唱
0513b18: 云。
0513b19: 一切恭敬。一心頂禮十方常住三寶。
0513b20: 總禮三寶一拜。互跪執手鑪。爇眾名香。恭敬聖賢。但每旦三請。餘時不用。
0513b21: 一心奉請南無大光明藏凡聖本源現諸淨土法報
0513b22: 圓融盧舍那佛三請一禮下皆依此。
0513b23: 一心奉請南無娑婆世界釋迦文佛及彼淨土同說
0513b24: 圓覺百千萬億河沙諸佛。
0513c01: 一心奉請南無清淨覺地光嚴住持盡未來際守護
0513c02: 圓覺十方三世一切諸佛。
0513c03: 一心奉請南無大方廣圓覺修多羅了義十二部經
0513c04: 清淨眼目頓教大乘甚深法藏。
0513c05: 一心奉請南無大光明藏淨土會中大智文殊師利
0513c06: 菩薩大行普賢菩薩摩訶薩。
0513c07: 一心奉請南無淨土會中通明觀行普眼菩薩金剛
0513c08: 藏菩薩彌勒菩薩清淨慧菩薩摩訶薩。
0513c09: 一心奉請南無淨土會中別明觀行威德自在菩薩
0513c10: 辨音菩薩淨諸業障菩薩普覺菩薩摩訶薩。
0513c11: 一心奉請南無淨土會中道場如行圓覺菩薩流通
0513c12: 教法賢善首菩薩并諸眷屬十萬菩薩摩訶薩。
0513c13: 一心奉請南無大悲觀世音菩薩馬鳴龍樹諸祖菩
0513c14: 薩及十方三世一切菩薩聲聞緣覺聖僧。
0513c15: 一心奉請南無淨土會中守護人法梵釋四王天龍
0513c16: 八部乃至火首金剛大力鬼王并諸眷屬。及此國
0513c17: 內名山大川當州分野境內鬼神。此所住處護伽
0513c18: 藍神守正法者一切賢聖從守護下但三請。不應禮拜。白衣無妨。
0513c19: 第四供養觀門啟請既竟。已巳知諸佛諸大菩薩不違我請。從大光明藏平等法會。不
0513c20: 起三昧慈悲應感。赴我機緣不動而現。我等肉眼雖不能。攝心觀想了了分明。見佛菩薩及諸賢聖畟
0513c21: 塞道場空界。知見我等至心懇請。是故我等應當香華供養。執手鑪唱云。
0513c22: 是諸眾等各各互跪嚴持香華
0513c23: 如法供養
0513c24: 至此停唱。以手擎華。應默念擬想云。諸佛淨法身。
0514a01: 功德無有量。不住亦不壞。湛然而常安。我所執香
0514a02: 華。皆從草木生。奉獻於諸佛。持此想供養。發身諸
0514a03: 毛孔。令一一毛孔。出無數香華。願供一切佛。化成
0514a04: 香華臺。諸佛既受之。於十方世界。施為作佛事。還
0514a05: 復成金臺。住於我等前。想已巳唱云。
0514a06: 願此香華雲滿十方界供養一切佛
0514a07: 尊法諸菩薩聲聞緣覺眾受此香華雲
0514a08: 以為光明臺廣於無邊界無量作佛事
0514a09: 上皆觀佛三昧海經意。又前注中偈辭一十八句。
0514a10: 亦是彼經長行。今但撮略大旨為偈。欲使行人默
0514a11: 念仰想無遺。然道場中多獻繒綵之華。值霜雪
0514a12: 之時無草木之華。餘時依經求之獻三寶耳。
0514a13: 供養已巳一切恭謹起禮一拜。廣儀云。供養除多劫慳貪障。生生得大財富。
0514a14: 第五正坐思惟
0514a15: 此之一門。按廣懺悔明坐禪法。在旋繞之後。凡有七
0514a16: 門。其間調身瑩心。修止發觀。歷緣對境。隨門別辨。夫
0514a17: 懸七政於太清。太清令萬物之咸也。
0514a18: 今以行人或修一席。懺法座前平面正住。端身正
0514a19: 坐。繫念數息。故經云。若諸眾生修於禪那。先取數
0514a20: 門。疏曰。此有二意。一者先用數息觀門治諸覺觀。
0514a21: 漸入玅境。二者即次經云。心中了知生住滅念。分
0514a22: 齊頭數。釋曰。此但明修絕待中觀之方便。是知絕
0514a23: 念之慧方能了知生住滅念。故於此觀門之次復
0514a24: 應知。了麤了妙。居一切時不起妄念。於諸妄心亦
0514b01: 不即息滅。住妄想境不可了知。於無了知不辨真
0514b02: 實。即而言之此其玅也。
0514b03: 第六稱讚如來
0514b04: 既供養思惟已巳。即應正身威儀。一心佇立。同讚諸
0514b05: 佛微玅功德。廣儀云。稱讚除無量劫來惡口等障。
0514b06: 得四無礙辨。
0514b07: 身色金光淨無垢目如清淨紺琉璃
0514b08: 吉祥威德稱普聞大悲慧日除眾闇
0514b09: 牟尼月照極清能除眾生煩惱熱
0514b10: 功德難思無與等猶如剎塵不可數
0514b11: 我佛智慧亦如是一切有情不能知
0514b12: 於無量劫諦思惟無能測度福智海
0514b13: 讚已巳。當述建懺之意。任自智力所陳云云。
0514b14: 第七禮敬三寶
0514b15: 既讚嘆竟。應當一心次第敬禮。禮佛之法。當須隨
0514b16: 所禮之佛。至心憶念。此佛真身猶若空。應物現
0514b17: 形如對目前。受我禮拜。又須自知。身心空寂無有
0514b18: 禮相。隨其淨緣影現法界。一一佛前悉有此身。桉
0514b19: 勒那三藏說七種禮具有條式。如楞嚴修證儀中
0514b20: 辨之。無以生滅之心而為敬禮。故廣儀云。虔誠禮
0514b21: 敬。能除無量劫來我慢之障。得尊貴身。
0514b22: 一心頂禮大光明藏凡聖本源現諸淨土以應圓機
0514b23: 盧舍那佛。
0514b24: 一心頂禮娑婆世界隨機感應千百化身本師釋迦
0514c01: 牟尼佛。
0514c02: 一心頂禮大光明藏於諸眾生清淨覺地光嚴住持
0514c03: 一切諸佛。
0514c04: 一心頂禮身相融通言音無礙同說圓覺百千萬億
0514c05: 河沙諸佛。
0514c06: 一心頂禮大慈大悲有大誓願盡未來際守護圓覺
0514c07: 三世諸佛。
0514c08: 一心頂禮大方廣圓覺修多羅了義十二部經清淨
0514c09: 眼目頓教大乘甚深法藏。
0514c10: 一心頂禮大光明藏淨土會中開發因地表信解證
0514c11: 智文殊師利菩薩摩訶薩。
0514c12: 一心頂禮大光明藏淨土會中彰明幻法表悲願理
0514c13: 行普賢菩薩摩訶薩。
0514c14: 一心頂禮大光明藏淨土會中悉見諸法清淨普現
0514c15: 菩薩摩訶薩。
0514c16: 一心頂禮大光明藏淨土會中通決甚深疑念金剛
0514c17: 藏菩薩摩訶薩。
0514c18: 一心頂禮大光明藏淨土會中深究輪迴根本彌勒
0514c19: 菩薩摩訶薩。
0514c20: 一心頂禮大光明藏淨土會中洞明修證地位清淨
0514c21: 慧菩薩摩訶薩。
0514c22: 一心頂禮大光明藏淨土會中發明三種玅觀威德
0514c23: 自在菩薩摩訶薩。
0514c24: 一心頂禮大光明藏淨土會中顯彰二十五輪辨音
0515a01: 菩薩摩訶薩。
0515a02: 一心頂禮大光明藏淨土會中徵起覺心因除四相
0515a03: 淨諸業障菩薩摩訶薩。
0515a04: 一心頂禮大光明藏淨土會中請問求師去除四病
0515a05: 普覺菩薩摩訶薩。
0515a06: 一心頂禮大光明藏淨土會中發起道場加行證理
0515a07: 圓覺菩薩摩訶薩。
0515a08: 一心頂禮大光明藏淨土會中流通教法廣濟未來
0515a09: 賢善首菩薩摩訶薩。
0515a10: 一心頂禮大光明藏淨土會中與諸眷屬十萬菩薩
0515a11: 摩訶薩。
0515a12: 一心頂禮大悲觀世音菩薩馬鳴龍樹諸祖菩薩及
0515a13: 十方三世一切菩薩摩訶薩。
0515a14: 一心頂禮十方三世盡空界微塵剎中有學無學
0515a15: 一切聲聞緣覺賢聖僧。
0515a16: 第八修行五悔
0515a17: 明懺悔法既禮佛竟。正身威儀。虔敬互跪右膝
0515a18: 箸地。燒諸名香。存想普賢菩薩。無量莊嚴眷屬圍
0515a19: 遶。為懺悔主。如對目前。一心一意生鄭重慚愧。發
0515a20: 露無量劫來六根三業所造一切惡業。斷相續心。
0515a21: 從於今時盡未來際。終不更造。所以者何。業性雖
0515a22: 空。果報不失。是故行者發露懺悔。願罪消亡。廣儀
0515a23: 云。懺悔總除三障。得依正二報具足。應一心念言。
0515a24: 我與眾生無始所作一切罪障。惟願三寶哀愍拔
0515b01: 濟。頓袪愚業翻作淨因。身心齊空罪福無主。了見
0515b02: 真性等佛法身。三業罪成三解脫。六根重障翻
0515b03: 作六通。次唱云。
0515b04: 普為四恩三有及法界眾生。悉願斷除諸障。歸命懺
0515b05: 悔。　唱已巳。起禮一拜。當運逆順十心。
0515b06: 復念清涼偈云。
0515b07: 自從無垢起無明亦值惡友增我情
0515b08: 無隨喜心善永滅縱自語意惡漸生
0515b09: 心心布觸所染念念相續日夜營
0515b10: 不欲人知藏過失不畏惡道任縱橫
0515b11: 無慚無愧魔羅網撥因撥果闡提坑
0515b12: 如是順流背本已巳生死苦海浩然盈
0515b13: 幸識由來長者子今欲逆流捨貧里
0515b14: 正信因果破闡提慚愧人天破無知
0515b15: 恐怖惡道破不畏發露罪業破覆玼
0515b16: 斷相續心破常念發菩提心破起
0515b17: 修功補過破縱恣守護正法破無喜
0515b18: 念十方佛破惡友觀罪性空破結使
0515b19: 上之六偈。初三順生死心以為所治。後三逆生死
0515b20: 心從後翻破。應當熟誦默念。次作是言。
0515b21: 我比丘某甲至心懺悔。稽首歸命十方三世無盡三
0515b22: 寶。證知護念。我與法界一切眾生。自從無始曠大劫
0515b23: 來。無明覆心迷自佛智。妄識造業生死輪迴。背佛
0515b24: 法僧隨惡師友。眼根著色為恩愛奴。不如來法身
0515c01: 周。耳貪聲境賊害無窮。不聞如來圓音說法。鼻貪
0515c02: 香氣結使是生。功德玅香不能覺。舌貪眾味餐噉
0515c03: 眾生。妄語．綺語．兩舌．惡口毀謗三寶凌辱二親。豈餐
0515c04: 如來甚深法味。身根著觸耽染無窮。晝夜荒迷不知
0515c05: 止足。造諸惡行殺盜淫。諸佛慈光不能照燭。意根
0515c06: 著法觸境攀緣。念念常生貪瞋邪見。一切三障業。備
0515c07: 造諸非。三障十纏相牽不斷。起四顛倒作一闡提。不
0515c08: 老尊親無慚無愧。十惡四重五逆七遮。自作教佗見
0515c09: 作隨喜。一惑纔起百萬障開。展轉無窮備障眾善。不
0515c10: 能發起大菩提心。不能修行一切善法。長夜受苦無
0515c11: 有厭心。如是等唯佛知覺。今悉懺悔。斷相續心。矧
0515c12: 此罪障但顛倒生。無有定實本來空寂。唯願盧舍那
0515c13: 佛．普賢菩薩慧日垂光。銷我身心業惑霜露。慈風普
0515c14: 振摧重障山。法水長流洗我心垢。惟願我等罪根消
0515c15: 滅。速達本心。法界眾生同得清淨。
0515c16: 懺悔已巳。歸命禮盧舍那佛一切三寶。
0515c17: 餘之四法皆依此。但改勸請等為異。
0515c18: 明勸請法廣儀云。勸請除多劫謗法障。生生得多聞辯才。
0515c19: 我比丘某甲至心勸請。
0515c20: 十方調御初成道恭請慈悲轉法輪
0515c21: 若有如來欲涅槃願以眾生永住世
0515c22: 明隨喜法廣儀云。隨喜除多劫嫉障。生生得廣大善知識眷屬。
0515c23: 我比丘某甲至心隨喜。
0515c24: 河沙諸佛與菩薩辟支羅漢及凡夫
0516a01: 所有修行眾善根我皆隨順而歡喜
0516a02: 明迴向法廣儀云。迴向除狹劣障。成廣大善。
0516a03: 我比丘某甲至心迴向。
0516a04: 我等自從歸向佛所修一切福因緣
0516a05: 悉將迴向大菩提普與眾生證實際
0516a06: 明發願法廣儀云。發願除退屈障。得除總持諸障。速至妙果。
0516a07: 我比丘某甲至心發願。
0516a08: 願我懺除諸業障心開意解洞靈源
0516a09: 六識行時正慧行六塵現處真空現
0516a10: 第九旋繞念佛
0516a11: 既懺悔發願竟。應當一心右繞法座。燒以眾香。安庠徐步稱念三寶名號云。
0516a12: 南無十方佛南無十方法南無十方僧
0516a13: 南無圓融教主盧舍那佛南無隨機感應釋迦文佛
0516a14: 南無光嚴住持一切諸佛南無同說圓覺河沙諸佛
0516a15: 南無守護圓覺三世諸佛
0516a16: 南無大方廣圓覺經
0516a17: 南無文殊師利菩薩南無普賢菩薩
0516a18: 南無普眼等十萬菩薩
0516a19: 南無十方一切菩薩摩訶薩
0516a20: 夫旋繞者。戀慕三寶微玅功德也。如是三乃至
0516a21: 七七百亦無定數。次誦圓覺菩薩章。聲德者舉
0516a22: 云。大方廣圓覺經道場修證法門。若夫誦經規式。
0516a23: 備如行願儀中辨之。誦經既竟。當至佛前一心正
0516a24: 念。唱三歸依。右旋而出。
0516b01: 第十警勸修廣儀文中勸修居初。今為略本。警策述意。故結之於後。
0516b02: 按本經云。若立長期一百二十日。中期百日。下期八
0516b03: 十日。上之十門既錄廣儀別行。宜以七日為一期限。
0516b04: 乃至七七日。隨意堪任。晝書夜六時禮請三寶。不得託
0516b05: 事放逸睡眠。亦不得少選念世五欲。或遇三八或逐
0516b06: 日發意修之。皆無在焉。若於新歲之初。聖制之前。以
0516b07: 七日為期者。須於道場外別置禪觀堂。逐日散華之
0516b08: 後。引諸行人歸於堂中繫念數息。如遇時促。但於法
0516b09: 座前作數息觀。亦量當時之宜。又將入壇場并出懺
0516b10: 已巳。亦於此堂諷誦經文。向云道場內誦經者。亦示一
0516b11: 廗之行用耳。儻有精勤偉士。希心前古。依乎三期限
0516b12: 內修證者。善莫大焉。若桉經文通於四眾。其尼眾士
0516b13: 女皆在道場禪堂之外。一心發願屏緣修之。況此本
0516b14: 是禪觀道場。其諸禮懺但是方便。苟慢心不除。信心
0516b15: 未發。三業懈怠。惑亂諸徒。聖賢不喜。神祇不祐。勉旃
0516b16: 思之。
0516b17: 圓覺道場略本修證儀
0516b18: 
0516b19: No. 1476-A
0516b20: 寧二年龍集己巳酉八月朔旦於青寶閣講院
0516b21: 編錄其年冬十一月二十三日再治耳。
0516b22: 
0516b23: 霅溪普靜寺表白比丘慎堅謹捨長財開勒圓覺
0516b24: 修證懺印版一副。以此勝利奉報　受業和尚法
0516c01: 乳之恩。所生父母劬勞之德。次願茫茫九有
0516c02: 四生俱乘五悔之文。悉證十身之奧。
0516c03: 天平山白雲寺講賢首祖教學徒宗禮句當。
0516c04: 弘安六七九於光明院拭七旬有四之眼寫一卷
0516c05: 十門之章而已巳。
0516c06: 正應二年卯月七日於太子聖跡八法觀寺寫
0516c07: 之。
0516c08: 
0516c09: No. 1476-B
0516c10:  印造圓覺經略本修證儀後序
0516c11: 
0516c12: 圭峰禪師撰圓覺經道場修證儀一十八卷。被三期
0516c13: 限內之脩證。然文廣義繁。末學不便。今者晉水法師
0516c14: 略彼廣本以為一卷。蓋非唯被三期限內之脩證。亦
0516c15: 像法之末修一席之懺儀。令昏迷有益。是述者之微
0516c16: 意也。予嘗尋覓此書久矣。偶獲之鳩下金剛律寺。
0516c17: 喜躍難喻。於是屬寺主照榮律師彫判而弘於其傳。
0516c18: 近里遠據斯修證。齊入大光明藏。是豈不幸哉。
0516c19: 元祿八年乙亥三月上浣
0516c20: 雙丘法金剛精舍慧晃拜識。
