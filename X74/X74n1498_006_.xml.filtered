0849c01: 法界聖凡水陸大齋普利道場性相通論卷第六
0849c02: 淨業行人　咫觀　鄭應房
0849c03: 誦金光明經偈文供下堂
0849c04: 第五日四更五更
0849c05: 主法入表白云至心歸命。十方法界。佛法僧寶鳴磬。振鈴。一拜。
0849c06: 主表跪誦光明偈文一遍。
0849c07: 光明偈
0849c08: 現在十方界常住兩足尊願以大悲心
0849c09: 哀愍憶念我眾生無歸依亦無有救護
0849c10: 為如是等類能作大歸依我先所作罪
0849c11: 極重諸惡業今對十力前至心皆懺悔
0849c12: 我不信諸佛亦不敬尊親不務修眾善
0849c13: 常造諸惡業或自恃尊高種姓及財位
0849c14: 盛年行放逸常造諸惡業心恒起邪念
0849c15: 口陳於惡言不見於罪過常造諸惡業
0849c16: 恒作愚夫行無明暗覆心隨順不善友
0849c17: 常造諸惡業或因諸戲樂或復懷憂惱
0849c18: 為貪嗔所纏故我造諸惡親近不善人
0849c19: 及由慳嫉意貧窮行諂誑故我造諸惡
0849c20: 雖不樂眾過由有怖畏故及不得自在
0849c21: 故我造諸惡或為躁動心或因瞋恚恨
0849c22: 及以饑渴惱故我造諸惡由飲食衣服
0849c23: 及貪愛女人煩惱火所燒故我造諸惡
0849c24: 於佛法僧眾不生恭敬心作如是眾罪
0850a01: 我今悉懺悔於獨覺菩薩亦無恭敬心
0850a02: 作如是眾罪我今悉懺悔無知謗正法
0850a03: 不孝於父母作如是眾罪我今悉懺悔
0850a04: 由愚癡憍慢及以貪瞋力作如是眾罪
0850a05: 我今悉懺悔我於十方界供養無數佛
0850a06: 當願眾生令離諸苦難願一切有情
0850a07: 皆令住十地福智圓滿已巳成佛導迷
0850a08: 我為諸眾生苦行百千劫以大智慧力
0850a09: 皆令出苦海我為諸含識演說甚深經
0850a10: 最勝金光明能除諸惡業若人百千劫
0850a11: 造諸極重罪暫時能發露眾惡盡消除
0850a12: 依此金光明作如是懺悔由斯能速盡
0850a13: 一切諸苦業勝定百千種不思議總持
0850a14: 根力覺道支修習常無倦我當至十地
0850a15: 具足珍寶處圓滿佛功德濟度生死流
0850a16: 我於諸佛海甚深功德藏妙智難思議
0850a17: 皆令得具足唯願十方佛觀察護念我
0850a18: 皆以大悲心哀受我懺悔我於多劫中
0850a19: 所造諸惡業由斯生苦惱哀愍願消除
0850a20: 我造諸惡業常生憂怖心於四威儀中
0850a21: 曾無歡樂想諸佛具大悲能除眾生怖
0850a22: 願受我懺悔令得離憂苦我有煩惱障
0850a23: 及以諸報業願以大悲水洗濯令清淨
0850a24: 我先作諸罪及現造惡業至心皆發露
0850b01: 咸願得蠲除未來諸惡業防護令不起
0850b02: 設令有違者終不敢覆藏身三語四種
0850b03: 意業復有三繫縛諸有情無始恒相續
0850b04: 由斯三種行造作十惡業如是眾多罪
0850b05: 我今皆懺悔我造諸惡業苦報當自受
0850b06: 今於諸佛前至誠皆懺悔於此贍部洲
0850b07: 及他方世界所有諸善業今我皆隨喜
0850b08: 願離十惡業修行十善道安住十地中
0850b09: 常見十方佛我以身語意所修福智業
0850b10: 願以此善根速成無上慧
0850b11: 我今親對十力前發露眾多苦難事
0850b12: 凡愚迷惑三有難恒造極重惡業難
0850b13: 我所積集欲邪難常起貪愛流轉難
0850b14: 於此世間耽著難一切愚夫煩惱難
0850b15: 狂心散動顛倒難及以親近惡友難
0850b16: 於生死中貪染難瞋癡暗鈍造罪難
0850b17: 生八無暇惡處難未曾積集功德難
0850b18: 我今皆於最勝前懺悔無邊罪惡業
0850b19: 我今歸依諸善逝我禮德海無上尊
0850b20: 如大金山照十方唯願慈悲衷攝受
0850b21: 身色金光淨無垢目如清淨紺璃
0850b22: 吉祥威德名稱尊大悲慧日除眾闇
0850b23: 佛日光明常普善淨無垢離諸塵
0850b24: 牟尼月照極清涼能除眾生煩惱熱
0850c01: 三十二相莊嚴八十隨好皆圓滿
0850c02: 福德難思無與等如日流光照世間
0850c03: 色如璃淨無垢猶如滿月處空
0850c04: 妙玻網映金軀種種光明以嚴飾
0850c05: 於生死苦暴流內老病憂愁水所漂
0850c06: 如是苦海難堪忍佛日舒光令永竭
0850c07: 我今稽首一切智三千世界希有尊
0850c08: 光明晃耀紫金身種種妙好皆嚴飾
0850c09: 如大海水量難知大地微塵不可數
0850c10: 如妙高山叵稱量亦如空無有際
0850c11: 諸佛功德亦如是一切有情不能知
0850c12: 於無量劫諦思惟無有能知德海岸
0850c13: 盡此大地諸山嶽析如微塵能算知
0850c14: 毛端滴海尚可量佛之功德無能數
0850c15: 一切有情皆共讚世尊名稱諸功德
0850c16: 清淨相好妙莊嚴不可稱量知分齊
0850c17: 我之所有眾善業願得速成無上尊
0850c18: 廣說正法利生悉令解脫於眾苦
0850c19: 降伏大力魔軍眾當轉無上正法輪
0850c20: 久住劫數難思議充足眾生甘露味
0850c21: 猶如過去諸最勝六波羅蜜皆圓滿
0850c22: 滅諸貪欲及瞋癡降伏煩惱除眾苦
0850c23: 願我常得宿命智能憶過去百千生
0850c24: 亦常憶念牟尼尊得聞諸佛甚深法
0851a01: 願我以斯諸善業奉事無邊最勝尊
0851a02: 遠離一切不善因恒得修行真妙法
0851a03: 一切世界諸眾生悉皆離苦得安樂
0851a04: 所有諸根不具足令彼身相皆圓滿
0851a05: 若有眾生遭病苦身形羸瘦無所依
0851a06: 咸令病苦得消除諸根色力皆充滿
0851a07: 若犯王法當刑戮眾苦逼迫生憂惱
0851a08: 彼受如斯極苦時無有歸依能救護
0851a09: 若受鞭杖枷鎖繫種種苦具切其身
0851a10: 無量百千憂惱時逼迫身心無暫樂
0851a11: 皆令得免於繫縛及以鞭杖苦楚事
0851a12: 將臨刑者得命全眾苦皆令永除盡
0851a13: 若有眾生饑渴逼令得種種殊勝味
0851a14: 盲者得視聾者聞跛者能行能語
0851a15: 貧窮眾生獲寶藏倉庫盈溢無所乏
0851a16: 皆令得受上妙樂無一眾生受苦惱
0851a17: 一切人天皆樂見容儀溫雅甚端嚴
0851a18: 悉皆現受無量樂受用豐饒福德具
0851a19: 隨彼眾生念妓樂眾妙音聲皆現前
0851a20: 念水即現清涼池金色蓮華泛其上
0851a21: 隨彼眾生心所念飲食衣服及敷
0851a22: 金銀珍寶妙璃瓔珞莊嚴皆具足
0851a23: 勿令眾生聞惡響亦復不見有相違
0851a24: 所受容貌悉端嚴各各慈心皆愛樂
0851b01: 世間資生諸樂具隨心念時皆滿足
0851b02: 所得珍財無惜分布施與諸眾生
0851b03: 燒香末香及塗香眾妙雜華非一色
0851b04: 每日三時從樹墮隨心受用生歡喜
0851b05: 普願眾生咸供養十方一切最勝尊
0851b06: 三乘清淨妙法門菩薩獨覺聲聞眾
0851b07: 常願勿處於卑賤不墮無暇八難中
0851b08: 生在有暇人中尊恒得親承十方佛
0851b09: 願得常生富貴家財寶倉庫皆盈滿
0851b10: 顏貌名稱無與等壽命延長經劫數
0851b11: 悉願女人變為男勇健聰明多智慧
0851b12: 一切常行菩薩道勤修六度到彼岸
0851b13: 常見十方無量佛寶王樹下而安處
0851b14: 處妙璃師子座恒得親承轉法輪
0851b15: 若於過去及現在輪迴三有造諸業
0851b16: 能招可厭不善趣願得消滅永無餘
0851b17: 一切眾生於有海生死罥網堅牢縛
0851b18: 願以智為斷除離苦速證菩提處
0851b19: 眾生於此贍部內或於他方世界中
0851b20: 所作種種勝福因我今皆悉生隨喜
0851b21: 以此隨喜福德事及身語意造眾善
0851b22: 願此勝業常增長速證無上大菩提
0851b23: 所有禮讚佛功德深心清淨無瑕穢
0851b24: 迴向發願福無邊當超惡趣六十劫
0851c01: 若有男子及女人婆羅門等諸勝族
0851c02: 合掌一心讚歎佛生生常憶宿世事
0851c03: 諸根清淨身圓滿殊勝功德皆成就
0851c04: 願於未來所生處常得人天共瞻仰
0851c05: 非於一佛十佛所修諸善根今得聞
0851c06: 百千佛所種善根方得聞斯懺悔法
0851c07: 接華嚴偈云願常面見諸如來。及諸佛子眾圍繞。於彼皆
0851c08: 興廣大供。盡未來劫無疲厭鳴磬振鈴。
0851c09: 正表云我佛如來。有然香真言。謹當宣誦且拈香且誦。
0851c10: 唵　什伐囉　多末尼　阿囉句吒　蘇破囉尼
0851c11: 毗迦知　虎鳴磬振鈴
0851c12: 法師想。香雲充塞道場埸。六道靈。熏聞開悟。
0851c13: 助表云我佛如來。有灑淨真言。謹當宣誦。
0851c14: 唵　伐什囉　賒咩耶　吽癹　悉哩摩呬　薩訶
0851c15: 鳴磬。振鈴　二表灑座席。周遍
0851c16: 法師想。水所到處。几席光明。坐者清淨。
0851c17: 正表云茲當奉供。水陸內壇。下堂十四席。有意敷宣。三
0851c18: 寶光中。希垂朗鑒俱跪。正表宣意旨。畢。鳴磬。振鈴○此時將一切諸品之供。列
0851c19: 好。主法巡視之。
0851c20: 助表云歸命十方三寶眾。願垂神力為冥熏。我今具食
0851c21: 誦真言。遍彼六凡咸受供。夫一切諸法。體是真如。
0851c22: 非色非空。故能妙現。是以大周沙界。小極微塵。過
0851c23: 現未來。剎那一念。於一真上。性相圓明。無一妙而
0851c24: 不具者也。洪惟我世尊毗盧遮那如來。盡法界源
0852a01: 底。混法報化三身而為一。於一切眾生。悉滿所求。
0852a02: 而自身未嘗動。是故大小往來之情量已巳破。任運
0852a03: 施為。無不可也。故遣化身。宣說施食法門。俾於一
0852a04: 心。持誦無量威德自在光明勝妙力陀羅尼。加持
0852a05: 一切。出生無量。周遍法界。普興供養。今我奉宣此
0852a06: 。加持法食。成大功能。仰憑法眾。同聲持誦敲大魚同
0852a07: 念二十一。
0852a08: 曩謨薩縛怛他孽多　縛路枳帝　唵　三羅三
0852a09: 羅　吽鳴磬振鈴
0852a10: 法師想。一一食中。出生甘露上味。一切餚膳。微妙六塵。彌滿法界。皆成妙供。一時奉獻。十四席中。一一各得稱
0852a11: 心之物。以為享用。無有絲毫欠。及不如意事。
0852a12: 正表云我佛如來。有施甘露真言。謹當宣誦鳴大魚。同誦七遍。
0852a13: 南無素嚕婆耶　怛他揭多耶　怛你也他　素嚕
0852a14: 素嚕　囉素嚕　囉素嚕　莎訶鳴磬振鈴。表白灑水
0852a15: 於供品上
0852a16: 法師想。此水既承力。化為甘露。遂使諸品。潔淨香美。更能出生種種香味色聲。妙觸妙法。無邊供具。一一稱
0852a17: 心。咸發道意。
0852a18: 助表云我今奉揚七如來聖號。一一名號。有大功能。聞
0852a19: 其名者。於一切法中。捨麤入妙。捐諸細累。得諸如
0852a20: 來禪悅之食。乃至往生極樂國土。當知此諸如來。
0852a21: 一稱其名。即現全身。於眾生前。作諸利益。
0852a22: 南無多寶如來三稱。南無寶勝如來三稱。南無妙色聲
0852a23: 如來三稱。南無廣博身如來三稱。南無離怖畏如來三稱。
0852a24: 南無甘露王如來三稱。南無阿彌陀如來三稱。
0852b01: 主法云一心奉供。一真法界。映現諸天。日月星宮。主佐
0852b02: 將吏。天童女等。各及眷屬。惟願現人天身。作佛子
0852b03: 眾。受法施食。為菩提因。盡未來際。行菩薩道鳴磬振鈴。
0852b04: 主法云一心奉供。一真法界。映現諸仙。天地水仙。人鬼
0852b05: 法仙。男女仙班。各及眷屬。惟願現人天身。作佛子
0852b06: 眾。受法施食。為菩提因。盡未來際。行菩薩道鳴磬振鈴。
0852b07: 主法云一心奉供。一真法界。映現龍神。八部勝流。主臣
0852b08: 男女。各及眷屬。惟願現人天身。作佛子眾。受法施
0852b09: 食。為菩提因。盡未來際。行菩薩道鳴磬振鈴。
0852b10: 主法云一心奉供。一真法界。映現輪王。金銀銅鐵。隨身
0852b11: 七寶。各及眷屬。惟願現人天身。作佛子眾。受法施
0852b12: 食。為菩提因。盡未來際。行菩薩道鳴磬振鈴。
0852b13: 主法云一心奉供。一真法界。映現人倫。主臣文武。貴賤
0852b14: 賢愚。各及眷屬。惟願現人天身。作佛子眾。受法施
0852b15: 食。為菩提因。盡未來際。行菩薩道鳴磬振鈴。
0852b16: 主法云一心奉供。一真法界。映現修羅。四趣所銜。種種
0852b17: 勝劣。各及眷屬。惟願現人天身。作佛子眾。受法施
0852b18: 食。為菩提因。盡未來際。行菩薩道鳴磬振鈴。
0852b19: 主法云一心奉供。一真法界。映現非人。勝劣諸通。各及
0852b20: 眷屬。惟願現人天身。作佛子眾。受法施食。為菩提
0852b21: 因。盡未來際。行菩薩道鳴磬振鈴。
0852b22: 主法云一心奉供。一真法界。映現冥塗。通塞貧富。別別
0852b23: 鬼倫。各及眷屬。惟願現人天身。作佛子眾。受法施
0852b24: 食。為菩提因。盡未來際。行菩薩道鳴磬振鈴。
0852c01: 主法云一心奉供。一真法界。映現旁生。依憑空風。地火
0852c02: 水木。一切諸倫。各及眷屬。惟願現人天身。作佛子
0852c03: 眾。受法施食。為菩提因。盡未來際。行菩薩道鳴磬振鈴。
0852c04: 主法云一心奉供。一真法界。映現苦倫。乍卸泥犁。粗成
0852c05: 樂受。各及眷屬。惟願現人天身。作佛子眾。受法施
0852c06: 食。為菩提因。盡未來際。行菩薩道鳴磬振鈴。
0852c07: 主法云一心奉供。一真法界。映現中有。七七日內。未受
0852c08: 定形。各及眷屬。惟願現人天身。作佛子眾。受法施
0852c09: 食。為菩提因。盡未來際。行菩薩道鳴磬振鈴。
0852c10: 主法云一心奉供。一真法界。映現道場。上下八方。鬼神
0852c11: 執事。各及眷屬。惟願現人天身。作佛子眾。受法施
0852c12: 食。為菩提因。盡未來際。行菩薩道鳴磬振鈴。
0852c13: 主法云一心奉供。一真法界。映現當機。某甲某甲。受度
0852c14: 之靈。各及眷屬。惟願現人天身。作佛子眾。受法施
0852c15: 食。為菩提因。盡未來際。行菩薩道鳴磬振鈴。
0852c16: 主法云一心奉供。一真法界。映現內壇。依戀道場。適居
0852c17: 陪位。一切真靈。各及眷屬。惟願現人天身。作佛子
0852c18: 眾。受法施食。為菩提因。盡未來際。行菩薩道鳴磬振鈴
0852c19: ○此時一切陳列。種種具足無虧。
0852c20: 助表云我佛如來。有獻供養真言。謹當宣誦。
0852c21: 唵　曩　三婆縛　縛日囉斛鳴磬振鈴
0852c22: 助表云願因秘密。不思議熏。悉使微餚。轉成妙供。普施
0852c23: 眾席。陪位當機。一切稱心。清涼受用。
0852c24: 正表云慧燈散夜月之輝。定水湛秋空之色。華嚴萬行。
0853a01: 果滿一乘。入此室者。唯聞諸佛功德之香。作是觀
0853a02: 者。不著禪悅法喜之味。莫不十門融洽。六位回環。
0853a03: 超心量以無遮。總根塵而入妙。
0853a04: 助表云我佛如來。有獻香真言。謹當宣誦凡獻皆於普供席舉之。表
0853a05: 敬耳。
0853a06: 唵　薩婆怛他揭多　杜婆　布闍瞑伽　三慕達
0853a07: 囉　窣癹囉拏　三末曳　吽鳴磬振鈴
0853a08: 法師想。香雲遍滿眾靈之前。
0853a09: 正表云我佛如來。有獻華真言。謹當宣誦。
0853a10: 唵　薩婆怛他揭多　補瑟波　布闍瞑伽　三慕
0853a11: 達囉　窣癹囉拏　三末曳　吽鳴磬振鈴
0853a12: 法師想。華雲遍滿眾靈之前。
0853a13: 助表云我佛如來。有獻燈真言。謹當宣誦。
0853a14: 唵　薩婆怛他揭多　你婆　布闍瞑伽　三慕達
0853a15: 囉　癹囉拏　三末曳　吽鳴磬振鈴
0853a16: 法師想。燈雲遍滿眾靈之前。
0853a17: 正表云我佛如來。有獻食獻衣真言。謹當宣誦。
0853a18: 唵　薩婆怛他揭多　阿弩怛囉婆　日嚕跛摩
0853a19: 　三摩地　婆那跛那　部折那　薩網那　布
0853a20: 闍瞑伽　三慕達囉　窣癹囉拏　三末曳　吽
0853a21: 鳴磬振鈴
0853a22: 法師想。種種衣服。飲食茶果。如雲周遍。普云一切真靈之前。
0853a23: 助表云我佛如來。有獻寶真言。謹當宣誦。
0853a24: 唵　薩婆怛他揭多　摩訶跛折嚕　嗢婆摩怛那
0853b01: 波羅蜜多　布闍瞑伽　三慕達囉　窣癹囉拏
0853b02: 三末曳　吽鳴磬振鈴
0853b03: 法師想。一切寶色光雲。遍至一切真靈之前。
0853b04: 論曰。法不可取以為供也。而供不可以無法。以法
0853b05: 為供。是何法耶。而奉之於上堂。再奉之於下堂。一
0853b06: 似真有可取而相贈者。法固如是乎。果如是。法
0853b07: 亦尋常。而何足取以供也。世人喪心而行法。夫喪
0853b08: 心則喪法。何所持而云行法乎哉。不知法而修供
0853b09: 者比丘矣。故於此痛鍼之。若不自絕於法外。且停
0853b10: 車馬。早息身心。當有意外好消息。
0853b11: 主法云一切皆空。故能現有。萬法皆妙。何者為麤。離語
0853b12: 言文字而亦非。即色香味觸而即是。汝等如是。諸
0853b13: 佛亦然。位分上下。全寫心光。脈轉聖凡。常居本際。
0853b14: 誰施誰受。難議難思。既萬變之皆恒。故一真而無
0853b15: 妄。主法二表。凝神作禪定印。
0853b16: 正表云我佛如來。有法供養真言。謹當宣誦。法師禪定印。二表持
0853b17: 。第三遍畢。法師乃舒手。振鈴以結之。
0853b18: 唵　薩婆怛他揭多　悟呬耶　摩訶哩底
0853b19: 　布闍瞑伽　三慕達囉　窣癹囉拏　三末曳
0853b20: 　吽鳴磬振鈴
0853b21: 主法云現前異相。本自同真。達諸法性相無邊。即一念
0853b22: 思惟如理。心若谷。聞法如雷。冰至春而片片皆
0853b23: 消。葉逢秋而番番盡落。根塵何在。但一真心。不受
0853b24: 他欺。乃圓己巳力。故當心融妙法。令我等所供不
0853c01: 也鳴磬振鈴。
0853c02: 法師想。三施並運。滿足心。世法菩提。全無異相。皆蒙法喜。解脫清涼。
0853c03: 表白舉往生三遍。
0853c04: 法師同唱無邊剎海海涵空。海空遍現蓮華宮。蓮宮周遍
0853c05: 遍空海。空海獨露彌陀容。南無華嚴安樂世界。光
0853c06: 明遍照。阿彌陀佛。
0853c07: 先正表。次助表。次法師。繞誦云阿彌陀佛。阿彌陀佛滿一百八。畢。立定。唱云。彼
0853c08: 佛眾會咸清淨。我時於勝蓮華生。親如來無量
0853c09: 光。現前授我菩提記鳴磬振鈴。
0853c10: 法師云如斯方便。每飯不忘。親見彌陀。去佛不遠。不假
0853c11: 方便。自得心開。此謂以念佛心。入無生忍。生死劇
0853c12: 苦。萬語難窮。四字洪名。破苦能遍。諸佛子眾。聽佛
0853c13: 音聲。自他佛緣。心心擁護。自然十方諸佛。護汝身
0853c14: 心。令汝善根。日夜增長鳴磬振鈴。
0853c15: 主法跪白云上來水陸道場。下堂法事一周。所有功德。悉
0853c16: 以迴向一切眾生。願一切眾生。早發圓根。早聞妙
0853c17: 法。身心潔白。晝夜光明。冤對消亡。眷屬隨順。神通
0853c18: 迅速。法脈安詳。有願皆從。所作悉辦。飛生極樂。快
0853c19: 彌陀。凡一念信心向佛者。皆無苦屈。直達康莊。
0853c20: 凡一生起行修行者。全秉中鋒。不落邊際。凡一事
0853c21: 發機衛道者。真善知識現其前。不遭魔外。凡一緣
0853c22: 偶然入理者。佛威神力護其命。必獲圓成。我為眾
0853c23: 生。引絲絲而入扣。眾生因我。融法法而化光。苟有
0853c24: 所求。我願善權方便而滿之。以速其修。苟有所見。
0854a01: 我皆慈悲正直而闢之。以歸於正。軌範靈。同佛
0854a02: 知見。各現緣起。皆令還源。於無緣上先結普緣。於
0854a03: 弱緣上為生勝緣。於隱緣上為示顯緣。於苦緣上
0854a04: 為轉樂緣。者引入於密緣。偽者頓折以真緣。一
0854a05: 切時。一切處。一切財。一切法。我皆與之周旋而無
0854a06: 猜疑。我皆與之警而無痕。我皆與之作伴侶
0854a07: 而彼不知。但生歡喜。我皆與之作規矩而彼不越。
0854a08: 久成自然。我皆給事。我皆安慰。習氣不挫。我以剛
0854a09: 柔二境而轉移之。愛根難。我以逆順二機而振
0854a10: 落之。凡於正法生一敬心。或於邪修生一愛心。或
0854a11: 於天神作一供養。或於魔外作一歸依。不明心地。
0854a12: 往來。空負好心。多沈惡報。我今以此供養諸
0854a13: 佛法僧無量聖賢之力。頓具靈根。悉能圓應。於如
0854a14: 是如是之眾生眾生。初事中事後事。難中夢中定
0854a15: 中。示作熟緣。善巧說法。悉達難言之隱。勇施無畏
0854a16: 之恩。醍醐入心。甘露灌頂。天衣適體。寶鏡當空。必
0854a17: 祈佛法僧寶。天仙龍神。體眾生心。成今日願。所念
0854a18: 眾生。咸令得度。喜隨悲赴。妄盡真窮。一報終時。決
0854a19: 生淨土。其有眾生。願與我同年同月同日同時生
0854a20: 淨土者。必獲如願。必獲如願。空明鏡裏。妙出娑婆。
0854a21: 慈愍光中。圓成法界鳴磬。振鈴。問訊。退　是日午刻齋僧。以錢代飯。如前法。
0854a22: 
0854a23: 法界聖凡水陸大齋普利道場性相通論卷第六
