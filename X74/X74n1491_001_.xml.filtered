0627a01: 
0627a02: 
0627a03: 
0627a04: 
0627a05: No. 1491
0627a06: 禮舍利塔儀式
0627a07: 
0627a08: 東鼎湖山沙門釋　弘贊在　編
0627a09: 梵語舍利。亦云室利羅。又云設利羅。乃梵音輕重
0627a10: 之詳略。華言靈骨。是釋迦如來遺身。大如麻豆粟
0627a11: 粒。瑩粹絕倫。色具三種。於一色中。能現種種光明。
0627a12: 其骨者色白。髮者色黑。肉者色赤。菩薩羅漢。皆有
0627a13: 三種。若佛舍利。槌擊不破。弟子舍利。槌試即碎。良
0627a14: 由如來於無量劫中。戒定慧熏修所成。甚為難得。
0627a15: 百劫千生。難可值遇。昔者如來示般涅槃。以大悲
0627a16: 力。自湧三昧之火。碎金剛體。為末舍利。施諸眾生
0627a17: 而作最上福田。一瞻一禮。滅無量罪。生無量福。一
0627a18: 香一華。永作三乘道因。但今時禮敬。罔諳教法。多
0627a19: 乖儀則。唯知稱名。不曉讚德。然稱名。但聽其名。寧
0627a20: 識其智之高下。讚歎。即具陳其德。名乃體德之弘
0627a21: 深。德本顯名之所實。本行經云。正使化無數億人。
0627a22: 皆成辟支佛。若人百歲。四事供養。功德甚多。不如
0627a23: 有人。以歡喜心。一四句偈讚歎。功德無量。又善戒
0627a24: 經云。以四天下七寶。供養於佛。復有以欣重心。讚
0627b01: 歎如來。是二福德。等無差別。文殊菩薩說偈歎佛
0627b02: 云。我禮一切佛。調御無等雙。丈六真法身。亦禮於
0627b03: 佛塔。生處得道處。法輪涅槃處。行住坐臥處。一切
0627b04: 皆悉禮。諸佛不思議。妙法亦如是。能信及果報。亦
0627b05: 不可思議。能以此伽陀。讚歎如來者。於千萬億劫。
0627b06: 不墮諸惡趣。是故西天凡所禮敬。盛興讚頌。然經
0627b07: 論中。教用諸佛菩薩。所說之偈。以為讚歎。恐自智
0627b08: 識未充。見聞不廣。詞義失旨。至於事理有違。今此
0627b09: 特及經論中偈頌讚禮。其所未備者。謹述諸經之
0627b10: 義。結而為頌。以伸讚詠也。條列六法。初香讚。二持
0627b11: 。三修供養。四讚禮。五讚歎旋繞。六發願回向。
0627b12: ○香讚如常可知。
0627b13: ○持大悲心經。或兼十。若祝延。隨時當作。
0627b14: ○修供養若眾同禮。首者唱言。
0627b15: 一切恭謹一者普及之詞。切者盡際為語。在身為恭。在心為謹。即束身翹仰。尊賢重德曰
0627b16: 恭。肅心敬信念專注日謹。唱已巳。禮三寶。稱云。
0627b17: 一心頂禮十方常住三寶如是一禮已巳。燒首獻眾名華。首者唱言
0627b18: 是諸眾等。各各胡跪。嚴持香華。如法供養。
0627b19: 願此香華雲滿十方界一一諸佛土
0627b20: 無量香莊嚴具足菩薩道成就如來香
0627b21: 唱已巳。能觀想五塵供養大善。若自禮。不誦上香讚。亦得。即從此香偈起。或眾同禮時。誦如常香偈隨意。
0627b22: 但改天仙為諸獨覺仙。或諸持明。皆可也供養已巳。一切恭謹。
0627b23: ○讚禮先申讚歎。次稱德號。
0627b24: 稽首一切出世間三界最尊功德海
0627c01: 智者能燒煩惱垢正覺我今歸命禮
0627c02: 一心頂禮十方盡空界一切諸佛
0627c03: 稽首能生死險普竭憂惱貪癡海
0627c04: 破彼塵勞罪業山我今歸禮妙法寶
0627c05: 一心頂禮十方盡空界一切尊法
0627c06: 稽首一切佛稱讚八正萬行作莊嚴
0627c07: 無為定慧漸圓明我今歸禮聖眾寶
0627c08: 一心頂禮十方盡空界一切賢聖僧
0627c09: 我今稽首法身佛無喻難思普智
0627c10: 充滿法界無障礙湛然寂靜無等等
0627c11: 非有非無性真實亦非多少離數量
0627c12: 平等無相若空福利自他亦如是
0627c13: 一心頂禮清淨法身毗盧遮那佛
0627c14: 我今稽首報身佛湛然安住大牟尼
0627c15: 哀愍化度菩薩眾處會如日而普照
0627c16: 三祇積集諸功德始能圓滿寂靜道
0627c17: 以大音聲談妙法普令獲得平等果
0627c18: 一心頂禮圓滿報身盧舍那佛
0627c19: 我今稽首化身佛菩提樹下成正覺
0627c20: 或起變現或寂靜或復往化於十方
0627c21: 或轉法輪於鹿苑或現大光如火聚
0627c22: 三途苦果悉能除三界無比大牟尼
0627c23: 一心頂禮千百億化身釋迦牟尼世尊
0627c24: 百劫熏修功已巳滿三祇樹德體中圓
0628a01: 藍毗尼園降聖質九龍敬浴吐香泉
0628a02: 一心頂禮藍毗尼園中示現降生釋迦牟尼世尊
0628a03: 菩提樹下跏趺坐身意寂然安不動
0628a04: 深入那伽金剛定忽明星成正覺
0628a05: 一心頂禮菩提樹下初成正覺釋迦牟尼世尊
0628a06: 梵釋諸天三致請鹿園初轉頻伽聲
0628a07: 陳如首證甘露法十千天子悟無生
0628a08: 一心頂禮鹿野苑中初轉法輪釋迦牟尼世尊
0628a09: 毗盧體性非生滅為顯真常示涅槃
0628a10: 慧日慈光纔罷照娑羅雙樹覆金顏
0628a11: 一心頂禮娑羅雙樹間示大涅槃釋迦牟尼世尊
0628a12: 白千重周聖體眾香樓上炳金棺
0628a13: 寶瓶瀉乳光燦爛妙德莊嚴身逾堅
0628a14: 一心頂禮天冠塔邊闍維金身釋迦牟尼世尊
0628a15: 如來悲願碎金體舍利流光照大千
0628a16: 八斛四斗非數量一瞻一禮福慧圓
0628a17: 一心頂禮分身粟粒舍利釋迦牟尼世尊
0628a18: 諸王競集諍舍利梵志善為八國分
0628a19: 各歸本土建浮圖永作三乘出世因
0628a20: 一心頂禮閻浮提中八國浮圖釋迦牟尼世尊
0628a21: 如來滅度百年後育王出世悟前緣
0628a22: 遍滿閻浮建寶塔普與人間作敬田
0628a23: 一心頂禮阿育王所建八萬四千制底釋迦牟尼世
0628a24: 尊
0628b01: 子夜踰城辭愛網伽林下斷青螺
0628b02: 天帝接歸眾車苑寶建千層窣堵波
0628b03: 一心頂禮忉利天上眾車苑中如來髮舍利釋迦牟
0628b04: 尼世尊
0628b05: 歡喜園中妙寶塔中供調御世尊牙
0628b06: 諸天時共瞻敬仰衰相滅時福慧加
0628b07: 一心頂禮忉利天上歡喜園中如來牙舍利釋迦牟
0628b08: 尼世尊
0628b09: 諸佛舍利盈海藏釋師子者復難思
0628b10: 娑竭龍王集眾寶與諸眷屬立支提
0628b11: 一心頂禮娑竭羅龍王宮中窣堵波釋迦牟尼世尊
0628b12: 僧會法師奉吳命三七晝夜禮殷誠
0628b13: 感佛舍利從空降五色祥光湧自瓶
0628b14: 一心頂禮金陵報恩窣堵波釋迦牟尼世尊
0628b15: 耶舍定中見匡嶽一峰光湧是金輪
0628b16: 親捧舍利來於此建立浮圖作寶津
0628b17: 一心頂禮匡山金輪蜂上窣堵波釋迦牟尼世尊
0628b18: 大地眾山奇勝處鼎湖秀出寶蓮峰
0628b19: 雲駢樹舞浮圖現萬古舒光福中
0628b20: 一心頂禮天湖山中青浮圖釋迦牟尼世尊
0628b21: 象林福地銀河繞紫氣騰光湧瑞蓮
0628b22: 靈石飛來成寶塔人天從此建津梁
0628b23: 一心頂禮寶象林中瑞石浮圖釋迦牟尼世尊
0628b24: 若後有建立如來舍利塔者。當入此間禮拜。惟論建立之前後。勿論塔之優劣勝負。皆同一如來舍利故
0628c01: 也
0628c02: 如來大誓運無窮德相巍巍寶塔中
0628c03: 八面玲瓏光眾色法華會上湧空
0628c04: 一心頂禮過去多寶如來分身諸佛世尊
0628c05: 眾德嚴身非數量光明遍照過十方
0628c06: 三世如來無與等恒施眾生大慈航
0628c07: 一心頂禮西方極樂世界阿彌陀世尊
0628c08: 世界猶如淨滿月佛身光徹若璃
0628c09: 普施甘露息眾苦十二大願應機
0628c10: 一心頂禮東方滿月世界藥師琉璃光世尊
0628c11: 大士久成等正覺成熟有情居兜率
0628c12: 晝夜常轉不退輪龍華三會度無極
0628c13: 一心頂禮當來下生彌勒世尊
0628c14: 三世如來之導師智願廣大難思議
0628c15: 無邊剎海為國土當來普現善逝尊
0628c16: 一心頂禮文殊師利菩薩摩訶薩
0628c17: 六牙白象為寶座諸度萬行作嚬呻
0628c18: 華藏世界稱長子十方剎土現全身
0628c19: 一心頂禮普賢菩薩摩訶薩
0628c20: 寶冠頂佛因帶果過去法明天人師
0628c21: 悲願運為千手眼照護生不失時
0628c22: 一心頂禮觀世音菩薩摩訶薩
0628c23: 頂上寶瓶現佛事一毛孔中見十方
0628c24: 舉足震驚諸國土普攝淨人歸樂
0629a01: 一心頂禮大勢至菩薩摩訶薩
0629a02: 悲願初從救親起分身度孰能量
0629a03: 地獄未空不成佛我今稽首大誓王
0629a04: 一心頂禮地藏菩薩摩訶薩
0629a05: 頂上寶珠金光耀滅除眾生罪如空
0629a06: 我今稽首懺摩主三障頓消福慧融
0629a07: 一心頂禮空藏菩薩摩訶薩
0629a08: 六度萬行為瓔珞八正四智以瑩儀
0629a09: 遊戲如來華藏海恒與眾生作導師
0629a10: 一心頂禮遍法界空界一切海會菩薩摩訶薩
0629a11: 德相端嚴如金聚頭陀苦行自終身
0629a12: 親傳如來正法眼雞足山中待慈尊
0629a13: 一心頂禮大德摩訶迦葉波尊者
0629a14: 得度身先八王子楞嚴會上證圓通
0629a15: 弘揚律教毗尼藏佛法由斯住世隆
0629a16: 一心頂禮大德優波離尊者
0629a17: 多聞眾中稱第一證道身離四威儀
0629a18: 結集如來正法藏永作人天度世師
0629a19: 一心頂禮大德阿難陀尊者廣及十方三世一切聲
0629a20: 聞緣覺聖眾
0629a21: ○讚歎旋遶偈出大金光明經。
0629a22: 佛面猶如淨滿月亦如千日放光明
0629a23: 目淨修廣若青蓮齒白齊密猶珂雪
0629a24: 佛德無邊如大海無限妙寶積其中
0629b01: 智慧德水鎮恒盈百千勝定咸充滿
0629b02: 足下輪相皆嚴飾轂輞千輻悉齊平
0629b03: 手足縵網莊嚴猶如鵝王相具足
0629b04: 佛身光耀等金山清淨殊特無倫匹
0629b05: 亦如妙高功德滿故我稽首佛山王
0629b06: 相好如空不可測逾於千月放光明
0629b07: 皆如焰幻不思議故我稽首心無著
0629b08: 南無娑娑世界。三界大師。四生慈父。人天教主。千百
0629b09: 億化身。釋迦牟尼佛
0629b10: 南無釋迦牟尼佛念千聲百聲。或遶三七百。隨意多少。念已巳。胡跪稱云
0629b11: 南無文殊師利菩薩南無普賢菩薩
0629b12: 南無觀世音菩薩南無大勢至菩薩
0629b13: 南無清淨大海眾菩薩各三稱
0629b14: ○發願回向
0629b15: 凡修諸善事。皆須發願迴向。若不迴向。所作之善。得少許功德。云何迴向。謂迴自所修善根。向於三處。即
0629b16: 實相。菩提。及與眾生。由此迴向。能除著有。及慳心。以迴向少善。入三際。如滴水投海。猶聲入角。則能
0629b17: 遠遍。云何發願。謂對治無決定心。喜退屈障。若不發願。志無所措。行無所歸。然其迴向發願之文。諸經俱
0629b18: 出。或詳或略。皆不離於五法。所謂禮拜懺悔。隨喜。勸請。發願。迴向。願雖不一。而不出四弘。十大願王。今據
0629b19: 行願品中。頌十大願王。其文詳廣。恐誦者憚繁。茲時流通諸經日誦本。略去第八第九願。於勸請開出二
0629b20: 願。其五法缺彼稱讚。今當依文誦言。
0629b21: 所有十方世界中三世一切人師子
0629b22: 我以清淨身語意一切遍禮盡無餘
0629b23: 普賢行願威神力普現一切如來前
0629b24: 一身復現剎塵身一一遍禮剎塵佛
0629c01: 於一塵中塵數佛各處菩薩眾會中
0629c02: 無盡法界塵亦然深信諸佛皆充滿
0629c03: 各以一切音聲海普出無盡妙言詞
0629c04: 盡於未來一切劫讚佛甚深功德海
0629c05: 以諸最勝妙華鬘妓樂塗香及傘
0629c06: 如是最勝莊嚴具我以供養諸如來
0629c07: 最勝衣服最勝香末香燒香與燈燭
0629c08: 一一皆如妙高聚我悉供養諸如來
0629c09: 我以廣大勝解心深信一切三世佛
0629c10: 悉以普賢行願力普遍供養諸如來
0629c11: 我悉所造諸惡業皆由無始貪瞋癡
0629c12: 從身語意之所生一切我今皆懺悔
0629c13: 十方一切諸眾生二乘有學及無學
0629c14: 一切如來與菩薩所有功德皆隨喜
0629c15: 十方所有世間燈最初成就菩提者
0629c16: 我今一切皆勸請轉於無上妙法輪
0629c17: 諸佛若欲示涅槃我悉至誠而勸請
0629c18: 惟願久住剎塵劫利樂一切諸眾生
0629c19: 所有禮讚供養福請佛住世轉法輪
0629c20: 隨喜懺悔諸善根迴向眾生及佛道
0629c21: 願將以此勝功德迴向無上真法界
0629c22: 性相佛法及僧伽二諦融通三昧印
0629c23: 如是無量功德海我今皆悉盡迴向
0629c24: 所有眾生身口意見惑彈謗我法等
0630a01: 如是一切諸業障悉皆消滅盡無餘
0630a02: 念念智周於法界廣度眾生皆不退
0630a03: 乃至空世界盡眾生及業煩惱盡
0630a04: 如是四法廣無邊願今迴向亦如是
0630a05: 或誦怡山文亦得。誦訖。禮拜隨意。次當結讚云。
0630a06: 如來舍利。眾德斯圓。光流剎土遍三千。與世作福田。
0630a07: 瞻禮翹勤。慈濟廣無邊。
0630a08: 南無本師釋迦牟尼佛讚已巳。三自歸畢。
0630a09: 
0630a10: 禮舍利塔儀式終
0630a11: 
0630a12: 
0630a13: 
0630a14: 附
0630a15: 造塔功德經云。爾時世尊告觀世音菩薩言。善男子。
0630a16: 若此現在諸天眾等。及未來世一切眾生。隨所在方。
0630a17: 未有塔處。能於其中建立之者。其狀高妙。出過三界。
0630a18: 乃至至小。如菴羅果。所有表剎。上至梵天。乃至至小
0630a19: 猶如針等。所有輪。覆彼大千。乃至至小猶如棗葉。
0630a20: 於彼塔內。藏掩如來所有舍利。髮。牙。髭。爪。下至一分。
0630a21: 或置如來所有法藏。十二部經。下下至於一四句偈。
0630a22: 其人功德。如彼梵天。命終之後。生於梵世。於彼壽盡。
0630a23: 生五淨居。與彼諸天等無有異。爾時觀世音菩薩。復
0630a24: 白佛言世尊。如向所說安置舍利。及以法藏。我已巳受
0630b01: 持。不審如來四句之義。惟願為我分別演說。爾時世
0630b02: 尊說是偈言。
0630b03: 諸法因緣生我說是因緣因緣盡故滅
0630b04: 我作如是說
0630b05: 善男子。如是偈義。名佛法身。汝當書寫。置彼塔內。何
0630b06: 以故。一切因緣。及所生法。性空寂故。是故我說名為
0630b07: 法身。若有眾生解了如是因緣之義。當知是人。即為
0630b08: 見佛。甚希有經云。爾時世尊告阿難曰。此南瞻部州。
0630b09: 縱廣七千由旬。東勝身州。縱廣八千由旬。西牛貨州。
0630b10: 縱廣九千由旬。北俱盧州。縱廣十千由旬。如是四州。
0630b11: 所有或甘蔗林。蘆葦林。竹林等。乃至稻田。胡麻田等。
0630b12: 畟塞充滿。無有聞隙。如是假使四大部州。或須陀
0630b13: 果。斯陀含果。阿那含果。阿羅漢果。辟支緣覺。畟塞充
0630b14: 滿。亦無間隙。如甘蔗林等。若有一家。於彼聖眾。盡形
0630b15: 恭敬。承事供養。奉施上妙衣服。飲食。臥具。醫藥。及諸
0630b16: 資緣。於彼一一般涅槃後。如法焚身。收其遺骨。起窣
0630b17: 堵波。高廣嚴飾。塗香末香熏香華鬘。上妙旛。寶幢
0630b18: 音樂。燈炬光明。讚歎供養。汝意云何。由是因緣。彼所
0630b19: 生福。寧為多不。阿難白佛。甚多世尊。甚多善逝。復告
0630b20: 阿難。且置四大部州。天主帝釋。有大層臺。其臺有八
0630b21: 萬四千眾妙寶柱。一一寶柱。籠以種種天青璃妙
0630b22: 寶珠網。布以金沙。灑以香水。此臺復有周八萬四
0630b23: 千眾妙寶牖。一一牖。垂以種種天青璃妙寶
0630b24: 珠簾。布以金沙。灑以香水。此臺復有八萬四千眾妙
0630c01: 寶廠。一一寶廠。覆以種種天青琉璃妙寶珠網。布以
0630c02: 金沙。灑以香水。假使若有諸善男子。或善女人。造妙
0630c03: 層閣。高廣嚴麗。以天帝釋妙寶層臺。奉施四方大德
0630c04: 僧眾。汝意云何。是善男子。或善女人。由此因緣。彼所
0630c05: 生福。寧為多不。阿難白佛。甚多世尊。甚多善逝。爾時
0630c06: 世尊告阿難曰。且置四洲。及天帝釋大寶層臺。假使
0630c07: 若有諸善男子。或善女人。能造百千俱胝層閣。高廣
0630c08: 嚴麗。皆如帝釋妙寶層臺。奉施四方大德僧眾。復有
0630c09: 諸善男子。或善女人。於諸如來。般涅槃後。起窣堵波。
0630c10: 其量下如阿摩洛果。以佛舍利。如芥子許。安置其中。
0630c11: 樹以表剎。量如大針。上安相輪。如小棗葉。或造佛像。
0630c12: 下如麥。以前福聚。比此福聚。於百分中。不及其一。
0630c13: 於千分中。亦不及一。於百千分。數分算分。計分喻分。
0630c14: 亦不及一。何以故。阿難。如前福聚。其量雖多。然不及
0630c15: 者。為諸佛如來。於三大阿僧祇劫。修習無量勝戒定
0630c16: 慧。及以解脫。解脫知見。皆圓滿故。如來無量慈悲喜
0630c17: 捨。十方六趣。教化神通。皆圓滿故。如來無量布施。持
0630c18: 戒。忍辱。精進。靜慮。智慧。及餘功德。皆圓滿故。以是當
0630c19: 知。造佛形像。及窣堵波。所獲福聚。不可思議。不可比
0630c20: 喻。我今欲令諸眾生。於如來所。無倒恭敬。種諸善根。
0630c21: 長夜獲得利益安樂。速成無上佛菩提故。
0630c22: 昔康國。僧會法師。初至建業。吳主孫權。未信三寶。令
0630c23: 求舍利。有感。當立塔寺。僧會望空禮拜。三七日。遂感
0630c24: 舍利入銅瓶。五色祥光衝天。吳主手執銅瓶。傾銅盤
0631a01: 內。舍利便衝盤即破裂。火燒椎試。俱不能損。遂興佛
0631a02: 法。又多聞長子名那吒。以佛牙贈宣律師。
0631a03: 太祖皇帝。疑非真牙。以火之。了然不動。遂成願文。
0631a04: 太宗皇帝聖製頌曰。
0631a05: 功成積劫印文端不是南山得恐難
0631a06: 眼數重金色潤手擎一片玉光寒
0631a07: 鍊時百火精神透藏處千年瑩彩完
0631a08: 定果熏修真祕密正心莫作等閑看
0631a09: 真宗皇帝聖製偈曰。
0631a10: 西方有聖號迦文接物垂慈世所尊
0631a11: 常願進修增妙果庶期饒益在黎元
0631a12: 仁宗皇帝御製贊曰。
0631a13: 三皇掩質皆歸土五帝潛形已巳化塵
0631a14: 夫子域中誇是聖老君世上亦言真
0631a15: 埋軀祗見空遺冢何處將身示後人
0631a16: 惟有吾師金骨在曾經百鍊色長新
0631a17: 徽宗皇帝。崇寧三年重午日。嘗迎請釋迦佛牙。入內
0631a18: 祈求。舍利感應。隔水晶匣。出如雨點。神力如斯。嘉歎
0631a19: 何已巳。因以偈贊曰。
0631a20: 大哉釋迦文空等一塵有求皆赴感
0631a21: 無剎不分身王瑩千輪在金剛百鍊新
0631a22: 我今恭敬禮普願濟倫
0631a23: 
0631a24: 
0631b01: 
0631b02: 
0631b03: 
0631b04: 釋義
0631b05: 三祇梵語阿僧祇。此云無數。如來於三大無數
0631b06: 劫。修行六度萬行。功滿方成正覺。
0631b07: 藍毗尼園在迦毗羅國宮城外不遠。摩耶夫人。
0631b08: 平旦與諸彩女入園遊觀。夫人見無憂華。舉右手
0631b09: 摘之。佛即從右出。墮七寶蓮華上。四天王。以天
0631b10: 妙繒。接太子身。天帝釋捧金盤敬浴。九龍吐妙香
0631b11: 水。亦浴太子。
0631b12: 那伽金剛定經云。那伽常在定。無有不定時。非
0631b13: 小乘人所入之定。菩薩最後於菩提樹下。入金剛
0631b14: 定。破見思習氣塵沙之惑。而成正覺。
0631b15: 菩提樹此云道樹。佛坐具下成道。故以名焉。樹
0631b16: 在中天竺。摩竭陀國。尼連禪河側。
0631b17: 梵釋諸天如來既成正覺。思惟眾生根鈍。不堪
0631b18: 受法。聞法生謗。致墮三塗。故寧不說。即欲入涅槃。
0631b19: 梵王帝釋。及四天王。知佛心念。遂至樹下。慇懃三
0631b20: 勸請如來。轉妙法輪。佛既受請。即往鹿苑。為阿若
0631b21: 憍陳如等五人。三轉四諦十二行法輪。憍陳如首
0631b22: 證道果。十千天子。亦悟菩提。此諸天子。乃如來昔
0631b23: 為流水長者子之時。所放十千魚。盡皆生天。今復
0631b24: 首得聞如來正法。而得道果也。
0631c01: 鹿野苑古王施以養鹿。因以為名。在波羅奈國。
0631c02: 都城東北十餘里。諸佛皆於此轉法輪故也。
0631c03: 頻伽聲梵語。伽陵頻伽。此云妙聲鳥。此鳥聲。若
0631c04: 天若人。一切無能及者。唯除如來音聲。故稱佛音。
0631c05: 如此鳥聲也。
0631c06: 涅槃此云圓寂。謂萬德俱備名圓。諸障永滅名
0631c07: 寂。如來教化眾生緣畢。故入涅槃。復於餘處眾生
0631c08: 有緣者。即現身而為教化利益之。
0631c09: 裟羅雙樹此云高遠。其樹似槲。林中四雙八隻
0631c10: 特高。如來於其間示般涅槃。此林在拘尸城西北
0631c11: 去三四里。渡河西岸。
0631c12: 白音牒。細布也。其草實如繭。繭中絲如細纑。
0631c13: 取織為布。甚輕軟白。故名白。如來入涅槃已巳。王
0631c14: 臣以無價白千張。纏如來身。入金棺內。天人持
0631c15: 眾妙香。積為高樓。焚如來身七日。天帝持七寶瓶。
0631c16: 盛乳注火令滅。開棺見。唯留內外一雙。餘皆
0631c17: 燼。得舍利八石四斗。或云八石六斗。天帝先取佛
0631c18: 右畔上一牙。還天起塔。恭敬供養。
0631c19: 天冠塔乃過去世如來為轉輪聖王。解寶天冠。
0631c20: 安置辟支佛塔處。今如來於塔邊焚身。塔在拘尸
0631c21: 城北渡河三百餘步。是最勝妙地。今若有人至誠
0631c22: 虔心於此地禮拜。常求得舍利。故玄奘義淨法師
0631c23: 等。往天竺。皆有舍利帶回。昔隋文帝時一梵僧進
0631c24: 舍利十三顆。每州縣無塔者即與舍利一顆。敕大
0632a01: 臣同一僧往建塔。每舍利入塔晨。必現祥瑞。天下
0632a02: 州縣建塔已巳畢。其十三顆尚在帝掌中。故曰八斛
0632a03: 四斗非數量也。
0632a04: 闍維或云荼毗。又云涅疊般那。此云焚燒。
0632a05: 梵志梵者。淨也。梵語婆羅門。此云淨行。亦云梵
0632a06: 志。乃四姓之一。其種自謂從梵天口生。故以為姓。
0632a07: 時天龍共諍舍利。即作三分。一諸天。二龍眾。三與
0632a08: 人間。七國亦嚴兵至拘尸城諍取舍利。有梵志名
0632a09: 突路拏。持瓶分人間一分為八分與之。各持歸本
0632a10: 處起塔供養。其諍遂息。梵志亦將瓶還本聚落。建
0632a11: 塔供養。
0632a12: 八國一拘尸。二波波。三遮羅博。四阿羅摩。五吠
0632a13: 率奴。六劫比羅。七毗舍離。八摩揭陀。阿羅摩國。所
0632a14: 得舍利。龍王已巳取還自宮中。各興塔供養矣。
0632a15: 浮圖或作浮屠。又云窣堵波。又云數斗波。又云
0632a16: 支提。又云制底。又云塔婆。略云塔。此翻為可供養
0632a17: 處。又翻為滅罪生福處。又翻高顯。又翻為聚相。謂
0632a18: 如來福智聚集所成。實表河沙之德。遮酬塵劫之
0632a19: 勞。人天瞻仰敬禮。獲無量福。若無如來遺身舍利。
0632a20: 當安如來緣生偈頌。置中供養。名法身舍利。凡造
0632a21: 佛形像。及塔。安此偈頌。得福弘多。由是諸經中。廣
0632a22: 為讚歎。利益不可思議。或置百千印經。及無垢淨
0632a23: 光陀羅尼。或安餘經等。亦得。
0632a24: 閻浮提此云勝金洲。新云贍部洲。此洲之北。有
0632b01: 大樹王。名贍部。因樹以名洲。樹下有金沙。色帶紫
0632b02: 焰。故譯為勝金。又其樹果。汁赤如紫金色也。
0632b03: 阿育王此云無憂王。昔者如來在世。彼為童子。
0632b04: 於路戲沙。遇佛。即以沙為飯。用獻如來。佛摩其頂
0632b05: 記曰。我滅度後百年。此子作鐵輪王。統贍部洲萬
0632b06: 國之地。大興佛事。彼後出世。聞如來記。乃開七塔。
0632b07: 取舍利。使鬼神遍閻浮提。起八萬四千塔。興隆三
0632b08: 寶。大作佛事。此東震旦。有一十九所。寧波者現存
0632b09: 焉。
0632b10: 跋伽林是諸仙人修苦行處。去城一百餘里。時
0632b11: 淨飯王。知太子七日內必出家。遂率兵馬圍於城
0632b12: 外。太子夜半乘馬。四天王捧馬足。越城至此林。見
0632b13: 林寂靜。心生歡喜。以劍自斷其髮。天帝接歸天上
0632b14: 起塔。
0632b15: 青螺如來髮紺青色。右旋如螺。
0632b16: 眾車苑此苑在忉利天善見城外東。諸天入此。
0632b17: 隨天福力。有種種車現故也。
0632b18: 歡喜園此園在忉利天善見城外北。微妙五欲。
0632b19: 雜類俱臻。觀者無厭。帝釋於園中立佛牙塔。今震
0632b20: 旦有二佛牙。一是那吒太子。送與唐宣律師供養。
0632b21: 一是永樂興丘往南天竺外師子州。請還宮中供
0632b22: 養。
0632b23: 調御此如來十號之一。名曰調御丈夫。謂如來
0632b24: 具大丈夫力。能調伏善惡諸眾生。以第一義之法。
0632c01: 開示令離垢染。而證得最上涅槃之樂也。
0632c02: 衰相天人臨終有五哀相現。即自知命當終。一
0632c03: 衣服垢穢。二頭上花萎。三腋下汗流。西身體臭穢。
0632c04: 五不樂本座。若能至心歸命三寶。還增天福。衰相
0632c05: 即滅也。
0632c06: 娑竭羅龍大海中深萬由旬。城郭宮殿。皆七寶
0632c07: 成。娑竭羅龍王宮。縱廣三千由旬。有種種華池流
0632c08: 水園林瓔珞莊嚴之具。有八十億許諸大龍王宮
0632c09: 殿。各別不同。有過去諸佛舍利寶塔。滿彼宮中供
0632c10: 養。
0632c11: 釋師予如來說法。萬類歸心。故稱佛為人中師
0632c12: 子。
0632c13: 耶舍梵語佛耶舍。此云覺名。天竺人。在定中
0632c14: 見此方匡廬金輪峰。放五色光。故特齎如來舍利
0632c15: 至。躬自負鐵。於峰上建塔。以舍利藏中。耶舍本羅
0632c16: 什法師之師。姚秦符堅。請譯經律論畢。復還天竺。
0632c17: 至明天啟年間。禪僧半偈。見塔將朽。欲鑄新者易
0632c18: 之。使工發故塔。人力既疲。不覺破其盛舍利之玻
0632c19: 璃瓶。乃以金瓶拾還著中。其餘土。僧眾誠心向禮
0632c20: 拜求之。見有光明拾之。或得三顆五顆。各持以供
0632c21: 養。然其所修此塔之歲。一山松子盡結為塔。今鼎
0632c22: 湖山及寶象林者。皆彼分出。
0632c23: 鼎湖山亦名天湖。別出一峰。眾山環遶。猶如蓮
0632c24: 華。故舊名日蓮華洞。開於崇禎癸酉歲。在東
0633a01: 端州之東北。院內建鐵浮圖。高一丈四尺。以如來
0633a02: 舍利藏中。
0633a03: 瑞石浮圖石出端水星巖。其質瑩潔如白玉。通
0633a04: 身鏤華。六面玲瓏。高一丈八尺。以如來舍利瘞中。
0633a05: 其石始鐫工。是夜石從山頂飛下。眾咸驚歎。故
0633a06: 以瑞石為名。其地河回數十曲環。於未建塔前。
0633a07: 有紫氣祥光衝天如晝。卿人咸訝之。及建寺工竣。
0633a08: 辰旦有紅蓮華現於簷前。大七八尺。光焰四發。緇
0633a09: 素同嘉焉。舍利入塔日。乃驚蟄之前。時值亢陽。感
0633a10: 黃蝦大如碗。蹲內階上。頭朝舍利。竟日不動。緇
0633a11: 素數百往來。任之附捋。莊子所謂蝦龍也。是日
0633a12: 井水變清如泉。嗣後凡營齋供塔之日。其水即清。
0633a13: 識者以為非龍神之力莫能。遂名之曰聖井。塔坐
0633a14: 嶺南。廣州。南海。麻奢聚落。寶象林。瑞塔寺。後殿供
0633a15: 養。
0633a16: 兜率具云兜率陀。新云史多。此云足。亦云
0633a17: 知足。謂於五欲知止足故。又後身菩薩於中教化。
0633a18: 多修足定故。是欲界第四天也。
0633a19: 嚬呻上音貧。下音身
0633a20: 文殊師利　此云妙德。又云妙吉祥。乃三世諸佛
0633a21: 之師。已巳過去無量劫成佛。號龍種上尊王如來。今
0633a22: 現居北方常喜世界。號歡喜藏摩尼寶積如來。又
0633a23: 未來成佛。號普現如來。
0633a24: 善逝是妙往之義。謂如來正智。能斷諸惑。妙出
0633b01: 世間。能往佛果。故號善逝。乃如來十號之一也。
0633b02: 普賢梵語三曼跋陀。此云普賢。亦云遍吉。德無
0633b03: 不周曰普。調柔善順曰賢。又以行彌法界曰普。位
0633b04: 鄰極聖曰賢。諸佛若不修普賢三密行。得成正覺
0633b05: 者。無有是處。
0633b06: 懺摩此云悔過。謂容恕我罪也。又懺名修來。悔
0633b07: 名改往。又懺者名慚。悔者名愧。慚者慚於天。愧者
0633b08: 愧於人也。
0633b09: 三障煩惱障。業障。報障。
0633b10: 八正此是八正道。一正見。二正思惟。三正語。四
0633b11: 正業。五正命。六正精進。七正念。八正定。謂此八法。
0633b12: 不依偏邪而適至涅槃故也。
0633b13: 四智成所作智。妙觀察智。平等性智。大圓鏡智。
0633b14: 雞足山三峰仰向。狀如雞足。尊者捧如來衣入
0633b15: 中寂定。以待慈氏世尊。三峰遂斂歛。山在中天竺摩
0633b16: 揭陀國。
0633b17: 毗尼藏即律藏。乃三藏之一也。
0633b18: 珂音柯。乃瑪瑙潔白如雪者。
0633b19: 輞音網。是車輪外圍也。
0633b20: 轂輻上音谷。下音福。乃車轂輻所奏也。三十輻
0633b21: 共為一轂也。
0633b22: 妙高梵語須彌也。四寶所成曰妙。出眾山上曰
0633b23: 高。
0633b24: 忉利此云三十三。是欲界第二天。帝釋玉皇所
0633c01: 居也。
0633c02: 瘞音意。埋也。藏也。
0633c03: 蝦上音遐。下音麻俗作。一名蛙蛤。小者名
0633c04: 蛙。大者名蛤。元兩種不同。故嶺南俗呼為蛤。色有
0633c05: 青黃黑。乃水族蟲。
0633c06: 纑音盧。布縷也。
0633c07: 菴羅果此果多華少實。葉似柳。而長一尺。廣三
0633c08: 指。果似桃而非桃。似奈而非奈。底曲。生熟難辯。
0633c09: 元有兩種。小者生青熟黃。大者始終青色。西國王
0633c10: 園多植。故彼呼為王樹。
0633c11: 由旬一由旬。四十里。
0633c12: 廠音敞。屋無壁也。
0633c13: 阿摩洛亦云阿摩落迦。此云餘甘子。嶺南有之。
0633c14: 大如小奈。□□黃。味類橄欖。食能除風。天竺以為
0633c15: 藥果。
0633c16: 藍毗尼藍或作嵐或作流彌尼華言解脫或云
0633c17: 斷亦云滅。
0633c18: 
0633c19: ○附供齋讚
0633c20: 若有齋獻供。當在午前。佛不過午食也。供時。或在未繞佛之先供。或在禮畢方供。皆得。其供齋儀。如常可
0633c21: 知。供畢。結讚曰。
0633c22: 僧祇功就。三德圓彰。慈芳末代作津梁。人天共歸仰。
0633c23: 簋饌斯張。藉此出夢場。
0633c24: 禪悅藏菩薩云云
