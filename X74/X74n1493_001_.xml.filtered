0637a01: 
0637a02: 
0637a03: 
0637a04: 
0637a05: No. 1493
0637a06: 供諸天科儀
0637a07: 
0637a08: 清廣州寶象林釋迦沙門　弘贊　集
0637a09: 供天一法。本出金光明經修懺時。設供三寶諸天。
0637a10: 然其檀場。惟安功德天座於佛左邊。道場若覺更
0637a11: 安大辯四王座於佛右邊。若準新經。令畫天像。至
0637a12: 於請時。位序主客尊卑。次則總請八部。後乃三請
0637a13: 功德天。七誦天。以召天女。及其徒屬。以此天是
0637a14: 道場法門主故。古師列十六諸天。後增日。月。龍王。
0637a15: 閻羅。為二十。今人增至二十四。既無位座。亦失次
0637a16: 序。若修懺時請。懺法中自有恒式。今雖非修懺。惟
0637a17: 是設供。亦須知位次尊卑。論言行則功德大辯為
0637a18: 尊。論主領則梵釋居先。茲按懺法。事當尊主。復檢
0637a19: 新舊兩經。兼請八部。乃至風火水神。方合經旨。此
0637a20: 不別列風等。以彼是八部所屬。請八部。即已巳兼之。
0637a21: 中有雖非對揚。而皆赴集金光明會。愛樂大乘。流
0637a22: 通正法。大有呵護之功。昔神煥法師曰。世人論天。
0637a23: 或十二。或十六。或十八。皆準鬼神品增減。無拘也。
0637a24: 今欲定尊卑。亦良為難。如鬼子母。羅剎也。豈當與
0637b01: 大梵同列。有女名功德。男名散脂。今有以功德居
0637b02: 上。梵釋次之。後列散脂鬼母。豈非失序。因檢討大
0637b03: 藏。作諸天傳。隨位釋之。蓋天有主客。有男女。有本
0637b04: 。有顯晦。梵王為三界主。帝釋為忉利主。四王為
0637b05: 八部主。若功德大辯。但客寄耳。功德寄北天。大辯
0637b06: 寄山澤。初無主領。茲所謂主客也。功德。大辯。樹神。
0637b07: 地神。摩利。鬼母。並女質。餘則男身。所謂男女也。金
0637b08: 剛密。五百徒黨。皆大菩薩。本也。現居神位。也。
0637b09: 所謂本也。大辯對佛宜揚正法。雖位處客寄。身
0637b10: 示女質。而言行則顯。或但作影響。不事敷揚。縱權
0637b11: 有統主。現丈夫形。而言行則晦。所謂顯晦也。知此
0637b12: 四端。可與言天矣。今按懺法。及天傳。條列於左。俾
0637b13: 無失序也。
0637b14: ○一淨水讚如常可知
0637b15: ○二誦灑淨壇場誦大悲咒或三遍七遍。隨意。次稱云
0637b16: 南無本師釋迦牟尼佛三稱
0637b17: ○三表白胡跪白言
0637b18: 恭惟如來御世。不離本際。而化被三千大千。隨機
0637b19: 利見。而教設五乘十乘。定慧莊嚴。現自他受用之
0637b20: 身。光明遍照。成幽顯俱沾之益。一音演說。眾得隨
0637b21: 解。為四生之慈父。九界之獨尊。機感緣至。冥應若
0637b22: 響。故於金光明會上。顯密齊彰。天龍感益。利樂無
0637b23: 邊之眾。某等自愧業緣障重。不聞金口親宣。幸植
0637b24: 微因。茲大雄之遺訓。謹遵聖教。敬陳蘋儀之微
0637c01: 供。恭奉
0637c02: 三寶。天龍八部。一切聖眾。伏願
0637c03: 慈光俯降。鑒我忱誠。早獲解脫於苦津。俾得頓超於
0637c04: 樂地。
0637c05: ○四禮請三寶心隨身口。一心頂禮。了知此身。如影不實。能禮所禮。心無所得。然後
0637c06: 手擎香爐。胡跪請言。
0637c07: 一心奉請。毗盧遮那牟尼世尊。不起真際為群生。與
0637c08: 眾俱來受供養。眾同和云香花請。香華請下和準此。
0637c09: 一心奉請。金光明會上諸佛世尊。并盡十方遍法界。
0637c10: 過現未來一切尊佛。不起真際為群生。與眾俱來
0637c11: 受供養。香華請。香華請。
0637c12: 一心奉請。金光明最勝王經。并盡十方法界。過現
0637c13: 未來一切尊法。我今三業如法請。惟願顯現受供
0637c14: 養。香華請。香華請。
0637c15: 一心奉請。金光明會上諸大菩薩。三乘聖眾。并盡十
0637c16: 方法界。過現未來一切賢聖僧。不起真際為群
0637c17: 生。與眾俱來受供養。香華請。香華請三請已巳。起禮三拜。
0637c18: ○五奉請諸天出家五眾。於諸天處。有請無跪拜。在家當禮。擎爐稱言
0637c19: 南無光明會上護法諸天菩薩三稱畢請言。
0637c20: 一心奉請。統御娑婆三界之主。身心妙圓。威儀明悟。
0637c21: 尸棄大梵王尊天。惟願暫離天闕。與諸天眷。來赴
0637c22: 凡筵。不捨慈悲。光臨法會。香華請。香華請。
0637c23: 一心奉請。須彌山頂。三十三天主。帝釋尊天。惟願暫
0637c24: 離天闕。與諸天眷。來赴凡筵。不捨慈悲。光臨法會。
0638a01: 香華請。香花請。
0638a02: 一心奉請。北方護世。大藥叉主。多聞尊天。惟願暫離
0638a03: 天闕。與諸天眷。來赴凡筵。不捨慈悲。光臨法會。香
0638a04: 華請。香華請。
0638a05: 一心奉請。東方護世。乾闥婆王。持國尊天。惟願暫離
0638a06: 天闕。與諸天眷。來赴凡筵。不捨慈悲。光臨法會。香
0638a07: 華請。香華請。
0638a08: 一心奉請。南方護世。鳩槃茶王。增長尊天。惟願暫離
0638a09: 天闕。與諸天眷。來赴凡筵。不捨慈悲。光臨法會。香
0638a10: 華請。香華請。
0638a11: 一心奉請。西方護世。統領諸龍。廣目尊天。惟願暫離
0638a12: 天闕。與諸天眷。來赴凡筵。不捨慈悲。光臨法會。香
0638a13: 華請。香華請。
0638a14: 一心奉請。誓護賢劫千佛。金剛密跡主。大力士尊天。
0638a15: 惟願暫離天闕。與諸天眷。來赴凡筵。不捨慈悲。光
0638a16: 臨法會。香華請。香華請。
0638a17: 一心奉請。統御大千。居色界頂。極尊之主。摩首羅
0638a18: 尊天。惟願暫離天闕。與諸天眷。來赴凡筵。不捨慈
0638a19: 悲。光臨法會。香華請。香華請論尊。此當首請。而於光明會上非對揚也。
0638a20: 一心奉請。擁護持經。說利生。欲界天主。波旬魔王
0638a21: 尊天。惟願暫離天闕。與諸天眷。來赴凡筵。不捨慈
0638a22: 悲。光臨法會。香華請。香華請。
0638a23: 一心奉請。了知一切諸法體性差別。統領二十八部
0638a24: 鬼神。散脂藥叉大將尊天。惟願暫離宮闕。與諸眷
0638b01: 屬。來赴凡筵。不捨慈悲。光臨法會。香華請。香華請。
0638b02: 一心奉請。能與總持大智慧聚。大辯才尊天。惟願暫
0638b03: 離宮闕。與諸天眷。來赴凡筵。不捨慈悲。光臨法會。
0638b04: 香華請。香華請。
0638b05: 一心奉請。第一威德成就眾事。大吉祥功德尊天。惟
0638b06: 願暫離天闕。與諸天眷。來赴凡筵。不捨慈悲。光臨
0638b07: 法會。香華請。香華請。
0638b08: 一心奉請。內秘密行。外護三洲。利物弘化。擁護四眾。
0638b09: 韋尊天。惟願暫離天闕。與諸天眷。來赴凡筵。不
0638b10: 捨慈悲。光臨法會。香華請。香華請。
0638b11: 一心奉請。出生地利。百穀果蓏。擁護持經。堅牢地神
0638b12: 尊天。惟願暫離宮闕。與諸天眷。來赴凡筵。不捨慈
0638b13: 悲。光臨法會。香華請。香華請。
0638b14: 一心奉請。守護覺場。不離佛日。菩提樹神尊天。惟願
0638b15: 暫離宮闕。與諸眷屬。來赴凡筵。不捨慈悲。光臨法
0638b16: 會。香華請。香華請。
0638b17: 一心奉請。受佛教敕。擁護人民。五百神王母。歡喜藥
0638b18: 叉尊天。惟願暫離宮闕。與諸眷屬。來赴凡筵。不捨
0638b19: 慈悲。光臨法會。香華請。香華請。
0638b20: 一心奉請。行日月前。救兵戈難。護國祐民。摩利支尊
0638b21: 天。惟願暫離天闕。與諸天眷。來赴凡筵。不捨慈悲。
0638b22: 光臨法會。香華請。香華請。
0638b23: 一心奉請。週四天下。千光破暗。照育萬物。日宮太陽
0638b24: 寶光尊天。惟願暫離天闕。與諸天眷。來赴凡筵。不
0638c01: 捨慈悲。光臨法會。香華請。香華請。
0638c02: 一心奉請。旋四部洲。千輝朗夜。滋長萬物。月宮太陰
0638c03: 宿王。明月尊天。惟願暫離天闕。與諸天眷。來赴凡
0638c04: 筵。不捨慈悲。光臨法會。香華請。香華請。
0638c05: 一心奉請。除諸災患。殄眾怖畏。阿揭多等。四大電王
0638c06: 尊天。惟願暫離天闕。與諸天眷。來赴凡筵。不捨慈
0638c07: 悲。光臨法會。香華請。香華請。
0638c08: 一心奉請。布密雲。注甘雨。守護諸佛法藏。利國祐民。
0638c09: 娑竭羅。阿耨達龍王尊天。惟願暫離宮闕。與諸眷
0638c10: 屬。來赴凡筵。不捨慈悲。光臨法會。香華請。香華請。
0638c11: 一心奉請。愛樂正法。深心護持。統領三萬六千夜叉
0638c12: 神眾。藥叉王。蓮華面尊天。惟願暫離宮闕。與諸眷
0638c13: 屬。來赴凡筵。不捨慈悲。光臨法會。香華請。香華請。
0638c14: 一心奉請。深樂大乘。流通正法。以香資身。乾闥婆王。
0638c15: 彩軍尊天。惟願暫離天闕。與諸天眷。來赴凡筵。不
0638c16: 捨慈悲。光臨法會。香華請。香華請。
0638c17: 一心奉請。誓護正法。擁衛善人。福樂鄰天。阿修羅王。
0638c18: 毗摩質多尊天。惟願暫離宮闕。與諸眷屬。來赴凡
0638c19: 筵。不捨慈悲。光臨法會。香華請。香華請。
0638c20: 一心奉請。具大神力。擁衛大乘經典。金翅鳥王。蘇羅
0638c21: 尊天。惟願暫離宮闕。與諸眷屬。來赴凡筵。不捨慈
0638c22: 悲。光臨法會。香華請。香華請。
0638c23: 一心奉請。深護大乘。樂聞正法。緊那羅王。香象勢力
0638c24: 尊天。惟願暫離天闕。與諸眷屬。來赴凡筵。不捨慈
0639a01: 悲。光臨法會。香華請。香華請。
0639a02: 一心奉請。護持正法。樂修上乘。莫呼羅伽王。大善見
0639a03: 尊天。惟願暫離宮闕。與諸眷屬。來赴凡筵。不捨慈
0639a04: 悲。光臨法會。香華請。香華請。
0639a05: 一心奉請。大權示現。職掌幽冥。泥犁地獄主。閻魔羅
0639a06: 王尊天。惟願暫離宮闕。與諸眷屬。來赴凡筵。不捨
0639a07: 慈悲。光臨法會。香華請。香華請。
0639a08: 若後誦楞嚴。其有天龍八部之名。不可無請。當請云。
0639a09: 一心奉請。楞嚴會上。護法諸天。八部聖眾。惟願暫離
0639a10: 天闕。與諸眷屬。來赴凡筵。不捨慈悲。光臨法會。香
0639a11: 華請。香華請。
0639a12: 若不誦楞嚴。即不在請也。如上列名。一一三請大善。若其時速。可再加二總請。足前三請。請云。
0639a13: 一心奉請。金光明。楞嚴會上。護法諸天。并諸眷屬。天
0639a14: 仙等眾。惟願暫離天闕。來赴凡筵。不捨慈悲。光臨
0639a15: 法會。香華請。香華請二請畢。安座。白言。
0639a16: 上來敬請十方三寶。天龍八部聖眾。愍念凡情。垂
0639a17: 慈降臨。惟願各安寶座。如毗離耶。淨名丈室。處八
0639a18: 萬四千師子之座。拘尸城外。娑羅林。於一針鋒上。
0639a19: 坐無邊之眾。
0639a20: 伏以。具勝吉祥。成就眾事。故建號為大功德天。能
0639a21: 與總持妙慧。遂稱曰大辯才。闡神通。護正法。是為
0639a22: 金剛密。推長於初禪天上。亶作娑婆之主。號曰
0639a23: 大梵天王。居色界頂。統攝大千。故稱名曰大自在。
0639a24: 帝釋尊居忉利。特司下土之權。四王住須彌山腹
0639b01: 統領八部之神。利物弘化。護法安僧。韋將軍最
0639b02: 先。由是光明會上之聖眾。方等示現之善權。莫不
0639b03: 輸誠立誓。護法安人。豈惟翼贊於當時。特為扶持
0639b04: 於末運。伏願
0639b05: 大闡神力。助揚正化。冥鑒物情。歡納茲晨。某檀那
0639b06: 之菲供。若出家者。隨戒稱之密回聖照。俯運悲懷。憫群生之
0639b07: 微誠。仰冀普度於迷津。早得遂心而解脫。故我至
0639b08: 誠。一心歸命。
0639b09: ○六誦若不誦楞嚴。應初誦大悲灑淨畢即。請三寶諸天。今當誦十小。至功德天。
0639b10: 須誦七遍。召請彼天。及天眷屬等。如誦楞嚴及十。至天女。亦須誦七。以召彼天等。曰。
0639b11: 南無佛陀。南無達摩。南無僧伽。南無室利摩訶提鼻
0639b12: 耶。怛也他波唎富樓那遮唎　三曼陀達舍尼
0639b13: 　摩訶毗訶羅伽帝　三曼陀毗尼伽帝　摩訶迦利
0639b14: 野　波禰波羅波禰　薩利栗他　三曼陀修
0639b15: 梨帝　富那。阿夜那達摩帝　摩訶毗鼓畢帝
0639b16: 　摩訶彌勒帝　婁簸僧祇帝　帝簁　僧祇帝
0639b17: 　三曼陀　阿　何婆囉尼
0639b18: 誦已巳祝延。宣疏意。叩首起立。端身合掌。整心殷重。存想三寶諸天八部。畟塞空。應現道場。方伸供養也。
0639b19: ○七伸供養唱云
0639b20: 一切恭敬
0639b21: 一心頂禮十方常住三寶一拜已。伸白云
0639b22: 三寶福田最良祐娑婆界主大梵王
0639b23: 摩醯首羅大千主帝釋四王地居天
0639b24: 吉祥功德大名稱能與福智辯才仙
0639c01: 摩利支天堅牢神密跡散脂韋尊
0639c02: 菩提樹神歡喜毋天龍修羅八部眾
0639c03: 常護群生心無厭匡持佛法闡威權
0639c04: 光明會上諸聖賢不違本誓光臨此
0639c05: 惟願衷愍鑒微衷乘佛秘密菩提證唱云
0639c06: 是諸眾等。各各胡跪。嚴持香華如法供養以手擎香華云。
0639c07: 我此香華十方以為微妙光明臺
0639c08: 諸天音樂天寶香諸天餚饎天寶衣
0639c09: 不可思議妙法塵一一塵出一切塵
0639c10: 一一塵出一切法旋轉無礙互莊嚴
0639c11: 遍至十方三寶前十方法界三寶前
0639c12: 悉有我身修供養一一皆悉法界
0639c13: 彼彼無無障礙盡未來際作佛事
0639c14: 普熏法界諸眾生蒙熏皆發菩提心
0639c15: 同入無生證佛智即以手散華。若不散。運想華從空下。復擎爐云
0639c16: 願此香華雲遍滿十方界供養一切佛
0639c17: 尊法諸菩薩聲聞緣覺眾一切諸天仙
0639c18: 以起光明臺過於無邊界無邊佛土中
0639c19: 受用作佛事普熏諸眾生皆發菩提心
0639c20: 起立。唱云。
0639c21: 供養已巳。一切恭敬一體。此之香華偈。在前第二洒淨道場法下。誦亦得
0639c22: 次供齋。經云。早起諸天食。今以寅卯二時當供。若冬季。辰初猶應供。供已巳讚云。
0639c23: 佛慈廣被。德力洪深。諸天護世作甘霖。災障永無侵
0639c24: 願鑒微芹。福慧此駢臻。
0640a01: 南無禪悅藏菩薩摩訶薩三稱
0640a02: 若不念佛發願迴向。即念供佛齋天。殊勝行偈。三自歸畢。如欲念者當如下作。
0640a03: ○八念佛迴向發願先誦金光明經讚佛偈云。
0640a04: 佛面猶如淨滿月亦如千日放光明
0640a05: 目淨修廣若青蓮齒白齊密猶珂雪
0640a06: 佛德無邊如大海無限妙寶積其中
0640a07: 智慧德水鎮恒盈百千勝定咸充滿
0640a08: 足下輪相皆嚴飾轂輞千輻悉齊平
0640a09: 手足縵網遍莊嚴猶如鵝王相具足
0640a10: 佛身晃耀等金山清淨殊特無倫匹
0640a11: 亦如妙高功德滿故我稽首佛山王
0640a12: 相好如空不可測逾於千月放光明
0640a13: 皆如焰幻不思議故我稽首心無著
0640a14: 讚已。稱云。
0640a15: 南無娑婆世界。三界大師。四生慈父。人天教主。千百
0640a16: 億化身。釋迦牟尼佛。
0640a17: 南無釋迦牟尼佛隨念多少。如常發願。迴向。禮拜。三自歸畢。
0640a18: 昔人供天。多感徵應。良由依法盡誠。內外潔敬。淨
0640a19: 處為壇。若僧伽藍。若阿蘭若。閑靜之所。或堂殿樓
0640a20: 閣。治地令淨。拂除四壁。香水灌灑。更用香泥塗拭。
0640a21: 猶為殊勝。安淨供具。碗缾器。要未經用。嚴飾諸
0640a22: 座。於其座上。散諸妙華。布以末香。燃眾名香。并淨
0640a23: 燈燭。傾心盡意。方能感格。近見僧俗供天。心缺殷
0640a24: 重。處無嚴淨。供具非新。飲食不精。僅隨世儀。而欲
0640b01: 希彼聖應。豈可得耶。既不招賢感聖。誠為設。猶
0640b02: 謂所祈無。自獲謗愆。誰當代罪。外儀既潔。復須
0640b03: 淨內三業。香湯沐浴。著淨潔衣。是名身業淨也。口
0640b04: 不雜言。楊枝淨。是為口業淨也。心專懃敬。念不
0640b05: 散亂。是為意業淨也。三業既清而且敬。則無不格
0640b06: 彼天心矣。身雖沐浴。而不護淨。猶未盡善盡美。所
0640b07: 謂洗淨洗手。佛告諸比丘。若大小便利。不如法洗
0640b08: 淨洗手者。不應繞塔行道。禮佛誦經。諸天不喜。所
0640b09: 持法。皆無。若作齋供。書經造像。得福寡薄。
0640b10: 為下品行。當墮惡道。如佛所說。可不慎哉。其便利
0640b11: 洗淨法。詳如餘處。
0640b12: 
0640b13: ○附諸天行儀
0640b14: 尸棄大梵天王
0640b15: 梵。華言清淨。謂此天王。淨持禁戒。威儀不缺。身心
0640b16: 妙圓。加以明悟。居色界初禪二禪天中間。統領梵
0640b17: 眾。為娑婆世界主。尸棄。華言頂髻。三千大千界內。
0640b18: 有萬億梵王。此處梵王名尸棄。居大千界之中。以
0640b19: 統御為主。故名大梵王。身長一由旬半。壽命一劫
0640b20: 半。此據六十小劫。為一劫半。非大劫也。大劫共有
0640b21: 八十箇小劫。經云。色界諸天。下來聽法。六十諸天
0640b22: 共坐一針鋒之端。亦不迫窄。都不相礙。由彼色身
0640b23: 微妙。如諸燈光遞相涉入。互相遍到。亦無妨礙。彼
0640b24: 亦如是。
0640c01: 帝釋天主
0640c02: 梵語釋提桓因。華言能天主。謂能為三十三天主。
0640c03: 今略云帝釋。現身有千頭千眼。手持金剛杵。流出
0640c04: 火炎。居須爾山頂。善見大城內。中央金城。殊勝之
0640c05: 殿。其殿周迴一千五百由旬。具足種種妙寶莊嚴
0640c06: 映蔽天宮。故名殊勝。殿上當中重閣圓室。廣三十
0640c07: 由旬。周迴九十由旬。高四十五由旬。是帝釋所住
0640c08: 之處。並是璃所成。眾寶廁填。人間百歲。忉利天
0640c09: 為一日一夜。壽一千歲。計人間日月。三億六十萬
0640c10: 歲。三十三天。身長二里半。帝釋身長五里。有二大
0640c11: 太子。一名栴檀。二名修毗羅。復有九十億那由他
0640c12: 天女。并有千子。及有諸臣無量。共為眷屬。帝釋當
0640c13: 來成佛。號無著尊。昔為人時。姓憍尸迦。與三十二
0640c14: 知友。共修迦葉佛塔。以此功德。報為天主。三十二
0640c15: 人。為輔臣。合稱三十三天○梵語忉利。此言三十
0640c16: 三。一由旬四十里。那由他此云萬億。
0640c17: 北方毗沙門天王
0640c18: 梵語毗沙門。華言多聞。父字婆難陀。母名蘇富。此
0640c19: 天福德名聞最勝。居須彌山半之北水精埵。有三
0640c20: 城。一名可畏。二名天敬。三名眾歸。統領無量藥叉
0640c21: 羅剎。守護北方。佛令掌擎古佛舍利塔。欲畫其像。
0640c22: 如陀羅尼集云。身著種種天衣嚴飾。極令精妙。左
0640c23: 手執拄地。右手屈肘。擎於佛塔。
0640c24: 東方提頭賴吒天王
0641a01: 梵語提頭賴吒。華言持國。謂能護持國土。父字難
0641a02: 陀。母字蜜耆盧。居須彌山半之東黃金埵。城名上
0641a03: 賢。統領乾闥婆。毗舍遮眾。守護東方。其像。天衣嚴
0641a04: 飾同前。左手伸臂垂下把刀。右手屈臂向前仰手。
0641a05: 掌中著寶。寶上出光○毗舍遮。華言噉精氣鬼。
0641a06: 南方毗留勒叉天王
0641a07: 毗留勒叉。華言增長。謂能令自他威德善根增長。
0641a08: 父字和修吉。母名漚惙帝。居須彌山半之南青
0641a09: 璃埵。城名善見。統領鳩槃茶。及薜多。無量鬼神。
0641a10: 守護南方。其像。天衣莊嚴。左手同前。右手執。
0641a11: 根著地○鳩槃茶。華言魔魅鬼。薜多。華言餓
0641a12: 鬼。
0641a13: 西方毗留博叉天王
0641a14: 毗留博叉。華言雜語。謂能作種種言語。又云廣目。
0641a15: 以其目廣大故。父字波羅伽。母名漚季畀。居須彌
0641a16: 山半之西白銀埵。城名周羅。統領富單那。及無量
0641a17: 百千諸龍。守護西方。其像。天衣莊嚴。左手同前。其
0641a18: 右手把赤索。此四王。是欲界初天。為八部主。人間
0641a19: 五十歲。此天為一晝夜。壽五百歲。計人間日月。當
0641a20: 九百萬歲。皆是化生。身長五里五分之一。四王昔
0641a21: 聞佛說法。皆證初果。各有九十一子。姿貌端正。同
0641a22: 名曰帝。有大威力。守護十方。一王有八將軍。周三
0641a23: 天下。護佛弟子。一切山河樹木土地城郭。所有鬼
0641a24: □。皆屬四天王管。新經云。四天王白佛言。世尊我
0641b01: 等四王。與二十八部藥叉大將。并與無量百千藥
0641b02: 叉。以淨天眼。過於世人。觀察擁護此贍部州。世尊。
0641b03: 以此因緣。我等諸王。各為護世者○富單那。華言
0641b04: 臭餓鬼。又云主熱病鬼。
0641b05: 金剛密跡主寶賢大將
0641b06: 此天手執金剛杵。識達如來一切秘密事。故以
0641b07: 為名。寶賢。其字也。正法念經云。昔有國王夫人生
0641b08: 一千子。欲試當來成佛之次第。故拘留孫探得第
0641b09: 一籌。釋迦得第四籌。乃至樓至當千籌。第二夫人
0641b10: 生二子。一願為梵王。請千兄轉法輪。一願為密
0641b11: 金剛神。護千兄教法。領五百藥叉。皆大菩薩。居須
0641b12: 彌山峰。護賢劫千佛之法。世傳樓至化身。非也。
0641b13: 摩醯首羅天王
0641b14: 梵語摩醯首羅。華言大自在。字威靈帝。三目八臂。
0641b15: 騎白牛。執白拂。及三股叉居色界頂。云是十住菩
0641b16: 薩示現。統攝大千世界。為色界極尊之主。光明勝
0641b17: 一切。能知大千世界雨滴之數。有人以為欲界第
0641b18: 六天。又以為初禪。天上大梵王並非也。色究竟天。
0641b19: 身長萬六千由旬。壽命一萬六千劫。陀羅尼雜集
0641b20: 云。我摩醯首羅天王。神力自在。典領三千大千世
0641b21: 界鬼神諸王。養育守護。摧伏外道。及諸邪見。悉令
0641b22: 歸伏。安住正法。復以神通遊騰十方諸佛國土。佐
0641b23: 佛揚化。我以神力。六道化身。度脫眾生。內修菩
0641b24: 薩清淨戒行。久以得處法流水中。八住齊階。功德
0641c01: 成就。
0641c02: 波旬魔王天
0641c03: 梵語魔羅。華言能奪命。亦能奪智慧命。常為修道
0641c04: 者。作諸障礙波旬。華言惡。是釋迦如來出世時魔
0641c05: 王名也。今居欲界第六天頂。宮殿七重。縱廣六千
0641c06: 由旬。身長三里半。壽命三萬二千歲。人間三千二
0641c07: 百年。此天為一晝夜。往昔為婆羅門時。作一無遮
0641c08: 大施會。故報為欲界主。雖為欲界主。帝釋四天行
0641c09: 佛法事。魔不能制。涅槃會中。亦說。利益眾生。新
0641c10: 經云。魔王說偈曰。若有持此經。能伏諸煩惱。如是
0641c11: 眾生類。擁護令安樂。若有說是經。諸魔不得。便由
0641c12: 佛威力故。我當擁護彼。
0641c13: 散脂藥叉大將
0641c14: 梵語具云散脂修摩。華言密。謂名。行。理。智。四皆密
0641c15: 也。亦名僧慎爾耶。華言正了知。陀羅尼集云。鬼子
0641c16: 母有三男。長名唯奢文。次名散脂大將。手執鉾。
0641c17: 三名摩尼陀。能於十方世界。覆護一切眾生。為
0641c18: 除哀惱等患。常地居。或居空。各有五百眷屬。領二
0641c19: 十八部藥叉諸神。隨是經典所流布處。與諸鬼神
0641c20: 往至彼所。擁護說法者。仍以身口意三密。而加被
0641c21: 之。謂以眾味精氣。從其毛孔入。是身密加被也。莊
0641c22: 嚴其言辭辯才。是口密加被也。令其心進勇銳。是
0641c23: 意密加被也。復令聞者受人天樂。疾證菩提。新金
0641c24: 光明經云。正了知。白佛言。世尊。何故我名正了知。
0642a01: 此之因緣。是佛親證。我知諸法。我曉一切法。隨所
0642a02: 有一切法。如所有一切法。諸種類體性差別。我皆
0642a03: 了知。我有難思智光。我有難思智炬。我有難思智
0642a04: 行。我有難思智聚。我於難思境。而能通達。我於一
0642a05: 切法。正知正曉。能正觀察。以是因緣。我名正了知。
0642a06: 以是義故。我能令彼說法之師。言辭辯了。具足莊
0642a07: 嚴。亦令精氣從毛孔而入。身力充足。威光勇。難
0642a08: 思智光。皆得成就。得正憶念。無有退屈。彼諸眾生。
0642a09: 聞是經已巳得不思議大智光明。及無量福德之聚。
0642a10: 當受無量無數大劫人天勝樂。永離三途。常值諸
0642a11: 佛。速證無上菩提。若男若女。於此經中。乃至受持
0642a12: 一四句頌。或持一句。或此經王首題名號。及此經
0642a13: 中一如來名。一菩薩名。發心稱念。恭敬供養者。我
0642a14: 當救護攝受。令無災橫。離苦得樂。
0642a15: 大辯才天
0642a16: 謂得大智慧功德成就大辯才也。或居山巖。山澤。
0642a17: 深處。或居大林。葺茅為室。結軟草為衣。頭上圓髻。
0642a18: 常翹一足。八臂莊嚴。手持三戟。及日月旗。弓箭。刀。
0642a19: 。斧。索。長杵。鐵輪。振大鈴鐸。帝釋諸天。常加供
0642a20: 養讚歎。具無礙辯。於一切時。常自護世。濟物利生。
0642a21: 流通佛法。新經云。若有受持讀誦書寫流布是妙
0642a22: 經王。如說行者。我為是人將諸眷屬。作天妓樂。來
0642a23: 至其所。而為擁護。除諸病苦。惡星疫疾。惡夢惡神。
0642a24: 蠱道魘術。饒益是等持經之人。及諸聽者。皆令速
0642b01: 度生死大海。至不退菩提。
0642b02: 大吉祥功德天
0642b03: 第一威德成就眾事大功德天。於過去佛所。種諸
0642b04: 善根。故感福報相貌殊勝。能令眾生福德成就。新
0642b05: 經云。大吉祥天女白佛言。世尊。北方天王城名有
0642b06: 財。去城不遠有園名曰妙華福光。中有勝殿。七寶
0642b07: 所成。我常住彼。我念過去璃金山寶華光照吉
0642b08: 祥功德海如來。我於彼佛所種諸善根。由彼如來
0642b09: 威神力故。令我今日隨所念處。隨所視方。隨所至
0642b10: 國。能令無量百千萬億眾生。受諸快樂。乃至所須
0642b11: 七寶。衣服飲食。資生之具。悉令充足。若獨為己巳身。
0642b12: 常讀是經。供養不絕。當以此福。普施一切。回向菩
0642b13: 提。願出生死。速得解脫。按陀羅尼集云。功德天像。
0642b14: 身端正。赤白色。二臂畫作種種瓔珞。環釧。耳璫。天
0642b15: 衣。寶冠。左手當持如意珠。右手施無畏。當臺上
0642b16: 坐。此天具足。三明六通及八解脫。如初地菩薩。等
0642b17: 無有異。為度眾生現作天女。見諸眾生輪迴六趣。
0642b18: 沒溺苦海。無有覺者。我今愍此諸眾生故。以此神
0642b19: 欲擁護天。
0642b20: 韋天將
0642b21: 韋。華言靈感。智論要略云。天將姓韋。名琨。乃南
0642b22: 方天王八將軍之一。為三十二將之首。生知聰慧。
0642b23: 早離塵欲。清淨梵行。修童真業。不染天欲。面受佛
0642b24: 囑。內懷密行。外護佛法。統衛三洲。利物弘化。廣濟
0642c01: 生。出家道力微者。皆為魔子魔女惑亂。將軍悽
0642c02: 惶奔趨。應機除剪。有事須至四天王所。王見皆起
0642c03: 謂將軍修童真行。護正法故也。
0642c04: 堅牢地神天
0642c05: 理體不可壞。堅牢如金剛王。其利世之功。猶如大
0642c06: 地持載萬物。出生百穀珍寶也。地藏經云。佛告地
0642c07: 神。閻浮土地。悉蒙汝護。凡地所生。悉皆豐足。利益
0642c08: 一切。新經云。地神白佛言世尊。若未來世。有演說
0642c09: 此經王者。我以神力。不現本身。在於座所。頂戴其
0642c10: 足。我得聞法。深心歡喜。增益輝光。亦令地味。悉皆
0642c11: 增益。乃至四海所有土地。亦使肥濃。田疇沃壤。所
0642c12: 有華果苗稼。色香具足。若諸眾生。受用如是勝飲
0642c13: 食已巳。長命色力。諸根安隱。心力勇健。又此大地。凡
0642c14: 有所須。百千事業。悉皆周備。人民熾盛。無諸衰惱。
0642c15: 若有為眾生說是經王。一喻一品。一昔因緣。一如
0642c16: 來名。一菩薩名。一四句頌。或復一句。乃至首題名
0642c17: 字。隨所住處。其地沃壤。過於餘處。令諸眾生。受於
0642c18: 快樂。好生慧施。心常堅固。深信三寶。聽斯經者。於
0642c19: 未來世。無量百千億劫。天上人中。常受勝樂。速成
0642c20: 無上菩提。
0642c21: 菩提樹神天
0642c22: 菩提。華言道。謂此神常守護如來成道處。菩提之
0642c23: 樹。因以為名。彼自說往昔因中云。我常念佛樂見
0642c24: 世尊。常作誓願。不離佛日。是知大權示現。微妙難
0643a01: 思。覆護眾生。現身利益。故諸經讚彼功德實不可
0643a02: 量也。
0643a03: 訶利帝歡喜母
0643a04: 訶利帝。華言惡賊。昔中天竺王舍城內山邊。有一
0643a05: 娑多藥叉。擁護人民。於自族類。娶妻未久。生一女。
0643a06: 客貌端嚴。諸藥又眾。見皆歡慶。因立名曰歡喜。年
0643a07: 漸長大。時北天竺健陀羅國藥叉半支迦或云德叉伽。
0643a08: 娶歡喜為妻。由彼前身為牧牛女。將五百菴沒羅
0643a09: 果。奉施獨覺。發惡願故。每語夫曰。王舍城人所生
0643a10: 男女。我欲盡取食之。夫屢遮不許。後生五百子。最
0643a11: 小者名曰愛兒。女名功德天。恃子豪強。不受夫諫。
0643a12: 人生男女。取而食之。王臣驚。祭祀不除。護城神
0643a13: 於夢中告諸人曰。汝等男女。咸被歡喜藥叉所噉。
0643a14: 諸人答曰。食我男女。則是惡賊。何名歡喜。因此喚
0643a15: 為訶利帝。時諸人民。俱往佛所。求作調伏。佛以
0643a16: 覆其愛兒。彼搥胸悲泣。天上人間。俱覓不見。多聞
0643a17: 天王。教令歸向世尊。佛使受戒。施他無畏。從佛教
0643a18: 敕。即見愛兒。佛為說法。遂證須陀洹果。亦呼諸子
0643a19: 同依佛戒。不惱人民。西國寺院中。多設其像事
0643a20: 之。飲食豐足無缺。凡人無子息者。求之得子。有疾
0643a21: 病者。禱之則安。五百子。皆為神王。統領萬鬼眾。故
0643a22: 亦呼為鬼王母也。
0643a23: 摩利支天
0643a24: 摩利支。華言陽炎。以其形相不可見。不可執。猶如
0643b01: 陽燄。護國護民。救兵戈等難。佛言。摩利支天。有大
0643b02: 神通。常在日前行。日不見彼。彼能見日。無人能見。
0643b03: 無人能知。能捉能害。乃至不畏怨家。若有知彼摩
0643b04: 利支天名者。彼人亦不可見。乃至不為怨家得其
0643b05: 便。彼天女左手屈臂向上。手腕當左乳前作拳。拳
0643b06: 中把天扇。扇如維摩詰。前女把扇。於扇當中。作西
0643b07: 國卍字。字四曲內。各作四箇日形。一一著之。其扇
0643b08: 上作光形。右手伸臂。並伸五指。指頭垂下。若依
0643b09: 經作法。持彼天。大有感應。神力不可思議也。
0643b10: 寶光日宮天子
0643b11: 城郭天金玻所成。縱廣五十一由旬。正方如宅。
0643b12: 遙看似圓。宮殿百寶所成。輦轝紫金所成。高十六
0643b13: 由旬。天子及眷屬。在中受微妙樂。城郭宮殿輦轝。
0643b14: 共有一千光明。五百傍照。五百下照。有五風持轉。
0643b15: 而行。繞須彌山復。照四天下。除冥破闇。成熟萬物。
0643b16: 此天本因布施修善奉佛。得生其中。同四天王壽
0643b17: 五百歲。子孫相繼。共住一劫。別有無量諸天。在日
0643b18: 宮前行。各受天樂。寶光。其名也。新經云。日出放千
0643b19: 光。無垢燄清淨。由此經王力。流暉繞四天。此經威
0643b20: 德力。資助於天子。日光照及時。於此贍部洲。田疇
0643b21: 諸果藥。悉皆令善熟。充滿於大地○五風。一持風。
0643b22: 二養風。三受風。四轉風。五調風。一劫。謂一中劫。共
0643b23: 有二十小劫。
0643b24: 明月月宮天子
0643c01: 城郭。天銀及青璃所成。縱廣四十九由旬。宮殿
0643c02: 百寶所成。大輦青璃成。高十六由旬。天子與諸
0643c03: 眷屬。在中受微妙樂。城郭宮殿輦。轝共有千光明。
0643c04: 五百傍照。五百下照。有五風運持而行。繞須彌山
0643c05: 腹。照四天下。陰滋萬物。利濟眾生。其宿因所修善
0643c06: 根。亦與日天子同。壽五百歲。子孫相承。共住一劫。
0643c07: 亦有無量諸天宮殿。在月宮前行。恒受快樂。明月。
0643c08: 其名也。
0643c09: 四大電王
0643c10: 佛言。東方有光明電王。名阿揭多。南方有光明電
0643c11: 王。名設羝嚕。西方有光明電王。名主多光。北方有
0643c12: 光明電王。名蘇多末尼。若人得聞如是電王名字。
0643c13: 及知方處者。此人即便遠離一切怖畏之事。及諸
0643c14: 災橫。悉皆消殄。若書此四方電王名。於所住處。無
0643c15: 雷電怖。亦無災厄。及諸障惱。非時枉死。悉皆遠離。
0643c16: 娑竭羅無熱惱龍王
0643c17: 娑竭羅。華言鹹海。由海得名。即鹹海中一百七十
0643c18: 七龍王中。之第七龍王。是十地大權菩薩。示現龍
0643c19: 王身。隨舉念。即布密雲。注甘雨。普洽天下。護法護
0643c20: 民。其利廣博。經云。大海中深萬由旬。城名戲樂。縱
0643c21: 廣三千由旬。城郭七寶所成。有種種華池流水林
0643c22: 園。瓔珞莊嚴。宮殿中有四寶珠。能生海內一切珍
0643c23: 寶。龍王太子閻浮幢之宮殿。及八十億諸大龍王
0643c24: 宮殿。各各差別。此龍王宮殿中。出紺璃色水入
0644a01: 海。涌出有時。是故大海潮不失時也。莊嚴與天無
0644a02: 異。梵語阿耨達多。華言無熱惱。從池得名。此龍王
0644a03: 亦十地菩薩。居雪山頂。阿耨達池。五柱七寶之堂。
0644a04: 出清涼水。給贍部洲。利濟眾生。時與二萬八千龍
0644a05: 王。往赴金光明會。新經云。阿耨達。娑揭羅。目真。
0644a06: 羅葉。難陀。小難陀。於萬千龍中。神通具威德。共護
0644a07: 持經人。晝夜常不離。
0644a08: 蓮華面藥叉王
0644a09: 藥叉。亦云夜叉。華言勇健。亦言暴惡。又言貴人。能
0644a10: 飛騰空中。有三種。一在地。二在空。三在下二天
0644a11: 守護城池。蓮華面。其名也。與三萬六千諸藥叉。悉
0644a12: 皆愛樂如來正法。深心護持。不生疲懈。赴集金光
0644a13: 明會。新經云。寶王滿賢王。曠野金毗羅。賓度羅黃
0644a14: 色。此等藥叉王。各五百眷屬。見聽此經者。皆來共
0644a15: 擁護
0644a16: 彩軍乾闥婆王
0644a17: 乾闥婆。華言香陰。是天帝樂神。不食酒肉。唯香
0644a18: 以資身。居須彌南金剛窟。彩軍。其名也。深信大乘。
0644a19: 與諸乾闥婆眾。護經護人。使佛法流通。
0644a20: 毗摩質多阿修羅王
0644a21: 阿修羅。華言非天。以其果報最勝。鄰次諸天。而非
0644a22: 天。六道之一也。男醜女端正。有鬼道。有畜道。鬼道
0644a23: 居須彌山窟。或大海邊。畜道居大海底。有胎卵濕
0644a24: 化四生。毗摩質多。居須彌山東去千由旬大海底。
0644b01: 國土縱廣四萬由旬。大城中宮殿名曰設摩啻。縱
0644b02: 廣一萬由旬。七重墻壁。七重欄楯。七重行樹。宮殿
0644b03: 園林。皆七寶成。莊嚴校飾。不可述盡。須彌山南西
0644b04: 北面。各過千由旬。大海底。各有阿修羅城國。本身
0644b05: 長七百由旬。化身高十六萬八千由旬。立大海底。
0644b06: 與須彌山齊。常共天。敗則與兵眾躲入藕絲孔
0644b07: 中。毗摩質多。其名也。毗摩質多。此云響高。亦云淨
0644b08: 心。又云種種疑。娶香山乾闥婆女。生舍脂。帝釋取
0644b09: 舍脂為第一夫人。毗摩質多。威勢眷屬。不可勝計。
0644b10: 自餘臣妄。左右僕使。亦不可計。衣食自然。百味隨
0644b11: 念而有。與天同等。衣服冠纓。純七寶鮮潔。誓護正
0644b12: 法。擁衛持經。赴集金光明會。新經云。婆稚羅羅。
0644b13: 毗摩質多羅。母旨苦羅。大肩及歡喜。并無數天
0644b14: 眾。來護持經人。華嚴感應記云。于闐國。沙彌般若
0644b15: 彌伽薄。堅持戒行。專誦華嚴經。忽一日有人合掌。
0644b16: 謂曰。諸天請師。願師閉目。俄至天上。天帝跪而請
0644b17: 曰。今方與修羅戰。屢被摧。屈師誦華嚴經。望法
0644b18: 力加被。師乘天輅。心念華嚴。以諸天眾對彼勍敵。
0644b19: 修羅見之。忽然潰散。須臾送歸。身染天香。終身不
0644b20: 滅。
0644b21: 蘇羅金翅鳥王
0644b22: 梵語迦樓羅。華言金翅。翅翮金色。眾彩莊嚴。兩翅
0644b23: 相去三百六十里。亦有相去一十六萬里。頭尾相
0644b24: 去千由旬。高下亦爾。頸有如意珠。以龍為食。惟不
0644c01: 能食受三歸八戒龍。蘇羅。其名也。神力最大。深樂
0644c02: 大乘經典。赴集金光明會。阿含經云。此鳥有四生。
0644c03: 以如意寶珠為瓔珞。變化萬端。無事不辨。身高四
0644c04: 十里。衣廣八十里。長四十里。壽命一劫。或有咸者。
0644c05: 此非鳥王也。大海北岸。有大樹名俱吒奢摩離。高
0644c06: 百由旬。蔭五十由旬。鳥於中住。樹之四面。有胎卵
0644c07: 濕化四生之鳥。其鳥翮有毒。扇風入人眼即盲。故
0644c08: 不來人間。立須彌山邊鐵樹上。
0644c09: 香象勢力緊那羅王
0644c10: 緊那羅。華言疑神。似人而頭上有角。人見之言人
0644c11: 耶。非人耶。因以名之。乃天帝絲竹之伎神。亦與諸
0644c12: 眷屬赴集金光明會。新經云。緊那羅樂神。蘇羅金
0644c13: 翅王。大辯及吉祥。斯等上首天。各領諸天眾。常供
0644c14: 養諸佛。法寶不思議。恒生歡喜心。於經起恭敬。
0644c15: 莫呼羅伽王涅槃經云。大善見王。而為上首
0644c16: 亦云。摩羅伽。華言大腹行。乃地龍也。亦與諸眷
0644c17: 屬赴集金光明會。
0644c18: 閻羅王
0644c19: 梵語閻摩羅。華言雙王。謂兄及妹。皆作地獄主。兄
0644c20: 治男事。妹治女事。故云雙王。又云息諍。謂止息罪
0644c21: 人諍故。經云。閻浮提五百由旬下。有閻羅王城。周
0644c22: 四面。七萬五千由旬。又云住獄間城。縱廣三萬
0644c23: 里。城之四面。列諸地獄。或云。是菩薩為利益眾生
0644c24: 故。變化所作。而掌於幽冥。正法念處經。閻羅王為
0645a01: 罪人說偈曰。汝得人身不修道。如入寶山空手歸。
0645a02: 汝今自作還自受。喚苦者欲何為。十王經云。閻
0645a03: 羅王。於未來世作佛。號普王如來。亦與諸眷屬赴
0645a04: 集金光明會。擁護持經者。新經云。日月天帝釋。風
0645a05: 水火諸神。吠率怒大肩。閻羅辯才等。一切諸護世。
0645a06: 勇猛具威神。擁護持經者。晝夜常不離。
0645a07: 凡供齋時。誦變食真言二十一。其真言中三字去
0645a08: 聲。字當念作伐音。或婆字入聲。切不可念作字。
0645a09: 囉字當念作喇邏二字之音。切不可念作賴字。唵字。
0645a10: 聲從喉中出。吽字。合口呼。音從胸喉中出。如牛吼
0645a11: 聲。或作字。或作虎二合○今有應院作人間法事。
0645a12: 妄加送天等語。然金光明懺法中。本無送文。即大悲
0645a13: 懺法。亦有請無送。不可妄加以違經旨。復增種種喃
0645a14: 唱。以亂天聽。心無專誠。意在唱。必無感應。終成
0645a15: 設。
0645a16: 
0645a17: 供諸天科儀終
