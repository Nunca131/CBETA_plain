0482c01: 圓覺道場禮懺禪觀等法事卷第十五
0482c02: 終南山草堂寺沙門　宗密　述
0482c03: 第二十二上歎佛
0482c04: 如來成正覺時。以方便入善覺智三昧。入己巳於一成
0482c05: 正覺廣大身。現一切眾生數等身。住於身中。如一成
0482c06: 正覺廣大身。一切成正覺廣大身悉如是。如來有如
0482c07: 是等無量成正覺門。是故應知。如來所現身無量故。
0482c08: 說如來身為無量界。等眾生界。菩薩摩訶薩應知是
0482c09: 身一毛孔中。有一切眾生數等諸佛身。何以故。如來
0482c10: 成正覺身。究竟無生滅故。如一毛孔法界。一切毛
0482c11: 孔。悉亦如是。當知無有少許處空無佛身。何以故。如
0482c12: 來成正覺。無處不至故。隨其勢力。於道場菩提樹下。
0482c13: 師子座上。以種種身成正覺。菩薩摩訶薩應知。自心
0482c14: 念念。當有佛成正覺。何以故。諸佛如來。不離此心成
0482c15: 正覺故。如自心。一切眾生心。亦復如是。悉有如來成
0482c16: 等正覺。廣大周。無處不有。不離不斷。無有休息。至
0482c17: 心歸命禮大方廣圓覺經中。大光明藏。問加行圓方
0482c18: 便圓覺菩薩。
0482c19: 於是圓覺菩薩白佛言。世尊。我等今者已巳得開悟。若
0482c20: 佛滅後。末世眾生未得悟者。云何安居。修此圓覺清
0482c21: 淨境界。此圓覺中。三種淨觀。以何為首。
0482c22: 第一　三　述問目
0482c23: 上說觀門及細鄣利根觸境解迷
0482c24: 末世眾生根鈍者雖然信向力難齊
0483a01: 鄣重心浮須避境藉於上士更提撕
0483a02: 菩薩應機而白佛請開方便設階梯
0483a03: 何以安居修此覺銷除惑業出塵泥
0483a04: 三般淨觀何以首如何速證大菩提
0483a05: 爾時世尊。告圓覺菩薩。善男子。一切眾生。若佛住世。
0483a06: 若佛滅後。若法末時。有諸眾生。具大乘性。信佛秘密
0483a07: 大圓覺心。欲修行者。若在伽藍。安處徒眾。有緣事故。
0483a08: 隨分思察。如我已巳說。若復無有他事因緣。即建道場。
0483a09: 當立期限。若立長期。百二十日。中期百日。下期八十
0483a10: 日。安置淨居。若佛現在。當正思惟。若佛滅後。施設形
0483a11: 像。心存目想。生正憶念。還同如來常住之日。懸諸幡
0483a12: 華。經三七日。稽首十方諸佛名字。求哀懺悔。
0483a13: 第二　中十二　述道場禮懺且令隨想用心
0483a16: 若在伽藍安處眾有緣事故分思惟
0483a17: 緣者進求資智慧或緣行化運慈悲
0483a18: 但是於他有益事逢緣勝處且須隨
0483a19: 或疑命難王兼賊亦須避就自防危
0483a20: 若無他事因緣者即建道場自立期
0483a21: 八十百日百二十下中上根配應知
0483a22: 日少禪心功未著日多凡念又生疲
0483a23: 是故處中三度限別無所表勿生疑若謂三期
0483a24: 有所表者。方等經一七日。久則不遮。天台法華三七日。藥師經四十九日。般舟三昧一百日。有何准
0483b01: 定長長期下下根中中中期中根下期配上根
0483b02: 此論銷業疾兼遲上根。業易銷故。唯下期。餘次可知
0483b03: 長期上根中中如前下下期根配下下根
0483b04: 此論勤怠故之下根怠慢。難赴長期。故但下期。餘次可知
0483b06: 或在深山當穩使或於人世別修治如方等經
0483b07: 方法若佛在時唯內照
0483b08: 若佛滅後設形儀心存目生真念
0483b09: 還同佛在了然思思色相身暫往天宮三箇月
0483b10: 優填刻像禮無虧佛上忉利天。為摩耶夫人說法。三月未迴。優填王思念之
0483b11: 切。刻旃檀木為佛像。禮敬如在佛。後佛從天宮下。此木像肘行膝步迎禮拜。佛摩像頂授記云。我滅
0483b12: 後。汝大作佛事況我未曾瞻相好
0483b13: 將身何處表歸依昔有丁蘭事木母事出教傳
0483b14: 吾徒豈可不如伊何況引心入聖境
0483b15: 相無相處見希奇懸掛幡華諸彩翠
0483b16: 整心隨力他施為事如方等經中說
0483b17: 今日都標略指偽本意雖然欲攝念
0483b18: 初三七日且如斯稽首十方諸佛號
0483b19: 求哀懺悔契毗尼
0483b20: 第三　八　總述禮懺等法事
0483b21: 禮懺軌儀式廣略諸經開合各隨時
0483b22: 善戒經中唯懺向迴向智度論文懺悔勸請隨
0483b24: 禮拜并前四懺向勸隨可知離垢慧經文最備
0483c01: 八重次第是常儀供養慳貪宿業盡
0483c02: 感於奢富世之資讚歎能除惡口鄣
0483c03: 得無礙辨說玄微禮拜能除我慢鄣
0483c04: 得身尊貴具恩威懺悔總除三煩惱業報四加見
0483c05: 鄣鄣周圓三業勝難衰
0483c06: 勸請能除謗法鄣多聞智慧聖之資成聖道之
0483c07: 資緣隨喜能除嫉鄣
0483c09: 成無量福眾歸依發願能除退屈鄣
0483c10: 總持諸行證無為華嚴行願開為十
0483c11: 增三勸請中增。迴向中增滅一無別發願之文。以十門都是願故故如斯
0483c13: 諸教合為一門。此開為二。故增一也迴向佛九八常隨佛學。九恒順眾生。
0483c14: 十普迴向。故成三門順與違順與違者。向佛與向凡不同。向佛者學佛。向凡者即不然
0483c15: 是化他。令同我也。順理同收之。故云恒順十種總名為行願
0483c17: 但成十事作常規
0483c18: 第四　中十五　述供養讚歎禮敬
0483c19: 供養有三財法施財兼內外外財錢帛等。內財頭目髓
0483c20: 等眾應知一也法供即當十法行二也。此說
0483c21: 十謂一書寫。二供養。三轉施。四聽聞。五披讀。六受持。七開示。八諷誦。九思惟。十觀行
0483c22: 觀行三也。此說財食香華供養時。一一如理。如理以觀智而供養。不同法行中隨經文而
0483c23: 作觀只於財處推財食香華無自性
0483c24: 融聞真性無音沒邊陲陲邊也
0484a01: 即一而多法界香華等類總如斯
0484a02: 但以普賢行願力燈油大海炷須彌具如經文
0484a04: 如法供養。故稱法性。十方界。供養佛菩薩讚者本緣敬愛功
0484a05: 於中情發外形詞佛妙色身無與等示如常〔問〕
0484a06: 不覺歌之而詠之禮佛是非有七種勒那三藏
0484a07: 之文我慢喧聲二種非
0484a08: 第三恭敬從心發自然外相肅形儀
0484a09: 四無相禮無能所五當起月幻施為
0484a10: 六即觀於身內佛背塵合覺自歸依
0484a11: 第七名為真實相非內。非外。內外無礙。同一實相
0484a12: 聖凡內外絕思惟觀身實相而觀佛
0484a14: 即於境界見心師師即佛也。即心見境界之佛。即境見唯心如來。心境重重。
0484a15: 佛佛無盡他己巳圓融常禮佛
0484a16: 身心念念不生疲初心次第須教示
0484a18: 慈顏淨目色怡發語動身能指點
0484a19: 處於聖眾獨巍巍見此即知今法報
0484a20: 大圓鏡裏影何疑影影但唯明與淨
0484a21: 佛佛皆唯寂與知真假兩重即顯性
0484a22: 照照心鏡不參差眼在丹青心在佛
0484a23: 見佛冊青想自隳想在化身智在法
0484a24: 法身現處化身遺觀佛如然我亦爾
0484b01: 聖凡非即亦非離非離凡情即佛即身誠踊躍
0484b02: 融心為佛實希奇從此方修三種觀
0484b03: 是何魔魅敢相窺圓鏡菩提但諦照
0484b04: 空華煩惱欲何為善財只為如斯禮
0484b06: 身。一一身。禮不可說不可說佛剎微塵數佛諸佛只緣如斯現
0484b07: 故令一佛應多機
0484b08: 第五　中十一　述懺悔
0484b09: 八門儀式三門竟今當懺悔眾應聽
0484b10: 梵語懺摩此悔過心中悔始懺其情
0484b12: 空名無事名為妄妄語之欲現行
0484b14: 之身鄣於聖道人天道
0484b15: 只為如斯鄣義成業者須分定不定
0484b16: 對於時報遂縱橫一時定報不定。二報定時不定。三時報俱不定。四時報俱
0484b17: 定定者伏之且未受
0484b18: 或令轉重以為輕不定之中直便滅
0484b19: 各隨道力自調停報者海空山石等經云非空
0484b20: 非海中。非入山石間。無有地方所。脫之不受報。唯有懺悔力。乃得能除滅
0484b21: 到來無計與他爭四者就三添見鄣身見。邊見
0484b22: 邪見。見取。戒取只分煩惱利兼儜儜鈍也。鈍
0484b24: 塵勞八萬一時清此都營八〔萬〕四千也
0484c01: 欲懺先須知所起皆因無始本無明
0484c03: 互相傾若約責心須總懺善惡不動
0484c04: 皆有漏者若論業報即形唯懺惡業
0484c05: 惡事違真須永斷善門順理倍須營
0484c06: 就惡之中復二種性遮二罪似根性也莖遮也
0484c07: 遮罪先當作法懺如律性起行互虧盈上品心懺
0484c08: 下品罪。下心懺上罪起行之中復有二
0484c09: 事理順逆各依經事依方等通諸行
0484c10: 理懺觀空入覺城順逆二門各有十十順者。順
0484c12: 夜相續。七隱覆。八不怖畏。九無慚愧。十撥無因果
0484c14: 發菩提心。七修功補過。八護法。九念佛。十觀空病之與普類枯榮藥榮即病
0484c15: 枯也十種順生罪榮茂
0484c16: 十門逆破罪枯零
0484c17: 第六　中七　述勸請隨喜迴向發願等四門及都結
0484c18: 八重
0484c19: 第五門中應勸請如來菩薩二乘人
0484c20: 莫般涅槃常住世及為眾生轉法輪
0484c21: 佛本世間常說法垢心惡業自迷真
0484c22: 稱真離識勤觀佛智顯心清即見聞
0484c23: 六中念念須隨喜隨所見善悉歡忻
0484c24: 三乘所有因緣事及至人天諸善因
0485a01: 七者常持迴向意迴凡向聖菩薩也出迷津
0485a02: 迴己巳向他眾生事向理實際何論善惡與怨親
0485a03: 即此名為三種處菩提實際及凡身
0485a05: 第八重中常發願四弘五誓運心神
0485a06: 斷妄度生圓佛法希望樂欲莫因循
0485a07: 如上八重說理事意令自解用心遵
0485a08: 一一門中多句偈即令朝暮旋申陳
0485a09: 第七　中六　述感應
0485a10: 遇善境界。得心輕安。
0485a11: 懇到注心徹聖境聖凡交感現徵祥
0485a12: 所現隨心無定相佛菩薩等或華光
0485a14: 輕利安和神爽朗閑調暢氣清涼
0485a15: 夢裏定中而顯現身忘念寂忽安詳
0485a16: 不作聖心即善境若為聖解即魔殃
0485a17: 天台教裏明真偽偽者神情無定常
0485a18: 或思散善或思惡或即歡忻或恐惶
0485a19: 若人念著魔資力感動凡人或發狂
0485a20: 若自覺知不住著自然謝滅志唯剛
0485a21: 真者總無如上事皆將信進等等於念定慧。此是五
0485a22: 根。亦是五力相當厭患世間忻出世
0485a23: 必於本觀轉堅強
0485a24: 至心懺悔
0485b01: 已巳懺身三口四竟。次復懺悔佛法僧間一切諸障。經
0485b02: 中佛說人身難得。佛法難聞。眾僧難值。信心難生。六
0485b03: 根難具。善友難得。而今相與宿植善根。得此人身六
0485b04: 根完具。又值善友。得聞正法。於其中間。復各不能精
0485b05: 勤盡心。恐於未來長溺萬苦。無有出期。是故今日。應
0485b07: 弟子等。自從無始已巳來。至於今日。常以無明覆心。煩
0485b08: 惱障意。見佛形像。不能盡心恭敬。輕蔑眾僧。殘害善
0485b10: 尊像卑猥之處。使煙熏日暴。風吹雨露。塵土汙坌。
0485b11: 鼠殘毀。共住同宿。曾無禮敬。或裸露身形。物不嚴飾。
0485b12: 或遮掩燈燭。開閉殿宇。鄣佛光明。如是等罪。無量無
0485b13: 邊。今日至誠皆悉懺悔。
0485b14: 又復無始已巳來。至於今日。或於間有種種過。以不淨
0485b17: 或語脫漏語。紙墨破裂。自不修理。不肯流傳。如是等
0485b18: 罪。今悉懺悔　或眠地聽經。仰臥讀誦。高聲語笑。亂
0485b19: 他聽法。或邪解佛語。僻說聖意。非法說法。法說非法。
0485b20: 非犯說犯。犯說非犯。輕罪說重。重罪說輕。或抄前著
0485b21: 後。抄後著前。前後著中。中著前後。綺飾文辭。安置已巳
0485b22: 解。或豐或約。或為利養名譽恭敬。為人說法。無道德
0485b23: 心。求法師過。而為論議。非理彈擊不為長解。求出世
0485b24: 法。或輕慢佛語。尊重邪教。毀訾大乘。讚聲聞道。如是
0485c01: 等罪。無量無邊。今日至到。皆悉懺悔。
0485c02: 又復無始已巳來。至於今日。或於僧間。有種種鄣。殺害
0485c03: 阿羅漢。破和合僧。害發無上菩提心人。斷滅佛種。使
0485c05: 謗。或破戒。破見。破於威儀。或勸他人。捨於八正。受行
0485c06: 五法。或假託形儀。闚竊常住。如是等罪。今悉懺悔。
0485c07: 或裸形輕衣。在經像前。不淨履踏上殿塔。或著屧
0485c08: 屐入僧伽藍。唾房堂。汙佛僧地。乘東馬。排突寺
0485c09: 舍。如是等罪。於三寶間所起罪障。無量無邊。今日至
0485c10: 到。向十方佛尊法聖眾。皆悉懺悔。
0485c11: 上來已巳懺若道若俗。於三寶間。所有過失竟　次當
0485c12: 唯說出家受戒僧尼。虧犯戒律。作諸非法之罪。我等
0485c13: 今者。在佛法中。修行聖教。恐乖背正典。妄推心理。迷
0485c14: 於自是。獨見他非。或服法衣。為人師導。假託真實諜
0485c15: 論。心在利養名聞。或以禪法授人。或以律儀攝眾。傍
0485c16: 求俗論。僻取邪宗。或住寺宇伽藍。作摩摩帝。典主常
0485c17: 住僧物。驅役常住淨人。苟潤私房。闕於僧要。常住之
0485c18: 法。理通十方。自存供身。非理遮。是故經云。寧以此
0485c20: 常住物。篤信檀越重心施物。私自費用。或持出外。將
0485c21: 與知識親里白衣。此罪同五逆。觀佛三昧經云。盜僧
0485c22: 祗物者。如殺父母等罪。方等經。華聚菩薩云。四重五
0485c23: 逆。我亦能救。盜僧物者。我所不救。金剛鬘經云。盜佛
0485c24: 塔物。常住物。現前僧物。下至如芥子許。此罪墮地獄。
0486a01: 經不可說劫。受大苦惱。後於大海中。受羅剎身。百千
0486a02: 萬億針蟲。食其身肉。故知目前稱意。將為果報。自
0486a04: 又復無始已巳來。至於今日。汙穢伽藍。侵損常住。懷盜
0486a05: 心取。或錢或帛。竹木華果。米麵鹽油。自不堪消。兼餘
0486a06: 費損。不勤撿察。他用不知。牛力人功不量輕重。如是
0486a07: 等罪。無量無邊。今日至識。皆悉懺悔。
0486a08: 至心發願
0486a09: 願弟子等。乘是懺悔佛法僧間所有重障。生生世世
0486a10: 常值三寶。尊仰恭敬。無有厭足。天繒妙綵。寶網交絡。
0486a11: 百千伎樂。珍異華香。非世所有。常以供養。若已巳成佛。
0486a12: 先往勸請。開甘露門。若入涅槃。願我常得獻最後供。
0486a13: 於眾僧中。修六和敬。得自在力。興隆三寶。上弘佛道。
0486a14: 下化與生　又復願。我等乘此懺悔破戒之罪。所生
0486a15: 功德。願生生世世。常得出家。受持如來清峻戒撿。然
0486a16: 大法炬。大法幢。普令眾生知見正道。不入四魔網。
0486a17: 永厭三界身。願共諸眾生。常生諸佛國。
0486a18: 發願已巳。至心歸命禮三寶。
0486a19: ○白眾等聽說經中無常偈正法念經
0486a20: 見他病死相而不自覺知衰相到來時
0486a21: 乃知自苦惱放逸自濁心常樂於境界
0486a23: 愛樂遊戲人樂行於放逸死軍將欲至
0486a24: 破壞如毒害努力勤觀察無令煩惱生
0486b01: 煩惱設起時不令造惡業最後之一偈。集者之勸
0486b02: 第二十三上歎佛
0486b03: 如來應正等覺。若有見聞親近。所種善根。皆悉不。
0486b04: 出生無盡慧故。離於一切鄣難故。決定至於究竟故。
0486b05: 乃至到無功用智地故。譬如丈夫食少金剛。終竟不
0486b07: 故。於如來所種少善根。亦復如是。妄穿一切有為諸
0486b08: 行煩惱身過。到於無為究竟智處。此少善根。不與有
0486b09: 為諸行煩惱而共住故。假使乾草積同須彌。投火於
0486b10: 中如芥子許。必皆燒盡。於如來所種少善根。亦復如
0486b11: 是。必能燒盡一切煩惱。究竟得於無餘涅槃。此少善
0486b12: 根性究竟故。
0486b13: 第一　中三　釋經文
0486b14: 過三七日。一向攝念初二偈。且述前禮懺之益。後一句。方正述攝念之益。
0486b15: 本立三期緣定慧欲修定慧戒為先
0486b16: 戒淨必由除業障障除禮懺是其緣禮懺除業
0486b19: 尸羅既得還清淨三昧勤修即現前
0486b20: 欲入觀門須攝念念忘觀境始勤專
0486b21: 雖然觀行三門別攝念為初定不偏
0486b22: 第二　四　述遇夏安居經文三段。
0486b23: 若經夏首。三月安居。當為清淨菩薩止住。心離聲聞。
0486c01: 比丘比丘尼。優婆塞優婆夷某甲。踞菩薩乘。修寂滅
0486c02: 行。同入清淨實相住持。以大圓覺為我伽藍。身心安
0486c03: 居。平等性智。涅槃自性。無繫屬故。今我敬請。不依聲
0486c04: 聞。當與十方如來及大菩薩。三月安居。為修菩薩無
0486c05: 上妙覺大因緣故。不繫徒眾二正陳詞句也。善男子。此名菩
0486c06: 薩示現安居。過三期日。隨往無礙三結示休期也。
0486c08: 道場在寺或閑處期限未終夏已巳臨
0486c09: 入眾安居失本願乖儀終限又沈吟
0486c10: 如來遠念無通決大乘廢小理堪任上皆標經
0486c11: 意也結夏當為菩薩住
0486c13: 至日佛前作是語某甲同脩入甚深
0486c14: 啟白依經皆易會從頭次誦佛言音按安居詞
0486c15: 道場日滿隨情去去住無虧功德林釋經末二
0486c16: 句
0486c17: 第三　四　總述誡邪證三觀皆同故云總也。
0486c18: 善男子。若彼末世脩行眾生。求菩薩道。入三期者。非
0486c19: 彼所聞一切境界。終不可取。
0486c20: 非彼所聞不取者慮因起行失前蹤
0486c21: 此觀本令依悟解解時必合已巳圓通
0486c22: 信解行證雖殊等所聞所證始終同
0486c23: 凡在定中所見境與前理例必相從
0486c24: 解即解其所證法修即修其所解宗
0487a01: 證即證其修習者若非前法不應容脩證之智
0487a02: 雖有四位深淺不同所信所解所修所證之法。但有一真圓滿淨覺之德用
0487a03: 三門之首先標示意使心源解用功
0487a04: 向後門門皆結指只依此意不能重不重釋也
0487a05: 第四　三　結前生起三觀加行之意
0487a06: 道場禮懺安居等方便隨緣事已巳終
0487a07: 前段所開三種觀威德辨音章
0487a08: 從茲攝念入真宗行相前章說已巳備
0487a09: 此門終始顯心功始者答於何是首問云三種
0487a11: 即知行相於前段起入之門在此中
0487a12: 今初淨觀何為首諦聽經文便發蒙
0487a13: 第五　六偈　靜觀
0487a14: 善男子。若諸眾生修奢摩他。先取至靜。不起思念。靜
0487a15: 極便覺。如是初靜。從於一身。至一世界。覺亦如是。善
0487a16: 男子。若覺滿一世界者。一世界中。有一眾生。起一
0487a17: 念者。皆悉能知。百千世界亦復如是。非彼所聞一切
0487a18: 境界。終不可取。
0487a19: 前段但云取靜行不言何以得知之
0487a20: 今令不起於思念即是初心起入時
0487a21: 如何靜極皆成覺此義先須反推
0487a22: 推到本源知起處息心歸本自無疑
0487a23: 本覺迷為心意識識成根境便營為
0487a24: 止息營為名取靜靜極廓然無所思
0487b01: 無思根識還真際真際昭然七覺支
0487b02: 一念靜時一念覺根身世界盡如斯
0487b03: 覺滿十方諸世界眾生起念悉能知
0487b04: 在我覺中而起念能知彼念故相宜
0487b05: 如影入於明鏡中鏡能照影了無遺
0487b06: 初心若未全通徹即將鏡影以為師
0487b07: 第六　四偈　幻觀
0487b08: 善男子。若諸眾生修三摩提。先當憶想十方如來十
0487b09: 方世界一切菩薩依種種門。漸次修行。勤苦三昧。廣
0487b10: 發大願。自熏成種。非彼所聞一切境界。終不可取。
0487b11: 自靜其心不假外涉塵起幻藉強緣
0487b12: 故令想佛并菩薩彼既修行我亦然
0487b13: 依種種門漸次學不辭勤苦入諸禪
0487b14: 廣大熏習成種子種能起用用無邊
0487b15: 前約大悲門幻眾今修大智託真詮
0487b16: 悲智互陳須等學大乘二利不令偏
0487b17: 道場熏習令成熟限滿隨其力分傳
0487b18: 靜觀歸源功頓現今隨差別漸令圓
0487b19: 第七　七偈　寂觀
0487b20: 善男子。若諸眾生修於禪那。先取數門。心中了知生
0487b21: 住滅念分齊頭數。如是周四威儀中分別念數。無
0487b22: 不了知。漸次增進。乃至得知百千世界一滴之雨。猶
0487b23: 如目所受用物。
0487b24: 前說妄情直造入絕於對待了靈源
0487c01: 今明初入須方便是以先令取數門
0487c02: 數者心中差別念生住異滅轉滋繁
0487c04: 一一了知如鏡像紛紛不住類於猿
0487c05: 由無念故能知念念念空華無所存
0487c06: 本來元來同一覺覺心清淨本無痕
0487c07: 細詳彼論如斯說對此經文非二言
0487c08: 一覺靈心寧別體絕待無念豈殊詮
0487c09: 但泯方能但了達由斯體似相
0487c10: 初唯宴坐而觀察後四威儀悉可論
0487c11: 漸至百千世界雨隨其一滴了無昏
0487c12: 我心圓覺無邊際萬類於中似幻魂
0487c13: 還例前門鏡像喻頓教初心等世尊
0487c14: 第八　四
0487c16: 非彼所聞不可取三門誡約語皆聞
0487c17: 義在標中先釋了今論證相顯圓宗
0487c18: 證時真實兼相似且明相似有何功
0487c19: 父母所生眼耳等三千世界六根通
0487c20: 真實證者初中後初住菩提現佛容
0487c21: 中間位位皆圓證最後如來是大雄
0487c22: 今此即當相似證六根文在法華中
0487c23: 此知雨滴并心念圓宗因果必因融
0487c24: 第九　三
0488a01: 是名三觀初首方便。
0488a02: 問云三觀何為首次答三門如是修
0488a03: 經云此是初方便三門名自順其流
0488a04: 初令不起於思念次令想佛以勤求
0488a05: 後約數門而趣入當知一一有因由
0488a06: 但說三單初首者諸輪交絡互為頭
0488a07: 此三是本今時示開合諸門悉已巳收
0488a08: 第十　二　述修三觀
0488a09: 若諸眾生修三種。勤行精進。即名如來出現于世。
0488a10: 上說各修一觀竟今明三種皆修
0488a11: 如此勤行精進者即同善逝出閻浮
0488a12: 如來只是令修道三觀圓時萬行周
0488a13: 故就此人名佛出照然豈不有元由
0488a14: 第十一　五　述互修三觀
0488a15: 若後末世鈍根眾生。心欲求道。不得成就。由昔業鄣。
0488a16: 當勤懺悔。常起希望。先斷憎愛嫉諂曲。求勝上心。
0488a17: 三種淨觀。隨學一事。此觀不得。復習彼觀。心不放捨。
0488a18: 漸次求證。
0488a19: 別觀習如前說今即三門更互修
0488a20: 根鈍觀門難悟入當勤懺悔至心求
0488a21: 先斷愛憎諂嫉三中且取一為頭
0488a22: 此觀不成習彼觀漸次研磨心不休
0488a23: 色想礙時難取靜即將幻觀勘根由
0488b01: 動靜互違難契可即須直向本源搜
0488b02: 中道難成絕待者即須雙照遣調柔
0488b04: 若不耐煩便放捨三途誰為仇讎
0488b05: 至心懺悔
0488b06: 弟子等已巳懺人間及佛法僧。所有諸業鄣竟。今當次
0488b07: 懺當來報鄣。即是地獄畜生餓鬼。總別之報等鄣。是
0488b08: 故佛告驕陳如言。欲界之中。八大地獄。一一地獄。四
0488b09: 面各有十六隔。以為眷屬。周圍遶。八大地獄者。一
0488b10: 名一死一活地獄。二名黑繩地獄。三名眾合地獄。四
0488b11: 名叫喚地獄。五名大叫喚地獄。六名熱地獄。七名大
0488b12: 熱地獄。八名阿鼻地獄。若諸眾生。自身口意業。造諸
0488b13: 惡業。故生於彼大地獄中。經無量劫。受種種苦。從一
0488b14: 地獄。至一地獄。苦中極苦。不可堪忍。身常火燃。食熱
0488b15: 鐵丸。飲鎔銅汁。以其惡業未畢盡故。如是不死。畜生
0488b16: 之中。或有身如中遊塵。復有眾生。如十千由旬。復
0488b17: 有眾生。壽命如一時頃。復有眾生。壽命一劫。以惡業
0488b18: 故。在彼中生。不知善法。亦無智慧。常行不善。無明黑
0488b19: 闇險惡道中。常受飢渴。捶打乘騎。負重困乏。領穿脊
0488b20: 破。蚊毒蟲競相唼食。或有餓鬼。身長一尺。或有餓
0488b21: 鬼。身量如人。或有餓鬼。身如千踰繕那。或有餓鬼。身
0488b22: 如雪山。裸形無衣。被髮自纏。黑瘦羸瘠。唯皮裏骨。肉
0488b23: 血都無。身體麤。猶如枯樹。恒苦飢渴。口內火然。
0488b24: 出於外。心常瞋忿無有慈悲。熱悶慞惶。求涼不得。既
0488c01: 念此苦。更生重苦。緣苦生苦。還造苦因。於未來身。復
0488c02: 受苦報。如是三惡道苦。無量無邊。今日至誠。皆悉懺
0488c03: 悔。已巳懺三途等報。今當次復稽懇懺悔人天餘報。我
0488c04: 等相與稟此閻浮。壽命雖曰百年。滿者無幾。於其中
0488c06: 怯。未曾暫離。如此皆是善根微弱。惡業滋多。致使現
0488c07: 在心有所為。皆不稱意。當知悉是過去已巳來惡業餘
0488c08: 報。是故弟子。今日至誠歸依佛。
0488c09: 弟子等無始已巳來。至於今日。所有現在及以未來人
0488c10: 天之中無量餘報。今當懺悔人間流殃宿對際殘百
0488c11: 疾六根不具罪報。懺悔人間邊地邪見三惡八難罪
0488c12: 報。懺悔人間多病銷瘦促命夭枉罪報。懺悔人間六
0488c13: 親眷屬。不能常相保守罪報。懺悔人間親友凋喪。愛
0488c14: 別離苦罪報。懺悔人間怨家聚會。愁憂怖畏罪報。懺
0488c15: 悔人間水火盜賊刀兵危險驚恐怯弱罪報。懺悔人
0488c17: 獄繫閉。鞭撻拷楚罪報。懺悔人間惡病連年累月不
0488c18: 差。枕臥席不能起居罪報。懺悔人間冬溫夏疫毒
0488c19: 癘傷寒罪報。懺悔人間賊風腫滿否塞罪報。懺悔人
0488c20: 間為惡鬼神。伺求其便。欲作禍崇罪報。懺悔人間鳥
0488c21: 鳴百怪蜚尸邪鬼為作妖異罪報。懺悔人間為虎豹
0488c22: 狼水陸一切諸惡禽獸所傷罪報。懺悔人間自縊
0488c23: 自刺自殺罪報。懺悔人間投坑赴水自沉自墜罪報。
0488c24: 懺悔人間無有威德名聞罪報。懺悔人間衣服資生
0489a01: 不得稱心罪報。懺悔人間行來出入有所云為值惡
0489a02: 知識為作留難罪報。如是現在未來人天之中。無量
0489a03: 禍橫疫厄難衰惱罪報。弟子今日。向十方佛尊法
0489a04: 聖僧。求衰懺悔。是故至心重說偈曰。
0489a05: 積業多生滿藏識愛癡熏潤不焦枯
0489a06: 順生順後到來時業種發牙即受苦
0489a07: 或生無間諸地獄身心痛切實難當
0489a08: 或即生於餓鬼中腹餓喉乾千萬歲
0489a09: 或在畜生償宿債蹄穿脊爛受刀破
0489a10: 今若昏癡不懺除命謝剎那即如此
0489a11: 或雖引業生人道別報眾多苦惱緣
0489a13: 我觀身命如風誰能保得幾多時
0489a14: 故令恐懼切心投佛求衰願救拔
0489a15: 或即滅除令免受或令身受重為輕
0489a16: 唯願諸佛證明心免令報鄣鄣修道
0489a17: 懺悔已巳。至心歸命禮三寶本師釋迦牟尼佛。
0489a18: 至心發願
0489a19: 願我懺除報鄣後世世長為自在生
0489a20: 隨緣教化歷人天不被業緣相繫縛
0489a21: 福智資糧勤脩辨引領眾生歸本源
0489a22: 生生傍報十王身正報圓成無上覺
0489a23: 發願已巳。至心歸命禮本師釋迦牟尼佛。
0489a24: ○白眾等聽說此時無常偈
0489b01: 縱使此身滿百歲終歸要有死當頭
0489b02: 況復卒亡無定准如何兀兀不驚愁
0489b03: 如鳥被繩常繫似魚食鎮吞
0489b06: 如經中偈曰若有是癡心於愛欲愛樂
0489b08: 為境界所誑不得寂靜道一切上樂處
0489b09: 若世間欲樂若愛所生樂不及一內樂
0489b10: 十六分之一禪樂為第一白法離生死
0489b11: 愛盡第一樂畢竟不退樂不怖畏知足
0489b12: 此修者不求如是禪定樂更無樂可比
0489b13: 若不為愛縛縳疑所不壞者彼則渡有海
0489b15: 
0489b16: 圓覺道場禮懺禪觀等法事卷第十五
