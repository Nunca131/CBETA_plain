0854b01: 
0854b02: 
0854b03: 法界聖凡水水大齋普利道場性相通論卷第七
0854b04: 
0854b05: 淨業行人　咫觀　鄭應房
0854b06: 親祝上下堂
0854b07: 第六日四更
0854b08: 主法入。表白云至心歸命。十方法界。佛法僧寶拜。鳴磬振鈴。
0854b09: 主法一一位拈香。畢　復位　白云我佛如來。有然香達信真言。謹當
0854b10: 宣誦主法自誦。
0854b11: 唵　室伐多末尼　阿羅句吒　蘇破囉尼
0854b12: 　毗迦知　虎吽鳴磬振鈴
0854b13: 二表退。留一香燈守門。主法向上三拜。遶三。陳願○此。或默祝。或別撰文詞。乃是密意。勿令漏洩
0854b14: ○或時小坐蒲團。凝神再白。
0854b15: 主師親祝已巳畢。鳴磬。三拜。
0854b16: 二表入侍。主法繞誦二十句偈文。二表低聲和之。
0854b17: 主舉一念相應已巳畢生死苦執消情盡心佛眾生空
0854b18: 妙明真淨廣大圓鏡開智慧發光洞照無邊際
0854b19: 十二類生恒沙心鏡影紛紜起伏變現於其間
0854b20: 無盡三寶妙影亦現中威神加被力用難思議
0854b21: 寶鏡壇場逼塞空界一道清淨殊勝妙莊嚴
0854b22: 香雲華雨伎樂果燈塗重重涉入一念心鏡裏
0854b23: 鏡光照破十方并三世驚起人天二乘及三乘
0854b24: 神仙鬼畜萬影盡來歸威聲震吼地獄齊開裂
0854c01: 有大蓮華忽然而出現無量佛子圍坐華臺鬚
0854c02: 我乘此華演作佛事多不動身心安住菩提鏡
0854c03: 二表亦各誦一文。主法隨喜。
0854c04: 信心銘助默聽
0854c05: 正舉至道無難唯嫌揀擇但莫憎愛洞然明白
0854c06: 毫有差天地懸隔欲得現前莫存順逆
0854c07: 違順相爭是為心病不識玄旨徒勞念靜
0854c08: 圓同太無欠無餘良由取捨所以不如
0854c09: 莫逐有緣勿住空忍一種平懷泯然自盡
0854c10: 止動歸止止更彌動惟滯兩邊寧知一種
0854c11: 一種不通兩處失功遣有沒有從空背空
0854c12: 多言多慮轉不相應絕言絕慮無處不通
0854c13: 歸根得旨隨照失宗須臾返照勝前空
0854c14: 前空轉變皆由妄見不用求真惟須息見
0854c15: 二見不住慎勿追尋纔有是非紛然失心
0854c16: 二由一有一亦莫守一心不生萬法無咎
0854c17: 無咎無法不生不心能隨境滅境逐能沈
0854c18: 境由能境能由境能欲知兩段元是一空
0854c19: 一空同兩齊含萬象不見精麤寧有偏黨
0854c20: 大道體寬無易無難小見狐疑轉急轉遲
0854c21: 執之失度必入邪路放之自然體無去住
0854c22: 任性合道逍遙絕惱繫念乖真昏沈不好
0854c23: 不好勞神何用親欲取一乘勿惡六塵
0854c24: 六塵不惡還同正覺智者無為愚人自縛
0855a01: 法無異法妄自愛著將心用心豈非大錯
0855a02: 迷生寂亂悟無好惡一切二邊良由斟酌
0855a03: 夢幻空華何勞把捉得失是非一時放
0855a04: 眼若不睡諸夢自除心若不異萬法一如
0855a05: 一如體玄兀爾忘緣莫法齊觀歸復自然
0855a06: 泯其所以不可方比止動無動動止無止
0855a07: 兩既不成一何有爾究竟窮極不存軌則
0855a08: 契心平等所作俱息狐疑淨盡正信調直
0855a09: 一切不留無可記憶明自照不勞心力
0855a10: 非思量處識情難測真如法界無他無自
0855a11: 要急相應惟言不二不二皆同無不包容
0855a12: 十方智者皆入此宗宗非延促一念萬年
0855a13: 無在不在十方目前極小同大亡絕境界
0855a14: 極大同小不見邊表有即是無無即是有
0855a15: 若不如此必不須守一即一切一切即一
0855a16: 但能如是何慮不畢信心不二不二信心
0855a17: 言語道斷非去來今
0855a18: 助舉金光明最勝王經大吉祥天女品正默聽。
0855a19: 爾時大吉祥天女。即從座起。前禮佛足。合掌恭敬。
0855a20: 白佛言。世尊。我若見有苾芻。苾芻尼。鄔波索迦。鄔
0855a21: 波斯迦。授持讀誦。為人解說是金光明最勝王經
0855a22: 者。我當專心。恭敬供養。此等法師。所謂飲食衣服
0855a23: 臥具醫藥。及餘一切所須資具。皆令圓滿。無有乏
0855a24: 少。若晝若夜。於此經王。所有句義。觀察思量。安樂
0855b01: 而住。令此經典。於贍部洲。廣行流布。為彼有情。已巳
0855b02: 於無量百千佛所種善根者。常使得聞。不速隱沒。
0855b03: 復於無量百千億劫。當受人天種種勝樂。常得豐
0855b04: 稔。永除饑饉。一切有情。恒受安樂。亦復值遇諸佛
0855b05: 世尊。於未來世。速證無上大菩提果。永絕三塗輪
0855b06: 迴苦難。世尊。我念過去。有璃金山寶華光照吉
0855b07: 祥功德海如來。應正等覺。十號具足。我於彼所。種
0855b08: 諸善根。由彼如來慈悲愍念。威神力故。令我今日。
0855b09: 隨所念處。隨所視方。隨所至國。能令無量百千萬
0855b10: 億眾生。受諸快樂。乃至所須衣服飲食。資生之具。
0855b11: 金銀璃。硨磲碼。珊瑚琥珀。真珠等寶。悉令充
0855b12: 足。若復有人。至心讀誦。是金光明最勝王經。亦當
0855b13: 日日。燒眾名香。及諸妙華。為我供養彼璃金山
0855b14: 寶華光照吉祥功德海如來。應正等覺。復當每日
0855b15: 於三時中稱念我名。別以香華。及諸美食。供養於
0855b16: 我。亦當聽受此妙經王。得如是福。而說頌曰。
0855b17: 由能如是持經故自身眷屬離諸衰
0855b18: 所須衣食無乏時威光壽命難窮盡
0855b19: 能令地味常增長諸天降雨隨時節
0855b20: 令諸天眾咸歡悅及以園林穀果神
0855b21: 叢林果樹並滋榮所有苗稼咸成就
0855b22: 欲求珍財皆滿願隨所念者遂其心
0855b23: 佛告大吉祥天女。善哉善哉。汝能如是憶念昔因。
0855b24: 報恩供養。利益安樂無邊眾生。流布是經。功德無
0855c01: 盡。
0855c02: 主法云事理相銜。十門圓備。鏡心互映。一道清。既粗
0855c03: 通供養之忱。敢罄寫生平之願。聖凡同鑒。塵剎交
0855c04: 輝。爰恭對乎法筵。用披呈乎積愫。
0855c05: 正云以此道場功德。迴向法界。願我及眾生。於第一義。
0855c06: 心不驚動。若在道場。若出道場。常遊義天。光揚法
0855c07: 脈。吉祥無礙。所向皆圓。功德莊嚴。不離本際。眷屬
0855c08: 歡喜。咸入真宗。法界安平。盡未來際悟第一義。
0855c09: 助云以此道場功德。迴向法界。願我及眾生。先從歡喜。
0855c10: 得入法門。即生善機。成就妙事。滅諸餘惡。永淨根
0855c11: 株。一念入微。頓超諸境。以此四法。遊歷十方。事無
0855c12: 量佛。無量菩薩。隨順方便。罄法源底。不留餘憾。盡
0855c13: 未來際自修。
0855c14: 正云以此道場功德。迴向法界。願我及眾生。以一念心。
0855c15: 結蓮華種。棲神安樂。入品無疑。不退為因。不退為
0855c16: 果。蟬聯化往。眷屬無邊。有願皆成。無機不達。金臺
0855c17: 妙現。寶地親遊。從方便門。得究竟路。自度度他。盡
0855c18: 未來際往生淨土。
0855c19: 助云以此道場功德。迴向法界。願我及眾生。戒根清淨。
0855c20: 上品華成。智慧神通。咸超第一。分身入世。變化隨
0855c21: 心。佛力加持。神天贊助。度生無礙。染累消亡。方便
0855c22: 無窮。盡未來際變化身入世。
0855c23: 正云此以道場功德。迴向法界。願我及眾生。於一切願。
0855c24: 以佛為宗。前劫多生。融於一念。惡願都滅。善願圓
0856a01: 成。雜願消融。真願獨露。一切時處。願力現前。本願
0856a02: 光中。眷屬成就。輾轉化度。盡未來際決定願。
0856a03: 助云以此道場功德。迴向法界。願我及眾生。於佛法門。
0856a04: 妙能隨喜。不飄不墜。亦無斟酌。但益眾生。悉使成
0856a05: 就。但秉正見。悉使開明。但順善機。悉使增長。但尊
0856a06: 正法。悉使流通。現自現他。現空現有。或示普到。或
0856a07: 以光涵。一心隨喜。盡未來際隨喜。
0856a08: 正云以此道場功德。迴向法界。願我及眾生。以變化身。
0856a09: 於一切剎。廣行布施。凡有所求。悉滿其願。若應得。
0856a10: 若不應得。先以定力照。次以慧力加。滿足彼懷。悉
0856a11: 生歡喜。唯惡求者。必破析之。以作將來受施之地。
0856a12: 殷勤給與。盡未來際悉檀一。
0856a13: 助云以此道場功德。迴向法界。願我及眾生。以變化身。
0856a14: 於含識前。知種種語。悉以愛語。而鉤攝之。或用法
0856a15: 音。或用世音。或於大眾。或於隱微。或現身形。或無
0856a16: 影響。凡諸苦樂未伸。情量未破。拘牽業報。留滯修
0856a17: 途。錯信誤疑。悲歡過度。心中惶惶而無所慰。我皆
0856a18: 慰之。盡未來際悉檀二。
0856a19: 正云以此道場功德。迴向法界。願我及眾生。以變化身。
0856a20: 於一切時。而行利益。若營俗務。若辦道場。福慧未
0856a21: 圓。時機有錯。少人力。少物力。少財。少地。少法。少緣。
0856a22: 舛錯多端。致成殃咎。我皆現彼一切所需。以足其
0856a23: 用。麤妙咸充。盡未來際悉檀三。
0856a24: 助云以此道場功德。迴向法界。願我及眾生。以變化身。
0856b01: 於有情界。示形種種。為作伴侶。者寂者。蠢者靈
0856b02: 者。鉅事細事。真緣妄緣。悉護彼心。賴我以濟。我為
0856b03: 其身。事畢則去。時到又來。盡未來際悉檀四。
0856b04: 正云以此道場功德。迴向法界。願我及眾生。以真實心。
0856b05: 而運大悲。普拔諸苦。三塗四惡乃及人天。可說不
0856b06: 可說。可見不可見。一切諸苦。悉使濟。不以恩進。
0856b07: 不以怨退。平等拯救。盡未來際無量心一。
0856b08: 助云以此道場功德。迴向法界。願我及眾生。以真實心。
0856b09: 而興大慈。普施安樂。若小若大。若暫若常。若權若
0856b10: 實。若妙若麤。凡能受者。悉施以樂。由而神。利生
0856b11: 弊滅。引入真宗。盡未來際無量心二。
0856b12: 正云以此道場功德。迴向法界。願我及眾生。以真實心。
0856b13: 而行大喜。凡有一善。或始發心。乃至功成。光滿法
0856b14: 界。我當以盡空心量。而作歡喜。或顯現。或冥加。
0856b15: 使彼有情。進力增崇。神識不惰。盡未來際無量心三。
0856b16: 助云以此道場功德。迴向法界。願我及眾生。以真實心。
0856b17: 而行大捨。凡諸含識。識未轉時。機未到時。舛錯交
0856b18: 互。兩路未分。或餘妄習。或戀邪緣。不入真修。競生
0856b19: 惡作。我雖明見普住其前。不生一念速疾之心。致
0856b20: 增其苦。但以神光作無漏護。盡未來際無量心四。
0856b21: 正云以此道場功德。迴向法界。願我及眾生。以智慧身。
0856b22: 現空樓閣雲。重重高下。麤妙咸該。普令一切有
0856b23: 情。神遊其際。或秉純心。升入妙境。或起雜想。退入
0856b24: 麤境。雖有進止。但以精神。本自報身。仍居六道。但
0856c01: 於報身上。入定入夢。入昏入醉。我皆以神力。攝入
0856c02: 雲中。於諸樓閣。現種種身。為其伴侶。而說法要。一
0856c03: 切未生佛國。未破無明。習氣方強。報境太劣。形神
0856c04: 不礙。此熟彼生。鉤召既靈。久成依戀。利根若發。不
0856c05: 入中陰。作變化身。盡未來際空樓閣。
0856c06: 助云以此道場功德。迴向法界。願我及眾生。於十方剎
0856c07: 塵。普現身雲。非有非無。非來非去。非他非自。非一
0856c08: 非多。妙影浺瀜。如鏡如月。稱彼心量。示我身形。真
0856c09: 機必逢。靈境不隔。熏轉成熟。何作何為。圓涉無邊。
0856c10: 盡未來際普現身雲。
0856c11: 正云以此道場功德。迴向法界。願我及眾生。於十方剎
0856c12: 塵。現無情身。而為說法。若聲若色。若味若香。若觸
0856c13: 若法。若地若水。若火若風。觸發靈心。圓成妙遇。
0856c14: 迷警惰。定亂袪邪。因應無窮。盡未來際現無情身。
0856c15: 助云以此道場功德。迴向法界。願我及眾生。於十方剎
0856c16: 塵。現空身。而為說法。轉換境界。變化身心。淡其
0856c17: 所濃。疏其所密。不言而喻。已巳入真宗。休息形神。全
0856c18: 彰妙行。根塵消落。得力彌多。靈發揮。盡未來際
0856c19: 現空身。
0856c20: 正云以此道場功德。迴向法界。願我及眾生。於一切時
0856c21: 處。若世間。若出世間。種種法門。悉除其弊。弊因弊
0856c22: 緣。弊法弊業。以種種力。善巧破剔。而還大同。六相
0856c23: 泠然。一真不隔。盡未來際除弊。
0856c24: 助云以此道場功德。迴向法界。願我及眾生。於一切時
0857a01: 處。若欲供佛。若欲利生。無量勝境。一一興起。星幢
0857a02: 雲珮。往來其間。一切所需。悉臻靈妙。有願必得。念
0857a03: 欲皆從。如春在華。如秋在月。抱一子心。盡未來際
0857a04: 興利。
0857a05: 正云以此道場功德。迴向法界。願我及眾生。以微妙心。
0857a06: 入諸法界。若凡若聖。悉達其情。苦樂根由。偏圓頭
0857a07: 緒。升降機局。頓漸因緣。乃至彼人。口不及言。心不
0857a08: 及擬。皆為曲達。方便維持。調護周密。不越絲毫。歡
0857a09: 喜充周。盡未來際達隱。
0857a10: 助云以此道場功德。迴向法界。願我及眾生。以智慧心。
0857a11: 照諸法界。知諸聖凡。無邊留滯。番番消息。各有其
0857a12: 因。由前業定。今報不移。大力難摧。精心不破。我以
0857a13: 諸佛妙陀羅尼。心如水晶。口如風輪。氣如雲海。化
0857a14: 其定業。消滅無餘。盡未來際破業。
0857a15: 正云以此道場功德。迴向法界。願我及眾生。以不二門。
0857a16: 圓通諸法。燈燈相映。一室千光。不令偏枯。致生窠
0857a17: 臼。若有一處一人。於此宗門而起見者。我即摧鋒
0857a18: 破銳。不令留痕。達邊到底。盡未來際整宗。
0857a19: 助云以此道場功德。迴向法界。願我及眾生。以稱性之
0857a20: 談。起隨機之益。非通非局。水火不傷。相救相資。兵
0857a21: 戈盡息。一月光涵於秋夜。千燈環照於通衢。脈脈
0857a22: 含輝。新新續。清涼入骨。滿足當心。心靈復開。盡
0857a23: 未來際整教。
0857a24: 正云以此道場功德。迴向法界。願我及眾生。從清淨心。
0857b01: 現菩薩戒。雲開見月。一本泠泠。於諸世間。種種律
0857b02: 相。通達無餘。持犯開遮。了然明白。發揮篇聚。對付
0857b03: 諸根。凡有淨心。求歸戒者。雖無聖師。獨居閒靜。我
0857b04: 皆安慰。為其說法。使彼滿願。而無留難。親近佛因。
0857b05: 盡未來際整律。
0857b06: 助云以此道場功德。迴向法界。願我及眾生。從一念心。
0857b07: 信異方便。念佛三昧。宛轉不離。十方眾生。勝劣各
0857b08: 殊。悉依性海。還依性佛而度脫之。使彼於一名號
0857b09: 上。頓悟無邊法報性相。不捨方便。親見如來。往生
0857b10: 淨土。更復兼收淨土音聲。流通眾剎。永作典型。感
0857b11: 發靈根。盡未來際發明淨土。
0857b12: 正云以此道場功德。迴向法界。願我及眾生。以一雷音
0857b13: 周十剎。陀羅尼力。交助發光。對一切機。成種種
0857b14: 用。更復製為繁簡及中。次第諸法。令其隨力。結界
0857b15: 行持。我皆分身而為護衛。調和警。精心發光。慧
0857b16: 命昭然。盡未來際密宗。
0857b17: 助云以此道場功德。迴向法界。願我及眾生。於佛法寶。
0857b18: 起大因緣。重重密護。邪亡正現。慧鏡長圓。始從結
0857b19: 集。乃至流通。縑帛竹簡。翻譯寫刻。圓現自他。不遺
0857b20: 餘力。真慈本願。寶脈浺瀜。光照無邊。盡未來際譯宗。
0857b21: 正云以此道場功德。迴向法界。願我及眾生。以三昧心。
0857b22: 轉增三昧。於一切眾生。定境淺深。悉知悉見。若因
0857b23: 若果。了其根由。力盛力衰。境強境弱。破小成大。扶
0857b24: 正袪邪。能以三昧而作佛事。悟彼前人。咸歸寶韻。
0857c01: 圓滿一心。盡未來際觀定中眾生。
0857c02: 助云以此道場功德。迴向法界。願我及眾生。以堅密身。
0857c03: 普周塵剎。全消形累。具足慈光。若有病人淺淺深
0857c04: 深。入諸殃咎。我皆能以心寶智明。妙為扶掖。於其
0857c05: 苦時。對機說法。使彼夙善頓露。惡夢早亡。清心入
0857c06: 微。盡未來際觀病中眾生。
0857c07: 正云以此道場功德。迴向法界。願我及眾生。以明淨身。
0857c08: 普周塵剎。寬廣平正。邪惡皆消。若有眾生。惡業所
0857c09: 熏。成諸障難。心精散漫。莫保生平。我以巨力而守
0857c10: 護之。令其所厄。速疾消解。孤光直達。萬累都亡。坦
0857c11: 然一真。盡未來際觀難中眾生。
0857c12: 助云以此道場功德。迴向法界。願我及眾生。以光明身。
0857c13: 普周塵剎。不見一毫作諸礙。於彼一切巨細眾
0857c14: 生。種種身中。咸以夢境而為說法。見所未見。知所
0857c15: 未知。嘗所未嘗。觸所未觸。聞所未聞。習所未習。於
0857c16: 一夢境。大轉法輪。不捨業報。而入修路。妙發真因。
0857c17: 盡未來際觀夢中眾生。
0857c18: 正云以此道場功德。回向法界。願我及眾生。於一切可
0857c19: 愛人境。心斷往還。唯以三昧。攝彼善根頓入妙境。
0857c20: 使彼於一念善根。獲無邊勝報。妙境圓發。粗愛悉
0857c21: 亡。凡我累劫。六根所對。一切眾生。若於我身動一
0857c22: 念愛者。悉以此三昧妙境而度脫之。不遺纖毫。盡
0857c23: 未來際度恩。
0857c24: 助云以此道場功德。迴向法界。願我及眾生。於可憎嫌
0858a01: 一切人境。空平一心了然超越。自心定處。圓現他
0858a02: 心。見其劣惡。終墮三途。便起方便。預作解脫。弦離
0858a03: 箭脫。春到華開。略無停留。盡未來際度怨。
0858a04: 正云以此道場功德。迴向法界。願我及眾生。於諸含識。
0858a05: 生平所習。一一境中。巧示方便。而為說法。破愚化
0858a06: 妄。換骨移神。劣解都亡。靈心普現。願願光明。盡未
0858a07: 來際觀眾生生。
0858a08: 助云以此道場功德。迴向法界。願我及眾生。於諸含識。
0858a09: 臨命終時。為發心光。開念佛路。十方三寶。一切因
0858a10: 緣。凡與此人有相關處。盡為顯發。勿令昏迷。清涼
0858a11: 不疲。鬼神境落。精神往生。盡未來際觀眾生死。
0858a12: 正云以此道場功德。迴向法界。願我及眾生。於諸含識。
0858a13: 生死之交。中有精靈。悉皆圓獲。令離胎獄。及種種
0858a14: 身。唯以淨光。而成淨體。一念通處。萬德冷然。空
0858a15: 樓閣。成其報境。依真而居。盡未來際觀中有。
0858a16: 助云以此道場功德。迴向法界。願我及眾生。於諸邪修。
0858a17: 悉能破盡。斷其本末。絕其煙雲。於污泥中。發光明
0858a18: 聚。寒芒作作。圓解如如良。馬鞭影璃。鐵椎粉碎
0858a19: 空。盡未來際觀外道。
0858a20: 正云以此道場功德。迴向法界。願我及眾生。於一切剎。
0858a21: 觀缺陷因。妙作補益。上自諸天。日月神宮。下及泥
0858a22: 犁。微細蠢動。所需種種。涼風甘露。寶用衣衾。乃至
0858a23: 經典法門。道場三昧味。苟有能受。點滴塵毛。悉皆具
0858a24: 辦。俾無欠少。教彼發願。同我一心。滿眾生願。盡未
0858b01: 來際補缺。
0858b02: 助云以此道場功德。迴向法界。願我及眾生。觀諸含識。
0858b03: 自力未通。化直為曲。轉轉成就。使其因緣赴道。不
0858b04: 覺不知。神契圓宗。心依正法。更無一念。畔入歧趨。
0858b05: 結構謹嚴。盡未來際曲成。
0858b06: 正云以此道場功德。迴向法界。願我及眾生。宣暢佛機。
0858b07: 宏揚法脈。光昌俊偉。化諸含靈。使彼身心。空玲
0858b08: 瓏。通慧畢集。春風不熱。秋月無雲。法器冷然。侍佛
0858b09: 左右。一一佛出。與彼親往。無邊海會。涉入交參。無
0858b10: 有一夫。終沈頑骨。圓暢佛因。盡未來際觀佛出。
0858b11: 助云以此道場功德。迴向法界。願我及眾生。遭末法時。
0858b12: 或無佛法。能以華嚴正旨。悟盡蒙。法報常圓。充
0858b13: 滿塵剎。更無降生涅槃之想。若諸魔力。鼓動機。
0858b14: 將損善根。巧破正法。我以種種法力。先後圓觀。倒
0858b15: 正齊施。消其銳氣。而於諸法無所作為。頹然默坐。
0858b16: 強軟皆退。惡影冰銷。盡未來際觀魔出。
0858b17: 正云以此道場功德。迴向法界。願我及眾生。清淨光明。
0858b18: 一心無累。觀諸塵剎。福報含靈。為福所拘。真光永
0858b19: 隔。乃以方便。換羽移宮。奪其所恃。然後說法。神脈
0858b20: 既轉。還以勝福而施予之。令彼創懲。更離癡著。光
0858b21: 明一心。盡未來際奪其福想。
0858b22: 助云以此道場功德。迴向法界。願我及眾生。以純直心。
0858b23: 終始一行。而成超脫。若有十方含識。恃慧力故。妄
0858b24: 測般若。藐視諸宗。陵戾人天。唐突法界。乃至一言
0858c01: 一意。我慢才生。處中自滿。我皆頓現一機。令其
0858c02: 。從茲回首。故習永捐。刻骨銘心。盡未來際奪其慧想。
0858c03: 正云以此道場功德。迴向法界。願我及眾生。大力彌漫。
0858c04: 不餘一滴。對破小機。使入正位。正法不取。法界都
0858c05: 靈。聲聞化城。消歸何處。五千退席。成佛有期。一切
0858c06: 二乘。圓通即佛。無即無離。盡未來際觀聲聞。
0858c07: 助云以此道場功德。迴迥向法界。願我及眾生。圓具心期。
0858c08: 入不思議解脫境界。悲心發光。光光映現。麟覺聖
0858c09: 人。悉皆迴心。宏濟艱難。周旋法界。各於念念。度脫
0858c10: 含生。獐鹿習亡。化為師子。聲震百獸。盡未來際觀辟
0858c11: 支。
0858c12: 正云以此道場功德。迴向法界。願我及眾生。不取生死。
0858c13: 不取涅槃。塔涌栴檀。華開寶相。乘機度世。不涉根
0858c14: 塵。影事周旋。頓現諸妙。於諸大士。互主互賓。無一
0858c15: 菩薩。非我自己巳。眾生呼喚。赴感尋聲。靈靈一機。盡
0858c16: 未來際觀菩薩。
0858c17: 助云以此道場功德。迴向法界。願我及眾生。復本心源。
0858c18: 更無一事。靈風脈脈。元箸超超。所觸皆圓。無心成
0858c19: 應。身毛塵剎。巨細全亡。情量不存。十方燈鏡。空明
0858c20: 一際。非境非心。法法圓成。盡未來際觀如來。
0858c21: 主法云以上所述四十八願。願絲願網。一一珠涵。願海
0858c22: 願光。層層鏡照。言無或妄。力本依真。諸如來所共
0858c23: 見知。十法界齊為作證。永無退息。熏轉圓成。長侍
0858c24: 道場。發明本際。
0859a01: 二表鳴磬。三拜。凝神少許。正表云殷勤奉告。凡聖真靈。滿足心期。不
0859a02: 忘本願。以此功德。迴向菩提。情與無情。同成佛道。
0859a03: 鳴磬。振鈴。問訊。出。
0859a04: 午前後行放生。及給性糧。二事隨意。
0859a05: 
0859a06: 法界聖凡水陸大齋普利道場性相通論卷第七
