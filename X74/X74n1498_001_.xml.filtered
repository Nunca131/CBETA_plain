0823b01: 
0823b02: 
0823b03: 
0823b04: No. 1498
0823b05: 法界聖凡水陸大齋普利道場性相
0823b06: 通論卷第一
0823b07: 
0823b08: 淨業行人　咫觀　鄭應房
0823b09: 稽首十方三寶尊悉是光明遍照者
0823b10: 於此娑婆現華藏層層身剎交光輝
0823b11: 敢祈同以大威神加被凡愚成聖智
0823b12: 不離一真顯事理聖凡無礙總清
0823b13: 總論曰。本然一心。隨緣成相。眾生苦繫。諸佛現身。度
0823b14: 無所度。依然平等。所謂真法界也。一真之中。光明
0823b15: 清淨。華嚴海會。供養雲興。一切時處。輝華常在。小
0823b16: 機不信。自隔真。若大心者。即一道場。包十法界。
0823b17: 十方十世。無盡重重。一念心中。圓圓頓現。凝然不
0823b18: 散。何去何從。標出阿難。施食緣起。標出淨住。懺悔
0823b19: 緣起。標出梁武。水陸緣起。萬法本閒。用之悉應。既
0823b20: 無其始。亦無其終。妙極天然。非常非斷。深深一味。
0823b21: 普益靈。梁武以降。行法有人。志磐以後。書卷可
0823b22: 考。蓮師酌之。大略仍古。洪師演之。多半宜今。手眼
0823b23: 雖殊。心期不異。雞園壇墠。新啟東方。建佛法幢。為
0823b24: 眾生導。慨念　國家。深仁厚澤。德及無邊。柰此
0823c01: 黎。業感互殊。致生種種。五乘之教。並皆弛廢。七趣
0823c02: 堅毒。忽然橫流。餘困未舒。陰靈莫慰。每思自奮。裨
0823c03: 補　皇圖。善法雖多。無如水陸。依空鏡。深剖微
0823c04: 塵。無曲無難。直心抒寫。執事者少。神志乃清。白詞
0823c05: 不多。心口無偽。一真法界。不遠能通。諸品覺靈。平
0823c06: 心來赴。涓埃有濟。名相不空。即此華嚴。指歸極樂。
0823c07: 治心為本。用法乃靈。後之君子。莫或造次。
0823c08: 目
0823c09: 卷一
0823c10: 總論目壇圖綱要文稿
0823c11: 卷二
0823c12: 結界遣使建旛
0823c13: 卷三
0823c14: 請聖浴上堂
0823c15: 卷四
0823c16: 供上堂請赦
0823c17: 卷五
0823c18: 請下堂浴下堂歸戒
0823c19: 卷六
0823c20: 誦光明偈供下堂
0823c21: 卷七
0823c22: 親祝
0823c23: 卷八
0823c24: 通供上下堂結願送聖
0824a01: 論曰。此水陸大略節次。其餘小目。隨文自知。嗚呼。
0824a02: 法相玲瓏。天然不隔。水晶樓閣。品品通。惟一堅
0824a03: 密身。一一塵中現。流轉不返。名曰眾生。居五道而
0824a04: 長鮮。以法身不受染也。若說以佛度生。不外一心
0824a05: 之妙。道場法事。即是自修。必有人焉。了心成佛。乃
0824a06: 可宏闡威靈。令法界含生。一念回光。還同本得。更
0824a07: 何暇酬應齋主。張皇事儀。繁述觀門。諷經懺。亡
0824a08: 其性而存其相哉。觀夫眾生事相。多隔真機。大略
0824a09: 相同。付之一歎。今之所酌。近於略也。然一片光輝。
0824a10: 周旋法界。知音若遇。必有得手之機。苦海波濤。從
0824a11: 此一息。無邊法樂。非自非他。幸各心。深求實濟。
0824a12: 可也。今之論本。精要者仍舊文謂志磐蓮池洪源三大師。補正
0824a13: 者兼新義。具如後文。觀者察之。
0824a14: 卷九
0824a15: 像式并讚
0824a16: 
0824a17: 
0824a18: 
0824a19: 
0824a20: 
0824a21: 
0824a22: 
0824a23: 
0824a24: 
0824b01: 
0824b02: 
0824b03: 
0824b04: 
0824b05: 
0824b06: 
0824b07: 
0824b08: 
0824b09: 
0824b10: 
0824b11: 
0824b12: 
0824b13: 
0824b14: 
0824b15: 
0824b16: 
0824b17: 
0824b18: 
0824b19: 
0824b20: 
0824b21: 
0824b22: 
0824b23: 
0824b24: 
0825a01: 
0825a02: 
0825a03: 
0825a04: 
0825a05: 
0825a06: 
0825a07: 
0825a08: 
0825a09: 
0825a10: 第一方壇。就人間房屋所宜。
0825a11: 然亦須壇外四面。能圍繞經行。
0825a12: 第二圓壇。是酌古準今所立。
0825a13: 於兩門分上下。其制精通明辨。則頗可行。但須另
0825a14: 建壇屋矣。
0825a15: 此後再立一大圓壇圖。以事必心安。量無涯涘。故稱
0825a16: 吾性而圖之也。
0825a17: 此遇心力並到時。頗可建。花嚴樓閣。彈指門開。莫
0825a18: 作難易想。
0825a19: 
0825a20: 
0825a21: 
0825a22: 
0825a23: 
0825a24: 
0825b01: 
0825b02: 
0825b03: 
0825b04: 
0825b05: 
0825b06: 
0825b07: 
0825b08: 
0825b09: 
0825b10: 
0825b11: 
0825b12: 
0825b13: 
0825b14: 
0825b15: 
0825b16: 
0825b17: 
0825b18: 
0825b19: 
0825b20: 
0825b21: 
0825b22: 
0825b23: 
0825b24: 
0826a01: 論曰。此以十柱成一亭。每柱左右各一席。席皆微
0826a02: 偏向內。兩席之間。一門一階。廢其七。用其三。柱各
0826a03: 一旛。兩柱間各一燈。旛之背一鏡。鏡在柱內。旛在
0826a04: 柱外。中之五席一二三及二十四二十五。左右皆燈。背面皆鏡。
0826a05: 十燈十燈。十鏡十鏡。以表無盡重重之義也。亭徑
0826a06: 三丈。圍九丈。階去地七尺。亭之簷。高於階一丈四
0826a07: 尺。兩柱相去九尺。柱外至簷五尺。此五尺中。除內
0826a08: 尺五為席之外半。除外尺五為亭畔倚闌。中餘二
0826a09: 尺。以備外繞經行也。中階唯真靈出入行之。主表
0826a10: 出入。由左右階。左右柵門。香燈司鎖。餘人不得入。
0826a11: 綱要曰。咫觀既集水陸諸書而論之。成八卷矣。客有
0826a12: 讀而疑之者。問難蜂起。一一答之。
0826a13: 問。一念普觀無量劫。無去無來亦無住。如是了知
0826a14: 三世事。超諸方便成十力。今之論本。化上堂十席
0826a15: 為十一席。於佛僧外。增標淨土聖賢。其實淨土乃
0826a16: 花嚴無量門中之一耳。徒生增減。豈合普心。答。此
0826a17: 正普心也。為十方眾生。歷劫以來。泛信三寶。未識
0826a18: 專門。幸苦飄零。不得解脫。今以一佛土引其趨向。
0826a19: 一入全真。佛佛皆現。正是賢行。豈憂不普。且十與
0826a20: 十一。何增減之有。經云花藏世界所有塵。一一塵
0826a21: 中見法界。寶光現佛如雲集。此是如來剎自在。
0826a22: 問。發起正發起。熏修極熏修。故梁懺之功。無苦不
0826a23: 救。一切道場之所宗敬。今乃另製法輪懺。豈能通
0826a24: 感乎。答。梁懺雖佳。而世之禮者。多成故套。心性尚
0826b01: 隔。事境豈通。今以真懺責之主法一人。若無其人。
0826b02: 徒事外壇。亦無力也。且三寶之戒定慧。全顯現於
0826b03: 經律論之中。與之熏習。觸發靈因。呼而拜之。正是
0826b04: 歸命於諸佛之師也。夫身心大苦。唯一緣生。若能
0826b05: 敬一心濃。懺之立應。體通生佛。此任可肩。未易責
0826b06: 之流俗也。積劫之苦。三毒為根。而癡尤難破。念此
0826b07: 含靈。皆我眷屬。能不求真光明以破其闇乎。花嚴
0826b08: 云。譬如有人。仁慈孝友。遭逢世難。父母妻子。兄弟
0826b09: 姊妹。并皆散失。忽於曠野道路之間。而相值遇。瞻
0826b10: 奉撫對。情無厭足。願行法者。深體此意。一切含靈。
0826b11: 悉皆赴感。悉皆知歸。不可空誦古人浩博悠久艱
0826b12: 苦卓絕之願。而勉強跪拜以塞責。孤負此道場內
0826b13: 外人天也。
0826b14: 問。施戒忍進及禪定。智慧方便神通等。如是一切
0826b15: 皆自在。此是花嚴三昧力。故水陸道場。以七處九
0826b16: 會而為定相。今乃略之。何耶。答。捨偽依真。花嚴乃
0826b17: 現耳。七處九會。議本賢宗。長者已巳廣為十處十會。
0826b18: 今之論本。處會皆十。第一處。一念心中。諸佛眾生。
0826b19: 朗然無滯。純一性境也。第二處。外壇也。第三處。遣
0826b20: 使壇也。第四處。淨道上空樓閣也。第五處。浴壇
0826b21: 也。第六處。內壇也。第七處。淨土壇也。第八處。施食
0826b22: 壇也。第九處。花嚴壇也。第十處。送聖遍往十方也。
0826b23: 法性如空。諸佛於中住。無去亦無住。處處皆見
0826b24: 佛。今以一念心中生佛齊觀。為第一會。十方預誦
0826c01: 經律論七千二百餘卷。法寶光明。交羅帶。為
0826c02: 第二會。外壇頂禮法輪寶懺。於眾生心中。吐法光
0826c03: 音。為第三會。穢跡金剛。十大明王。天龍八部。證明
0826c04: 結界。為第四會。聖觀自在坐道場中。放眉間光。為
0826c05: 第五會。十方毗盧遮那如來。環坐道場。放眉間光。
0826c06: 為第六會。請上堂時。供浴及齋。祈求恩赦。為第七
0826c07: 會。主法坐說三歸菩薩戒。為一切含靈。開佛境界。
0826c08: 為第八會。十方凡聖。同侍道場。暢行齋法。為第九
0826c09: 會。送聖已巳畢。重復示現瑜伽施食儀軌。度生無極。
0826c10: 為第十會。
0826c11: 問。廣博嚴麗。皆同空。不相障礙。亦無雜亂。古之
0826c12: 內壇。止五日。施食亦止五日。各有其節。今何一律
0826c13: 以七。答。十方國土海。無量無邊佛。咸於一念中。各
0826c14: 各現神通。既七日壇場。何妨七日內外有事。先外
0826c15: 灑淨。後內結界。非雜亂也。
0826c16: 問。勝法微妙音。譬喻字相應。無量佛神力。咸來入
0826c17: 我身。外壇十二部經。本當勤誦。今皆不然。但奉法
0826c18: 輪一懺。不亦淺乎。且先時誦經。雖曰良法。然光明
0826c19: 星散。豈合規模。答。君誤矣。本非誦經。是檢藏也。檢
0826c20: 藏事不行。乃代以誦經。而律論皆閣起矣。且十二
0826c21: 部者。重頌本事等也。今以藥師金剛等十二種為
0826c22: 十二部。誤中誤也。今之論本。以七千二百餘卷誦
0826c23: 於先。法輪寶懺點綴於後。猶為將來檢藏之引焉。
0826c24: 字字發光。何憂不聚。摩耶不云乎。彼妙光明入我
0827a01: 身時。我身形量。雖不踰本。然其實已巳超諸世間。所
0827a02: 以者何。我身爾時。量同空。悉能容受十方菩薩
0827a03: 受生莊嚴諸宮殿故。如此四天下菩薩受生。我為
0827a04: 其母。三千大千世界。百億四天下。閻浮提中。悉亦
0827a05: 如是。然我此身。本來無二。非一處住。非多處住。
0827a06: 問。如來咸放大光明。一一光中無量佛。今不日日
0827a07: 正演瑜伽。唯以第七日敷陳其事。前之六日。神志
0827a08: 稍略。答。水陸道場。本是齋法。合六道作人天。同侍
0827a09: 食於三寶也。施食乃大齋中支流之一。專心根源。
0827a10: 支流宜殺。其第七日必多為宣衍者。以送聖後重
0827a11: 圓一會。示度生無己巳之心也。其有內壇受益未深。
0827a12: 或可於新增進。金剛般若。兩周說法。法花記畢。更
0827a13: 演涅槃。經云。若有眾生。得見菩薩修菩提行。若信
0827a14: 若疑。菩薩皆以世出世間種種方便而攝取之。以
0827a15: 為眷屬。令於阿耨多羅三藐三菩提。得不退轉。是
0827a16: 此意也。
0827a17: 問。眾生形相各不同。行業音聲亦無量。如是一切
0827a18: 皆能現。海印三昧威神力。今之畫軸。既約其數。又
0827a19: 盡變四惡趣作人天形。其有說乎。答。佛入眾生。則
0827a20: 全乎眾生。眾生入佛。則全乎佛。佛形同人天。人天
0827a21: 之形。方得受人天之供。必坐惡趣身於道場。恐無
0827a22: 此理也。經云。一切方所。一切族類。我皆以方便示
0827a23: 同其形。可知凡聖交接。氣味必孚。豈可滯迷封。
0827a24: 不回故轍。法數之減。非好為奇。吾見卷軸太多。則
0827b01: 挂起時。多互相掩蔽。今定以一席一軸。乃為安平。
0827b02: 且使一一軸中。以勝劣之色。表厥尊卑。而於上堂
0827b03: 十一席。一一威嚴。重重顯露。非敢略也。既助觀力。
0827b04: 必使勿誤其初因。觀者神圓。聖凡同住矣。
0827b05: 問。若佛菩薩等。不出於世間。無有一眾生。而能得
0827b06: 安樂。釋迦本師也。於眾生最親。一概託之毗盧。未
0827b07: 免隔。果爾毗盧能利五種根。何以圓唱所被機
0827b08: 宜。唯是上上根菩薩凡夫外道。而上根且絕分也。
0827b09: 答。根有生熟。教有抑揚。法有偏全。事有通局。今之
0827b10: 道場。勝中之勝。豈於我佛。不能混法報化三身而
0827b11: 為一。且汝不聞乎。於一佛身上。化為無量佛。雷音
0827b12: 眾剎。演法深如海。
0827b13: 問。世間所見法。但以心為主。隨解取眾相。顛倒不
0827b14: 如實。何以於浴聖時。而生男女二相分別之見乎。
0827b15: 答。聖有二。一聖身聖。如三寶是。二凡身聖。如示作
0827b16: 金剛天及八部上首是。今之上堂。明明二種聖人。
0827b17: 同臨法會。浴之一事。眾生所需。如燈之照眼。食之
0827b18: 美口。皆凡夫情量所必求。而上以供聖則為孝。何
0827b19: 得絕凡情而言供聖也。時彼會中。一切眾生。因見
0827b20: 如來。苦滅障除。堪受聖法。故威儀非可混蒙設。
0827b21: 不壞世間相。乃滿大悲心。
0827b22: 問。一切法門無盡海。同會一法道場中。今之飯僧
0827b23: 不以飯。何也。答。飯僧非常之大舉。一之不易。何況
0827b24: 於三。七日中。精神或不能貫注無漏也。今以錢代
0827c01: 飯。用表此心。比之草草一餐。安詳十倍。經云。佛身
0827c02: 一切相。悉現無量佛。佛身如是。佛事亦然。以解脫
0827c03: 心。供阿羅漢。不必更生繫著之想也。
0827c04: 且汝未問者。尚可踵而說之。不敢苟同。非曰好異
0827c05: 也。一主法自己巳發心異。必使如來量同。二不立齋
0827c06: 主之案異。必使眾生心同。三正度人名不嫌其多
0827c07: 異。必使解脫境同。四主表飲食淡薄異。必使感應
0827c08: 理同。五表白不必板派異。必使大願體同。六執事
0827c09: 不必過多異。必使清淨念同。七外壇不必二十四
0827c10: 人異。必使敬信心同。八內壇事多夜行異。必使六
0827c11: 根用同。九內壇樂器增減異。必使晝夜音同。十布
0827c12: 施不矜多財異。必使求度因同。主法必自發心。悲
0827c13: 度無極。方與一切如來。同其心體。若以白金聘至。
0827c14: 與泛泛道場何別。恐少感格也。齋無其主。一切眾
0827c15: 生。全主全賓。設一墊於主法旁。請上下堂。臨時
0827c16: 選一人以隨叩。只要有心人。若立位安人。主賓分
0827c17: 立。則行法反有不入神者也。第二十四席正度之
0827c18: 機。千百同牌。十牌同位。不必以多金為美。或反致
0827c19: 所度寥寥。必使一切人皆能勉力。以度其親。方為
0827c20: 無憾。彼不信入。則無如何。一動念。已巳入此法界矣。
0827c21: 蓋每名百錢而已巳。來者既易。行之不難。多請如來
0827c22: 法住也。上下堂精美之供。出以享大眾。主表持。
0827c23: 不可食之。另作平淡。粗粗取足。以精心通感為急
0827c24: 也。表白太熟則專。專其利。則利物淺矣。不限生熟。
0828a01: 臨時取知文少過之人用之。儀不求美觀也。多列
0828a02: 執事。分費計耳。能二十四人作外壇固佳。不然。十
0828a03: 二位亦足矣。十二人亦不妨空三五人。位必十二。
0828a04: 以便送聖分駐二十四盤耳。西一至六。二十四席
0828a05: 至十三席盤。東六至一。十二席至一席盤。盤借位
0828a06: 一時暫駐。令一切人天展敬也。三四五更。冬夜足
0828a07: 以集事。日出後鎖柵門。聽人於柵外拜觀。則動靜
0828a08: 皆成法界也。鼓鈸繁瑣。不如金玉隨風。佐以雙鈴。
0828a09: 密得所也。既不多索齋主金。則驕氣一除。敬心
0828a10: 朗現。三寶放光也。
0828a11: 前客再問。儀節能預知乎。答。何不可。法師發此心
0828a12: 已巳。前二日。詢內壇外壇。事集乎。乃靜居一室。為法
0828a13: 界眾生。行實相懺悔。前一日。法師親視牌軸。遍安
0828a14: 之。不行禮。午後。內壇鳴小鐘鼓。誦金光懺文一遍。
0828a15: 第一日。三更。外壇灑淨。四更。內壇結界。五更。遣使
0828a16: 樹旛。第二日四更。請上堂。五更奉浴。第三日。四更。
0828a17: 供上堂。五更。請赦。是日午刻。通齋內外僧皆以錢
0828a18: 代飯。第四日。三更。請下堂。四更。奉浴。五更。說戒。第
0828a19: 五日。四更。誦信心銘。五更。供下堂。是日午刻。齋僧。
0828a20: 如上法。第六日。四更。主法親祝上下堂。洞宣情懇。
0828a21: 巳時。行放生。未時。給牲糧。第七日。五更。普供上下
0828a22: 堂。巳時。結願。午時。齋僧如上法。未時。迎至外壇。申
0828a23: 時送聖。戌時。大眾行瑜伽施食。亥時畢。後一日。主
0828a24: 法接見外壇人天。示以法界無始終義焉
0828b01: 補論曰。所奉者。三寶眾生之神明也。神之所依者。
0828b02: 旛牌畫軸。皆主法之心光也。但約成數十字。該總
0828b03: 別二相作一牌。則十牌皆無異。唯第二十四。牌牌
0828b04: 更換百千名。則牌牌異。二十五部席。有別則異。前
0828b05: 之二十三。不可或異。此心安理得之境也可以請時所稱
0828b06: 字樣。為牌之式。牌皆上畫寶。下畫蓮華。中用黃紙。下堂
0828b07: 則紅紙。使亦紅紙使十牌一位。合天行地行地府為一。第四席。不稱
0828b08: 台賢而稱二華。捨人就法。用通他剎。十一二十四
0828b09: 二十五不通。普中專心。總中別相書使赦使。文不相沿。供上堂。供
0828b10: 下堂。結同一願。各有義。請與三供。稱名錯綜。正陪二席。總同
0828b11: 別異。所以寫法界之靈心也。五菜五果。熟作一碗。
0828b12: 碟供鮮花果香塗法小食。誠能通化。何必太煩也。
0828b13: 除三供外。七日早粥中飯。香燈供之。不出生也。外
0828b14: 壇灑淨。亦繞內壇一。以示交互重重法界也。寶
0828b15: 懺以從容展敬為佳。不可促然。第七日巳時必拜
0828b16: 滿。誦行願品以結之誦華嚴者。來同誦。華嚴亦巳時畢。再接以佛。
0828b17: 則念佛人同入念之矣。浴時焚紙。每席十束。供
0828b18: 時。前二無。後一有。以備送也共五百分。五色用三。或兼
0828b19: 青黑。三尺。長九寸。累紙疊為卷。以上好紅紙銀
0828b20: 箔。作條之。卷時。誦治衣真言。至誠能化以為供
0828b21: 也。淨道不用仙橋之名。奉聖不用過街仙之曲。使
0828b22: 眾生無惑志也。一牌一獻疏。十疏一束。加紙再
0828b23: 之。佐以寶此乃紙元寶。供時所用。乃經卷法寶。第二十五席。不用
0828b24: 盤。事畢後。化於柵內可也。缸及矗燈。皆二十四。內
0828c01: 壇門外。通用布篷覆之。襯以油紙。下施欄木。柵內
0828c02: 則木篷無漏。三淨道旁。分立提燈提爐提旛之架。
0828c03: 主法灑淨及浴上下堂。亦皆用之。內壇淨水杯。大
0828c04: 者一。小者十。分大及小。以待種種用也。內壇唯中
0828c05: 一間懸四燈。四長旛。一璃。一歡門。四蒲。二琉
0828c06: 璃照。圓壇。則燈鏡旛花眾矣。供牒六。香花塗寶食
0828c07: 果也。二杯。茗飯也。一碗。菜也。一爐二臺。金錢紙緞
0828c08: 不以襯。同相之衣料。異相之衣形。分寄於紙緞。及
0828c09: 畫軸。不必製衣瓔珞冠裳衣帶甲冑等。聖凡古
0828c10: 今。男女主伴。文武僧俗異甚。不易刻舟求之也。浴
0828c11: 時獻衣帛。必插通花三枝。束束如是。花皆小紅千枝
0828c12: 乃足。又奉請奉浴奉供。及供使供判。亦用此花乃更須千
0828c13: 枝。陪席位。可於後一日斟酌安置。若大悲力足之
0828c14: 道場。可取正度之極要者。追錄陪席牌上。日日香
0828c15: 熏之。有水陸則以陪。必有真靈暢達也。請官二十
0828c16: 牌。舊稱符官。今稱使者分上下堂。使各十牌。判官二十牌。赦
0828c17: 官十牌。總別齊書而同式。以十表無盡者矣。紙像
0828c18: 紙馬。一切不用。施食壇對面。供面然大士及寒林
0828c19: 軸。左右各明一慈愍燈。外壇前備布篷。缸備蘆席。
0828c20: 盤備油紙。晴則可省。齋僧代飯以錢。三十六為一
0828c21: 齋。十二為一。以表四十八願意。宜齋之日。午正。
0828c22: 僧服一人。於門外施之。上堂本可日中奉供。恐氣
0828c23: 太敞。不如夜之神靜也。下堂不午後食。既受菩薩
0828c24: 戒。視同佛子。不忍以惡道待之也。晝夜六時。然香
0829a01: 鳴磬。勿參錯供則免寅。送則免申。內壇用意旨。外壇貼榜文。
0829a02: 獻疏則如牌之數。放生錢。牲糧錢。以萬為始。加至
0829a03: 十百倍。亦無礙也。其齋僧。放生牲糧錢。皆置普供
0829a04: 上。鳴磬。香燈一拜。取出。付柵外。齋正門。放生牲糧
0829a05: 出左右門。所放之生。置柵外。主法於柵內說三歸
0829a06: 柵內二人代受之。凡經藏不恃七日。預日選
0829a07: 十方有心人。各處看誦。書明經據。寄壇回向。當知
0829a08: 此會。不限方隅。行布圓融。同一無礙。合天行地行
0829a09: 地府於一位。請下堂方得玲瓏。於彼乎。於此乎。鬼
0829a10: 神通之。赦疏。十方外加一中央。即本世界主也。
0829a11: 文稿
0829a12: 意旨花嚴法界。娑婆剎土。一四天下。南贍部洲。
0829a13: 東土雞園。水陸內壇。奉佛修因。菩薩比丘某甲。謹
0829a14: 以意旨。上達內壇三寶。一切聖神。無量真靈座下。
0829a15: 伏以清淨本然。無非解脫。妙明真際。全具威靈。本
0829a16: 交參涉入而圓通。豈明暗色空之偏倚。其奈忽焉
0829a17: 不覺。亡失真如。迷茫於理事成顯隱奪之十門。顛
0829a18: 倒於總別同異成壞之六相。得麤遺妙。認影迷頭。
0829a19: 浩渺劫波。沿洄生死。無邊劇苦。致足哀矣。縱觀四
0829a20: 惡趣中。無量眾生。展轉淪胥。靡有底定。雖或暫寄
0829a21: 人天。逢緣受報。帶苦造業。不久還沈。縱有修行。多
0829a22: 無正見。邪師黨伴。煽惑迷茫。錯入魔機。終淪生死。
0829a23: 或有久修大力。尊特神天。結習牢強。不知還返。或
0829a24: 有聰明美秀。富貴吉祥。貪此小甘。悉歸大苦。莫不
0829b01: 感恩懷怨。引毒招殃。誤事傷生。背第一義。更有忘
0829b02: 失本願。逐境迷心。退入小乘。甘趨魔外。甚至現菩
0829b03: 薩相。懷夜叉心。破法破僧。非魔非佛。如斯不幸。含
0829b04: 識何依。嗟類之可憐。對真宗而不識。乃宏正教。
0829b05: 爰啟真壇。統水陸空而度脫無邊。合仙儒佛子
0829b06: 而銷鎔一際。盡與多生新眷屬。同來大會普光明。
0829b07: 法味滋神。妙音開悟。既從容而變化。遂環衛以周
0829b08: 旋。乘此一真。冥通法界。龍藏光輝。深銜寶願網。花
0829b09: 嚴剎海。圓現彌陀身。冀得手之有機。願度生而無
0829b10: 礙。佛恩靈捷。滿我心期。式展精誠。乞求加被。年月
0829b11: 日。比丘某甲具。
0829b12: 榜文前加水陸榜文四字蓋聞一真流露。具眾生諸佛之
0829b13: 因。萬法圓常。表解脫慈悲之用。機所在。法會乃
0829b14: 興。今有華嚴法界。娑婆剎土。一四天下。南贍部洲。
0829b15: 東土雞園。菩薩比丘某甲等。為啟建道場。聖凡普
0829b16: 利事。今據奉佛修因四眾弟子等。為祈心願。熏沐
0829b17: 焚香。肅恭歸命。十方常住。無量三寶。水陸大會。幽
0829b18: 顯聖凡。同展慈光。證明微悃。伏以內伸誠意。不出一百字。以
0829b19: 今某年某月某日為始。敬依真際。開建壇場。至某
0829b20: 日圓滿。於中。參酌儀軌。一心奉請。十方法界。四聖
0829b21: 六凡。萬德萬靈。光降法會。憑仗四眾。先期預日。諷
0829b22: 誦龍藏。大小諸部。經律論無量靈文。七千二百
0829b23: 八十卷多者亦攝其中。頂禮法輪寶懺。并行施食放生齋
0829b24: 僧念佛諸品法事。修設山茶時果淨齋。二十餘席。
0829c01: 并普供大席。金銀緞匹。隨席滿分。以上合集功德。
0829c02: 共伸回向。佛法僧寶。天龍鬼神。次復普熏。遍周沙
0829c03: 界。怨親等益。恩有咸資。深償我願。滿足而無。盡
0829c04: 攝他方。兼通而並濟。仰冀三尊永鑒。萬聖垂光。宏
0829c05: 開度利之門。大慶無遮之會。身身離障。剎剎融空。
0829c06: 長承慧日之照臨。同被法雲之覆護。本壇據此四
0829c07: 眾來詞。合行榜示。須至榜者後加幽顯咸知四字。年月日榜。
0829c08: 獻疏聞真源不隔。寶性圓涵。合眾生諸佛之
0829c09: 心。現一極無邊之妙。深深齊現。密密咸昭。今此華
0829c10: 嚴法界。娑婆剎土。一四天下。南贍部洲。東土雞園。
0829c11: 啟建道場。聖凡普利。圓成法會。具疏陳聞。竊因奉
0829c12: 佛修齋。四眾弟子等。為祈心願。熏沐焚香。肅恭歸
0829c13: 命。十方常住。無量三寶。水陸大會。幽顯聖凡。同展
0829c14: 慈光。證明微悃。伏以。內申誠意。不出一百字以今某年某月
0829c15: 某日為始。開建道場。至某日圓滿。於中。參酌儀軌。
0829c16: 一心奉請。十方法界。四聖六凡。萬德萬靈。光降法
0829c17: 會。憑仗四眾。先期預日。諷誦龍藏。大小諸部。經律
0829c18: 論。無量靈文。七千二百八十卷。頂禮法輪寶懺。
0829c19: 並行施食放生。齋僧念佛。諸品法事。修設山茶時
0829c20: 果淨齋。二十餘席。並普供大席。金銀緞匹。隨席滿
0829c21: 分。以上合集功德。共伸回向。佛法僧寶。天龍鬼神。
0829c22: 次復普熏。周沙界。冤親等益。恩有咸資。靈因滿
0829c23: 足。齊開寶潤之光明。勝會浺瀜。大慶法筵之成就。
0829c24: 三尊鏡照。列聖珠聯。靜含水月而非空。妙現燈雲
0830a01: 而不滯。境心交徹。身剎玲瓏。廓清羅縠之餘昏。
0830a02: 淨塵毛之細障。式垂歆響。永護含靈。年月日。奉佛
0830a03: 修齋四眾弟子疏。
0830a04: 請書花嚴法界。娑婆剎土。一四天下。南贍部洲。
0830a05: 東土雞園。奉佛修齋。四眾弟子等。并諸眷屬。為建
0830a06: 水陸道場。聖凡普利事。恭伸情悃。伏以。內伸誠意不出一百
0830a07: 字於今某年某月某日為始。於某日圓滿。參酌儀
0830a08: 軌。一心奉請。盡空遍法界。十方常住一切諸佛。
0830a09: 并諸眷屬。盡空法界。十方常住一切尊法。并
0830a10: 諸眷屬。盡空法界。十方常住一切賢聖僧。并
0830a11: 諸眷屬。十方法界。傳持正法。十宗諸祖師僧。并諸
0830a12: 眷屬。安樂世界。主伴重重。九品蓮花。清淨海眾。諸
0830a13: 上善人。并諸眷屬。華嚴海會。十方來集。深入法界
0830a14: 諸神上首。諸天上首。秘密顯現。無量真靈。并諸眷
0830a15: 屬。十方剎海。深入法界。一切禪仙。娑婆震旦。南北
0830a16: 仙宗。雞園妙會。入理真仙。并諸眷屬。十方剎土。深
0830a17: 入法界。為民立極。一切通儒。并諸眷屬。十方法界。
0830a18: 諸大明王。光明會上。二十諸天。并諸眷屬。十方法
0830a19: 界。護法護國。諸大神王。并諸眷屬。發揚水陸。流通
0830a20: 至教。製像立法。諸大士眾。并諸眷屬。惟願。不違本
0830a21: 誓。府應機。光臨法會。年月日。奉佛修因四眾弟
0830a22: 子等。具書奉請以上上堂　華嚴法界娑婆剎土。一四
0830a23: 天下。南贍部洲。東土雞園。奉佛修齋。四眾弟子等。
0830a24: 并諸眷屬。為建水陸道場。聖凡普利事。恭伸情悃。
0830b01: 伏以。內伸誠意。不出一百字於今某年某月某日為始。於某
0830b02: 日圓滿。參酌儀軌。一心奉請。十方法界。諸凡夫天。
0830b03: 并諸眷屬。十方法界。諸凡夫仙。并諸眷屬。十方法
0830b04: 界。住凡夫地。龍神雜部。上極天宮。下窮冥界。文武
0830b05: 主伴。并諸眷屬。十方法界。金銀銅鐵。諸轉輪王。并
0830b06: 諸眷屬。十方法界。種種諸根。一切人眾。并諸眷屬。
0830b07: 十方法界。四趣所攝。諸阿修羅。并諸眷屬。十方法
0830b08: 界。勝劣精靈。無量非人。并諸眷屬。十方法界。高下
0830b09: 九種。有無財食。諸鬼神眾。滯魄游魂。并諸眷屬。十
0830b10: 方法界。依地依水。依火依風。依木依空。巨細旁生。
0830b11: 并諸眷屬。十方法界。無間有間。寒熱遊增。總別地
0830b12: 獄。受苦眾生。并諸眷屬。十方法界。六道生死。中有
0830b13: 之身。并諸眷屬。圓滿道場。上下八方。稱心量處。奉
0830b14: 職諸神。并諸眷屬。一真法界。應現當機。受度之靈。
0830b15: 并諸眷屬。以下列所薦人名。一名勿漏最極有緣。依戀道場。陪
0830b16: 位之靈。并諸眷屬。惟願不迷本性。速赴靈機。光降
0830b17: 法會。年月日。奉佛修齋四眾弟子等。具書奉請。
0830b18: 請使牒華嚴法界。娑婆剎土。一四天下。南贍部
0830b19: 洲。東土雞園。奉行法事。比丘某甲。為建水陸道場。
0830b20: 聖凡普利事。於某年某月某日開啟道場。至某日
0830b21: 圓滿。仰勞使者。即持請書。奉請。上堂則云。盡空遍法界三寶聖眾。
0830b22: 乃至諸大士等。下堂則云。盡空遍法界。六道七趣勝劣諸倫。乃至當機受度之靈。某甲某甲某甲某甲
0830b23: 等降臨道場為此具牒。須至牒者　右牒。上堂則云空行。
0830b24: 下堂則云天行地行地府捷疾持符使者。準此。年月日比丘某
0830c01: 甲。具牒奉行。
0830c02: 赦疏花嚴法界。娑婆剎土。一四天下。南贍部洲。
0830c03: 東土雞園。奉佛修齋。四眾弟子等。并諸眷屬。為建
0830c04: 水陸道場。乞恩普赦事。一心上奏梵則云。妙莊嚴宮梵王尊天。釋
0830c05: 則云。忉利天宮帝釋尊天玉陛下。恭伸情懇。伏為。內伸誠意。不出一百字
0830c06: 以今某年某月某日。開啟道場。於某日圓滿。於中。
0830c07: 十法界勝劣諸倫。等心奉請。同赴道場法會。璃
0830c08: 影事。不隔纖毫。瓔珞光嚴。齊涵妙相。融十方空
0830c09: 樓閣之雲。地皆微動。品無量清淨醍醐之味。天亦
0830c10: 長春。深尋雜趣之本原。不外此清涼果海。融入如
0830c11: 來之妙定。全消夫隔別枝歧。況天王多花嚴菩薩
0830c12: 寄位之身。而眾生皆我佛世尊獨一之子。既大悲
0830c13: 之神用。不遺於一夫。而盛德之威權。可總其全量。
0830c14: 是用上叩天門。鴻恩肆赦。下行地府。鳳詔分頒。俾
0830c15: 千萬泥犁三惡道之倫。成百億金師一毛端之相。
0830c16: 天上人間雙解脫。金鎖開而鐵鎖齊開。寒冰熱火
0830c17: 盡銷鎔。法輪轉而食輪將轉。方以一味菩提。速發
0830c18: 其圓種。何堪小乘律相。挫抑其真因。伏乞天慈。深
0830c19: 體佛意。風行雷動。奉命者無頃刻之羈留。吐月流
0830c20: 雲。含識者悟根塵之消落。奉佛修因四眾弟子等。
0830c21: 不勝激切屏營之至。謹具疏以聞。年月日。修齋乞
0830c22: 恩佛弟子等。誠惶誠恐。稽首頓首具疏。
0830c23: 赦使牒花嚴法界。娑婆剎土。一四天下。南贍部
0830c24: 洲。東土雞園。菩薩比丘某甲。今因奉佛修齋四眾
0831a01: 弟子等。并諸眷屬。為建水陸道場。普利聖凡事。於
0831a02: 某年某月某日。開啟道場。某日圓滿。今當乞恩普
0831a03: 赦。仰勞使者。即持赦疏。迅速上奏。此界他方。妙莊
0831a04: 嚴宮大梵天王。忉利天宮帝釋尊天。諸闕下。四眾
0831a05: 等。不勝感激之至。為此具牒。須至牒者　右牒。此
0831a06: 界他方梵釋諸天捷疾持符使者。準此。年月日。比
0831a07: 丘某甲。具牒奉行。
0831a08: 判牒華嚴法界。娑婆剎土。一四天下。南贍部洲。
0831a09: 東土雞園。奉佛修齋。四眾弟子等。為水陸道場。功
0831a10: 德圓滿事。某等以今年某月某日。開啟道場。行諸
0831a11: 法事。於某日圓滿。於中。憑仗十方人力。先期預日。
0831a12: 披覽諷誦。龍藏大小乘。經律論。七千二百八十
0831a13: 卷。頂禮法輪寶懺。并行施食放生。齋僧念佛。諸品
0831a14: 法事。修設山茶時果淨齋。二十餘席。並普供大席。
0831a15: 金銀紙緞。隨席滿分。以上合集功德。用伸回向功德
0831a16: 司則云。或有應經主司照驗之處。神道設教。能補生人辦事之缺。今持具牒。伏乞照驗。文寶司則云。所有
0831a17: 上下堂疏文寶緞等儀。敢冀神聰。如法處分。以成圓滿功德。具慰心期。不勝感激之
0831a18: 至。為此具牒。須至牒者　右牒三界功德司。上下堂文寶司。判
0831a19: 官準此。年月日。奉佛修齋四眾弟子等。具牒告聞。
0831a20: 請書籤盡空遍法界。三寶聖眾。乃至大士等。
0831a21: 娑婆震旦。東土雞園。奉佛修齋。四眾弟子等具
0831a22: 　盡空遍法界。六道七趣。勝劣諸倫。乃至當機受
0831a23: 度某甲某甲之靈　娑婆震旦。東土雞園。奉佛修
0831a24: 齋。四眾弟子等具。
0831b01: 使者牒籤某某使者準此　比丘某甲具。
0831b02: 赦疏籤他方則云十方。此界則云娑婆妙莊嚴宮大梵天王玉
0831b03: 陛下奉佛修齋四眾弟子等具釋則改云。忉利天宮帝釋尊天。
0831b04: 玉陛下。
0831b05: 判官牒籤某某判官準此　奉佛修齋。四眾弟
0831b06: 子等具。
0831b07: 
0831b08: 法界聖凡水陸大齋普利道場性相通論卷第一
