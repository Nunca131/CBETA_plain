1070c01: 
1070c02: No. 1501
1070c03: 釋迦降生禮讚文并序
1070c04: 
1070c05: 霅谿沙門　仁岳　譔
1070c06: 僧祇律云。佛生日乃至涅槃日。當為大眾稱揚佛德。
1070c07: 予早歲讀大涅槃經。採雙林示滅之相。譔偈以聲之。
1070c08: 比有吾宗好事者。請四月八日浴佛形像次。亦陳讚
1070c09: 頌。所貴僧祇之式始終備焉。於是討太子本起及因
1070c10: 果等經所說事類。略為十讚。并五悔法次第于後。原
1070c11: 夫如來應物之相。機見有殊。是故乘白象入胎。御香
1070c12: 樓託陰。不可同也。今依小教。祇就鹿苑已巳前取其行
1070c13: 因趣果之事以成章句。若五時化。非此具道。苟曰
1070c14: 狂斐。試為裁之。
1070c15: 道場僧集。先禮三寶。次浴佛像。互跪燒香。各有偈辭。附于卷末。
1070c16: 若三光照世無盛於日輪。四聖化人最尊於佛道。
1070c17: 然以大明易度。正覺難逢。故長夜之彌昏。致生之
1070c18: 弗悟。伏自仁賢劫減。濁惡趣增。當堪忍以無師。會能
1070c19: 儒而出世。示同剎利。非為七寶之王。取證菩提。遂作
1070c20: 千華之主。形聲赴物。勝劣隨機。化儀雖有於始終。真
1070c21: 法本無於來去。今值三時春季八相生辰。懷疇昔之
1070c22: 因緣。敢申讚詠。備以時之供養。聊表勤誠。惟願聖慈
1070c23: 俯垂明鑒。
1070c24: 一心奉請堪忍世界示現降生釋迦文佛。
1071a01: 惟願降臨道場受我供養。
1071a02: 天上天下無如佛十方世界亦無比
1071a03: 世間所有我盡見一切無有如佛者
1071a04: 至此或陳敘。或宣疏稱佛等。以臨時自裁。然後禮讚。唱云。
1071a05: 一心頂禮然燈佛所受能仁記時身釋迦文佛。下皆
1071a06: 例此
1071a07: 過去久行菩薩道爾時值佛號然燈
1071a08: 曾為摩納奉慈悲因與瞿夷修供養
1071a09: 布髮掩泥承足下散華成住空中
1071a10: 從茲法忍得無生親受釋迦文佛記
1071a11: 故我一心歸命頂禮。下皆例此。
1071a12: 一心頂禮兜率天上示一生補處時身
1071a13: 一生當證能仁果補處爰升喜樂天
1071a14: 既超欲地在空居時為勞生談正法
1071a15: 劫火莫能焚此界毫光仍得照諸禪
1071a16: 佇觀機熟下生來普使盲冥開慧眼
1071a17: 一心頂禮迦維衛國託摩耶懷妊時身。
1071a18: 託識后妃名大術流光中印屬迦維
1071a19: 應夢潛通玉象形處胎真是金輪種
1071a20: 十月已巳宣聲密教諸天先見相嚴身
1071a21: 仁賢劫內大空將慶曇華時一現
1071a22: 一心頂禮無憂樹下誕王妃右時身。
1071a23: 聖后入園攀樹次怡然右產金軀
1071a24: 纔行七步現殊祥復指二儀稱最勝
1071b01: 天雨細香皆潤澤地開伏藏悉精明
1071b02: 珍重阿夷百歲人占言相好當成佛
1071b03: 一心頂禮東宮受職現納妃厭欲時身。
1071b04: 太子玅年方齒學父王求娉得耶輸
1071b05: 雖將五欲每勾牽但見諸根常寂靜
1071b06: 蓮生濁水心元淨金在紅爐體莫渝
1071b07: 徒增寶媛鎮相隨終被智刀刲愛網
1071b08: 一心頂禮四門遊觀無常樂道時身。
1071b09: 嚴駕四門觀四相淨居天子化諸塗
1071b10: 始逢衰老歎無常後見真僧欣有道
1071b11: 聖意豈存行樂事空聲唯贊出塵緣
1071b12: 指腹留娠嗣父王一心秪待離宮室
1071b13: 一心頂禮春宮午夜踰國城出俗時身。
1071b14: 天語出家時已巳至便捐王國指他山
1071b15: 中宵禁闥自然開千里神駒超忽去
1071b16: 車匿還宮迷遠道耶輸懷子守空帷
1071b17: 萬乘追蹤竟不迴翻令淨飯遙瞻禮
1071b18: 一心頂禮伽耶山內修六年苦行時身。
1071b19: 五人侍衛皆中止六載修行且外求
1071b20: 雪嶺無春任苦寒朱顏未老同
1071b21: 麻麥充飢寧是道斷常習定亦非真
1071b22: 斯為方便化眾生漸引邪徒歸正覺
1071b23: 一心頂禮熙連河畔受難陀施食時身。
1071b24: 大權將應人天供先受難陀獻乳糜
1071c01: 菩薩雖資玅色身遮那豈假珍羞味
1071c02: 落髮已巳歸忉利主傳衣元自飲光師
1071c03: 行看道樹近菩提步步方輿皆震動
1071c04: 一心頂禮金剛座上降天魔成道時身。
1071c05: 籍草結趺過永夜圓成三十四心時
1071c06: 九地塵勞既斷除六天魔事俱降伏
1071c07: 大梵佇聞甘露鼓生來覲紫金山
1071c08: 由是隨宜轉法輪人到于今咸受賜
1071c09: 至此復跪。秉鑪運想。披陳五悔。
1071c10: 至心懺悔
1071c11: 我等自從有識。隨順無明。在惡趣以悠長。任苦輪而
1071c12: 旋轉。佛興忍界。不逢萬德之尊。法被勞生。莫奉一音
1071c13: 之教。良以罪根深固。善種微冥。非應化之有偏。乃業
1071c14: 緣之為障。猶賴貝書西載。筏喻東流。得聞於我佛降
1071c15: 生。似值於爾時歸命。悲欣兩集。愧重增。今對道場。
1071c16: 故伸懺悔。
1071c17: 懺悔已巳。至心歸命三寶。餘皆例此。
1071c18: 至心勸請
1071c19: 恭請十方法界諸佛世尊。或生五濁之鄉。當說三乘
1071c20: 之道。慧雲所覆。法雨其。庶使萌悉皆充潤。
1071c21: 至心隨喜
1071c22: 所有世間出世一切善根。若無漏之真乘。或有為之
1071c23: 福聚。我皆隨喜。靡擇怨親。期未來時。會平等地。
1071c24: 至心迴向
1072a01: 以此如來功德少分稱揚。盡迴向於真空。及莊嚴於
1072a02: 佛果。亦冀多生所集眾善。無遺普施有情。同成實道。
1072a03: 至心發願
1072a04: 願我自凡至聖。此界他方。於有佛之時。咸降靈
1072a05: 之相。初聞音教便入於大乘。頓出塵勞即登於彼岸。
1072a06: 右旋道場。稱釋迦佛號。或諷安樂行品。盡誠而退。
1072a07: 
1072a08: 釋迦降生禮讚文終
1072a09: 
1072a10: 
1072a11: 
1072a12: 浴佛形像
1072a13: 案浴像功德經。清淨慧菩薩白佛。如來滅後。未來世
1072a14: 中諸眾生等云何浴像。佛言。應以牛頭旃檀．多摩羅
1072a15: 香．甘松．芎藭．金．龍腦．沉香．麝香．丁香。以如是等種
1072a16: 種玅香。隨所得者以為湯水。置淨器中。用諸香水次
1072a17: 第浴訖。復以淨水淋洗其像。如是浴者。各取少許洗
1072a18: 像之水置自頭上。然後燒種種香而為供養。
1072a19: 浴佛偈
1072a20: 我今灌沐諸如來淨智功德莊嚴聚
1072a21: 五濁眾生令離垢願證如來淨法身
1072a22: 燒香偈
1072a23: 戒定慧解知見香十方剎常芬馥
1072a24: 願此香煙亦如是迴作自他五種身
