0685b01: 慈悲水懺法卷中隨聞錄
0685b02: 寓古婁青螺菴沙門　書中智證　錄
0685b03: 一切諸佛愍念眾生。為說水懺道場總法。今當歸命
0685b04: 一切諸佛。
0685b05: 南無毗盧遮那佛南無本師釋迦牟尼佛
0685b06: 南無阿彌陀佛南無彌勒佛
0685b07: 南無龍種上尊王佛南無龍自在王佛
0685b08: 南無寶勝佛南無覺華定自在王佛
0685b09: 南無袈裟幢佛南無師子吼佛
0685b10: 南無文殊珠師利菩薩南無普賢菩薩
0685b11: 南無大勢至菩薩南無地藏菩薩
0685b12: 南無大莊嚴菩薩南無觀自在菩薩
0685b13: 禮諸佛已巳。次復懺悔準前可知。
0685b14: 某甲等。相與即今身心寂靜。無諂無障時本作曲。正是生
0685b15: 善滅惡之時。復應各起四種觀行。以為滅罪。作前方
0685b16: 便南藏無作前二字。
0685b17: 承上懺悔發願而起觀行。作滅罪之方。故總標也。
0685b18: 承前折憍等。三業無過。故得身心寂靜大經云。身寂靜者。終
0685b19: 不作殺盜婬。心寂靜者。亦不造貪嗔癡。又身寂靜。終不親近四眾。及所有事業。心寂靜。終不集三毒。有四
0685b20: 句料簡。一。身靜心不靜。如身坐禪遠四眾。心不離貪等。二。心靜身不靜。如內斷三毒。外近四眾等。三。身心
0685b21: 俱靜。如諸佛菩薩。及如法行人。四。身心俱不靜。如不信心凡夫外道等。生善滅惡。承
0685b22: 前悔罪發願文以生後。復應下。總標。言此身心
0685b23: 俱靜之時。又當各加觀行而進修焉。
0685b24: 何等為四。一者觀於因緣。二者觀於果報。三者觀我
0685c01: 自身。四者觀如來身首句徵。一者下列。
0685c02: 第一觀因緣者。知我此罪。藉以無明。不善思惟。無正
0685c03: 觀力。不識其過。
0685c04: 一。因緣觀行。初疊。知我下。釋明。起始為因。助作為
0685c05: 緣。如內充三毒。外近惡友等。知。覺了也。由正觀力
0685c06: □萬法本不□□□□□□□□□生。依正色心。□□□□□□□□□□□□□□□□。難於成
0685c07: □□□佛因緣□□□□□□□□□□□□□□心。思惟。
0685c08: 即貪心。今觀諸法從因緣生。覺所觀境皆空。能觀
0685c09: 之心自寂。昔無正觀力。被惡境轉。故不識其過。不
0685c10: 識。便是無明。故無正觀之力用也。
0685c11: 遠離善友。諸佛菩薩。隨逐魔道。行邪險徑。
0685c12: 雙承上兩節來。由不識其過。心多顛倒。如善知識。
0685c13: 當親近者。倒遠離之。魔道應遠離者。反隨逐之。吁。
0685c14: 不善思惟如此。隨逐。隨順追逐而不捨也。魔道者。
0685c15: 梵語魔羅。此云奪命。能劫奪智慧命故。又名殺者。
0685c16: 是惡中之惡。即謗毀三寶。邪見橫逆者。依附此等
0685c17: 必墮三途。故云險徑。
0685c18: 如魚吞鉤。不知其患。
0685c19: 此下連舉三喻明三毒。初明貪毒。魚但知香餌之
0685c20: 肥口。不知鉤頭有喪身之患。魚能吞物。譬人貪著
0685c21: 可欲境古云。隨他香餌浮波面。獨守深潭得自由。寧有喪身之禍耶。不知二字。
0685c22: 極重。應上不識字面。冠下兩喻大經云。見諸法真實。便有總別之相。
0685c23: 如見色作色相等。所以起貪耳。
0685c24: 如蠶作繭。自纏自縛。
0686a01: 二以蠶譬癡毒。蠶。吐絲蟲也。繭。蠶衣也。蠶因癡迷。
0686a02: 不知□□□□□□□□□□□□□纏其頭。自
0686a03: 縛其體□□□□□□□□□□□□□□自盡
0686a04: 其邪知見力。觸境迷惑。自是惛懵。既皆曰自。顯非
0686a05: 他力使之然也大經云。眾生不見十二因緣。是故流轉。如蠶作繭。自生自死。眾生亦
0686a06: 然。不見佛性。自造結業。流轉生死。猶如拍。四祖道信。見三祖燦曰。願和尚慈悲。乞與解脫法門。祖曰。誰
0686a07: 縛縳汝。曰。無人縛縳。祖曰。何更求解脫。
0686a08: 如蛾赴火。自燒自爛。
0686a09: 三。蛾譬嗔毒。飛蛾喜赤光。見火即投。不知自燒燋
0686a10: 爛之。喻人嗔心。見違境即發。不知嗔火能壞法
0686a11: 身。戕智慧命。
0686a12: 以是因緣。不能自出。
0686a13: 結因緣觀行。三毒造業。久淪生死。自不能出。不藉
0686a14: 三寶力。及自觀力。何以得超。
0686a15: 第二觀于果報者。所有諸惡不善之業。三世輪轉。苦
0686a16: 果無窮。
0686a17: 二。果報觀行。所有諸惡。如有貪等惡心所。自造惡
0686a18: 業。必招苦果。惑業苦三。如惡叉聚。又生死不停曰
0686a19: 轉即十二因緣等。偈云。假使百千劫。所作業不忘。因緣會遇時。果報還自受。如師子尊者與二祖
0686a20: 俱償宿障。皓月問長沙岑。永嘉云。了即業障本來空。如何是本來空。沙曰。業障是。問。如何是業障。答。本來
0686a21: 空是。月無語。沙以偈示曰。假有元非有。假滅亦非無。得通償債義。一性更無殊。
0686a22: 沉溺無邊巨夜大海。為諸煩惱羅剎所食。未來生死。
0686a23: 冥然無涯。
0686a24: 承上文來。謂苦果無窮。不能自出。猶如扁舟溺于
0686b01: 大海。又當長夜。復被羅剎噉。巨夜。即長夜。喻無明
0686b02: 不善。大海。喻受苦無窮。煩惱。羅剎。法喻雙舉。煩惱
0686b03: 汩沒慧性。如羅剎食人未來生死。應上三世二句。冥然巨夜。無涯大海。皆前
0686b04: 後呼應處。
0686b05: 設使報得轉輪聖王。王四天下。飛行自在。七寶具足。
0686b06: 命終之後。不免惡趣。
0686b07: 轉輪聖王。人中第一。輪以金為之。曰轉者。一日四
0686b08: 天。隨念飛行。以體圍圓。狀若車輪。王。治也。顯無為
0686b09: 而治。自然轉移。非若銀輪現治。銅輪施政。鐵輪揚
0686b10: 武而後治也。七寶者。晉本華嚴云。金輪寶。名勝自
0686b11: 在。象寶。名青山。紺馬寶。名勇疾風。神珠寶。名光藏
0686b12: 雲。主藏臣寶。名大財。玉女寶。名淨妙德。主兵臣寶。
0686b13: 名離垢眼。謂之七種王寶。得此七寶。作轉輪王。飛
0686b14: 行自在。王四天下。可謂福之至也又有四德。一大富。二端正姝好。
0686b15: 三安隱無病。四長壽。如此福德。尚墮苦報。未知出期。況無福
0686b16: 而不勤懺悔乎。
0686b17: 四空果報。三界極尊。福盡還作牛領中蟲。況復其餘
0686b18: 無福德者。而復懈怠。不勤懺悔。此亦譬如抱石沉淵。
0686b19: 求出應難。
0686b20: 上舉人中之極。此舉天中之極。謂無論輪王。即四
0686b21: 空天命終。亦不免苦報。雖居三界極尊之位。其福
0686b22: 既盡。還作牛領中虫。況其餘人道。不及輪王。無福
0686b23: 德者。既乏福德。又多罪垢。反懈怠。不精勤求懺耶。
0686b24: 誠如抱石云云。四空天。是無色界。一。空無邊處天。
0686c01: 二。識無邊處天。三。無所有處天。四非非想處天。證
0686c02: 四空果報。為三界極尊。淪生死苦如沉淵。空身沉
0686c03: 淵。已巳是難出。況抱石而不捨。欲求自出。亦甚難也。
0686c04: 顯生死垢軀。現是難脫。更造重罪而不懺。又不藉
0686c05: 聖力。欲求自。必甚難也還。義應讀旋。速也。應。時本作良。非。沉淵。與上沉
0686c06: 溺至大海句呼應。
0686c07: 第三觀我自身。雖有正因靈覺之性。而為煩惱黑暗
0686c08: 叢林之所覆蔽。無了因力。不能得顯。
0686c09: 三。自身觀行。文具三佛性義。一正因是住自性佛性二緣
0686c10: 因是引出性佛性。三了因是至得果佛性。妙玄云。有心者。皆得作佛。即法身種。謂之正因。
0686c11: 一切舉手低頭。即解脫種。謂之緣因。一切世智。三解脫心。即般若種。謂之了因。大經云。正因者。名為佛
0686c12: 性。緣因者。發菩提心。以二因緣。得無上菩提。如石出金。今文正因者。正由此
0686c13: 慧除癡。得法身故。自身有三。慧身。玅法身。應一切
0686c14: 身大法界論云。眾生法身。既與功德相應。何故無有如來德用。應知此如蓮華未開。諸惡見葉
0686c15: 共包裹故。亦如金山。被瞋恚泥所封著故。又如空。被愚癡雲之所蔽故。煩惱能障本
0686c16: 有靈覺之性。如黑暗叢林能覆日月之光。了義者。
0686c17: 法身。是本真之理。不生不滅者。但煩惱覆之則隱。
0686c18: 智慧燭之則顯。又了有二義。一了斷義。般若能了
0686c19: 煩惱空故。二顯了義。能顯法身故大經云。了因者。猶如燈明。照了
0686c20: 于物。緣因。即施戒等五。與般若為資緣故。資彼正因力。斷惑成菩提也。
0686c21: 我今應當發起勝心。破裂無明顛倒重障。斷滅生死
0686c22: 偽苦因。顯發如來大明覺慧。
0686c23: 此時不發勝心。更待何時。故云今應當等。勝心。即
0686c24: 前七種心。及四行中前二。勝心一發。則黑暗之蔽
0687a01: 自開。一起。則靈覺妙性自顯。無明。如鐵圍城。藉勝
0687a02: 心能破。如網。仗勝心能裂。又無明有四十二品。
0687a03: 為本性之障非一層。故云重。是生死苦果之因也。
0687a04: 偽。是假意。前云假。則非實。假則非真。言本靈
0687a05: 上無真實生死因之無明。及生死果之苦報也修懺
0687a06: 要旨云。滅障如翻大地。草木皆枯。顯德如照澄汪。森羅盡現。如來者。法身也。覺
0687a07: 慧。是無上菩提之因心。即當人不動不變之心體。
0687a08: 即覺字本不可得。不過借以破眾生之迷耳。覺慧
0687a09: 顯照。如日月大明。始悟生本是佛。如川有珠而不
0687a10: 枯。山有玉而增潤。
0687a11: 建立無上涅槃玅果。
0687a12: 涅槃有四。一。自性清淨涅槃一切眾生平等共有。即真如理也。二。
0687a13: 有餘涅槃二雖斷煩惱。未除餘習。故是有餘。三。無住涅槃謂不住生死。不
0687a14: 住涅槃。窮未來際。利樂有情故。四。無餘涅槃謂煩惱既盡。餘習亦滅故。今指無
0687a15: 餘無住。即是出世第一義諦。故云無上。既是出世
0687a16: 第一。故為妙果大經云。一切善業。是涅槃因。因有二。一近因。即三解脫門。二遠因。即
0687a17: 無量世所修善法。又云聽法因緣。得近大涅槃。以開法眼故。如世三人。一。無目。二。一目。三。二目。無目者。常
0687a18: 不聞法。一目者。雖暫聞法。其心不住。二目者。專心聽受。如聞而行。故聽法因緣。亦得近。能生大明覺慧故。
0687a19: 華嚴經云。智入三世而無來。即大覺涅槃。此是智不能入。愚不能昏境界。問。世出世間俱有涅槃義不。
0687a20: 答。大經云。如人飢餓。得少飯食。如病得差。如人怖畏。得歸依處。如貧人獲七寶物。得已巳。皆得安樂。如是安
0687a21: 樂。即世間涅槃。乃至如來常樂我淨。即大涅槃。今人不得涅槃何故。答。大經云。無量眾生應入涅槃。以所
0687a22: 乏故。妨亂其心故不得。又多喜教化。其心務。不能得定。故不得現。問。佛于十五夜涅槃何故。答。有十一
0687a23: 事。一。能破闇。表能壞無明大暗故。二。令眾生見道非道。表演說正道邪道。三。令眾生見道邪正。表開示生
0687a24: 死邪險。涅槃平正。四。除蒸。得清淨樂。表令人斷三毒熱。五。能破螢火高心。表壞外道光明。六。滅一切賊
0687b01: 盜之想。表破煩惱結賊。七。除眾生畏惡獸心。表除畏五蓋心。八。能開敷優羅華。表開敷眾生種善根心。
0687b02: 九。合蓮華。表覆眾生五欲心。十。發行人進路之心。表發起眾生進修趨向大涅槃行。十一。令眾生樂受五
0687b03: 欲。多獲快樂。表令眾生樂修解脫。故當望夜耳。
0687b04: 第四觀如來身。無為寂照。離四句。絕百非。
0687b05: 首句。疊。觀者。教人察己巳身。即同如來也。次句。略釋。
0687b06: 離四下。廣釋。無為。寂滅真體也釋如義。寂照。寂體妙
0687b07: 用也釋來義。如鏡照物。本自無心。心體雖寂。寂而恒
0687b08: 照。非有心用。眾生不了自心本寂。妄計有心。故起
0687b09: 四句百非。若大明覺慧中。念念寂滅。即如來清淨
0687b10: 法身。何勞離絕問。如何是無為作用。答。為即無為。非無為于無為也。如地大能持萬
0687b11: 物。終不生念。我力能持。火亦不念我能燒物。水亦不念我能潤漬。風亦不念我能動長。空亦不念我能容
0687b12: 受。涅槃亦不念。我令眾生得度。義出大經。離四二句。釋如字。但舉一對。
0687b13: 或拈一字便成四。如有無是對。立四句者。如云有。
0687b14: 是增益謗。無。是損減謗。亦有亦無。是相違謗。非有
0687b15: 非無。是戲論謗。一異。斷常亦爾就有等四句。每句各四句。有四句者。
0687b16: 有有。有無。有亦有亦無。有非有非無。無四句者。無有。無無。無亦有亦無。無非有非無。亦有亦無四句者。亦
0687b17: 有亦無有。亦有亦無無。亦有亦無亦有亦無。亦有亦無非有非無。非有非無四句者。非有非無有。非有非
0687b18: 無無。非有非無亦有亦無。非有非無非有非無。如上四句各四。四四則成十六。是末四句也。約三世各有
0687b19: 十六句。成四十八句。此諸句。皆有已巳起未起。成九十六。并上根本四句。成百。餘四句倣此。百非
0687b20: 者。法數云。凡作四句。有本末三世。已巳起未起。積成
0687b21: 百。皆不得真。故云非噫。四句可離。正句不可離也。嚴頭云。大統綱宗。麼須識句。
0687b22: 甚麼是句。百不思時。喚作正句。亦云居須。亦云得住。亦云歷歷。亦云惺惺。亦云恁麼時。將恁要等破。一切
0687b23: 是非。如一團火相似。觸著便燒。有甚向傍處。古哲云。一法若有。毗盧墮在凡夫。萬法若無。普賢失其境界。
0687b24: 有無尚爾。況四句乎。百非乎。所以當離而絕之。
0687c01: 眾具足。湛然常住。
0687c02: 廣釋來義。眾德即萬行。感百福莊嚴。行無不具。相
0687c03: 無不圓。故云具足圓滿報身。湛然。言如水之澄湛。萬彩
0687c04: 映也。常住。即不動義法身也。宗門統要云。佛光如滿禪師因唐順宗問。佛
0687c05: 從何方來。滅向何方去。既言常住世。佛今在何處。師云。佛從無為來。滅向無為去。法身等空。常在無心
0687c06: 處。有念歸無念。有住歸無住。來為眾生來。去為眾生去。清淨真如海。湛然體常住。帝又問。佛向王宮生。滅
0687c07: 向雙林滅。說法四十九。又言無法說。山河及大海。天地及日月。時至皆歸盡。誰知不生滅。疑情猶若斯。智
0687c08: 者善分別。師曰。佛體本無為。迷情妄分別。法身等空。未曾有生滅。有緣佛出世。無緣佛入滅。處處化眾
0687c09: 生。猶如水中月。非常亦非斷。非生亦非滅。生亦未曾生。滅亦未曾滅。了見無心處。自然無法說。問。如來法
0687c10: 身既常。眾生如何不見。答。大經云。其性常住。是不變異。無智慧眼。不能得見。如彼肉眼。不見闇中樹影。
0687c11: 雖復方便入於滅度。慈悲捄接。未曾暫捨。
0687c12: 復讀福。白也。言也語云南雍三復白圭。方便。雙通出入。入於滅
0687c13: 度。即生死而證涅槃。出而捄接。即涅槃而度品。
0687c14: 故云淨法界身。本無出入。大悲願力。示現受生。是無住涅槃也無志出世。淪于苦
0687c15: 中。則捄之。有志力微者。則接之。實須臾未棄也。
0687c16: 生如是心。可謂滅罪之良津。除障之要行。是故志誠。
0687c17: 求哀懺悔。
0687c18: 總收上四行。滅罪。是總結懺悔。除障。是生下諸文。
0687c19: 某甲等無始以已巳同來。至于今日。長養煩惱。日深日厚。
0687c20: 日滋日茂。覆慧眼。令無所見。斷除眾善。不得相續。
0687c21: 因煩惱長養。故眾善斷除。不得相續。釋斷字。心有
0687c22: 煩惱。如地有眾草。煩惱長。則生死海日深。無明地
0687c23: 日厚。土得水而日滋。樹得地而日茂。滋。浸也潤也。
0687c24: 茂。盛也。由煩惱林茂。故覆。智慧眼。終不自見下文
0688a01: 障字。由滋茂覆生去。起字。從長養字生去。計二十四節。
0688a02: 起障不得見佛。不聞正法。不值音治聖僧煩惱。
0688a03: 一。由斷眾善。於三寶無緣。慧眼恒盲。福田淺薄也。
0688a04: 起障不見過去未來一切善惡業行。出離煩惱。
0688a05: 二。因覆慧目。不見過現善惡業行。即不知未來當
0688a06: 受好醜果報。故煩惱無由離。生死海無由出。無明
0688a07: 地胡由脫耶上二節。明人間障。下明障生天事。皆根前觀果報中來。
0688a08: 障受人天尊貴之煩惱。
0688a09: 三。人中尊貴。如轉輪聖王。天中尊貴。如欲界帝釋。
0688a10: 色天梵王。無色非非想處天等。言尊貴者。揀異三
0688a11: 途微賤。貴賤。當轉轉明之。
0688a12: 障生色無色界禪定福樂之煩惱。
0688a13: 四。禪定福樂。初禪離生喜樂深入一心。有覺有觀。離不善法。得未到地。
0688a14: 身心快樂。證初禪相。二禪。定生喜樂初禪喜樂。從離欲生。此中喜樂。從禪定生。三
0688a15: 禪。離喜妙樂喜是麤樂。今捨麤求妙。故離喜。四禪。捨念清淨地初禪
0688a16: 覺觀惱亂。二禪大喜動。三禪知樂無常難守。是故當捨。進求四禪安隱之地。四禪純淨。無出入息。故心易
0688a17: 攝。是為真禪。如善御馬者。隨意所至。欲行四無量心。四無色定等。隨意皆得。欲得六通亦易。前三禪。是麤
0688a18: 相清淨心。第四禪。是細相清淨心。大經云。如世間上妙清淨園林。死屍至中。則為不淨。眾共捨之。不生愛
0688a19: 著。色界亦爾。雖復淨妙。以有身故。諸佛菩薩。悉共捨之。懺世間障竟。下懺出世間障。
0688a20: 障不得自在神通。飛騰隱顯。至十方諸佛淨土。聽
0688a21: 法之煩惱。
0688a22: 五。自在神通如大目犍連所得者。或隱或顯。迅疾無礙。山壁
0688a23: 直過。行空如鵬。地中出沒。如浮沉水。可以至十
0688a24: 方者。神境通也。淨土有麤細二相。變化土。有二。
0688b01: 為麤。他受用土。純菩薩。為細。聽法者。法苑分三種。
0688b02: 上品神聽。中品心聽。下品耳聽妙慧菩薩問佛。云何能證得。自在勝
0688b03: 神通。往無量剎。禮敬于諸佛。答。見人修著說宜法。不生謗毀加留難。如來塔廟施燈明。修習諸禪遊佛
0688b04: 剎。
0688b05: 障學安那。般那。數息。不淨。因緣。觀等諸煩惱。
0688b07: 是三世佛入道初門止觀云。數息觀。對治游思病。先數入息。後數出息。從一至
0688b08: 十。終而復始。不令散亂。數息觀。治散亂。不淨觀。治貪欲謂觀身不
0688b09: 淨。如上卷三十六物等。因緣觀。治愚癡等。是等取慈悲念佛
0688b10: 二觀慈悲觀治多嗔。念佛觀治著我。此名五停心。亦謂之圓五品。
0688b11: 障學。頂。忍。第一法。七方便等諸煩惱。
0688b12: 七。信。住。行。向各十。共四十一清淨心。次成四種妙
0688b13: 圓加行。即。頂。忍。世第一地也楞嚴云。即以佛覺用為己巳心。若出未
0688b14: 出。猶如鑽火。欲然華木。名為煖地。又以己巳心成佛所履。若依非依。如登高山。身入空。下有微礙。名為頂
0688b15: 地。心佛二同。善得中道。如忍事人。非懷非出。名為忍地。數量消滅。迷覺中道。二無所目。名世第一。七
0688b16: 方便。即小七賢位也。一。五停心位即前數息等五觀。二。
0688b17: 別相念位。三。總相念位。加上等四位。是為七。等
0688b18: 者。等小中餘位。
0688b19: 障學慈。悲。喜。捨。聞。思修等諸南藏有煩惱。
0688b20: 八。慈悲喜捨。即四無量心釋見首卷。發菩提心論云。聞
0688b21: 等是三慧。一。聞慧。如所聞法。心常愛樂。無有厭足。
0688b22: 二。思慧。思念觀察一切有為法。如實相謂無常。苦空。無我。不
0688b23: 淨。念念生滅。不久敗壞。即生厭離。趨佛智慧。三。修慧。謂離欲不善法。漸
0688b24: 次修入。
0688c01: 障學空。平等。中道解。三觀義煩惱義字下。南藏有諸字。
0688c02: 九。空者。一念無相因緣所生法。我說即是空。平等者。無法不備。
0688c03: 亦名為假中道者。雙融空假。遮照同時是中觀義。其義當解。
0688c04: 障學助道品。念處。正勤。根。力。如意足諸煩惱。
0688c05: 十。助道品即三十七助菩提法。一。四念處。一。觀身不淨。染緣
0688c06: 有故有漏色蘊具五種不淨。一。種子不淨。乘過去業識種子。攬現在父母精血合成故。二。住處
0688c07: 不淨。於母胎中。居生藏之下。熟藏之上。常受熏穢故。三。自體不淨。三十六物共成故。餘如上卷說。四。自相
0688c08: 不淨。九孔常流不淨故。五。究竟不淨。一旦命終。脹爛壞。臭惡狼籍。不堪見故。二。觀受是
0688c09: 苦受。是心所。行五之一。分三種。謂苦。樂。捨。義見前。三觀心無常心。即緣慮心。前
0688c10: 滅後生。相續不絕。如水流注。經云。一念有九十剎那。一剎那九百生滅。四。觀法無我。
0688c11: 法。即五蘊。一一推求。皆無有我。此四法。對治凡夫四倒四正勤者。已巳生惡勤
0688c12: 令斷如除毒蛇。未生惡勤令不生如預防洪水。已巳生善勤令
0688c13: 增長如溉甘果。未生善勤令生如鑽木出火。五根者。一信根
0688c14: 信諦理能生一切無漏根。力。禪定。解脫。三昧等二進根信諸法故。倍策精進三念根
0688c15: 但念正助之道不令邪妄得入四定根攝心正道及諸助道善法中。相應不散五慧
0688c16: 根念處之慧。為定所攝。以觀自照。不從他知。五力。一信力信諦不為邪外諸疑所動
0688c17: 二進力觀諦心無間雜。本成道果。未證不休三念力持諦破邊邪想。不令煩惱破壞
0688c18: 四定力能破欲界一切諸散。能於諸禪無礙五慧力能破一切邪外等慧。一切見愛
0688c19: 等執。四如意足。一欲如意足希向慕樂二念如意足一心正住
0688c20: 三進如意足精進無間四慧如意足心不馳散。亦名四神足。法界次第云。
0688c21: 智定力等。所願皆得。名如意足。此屬宅。
0688c22: 障學八正道。示相之煩惱。
0688c23: 十一。八正道。一正見修無漏十六行故。明見四諦二正思惟以正
0688c24: 思惟。發勝此觀三正語以無漏智。除口邪命。常攝口業。住正語中四正業以無漏智。
0689a01: 除身邪命。住於清淨正身業中五正精進勤修涅槃。善入正諦六正定正住於理。
0689a02: 決定不移七正念心不動失。正直不忘八正命以無漏智慧通。除三業中五種邪命。
0689a03: 住於正命。此八正道即八聖道總是依法而修。八相歷然。故
0689a04: 云示相。
0689a05: 障學七覺支。不示相煩惱。
0689a06: 十二。無盡意經云。支。分也。一念覺分觀一切法。自性皆空二
0689a07: 擇法覺分能分別了義不了義三進覺分勤修不退四喜覺分所修
0689a08: 法喜五輕安覺分除身口諸麤煩惱六定覺分如所入定。覺了諸法七
0689a09: 捨覺分不為世法所牽。無著無閡。此七覺支即七菩提分。總觀一切
0689a10: 法空。是無法可得。故云不示相。
0689a11: 障學八解脫。九空定煩惱。
0689a12: 十三。八解脫離縛縳義。大集云。一。內有色。觀外色解脫。
0689a13: 背棄色愛心。為初禪二。內無色。觀外色解脫育棄色愛心。是二禪。三。淨
0689a14: 勝解身作正具足住背棄不淨心。是三禪。四。超一切色想。滅
0689a15: 有對想。不思惟種種想。入無邊空處定具足住棄下
0689a16: 地法。是四禪。五。超一切空無邊處。入無邊識處定具足
0689a17: 住非棄下地法。亦四禪。六超一切識無邊處。入無所有處定
0689a18: 具足住非棄下地法。是四空。七。超一切無所有處。入非想非
0689a19: 非想處定具足住非棄下地法。亦為四空八。超一切非想非
0689a20: 非想處。入滅想受具足住背棄一切有緣心。是為過三界。九空定
0689a21: 者初門云。一次第定初禪離生。二次第定二禪定生。三次第
0689a22: 定三禪離喜。四次第定四禪捨念。五次第空處定空能普入。六次
0689a23: 第識處定識能明了。七次第無所有處定無有即有。八次第
0689a24: 非非想處定無想即想。九次第滅受想處定心滅無滅。
0689b01: 障學於十智三三昧煩惱。
0689b02: 十四。十智者。華嚴云。一。三世智。二。佛法智。三。法界
0689b04: 照一切世界智。七。住持一切世界智。八。知一切眾
0689b05: 生智。九。知一切法智。十。知無邊諸佛智。三三昧者。
0689b06: 有覺有觀。為空三昧。無覺無觀。為無相三昧。無覺
0689b07: 有觀。為無作三昧。三昧。此云正受。不受諸受。乃名
0689b08: 正受。又云正覺。即具自在神通意大經云。定相者。名空三昧。慧相
0689b09: 者。名無願三昧。捨相者。名無相三昧。又空者。於二十五有。不見一實。無作者。於二十五有。不作願求無相
0689b10: 者。無有十相。即色。聲。香。味。觸。生。住。滅。男。女。修是三三昧。名菩薩繫念思惟。
0689b11: 障學三明。六通。四無礙煩惱。
0689b12: 十五。三明。一天眼智明謂聲聞。辟支。菩薩。諸佛。於天勝妙。得彼天眼。二
0689b13: 宿命智明三世境界。無有不知。不同二。三漏盡智明證見道時。遠離欲漏。
0689b14: 有漏。見漏。無明漏。既離四漏。不同二所證。六通者。般若云。一。神境通。
0689b15: 神。是神變。靈妙之德。境。謂境界。雨華等事。神所變境。境體即神。故名神境。通者。無壅滯義。變現神境之通。
0689b16: 名神境通。亦名如意通。身如其意。欲往即到。能起種種神變。震動十方。變一為多。變多為少。或隱或顯。迅
0689b17: 速無閡。山崖墻壁。直過如空。凌往來。猶如飛鳥。地中出沒。如出沒水。身出燄。如燎高原。體注眾流。如
0689b19: 實聞十方各殑伽沙界情非情類種種音聲。此與天眼。能見能聞。若近若遠。障內障外聲等故。三
0689b20: 他心通能知十方沙界諸有情類。一切心心所法。謂貪嗔等心。或著或離。乃至聚散。小心大
0689b21: 心。寂靜否心。解脫否心。皆如實知。四宿命通能知十方有情。一心十心百千心。若一日
0689b22: 二日。至百千年劫。如是時處。如是姓名。死此生彼。若自若他。若廣若略。所住壽命及造作善惡等事。五
0689b23: 天眼通清淨色根。照境發識名眼。依天修得。名天眼。有人趣身。引得天眼。眼屬色界。亦名天
0689b24: 眼。謂由天眼引發通。故名天眼通。能見十方情非情種種色像。或麤或妙。死時生時。善趣惡趣。復知彼隨
0689c01: 善業惡業。受生勝劣等報。六漏盡通能知十方有情若自若他。漏盡不盡。此通斷諸障習。
0689c02: 方得圓滿。菩薩得漏盡通。得不退轉。不墮二地。四無閡者。一。義無閡智
0689c03: 知一切法所有諸義。能通諸法所立名字。二法無閡智知一切法及法名字。分別。無滯。
0689c04: 三詞無閡智隨字論正音。辯說無閡。令各得解。四樂說無閡智十二
0689c05: 部經。隨根性為說。無有障礙。不可動轉。無所畏俱。難可摧伏○又義。是菩薩佛境界。辭者。凡夫境界。以知
0689c06: 義故。薩辭無礙。知詞知義。故於無量阿僧祇劫。說辭說義而不可盡。是名樂說無閡。菩薩於無量無邊無
0689c08: 劫修習說世論。故得樂說無閡。此四。非二所能得也。
0689c09: 障學六度。四等煩惱。
0689c10: 十六。六度。一布施度慳貪。二持戒度毀犯三忍辱度嗔恚
0689c11: 四精進度懈怠五禪定度散亂六智慧度愚癡。楞伽云。字。
0689c12: 語。身。法。四者與我同等。一字等一切諸佛名字無別。二語等。
0689c13: 六十四種梵音無差三身等諸佛法身。相好是同。四法等我彼同得菩提分法。四
0689c14: 者等無差別。故云四等密跡力士經。佛聲名八轉。謂體。業。具。為。從。屬。於。呼。各
0689c16: 成六十四種梵音聲。
0689c17: 障學四攝法。廣化之煩惱。
0689c18: 十七。四攝法。一布施攝對樂財者施財。樂法者施法二愛語攝
0689c19: 以軟語隨順安慰一切眾生三利行攝隨起身口意行。令各沾利益四同事
0689c20: 攝和光同事。令各得益。故得廣化。心地觀云。此四攝法。趣菩提路。利生根本。一切菩薩皆應修學。
0689c21: 障學大乘心。四弘誓願煩惱。
0689c22: 十八。四弘誓。一。眾生無邊誓願度未度苦諦者。令度苦。二。煩
0689c23: 惱無盡誓願斷未解集諦者。令斷集。三。法門無量誓願學未安
0689c24: 道諦者。令安道。四。佛道無上誓願成未得滅諦者。令得涅槃。此四願
0690a01: 弘如空。深若大海。是大乘人心之所發心地觀云。此四
0690a02: 法。大小菩薩。皆應修學。三世菩薩所學處故。大有三。一。理性通。名理。二。智隨于境。名隨。三得果
0690a03: 得機。名得。
0690a04: 障學十明十行之煩惱。
0690a05: 十九。十明。華嚴云。一。知一切眾生業報。二。知一切
0690a06: 眾生寂滅。三。知一切惟是一相。四。能以無量聲壞
0690a07: 染著。五。能以方便受生。六。捨離一切想受。七。知一
0690a08: 切法非想。八。知一切法非無想。九。知一切有法。本
0690a09: 無有生。十。濟度一切眾生。十行者。一。歡喜行始入法界
0690a10: 不為邪動。二。饒益行常化眾生。使得法利。三無違逆行常修善法謙下恭敬
0690a11: 四。無屈撓行行大精進。令一切至究竟涅槃。五無癡亂行不為無明之所
0690a12: 失亂六善現行生生常在佛國中生七無著行於我我所。一切皆空八尊
0690a13: 重行一名難得行。成就難得善根九善法行說法授人。成佛軌則十真實
0690a14: 行二諦非如。亦非非相。此十行亦名性種性。謂假觀分別十
0690a15: 界差別種性也用從空入假觀。見俗諦。開法眼。成道種智。
0690a16: 障學十迴向。十願之煩惱。
0690a17: 二十。十迴向。一。捄護眾生。離眾生相迴向以無想心。常行
0690a18: 六道而入果報。不受而受。二。不壞回向觀一切法有受有用。念念不住。三。等一
0690a19: 切諸佛回向三世佛法一切時行。四。至一切處回向以大願力。入一
0690a20: 切佛土。供一切佛。五。無盡功德藏回向以常住法。授與前人。六。入一
0690a21: 切平等善根回向行無漏善。善而不二。七。等隨順一切眾生
0690a22: 回向觀善惡。無二一相。八。真如相回向心得自在。等三世佛。常炤有無。九。
0690a23: 無縛無著解脫回向以般若照三世諸法。是一合相。十。入法界無
0690a24: 盡回向覺一切法。中道無相。此十亦名道種性。行四百由旬。
0690b01: 居方便有餘土。十願。行願品云。一。禮敬諸佛無限善根
0690b02: 願。二。稱讚如來愛法增上願。三。廣修供養親近增上願。四。懺
0690b03: 悔業障護法神通願。五。隨喜功德自證正智願。六。請轉法輪。
0690b04: 令他解了願七。請佛住世攝受正法願。八。常隨佛學廣利生願。
0690b05: 九。恒順眾生荷負眾生正法願。十。普皆回向如說修行願。
0690b06: 障學初地。二地。三地。四地。明解之煩惱。
0690b07: 二十一。初地名歡喜地達佛境界。捨凡入聖。四魔不動。到有無邊。平等雙照。
0690b08: 從此用中道觀。破一分無明。顯一分三乃至等覺。俱名聖種性。此地見自身真如佛性。名見道位。二。
0690b09: 離垢地身心清淨。以正無相。入眾生界。同於空。三。發光地光慧信忍。習佛之道。
0690b10: 淨極明生。四。慧地順無生忍。觀一切法。明極覺滿。故云明解。
0690b11: 障學五地。六地。諸知見煩惱。
0690b12: 二十二。五地。名難勝順忍修道。三界無明。莫不皆空。功行超越。六。現前
0690b13: 地上順諸法。觀于三世。寂滅無二。七。遠行地煩惱不有不無。常向上地。念念寂滅。且隨
0690b14: 方應化。大慧云。七地求佛智心未顯。謂之法塵煩惱。從二地至此地。是修道位。猶有功用修行。
0690b15: 障學八地。九地。十地。雙照之煩惱。
0690b16: 二十三。第八。不動地一真如心。忍智自如。以無生觀。捨於三界。九。善慧
0690b17: 地入於上觀。光光佛化。無生忍道。十。法雲地入中道觀。受佛職位。既同真如。亦等法界。
0690b18: 慈雲普覆。大智圓明。自二地至十地。地地各斷一品無明。證
0690b19: 一分中道。自八地至十地。名究竟位。雙照者。永嘉
0690b20: 云。無即不無。有即非有。有無雙照。妙悟蕭然。此之
0690b21: 有無即權實二諦空智照真為實。假智照俗為權。此真俗二諦。空假二智雙照。權
0690b22: 實雙顯。地者。發生義。蘊積前法。至於成實。一切佛法。
0690b23: 依此發生故。
0690b24: 如是乃至障學佛果。百萬阿僧祇諸行之煩惱。
0690c01: 二十四。乃至者。超略等覺位普賢行方終。佛果。妙覺位
0690c02: 也。阿。此云無。僧祇。此云數。如釋尊歷三大阿僧祇
0690c03: 劫。方成佛道。諸行。萬行也。障學萬行。未免煩惱已巳上
0690c04: 即三菩提。自初地至七地。是明心菩提。自八地至十地。名出到菩提。佛果。是無上菩提。
0690c05: 如是行障無量無邊。弟子某甲。今日至禱。稽懇向十
0690c06: 方佛。尊法聖眾。慚愧懺悔。願皆消滅南藏無如是弟子某甲六字。
0690c07: 總結懺悔竟。下發願。
0690c08: 願藉此懺悔。障於諸行一切煩惱。所生功德。願在在
0690c09: 處處。自在受生。不為結集業行之所迴轉。以如意通。
0690c10: 於一念頃。至十方。淨諸佛土。攝化眾生。
0690c11: 結集業行。諸煩惱等惡行也。如意通即身如意通。見前六通文。
0690c12: 一念頃至等者。不動本位。身十方。未離一念。
0690c13: 還經塵劫華嚴經。毗目仙人。執善財手。即時善財自見其身。往十佛剎微塵數世界中。到
0690c14: 十佛剎微塵數諸佛所。見彼佛剎及眾會。諸佛相好。莊嚴種種。乃至或經百千億不可說。不可說。佛剎微
0690c15: 塵數劫。至仙人放善財手時。又見自身還至本處。攝化。即四攝廣化也自此
0690c16: 至方便自在。總明具足神通力。翻前第五不得自在神通等一節。第十七四攝法廣化節。
0690c17: 於諸禪定。甚深境界。及諸知見。通達。無閡。心能普周。
0690c18: 一切諸法。樂說無窮而不染著。
0690c19: 諸禪定。深禪大定也翻前禪定福樂及九空定等。甚深境界者。
0690c20: 中道實相境也翻前雙炤及佛果等境。諸知見。以佛知見為
0690c21: 本翻前十智三明。及初地至四地之明解。五地至七地諸知見等。通達者。即定慧
0690c22: 二嚴。無閡。諸障除也。心普周者。始自三寶。終至
0690c23: 佛果。及示相不示等皆也。樂說。四無閡之一舉一
0690c24: 該餘。翻前聞思修。及四無閡等障。不染著。即障不能染翻前自在神通。及八
0691a01: 解脫等障。因一切諸法語寬。心能普周。智普照故。
0691a02: 得心自在。得法自在。方便自在。
0691a03: 得心自在者。能通達知見。故能心周諸法。從思惟
0691a04: 善法中來大經云。人雖於無數劫專心聽法。若不思惟。終不能得無上菩提。又定
0691a05: 具足者。名心自在羅漢得之。法自在者。心能通達諸法。
0691a06: 不被法縛菩薩剋之。方便自在者。住涅槃而興妙用佛果
0691a07: 具之。又菩薩有十自在。一命。二心。三財。四業。五生。六願。七解脫。八如意。九智。十法自在。今疑略舉耳。
0691a08: 令此煩惱。及無知結集。畢竟永斷。不復相續。
0691a09: 此煩惱。即前長養者。無知結集。即前能覆慧眼者。
0691a10: 承上明解雙照等力。故能永斷耳。
0691a11: 無漏聖道。朗然如日。
0691a12: 修人天業。是有漏因。行菩薩道。是無漏因於大法。更無
0691a13: 滲漏。道。路也。指上見佛聞法值僧。乃至十地等妙。悉
0691a14: 趨無漏聖位之捷徑也。朗然。開悟無漏義。承懺悔
0691a15: 力。煩惱淨盡。聖路朗然。如杲日麗天。無幽不燭也。
0691a16: 發願已巳。歸命禮諸佛結前起後。
0691a17: 南無毗盧遮那佛南無本師釋迦牟尼佛
0691a18: 南無阿彌陀佛南無彌勒佛
0691a19: 南無龍種上尊王佛南無龍自在王佛
0691a20: 南無寶勝佛南無覺華定自在王佛
0691a21: 南無袈裟幢佛南無師子吼佛
0691a22: 南無文殊師利菩薩南無普賢菩薩
0691a23: 南無大勢至菩薩南無地藏菩薩
0691a24: 南無大莊嚴菩薩南無觀自在菩薩
0691b01: 禮諸佛已巳。次復懺悔結前起後。
0691b02: 某甲等。略懺煩惱障竟。今當次第懺悔業障。
0691b03: 略懺三障中。第一。煩惱障畢。下依次懺業障。先結
0691b04: 前起後。大節分三。第一文中分三小節。
0691b05: 夫業者。能莊飾世趣。在在處處。不復思惟。求離世解
0691b06: 脫。所以六道果報。種種不同。形類各異。當知皆是業
0691b07: 力所作。
0691b08: 者字。疊定標文第二節。莊。是莊嚴。飾。是修飾。如造
0691b09: 三毒十惡等業。莊嚴三途世趣。行五戒十善等業。
0691b10: 是人天世趣未超三界故。既但飾世趣。與無漏聖道乖
0691b11: 矣。又不修戒定及發菩提心。故云不復思惟求離
0691b12: 世。亦不求無上涅槃。故云不求解脫近與永斷煩惱無知結集
0691b13: 既反。遠與離苦得樂之旨違矣。形類各異者。六道中橫形豎形。好
0691b14: 醜等各別。如於人形中。又各有貧富大小等類之
0691b15: 異也。業力所作者。六趣中業用之力所為也。
0691b16: 佛十力中。業力甚深。凡夫之人。多於此中好起疑惑。
0691b17: 何以故爾。現見世間行善之人。觸向憾軻。為惡之者。
0691b18: 是事諧偶。謂言天下善惡無分向字。本經是事字。無字。本經是不字。
0691b19: 佛十力。謂佛有十種實知見力。即是處非處力。乃
0691b20: 至漏盡力。詳見後十力無畏文。甚深。引例凡夫業
0691b21: 力。諸佛無上菩提。由功德智慧善業妙力所成。故
0691b22: 甚深。凡夫不得聖道。亦由惡業惑力所障。故亦甚
0691b23: 深出大經三十一卷中。由凡夫業力。故眾生界難盡。定業難
0691b24: 免故行善等四句。出千佛名經中。轗軻通作坷。亦作坎坷。孟子。居喪坎坷。今文
0691c01: 轗軻者。車行不利也。譬人不得志。則所為之事皆
0691c02: 不如意也。是事諧偶者。言所行事。皆和諧偶。則
0691c03: 所求。無不遂心也。致使世間愚人。因不知三世因
0691c04: 果。便言善惡不分問業力。何法可以翻之。答。惟道力勝。若人背覺合塵。則道力乏
0691c05: 故業力勝。若背塵合覺。則道力勝業力。故生佛無定名。聖凡無實性。張拙云。涅槃生死等空華。龐居士云。
0691c06: 凡夫智量。妄說有難易。
0691c07: 如此計者。皆是不能深達業理。何以故爾。經中說言。
0691c08: 有三種業。何等為三。一者現報。二者生報。三者後報。
0691c09: 先斥。次列三緣。業理。即下三世善惡因緣果報等。
0691c10: 自有先後緩急不滅之理也自此至方受其報止。皆大經語。西天十九
0691c11: 祖云。善惡之報。有三時焉。人但見仁夭惡壽。逆吉義凶。便謂亡因果。罪福。不知影響相隨。毫釐靡忒。縱
0691c12: 經多劫。亦不磨滅。
0691c13: 現報業者。現在作惡現。身受報。
0691c14: 一。現在報。今重懺前惡。故止云作惡。下二報文。則
0691c15: 雙引也大經云。如達多分佛一珠已巳。因佛疲極止息。刺目奪珠。佛名實語。不生惡心。兩目平
0691c16: 復。此現生報也。又迦羅富王。見佛為其宮女說法。遂生惡心。先截耳。次劓鼻。次刖手足。因多劫修慈悲故。
0691c17: 感四天王心忿。雨沙礫石。王怖。求懺。佛言。我心無嗔。亦如無貪。何知無嗔。我矢之曰。若真無嗔。令我此身
0691c18: 平復如故。語已巳遂得平復。又如有人示獵師熊處。及寶色鹿。其手墮落。是惡業。現受果報。經云。今世造善
0691c19: 惡。今生受苦樂者。名順現報。如君主孝慈訓世。則祥雲布。壽星現。恩及物。則醴泉出。嘉苗秀。此為善之驗。
0691c20: 樵夫指熊而臂落。酒客啖以皮穿。是為惡之驗也。
0691c21: 生報業者。此生作善作惡。來生受報。
0691c22: 二。來生受報。如持戒人。深發誓願。願常得淨戒之
0691c23: 身。若有眾生。壽百年時。八十年中。作輪王化生經云。
0691c24: 若今世造善惡因。來世方受苦樂果。名順生報。所以瓶沙轉報于四天。有相改生於六欲。
0692a01: 後報業者。或是過去無量生中作善作惡。於此生中
0692a02: 受。或在未來無量生中。方受其報。
0692a03: 三。多生後不定之報。如今世造善惡。從第三生已巳
0692a04: 去。乃至百千生方受。名順後報因造今生。報終後世。伽吒七返而享
0692a05: 餘慶。那律久劫而受遠福。已巳上三種皆定業。
0692a06: 若今時本作向者行惡之人。現在見好者。此是過去生報
0692a07: 後報善業熟故。所以現在有此樂果。豈關現在作諸
0692a08: 惡業而得好報。
0692a09: 此行惡。下行善二節。明三報意。正釋行惡得好等。二疑重在業字。不重報字後報善業
0692a10: 者。是前生善業。至今生方熟。今受樂果。是過去生
0692a11: 報。或多生已巳前。善業熟故。現今得樂。豈真現作諸
0692a12: 惡。反得好報耶現在見好。應前是事諧偶句。
0692a13: 若今行善之人。現在縈苦者。此是過去生報後報惡
0692a14: 業熟故。現在善根力弱。不能排遣。是故得此苦報。豈
0692a15: 關現在作善而招惡報。
0692a16: 行善反招惡報。由宿障也。縈苦。善人被苦縈纏也。
0692a17: 排遣。袪而消之也。現在善根力弱。過去惡業力強。
0692a18: 強能勝弱。故不能排遣。所謂強者先牽也。
0692a19: 何以知然南藏作所以然者。現見世間為善之者。人所讚歎。
0692a20: 人所尊重。故知未來必招樂果先徵。現見下。釋。過去既有如
0692a21: 此惡業。所以諸佛菩薩教令親近善友。共行懺悔。
0692a22: 首二句。與前皆是業力所作呼應教近善友。示惡友當離也。共行
0692a23: 懺悔者。無論怨親。但肯回心向道。便與偕行。
0692a24: 善知識者。於得道中則為全利。是故今日至誠。歸依
0692b01: 於佛。
0692b02: 善知識。所謂善友也。全。對半言。全利猶得全珠。圓
0692b03: 滿利盡也內有善心。外有善友。則表裏洞徹。如得如意珠。五方圓照。五色齊彰。若止己巳
0692b04: 能。獨修獨善。借使上上根。止成辟支。只救得一邊。政似半珠。所以要須親近良師。若無師承。不得方便。非
0692b05: 善修也。世間一小技藝。畢竟經師指授。自然得宜。若無師範。終不如法。況出世間上上法乎。
0692b06: 某甲等無始以來至于今日。積惡如恒沙。造罪滿大
0692b07: 地。捨身與受身。不覺亦不知。
0692b08: 積惡等一偈。標。下文廣舉業相與上七種方便心反照應。梵語
0692b09: 殑伽。此云恒河從高流下。廣一由旬。長不知數。沙細如。佛說多數。即以此喻。捨
0692b10: 身受身者。謂生生死死。捨此身又受他身也。身世
0692b11: 相隔。不啻醉夢。即今所受身。尚不覺來因。亦安知
0692b12: 過去所作之惡業乎前云過去既有如此惡業是總。下文別開。計三十一節。
0692b13: 或作五逆深厚纏濁。無間罪業。
0692b14: 一。五逆者。弒父。害母。弒阿羅漢。破和合僧。出佛身
0692b15: 血罪如海深地厚。兼乎十纏。混亂淨心。故云濁無間罪。即阿鼻
0692b16: 獄因無間有五。即趣果無間。受苦無間。時無間。命無間。形無間。有此罪業。必招惡報。下倣此。
0692b17: 或造一闡提。斷根善業○輕誣佛語。謗方等業。
0692b18: 二。梵語一闡提。此云信不具撥無因果。謗三寶人。下文。俱是斷善根罪。
0692b19: 極惡意業。惡友為緣。上慢邪見。不畏惡道。無悲愍
0692b21: 淨物。佛物。僧物。隨意而用。或於比丘。比丘尼。作非法事。是名死屍。佛法海中。不容受。又云。譬如三器。一。
0692b22: 完。喻菩薩。二。漏。喻聲聞。三。破。喻一闡提。亦如三種病人。俱至醫所。一。易治。二。難治。三。不可治。不可治者。喻
0692b23: 闡提。乃至殺害蚊子。猶得殺罪。殺一闡提。無有殺罪。三。佛語如如意珠。隨方
0692b24: 現色。應眾生心。說四教。利三根。實當尊重。信以為
0692c01: 真。反云佛教從無說有。是誣也。
0692c02: 破滅三寶。毀正法業○不信罪福。起十惡業。
0692c03: 四。三寶有拔濟之恩。非佛。無以垂教。非僧。無以弘
0692c04: 通大經云。有二種人謗三寶。一。不信。嗔恚心故。二。雖信。不解義故。若人信心無智慧。則增長無明。
0692c05: 若有智慧。無信心。則增長邪見。問。何等人不謗三寶。答。大經云。若言闡提。捨一闡提。於異身中。得無上菩
0692c06: 提。是人即謗三寶。若言闡提。能生善根。生已巳。相續不斷。得無上菩提。當知是人不謗三寶。五。不
0692c07: 信即疑字為因。起惡造業也。身三。口四。意三。共成十
0692c08: 問。用何方便治惡人。答。如鹿母夫人云。貪恚所生。皆由嫉。諫惡以忍。諫怒以順。我從生以來。未曾與物
0692c09: 共爭。出報恩經。
0692c10: 迷真反正。癡惑之業○不孝二親。反戾之業。
0692c11: 六。迷真理。反正道。皆以無明迷惑為本○七。堂上
0692c12: 父母。理合孝順。而反乖戾。天理人情皆所不貫。況
0692c13: 佛法乎孝順。是愛敬從命義。父母有生育之恩。故須孝順。現存者。竭力供養。發以道心。過去
0692c14: 者。戒善潛資。咸令離苦○此是色身父母。下師長是法身父母。
0692c15: 輕慢師長。無禮敬業○朋友不信。無義之業。
0692c16: 八。師長於我有出世恩德。應尊重頂禮。而反慢之。
0692c17: 豈非惡業大經云。先從聽受。後思惟義。如先平地然後下種。又云。佛從善友。轉聞佛法。心
0692c18: 生歡喜。欲設供養。居貧無物。欲自賣身。薄福不售。即欲還家。路見一人。便語言。吾欲賣身。君能買否。答。我
0692c19: 家作業。人無堪者。又問作何業。答。吾有惡病。良醫處藥。應日服人肉三兩。卿若能每日以身肉三兩見給。
0692c20: 便與汝金錢五枚。得已巳。供佛。果如前議。報恩云。三藏比丘。以一惡言呵罵上座。五百世常作狗身。又目連
0692c21: 以弟子有病。上忉利天問耆婆。值諸天入歡喜園。連立路側。諸天無顧視者。耆婆後至。行見目連。向舉一
0692c22: 手。車直過。目連念。此人是我弟子。今受天福。以著天樂。都失本心。即以神力制車令住。耆下車禮連足。
0692c23: 連以種種因緣。責其不可。九。朋友賞之以信。不信即無義也。
0692c24: 或作四重八重。障聖道業○毀犯五戒。破八齋業。
0693a01: 十。作。造也。四重。殺。盜。婬。妄。根本四也。波羅夷。此云
0693a02: 極重罪。比丘有四。比丘尼有八。前四與比丘同。第
0693a03: 五。與男身觸。六。與染心男捉手。捉衣。入屏處。屏處
0693a04: 共立。共話。共行。身相倚。相期。七。覆他重罪。八。隨舉
0693a05: 大僧供給衣食又波羅夷。此云棄。犯此四重八重。永棄佛法海外。猶如大海。不受死
0693a06: 屍故。夫戒有三。攝律儀。攝善法。攝眾生。如次證得法報化身。十一。五戒者。一。不
0693a07: 殺。二。不盜。三。不婬。四。不妄。五。不飲破五禁。即毀犯五戒。八齋。
0693a08: 即八關齋戒關者。禁閉八罪。不令犯也。出設齋經。即上五戒。加六。不
0693a09: 坐高廣大床。七。不著香華鬘。及香油塗身熏衣。八。
0693a10: 不自歌舞往聽婆沙云。齋以不過午食為體。以八事助成齋體。共相支持故。又名八
0693a11: 支齋法。故止言八。不言九也。此通俗人受。以一日一夜為期。詳如報恩第六卷。
0693a12: 五篇七聚。多缺犯業○優婆塞戒。輕重垢業。
0693a13: 十二。五篇七聚。戒律篇目。僧祇云。一夷波羅夷罪。比丘四條。
0693a14: 尼八條。二殘十三僧殘。比丘十三條。尼十七條。三提三十尼薩耆。九十波逸提。比丘
0693a15: 百二十條。尼二百八條。四尼提舍尼。比丘四條。尼八條。五吉突吉羅。即一百眾學。比丘
0693a16: 一百條。尼一百條。突。此云惡。吉羅。此云作為五篇。七聚者。一棄。二眾殘。
0693a17: 三醜惡。四墮。五可呵。六惡作。七惡說。破此等戒。即
0693a18: 是多缺犯業增輝云。若正結罪名。能招當惡果。十三。報恩經云。優
0693a19: 婆塞有五戒。一。不得販賣畜生。二。不得販賣弓箭
0693a20: 刀仗。三。不得沽酒。四。不得壓油天竺。麻有蟲。無蟲處。則無過。五。
0693a21: 不得大色染業。外國染波傷蟲故。此名五種不應
0693a22: 作也。梵語優婆塞。此云近事男。謂在俗親近三寶。
0693a23: 盡壽持五戒者。輕等可知。
0693a24: 或菩薩戒。不能清淨。如說行業。
0693b01: 十四。梵網經菩薩戒。開十重四十八輕。如說行者。
0693b02: 依戒經所說而行。纖毫不犯。便是清淨。
0693b03: 前後方便。汙梵行業○月無六齋。懈怠之業。
0693b04: 十五。前後方便。即大小二便。梵行。淨行也。不遵律
0693b05: 規。汙穢淨業。安得無罪○十六。每月有六齋日。初
0693b06: 八。二十三兩日。天王使者巡。十四。二十九兩日。天
0693b07: 王太子巡。十五。三十日。四天王親臨。按察眾生善
0693b08: 惡。具奏帝釋。行善者。注祿增筭。為惡可知十齋。加初一。十
0693b09: 八。二十四。二十八日便是。佛言。一日持齋。有六十萬歲糧。又有五福。一。少病。二。身安。三。少婬。四。少睡。五。生
0693b10: 天知宿命。於三十日間。不過六日持齋。是日當倍加精進。補四日之不足。可也。既不肯精進。又不能持齋。
0693b11: 恐後悔無益也。
0693b12: 年三長齋。不常修業○三千威儀。不如法業。
0693b13: 十七。一年中持三月正。五。九長自朔至晦齋。玉帝殿前。明
0693b14: 鏡月輪。常照四大部洲。正。五。九。正照南洲。故宜持
0693b15: 齋修福。較六齋則長。比常齋則短。於一年。不過四
0693b16: 分之一。猶不能持。安望其盡形壽乎。覬其世守淨
0693b17: 業乎○十八。行。住。坐。臥四威儀。各具二百五十戒。合
0693b18: 成一千。循乎三世。成三千威儀也。如法而行。可為
0693b19: 儀表。不能如法。便乖細行。動氣發麤。誠足異也。
0693b20: 八萬律儀。微細罪業○不修身戒。心慧之業。
0693b21: 十九。於四威儀。各有二百五十戒。成一千。并三聚
0693b22: 戒各一千。成三千。配身三口四七支。成二萬一千。
0693b23: 復配貪嗔癡等分四者。成八萬四千細行。今言八
0693b24: 萬。舉大數耳○二十。大經云。眾生不修身。不修戒。
0693c01: 不修心。不修慧。不能修習如是四法。則能造五逆。
0693c02: 犯四重。謗三寶。故常淪生死海。弗克到彼岸又云。若見
0693c04: 戒。若見心。心相。心因。心果。心聚。心及心所。心一。心二。此心。彼心。心滅心等。心修。心者。上中下心。善心。惡心。
0693c05: 有如是見者。名不修心。若見慧。慧相。慧因。慧果。慧聚。慧一。慧二。此慧。彼慧。慧滅慧等。上中下慧。鈍慧。利慧。
0693c06: 慧修。修者。有如是見者。名不修慧。不修身戒心慧。於小惡業。得大惡報等。若觀諸法同於虛空。不見智慧。
0693c07: 智者。愚癡。愚者。修習。及修習者。是名智者。是人則能修習身戒心慧。能令地獄果報。現世輕受。
0693c08: 春秋八王造眾罪業○行十六種惡律儀業。
0693c09: 二十一。八王日。提謂云。立春。春分。立夏。夏至。立秋。
0693c10: 秋分。立冬。冬至此八日。天地福神。陰陽交代。故云八王。四天王案行。以比諸天民隸
0693c11: 有福增壽。有罪減筭。若冒冥無知。不預作善。收付地獄。如來拔苦。勸修齋戒。令其得樂。二十
0693c12: 二。十六惡者。一。屠兒。二。魁膾。三。養羊。四。捕魚。五。
0693c13: 獵師。六。網烏。七。捕蛇。八。養狗。九。龍。十。作賊。十
0693c14: 一。捕賊。十二。獄吏。十三。婬女家。十四。沽酒家。十五。
0693c15: 洗染家。十六。壓油家。
0693c16: 於諸眾生。無愍傷業○不矜不念。無憐愍業。
0693c17: 二十三。愍。憐也。傷。哀也。如文王視民如傷之類此及
0693c18: 下文計四節。總乖四無量心。二十四。矜。憫也。念。常思也。言不能
0693c19: 常懷哀矜之念。矜。念。憐憫。皆悲之等分。
0693c20: 不拔不濟。無捄護業○心懷嫉。無度彼業。
0693c21: 二十五。悲能拔苦。捨心濟物。濟。給濟也。周給不足
0693c22: 之人。使之得樂。此節悲。捨。慈。三心皆具○二十六。
0693c23: 賢嫉能。則惟知有我。豈能幸人得樂。與喜心相
0693c24: 反已巳上四小節。懺乖四無量心。無度彼三字。結上四節。總無度他益。下廣明。
0694a01: 於怨親境。不平等業○耽荒五欲。不厭離業。
0694a02: 二十七。怨。是逆境。親。是順境。必起憎愛密等見。
0694a03: 心不平等。造業之端心地觀云。不著諸法及眾生。心無諍論修正念。自無業緣。
0694a04: 且分別心起。於怨必嗔。便障忍度。不平。必有高下。不等。必起彼此故。二十八。財。色。名。
0694a05: 食。睡。為五欲色等五塵。亦名五欲。不生厭惡脫離心是耽荒。
0694a06: 荒。即貪義。障布施。不厭離。則喜毀犯。障持戒。
0694a07: 或因衣食園林池沼。生蕩逸業。
0694a08: 二十九。衣食富足。不知凍餒。園林幽隱。世事應忘。
0694a09: 益以池沼。清自勝。正好辦道。不能修行。反生曠
0694a10: 蕩放逸。哀哉清規制不縱逸有四種益。一。不汙清眾。生恭敬故。二。不毀僧形。循佛制故。
0694a12: 或以盛年放恣情欲。造眾罪業。
0694a13: 三十。以。猶倚也。盛年。壯齡也。倚恃年富力強。放縱
0694a14: 自恣。於七情六欲上。造無量罪放恣。是散亂。能障靜慮。
0694a15: 或作有漏善。迴向三有。障出世業。
0694a16: 三十一。作善而不迴向無上菩提。乃迴向欲有。色
0694a17: 有。無色有。則三界因果不忘。縱有人天福報。福盡
0694a18: 還應墮落。于出世彌遠。故云障出世耳。不思出世。
0694a19: 便是愚癡。障般若度此障句。一。結前障六度文。二。與無度彼業句呼應。
0694a20: 如是等罪無量無邊。今日發露。向十方佛。尊法聖眾。
0694a21: 皆悉懺悔。
0694a22: 總結○廣舉業相懺悔竟。下文發願福慧圓修。
0694a23: 願某甲等。承是懺悔無明等罪。諸不善業。願皆消滅。
0694a24: 先願斷惡也。無明。舉萬惡之本。等罪。收上總標偈
0694b01: 及別開三十一節罪業。總願消滅耳願皆。南藏流運本作盡皆。
0694b02: 所生福善。願生生世世。滅五逆罪。除闡提惑。如是輕
0694b03: 重諸罪惡業。從今已巳去乃至道場。誓不更犯。
0694b04: 此藉懺悔力滅罪生福也。五逆罪疊前第一節。能致五
0694b05: 無間獄之苦。應首滅。闡提業。因惑而起。故云闡提
0694b06: 惑。能斷善根。故當除。如是輕重等疊第三節。至三十一節文。從
0694b07: 今懺後。直至得道之場。成於佛果。於其中間。誓不
0694b08: 再犯。滅罪文竟。下生福文。
0694b09: 常習出世。清淨善法。精持律行。守護威儀。如渡海者
0694b10: 愛惜浮囊。
0694b11: 常字。根上從凡至聖。中間更不犯言。清淨。翻前深
0694b12: 厚濁纏。善法。翻前十惡五逆等。精持。翻前毀犯齋
0694b13: 戒。及輕重垢等。律行。即前五篇七聚。乃至三千威
0694b14: 儀。八萬律儀等。守護威儀。即守護三業等不容毀
0694b15: 犯也。浮囊。猶今之渡海者。繫葫蘆于腰間以渡浩
0694b16: 溺也。浮囊本非我身。為捄身故。不得不惜。以囊可
0694b17: 以渡海也。修涅槃者。了幻身本非實有。然借身以
0694b18: 修性。則不得不修戒。以保如幻之身心。為度生死
0694b19: 苦海也大經云。菩薩護持禁戒。如渡海人護持浮囊。如有帶持浮囊渡海。海中羅剎。從乞全
0694b20: 與。次惠半。次三分之一。次手掌許。次微塵許。欲渡海者答言。汝今所須。誠復不多。然我今者。方當渡海。不
0694b21: 知前途遠近如何。若與汝者。氣當漸出。大海之難。何由得脫。終竟不與。比丘守五篇淨戒亦然。乃至不與
0694b22: 煩惱羅剎一微塵許破戒因緣。若有少損。則不能度生死大海。其破浮囊樣子如此。
0694b23: 六度四等。常標行首。戒定慧品。轉得增明。
0694b24: 施等六度。慈等四心。萬行之端諸佛因德雖煩。以要言之。不過六度
0694c01: 四心故。言常標者。生生勇悍。標名于同行之首。為世
0694c02: 導師也。戒生定。定生慧。故云轉得增明此名三學。戒如捉賊。
0694c03: 定如縛縳賊。慧如殺賊。持戒止免三途。兼定超六欲。發慧超三界。六祖云。即心名慧。即佛乃定。定慧等持。意
0694c04: 中清淨。又云。自性無非是性。戒自性不亂是性定。自性不癡是性慧。轉得增明。即轉展相生也。經云。尸羅
0694c05: 不清淨。三昧不現前。戒資定也。圓覺云。一切諸菩薩。無礙清淨慧。皆依禪定生。定發慧也。
0694c06: 速成如來三十二相。八十種好前六度。是應身因。相好。是應身果。
0694c07: 三十二相一。足下平滿相。二。足下千輻輪文。無不圓滿。三。手足皆柔軟。如兜羅綿。四。兩
0694c08: 足一一指間。猶如雁王。文同綺。五。手足諸指。圓滿纖長可愛。六。足跟廣長圓滿。與趺相稱。七。足趺脩高
0694c09: 光滿。與跟相稱。八。雙漸次纖圓。如鹿王。九。雙臂平立摩膝。如象王鼻。十。陰相藏密。十一。毛孔各一毛
0694c10: 生。紺青宛轉。十二。髮毛右旋宛轉。十三。身皮細薄潤滑。垢水不住。十四。身皮金色晃耀。諸寶莊嚴。十五。兩
0694c11: 足兩掌。中頸雙肩。七處充滿。十六。肩項圓滿殊妙。十七。膊腋悉皆充實。十八。容儀洪滿端直。十九。身相脩
0694c12: 廣端嚴。二十。體相量等圓滿。二十一。頷臆并身上半。威容廣大。如師子王。二十二。常光面各一尋。二十三。
0694c13: 齒相四十。齊平淨密根深。白逾珂雪。二十四。四牙鮮白鋒利。二十五。常得味中上味。二十六。舌相薄淨廣
0694c14: 長。能覆面輪。至耳髮際。二十七。梵音。詞韻和雅。隨眾多少。無不等聞。二十八。眼睫猶若牛王。紺青齊整。二
0694c15: 十九。眼睛。紺青鮮白紅環。三十。面輪如滿月。眉相皎淨。如天帝弓。三十一。眉間有白毫相。柔軟如綿。白逾
0694c16: 珂雪。三十二。頂上烏瑟膩沙。高顯周圓。猶如天。出般若經。佛在忉利天宮。目連令匠人雕佛三十二相。
0694c17: 只得三十一相。唯梵音相雕不得。院主問南泉。如何是梵音相。泉云。賺殺人。八十種好。
0694c18: 即隨形好也一。無見頂相。二。鼻高孔不現。三。眉如初月。四。耳輪輻相埵成。五。身。堅實如
0694c19: 那羅延。六。骨際如鎖。七。身一時回如象王。八。行時足去地四寸。印文現。九。爪如赤銅色。十。膝骨堅著圓
0694c20: 好。十一。身清潔。十二。身柔軟。十三。身不曲。十四。指長纖圓。十五。指文藏覆。十六。脈深不現。十七。踝不現。十
0694c21: 八。身潤澤。十九。身自持不逶迤。二十。身滿足。二十一。容儀備足。二十二。容儀滿足。二十三。住處安。無能動
0694c22: 者。二十四。威振一切。二十五。一切樂觀。二十六。面不長大。二十七。正容白不撓色。二十八。面具滿足。二十
0694c23: 九。唇如頻婆果色。三十。言音深遠。三十一。臍深圓好。三十二。毛右旋。三十三。手足滿。三十四。手足如意。三
0694c24: 十五。手文明直。三十六。手文長。三十七。手文不斷。三十八。一切惡心眾生。見者和悅。三十九。面廣姝好。四
0695a01: 十。面淨如滿月。四十一。隨眾生意。和悅與語。四十二。毛孔出香氣。四十三。口出無上香。四十四。威儀如師
0695a02: 子。四十五。進止如象王。四十六。行法如王。四十七。頭如摩陀那果。四十八。一切聲分具足。四十九。四牙
0695a03: 白利。五十。舌赤色。五十一。舌薄廣。五十二。毛紅色。五十三。毛軟淨。五十四。廣長眼。五十五。孔門相。具五十
0695a04: 六。手足赤白。如蓮華色。五十七。臍不出。五十八。腹不見。五十九。細腹。六十。身不傾動。六十一。身持重。六十
0695a05: 二。其身大。六十三。身長。六十四。手足軟滑。六十五。四邊光各一丈。六十六。光炤身而行。六十七。等視眾生。
0695a06: 六十八。不輕眾生。六十九。隨眾生音聲。不增不減。七十。說法不著。七十一。隨眾生語言說法。七十二。發音
0695a07: 報眾聲。七十三。次第有因緣說法。七十四。一切眾生。不能盡觀相。七十五。觀無厭足。七十六。長好。七十
0695a08: 七。不亂。七十八。旋好。七十九。毛青珠。八十。手足有德相。
0695a09: 十力無畏。大悲三念。
0695a10: 初佛果十力了達一切無能勝。無能壞。故名力。一。知是處非處力。
0695a11: 知一切因緣果報定相。作善業。知定得樂報。名知是處。作惡業。得受樂報。無有是處。名知非處二。
0695a12: 知三世業報智力知一切眾生過現未來。諸業諸受三。定力一切禪定
0695a13: 三昧。自在無閡。淺深次第如實知。四。根力知眾生諸根勝劣。得果大小等。五。欲力。
0695a14: 知眾生種種欲樂善惡不同六。性力知世間種種性。六道性分不同故。七。至處
0695a15: 力知一切道至處相。六道有漏行所至處。涅槃無漏行所至處。八。宿命力知一世乃
0695a16: 至千萬世。一劫至百千萬劫。姓名苦樂壽命長短等。九。天眼力知眾生生時死時。善道惡
0695a17: 道。端正醜陋等。十。漏盡力自知一切惑。餘習氣分。永斷不生。無畏。即四無
0695a18: 所畏。釋現首卷。三念者。有二種。一。性念處慧解脫破一切
0695a19: 智外道。二。共念處俱解脫。破神通外道。三。緣念處無閡解脫。破文字外道。
0695a20: 一。無忘失法。二。永拔習氣。三。一切種妙智。出毗曇。
0695a21: 常樂妙智。八自在我速成二字。直責至此。歸依諸佛。願垂護念。
0695a22: 首二句。涅槃四德。無二生死曰常不遷不變故。不受二
0695a23: 邊曰樂離二死苦故。具八自在曰我得大自在故。三業清淨
0695a24: 曰淨三惑淨盡故。妙智。即淨義。三惑淨盡故。八自在我。
0695b01: 涅槃經云。一。能示一身。多身數如微塵。二。能以微塵身。滿大千界。三。能以大身。輕。舉遠到。四。現無量身。常
0695b02: 居一土。五。能諸根互用。六。得一切法如無想。七。說一偈經無量劫。八。身如空。存沒隨宜不窮。因歸依二
0695b03: 句。應補佛一進曾有人於此增修。非藏本及懺主意護念有二義。一。顯護念。
0695b04: 謂現身語讚印所作。二。冥護念。潛垂覆攝。不現身
0695b05: 語眾聖威重。故求護念。
0695b06: 某甲等。前已巳總相懺悔一切諸業。今當次第。更復一
0695b07: 一別相懺悔。若總若別。若麤若細。若輕若重。若說不
0695b08: 說。品類相從。願皆消滅。
0695b09: 結前起後。麤細者。煩惱所知二障。雖根一心。微著
0695b10: 有異。所知則細。煩惱則麤。麤細雖殊。誠無別體。猶
0695b11: 如一水。起動成波。微著亦爾。
0695b12: 別相懺者。先懺身三。次懺口四。其餘諸障。次第稽顙。
0695b13: 疊前若別句。以起懺除七支罪文。其餘諸障。發佛
0695b14: 法僧間餘障。及六根罪業文。稽。留也。顙。額也。以額
0695b15: 至地。故云稽顙。竭誠禮拜首至地故。懇大清淨智
0695b16: 慧人。滌其罪垢耳俱舍云。稽首接足。故言敬禮。屈己巳所尊之首。接彼所果之足。三
0695b17: 業敬禮之通稱。下去共六段文。第一總明殺業有輕重。
0695b18: 身三業者。第一殺害。如經所明。恕己巳可為喻。勿殺勿
0695b19: 行杖。
0695b20: 先疊身有殺盜婬三業。且就第一殺業為重。故先
0695b21: 及之涅槃經。一切大眾所問品云。昔王舍城中大獵師。多殺鹿。請我食肉。我時雖受彼請。於
0695b22: 諸眾生。生慈悲心如羅羅而說偈言。一切畏刀杖。無不愛壽命。恕己巳可為喻。勿殺勿行杖。梵網經。佛子。
0695b23: 若自殺。教人殺。方便殺。讚歎殺。見作隨喜。乃至殺。殺因。殺緣。殺法。殺業。乃至一切有命者。不得故殺。菩
0695b24: 薩應起慈悲心救護。而恣意殺者。波羅夷罪。恕己巳者。以己巳好生之心。亦
0695c01: 使物類得生。諺云將心比心也。
0695c02: 雖復禽獸之殊。保命畏死。其事是一。
0695c03: 就事反顯。故曰雖復。復。猶說也。殊。別也。言人與畜
0695c04: 生。雖有橫豎之分。而重命畏死。一也。保。是保護意
0695c05: 金光明云。不害眾生命。及施與飲食。由斯二種因。得壽食長遠。命。猶壽也。甘露味論云。畜生有八種壽。一
0695c06: 一彈指頃。二。半日。三。一日。四。一月。五。一歲。六。十歲。七。百千萬億歲。八。乃至一劫。
0695c07: 若尋此眾生。無始以來。或是我父母兄弟。六親眷屬。
0695c08: 以業因緣。輪迴六道。出生入死。改形易報。不復相識。
0695c09: 尋。探求也。因肉眼不如天眼。故須探求梵網。我生生從男女
0695c10: 受生。故殺六道。即殺父母。亦殺故身。一切地水。是我先身。一切火風。是我本體故。出生入
0695c11: 死一句。雙含。前為六親。脫生入死。今又出死入生。
0695c12: 現畜生形。故云更改前形。易換苦報。不識面目耳。
0695c13: 而今興害食噉其肉。傷慈之甚。
0695c14: 興害。身業。食噉。口業。傷慈。意業丹谿云。諸肉助起濕中之火。久而生
0695c15: 病。素問云。膏梁之變。足生大疔。況禽獸之肉乎。既乖養生之術。又累重苦于後。豈宜若是。
0695c16: 是故佛言。設得餘食。當如飢世食子肉想。何況食噉
0695c17: 此魚肉耶。又言。為利殺眾生。以財網諸肉。二俱是惡
0695c18: 業。生墮號叫獄。
0695c19: 餘食。如米麥等類。受食五觀。一。計工多少。諒彼來
0695c20: 處。一之飯。作夫汗流。二。忖己巳德行全缺應供缺則
0695c21: 不宜。全可受。三。防心離過貪嗔癡為宗。四。正事良藥。為
0695c22: 療形枯饑渴病故。須食為藥。五。為成道業。應受此
0695c23: 食。不食成病。道業何從饑世易子而食。最是慘酷。幸遇豐登。當念饑饉之苦
0695c24: 不可過分。米麥食尚爾。況眾生肉。安知眾生非我往世六親耶。思之。大可流涕。心地觀云。彌勒從初發心。
0696a01: 不食肉。以是因緣。名慈氏。為成熟眾生故。現在兜率天次引楞伽經偈。明殺
0696a02: 報。為利殺生。如屠兒販賣。宰夫以殺求利之類。財
0696a03: 網肉者。將財廣買。逞口腹貪饕無厭者。號叫獄。先
0696a04: 詶其將殺時。眾生求捄之聲。然後次第償之也。
0696a05: 故知殺害。及以食噉。罪深河海。過重丘嶽。
0696a06: 海。滄溟也說文。天池可納百川。又海者。晦也荒遠冥昧之稱。河者自乾
0696a07: 位來。千里一曲。九曲而入于海水之伯。上應天漢。丘土之高者。獄
0696a08: 山之高而尊者如彼五嶽。眾山之宗。大經佛言。我念往昔。與達多俱為商主。各有五
0696a09: 百賈人。為利益故。至大海採寶。惡業緣故。路逢暴風吹壞船舫。伴黨死盡。爾時我與達多。不殺果報長壽
0696a10: 緣故。風吹。得至陸地。時達多惜寶。生大憂苦。發聲啼哭。我勸云。達多。不須啼哭。達言。譬如極貧人至塚間。
0696a11: 手捉死屍。乃云願汝今者施我死樂。我當施汝貧窮壽命。時屍起坐。語貧人言。貧窮壽命。汝自受之。我雖
0696a12: 死樂甚。不欣汝貧窮之生。然我今日既無死樂。兼復貧窮。云何而得不啼哭耶。
0696a13: 然某甲等無始以來。不遇善友。皆為訓由此業。
0696a14: 殺業既惡。殺心更惡。故善友遇而不遇。
0696a15: 是故經言。殺害之罪。能令眾生墮於地獄。餓鬼受苦。
0696a16: 若在畜生。則受虎豹豺狼。鷹等身。
0696a17: 引華嚴經。證殺業果報。殺者噉者。皆由惡心。故感
0696a18: 虎狼等身。心常懷惡。說文云。虎。山獸之君。豹。似虎
0696a19: 圜文陸佃云。豹華如錢。黑而小於虎。豺。說文。狗聲。食羊捕獸爾雅釋。狗
0696a20: 足。長尾。白頰。狼。說文。似犬。銳頭白頰。高前廣後陸機云。其鳴能
0696a21: 大能小。鷹。陸佃云。一歲黃鷹。二歲鵧鷹。三歲鴿鷹。今
0696a22: 謂之角鷹。頂有毛角。。雉名。青質。五彩玉篇云。五色雉也
0696a23: 等。該取眾禽獸。下準此知。
0696a24: 或受毒蛇蝮蠍等身。常懷惡心。
0696b01: 上明禽獸報。此明毒虫報。皆從殺業惡心來。蛇。蝮。
0696b02: 皆毒虫也。蠍。螫人蟲詩。卷如蠆。長尾為蠆。短尾為蠍。
0696b03: 或受鹿熊罷等身。常懷恐怖。
0696b04: 鹿。是山獸。屬陸向云。仙獸也。古今注云。鹿有角。不能觸。有牙。不能噬。熊。獸
0696b05: 形似豕古云。大秦國出玄熊。羆。似熊黃白色者大經云。佛菩薩為度生故。
0696b06: 現作鹿羆鴿。獮猴龍蛇。金翅鳥。魚鱉狐兔牛馬之類。又云。菩薩雖受熊象等身。終不作畜生業。即為餘
0696b07: 畜生演說正法。令彼聞法。速離業苦。常恐怖者。由好殺者。令眾生多
0696b08: 恐多怖故。明畜生報竟。下人中苦報。
0696b09: 若生人中。得二種果報。一者多病。二者短命已巳上皆華嚴文。
0696b10: 多病。是殺生痛苦之報。短命。是殺生不盡天年之
0696b11: 報大經云。夫施食。則為施命。菩薩行施時。常施眾生無量壽命。乃至終不殺戒者。慎口無過者。不
0696b12: 生怨想。推直于人。引曲向己巳。無所諍訟者。常勸眾生勤修善法者。乃至修攝心者。修平等心者。於諸善法。
0696b13: 不放逸者。皆得壽命長。故菩薩於眾生。乃至虫蟻。悉生憐愍利益之心。
0696b14: 殺害食噉。既有如是無量種種諸惡果報。是故至誠
0696b15: 求哀懺悔。
0696b16: 求哀。須五體投地謂頭頂。左肘。右肘。左膝。右膝。亦名五輪。五處圓故。
0696b17: 殺業果報竟。下廣舉殺因。重求懺悔。有四章。
0696b18: 某甲等自從無始以來至於今日。有此心識。常懷慘
0696b19: 毒。無慈愍心。
0696b20: 慘毒。是慘極之毒。殺心也大經云。佛及菩薩知殺心三。謂上。中。下。下者蟻
0696b21: 子乃至一切畜生。除菩薩示現者。名下殺。以下殺因緣墮于三途。具受下苦。何故。是諸畜生有微善根故。
0696b22: 中殺者。從凡夫人。至阿那含。上殺者。父母乃至羅漢。辟支。畢定菩薩。以上殺因緣。墮阿鼻獄。具受上苦。
0696b23: 此總說。下別開八節。
0696b24: 或因貪起殺。因嗔。因癡。及以慢殺。或興惡方便。誓殺。
0696c01: 願殺。及以殺。
0696c02: 一或以貪財色等而起殺。或以嗔怒。爭長競短。激
0696c03: 發怒火而殺。或以顛倒謬認。不明事理而殺。或以
0696c04: 恃我慢人。不論父母及諸聖賢。與勝我善友。是殺
0696c05: 橫行于四聖及人天道者方等經。寶嚴童子問。何法殺安樂。何法殺無憂。
0696c06: 何為毒之根。吞滅一切善。答。殺嗔則安樂。殺嗔則無憂。殺為毒之根。吞滅一切善。二。以種
0696c07: 種惡法。興起殺事。殺。以邪魔力助成殺業也。
0696c08: 或破決湖池。焚燒山野。畋獵漁捕。或因風放火。飛鷹
0696c09: 放犬。惱害一切。如是等罪。今悉懺悔。
0696c10: 三。大水處曰湖。停水處曰池。或破穿堤湖。或疏決
0696c11: 池塘。使水涸而易行漁捕。以殺水族也。山與野。皆
0696c12: 草木蓊。藏禽獸處。縱火焚燒。及行畋獵而故殺
0696c13: 之。其內之慘毒。外惡方便為何如哉畋獵應山埜。漁捕應湖池。
0696c14: 四。乘風放火。即焚山野義。飛鷹放犬。即畋獵義。如
0696c15: 是下。結。未終先結。以上文是總中之總。下去。從總
0696c16: 開別。
0696c17: 或以檻弶。坑。撥。。戟。弓。弩。彈。射飛鳥走獸之類。
0696c18: 五。檻音現。音遣非。圈也。又籠閉也。弶其亮切。音強去聲。施于
0696c19: 道路也。坑。掘地陷物也。撥。擴也。以機械而取。所謂
0696c20: 撥法子也。者。挾取玉篇謂之橫扠。戟。有枝兵也增。雙枝為戟。
0696c21: 枝為戈。弩。弓之有臂者諺云弩子是也。彈音噉。是丸子。有土石
0696c22: 鉛鐵不同。皆可打落禽獸者張仙亦有之。射音食。凡指物
0696c23: 曰射。言以弓弩矢射物。孔子戈不射宿。況他人乎。
0696c24: 漢宣帝詔。毋得以春夏適巢探卵。彈射飛鳥飛鳥。總舉空中飛舞者。
0697a01: 走獸。總舉陸行者。懺主舉總攝餘。故云之類。
0697a02: 或以音古網罾釣。撩音牢漉水性。魚黿鼉。蝦胡加切蜆
0697a03: 胡甸切螺蚌音棒。溼居之屬。使水陸空行。藏竄無地。
0697a04: 六。。網之總名。撩。水中取物也。漉漢相如書滋液滲漉。謂潤
0697a05: 澤下究也。魚。水虫也素問云。魚熱中。丹谿云。魚在水無一息之停。食之動火。大
0697a06: 經云。菩薩於饑世見餓者。現龜魚身無量由延。誓云。願彼取我肉時。隨取隨生。因食我肉離饑渴苦。乃至
0697a07: 悉使發無上菩提心。。是卵生。甲蟲也。形圓脊穹。四周有。
0697a08: 骨在外。肉在內也陸佃曰。雀影生。黿。似而大。或至
0697a09: 一二丈。鼉。水蟲。似蜥蜴而長大者。蝦。長鬚蟲。與水
0697a10: 母作眼者爾雅翼云。蝦多鬚而善游。好躍。文選。水母目蝦。蜆。爾雅謂之縊
0697a11: 女郭璞云。小黑蟲赤頭。自喜經死。故曰縊女。螺有多種。大者。形如鳥嘴。
0697a12: 吹之能驚人。可為杯。蚌。蛤屬亦作。集作鮇。水行。如魚
0697a13: 蝦等。陸行。如走獸等。空行。如飛鳥等。以種種惡方
0697a14: 便。苦惱眾生。故使水類如河海。不足以潛藏。乃至
0697a15: 空大地。不足以逃竄也。竄。匿也。
0697a16: 或畜養。。牛。羊。犬。豕。鵝。鴨之屬。自供庖廚。
0697a17: 七。上文明殺殺。此明養殺為殺而噉故養也。有
0697a18: 五德。畜之報曉。放生則可。而殺而食。不可也雞本屬巽
0697a19: 巽為風。食之能發風病。丹谿云。雞助肝火。衍義云助火動風。安可食之。牛。耕畜大牲
0697a20: 也。帝王非郊天祭地不輕用。況凡人乎。犬本防宅。
0697a21: 豕即字。重出。。白者食草。蒼者食蟲。其肉性冷。有毒
0697a22: 發瘡。令人霍亂發痼疾者。鴨肉與卵不可與
0697a23: 肉同食。能害人。廚。烹庖處也孟子。君子遠庖廚。見其生。不忍見其
0697a24: 死。聞其聲。不忍食其肉。故殺畜生以供口腹。為三寸于一時。受殃累于永劫。何不三思乎。且畜生有二種。
0697b01: 一。受定殺果。如雞牛羊等。緣其宿生定不信因果。歡喜定行殺。無懺悔心故。二。受不定殺果。如
0697b02: 禽魚等。前生雖作惡業。或出于不得已巳。或殺已巳生悔故。又飛空走陸。互有決不決義。上文明自殺自供。
0697b03: 或貨他宰殺。使其哀聲未盡。毛羽脫落。鱗甲傷毀。身
0697b04: 首分離。骨肉消碎。剝裂屠割。炮。燒。。炙。楚毒酸切。橫
0697b05: 加無辜。但使一時之快口。得味甚寡。不過三寸舌根
0697b06: 而已巳。然其罪報。殃累永劫。如是等罪。今日至誠。皆悉
0697b07: 懺悔。
0697b08: 八。明貨買他殺以自給也。宰。割也。凡肉至火中曰
0697b10: 鴿為鷹所逐。入舍利弗影。戰懼不解。移入佛影。泰然無怖。大海可移。此鴿無動。以佛有大慈悲。身子無故。
0697b11: 佛習氣盡。身子未盡故。楚毒酸切。總結上文。謂如是苦楚慘
0697b12: 毒。聞之酸心。恨之切骨。畜本無辜。不應加而加之。
0697b13: 故曰橫耳。一時快口。永劫殃累。得味甚寡。受報極
0697b14: 多。最宜猛省。曷不思虞舜飯糗茹草。夏禹惡酒菲
0697b15: 食。孔子蔬食菜乎古云。飲食于人日月長。精麤隨分塞饑瘡。纔過三寸成何
0697b16: 物。勿用將心細較量。先賢務在養心。養心莫先於寡欲。口腹之欲。急宜絕也。
0697b17: 又復無始以來。至于今日。或復興師相伐。疆場音亦交
0697b18: 爭。兩陣相向。更相殺害。或自殺。教殺。聞殺歡喜。
0697b19: 前於畜道行殺。此於人道行殺也。師。眾也易師卦注。多以
0697b20: 軍為名。次以師為名。少以旅為名。則師者舉中之言也。疆。是疆界。場。是邊境。
0697b21: 兩限間道也。交爭。相伐也。彼此各有陣勢。東要相
0697b22: 向殺害也。自身行殺。教他行殺。乃至耳聞動殺。反
0697b23: 生歡喜。由殺心種子深入故。如是眾生。非佛力不
0697b24: 能度觀佛三昧經云。央掘魔羅。暴殺千人。復欲害母。佛救之。得正信解。投佛出家。遂得聖道。
0697c01: 或習屠儈。賃音任為刑戮。烹宰他命。行於不忍。
0697c02: 習。學也。屠。殺也。儈大經作膾。括斷也。賃。傭力也。忍。慈也。
0697c03: 或恣暴怒。揮戈舞刃。或斬或刺剌音七。或推著坑塹。或以
0697c04: 南藏坊本作用。非水沉溺。或塞穴壞音怪巢。
0697c05: 剛暴已巳非。又加之以怒。可恣意乎。斬。斷首也。刺剌。殺
0697c06: 也公羊傳刺之者。殺之也。坑。陷也。塹音倩。七艷切。溝也。以水沉
0697c07: 溺。如囊沙陣之類。或塞句。明殺畜道。如獼猿等由
0697c08: 穴出入。以石塞斷。令其致死。又如眾鳥。勤苦累巢。
0697c09: 或因捉其身。取其卵而故壞之毛氏曰。凡物不自敗而毀之讀怪。書
0697c10: 無壞我高祖寡命。孟子壞宮室以為汙池等。
0697c11: 或南藏無土石都回切音堆磹徒念切音殿。或以車馬雷俗作擂。去
0697c12: 聲轢音力。踐踏一切眾生。如是等罪。無量無邊。今日發
0697c13: 露。皆悉懺悔。
0697c15: 雷轢。車擂碾。馬踐踏也。微細眾生。因之誤傷。俱不
0697c16: 免于殺業。如是下。總結上九節文。
0697c17: 又復無始以來至于今日。或墮胎破卵。毒藥蠱道。傷
0697c18: 殺眾生。墾土掘地。種植田園。養蠶繭。傷殺滋甚。
0697c19: 墮胎者。用惡藥落人胞胎。及殺母羊取羔之類。破
0697c20: 卵者。食鴨等卵。及毀巢墮卵等。毒藥者。用藥毒
0697c21: 人。及藥虫魚狗鼠鳥獸等。蠱道者。如川廣中下蠱
0697c22: 傷人。及此間師巫以左道惑人之類墾土等者。報恩經。善友太
0697c23: 子出城。見者墾土出虫。鳥隨啄吞。太子愍而問言。此作何物。共相殘害。左右答云。國依人民。民依飲食。
0697c24: 食依田。種植五穀。得存性命。太子念言。苦哉苦哉。蠶。吐絲虫也。繭。蠶衣也。
0698a01: 滋甚。言益極也。統結上文。
0698a02: 或打撲蚊蚋而稅切音瑞。掐音怯嚙音捏蚤虱。
0698a03: 撲。擊也。又連杖曰樸。蚊。夏虫也。蚋。醯也。掐。爪刺
0698a04: 也。爪刺剌微虫。如刀山樹加人也。嚙。咬也。齒咬微
0698a05: 類。如兩石相磕也。蚤。是融蚤。跳虫也。蝨。是幾虱。六
0698a06: 虫也。不殺戒有三等。上持。蚊蚋等。中持。六畜等。
0698a07: 下持。水陸空等不犯報恩經。佛多劫前。于應現佛時。坐禪比丘。常患蟣虱。與蚤
0698a08: 約言。我若坐禪。汝宜寂住。虱如約。後有土蚤至虱邊問言。云何汝身肥盛。虱言。我所依主人。常修禪。有約
0698a09: 如上云云。蚤因聞血肉香。即便食噉。比丘心惱。脫衣付火燒之。時禪師者。今迦葉佛是。土蚤者。今達多是。
0698a10: 虱者。今我身是。達多為利養故。害佛甚至。成佛亦爾。入大獄中。如受三禪天之樂。
0698a11: 或燒除糞掃。開決溝渠。枉害一切。
0698a12: 前節用身口造殺業。此用身意也。糞掃。乃腐爛之
0698a13: 物。中有虫蟻。或火燒。或除。開通溝道。疏決渠池。
0698a14: 皆有誤傷之罪。決。通也。
0698a15: 或噉果實。或用穀米。或用菜茹音汝。橫殺眾生。
0698a16: 果。木實也樹生曰果。實。物成實也。菜。生菜。茹。乾菜也諸菜
0698a17: 皆從地產。陰物也。人食之。能養陰。亦謂之蔬菜。菜有疏通意。故食之。胃宣暢而無壅滯之患。先儒云。人
0698a18: 常咬得根。則百事可做。食不惟足以養身。亦足以養德。且儉用。其家必肥。此為口造
0698a19: 殺業。下用火造殺業。
0698a20: 或然樵薪。或露燈燭。燒諸蟲類。或取醬醋。不先搖動。
0698a21: 然。燒也。樵字。雙通人物。樵夫及柴草漢書音義云。樵。取薪者。韓
0698a22: 愈云。董生行。或山而樵。說文。散木也。廣。柴也。暑月燈燭。尤不宜露。用籠
0698a23: 護之。以宵虫見明即投。投即傷生也。醬醋。不如
0698a24: 法者必多蟲。欲取用。宜搖動之使潛下自避。不動
0698b01: 而取。故傷也。
0698b02: 或瀉湯水。澆殺蟲蟻。
0698b03: 傾瀉熱湯冷水。皆可澆衝。殺諸蟲蟻昔有父老愛子。子食。見黑
0698b04: 不揀。父曰。子莫食蒼蠅。能害人。子曰。非蠅也。乃蟻耳。父曰。蟻雖不傷人。其如汝傷彼命乎。貪生畏死。物物
0698b05: 皆然。應細行而護之。此愛非情見也。直能令子培成佛因。願天下之為父者皆效之。
0698b06: 如是乃至行。住。坐。臥。四威儀中。恒常傷殺飛空著他
0698b07: 微細眾生。凡夫識暗。不覺不知。今日發露。皆悉懺悔。
0698b08: 總收上種種殺業以祈懺也。行住二句。別總雙陳。
0698b09: 佛教比丘下單偈云。從朝寅旦直至莫。一切眾生自回護。若於足下喪身形。願汝即時生淨土。微細眾生
0698b10: 雖不能見。應預護之。如佛眼觀一滴水。八萬四千虫空中微蟲充滿。天眼能
0698b11: 見。肉眼不識。故云識暗等九界性一。迷悟自異。如飛空者。無異得通。實不
0698b12: 能悟空。徒然終日空裹行坐。而不能即空透脫。觸處蹉過。苟能了徹此空。與十一空。元無兩也。其離生死
0698b13: 苦。亦何難哉悔。音上聲。懊悔也。即知過改過之心。
0698b14: 又復無始以來至于今日。或以鞭杖枷桁下浪切械。
0698b15: 壓拉拷掠打擲。手蹴踏。拘時本作約縛籠繫。斷絕水穀。
0698b16: 鞭。以皮為之。杖。竹木為之。枷。以木為。。以鐵成。桁。
0698b17: 拘罪人之大械也。穿木加足曰械。拉音。摧也。折也。
0698b18: 拷。打也。掠力讓切音亮。捶治人也。打音釘上聲。直觸也。擲。拋
0698b19: 也。蹴音促。躡也。踏。踐也。俱害物之苛者。拘縛。籠繫義。
0698b20: 籠即樊籠。可以拘人。繫。即繫縛縳。可以縶人斷音短。截也。人之生也。全在水
0698b21: 穀。故曰水去則榮散。穀消則衛亡。仲景云。水入于
0698b22: 經。其血乃成。穀入于衛。道乃行。水可斷絕乎。
0698b23: 如是種種諸惡方便。苦惱眾生。今日至誠向十方佛
0698b24: 尊法聖眾。皆悉懺悔。
0698c01: 結○凡殺害之法。俱名惡。方便。如前鞭打。乃至斷
0698c02: 絕水。皆苦毒惱害事。發露懺悔竟。下發願成德。
0698c03: 願承是懺悔殺害等罪。所生功德。生生世世。得金剛
0698c04: 身。壽命無窮。永離怨憎。無殺害想。
0698c05: 殺害。得多病短命之報。不殺。則壽命無疆。能即危
0698c06: 脆身。得金剛身。金剛是堅固之義。以得無所得。無
0698c07: 得而得。是真得也。自然心無怨憎。身滅殺害矣。
0698c08: 於諸眾生得一子地。若見危難急厄之者。不惜身命。
0698c09: 方便救脫。
0698c10: 此示得堅固身之由也。一子地。佛視眾生。等同一
0698c11: 子也。大經云。菩薩于一切眾生得平等心。一切眾
0698c12: 生。必定當得一子地。故臨刑將死危急之時。願不
0698c13: 惜身命。以種種方便救而脫之。令其死中得活也。
0698c14: 然後為說微妙正法。使諸眾生形見影。皆蒙安樂。
0698c15: 聞名聽聲。恐怖悉除。我今稽顙歸依於佛。
0698c16: 然者。轉上拔脫之辭。說法。如放生時。說三歸。五戒。
0698c17: 十二因緣。乃至稱三寶為師。不墮三惡邪見等大金
0698c18: 光明經。說法施有五勝利。一法施。兼利自他。財施不爾。二法施。能令眾生出于三界。財施之福。平出欲界。
0698c19: 三法施。能盡淨法身。財施。唯增于色。四法施。無窮財施有盡。五法施。能斷無明。財施。唯伏貪愛。
0698c20: 形影者。有憎怨殺害心時。眾生皆遭難。今以慈
0698c22: 如云軍中有一韓。西賊聞之肝膽寒等。今反是。如
0698c23: 持觀音名號。殺鬼尚不能以惡眼視之。皆由慈悲
0698c24: 發願。故恐怖悉除。我今下。起後。
0699a01: 南無毗盧遮那佛南無本師釋迦牟尼佛
0699a02: 南無阿彌陀佛南無彌勒佛
0699a03: 南無龍種上尊王佛南無龍自在王佛
0699a04: 南無寶勝佛南無覺華定自在王佛
0699a05: 南無袈裟幢佛南無師子吼佛
0699a06: 南無文殊師利菩薩南無普賢菩薩
0699a07: 南無大勢至菩薩南無地藏菩薩
0699a08: 南無大莊嚴菩薩南無觀自在菩薩
0699a09: 禮諸佛已巳。次復懺悔。某甲等。次懺劫盜之業。經中說
0699a10: 言。若物屬他。他所守護。於此物中。一草一葉。不與不
0699a11: 取。何況竊盜。
0699a12: 前懺殺業竟。次懺盜業梵網云。若佛子。自盜。教人盜。方便盜。盜。盜因。盜緣。
0699a13: 盜法。盜業。乃至鬼神有主物。一針一草。不得故盜。而菩薩以慈悲心。常助一切人生福生樂。而反盜人物。
0699a14: 犯波羅夷罪。屬。附也。物是彼物。依附于彼。於我何有。不
0699a15: 與而取。取傷廉。竊盜則傷義也。不盜戒有三等。上
0699a16: 持一針一草。不與不取。中。下。金銀重物。竊。私也左傳
0699a17: 竊賄為盜。與劫字不同。劫。強取也。勢脅也。
0699a18: 但自眾生。唯見現在利故。以種種不道而取。致使未
0699a19: 來受此殃累。是故經言。劫盜之罪。能令眾生墮于地
0699a20: 獄。餓鬼受苦。若在畜生。則受牛馬驢騾駱駝等形。以
0699a21: 其所有身力血肉。償他宿債。
0699a22: 此雙出劫盜之因果也。不道而取。即非理強奪等
0699a23: 為因。殃。咎也。殃累為果。是故下。引經證成。牛身償
0699a24: 債。如叢林諺云。喫常住飯。替常住憂。偷常住物。做
0699b01: 常住牛。餘可例知。等形。攝羊犬等類。身有二
0699b02: 力以代勞。血肉償債。償。詶還也。
0699b03: 若生人中。為他奴婢。衣不蔽形。食不充口。貧寒困苦。
0699b04: 人理殆盡。劫盜既有如是苦報。是故今日至誠求哀
0699b05: 懺悔。
0699b06: 三途未盡其惡。人中餘報如此。貧者無財。寒者無
0699b07: 衣。衣不足以遮蔽其形骸。醜自露也。食不足以滿
0699b08: 其口腹。神自倦也。困。悴也。倦劇力乏也。殆。將也。為
0699b09: 人衣食豐足。治生有理。則不辜此一生。今反是。豈
0699b10: 不將盡乎。劫盜下。結古規繩頌云。盜財并諍。酒色汙僧倫。速遣離即眾。容留
0699b11: 即敗。上文總懺盜業。下文六章。別懺盜業罪相。下
0699b12: 首章分六小節。
0699b13: 某甲等。自從無始以來。至于今日。或盜他財寶。興刃
0699b14: 強奪。或自奮身。逼迫而取。或恃公威。
0699b15: 一。興刃強奪加刀杖而奪之也。二。自奮勇悍之力
0699b16: 而奪取也。逼。驅也。迫。急也。三。恃音是。賴也。依也。公威。
0699b17: 倚官長恣行虎威也。
0699b18: 或假勢力。高桁大械。枉壓良善。吞納姦貨。拷直為曲。
0699b19: 為此因緣。身罹力之切憲網。
0699b20: 四。勢力。即權勢謀占之類。自製刑具。枉治于人也。
0699b21: 壓。欺凌義。良。是賢良。善。是吉義。吞。餐也。言吞占而
0699b22: 納之已巳。及奸欺而售之人也。拷直作曲。屈打成招
0699b23: 之類。為此下。結。以是因緣。身遭法網也。罹。遭也。憲。
0699b24: 法也。所謂生遭王法也。網。言人入囹圄。如魚鳥之
0699c01: 投網而不能脫也。
0699c02: 或任邪治。領他財物。侵公益私。侵私益公。損彼利此。
0699c03: 損此利彼。割他自饒。口與心。
0699c04: 五。任。用也。邪治等者。不行正事。妄取之物也。侵公
0699c05: 等者。因己巳在私。故侵公。又因己巳在公。更便侵私也。
0699c06: 割。猶分也。饒。益也。結上文言。無非分他所有以自
0699c07: 益。及其己巳物。則心與口。皆慳吝也。
0699c08: 或竊沒租估。偷渡關津。私匿公課。藏匿使役。如是等
0699c09: 罪皆悉懺悔。
0699c10: 六。估。市稅也。偷渡等者。關津渡口。公漏輸稅。私匿
0699c11: 渡錢也。公課者。官稅國課。侵匿私用也。藏隱使役
0699c12: 者。民間。則躲避差徭。軍中。則走。背調戍等。下第二
0699c13: 章。分十二小節。
0699c14: 又復無始以來至于今日。或是佛法僧物。不與而取。
0699c15: 一。總標三寶物。佛物。如造佛。供佛等物也。金翅鳥
0699c16: 王。現身作覆佛。以為供佛。佛入深山。善住象王
0699c17: 取藕華供佛。佛受阿耆達王請。林中坐夏。日藏馬
0699c18: 王。獻麥供養。佛示疾。乳王。牛王。獻乳供養。大財婆
0699c19: 羅門。從此信佛。畜類尚然。況人道而不尊禮乎要集
0699c20: 問。云何故盜僧物罪偏重。答。施主捨一毫一粒。擬十方鐘一響。遐邇同聞。聖凡受用。俱成道業。冥資施
0699c21: 主。得益無邊。今愚癡眾生。或噉僧食。或受用華果。或將僧奴隨逐。或以僧畜乘騎。或私借貸僧物不還。或
0699c22: 以官勢。伺求僧過等。難於盡述。有道高士。守護不與。豈但愍其後招苦果。亦憐知事。未來同受其殃。人不
0699c23: 知此。反以僧為恪而恨之。愚甚也。
0699c24: 或經像物。或治寺物。或供養常住僧物。
0700a01: 二。經像物。別明法物與佛物也。三。修塔寺物。猶三
0700a02: 寶物也。四。供僧物。即久住增也莊椿錄云。盜常住一文錢。一日一夜
0700a03: 長三分七利。第二日夜。利上加利。來世作牛馬償之。故云作一生之容易。為萬劫之艱難。若捨一文入
0700a04: 常住。一日一夜。長福亦爾。侵漁常住者。之。
0700a05: 或擬招提僧物。或盜取。誤用。恃勢不還。
0700a06: 五。擬者。準擬。揣度以待也。招提。省文。具云招提
0700a07: 奢。唐言四方僧物。即十方常住所有也。四方僧。是
0700a08: 往來僧與上常住對看。古云。常住一根草。勸君休要討。佛地有伽藍。陰司有閻老。有云。訛稱
0700a09: 招提。此翻別房施。或云對面施。後魏太武始光元年。伽造藍。創立招提之名。昔守顒互將檀越供僧物造
0700a10: 僧堂。招火枷之報。出人天寶鑑。六。或盜取而用。或混誤而用。如磚
0700a11: 錢買瓦等。或恃勢欺凌。借用不還。皆貪心所使也
0700a12: 經中開貪有二種。一。有力貪。以威勢取人物者。二。無力貪。但能從他乞得者。常住物者。鳴鐘本意。為十
0700a13: 方。若曰以有限之食。供無窮之眾。為間事者。是鄙陋淺度。瑣人短見。豈宏智深識。達士高懷哉。四事供養
0700a14: 三寶。猶天地生長。自受用福。寧有盡耶。
0700a15: 或自借。或貸人。或復換貸漏忘。或三寶物。混亂雜用。
0700a16: 七。自借用不還。八。貸。借也。或隨情逐意。借與他人。
0700a17: 而人無義不還。九。以有換無。或先貸後還。因日久
0700a18: 失記。遺忘不還漏。是忘而失記也。十。混亂雜用。如
0700a19: 施旃檀塑佛。混而焚燒。或放生錢。混而齋僧。齋僧
0700a20: 錢。混而造寺。皆犯誤用罪。況為己巳私用乎。
0700a21: 或以眾物。穀米燋薪。鹽豉醬醋。菜茹果實。錢帛竹木。
0700a22: 繒綵旛。香華油燭。隨情逐意。
0700a23: 十一。眾物。標。下二十件別開。豉。荳豉也。帛。幣帛也。
0700a24: 繒音情亦帛也。繒綵之旛。及繒綵之。華供養。如鹿
0700b01: 母夫人。以一食淨華。覆上辟支佛。五百世。尊榮豪
0700b02: 貴。衣食自然。蓮華承足等。油。燈油也施燈油有四種功德。一。臨
0700b03: 終見日輪圓滿涌出。二。見淨月輪圓滿涌出。三。見諸天眾一處而坐。四。見如來正知覺情。意
0700b04: 思也。意。志也。志意。心之所嚮也說文察言而知意。罪福決疑經。或施
0700b05: 主本造釋迦。改作彌陀。本作大品。改充涅槃。本造僧房。改供僧食。本施二眾。改入一眾。本擬十方。回入現
0700b06: 前。許此處乃與彼處等。皆犯罪也。莊佛像有餘彩色。不得作菩薩聖僧等形。以師徒位別。不得互用。
0700b07: 或自用。或與人。或摘佛華果。用僧鬘物。因三寶財物。
0700b08: 私自利己巳。如是等罪。無量無邊。今日慚愧。皆悉懺悔。
0700b09: 十二。摘。手取也大經云。達多往三十三天索華。因己巳福盡。故都無與者。遂自取華。未
0700b10: 取。便失神通。還見己巳身在王舍城。僧鬘音瞞。此云對面施音義云。體境交現曰
0700b11: 對。輟己巳惠他曰施。因。就也。由也。如造像。造經。造塔。造寺。及
0700b12: 唪經禮懺錢糧。乃至齋僧布施。放生錢等。皆三寶
0700b13: 財物也。倘隱匿取用。謂之私自利己巳大經說。此經如大海。有八
0700b14: 不思議。第七不宿死屍。死屍。謂一闡提。犯四重禁五無間罪。誹謗方等。非法說法。法說非法。畜八不淨物。
0700b15: 佛物。僧物。隨意而用等八不淨物。香。華。金。銀。寶物。妻子奴婢是也。
0700b16: 又復無始以來至于今日。或作周旋朋友。師僧同學。
0700b17: 父母兄弟。六親眷屬。共住同止。百一所須。更相欺。
0700b18: 第三章分二節。今初。周旋。旌旗之指麾也玉篇云。周旋。無
0700b19: 虧也。委曲保全之意。同志曰朋。遞相恭敬曰友。和尚
0700b20: 曰師。清眾曰僧。父。母。兄。弟。妻。子。曰六親。或共住。或
0700b21: 近居。得周旋所須之物。彼此互相欺詐誣。百一。
0700b22: 即大小多寡之變文。欺。是誑之以理之所有。罔同
0700b23: 是昧之以理之所無出論語第三。如指有說無。多說少
0700b24: 之類六祖遺金供母。五祖山門養母。睦州織屨供親。敬脫擔母聽學。皆不背于親。孰曰出家不
0700c01: 孝于父母乎。孝衡鈔云。大孝釋迦尊。歷劫報親恩等。
0700c02: 或於鄉鄰比音皮近。移籬拓他各切墻。侵他地宅。改標易
0700c03: 相。虜掠資財。包占田園。因公託私。奪人邸店。及以屯
0700c04: 音淳野。如是等罪。今悉懺悔。
0700c05: 二。周禮。百家之內為鄉。五家為鄰。鄰。近也。比。相次
0700c06: 也。近。左右兩鄰也。拓。開也。或移籬落。托開墻基。以
0700c08: 此之限者。虜掠。搶虜劫掠也。包。收裹之也。古據也。
0700c09: 如四圍田地。並屬黃家。而中間一坵屬白姓。白弱黃強。田絕水道。地絕行路。使其必棄。白必歸黃。是以田
0700c10: 地包裹而外而〔古〕之也因公託私。藉公事而己巳私也。邸。客
0700c11: 舍。屯。聚也。或山野屯聚。下第四章分二節。
0700c12: 又復無始以來。或攻城破邑。燒村壞音怪柵。偷賣良民。
0700c13: 誘他奴婢。
0700c14: 一。或鎮或村。四陲必各有柵以防不虞。而故意壞
0700c15: 之曰壞。良民。清白百姓。不願鬻身。而故強之。不從。
0700c16: 則誘之。希圖身價。即名為偷。
0700c17: 或復枉壓無罪之人。使其形殂血刃。身被徒。家緣
0700c18: 破散。骨肉生離。分張異域。生死隔絕。如是等罪。無量
0700c19: 無邊。今悉懺悔。
0700c20: 二。枉。屈也。壓。欺詐也。殂。死也。刃音任。刀刃。尖銛也。徒
0700c21: 有二義。一。輕者。徒也。言身被也。二。重者。被
0700c22: 人枉作囚徒。且被禁耳。緣。即增上緣。以父母妻
0700c23: 子奴婢。衣食財寶等。與我有增上緣故。張。開也。異
0700c24: 域。他也。下第五章。
0701a01: 又復無始以來至于今日。或商估博貨。邸店市易。輕
0701a02: 秤小斗。減割尺寸。盜竊分銖。欺圭合。以麤易好。以
0701a03: 短換長。欺巧百端。希望毫利。如是等罪。今悉懺悔。
0701a04: 行賣曰商。坐販曰賈。估賈通。市稅也又論價也。。通也。市
0701a05: 易。貿換也。尺寸。約長短說十寸曰尺。十尺曰丈。諺云。秤平斗滿謂之公道
0701a06: 生涯。今云秤輕斗小。雖或平滿。亦是欺心。故須懺悔。銖者。四分一七毫為
0701a07: 一銖。二十四銖成一兩零八毫也。圭合者。六粟為
0701a08: 圭。十圭為撮三指撮也。十撮為抄。十抄成勺。十勺成合。
0701a09: 十合成升。十升成斗。即極微之物。亦不可欺而
0701a10: 取。粗好。短長。與上輕重長短大小多寡較顯。欺巧
0701a11: 下。結。如此欺罔機巧。百端而出。不過希望秋毫之
0701a12: 利耳。下第六章。
0701a13: 又復無始以來至于今日。穿窬墻壁。斷道抄掠。抵捍
0701a14: 債息。負情違要。面欺心取。
0701a15: 穿。通穴也。窬。是穿木戶。鑿垣為空也。斷。截也攔路截。
0701a16: 劫掠之類。抄。遮取也。掠。劫奪也。抵。言相觸也。捍。衛也。債。
0701a17: 逋財也即母錢。息。即子錢。要音腰。約也。言辜負前情。違
0701a18: 背舊約也。面欺。當面欺凌也。心取者。私心謀取。皆
0701a19: 偷盜攝。
0701a20: 或非道陵奪。鬼神禽畜四生之物。
0701a21: 非道。即逆道惡道等。鬼。即神之使令者。鬼神各有
0701a22: 應得之物。見即欺陵而奪之也。
0701a23: 或假託卜相。取人財寶。如是坊本無此二字乃至以利求利。
0701a24: 惡求多求。無厭無足。如是等罪。無量無邊。不可說盡。
0701b01: 時本作說不可盡今日至禱。向十方佛。尊法聖聚。皆悉懺悔。
0701b02: 卜易課灼龜之類。相。視也。風鑑堪輿之類四種邪命食。一。
0701b03: 方口食。如曲媚豪勢。通使四方等。二。維口食。如種種術。卜筭吉凶等。三。仰口食。如仰觀星宿。以自活命
0701b04: 等。四。下口食。如種植田園。和合湯藥等。以利求利。二義。一。利上加利。
0701b05: 二。以少本望多利。惡求亦二義。一。捶打己巳身以求
0701b06: 人物。二。恃勢逼人以求利。如梵網第十七輕垢罪
0701b07: 中說。多求。是需索過分也。厭平聲。飽也。足也荀子。好華無厭
0701b09: 願承是懺悔劫盜等罪。所生功德。生生世世。得如意
0701b10: 寶。常雨七珍。上妙衣服。百味甘饌。種種湯藥。隨其時本
0701b11: 作意所須。應念即至。
0701b12: 心若知足。事事恒足也。如意寶。翻前不與取。不道
0701b13: 取。枉壓良善取。從如意珠中。常落七寶。翻前貧寒
0701b14: 困苦等。得上衣服。翻衣不蔽形。得百味等。翻食不
0701b15: 充口。甘饌。美飲食也。得字。冠下三節。應念即至。言
0701b16: 如佛國。自然化現如云念衣衣來。想食食至等。
0701b17: 一切眾生。無偷奪想。皆能少欲知足。不不染。常樂
0701b18: 惠施。行給濟道。捨頭目髓腦。如棄涕唾。回向滿足檀
0701b19: 波羅蜜。
0701b20: 偷盜起於貧窮。及不知足。然皆無智慧。不修品者
0701b21: 為之無偷。翻前沒租估。偷渡關津。不與而取。及盜取誤用。偷賣良民。穿窬墻壁等文。無奪。翻
0701b22: 興刃強奪。虜掠資財。非盜凌奪文。少欲知足。翻前惡求多求。無厭無足。不。不樂也。
0701b23: 不染。不霑染也翻前欺巧百端。希望毫利。常樂惠施。翻前口與心吝。行給濟道。翻前
0701b24: 他自饒。捨頭等。與前割念報佛恩章呼應。上懺身根第二盜業竟。下懺
0701c01: 第三。身婬慾業。
0701c02: 某甲等。次復懺悔貪愛之罪。經中說言。但為欲故。關
0701c03: 在癡獄。沒生死河。莫知能出。
0701c04: 貪。是貪婪。愛是好樂。欲之機也。欲界之因有三。一。飲
0701c05: 食。二。睡眠。三。婬欲。此三事。希須故名欲。持不婬戒
0701c06: 有三等。上持。執心不起。中。下。執身不動。愚癡而
0701c07: 不省。繫牢獄而無逃。恩愛生死。深如河海。莫知能
0701c08: 出。雙結上兩句。癡為欲因。欲因癡作。獄門常關。莫
0701c09: 能出也。又癡欲為因。生死為果。河中常沒。莫知越
0701c10: 也梵網云。若佛子。自婬。教人婬。婬因。婬緣。婬法。婬業。乃至畜生女。諸天鬼神女。及非道行婬。菩薩
0701c11: 應淨法與人。而反起一切人婬。波羅夷罪。
0701c12: 眾生為是五欲因緣。從昔以來。流轉生死。
0701c13: 釋成莫知能出意也。財。色。名。食。睡。為五欲。今雖止
0701c14: 重色。實由財食睡。以助成也大經云。菩薩知五欲法。無有歡樂。如犬齧
0701c15: 枯骨。如持火。逆風而行。如囚趣市。觀欲如是。多諸過患。上總說。下別明。
0701c16: 一切眾生。歷劫生中。所積身骨。如王舍城。毗富羅山。
0701c17: 所飲母乳。如四海水。身所出血。復過於此。父母兄弟
0701c18: 六親眷屬。命終哭泣。所出目。如四海水文出大經二十三。
0701c19: 多生身骨。乳血目。如此之多。皆以貪愛為本。致
0701c20: 生死之久也。駁足王與千王共立舍城。都五山中
0701c21: 為大國。故云王舍城出大論。言駁足者。以王足有斑駁故。城。即靈峰
0701c22: 所附之城城之北門。是調達放醉象處。東北門。是身子逢馬勝得初果處。又東北十四五
0701c23: 里至鷲峰山。是說法華經。處。復過于此。經作多四海水。哭。大哀聲也。泣。小聲
0701c24: 有涕。
0702a01: 是故說言。有愛則生。愛盡則滅。故知生死。貪愛為本。
0702a02: 大經義云。眾生本無貪等。今云何有。若本無後有者。佛菩薩等。今悉應有。如石女本無子相。雖加功力。無
0702a03: 量因緣。子不可得。心亦如是。本無貪相。雖近眾緣。貪無由生。如鑽濕木。火不可得。亦如壓沙。油不可得。置
0702a04: 貪于心。如安橛于空。終不得住。足知種種因緣。不能令貪繫縛縳于心。
0702a05: 所以經言。婬欲之罪。能令眾生墮于地獄。餓鬼受苦。
0702a06: 若在畜生。則受鴿音爵。鴛鴦等身。若生人中。妻不貞
0702a07: 良。得不隨意眷屬。婬欲既有如此惡果。是故今日至
0702a08: 誠。求哀懺悔。
0702a09: 婬欲四過。一。遠離三寶。二。不孝父母。三。恒多邪見。
0702a10: 四。誑求財因日子王婬恚。佛為說女人誑大人之過。鴿。是鵓鴿唐明
0702a11: 皇呼為飛奴。。是燕依人小鳥。鴛鴦。匹鳥雌雄未離。人得其一。一思而
0702a12: 死。等字。等取烏鵲鳩等。妻不二句。是婬報之二。貞。
0702a13: 清白守節也。不隨意者。不廉不潔。愚蒙難化。事事
0702a14: 不遂心也。婬欲下結。懺婬欲報竟。下廣舉婬之罪
0702a15: 相而懺之。
0702a16: 某甲等。從無始以來至于今日。或偷人妻妾。奪他婦
0702a17: 女。侵陵貞潔。汙比丘尼。破他梵行。逼迫不道。濁心邪
0702a18: 視。言語嘲調。
0702a19: 梵行。淨戒行也。逼。是軀義。迫。是逼迫。心懷婬穢曰
0702a20: 濁心。邪眼偷觀曰邪視。潮調。戲謔之謂大經菩薩自言淨戒。
0702a21: 雖不與女人和合。見女人時。或共嘲調言語戲笑。或壁障外。聞女人鐶釧等聲。心生愛。乃至隨逐等。皆
0702a22: 不得名淨戒具足。
0702a23: 或復他門戶汙去聲賢善名。或於男子五種人所。起
0702a24: 不淨行。如是等罪無量無邊。今日至誠。皆悉懺悔。
0702b01: 五種。是生劇。妒。變。半大經佛敘阿難具足八種不可思議中。第四云。隨我入出
0702b02: 二十餘年。于諸王剎利。豪貴大姓。見諸女人及天龍女。不生欲心。何況他門戶等。懺悔竟。
0702b03: 下發願成德。
0702b04: 願承是懺悔婬欲等罪。所生功德。生生世世。自然化
0702b05: 生。不由胞胎。清淨皎潔。相好光明。
0702b06: 胞。胎衣也。母孕三月曰胎詩。小弁箋。獨不處母之胞胎乎。若生西
0702b07: 方。及十方淨土。常得蓮華化生。不同五濁惡世胞
0702b08: 胎受生也。無汙穢。故清淨。翻前濁心。無障。故皎潔。
0702b09: 相好光明。釋現讚佛偈中。
0702b10: 六情開朗。聰利明達。了悟恩愛。猶如桎梏。觀彼六塵。
0702b11: 如幻如化。於五欲境決定厭離。乃至夢中不起邪想。
0702b12: 內外因緣。永不能動。懺悔發願已巳。歸命禮三寶。
0702b13: 具足六神通。故六情開。不為六塵惑。故六情朗。願
0702b14: 六識成妙觀察智。常行六妙行故。耳聰。鼻舌身利。
0702b15: 眼明。意達。即三慧明。三達朗矣開朗字。翻前關獄沒河文。在手
0702b16: 曰桎。在足曰梏觀塵如幻等者。如五百太子。一時集坐蓮華池邊。各見形容水底影
0702b17: 現。頓悟諸法如幻如化。如夢所見。水中形體。無有真實。出家修道。皆得道果。前云五欲因緣。至此離矣。不
0702b18: 邪想。翻前邪視。
0702b19: 前已巳懺悔身三業竟。今當次第懺悔口四惡業。
0702b20: 先結前身三。今當下。起後口四。惡口。妄言。綺語。兩
0702b21: 舌也報恩經云。夫口舌者。鑿身之斧。滅身之禍。應知一切眾禍。皆從口出。持口戒有
0702b22: 三等。上。非法不言。中。下。不犯。口四業。若向三寶邊
0702b23: 造。其罪更重報恩云。父母者。三界內最勝福田。眾僧者。出三界之福田。如昔維那。因病
0702b24: 僧索酥油。那便罵言。汝何不噉屎尿。因此九十億劫墮作汪水中蟲。餘如梵網經說。
0702c01: 經中說言。口業之罪。能令眾生墮于地獄。餓鬼受苦。
0702c02: 若在畜生。則受鵂鶹鴝鵅鳥形。聞其聲者。無不憎惡。
0702c03: 鵂鶹。是食母怪鳥。所謂梟也。江東呼為鴝鵅。一鳴
0702c04: 即兩。惡聲多婬。故聞者皆惡。
0702c05: 若生人中。口氣常臭。有所言說。人不信受。眷屬不和。
0702c06: 常好諍。口業既有如此惡果。是故今日至誠歸依
0702c07: 三寶。皆悉懺悔。
0702c08: 口讚佛法。常出青蓮華香。今惡口污人。故口氣常
0702c09: 臭。惡口。不信因果。令人動念。故招報。後雖生人中。
0702c10: 人亦不信其言。不惟遠朋。近友至親亦不和。常好
0702c11: 句。釋不和義。此先明口業之惡果。下次第懺悔四。
0702c12: 初懺惡口。先總標。
0702c13: 某甲等。自從無始以來至于今日。以惡口業。於四生
0702c14: 六道造種種罪。出言麤獷。發語暴橫。
0702c15: 惡口者。怨言。毒罵咀。不可聞之語也。犬不可近
0702c17: 二。初人世。
0702c18: 不問尊卑。親貴賤。稍不如意。便懷嗔怒。罵詈毀辱。
0702c19: 猥音委褻音雪穢惡。無所不至。使彼銜恨。終身不忘。連禍
0702c20: 結。無有窮已巳。
0702c21: 承上兩句來。道俗一體。若不問尊卑等。恣口獷語
0702c22: 無禮也。親。是人咸有。不問親。是無仁也。貴賤。
0702c23: 高卑定分。不問貴賤。無義也。略不如意。便懷嗔怒。
0702c24: 不智也。因心懷怒。口罵詈人。則口無信言。可知。由
0703a01: 一口過。五常皆喪。豈可不慎哉。猥。雜也。褻。輕也。
0703a02: 穢。污也。難盡形容。故云無所不至。由此致人之怒
0703a04: 連結。義該橫。橫則結怨于四方。豎則連
0703a05: 于曠劫。故無窮已巳。
0703a06: 又或怨黷音毒天地。訶責鬼神。貶斥聖賢。誣汙良善。如
0703a07: 是惡口所起罪業。無量無邊。今日至誠。皆悉懺悔。
0703a08: 二。陰間。黷。垢也。如嗔天罵地。雨訶風等。貶。謫也。
0703a09: 斥。呵也。搆惡捏醜。汙人清名。故云誣污。如是下。雙
0703a10: 結。惡口招多頭報報恩經。均提比丘。由過去毀罵聖賢。墮在白狗。聞身子說法。尋
0703a11: 能改悔發願。得遇善友。罪畢。得生人中。遇佛得漏盡。是故當念善友及佛恩。又鹿母夫人為幼女時。以一
0703a12: 惡言辱母云。喻如畜生。以是惡口因緣。五百世生鹿腹中。佛告阿難。人生世間。禍從口生。當護于口。甚于
0703a13: 猛火。猛火止燒一世。惡口熾火。燒無數世。火燒世財。惡口燒聖七財故。
0703a14: 又復無始以來至于今日。以妄語業。作種種罪。意中
0703a15: 希求名譽利養。匿情變詐。昧心厚顏。
0703a16: 二。妄語業。全無影響。妄造言也。希。欲也大經云。出家人
0703a17: 三欲。一惡欲。欲為一切大眾上首。說法信受。大得供養等。二欲令四眾。知我得初住。至四無閡智。為利養
0703a18: 故。三欲欲。比丘欲生梵天。乃至剎利家。得自在故。匿情。藏實也。隱其實情。
0703a19: 矯設誑也。變詐。轉變詐也。昧心。瞞昧天理。欺
0703a20: 心人也。厚顏。顏甲堅厚。面無慚色者。此匿情二句。
0703a21: 一章大旨。下釋文五。一總釋。
0703a22: 指有言空。指空言有。
0703a23: 大經云。如人遙見籬間牛角。便言見牛。見雲。便言
0703a24: 見雨。見身口業。便言見心。雖不實見牛雨與心。俱
0703b01: 非妄。若全無影響。而妄造說。罪不可勝言。戒諸
0703b02: 戒諸。二。約一身六根助成釋。
0703b03: 見言不見。不見言見○聞言不聞。不聞言聞。
0703b04: 首二句。出梵網經。菩薩戒十重中。第四妄語。是眼
0703b05: 根助成妄語也。耳未聞聲。鼻未聞香。皆妄曰
0703b06: 聞。聞者。謬云不聞。此耳鼻二根。助成妄語也。
0703b07: 知言不知。不知言知○作言不作。不作言作。
0703b08: 舌能知味。意能知法。此舌意二根助妄。身根能作
0703b09: 善作惡等。此身根助妄語也。
0703b10: 欺賢聖。誑惑世人。
0703b11: 結。如上六根助妄。上以欺聖賢。下以誑惑凡愚
0703b12: 楞嚴經云。誑習交欺。發于相罔。誣罔不止。飛心造奸。如是故有塵土屎尿。穢汙不淨。如塵隨風。各無所見。
0703b13: 二習相加。故有沒溺騰擲。飛墜漂淪諸事。是故諸佛。色目欺誑。同名劫殺。菩薩見。誑如踐蛇虺。
0703b14: 至於父子君臣。親戚朋舊。有所談說。未誠實。致使
0703b15: 他之誤加聽平聲信。亡家敗國。咸此由之由之。南藏作之由。
0703b16: 三。明能害家國。至親莫如父子。因妄語故。從中間
0703b17: 隔。惑動信從。各相加害。致亡家之。至義莫如君
0703b19: 之親。異姓之戚。齊心之朋。舊交之友。無不以妄語
0703b20: 鼓動。釀成冤也有所二句。正妄語。有所談說。語也。未誠實。妄也。誤。謬
0703b21: 也荀子誤于亂說是也。聽信。謂聽信其言以為實也。妄語如
0703b22: 簧。而人不。傾心信之。至使大而國天子諸侯境寬為國。
0703b23: 中而身家卿大夫以下境狹為家。小而往來朋舊。無不因妄
0703b24: 語為端而廢之。造妄語。本為希求名利。小不過利
0703c01: 一身。大不過肥一家。能使天下誤從。遂成大患。其
0703c02: 罪當何如哉。
0703c03: 或假妖幻。每自稱讚。謂得四禪。四無色定。安那。般那。
0703c04: 十六行觀。
0703c05: 四。妄云得世間果。妖幻者。假借外道妖邪幻之
0703c06: 術。以惑人也每自稱讚。直貫到皆至我所。謂得二字。直貫到不退菩薩。得四禪。
0703c07: 言得四禪天定也色界共十八天。初禪至三禪。各三天。四禪九天。宗鏡云。一。作異
0703c08: 計。忻上厭下而修。是外道禪。二。信正因果。亦以忻厭而修。是凡夫禪。三。了生空理。證偏真道而修。是小乘
0703c09: 禪。四。達人法二空而修。是大乘禪。四無色定。謂得四空天之禪定
0703c10: 也一。空無邊處定。二。識無邊處定。三。無所有處定。四非想非非想處定。此四。無色界空天。故云四無色
0703c11: 定。安那般那。解見前。十六行觀者論曰。初根處。名為煖法。是總緣共相法念住差別。如
0703c12: 是所修。能燒煩惱薪。聖道火前相。如鑽火位。初煖相生。能具觀察四聖諦境。由此具修十六行相。能趣四
0703c13: 實理。故名行。或時從理得名。即十六諦。一。觀苦諦下四行相者。一。無常。五陰因緣。新新生滅故。二。苦。觀五
0703c14: 陰。無常所逼故。三。空。五受陰一相異相無故。四。無我。五受中我我所。不可得故。二。觀集諦下四行相者。一
0703c15: 集。煩惱有漏。能招苦果。二。因。觀六因生苦果。名因行。三。緣。觀四緣生苦果。名緣行。四。生。還受後有五陰身
0703c16: 故。三。觀滅諦下四行相者。一。盡。觀涅槃種種苦盡。二滅。觀涅槃煩惱火滅。三。妙。涅槃。于一切法中第一故。
0703c17: 四。離。以涅槃是離世間生死法故。四。觀道諦下四行相者。一。道。即三十七品。能至涅槃。二。正。三十七品。非
0703c18: 顛倒法。三。。三十七品。是一切聖人去處。四。乘。以道品能運行人。至三解脫故。總上觀四聖諦。修四行相。
0703c19: 四四。成十六行觀。行者。修此煖已巳。次起頂法。猶如山頂。人不久住。若無諸難。必過此山至於彼山。若遇諸
0703c20: 難。即便退還。若無諸難。必到于忍。既入忍位。於四諦境極堪忍故。次起世第一法。世中超勝故。如是觀四
0703c21: 諦境。總修十六行觀。漸近見諦善根。無即緣欲界聖諦境。而生無漏法忍。此忍。名為法智。下。第
0703c22: 五妄云得出世間果。
0703c23: 得須陀洹。至阿羅漢。得辟支佛。不退菩薩。
0703c24: 至字。該括二果三果。乃至菩薩。俱名得果。須陀洹。
0704a01: 此云預流初果。斯陀含。此云一來二果。阿那含。此云不
0704a02: 來三果。阿羅漢。此云無生四果。辟支佛。此云獨覺。更侵
0704a03: 習氣。比四果根偏利。不退菩薩。轉不退轉法輪之
0704a04: 上士也。不退有三。一。位不退。不生三惡道。二。行不
0704a05: 退。不生邊地。根具男身。三。念不退。能知宿命。
0704a06: 天來。龍來。鬼來。神來。旋風土鬼。皆至我所。顯異惑眾。
0704a07: 求其恭敬。四事供養。
0704a08: 天。謂三界諸天。龍。雖畜類。畢竟成佛佛於方等會。授龍王記云。
0704a09: 第一悲心憐愍者。當得作佛稱其意。彼等觀察世間已巳。當得作佛號無怨。復授迦樓羅王記云。彼佛國土
0704a10: 無惡趣。具足身相離八難。彼佛同名普端正。其劫名曰須彌幢。神。鬼。可知。旋風。即
0704a11: 鬼陣風。土鬼。即鄉土中之鬼我字。與前每自字呼應。末三句。結出妄意。
0704a12: 不過顯異惑眾耳。求其二句。應上希求名譽利養意。四事。
0704a13: 即飲食。衣服。臥具。醫藥涅槃經名四愛。
0704a14: 如是妄語所起罪業。無量無邊。今日至誠。皆悉懺悔。
0704a15: 總結上三節。明妄語業竟。下懺第三綺語業。
0704a16: 又復無始以來至于今日。以綺語業。作種種罪。言辭
0704a17: 華靡上聲。翰墨麗。文去呼過飾非。巧作歌曲。形容妖冶。
0704a18: 模寫婬態。使中下之流。動心失性。荒酒色。不能自
0704a19: 返。
0704a20: 綺語者。巧言善謔淫詞曲等。華。光彩也。靡。奢侈
0704a21: 也。翰。書詞也。精彩動人為韓詩。光艷萬丈高。麗。美麗也。
0704a22: 文過。裝飾其過。自謂無過也語云。小人之過也必文。飾非。文
0704a24: 模寫。形容也。諡謚法。好樂怠政為荒。
0704b01: 惑恣任私。忘其公議。使彼忠臣孝子。志士仁人。強
0704b02: 平聲作篇章。文致其惡。後世披覽。遂以為然。令其抱恨
0704b03: 重平聲泉。無所明白。如是綺語所起罪業。無量無邊。今
0704b04: 日至誠。皆悉懺悔。
0704b05: 因縱私。用綺語。忘公論。使。設使也。強作。多作也。
0704b06: 文致。以文法致人于罪也。又致至密也。言文案整
0704b07: 密嚴延年傳云。按其獄。皆文致不可得反。文對義言。四句分別。有文
0704b08: 有義。常人用之。無文有義。智者用之。有文無義。昧
0704b09: 者用之。無文無義。迷者用之大懺第三九種惡報中云。喜作妄語傳人
0704b10: 惡者。死入地獄。烊銅灌口。拔出其舌。以牛耕之。罪畢得出。生鴝鵅中。人聞其聲。無不驚怖。皆言變怪。令
0704b11: 其死等。如是下。結。下。第四懺兩舌罪。
0704b12: 又復無始以來至于今日。以兩舌業。作種種罪。面譽
0704b13: 背毀。巧語百端。向彼說此。向此說彼。唯知利己巳。不顧
0704b14: 害他。讒間君臣。誣毀良善。使君臣猜忌。
0704b15: 面是背非。彼此傳言搆釁者。皆兩舌也。上總明兩
0704b16: 舌。讒間下。別開。君臣相合。因舌讒言以間離之。
0704b17: 良民本善。或誣言以毀壞之。猜。疑也。忌。憎惡也。
0704b18: 父子不和。夫妻生離。親戚曠。師資恩喪。朋友道絕。
0704b19: 父慈子孝之家。鼓兩舌以之。故不和。夫婦同心
0704b20: 之室。扇彼此異語以離之。內親外戚。本是稠密。由
0704b21: 讒言中起。致親者而戚者遠也。。也。曠。遠也。
0704b22: 資。養也。師長每事利益於徒。智慧與善業皆從師
0704b23: 口長養。故師恩難報慨古錄云。昔智正法師。住終南山聖相寺。二十八年。不涉
0704b24: 世緣。凡所著作。弟子智現執紙筆立侍。隨出隨書。曾不賜坐。一日足跛心悶。不覺仆地。師猶責之曰。昔人
0704c01: 翹足七日。汝今纔立顛仆。心輕故也。今者因。師一語呵及。則終身不近。悲哉。昔古靈禪師行回。值本師
0704c03: 世界許大不肯去。鑽他故紙亦何為。師曰。汝發言有異。曾見什麼人來。靈曰。某甲曾見百丈大師。師普集
0704c04: 大眾。請弟子登座。靈即昇座告曰。靈光獨耀。迥脫根塵。但離妄緣。即如如佛。本師豁然大悟。禮拜起云。何
0704c05: 期老朽。得聞至教。如此師資。恩豈得喪。道絕之道。時作義。論語朱註。
0704c06: 朋友有通財之義。其義則淺溥。該世出世間。互相
0704c07: 指引實相玅道。斯道則弘自讒間至此。總一節。
0704c08: 至于交扇二國。渝盟失歡。結怨連兵。傷殺百姓。如是
0704c09: 兩舌所起罪業。無量無邊。今日至誠。向十方佛。尊法
0704c10: 聖眾。發露求哀。皆悉懺悔。
0704c11: 上明兩舌動一國一家之。此出兩舌動兩國之
0704c12: 亂。傷戕百姓。其何如。扇。吹揚也。動也。助也。兩國
0704c13: 交歡。以兩舌風。吹動其嗔火。發揚語。故有渝盟
0704c14: 等事。或彼此先有不平。因兩舌以發動之。助成之。
0704c15: 如蘇秦張儀之類渝。變也。因兩舌而變前盟約也桓元盟曰。渝盟
0704c16: 無享國。如是下總結。披誠懺悔竟。下願成口四善業。
0704c17: 願某甲等。承是懺悔。口四惡業所生功德。生生世世。
0704c18: 具八音聲。得四辯才。常說和合利益之語。
0704c19: 文分四。一。如實語翻妄言。佛有八音出顯揚論。一極好音。
0704c20: 二柔軟音。三和適音。四尊慧音。五不女音。六不
0704c21: 音。七深遠音。八不竭音。四辯者。應答如流曰辯有四
0704c22: 種。一義辯。知諸法義。了了通達。二法辯。諸法名字分別無滯。三詞辯。辯說無閡。令各得解。四樂說。十二部
0704c23: 經。隨根性為說。巧應物機曰才。二。和合語。翻前兩舌昔造口業。
0704c24: 由無智慧辯才。今說和合。及利益彼此語耳。
0705a01: 其聲清雅。一切樂聞。善解眾生。方俗言語。
0705a02: 三。柔軟語二。初。宮商清雅。聞者愛樂。二。和適語。聞
0705a03: 者適悅親近。四方風俗。華夷土音。乃至九天禽語。
0705a04: 九地獸言。皆善解之。亦能道彼雜言以博濟焉。
0705a05: 若有所說。應時應根。令彼聽者。即得解悟。超凡入聖。
0705a06: 開發慧眼。懺悔發願已巳。歸命禮三寶。
0705a07: 四。正直語能翻綺語。華齒菩薩。以齒布施。不退菩薩。及
0705a08: 善面王等。以舌布施。大士尚以齒舌布施。寧惜唇
0705a09: 吻不隨時隨根。令得開悟乎大疏。說者聽者。有二種四句。一。唯說無聽。
0705a10: 離佛心外。無別眾生故。二。惟聽無說。離眾生心外。無別有佛故。三。說聽雙存。以心佛不閡眾生現故。四說
0705a11: 聽雙寂。生佛相即。互奪互亡故。又一。眾生全體佛心中。果門攝法無遺。二。佛全在眾生心中。因門攝法無
0705a12: 遺。三。生佛互縱。因果交徹。四。生佛互奪。二位齊融。懺悔二句。雙結兩文。以起歸敬三寶。禮合三拜。如三皈
0705a13: 式。三稱三禮。今不爾者。未達語義故。
0705a14: 前已巳懺悔。身三口四業竟。今當次第懺悔。六根所作
0705a15: 罪障。
0705a16: 懺身口惡業竟。將完餘障。次第舉六根懺悔。先結
0705a17: 前。今當下。起後。文分六。初眼根。
0705a18: 某甲等無始以來。至於今日。或眼為色惑。愛染玄黃。
0705a19: 紅綠朱紫。珍玩寶飾。或取男女長短黑白之相。姿熊
0705a20: 妖。起非法想。
0705a21: 眼所對色二。一無情色。二有情境。珍玩寶飾。是尊
0705a22: 重色也。恣熊句。形容女色。非法想。邪心也心地觀云。見色
0705a23: 等五塵。心即染。是人不知煩惱根本。如狂犬被打。但逐瓦石。不逐于人。大經云。繫心無常不淨。見色不
0705a24: 。如空。於可愛色不貪。不愛色不嗔。菩薩亦然此是懺法。故教人除眼
0705b01: 等。所對法。若論本分。對亦不惡。古人云。真心無住。
0705b02: 真照獨存。真性絕攀緣。真見不由境。真智無礙。真
0705b03: 慧無邊。上合諸佛本源。下契生心地。所以道。處
0705b04: 處真。處處真。塵塵盡是本來人。
0705b05: 或耳貪好聲。宮商絃管。妓樂歌唱。或取男女音聲。語
0705b06: 言啼笑之相。起非法想。
0705b07: 耳所聞聲二。一。無情聲。二有情聲。宮。居中央。暢四
0705b08: 方。唱始施生。為四聲綱。商金行之音五音中。之最清者。
0705b09: 其氣遒勁。彫落萬物妓樂。女樂也。啼。泣也。
0705b10: 或鼻藉名香。沉。檀。龍麝。金。蘇合。起非法想。
0705b11: 鼻所嗅香二。無情香。有情香。具法華經。六根功德
0705b12: 章。沉香。檀香。龍涎香出大石國。其龍多蟠于洋中之大石。臥而吐涎。眾魚聚而
0705b13: 之。人設網取焉。能發眾香。故用之。麝。如小麋。人逐。則自升高巖。舉
0705b14: 爪踢出臍香。就繫。兩足保其臍以自珍重。金。芳
0705b15: 草也十二葉。為百草之英。生秦國。二三月始華。狀如紅蘭。四五月採。蘇合。紫赤色。
0705b16: 似紫真檀極芬芳。重。如石燒之。白者佳。
0705b17: 或舌貪好味。鮮美甘肥。眾生血肉。資養四大。更增苦
0705b18: 本。起非法想○或身樂華綺。錦繡繒縠音斛。一切細滑
0705b19: 七珍麗服。起非法想。
0705b20: 舌貪滋味二。一。他身血肉。二。自身四大一。地大。堅凝質礙。二
0705b21: 水大。潤下滋愛。三。火大。炎上生嗔。四。風大。鼓籥躁動。殺他身分。養己巳四大。來
0705b22: 生益多怨害。故曰更增苦本楞嚴云。人死為羊。羊死為人等○身
0705b23: 貪細滑。綺。繒也師古曰。細綾也。錦。織文也。以五色織之。
0705b24: 繡。五彩刺剌文也。縠。縐紗也。七珍麗服。七寶莊嚴美
0705c01: 麗之服也。
0705c02: 或意多亂想。觸向乖法。由此六根所造罪業。無量無
0705c03: 邊。今日至禱南藏作誠。向十方佛。尊法聖眾。皆悉懺悔。
0705c04: 意貪法塵。亂想。則不能入定。乖法。則不能入妙。由
0705c05: 此下總結。懺六根罪竟。下發願求成六種功德。
0705c06: 願以懺悔眼根功德。願令此眼。徹見十方諸佛菩薩
0705c07: 清淨法身。不以二相。
0705c08: 初眼根。大經云。見有二種。一。眼見。二。聞見諸佛眼見佛性。
0705c09: 如掌中阿摩勒果。十住菩薩。聞見佛性。故不了了。若見如來所有身業。是眼見。若觀如來所有口業。是聞
0705c10: 見。若見色貌。一切眾生無與等者。是眼為治聞音聲。微妙最勝。不同眾生所有音聲。是聞見。詳如經說。
0705c11: 不二相者。無眼色二相也淨名云。有佛世尊。得真天眼。常在三昧。見諸法
0705c12: 不以二相。釋曰。不為色作精粗二相。
0705c13: 願以懺悔耳根功德。願令此耳。常聞十方諸佛賢聖
0705c14: 所說正法。如教奉行。
0705c15: 二。耳根。正法。即經教也。清云。聞經有十益。一見
0705c16: 聞。二發心。三修造。四頓得。五滅障。六攝位。七起行。
0705c17: 八稱性。九轉利。十速證。
0705c18: 願以懺悔鼻根功德。願令此鼻。常聞香積入法位香。
0705c19: 捨離生死。不淨臭穢。
0705c20: 三。鼻根功德維摩經。上方界分。過四十二恒河沙佛土。有國名眾香。佛號香積。其國香
0705c21: 氣。比十方諸佛人天之香。最為第一。香積佛。無文字說法。但令菩薩坐香樹下。聞斯妙香。即獲一切德藏
0705c22: 三昧。故願聞香積。入法位香。又如來菩薩。身諸毛孔皆香。
0705c23: 願以懺悔舌根功德。願令此舌。常法喜禪悅之食。
0705c24: 不貪眾生血肉之味。
0706a01: 四。舌根功德。五食中。法喜禪悅二食為上增一云。出世五
0706a02: 食。禪悅食。願食。念食。解脫食。法喜食。維摩云。雖復飲食。而以禪悅為食。不貪眾生血
0706a03: 肉。則穢味除而甘露就也。
0706a04: 願以懺悔身根功德。願令此身。披如來衣。忍辱鎧。
0706a05: 臥無畏床。坐法空座。
0706a06: 五。身根功德。修如來寂滅法。有佩服義。故如衣。忍
0706a07: 辱。是堅固義。故如鎧。鎧。金甲也。處眾無畏。是安樂
0706a08: 義。故如床法華經法師品云。入如來室。如來衣。坐如來座。爾乃應為四眾廣說斯經。如
0706a09: 來室者。一切眾生大慈悲心是。如來衣者。柔和忍辱心是。如來座者。一切法空是。大經云。大菩薩施床時。
0706a10: 願令一切眾生。得天中天所臥之床。得大智慧。坐四禪處。臥于菩薩所臥之床。得安隱床。離生死床。成大
0706a11: 涅槃。師子臥床。無上床。忍辱床。無畏床。清淨床。善法床。右臥床。四空禪。是靜定
0706a12: 義。故如座心地觀云。上根菩薩。常於露地長坐不臥。中根菩薩。於枝葉中常坐不臥。下根菩薩。
0706a13: 于石室中常坐不臥。如是三根出家菩薩。坐三種座。餘如經說。
0706a14: 願以懺悔意根功德。願令此意。成就十力。洞達五明。
0706a15: 深觀二諦。空平等理。
0706a16: 六。意根功德。意根暗了。如幽室見。十力詳現前十力無畏文
0706a17: 中。願意根成就。五明者。大論云。一。聲明釋詁訓字詮目流別。
0706a18: 二。工巧明技術機關陰陽曆數。三。醫方明禁閑邪藥石針穴。四。因明。
0706a19: 考定邪正。研覈真偽五。內明究暢五。因果妙理。此五明。願意根洞徹
0706a20: 了達五地菩薩。覺內五明。若外五明者。前四是同。第五名符印明。二諦者。一。世
0706a21: 俗諦佛事門中。不捨一法。如勸臣以忠。勸子以孝。勸國以治。勸家以和。弘善。示天堂之樂。治惡。顯地
0706a22: 獄之苦。皆俗諦也。二。第一義諦彰本寂之理。一性混然。實際理地。不受一塵。指萬有
0706a23: 即真如。會三歸實際。皆依真諦也。此二諦及空平等理。俱願深觀。
0706a24: 大經云。二諦實一。方便說二。如人醉未吐。見日月轉。謂有轉日。及不轉日。醒人但見不轉。不見於轉。轉二
0706b01: 為麤。不轉為妙空平等理者小乘析觀。乃是作意。先破人執。次破法執。然後會入空平
0706b02: 等理。大乘體觀。人法無殊。空非前後。故曰平等。然。由平等空。方證平等理也。若人法雙空。謂之俱空。俱空
0706b03: 亦空。即平等空。空觀化道帶空入假。道觀雙流。雙流。即平
0706b04: 等也涅槃云。若諸菩薩。修慈悲捨。得一子地者。修捨心時。復得何地。答。修捨心時。得住空平等地。如
0706b05: 須菩提。住空平等地。不見有六親知識。及怨憎中人。乃至陰界入。眾生壽命。譬如空。無六親等故。一切
0706b06: 諸法亦然。其心平等。如彼空。何故。善修諸法空故。從此一空。便有十一空等。菩薩得十一空。即住空平
0706b07: 等地。華嚴疏云。萬行亡照而齊修。頓漸無閡而雙入者也。
0706b08: 從方便慧。入法流水。念念增明。顯發如來大無生忍。
0706b09: 流通本。添起十妙行四字方便。是權。入法。是實由具足十力五明二諦等。則為
0706b10: 方便慧。而非乾慧也。十妙行者。一色心不二。是境玅行。二內外不二。是智妙行。三修性不二。是行妙行。四
0706b11: 因果不二。是位妙行。五染淨不二。是法妙行。六依正不二。是感應妙行。七自他不二。是神通妙行。八三業
0706b12: 不二。九權實不二。此二。皆說法妙行。十受潤不二。是利益妙行。兼眷屬妙行由不二。故
0706b13: 云妙。由妙慧甚深無相般若。故能起妙行。又慧。屬心。方便。
0706b14: 即解脫。約人。四句料簡。慧解脫心不解脫者。二乘
0706b15: 也。心不解脫慧解脫者。菩薩也。俱解脫者。佛也。俱
0706b16: 不解脫者。凡夫也。入流法水者楞嚴云。欲愛乾枯。根境不偶。純是智
0706b17: 慧。乾有其慧。名乾慧地。欲習初乾。未與如來法流水接。即以此心流入圓妙。妄想滅盡。中道純真。名信心
0706b18: 住。便能起十妙行。與如來法流水接。所謂流入圓妙也。大無生忍者。無生。是
0706b19: 不生不滅之法。而云忍者。此法將證未證。如忍事
0706b20: 人。非懷非出故。此無生忍。即如來無上之法。故曰
0706b21: 大。由念念增明。大無生忍。從是顯發矣。
0706b22: 發願已巳。皈北藏作歸命禮三寶。
0706b23: 結前性後。宣懺文畢。即當三歸作結局。
0706b24: 慈悲水懺法卷中隨聞錄
