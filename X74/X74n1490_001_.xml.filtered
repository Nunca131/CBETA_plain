0621b01: 
0621b02: No. 1490-A
0621b03:  舍利靈應序
0621b04: 
0621b05: 天地之理。與聖賢之道。有可測者。有不可測者。可測
0621b06: 者。古今智愚之所共知。不可測者。雖學窺聖域。才貫
0621b07: 百家。亦不能明其萬一。予於戊戌之春。偶過福國精
0621b08: 舍。訪濟生禪師因晤。聲碧和尚。聽其言詞。殆禪門高
0621b09: 尚士乎。濟公與聲和尚。為同學友。濟公唱道江。聲
0621b10: 和尚則屏天台。刺血書華嚴。精誠之至。忽於筆端。
0621b11: 現一舍利。和尚動容。為予告焉。予方抱微。治以符
0621b12: 水殊驗。予問之曰。筆端之所現者。果舍利乎。聲和尚
0621b13: 曰。當日現於筆端者。乃真舍利也。且舍利未不可
0621b14: 見於今日也。三日後當至矣。予曰。唯唯否否。越三日
0621b15: 後。聲和尚問曰。昨見舍利乎。予曰。秋高氣清。彩雲繚
0621b16: 繞。此日之所見。以云舍利則未也。和尚曰。此即所謂
0621b17: 舍利耳。請細陳其說。夫舍利者梵語也。唐言身骨。如
0621b18: 來入滅。將四千載。金色之體。已巳不可。舍利宛然存
0621b19: 焉。金塔所供者。計八萬四千。今四明育王所供。僅見
0621b20: 其一。即吳之康僧。來自西域。其求舍利。亦以三七成
0621b21: 功。迄今韞於浮屠不可復。若其現相之奇。種種非
0621b22: 一。或起赤色。或發碧光。或現貫珠。或顯聖像。誠亦不
0621b23: 可枚舉。昨所彩雲。非舍利而何。夫前於筆端一見
0621b24: 之。今於秋旻一見之奇矣。予曰。有可測者。有不可測
0621c01: 者。所謂舍利洵非予之所能測。而前之見於筆端者。
0621c02: 其舍利耶。今之見於秋旻者。其舍利耶。予因和尚之
0621c03: 請。而即以其問答者。詳以述之。
0621c04: 
0621c05: 大清康熙歲次戊戌中秋前三日勞山李照拜手書
0621c06: 
0621c07: No. 1490-B
0621c08:  舍利懺緣起序
0621c09: 
0621c10: 聞。古之能動天地。而格鬼神者。一至誠而已巳。是以
0621c11: 上善之士。有感必通。其備入典冊之繁。殆亦不勝屈
0621c12: 指。至於道德超邁者。迴出常流而所為又非淺識之
0621c13: 所能窺及乎。昭於神應。又為世之罕見而鮮聞者。則
0621c14: 吾於聲碧和尚。不能無說焉。憶余與師同侍先師於
0621c15: 虎丘。而師於疇昔所履之行。沉潛曠達。已巳為一眾之
0621c16: 所奇。其於忘身為道之苦心。又非泛泛之可及也。既
0621c17: 隱天台。蟬蛻人世。乃修一切秘密法門。上酹先聖之
0621c18: 弘慈。下啟含生之昏昧。仍復精誠刺血。手錄華嚴并
0621c19: 及法華楞嚴一切大經等。雖祁寒溽暑。無日間之。
0621c20: 其持念之誠。守道之固。為何如哉。其書十信品時。禪
0621c21: 慧益明。倍加精進。乃感天雨。大米地產蓮華。復於筆
0621c22: 尖。頓獲舍利。其瑞應之奇。非世所有足。使見者莫不
0621c23: 仰羨。舒誠傳布遐邇。以為靈異。如是必果位人也。師
0621c24: 由是益事。韜晦乃懷。所得舍利。謁名山。至戊戌戍春。
0622a01: 始訪予於江福國。因出所得舍利觀之。予即懇留
0622a02: 常住復營銅塔供之。師乃慨然嘆曰。余意欲歸受業
0622a03: 供奉。即今緣在於此。不可移也。則予當捨身復求之。
0622a04: 於是掩關於予之北。方丈日夜。翹勤禮佛。然臂復誦。
0622a05: 大寶廣。隨心陀羅尼。刻日求之。至期果應。四眾觀
0622a06: 者。如水之歸海。凡有咨詢於師者。莫不嘖嘖稱奇。即
0622a07: 維揚之。當事紳衿。皆歸敬之。噫嘻如師之所為。可謂
0622a08: 道振一時矣。而師猶復運慈心。以為舍利所在之處。
0622a09: 如佛無異。既獲非常之緣。又豈可不修佛事。以廣之
0622a10: 乎。乃稽古考今。立為懺法。以舍利為主。以神為功。
0622a11: 欲使一切眾等。勤而行之。滅一切罪。滿一切願也。嗚
0622a12: 呼時丁像季。佛道久淹。匪仗勝緣。曷由振若師者。
0622a13: 可謂揭常夜之雲。而出昏衢之月。慈光普被。引領
0622a14: 機。廣播德風。瀰漫六合。後之依懺法而得三昧者。自
0622a15: 能紹先哲之風。弘普利之道。又豈止動天地。格鬼神
0622a16: 而已巳哉。江福國元度拜題
0622a17: 
0622a18: 
0622a19: No. 1490-C
0622a20: 靈知之性。含褁太。妙覺之真。包羅沙界。水結為。
0622a21: 凡愚失其洞照雲開見月聖智。得其高明。必使長空。
0622a22: 皎鏡不起。癡雲方期大海無風。平澄識浪蚩之氓。
0622a23: 甘嬰愛綱瞿瞿之士。未免形累。所以世尊示現中天
0622a24: 高步三界之表。俯應機之欲。四十九年。說法度生。
0622b01: 雙林子夜。入正涅槃。憫茲末劫。欲益未來。碎金剛體。
0622b02: 成設利羅。八國所分。各起塔廟。兩間所秘。咸有道場。
0622b03: 精誠三七銅瓶發響。於康僧齋戒六時。玉碗流光。於
0622b04: 隋帝舉其瑞應。不可殫述。僧髫年入道。既冠參方。乃
0622b05: 於乙酉之春二月之望。匿影台山。挂笠華頂。長跪佛
0622b06: 前。志心發願。檀煙凝座。寶映沉水之光。華含香。
0622b07: 金刀剖偃月之血。展剡溪藤。磨端石硯。落紅點點飛
0622b08: 霞襯蛺蝶之衣。濃綠垂垂。鳴泉和猿猱之嘯。書至經
0622b09: 談二會文演十信。頻感天雨玉米。砌湧白華。筆端吐
0622b10: 舍利之祥。几上列貝多之帙。末世所無得。未曾有經
0622b11: 圓八十一卷。歲歷兩周寒暑。自爾已巳後。移錫遍遊。六
0622b12: 月披裘。朝嚼峨嵋之雪。千巖倚杖。暮躡臺山之。衡
0622b13: 峰芋火。嬾瓚同煨。雞足禪心。頭陀獨笑。歲在戊戌。日
0622b14: 躔大梁。行至江福國精舍堂頭。有同參之誼率眾。
0622b15: 相留鹺臺。悟宿世之緣。盡誠供養。於是四十九日。結
0622b16: 壇行道。五月望旦。舍利垂降。萬眾稽首。千部迴心鑄
0622b17: 雙塔。以奉金骨搆一閣以禮。琅函大江。左右同仰。真
0622b18: 儀小院。深栖重開法社吉雲。盤旋於制底之頂。香風
0622b19: 飄拂於脫闍之鈴。道力無邊。願輪已巳轉。靈通昭著。妙
0622b20: 應密迴。仰我佛濟度之深慈上祝
0622b21: 皇家綿長之福祚。功歸檀信澤衍大千。茲因懺文付
0622b22: 刻。謹序緣起於首。敢告同志。盡形修敬云爾。
0622b23: 古吳深栖繼僧自述
0622b24: 
0622c01: 舍利懺法目次
0622c02: 
0622c03: 第一嚴潔道場第二預行方便
0622c04: 第三正明修意第四燒香散華
0622c05: 第五端申禮請第六至心讚歎
0622c06: 第七投誠禮佛第八具通懺悔
0622c07: 第九恭敬心第十發願回向
0622c08: 
0622c09: 舍利懺法目次終
0622c10: 
0622c11: 
0622c12: 
0622c13: 
0622c14: No. 1490
0622c15: 舍利懺法
0622c16: 
0622c17: 天台沙門　繼僧　著
0622c18: 定山比丘　嚴章　校
0622c19: 將行此懺分為十科演之。
0622c20: 第一嚴潔道場
0622c21: 原大道場建立。當以清淨為先。庶幾因境攝心。梵行
0622c22: 方可成就。欲立懺壇。當於幽靜之處。新搆堂室舊室亦無
0622c23: 礙。剷去舊土。復於淨處。取無瓦石。新土用填其地。以
0622c24: 香水和塗。極令嚴淨。上懸白綾寶蓋。稱壇大小蓋內
0623a01: 懸軒轅鏡蓋邊懸五色纓絡。復於蓋中。懸五色寶旛。
0623a02: 室懸諸繒。綵旛華所懸之華。并宜大小。參差方合天人散華之狀。壇中供
0623a03: 釋迦牟尼佛。作說法相。左邊供金剛手菩薩。作忿怒
0623a04: 形。右手執金剛杵。左手持白拂。右邊供摩尼金剛菩
0623a05: 薩。左手持寶珠。右手執白拂如無二菩薩相。亦無妨○依經宜作畫相。左右
0623a06: 復有天王天女等形像前列眾好華。并爐臺莊嚴等事須雅重如法
0623a07: 壇心供舍利寶塔無亦無妨。宜作一畫塔相壇中周設薦席慮地溼
0623a08: 軟以絮褥不用氍瑜氈屬。蓋以佛頂經遮止故也齋壇周懸紗幔。禁一
0623a09: 切人不得入也。禮懺行人。著新淨衣如無新衣。浣染亦可薰沐為主
0623a10: 浴後披著。方入道場。淨鞋齊整。不得雜亂入壇時次次而脫出
0623a11: 壇復穿其大解時須換故。衣沐浴後。仍著淨衣。終期如
0623a12: 是。日日當營。新採名華。及種種佳蔬鮮果。供養三寶。
0623a13: 務須竭盡。精誠方有感。降壇中二十四人。以還多則
0623a14: 不可。
0623a15: 第二預行方便
0623a16: 禮懺行人。將入道場。身心散亂。須預行方便之法。當
0623a17: 七日營別室。不得與道場。同處日夜。調習懺文。極令
0623a18: 精熟。為主懺者。當與道侶。平心靜氣。發明懺意。并出
0623a19: 入起止之儀。梵音高下之節全以和順為妙。亦通染浣紉縫。
0623a20: 及期中所應辦事。其餘治生雜務。一切外緣。即時屏
0623a21: 息。但念精誠。禮懺心。圓滿必得親見十方諸佛諸
0623a22: 大菩薩。必蒙灌頂授記。所求如願。皆獲如意。不得一
0623a23: 念。思憶五塵色聲香味觸。勤息三毒貪嗔癡。永絕愛欲。當人
0623a24: 各有無始以來妄想惡習。應須作法捨離。方不為懺
0623b01: 中障礙。行人當觀何戒。不嚴速求改悔。何習偏重。呵
0623b02: 去調停。苟能三業清淨身口意。則感應道交。自獲圓滿
0623b03: 如願也。
0623b04: 第三正明修意
0623b05: 考夫諸懺。各有緣起。各有所宗。大悲懺。依大悲經而
0623b06: 造。為欲滅一切罪。圓成無上道故。淨土懺。依大阿彌
0623b07: 陀經。觀無量壽佛經。鼓音王經。佛說阿彌陀經而造。
0623b08: 為欲消除諸障求。生極樂。得不退故。行願懺。依華嚴
0623b09: 經而造。為欲滿足十大願王。直超佛果故。藥師懺。依
0623b10: 藥師經而造。為欲消除災厄。續命延壽。早登佛位故。
0623b11: 梁王懺。為郗氏之苦。諸法師。採集大乘諸經而
0623b12: 造。為欲使一切眾生。離苦得樂故。慈悲水懺。亦緣迦
0623b13: 諾迦尊者。以三昧水。洗除冤業。廣依大乘諸經而造。
0623b14: 為欲釋一切罪。得證菩提故。其餘楞嚴懺。報恩懺。地
0623b15: 藏懺等。莫不各有所宗也。今此舍利懺法。蓋此舍利
0623b16: 感降。謹依大寶廣博樓閣善住祕密陀羅尼經而造。
0623b17: 為欲滅除一切重障。疾得無上菩提。親見十方諸佛。
0623b18: 得滿一切所求故。經云。若人纔聞此大寶廣博樓閣
0623b19: 善住祕密陀羅尼名字。除滅一切惡趣。纔憶念此陀
0623b20: 羅尼者。則為以諸微妙香華。供養十方一切諸佛。若
0623b21: 能纔誦。即得不退轉無上正覺。乃至百劫千劫百千
0623b22: 劫一切如來。不能讚嘆。盡其功能。此陀羅尼。有大威
0623b23: 力。一切諸魔。終不能作其障礙。一切冤家。惡友鬼神。
0623b24: 藥叉羅剎。人非人等。不得其便。增長無量善根。若纔
0623c01: 念此陀羅尼者。獲福無量。何況久能誦持。其福。不可
0623c02: 校量。乃至誦滿一萬遍者。一切所求之事。皆得成就。
0623c03: 是故謹依本經。立為懺法。欲使修道者。行少善根。獲
0623c04: 大福利。現前見佛。得獲灌頂較之諸懺。誠為捷要也。
0623c05: 所貴行之精專一心感格。必獲如願。謹按懺期。依大
0623c06: 集經。則七七日。準法華經。則三七日。又鼓音王經大
0623c07: 彌陀經。則十日十夜。小彌陀經。則七日七夜。以此四
0623c08: 等為期其餘五日三日。亦通方便行人當一心一意。滿七七日。乃
0623c09: 至三七。一七晝夜。六時虔誠。禮佛誦陀羅尼。或坐或
0623c10: 行。莫令散亂。不得接對外人。語論戲笑。放逸睡眠。托
0623c11: 事延緩。當俯仰瞬。息繫念。心為求感應。一心精進
0623c12: ○問行法既多。云何一心○答有理有事。既入道場。
0623c13: 身心收攝。如長空月。隨處應緣。而本體不動名理。一
0623c14: 心如禮佛時。不念餘法。但專禮佛持時。心憶餘文。
0623c15: 但專持。其餘諸法。悉亦如是名事。一心但得一心。
0623c16: 必克如願。
0623c17: 將臨懺期。隔宿嚴淨。取淨水持大悲。二十一遍。
0623c18: 散灑方隅為界。
0623c19: 第四燒香散華
0623c20: 已巳淨三業入道場。拈香訖當正立。作如是思惟。我為眾生。發菩提心。有所求願故。須總論三寶。廣修供養
0623c21: 三寶。垂慈必當念我。隨我所求。證知我願。先當唱云。
0623c22: 一切恭敬
0623c23: 一心頂禮十方法界常住佛
0623c24: 一心頂禮十方法界常住法
0624a01: 一心頂禮十方法界常住僧
0624a02: 禮已巳燒香散華首者白云。
0624a03: 是諸眾等。各各長跪。嚴持香華。如法供養眾和云
0624a04: 十方法界三寶各執手爐廣運供養唱云。
0624a05: 住在於十方諸佛攝受我在於十方
0624a06: 過去及現在未來諸世尊菩薩威德者
0624a07: 我今悉皆禮拜下想云
0624a08: 我此香華十方。以為微妙光明臺。諸天音樂。天寶香。諸天肴饌。天寶衣。不可思議妙法塵。一一塵。出一
0624a09: 切塵。一一塵出一切剎。旋轉無礙互莊嚴。至十方三寶前。十方法界三寶前。悉有我身。修供養。一一皆
0624a10: 悉法界。彼彼無雜無障礙。盡未來際。作佛事。普熏法界諸眾生。蒙熏皆發菩提心。同入無生。證佛智想。
0624a11: 已巳起立云。
0624a12: 供養已巳。一切恭敬一拜。
0624a13: 第五端申禮請
0624a14: 上來運想。供養已巳畢。此復添香。長跪執爐。起殷重心。偏請三寶。光降道場。不可輕忽。延屈至尊。當三業澄
0624a15: 清。一心奉請。若不爾者。文無益。應想一切如來。并諸菩薩。隨其方面。領諸眷屬。入我道場。如住目前。不
0624a16: 得如彈指頃。起於雜念初入時。迎請餘時不用唱云。
0624a17: 一心奉請現坐道場本師釋迦牟尼世尊
0624a18: 釋迦是我等師。說大乘經。令我修此善法。當運心感此恩德。下去例為三請。每一請時。執爐拜下想云
0624a19: 三業真性如空。釋迦如來亦如是。不起真際。為眾生。與眾俱來受供養
0624a20: 一心奉請東方滿月世界消災延壽熾盛光王世尊
0624a21: 偈同改名前但下同
0624a22: 一心奉請西方教主接引導師無量壽世尊
0624a23: 一心奉請南方寶生世尊
0624a24: 一心奉請北方微妙勝世尊
0624b01: 一心奉請一切世間樂見上大精進世尊
0624b02: 一心奉請種種摩尼清淨建立世尊
0624b03: 一心奉請普現色身光世尊
0624b04: 一心奉請定光世尊
0624b05: 一心奉請相好光明世尊妙音勝世尊
0624b06: 一心奉請無量音聲世尊
0624b07: 一心奉請大通智勝世尊
0624b08: 一心奉請解脫王世尊美音王世尊
0624b09: 一心奉請清淨世尊清淨施世尊
0624b10: 一心奉請威德自在王世尊謗不動世尊
0624b11: 一心奉請彌勒世尊舍利光王世尊
0624b12: 一心奉請盡空法界十方三世一切諸佛世尊
0624b13: 一心奉請盡空法界十方三世一切尊法
0624b14: 一心奉請盡空法界十方三世一切諸舍利寶
0624b15: 塔
0624b16: 一心奉請大智文殊師利菩薩大悲觀世音菩薩摩
0624b17: 訶薩
0624b18: 一心奉請大行普賢王菩薩地藏菩薩摩訶薩
0624b19: 一心奉請大慈悲佛母摩耶菩薩摩訶薩
0624b20: 一心奉請空藏菩薩金剛藏菩薩摩訶薩
0624b21: 一心奉請安住地神菩薩婆刪婆演帝夜神菩薩摩
0624b22: 訶薩
0624b23: 一心奉請金剛手秘密王菩薩善現菩薩摩訶薩
0624b24: 一心奉請淨諸業障菩薩清淨慧菩薩摩訶薩
0624c01: 一心奉請藥王菩薩藥上菩薩摩訶薩
0624c02: 一心奉請普眼菩薩善會菩薩摩訶薩
0624c03: 一心奉請馬鳴菩薩龍樹菩薩圓滿藏菩薩摩訶薩
0624c04: 一心奉請歷代祖師菩薩摩訶薩
0624c05: 一心奉請盡空法界十方三世一切諸大聲聞
0624c06: 緣覺賢聖僧眾唱云
0624c07: 一心奉請大梵天王帝釋尊天護世四王欲色無色
0624c08: 諸大天王獲佛舍利壇塔伽藍守護持諸善神
0624c09: 王海龍八部天曹地府水陸空行一切神祇并諸
0624c10: 眷屬
0624c11: 上所奉請釋迦牟尼文佛。東方世界藥師尊佛。西方
0624c12: 世界阿彌陀佛。以及十方世界一切諸佛。金剛手菩
0624c13: 薩。觀世音菩薩。文殊師利菩薩。普賢菩薩。十方諸大
0624c14: 菩薩。一切聖賢。惟願不捨慈悲。納此微誠。他心圓鑑。
0624c15: 道眼遙明。不離真際。降此道場。安住法座。攝取我等。
0624c16: 一拜證知善法。行願圓成。諸天魔梵。護法善神龍鬼等
0624c17: 眾。一切聖賢。隨我請來。監守道場。擁護清淨。同成善
0624c18: 行。
0624c19: 起立整衣。舉三歸畢。稱南無本師釋迦牟尼佛。出壇入觀堂。香完自便。
0624c20: 此下正明禮懺餘時皆從此起。
0624c21: 第六至心讚歎
0624c22: 堂中鳴鐘齊集端秉一心運想稱。
0624c23: 南無本師釋迦牟尼佛入壇就位舉云。
0624c24: 一切恭敬
0625a01: 一心頂禮十方法界常住三寶一禮已巳燒香散華首者白云
0625a02: 是諸眾等。各各胡跪。嚴持香華。如法供養十方法界
0625a03: 三寶各執手爐廣運供養唱云。
0625a04: 願此香華雲。滿十方界。供養一切佛尊法。諸菩薩
0625a05: 無量聲聞眾。及一切天仙。以起光明臺。過於無邊界
0625a06: 無邊佛土中。受用作佛事。普熏諸眾生。皆發菩提心
0625a07: 拜下想云。
0625a08: 惟願香華塵剎。供養十方三寶尊。梵天音樂。及名香寶衣寶。無邊際一切塵剎。悉莊嚴。我身皆修
0625a09: 供養乃至盡於未來劫。我此供養無間斷。為求三寶。大慈悲廣度眾生。成佛果。
0625a10: 供養已巳。一切恭敬一拜已巳跪唱云。
0625a11: 稽首十方大覺尊。一切尊法諸菩薩。歸命金剛舍利
0625a12: 塔。大寶廣博陀羅尼。敬運一心。修諸善法。神功德
0625a13: 有大威。能降伏一切魔軍。滅除無間重罪。能令現前
0625a14: 身心。親見十方諸佛。并見一切佛土。憶知無量宿命。
0625a15: 如來灌頂。福慧難量。龍天歸敬。神鬼欽崇。所有一切
0625a16: 求願。畢竟圓成。普利眾生。廣度品。是故我等頂禮
0625a17: 奉行一拜起立拈香。
0625a18: 第七投誠禮佛
0625a19: 一心頂禮現坐道場本師釋迦牟尼世尊
0625a20: 想云。能禮所禮性空寂。感應道交難思議。我此道場。如帝珠釋迦如來影現中。我身影現如來前。頭面接
0625a21: 足。歸命禮。此是懺主應三禮
0625a22: 一心頂禮東方滿月消災延壽熾盛光王世尊。
0625a23: 偈同前。但改藥師如來影現中。下去倣此改名。
0625a24: 一心頂禮西方教主接引導師無量壽世尊
0625b01: 一心頂禮南方寶生世尊
0625b02: 一心頂禮北方微妙勝世尊
0625b03: 一心頂禮一切世間樂見上大精進世尊。
0625b04: 一心頂禮種種摩尼清淨建立世尊。
0625b05: 一心頂禮普現色身光世尊。
0625b06: 一心頂禮定光世尊
0625b07: 一心頂禮相好光明世尊妙音勝世尊
0625b08: 一心頂禮無量音聲王世尊
0625b09: 一心頂禮大通智勝世尊
0625b10: 一心頂禮解脫王世尊美音王世尊
0625b11: 一心頂禮清淨世尊清淨施世尊
0625b12: 一心頂禮威德自在王世尊謗不動世尊
0625b13: 一心頂禮彌勒世尊舍利光王世尊
0625b14: 一心頂禮盡空法界十方三世一切諸佛世尊
0625b15: 一心頂禮盡空法界十方三世一切尊
0625b16: 一心頂禮盡空法界十方三世一切諸舍利寶
0625b17: 塔
0625b18: 一心頂禮大智文殊師利菩薩大悲觀世音菩薩摩
0625b19: 訶薩
0625b20: 一心頂禮大行普賢王菩薩地藏菩薩摩訶薩
0625b21: 一心頂禮大慈悲佛母摩耶菩薩摩訶薩
0625b22: 一心頂禮空藏菩薩金剛藏菩薩摩訶薩
0625b23: 一心頂禮安住地神菩薩婆刪婆演帝夜神菩薩摩
0625b24: 訶薩
0625c01: 一心頂禮金剛手祕密王菩薩善現菩薩摩訶薩
0625c02: 一心頂禮淨諸業障菩薩清淨慧菩薩摩訶薩
0625c03: 一心頂禮藥王菩薩藥上菩薩摩訶薩
0625c04: 一心頂禮普現菩薩善會菩薩摩訶薩
0625c05: 一心頂禮馬鳴菩薩龍樹菩薩圓滿藏菩薩摩訶薩
0625c06: 一心頂禮歷代祖師菩薩摩訶薩
0625c07: 一心頂禮盡空法界十方三世一切諸大聲聞
0625c08: 緣覺賢聖僧
0625c09: 一心奉為大梵天王帝釋尊天護世四王欲色無色
0625c10: 諸大天王護佛舍利壇塔伽藍守護持諸善神
0625c11: 王海龍八部天曹地府水陸空行一切靈祇并諸
0625c12: 眷屬頂禮三寶
0625c13: 第八具通懺悔眾唱云
0625c14: 敬為十方世界六道眾生歸投三寶求哀懺悔執爐下拜
0625c15: 想云。
0625c16: 無始以來。我與眾生。背真向妄。汩沒塵勞。輪迴六道。無有出期。不遇明師。不敬三寶。廣造眾惡。不畏三塗。
0625c17: 不信因果。無慚愧心。由是之故。沒於三界。故於今日。恭對諸佛。舍利塔前。生大慚愧。廣明因果。起大怖畏。
0625c18: 歸敬三寶。發露懺悔。斷過去惡。勤修善法。自今以往。求道不退。為求菩提。廣利眾生。十方諸佛。有大慈悲。
0625c19: 聽我懺悔。皆得清淨。想已巳唱云。
0625c20: 比丘某甲等。與一切眾生。本性清淨。廓徹圓明。包含
0625c21: 萬德。至妙至真。諸佛同知。萬物同靈。皆緣無始妄想。
0625c22: 執著奔馳。如沙亂水。昏濁無明。隨煩惱性。造諸惡業。
0625c23: 五逆十惡。毀謗大乘。非破三寶。污梵行人。侵凌常住。
0625c24: 壞和合僧。不淨說法。非律教人。覆諱過失。資縱貪嗔。
0626a01: 內貪利養。外現威儀。破戒亂法。違逆師尊。無無恥。
0626a02: 惡心熾然。如是重輕等罪。說莫能窮。由是因緣。命終
0626a03: 當墮無間地獄。猛火刀山。備嬰眾苦。千萬億劫。無有
0626a04: 出期。復於今日。眾苦縈身。疾病煩惱。障我修行。今對
0626a05: 舍利寶塔釋迦本師一拜。并與十方諸佛。作我慈父。哀
0626a06: 憫我等。起大悲心。受我懺悔。重罪得滅。諸惡消除。令
0626a07: 我身心清淨。飽沾法味。誦持秘密陀羅尼。證入一切
0626a08: 功德海。所有誓願。滿足圓成起云。
0626a09: 懺悔已巳歸命禮三寶一拜。
0626a10: 第九恭持心首者白云
0626a11: 爾時世尊。告諸大眾。我今說此陀羅尼教王。此陀羅
0626a12: 尼能成就無上菩提。若有受持。能除一切罪業。身得
0626a13: 清淨。或有求長壽者。求富饒者。求官位者。求男女者。
0626a14: 求生十方諸佛國者。乃至一切所求之事。皆得成就。
0626a15: 即說陀羅尼曰。
0626a16: 曩莫薩怛佗引孽多南引一　唵二　尾補孽陛三　摩
0626a17: 尼囉二合陛四　怛佗多五　你捺捨寧六　摩抳摩抳七
0626a18: 　蘇上囉二合陛八　尾摩黎九　娑引孽囉十　儼鼻十一
0626a19: 　吽十二　吽十三　入二合十四　沒尾盧帝十五
0626a20: 　麌呬夜二合地瑟恥二合多上孽陛十六　娑二合引訶十七
0626a21: 或一百八或四十九遶壇畢首者白云。
0626a22: 爾時世尊。說此大寶廣博樓閣善住祕密根本陀羅
0626a23: 尼已巳。於此大地。六種震動。雨大寶雨。及大寶華。一切
0626a24: 所來大眾。咸皆歡喜。歎未曾有。能令一切善法。皆悉
0626b01: 成就。證得十地一拜。
0626b02: 第十發願回向眾跪唱云
0626b03: 比丘某甲等。至心發願。願承諸佛之慈悲。身心悅豫。
0626b04: 敬藉心之威德。福慧圓增。仰憑舍利。神光燭我菩
0626b05: 提之路。得值本師弘誓。攝歸正覺之門。諸根聰利。正
0626b06: 念昭然。六度圓修。諸緣解脫。所冀自他。受用到處。全
0626b07: 彰現前依正莊嚴。隨時具足棲心禪觀。掃蕩魔軍。安
0626b08: 住道場。演揚妙義。得大智而兼行大行。親承文殊普
0626b09: 賢。滿大願以并運大悲。克紹觀音地藏。廣作佛事。普
0626b10: 利眾生。證入神通。圓登佛果。更願十方世界一切眾
0626b11: 生。同登安樂之場。共會無為之舍。凡有志願。必使從
0626b12: 心。欲冀官尊壽永祿位增。而身若金剛。若祈財富英
0626b13: 男庫藏盈。而家多玉樹。以至命終之後。往生淨土之
0626b14: 鄉。再願三途惡道。息苦停酸。以我所修善根。均濟彼
0626b15: 等。皆出輪迴。生極樂國。空有盡。我願無涯望佛垂
0626b16: 慈證明攝受。
0626b17: 發願已巳。皈命禮三寶一拜。
0626b18: 起立寧神整衣添香首者。作梵眾和云。
0626b19: 南無十方佛南無十方法南無十方僧執爐問訊徐行遶壇。
0626b20: 南無本師釋迦牟尼佛
0626b21: 南無消災延壽藥師佛南無阿彌陀佛
0626b22: 南無定光佛南無彌勒尊佛
0626b23: 南無大寶廣博樓閣善住秘密陀羅尼
0626b24: 南無舍利寶塔
0626c01: 南無文殊師利菩薩南無普賢王菩薩
0626c02: 南無觀世音菩薩南無地藏王菩薩
0626c03: 南無金剛手菩薩南無華嚴首菩薩
0626c04: 遶畢歸位復舉。
0626c05: 自皈依佛當願眾生紹隆佛種發無上心
0626c06: 自皈依法當願眾生深入經藏智慧如海
0626c07: 自皈依僧當願眾生統理大眾一切無礙
0626c08: 和南聖眾
0626c09: 復稱南無本師釋迦牟尼佛。出壇入觀堂觀時。一心誦。香完自便。
0626c10: 
0626c11: 舍利懺法終
