0997c01: 水陸道場法輪寶懺卷第七
0997c02: 
0997c03: 一心奉請肇論拜觀同上
0997c04: 姚秦長安沙門釋僧肇著。宗本義　物不遷論
0997c05: 　不真空論　般若無知論　涅槃無名論。附
0997c06: 　上奏秦王表九折十演。
0997c07: 一心奉請晉僧肇法師法寶藏論拜觀同上
0997c08: 僧肇著。廣照空有品　離微體淨品　本際
0997c09: 無品。
0997c10: 一心奉請大乘止觀法門拜觀同上
0997c11: 陳南嶽思大禪師曲示心要。先示大乘止觀。次
0997c12: 作五番建立。第一明止觀所依。第二明止觀境
0997c13: 界。第三明止觀體狀。第四明止觀斷得。第五明
0997c14: 止觀作用。後更示念佛止觀。食時止觀。大小便
0997c15: 利時止觀。
0997c16: 一心奉請法華經安樂行義拜觀同上
0997c17: 陳南嶽思大禪師撰。明一切新學菩薩。欲求大
0997c18: 乘超過一切諸菩薩。疾成佛道。須修施戒忍進
0997c19: 禪。專意法華三昧。觀一切眾生。皆如佛想。偈云。
0997c20: 菩薩學法華。具足二種行。一者無相行。二者有
0997c21: 相行。無相四安樂。甚深妙禪定。觀察六情根。諸
0997c22: 法本來淨。眾生性無垢。無本亦無淨。不修對治
0997c23: 行。自然超眾聖。無師自然覺。不由次第行。釋云。
0997c24: 無相行者。一切諸法中。心相寂滅。畢竟不生。行
0998a01: 住坐臥。飲食語言。一切威儀。心常定故。諸餘禪
0998a02: 定。三界次第。從欲界地。未到地。初禪地。乃至非
0998a03: 非想處地。有十一種差別不同。有法無法。二道
0998a04: 為別是阿毗曇心聖行。若安樂行中深妙禪
0998a05: 定。即不如此。不依止欲界。不住色無色行。如是
0998a06: 禪定。是菩薩行。畢竟無心想故。名無相行。有
0998a07: 相行者如勸發品中。專念法華文字。精進不臥。
0998a08: 如救頭然。若行成就。即見普賢等。得三陀羅尼。
0998a09: 若顧身命。貪四事供養。不能勤修。經劫不得。
0998a10: 一心奉請諸法無諍三昧法門拜觀同上
0998a11: 思大撰。欲學法。先持淨戒。勤禪定。乃能得之。無
0998a12: 量佛法功德。皆從禪定生。次問答釋疑。後具明
0998a13: 四念處各各具足一切佛法。
0998a14: 一心奉請摩訶止觀拜觀同上
0998a15: 智者說。天台傳南嶽三種止觀。一漸次。即釋禪
0998a16: 波羅蜜次第法門。二不定。即六妙門。今已巳忘失。
0998a17: 三圓頓。即今摩訶止觀。皆是大乘。俱緣實相。同
0998a18: 名止觀。漸則初淺後深。如彼梯。不定前後更
0998a19: 互。如金剛寶。置之日中。圓頓初後不二。如通者
0998a20: 騰空。為三根性。說三法門。今圓頓者。初緣實相。
0998a21: 造境即中。無不真實。繫緣法界。一念法界。一色
0998a22: 一香。無非中道。己巳界及佛界。眾生界亦然。陰入
0998a23: 皆如。無苦可捨。無明塵勞。即是菩提。無集可斷。
0998a24: 邊邪皆中正。無道可修。生死即涅槃。無滅可證。
0998b01: 無苦無集。故無世間。無道無滅。故無出世間。純
0998b02: 一實相。實相外更無別法。法性寂然名止。寂而
0998b03: 常照名觀。雖言初後。無二無別。是名圓頓止觀。
0998b04: 此菩薩聞圓法。起圓信。立圓行。住圓位。以圓功
0998b05: 德而自莊嚴。以圓力用建立眾生。大經云。雪山
0998b06: 有草。名曰忍辱。牛若食者。即得醍醐。又云。譬如
0998b07: 有人。在大海浴。當知己巳用諸河之水。當知止觀。
0998b08: 諸佛之師。以法常故。諸佛亦常。樂我淨等。亦復
0998b09: 如是　開章為十。一大意。二釋名。三體相。四攝
0998b10: 法。五偏圓。六方便。七正觀。八果報。九起教。十旨
0998b11: 歸。
0998b12: 初釋大意。囊括始終。冠戴初後。今撮為五。謂發
0998b13: 大心。修大行。感大果。裂大網。歸大處。一發大心
0998b14: 者。約十種發心以簡非。發菩提心即是觀。邪僻
0998b15: 心息即是止。約四諦四宏六即以顯是。二修大
0998b16: 行者。勸進四種三昧。入菩薩位。一常坐。二常行。
0998b17: 三半行半坐。四非行非坐。三感大果者。若行順
0998b18: 中道。即有勝妙果報。設未出分段。所獲華報。亦
0998b19: 勝七種方便。況真果報耶。此義在後第八重中。
0998b20: 當廣分別。四裂大網者。若人善用止觀觀心。則
0998b21: 內慧明了。通達漸頓諸教。如破微塵。出大千經
0998b22: 卷。恒沙佛法。一心中曉。此義至第九重當廣說。
0998b23: 攝法中亦略示。五歸大處者。自向三德。引他同
0998b24: 入三德。故名旨歸。入祕密藏。至第十重中。當廣
0998c01: 說也。記曰。此五略。祇是十廣。初五章。祇是發菩
0998c02: 提心一意耳。方便正觀。祇是四三昧耳。果報一
0998c03: 章。祇明違順。違即二邊果報。順即勝妙果報。起
0998c04: 教一章。轉其自心。利益於他。或作佛身。施權實。
0998c05: 或作九界像。對揚漸頓。轉漸頓。宏通漸頓。旨歸
0998c06: 章。祇是同歸大處祕藏中。故知略廣意同也。
0998c07: 二釋止觀名。略有四。一相待。二絕待。三會異。四
0998c08: 通三德。一相待者。止觀各三義。止三義者。息義。
0998c09: 停義。對不止止義。觀三義者。貫穿義。觀達義。對
0998c10: 不觀觀義。二絕待者。橫破豎破上三止觀。則不
0998c11: 可說。有因緣故。亦可得說。以六即望之。初心無
0998c12: 所失。聖境無所濫。三會異者。會諸經論異名。四
0998c13: 通三德者。以三德共通兩字。又三德各通兩字。
0998c14: 三釋止觀體相為四。一教相。二眼智。三境界。四
0998c15: 得失。一教相者。止觀名教。通於凡聖。不可尋通
0998c16: 名。求於別體。故用相簡之。簡前三教。顯圓頓教
0998c17: 止觀體也。二眼智者。止觀為因。智眼為果。用不
0998c18: 思議眼智。得圓頓止觀體也。三境界者。若得能
0998c19: 顯眼智中意。無俟所顯諦境之說。為未解者。更
0998c20: 此一科。夫信行尚多聞。因此分別以會圓妙。法
0998c21: 行宗深觀。緣此思惟以見正境耳。四得失者。失
0998c22: 即思議。得即不思議也。
0998c23: 四明止觀總持收諸法。一攝一切理。二攝一
0998c24: 切惑。三攝一切智。四攝一切行。五攝一切位。六
0999a01: 攝一切教。
0999a02: 五明偏圓者。簡偏就圓。一明大小。二明半滿。三
0999a03: 明偏圓。四明漸頓。五明權實。
0999a04: 六明方便。謂善巧修行。以微少善根。能令無量
0999a05: 行成解發。入菩薩位。圓教以假名五品觀行等
0999a06: 位。去真猶遠。名遠方便。六根清淨相似真。名
0999a07: 近方便。今就五品之前。假名位中。復論遠近。二
0999a08: 十五法為遠方便。十種境界為近方便。橫豎該
0999a09: 羅。十觀具足。成觀行位。能發真似。今釋遠方便。
0999a10: 略為五。一具五緣。二訶五欲。三棄五。四調五
0999a11: 事。五行五法。具五緣者。一持戒清淨。二衣食具
0999a12: 足。三間居靜處。四息諸緣務。五得善知識。訶五
0999a13: 欲者。謂色。聲。香。味。觸。棄五者。謂貪欲。瞋恚。睡
0999a14: 眠。掉悔。疑。調五事者。謂食眠。身。息。心。行五法者。
0999a15: 謂欲。精進。念。巧慧。一心。已巳上俱有事解理解。
0999a16: 七明正修止觀者。前六重。依修多羅以開妙解。
0999a17: 今依妙解以立正行。膏明相賴。目足更資。行解
0999a18: 既勤。三障四魔。紛然競作。重昏巨散。翳動定明。
0999a19: 不可隨不可畏。隨之。將人向惡道。畏之。妨修正
0999a20: 法。當以觀觀昏。即昏而朗。以止止散。即散而寂。
0999a21: 如揩金山。眾流入海。薪熾於火。風益求羅耳。
0999a22: 開止觀為十。一陰界入。二煩惱。三病患。四業相。
0999a23: 五魔事。六禪定。七諸見。八增上慢。九二乘。十菩
0999a24: 薩。此十境通能覆障。始自凡夫正報。終至聖人
0999b01: 方便。陰入一境。常自現前。恒得為境。餘九境。發
0999b02: 可為境。不發何所觀。又八境去正道遠。深加防
0999b03: 護。得歸正轍。二境去正道近。至此位時。不慮無
0999b04: 觀。薄修即證。又若不解諸境互發。大起疑網。如
0999b05: 在疑道。不知所從。先若聞之。恣其變怪。心安若
0999b06: 空。
0999b07: 第一觀陰界入境者。五陰。十二入。十八界也。界
0999b08: 內外一切陰入。皆由心起。佛告比丘。一法攝一
0999b09: 切法。所謂心是。心是惑本。若欲觀察。須伐其根。
0999b10: 如灸病得穴。今當去丈就尺。去尺就寸。置色等
0999b11: 四陰。但觀識陰。識陰者。心是也。觀心具十法門。
0999b12: 一觀不可思議境。二起慈悲心。三巧安止觀。四
0999b13: 破法遍。五識通塞。六修道品。七對治助開。八知
0999b14: 次位。九能安忍。十無法愛。此十重觀法。橫豎收
0999b15: 束。微妙精巧。初則簡境真偽。中則正助相添。後
0999b16: 則安忍無著。意圓法巧。該括周備。規矩初心。將
0999b17: 送行者。到彼薩雲。非闇證禪師。誦文法師。所能
0999b18: 知也。一觀心是不可思議境者。若無心而已巳。介
0999b19: 爾有心。即具三千。亦不言一心在前。一切法在
0999b20: 後。亦不言一切法在前。一心在後。若從一心生
0999b21: 一切法者。此則是縱。若心一時含一切法者。此
0999b22: 則是橫。縱亦不可。橫亦不可。祇心是一切法。一
0999b23: 切法是心。故非縱非橫。非一非異。妙深絕。非
0999b24: 識所識。非言所言。所以稱為不可思議境也。此
0999c01: 不思議境。何法不收。此境發智。何智不發。依此
0999c02: 境發誓願。乃至無法愛。何誓不具。何行不滿足
0999c03: 耶。說時次第。行時一心中具一切心。二發正真
0999c04: 菩提心者。既深識不思議境。知一苦一切苦。自
0999c05: 悲悲他。發兩誓願。眾生無邊誓願度。煩惱無盡
0999c06: 誓願斷。又識不可思議心。一樂一切樂。我及眾
0999c07: 生。昔雖求樂不知樂因。今方始解。故起大慈興
0999c08: 兩誓願。法門無量誓願學。佛道無上誓願成。三
0999c09: 善巧安心者。善以止觀安於法性也。隨根。隨病。
0999c10: 迴轉。自行。化他。有六十四番安心法等。四破法
0999c11: 者。不思議一境一切境。一心一切心。橫豎諸
0999c12: 法。悉趣於心。破心故。一切皆破。故言也。是中
0999c13: 先約空無生門。以次第破。顯圓頓破。然後以一
0999c14: 門破。例餘門破。文廣義深。須細尋之。五識通塞
0999c15: 者。破塞存通。如除膜養珠。破賊護將。六明道品
0999c16: 調適者。由圓三十七品。入圓三解脫門。七助道
0999c17: 對治者。以根鈍故。不能即開三解脫門。以遮重
0999c18: 故。牽破觀心。為是義故。應須治道。對破遮障。於
0999c19: 助六度。但作一事解。不能助道。當觀此助不思
0999c20: 議。攝一切法。八明次位者。夫真似二位。有解脫
0999c21: 知見。朱紫分明。終不謬謂未得謂得。豈有凡夫
0999c22: 造心。即言上聖。此非增上慢。推與誰乎。次明從
0999c23: 五悔登隨喜品。乃至十信。四十二位。究竟妙覺。
0999c24: 無有叨濫。名知次位。九安忍者。若名利眷屬。從
1000a01: 外來破。憶此三術囓齒忍耐。雖千萬請。確乎難
1000a02: 拔。讓哉。隱哉。去哉。若煩惱業定見慢等。從內來
1000a03: 破者。亦憶三術。即空。即假。即中。十無法愛者。行
1000a04: 上九事。過內外障。應得入真。而不入者。以法愛
1000a05: 住著而不得前。若破法愛入三解脫。發真中道。
1000a06: 所有慧身不由他悟。自然流入薩婆若海。是十
1000a07: 種法。名大乘觀。學是乘者。名摩訶衍。行。住。坐。臥。
1000a08: 語作。見色。聞聲。嗅香。嘗味。覺觸。知法。一切緣中。
1000a09: 一切境中。皆可修之。
1000a10: 第二觀煩惱境。乃至第七觀諸見境。各為四意。
1000a11: 各論十乘。具如全帙。後三境不說。後三大章亦
1000a12: 不說。
1000a13: 一心奉請釋禪波羅蜜次第法門拜觀同上
1000a14: 智者說。法慎記。灌頂再治。大意　釋名　明門
1000a15: 　辨詮次　簡法心　分別前方便　釋修證。
1000a16: 一心奉請修習止觀坐禪法要拜觀同上
1000a17: 天台山修禪寺沙門智顗述。具緣　訶欲　棄
1000a18: 　調和　方便　正修　善發　覺魔　治
1000a19: 病　證果後附梁肅天台止觀統例。及天台法
1000a20: 門議。
1000a21: 一心奉請釋摩訶般若波羅蜜經覺意三昧拜觀同上
1000a22: 智者說。釋法相　釋覺意三昧名　釋方便行
1000a23: 　明心相　入觀門　證相門。
1000a24: 一心奉請四念處拜觀同上
1000b01: 智者說。先明一切諸法。皆不可思議。不可宣說。
1000b02: 次明四悉檀因緣故。亦可得說。乃約生生等四
1000b03: 伺。各明四門。四念處。三十七品。因行果位。差別
1000b04: 不同。
1000b05: 一心奉請法界次第初門拜觀同上
1000b06: 天台山修禪寺沙門釋智顗。依經附論。撰初門
1000b07: 三百科。有三意。一恐讀經尋論隨見法門。或迷
1000b08: 名數。二恐未明佛制法門深淺次第。三為學三
1000b09: 觀者。當以此諸法名相義理。一一歷心而轉作。
1000b10: 則觀解無礙。觸境不迷。若於一念心中通達一
1000b11: 切佛法者。自了了也。
1000b12: 一心奉請淨土十疑論拜觀同上
1000b13: 智者說。
1000b14: 一心奉請瑜伽師地論釋拜觀同上
1000b15: 最勝子等諸菩薩造。唐大慈恩寺沙門釋玄奘
1000b16: 譯。
1000b17: 一心奉請攝大乘論釋。攝大乘論釋。攝大乘論釋拜觀
1000b18: 同上
1000b19: 世親菩薩。釋前大乘論本。玄奘譯。第二陳優禪
1000b20: 尼國沙門真諦譯。第三隋南天竺沙門達摩笈
1000b21: 多譯。
1000b22: 一心奉請攝大乘論釋拜觀同上
1000b23: 玄譯。無性菩薩。釋前攝大乘論本。
1000b24: 一心奉請成唯識論拜觀同上
1000c01: 護法等十菩薩。各造論十卷。釋世親三十頌。
1000c02: 師博觀而擇取。撰成十卷。瑜伽宗之精要也。
1000c03: 一心奉請成唯識寶生論拜觀同上
1000c04: 唐大薦福寺沙門釋義淨譯。護法菩薩釋天親
1000c05: 所造論。
1000c06: 一心奉請大乘廣五蘊論拜觀同上
1000c07: 安慧菩薩造。唐中印土沙門地婆訶羅譯。
1000c08: 一心奉請觀所緣緣論釋拜觀同上
1000c09: 唐大薦福寺沙門釋義淨譯。護法菩薩釋緣緣
1000c10: 論中破執縱奪之法。
1000c11: 一心奉請廣百論釋論拜觀同上
1000c12: 唐大慈恩寺沙門釋玄譯。護法菩薩釋前廣
1000c13: 百論本。與成唯識破我法二執處。相為表裏。
1000c14: 一心奉請華嚴懸談會玄記拜觀同上
1000c15: 元蒼山再光寺普瑞集。
1000c16: 一心奉請佛說觀無量壽佛經疏妙宗鈔拜觀同上
1000c17: 宋四明沙門知禮述。先略明大意云。果佛圓明
1000c18: 之體。即我凡夫所具性德。故一切教所談行法。
1000c19: 無不為顯此之覺體。故四三昧通名念佛。但其
1000c20: 觀法。為門不同。今此觀門。及般舟三昧。託彼安
1000c21: 養依正之境。用微妙觀。專就彌陀。顯真佛體。雖
1000c22: 託彼境。須知依正同居一心。心性周。無法不
1000c23: 造。無法不具。據乎心性。觀彼依正。依正可彰。託
1000c24: 彼依正。觀於心性。心性易發。所言心性。具一切
1001a01: 法者。實無能具所具能造所造。即心是法。即法
1001a02: 是心。能造因緣及所造法。皆悉當處全是心性。
1001a03: 是故今觀。若依若正。乃法界心觀法界境。生於
1001a04: 法界依正色心。故釋觀字用一心三觀。釋無量
1001a05: 壽用一體三身。體宗力用。義並從圓。判教屬
1001a06: 頓。
1001a07: 一心奉請金光明經義拾遺記拜觀同上
1001a08: 知禮述。法性可尊可貴。當體名金。寂而常照。當
1001a09: 體名光。大悲益物。當體稱明。是知法性具金光
1001a10: 明。真實名義。究竟成就也。此經以金光明為名。
1001a11: 以金光明為體以金光明為宗。以金光明為用。
1001a12: 以金光明而為教相。亦可三字別得五章。以金
1001a13: 為體。以光為宗。以明為用。總三為名。分別三名
1001a14: 而為教相。法體既爾。體德合然。甚深是光之德。
1001a15: 窮法性底故。無量是明之德。達法性邊故。此二
1001a16: 不二是金之德。法性究竟尊貴義故。亦可三義
1001a17: 皆甚深皆無量皆不二也。五章之德。莫不如
1001a18: 是。
1001a19: 一心奉請金光明經文句記拜觀同上
1001a20: 知禮述。
1001a21: 一心奉請請觀音疏闡義鈔拜觀同上
1001a22: 宋錢塘沙門智圓述。
1001a23: 一心奉請仁王護國般若經疏神寶記拜觀同上
1001a24: 宋四明沙門柏庭善月述。是經有六名。其末名
1001b01: 龍寶神王。
1001b02: 一心奉請般若波羅蜜多心經略疏連珠記拜觀同上
1001b03: 宋玉峰沙門釋師會譯。
1001b04: 一心奉請佛母般若波羅蜜多圓集要義論釋拜觀同上
1001b05: 宋北印度沙門施護譯。三寶尊菩薩造。釋大域
1001b06: 龍菩薩所造頌。
1001b07: 一心奉請法華義釋籤拜觀同上
1001b08: 唐天台沙門湛然述。昔於台嶺。隨諸問者。籤下
1001b09: 所錄。晚還毗壇。增而飾之。
1001b10: 一心奉請法華文句記拜觀同上
1001b11: 湛然述。
1001b12: 一心奉請觀音義記拜觀同上
1001b13: 宋四明沙門知禮述。
1001b14: 一心奉請觀音義疏記拜觀同上
1001b15: 知禮述。即釋義疏也。後附天竺寺沙門遵式釋
1001b16: 重頌云。第二重頌。是隋煬帝大業中。智者滅後。
1001b17: 笈多所譯。方入大部。故疏闕釋。
1001b18: 一心奉請涅槃義發源機要拜觀同上
1001b19: 宋錢塘沙門釋智圓釋。
1001b20: 一心奉請大乘百法明門論解拜觀同上
1001b21: 唐大慈恩寺沙門釋窺基述。
1001b22: 一心奉請大乘起信論疏拜觀同上
1001b23: 唐西太源寺沙門釋法藏譯。
1001b24: 一心奉請大乘起信論疏筆削記拜觀同上
1001c01: 宋長水沙門釋子璿錄。
1001c02: 一心奉請肇論新疏游刃拜觀同上
1001c03: 元大白馬寺沙門釋文才述。科一卷。新疏九卷。
1001c04: 游刃一卷。
1001c05: 一心奉請摩訶止觀輔行傳宏決拜觀同上
1001c06: 唐毗陵沙門湛然述。述此緣起。凡有十義。一為
1001c07: 知有師承。非任胸臆。異師心故。二為曾師承者。
1001c08: 而棄根本。隨末見故。三為後代展轉。隨生異解。
1001c09: 失本依故。四為信宗好習。餘方無師可稟承故。
1001c10: 五為義觀俱習。好憑教者。行解備故。六為點示
1001c11: 關節。廣略起盡。宗要文故。七為建立師解。使不
1001c12: 淪墜。益來世故。八為自資觀解。以防謬誤。易尋
1001c13: 討故。九為呈露所解。恐有迷忘。求刪削故。十為
1001c14: 隨順佛旨。運大悲心。利他行故。
1001c15: 一心奉請止觀義例拜觀同上
1001c16: 湛然述。第一所傳部別例。第二所依正教例。第
1001c17: 三依正消釋例。第四大章總別例。第五心境釋
1001c18: 疑例。第六解行相資例。第七喻疑顯正例。
1001c19: 一心奉請止觀大意拜觀同上
1001c20: 湛然述。因員外李華。欲知止觀大意。略報綱要。
1001c21: 初敘承。二敘教觀。三敘教。四敘觀。
1001c22: 一心奉請觀心論疏拜觀同上
1001c23: 隋天台國清寺沙門灌頂撰。
1001c24: 以上東土論及論釋。
1002a01: 水陸道場法輪寶懺卷第七
