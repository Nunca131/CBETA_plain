0813a11: 
0813a12: 
0813a13: 法界聖凡水陸勝會修齋儀軌卷第五
0813a14: 
0813a15: 宋四明東湖沙門　志磐　謹撰
0813a16: 明古杭雲棲後學　袾祩宏　重訂
0813a17: 法師入道場上香。施主上香設拜。表白振鈴獻香。述偈。
0813a18: 建大寶鑪開法供香風濃郁藹栴檀
0813a19: 生無一不心聞於此悟明中道義
0813a20: 我佛如來有然香真言。謹當宣誦。
0813a21: 唵什伐栗多末　阿羅句吒　蘇破囉尼
0813a22: 毗迦知　虎
0813a23: 誦三畢。動鐃鈸。。法師想香雲海充塞道場。六道生。熏聞開悟。表白洒淨。振鈴述偈。
0813a24: 湛湛靈泉盈寶器了知流出自心源
0813b01: 只於當處悟真機洒法筵無不淨
0813b02: 我佛如來有洒淨真言。謹當宣誦。
0813b03: 唵伐什囉　賒咩羊鳴音耶　吽癹音潑悉哩摩呬音
0813b04: 薩訶
0813b05: 誦三畢。動鐃鈸。表白持水散洒座席。悉令周。法師想水至處。几席之上。光明嚴潔。表白宣
0813b06: 意旨白言。
0813b07: 六趣何多。一時俱會。繇憑佛力。得預道場。當悉徇於
0813b08: 真規。庶咸歆於淨供。成茲法施。藉彼信心。敢布勤渠。
0813b09: 用彰發起。
0813b10: 讀意旨畢。動鈸。表白振鈴白言。
0813b11: 歸命十方三寶眾願垂神力為冥資
0813b12: 我今具食誦真言彼六凡咸受供
0813b13: 表白食白言。
0813b14: 夫一切諸法。體是三德。依正色心。何所不具。是以大
0813b15: 周剎海。小極一塵。過現未來。剎那一念。此三德體。則
0813b16: 無乎不者也。三德者何也。法身。般若。解脫。是為三。
0813b17: 各具常樂我淨是為德。法身不獨法身。必具般若解
0813b18: 脫。般若解脫互具亦爾。圓人一心。具此三德。非縱非
0813b19: 橫。故喻之以圓伊。一切處。故目之以祕藏。大矣哉。
0813b20: 其法性之總相者乎。洪惟我釋迦牟尼如來。宣說施
0813b21: 食法門。俾於一心持誦無量威德自在光明勝妙力
0813b22: 陀羅尼。加持一食。出生無量。周法界。普興供養。蓋
0813b23: 此陀羅尼者。即是三德祕藏。此祕藏者。具一切法。故
0813b24: 能於此流出無窮。而未嘗有竭也。夫威德自在者。解
0813c01: 脫德也。光明者。般若德也。勝玅者。法身德也。力者。三
0813c02: 德之力用也。陀羅尼者。總持之稱也。總持三德。要在
0813c03: 一心。一心三德。法爾而具。然則一心即陀羅尼。陀羅
0813c04: 尼即是法食。莫不皆以三德共為之體。亦莫不以三
0813c05: 德共為之用。我今繇能了知三德祕藏具一切法。一
0813c06: 切諸法同三德體。故能舉體起用。作我現前所奉分
0813c07: 段之食。於一一食。出生一切天須陀甘露味。及歡喜
0813c08: 丸。醍醐酥酪。一切美味。莫不畢具。於此一一味中。亦
0813c09: 復出生妙香寶華。天衣瓔珞。眾寶輦輿。一切服用。鐘
0813c10: 磬金鐃。笙簫角貝。鼓樂絃歌。一切妙音。流泉浴池。華
0813c11: 果園林。光明臺殿。一切住處。復於一一美味。一一服
0813c12: 用。一一妙音。一一住處。彼彼出生。如上六塵。一切妙
0813c13: 供。無不周。如帝網珠。千光交映。一珠趣多珠。多珠
0813c14: 趣一珠。一多相攝。彼彼互照。然則一器之食。至微至
0813c15: 約。而所以能有如是不思議用者。以此一念即三德
0813c16: 之全體故也。我今奉為施主。持此三德所熏六塵玅
0813c17: 供。普施法界無量生。一時充足。無所乏少。雖彼眾
0813c18: 生各得受用。而我本無所與。眾生本無所取。所施之
0813c19: 物亦本無有。我及眾生亦無有相。是為以空為觀者
0813c20: 雖復無與無取。無物無我無眾生。而其施者受者。及
0813c21: 中間物。莫不宛然歷歷可見。是為以假為觀者。於一
0813c22: 心中。了知施者受者。及所施物。非有非無。三輪俱絕。
0813c23: 是為以中為觀者。三觀圓照。一念中得。無後無前。何
0813c24: 思何慮。作如是觀而行施者。是為不住相施。是諸眾
0814a01: 生受此施時。一一自然皆得禪悅法喜。以故居天道
0814a02: 則轉增勝福。在人倫則頓悟真歸。脩羅調伏瞋心。餓
0814a03: 鬼咸獲飽滿。畜類自得智慧。地獄永脫拘囚。即於此
0814a04: 時。咸悔業因。進求出世。當知適為汝輩歸依三寶。奉
0814a05: 行懺悔。發菩提心。立四弘誓。示之以三聚淨戒。顯之
0814a06: 以三德妙體。明白洞達。更無餘蘊。而又於此時加之
0814a07: 以法食之益。是法是食。俱得為利。則如天台之言曰。
0814a08: 譬如熏藥。藥隨火勢。入人身中。患除方復。法隨食入。
0814a09: 亦復如是。或近或遠。終破無明。是皆上藉茲日法施
0814a10: 之力以致若是。
0814a11: 我今奉宣無量威德自在光明勝妙力陀羅尼。加持
0814a12: 法食。充法界。成大功能。如前所說。仰憑法眾。同音
0814a13: 持誦。
0814a14: 曩謨薩怛他一引　孽跢去聲路引枳音吉帝二　唵三
0814a15: 　三去聲羅三去聲羅吽四引
0814a16: 大眾同音誦。據燄口經。施鬼眾食。令誦七。施婆羅門仙眾。令誦二七。供養三寶。令誦三七。今人
0814a17: 施六道食者。多誦至七十。功用彌勝。畢。動鈸。法師想一一食中。出生甘露上味一切餚。如前
0814a18: 食文中。六塵互。彌滿法界。依正諸法。皆成妙供。一時普施法界六道。各得受用。無不周。表白振鈴
0814a19: 施甘露水。白言。
0814a20: 惟茲湛水。出彼高源。被以密言。成斯甘露。是為不死
0814a21: 之神藥。能滅至渴之焦心。可使清涼。普令饒益。於此
0814a22: 修營之食。加乎灌沃之功。既變化之有方。則出生之
0814a23: 無盡。莫不屬饜諸趣。暢悅情。咸豁悟於己巳靈。即頓
0814a24: 增於法喜。
0814b01: 我佛如來有施甘露真言。謹當宣誦。
0814b02: 南無素嚕皤耶　怛多揭多耶　怛你他　唵素
0814b03: 嚕素嚕　囉素嚕　囉素嚕　莎訶
0814b04: 大眾同音誦畢。動鐃鈸。表白持水洒四座供食。及中間斛食。法師想此法水。繇力故。即成上
0814b05: 妙天甘露味。散洒供食。豈惟淨潔香美。非世所有。亦復出生種種餚。無有限量。於諸餚。復能出生微
0814b06: 妙五塵。重重無盡。周法界。六道生。各得受用。表白振鈴稱四如來名。白言。
0814b07: 佛言。若有四眾常誦此真言。及四如來名號。加持飲
0814b08: 食。施諸餓鬼者。受此食已巳。悉得飽滿。其行施者。便能
0814b09: 具足無量福德。則同供養百千俱胝如來功德無別。
0814b10: 又言此真言法。豈唯施鬼。亦復施仙。及以三寶。引而
0814b11: 伸之。則知亦當施餘五趣。則法界之義方顯。我今專
0814b12: 為稱唱四如來名。以彰勝用。
0814b13: 南無多寶如來南無妙色身如來
0814b14: 南無廣博身如來南無離怖畏如來
0814b15: 大眾同音誦佛號各三。法師想四如來各興慈念。攝濟生。能令現身現德圓滿。色相具足。恣意受
0814b16: 食。離諸怖畏。表白振鈴依位獻供。白言。
0814b17: 萬法之性無住。故能卷歸一空。六塵之體恒周。故得
0814b18: 舒出諸有。是為全理而造。莫匪繇心所生。則知此食。
0814b19: 具十方。允在茲時。普熏品。然既遇大王之珍。
0814b20: 當載聆吾佛之靈章。豈唯享則多儀。蓋是飽必須教。
0814b21: 均沾上味。咸悟圓常。庶因齋事之緣。同成法施之會。
0814b22: 一心奉供。十方法界。四空四禪。六欲諸天。日月星天。
0814b23: 天曹列聖。并諸眷屬。
0814b24: 惟願不迷本性。承佛威光。是夕今時。受茲供養。
0814c01: 眾和香華獻。動鐃鈸。下去例此。表白振鈴宣偈。并述讚文。
0814c02: 世仰四空無色定四禪十八梵天倫
0814c03: 惟茲欲界六天王五欲自娛無與比
0814c04: 日月五星齊七政北辰北斗眾天星
0814c05: 角亢列宿盡周天八萬四千災變者
0814c06: 十二宮辰并六甲天曹賞眾天宮
0814c07: 十方天道萬仙真於此一時俱奉供
0814c08: 伏以窮無色頂。仰極境之至高。懷有漏心。與長年而
0814c09: 俱謝。矧四禪乃屬於邪定。而六欲不離於凡情。雖從
0814c10: 夙修十善而來。寧免見感五衰之相。至若耀千光於
0814c11: 二道。垂萬象於一天。獨憐冠上之華萎。豈覺空中之
0814c12: 箭墜。威權自在。為上界宮府之真仙。賞必行。實下
0814c13: 地人倫之司命。念福力久而復失。信死魔決矣難逃。
0814c14: 以權引實者。固究竟於本原。隨業受生者。蓋一期之
0814c15: 妄報。雲隱峨峨之玉殿。風揚燁燁之銖衣。執妙華以
0814c16: 遨遊。味甘露而厭飫。意常自逸。樂且無央。八萬劫終
0814c17: 是空亡。三千界悉從淪沒。受形塵世。尚知聞法得道
0814c18: 之時。趺足幽區。何有離苦脫罪之處。今則特開勝會。
0814c19: 普度迷流。願因佛日之光。來赴檀家之供。親承法施。
0814c20: 豁悟性空。勿眷戀於高穹。即升騰於樂土。眾和歸命頂
0814c21: 禮常住三寶。
0814c22: 施主作禮。表白唱言。
0814c23: 一心奉供。十方法界。五嶽四瀆。地載遊空。福德諸神。
0814c24: 係祀靈祠。并諸眷屬。
0815a01: 惟願不迷本性。承佛威光。今夕今時。受茲供養。
0815a02: 表白振鈴宣偈讚文。
0815a03: 五嶽聖君同佐命扶桑水府萬仙真
0815a04: 江河淮濟眾龍神四大海王諸眷屬
0815a05: 華果園林并百穀旱蝗災病眾神司
0815a06: 五方分野土神君風雨雷霆熒惑類
0815a07: 天下城隍諸廟食立功施法錫廟封
0815a08: 十方福德眾威神於此一時俱奉供
0815a09: 伏以尊形山嶽。巨鎮稱尊。奉職雷霆。至靈可仰。穀果
0815a10: 園林之所主。水火風雨之攸司。居海澤之龍君。守方
0815a11: 隅之土府。城隍列廟。里域叢祠。定國安民。著元勳於
0815a12: 史冊。禦災捍患。結盛德於人心。擅王侯徽美之稱。顯
0815a13: 天地神明之用。洞陰陽而有序。信賞罰以必行。既助
0815a14: 化於昌時。宜垂名於常祀。謂善權。則暫同諸事。言實
0815a15: 報。則正墮邪思。故知血食以傷生。未若齋心而潔己巳。
0815a16: 其或多貪徒屬。廣闢殿堂。妄作殃祥。自昭威勇。真常
0815a17: 素昧。竟莫識於依歸。惡習彌增。將速趨於淪墜。今則
0815a18: 特開勝會。普度迷流。願因佛日之光。來赴檀家之供。
0815a19: 親承法施。豁悟性空。勿眷戀於塵寰。即升騰於樂土。
0815a20: 眾和歸命頂禮常住三寶。
0815a21: 施主作禮。表白唱言。
0815a22: 一心奉供。十方法界。帝王后妃。文武官僚。孔聖儒宗。
0815a23: 仙人隱士。并諸眷屬。
0815a24: 惟願不迷本性。承佛威光。是夕今時。受茲供養。
0815b01: 表白振鈴述偈讚文。
0815b02: 四聖輪王并列國帝王正后及元妃
0815b03: 三公卿士眾名賢凡曰百僚文與武
0815b04: 至聖大儒尊孔道四科十哲顯儒宗
0815b05: 婆羅門眾即仙人此土老莊仙聖者
0815b06: 巢父許由諸逸士夫人命婦及封君
0815b07: 十方諸國眾君臣於此一時俱奉供
0815b08: 伏以聖王間出。御金銀銅鐵之輪。明主迭興。握社稷
0815b09: 山河之柄。開基立極。繼體守文。舉六合以為家。統黎
0815b10: 元而作子。然而君無良則喪位。臣不密則失身。若此
0815b11: 至難。可不自畏。維持世道。景仰儒宗。正心誠意以發
0815b12: 其幾。制禮作樂以崇其化。公卿百辟。具經國之賢材。
0815b13: 將校六軍。蘊安邊之英略。逸民隱士。仙人羽流。挺出
0815b14: 塵絕俗之標。得定命延生之術。維后妃夫人之眾。及
0815b15: 嬪妄烈女之倫。內則之行後庭。中饋之助私室。或出
0815b16: 或處。報暫見於兩端。若智若愚。竟同歸於一死。今則
0815b17: 特開勝會。普度迷流。願承佛日之光。來赴檀家之供。
0815b18: 親聞妙法。頓悟真空。勿留滯於塵寰。即升騰於樂土。
0815b19: 眾和歸命頂禮常住三寶。
0815b20: 施主作禮。表白唱言。
0815b21: 一心奉供。十方法界。農民工商。醫卜雜流。貴賤男女。
0815b22: 十類人倫。并諸眷屬。
0815b23: 惟願不迷本性。承佛威光。今夕今時。受茲供養。
0815b24: 表白振鈴宣偈讚文。
0815c01: 十類人倫隨十習頑愚明達各分朋
0815c02: 服田力穡百工人坐賈行商醫卜者
0815c03: 事上奉公諸吏卒至於奴婢及倡優
0815c04: 惟忠惟孝固無慚不義不仁宜見罰
0815c05: 貧富繇天皆分定窮通有命豈人為
0815c06: 十方人道眾無央於此一時俱奉供
0815c07: 伏以自天降種。故並列於三才。得人為身。繇宿持於
0815c08: 五戒。豈惟有學道之分。要知具成佛之緣。至於忠孝
0815c09: 克修。姦貪莫化。皆性習之相遠。致善惡之不同。士農
0815c10: 工商之稱四民。頑愚明達之分十類。惟醫藥卜筮之
0815c11: 輩。及技術倡優之待。男女各得其朋。尊卑不失其序。
0815c12: 名教內地。莫匪衣冠之家。遠近外。固多樸直之行。
0815c13: 壽夭窮通。其報若是。鰥寡孤獨。此苦何言。只知蹈生
0815c14: 死之輪。寧能入聖賢之域。元明外照。竟背失其本心。
0815c15: 雜業交傾。將飄零於異趣。今則特開勝會。普度迷流。
0815c16: 願因佛日之光。來赴檀家之供。親承法施。豁悟性空。
0815c17: 勿眷戀於殘軀。即升騰於樂土。眾和歸命頂禮常住三
0815c18: 寶。
0815c19: 施主作禮。表白唱言。
0815c20: 一心奉供。十方法界。四類受生。五趣所攝。山間海底
0815c21: 阿脩羅眾。并諸眷屬。
0815c22: 惟願不迷本性。承佛威光。是夕今時。受茲供養。
0815c23: 表白振鈴宣偈讚文。
0815c24: 惟此化生天所攝執持世界與天爭
0816a01: 居鄰日月是胎生護法乘通同鬼趣
0816a02: 旦在空歸水宿信知此類比旁生
0816a03: 四生五趣攝還周北住須彌深入海
0816a04: 眾相山中為一種號稱最劣少威神
0816a05: 阿脩羅道眾無央於此一時俱奉供
0816a06: 伏以宿修十善。但成下品之因。區別四生。遂感陋心
0816a07: 之果。專行利己巳。多為勝他。福雖強而報本非天。形極
0816a08: 巨而手能障日。處眾相山中。其威或劣。住大水底。
0816a09: 所入最深。寶網雕欄。映行樹參差之影。奇華名苑。出
0816a10: 眾禽和雅之音。居宮燒。則來苦具於三時。御飲食。則
0816a11: 變青泥於一口。是為惡趣所攝。蓋因邪見之堅。其有
0816a12: 聞悅意女言。而遽爾興瞋。共帝釋天戰。而終焉致敗。
0816a13: 逃身入藕竅。想多慚色。取月為耳璫。只成慢辭。但念
0816a14: 不臧。豈明無諍。長懷暴戾。將鬼畜之為儔。都無慈心。
0816a15: 何人天之有望。今則特開勝會。普度迷流。願因佛日
0816a16: 之光。來赴檀家之供。親承法施。豁悟性空。勿眷戀於
0816a17: 殘軀。得升騰於樂土。眾和歸命頂禮常住三寶。
0816a18: 施主作禮。表白唱言。
0816a19: 一心奉供。十方法界。口鬼王。三品九類諸餓鬼眾。
0816a20: 橫死孤魂。并諸眷屬。
0816a21: 惟願不迷本性。承佛威光。是夕今時。受茲供養。
0816a22: 表白振鈴宣偈讚文。
0816a23: 諸餓鬼中名口以權引實故稱王
0816a24: 財分三品豈無因業報千差於此見
0816b01: 食血食香非一類依山依水即為名
0816b02: 閻浮地下閉幽區或處鐵圍償宿罪
0816b03: 別有夜叉羅剎鬼至於橫死眾傷亡
0816b04: 十方餓鬼及孤魂於此一時俱奉供
0816b05: 伏以習慳貪之業。既非吉人。感醜陋之形。乃名餓鬼。
0816b06: 是以咽垂大癭。腹聳高山。足比枯柴。面同惡獸。火炬
0816b07: 長然於口。針毛每刺其身。豈惟痛苦難言。抑亦饑
0816b08: 莫告。閻浮提地下之正住。斫迦羅山間之別居。凡丘
0816b09: 陵草木空荒之鄉。及城邑街衢憒鬧之處。固多此類。
0816b10: 得脫何時。不善用心。墓下鞭屍而奚益。尚知活命。人
0816b11: 中求食以為謀。至於被焚被溺之喪生。自刎自經之
0816b12: 害體。凡茲短折。悉是傷亡。孤魂渺渺以無依。長夜漫
0816b13: 漫而未旦。唱言水水。此鬼城內那得有之。語刀刀。
0816b14: 我王庫中無如是者。今則特開勝會。普度迷流。願因
0816b15: 佛日之光。來赴檀家之供。親承法施。豁悟性空。勿留
0816b16: 滯於幽區。即升騰於樂土。眾和歸命頂禮常住三寶。
0816b17: 施主作禮。表白唱言。
0816b18: 一心奉供。十方法界。閻摩羅王。地府十王。王妹神女。
0816b19: 諸司官吏。并諸眷屬。
0816b20: 惟願不迷本性。承佛威光。是夕今時。受茲供養。
0816b21: 表白振鈴宣偈讚文。
0816b22: 信矣十王居地下閻摩羅號最稱尊
0816b23: 惟茲神妹亦分權善惡二童諸女吏
0816b24: 十八大臣曾立誓同為治獄報初心
0816c01: 洪伽噤等固威雄惡毒鬼儔咸佐理
0816c02: 業鏡火珠常鑑照諸司典執本公平
0816c03: 十方地府眾神司於此一時俱奉供
0816c04: 伏以善心初發。上天之寶殿先成。惡念纔萌。下地之
0816c05: 火城已巳具。故知現起之業行。可卜未來之報緣。惟閻
0816c06: 摩羅之至神。住捺落迦之冥界。列華池於四處。懸鈴
0816c07: 網於七重。眾鳥和鳴。香風芬郁。苦俱樂而間受。兄與
0816c08: 妹以雙王。因本無良。從極瞋而立邪誓。果還自熟。撲
0816c09: 熱鐵而灌融銅。矧十八之大臣。及百萬之精卒。繇當
0816c10: 時有奉助治罪之願。致此日得各任典司之稱。所謂
0816c11: 掌廳案之判官。與彼執文籍之童子。推鞫對驗。固無
0816c12: 枉濫。燒然凍冽。曷不辛酸。非諸神可專其權。實眾生
0816c13: 自感之力。久纏妄習。徒令曠劫拘囚。欲反真修。不出
0816c14: 一心照了。今則特開勝會。普度迷流。幸因佛日之光。
0816c15: 來赴檀家之供。親承法施。豁悟性空。勿留滯於幽都。
0816c16: 即升騰於樂土。眾和歸命頂禮常住三寶。
0816c17: 施主作禮。表白唱言。
0816c18: 一心奉供。十方法界。八熱八寒諸大地獄。諸獨孤獄。
0816c19: 受苦囚徒。并諸眷屬。
0816c20: 惟願不迷本性。承佛威光。是夕今時。受茲供養。
0816c21: 表白振鈴宣偈讚文。
0816c22: 八熱正居南贍部四門十六號遊增
0816c23: 須知邊住鐵圍山此是八寒諸獄處
0816c24: 劍樹刀山殃自受鐵丸銅汁苦難逃
0817a01: 維茲惡逆大阿鼻無數劫來無解脫
0817a02: 別有泰山孤獨獄城隍祠廟管新亡
0817a03: 十方地獄眾囚徒於此一時俱奉供
0817a04: 伏以非毀三寶。曾無歸敬之誠。違逆二親。罔念生成
0817a05: 之本。其或六根圓造。至於一業單行。過之微者責亦
0817a06: 微。罪之大者罰斯大。是心所作。自我之招。如夜書火
0817a07: 滅而字存。若曉鑑形臨而影見。極熱極寒之異熟。惡
0817a08: 因惡果之相成。斫迦羅兩山間。日月神天不照。閻浮
0817a09: 提八獄下。鐵銅石火交陳。風吹劍樹。則舉體刺剌傷。湯
0817a10: 涌河。則全身糜爛。既受斫於斤斧。復被齧於豺狼。
0817a11: 捺落迦謂之惡人。閻摩羅訶為獄種。至若曠野獨孤
0817a12: 之處。蓋從別業輕薄而言。繇不明自性之真空。故莫
0817a13: 免此時之妄報。遙遙長劫。何知得脫之期。渺渺沈魂。
0817a14: 誰反在迷之念。今則特開勝會。普度囚徒。願因佛日
0817a15: 之光。得赴檀家之供。親聞妙法。頓悟圓乘。勿再入於
0817a16: 陰區。即升騰於樂土。眾和歸命頂禮常住三寶。
0817a17: 施主作禮。表白唱言。
0817a18: 一心奉供。十方法界。鐵圍山間。五趣中。鱗甲羽毛
0817a19: 十類旁生。并諸眷屬。
0817a20: 惟願不迷本性。承佛威光。是夕今時。受茲供養。
0817a21: 表白振鈴宣偈讚文。
0817a22: 師子象王昭福德龜龍麟鳳應休祥
0817a23: 烏鳶燕是飛禽牛馬犬羊為走獸
0817a24: 鼉魚蝦名水族蚊蠅蟻最微生
0817b01: 蚖蛇蜂毒心強鱗甲羽毛隨業受
0817b02: 正住鐵圍并海渚邊居五趣悉周遭
0817b03: 十方十類眾旁生於此一時俱奉供
0817b04: 伏以稟愚癡之性。正見全乖。受陋劣之形。旁生是號。
0817b05: 水陸空之居異。魚鳥獸之分。胎卵溼化之四生。休
0817b06: 咎服循之十類。鳳鳴而昭祥瑞。鵬集則表凶衰。吞鉤
0817b07: 之餌。見其多貪。赴火之明。憐其罔覺。具先知之智。豈
0817b08: 復免於刳腸。有負重之功。亦終歸於解體。以大制小。
0817b09: 則遞相食啖。隨業論對。則更互酬償。慨此輩之交傾。
0817b10: 當何時而得止。至若張羅布網以夭其命。發機設
0817b11: 以傷其生。方血汙於刀砧。竟身糜於鼎鑊。長懷極苦。
0817b12: 牢結深怨。以茲自己巳之脂膏。飫彼不仁之口腹。如斯
0817b13: 酷罰。非為橫報之相加。驗以前因。實是惡修之所致。
0817b14: 今則特開勝會。普度迷流。願因佛日之光。得赴檀家
0817b15: 之供。親承法施。豁悟性空。勿眷戀於殘軀。即升騰於
0817b16: 樂土。眾和歸命頂禮常住三寶。
0817b17: 施主作禮。表白唱言。
0817b18: 一心奉供。十方法界。七七日內。七返受生。諸趣往來。
0817b19: 中陰趣眾。并諸眷屬。
0817b20: 惟願不迷本性。承佛威光。是夕今時。受茲供養。
0817b21: 表白振鈴言偈讚文。
0817b22: 補特伽羅為數取生經七日太
0817b23: 如斯七七日纔終決定受生隨業轉
0817b24: 七趣往來無暫止四洲經歷莫遑居
0817c01: 略為十七種名言此類只憑天眼見
0817c02: 別有泥分罪福隨心感得巧風吹
0817c03: 惟茲中陰眾無央於此一時俱奉供
0817c04: 伏以從緣隱顯。若鏡像之有無。隨業升沈。如井輪之
0817c05: 高下。惟天上五衰之至。及人間四相之遷。三塗之出
0817c06: 沒紛紜。諸趣之往來雜遝。善惡極重者。即能感報。果
0817c07: 因稍輕者。且復俟時。以未得於受身。故暫歸於中陰。
0817c08: 何死生之數取。繇罪福之轉移。倏忽而終。壽量定於
0817c09: 七日。變化而有。質狀比於小兒。念念不臧。形形相續。
0817c10: 識雖聰利。性只昏。不離萬法之中。強名六道之外。
0817c11: 在天眼固應得見。非佛心莫能知。若此無歸。誠為
0817c12: 可憫。周流妄境。以隨情正爾牽連。回入修門。至得道
0817c13: 方為止息。今則特開勝會。普度迷倫。願因佛日之光。
0817c14: 來赴檀家之供。親承法施。頓悟圓乘。勿眷戀於殘軀。
0817c15: 即升騰於樂土。眾和歸命頂禮常住三寶。
0817c16: 施主作禮表白宣獻供。
0817c17: 我佛如來有獻供養真言。謹當宣誦。
0817c18: 唵曩　三婆　縛日囉　斛
0817c19: 誦三畢。動鐃鈸。法師想下堂十位聖凡。承茲法力。咸得受供。表白白言。
0817c20: 願因祕密不思議熏悉使微肴轉成法供
0817c21: 施諸六道十位靈一時普資無不周
0817c22: 施主作禮。表白唱言。
0817c23: 一心奉供　府城隍列廟　縣鄉坊係祀靈祠諸
0817c24: 侯王眾。并諸眷屬。
0818a01: 惟願不迷本性。承佛威光。今夕今時。受茲供養
0818a02: 表白振鈴宣偈讚文。
0818a03: 當府城隍靈佑廟巍巍府主顯威神
0818a04: 祥刑自古祀陶德於茲封列廟
0818a05: 有明王諸往哲郡樓旗纛大將軍
0818a06: 惟斯賢聖邑中尊赫爾海神居廟食
0818a07: 寺觀官衙諸土主至於諸巷五通神
0818a08: 城屬縣眾靈祠於此一時俱奉供
0818a09: 伏以虹梁壓水。據上下之要津。雉堞齊雲。壯東南之
0818a10: 會府。官宇。比比民居。必有真靈。共為庇蔭。是以
0818a11: 城隍列廟。里邑叢祠。咸顯諸神。克亨厥祀。豐特立。
0818a12: 既昭示於褎封。殿宏開。用奉嚴於真像。莫不立功
0818a13: 施法。助國安人。將俯答於祈禳。必大彰於威烈。凡兵
0818a14: 戈厄難之際。及水旱疾疫之時。一有所求。罔不為應。
0818a15: 但歆血食。曾未免於傷生。都無慈心。竟何思於責報。
0818a16: 今則特開勝會。普濟倫。願因佛日之光。來赴檀家
0818a17: 之供。親聞妙法。頓悟圓乘。勿眷戀於塵寰。即升騰於
0818a18: 樂土。眾和歸命頂禮常住三寶。
0818a19: 施主作禮。表白唱言。
0818a20: 一心奉供。近邑當境諸廟侯王。住居六神。家庭香火。
0818a21: 并諸眷屬。
0818a22: 惟願不迷本性。承佛威光。是夕今時。受茲供養。
0818a23: 表白振鈴宣偈讚文。
0818a24: 近邑侯王諸廟食至於當境眾神明
0818b01: 住居中霤大明王門戶諸神并主
0818b02: 守井守庭俱奉職公母廁夫人
0818b03: 方隅太歲土司神服事家庭香火眾
0818b04: 莊庫所居并店肆田山蔬圃及墳塋
0818b05: 維茲福德眾神靈於此一時俱奉供
0818b06: 伏以闡至靈而護物。大庇鄉閭。昭明信以事神。聿修
0818b07: 廟祀。念聚廬而託處。知中霤之稱尊。守禁忌於方隅。
0818b08: 謹出入於門戶。專飲食之用。井備水泉之需。臥
0818b09: 保以常安。奏廁賴其密佑。親承佛囑。莫妄擾於人居。
0818b10: 無作神羞。冀默扶於世福。至若家庭之立像位。冢墓
0818b11: 之有地祇。田山界畔之相分。倉庫積儲之甚盛。凡茲
0818b12: 處所。悉有典司。如其清正。則但受香燈。或復姦貪。則
0818b13: 恣求血肉。此之惡習。難以盡言。是權施。則行在利他。
0818b14: 若實報。則業招自我。夙稟聰明之智。未免邪思。不知
0818b15: 常住之心。焉求覺慧。今則特開勝會。普度迷流。願因
0818b16: 佛日之光。來赴檀家之供。大沾法施。豁悟性空。勿留
0818b17: 滯於塵寰。即升騰於樂土。眾和歸命頂禮常住三寶。
0818b18: 施主作禮。表白唱言。
0818b19: 一心奉供。本家上世祖禰亡靈。師友親眷諸位神儀。
0818b20: 并諸眷屬。
0818b21: 惟願不迷本性。承佛威光。是夕今時。受茲供養。
0818b22: 表白振鈴宣偈讚文。
0818b23: 天地既分人道立最初得姓是為先
0818b24: 洪惟始祖及高曾逮我二親咸薦福
0818c01: 若或見存資福壽如其已巳逝必超升
0818c02: 至於伯叔與諸姑兄友弟恭無不度
0818c03: 師友外親諸母氏等今披濟不遐遺
0818c04: 世間男女盡吾親於此一時俱奉供
0818c05: 伏以自宗祧之陰。故能垂裕於後昆。繇梵福以冥
0818c06: 熏。是曰追榮於上世。然則奉先思孝。莫如崇德報功。
0818c07: 故夫近從高曾。逮及父母。已巳遷神於昭代。或侍養於
0818c08: 餘年。懷正見。則再返人中。造重愆。則竟淪下地。縱耽
0818c09: 天樂。尚何免於五衰。別證仙身。亦還來於諸趣。事戰
0818c10: 爭而興大忿。逐飛走以作旁行。靈風肅肅。知其為神。
0818c11: 饑火炎炎。謂之曰鬼。出沒四生之境。罔念超際。迴旋
0818c12: 六道之輪。何當止息。其有勤修至行。深會圓乘。想密
0818c13: 契於無生。必高登於上品。盡大地莫非親眷。等成
0818c14: 濟之緣。歷曠劫所有怨讎。悉動解除之念。今則特開
0818c15: 勝會。普度迷流。願因佛日之光。來赴檀家之供。欣聞
0818c16: 妙法。豁悟真空。勿留滯於塵寰。即升騰於樂土。眾和歸
0818c17: 命頂禮常住三寶。
0818c18: 施主作禮。表白唱言。
0818c19: 一心奉供受薦某人神儀。
0818c20: 惟願不迷本性。承佛威光。是夕今時。受茲供養。
0818c21: 施主作禮表白宣獻供。
0818c22: 我佛如來有獻供養真言。謹當宣誦。
0818c23: 唵曩　三婆　日囉　斛
0818c24: 誦三畢。動鐃鈸。法師想隨筵神眾。及亡靈等。承茲法力。咸得受供。表白白言。
0819a01: 願因祕密不思議熏悉使微肴轉成妙供
0819a02: 施諸神眾及以亡靈一時普資無不周
0819a03: 表白振鈴獻六種供養。白言。
0819a04: 慧燈散夜月之輝。定水湛秋空之色。華嚴萬行。果滿
0819a05: 一乘。入此室者。唯聞諸佛功德之香。作是觀者。但見
0819a06: 禪悅法喜之食。莫不即事即理。唯色唯心。悉會正宗。
0819a07: 全成妙供。我佛如來有普供養真言。謹當宣誦。
0819a08: 唵阿囉　阿囉　薩縛苾地耶　囉布爾
0819a09: 底　莎縛訶
0819a10: 誦三畢。動鈸。法師想法界六道一切生。及隨筵神眾諸亡靈等。承茲法力。咸得受此六種妙供。
0819a11: 悉皆周足。表白振鈴修法供養。白言。
0819a12: 備行齋法。悉入教門。要識事為。全歸理趣。是以發心
0819a13: 措意。屈膝低頭。燒香散華。然燈奉食。莫不資成於圓
0819a14: 觀。咸令助顯於正因。以如儀雖有多端。若隨智無非
0819a15: 三諦。然則欲知斯道。豈外此宗。達萬法性相皆空。即
0819a16: 一念思惟如實。更須誦聖人所說之典。俾克符自己巳
0819a17: 得解之靈。悟修行處。於是為真。示供養中。以茲為勝。
0819a18: 我佛如來有法供養真言。謹當宣誦。
0819a19: 唵薩婆怛他揭多　悟呬音戲耶　摩訶哩底
0819a20: 布闍瞑伽　三慕達羅　窣癹羅拏　三末曳平
0819a21: 
0819a22: 誦三畢。動鈸。法師當知前來所奉一一供事。並是財施。今誦大乘。乃是法施。財以養命。惟資福業。
0819a23: 法以開性。是為智度。二施並運。方名溥濟之道。況前財施。皆有慧觀方便以體道之。則知一一供事無非
0819a24: 法施財外無法。法外無財。二施平等。皆即三諦。作此想時。六道生咸蒙法喜。各得解脫。表白舉經或
0819b01: 。大眾旋繞誦畢。宣偈迴向。不必繁辭。
0819b02: 願以此功德普及於一切我等與眾生
0819b03: 皆共成佛道
0819b04: 眾動鐃鈸。請法師升座說法要。
0819b05: 
0819b06: 法界聖凡水陸勝會修齋儀軌卷第五
