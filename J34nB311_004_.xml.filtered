0610c01: 天界覺浪盛禪師全錄卷之四
0610c02: 
0610c03: 門人　大機　大忍　大寧　大別　較
0610c04: 上堂
0610c05: 戊子六月期主曹梁父文占吹臺特臣倡興靈
0610c06: 山古剎偕陳涉江杜退思惲道生湯秩斯孫仲
0610c07: 長陳六符暨本寺法侶請上堂
0610c08: 師陞座僧禮拜問靈山昔日拈花無相今朝選佛不
0610c09: 落古今一句請和尚舉師云目前無異路千聖不存
0610c10: 機進云恁麼則釋迦拱手彌勒低眉也師云闍黎何
0610c11: 自陷其身進云某甲不敢弄影師云草裏漢僧禮拜
0610c12: 歸眾問龍游雲剎四海皆驚為甚德山親到龍潭卻
0610c13: 言不見不現師云自眼不見眼當局反成迷進云為
0610c14: 甚吹滅紙燭乃大徹悟師云撞破虛空始痛心進云
0610c15: 某甲今日親見和尚也師云一翳在眼空花亂墜僧
0610c16: 禮云謝師答話師喝一喝乃云天飛花片地湧靈山
0610c17: 一場雙選千指同參諸仁者參個甚麼諸佛嘗示人
0610c18: 父母未生前事有能參得透則可以超生死出輪迴
0610c19: 證菩提成法界諸祖嘗示人向上不傳之旨有能參
0610c20: 得透則可以超迷悟出聖凡闡大機明大用聖人嘗
0610c21: 示人未發之前一著有能參得透則可以擴致中和
0610c22: 彌綸位育今大檀護乘夙願力共扶靈山剎竿以續
0610c23: 太平慧命伸掌云即此是花更將何拈若問靈山親
0610c24: 付囑春風拂面誰儼然且道親相付囑以何為驗楖
0610c25: 栗全身擔荷處滿江花片是同參。
0610c26: 大圓張季山封君偕侄興選旭海居士設供皈
0610c27: 依請上堂
0610c28: 師云奇特不奇特當陽常赫赫諸佛及眾生皆承此
0610c29: 恩力且道承甚麼恩力看看觀世音菩薩將錢買胡
0610c30: 餅放下手原來是個饅頭臨濟到此卻喚作無位真
0611a01: 人雲門到此卻喚作乾屎橛雲巖卻喚作十八女兒
0611a02: 不繫裙趙州卻喚作青州布衫重七斤楊岐卻喚作
0611a03: 三腳驢子弄蹄行楊大年卻喚作八角磨盤空裏走
0611a04: 杖人呵呵大笑遮一隊老古錐掠得些子光影便能
0611a05: 掀天揭地越聖超凡倒用橫拈得大自在請問是何
0611a06: 等恩力尚漫漫耶今有張封君偕侄特來皈禮靈山
0611a07: 自言先年因病得學玄門與修止觀持素二十餘年
0611a08: 及見禪關策進傳燈諸錄始知向上宗旨必求如何
0611a09: 得到透徹田地杖人曰只今有甚不透徹處若透得
0611a10: 無論大小淺深世法出世法皆是本分上事即如顏
0611a11: 子未聞克己巳復禮之前不免向外馳求仰鑽瞻忽愈
0611a12: 於己巳遠及夫子善誘文以博我禮以約我於我自己巳
0611a13: 上求未見我時雖欲罷不能及至才情俱盡始見真
0611a14: 我如有所立卓爾自此之後雖欲如從前更為仰鑽
0611a15: 瞻忽末由也已巳如顏子自述豈非世法之最直捷哉
0611a16: 猶是明了意識邊事因更進以馬祖扭百丈鼻孔機
0611a17: 緣便當直下知歸無復如野鴨東飛西飛去也百丈
0611a18: 知歸之後便能當堂卷席及聞一喝三日耳聾頓發
0611a19: 全機大用翁能如此參去則今日機緣更奇況令嗣
0611a20: 緣雪公深皈心於杖人從此賢父子遊行之處相與
0611a21: 出大手眼拽回天下人鼻孔靈山慧焰豈不快哉諸
0611a22: 仁者還知快此直下麼捏一拳拍一掌下座。
0611a23: 大音惲道生大劍唐祖命二中翰皈依請上堂
0611a24: 僧問和尚開選聖場還選甚麼人先入師云門外漢
0611a25: 問甚麼進云某甲一無所能請和尚垂手攝入師云
0611a26: 點即不到到即不點僧禮拜曰謝和尚婆心師云白
0611a27: 撞人不許在此師舉蔡五岳云三界是大戲場究竟
0611a28: 傀儡係何人提弄浪杖人云十方為空棋局始終著
0611a29: 子繇自己巳主張有能於此問答透去不妨縱橫自在
0611a30: 更須知有向上關捩子在昔陸亙大夫問南泉弟子
0611b01: 少時養一鵝於瓶中漸見長大如何得不毀瓶而令
0611b02: 鵝出南泉召大夫陸應諾泉云出也遮老漢只知欲
0611b03: 使人出瓶不知自己巳被語脈轉卻若是杖人待彼應
0611b04: 喏但云瓶在那裏豈不令他超然神解噫陸公設此
0611b05: 一問不知千古多少人為他所瓶極盡佛祖神力有
0611b06: 呼拔不出者其孰能於此自神解哉惲唐二居士為
0611b07: 人博雅慷慨志趣非常適於姑孰一晤即傾倒生平
0611b08: 且日夕周旋山水之間扣擊古今疑義茲特皈依求
0611b09: 向上拈提使於此公案透得則一任逢場竿舞當局
0611b10: 閒提又如古調發音太阿出匣有何不神協耶更作
0611b11: 麼生收煞一呼震醒威音夢古劍揮來凡聖驚下
0611b12: 座。
0611b13: 結制上堂
0611b14: 師卓拄杖云會麼拄杖從來秪一根出生佛祖了無
0611b15: 痕如今卷地揮天也誰解當機承此恩諸仁者還有
0611b16: 知此杖頭落處者麼古人云識得拄杖子一生參學
0611b17: 事畢又有云識得拄杖子正好買艸鞋行腳又有云
0611b18: 你有拄杖與你拄杖你無拄杖奪你拄杖靈山門下
0611b19: 則不然須要與拄杖子作得主底方可兩手分付秪
0611b20: 如今日一結又作麼生復卓杖下。
0611b21: 惲道生內翰薦父神武參軍敬止公生忌日請
0611b22: 上堂
0611b23: 夜半正明天曉不露牡丹花下睡貓兒向上之機須
0611b24: 自悟諸仁者父母生子於未生前父母不知子生於
0611b25: 父母未生前子亦不知父子不知故以恩愛而成能
0611b26: 生所生之因緣父母既生子後養育之恩大於天地
0611b27: 子既生父母後親愛之至性與天成有其身者不敢
0611b28: 遺其親有其親者不敢虧其身不遺其親不虧其身
0611b29: 而能全其生身之本此真世間之奇男子也惲道生
0611b30: 居士孝友慷慨人所共推嘗參三峰大師於此必須
0611c01: 知其源本今是參軍敬止公生忌特請杖人舉揚此
0611c02: 中生意玅協同難言也請作一歌歌曰乾坤而交生
0611c03: 六子萬物化生生不已巳生不已巳原始反終只此子世
0611c04: 尊心悟證無生孔子朝聞夕可死死而不死生不生
0611c05: 聖凡界外任縱橫惲公能悟此生意百尺竿頭進步
0611c06: 行一口吸盡西江水聽取日午打三更。
0611c07: 陶自淑奉拄杖子設供請上堂
0611c08: 師舉杖示云我有能無法界之有我無能有法界之
0611c09: 無我放能收法界之放我收能放法界之收更須知
0611c10: 縱橫於十方法界中使迷不能迷使悟不能悟在聲
0611c11: 色而超聲色在異類而超異類在尊貴而超尊貴別
0611c12: 有一條根抵也須向遮裏斷命根始得今陶自淑偶
0611c13: 得一奇特拄杖敬奉山僧拈提縱衡用舍只今當央
0611c14: 拈出還有薦得者麼復卓拄杖云卓開千聖頂上
0611c15: 擁腫支離橫古今。
0611c16: 法音偕諸居士請上堂
0611c17: 古佛空王傳正令插艸交蘆齊選聖十字街頭石敢
0611c18: 當儼然入會求盟證文殊問獲何圓通昂首仰天渾
0611c19: 不應頓使枯木與寒灰發燄生花明性命明性命如
0611c20: 今四海清如鏡一句靈然定太平個個超凡還入聖
0611c21: 汝法音諸人到遮裏也須辦個銕石心腸始透脫得
0611c22: 死于證噫切莫被他石敢當瞞定。
0611c23: 俞陵霄焦得所等薦懶子禪人請上堂
0611c24: 月落潭無影春歸谷不知枯水龍吟處紅爐冰結時
0611c25: 懶子平生苦心未必透得如今死矣還有知他落處
0611c26: 麼若不知他死處則汝等生處亦不知也又何異於
0611c27: 死哉汝等須直下踢破遮生死關頭與他打個合同
0611c28: 始得不則依舊孟八郎也。
0611c29: 薜異凡吳君重請上堂
0611c30: 豁開戶牖當軒者誰青霄散彩白日揚輝丹霞燒木
0612a01: 佛卻向寒爐添炭翠微供羅漢何似鬧市鼓吹馬大
0612a02: 師云自從胡亂後三十年不曾少鹽醬正是如蟲禦
0612a03: 木偶爾成文薛異凡祈嗣特向靈山飯十方賢聖端
0612a04: 有感應在會麼為兒不識承渠力養子方知父母恩。
0612a05: 師在太平萬壽寺陳旻昭劉灊柱惲道生湯秩
0612a06: 斯吳玉林楊容如楊嚴公王允大諸居士請上
0612a07: 堂
0612a08: 師卓拄杖云會麼今古曾無昧分明在目前有能知
0612a09: 此意紅日麗中天諸仁者還知從上佛祖出世意旨
0612a10: 麼秪要求個不被人欺與不自欺底人始能自安性
0612a11: 命及與盡大地人安立性命成就本來法界我試問
0612a12: 汝諸仁者還有能取東方虛空安於西方者麼還有
0612a13: 能取西方虛空安於東方者麼還有能取南方虛空
0612a14: 安於北方者麼還有能取北方虛空安於南方者麼
0612a15: 還有能取上天安於地下能取下地安於天上者麼
0612a16: 若有能者好與三十棒有不能者好與三十棒何故
0612a17: 賞罰分明正令行自有知音能點首復卓拄杖歸方
0612a18: 丈。
0612a19: 戊子午月吉祥寺法侶請上堂
0612a20: 師卓拄杖云會麼趙州云有佛處不得住遮沒膽量
0612a21: 漢若是杖人偏要此中安住如有古佛再來卻教他
0612a22: 與杖人提瓶挈履指示他解脫法門州又云無佛處
0612a23: 急走過遮沒機用漢若是杖人偏要此中從容如有
0612a24: 邪魔外道卻教他與杖人酌水獻花指示他秘密法
0612a25: 門何則不見道舉頭天外朢誰是我般人也須知是
0612a26: 法平等無有高下始得不然繫驢橛漢又與麼去也
0612a27: 何處有恁麼事。
0612a28: 西江奉新嚴省齋居士請護國上堂
0612a29: 師卓杖云橫拈拄杖笑呵呵徹底風流奈若何慚愧
0612a30: 古人無伎倆大家撞入葛藤窠古人為甚撞入葛藤
0612b01: 窠祗為他妄與人通消息何則若棒能與人通消息
0612b02: 則盡大地當連架相打去若喝能與人通消息則盡
0612b03: 大地當雷轟霹靂去若言語機鋒能與人通消息則
0612b04: 盡大地之乎者也夢想顛倒去秪如西江嚴省齋居
0612b05: 士久欲親依杖人乃今特地請陞此座又作麼生杖
0612b06: 人到此更不與他妄通消息然則又上堂作麼祗因
0612b07: 旭日臨青嶂喜對山河炤眼新卓杖下座。
0612b08: 
0612b09: 丙戌臘月少宰陳百史宮詹方坦庵司成譚梁
0612b10: 生侍御李少文陳旻昭沈得一司馬蔡二白農
0612b11: 部顧遂初憲副易起也水部萬遇庵董孔昭別
0612b12: 駕劉廣生中翰梅生生明府李石蘭孝廉朱允
0612b13: 升王穆如劉純之吳二公明經劉今度文學張
0612b14: 興公李何事顧與治張文寺季筏幼仁謝在之
0612b15: 陳非白余未也于大宗紀伯紫歐陶正周子方
0612b16: 淑予徐沖而李子猷宋亮公倪止先雨先陶肅
0612b17: 公張僧持期主谷語千輻幻愚偕本寺方丈無
0612b18: 蘊大休智林潤石諸耆舊請入天界院上堂。
0612b19: 師到山門震聲一喝云善世法門開也大眾向遮裏
0612b20: 入到天王殿云佛祖門庭也須是撐天拄地底漢子
0612b21: 始支持得不因今日事爭見此中人登殿禮拜起云
0612b22: 見麼靈山一會儼然未散指法座云看取新天界主
0612b23: 法杖人直上須彌燈王佛頂上全提正令去也即
0612b24: 登座拈香白椎畢師良久卓拄杖云會麼過去諸佛
0612b25: 吞盡鐵丸心已巳爛退步一邊未來諸佛欲上刀山腳
0612b26: 未登齊立下風現在諸佛鑊湯滾處正翻身聽令有
0612b27: 分秪如今日新主法杖人又作麼生不行諸佛行不
0612b28: 受諸佛報聊借此游戲以闡解脫道三世諸佛性命
0612b29: 在杖人手裏杖人性命諸佛摸索不著所以放行也
0612b30: 繇我把住也繇我不放不把也繇我須知放行也大
0612c01: 地山河心眼露白牯黧奴笑不休把住也鐵壁銀山
0612c02: 風不通黃頭碧眼吞聲氣不把不放也橫拈拄杖當
0612c03: 軒坐殺活古今人不知雖然如是今日山僧陞座還
0612c04: 有異方便助發第一義麼昔裴相國一日捧一尊像
0612c05: 跪于黃檗禪師前曰請和尚安名檗呼云裴休公應
0612c06: 喏檗云為汝安名竟杖人曰遮兩箇弄泥團漢互相
0612c07: 鈍置不少若是杖人見他請安名但震聲一喝使他
0612c08: 兩手放下翻騰而去也若作裴公見他云為汝安名
0612c09: 竟便好將像驀面一擲使黃檗通身手眼無所施設
0612c10: 杖人如此也不是埋沒他何如我天界諸公人人鼻
0612c11: 孔撩天箇箇腳跟點地又何待依草附水而弄精魂
0612c12: 以自昧其本分事乎會麼五色彩霞籠玉像超然一
0612c13: 句報昇平結椎下座。
0612c14: 太平府素寰勝公偕諸法屬請上堂
0612c15: 壽昌先祖登峨峰云踏上雲頭第一峰眼中廣博小
0612c16: 虛空當初欲見無繇見今日相逢處處同博山先師
0612c17: 云分明都道破了若向遮裏會去洞山大師在汝諸
0612c18: 人腳跟下放光動地入寶鏡三昧山僧云若向遮裏
0612c19: 會去也須鋤破大好山始解使洞水逆流不然慧命
0612c20: 一絲猶自怕風匿影了也素寰勝公嘗親參先師力
0612c21: 究此事先師寂後深自掩關每於寤寐念先師之意
0612c22: 輒感泣不置今聞山僧在此特來謁見予問公見先
0612c23: 師有何言句公曰曾問如何是某甲本來面目師曰
0612c24: 只今是甚麼面目某云不會師呵呵大笑某更乞和
0612c25: 尚方便指示師云但恁麼看去自有契會時節杖人
0612c26: 曰遮老漢龍頭蛇尾可惜一箇好笑分付得沒著落
0612c27: 公曰此某甲不會處杖人曰上座正鬧在且去別日
0612c28: 來公禮拜今日請山僧陞座不免重重舉出祖父家
0612c29: 私盡底拋向諸人目前也還有徹見本來面目處處
0612c30: 逢渠者麼若有則從上宗風曾不用畫蛇添足也其
0613a01: 或未然家家門前火把子照破虛空舊面皮。
0613a02: 蔡司馬二白顧農部遂初沈待御得一易大參
0613a03: 起也請上堂
0613a04: 當央直指未免淆訛出格全提卻成鈍置何似春日
0613a05: 融融消落銀山之雪春風拂拂吹開鐵樹之花木人
0613a06: 得趣以高歌石女知音而密和此段天機太煞超絕
0613a07: 正當恁麼時釋迦熱肝膽達磨冷眼睛與山僧閒拄
0613a08: 杖又如何分付噫到遮裏也須是箇羅籠不肯住呼
0613a09: 喚不回頭底漢子轉得身來入林不動艸入水不動
0613a10: 波拈一莖艸作丈六金身拈丈六金身作一莖艸方
0613a11: 可與他通此消息秪如今日山僧當作麼生舉揚若
0613a12: 論此事瞞也瞞不得人欺也欺不得人但要諸公於
0613a13: 腳底下命根爆然迸斷便能截生死流出聖凡路于
0613a14: 無佛處稱尊也雖然畢竟如何是向上宗旨從來海
0613a15: 嶽歸真化未有乾坤陷吉人。
0613a16: 風雋偕諸居士薦蒼森禪人請上堂
0613a17: 盞子撲落地碟子成七片斬釘截鐵人不肯通一線
0613a18: 昔上座住山遮漢太孤絕生一日賊來索寶撞著
0613a19: 對頭也云僧家之寶非君能用猶弄死蛇在賊云
0613a20: 你但將來管我能用不能用迫得鯰魚上竹竿震
0613a21: 威一喝果然果然賊大驚揮刀便砍痛快痛快可惜
0613a22: 遮賊一場去也蒼森禪人常參天童諸老每於
0613a23: 棒喝下不能頓斷命根去年偶遭奇禍直得一刀兩
0613a24: 段今日其弟與諸道友特請薦拔他若要我薦拔更
0613a25: 須與一刀何則懸崖撒手自承當絕後重甦欺不得。
0613a26: 劉今度朱允升同李侍御張僉憲萬工部鄺明
0613a27: 府及顧與治謝在之馬泰昭許青玉陶肅公李
0613a28: 坤宇宋振南諸居士無塵洞一諸法侶請上堂
0613a29: 一不成八不就任穿鑿不漏逗勘得破呵呵笑且道
0613a30: 笑箇甚麼笑他跛腳老雲門云乾坤之內宇宙之間
0613b01: 中有一寶秘在形山將山門來佛殿裏拈佛殿向燈
0613b02: 寵上遮漢移星換斗即不無若是此寶三生六十劫
0613b03: 也未夢見在或有問山僧如何是此寶向他道天晴
0613b04: 日頭出落雨地下濕啞子喫黃連誰知甜如蜜。
0613b05: 翁元所諸居士求嗣請上堂
0613b06: 師舉拂子云會麼瞿曇老子面門上被我遮一拂正
0613b07: 拂著他平生痒處乃大叫曰奇哉一切眾生皆具如
0613b08: 來智慧德相但因妄想執著而不證得作是語已巳時
0613b09: 三十三天善法堂前法鼓自鳴諸天帝釋皆悟無生
0613b10: 法忍十八重地獄悉皆頓空餓鬼畜生諸阿修羅皆
0613b11: 得捨貪嗔痴愛證解脫道地藏菩薩顧閻羅王撫膺
0613b12: 大喜曰省我等多少氣力娑竭龍王大震波濤湧出
0613b13: 無量寶藏充滿世間遂使富貴者鄙吝併消貧賤者
0613b14: 貪求俱息瞽者兩眼洞明聾者雙耳通徹病者不藥
0613b15: 自愈跛者不扶自行乃至五逆十惡賊盜爭奪之心
0613b16: 一時俱化為清淨妙覺而少林老達磨回頭一覷生
0613b17: 大慚愧贏得隻履西歸獨我天界禪堂諸子尚自不
0613b18: 覺不知於七尺單前睜眉努目正當挨拶時山僧拄
0613b19: 杖子忍俊不禁一頓趁出山門外諸子面面相看不
0613b20: 覺大笑設供諸居士見此奇特生大歡喜卻如求嗣
0613b21: 之久忽聞房中地一聲生下一箇男子相似且道
0613b22: 承誰恩力乃得恁麼復以拂子一拂下座。
0613b23: 圓通社萬緣社西方殿淨如同眾居士請上堂
0613b24: 佛殿裏燒香山門前禮拜鐘樓上念讚床腳下栽菜
0613b25: 若也會得如龍得水似虎靠山賞你一箇沒孔鐵鎚
0613b26: 若也不會八稜著地一竅通天賜你一掛寬皮腰帶
0613b27: 常啼菩薩賣心肝無厭足王好捏怪觀音騎得三腳
0613b28: 驢撞倒街頭憨布袋憨布袋笑呵呵一毫不了萬般
0613b29: 差薦得西方日出卯便能火裏種蓮花。
0613b30: 無為州諸居士請上堂
0613c01: 師云十方同聚會箇箇學無為此是選佛場心空及
0613c02: 第歸秪如無為作麼生學心作麼生空心空之後又
0613c03: 作麼生一人曰夜來有一大變事十字街頭一口井
0613c04: 不知被誰偷去一人曰怪道早開大門只見街路上
0613c05: 濕一人曰不必忙我遣虛空去追捕他怕他走向艸
0613c06: 裏去不成一人曰莫道虛空去捕他直饒遣萬象森
0613c07: 羅去敢保你尋他落處不著一人曰你遮一隊大妄
0613c08: 語漢一箇箇好與痛棒三十一人曰你遮不通漢底
0613c09: 痛棒叫阿誰喫六人爭兢不下乃共造訴於沒蓋載
0613c10: 大王大王呵呵大笑曰聽訟吾猶人也安得必也使
0613c11: 無訟乎我今為汝判斷汝等當自悟之斷曰脫殼靈
0613c12: 龜上酒樓從來醉不解真愁忽聞紅袖一聲曲你若
0613c13: 無心我也休我若休與你腰纏十萬貫大家跨鶴上
0613c14: 揚州。
0613c15: 南菴得一上座偕諸孫請上堂
0613c16: 大法有機緣當央誰感發若是英特人一通還百達
0613c17: 昔龍潭信禪師家居近天皇寺信少年時常日以十
0613c18: 餅饋道悟和尚悟食畢常留一餅日吾惠汝以蔭子
0613c19: 孫信自念曰餅是我持去何以返遺我因而問之悟
0613c20: 曰是汝持來我還復汝又何疑乎信於是有省遂投
0613c21: 出家得悟心要後信龍潭出德山雪峰一枝子孫果
0613c22: 滿天下山僧曰天皇雖慣向冷灶下火龍潭卻是皮
0613c23: 下有血之人昔萬曆戊午山僧偶來金陵會印主襲
0613c24: 明燈公一見感發即延居南庵命孫白業無文依侍
0613c25: 參學時予正與金正希焦漪園陳乾室吳遠菴諸公
0613c26: 論道燈公喜曰此燈當開花矣不久予有事還閩而
0613c27: 燈公亦謝世及予重來靈谷說法其諸孫頓悟輩復
0613c28: 依止參學今又於本寺結制得一上座念其師之夙
0613c29: 志特請上堂舉揚從前機緣將以激勵後人不可不
0613c30: 親師友求向上事也予亦感其繼世不倦故舉龍潭
0614a01: 公案示之安知非一餅之遺以啟法門之智種乎聽
0614a02: 我偈曰一餅遺之蔭子孫從茲開我此宗門杖人三
0614a03: 十年前事今日還它一餅吞。
0614a04: 解制上堂
0614a05: 刻期取證何如畫水成文解制忘機孰能懸崖撒手
0614a06: 到遮裏須知門裏出身易身裏出門難不見古人此
0614a07: 處經冬彼處度夏飯袋子江西湖南便恁麼去好與
0614a08: 三十捧直饒一箇箇卸卻炙脂帽子脫卻鶻臭布衫
0614a09: 做箇洒洒落落衲僧也須透過無上關捩子始得如
0614a10: 何是無上關捩子倒得門前剎竿去不風流處也風
0614a11: 流。
0614a12: 癸巳秋至嘉禾梵受靜聞監院偕闔郡諸護法
0614a13: 請上堂
0614a14: 古帆飛影到鴛湖坐我同人笑傲圖何似雲門枷卸
0614a15: 漢東山水上倒騎驢若向遮末後句子薦得則知諸
0614a16: 佛出身處別有生機一路所以德山云有言時踞虎
0614a17: 頭收虎尾第一句下明宗旨秪如遮箇句子若非我
0614a18: 同人如何得通遮消息不知我龍門顯聖二法兄從
0614a19: 何處放了遮毒氣創發此保社於屍阤林內掀翻活
0614a20: 埋死人頑石堆頭火葬無依漢子拈一莖艸建立梵
0614a21: 王宮殿入此門限使他頓斷偷心斷枯木樁示現丈
0614a22: 六金身瞻此影光令彼全機脫穎不論船來陸來不
0614a23: 涉程途底各與三頓了去佛到祖到無可安排中也
0614a24: 要為他處分乃打圓相云向我遮裏七花八裂卓卓
0614a25: 出得身者始能消我同人毒氣使我此宗遮天蓋地
0614a26: 去也還有當陽跳出者麼九萬里鵬乾海出三千年
0614a27: 鶴掃空歸。
0614a28: 偕靈巖儲和尚應朱葵石郡侯於真如建塔請
0614a29: 上堂
0614a30: 喝一喝云還有向遮裏入得者麼又一喝云還有向
0614b01: 遮裏出得者麼又一喝云還有向遮裏放得去者麼
0614b02: 又一喝云還有向遮裏收得來者麼又一喝云更須
0614b03: 向遮裏透得則許他是箇頂天立地漢子腳跟下有
0614b04: 眼頂門上透尖迸出胸襟掀翻法界古佛今佛分座
0614b05: 儼然賓主交參正偏妙協十方分影敲唱同時豎拂
0614b06: 吹毛如擊毒鼓斷他凡聖命根開我佛祖正眼且道
0614b07: 遮一著子落在阿誰分上果有向遮裏得箇轉身出
0614b08: 路則如昔日黃檗呼來風凜凜裴休應處日團團長
0614b09: 水於佛頂上生波彩雲向拄杖頭弄影到遮裏須知
0614b10: 於全主即滅處湧出大光明幢所以三峰和尚於此
0614b11: 提智證傳使覺範老人直得七花八裂文彩縱橫許
0614b12: 多人向遮裏要死不得死要活不得活正是羅紋結
0614b13: 角處又誰能於此透去乃有追古遺風如龐叟者朱
0614b14: 居士父子一門紹述祖先皆是從佛口生從法化生
0614b15: 發此重興真如願力振起創造機緣故有印白上人
0614b16: 造端文節法師始終成此多寶奇特更有三個漢子
0614b17: 如常不輕且現三頭六臂敲磕無限頂門正當親見
0614b18: 法華一會諸佛同時以故驀劄相逢機輪互換直使
0614b19: 現前人人眉光炤破今古去也還有覿體承當者麼
0614b20: 正好於此明證杖人適於舟中有一偈子對眾拈出
0614b21: 以似朱公載得鐘聲震水雲筆尖不點已巳成文裴公
0614b22: 風度今猶在孤鶩殘霞落一群珍重。
0614b23: 譚埽菴居士偕諸護法請於龍淵上堂
0614b24: 舉灌溪云十方無壁落四面亦無門演祖云同門出
0614b25: 入夙世冤家秪如遮兩箇恁麼道還有立地處也無
0614b26: 昔有老宿於門上寫心字壁上寫心字有老宿云門
0614b27: 上但寫門字壁上但寫壁字又有老宿云門上不必
0614b28: 寫門字壁上不必寫壁字何故文彩煥然杖人云遮
0614b29: 一隊沒孔鎚東敲西磕未免在門戶上起見何似泥
0614b30: 裏洗土塊有甚分曉處諸公也須知杖人此來鴛水
0614c01: 更到龍淵是何緣故便是遮譚居士惹下此沒頭腦
0614c02: 公案要杖人與他剖判也還知此中底利害麼咦劍
0614c03: 為不平離寶匣藥因救病出金瓶。
0614c04: 荊溪方舟請上堂
0614c05: 天花處處鳥銜飛浩蕩春光放翠微尼父曾言吾與
0614c06: 點風流千古幾知歸天不言而時行物生將謂藏舟
0614c07: 於壑以為固有力者負之而趨正在昧昧又安知藏
0614c08: 天下於天下有不可得而遯之者乎到此須是通身
0614c09: 手眼已巳曾再三撈摝始得於指尖頭彈去迷魂蝴蝶
0614c10: 眉睫上掀落啼血杜鵑移步荊棘林中轉身月明簾
0614c11: 外於有佛住處竿木隨身無師表時垢衣垂手始許
0614c12: 他出廛入廛縱橫異類其中還有于藏舟不可得遯
0614c13: 處撩起便行者麼復喝一喝云看腳下。
0614c14: 五龍坊眾居士請上堂
0614c15: 喝云會麼有物先天地呼客灼龜無形本寂寥隔鞋
0614c16: 搔癢能為萬象主垛生招箭不逐四時凋平地喫交
0614c17: 有箇漢於此能抽腦後釘去眼中屑許他與傅傳大士
0614c18: 空手把鋤頭步行騎水牛切忌龍淵門下過直教打
0614c19: 折老驢腰何故相逢若不親錐拶千古啀喍恨不消。
0614c20: 息波偕王文學張觀察項別駕諸公請上堂
0614c21: 師提杖云孔子不夢周公萬古人昏弗醒莊生能化
0614c22: 蝴蝶大千物幻成迷文殊莫出女子禪德山不會巖
0614c23: 頭意大悲菩薩甕裏坐道士酩酊捧漏卮原始返終
0614c24: 天地可測橫施逆用鬼神亦疑看我杖頭指點便能
0614c25: 突出神奇是何奇龍生金鳳子象趁玉麟兒太平曲
0614c26: 調從斯唱請看新豐一手提。
0614c27: 浴佛日高念祖請上堂
0614c28: 佛真應身如井覷驢黃鶴樓詩崔顥漫題一棒撩空
0614c29: 打出甕中之鱉誰能垂手無底籃兒自提正當恁麼
0614c30: 時還有撞著至親更問是甚麼人者麼於百萬人天
0615a01: 中見一箇跳出指天指地有箇旁觀不肯欲處分他
0615a02: 者麼若有好與一棒若無好與一棒何故平分風月
0615a03: 曾無異痛癢還他各自知如不知年年空將惡水澆
0615a04: 頭皮。
0615a05: 真如鑄塔頂文節大師偕朱葵石曹秋岳諸公
0615a06: 請上堂
0615a07: 清淨本然云何忽生山河大地重言不當喫瑯琊拽
0615a08: 轉長水鼻吹散九霄雲天花仍亂墜插莖艸而建梵
0615a09: 王宮拈一花而傳西祖意薦取目前機莫作等閒戲
0615a10: 法華以童子聚沙為塔漸漸積功德皆已巳成佛道既
0615a11: 云皆已巳成佛則漸漸所積為何物乎文與可胸中不
0615a12: 有成竹何能疾筆一揮而枝枝葉葉皆成清風高節
0615a13: 哉只今現前諸公儼然一會心中如不有佛何能敬
0615a14: 禮如不有塔何能瞻仰如不知有向上事何能親向
0615a15: 上事不見文大師朱居士與眾耆宿纔創造此七級
0615a16: 之機則咳唾掉臂無非多寶玲瓏十方影現又況有
0615a17: 生銕鑄成底三個漢子東敲西擊使六種震動舍利
0615a18: 飛光凡有見聞誰不平分此風彩耶今日特為開鑄
0615a19: 合尖一句作麼生杖頭點出千花影箇箇遮那頂上
0615a20: 行。
0615a21: 師於天界受請主博山
0615a22: 拈請啟云金風體露玉桂秋深曹溪葉落歸根去時
0615a23: 已巳是無口博山活埋不死有伴還能自來正當此際
0615a24: 還有見棲鳳嶺橫抽撐月之枝浴龍池躍出拏雲之
0615a25: 爪者麼既然如是何當年先師以沒巴鼻金鍼是好
0615a26: 因緣時節乃於急水灘頭拋竹篙故溺殺無限英雄
0615a27: 客乎乃喝一喝云看快返擲莫驚魂杖頭擊出雲巖
0615a28: 路毒手推開良久門。
0615a29: 乙未進博山方丈
0615a30: 卓拄杖云有時掀翻海嶽有時坐斷乾坤正當春風
0615b01: 拂座花鳥盈庭能於未展坐具前翻得身未拈拄杖
0615b02: 時開得眼更有淆訛在復卓杖云放過即不可笑破
0615b03: 老門牙。
0615b04: 博山上堂
0615b05: 僧問黃閣簾垂真音弗露紫羅帳合密信罔通如何
0615b06: 得臣奉於君子歸就父師云揭出妙高峰頂日爍開
0615b07: 東土與西天進云金鍼暗度到即不點玉線曉穿點
0615b08: 即不到如何得敲唱俱行正偏兼帶師云少林巖上
0615b09: 花含笑誰見風光特地新進云當機微笑窺見一斑
0615b10: 依位無言猶虧全體如何得心髓相符門庭克紹師
0615b11: 以手握拳云還有窺此中機密者麼進云任從天下
0615b12: 樂欣欣我只是不肯又作麼生師云放收別有家風
0615b13: 在進云恁麼則虎出渡河皆此日珠還合浦喜今朝
0615b14: 師云還須透過鐵壁銀山始得進云不因奮地雷聲
0615b15: 發爭得先天春色回便禮拜僧問逢人則出因甚出
0615b16: 則不為人師云風前吹玉笛那箇是知音進云逢人
0615b17: 則不出因甚出則便為人師云倚杖當央立其誰驀
0615b18: 地來進云出格人又作麼生相見師云戴箇硬頭來
0615b19: 承去進云衝破碧琉璃也師云袈裟圍下是甚麼消
0615b20: 息僧喝師亦喝僧禮拜師呵呵云看破了也僧問如
0615b21: 何是先博山大體師云老鼠咬心肝貓兒痛不徹進
0615b22: 云如何是次博山大機師云剝了鐵牛皮誰見真心
0615b23: 印進云如何是新博山大用師云撞破兩重關來喫
0615b24: 拄杖子進云歷世家風獅子吼驚天動地震乾坤師
0615b25: 云打折你驢腰僧禮退師乃喝云會麼秪為孟春猶
0615b26: 寒恭惟當山堂上先老和尚起居萬福且喜尊者躩
0615b27: 躒群英氣生卓拄杖云看看先和尚騎了青金山王
0615b28: 額虎雄視耽耽也還有衝風激電拚命直前不犯耳
0615b29: 邊之缺能追足後之塵者試出來探我此藏身沒蹤
0615b30: 跡之消息待我痛與一棒教你皮毛脫落血濺梵天
0615c01: 何等暢快惜乎一等沒眼腦漢將謂先老人最初把
0615c02: 斷太危末後收來太急殊弗知不遇傾湫倒嶽之作
0615c03: 那有掀天揭地之奇以故將此華亭釣竿子分付我
0615c04: 雪關師兄聽他自弄當此時正是絲懸綠水浮定有
0615c05: 無之意若有箇不貪香餌浪激三千一怒而飛摶風
0615c06: 九萬者正好展開金翅劈破滄溟直取龍吞游戲自
0615c07: 拄去也何肯類盲龜跛鱉陷於昧昧自誇一隅以取
0615c08: 笑於大方哉秪如今日杖人全提先老人正令一句
0615c09: 作麼生道卓拄杖云臨風拈出吹毛利天下痴頑莫
0615c10: 躲根。
0615c11: 吳本德居士請上堂
0615c12: 僧問巖頭因僧問浩浩塵中如何辨主巖云銅沙鑼
0615c13: 裏滿盛油未審端的也無師云箭穿紅日影進云
0615c14: 後來招慶舉問羅山山召大師慶應諾山云獼猴入
0615c15: 道場又且如何師云火發水晶宮進云只如箭穿紅
0615c16: 日影為復別展家風為復春行冬令師云觸發老僧
0615c17: 拄杖頭進云設有問和尚浩浩塵中如何辨主更作
0615c18: 麼生答他師云一任平地喫交進云慣從五鳳樓前
0615c19: 過策起金鞭賀太平師便喝問磨劍常看寸心欲報
0615c20: 知己巳當軒擊鼓那箇的是知音師云滿地髑髏誰躍
0615c21: 起進云好音在耳人皆聳只恐人間作見開師云好
0615c22: 知枯木有龍吟進云大好山雲橫古路庭前樹日浴
0615c23: 青蒼還是向上巴鼻還是時人窠臼師云拄杖頭邊
0615c24: 弄彩毬進云恁麼則機輪截斷不許帶水拖泥師便
0615c25: 打僧一喝師亦喝進云不惟丁一卓二抑且匝地普
0615c26: 天便禮拜師又打復振杖云還有箇漢跳出場來趁
0615c27: 此拄杖熱辣眾默然師云放過遮一著乃云五更睡
0615c28: 起手牽衣纔下床時腳踏地抬起頭來不見天幾多
0615c29: 打失娘生鼻有箇不打失底卻又笑他君子時中小
0615c30: 人無忌何待伐鼓考鐘引出遮沒搨老儂上此曲
0616a01: 彔木指東畫西不勝魔魅迫得露柱奔忙燈籠跳
0616a02: 惱亂無位真人向黃瓜茄子上挖肉作瘡苦無出氣
0616a03: 何似懷州牛喫禾益州馬腹脹遍界覓醫人炙豬左
0616a04: 膊上咄莫錯會好不見龐公老潑皮偏能不畏石頭
0616a05: 路吸盡西江眼赫赤地咬殺了多少泥豬癩狗有如
0616a06: 此活脫設使到我博山門下教他衣穿骨露無地藏
0616a07: 身在何故不到洪爐親鍛過爭得吹毛殺活人復卓
0616a08: 拄杖下座。
0616a09: 遠門柱姪禪師訃音至上堂
0616a10: 拈拄杖云石耳峰寒撾毒鼓龍門浪暖躍春雷昂藏
0616a11: 頭角擎霄漢洞上風生天地開天地開鳥飛兔走笑
0616a12: 奇哉如何龍峰倒卓湖水飛埃黃梅石女夜生子仗
0616a13: 劍橫行甚可猜諸仁者還知我姪遠門禪師底出處
0616a14: 麼惜乎天機密用太煞神馳法道夜長方喜燈幢高
0616a15: 樹祖庭秋晚俄驚喬木下催血淚濺天痛遠山之花
0616a16: 落悲風刮地傷法脈之心灰斯人雖亡實不忘也我
0616a17: 姪自從吾廬山石耳發蹤而後得龍門雨兄之法出
0616a18: 世兩浙如祥麟威鳳文彩風流其座下英才濟濟振
0616a19: 起祖燈日月麗天此又豈邪雲逆蝕之所能掩滅乎
0616a20: 摘欺之話既已巳大行千古之下無論智愚自不能昧
0616a21: 此本心矣吾初聞訃哭不成聲特地舉揚則又喜而
0616a22: 無憾且道博山今日表彰底意旨作麼生滿棚弄鬼
0616a23: 慚無地敢朢丹霄一羽毛。
0616a24: 佛誕上堂
0616a25: 僧問世尊未出母胎度人已巳畢剖脅而生當為阿誰
0616a26: 師云鐵棒擊雷門進云直得九龍浴體心月孤圓四
0616a27: 瑞呈祥光吞萬象為甚有知有不知有底師云爛泥
0616a28: 裏不妨有刺剌進云只如不知有底還解奉重也無師
0616a29: 卓拄杖云遮沒血性漢進云恁麼則人人皆仰德箇
0616a30: 箇悉承恩師云腳跟下好與三十棒進云設遇雲門
0616b01: 來又作麼生師打云也放過不得僧禮拜云作家宗
0616b02: 師天然有在師又打乃卓拄杖云會麼鐘未鳴鼓未
0616b03: 響博山未出方丈有箇衲僧撩起便行好與三十棒
0616b04: 為他無事生端鐘已巳鳴鼓已巳響博山已巳出方丈有箇
0616b05: 衲僧便掀倒法座好與三十棒為他劍去刻舟正當
0616b06: 恁麼時利害在那一處博山拄杖子呵呵大笑且道
0616b07: 笑箇甚麼笑他悉達太子纔出母胎便不守本分稱
0616b08: 我獨尊及至四十九年如螃蟹落鍋相似獨尊在甚
0616b09: 麼處更笑他跛腳雲門被睦州拶斷秦時轢鑽無
0616b10: 出氣處要將一棒打他二十年前悉達太子與狗子
0616b11: 喫自陷陷人恩怨誰雪博山恁麼舉還有與佛祖作
0616b12: 主者麼出來喫博山痛棒若無各各亦少他一頓不
0616b13: 得卓拄杖下座。
0616b14: 結制上堂
0616b15: 問閉門打睡接上上機顧鑑嚬呻屈為中下和尚登
0616b16: 曲彔床還是接上上耶中下耶師云鐵牛喫盡黃金
0616b17: 艸露地風光許孰知進云古人道依經解義三世佛
0616b18: 冤離經一字即同魔說今日和尚說法還是依經耶
0616b19: 離經耶師云水上掉紅旗問九旬結制無端畫地為
0616b20: 牢驀地追尋猶若水中撈月不假金鎚請師直指師
0616b21: 云倒騎玉象趁麒麟千峰頂上呵呵笑問大唐國裏
0616b22: 行令長安路上藏兵鋒鋩未露天下太平向上全提
0616b23: 請師分付師云烏龜鑽破壁進云若非獨步丹霄外
0616b24: 誰解峰頭駕鐵船師云肚上貼門神進云秪如有人
0616b25: 孤峰頂上翻身十字街頭撫掌大笑和尚還許他也
0616b26: 無師連打云更撈摸箇甚麼乃卓拄杖云萬里無雲
0616b27: 青天也須喫棒老趙州乃呼胡釘鉸打一棒曰釘得
0616b28: 遮一縫我與你拄杖子忽然黃面老瞿曇來謂杖人
0616b29: 曰聞你博山今日結制有一句禁忌先與長老說破
0616b30: 諸衲子儘他參究切不可令他一念發真歸元使十
0616c01: 方虛空一時銷殞則我與你向何處安立杖人大笑
0616c02: 曰念你世尊潦倒放過三十棒渾家自有制度何必
0616c03: 為我耽憂卓拄杖下座。
0616c04: 佛音禪人請上堂
0616c05: 描不成兮畫不就秪遮是兮難泊湊到處逢渠不識
0616c06: 渠打失眼光笑不勾笑南陽忠國師於肅宗內殿見
0616c07: 侍臣奕者師曰世人只知以黑白相爭老僧能用兩
0616c08: 奩黑子奕還有同我對手者麼帝大笑杖人云大小
0616c09: 國師大似白拈賊既已巳明中打劫又且暗裏翻盤不
0616c10: 免欺他大唐國裏無能敵手博山今日不著便特地
0616c11: 拈破國師遮一著黑子還有知落處者麼若有知得
0616c12: 好與他三十棒若是不知緩緩自領出去。
0616c13: 端午上堂
0616c14: 師云五月五日天中節毒鼓擊兮甘露滅風從虎也
0616c15: 雲從龍笑看紅爐飛白雪到此幾括最微也須分明
0616c16: 剖決六陽既升龍已巳亢此龍無首孰能降六陰欲兆
0616c17: 虎將姤此虎無尾孰能揉有能降此龍揉此虎則玄
0616c18: 黃交戰之機原始返終之故皆在此幹旋中所以風
0616c19: 同聲而相應雲同氣而相求火就燥而上炎水流濕
0616c20: 而下潤然非聖人之能慎獨以致中和何能使天地
0616c21: 之氣化自位萬物之性命自育雖然此猶是治世邊
0616c22: 事秪如格外衲僧分上又作麼生以杖敲空云毒鼓
0616c23: 擊也還有絕後重甦者麼以杖卓一下云甘露滅也
0616c24: 還有覺道頓成者麼若果然紅爐飛雪出來與汝證
0616c25: 明其或未然就中殺活無人見爭怪當機六不收。
0616c26: 徐大越居士請上堂
0616c27: 師振杖云了得麼惜花春起早愛月夜眠遲此段風
0616c28: 流事幾人可與知咄直饒恁麼去更須有西山擒白
0616c29: 額東海捉蒼鱗底手眼始得不見甘贄行者到南泉
0616c30: 設供請和尚念誦南泉白椎云大眾為黧奴白牯念
0617a01: 摩訶般若便歸方丈甘贄乃拂袖而行南泉見贄去
0617a02: 乃於廚下打破鍋子看他遮作略雖銕眼銅睛亦覷
0617a03: 他不破獨我壽昌老祖拈曰拂袖便行鉤有餌鍋兒
0617a04: 打破玉無瑕千古又誰能如此喝彩哉且道我博山
0617a05: 門下還有恁麼人也無徐居士問大唐國裏無禪師
0617a06: 意旨如何師云破鼓通天打進云如何又道不是無
0617a07: 禪只是無師師云拔劍攪龍門進云秪如牛頭橫說
0617a08: 豎說不知有向上關捩子何處是他不知有關捩子
0617a09: 處師呵呵大笑曰可惜許士禮拜師乃振杖云劈開
0617a10: 華嶽參天色放出黃河動地聲。
