0908a01: 御製秘藏詮卷第十九　　　　　　駕
0908a02: 說悟有情解說所悟法令生物解解謂得法契神悟則見性是佛華嚴
0908a03: 經云佛法無人說雖慧不能解。心明離業緣知諸法即心得佛智光明
0908a04: 故曰心明楞嚴經云從真妙圓重發真妙一切妄想滅盡無餘。若人知道
0908a05: 路見佛性者名為道諦此是諸佛一路涅槃華嚴經云以法無性故無有能了知如是
0908a06: 分別知此人達深義。無染達無邊一法道場住無染地洞達無邊法界
0908a07: 清淨楞嚴經云塵消覺圓淨淨極光通達寂照含虛空。
0908a08: 理不通玄機妙真性如來藏心體本自知不因境起幽靈絕待謂之玄
0908a09: 識佛頂經云如來藏中性識明知妙明真識妙覺湛然周法界。靈臺業
0908a10: 障牽靈臺心也瞥起妄心一迷萬惑情生智隔業障滋多佛頂經云知見立知
0908a11: 則無明本。心迷空色相前已巳迷本此復迷末佛頂經云汝等遺失圓妙
0908a12: 明心寶明妙性認悟中迷晦昧為空空晦暗中結暗為色。更欲妄求詮
0908a13: 知文字性離方能說解脫性本法不明更執末教是不可也。
0908a14: 解注如來藏如來藏者即是九聖之本源萬法之正體發明知見日用不覺
0908a15: 楞伽經云寂滅者名為一心一心者名如來藏。十方梵語詮十方薄伽
0908a16: 梵語皆詮藏性華嚴經云知語境界不思議此是說法三昧力。聲隨眼
0908a17: 見動有聲因聲有色故隨眼見不了目心非幻成幻楞嚴經云因明發性性妄見生
0908a18: 是故世界因動有聲因聲有色。真諦本無牽萬化紜紜一真本寂群生
0908a19: 擾擾實際凝然楞嚴經云舜若多性可消亡爍迦羅心無動轉。
0908a20: 求法觀身智了陰本來性空空故即見實相於自身中開佛知見名觀
0908a21: 身智原茲本致功在求法法正則栖心有地華嚴經云性空即是佛不可得思量。非
0908b01: 心不自然非是乖於大心而馳逐外求失其自然法之道志存利物而已巳。
0908b02: 令他離苦惱求法之功務在利物苦則一切苦受惱則一切煩惱法華
0908b03: 經云普欲令眾生如我等無異。福相等無邊自利利人功報所顯然福
0908b04: 相通於世間出世間上上等自因至果皆名福相盡於東際故無邊也。
0908b05: 解亦非真智解謂達法之解雖假正解存解為障圓覺經云勞慮永息
0908b06: 得法界淨即彼淨解為自障礙。邪魔妄自牽心存法愛魔得其便說差
0908b07: 別法壞其心楞嚴經云修行止觀魔境現前汝不能識洗心非正落於邪見。善根
0908b08: 還不立失其方便善還不立楞嚴經云心中不認賊為子如無聞比丘妄言證
0908b09: 聖還墮阿鼻。迴向莫知緣差之毫不可牽復莫知迴向之緣楞嚴經云
0908b10: 落於魔道雖欲除妄倍加虛偽汝妄自造非菩提咎。
0908b11: 證道成何法心體極曰證法界無礙日道心法清淨道本寂滅寂滅
0908b12: 性中知成何法。修知解脫緣造修方便知解脫之緣知一切法皆同無性
0908b13: 心無所著名解脫緣圓覺經云於諸妄心亦不息滅住妄境界不加了知於無了知不辦
0908b14: 真實。六塵離懈怠六塵無體諸染不生觸緣對境妙心印應無所住
0908b15: 而生其心圓覺經云得念失念無非解脫。方了祖宗禪心為萬法之祖
0908b16: 性本常定故曰禪文殊經云有佛無佛性相常住。
0908b17: 志認玄中旨真如以照明為性其旨玄邈辯認至難不得不一其志有
0908b18: 之則乖其性無之則傷其軀綸萬化靡所不在而獨邁於有無之表得非玄言邪。堅
0908b19: 牢一切緣得諸法性觸境對緣一性常住道遠乎哉觸事而真法華經云資生
0908b20: 業等與實相不相違背。非常心得達非是專注一境常一其心而已巳
0908b21: 但隨所施作不乖正性佛頂經云發明了知見聞知覺皆如來藏。利益大悲
0908b22: 前逮得巳利庶品咸益運大智之悲起度二死之表法華經云大慈大悲常無懈倦。
0908c01: 削壞形體削為除心垢而淨智頂被忍辱服以御法身法華經云
0908c02: 剃除而被法服。為僧佛子梵云僧伽此云眾和合為義事理融
0908c03: 和混然無礙華嚴經云統理大眾一切無礙從佛口生得名佛子。善求解
0908c04: 脫緣心性本淨名性淨解脫知心妄動名離垢淨解脫性本不淨不能離垢垢不能
0908c05: 離不顯性淨三昧經云迴神住空窟解脫魔所縛。莫業中水見性
0908c06: 不了不護戒囊漂流業水生死無窮十住經云一切業海從妄想生。
0908c07: 果招深信士菩提大果從無始來常熏眾生令生大信法華經云如是
0908c08: 大果報種種性相義除諸菩薩眾信力堅固者。境界了他緣群生未悟取心
0908c09: 外法境界名他其或頓悟全同寶王法華經云今此三界皆是我有。方便門中
0908c10: 事一切諸法不可思議含靈得之疲勞諸佛得之妙用法華經云開方便門示真實相。
0908c11: 超諸聖境前一切障礙即大圓覺寂滅真如有何次位法華經云不退
0908c12: 諸菩薩亦復不能知。
0908c13: 因論陳諸善有因議論陳諸善利無謀而應不撓神機華嚴經云法性
0908c14: 不在於言論無說離說恒寂滅。縱橫自坦然萬慮常寂而用自縱橫心
0908c15: 跡繁興而坦然無礙華嚴經云於諸世間法不生分別見。勿將機巧事事之
0908c16: 機智謀曲巧徇情逾理勞而無功事機巧而失方便淨名經云有慧方便解無慧方便
0908c17: 縛。動止返情牽若不與正智相應雖靜而動若與正智相應雖動而
0908c18: 靜返情則曠夫順智則一念大覺楞嚴經云認悟中迷粘湛發見。
0908c19: 義現娑婆界大千塵宣無盡之圓音百億盧演一味之法雨雖奧
0908c20: 義常現而大機方會華嚴經云一即是多多即一文隨於義義隨文。精通解
0908c21: 悟詮該羅萬法皆為能詮隨義精通誠堪悟解苟得法契神何必在乎言說華嚴經
0908c22: 云說一切法。祖師知佛道人能秉法法在人傳故祖祖相師師師授
0909a01: 手法華經云於道場知巳導師方便說。攝受向人天向人天中而攝群品
0909a02: 法華經云餘諸天眾請我轉法輪。
0909a03: 法門長不一句法門無盡如海大法性綿綿無間如華嚴經云盧
0909a04: 舍那於一塵中示現十佛世界轉大法輪。豈用妄分張不稱本法分大
0909a05: 分小若若圓權實性相不得一味曲順根器皆為妄分法華經云但不盡能受於一佛
0909a06: 乘分別說三。如解證真理若能清淨心垢從聞思修入三摩地栖神
0909a07: 法界名證真理金光明經云遊於無量甚深法性。詮談十方若能悟入
0909a08: 法海但有詮談言滿法界口輪清淨法華經云若欲以妙音滿三千界。
0909a09: 指引千經論不貴宗通唯尚言說廣引經論心不入法何所利哉楞伽經云
0909a10: 說通宗不通如物被雲籠。還緣一味長自性清淨心名為一味頓悟自
0909a11: 心疾成正覺如飲甘露是無上味華嚴經云如來一味大悲之水無有分別。六根
0909a12: 都不染根境皆緣生緣生故性空空故清淨清淨故無染餘根亦如是楞嚴經云
0909a13: 一根既歸源餘根成解脫。萬劫自清涼六根不染萬劫無累永居清涼
0909a14: 法性大海楞伽經云不生分別隨順清涼。
0909a15: 玄化無窮信化復作化化化無窮於無窮境起無窮信智論云佛法大
0909a16: 海以信能入。本來法義長華嚴經云法海漩澓處一切差別義種種
0909a17: 方便門演說無窮盡本來如是是無上乘故云長也。三乘如是故三乘
0909a18: 本來即一乘故自行則三一融泯即化則三一被機同性經云皆從毗盧之所流出也。
0909a19: 豈可妄稱量三乘境界本不思議蠢君類可稱量哉法華經云及佛
0909a20: 諸餘法無能測量者。
0909a21: 幽奇心廣大如來藏同法界性謂之幽奇心同三世諸佛境界故曰廣大華
0909a22: 嚴經云究盡法界不思議廣大深心已巳清淨。生滅順陰陽本滅不生本生
0909b01: 不滅同塵順俗示有生滅法天法地開物成務華嚴經云晝夜日月及年劫此時數智方
0909b02: 便力。釋意無邊際生滅巳滅常光現前放意天外無所拘累杳不可極
0909b03: 華嚴經云隨意自在所得無。圓自久長圓明妙性不逐物遷萬化
0909b04: 諠然一真常住華嚴經云無等法如是體性常不動。
0909b05: 大慧何為是無礙大慧佛之知見即佛為大慧之尊何為賢明所重如
0909b06: 是耶法華經云平等大慧。賢明重法王佛為法王於法自在為法中王
0909b07: 即是賢明所重之尊維摩經云我今稽首三界尊大聖法王眾所歸。覺華開
0909b08: 萬葉大覺開悟如妙蓮華敷榮萬葉傳付無窮如梵網經說一花百億國一國一釋
0909b09: 迦。世代作津梁正法像法此土他方歷代生所歸有地無明大海
0909b10: 為作津梁華嚴經云廣度一切猶如梁。
0909b11: 調御丈夫儀心源不妄了了見性能成妙覺十昭然涅槃經云見佛
0909b12: 性者名曰丈夫。清虛皆得理得法正性廓然無累混融性海湛湛無涯
0909b13: 華嚴經云佛身清淨恒寂滅。寶壇香積世寶壇淨居香積世界重重
0909b14: 無盡曾何間然心中道佛土自嚴維摩經云有佛國土名眾香。逢善心懽
0909b15: 喜了性則處處道場悟善則心心法喜華嚴經云心得清淨生大懽喜。
0909b16: 信及愚性正因佛性何間愚豈一闡提而獨無耶智論云火是
0909b17: 熱性水是濕性眾生是佛性信矣。眾生智業長本覺智業其用難思
0909b18: 起信論云而自然有不思議業常熏故長。福因無盡藏諸佛功德無盡
0909b19: 藏海全同法性一味常熏以之為因故曰福因起信論云法性真如海無量功德藏。應
0909b20: 相現真常不增不減經云法身即眾生眾生即法身法身與眾生義一而
0909b21: 名異摩訶衍論云諸法不動無去來是知世間相常住明矣。
0909b22: 智不覿真智住相世智如人入闇則無所見不能見無相真智金剛經
0909c01: 云不住相布施其福德不可思量。身財布施長身財為法財以法財
0909c02: 布施慧用無窮以世財執見不忘不能出離法華經云是名真法供養如來。
0909c03: 慈悲常自在楞嚴經云上合十方諸佛本妙覺心與佛如來同一慈力
0909c04: 下合十方一切六道眾生與諸眾生同一悲仰。性認法中王一性為諸
0909c05: 法中主能性諸法名為法性認得此性名為法王維摩經云已巳於諸法得自在是故稽首
0909c06: 此法王。
0909c07: 我隨情忍住法界性不見順違運同體悲冤親一際隨情彼此起忍
0909c08: 辱心智度論云不忍之人聖人所輕。經文有大綱安心法界成大忍力調謙
0909c09: 自他不令轉動華嚴經云自能安住於佛法中亦令眾生同得此法。明通精
0909c10: 進法無童行海猛利者唯精進法為行中王華嚴經云為知一切法界故而行
0909c11: 精進。福業照三光無等精進普諸行無能勝故照三光華嚴經云亦如
0909c12: 日出時照曜於一切佛福田亦然滅除諸黑暗星月亦故。
0909c13: 真見他心外真見根本智證真離所見相體圓常寂而超境界之外他心不
0909c14: 能緣故萬行經云見猶離見見不能及。增暉智性光性源不異真見
0909c15: 洞明法界圓通慧根朗耀楞嚴經云如一見根見周沙界。業歸沙界重
0909c16: 如來妙行剎剎相含菩薩慧心塵塵無礙法華經云人天所戴仰。修習惠
0909c17: 他方若在因位六度萬行修習二嚴多是利他之行廣十方佛頂經云願今得果
0909c18: 成寶王還度如是恒沙眾。
0909c19: 慧達千途逕慧即智慧有照真達俗之功真俗雙明即聖道大通而無
0909c20: 礙滯定藏論云智慧靡不通於淨更無垢。如來大教張如來張大
0909c21: 教綱以化導有情逗彼根機彰乎聲教華嚴經云張大教細漉人天魚也。精修還
0909c22: 彼物因中發四大誓至果中三願巳周唯度生之願未滿今既度生故乃還於彼物
0910a01: 法華經云以是本因緣今說法華經。願即口談揚初發願即語業章
0910a02: 故云願即口談揚今既酬因故當轉於法輪法華云大聖轉法輪顯示諸法相。
0910a03: 說理因遷遠諸佛經三大劫方證圓真之理在因位遙長綿歷五十二
0910a04: 位故云說理因遷遠金剛般若云得值八百四千萬億由他諸佛。無窮萬
0910a05: 法久居因地廣修六度故云無窮萬法今至果中攝唯有一乘法華經云唯有
0910a06: 一乘法無二亦無三。顯然俱是智謂智體周法界如云虛空大地咸
0910a07: 是妙明真心中物楞嚴經云若能轉物即同如來。不曉幻浮漚眾生不曉
0910a08: 幻妄不證聖流往還三界出沒無恒楞嚴經云如湛巨海流一浮漚。
0910a09: 理道若疑惑理即所證之理妙解幽玄道則通理之元妄情自泯不生
0910a10: 猶豫直截利根法華經云迷惑不能了。迷情悟到頭情未曉迷妄
0910a11: 日生實相顯然真空自照楞嚴經云認悟中迷。六根終未淨以妄為真
0910a12: 六根昏昧強生知見長養無明楞嚴經云一根既歸源六根成解脫。撈月
0910a13: 猿猴猿猴探水月對境迷真背覺合塵無有是處金剛般若論云猿猴探水月。
0910a14: 詮法人難解未證性者而滯能詮之教即難起入法之智楞嚴經云根
0910a15: 無始來一向多聞未全道力。真純悟即周真純則無雜為名謂理智同體
0910a16: 若迷即觸處千差若悟即頓周何滯楞嚴經云理即悟承悟併銷。更無殊
0910a17: 勝相如來三無所修萬行今既滿足故獲殊勝之相金剛經云所有相皆是
0910a18: 虛妄。覺海盡波流覺即所證之理海即廣大無邊雖逐波流登彼岸
0910a19: 肇論云海湧千波千波即海。
0910a20: 經戒如來法經戒即淨性離染非塵鑑智本明不從磨瑩即是如來之法法
0910a21: 句經云戒性如虛空持者為迷倒。依違勿自毀體既本淨非染非塵而有
0910a22: 持犯者妄心建立持毀之相皆是自妄分別圓覺經云不重持戒不憎毀禁。眼前
0910b01: 是地獄天堂地獄由人自造善因業運用在心猶若眼前空華散亂報應頃刻
0910b02: 終歸無實楞嚴經云臨命終時未捨暖觸一生善俱時頓現。必定無私理
0910b03: 必定之義自作自受非從人得矣楞嚴經云如於日中不能藏影。
0910b04: 求善如無善自性本如不存善而起求善者即強生知見取捨兩端
0910b05: 未臻至理。違心妄想尤紛然有念即背真心妄想之尤自茲而起佛頂
0910b06: 經云由塵發知因根有相。是非緣一切心若對境境必萬差詮召不同是非
0910b07: 分列楞嚴經云聚緣內搖趣外奔逸。廣大復何求體無不曰大事無
0910b08: 不融曰廣復何求者語不可讚目不可視金剛般若云若以色見我以音聲求我不能見
0910b09: 如來。
0910b10: 解識無明窟明慧不生為癡闇所蔽乃五陰舍宅為無明之窟若解識
0910b11: 之即體真理攝論云無身寐於窟調此難調心是名真梵志。方堪養白牛
0910b12: 法華經云有大白牛以喻本智證真若了達無明方堪長養聖智露地白牛耒出三乘之
0910b13: 外。雪山草自足雪山有草牛若食者不經烹鍊自成醍醐圓寂經云
0910b14: 雪山有草名曰肥膩牛若食者能出醍醐無明若盡故云自足。醍醐灌頂周
0910b15: 既紹法王之位陳灌頂之儀華嚴經云受位而當灌頂。
0910b16: 證此涅槃義解行圓修三德具足寂靜妙常果相無虧而證斯義楞嚴
0910b17: 經云一切變現不為煩惱皆合涅槃清淨妙德。無生寂滅求以樂寂滅
0910b18: 為其因相而求諸善行必獲無生之果德淨名經云寂滅是菩提。十方寬世
0910b19: 界法界無盡類萬差相涉入影現重重維摩經云普現十方無量土。何處
0910b20: 不通遊諸佛後得之智而能起身現廣十方垂慈利物化導群生法華經云
0910b21: 遊戲神通淨佛國土。
0910b22: 志惑多歧路若無證之志即三乘亂轍歧路萬端華嚴經云若生疑心無
0910c01: 有是處。如何妄想修法華經云唯有一乘法無二亦無三若求餘乘而取
0910c02: 證者不離妄想之心非到如來之地。因成田不種田則心田若修因時不下
0910c03: 無上菩提種而求於果證但有二乘既無其種終不可生維摩經云植種於空終不能生。
0910c04: 彼地亦堪愁彼地即聲聞之地二乘所證未造真極猶宿草菴尚在生空而
0910c05: 慧縛維摩經云聞是不可思議解脫法門皆應號泣。
0910c06: 果滿恒沙始自初發信心終于妙覺所歷之指類恒沙法華經云我自
0910c07: 得佛來所經諸數無量百千萬億載阿僧祇。相好亦無憂萬行經云
0910c08: 勝淨妙明紫金光聚即證廣大法樂而無憂受之名華嚴經云身語意業無有疲猒。甚
0910c09: 深如洞曉甚深即般若之智若能洞曉塵相永空佛頂經云瞻東方已巳有精
0910c10: 色。利樂向誰求實相體周無非佛事六根三業盡是菩提楞嚴經云於一
0910c11: 毛端現寶王坐微塵轉大法輪。
0910c12: 因若非緣會修因雖自遠時會方乃得生若非緣會終未成就法華
0910c13: 經云十坐道場佛法不現前不得成佛道。動止自熏修止息動作
0910c14: 不離佛事皆是熏修盡成種智法華經云常在於其中經行及坐臥。三界無出
0910c15: 沒法華經云已巳離三界火宅寂然閑居息往還永空生滅維摩經云不於三界而現
0910c16: 威儀。業渡柰河舟業報之河憑濟渡求其利涉必在殊熏萬行功圓
0910c17: 智舟無溺華嚴經云乘大法舡濟四駃流於大愛河。
0910c18: 義極無垠際法性無邊寧窮量智周沙界豈限方隅華嚴經云三昧
0910c19: 名普照佛功德海。心王不可求唯一真心豈迷靈照不以識識不以智知
0910c20: 應用無方不求自至六祖云寬則偏法界細則不通針。針鋒差起
0910c21: 妙高山頂輥芥投針妙法玄亦復如是圓寂經云芥子落針鋒。真性不通
0910c22: 流機境相礙真性暫昏破境沉機流通淨域萬行經云涯量不會云何獲圓通。
0911a01: 法性皆空相幻妄稱相其性真為妙覺明體即是法性真實其體本空
0911a02: 金光明經云觀諸法空是無上智。因明離俗緣真俗二法其體雖一約相
0911a03: 而論因明則俗離諸緣自空密嚴經云正觀之所行離諸心妄計。修行知識
0911a04: 說幽深之理無人說之雖慧不能了解必從知識而所教導寶積經云勤事善知識能
0911a05: 破諸魔眾。實境是心真佛頂經云若離前塵有分別性即真心心乃知
0911a06: 真境離緣非從外得密嚴經云了知一切法皆以心為性。
0911a07: 僧俗一般願真無殊識心自昧經曠大寧泯願因超證菩提了然無際
0911a08: 萬行經云比丘比丘白衣擅越於道場中發菩薩願。如來無不見
0911a09: 佛具五眼觀盡聖性行雖殊更無他見華嚴經云如來普觀於法界。擬將虛
0911a10: 妄想所有相皆妄因擬心即差如何了達中論云虛誑妄即相矣。
0911a11: 心狂散未得正真馳流散逸迴取象指類多端寶積經云捨散逸諸佛所讚。
0911a12: 妙說從來法百千諸佛一道證真妙說既同理必無二法華經云尋念
0911a13: 過去佛所行方便力亦應說三乘。談空不曉真空相可詮真心無說
0911a14: 離名離相不挂齒華嚴經云無相如虛空一切無能說。泯然無受
0911a15: 相泯絕塵跡取捨全空理事寂然永無受相般若經云無受想行識。心境鎮
0911a16: 長新心境廓然長流法界無垢無染物物皆如華嚴經云諸佛身內眾生新新作佛。
0911a17: 幽深知聖境聖境非相唯自證者方知華嚴經云如諸菩薩入智慧海淨法
0911a18: 界境。善入道心人既言其善信必居先諸位聖人以道為心以理為入華嚴
0911a19: 經云成就修行善入法界。菩提無相境菩提者相境全空但有成就之
0911a20: 名而無對待之境金剛三昧經云心不觸菩提菩提不觸心若能有所觸是為不思議。
0911a21: 修行離俗塵修心行道漸入聖流必期超俗以遠情塵佛頂經云塵色
0911a22: 既盡妙旨密圓。
0911b01: 玄誨歸深旨萬法之源般若為本其性深廣其義剔玄除入證者方窮
0911b02: 妙旨華嚴經云為建正法幢令入功德海。迷途若大津未造深理若涉
0911b03: 廣以為勞如契其源則不行而自至華嚴經云境界廣大不可量第一功德能超越。能
0911b04: 依般若性智融心佛萬德出生諸佛之本源為群經之奧趣般若經云譬如
0911b05: 虛空一切世間之所依上。寂靜更無倫想念銷落鑑智妙圓寂而常照義等
0911b06: 虛空更無倫比般若經云一切無自性皆悉等虛空也。
0911b07: 生滅邪心法生滅不泯恒處邪思若獲正心即成聖智楞嚴經云生滅既滅
0911b08: 寂滅現前。纖止一真纖塵不立即是一真於諸法中現第一義華嚴經云
0911b09: 一塵含法界無量諸佛而於中現。不同諸境界人天諸趣攝境不同唯佛
0911b10: 受用真智自在華嚴經云不可思議非諸菩薩通明境界。達了善宗親
0911b11: 不能達了常履迷途一契真宗能親善友華嚴經云一切菩薩同修願行親覲諸善知識。
0911b12: 信與迷情背信為道元功德母信若不生迷闇淨行永逐源流既背聖
0911b13: 乘沉迷六趣佛頂經云違達圓通背涅槃乘。藏之不可陳聖德不顯為不
0911b14: 善而蔽之覆隱深沉不可陳露法華經云無明闇敬。無心意願欲有欲
0911b15: 必為情累所牽隨願意之馳散無心即正定相應全成妙明之德華嚴經云除滅貪恚癡
0911b16: 即證無心境。善認其真善二法對待彰名若即俗而真同為解
0911b17: 脫若就俗雙明俱成妄立佛頂經云言妄顯諸真妄真同二妄。
0911b18: 智若潛諸智佛轉入識而成四智用入為大圓照智七為平等性智六
0911b19: 為妙觀察智前五為成所作智識唯分別智能唯識論云智起惑亡明來暗謝。根
0911b20: 中離六塵根則眼等六根塵即色等六塵如一根解脫六塵而皆遠離楞
0911b21: 嚴經云根塵同源縛脫無二。理依三教聖依三乘教理了萬法一如自然
0911b22: 證聖而成佛果法華經云以佛教門出三界苦。一體渾然真一體則法身真
0911c01: 理真理若悟萬法渾然即法界如圓覺經云譬如虛空體非群相。
0911c02: 我或不如彼義不明心妄認緣假為我即迷自法身故圓覺了義經云妄認
0911c03: 四大為自身相也。休論偽與真真非虛妄偽若金鑒者休論覺心無咎
0911c04: 圓覺經云圓覺自性本非偽妄而巳。森羅成萬像不悟真心森羅萬像
0911c05: 色空俱寂法自融通肇論云森羅及萬像一法之所印。一物獨超群靈覺
0911c06: 真性獨超言象萬法無妙理幽通楞嚴經云忽然超越出出世間。
0911c07: 真本不能曉不曉本源還生妄識於真不諦在理難明也楞嚴經云由
0911c08: 非真非真云何見所見。說來似夢人未能明解不足討論境既非真說還
0911c09: 似夢圓覺經云如夢時人夢時非無。詮言非假合一真妙理性本凝然非假
0911c10: 因緣言詮亦離梁武懺云藉言詮理理故非言。逢善道相親志人學道
0911c11: 千里同風佛度眾生緣熟方化法華經云如是之人乃可親近。
0911c12: 天眼觀人世佛具五眼為天人師以天眼通觀三界諸天以慈悲利樂有情
0911c13: 維摩經云如自觀身實相觀佛亦然。宗心皆一義心宗萬法體十方皆歸
0911c14: 一義持盡入毗盧花藏法華經云更以異方便助顯第一義。老迦葉
0911c15: 身者老子名道演五千教流中國云吾有大患為吾有身嘆身同夢幻迦葉亦然也。
0911c16: 菩薩孔丘是夫子姓孔名丘立五常教居有行先刪詩定禮空寂經云老子
0911c17: 迦葉夫子儒童皆菩薩化身雖鼎分三教理歸一揆。
0911c18: 慧不具真智有慧若無於真智智不明凝神縱合於修心心仍罣礙
0911c19: 法華經云其智慧門難解難入。智生事莫親識昧而真成是妄智生而
0911c20: 事轉難親既背如源莫窮妙理楞嚴經云性中相知用中相皆也。情能無取
0911c21: 捨情緣起愛想故生貪若了根隨自無取捨也寶藏論云情生智隔想變體殊矣。妄
0911c22: 相入迷津若悟真如至理方明妄相深根既入迷津終疑指月金剛頌云了知
0912a01: 心似幻迷情見有餘。
0912a02: 通真語夫為夢盡前塵若了因緣本無虛妄虛妄心滅即菩
0912a03: 提也楞嚴經云此覺知性離彼畢竟無體。何意自昇既了妄以
0912a04: 通真悟本心而寂自無取捨何有遷昇也法華經云非先所望而今自得。定知
0912a05: 如海印海印者三昧名也故上士一訣一切了中下多聞多不信楞嚴經云如我
0912a06: 按指海印發光汝暫舉心塵勞先起。動靜好相應入如來正受妙用難
0912a07: 思運動靜摳機神通莫測維摩經云從無住本立一切法矣。
0912a08: 理未通真理理則真理心若未通理還有礙理既成礙事亦隨迷也楞
0912a09: 嚴經云真非真恐迷我常不開演。徒勞直似繩既未明心徒勞困行
0912a10: 假饒絃直木免繩迷也楞嚴經云未免落邪思。一心非定相一心則第八識
0912a11: 心此心通染通淨造善造或流浪四生或昇沉三界故無定相金剛經云若見諸相非
0912a12: 相即見如來。高下相稱高超至聖下被夫隱顯相稱出沒舉也寶
0912a13: 藏論云前念是後念是聖。
0912a14: 詮本求解詮者顯也假詮求解得意亡言言既迷詮理伸解也法
0912a15: 華經云不問不信不解是經。經文大信憑憑經得旨非大信難成心外求
0912a16: 經似鑽冰火金剛經云信心清淨則生實相。千章與萬句三乘教藏
0912a17: 八萬法門了四句罪滅福生離百非超入聖維摩經云三轉法輪於大千其輪本來常
0912a18: 清淨。喻水結成冰結水成冰喻菩提為煩惱見冰即水了煩惱即菩提
0912a19: 也中觀論云涅槃與世間無有少分別。
0912a20: 求理皆深妙理則法空妙即深機皆假智求非心難契法華經云甚深
0912a21: 微妙難解之法。覺言義不昇覺言擬議本又何昇義出見聞豈成
0912a22: 大用法華經云深入諸禪定身心寂不動。發心空有相發心空有根境
0912b01: 圓通本離青黃體非相相金剛經云所有相皆是虛妄。萬一源澄
0912b02: 江流萬勢盡朝宗河注千條波分別浦心源始寂識浪空搖覺海元澄一漚能發楞嚴
0912b03: 經云覺海性澄圓圓澄覺元妙。
0912b04: 解即無邪見慧解無偏其心匪忒邊邪不起妄見非增也華嚴經云示
0912b05: 見諸世間除滅諸邪見。先明巧拙興二乘色明空為拙菩薩見色
0912b06: 即空為巧理智懸殊淺深先後也法華經云其義深遠其語巧妙。幽深情理
0912b07: 妙幽深旨妙情理難通至道門玄覺知究法華經云隨說法意趣難解。應現
0912b08: 五常增五常立信百世同風應現群機分身利物金光明經云應物現形如
0912b09: 水中月。
0912b10: 御製秘藏詮卷第十九
0912b11: 丙午歲高麗國大藏都監奉
0912b12: 雕造
