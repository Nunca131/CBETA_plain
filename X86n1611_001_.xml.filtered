0685a01: 
0685a02: No. 1611-A
0685a03:  叢林盛事序
0685a04: 
0685a05: 余廁身叢林僅三十年。所見當代諸大老多矣。厭世
0685a06: 掩丹丘中峰之下。日與艸木俱脫。而陳習未忘。瞌
0685a07: 睡之餘。信手抽骨董箱。得江西瑩公所著羅湖野錄
0685a08: 一帙。及開卷。首乃無著師之為序引。有曰。前哲入道
0685a09: 機緣。禪書多不備載。其過在當時英俊失於編次。是
0685a10: 無衛宗弘法之心而然。遂致有見賢思齊者徒增嘆
0685a11: 息。細味其語。誠可箴吾輩懶慢之病。因追憶平日在
0685a12: 眾目見耳聞前輩近世可行可錄之語。共成一編。書
0685a13: 成。將呈鄮峰佛照老人。見而悅之。謂侍僧道權曰。此
0685a14: 真吾門盛事也。胡不刊木以傳後世。因以叢林盛事
0685a15: 目之。知我罪我。毋加哂焉。
0685a16: 歲丁巳慶元三年仲秋日　道融序
0685a17: 
0685a18: 
0685a19: 
0685a20: 叢林盛事綱目
0685a21: 
0685a22: 卷上
0685a23: 程大卿參黃龍佛印解東坡玉帶
0685a24: 芙蓉答楊次公韓魏公
0685b01: 真淨居大愚承天宗馳書
0685b02: 剖禪師作園頭圓通秀
0685b03: 芙蓉為投子典座淨因成枯木
0685b04: 佛心才張安道見楞伽
0685b05: 雪堂見父母典牛牧牛頌
0685b06: 佛燈珣號罵天開福寧見
0685b07: 應菴依圓悟木菴永
0685b08: 直道者參妙喜或菴號體亂擾
0685b09: 瞎堂為圓悟晚子密菴破沙盆
0685b10: 且菴仁白楊順
0685b11: 月菴果谷山旦
0685b12: 嬾菴需一仕官題焦山
0685b13: 宏智夢作一聯圓極岑
0685b14: 混源密上堂富鄭公參投子
0685b15: 艸堂清慈航朴
0685b16: 深巳菴月堂昌
0685b17: 龜山光自得暉
0685b18: 開善謙本傳辨正堂
0685b19: 竹原菴主水菴號一糙
0685b20: 如無明西禪淨此菴
0685b21: 顏卍菴全無菴
0685b22: 尤延之無著玅總
0685b23: 瓊首座李德邁
0685b24: 光佛照塗毒
0685c01: 本歸雲叢林篇嬾菴樞
0685c02: 竦空谷五臺艸衣文殊
0685c03: 水墨觀音柏堂雅
0685c04: 廣教會三峰印
0685c05: 自得暉作竹頌鑑咦菴
0685c06: 佛性泰開善謙頌古
0685c07: 圓通旻吳居厚
0685c08: 陳彭公汝霖寫觀音經安相國見旻
0685c09: 二靈菴主仁宗帝見大覺
0685c10: 孝宗詔徑山潛
0685c11: 卷下
0685c12: 寶峰祥叉手普慈聞
0685c13: 鐵菴一大雪堂行
0685c14: 蘇子由晁光祿
0685c15: 大圓智玅道道人
0685c16: 機簡堂證西林號老衲
0685c17: 詢罵天與佛鑑問答劍門分菴主
0685c18: 伊菴權高宗孝宗贊彌勒
0685c19: 印別峰塗毒與放翁厚
0685c20: 石恭孝宗遇佛照
0685c21: 誰菴演別峰雲
0685c22: 洪首座雪巢號村僧
0685c23: 松源頌曇廣南
0685c24: 雷菴正受大慧與祖慶頌
0686a01: 晦菴光圓悟初在講肆
0686a02: 士大夫序尊宿語無垢居士
0686a03: 蔣山元肯堂充
0686a04: 公安珠瑞巖順
0686a05: 萬壽脩菴悟
0686a06: 枯木元溈山寶
0686a07: 空東山菴號道號
0686a08: 安定郡王作戒欲文思鑑開傳燈錄
0686a09: 癡禪玅保安封
0686a10: 圓通永建上人常樂和山主
0686a11: 震山堂崇野堂
0686a12: 龍丘法師慧仁姑蘇尼祖懃
0686a13: 雲堂舒金沙灘頭菩薩像
0686a14: 黃龍楊岐曇橘洲
0686a15: 唐虞世南雲居如
0686a16: 佛印示眾前輩贊有式
0686a17: 佛心才示眾長蘆祖照
0686a18: 或菴示眾東坡到京口
0686a19: 曾文清公婺州靈應講主
0686a20: 混源密頌甄公龍文
0686a21: 象田梵卿慈恩法師
0686a22: 遯菴演最菴印
0686a23: 滎陽郡王目錄終
0686b01: 
0686b02: 
0686b03: 
0686b04: 
0686b05: No. 1611
0686b06: 叢林盛事卷上
0686b07: 
0686b08: 宋　沙門　道融　撰
0686b09: ○程大卿參南禪師。南令看生緣話。法昌一日問曰。
0686b10: 何不直下與伊勦絕去。南曰。也曾為蛇足來。是伊
0686b11: 自不瞥地。昌曰。和尚如何為他。南曰。咬盡生薑呷盡
0686b12: 醋。昌曰。流俗阿師又與麼去。南云。法昌作麼生。昌拈
0686b13: 拂子便打。南曰。者老漢得與麼無人情。昌休去。
0686b14: ○佛印一日入室次。忽東坡至。印云。此間無榻座。不
0686b15: 及奉陪居士。坡云。暫借和尚四大為榻座。印曰。山僧
0686b16: 有一問。居士若道得即請坐。若道不得即輸玉帶。
0686b17: 坡欣然曰。便請。印曰。居士適來道。借山僧四大為榻
0686b18: 座。只如山僧四大本空。五陰非有。居士向什麼處坐。
0686b19: 坡擬議。不能加答。遂解玉帶。大而出。印以雲山
0686b20: 衲衣贈之。坡有偈云。百千燈作一燈光。盡是恒沙玅
0686b21: 法王。是故東坡不敢惜。借君四大作禪。又云。病骨
0686b22: 難堪玉帶圍。鈍根仍落箭鋒機。會當乞食歌姬院。換
0686b23: 得雲山舊衲衣。又云。此帶閱人如傳舍。流傳到此亦
0686b24: 悠哉。錦袍錯落渾相稱。乞與徉狂老萬回。印以二偈
0686c01: 謝云。石霜奪得裴休笏。三百年來眾口誇。爭似蘇公
0686c02: 留玉帶。長和明月共無瑕。又云。荊山卞氏三朝獻。趙
0686c03: 國相如萬死回。至寶只應天子用。因何留在小蓬萊。
0686c04: ○楊次公提刑一日問芙蓉楷禪師曰。某與師相別
0686c05: 幾年。楷曰。七年。楊云。者七年參禪耶。學道耶。楷曰。不
0686c06: 打者鼓笛。楊曰。與麼則空遊山水。百無所成。楷曰。相
0686c07: 別未久。善能高鑑。楊呵呵大。韓魏公夏日來訪。楷
0686c08: 出接。韓遂曰。禁足不出。因甚破戒。楷曰。官不容針。私
0686c09: 通車馬。韓大喜之。
0686c10: ○真淨禪師居筠之大愚。太守錢公弋來遊。怪禪者
0686c11: 驟多。眾以師有道德者。奔隨而至。錢公即入其室。未
0686c12: 有以奇之。翌日命齋。師就席。俄有犬逸出屏帷間。師
0686c13: 少避之。錢嘲曰。大善知識固能降龍伏虎。豈畏犬耶。
0686c14: 師應聲曰。易伏偎巖虎。難降護宅龍。錢大喜。乃移居
0686c15: 聖壽問道焉。
0686c16: ○承天宗行時。為泉州棲隱和尚馳書到京師李
0686c17: 駙馬宅。相看。都尉問曰。因甚到京師。宗曰。專為院門
0686c18: 馳書。尉曰。適來悔伸一問。宗曰。都尉慣得其便。尉便
0686c19: 喝。宗曰。放過一著。尉云。再犯不容。宗曰。三十年後大
0686c20: 有人舉在。尉大。
0686c21: ○興陽剖禪師初在大陽作園頭。種瓜次。陽問。甜瓜
0686c22: 何時熟。剖云。即今熟了也。陽云。揀甜底摘來。剖云。摘
0686c23: 來與什麼人喫。陽云。與不入園者喫。剖云。未審不入
0686c24: 園者。還喫也無。陽云。汝還識伊麼。剖云。雖然不識。不
0687a01: 得不與。陽而去。剖因臥病。陽問曰。是身如幻泡。幻
0687a02: 泡中成辦。若無箇泡幻。大事無由辦。若要大事辦。識
0687a03: 取箇泡幻作麼生。剖云。猶是者邊事。陽云。那邊事作
0687a04: 麼生。剖云。匝地紅輪秀。海底不開華。陽曰。乃爾惺
0687a05: 惺耶。剖喝云。將謂我忘。後竟不起。陽遂以直裰并
0687a06: 偈付浮山遠。遠後接投子青。起洞上一宗耳。
0687a07: ○法雲圓通秀禪師。初習華嚴。一日。嘆曰。吾觀善財
0687a08: 始見文殊。復過百十城。事五十三善知識。又聞達磨
0687a09: 西來。老盧南去。教外別傳。無上心印。吾豈止方隅。滯
0687a10: 性相之宗耶。因棄所業。束裝南遊。至無為謁懷禪師。
0687a11: 懷問曰。座主講甚麼經。秀曰。粗習華嚴。懷曰。華嚴以
0687a12: 何為宗。秀曰。以法界為宗。懷曰。法界以何為宗。秀曰。
0687a13: 以心為宗。懷曰。心以何為宗。秀不能答。懷曰。毫有
0687a14: 差。天地懸隔。汝當自肯。會有省發。後十七日。聞僧舉。
0687a15: 白兆問報慈云。情生智隔。想變體殊。情未生時如何。
0687a16: 慈云。隔。師於此大悟。直到方丈陳所得。懷喜曰。前後
0687a17: 座主見吾者多。唯汝一人堪承大法。吾宗異日在汝
0687a18: 一人行矣。師遂服勤八年。懷推為上首。出世舒之四
0687a19: 面。後居東京法雲。雲門正宗由茲大闡。
0687a20: ○芙蓉楷在投子作典座。子一日問。司勾當不易。
0687a21: 楷云。不敢。子云。粥耶。蒸飯耶。楷云。人力淘米著火。
0687a22: 行者粥蒸飯。子云。汝作甚麼。楷云。和尚慈悲。放佗
0687a23: 閑去。投子駭之。
0687a24: ○淨因成枯木問僧。甚麼處人。僧云。西川。成云。幾時
0687b01: 離鄉。僧云。前年二月。成云。未離本國一句作麼生道。
0687b02: 僧云。通身是口。難為祇對。成云。猶是離家失業句。僧
0687b03: 無語。成打一拂子云。枉蹈破許多艸鞋。
0687b04: ○鼓山佛心才禪師。閩人。初參死心。心問。鄉里甚處。
0687b05: 才云。福州。心云。玄沙不出嶺。保壽不渡河。因甚到這
0687b06: 裏。才云。因行不妨掉臂。心云。左手掉。右手掉。才放下
0687b07: 兩手掉出。心大喜。及許挂搭已巳。被侍僧所擠云。才到
0687b08: 處吵人叢林。和尚不得留之。於是心遂不納云。聞汝
0687b09: 到處吵人叢林。且往他處。才云。大善知識眼在甚麼
0687b10: 處。拂袖而出。見昭默。昭默納之。未幾。遂契黃龍之道。
0687b11: 昭默以大法任之。
0687b12: ○樂全先生張安道。慶曆中守滁州。至一僧舍。見梵
0687b13: 夾齊整。怪取閱之。乃楞伽阿多羅寶經。恍然如獲
0687b14: 舊物。細觀筆畫手。宛然如自所書者。悲喜太息。從
0687b15: 是悟入。以經首四偈發明心要。東坡過南都。親見
0687b16: 公說。且以錢三十萬託云。印施於江淮間。東坡親書。
0687b17: 令佛印刻石金山。故贈樂全詩有曰樂全居士樂於
0687b18: 天。維摩丈室空翛然之句。
0687b19: ○雪堂行。括蒼人。少登上庠。因見殺生者。衋然有感。
0687b20: 遂棄家。直抵泗州普照王寺出家。以掃塔為務。既剃
0687b21: 髮。乃往舒之龍門。依佛眼禪師為侍者。一衲度寒暑。
0687b22: 又且養蝨。肩皆厭之。每於殿堂僻處坐禪。一日。看
0687b23: 玄沙築著指頭話。大有發明。佛眼乃川人。上堂次。
0687b24: 因行侍立。戲曰。川僧藞苴。淅僧瀟灑。諸人若也不信。
0687c01: 看取山僧侍者。一眾大。後見其父從大常博士出
0687c02: 守三衢。行時母老來歸。閽者見其縷。再三不與進。
0687c03: 行乃解衣與之。纔通覆。而其母聞之。不覺仆地曰。我
0687c04: 兒猶在耶。遂迎入宅堂。逼令換衣澡浴。及浴。其衣盡
0687c05: 換去。只得著其新衣。行泣曰。我幾年與他為眷屬。豈
0687c06: 一旦遽相捨耶。即抵吉祥寺作宿。次日。父母兄弟俱
0687c07: 來報謁。而行以黎明去矣。竟不及見。但見壁間留偈
0687c08: 云。莫嫌心似鐵。自己尚為冤。掃盡門前雪。方開火裡
0687c09: 蓮。萬般休更問。一等是忘緣。箇事相應處。金剛種現
0687c10: 前。其母因憶師失明。行再歸括蒼。其父逼令出世南
0687c11: 明。遷衢之烏巨。其道大振。終於饒之薦福。玅喜親為
0687c12: 撰語錄序。流傳于世。
0687c13: ○典牛和尚。成都人。姓鄭氏。名天游。本仕族。初試郡
0687c14: 庠。復試梓州。二處俱發。游不敢承受。竄名出關。適山
0687c15: 谷道人西還。因見其風骨不凡。論議超卓。同舟而
0687c16: 下。竟往廬山剃髮。不改舊名。首參死心。不契。乃依湛
0687c17: 堂於泐潭。時玅喜為侍者。游居書司。旦夕相從。後往
0687c18: 古藥山。發明大事。出世廬山小寶峰。後居雲。和
0687c19: 忠道者牧牛頌曰。兩角指天。四蹄蹈地。拽斷鼻圈。牧
0687c20: 甚屎屁。初。張無盡見其坦率。不事事。慢之。謂之顛
0687c21: 游。後玅喜持此頌獻之。無盡撫几稱賞。玅喜曰。相公
0687c22: 且道者頌是甚麼人做。無盡曰。此非彌勒大士安能
0687c23: 發此言。玅喜曰。此乃前日顛游所作。無盡曰。奇哉。奇
0687c24: 哉。湛堂乃有此兒耶。臨濟一宗其在此矣。但將去質
0688a01: 庫中典。也典得一百貫。商英肉眼不別。幾乎蹉過此
0688a02: 人。遂燒香望雲悔過。游後退雲。過廬山棲賢。長
0688a03: 老見其堅老又且川氣。不肯挂搭。云。老老大大。正
0688a04: 是質庫裡典牛耶。游聞之。乃述偈而去。曰。質庫何曾
0688a05: 解典牛。只緣價重實難酬。想君本領無多子。爭解能
0688a06: 容者一頭。因菴于武寧。四十年終身不出。塗毒見之。
0688a07: 已巳九十三矣。
0688a08: ○佛燈珣。號罵天。湖之安吉人。嗣佛鑑。住禾山日。
0688a09: 上堂。僧問。如何是賓中賓。答曰。客路如天遠。侯門似
0688a10: 海深。如何是賓中主。云。長因送客遠。憶得別家時。如
0688a11: 何是主中賓。云。相逢不下馬。各自有前程。如何是主
0688a12: 中主。云。一朝權祖令。誰是出頭人。賓主還有向上事
0688a13: 也無。云。向上問將來。如何是向上事。云。大海若知足。
0688a14: 百川應倒流。僧禮拜珣云。此是珣上座三十年學得
0688a15: 底。
0688a16: ○開福寧道者。歙州人。參五祖演。演見其立作高上。
0688a17: 識趣超卓。每當眾譽之。復令入堂司。同學之。夜引
0688a18: 寧山行道話。因毆之。傷其面目。赴眾不得。演聞之。躬
0688a19: 往省。問曰。聞汝被那一輩無禮。何不至方丈雪屈。聽
0688a20: 老僧與汝趕逐。寧竟不忍顯。但云。某自喫撲傷損。不
0688a21: 干他事。演淚下曰。吾忍力不如汝。他日豈奈汝何。後
0688a22: 出世開福。容五百眾。將示寂。預定日時坐化。以大法
0688a23: 授月菴果。果陸沈眾底。人莫能識。唯圓悟知之。後成
0688a24: 褫其出世。以頌送之曰。歙山老人末後句。的的親傳
0688b01: 四絕堂。正令已巳行風凜凜。斗間劍氣燭天光。
0688b02: ○應菴初依蔣山圓悟會中。與此菴元為友。及元住
0688b03: 處之連雲。華從虎丘隆會中來。初到。便令作首座。未
0688b04: 久。令立僧。元上堂云。西河有師子。連雲出虎兕。親從
0688b05: 猛虎窟中來。文彩爪牙悉皆備。雖未及驚。已巳有食
0688b06: 牛志。痛念楊岐宗令之如掃地。豎起鐵脊梁。與先師
0688b07: 出氣。諸人還識麼。兩眼大如環。當頭立底是。後出世
0688b08: 玅嚴。為虎丘燒香。自後住十年。其道與玅喜相抗。李
0688b09: 浩侍郎與師游久矣。贊師真云。平生波波挈挈。纔
0688b10: 得箇院子住便打脫。而今又向幀子上出來。知他是
0688b11: 死是活。
0688b12: ○木菴永禪師。福州章聖者小師。棄儒從釋。與法弟
0688b13: 安分者為友。同參懶菴需於洋嶼。皆有大發明。因作
0688b14: 水筧頌云。路繞懸崖萬仞頭。擔泉帶月幾時休。箇中
0688b15: 撥轉通天竅。人自安閑水自流。玅喜見之。曰。鼎需有
0688b16: 此兒。楊岐法道未至寂寥。後住鼓山。江淅兄弟盡入
0688b17: 嶺。松源．無用．息菴諸老皆在座下。後終於泉南。
0688b18: ○直道者。安州人。初參玅喜於回鴈峰下。喜問曰。上
0688b19: 座甚麼人。直云。安州人。喜曰。我聞你安州人會廝撲。
0688b20: 是否。直便作相撲勢。喜曰。湖南人喫魚。湖北人著鯁。
0688b21: 直打翻筋斗而出。喜曰。誰知冷有粒豆。竟辭喜
0688b22: 過江淅。與三衢．陞式二人為同行。後住金陵保寧。
0688b23: 嗣妙喜。法道大振。因留守陳丞相俊卿會諸山荼次。
0688b24: 陳舉有句無句。如藤倚樹。令諸山批判。諸山皆尖言
0688c01: 巧語以取丞相之意。惟師最後頌曰。張打油。李打油。
0688c02: 不打渾身只打頭。丞相大喜。未幾。遷住蔣山。
0688c03: ○或菴體和尚。台州黃人。賦性麤糙。遇事敢為。受
0688c04: 業上下號體亂擾。參此菴元於護國。一日。在羅漢殿
0688c05: 行道。忽聞庫下毆行者。大一聲。豁然契悟。走見元。
0688c06: 元曰。這十一郎今日如病得汗。未幾。充典客。後令化
0688c07: 塗田。頌送之曰。豎亞頂門三隻眼。放開肘後驗人符。
0688c08: 杖頭殺活無多子。截海須還大丈夫。爾後依瞎堂。首
0688c09: 眾于虎丘。出世蘇之覺報。嗣此菴。法道大振。後遷焦
0688c10: 山。郡守曾侍郎仲躬常問道焉。師既入滅。以石硯寄
0688c11: 曾。曾以偈吊云。翩翩隻履逐西風。一物渾無布袋中。
0688c12: 留下陶泓將底用。老來無筆判空。體之辭世云。鐵
0688c13: 樹開華。雄雞生卵。七十二年。搖籃繩斷。可謂真臨濟
0688c14: 種艸也。
0688c15: ○瞎堂遠初住婺州金鱗山。後赴建上禪寂請。道過
0688c16: 三衢。時雪堂行住烏巨。遠往講法眷。行與語。奇之。且
0688c17: 留遠旬。亟往郡中。見超然居士。曰。師伯圓悟和尚
0688c18: 有晚子川遠。昨至山中。將赴建上請。惜其居處山深
0688c19: 地僻。居士能為稟郡守以一院留之。可乎。超然即白
0688c20: 郡守。俾其住子湖定業禪寺。師受請。示眾云。甘分金
0688c21: 鱗困守株。誤他禪寂遠招呼。中途再領賢侯命。定業
0688c22: 難逃住子湖。未幾。遷報恩。時玅喜居衡陽。聞師名。以
0688c23: 法衣并偈寄曰。這川藞苴。無真無假。一條白棒。佛來
0688c24: 也打。更有一般長處。解向盂裡走馬。後歷住諸山。
0689a01: 奉詔居靈隱。
0689a02: ○密菴傑禪師。閩人。初出嶺。至婺州智者。偶負暄次。
0689a03: 有老宿問曰。上座此行何處去。曰。四明育王見佛智
0689a04: 和尚去。老宿云。世衰道喪。後生家行。例帶耳不帶
0689a05: 眼。傑曰。何謂也。老宿云。今育王一千來眾。長老日逐
0689a06: 接陪不暇。豈有工夫著實與汝輩發機。傑下淚曰。若
0689a07: 如此。某今往何處。宿云。此去衢州明果有華匾頭。雖
0689a08: 後生。見識超卓。汝宜見之。傑依教往明果依華。華家
0689a09: 風難入。傑不憚辛苦。一日。室中問。如何是正法眼。傑
0689a10: 云。直甚破沙盆。華再追云。空消殞時如何。傑云。著
0689a11: 著穎脫。華云。罪不重科。華即升堂告眾云。有大徹堂
0689a12: 前崩裂石裂之句。傑依華四年。窮盡千聖命脈。母老
0689a13: 歸鄉。華以偈送曰。大徹投機句。當陽廓頂門。相從經
0689a14: 四載。徵詰洞無痕。雖未付袋。氣宇吞乾坤。把正
0689a15: 法眼。喚作破沙盆。此行將省覲。切忌便跺跟。吾有末
0689a16: 後句。待歸要汝遵。後出世衢之烏巨。學者雲擁。上堂。
0689a17: 從來不唱脫空歌。把火燒山拾田螺。白骼樹頭魚產
0689a18: 子。急水灘頭鳥作。皆謂在明果夜聞樵者歌。因打
0689a19: 破漆桶。蓋師之密機莫測。前後七住大剎。終于太白。
0689a20: 應菴之道。藉若大行。信之。行見人固宜帶眼莫帶
0689a21: 耳。雖籬下有箇漢。也須驗過始得。不可以院子大
0689a22: 小．眾之多寡。過時。須知此事若不負志。雖從釋
0689a23: 迦老子肚裏過。也只是箇屎橛。可不擇哉。
0689a24: ○且菴仁和尚。越之上虞人。少習天台教。初自括蒼
0689b01: 隨雪堂過衢之烏巨。因見雪堂普說曰。今之兄弟做
0689b02: 工夫。正如習射。先安其足。從習其法。後雖無心。以久
0689b03: 習故。箭發皆中。喝一喝。云。即今箭發也。看看。仁不覺
0689b04: 身倒作避箭勢。豁然大悟。夏罷。以母老歸鄉。辭雪堂。
0689b05: 堂以偈送之曰。儼老昔年窮事相。脫履南游扣宗匠。
0689b06: 石頭路滑不辭勤。腦後一槌曾兩當。仁禪勁志許誰
0689b07: 儔。訪我蒼山白練州。萬浪千波洶涌處。果然呼喚不
0689b08: 回頭。西山積老期同住。又說重尋越山路。歸時應是
0689b09: 歲華深。趙州更有爐頭句。仁從是歸梅山。菴十六年。
0689b10: 後天童覺和尚出隊至上虞。夜宿其菴。連榻與語。大
0689b11: 奇之。既歸。夏末不請首座。主事白覺。覺云。我首座早
0689b12: 晚來也。乃遣侍者往越邀仁。仁纔至。即請歸首座寮。
0689b13: 眾訝之。未幾。令秉拂挂牌。眾服膺。後二年。宏智入滅。
0689b14: 玅喜主後事。兩班皆衣布。唯仁不肯成服。喜怪問之。
0689b15: 仁乃密啟其事。玅喜曰。元來是見雪堂來。後住長蘆。
0689b16: 法席大振。頌臺山婆子話。學者爭誦之。曰。開箇燈
0689b17: 心皁角鋪。日求升合度朝昏。只因霖雨連綿久。本利
0689b18: 一空愁倚門。顯謨呂公正己巳問道於師。既別。偈。
0689b19: 師援筆贈曰。君今親切到長蘆。抖擻衣衫一物無。此
0689b20: 去逢人如借問。但言風急浪華麤。
0689b21: ○白楊順和尚。綿州人。依佛照數年。因普說。舉傅大
0689b22: 士心王銘曰。水中鹽味。色裏膠青。決定是有。不見其
0689b23: 形。豁然有省。次日入室。照問。真佛住在甚處。順曰。住
0689b24: 在不定處。照曰。既是真佛。因甚不定。順曰。若定。即非
0689c01: 真佛。照頷之。後居臨川。其道大振。上堂曰。犬吠黃昏
0689c02: 月。風吹半夜燈。屋頭捕鼠。世上道嫌僧。藞苴招人
0689c03: 怪。孤高舉世憎。山林真實處。凡事百無能。任他霜雪
0689c04: 上眉稜。又曰。水洗溪邊石。風吹古殿旛。於斯知落處。
0689c05: 可必在靈山。
0689c06: ○月菴果和尚。信州鉛山人。初見寧道者。寧問曰。上
0689c07: 座鄉里。曰。信州。受業甚麼處。曰。鉛山七寶。寧曰。還帶
0689c08: 得寶來麼。果展兩手。寧震聲一喝。便下參堂。後見死
0689c09: 心。心舉雲門話墮話。深徹法源。然不忘開福。後室中
0689c10: 舉此話。以頌示學者。叢林盛誦曰。萬仞龍門勢倚空。
0689c11: 懸崖撒手辨魚龍。時人只看絲綸上。不見蘆華對蓼
0689c12: 紅。
0689c13: ○谷山旦。初參佛性泰和尚。一日上堂。舉。趙州云。臺
0689c14: 山婆子已巳為諸人勘破了也。意作麼生。良久。云。就樹
0689c15: 撮將黃葉去。入山推出白雲來。旦於言下釋然。次日
0689c17: 丈不昧因果。因甚脫野狐身。旦曰。好與一坑埋。泰
0689c18: 徵之。語皆不凡。未幾。令立僧。名動一時。玅喜南行。旦
0689c19: 呈頌云。異類中行世莫猜。故教佛日暫雲霾。度生悲
0689c20: 願還無倦。方作南安再出來。玅喜賞之。
0689c21: ○懶菴需和尚。依佛心才。才居大乘。需已巳首眾挂牌。
0689c22: 後問學者即心即佛因緣。時玅喜菴于洋嶼。需之友。
0689c23: 號光狀元者。與需書云。菴主手段與諸方別。可來此
0689c24: 少。需而不答。光以計邀師飯。需往赴之。及門。會
0690a01: 玅喜開室。需隨眾。喜問曰。僧問馬祖。如何是佛。祖云。
0690a02: 即心即佛。作麼生。需下語。喜詬之曰。汝見解如此。敢
0690a03: 妄為人師也。鳴鼓普請。揭其平生所得力處。排撝邪
0690a04: 解。需淚交頤。不敢仰視。默計之曰。我之所得。既所排
0690a05: 撝。西來不傳之旨。豈止如此耶。遂歸心弟子之列。一
0690a06: 日。喜問曰。內不放出。外不放入。正當恁麼時如何。需
0690a07: 擬答。喜拈竹篦劈脊連打數下。需豁然大悟。曰。和尚
0690a08: 已巳多了也。喜又打一下。需作禮。喜曰。今日方知不
0690a09: 汝欺。遂以偈印曰。身心一如。身外無餘。咄這瞎驢。付
0690a10: 與鼎需。自是名振叢林。出世住泉之延福。遷西禪。
0690a11: 示眾云。太挂。用顯吾宗。據坐禪威。如何近傍。縱
0690a12: 具地回天轉。電卷星飛底手段。要且不堪勍敵。而今
0690a13: 莫有別休咎底麼。出來相見。稍涉遲回。一搥直教粉
0690a14: 碎。喝一喝。下座。又至節示眾云。二十五日已巳前。陰
0690a15: 消伏。泥龍閟戶。二十五日已巳後。一陽來復。鐵樹開華。
0690a16: 正當二十五日。塵中醉客。騎驢騎馬。前街後巷。遞相
0690a17: 慶賀。物外閑人。衲被蒙頭。圍爐打坐。風蕭蕭。雨蕭蕭。
0690a18: 冷湫湫。誰管你張先生．李道士．胡達磨。又示眾云。橫
0690a19: 按鏌。張意氣。穿開碧落。徒費精神。直饒不動神
0690a20: 鋒。坐致太平。堯舜之君。猶有化在。
0690a21: ○紹興間。有一仕宦至焦山。題風月亭曰。風來松頂
0690a22: 清難立。月到波心淡欲沈。會得松風元物外。始知江
0690a23: 月似吾心。前後觀者莫不稱賞。唯月菴果行到此
0690a24: 觀之曰。詩好則好。只是無眼目。同坐者曰。那裏是無
0690b01: 眼目處。果曰。小僧與伊改兩字。即見眼目。同坐曰。改
0690b02: 甚字。果曰。何不道。會得松風非物外。始知江月即吾
0690b03: 心。坐者大服。信之。做工夫眼開底人。見處自是別。況
0690b04: 月菴平昔不曾習詩。而能點化如此。豈非龍王得一
0690b05: 滴水。能興雲起霧者耶。兄弟家行。當辨衣單下本
0690b06: 分事。不在攻外學。久久眼開。自然點出諸佛眼睛。況
0690b07: 世間文字乎。
0690b08: ○宏智禪師。住圓通時。夜夢作一聯云。松徑蕭森窈
0690b09: 窕門。到時微月正黃昏。自是數年杳不省此。建炎間。
0690b10: 避虜。一笠過東浙。抵天童。適主者退席。師自舟中破
0690b11: 曉入山。恰是天明時節。見松逕蕭森。月蒙靄。忽省
0690b12: 向來夢中之句。及歸旦過。雖不言名字。而兄弟已巳有
0690b13: 識者曰。此乃長蘆長老也。胡為至此。密報主事。主事
0690b14: 即申使府。府喜不自勝。夜夢神人報云。天童主人
0690b15: 乃隰州古佛也。即出帖差官至旦過請之。師堅不肯。
0690b16: 乃被旦過兄弟硬舁歸方丈。一住三十年。洞上之宗
0690b17: 由茲大振。信人之住院緣法自定。初不在苟求也。
0690b18: ○圓極岑和尚。台之仙居人。抱節孤高。近世罕及。久
0690b19: 依雲居如和尚。在書司十七載。如遷寂。一錫回浙。依
0690b20: 正堂辨於道場。未幾。令董座元。出世霅之卞山。乃石
0690b21: 林先生講易之地。辨意具此一瓣香為拈出。而岑竟
0690b22: 嗣雲居如。叢林多高之。後歷董大剎。然福緣蹭蹬。涉
0690b23: 世多艱。岑終不以介意。平生施利。未經眼。後退常
0690b24: 之華藏道場而終焉。有語錄二十卷行于世。侍郎曾
0690c01: 公仲躬為序其首。岑有贊長蘆且菴。其贊云。夜半推
0690c02: 出日輪。天明把住桂轂。拈將四部洲。放在一粒粟。奏
0690c03: 無絃而非履霜之樂。唱胡歌而非白雪之曲。大冶煆
0690c04: 絕之金。痛鎚碎無瑕之玉。東湖赤梢鯉魚。生出金
0690c05: 毛鐵犢。
0690c06: ○混源密和尚。住紫籜。上堂云。雲山漠漠。喬木森陰。
0690c07: 古屋耿耿。叢林寂。混源於此栽荊棘。布蒺藜。劄硬
0690c08: 塞。誰敢正眼著。忽有箇漢向這裏轉得身。吐得氣。
0690c09: 釅茶三五。意在钁頭邊。其或未然。青尖路險瞰空
0690c10: 碧。莫謂公公不道來。又曰。春日暖。黃鶯鳴。更聽斷崖
0690c11: 流水聲。春山疊翠款作步。歸來島與誰爭。且歸來
0690c12: 一句作麼生舉。曲肱拳作枕。臥聽夕陽鐘。
0690c13: ○富鄭公弼。參投子顒禪師。盡弟子禮。謹厚如初學
0690c14: 者。後因張比部隱之以勢位陵衲子。公乃與之書曰。
0690c15: 禪家者流。凡見說事枝蔓不徑捷者。謂之葛藤。往往
0690c16: 鄙誚。遂著葛藤歌載于集中。弼因思其所以。今試與隱
0690c17: 之商確。不知何如。大抵俗士與僧人。性識初無纖毫
0690c18: 差別。其事蹟甚有不同處。且僧人自幼出家。早以看
0690c19: 經日久。聞見皆是佛事。及剃髮後。結伴行。要到處
0690c20: 便到。參禪問道之外。眾見聞博約。又復無限。耳目
0690c21: 薰蒸既熟。忽遇一明眼人摘掇。立便有箇見處。將
0690c22: 前後凡所見聞。自行證據。豈不明白暢快者哉。吾輩
0690c23: 俗士。自幼小為俗事浸漬。及長大。又娶妻養子。經營
0690c24: 衣食。奔走仕宦。黃卷赤軸未入手。雖乘閑翫閱。只
0691a01: 是資談柄而已巳。何徹究其理。且士農工商。各為業
0691a02: 資纏縛。知有禪林法席。假使欲去參問。何由去得。何
0691a03: 處更有結伴游山參禪問道及眾中博約之多乎。萬
0691a04: 一明眼人因事遭際。且無一味工夫。所聞能有多少。
0691a05: 所得能有幾何。復無問之所見所聞。自作證據。更不
0691a06: 廣行採討。深加鑽仰。才得一言半句。殊未明了。便乃
0691a07: 目視雲漢。鼻孔遼天。自謂我超佛越祖。千聖齊立下
0691a08: 風。佛經禪冊都不一顧。以避葛藤之誚。弼之愚見。深
0691a09: 恐未然也。弼不學則已巳。若以辯身心學之。須是周旋
0691a10: 委曲。深遠索。透頂透底。徹骨徹髓。一切見成。光明
0691a11: 潔淨。絕一點塵許凝翳。方敢下隱之。隱之。此之一事
0691a12: 不是小小。直要脫無始以來生死根本。與管生死
0691a13: 底閻羅老子作抵敵始得。不可取人閑言長語以當
0691a14: 參學。便自瞞去。祝祝。弼啟上比部執事。
0691a15: ○艸堂清禪師。見晦堂有所得。後遍游江淛。歸居廬
0691a16: 山。去見真淨於泐潭。淨問。甚麼處來。清曰。下江。淨曰。
0691a17: 將得什麼來。清曰。和尚要什麼。淨曰。一切盡要。清乃
0691a18: 提起坐具。淨曰。閑家具。清曰。莫要急切底麼。淨曰。試
0691a19: 拈出看。清摵一坐具便行。淨大駭之。後出世黃龍。上
0691a20: 堂曰。昨日林間為野客。今朝堂上住持人。放開聚
0691a21: 都由我。萬象之中獨露身。越明年。即退院事。結茆於
0691a22: 寺之東隅。久之再住。上堂云。掩息茅堂過六冬。心忘
0691a23: 境寂萬緣空。不知定業從何起。依舊令教繼祖宗。後
0691a24: 居曹山．山。殆居泐潭已巳八十三矣。諸方龐鴻絕物
0691b01: 之士皆歸焉。
0691b02: ○慈航朴禪師。閩人。稟質脩黑。狀若應真。嗣無示諶。
0691b03: 初住明之蘆山。遷育王。未幾。被有力者移。居海下萬
0691b04: 壽。應菴歸寂於天童。太守聞其風。命朴繼席。是夜。太
0691b05: 白耆舊皆夢有鐵羅漢自舟中而歸方丈。有同衣者
0691b06: 上一啟曰。昔去鄮峰而身輕一葉。我無靦顏。今上長
0691b07: 庚而道重三山。人有喜色。快離佛髻。利涉鯨波。出幽
0691b08: 谷而遷喬木。光乎此道。登東山而小魯。允也其時。
0691b09: 自此以還。未知所措。一住二十二年。皇子魏王并史
0691b10: 魏公皆重其道德。淳初。孝宗皇帝親書太白名山
0691b11: 四字以錫之。朴住蘆山。有上堂云。德山入門便棒。臨
0691b12: 濟入門便喝。德山棒頭耳聾。臨濟喝下眼瞎。雖然一
0691b13: 搦一。就中全生全殺。遂喝一喝。卓拄杖一下。敢問
0691b14: 諸人。是生是殺。良久。云。君子可八。
0691b15: ○深巳菴。永和人。嗣玅癡禪。有頌送之。曰。送君還
0691b16: 憶深師叔。兩眼依前聽轆轤。後住溫州報恩。有冬至
0691b17: 小參云。一二三四五。五四三二一。寒風劈面來。籬頭
0691b18: 吹觱栗。下座。余時在旦過中聞其舉揚。便知其得雲
0691b19: 門向上之旨。惜無人嗣續之。韶陽之道。遂湮沒於此
0691b20: 人焉。
0691b21: ○月堂昌和尚。嗣玅湛。孤風嚴冷。學者罕得其門而
0691b22: 入。歷董名剎。後終于南山淨慈。智門祚禪師法衣傳
0691b23: 下七世。昌既沒。則無人可擔荷。遂留擔頭交割。今現
0691b24: 存焉。故瞎堂遠為起龕。有三十載羅龍打鳳。勞而無
0691c01: 功。佛祖慧命如塗足油。雲門正宗如折襪線之句。嗚
0691c02: 呼。可不悲哉。
0691c03: ○龜山光和尚。參玅喜於洋嶼時。凡半年無啟口處。
0691c04: 一日入室。喜問曰。喫粥了也。洗盂了也。去藥忌。
0691c05: 道將一句來。光曰。裂破。喜莊色曰。又來者裏說禪那。
0691c06: 師於言下大悟。遍體汗下。遂禮拜。喜以偈印曰。龜毛
0691c07: 拈得咍哈。一擊萬重關開。慶快平生是今日。孰
0691c08: 云千里賺吾來。光作投機頌云。當機一拶怒雷吼。驚
0691c09: 起法身藏北斗。洪波浩渺浪滔天。拈得鼻孔失口。
0691c10: 喜見之。曰。此正是禪中狀元也。因號為光狀元。
0691c11: ○自得暉和尚。在長蘆祖照席下。時一窩蜂發。眾皆
0691c12: 散去。唯師與宗白頭者不動。私謂曰。參禪本為生
0691c13: 死。豈可因此難便逃避。況我色身又弱。若至中路也。
0691c14: 則落他手。賊既至。見眾僧俱散。唯暉在堂中坐禪。爭
0691c15: 以箭射之。俱不中。暉寂然不動。末後一箭從袖射透
0691c16: 函櫃。暉方驚覺。因此成顫病。宗白頭者坐庫司。賊見。
0691c17: 遂縛之。欲射殺。傍有直歲僧再三近前白賊乞代。賊
0691c18: 曰。汝是他何眷屬。僧曰。此僧已巳參得禪了。他時可出
0691c19: 來為大善知識。教化眾生。我未曾參得。便死無緊要。
0691c20: 故乞代之。賊奇其言。二人俱放。後宗居明之翠。其
0691c21: 道大振。向所代命者亦來座下。宗常謂曰。此乃再生
0691c22: 父母也。信之。參禪若具正因般若。豈無驗哉。
0691c23: ○開善謙和尚。建寧人。初之京師。謁圓悟。無所省發。
0691c24: 後隨玅喜菴于泉南。喜領徑山。謙亦侍行。未幾。喜令
0692a01: 往長沙。通紫居士張魏公書。謙自惟曰。我參禪二
0692a02: 十年。無入處。更於此行。決定荒廢。意欲無行。友人
0692a03: 竹原菴主宗元者。乃責曰。不可在路參禪不得。吾與
0692a04: 汝俱往。謙不得已巳而往。在路泣。謂元曰。我一生參禪。
0692a05: 殊無得力處。今又途路奔走。如何得相應去。元告之
0692a06: 曰。但將諸方參得底．悟得底。圓悟．玅喜與汝說得底。
0692a07: 都不要理會。途中可替底事。我盡替得你。只有五件
0692a08: 事替你不得。你自家祇當。謙曰。甚五件事。願聞其說。
0692a09: 元曰。著衣．喫飯．屙屎．送尿．拖箇死屍路上行。謙於言
0692a10: 下大悟。不覺手舞足蹈曰。非兄。某甲如何得此田地。
0692a11: 元乃曰。汝這回方可通紫書。吾當回矣。元即歸建
0692a12: 上。謙到長沙留半載。秦國夫人亦因師打發大事。乃
0692a13: 還雙徑。玅喜杖倚門而待。一見謙曰。建州子。這回
0692a14: 別了也。只管怨老僧。自是你時節未到。於是日益玄
0692a15: 奧。後出世玄沙。示眾云。竺土大仙心。東西密相付。如
0692a16: 何是密付底心。良久。云。八月秋。何處熱。又云。說佛說
0692a17: 法。誑惑盲聾。論性論心。自投陷。行棒行喝。倚勢欺
0692a18: 人。瞬目揚眉。野狐精魅。總不與麼。大似揚聲止響。別
0692a19: 有奇特。也是望空啟告。畢竟如何。白雲盡處是青山。
0692a20: 行人更在青山外。
0692a21: ○辨正堂。嗣佛照。初。道價不振。初機罕識之。渠家
0692a22: 風嚴冷。眾皆畏憚之。凡遇供日。但挂牌一次。主事有
0692a23: 白之者。辨曰。我已巳挂牌了也。如何又費常住。金剛
0692a24: 圈．栗棘蓬且又不會吞透。恰要家常飯。主事不敢進
0692b01: 語。後因贊達磨云。昇元殿前。洛陽峰畔乖張。皮
0692b02: 髓傳成話。隻履無處埋藏。咦。不是一番寒徹底。爭
0692b03: 得梅華撲鼻香。雪堂見之。奇之曰。先師猶有此人在。
0692b04: 只消此贊。可以坐斷天下人舌頭。由是衲僧競奔湊。
0692b05: 後居霅之道場山。眾盈五百。
0692b06: ○竹原菴主。建寧人。出參玅喜。得旨之後。竟歸桑梓。
0692b07: 結茆韜晦。諸方累請不出。垂語云。諸方為人皆是
0692b08: 抽釘拔楔。解粘去縛。我這裏為人一味添釘添楔。加
0692b09: 粘加縛。送向深潭裏。教你自理會。又曰。參禪須透徹
0692b10: 這一著子始得。悟了大法不明者。固有之。大法雖明。
0692b11: 跟下紅線不斷者。比比皆是。諸方聞恁麼道。盡罵
0692b12: 老僧云。既是大法明了。又安得跟下紅線不斷。也
0692b13: 怪他不得。為渠欠這一解在。儘教他疑著。又曰。者一
0692b14: 些子。恰如撞著殺人漢相似。你若不殺他。他便殺你。
0692b15: 奇哉。大丈夫見解如此也。
0692b16: ○水菴一和尚。婺之東陽人。外行觕糙。叢林謂之一
0692b17: 糙。久參月菴果。果舉雲門話墮詰之。一日。下語云。
0692b18: 靈山受記。須是和尚始得。又頌曰。二八佳人美態
0692b19: 嬌。繡衣輕整暗香飄。偷身華圃徐徐立。引得黃鶯下
0692b20: 柳條。月菴器之。後與同列不和。遭人暗計擠之。月菴
0692b21: 信其言。擯出院。臨行。書偈譏之曰。稽首月菴藏裏佛。
0692b22: 黃金玅相實堪觀。白面夜叉七八箇。推轉如珠走玉
0692b23: 盤。後出世台之慈雲。為佛智嗣。從參政錢公之請。
0692b24: 錢公於佛智為俗門弟昆。然叢林中亦有短之者。室
0692c01: 中常以西天胡子因甚無髭鬚話驗學者。
0692c02: ○如無明。三衢人。參雲智。悟汾陽十智同真話。凡
0692c03: 說禪。便說十智同真。叢林號為如十智。後住道場。水
0692c04: 菴．圓極皆依之。故圓極贊之曰。生鐵面皮難湊泊。
0692c05: 等閑舉步動乾坤。戲拈十智同真話。不負黃龍嫡骨
0692c06: 孫。後終思溪圓覺。其塔存焉。
0692c07: ○西禪淨此菴。參玅喜有大發明。宗眼明白。示眾
0692c08: 云。善者不顧其首。善戰者必獲其功。其功既獲。坐
0692c09: 致太平。太平既致。高枕無憂。罷拈三尺。休弄一張
0692c10: 弓。歸馬于華山之陽。放牛于桃林之野。風以時。雨以
0692c11: 時。漁人歌。樵人舞。然雖與麼。堯舜之君猶有化在。爭
0692c12: 似乾坤收不得。堯舜不知名。渾家不管興亡事。偏解
0692c13: 和雲占洞庭。又曰。閉口。時時說。截斷舌。無間歇。最
0692c14: 奇絕。眼中屑。既是奇絕。為什麼成眼中屑。了了了
0692c15: 時無可了。玄玄玄處亦須呵。
0692c16: ○顏卍菴。川人。久參圓悟。一日。商確古今。師每當仁
0692c17: 不讓。悟喝云。汝參禪不求正悟。只管信口亂道。顏不
0692c18: 覺汗下。歸堂坐禪。徹旦不寐。忽然猛省。走見圓悟。議
0692c19: 論鋒發。略無礙滯。悟即點頭。顏曰。昨日亦如是祇對。
0692c20: 和尚為甚不肯。今日亦如是。又點頭。悟叱之曰。癡
0692c21: 漢。你昨日雜妄想心也。顏作禮云。元來釋迦老子無
0692c22: 神通也。悟歸蜀後。依玅喜。徹證向上巴鼻。首眾於徑
0692c23: 山。名播叢林。後出世卞山。次居東林。示眾云。祖師
0692c24: 巴鼻。列聖鉗鎚。耕夫牛。奪飢人食。耽耽虎視。凜凜
0693a01: 全威。如商君法。如孫武令。有犯有死。除非久戰沙場。
0693a02: 具七四機。望風決勝。知進退存亡者。聊通一線。若是
0693a03: 己已眼未門。以蝦為目者。只管隊喫飯。無自在分。如
0693a04: 今莫有定奪底衲僧麼。山僧性命盡在諸人手裏。又
0693a05: 曰。法無定相。遇物斯形。事無固必。功成不宰。有時風
0693a06: 高寥廓。不可得而親。有時退己已屈他。不可得而玩
0693a07: 狎。恁麼則易。不恁麼則難。世法佛法。俱成戲論。須知
0693a08: 老僧不在者裏。且道在甚麼處。披簑側立千峰外。引
0693a09: 水澆蔬五老前。
0693a10: ○全無菴。姑蘇人。冶父川金剛小師。久依育王佛智。
0693a11: 與慈覺真為友。商確古今無不明。唯室中機緣不發。
0693a12: 晝夜哀泣不睡。未與人說世間話。如是者累年。一
0693a13: 日。在室中擒住問曰。有句無句。如藤倚樹。道。道。全擬
0693a14: 開口。智擘面一拳。豁然大悟。連數聲屈屈。智便放。
0693a15: 有頌曰。鼓笛轟轟袒半肩。龍樓香噴益州船。有時著
0693a16: 弄明月。蹈破五湖波底天。出世遍匡大剎。終于虎
0693a17: 丘。
0693a18: ○尤延之侍郎於宗門甚注意。初自郎中出守台州。
0693a19: 朝覲次。孝宗忽問曰。卿去南台。地里圖中有何勝。
0693a20: 尤奏曰。國清萬年。孝宗大喜。又戲問曰。朕聞方廣有
0693a21: 五百應真大士。元來是強人。忽然一時出現。卿以何
0693a22: 法治之。尤不覺豎起拳頭云。臣有金剛王寶。孝宗
0693a23: 喜動天顏。尤既至台。以寬慈御民。民甚愛之。但南台
0693a24: 旱澇易得。尤作詩曰。來雨一朝成汗漫。纔晴三日
0693b01: 人憂乾。向來盡道天難做。天到台州分外難。然黃堂
0693b02: 政暇。多過報恩與佛照論道。佛照後赴冷泉之請。繼
0693b03: 請伊菴權住持。眾常四五百。
0693b04: ○無著道人玅總。蘇太師之孫女。參諸大老。後謁
0693b05: 玅喜于徑山。因上堂。舉。石頭道。恁麼也不得。不恁麼
0693b06: 也不得。恁麼不恁麼總不得。時馮濟川侍郎在座下。
0693b07: 忽有省。趍方万丈告曰。和尚舉石頭話。揖會也。喜曰。侍
0693b08: 郎作麼生會。馮云。恁麼也不得。蘇嚕娑婆訶。不恁麼
0693b09: 也不得。悉唎娑婆訶。恁麼不恁麼總不得。蘇嚕悉唎
0693b10: 娑婆訶。適總自外至。喜舉馮語似之。總曰。向來郭
0693b11: 象注莊子。然有識者謂莊子注郭象。喜私識之。次日
0693b12: 入室。喜問云。古德不出門。因甚在莊上喫。總云。和
0693b13: 尚放某過。即向和尚道。喜曰。我放過你。試道看。總云。
0693b14: 某甲放和尚過。喜曰。爭奈油何。總喝一喝而出。乃
0693b15: 作投機頌曰。驀然撞著鼻頭。伎倆冰消瓦解。達磨何
0693b16: 必西來。二祖枉費三拜。更問如何若何。一隊艸賊大
0693b17: 敗。喜搥鼓印證曰。汝既悟得祖師意。一刀兩段直下
0693b18: 了。臨機一一任天真。世出世間無欠少。我作此偈為
0693b19: 證明。四聖六凡盡驚撓。休驚撓。碧眼胡僧猶未曉。
0693b20: ○瓊首座。四明人。見諸老。留象骨四十年不出山。
0693b21: 唯占禪悅寮一板頭。冬夏一衲。人莫能親之。侍鐵
0693b22: 菴。閩帥趙汝愚仰其風。累大剎。請其出。堅臥不應。
0693b23: 然須欲一見。託鐵菴以計誘其入府。大作供養。面囑
0693b24: 其受請。瓊秉志不渝。趙公愈敬。乃以詩送歸山。云。萬
0693c01: 仞峰頭雪作堆。一枝寒木倚巖隈。青青不改四時操。
0693c02: 任待春風吹不回。府判以下幕職皆賀其光大法門
0693c03: 不少。與夫今之持書院住者。不可同日語之也。
0693c04: ○李侍郎德邁。守南台日。以鴻福．萬年．薦善請拙菴．
0693c05: 伊菴．鐵菴三大老出世。一時龍象駢集。後以國清請
0693c06: 密菴。密菴當時住衢之烏巨。是皆專為應菴之故。及
0693c07: 開堂。各有所稟。信之。此事各在當人。故不可以人情
0693c08: 取悅士大夫也。後李公歸番陽。閑居日。語人曰。浩
0693c09: 平生雖在仕路。家貧不足以自給。無資可以濟人。唯
0693c10: 在丹丘請得三員善知識出世。續佛慧命。其功德不
0693c11: 可思議哉。
0693c12: ○佛照光。初在仰山璇野菴會中。受台州鴻福之命。
0693c13: 道游三衢。抵烏巨。密菴以偈送之。以謂必承應菴也。
0693c14: 偈曰。瞎驢生得瞎驢兒。齷齪聲名徹四維。更把少林
0693c15: 無孔笛。逢人應是逆風吹。及抵婺之寶林。時月菴弟
0693c16: 子遠和尚住。復舉雲門話墮語令判之。意謂其承嗣
0693c17: 月菴也。及來丹丘開堂。恰嗣玅喜。叢林皆短之。以謂
0693c18: 玅喜門戶高大而然。初不知冤有頭債有主也知亭祖璇。
0693c19: 嗣月菴果。歷住溈．仰二山。佛照光為其首座。璇與超萬卷為昆仲。超。曜菴也。博通經史。與竹菴珪．雲臥瑩為
0693c20: 友。天童宏智目為超萬卷。了堂十世祖也。堂。陵虛谷弟子也。慧朗之孫也。淡居集。
0693c21: ○塗毒和尚。住常之華藏。一日。忽頭痛如刀劈。連三
0693c22: 日不已巳。門弟子以謂其生腦癰矣。既痛止。乃見伏犀
0693c23: 骨聳起如插。不旬日。詔下領雙徑。人晚成。果有換
0693c24: 骨之兆。將行。有雪林慈光者。久依佛智。歲晚雙瞽。寓
0694a01: 止慧山。以三偈送上五峰。其一曰。塗毒離微及盡。典
0694a02: 牛佛祖俱亡。捧天書南去。叢林千古耿光。二曰。台
0694a03: 嶺危峰壁立。大湖雪浪華飛。試問五湖禪衲。如今天
0694a04: 下有誰。三曰。衰殘正賴餘潤。紫泥掇我賞音。附驥觀
0694a05: 光喝石。攀龍徒有此心。
0694a06: ○歸雲本和尚。南台人。嗣瞎堂遠。自金陵長干遷
0694a07: 山。道聲籍甚。狀元劉堯夫問道於本。氣義相得。有
0694a08: 上堂云。一棒下痛領將去。樹頭驚起雙雙魚。一句下
0694a09: 折合得來。石上迸出長長。便乃用無所用。常轉無
0694a10: 盡法輪。為無所為。普現無邊身相。古人無著力處便
0694a11: 了。劃箇影子道。一月普現一切水。一切水月一月攝。
0694a12: 佛法若如此。又要歸雲出來作什麼。大眾。良久。卓拄
0694a13: 杖云。如今坐立儼然。向千鈞不立錐處立地證得麼。
0694a14: 大海若知足。百川應倒流。下座。有叢林辨篇。論議
0694a15: 當世搖尾乞憐者。詞意甚超卓。圓極岑禪師親為
0694a16: 之。後輩入眾不可不知。其文曰。本朝富鄭公弼問道
0694a17: 於投子顒禪師。書尺．偈頌凡一十四紙。於台之鴻
0694a18: 福兩廊壁間。灼見前輩主法之嚴。王公貴人信道之
0694a19: 篤也。鄭國公。社稷重臣。晚歲知向之如此。而顒必有
0694a20: 大過人者。自謂於顒有所警發。士大夫中。諦信此道。
0694a21: 能忘齒屈勢。奮發猛利。期於徹證而後已巳。如楊大年
0694a22: 侍郎．李和文都尉。見廣慧璉．石門聰并慈明諸大老。
0694a23: 激揚酬唱。斑斑見諸禪書。楊無為之於白雲端。張無
0694a24: 盡之於兜率悅。皆扣關擊節。徹證源底。非苟然者也。
0694b01: 近世張無垢侍郎．李漢老參政．呂居仁學士皆見玅
0694b02: 喜老人。登堂入室。謂之方外道友。愛憎逆順。雷揮電
0694b03: 掃。脫略世俗忌。觀者斂歛衽辟易。罔窺涯涘。然士君
0694b04: 子相求於空閑寂寞之。擬棲心禪寂。發揮本有而
0694b05: 已巳。後世不見先德楷模。專事諛媚。曲求進顯。凡以住
0694b06: 持薦名為長老者。往往書刺剌以稱門僧。奉前人為恩
0694b07: 府。取招提之物。苞苴獻。識者憫而恬不知。嗚
0694b08: 呼。吾沙門釋子一缾一。雲行鳥飛。非有凍餒之迫。
0694b09: 子女玉帛之戀。而欲折腰擁篲。酸寒跼蹐。自取辱賤
0694b10: 之如此耶。稱恩府者。出一己之私。無所依據。一妄庸
0694b11: 唱之於其前。百妄庸和之於其後。擬爭奉之。自卑小
0694b12: 之耳。削弱風教莫甚於人。敏實姦邪欺偽之漸。
0694b13: 雖端人正士。巧為其所入。則陷身於不義。失德於無
0694b14: 救。可不哀歟。破法比丘。魔氣所鍾。誑誕自若。詐現知
0694b15: 識身相。指禪林大老為之師承。媚當路貴人為之宗
0694b16: 屬。申不請之敬。啟壞法之端。白衣登。膜拜其下。曲
0694b17: 違聖制。大辱宗風。吾道之衰極至於此。嗚呼。天誅鬼
0694b18: 錄。萬死奚贖其者歟。嵩禪師原教有言。古之高僧
0694b19: 者。見天子不名。預制書則曰公．曰師。鍾山僧遠。鑾輿
0694b20: 及門而坐而不迎。虎溪慧遠。天子臨潯陽而詔不
0694b21: 出。當世待其人。尊其德。是故聖人之道振之。後世之
0694b22: 慕其高僧者。交卿大夫尚不得預下士之禮。其出其
0694b23: 處不若庸人之自得也。況如僧遠之見天子乎。況如
0694b24: 慧遠之自若乎。望吾道之興。吾人之脩。其可得乎。存
0694c01: 其教而不須其人。存諸何以益乎。惟此未不涕下。
0694c03: 為憂。頗如波旬今日入我法中。詐妄自欺以諛為
0694c04: 得計。如師子身中虫。自食師子身中肉。此書不作可
0694c05: 也哉。首楞嚴曰。我滅度後。末法之中。多此妖邪。熾盛
0694c06: 世間。潛匿姦欺。稱善知識云云。又曰。云何賊人假我
0694c07: 衣服。裨販如來。造種種業。皆言佛法。非出家具戒
0694c08: 比丘。為小乘道。由是疑誤無量眾生。墮無間獄。淳熙
0694c09: 丁酉。余謝事顯恩。寓居平田西山小塢。以日近見聞
0694c10: 事多矯偽。古風彫落。吾言不足為之重輕。聊書以自
0694c11: 警云。歸雲如本書。圓極岑云。佛世之遠。正宗淡薄。
0694c12: 澆漓風行。無所不至。前輩彫謝。後世無聞。叢林典刑
0694c13: 幾至掃地。縱有扶救之者。返以為蠻子也。余觀山
0694c14: 本禪師辨。詞遠而意廣。深切著明。極能箴其病。第
0694c15: 為妄庸輩知識暗短。醉心於邪之域。必以醍醐為
0694c16: 毒藥也。淳熙壬寅上巳。圓極彥岑書于江左五峰。
0694c17: ○懶菴樞和尚。黃龍下尊宿。承嗣道場慧。初。孝宗皇
0694c18: 帝雖向佛乘。未知有宗門下奇特事。皆是此老引進。
0694c19: 故瞎堂．拙菴然後印可之。要知其來歷。皆樞之力也。
0694c20: 樞謝事靈隱。後居于明教永安蘭若。逍遙自適。有絕
0694c21: 句題于壁曰。雪裏梅華春信息。池中月色夜精神。年
0694c22: 來不是無嘉趣。莫把家風舉似人。可見其胸次也。
0694c23: ○竦辣空谷者。餘杭人。在象田演座下充維那。為人清
0694c24: 苦貧甚。冬則蘆華當絮。自非本色叢林。斷不放複。故
0695a01: 演為頌其道號曰。谷空空谷谷空空。空谷全超萬象
0695a02: 中。流水落華渾不見。清風明月相容。後在天童沿
0695a03: 流縛屋。號曰吊古。多有兄弟陪其勝遊。余時在玉几
0695a04: 拙菴老人會中。以頌寄之曰。聞君縛屋傍山阿。遠吊
0695a05: 龍湫諾詎羅。未必將身潛碧嶂。且圖蹺足向清波。韻
0695a06: 傳空谷人難到。門掩山華雪不過。我待秋風洗壑。
0695a07: 杖藜相與傲蘿。竦以清氣入骨。成霞痼疾。遂終
0695a08: 于太白。
0695a09: ○五臺艸衣文殊像。始自本朝元豐間。大尉呂惠卿
0695a10: 因戍邊遊臺山。見其貌。嚴童子。體黑而被髮。以蒲自
0695a11: 足纏至肩。袒右膊。手執梵夾與呂論華嚴大旨。而呂
0695a12: 不知其大士。洎呵呂以凡情測于聖意。呂方下拜。
0695a13: 而童子乃化文殊形。跨金毛隱隱入雲中矣。呂從是
0695a14: 悔恨。歸家逾月。不樂。後家人告以至誠懇惻。聖
0695a15: 容必現。呂如其言。乃竭誠悔過。期於必現而後已巳。一
0695a16: 日早起。乃見大士現於香几間。呵云。胡為住相。貪著
0695a17: 之甚邪。呂曰。正欲世人咸見大士示化之真容耳。急
0695a18: 命工圖之。頃刻不見。其像遂傳于京洛間。今在處
0695a19: 或見之。余蓄一本。乃吳僧梵隆之筆。期終身以奉之。
0695a20: 記典牛和尚一贊最佳。其詞曰。潦倒南泉。不識道
0695a21: 理。大小曼殊室利。貶向鐵圍山底。至今頭又不梳。面
0695a22: 又不洗。一箇渾身坐在艸裡。鈍根呂公猶不瞥地。指
0695a23: 出金毛。當下迷己。靠倒了也。蘇盧悉唎。
0695a24: ○水墨觀音像。自唐吳道子．李伯時。後惟吳僧梵隆
0695b01: 茂宗者尤為玅絕。故孝宗贊之曰。水波不動。火光
0695b02: 不興。梵隆玅絕。授之德明。賜中官黃德明也。隆有
0695b03: 小師至。亦善作此。近有閩僧德源。筆猶臻玅。故當
0695b04: 時鉅公如謝丞相．趙大師彥逾皆有贊其像曰。視
0695b05: 返聽。結跏趺坐。邈出筆端。以色見我。千百億身。無可
0695b06: 不可。重說偈言。依然話墮。趙曰。出意作觀音。筆間造
0695b07: 玄玅。會得真面目。慧光應耀。若以相貌求。相生
0695b08: 善念。念念既純全。真相縱斯現。
0695b09: ○柏堂雅禪師。閩人。嗣懶菴需。初住紫籜。以佛照居
0695b10: 冷泉。叔姪之故。特往輔佐之。居座元二年。兄弟多歸
0695b11: 之。然雅剛正。佛照憚之。後住龍翔靈。其道大振。示
0695b12: 眾云。瑞峰頂上。棲鳳亭邊。一杯淡粥相依。百衲蒙頭
0695b13: 打坐。二祖禮三拜。依位而立。已巳是周遮。達磨老臊胡。
0695b14: 分盡髓皮。一場狼藉。自餘之輩。何足道哉。柏堂與麼
0695b15: 道。還免諸方撿責也無。具眼者辨取。洎合停囚長智。
0695b16: 又曰。紫蕨伸拳筍破梢。楊華飛盡綠陰交。分明西祖
0695b17: 單傳句。黃鳥留鳴燕語巢。箇裡見得徹。信得及。若到
0695b18: 諸方。決定明下安排。龍翔門下。直是一槌槌殺。何
0695b19: 故。不是與人難共住。大都緇素要分明。
0695b20: ○廣教會和尚。川人。嗣石頭回。初依此菴于護國。因
0695b21: 行者．幹鐵板。皆有頌送行。會曰。空奮雙拳與麼去。打
0695b22: 成一片早回頭。歸來挂在三峰頂。惱亂春風卒未休。
0695b23: 兄弟皆愛之。後住雲居．薦福。常安三二百眾。根本
0695b24: 端正。下梢決定殊勝也。
0695c01: ○三峰印禪師。婺州人。見地超絕。頌百丈野狐話
0695c02: 曰。不落不昧。誣人之罪。不昧不落。無繩自縛。可憐柳
0695c03: 絮逐春風。到處自西還自東。叢林多傳之。淳初。余
0695c04: 在山陰能仁。與今瑞葦堂潤公同住。見渠舉之。恨
0695c05: 不見其人。後因見塗毒老人頌曰。秉大火炬。燒太
0695c06: 空。達磨不會。眼瞎耳聾。尤在印之頂之上打筋斗
0695c07: 耳。
0695c08: ○自得暉頃在長蘆祖照會中。眾寮栽竹。暉忽成一
0695c09: 頌云。高節深雲藏不得。幽人移向矮前。靈根瑞葉
0695c10: 驚目。將著清風動碧天。一時之作。出自偶然。人已巳
0695c11: 爭誦之。迨晚年。居乳竇。已巳八十餘。忽奉旨住淨慈。人
0695c12: 皆以為語讖。及辭眾上堂云。一住山中四十年。老來
0695c13: 無日不思閑。今朝誤被君王詔。珍重禪流出故關。雲
0695c14: 無心而出岫。鳥倦飛而知還。他年得意歸來也。賓主
0695c15: 相忘松石間。及來南屏。大興曹洞之道。後歸雪竇雙
0695c16: 塔作終焉計。果應去時之語。所謂在心為志也。
0695c17: ○鑑咦菴與賢在菴。俱嗣心聞賁。鑑頌罽賓國王
0695c18: 斬師子尊者公案云。尊者何得蘊空。罽賓刃下斬
0695c19: 春風。桃華雨後恣零落。染得一溪流水紅。叢林爭傳
0695c20: 之。乃賢頌勘婆話曰。雪佳人貌最奇。常將玉笛向
0695c21: 人吹。曲中無限華心動。獨許東君第一枝。玅喜一見。
0695c22: 大稱賞曰。賁老有此兒。黃龍法道未至委地。觀夫前
0695c23: 輩之汲引後進。唯是公論。初無宗黨之分耳。
0695c24: ○佛性泰頌龍牙參翠微臨濟公案曰。子卿不下單
0696a01: 于拜。始末常遵漢帝儀。雪后始知松操。事難方見
0696a02: 丈夫兒。可謂親切明白。余頃在玉几。見佛照舉此。
0696a03: 必再三稱賞曰。此乃頌古樣子也。後觀其語錄。又愛
0696a04: 其頌婆子偷趙州筍話云。櫻桃初熟筍穿籬。林下相
0696a05: 逢老古錐。忍俊不禁行正令。得便宜是落便宜。
0696a06: ○開善謙頌心不是佛。智不是道云。太平時節歲豐
0696a07: 登。旅不戶不。官路無人夜無月。唱歌歸去恰
0696a08: 三更。玅喜最喜之。金山奇道者。別峰印之嗣。亦以
0696a09: 遲日江山麗。春風華艸香。泥融飛燕子。沙暖鴛鴦
0696a10: 頌之。亦不易得。時以為超師之作也。
0696a11: ○圓通旻和尚。興化仙遊人也。見泐潭乾。左丞范公
0696a12: 致靈初自內翰出帥豫章。過侯溪。因語次。范歎曰。行
0696a13: 將老矣。墮在金紫行中。知此事稍遠。旻即呼內翰。內
0696a14: 翰應諾。旻曰。也不遠。翰曰。好。好。更望指示。旻曰。此去
0696a15: 洪都有四程。翰佇思。旻曰。見即便見。擬思即差。翰大
0696a16: 喜。從此有所入。
0696a17: ○樞密吳公居厚。擁節歸鍾陵。見旻曰。頃赴省試。過
0696a18: 圓通趙州關。因問前住訥老。透關底事如何。訥曰。且
0696a19: 去做官。今不覺五十餘年。旻曰。曾明得透關底事麼。
0696a20: 吳曰。八次經過常存念。然未脫灑在。旻舉扇與之曰。
0696a21: 請使扇。吳揮扇。旻曰。有甚不脫灑處。吳大喜曰。便請
0696a22: 末後句。旻乃搖扇兩下。吳曰。親切。親切。旻曰。咭嘹舌
0696a23: 頭三千里。
0696a24: ○陳諫議彭公汝霖手寫觀音經施旻。旻拈起曰。這
0696b01: 箇是觀音經。那箇是諫議底。彭曰。此是某親書。旻曰。
0696b02: 寫底是字。那箇是經。彭曰。了不得也。旻曰。即現
0696b03: 宰官身而為說法。彭曰。人人有分。旻曰。莫謗經好。彭
0696b04: 曰。如何即是。旻舉經示之。彭撫掌大曰。嗄。旻曰。又
0696b05: 道了不得。彭乃頂禮。
0696b06: ○安相國南遷。經過見旻。嘆曰。一生做官。今日被謫。
0696b07: 覺見從前但一夢耳。旻曰。相公覺耶。安曰。此皆是本
0696b08: 有。但未甚明了。旻即召相公。公舉首。旻曰。了也。安曰。
0696b09: 奈被事使得。旻曰。離京幾程至此。安曰。四十二日。旻
0696b10: 曰。甚處得來。安曰。得力。得力。旻曰。直下受用去。安
0696b11: 曰。如何受用。旻曰。朝朝相似。日日一般。安乃合掌。旻
0696b12: 曰。但空諸有。勿實所無。大率如此。真得大自在也。
0696b13: ○二靈菴主。蘇人也。初見真淨。後參泐潭乾。有所證。
0696b14: 回東浙。居雪竇之中峰。菴常有虎蹲伏座下。初與天
0696b15: 童交和尚同行。二人稟誓斷不出世。後交爽其盟。出
0696b16: 尸太白。和遂與其絕交。居中峰歲久。其山秀絕。凡居
0696b17: 不久。即有他山之命。和乃鉏斷山骨。竟為待制陳公
0696b18: 以詩誘出。住二靈菴。不一二年。禪衲至。遂成小小
0696b19: 法社。名聞九天。屢詔不起。至今遺蹟尚存。多有偈語
0696b20: 行于世。二靈乃居鄞江月波之中。淳中。別峰印自
0696b21: 乳竇赴徑山。徑從其所。偈云。萬頃湖光中。二靈
0696b22: 山色翠重重。片帆我欲天邊去。回首和公有媿容。可
0696b23: 想見其高風也。
0696b24: ○仁宗皇帝。因大覺禪師入內論心法。有御製賜之
0696c01: 曰。初祖安禪在少林。不傳經教但傳心。後人若悟真
0696c02: 如性。密印由來玅理深。
0696c03: ○孝宗皇帝。因詔徑山潛禪師入內。亦有頌賜之曰。
0696c04: 信手拈來說。宗乘數百句。僧歸寺寂寥。一字無著處。
0696c05: 
0696c06: 叢林盛事卷上
