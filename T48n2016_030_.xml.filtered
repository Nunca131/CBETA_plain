0589b23: 
0589b24: 
0589b25: 宗鏡錄卷第三十
0589b26: 
0589b27: 慧日永明寺主智覺禪師延壽集
0589b28: 夫菩薩欲報佛恩。皆須不惜身命。護持如來
0589b29: 正法。云何唯述一心。能報慈化。答。覺王。最後
0589c01: 慈。唯令於念處修真。首祖當初所傳。只但
0589c02: 指人心是佛。若能信受。是真報恩。示他則不
0589c03: 負前機。自究則剋成大事。如智者觀心論偈
0589c04: 云。大師將涅槃。慈父有遺囑。四念處修道。當
0589c05: 依木叉住。我等非佛子。不念此遺囑。乘緩內
0589c06: 無道。戒緩墮三塗。由不問觀心。令他信漸薄。
0589c07: 烏不施食。豈報白恩。非但田不良。無平
0589c08: 等種子。法雨若不降。法種必燋枯。各無來世
0589c09: 糧。失三利致苦。大法將欲頹。哀哉見此事。為
0589c10: 是因緣故。須造觀心論。平等真法界。無行亦
0589c11: 無到。若能問觀心。能行亦能到。即是四念處。
0589c12: 能依木叉住。乘急內有道。戒急生人天。此是
0589c13: 真佛子。不乖慈父囑。天龍皆慶喜。一切豈不
0589c14: 忻。能報白恩。普施烏食。既有好良田。有
0589c15: 平等種子。法雨應時降。法種皆生長。各有未
0589c16: 來資。俱獲三利樂。為是因緣故。須造觀心論。
0589c17: 諸來求法者。欲聞無上道。不知問觀心。聞慧
0589c18: 終不發。諸來求法者。欲思無上道。不知問觀
0589c19: 心。思慧終不生。諸來求法者。欲修無上道。不
0589c20: 知問觀心。修慧終不成。諸來求法者。勤修四
0589c21: 三昧。不知問觀心。困苦無所獲。諸來求法者。
0589c22: 多聽得言語。不知問觀心。未得真實樂。諸來
0589c23: 求法者。修三昧得定。不知問觀心。盲禪無所
0589c24: 見。諸來求法者。欲懺悔眾罪。不知問觀心。罪
0589c25: 終難得脫。諸來求法者。意欲離煩惱。不知問
0589c26: 觀心。煩惱終不滅。諸來求法者。本欲利益他。
0589c27: 不知問觀心。退轉令他謗。諸來求法者。欲
0589c28: 興顯佛法。不知問觀心。退還大污損。如此眾
0589c29: 得失。非偈可具傳。有此諸得失。無人覺悟者。
0590a01: 為是因緣故。須造觀心論。末世修觀心。得邪
0590a02: 定發見。辯才無窮盡。自謂人間寶。無智者鼻
0590a03: 嗅。野狐氣衝眼。舉尾共行。次第墮坑殞。為
0590a04: 是因緣故。須造觀心論。守鼻隅安般。及修不
0590a05: 淨觀。安般得四禪。不免泥犁苦。不淨謂無學。
0590a06: 覆受女飯。設得隨禪生。墮長壽天難。為是
0590a07: 因緣故。須造觀心論。依事法用心。無慧發鬼
0590a08: 定。顯異動物心。事發壞佛法。命終生鬼趣。九
0590a09: 十六眷屬。像法決定明。三師破佛法。為是因
0590a10: 緣故。須造觀心論。內心不為道。邪諂念名利。
0590a11: 詐現坐禪相。得名利眷屬。事發壞他信。毀
0590a12: 損佛正道。此是扇提羅。死墮無間獄。為是因
0590a13: 緣故。須造觀心論。說法得解脫。聽法眾亦然。
0590a14: 不知問觀心。如貧數他寶。說者問觀心。無說
0590a15: 亦無示。聽者問觀心。無聞亦無得。為是因緣
0590a16: 故。須造觀心論。戒為制心馬。雖持五部律。不
0590a17: 知問觀心。心馬終不調。律住持佛法。解外不
0590a18: 解內。淨名訶上首。乃名真奉律。為是因緣故。
0590a19: 須造觀心論。誦經得解脫。非為世財利。若能
0590a20: 問觀心。破一微塵中。出大千經卷。受持讀誦
0590a21: 者。聞持無遺忘。心開得解脫。為是因緣故。須
0590a22: 造觀心論。勸化修供養。興顯安行人。密心為
0590a23: 自利。倚託以資身。壤他喜捨善。駝驢以償人。
0590a24: 若能問觀心。即如駝驃也。為是因緣故。須造
0590a25: 觀心論。諸道各有法。了不自尋研。忽窺窬釋
0590a26: 教。動經十數年。非但彼法拙。亦有謀壞心。此
0590a27: 是迦毘梨。仙聖豈聽說。為是因緣故。須造觀
0590a28: 心論。富貴而無道。多增長憍逸。若能問觀心。
0590a29: 得真法富貴。雖高而不危。雖滿而不溢。不著
0590b01: 世富貴。心常在道法。為是因緣故。須造觀心
0590b02: 論。貧賤多諂。窺窬造眾惡。現被王法治。死
0590b03: 墮三惡道。若能問觀心。即安貧養道。有道即
0590b04: 真實。無為即富樂。為是因緣故。須造觀心論。
0590b05: 四眾皆佛子。無非是法親。因執善法諍。遂結
0590b06: 未來怨。若能問觀心。和合如水乳。皆師子之
0590b07: 子。悉是栴檀林。為是因緣故。須造觀心論。年
0590b08: 衰身帶疾。眼闇耳漸聾。心惛多忘漏。年不如
0590b09: 一年。死王金翅鳥。不久吞命根。一旦業繩斷。
0590b10: 氣絕豈能言。為是因緣故。須造觀心論。稽首
0590b11: 十方佛。深慈觀心者。勸善諦觀察。發正覺妙
0590b12: 樂。稽首十方法。深悲觀心者。善勸諦觀察。得
0590b13: 真免諸苦。稽首十方僧。大眾和合海。若能善
0590b14: 觀察。歡喜心無量。稽首龍樹師。令速得開曉。
0590b15: 亦加捨三心。今承三寶力。起三十六問。其間
0590b16: 諸細問。對事難可數。若觀一念心。能答此問
0590b17: 者。當知心眼開。得入清涼池。不能答此問。奈
0590b18: 何盲暝也。少義尚不見。那能行大道。哀哉末
0590b19: 法中。無復行道人。設令有三數。寧別此問也。
0590b20: 故生悲愍心。歸命禮三寶。作此問心論。令
0590b21: 勸＝觀【元】【明】勸觀者開朗。願諸見聞者。莫生疑謗心。信受
0590b22: 勤修習。必獲大法利。乃至偈問云。問觀自生
0590b23: 心。云何四不說。離戲論執諍。心淨如虛空。問
0590b24: 觀自生心。云何是魔行。業煩惱所繫。三界火
0590b25: 宅燒。問觀自生心。云何是外道。諸見煩惱業。
0590b26: 流轉於六道。問觀自生心。云何是三業。拙度
0590b27: 斷見思。出三界火宅。問觀自生心。云何是巧
0590b28: 度。三乘不斷結。得入二涅槃。問觀自生心。云
0590b29: 何是別教。求大乘常果。菩薩斷別惑。問觀自
0590c01: 生心。云何圓教乘。不破壞法界。住三德涅槃。
0590c02: 問觀自生心。云何為涅槃。修四種三昧。得真
0590c03: 無生忍。問觀自生心。云何巧成就。二十五方
0590c04: 便。調心入正道。問觀自生心。云何知自心。起
0590c05: 十種境界。成一心三智。問觀自生心。云何知
0590c06: 十境。各成十法乘。遊四方快樂。問觀自生心。
0590c07: 云何不住法。入初發心住。及四十二位。問觀
0590c08: 自生心。云何六度成。能得諸三昧。及諸陀羅
0590c09: 尼。問觀自生心。云何得六通。用四攝行化。四
0590c10: 辯無罣礙。問觀自生心。云何得相好。成真應
0590c11: 二身。對緣如鏡像。問觀自生心。云何具十力。
0590c12: 及四無所畏。內外照用圓。問觀自生心。云何
0590c13: 於觀心。能得十八種。不共世間法。問觀自生
0590c14: 心。云何得大慈。大悲三念處。愍眾無異想。問
0590c15: 觀自生心。云何巧方便。成就諸眾生。嚴淨一
0590c16: 切剎。問觀自生心。云何於此心。莊嚴菩提樹。
0590c17: 建清淨道場。問觀自生心。云何降魔怨。能制
0590c18: 諸外道。令眾悉歸敬。問觀自生心。云何坐道
0590c19: 場。現四種成佛。赴機無差殊。問觀自生心。云
0590c20: 何轉四教。清淨妙法輪。一切得甘露。問觀自
0590c21: 生心。云何現四佛。四種涅槃相。究竟滅無餘。
0590c22: 問觀自生心。云何知依正。四土天器同。而飯
0590c23: 色有異。問觀自生心。云何於＝依【明】於依此心。是一切
0590c24: 根緣。通達無罣礙。問觀自生心。云何知悉檀。
0590c25: 無形無所說。現形廣說法。問觀自生心。云何
0590c26: 知漸頓。祕密不定教。一音說此四。問觀自生
0590c27: 心。云何知四教。各開出四門。及一切法門。問
0590c28: 觀自生心。云何於四教。四門十六門。作論通
0590c29: 眾經。問觀自生心。云何住滅定。普入十法界。
0591a01: 廣利諸眾生。問觀自生心。云何知四土。用教
0591a02: 有增減。普利一切眾。問觀自生心。云何知此
0591a03: 心。具一切佛法。無一法出心。問觀自生心。云
0591a04: 何知此心。即平等法界。佛不度眾生。問觀自
0591a05: 生心。云何知此心。法界如虛空。畢竟無所念。
0591a06: 問觀自生心。云何無文字。一切言語斷。寂然
0591a07: 無言說。今約觀一念自生心。略起三十六問。
0591a08: 外觀心人。及久相逐。眷屬。行四種三昧者。彼
0591a09: 觀心者。若能一一通達。當生心如佛想。親近
0591a10: 受行。如四依也。門徒眷屬。若於此無滯。是真
0591a11: 同行。是真法王子孫。紹三寶種。使不斷絕。若
0591a12: 不能觀於一念自生心。一一答此問者。即是
0591a13: 天魔外道眷屬。為彼之所驅馳。方處三界牢
0591a14: 獄。未有出離之期。若心不愜。欲求挽出者。必
0591a15: 墮二乘三惡道坑。自斷法身慧命。誅滅菩提
0591a16: 眷屬。是破佛法國土大乘家。哀哉哀哉。知奈
0591a17: 何也。若觀自生心。得失如此。觀他生。共生。無
0591a18: 因生。心亦然也。釋曰。此觀心三十六問。上等
0591a19: 十方諸佛之慈心。無恩不報。下及法界群生
0591a20: 之悲仰。有感皆從。乃至修行妙門。度生儀軌。
0591a21: 教觀融攝。理事圓通。徹果該因。自他兼利。
0591a22: 十身遍應。四土包含。但觀自一心。無不悉備。
0591a23: 如論偈云。烏不施食。豈報白恩。非但田
0591a24: 不良。無平等種子。法雨若不降。法種必燋
0591a25: 枯。各無來世糧。失。三利致苦者。釋云。此偈
0591a26: 明。不修念處之觀。即是無平等種子。不依
0591a27: 木叉而住。即非良田。何者。夫觀大乘念處者。
0591a28: 觀生死五陰之身。非枯非榮。即大寂定。涅槃
0591a29: 經云。色解脫涅槃。乃至識解脫涅槃。若修此
0591b01: 念處觀。即是觀一切六道眾生。即是常樂我
0591b02: 淨大涅槃。具足佛之知見。如常不輕圓信成
0591b03: 就。經云。施城中最下乞人。與難勝如來等。是
0591b04: 則豈可分別是田非田。可施不可施耶。故念
0591b05: 處觀。即平等種子。若不修。則見生死涅槃有
0591b06: 異。凡聖有殊。聖是敬田。則崇仰而施。凡是
0591b07: 悲田。則厭賤而不捨。故言無平等種子。今取
0591b08: 王為喻者。喻無平等種子也。昔有王。但借白
0591b09: 以喻聖人。烏以喻凡人。王喻眾生不修
0591b10: 念處。不修念處平等種子之人也。故簡悲敬
0591b11: 兩田。然內無平等種子圓觀之道。外則不能
0591b12: 弘宣化大乘。豈能報佛恩。又破如來禁戒。則
0591b13: 無良田。是故偈云。法雨若不降。法種則燋枯。
0591b14: 此兩句。明四眾無戒慧之機。聖則不應。何者。
0591b15: 涅槃經云。純陀自云。我今身有良田。無諸荒
0591b16: 穢。唯希如來甘露法雨。雨我身田。令生法芽。
0591b17: 而今四眾不依念處修道。則無慧種。不依木
0591b18: 叉而住。則無良田。既無種。則眾生無感聖之
0591b19: 機。豈能招聖法雨之應。眾生佛性之芽。何得
0591b20: 不枯也。乃至內無善機。外無聖應。法種之芽
0591b21: 又枯。是則失現在未來涅槃。三利之樂。乃更
0591b22: 招三塗之苦。又偈云。能報白恩。普施烏
0591b23: 食者。釋云。此偈明有平等種子。復有良田。能
0591b24: 施烏食。能報白恩。何者。然佛聖人能覺
0591b25: 悟眾生。不令為三毒諸煩惱蛇毒所傷。即是
0591b26: 聖人於眾生有恩。如白覺悟於王。不為毒
0591b27: 蛇所害。經云。依教修行。名報佛恩。而今行者。
0591b28: 依念處觀慧。依木叉而住。即是依教修行。名
0591b29: 報佛恩。復能以己之行。化導一切眾生。即是
0591c01: 普施一切烏食。能報白之恩。又偈云。守
0591c02: 鼻隅安般。及修不淨觀。安般得四禪。不免泥
0591c03: 犁苦。不淨謂無學。覆受女飯。設得隨禪生。
0591c04: 墮長壽天難。為是因緣故。須造觀心論者。釋
0591c05: 云。此明事相修禪之倒也。鼻隅安般一句。標
0591c06: 修有漏四禪章＝禪【元】章禪門。及修不淨觀一句。標修無
0591c07: 漏事禪章門。守鼻隅者。安心在鼻也。安般者。
0591c08: 數息也。以數息故。能得四禪八定。昔有比丘。
0591c09: 得四禪。謂阿羅漢。臨命謗佛。墮於地獄也。昔
0591c10: 有比丘。學不淨觀。少時伏心。欲想不起。自謂
0591c11: 聖人。後出聚落乞食。見女送飯。欲心即發。情
0591c12: 迷心醉。覆受於女飯。然數息得禪。設不起
0591c13: 謗。及不墮地獄。而隨禪受生。墮長壽天難。故
0591c14: 知若於一心四念處修道。不忘慈父囑。真孝
0591c15: 順之子孫。但入宗鏡中。無恩而不報。是以心
0591c16: 若正。萬法皆正。心若邪。萬法亦邪。若離自心
0591c17: 外。欲破他邪。則立自立他。見邪見正。如卸甲
0591c18: 入陣。棄火焚畬。欲破敵下種。無有是處。但能
0591c19: 守護自心。即是護持正法。亦是普念十方一
0591c20: 切如來。自心護法既爾。轉化他心亦然。則正
0591c21: 外無邪。云何說破。邪外無正。云何說持。如是
0591c22: 通明。真護正法。乃至圓滿具足一切法門。所
0591c23: 以首楞嚴經偈云。將此深心奉塵剎。是則名
0591c24: 為報佛恩。大集經云。眼識於色。是名非法。若
0591c25: 能遠離。是名護法。故知善攝諸根。不為六塵
0591c26: 所侵者。可謂真護法矣。法集經云。菩薩不須
0591c27: 守護諸法。世尊。若菩薩但能善護自心。是菩
0591c28: 薩善護自心故。則能成就諸佛妙法。乃至見
0591c29: 自心如幻。如是見諸法如幻。而心非內非外。
0592a01: 二中間可得。如是見一切法。見即如心。無
0592a02: 於色相。不可得示。不可得見。無於形礙。不可
0592a03: 執捉。不照不住。見一切諸法。其相如是。若能
0592a04: 如是見者。是菩薩則能得於平等之心。以得
0592a05: 平等心故。如是菩薩不復更得於法。以平等
0592a06: 外無差別法。了差別法即平等故。若入此平
0592a07: 等法門。則知一切法皆悉性空。不生愛著。即
0592a08: 是無非捨身命處耳。亦是成道處。亦是轉法
0592a09: 輪處。亦是度生處。亦是入滅處。亦是究竟
0592a10: 報恩處。亦是成滿大願處。亦是萬行具足處。
0592a11: 何者。如云萬物得地而生。萬行得理而成者。
0592a12: 理即心也。或行孝思。或輸忠烈。靡不由心者
0592a13: 哉。如則天朝。孟景休。丁母憂。哀毀迨至滅
0592a14: 性。有弟景褘在襁褓。景休自乳之。乳謂＝為【元】【明】謂為之
0592a15: 溢。又畢搆。為吏部尚書。初丁繼母蕭氏憂。盧
0592a16: 氏二妹。俱在襁褓。搆親乳之。乃至成長。斯則
0592a17: 孝行之所感。乳出於心。非定男女之體也。
0592a18: 問。八萬四千法門。門門解脫。云何偏取一心
0592a19: 門。以為真趣。答。此一心門。是真性解脫。古
0592a20: 佛慈諸佛解脫。只令於眾生心行中求不
0592a21: 於餘處求。何以故。只謂眾生心。是諸佛心。諸
0592a22: 佛解脫。是眾生解脫。隨緣轉變。自號眾生。緣
0592a23: 性常空。真佛不動。如元是水結。若欲求水。
0592a24: 應當就。水雖殊。濕性不壞。時節有異。體
0592a25: 性無虧。如是信入。名真解脫。其餘法門。非無
0592a26: 進趣。若比斯宗。頓漸天隔。但明佛慧。唯接上
0592a27: 機。所以法華會上。世尊親囑累諸大菩薩。若
0592a28: 說此經。直入佛慧。能廣開示。真報佛恩。其有
0592a29: 不信受者。當於餘深法中。示教利喜。即是演
0592b01: 餘解脫法門。今宗鏡中。唯論不思議解脫。如
0592b02: 台教問。何意不斷煩惱而入涅槃。方是不思
0592b03: 議解脫。答。須彌入芥。小不障大。大不即小。
0592b04: 故云不思議耳。今有煩惱惑。不障智慧涅槃。
0592b05: 智慧涅槃。不礙煩惱結惑。乃名不思議。又約
0592b06: 有體無體＝思義解脫【元】，思議解脫【明】有體無體＝思義解脫【元】，＝思議解脫【明】有體無體思義解脫思議解脫無色無心。以明解脫無體也。若不
0592b07: 思議觀。色心即是法性之色心。具色心不生
0592b08: 不滅而得解脫。故知真善妙色。妙心之體也。
0592b09: 又妙色湛然常安住。又色解脫涅槃。若無色
0592b10: 者如死人。那得解脫也。乃至黃蜂作蜜。蜘蛛
0592b11: 作網。皆不可思議。皆有心數法之解脫也。是
0592b12: 知直了此心。無行不足。以一心具足萬行。無
0592b13: 一行而非心故。且如云布施者。大菩薩行施
0592b14: 等時。能觀唯議知境是心。即心外無法。三輪
0592b15: 體空。是稱真施。持戒者。謂證唯心。離念常淨。
0592b16: 無明垢盡。即成佛戒。但佛心中。具諸功德。離
0592b17: 過義邊。則名為戒。忍辱者。觀眾生唯識妄見。
0592b18: 知本心外無法可瞋。精進者。如來精進。若
0592b19: 據自行。常觀唯識。故攝論云。如來常不出觀
0592b20: 故。寂靜。禪定者。大菩薩定。謂觀唯識不見境
0592b21: 時。心無緣念。則是真定。智慧者。大菩薩皆觀
0592b22: 自心。意言分別。以為境界。從初發心乃至成
0592b23: 佛。皆作此觀。豈止四等六度。成佛化生。乃至
0592b24: 欲託質蓮臺。永拋胎藏。生極樂等諸佛國土。
0592b25: 遊戲神通者。皆能了達自心。無不化往。又復
0592b26: 豈止一行一願。凡有一切希求無不從意。故
0592b27: 如來不思議境界經云。三世一切諸佛。皆無
0592b28: 所有。唯依自心。菩薩若能了知諸佛。及一切
0592b29: 法皆唯心量。得隨順忍。或入初地。捨身速生
0592c01: 妙喜世界。或生極樂淨佛土中。金剛般若論
0592c02: 偈云。智習唯識通。如是取淨土。起信論云。
0592c03: 初信大乘心人。諸佛皆攝生淨土。諸法無行
0592c04: 經云。若能教化三千大千世界中眾生。令行
0592c05: 十善。不如菩薩如一食頃一心靜處。入一相
0592c06: 法門。大般若經云。佛告善現。當知甚深般若
0592c07: 波羅蜜多。是諸善法所趣向門。譬如大海。是
0592c08: 一切水趣向門。楞伽經偈云。一切諸度中。佛
0592c09: 心為第一。所以一切諸乘中。斯乘為究竟。台
0592c10: 教云。諸佛解脫。於眾生心行中求者。若觀眾
0592c11: 生心行。入本性清淨智。窮眾生心原者。即顯
0592c12: 諸佛解脫之果。若見眾生心空。即見佛國空。
0592c13: 即是心行中求得三種解脫。眾生心性。即真
0592c14: 性解脫。癡愛。即實慧解脫。諸不善行。即是方
0592c15: 便解脫。是知此一心真性解脫。能空煩惱繫
0592c16: 縛九結十使等。如一栴檀樹。改四十由旬伊
0592c17: 蘭林悉香。能令煩惱即菩提故。又若斷惑懺
0592c18: 罪。比餘漸教。如華千斤。不如真金一兩。故
0592c19: 云若欲懺悔者。端坐念實相。則直了無生之
0592c20: 心。當處解脫。金光明經疏云。毘盧遮那。遍一
0592c21: 切處。若行若住。若明若暗。皆得不離見佛世
0592c22: 尊。六根所對。無非佛法。耆婆攬草。無非藥者。
0592c23: 普能愈病。釋摩男所執一切砂礫。皆變為寶。
0592c24: 阿那律空器。悉滿甘露。若能如是者。所觀之
0592c25: 罪。非復是罪。罪即實相。所觀之福。福即非
0592c26: 福。福即實相。純是實相。是名大懺悔也。觀普
0592c27: 賢菩薩行法經云。觀心無心。從顛倒想起。如
0592c28: 此想心。從妄想起。如空中風。無依止處。如是
0592c29: 法相。不生不沒。何者是罪。何者是福。我心自
0593a01: 空。罪福無主。一切諸法。皆亦如是。無住無壞。
0593a02: 如是懺悔。又夫有罪可露。非真懺悔。有善可
0593a03: 見。非真隨喜。有法可趣。非真迴向。有事可求
0593a04: 非真發願。若入宗鏡。諦了自心。則無處無方。
0593a05: 一切清淨。如甚深大迴向經云。佛言。有三種
0593a06: 迴向。何等為三。謂過去空。當來空。現在空。
0593a07: 無有迴向者。亦無迴向法。亦無迴向處。菩薩
0593a08: 摩訶薩。當作是迴向。作是迴向時。三處皆清
0593a09: 淨。以此清淨功德。與一切眾生。共迴向阿耨
0593a10: 多羅三藐三菩提。作是迴向者。無有凡夫。及
0593a11: 凡夫法。乃至亦無有佛。及向佛者。何以故。法
0593a12: 性無緣。不生不滅。無所住故。法集經云。菩
0593a13: 薩摩訶薩。於一切法。不求究竟處。何以故。是
0593a14: 菩薩於一切法。無非究竟故。是菩薩不求解
0593a15: 脫。一切諸法。本性寂滅。無非解脫。是菩薩不
0593a16: 樂一法。亦不厭一法。是菩薩於諸佛法。非是
0593a17: 自法。亦非他法。不取一法。不捨一法。法華經
0593a18: 云。爾時佛告上行等菩薩大眾。諸佛神力。如
0593a19: 是無量無邊不可思議。若我以是神力。於無
0593a20: 量無邊百千萬億阿僧祇劫。為囑累故。說此
0593a21: 經功德。猶不能盡。以要言之。如來一切所有
0593a22: 之法。如來一切自在神力。如來一切祕要之
0593a23: 藏。如來一切甚深之事。皆於此經宣示顯說。
0593a24: 故知三世覺王。十方＝六【元】【明】方六大士。一切所有諸佛之
0593a25: 法。一切神通攝化之門。一切宗旨祕要之藏。
0593a26: 一切甚深因果之事。皆於此心無不圓足。故
0593a27: 云於無量無邊阿僧祇劫。囑累此法。讚歎此
0593a28: 心無作之功。無比之德。猶不能盡。豈可率爾
0593a29: 頃剋＝刻【明】剋刻而措言乎。此宗鏡錄。是大智所行。上
0593b01: 根能受。絕投巖癡狂之見。捨草庵下劣之心。
0593b02: 非限量之懷。輒可希冀。持螺何以酌海。折草
0593b03: 焉能量天。若遇大機。又不可行於小徑。須依
0593b04: 宗鏡。直示本心。如經云。無以穢食置於寶器。
0593b05: 無以大海內於牛跡。是知於此生信者。甚為
0593b06: 希有。何者。信果佛則易。如十方諸佛。信因佛
0593b07: 則難。如現今眾生。故起信鈔云。信過去釋迦。
0593b08: 當來彌勒等是佛。則為易。有今信眾生心中
0593b09: 真如。是凡聖通依。迷之則六趣無窮。悟之
0593b10: 則三寶不斷。此為希有。如信皇后王胎則易。
0593b11: 信貧女聖孕則難。是以染法淨法。俱是心苗。
0593b12: 本地發生。更無餘孕。如無著菩薩。大乘莊嚴
0593b13: 經論偈云。自界及二光。癡共諸惑起。如是諸
0593b14: 分別。二實應遠離。釋曰。自界。謂自阿賴分種
0593b15: 子。二光。謂能取光。所取光。此等分別。由共無
0593b16: 明。及諸餘惑。故得生起。如是諸分別二實應
0593b17: 遠離。二實。謂所取實。及能取實。如是二實染
0593b18: 淨。應求遠離。釋曰。此亦攝末歸本義。論云。求
0593b19: 唯識人云。能取及所取。此二唯心光。貪光及
0593b20: 信光。二光無二法。釋曰。求唯識人。應知能取
0593b21: 所取。此之二種。唯是心光。如是貪等煩惱光。
0593b22: 及信等善法光。如是二光。亦無染淨二法。何
0593b23: 以故。不離心光。別有貪等信等染淨法故。二
0593b24: 光亦無相。偈曰。種種心光起。如是種種相。光
0593b25: 體非體故。不得彼法實。釋曰。種種心光。即是
0593b26: 種種事相。或異時＋（或同時）【元】【明】時時或同時起者謂貪。光瞋光等〔或〕－【元】【明】或
0593b27: 同時起者。謂信光進。光等光體等者。如是也。
0593b28: 染位心數。淨位心數。唯有光相而無光體。是
0593b29: 故世尊。不說彼為真實之法。是知萬法之體。
0593c01: 不出遮那心源＝原【明】＊源＝原【明】＊源原。萬善之門。靡越普賢行海。
0593c02: 云何不出遮那心源。如華嚴經頌云。佛剎微
0593c03: 塵數。如是諸剎土。能於一念中。一一塵中
0593c04: 現。云何靡越普賢行海。如阿僧祇品頌云。於
0593c05: 一微細毛端處。有不可說諸普賢。如一毛端
0593c06: 一切爾。如是乃至遍法界。此遮那心。即菩提
0593c07: 心。此普賢行。即菩提行。如華嚴經頌云。欲見
0593c08: 十方一切佛。欲施無盡功德藏。欲滅眾生諸
0593c09: 苦惱。宜應速發菩提心。昔人云。菩提心。即萬
0593c10: 行之本。即此發心。便名為行。問。若獨取一
0593c11: 心解脫。其餘非者。則一不收一切。法界義不
0593c12: 圓。乖此廣乘。失其遍理。答。若圓修頓悟之
0593c13: 機。則舉一蔽諸。無復方便。只為不入者。方便
0593c14: 開三。乃至八萬。雖即開三本明一道。所以金
0593c15: 剛三昧經云。如如之理。具一切法。善男子。住
0593c16: 如理者。過三苦海。又＝入【元】【明】又入楞伽經偈云。有無是二
0593c17: 邊。以為心境界。離諸境界法。平等心寂靜。賢
0593c18: 劫定意經云。若復棄捐一切所有。在於所有
0593c19: 而無所有。是曰一心。法句經云。人壽百歲。情
0593c20: 欣放逸。不如一日歸心空寂。傅大士頌云。諸
0593c21: 佛不許外求名。達本真心即為正。故知萬法
0593c22: 歸心。則道全矣。如庚桑子道全篇云。魯公卑
0593c23: 辭以問之。庚桑子曰。吾能聽視不用耳目。非
0593c24: 易耳目之所苦＝用所告【明】所苦用所告者過也。公曰。孰如是。寡人
0593c25: 增異矣。其＝耳【元】其耳道若何。寡人早願聞之。庚桑子
0593c26: 曰。我體合於心。心合於氣。氣合於神。神合於
0593c27: 無。其有介然之有。唯然之音。雖遠際八荒之
0593c28: 表。邇在眉睫之內。來于我者。吾必盡知之。迺
0593c29: 不知為是我七竅手足之覺。五藏六腑心慮之
0594a01: 所知。其自知而已矣。何璨注云。心形泯合。神
0594a02: 氣冥符。洞然至忘＝心【元】【明】忘心與無同體。然後心彌靜而
0594a03: 智彌遠。神愈默而照愈彰。理極而自通。不思
0594a04: 而玄覽。非夫至神至聖。其孰能與於此哉。斯
0594a05: 乃靈真之要樞。重玄之妙道者也。是以內外
0594a06: 指歸。須冥符心體。則洞照無遺矣。遂能和光
0594a07: 萬有。體納十方。夫言和者。非有能所二法相
0594a08: 順名和。如古德云。凡聖各別。不得名和。心體
0594a09: 離念。不得眾生相。法界即我。我即法界名和。
0594a10: 首楞嚴經云。觀世音菩薩白佛言。世尊。我從
0594a11: 聞思修。入三摩地。初於聞中。入流亡所。所入
0594a12: 既寂。動靜二相。了然不生。如是漸增。聞所聞
0594a13: 盡。盡聞不住。覺所覺空。空覺極圓。空所空
0594a14: 滅。生滅既滅。寂滅現前。忽然超越世出世間。
0594a15: 十方圓明。獲二殊勝。一者。上合十方諸佛本
0594a16: 妙覺心。與佛如來同一慈力。二者。下合十方
0594a17: 一切六道眾生。與諸眾生同一悲仰。斯乃能
0594a18: 所跡消。真俗冥合。非從事行。因異而同。但了
0594a19: 心無自他。萬法自然一體。外書亦云。心和。即
0594a20: 言和。言和。即言滿天下無口過。以身心和故。
0594a21: 行滿天下無怨惡。既與萬法體和。則不共物
0594a22: 諍。如華手經云。佛告舍利弗。是故菩薩發菩
0594a23: 提心。應當觀察是心空相。舍利弗。何等是心。
0594a24: 云何空相。舍利弗。心名意識。即是識陰。意入。
0594a25: 意界。心空相者。心無心相。亦無作者。何以
0594a26: 故。若有作者。則有彼作而此人受。若心自
0594a27: 作。則自作自受。舍利弗。是心相空。無有作
0594a28: 者。無使作者。若無作者。則無作相。若人戲論。
0594a29: 是心相者。則與無礙空無相諍。若與無礙空
0594b01: 無相諍。是人則與如來共諍。若與如來共諍。
0594b02: 當知是人則墜深坑。是知若入宗鏡海中。已
0594b03: 攝餘一切法門。如登法性山。悉見諸無邊境
0594b04: 界。如大涅槃經云。譬如有人。在大海浴。當知
0594b05: 是人。已用諸河泉池之水。菩薩摩訶薩。亦復
0594b06: 如是。修習如是金剛三昧。當知已為修習其
0594b07: 餘一切三昧。又云。譬如高山。有人登之。遠望
0594b08: 諸方。皆悉明了。金剛定山。亦復如是。菩薩登
0594b09: 之。遠望諸法。無不明了。故知自心。無能過者。
0594b10: 所以教中。亦名甚深法。亦名最上乘。是以一
0594b11: 法指南。萬途歸順。但有名字差別。終無異體
0594b12: 別陳。如有頌云。諸色心現時。如金銀隱起。金
0594b13: 處異名生。與金無前後。且如金銀隱起。功德
0594b14: 之形。但有異名。金體不動。例似一心。現出凡
0594b15: 聖之道。雖立別號。心性無生。達此名空。見法
0594b16: 如鏡。自然息意。冥合真宗矣。
0594b17: 宗鏡錄卷第三十
0594b18: 　　　　　　丁未歲分司大藏都監開板
