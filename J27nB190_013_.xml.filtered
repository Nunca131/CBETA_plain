0124a01: 石雨禪師法檀卷第十三
0124a02: 嗣法小師淨柱編
0124a03: 法語
0124a04: 付法偈
0124a05: 無付即有法。有付即無法。有無付有無。付有無無法。
0124a06: 示唐祈遠居士
0124a07: 參禪到無參處。始是參有得。力有省但屬。想邊收是
0124a08: 明白。路亦是門。須打無門路處入。且道無門路處又
0124a09: 如何入。若道入了也還見石女生兒麼參。
0124a10: 參禪到昏沉。妄想眾苦。交逼處。纔好下手。不得躲避。
0124a11: 不得等待。待得清閒。安樂十個。五雙要打。在無事甲
0124a12: 裏。故於清安處。似得力多於苦難處。似退失易然寧。
0124a13: 向苦難處退到大洋海裏。莫向清安處得力到佛祖
0124a14: 頭邊。還有從大洋海裏下手的麼劍。去久矣徒勞刻
0124a15: 舟。
0124a16: 參禪到公案明了處。且莫草草急簡點。山河大地。明
0124a17: 暗色空。身心世界。眾生諸佛。有毫髮許差別也。無逆
0124a18: 順境。緣有毫髮許留礙也。無參到自己已明了處。亦莫
0124a19: 草草。急舉個古人公案。看一則兩則至於千七百則。
0124a20: 有毫髮許差別也。無三乘十二分教。有毫髮許留礙。
0124a21: 也無於此。二邊合看分看。橫看豎看。看得腳跟穩貼
0124a22: 貼地。不妨著草鞋行腳。若遇著沒個面目漢。把住要
0124a23: 津透不去。掇轉頭來。上大人丘乙己已。從新念起。方有
0124a24: 些子丈夫汗臭氣。莫局定自己已有夙根無夙根。必遠
0124a25: 得必近得。但限一刻立一時。萬不得已流至第二第
0124a26: 三。直須念念如初。及至到家。說個太近。尚爾隔津。況
0124a27: 遠乎哉。居士字祈遠。則遠在目前。且問目前無法。又
0124a28: 作麼生。撥開寶壽山頭浪揚取苕溪水底塵。
0124a29: 示金曼庸居士
0124a30: 凡學道人。打頭切忌分儒分釋。要從自己已不明處發
0124b01: 心。便無許多是非畔岸。即發心。不在廣學見聞。不在
0124b02: 避喧求靜。所以道。此事在穿衣喫飯處。迎賓待客處。
0124b03: 舉心動念即不是也。請看不舉心動念。賓客如何迎
0124b04: 待。衣食又如何穿喫。於此徹去。儒不能拘。佛不能束。
0124b05: 可稱過量丈夫。士曰。我於此似略沾味道。余笑謂。只
0124b06: 恐不是蜜。是蜜也大甜。毋自欺焉。
0124b07: 示晉朗
0124b08: 旭天欲朗。野水先明。俯仰優分。融然忘謂此功奏之。
0124b09: 極玄導達之。遒邁也。在晉之上九。當伐其私。如禪者
0124b10: 之治心。勿以纖過而存之。雖然獅子搏兔。頗費全力。
0124b11: 亦可吝也。
0124b12: 示竹虛
0124b13: 三冬養就。一旦干雲。亭亭直上。終不倚墻傍壁者。竹
0124b14: 之性也。枝葉婆娑。隨風搖曳。根本不動者。竹之韻也。
0124b15: 外實中虛。首尾有節。獨見知於君子者。竹之品也。今
0124b16: 子字竹虛。應具此性。神超物表。受世外之風韻。立衲
0124b17: 僧之品節。庶不虛此字矣。
0124b18: 示秋萍
0124b19: 秋風萍浪。澹泊江湖。辦道高流。殊堪受用。一任春回。
0124b20: 草末鳥囀。花梢而寒。暄無變矣。無變隨緣。剖微塵以
0124b21: 出大千經卷。納須彌於芥子。此秋萍開士之轉雜花
0124b22: 也。
0124b23: 木蛇為祁季超居士所得以偈贈之有敘
0124b24: 木蛇子打風打雨不曾打著些子即有一二見而
0124b25: 死者久矣。委諸岩壑。戊寅秋杪適居士四九初度。
0124b26: 入山深語數日。夕偶爾失手。侍者相救。勢已巳入穴。
0124b27: 不可倒拔。因笑曰。若欲取之。必固與之。木蛇子蒼
0124b28: 天蒼天而已巳。
0124b29: 唯偕我處者。十有餘年矣。羞囊頗賴渠。逢人接言語。
0124b30: 可隨優劣機。優劣可隨此。秋夜挑殘燈。寥寥扣知己巳。
0124c01: 一擿西風寒。蕭蕭拄天地。和取寒山詩。拾得祇者是。
0124c02: 附祁季超居士復語。昨見寶壽山。澄浪千尺。偶爾
0124c03: 涵泳。誤觸香餌。被大師放出無影木蛇。彌天開口。
0124c04: 擬欲渾身吞噬。雖則不惜性命。一手擒下。然已遭
0124c05: 他毒氣不少矣。者個保社為須大家打鬨一場。昔
0124c06: 日頑皮懶骨。未免帶鎖披枷。冷面疏情也。應搽脂
0124c07: 抹粉。本是木石野人。強作登場傀儡。冷地思量。沖
0124c08: 天怨氣。一點深恨。萬劫難忘。吳山越水。同作證明。
0124c09: 大地虛空。無從迴避。恭伸惘愫。伏惟鑒涵。
0124c10: 示藻雪
0124c11: 潔如藻。白如雪。究竟不知是何物。江南聞說有雲門。
0124c12: 但有纖疑必可決。我無玄亦無奧。相逢只唱漁家傲。
0124c13: 更問如何性與心。斷拂一枝當面挫。也作詩。也作偈。
0124c14: 協韻何曾有文字。興到隨腔信口歌。記取是名雪書
0124c15: 記。
0124c16: 四十一初度
0124c17: 香泄梅梢。好禽唧唧。初度因緣。忽然記憶。說是來朝。
0124c18: 卻是昨日。人人有氣。出孃生鼻。若能摸著。一時賀畢。
0124c19: 書扇示炤渠侍者
0124c20: 扇面雖醜。不可棄渠。秋月在炤。暑尚有餘。縱經臘後。
0124c21: 亦可應機。何必破也。覓犀牛兒。
0124c22: 題松菴圖為青林兄六十
0124c23: 青青者松。神靜而工。無矯於夏。無歉於冬。擬共松老。
0124c24: 結菴於中。聽入耳順。忍俊不禁。風聲松聲。雜然不混。
0124c25: 忽遇趙州。豎指勿吝。
0124c26: 付大鼎新
0124c27: 掀翻教網重重。拾得金針玉線。繡出枯木生花。雪峰
0124c28: 毬子。如箭驀爾。拈歸本處。也是玄沙舊面。
0124c29: 示柱書記
0124c30: 負律入禪。萬無一失。以古較今。語不同日。古推見地。
0125a01: 今論操履。諸方不言。言自余始。況當汝躬。機與言同。
0125a02: 迴波逆浪。無逐澆風。願志不深。我宗莫尋。不許離我。
0125a03: 我不許親。明月藏鷺。有過無過。速道速道。錯不錯錯。
0125a04: 示悉檀法孫
0125a05: 惜哉大荒。宗風碌亂。洞上一派。不容妄薦。遍代相傳。
0125a06: 徵文驗券。賴有契書。柴林一段。樵牧放歌。狐狼恣踐。
0125a07: 溯流得源。任恩任怨。柴林蓋九默別號也。
0125a08: 付寶維那
0125a09: 曹溪一滴。耶溪之源。耶溪一滴。流入龍門。當軒布鼓。
0125a10: 若個知恩。愚者一擊。打碎乾坤。速須縫起。付與兒孫。
0125a11: 五位全彰開寶鏡。半輪新月在絲綸。
0125a12: 付律侍者
0125a13: 洞上一宗。機貴回互。人天眾前。密受密付。金砂易辨。
0125a14: 有話不墮。見不拈出。竿頭進步。師資道合。偶成唱和。
0125a15: 不肖兒孫。永永流布。
0125a16: 示一葦
0125a17: 楖栗一條。道人活計。片語不合。掉頭而去。可憐世人。
0125a18: 反耽世味。縱有學人。自稱標致。觸著便喝。胃承臨濟。
0125a19: 忽遇利名。如蠅死涕。汝其慎之。聽我半偈。佛法世法。
0125a20: 一葦瞥地。
0125a21: 示自勉
0125a22: 銅墻鐵壁。趨向不得。百尺竿頭。動步即失。諸佛現前。
0125a23: 無可為力。唯自勉之。識渠是賊。渠正是汝。墮身荊棘。
0125a24: 橫行直撞。以怨報德。何以故。轉側轉側。
0125a25: 示肅容
0125a26: 真實踐履。無剪爪工。拌速朽質。山窮水窮。銀山銕壁。
0125a27: 虎豹後攻。動著即喪。不動即凶。轉得一語。巍巍大雄。
0125a28: 不轉不得。攝身其中。意不在語。為超生死。生死既超。
0125a29: 虎豹自恥。壁裂山崩。歸家莫止。佛佛道同。無住真空。
0125a30: 打天打地。罵雨罵風。將五道五。拿空道空。從空放下。
0125b01: 仍入此中。此中樓閣。百萬億重。重重涉入。善肅其容。
0125b02: 盤珠宛轉。何去何從。始堪道入。長慶堂曾參洞上之
0125b03: 宗。
0125b04: 乙酉冬從寶壽至興善補祝馥生兄五十壽值
0125b05: 馥兄又過東塔歸晤
0125b06: 舉棹何捷。波瀾匪別。萬方多難。路引風雪。空堂客襟。
0125b07: 信宿獨吟。相彼何適。雲水為林。天命不虞。知之者娛。
0125b08: 雙溪秦溪。乃避乃趨。
0125b09: 示景林智志
0125b10: 諱爾智志。豈在溫暖。至冷莫中。精進無轉。字爾景林。
0125b11: 取舍從心。心若了了。景亦無侵。了心有法。戒品善達。
0125b12: 先參其身。身從心發。心在何處。參參不住。一缽天涯。
0125b13: 衣瓶錫具。坐臥之中。行住相從。暫時失照。其過無窮。
0125b14: 示相鯁生居士
0125b15: 萬法歸一。一歸何處。自問自答。應無所住。無住無功。
0125b16: 無功無空。泥牛吼月。木馬嘶風。
0125b17: 示無外
0125b18: 汝發大心。我說大戒。從此永無退。其大乃無外。
0125b19: 付劉養純居士
0125b20: 我道東籬菊綻。爾言黃葉飄空。既已巳善知時節。密移
0125b21: 步看飛龍。
0125b22: 四威儀
0125b23: 山中行。竹杖只宜輕。撥撥草。不過使蛇驚。
0125b24: 山中住。客來都不懼。說說鬼。亦自饒幽趣。
0125b25: 山中坐。石爛莓苔破。白雲歸。忘卻來時路。
0125b26: 山中臥。那得論朝暮。有夢時。好歹俱應做。
0125b27: 遠門以續燈元辭遊嵩岳搜求諸祖遺言偈以
0125b28: 付之
0125b29: 繼祖續宗。貴子眼通。純金璞玉。野鶴孤鴻。千里萬里。
0125b30: 踏倒能峰。還鄉一曲。善為道中。
0125c01: 示端白侍者
0125c02: 僧心本淨。當臺明鏡。端謹儀形。清白梵行。寂照虛容。
0125c03: 垢盡斯證。禪無妙玄。亦無動靜。貴出生死。一喚一應。
0125c04: 應者是誰。冰澄月映。
0125c05: 道懷告假歸恐其耽著窠臼以此警之
0125c06: 菩薩未離覺。不能證極果。而況凡夫僧。乃敢倚門戶。
0125c07: 直須方外遊。隻影自擔荷。有無面目人。真是汝親故。
0125c08: 相逢出是非。佛日始獨露。
0125c09: 鯁生居士從雲間遠來時余兼理龍門喜留信
0125c10: 宿
0125c11: 雲間過武林。誤入西溪裏。相逢匪無人。何以為雞黍。
0125c12: 迎笑情頗歡。指看溪源水。此去龍門高。登春雲起。
0125c13: 雲中隱逸流。語子必有以。
0125c14: 鸚鵡為朱爾干居士作
0125c15: 金籠鎖鸚鵡。鸚鵡苦思歸。既失煙霞伴。徒傷錦繡闈。
0125c16: 臨風吐音響。對月理毛衣。但得君恩放。還尋隴樹飛。
0125c17: 念佛偈示鯁生令慈戒用
0125c18: 念佛須念心。心淨佛土淨。六字大真言。生方親把柄。
0125c19: 眷屬團圞頭。修行堪共命。世事只隨緣。同遵法王令。
0125c20: 參禪偈示鯁生內壼智達
0125c21: 參禪參自心。自心在何處。早晚細追求。莫隨煩惱住。
0125c22: 眷屬同勤修。超出人間世。請看愚痴人。忙忙作何事。
0125c23: 詩偈一
0125c24: 四言
0125c25: 為來雲題畫
0125c26: 山藏雲出。雲入山開。試問雲山。從何處來。
0125c27: 示深谷還鄉
0125c28: 古佛道場。秋風肅肅。擬傳其聲。好深其谷。
0125c29: 爆竹
0125c30: 者儱侗漢。通身毒藥。劫火洞然。七零八落。
0126a01: 煨黃獨
0126a02: 種似西來。單傳有據。每顆一食。地爐生計。
0126a03: 晒鹿皮
0126a04: 南軒奏晴。午睡乍醒。復展臥具。瑤光奪睛。
0126a05: 牧牛圖
0126a06: 雲門山前。草足水足。若欲牧牛。返被牛牧。
0126a07: 寄曹白僧居士五首
0126a08: 山胡為高。水胡為長。石雨道業。白僧文章。
0126a09: 其二
0126a10: 常行粥飯。一飽便歇。鬼臉神頭。弄巧成拙。
0126a11: 其三
0126a12: 弄拙成巧。是名顛倒。夜光投人。按劍不少。
0126a13: 其四
0126a14: 一月在溪。一月在谷。請出指觀。匪僧匪俗。
0126a15: 其五
0126a16: 聞我欲去。聞君欲來。狹路相逢。咄哉咄哉。
0126a17: 住天目山西方菴以下五言
0126a18: 偶以天為膽。攀空躡其奧。回首笑猿猱。猿猱可能到。
0126a19: 其二
0126a20: 杖頭紅日挂。眼底白雲行。何獨無人跡。寥寥絕鳥鳴。
0126a21: 紅梅
0126a22: 人間脂粉氣。染不到梅花。分得海棠色。春晴散曉霞。
0126a23: 訂訪嵌石兄因病不果寄懷六首
0126a24: 生平托知己巳。懶集一身貧。兼病三月餘。遣人安得人。
0126a25: 其二
0126a26: 夢我復夢君。與君同笑語。尸臥仍隔津。夢醒俱逆旅。
0126a27: 其三
0126a28: 買舟一葉輕。欲棹每無力。何處輕薄兒。飛帆去能疾。
0126a29: 其四
0126a30: 深夏金石流。溪水卻膠舟。負病乞時雨。一雨安能周。
0126b01: 其五
0126b02: 雲出山則雨。入山農復苦。安得呼長風。吹雲到青浦。
0126b03: 其六
0126b04: 立秋秋已巳立。喜雨雨已巳集。鴈來還未來。何處斂歛高翮。
0126b05: 題畫
0126b06: 一葉橫煙波。絲綸已巳在手。試問浩蕩情。亦知秋暮否。
0126b07: 和橫山草堂詩有序
0126b08: 橫山草堂。武林江邦玉居士。偕隱處也。訪之。欲有
0126b09: 言。以入集索其題。指歷幽勝復出。文起文公所詠
0126b10: 視余。余歸躬耕問。就題攜钁。依韻運鉏。其奈山荒
0126b11: 草深。興敗中止何。
0126b12: 漱雪橋
0126b13: 石梁千尺雪。且作漱流觀。十載忘歸道。於茲一倚欄。
0126b14: 蓄翠泉
0126b15: 苔影寒不留。烹試此常想。蘇子於虎跑。匏樽詠清賞。
0126b16: 鹿藩
0126b17: 初防鹿女心。啣花亂幽景。不覺老維摩。默然深以靜。
0126b18: 扃岫
0126b19: 山有囊雲岫。溪無留水花。漁郎從此去。著意斂歛餘霞。
0126b20: 竹浪居
0126b21: 隱小若知足。深山在夏涼。數椽浮竹杪。搖撼接江光。
0126b22: 空蘊菴
0126b23: 蘊豈蘊諸空。空豈空諸蘊。微風拽梵音。每與書聲近。
0126b24: 香夢窩
0126b25: 遊夢入眾香。若為香所轉。覺起坐巖窩。爐煙裊餘篆。
0126b26: 挂屐寮
0126b27: 挂冠潔其名。挂屐淨其聲。相逢啜茗事。多半聖之清。
0126b28: 巢松
0126b29: 倚葛量蒼松。危樓更架重。擬將身類鶴。一唳響千峰。
0126b30: 雲肆
0126c01: 酒徒初散霧。茶侶乍生煙。物物蜃樓耳。長生不是仙。
0126c02: 悠然見南山齋
0126c03: 採菊意何深。無絃空抱琴。南山亦在望。真得古人心。
0126c04: 卻月廊
0126c05: 每當明極處。不忍坐其下。挈影就迴廊。深於愛月者。
0126c06: 浴硯池
0126c07: 一洗黑雲亂。魚龍競其光。唯故所難革。我亦惜遺香。
0126c08: 醉山樓
0126c09: 酒其可解醒。何物不堪醉。所以江家樓。對山有酣致。
0126c10: 雜詠八首
0126c11: 雲氣秋未清。道心貧未切。未清秋未深。未切貧未徹。
0126c12: 其二
0126c13: 節山高結屋。種竹插天綠。日月遶人間。捫天何所欲。
0126c14: 其三
0126c15: 碧沼不盈尺。竹影深不極。兼彼高雲天。沉沉安可測。
0126c16: 其四
0126c17: 秋花不易開。秋花不易落。所以老成人。出處慎輕薄。
0126c18: 其五
0126c19: 有言入荒艸。無言空渺渺。萬竅因風號。聽者俱了了。
0126c20: 其六
0126c21: 幽徑苔無痕。至人言無門。望之若可即。鳥跡空中存。
0126c22: 其七
0126c23: 上山不能遲。下山不能疾。鄙哉猛虎行。誰為山水惜。
0126c24: 其八
0126c25: 悠悠日復日。丈夫挽弓射。衲僧拄杖頭。撐撐願努力。
0126c26: 百丈巖
0126c27: 巖有凌空志。人無物外愁。相將尊百丈。六尺自甘休。
0126c28: 一線天
0126c29: 誰將巨靈斧。劈破青山痕。人遊向幽谷。一嘯開天行。
0126c30: 鐘
0127a01: 有聲復無聲。放下復懸起。勘破老闍黎。從今不打你。
0127a02: 鼓
0127a03: 牛皮在者裏。牛在甚麼處。來朝陞座時。分明指示去。
0127a04: 古鏡
0127a05: 揭開方寸光。大地現神力。誰醜復誰妍。塵堆二三尺。
0127a06: 初住寶壽得石田禪師塔
0127a07: 故身俱地土。地土中為誰。千尺松根遠。其如事可追。
0127a08: 其二
0127a09: 五百年前後。曾聞長者言。塔門非自啟。吾輩未知源。
0127a10: 其三
0127a11: 廣廣六尺餘。深深一尋許。唯不逐滄桑。焚香薦藜糈。
0127a12: 隱真火頭
0127a13: 忽爾飯香藹。忽爾茶氣伸。何時茶灶墮。免爾勞其薪。
0127a14: 丁怙思居士以乩仙語指來佛日一見如故志
0127a15: 感
0127a16: 相看明鏡裏。佛日自無塵。彼此如相信。何煩復問津。
0127a17: 贈道懷禪士五十初度
0127a18: 出家復出家。佛日照袈裟。學到知非處。心空自雨花。
0127a19: 夾紗扇竹影
0127a20: 空中拾鳥跡。寫出竹心虛。似隔紗窗月。橫空雪一枝。
0127a21: 示趙淨塵居士
0127a22: 一日入名山。三日無俗慮。雖然非急務。此中有深趣。
0127a23: 贈伯瑞仁丈勸省夙因超此濁世
0127a24: 人生定有因。性善習相累。知此返夙根。果熟為人瑞。
0127a25: 石雨禪師法檀卷第十三終
0127a26: 
0127a27: 松江府華亭縣弟子丁智感參兩
0127a28: 嘉興府平湖縣弟子泰智崗管智韶
0127a29: 徐如水劉智京喻天桭袁敏文
0127a30: 釋淨津各貳錢智雷四錢五分
0127a31: 仝捐資壽梓
