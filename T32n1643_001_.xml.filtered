0172a10: 
0172a11: 
0172a12: No. 1643
0172a13: 此經宋元明宮四本俱缺尼乾子問無我義經
0172a14: 
0172a15: 馬鳴菩薩集
0172a16: 西天譯經三藏朝散大夫
0172a17: 試鴻臚少卿宣梵大師賜紫
0172a18: 沙門臣日稱等奉　詔譯
0172a19: 爾時尼乾子等。心懷異見發起疑惑。尋求往
0172a20: 詣解大乘者所。到已作禮合掌恭敬。問無我
0172a21: 義使除暗鈍。如佛所說為我開示。若說此身
0172a22: 無有我者。彼最上我亦無所有。何故身中
0172a23: 現見啼笑嬉戲忿怒我慢嫉兩舌等事。於
0172a24: 有於無不能決了。唯願仁者為我除斷。解大
0172a25: 乘者謂尼乾子言。汝先所執最上我者。決定
0172a26: 虛妄。以何名有以何名無。於此二中都無所
0172a27: 得。若以自身髮甲皮肉筋骨脂髓胃手足
0172a28: 一切身肢。為最上我。內外尋求何有可見。時
0172a29: 尼乾子白智者言。我以肉眼故不能見。餘有
0172b01: 天眼彼可得見。智者曰。亦非天眼之所能見。
0172b02: 彼非顯色亦非形色。自性空故。何有可見。尼
0172b03: 乾子言。彼定無耶。智者曰。若說無者。云何
0172b04: 現見。從因緣生啼笑等相。或說為有。或說為
0172b05: 無。二皆邪妄。非其正理。尼乾子言。若有若
0172b06: 無俱不應說。如何此身現有所住。智者曰。無
0172b07: 有少分見所住相。尼乾子言。若無住著即同
0172b08: 虛空。智者曰。如汝所說如虛空故。尼乾子言。
0172b09: 若爾啼笑等相當云何遣。智者曰。於是義中
0172b10: 而有二種。一者世俗。二者勝義。依世俗說。則
0172b11: 有自他命者士夫補特伽羅作者受者財寶妻
0172b12: 子親眷朋屬。如是差別。依勝義說。則無自他
0172b13: 命者乃至朋屬等事。亦無少分差別等相。若
0172b14: 世俗說。則有生滅善惡果報。若勝義中。則無
0172b15: 生滅善惡果報。彼真如法自性清淨。無有煩
0172b16: 惱無有染污亦無覺了。本來寂靜。此說是名
0172b17: 真如自性。重明此義以偈頌曰。
0172b18: 世俗勝義諦二種今當說
0172b19: 世俗即世法勝義無過上
0172b20: 有情依世俗增長於煩惱
0172b21: 久處於輪回不了勝義法
0172b22: 由依世俗故自他生遍計
0172b23: 起分別疑惑而受諸苦惱
0172b24: 彼愚癡凡夫長時受逼迫
0172b25: 不修出離因何知解脫理
0172b26: 愚人常依止世間生滅法
0172b27: 馳流五趣中相續而不斷
0172b28: 由不達勝義則無滅苦要
0172b29: 展轉受輪迴回如蠶自纏縛
0172c01: 亦如於日月旋轉無休息
0172c02: 眾生三有中來往亦如是
0172c03: 諸行悉無常剎那而遷變
0172c04: 遠離世俗法當求勝義諦
0172c05: 乃至住諸天及乾闥婆等
0172c06: 不免彼無常此皆世俗果
0172c07: 夜叉鬼神等得持明成就
0172c08: 不免墮惡趣此皆世俗果
0172c09: 帝釋轉輪王福報無與等
0172c10: 不免墮傍生此皆世俗果
0172c11: 人天五欲樂決定當棄捨
0172c12: 於彼菩提心以惠常觀察
0172c13: 自性無所著一切悉皆空
0172c14: 超越所戲論是菩提心相
0172c15: 非剛非柔軟非熱亦非冷
0172c16: 非觸非執受是菩提心相
0172c17: 非長及非短非圓亦非方
0172c18: 非微細非是菩提心相
0172c19: 非白及非紅非黑亦非黃
0172c20: 非形色顯色是菩提心相
0172c21: 非色非光明非世動非纏縛
0172c22: 非住如虛空是菩提心相
0172c23: 離思惟觀察非外道境界
0172c24: 與般若相應是菩提心相
0172c25: 無似無對待無等常寂靜
0172c26: 自性本凝然是菩提心相
0172c27: 如聚沫浮泡如幻化陽焰
0172c28: 無我亦無常一切非堅固
0172c29: 是身如坏器虛幻而充滿
0173a01: 與三毒相應畢竟空無有
0173a02: 如月處雲中剎那而不現
0173a03: 以甚深般若達有為如幻
0173a04: 眾生器世間一切皆如夢
0173a05: 由自心分別彼心亦如夢
0173a06: 若人依正理以惠而修習
0173a07: 棄背諸障染速得無上道
0173a08: 此最勝般若諸佛所稱讚
0173a09: 智者善籌量勤求無上法
0173a10: 離有為過失證真常勝德
0173a11: 由此解脫故一切無染著
0173a12: 時彼外道眾聞已生歡喜
0173a13: 善觀察除疑得悟大乘智
0173a14: 尼乾子問無我義經
