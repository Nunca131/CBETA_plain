0476b01: 萬如禪師語錄卷第十
0476b02: 嗣法門人行猷等編
0476b03: 佛事
0476b04: 金栗石車和尚掩龕生擒猛虎活捉獰龍杖頭斷衲
0476b05: 子命根喝下了當機大事者是我法兄石車和尚尋
0476b06: 常用底茶飯而今末後提持直使人人徹骨徹髓且
0476b07: 把住要津一句作麼生道遂掩龕云巍巍坐斷十方
0476b08: 界誰敢當陽正眼窺。
0476b09: 淨菴禪人入塔西風急葉歸根皮膚煉盡真實存紅
0476b10: 塵鬧市無心入險峻高峰亦不停淨禪人須惺惺家
0476b11: 山莫向外邊尋直向此中明落處大地山河一片銀
0476b12: 時值雪。
0476b13: 道助維那火腳跟著實底頂門上自然眼活胸次安
0476b14: 貼者生死岸不用挨排所以道助維那雖未利生自
0476b15: 信不從人得臨行撒手卻也絕後光前山僧固是無
0476b16: 法與人不免鋪花錦上攛下火炬云與汝一把火遍
0476b17: 體悉光明。
0476b18: 耆舊玄猷師火來時不挂一絲頭撒手縣崖得自由
0476b19: 箇裏了無生死相馳求心念悉皆休恭惟玄猷師於
0476b20: 綠陰濃處抽身紅焰光中進步直得瑞氣騰空煙雲
0476b21: 匝地且道畢竟向甚麼處安身立命踏破化城歸寶
0476b22: 所蓮花國土任遨遊。
0476b23: 耆舊幻空師火四大都來總一空幻生幻滅了無蹤
0476b24: 但恁去絕羅籠佛國天堂觸處通。
0476b25: 謙光禪人火太湖水龍池山此事從來無覆藏不向
0476b26: 他方求的旨管教步步是家鄉只者是絕商量子規
0476b27: 啼處落花香。
0476b28: 普照禪人火妄念頓息雲散長天虛空迸裂日湧山
0476b29: 巔普照普照欲識末後句烈焰了生緣。
0476b30: 覺然上人入塔真覺光明煥靈然無間斷撒手忽西
0476c01: 歸遺下者公案付與丙丁公露出本來面欲識本來
0476c02: 面且向塔中須自看。
0476c03: 續燈師入塔師舉靈骨云半世苦奔馳輔弼先師無
0476c04: 二念一生能事畢武林精舍即歸真彌勒內院卻參
0476c05: 勝熱門庭皮膚煉盡堅實皆存遂放下靈骨云此處
0476c06: 安身妙雲霞四面生。
0476c07: 拙生禪人火舉炬云拙生拙生觸處圓成信腳行去
0476c08: 步步皆親三途成解脫佛國不留情古今當念了剎
0476c09: 境一毫明汝若信得及我不再叮嚀脫或未然烈焰
0476c10: 光中休放過無位真人露面門遂下火。
0476c11: 徐無隱居士火舉炬云道人行履無留戀浙水閩山
0476c12: 成一片猛然覷破死生關不妨是處作禪苑恭惟無
0476c13: 隱居士時中清淨護衣珠而嘗在隨流得妙了當處
0476c14: 以湛然囊橐蕭蕭視世相若空花道心切切操真常
0476c15: 之不變及乎臨末稍頭內無所累外無所牽結趺長
0476c16: 往了一生案雖然恐其見處未圓行處不到更聽一
0476c17: 偈無位真人無背面直下薦得猶隔線一炬紅光相
0476c18: 助公管教觸處自成現遂攛炬。
0476c19: 祖權維那火執火炬云虛空既迸裂火裏急翻身去
0476c20: 去原無去是處樂天真。
0476c21: 梅谷侍者火觸目是家鄉腳跟紅線斷箇中既不昧
0476c22: 豈復有變遷飄然恁麼去處處無餘欠火光從地發
0476c23: 獨露春風面。
0476c24: 成唯寮元火生來死去原一貫亙古亙今無間斷放
0476c25: 下許多閒念頭全身證入空王殿成唯寮元還會麼
0476c26: 如其未能大火炬中煆一番管教脫體風流現。
0476c27: 雜著
0476c28: 梅谿庵序
0476c29: 道無貴賤無男女無老幼無智愚無僧俗惟不明道
0476c30: 者起種種情計如道已己明自然忘彼我融萬物廓如
0477a01: 也朝聞夕死豈我欺哉昔龐公棄家私於湘水參石
0477a02: 頭和尚問云不與萬法為侶者是什麼人頭遂掩其
0477a03: 口公有省即述偈日用事無別云云又參馬祖如前
0477a04: 問祖云待汝一口吸盡西江水即向汝道公大悟遂
0477a05: 述心空及第歸之句遍謁諸方日益智證腳跟未點
0477a06: 地者莫敢當其鋒是真在家訪道參禪樣子若善財
0477a07: 一生取辦龍女八歲獻珠憍梵波提念苕帚而徹悟
0477a08: 廣額屠兒放下屠刀千佛一數安有貴賤男女老幼
0477a09: 智愚僧俗哉長水冶堂居士生華屋植善果參名宿
0477a10: 訪古梅谿而結庵兀坐蒲團研窮向上不遜前代諸
0477a11: 公雖然覷破一念未生前消息方知插一莖草建梵
0477a12: 剎竟那時誰敢向居士面前撒沙撒土也。
0477a13: 跋楚文上人血書華嚴經
0477a14: 有大經卷在一微塵中量等三千大千世界惟過量
0477a15: 人能剖而出之緣一切含靈迷而不覺故遮那世尊
0477a16: 共諸菩薩忉忉怛怛打了一部華嚴葛藤今上人深
0477a17: 體佛意刺血書成使無量法門無邊法界悉皆血滴
0477a18: 滴地且道遮那未動舌根已巳前喚甚麼作經向者裏
0477a19: 下得一轉語不移寸步不勞彈指已巳見五十三員善
0477a20: 知識矣。
0477a21: 祭貳公吳孝廉
0477a22: 於戲先生清標玉立川嶽鍾靈樹駿騰芳南國之傑
0477a23: 士翊宗崇教西方之偉人緬昔禹門牆塹者寡惟我
0477a24: 石翁弘其檀護先師道契龍池聿振哲人云逝伊誰
0477a25: 其蔭所幸先生遹追厥志剪荊棘以衛我籓籬值桑
0477a26: 滄而禪林安戢方祝遐社於將來謂九如其罔斁胡
0477a27: 年逾強仕遽乃奄忽兀坐空山驚聞易簀先生生兮
0477a28: 如大海之波揚先生蛻兮如碧天之雲散有生死兮
0477a29: 無生死不變常兮有變常我固知先生瞑目兮玉樹
0477a30: 森森且先生不死兮滿篋瑤琨山蒼蒼兮雲悠悠挽
0477b01: 杖履兮不少留謹供伊蒲載焚柏子為寫憂心聊申
0477b02: 道素信猶不昧靈其來格於戲尚饗。
0477b03: 偈
0477b04: 題拈花社
0477b05: 拈花微笑有來繇只為癡狂向外求幸得社中無此
0477b06: 輩人人鐵額與銅頭
0477b07: 春日寄空林禪師
0477b08: 春日桃花爛熳開吳山越地兩徘徊清宵頻掬鴛湖
0477b09: 水自有天童月到來
0477b10: 辭禾中檀越赴閩
0477b11: 拙守鴛湖已巳有年因風垂釣閩江淵屢蒙赤手為牆
0477b12: 塹幾賴真心結勝緣不是多生熏般若豈能末世信
0477b13: 單傳無私一句酬檀度影落谿流月在天
0477b14: 舟中作
0477b15: 野性從來懶去留臨谿輕泛一扁舟尋常最怕低低
0477b16: 睡卻把青山作枕頭
0477b17: 示法旨禪人
0477b18: 無影枝頭一點春鳥啼花笑泄天真頂門若具超方
0477b19: 眼南北東西罷問津
0477b20: 示天詠禪人居山
0477b21: 世上紅塵劈面來居山松竹不須栽钁頭邊事能端
0477b22: 的歷劫無明當下灰
0477b23: 禮幻有傳祖塔
0477b24: 靈山法脈到師翁一滴龍池太白弘閩地遠來瞻禮
0477b25: 畢抬眸松柏葉藂藂
0477b26: 示湯居士號起雲
0477b27: 八十七年只者箇回光直下須擔荷黃鶯深處一聲
0477b28: 聲佛祖本懷俱說破
0477b29: 初入龍池
0477b30: 一入龍池憩此身萬山羅列作嘉賓聲聲黃鳥啼清
0477c01: 晝不必山僧更指陳
0477c02: 路僻林深人跡稀青山唯見白雲歸閒攜拄杖三橋
0477c03: 步驚起幽禽遶樹飛
0477c04: 贈道助知浴掩關
0477c05: 黃檗棒頭出臨濟龍池滴下有知音天然沾著通身
0477c06: 快雖未興雲罷問津
0477c07: 示陸侍川居士
0477c08: 欲識真常理最玄山河大地熾然宣薰風陣陣吹毛
0477c09: 孔薦得方知有別傳
0477c10: 示陶淵盛居士
0477c11: 覿面堂堂復是誰老梅斜放映清池馨香撲鼻無多
0477c12: 子泄漏春光一段奇
0477c13: 示吳國佐居士
0477c14: 無位真人赤肉團面門出入好生看碧天雲散孤蟾
0477c15: 耀遍界流光影自寒
0477c16: 示蔣奉明居士
0477c17: 西來祖意庭前柏驀把家私當面擲頂眼豁開笑不
0477c18: 禁方知趙老白拈賊
0477c19: 輓問卿吳孝廉
0477c20: 儒門宗主佛金湯清淨心田洵是剛富貴不能籠鐵
0477c21: 漢塵緣安得繫檀郎纔聞西土青蓮放忽見東方白
0477c22: 玉藏陽燄波翻空世夢禪林千古逗餘芳
0477c23: 示蔣西來居士
0477c24: 大地都來不二門黃鶯啼在綠陰村豁開正眼無餘
0477c25: 事天上人間我獨尊
0477c26: 示楊光甫居士
0477c27: 龐公棄卻家財後一見石頭便知有再叩江西馬大
0477c28: 師吸盡西江絕所守金沙有箇楊居士苦志參禪日
0477c29: 已巳久把此因緣說與渠他日相逢須哮吼若還擬議
0477c30: 意丹青一條拄杖劈脊摟
0478a01: 示毛德卿居士
0478a02: 綠暗紅稀景自幽薰風拂動釣魚舟一歸何處親知
0478a03: 得始與龐公把臂遊
0478a04: 示陸萃林居士
0478a05: 參禪須是猛烈漢如一人與萬人戰掃盡煙塵見太
0478a06: 平看取三門騎佛殿
0478a07: 司寇朱廣原居士喪子求偈
0478a08: 人人具有真常道悟徹方為長壽仙大福德公可擔
0478a09: 荷小根莖輩豈能肩前來眷屬曾無面現世親姻亦
0478a10: 暫緣揮動金剛王寶劍塵勞截斷復先天
0478a11: 秋日酬黃老居士見寄佳隹什之韻即闇齋
0478a12: 情忘何處覓親冤大地都來作一軒足下條條皆覺
0478a13: 路目前物物總家園明心豈用尋章句見性方知沒
0478a14: 半言寄與毘耶黃居士秋風庭際葉偏反
0478a15: 題錢爾赤居士南詢手卷
0478a16: 童子南參五十三家家有路透長安雖然不出門庭
0478a17: 去自信毫端法界寬
0478a18: 贈鹿苑道人并引即諱可程史公也
0478a19: 鹿苑道人者昔晤瀨水今幸又同寓龍興院因山
0478a20: 野上堂領意遂呈偈故書為贈。
0478a21: 從門入者非家珍一著明明日用親大地撮來栗米
0478a22: 粒此中惟證獨惺人
0478a23: 夙植靈苗大有因腳頭纔舉便通津目前萬象難窮
0478a24: 數信手拈來不是塵
0478a25: 示聲遠金邑侯
0478a26: 道在當人扣己已參心花頓發絕言詮圓明光照三千
0478a27: 界縱處塵緣不受纏
0478a28: 吳萃凡居士薦母性安羅氏乞偈
0478a29: 日前一著離名相無証無修無死生全憑者段真消
0478a30: 息能與冥途作慧燈
0478b01: 憑虛閣
0478b02: 數椽小閣架虛空四面群峰盻莫窮不是歇心人到
0478b03: 此焉能把住嶺頭風
0478b04: 輓許振侯春元
0478b05: 儒釋殊形道自同因耽言句背圓通臨行指汝書中
0478b06: 旨不昧虛靈生死空
0478b07: 春日偶吟
0478b08: 村中住無一事窮年竟日閒閒地人來相喚喫盃茶
0478b09: 鮮能知味空垂餌有人問直指示攔胸搊住難迴避
0478b10: 擬議還他劈面拳要伊識取自家底衲僧家心無累
0478b11: 孤雲野鶴堪同髏佛祖洪名不喜聞誰能更著貪嗔
0478b12: 使柳舒青桃放熾分明泄盡天機秘杜宇聲聲叫蚤
0478b13: 歸時人正被無明醉日用間原不異縱橫遊戲無不
0478b14: 備曾將的旨向人拈蟭螟吞卻嘉州驥
0478b15: 先和尚全錄存日自訂共十卷為上下部計乙百陸拾參葉序
0478b16: 文三葉目錄二葉并附行實三葉行狀尾連塔銘九葉共計乙
0478b17: 百捌拾葉于順治丁酉冬日起梓于龍池禹門寺至戊戌戍孟夏
0478b18: 工竣遂送入嘉興府楞嚴寺藏經房永遠印行。
0478b19: 嗣法門人行舟較正監梓
0478b20: 萬如禪師語錄卷十終
0478b21: 
0478b22: 
0478b23: 
0478b24: 
0478b25: 
0478b26: 
0478b27: 
0478b28: 
0478b29: 
0478b30: 
0478c01: 行實
0478c02: 辛巳十一月二十一晚兩序執事息乾化林等懇師
0478c03: 說行實師云夙生不昧如釋迦老子初生下地便顯
0478c04: 揚此事堪為萬古規模山僧始初行腳不遇大作家
0478c05: 受盡艱辛今日既蒙諸職事堅請不妨盡情吐露山
0478c06: 僧生禾中思賢里俗姓張五歲失怙母金氏居外家
0478c07: 山僧依伯氏資生幼而失學十九禮興善寺涵初師
0478c08: 出家二十三過苕谿圓證寺刺血書法華唄誦三年
0478c09: 每遇耆碩即求開示一僧持禪關策進相示山僧如
0478c10: 獲大寶意謂必是出生死法門一著但不知如何用
0478c11: 工惟看無字疑情漸發雜念稍輕適常住請聞谷大
0478c12: 師心竊喜之比至問如何用工谷為開示且云速上
0478c13: 徑山做工夫去山僧依命即往蒙首座南明師開導
0478c14: 晝夜奮勵過二年回禾閱楞嚴經至諸可還者自然
0478c15: 非汝不汝還者非汝而誰恍然有得心中了了開口
0478c16: 又卻疑似聞雲門湛和尚顯聖開堂遂往參問正睡
0478c17: 著時無夢無想主人公在甚麼處安身立命湛云汝
0478c18: 是箇無主孤魂山僧擬對湛搖手云擬議即不堪進
0478c19: 堂三七不許坐惟東行西行一日湛上堂云眾兄弟
0478c20: 且道一切放下阿那箇是主人公豎拂子云舉頭天
0478c21: 外看誰是我般人山僧如黑暗中跳出期畢復回禾
0478c22: 住靜養母每憶古人十死九生幾番悟徹方到大休
0478c23: 歇場如何便歇手聞本師和尚住金栗結制往參茶
0478c24: 次問者位僧那裏山僧便喝本師云老僧過在甚麼
0478c25: 處山僧云再犯不容本師云犯後如何山僧擬議本
0478c26: 師打云該是我打你山僧通身流汗伎倆都盡同伴
0478c27: 者促歸朝夕放不下一日入城聞人家打小廝云看
0478c28: 你藏在那裏去即便身心踴躍口占一偈云沒處藏
0478c29: 沒處藏全身獨露在街坊堪笑華亭擺渡漢葛藤打
0478c30: 得太郎當終日快活卻被快活境所轉默默檢點依
0479a01: 舊信不過乃因先母去世送靈骨入雲棲塔回棄靜
0479a02: 室復參本師時同寮淑之空林惟一雪濟諸兄日夕
0479a03: 提本分事山僧轉放不下一日有僧問如何是佛法
0479a04: 的的大意本師云近前來僧近前本師云老僧從來
0479a05: 未曾眼花僧罔措山僧聞之頓釋從前寶惜親見佛
0479a06: 祖及一切含靈立地處回觀佛經公案是甚麼弄猴
0479a07: 猻圈繢因念歷劫沉迷今幸發明深蓄厚養為生生
0479a08: 計亦不去方丈通消息便歸靜室時年三十九也眾
0479a09: 檀延主東塔冬結拈花社故有問答機緣語乙亥年
0479a10: 本師七旬山僧預到天童祝壽入門便喝本師云胡
0479a11: 喝亂喝山僧又喝本師復云胡喝亂喝山僧禮拜本
0479a12: 師打云你再喝喝看山僧云蒼天蒼天茶畢禮出本
0479a13: 師云萬如我直下疑你者兩喝道道看山僧云歇歇
0479a14: 與和尚道便行次日本師固留山僧云待回去退了
0479a15: 院來親近和尚遂回禾清理常住交付檀越入山充
0479a16: 侍者一日侍本師洗面次問今日是幾時山僧云臘
0479a17: 月二十四俗家送灶日本師云送在甚處去山僧大
0479a18: 笑本師復云甚處燒飯喫山僧云從來不饑燒甚麼
0479a19: 飯本師休去又一日侍話次本師云般若無知無所
0479a20: 不知速道山僧拍膝而出又一晚侍次本師舉一翳
0479a21: 在眼空花亂墜你如何會山僧諾聲便出又一日侍
0479a22: 次本師云薰風自南來殿閣生微涼汝作麼生會山
0479a23: 僧云嚴霜初降徹骨皆寒本師云天地縣隔山僧拂
0479a24: 補便出復呈頌云薰風自南來殿閣生微涼遍體寒
0479a25: 毛豎將身納被藏鼻息鼾鼾一覺醒從來越國是南
0479a26: 方本師頷之早晚提誨日益智證丁丑春舊檀闇齋
0479a27: 黃公請歸如庵因辭出山本師遂付囑山僧於此禁
0479a28: 足數年便成叢席大眾者是山僧不唧溜所以走卻
0479a29: 許多屈路若有力漢子如古人娘肚皮裏便作獅子
0479a30: 吼豈不出釋迦老子一頭地若看山僧樣子便耽誤
0479b01: 了眾兄弟多少好光陰久立伏惟珍重。
0479b02: 行狀
0479b03: 公諱通微字萬如禾中人族姓張氏父卒公方孩提
0479b04: 其母金攜之育外家至踰齠齔未知所學乃從其諸
0479b05: 父習世間資生之業既而矢志出塵年十九依本郡
0479b06: 興善寺涵初上人剃染凡四載過苕上圓證寺會有
0479b07: 所感瀝血手書法華經繼以讀誦歷三寒暑不輟公
0479b08: 具有夙種遇法中耆宿即懇示出世法有僧授公雲
0479b09: 棲禪關策進一帙公閱寶之謂出生死一著在是也
0479b10: 遂提撕趙州無字話諸念屏絕適圓證將延瓶窯聞
0479b11: 谷大師者公心竊喜谷至公求示用功方便谷策令
0479b12: 上徑山有首座南明為公開導公朝夕奮勵坐兩夏
0479b13: 出山回禾懷疑未泮偶閱楞嚴諸可還者自然非汝
0479b14: 處恍有所得遂渡錢塘入雲門山以無夢無想話請
0479b15: 益湛然和尚于湛語下如破重昏旋歸禾公之所以
0479b16: 往來桑梓者時母在溫清甘旨未能去心然念古人
0479b17: 三登九上必悟徹到大休歇地方為了手會先師天
0479b18: 童老人方結茅天台通玄峰頂海昌蔡子縠居士請
0479b19: 住鹽之金栗公摳衣來參于棒下汗流遍體打失從
0479b20: 前伎倆憤蓋切一日入城聞路傍人家毆吒小廝云
0479b21: 看你藏在那裏去公不覺躍然口占一偈云沒處藏
0479b22: 沒處藏全身獨露在街坊堪笑華亭擺渡漢葛藤打
0479b23: 得太郎當自此慶快無似然時中默炤云未能自信
0479b24: 緣母逝公盡喪事抱母骨入雲棲藏諸窣堵復棄舊
0479b25: 隱之金栗居行食單是歲余亦在老人會裏公寮中
0479b26: 有淑之空林惟一鹽梅諸同參與余善皆具有氣岸
0479b27: 晨夕剋究以本分事相激發余每入寮見諸抗論切
0479b28: 磋語常譁公獨默默坐單頭上私自惟曰此古所謂
0479b29: 鐵橛子禪也從是敬畏公漸成相識踰時會有僧問
0479b30: 老人如何是佛法的的大意老人日近前來僧方近
0479c01: 前老人咄云老僧從來未曾眼花公在旁聞之頓釋
0479c02: 所疑從前寶惜一時放下自謂親見佛祖及一切含
0479c03: 靈立地處回觀佛經公案是甚麼弄猴猻圈繢其年
0479c04: 蓋三十九公既了徹不自表暴徑歸靜室余嘗與今
0479c05: 雪竇和尚過禾必晤公或傾倒即去或留連浹旬見
0479c06: 公嘗提古宿語于近代則愛雪嶠老人語脫灑有致
0479c07: 夫禾之道俗知公者日漸歸信檀護聞風延住東塔
0479c08: 結拈華社一時扣擊囊錐少露崇禎乙亥冬老人從
0479c09: 育王遷主天童已五載雄工庀材叢席方新又值七
0479c10: 旬誕四方趨慶公瓣香來祝入門便喝老人云胡喝
0479c11: 亂喝公又喝老人復云胡喝亂喝公遂禮拜老人棒
0479c12: 之云你再喝喝看公云蒼天蒼天將出老人驀呼云
0479c13: 萬如我直下疑你者兩喝道道看公曰歇歇與和尚
0479c14: 道便行詰朝相見老人提獎公令住座下公銜命仍
0479c15: 以東塔歸檀護尋入山居侍寮後復典客在老人左
0479c16: 右質勘不一公日益智證行實自詳載之丁丑春憲
0479c17: 副闇齋黃公致書山中邀公歸舊隱公辭行老人始
0479c18: 以大法囑累之公前後住靜數載又三年如菴成老
0479c19: 人為書其額己已卯先老人以修祖塔事杖屨飄然渡
0479c20: 江將之南嶽道經檇李黃公聞之迎住素園與公居
0479c21: 隔帶水適同學林野奇公亦至余三人泛舴艋晨往
0479c22: 夕歸在老人側踧踖而侍歸菴怡怡如也辛巳已禾中
0479c23: 檀護請公就如菴開法與余古南相去僅一舍弟子
0479c24: 常往來于門彼此無間壬午赴閩中曹山之請是歲
0479c25: 先老人示寂通玄峰公奔訃跋履山川恰先老人入
0479c26: 塔天童癸未之二月矣公與同門昆季重晤太白峰
0479c27: 下相敘悲喜葬事甫訖公將還禾隨有龍池之請先
0479c28: 是龍池自一源禪師卓錫後林壑寂寥幻祖住臺山
0479c29: 秘魔巖燕都普照寺時與毘陵唐太常凝菴公為方
0479c30: 外契于是延祖重闢榛莽復搆禪宇臨濟一宗中興
0480a01: 于斯海內龍象如聞谷印抱璞蓮雪嶠信無擇某靡
0480a02: 不走參于山猶登龍門冀一變其骨逮先老人受幻
0480a03: 祖付囑于此開法尋意有不合拂衣上江西其席遂
0480a04: 虛雖多歷年所任眷屬相守檀護無異議者葉落歸
0480a05: 根蓋復望先老人還山也至是告寂胥愕然隕涕曰
0480a06: 向之所以虛此席者待天童也今其逝矣如此席何
0480a07: 莫若告于幻祖鬮其法嗣之可者眾皆曰善乃首鬮
0480a08: 余眾為然矣先老人侍者昌公號續燈者進曰龍池
0480a09: 自先老人出山二十餘年禪規大弛眷屬蕃衍甚難
0480a10: 乎住持也古南為人不受委曲儻入山萬一不相合
0480a11: 是可為慮莫若擇其間慈和平易者內可以調眾外
0480a12: 不倦應酬庶幾祖庭之福天聽民聽其揆一也于是
0480a13: 勤舊從其言以檀護書迎公歸龍池焉公初至穀無
0480a14: 十石儲所謂眷屬少者他邁年老而皤然者尚二十
0480a15: 餘輩公一加意撫循內外和上下安法化大行一住
0480a16: 十五年得法者五十輩剃度弟子二百餘增置禪室
0480a17: 山產皆半于先倉庫盈溢昌公之言于是乎驗也滄
0480a18: 桑之後青山白雲萑苻充斥或告公日事將不測盍
0480a19: 去諸公日祖塔在我將何之卒不應時徑山卜住持
0480a20: 合山勤舊鬮公于伽藍前遂得一聲宏和即致淛吳
0480a21: 薦紳具書登請舊等跪求必赴公固卻雖天童虛席
0480a22: 檀護及同門堅請累次力謝不往又禾中興善乃公
0480a23: 脫白之所同寺馥生馨公于癸巳已歲持諸士大夫書
0480a24: 躬請開堂于寺欲建立法範以傳久遠而啟後昆公
0480a25: 以茲山危嵲概謝絕嗚呼捐軀衛祖庭求于古人乃
0480a26: 不多得又誰復如公者乎當其時操戈者屢屢入院
0480a27: 公不少避親為勸諭幸來者瞻公顏色聆公語話皆
0480a28: 載拜而去至途遇緇素稱往龍池者悉不犯噫非公
0480a29: 願力弘大至誠感人與茲山有緣其能若是乎哉昔
0480a30: 司馬頭陀相溈山大吉堪為禪林必得其人居之百
0480b01: 丈祖曰老僧若何頭陀日和尚多骨此山多肉不稱
0480b02: 丈祖乃令頭陀遍相會下人得佑典座者頭陀日此
0480b03: 真溈山主人矣佑遂居之後果成叢林共住千五百
0480b04: 衲子名著海內公之住龍池殆相合焉公世壽六十
0480b05: 四僧臘四十六生于萬曆甲午五月十五日寅時于
0480b06: 順治丁酉十月廿九日巳已時示寂其徒以訃來告余
0480b07: 抱同條之戚即入山弔之為掩龕在山月餘當歲窮
0480b08: 雨雪交作見溧陽溧水金壇句曲建平廣德淳溪等
0480b09: 邑道信越峻嶺沙泥濘尚憧憧不絕以一到龍池為
0480b10: 幸則公存日之奔赴必相倍蓗又可知矣信乎莊生
0480b11: 之言日水之積也不厚則其負大舟也無力風之積
0480b12: 也不厚又何能搏扶搖九萬里而圖南耶公初于金
0480b13: 栗發悟自誓深蓄厚養為隱居之地名莊曹圩村舍
0480b14: 數椽一行童事薪水樸實恭謹余常過公公或他出
0480b15: 行童見客如法款留暨公歸喜見眉宇促膝相對茗
0480b16: 碗共之誼甚浹洽其尋常不事外飾不尚雜學口齒
0480b17: 之間惟拈提己已躬事意必恢張法門及夫時節既至
0480b18: 果熟香飄向之村舍煥成寶坊其入龍池也道風遐
0480b19: 播緇流雲赴檀施川積皆不期然而然要亦有所本
0480b20: 與公天性溫厚事師處友念甚篤摯生平慈攝居多
0480b21: 曩如菴見公如此今無異焉是皆公具真實荷眾心
0480b22: 而天龍默為相之余于以見公緣之能稱其心也又
0480b23: 因以見公法化入人之深也蓋得五祖御下之遺意
0480b24: 焉方病甚有檀信請陞堂垂示眾苦公為辭謝公曰
0480b25: 彼到山者皆幾百里不憚辛苦來求法我可不耐片
0480b26: 時之勞為一開導乎乃命侍者掖登法座滿其初願
0480b27: 其心慈切不倦如此公往住靜夜寐夙興不雜用心
0480b28: 能拺辨古人言句後在天童典客余忝記室一日扣
0480b29: 公曰雲門出雪峰之門語大奇峭雪峰見學人有問
0480b30: 多云是甚麼何也公曰雲門之機如險崖絕不可攀
0480c01: 攬雪峰非無變通要亦揭示全機所謂語不失宗便
0480c02: 休二老似有不同其實無優劣時余謝不敏從是知
0480c03: 公所見出世後三會語甚多至晚年自訂二冊行世
0480c04: 皆切實本色衲子具眼目者競求之公之塔在山門
0480c05: 之左下坡若干步山為唐氏所施公在時剃度弟子
0480c06: 某化造公自題額日青山常在其諸弟子將奉全身
0480c07: 藏于茲塔上一片石將乞大手筆銘之以垂不朽念
0480c08: 公生平悟由雖表道行未詳復念宗長中與其師契
0480c09: 闊而無間者莫如余知其師一生履歷行事者又莫
0480c10: 如余且首座永泰模西堂鐵關能皆先從余于古南
0480c11: 而介為舟者又素知余主張叢林綱紀不失發言不
0480c12: 阿乃同辭請為狀余雖不敏義弗能拒略述如此奔
0480c13: 弔之日輓以四詩中有云主賓互換明宗旨棒喝同
0480c14: 時建法幢蓋公開法時節適與余同主賓互換余蘇
0480c15: 人而住檇李公禾人而住荊溪借明所住之巧皆實
0480c16: 事也曾共鴛湖朝夕泛或隨漁父詠歌旋蓋憶先老
0480c17: 人寓黃公素園時與公追隨之景余主太白記公臘
0480c18: 六旬遙以詩為壽云春風相送兩來舟憶別松陵又
0480c19: 五秋兩來舟者己巳丑春公送介姪住如菴而返余從
0480c20: 虞山法席掛帆而南相值于吳江也是後余以病嬾
0480c21: 遂至契闊末章云尺素豈難通問訊一枝私愧異行
0480c22: 藏乃余又自狀也雪竇和尚重陽登山禮幻祖塔小
0480c23: 陽四日至潤云龍池病甚余心惻然未幾而訃至所
0480c24: 以云桂香虛問清秋疾楓老遄奔近塔霜蓋傷遲暮
0480c25: 之年同條奄忽宗社凋零感慨係之用附于末耳說
0480c26: 者云達磨西來面壁九年不立文字黃檗謂若也形
0480c27: 于紙墨何有吾宗抑潛符密證克紹箇事山林之分
0480c28: 如斯而已巳曷俟乎刻畫其面目點綴其行事章章表
0480c29: 于世耶余日絕書契廢紀牒佛祖無以聞聖賢無以
0480c30: 鏡日月雖照有生不將冥冥然若處長夜矧向上一
0481a01: 路又誰喻之夫宇宙所以有文字者乃天地生人之
0481a02: 眼目上矚千古下昭百世世出世間不可已巳者存其
0481a03: 人留其範然後吾宗斯久住于世惟當世主張斯道
0481a04: 王公大人儒釋一貫宗說兩通立言君子採此蕪辭
0481a05: 錫之珠玉賁我山林則靈山付囑有在謹狀。
0481a06: 住京口鶴林寺同門法弟通門述
0481a07: 塔銘
0481a08: 龍池萬如禪師以丁酉冬遷化明年春其徒介為乞
0481a09: 塔銘於予予雖辱與師周旋然所謂卿用卿法我用
0481a10: 我法者安得作家如張無盡為湛堂點出光明哉既
0481a11: 不獲辭乃閱師生平語錄與山志中所載前後因緣
0481a12: 銘其塔曰。
0481a13: 龍池金地源公卓錫毒龍聽戒白虎侍側
0481a14: 龕內神光至今曄曄幻公後啟來自臺山
0481a15: 一笠之覆大千攸關藹然提獎拍膝而還
0481a16: 再傳密公服勤雜傭獨授心印扶臨濟宗
0481a17: 往開法席于彼天童天童楖栗敲盡窠窟
0481a18: 又傳鐵漢堅苦豎脊歷劫沉疑一朝大徹
0481a19: 雖經爐錘自出標格禹門田園從此掀翻
0481a20: 三池泉脈是是歕未了因緣仝收片言
0481a21: 參學就之春風霽月士紳同瞻敬松愛栝
0481a22: 應機而啟何迷不豁幻之慈憫密之風霆
0481a23: 更泯色相而斬葛藤於劫火中振此迦陵
0481a24: 是萬如師超然果位曹溪嫡傳三十五世
0481a25: 山靜泉深主茲福地師之結宇娑羅再榮
0481a26: 師之藏骨石塔崢嶸綿綿法嗣同證圓成
0481a27: 賜進士出身奉議大夫湖廣提刑按察司提督通省
0481a28: 學政僉事梁谿高世泰敬譔并書
0481a29: 門人行融募信
0481a30: 官吳崇宗捐資刻
