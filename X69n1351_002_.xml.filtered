0295b12: 
0295b13: 
0295b14: 白雲守端禪師語錄卷下
0295b15: 
0295b16: 頌古
0295b17: 世尊一日陞座。大眾纔集定。文殊白椎云。諦觀法
0295b18: 王法。法王法如是。世尊便下座。
0295b19: 巍巍頂相終難見。舒卷何當如掣電。彼時若有此時
0295b20: 人。文殊椎下分針線。
0295b21: 世尊。因外道問云。不問有言。不問無言。世尊據坐。
0295b22: 外道讚曰。世尊大慈大悲。開我迷雲。令我得入。作
0295b23: 禮而去。後阿難問佛。外道有何所證。而言得入。世
0295b24: 尊曰。如世良馬。見鞭影而行。
0295c01: 萬丈寒潭徹底清。錦鱗夜靜向光行。和竿一擲隨
0295c02: 上。水面茫茫散月明。
0295c03: 傅大士因梁武帝請講經。士陞座。以尺拊案一下。
0295c04: 便下座。帝愕然。誌公乃問。陛下會麼。帝云。不會。誌
0295c05: 云。大士講經竟。
0295c06: 大士何曾解講經。誌公方便且相成。一揮案上俱無
0295c07: 取。直得梁王努眼睛。且道努底是什麼。
0295c08: 布袋和尚常在通衢。或問。在此何為。師曰。等個人
0295c09: 來。曰來也。師曰。汝不是這個人。或解布袋。百物俱
0295c10: 有。撒下曰。看看。又一一將起問人曰。這個喚作什
0295c11: 麼。或袋內探果子與僧。僧擬接。師乃縮手曰。汝不
0295c12: 是者個人。或見僧行過。乃拊背一下。僧回首。師曰。
0295c13: 把一錢子來。有時倚袋終日憨睡。或起行市肆間。
0295c14: 小兒譁逐之。或拄杖。或數珠。與兒戲。有僧問。如何
0295c15: 是祖師西來意。遂放下布袋。叉手而立。僧曰。祇此。
0295c16: 別更有在。師拈起布袋。肩負而去。
0295c17: 都盧一個布袋。裡面討甚奇怪。困來且得枕頭。去
0295c18: 亦無妨礙。有時市打開。多是自家買賣。
0295c19: 楞嚴經。佛告阿難。吾不見時。何不見吾不見之處。
0295c20: 若見不見。自然非彼不見之相。若不見吾不見之
0295c21: 地。自然非物。云何非汝。
0295c22: 堂前露柱久懷胎。生下孩兒頗俊哉。未解語言先作
0295c23: 賦。一操直取狀元來。
0295c24: 楞嚴經。佛謂阿難。若能轉物。即同如來。
0296a01: 若能轉物即如來。春暖山花處處開。自有一雙窮相
0296a02: 手。不曾容易舞三臺。
0296a03: 維摩經。三十二菩薩。各說不二法門。至維摩。摩默
0296a04: 然。文殊讚嘆曰。乃至無有語言文字。是真入不二
0296a05: 法門。
0296a06: 一個兩個百千萬。屈指尋文數不辦。暫時放在暗
0296a07: 前。明日與君重計算。
0296a08: 維摩經。不斷煩惱而入涅槃。
0296a09: 朝生暮死千萬。一日幾回相見面。展陣開旗放出
0296a10: 來。一指動時客戲見。
0296a11: 金剛經。若為人輕賤。是人先世罪業。應墮惡道。以
0296a12: 今世人輕賤故。先世罪業則為消滅。當得阿耨多
0296a13: 羅三藐三菩提。
0296a14: 水不洗水誰不知。旋嵐常靜太驅馳。千年曆日如能
0296a15: 算。免被巡官掌上推。
0296a16: 世尊在靈山會上。拈起一枝華。以青蓮目。普示大
0296a17: 眾。百萬聖賢。唯迦葉破顏微。世尊曰。吾有正法
0296a18: 眼藏。涅槃妙心。實相無相。微妙法門。付囑於汝。汝
0296a19: 當護持流通。毋令斷絕。
0296a20: 盡說拈華微是。不知將底辯宗風。若言心眼同時
0296a21: 證。未免朧在夢中。
0296a22: 迦葉因阿難問。世尊傳金襴外。別傳何物。葉召阿
0296a23: 難。難應諾。葉云。倒門前剎竿著。
0296a24: 金襴之外復何傳。弟應兄呼豈有偏。倒門前剎竿
0296b01: 子。免教依舊倚墻邊。
0296b02: 達磨大師見梁武帝。帝問曰。如何是聖諦第一義。
0296b03: 師曰。廓然無聖。帝曰。對朕者誰。師曰。不識。帝不悟。
0296b04: 師遂折蘆渡江至魏。後帝舉問誌公。公曰。陛下識
0296b05: 此人否。帝曰。不識。公曰。此是觀音大士。傳佛心印。
0296b06: 帝曰。當遣使詔之。公曰。莫道陛下詔。闔國人去。他
0296b07: 亦不回。
0296b08: 一箭尋常落一鵰。更加一箭已巳相饒。直歸少室峰前
0296b09: 坐。梁主休言更去招。
0296b10: 達磨自梁涉魏。至洛陽少林。面壁而坐。經及九年。
0296b11: 先被梁王勘破。向少林孤坐。謾言教外別傳。爭奈
0296b12: 不識這箇。
0296b13: 二祖慧可大師初參達磨。立雪斷臂曰。我心未寧。
0296b14: 乞師安心。磨曰。將心來。與汝安。師曰。覓心了不可
0296b15: 得。磨曰。與汝安心竟。師於此悟入。
0296b16: 終始覓心無可得。寥寥不見少林人。滿庭舊雪重知
0296b17: 冷。鼻孔依然搭上唇。
0296b18: 五祖弘忍大師。前身在蘄州西山栽松。遇四祖。告
0296b19: 曰。吾欲傳法於汝。汝已巳年邁。汝若再來。吾尚遲汝。
0296b20: 師諾。遂往周家女托生。因拋濁港中。神物護持。至
0296b21: 七歲。為童子。祖一日往黃梅。逢一小兒。骨相奇秀。
0296b22: 乃問曰。子何姓。曰姓即有。非常姓。祖曰。是何姓。曰
0296b23: 是佛性。祖曰。汝無性耶。曰性空故。祖默識其法器。
0296b24: 即俾侍者。乃令出家。後付衣。居黃梅東山。
0296c01: 在聖權方世莫評。雙峰密付豈稱。前身已巳老難傳
0296c02: 。托陰重來始繼燈。昔日栽松名尚振。千靈報母願
0296c03: 何增。如今海內宗風。祇為春中擇得能。
0296c04: 慧忠國師。一日喚侍者。者應諾。如是三召。皆應諾。
0296c05: 師曰。將謂吾辜負汝。是汝辜負吾。
0296c06: 國師三喚侍者。侍者三度應諾。茫茫亂下鍼錐。誰知
0296c07: 可知禮也。
0296c08: 國師無縫塔。
0296c09: 無縫塔從誰手造。雖然有樣不堪傳。如何強寫無層
0296c10: 級。永向琉璃殿上懸。
0296c11: 青原思禪師因僧問。如何是佛法大意。師曰。廬陵
0296c12: 米作麼價。
0296c13: 廬陵米價越尖新。那個商量不掛唇。無限清風生閫
0296c14: 外。休將升斗計親。
0296c15: 馬祖一日陞座。百丈卷面前席。祖便下座。
0296c16: 昨日東風偶然惡。桃花亂落如紅雨。昨夜東風又發
0296c17: 狂。滿地不知何處去。
0296c18: 馬祖不安。院主問。和尚近日尊候如何。祖曰。日面
0296c19: 佛月面佛。
0296c20: 大地山河俱是寶。不識之人入荒草。日面月面佛現
0296c21: 前。閃爍珊瑚光杲杲。
0296c22: 百丈海禪師因僧問。如何是奇特事。師曰。獨坐大
0296c23: 雄。僧禮拜。師便打。
0296c24: 大機大用豈然。獨坐雄峰自有權。稍若錯傳王令
0297a01: 者。腦門須喫棒三千。
0297a02: 南泉禪師因兩堂爭。師遇之。白眾曰。道得。即救
0297a03: 取兒。道不得。即斬也。眾無對。師便斬之。趙州
0297a04: 自外歸。師舉前話示之。州乃脫草鞋安頭上而出。
0297a05: 師曰。適來子若在。即救取兒也。
0297a06: 提起兩堂應盡見。拈刀要取活狸奴。可憐皮下皆無
0297a07: 血。直得橫屍滿路途。
0297a08: 狸奴夜靜自舒張。引手過頭露爪長。王老室中巡邏
0297a09: 了。狼忙走出恐天光。
0297a10: 槃山曰。向上一路。千聖不傳。慈明曰。向上一路。千
0297a11: 聖不然。楊岐曰。口上著。
0297a12: 槃山向上路何言。罕見行人耳有穿。口上著來無咬
0297a13: 處。方知千聖不能傳。
0297a14: 水潦和尚參馬祖。禮拜起欲伸問次。祖一踏踏倒。
0297a15: 師忽然大悟。起來呵呵大曰。也大奇。也大奇。百
0297a16: 千法門。無量妙義。盡向一毫頭上。識得根源去。
0297a17: 一踏倒時堪大笑。從前伎倆盡徒勞。蛇頭要重揩
0297a18: 痒。萬萬千千出一毫。
0297a19: 麻谷因良遂座主參。師閉門。將鋤頭去削草。遂
0297a20: 又來扣門。師曰。誰。曰某甲。師曰。鈍根阿師下去。凡
0297a21: 數四如是。遂忽然有省。再去扣門曰。和尚莫謾良
0297a22: 遂。良遂若不來禮拜。洎被十二本經賺過一生。師
0297a23: 乃開門。令通悟。繇印可之。遂返都城講肆散席。告
0297a24: 諸徒曰。諸人知處。良遂總知。良遂知處。諸人不知。
0297b01: 閉戶鋤已巳太賒。更來當面受糊搽。光中自覺遭謾
0297b02: 久。方信無人共出家。
0297b03: 百丈惟政禪師問南泉。諸方善知識。還有不說似
0297b04: 人底法也無。曰有。師曰。作麼生。曰不是心不是佛
0297b05: 不是物。曰恁麼則說似人了也。曰某甲即恁麼。和
0297b06: 尚作麼生。師曰。我又不是善知識。爭知有說不說
0297b07: 底法。曰某甲不會。請和尚說。師曰。我太煞與汝說
0297b08: 了也。
0297b09: 涅槃老子順風吹。囉哩哩囉爭得知。隔嶺幾多人錯
0297b10: 聽。一時喚作鷓鴣詞。
0297b11: 百丈示眾曰。汝等為我開田。我為汝說大義。普請
0297b12: 開田了。眾請和尚說大義。師展兩手示之。
0297b13: 常憐百丈解開田。今古行人手裡傳。誰道舌頭曾不
0297b14: 動。五音六律太周旋。
0297b15: 池州魯祖。尋常見僧來便面壁。南泉聞曰。我尋常
0297b16: 向師僧道。向佛未出世時會取。尚不得一個半個。
0297b17: 他恁麼驢年去。
0297b18: 魯祖孤風振四維。僧來面壁少人知。南泉提起驢年
0297b19: 事。且道如今是甚時。
0297b20: 龐蘊居士參馬祖。問曰。不與萬法為侶者。是什麼
0297b21: 人。祖曰。待汝一口吸盡西江水。即向汝道。士於言
0297b22: 下頓悟。
0297b23: 一口吸盡西江水。萬古千古無一滴。要須黨理不黨
0297b24: 親。馬師可惜口門窄。
0297c01: 黃檗運禪師曰。汝等盡是酒糟漢。還知大唐國
0297c02: 裡無禪師麼。時有僧問。諸方聚眾。為甚麼道無
0297c03: 禪師。師曰。不道無禪。祇是無師。
0297c04: 大唐國裡無禪師。與君手歸家裡。拋祇欲釣獰
0297c05: 龍。誰知得箇跛子。
0297c06: 溈山祐禪師示眾曰。老僧百年後。向山下作一頭
0297c07: 水牯牛。左書五字曰。溈山僧某甲。若喚作溈山
0297c08: 僧。又是水牯牛。喚作水牯牛。又是溈山僧。喚作什
0297c09: 麼即得。
0297c10: 不道溈山不道牛。灼然何處辯蹤繇。絲毫差來時
0297c11: 路。萬劫無繇得出頭。
0297c12: 陸大夫問南泉曰。肇法師。也甚奇怪。解道天地同
0297c13: 根。萬物一體。泉指庭前牡丹曰。大夫。時人見此一
0297c14: 枝花。如夢相似。
0297c15: 天地同根自唯然。當時猶喜遇南泉。指言見此華如
0297c16: 夢。須信壺中別有天。
0297c17: 龍潭崇信禪師。未出家時。為餅鋪。在天皇寺前。每
0297c18: 日常供餅十枚上皇。皇受已巳。留一餅與之曰。惠
0297c19: 汝以蔭子孫。師曰。是某將來。何以返曰惠汝。皇曰。
0297c20: 是汝將來。復汝何咎。師因悟入。遂投出家。
0297c21: 十餅每將留一個。因思何謂蔭兒孫。團團將去還將
0297c22: 入。不覺醍醐到頂門。
0297c23: 龍潭。一日問天皇曰。某自到來。不蒙指示心要。皇
0297c24: 曰。自汝到來。吾未嘗不指汝心要。師曰。何處指示。
0298a01: 曰。汝擎茶來。吾為汝接。汝行食來。吾為汝受。汝和
0298a02: 南時。吾便低首。何處不指示心要。師低頭良久。皇
0298a03: 曰。見則直下便見。擬思即差。師當下開解。復問。如
0298a04: 何保任。皇曰。任性逍遙。隨緣放曠。但盡凡心。別無
0298a05: 聖解。
0298a06: 脫白投師貴苦辛。擎茶問訊盡躬親。無端再敘三年
0298a07: 事。笑倒街頭賣餅人。
0298a08: 趙州諗禪師因僧問。承聞和尚親見南泉是否。師
0298a09: 曰。鎮州出大蘿蔔頭。
0298a10: 鎮州出大蘿蔔頭。報君來處須分曉。衲僧多是渾淪
0298a11: 吞。子細得他滋味少。
0298a12: 趙州云。金佛不度爐。木佛不度火。泥佛不度水。真
0298a13: 佛內裡坐。
0298a14: 併泥佛金木佛。趙州放出遼天鶻。東西南北謾
0298a15: 頭。萬里重雲只一突。
0298a16: 法眼禪師。舉趙州樹子話。問覺鐵嘴。承聞趙州
0298a17: 有此話。是否。覺曰。先師無此語。莫謗先師好。眼曰。
0298a18: 真師子兒。
0298a19: 新羅子刺剌天飛。鈍鳥籬邊懞不去。趙州庭一何
0298a20: 高。誰道先師無此語。
0298a21: 趙州。因僧問。至道無難。唯嫌揀擇。如何是不揀擇。
0298a22: 師曰。天上天下。唯吾獨尊。曰此猶是揀擇。師曰。田
0298a23: 厙奴。甚處是揀擇。僧無語。
0298a24: 團團秋月印天心。是物前頭有一輪。入穴蝦蟆無出
0298b01: 路。冤天道不平勻。
0298b02: 趙州因僧問。至道無難唯嫌揀擇。是時人窠窟否。
0298b03: 師曰。曾有人問我。老僧直得五年分不下。
0298b04: 分不下五年強。一葉舟中載大唐。渺渺兀然波浪
0298b05: 裏。誰知別有好思量。
0298b06: 趙州因僧問。至道無難唯嫌揀擇。纔有語言。是揀
0298b07: 擇。和尚如何為人。師曰。何不引盡此語。曰某甲祇
0298b08: 念得到這裡。師曰。至道無難。唯嫌揀擇。
0298b09: 驅山塞海也尋常。所至文明始是王。但見皇風成一
0298b10: 片。不知何處有封疆。
0298b11: 趙州因僧問。乍入叢林。乞師指示。師曰。喫粥了也
0298b12: 未。僧曰。喫粥了也。師曰。洗盂去。其僧忽然省悟。
0298b13: 梅花落盡杏花披。未免春風著出褫。一氣不言含有
0298b14: 象。萬靈何處謝無私。
0298b15: 趙州因僧問。萬法歸一。一歸何所。師曰。老僧在青
0298b16: 州。作一領布衫。重七斤。
0298b17: 七斤衫重豈難提。日出東方定落西。一擊珊瑚枝粉
0298b18: 碎。轟轟雷雨滿山溪。
0298b19: 趙州因僧問。初生孩兒。還具六識也無。師曰。急水
0298b20: 上打毬子。僧問投子。急水上打毬子。意旨如何。
0298b21: 子曰。念念不停留。
0298b22: 何謂識兮還具六。八萬四千殊不足。初生孩子尚喃
0298b23: 喃。急水打毬攔口。
0298b24: 臺山路。有一婆子。凡僧問臺山向什麼處去。曰驀
0298c01: 直去。僧便去。曰好個師僧。又恁麼去。後有僧舉似
0298c02: 趙州。州曰。待我勘過。明日便去問。臺山向甚麼處
0298c03: 去。曰驀直去。州便去。曰好個師僧。又恁麼去。州歸
0298c04: 院。謂僧曰。臺山婆子。為汝勘破了也。
0298c05: 干戈中立太平基。塊雨條風勝古時。婆子為君勘破
0298c06: 了。趙州跡少人知。
0298c07: 臨濟玄禪師。問黃檗佛法的的意。檗便打。如是三
0298c08: 問。三度被打。皆不契會。遂辭檗行去。檗指往大
0298c09: 愚。師至大愚。愚曰。那裡來。師曰。黃檗來。愚曰。黃檗
0298c10: 有何言教。師曰。親問佛法的的意。蒙和尚三度賜
0298c11: 棒。未審。過在甚處處。愚曰。黃檗恁麼老婆。為汝得
0298c12: 徹困。猶過在。師於是大悟曰。佛法元來無多子。
0298c13: 愚乃搊住曰。者尿鬼。適來道不會。如今又道無
0298c14: 多子。且道。是多少。師向愚肋下築三拳。愚拓開曰。
0298c15: 汝師黃檗。非干我事。師還黃檗。檗曰。返何速乎。師
0298c16: 曰。祗為老婆心切。檗曰。有何言句。師舉前話。檗曰。
0298c17: 者大愚饒舌。待見與他一頓。師曰。說甚待見。即今
0298c18: 便打。遂打檗一掌。檗吟吟大笑。
0298c19: 一拳拳倒黃樓。一踢踢翻鸚鴟洲。有意氣時添意
0298c20: 氣。不風流處也風流。
0298c21: 臨濟出世後。唯以棒喝示徒。凡見僧入門便喝。
0298c22: 萬里青霄絕點塵。一聲霹靂震乾坤。茫茫宇宙人無
0298c23: 數。幾個如今有腦門。
0298c24: 臨濟示眾曰。汝等諸人。赤肉團上。有一無位真人。
0299a01: 常向面門出入。時有僧問。如何是無位真人。師便
0299a02: 打云。無位真人。是甚麼乾屎橛。
0299a03: 春風浩浩烘天地。是處山藏煙靄裡。無位真人不可
0299a04: 尋。落花又見隨流水。
0299a05: 臨濟問院主。甚處去來。主曰。州中糶黃米來。師曰。
0299a06: 糶得盡麼。曰糶得盡。師以拄杖劃一劃曰。還糶得
0299a07: 者箇麼。主便喝。師便打。典座至。師舉前話。座曰。院
0299a08: 主不會和尚意。師曰。汝又作麼生。座禮拜。師亦打。
0299a09: 寶劍持來刃似霜。幾回臨陣斬蠻王。有情有理俱三
0299a10: 段。一道寒光射斗傍。
0299a11: 臨濟將示寂。謂眾曰。吾滅後。不得滅吾正法眼
0299a12: 藏。三聖出曰。爭敢滅和尚正法眼藏。師曰。已巳後
0299a13: 有人問汝。向他道什麼。聖便喝。師曰。誰知。吾正法
0299a14: 眼藏。向者瞎驢邊滅。
0299a15: 擘彼泰山雷未猛。照開滄海月非光。瞎驢滅正法
0299a16: 眼。直得哀聲滿大唐。
0299a17: 大隨法真禪師因僧問。劫火洞然。大千俱壞。未審。
0299a18: 者個壞不壞。師曰。壞。僧曰。恁麼則隨他去也。師曰。
0299a19: 隨他去。僧不肯。後到投子舉前話。子裝香遙禮曰。
0299a20: 西川古佛出世。謂其僧曰。汝速回去懺悔。僧回大
0299a21: 隨。師已巳遷化。再至投子。子亦遷化。
0299a22: 壞與不壞舌無骨。驀面看時眼突出。大隨猶在劫火
0299a23: 中。天下熬熬謾啾唧。
0299a24: 大隨菴側有一龜。僧問。一切眾生皮褁骨。這個眾
0299b01: 生為甚骨褁皮。師拈草履覆龜背上。僧無語。
0299b02: 分明皮上骨團團。卦畫重重更可觀。拈起草鞋都
0299b03: 了。大隨被這僧謾。
0299b04: 靈樹因僧問。如何是祖師西來意。師默然。後遷化。
0299b05: 欲立行狀。要選此語刻石。時雲門為首座。僧問。
0299b06: 先師默然處。如何上。雲門代云。師。
0299b07: 師之一字太巍巍。獨向寰中定是非。畢竟水須朝海
0299b08: 去。到頭雲定覓山歸。
0299b09: 靈雲勤禪師。因見桃花悟道。有偈曰。三十年來尋
0299b10: 劍客。幾回落葉又抽枝。自從一見桃花後。直至如
0299b11: 今更不疑。溈山曰。從緣悟達。永無退失。玄沙曰。諦
0299b12: 當甚諦當。敢保老兄未徹在。
0299b13: 靈雲悟後復何如。未徹無人辯得渠。千古華山山
0299b14: 下。豈知潘閬倒騎驢。
0299b15: 德山鑒禪師一日侍龍潭抵夜。潭曰。更深何不下
0299b16: 去。師珍重便出。回曰。外面黑。潭點紙燈度與。師
0299b17: 擬接。潭復吹滅。師於此大悟。便禮拜。潭曰。子見個
0299b18: 甚麼。師曰。從今向去。更不疑天下老和尚舌頭也。
0299b19: 明暗相陵不足云。絲毫有解未為親。紙燈忽滅眼睛
0299b20: 出。打破大唐無一人。
0299b21: 德山因廓侍者問。從上諸聖。向什麼處去。師曰。作
0299b22: 麼作麼。曰點飛龍馬。跛出頭來。師休去。明日
0299b23: 師浴出。廓過茶與師。問撫廓背曰。昨日公案作麼
0299b24: 生。曰這老漢。今日方始瞥地。師又休去。
0299c01: 雲鵬展翅天無光。井底蝦蟆剛咄咄。太陽忽轉跳出
0299c02: 來。千峰萬峰空突兀。
0299c03: 洞山曰。一大藏教。祇是個之字。
0299c04: 點畫分明無道理。老胡幾度提不起。不如分付王右
0299c05: 軍。無限風流歸手裡。
0299c06: 投子禪師。趙州問。大死底人活時如何。師曰。不
0299c07: 許夜行。投明須到。州曰。我早猴白。伊更猴黑。
0299c08: 死去活來牙上露。投明須到己巳先行。誰家別池塘
0299c09: 裏。一對鴛鴦不成。
0299c10: 投子因僧問。如何是十身調御。師下禪床立。又問
0299c11: 凡聖相去幾何。師亦下禪床立。
0299c12: 老婦低垂事舅姑。起來爭免面糢糊。強將雲髻高高
0299c13: 綰。遮得傍人眼也無。
0299c14: 投子因僧問。和尚住此山。有何境界。師曰。丫角女
0299c15: 子白頭絲。
0299c16: 丫角女子白頭絲。猛燄堆中雪片飛。一等住山誰可
0299c17: 擬。閒雲流水不同歸。
0299c18: 仰山住東平時。溈山送書并鏡與師。師上堂。提起
0299c19: 示眾曰。且道。是溈山鏡東平鏡。若道是東平鏡。又
0299c20: 是溈山送來。若道是溈山鏡。又在東平手裡。道得
0299c21: 則留取。道不得即撲破去也。眾無語。師遂撲破。
0299c22: 師鏡拈來呈眾了。癡人往往爭妍醜。當時撲破不可
0299c23: 尋。免教壞兒孫手。
0299c24: 仰山因龐居士問。久嚮仰山。到來為什麼覆。師
0300a01: 起拂子。士曰。恰是。師曰。是仰是覆。士乃打露柱
0300a02: 曰。雖然。無人也。要露柱證明。師擲拂子曰。若到諸
0300a03: 方。一任舉似。
0300a04: 兩個八文為十六。從頭數過猶不足。拏來亂撒向階
0300a05: 前。滿地團團苔蘚綠。
0300a06: 興化獎禪師因後唐莊宗幸河北。回魏府行宮。詔
0300a07: 師問曰。朕取中原。獲得一寶。未曾有人酬價。師曰。
0300a08: 請陛下寶看。帝以兩手舒頭。師曰。君王之寶。
0300a09: 誰敢酬價。
0300a10: 北番王子彎弓射。南國將軍仰面看。沙上空餘斜影
0300a11: 在。翩翩直自入雲端。
0300a12: 三聖因僧問。如何是祖師西來意。師曰。臭肉來蠅。
0300a13: 興化云。破驢脊上足蒼蠅。
0300a14: 破脊驢多臭肉蠅。誰知興化不徒行。慣從五鳳樓前
0300a15: 過。手握金鞭賀太平。
0300a16: 雪峰住庵時。有兩僧來。師以手托庵門。放身出曰
0300a17: 是什麼。僧亦曰。是什麼。師低頭歸庵。僧辭去。師問。
0300a18: 甚麼處去。曰湖南。師曰。我有個同行住巖頭。附汝
0300a19: 一書去。書曰。某書上師兄某。一自鼇山成道後。迄
0300a20: 至於今飽不饑。同參某書上。僧到巖頭。頭問。甚處
0300a21: 來。曰雪來。有書達和尚。頭接了。乃問。別有何言
0300a22: 句。僧舉前話。頭曰。他道甚麼。曰他無語。低頭歸庵。
0300a23: 頭曰。噫。我當初悔不向伊道末後句。若向伊道。天
0300a24: 下人不奈雪老何。僧至夏末。請益前話。頭曰。何不
0300b01: 早問。曰未敢容易。頭曰。雪與我同條生。不與我
0300b02: 同條死。要識末後句祇這是。
0300b03: 雪老入庵中後。路上無人見得伊。賴有故人千里
0300b04: 在。同條生死不同時。
0300b05: 雪峰曰。大地撮來。如粟米粒大。拋向面前。漆桶不
0300b06: 會。打鼓普請看。
0300b07: 眉毛罅裏遊南嶽。大海波心泛釣舟。薄藝隨身終不
0300b08: 說。從他打鼓看無休。
0300b09: 雪峰上堂。南山有一條鼻蛇。汝等諸人。切須好
0300b10: 看。長慶出曰。今日堂中大有人。喪身失命。雲門。以
0300b11: 拄杖攛向師前。作怕勢。有僧舉似玄沙。沙曰。須是
0300b12: 稜兄始得。然雖如是。我即不然。曰和尚作麼生。沙
0300b13: 曰。用南山作麼。
0300b14: 象骨蛇當大路。稜師可惜便亡身。雲門弄得雖然
0300b15: 活。爭似南山不用親。
0300b16: 雪峰示眾曰。三世諸佛。向火上。轉大法輪。玄沙
0300b17: 云。今日王令稍嚴。師曰。作麼生。沙云。不許人攙行
0300b18: 奪市。師不覺吐舌。雲門曰。火為三世諸佛說法。
0300b19: 三世諸佛立地聽。
0300b20: 火騰輝說最親。無邊諸佛近前聞。誰知更有傍觀
0300b21: 者。鼻孔撩天不喜君。
0300b22: 乾峰和尚上堂曰。舉一不得舉二。放過一著。落在
0300b23: 第二。雲門出眾曰。昨日有人從天台來。往徑山
0300b24: 去。師曰。典座來日不得普請。便下座。
0300c01: 黑白分明滿局棋。曾無一著有相虧。可憐無限傍觀
0300c02: 者。斧爛柯消總不知。
0300c03: 乾峰上堂。法身有三種病。二種光。須是一一透得。
0300c04: 始解歸家穩坐。須知更有向上一竅在。雲門出問。
0300c05: 庵內人。為甚麼不知庵外事。師呵呵大笑。門曰。猶
0300c06: 是學人疑處。師曰。子是甚麼心行。門曰。也要和尚
0300c07: 相委。師曰。直須與麼始解穩坐。門應諾諾。
0300c08: 鋪主將試買人。謂言難似此金真。買人拂袖先行
0300c09: 去。滿面慚惶不敢嗔。
0300c10: 寶壽開堂日。方陞座。三聖推出一僧。師便打。聖曰。
0300c11: 汝恁麼為人。非但瞎這僧眼。瞎鎮州一城人
0300c12: 眼去在。師擲下拄杖。便下座。歸方丈。
0300c13: 金鎚擲下如星疾。好手接來不費力。當時擲向洪波
0300c14: 中。千古萬古無消息。
0300c15: 羅山道閒禪師。閩王請開堂。師陞座。方收斂歛僧伽
0300c16: 黎。乃曰。珍重。便下座。閩王近前接手云。靈山一會。
0300c17: 何異今日。師曰。將謂是個俗漢。
0300c18: 紛紛雪影耀閩天。閩主欣逢倍樂然。一旦春風吹大
0300c19: 地。更無一點在階前。
0300c20: 玄沙備禪師示眾曰。諸方老宿盡道。接物利生。祇
0300c21: 如盲聾啞三種病人。汝作麼生接。若拈錐拂。他
0300c22: 眼不見。共他說話。耳又不聞。口復啞。若接不得。佛
0300c23: 法盡無靈驗。時有僧出曰。三種病人。和尚還許人
0300c24: 商量否。師曰。許。汝作麼生商量。僧珍重出。師曰。不
0301a01: 是不是。
0301a02: 退後近前兼對辯。相逢邂逅難回面。春風驀地撼庭
0301a03: 前。還見落花千萬片。
0301a04: 玄沙因鏡清問。學人乍入叢林。乞師指個入路。師
0301a05: 曰。還聞偃溪水聲否。曰聞。師曰。是汝入處。
0301a06: 天生碧眼崑崙兒。有藝過人自不知。幾度黑風翻大
0301a07: 海。波心出沒自閒嬉。
0301a08: 漳州保福禪師因長慶云。寧說阿羅漢有三毒。不
0301a09: 說如來有二種語。不道如來無語。只是無二種語。
0301a10: 師曰。作麼生是如來語。曰聾人爭得聞。師曰。情知
0301a11: 和尚向第二頭道。慶問。作麼生是如來語。師云。
0301a12: 喫茶去。雲居錫云。什麼處。是長慶向第二頭道處。
0301a13: 不說如來二種語。三三為九須重數。何謂聾人爭得
0301a14: 聞。狐裘未免還移主。
0301a15: 雲門偃禪師因僧問。如何是透法身句。師曰。北斗
0301a16: 裡藏身。
0301a17: 五陵公子遊花慣。未第貧儒自古多。冷地看他人富
0301a18: 貴。等閒無奈頭何。
0301a19: 雲門因僧問。殺父殺母。佛前懺悔。殺佛殺祖向甚
0301a20: 處懺悔。師曰。露。
0301a21: 簸土揚塵無避處。翻身直到御樓前。回頭不見來時
0301a22: 路。下是黃泉上是天。
0301a23: 雲門因僧問。如何是塵塵三昧。師曰。裡飯桶裡
0301a24: 水。
0301b01: 朝打三千未為多。暮打八百未為少。裡飯兮桶裡
0301b02: 水。人前切忌無分曉。
0301b03: 雲門上堂。乾坤之內。宇宙之間。中有一寶。秘在形
0301b04: 山。拈燈籠向佛殿裡。將三門來燈籠上。作麼生。自
0301b05: 代云。逐物意移。又曰。雲起雷興。
0301b06: 嶺上白雲舒復卷。天邊皓月去還來。低頭入茆簷
0301b07: 下。不覺呵呵笑幾回。
0301b08: 雲門因僧問。如何是法身。師曰。六不收。
0301b09: 六不收兮調最新。能歌何待繞梁塵。和風滿檻花千
0301b10: 樹。不換乾坤別是春。
0301b11: 雲門因僧問。如何是超佛越祖之談。師曰。糊餅。
0301b12: 雲門糊餅模樣小。爭似法華爐大。飽來一任帶刀
0301b13: 眠。誰問西來閑達磨。
0301b14: 雲門因僧問。不起一念還有過也無。師曰。須彌山。
0301b15: 須彌山塞宇宙。千眼大悲看不透。除非自解倒騎牛。
0301b16: 一生不著隨人後。
0301b17: 雲門因僧問。如何是正法眼。師曰。普。風穴云。瞎。黃
0301b18: 龍心云。更道個瞎。且圖兩得相見。
0301b19: 頂上有來真個瞎。輝天鑒地不同時。大悲手裡休擎
0301b20: 手。獨自夜行誰得知。
0301b21: 雲門因僧問。佛法如水中月是否。師曰。清波無透
0301b22: 路。曰和尚從何得。師曰。再問復何來。曰正與麼時
0301b23: 如何。師曰。重疊關山路。
0301b24: 灼然水月非難取。自是時人手不親。韶石老師拈出
0301c01: 了。關山重疊越光新。
0301c02: 雲門示眾曰。藥病相治。盡大地是藥。那個是自己。
0301c03: 左眼不見山河。右眼不見日月。直得百花開時。一一
0301c04: 為君分別。
0301c05: 報慈藏嶼禪師。因僧問。情生智隔。想變體殊。祇如
0301c06: 情未生時如何。師曰。隔。曰情未生時。隔個甚麼。師
0301c07: 曰。這個梢郎子。未遇人在。
0301c08: 無情繇隔若為通。絲髮之間路萬重。可惜兩頭空走
0301c09: 者。不能直下見其宗。
0301c10: 巴陵顥鑑禪師因僧問。如何是吹毛劍。師曰。珊瑚
0301c11: 枝枝著月。
0301c12: 珊瑚枝枝著月。射斗鋒鋩未足觀。四海盡來歸貢
0301c13: 後。乾坤同輝寶光寒。
0301c14: 洞山初禪師。初參雲門。門曰。近離甚處。師曰。查渡。
0301c15: 門曰。夏在甚處。師曰。湖南。門曰。什麼時離湖南。師
0301c16: 曰。去秋。門曰。放汝三十棒。師曰。過在什麼處。門曰。
0301c17: 江西湖南便恁麼去。師於言下頓省。
0301c18: 一鏃三關破不難。奈何猶在是非間。曲勞提起飯袋
0301c19: 子。三頓方知徹骨寒。
0301c20: 洞山因僧問。如何是佛。師曰。麻三觔。
0301c21: 觔兩分明不負君。眼中瞳子莫生嗔。百年三萬六千
0301c22: 日。得忻忻處且忻忻。
0301c23: 首山念禪師因僧問。親到寶山。空手回時如何。師
0301c24: 曰。家家門前火把子。
0302a01: 空手歸時誰肯信。驢馬載入門來。家家舉起火把
0302a02: 子。半夜天如白日開。
0302a03: 法眼文益禪師因僧問。如何是曹源一滴水。師曰。
0302a04: 是曹源一滴水。
0302a05: 曹源一滴久澄清。流出千江絕浪聲。大海幾多遊翫
0302a06: 者。茫茫空繞水邊行。
0302a07: 法眼。因僧慧超問。如何是佛。師曰。汝是慧超。僧於
0302a08: 是悟入。
0302a09: 一文大光錢。買得個油。喫向肚裡了。當下便不饑
0302a10: 龍濟紹脩禪師行時。同悟空法眼。到地藏。向火
0302a11: 舉話次。藏入來。乃問。山河大地。與上座自己。是同
0302a12: 是別。師曰。不別。藏兩指云。兩個三人因此同參。
0302a13: 地藏當機指頭。諸老至今猶未瞥。天回地轉等
0302a14: 閒。千古萬古兩條鐵。
0302a15: 五祖戒禪師因僧問。如何是佛。師曰。踏著秤鎚硬
0302a16: 似鐵。
0302a17: 踏著秤鎚硬似鐵。此時有理不能說。新羅國裡火星
0302a18: 飛。直上雲門指上熱。
0302a19: 智門祚禪師因僧問。蓮華未出水時如何。師曰。蓮
0302a20: 華。曰出水後如何。師曰。荷葉。
0302a21: 蓮華荷葉有繇哉。泥水分時絕點埃。堪憶九龍初沒
0302a22: 處。東西一步一華開。
0302a23: 汾州昭禪師因僧問。如何是祖師西來意。師曰。青
0302a24: 絹扇子足風。
0302b01: 青絹扇子足風。親得搖來始息狂。只愛團團無縫
0302b02: 者。人前空自眼如羊。
0302b03: 北禪賢禪師。歲夜小參曰。年窮歲盡。無可與諸人
0302b04: 分歲。老僧烹一頭露地白牛。炊黍米飯。野菜羹。
0302b05: 燒榾柮火。大家喫了。唱村田樂。何故。免見倚他門
0302b06: 戶。傍他墻。剛被時人喚作郎。下座歸方丈。至夜深。
0302b07: 維那入方丈。問訊曰。縣裡有公人到勾和尚。師曰。
0302b08: 作甚麼。曰道。和尚宰牛不納皮角。師遂將下頭帽。
0302b09: 擲在地上。那便拾去。師下禪床。攔胸擒住。曰。賊
0302b10: 賊。那將帽子覆師頂曰。天寒。且還和尚。師呵呵大
0302b11: 笑。那便出去。時法昌遇為侍者。師顧昌曰。這公案
0302b12: 作麼生。昌曰。潭州紙貴。一狀領過。
0302b13: 納它皮角要輸機。放下尋時結抄歸。一任這回黃雪
0302b14: 落。滿家圍火掩柴扉。
0302b15: 雪竇顯禪師。改船子漁父頌曰。夜靜水寒魚不食。
0302b16: 滿船載得月明歸。
0302b17: 閃爍金鱗躍浪時。華亭貪翫下遲。誰知雪老垂綸
0302b18: 慣。不犯波濤取得伊。
0302b19: 雪竇因僧問。山花開似錦。水湛如藍。學人分上
0302b20: 為什麼不會。師曰。枯木裡瞠眼。曰。恁麼則從苗辨
0302b21: 地。因語識人也。師曰。三十棒。且待別時。
0302b22: 一枝枯草強遮羞。明鏡當軒燭盡幽。滿面慚惶移步
0302b23: 去。清光灼灼避無繇。
0302b24: 雲繼鵬禪師。初謁雙泉雅禪師。泉令充侍者。示
0302c01: 以芭蕉拄杖話。經久無省發。一日泉向火。師侍立。
0302c02: 泉忽問。拄杖子話。試舉來。與子商量。師擬舉。泉拈
0302c03: 火箸便摵。師豁然大悟。
0302c04: 與奪雙行驗正邪。纔爭拄杖便亡家。驀然鐵棒如風
0302c05: 疾。失從前眼裏華。
0302c06: 玄則禪師問青峰。如何是學人自己。峰曰。丙丁童
0302c07: 子來求火。後謁法眼。眼問。甚處來。師曰。青峰。眼曰。
0302c08: 青峰有何言句。師舉前話。眼曰。上座作麼生會。師
0302c09: 曰。丙丁屬火。而更求火。如將自己求自己。眼曰。與
0302c10: 麼會又爭得。師曰。某甲祇與麼。未審。和尚又如何。
0302c11: 眼曰。汝問我。與汝道。師問。如何是學人自己。眼曰。
0302c12: 丙丁童子來求火。師於言下頓悟。
0302c13: 末上一回秤八兩。又秤恰重半觔來。定盤星在誰人
0302c14: 手。爭著絲毫可怪哉。
0302c15: 慈明圓禪師。在眾中時。到芝和尚寮中。芝坐間開
0302c16: 盒子。取香在手中欲燒次。師問曰。作麼生燒。芝便
0302c17: 放爐中燒。師曰。齖郎當漢。又恁麼去也。
0302c18: 千人萬人行一路。幾個移身不移步。對面拈香爐上
0302c19: 燒。齖郎當漢又恁去。
0302c20: 瑯琊覺禪師因長水法師問。經云清淨本然。云何
0302c21: 忽生山河大地。師厲聲曰。清淨本然。云何忽生山
0302c22: 河大地。
0302c23: 混混玲瓏無背面。拈起有時成兩片。且從依舊相
0302c24: 當。免被傍人來見。
0303a01: 大愚芝禪師因僧問。如何是佛。師曰。鋸解秤鎚。
0303a02: 鋸解秤鎚無縫罅。風吹日炙朝復夜。雖然不許亂商
0303a03: 量。一任稱提繞天下。
0303a04: 楊岐會禪師因僧問。如何是佛。師曰。三驢子弄
0303a05: 蹄行。僧曰。莫祇者便是。師曰。湖南長老。
0303a06: 三驢子弄蹄行。奉勸行人著眼睛。草裡見他須喪
0303a07: 命。祇緣踢踏最分明。
0303a08: 楊岐因僧問。少林面壁意旨如何。岐云。西天人不
0303a09: 會唐言。
0303a10: 天高地非難見。水山重不易論。萬古八風吹不
0303a11: 入。西天人不會唐言。
0303a12: 楊岐因僧問。撥雲見日時如何。岐云。東方來者東
0303a13: 方坐。
0303a14: 堯舜垂衣萬國賓。撥雲見日意休陳。東方來者東方
0303a15: 坐。草木重霑雨露新。
0303a16: 楊岐因慈明上堂問。幽鳥語喃喃。辭雲入亂峰時
0303a17: 如何。明曰。我行荒草裡。汝又入深村。師曰。官不容
0303a18: 針。更借一問。明便喝。師曰。好喝。明又喝。師亦喝。明
0303a19: 連喝兩喝。師禮拜。明曰。此事是個入方能擔荷。師
0303a20: 拂袖便行。
0303a21: 將出驪珠遇大商。金盤撥動有餘光。無煩一句論高
0303a22: 價。把手歸家笑幾場。
0303a23: 楊岐因僧問。天得一以清。地得一以寧。衲僧得一
0303a24: 堪作什麼。師曰。盂口向天。
0303b01: 盂向天底時節。十方世界一團鐵。少林面壁謾多
0303b02: 年。衲僧眼裏重添屑。
0303b03: 茶陵郁山主因廬山化士至。論及宗門中事教令
0303b04: 看。僧問法燈。百尺竿頭如何進步。法燈曰。噁。凡三
0303b05: 年。一日乘驢度橋。一踏橋板而墮。忽然大悟。遂有
0303b06: 頌曰。我有神珠一顆。久被諸塵封。今朝塵盡光
0303b07: 生。照見山河萬朵。因更不遊方。
0303b08: 百尺竿頭曾進步。溪橋一踏沒山河。從茲不出茶川
0303b09: 上。吟嘯無非邏哩囉。
0303b10: 動與事會。
0303b11: 飯若真珠麵如玉。食罷溪行數曲。忽然逢個荷鋤
0303b12: 翁。我自高歌他鼓腹。
0303b13: 
0303b14: 白雲守端禪師語錄卷下終
