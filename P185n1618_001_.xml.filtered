0163a01: 大佛頂首楞嚴經會敘　　　　　綿一
0163a02: 師子林沙門　　惟則
0163a03: 首楞嚴經者諸佛之慧命眾生之達道教網
0163a04: 之宏綱禪門之要關也世尊成道以來五時
0163a05: 設化無非為一大事因緣求其總攝化機直
0163a06: 指心體發宣真勝義性簡定真實圓通使人
0163a07: 轉物同如來彈指超無學者無尚楞嚴矣釋
0163a08: 其名則一切事究竟堅固即所謂徹法底源
0163a09: 無動無壞而如來密因菩薩萬行靡不資始
0163a10: 乎此而歸極乎此耳考其所詮則談圓理以
0163b01: 明真性開圓行以示真脩其性也體用雙彰
0163b02: 其脩也果因一契原始要終了義之說也良
0163b03: 由諸脩行人背真向妄不成無上菩提或愛
0163b04: 念小乘得少為足或欲漏不除畜聞成過故
0163b05: 阿難以多聞邪染為緣浚發大教而世尊首
0163b06: 告之曰一切眾生生死相續皆由不知常住
0163b07: 真心性淨明體用諸妄想此想不真故有輪
0163b08: 轉又曰有三摩提名大佛頂首楞嚴王具足
0163b09: 萬行十方如來一門超出妙莊嚴路斯一經
0163b10: 理行之大本也歟由是破七處攀緣別二種
0164a01: 根本因見顯心因心顯見雖心見互顯而正
0164a02: 顯在心如以盲人矚暗喻見非眼屈指飛光
0164a03: 驗見不動印觀河之非變比垂手之無遺辨
0164a04: 於八還擇於諸物非舒非縮無是無非使悟
0164a05: 淨圓真心妄為色空及聞見耳既悟妄為尚
0164a06: 疑混濫故又破自然因緣示見見之非見合
0164a07: 別業同分指見妄之所生且以一人例多人
0164a08: 以一國例諸國總顯器界根身同一妄耳自
0164a09: 淺而深自狹而廣雖多方顯妄而所顯惟真
0164a10: 故又舉陰入處界廣及七大融會入於如來
0164b01: 藏性使悟物我同根是非一體妄無自性全
0164b02: 體即真凡十界依正之相皆循業發現而已
0164b03: 既悟即真尚迷循發故又荅山河大地之難
0164b04: 深窮生起之由譬虛空不拒諸相發揮顯真
0164b05: 妙覺明圓照法界一多互應小大相容即體
0164b06: 即用非俗非真至于離即離非是即非即則
0164b07: 藏心妙性不涉名言矣復引照鏡狂走喻妄
0164b08: 無因結責多聞勸脩無漏通而言之皆圓理
0164b09: 也理雖圓非行莫證故又明二定義初
0164b10: 審因地發心伏斷無明為脩行之要次審煩
0165a01: 惱根本意擇圓根為發行之由於是定六根
0165a02: 優劣令一門深入擊鐘驗常綰巾示結陳二
0165a03: 十五聖所證法門選耳根為初心方便而
0165a04: 又教以攝心軌則安立道遂聞四重律儀
0165a05: 頂光神咒通而言之皆圓行也乃至由三增
0165a06: 進成就五十五位真菩提路雖談證位未
0165a07: 行因下而戒業習於七趣情想防禪定於五
0165a08: 陰魔邪無非行門之事必期於圓滿菩提歸
0165a09: 無所得始得名為究竟堅固之證也然則依
0165a10: 究竟堅固之理立究竟堅固之行脩究竟堅
0165b01: 固之行證究竟堅固之理楞嚴教旨大抵如
0165b02: 是是知教行理三悉號楞嚴了義之說莫此
0165b03: 加矣科經者合理行為正宗離正宗為五分
0165b04: 一見道二脩道三證果四結經五助道謂見
0165b05: 道而後脩道脩道而後證果此常途之序固
0165b06: 爾究論上根脩證如發明藏性之後謂不歷
0165b07: 僧祇獲法身請入華屋之前謂疑惑銷除心
0165b08: 悟實相之類又豈局於常哉大哉教乎夫欲
0165b09: 發真歸元明心見性者於此宜心焉然是
0165b10: 經無教不收無機不攝或言偏意圓或名同
0166a01: 體異昧劣之士有所不達弘經者思所以達
0166a02: 之從而為之自唐而宋者凡十餘家始
0166a03: 余見長水璿師孤山圓師潭月師溫陵環
0166a04: 師之說又吳興岳師之集併得興福資
0166a05: 中沇真際節檇李敏諸師之意無不大同惟
0166a06: 所見或各從一長乃不能不小異遂使行者
0166a07: 泣岐莫辨良導則不達之患不在彼而在乎
0166a08: 此矣今余會諸家要以通大途異不公乎
0166a09: 眾者節之異而互通者互存之互為激揚者
0166a10: 審其的據而取之間有隱略乖隔處則又附
0166b01: 己巳意目為補註若合殊流同歸于海故為之
0166b02: 會意道本無言非言不顯佛不得已而言
0166b03: 矣言有不達道無以明則諸師之言亦不容
0166b04: 其己巳也言既多而不同去道轉遠則會者
0166b05: 又豈容其自己巳哉既會矣庶幾覽者因會
0166b06: 以知人之言因人言以知佛之言佛言知
0166b07: 矣究竟堅固者得矣曰行曰理曰教曰禪曰
0166b08: 達道曰慧命皆剩語矣況所謂與會哉。時
0166b09: 至正二年壬午佛成道日廬陵沙門惟則述
0166b10: 于姑蘇城中之師子林
0167a01: 昔天台智者大師聞西域有是經夙夜酉
0167a02: 望願見而未及見也唐武后長安末般剌
0167a03: 密帝三藏始持梵本自南海至廣州會宰
0167a04: 相房融知南銓在廣請就制止寺譯出而
0167a05: 筆受之中宗神龍元年乙巳五月廿三日
0167a06: 經成謄寫入奏適朝多故未遑頒行有
0167a07: 神秀禪師入內道見所奏本傳寫歸荊
0167a08: 州度門寺時慧振法師訪度門而得之經
0167a09: 始傳天寶十年西京興福寺惟法師復
0167a10: 於故相房融家得其筆受之本始作
0167b01: 而廣傳之繼是則有長水孤山吳興諸公
0167b02: 相發明而益詳矣然學者或困於詳
0167b03: 而莫能探今師子林天如禪師會一
0167b04: 出則不待探而眾具在不勞辨覈而
0167b05: 群疑自消誦習之便莫便於是矣愚與師
0167b06: 遊從既久自其搜括諸家酌去取凡三
0167b07: 年而會成皆愚所目擊亦頗知其深
0167b08: 有功於是經者也茲因募眾梓以流通乃
0167b09: 復紀經來之月云。臨川沙門克立題
0167b10: 會解所引教禪諸師名目
0168a01: 年代未詳姑據所開而列。
0168a02: 興福法師諱惟資中法師諱弘沇
0168a03: 真際法師諱崇節檇李法師諱洪敏
0168a04: 長水法師諱子璿孤山法師諱智圓
0168a05: 吳興法師諱仁岳泐潭禪師諱曉月
0168a06: 溫陵禪師諱戒環
0168a07: 開經偈
0168a08: 無上甚深微妙法百千萬劫難遭遇
0168a09: 我今見聞得受持願如來真實義
0168a10: 
0168b01: 大佛頂如來密因脩證了義諸菩薩萬行首
0168b02: 楞嚴經會卷第一
0168b03: 天竺沙門般剌密帝譯
0168b04: 烏萇國沙門彌伽釋迦譯語
0168b05: 菩薩戒弟子前正議大夫同中書門下平
0168b06: 章事房融筆受
0168b07: 師子林沙門　惟則　會
0168b08: 溫陵曰如來果體其體本然何假密因菩
0168b09: 薩道用其用無作孰為萬行無因無行無
0168b10: 脩無證無了不了大小名相一切不立此
0169a01: 真首楞嚴究竟堅固者也特以眾生如來
0169a02: 隱於藏心非密因不顯眾生菩薩淪於七
0169a03: 趣非萬行不脩覺皇於是示之以大法使
0169a04: 不迷於小道而默得乎無外之體喻之以
0169a05: 佛頂使不滯於相見而妙極乎無上之致
0169a06: 指如來密因使明本妙心知三世諸佛皆
0169a07: 依此為初因明脩證了義使悟究竟法知
0169a08: 一切聖人皆依此而證果乃至具足菩薩
0169a09: 萬行一切事法無不究竟至於實相堅固
0169a10: 不壞故名大佛頂如來密因脩證了義諸
0169b01: 菩薩萬行首楞嚴經經即能詮之文而已巳
0169b02: 詮猶筌也知經為筌則從而釋之者皆筌
0169b03: 也非魚也學者慎勿執筌為魚然後首楞
0169b04: 真經可得矣補註曰梵語首楞嚴乃大定
0169b05: 之總名也此翻一切事究竟堅固古師云
0169b06: 未脩此定一切事法宛差殊為法所縛
0169b07: 得此定時山河大地明暗色空一切事法
0169b08: 當處寂滅即是常住心性故云究竟堅固
0169b09: 如法華云是法住法位世間相常住韶國
0169b10: 師云心外無法滿目青山亦此義也上
0170a01: 釋經題竟若其翻譯筆受等來歷及分門
0170a02: 科判之類諸師既有明文茲不繁引。
0170a03: 如是我聞一時佛在室羅筏城祇桓精舍與
0170a04: 大比丘眾千二百五十人俱。
0170a05: 溫陵曰如是之法我從佛聞此集者因佛
0170a06: 立言證法有所授而已巳不必他說一時之
0170a07: 語亦因佛立諸經通用故不定指也孤山
0170a08: 曰室羅筏或云舍衛新翻豐豊德以國豐豊四
0170a09: 德一貨財二欲境三多聞四脫祇具云
0170a10: 祇陀正云逝多此翻戰勝太子之名也生
0170b01: 時父王與外國戰勝因立美號即須達為
0170b02: 之買園造立精舍以施佛者桓即林也比
0170b03: 丘含三義乞士破惡怖魔也長水曰千二
0170b04: 百五十人者初度陳如等五人次度三迦
0170b05: 葉兄弟兼徒一千次度舍利弗目犍連各
0170b06: 兼徒一百次度耶舍長者等五十人經舉
0170b07: 大數故減五人此眾並先事外道勤苦累
0170b08: 劫一無所證纔遇佛即得上果故感佛恩
0170b09: 常隨佛化為常隨眾也補註曰會之例
0170b10: 不以人品年代先後為次第於諸家之
0171a01: 互有去取但以所取之隨經文先後
0171a02: 而插入焉之同者不重取貴在一路貫
0171a03: 通如出一人之口而已巳。
0171a04: 皆是無漏大阿羅漢佛子住持善超諸有能
0171a05: 於國土成就威儀從佛轉輪妙堪遺囑嚴淨
0171a06: 毘尼弘範三界應身無量度脫眾生濟未
0171a07: 來越諸塵累。
0171a08: 孤山曰無漏者內冥中道不漏落二邊也
0171a09: 涅槃四依品十地菩薩名阿羅漢溫陵
0171a10: 曰華嚴歎眾住一切菩薩智所住境護持
0171b01: 諸佛正法之輪所謂佛子住持也法華歎
0171b02: 眾盡諸有結心得自在所謂善超諸有也
0171b03: 能於國土成就威儀者隨剎現身正容悟
0171b04: 物也從佛轉輪妙堪遺囑者道能助化德
0171b05: 足利生也而又嚴毘尼而作範示應身而
0171b06: 度生意非利彼一時直欲濟未來使皆
0171b07: 超諸有塵累耳此阿難同列之德也凡經
0171b08: 序眾皆隨緣起此經以阿難起教示墮
0171b09: 室疑若未能住持佛法善超諸有虧威儀
0171b10: 汙戒律不堪遺囑度生濟未來故因歎
0172a01: 同列之德以顯阿難示實無虧汙意在
0172a02: 濟也。
0172a03: 其名曰大智舍利弗摩訶目犍連摩訶拘絺
0172a04: 羅富樓那多羅尼子須菩提優波尼沙陀
0172a05: 等而為上首。
0172a06: 長水曰舍利此云鶖也弗即子也其母名
0172a07: 舍利以其眼黑白分明轉動流利如之故
0172a08: 連母為名目犍連姓也此云采菽氏名拘
0172a09: 律陀此云無節摩訶拘絺羅此云大膝
0172a10: 乃舍利弗之舅常論勝懷鶖子論即
0172b01: 不勝知懷智人寄辯母口遂南天學十
0172b02: 八經無暇剪爪號長爪梵志學畢還家而
0172b03: 甥已巳為佛弟子起大憍慢佛所奪之佛
0172b04: 令立論義墯負媿得法眼淨成阿羅漢獲
0172b05: 四辯才富樓那父名此云滿彌多羅尼母
0172b06: 名此云慈今連父母名召云滿慈子須菩
0172b07: 提云空生生時庫藏皆空占者云既善且
0172b08: 吉故亦云善現善吉優波尼沙陀此云塵
0172b09: 性空孤山曰諸經列名不同尚年臘則先
0172b10: 陳如尚聲德則先鶖子今從尚德之例也。
0173a01: 復有無量辟支無學并其初心同來佛所
0173a02: 諸比丘休夏自恣十方菩薩咨決心疑欽奉
0173a03: 慈顏將求密義即時如來敷坐宴安為諸會
0173a04: 中宣示深奧法筵清眾得未曾有迦陵仙音
0173a05: 十方界恒沙菩薩來聚道文殊師利而
0173a06: 為上首。
0173a07: 長水曰辟支具云辟支迦羅此云獨覺亦
0173a08: 云緣覺獨但自悟緣依教悟獨覺自分二
0173a09: 類其利根者曰麟喻喻麟之獨出無佛世
0173a10: 觀物變易自覺無生其鈍根者曰部行亦
0173b01: 出無佛世部黨而行師徒訓化也緣覺依
0173b02: 佛教觀十二緣作流轉還滅二種觀法者
0173b03: 也資中曰此是部行遇佛回向者吳興曰
0173b04: 并其初心正似師徒共集實部行也孤山
0173b05: 曰自恣律開三日七月十四十五十六也
0173b06: 溫陵曰自有愆失恣任僧舉曰自恣九旬
0173b07: 禁足莫由覲佛故於休夏咨決心疑自恣
0173b08: 決疑皆所以孝九旬德業也欽奉如來而
0173b09: 稱慈嚴者慈以恩言嚴以威言宣示深奧
0173b10: 所以為楞嚴發起如法華以無量義為發
0174a01: 起也迦陵頻伽仙禽也其音和雅佛音如
0174a02: 之文殊此云妙德表根本智楞嚴會上為
0174a03: 擇法眼故居上首也。
0174a04: 時波斯匿王為其父王諱日營齋請佛宮掖
0174a05: 自迎如來廣設羞無上妙味兼復親延諸
0174a06: 大菩薩。
0174a07: 孤山曰波斯匿此云勝軍溫陵曰匿王舍
0174a08: 衛國王也宮掖王之內也於內延佛
0174a09: 敬之至也。
0174a10: 城中復有長者居士同時飯僧佇佛來應佛
0174b01: 文殊分領菩薩及阿羅漢應諸齋主惟有
0174b02: 阿難先受別請遠遊未還不遑僧次既無上
0174b03: 座及阿闍黎途中獨歸其日無供即時阿難
0174b04: 執持應器於所遊城次第循乞心中初求最
0174b05: 後檀越以為齋主無問淨穢剎利尊姓及旃
0174b06: 陀羅方行等慈不擇微賤發意圓成一切眾
0174b07: 生無量功德。
0174b08: 溫陵曰此敘其墯室之由也律制僧
0174b09: 遠出侶須三人一上座一軌範師所以嚴
0174b10: 行止防誤失也曰應器最後檀越謂未
0175a01: 飯僧者平等之慈於己巳等心而化使彼等
0175a02: 心而施於食等者於法亦等所以能成無
0175a03: 量功德若摩登者即穢而微賤阿難既無
0175a04: 揀擇所以誤墯也剎帝利王族旃陀羅云
0175a05: 殺者即屠膾酒之家。
0175a06: 阿難已知如來世尊訶須菩提及大迦葉為
0175a07: 阿羅漢心不均平欽仰如來開闡無遮度諸
0175a08: 疑謗經彼城隍徐步郭門嚴整威儀肅恭齋
0175a09: 法。
0175a10: 溫陵曰此敘平等行慈之意也須菩提捨
0175b01: 貧從富大迦葉捨富從貧一謂富者易施
0175b02: 一謂貧者植因如來訶之欲其心無遮限
0175b03: 而息不均之疑謗故阿難欽仰以肅恭齋
0175b04: 法齋法者齊整嚴重次第行乞之謂也或
0175b05: 局維摩經謂非如來訶責安知如來不訶
0175b06: 獨淨名訶哉。
0175b07: 爾時阿難因乞食次經歷室遭大幻術摩
0175b08: 登伽女以娑毘迦羅先梵天咒攝入席
0175b09: 躬撫摩將毀戒體。
0175b10: 長水曰摩登伽義翻本性下經云性比丘
0176a01: 尼是也溫陵曰摩登伽妓女也娑毘迦羅
0176a02: 此云黃髮外道所傳幻咒名先梵天實妖
0176a03: 術耳躬撫摩將毀戒體者以身逼近將
0176a04: 毀淨戒之體也後云心清淨故尚未淪溺
0176a05: 則將毀而已。
0176a06: 如來知彼術所加齋畢旋歸王及大臣長
0176a07: 者居士俱來隨佛願聞法要于時世尊頂放
0176a08: 百寶無畏光明光中出生千葉寶蓮有佛化
0176a09: 身結跏趺坐宣說神咒文殊師利將咒
0176a10: 護惡咒銷滅提獎阿難及摩登伽歸來佛所。
0176b01: 資中曰如來常儀受請齋畢皆為說法今
0176b02: 既速歸必有所為故王臣大眾隨而來也
0176b03: 溫陵曰頂門為無上果光有百寶色謂之
0176b04: 無畏者能攝魔外物無以勝也世尊不自
0176b05: 說咒而於頂光化佛說者示此咒乃無為
0176b06: 心佛無上心法也孤山曰登伽得益而經
0176b07: 家不敘者下文顯故然約實行則機熟得
0176b08: 道之時由阿難牽以欲故使後入佛智
0176b09: 也若是大權則同阿難發起斯教以益
0176b10: 機耳補註曰一經大分常為三一序分
0177a01: 二正宗分三流通分序分齊此下文為正
0177a02: 宗分阿難返省前非啟請妙奢摩他等
0177a03: 正是正宗之發端也環師於正宗一分又
0177a04: 科為五初見道分始於此而止於第四卷
0177a05: 中二脩道分始於第四卷中而止於第七
0177a06: 卷三證果分始於第七卷末而止於第八
0177a07: 卷中四結經分在證果分後五助道分始
0177a08: 於第八卷中而止於第十卷末正宗文竟
0177a09: 遂入流通而卷終焉。
0177a10: 阿難見佛頂禮悲泣恨無始來一向多聞未
0177b01: 全道力殷勤啟請十方如來得成菩提妙奢
0177b02: 摩他三摩禪那最初方便於時復有恒沙菩
0177b03: 薩及諸十方大阿羅漢辟支佛等俱願樂聞
0177b04: 退坐默然承受聖旨。
0177b05: 補註曰奢摩他等三名乃楞嚴大定之名
0177b06: 也昔孤山用天台三止配之一曰體真
0177b07: 止止於真諦二曰方便隨緣止止於俗諦
0177b08: 三曰息二邊分別止止於中道第一義諦
0177b09: 以止於定故也今復釋而明之奢摩他
0177b10: 者寂靜之義也三摩者觀照之義也禪那
0178a01: 者寂照不二之義也義立三名體惟一法
0178a02: 舉一具三言三即一三一互融故謂之妙
0178a03: 如是妙脩方曰楞嚴大定此乃一經之要
0178a04: 旨趣理之玄門阿難昧之是以遭難至是
0178a05: 始以多聞小慧為恨而以楞嚴大定為請
0178a06: 雖以大定為請然如來下文所示別無其
0178a07: 方始則決擇真妄次則真妄和融乃至會
0178a08: 通藏性深窮萬法直至第四卷中皆是發
0178a09: 明究竟之圓理而已巳此圓理乃大定之
0178a10: 本也吳興曰最初方便者阿難所請有通
0178b01: 有別通謂奢摩他等是諸佛成道之法也
0178b02: 別謂最初方便即當機發行之由也應知
0178b03: 下文從破心見以去酬其通請如佛告阿
0178b04: 難有三摩提名大佛頂首楞嚴王具足萬
0178b05: 行十方如來一門超出妙莊嚴路汝今諦
0178b06: 等至辨諸聖圓通本根酬其別請如佛
0178b07: 告大眾吾今問汝最初發心悟十八界誰
0178b08: 為圓通從何方便入三摩地等舉要言之
0178b09: 惟觀音所觀耳根圓通是此經最初方便
0178b10: 舊有多說今無取焉。
0179a01: 佛告阿難汝我同氣情均天倫當初發心於
0179a02: 我法中見何勝相捨世間深重恩愛阿難
0179a03: 白佛我見如來三十二相勝妙殊絕形體
0179a04: 徹猶如琉璃常自思惟此相非是欲愛所生
0179a05: 何以故欲氣濁腥臊交遘膿血雜亂不能
0179a06: 發生勝淨妙明紫金光聚是以渴仰從佛剃
0179a07: 落。
0179a08: 溫陵曰阿難此云慶喜斛飯王之子如來
0179a09: 成道夜生淨飯既聞太子成道斛飯又奏
0179a10: 宮中生男舉國欣慶因名慶喜是佛堂弟
0179b01: 故云同氣同氣共本也天倫兄弟也吳興
0179b02: 曰阿難既厭多聞而欣妙定如來欲談是
0179b03: 義先詰妄緣故問發心見相之由為止散
0179b04: 入寂之本迷之要並在于茲孤山曰見
0179b05: 相實有生滅宛然緣此發心安趣常果故
0179b06: 下經云若於因地以生滅心為本脩因而
0179b07: 求佛乘不生不滅無有是處補註曰阿難
0179b08: 見相乃緣塵分別之見其所發心即妄想
0179b09: 攀緣之心後文七徵八辨重重逐破者此
0179b10: 也。
0180a01: 佛言善哉阿難汝等當知一切眾生從無始
0180a02: 來生死相續皆由不知常住真心性淨明體
0180a03: 用諸妄想此想不真故有輪轉。
0180a04: 孤山曰常住真心即下文如來藏心圓融
0180a05: 三諦也用諸妄想謂九界眾生不達此三
0180a06: 本惟一念於是六趣見其俗二乘見其真
0180a07: 菩薩見其中皆由不了圓融妄生取著故
0180a08: 致輪轉二種生死。
0180a09: 汝今欲研無上菩提真發明性應當直心酬
0180a10: 我所問十方如來同一道故出離生死皆以
0180b01: 直心心言直故如是乃至終始地位中間永
0180b02: 無諸委曲相阿難我今問汝當汝發心緣於
0180b03: 如來三十二相將何所見誰為愛樂阿難白
0180b04: 佛言世尊如是愛樂用我心自由目觀見如
0180b05: 來勝相心生愛樂故我發心願捨生死。
0180b06: 泐潭曰此正陳妄體也目即眼根心即意
0180b07: 識根識虛妄猶如空花若執有體能見能
0180b08: 樂豈惟迷於法空亦起我人見愛故後文
0180b09: 云六為賊媒自劫家實無始虛習住地無
0180b10: 明皆由根識更非他物想相為塵識情為
0181a01: 垢生死輪轉莫不由斯故下推徵令知虛
0181a02: 妄。
0181a03: 佛告阿難如汝所說真所愛樂因于心目若
0181a04: 不識知心目所在則不能得降伏塵勞譬如
0181a05: 國王為賊所侵發兵計除是兵要當知賊所
0181a06: 在使汝流轉心目為咎吾今問汝惟心與目
0181a07: 今何所在。
0181a08: 孤山曰王譬真心賊譬妄想真為妄轉如
0181a09: 國被賊侵發兵討除喻脩大定汝合國王
0181a10: 心目合賊。
0181b01: 
0181b02: 
0181b03: 
0181b04: 大佛頂如來密因脩證了義諸菩薩萬行首
0181b05: 楞嚴經會卷第一
