0843a01: 圓覺經略疏之鈔卷第三
0843a02: 圭蘭若沙門宗密於大鈔略出
0843a03: 疏將解下二開章注解二初標列章名十門分別者
0843a04: 前八義門後二正釋以經題目即屬本文故然此十
0843a05: 門生起有緒初因緣者夫聖人言不發動必有由
0843a06: 豈同凡愚無端率爾欲明聖典先知因由故受之以
0843a07: 教起因緣二者因緣既彰有所起教教雖無量不出
0843a08: 二藏三藏大小諸乘十二部分須知此經何藏何乘
0843a09: 何分所攝故受之以藏乘分攝三者然其藏乘部分
0843a10: 皆通權教實教須知此典為實為權判權實者須有
0843a11: 憑據況西域此方末代諸德造論製疏宗尚不同故
0843a12: 受之以權實對辨四者既辨此經是實教攝未知此
0843a13: 經所詮之義分齊深淺如何故受之以分齊幽深五
0843a14: 者已巳知經義甚深未審是何根器堪受此法故次明
0843a15: 所被機宜六者雖知深義正被頓機未知能詮之經
0843a16: 以何為體故次明能詮體性七者能所文義已巳知深
0843a17: 妙未審其中所宗所尚有何旨趣故次明宗趣通別
0843a18: 八者上之七門懸談文義已巳知綱領雖能所詮異終
0843a19: 屬教宗然因詮得意得意須忘詮忘詮修心不無頓
0843a20: 漸頓漸證入方便如何故次辨修證階差九者宗意
0843a21: 以陳將釋文義先明題目包盡難思故受之以通釋
0843a22: 名題十者通意雖知在文難曉欲使差別義門彰乎
0843a23: 翰墨宗通理味現乎經文故受之以別解文義也。
0843a24: 疏初有下二隨章注解十　一教起因緣然因緣之
0843b01: 言有其通別通者因是因由緣是由緣皆是所以之
0843b02: 義其意不異如云因何作如是事或云緣何作如是
0843b03: 事二言總得語勢同矣別者緣是資緣助緣此則因
0843b04: 親緣今此疏云因緣者是前通意不分親之異
0843b05: 也若約前說酬因是因酬請是緣亦得然疏本意但
0843b06: 通辨如來有何因由由緣說諸教矣文二初通二一
0843b07: 正顯因緣者佛在因地修行發願願得成佛說法度
0843b08: 人今轉法輪酬因地之行願故華嚴云毗盧遮那佛
0843b09: 願力周法界一切國土中恒轉無上輪疏酬請者佛
0843b10: 初道成梵王帝釋等請轉法輪故法華云爾時諸梵
0843b11: 王及諸天帝釋護世四天王及大自在天合掌恭敬
0843b12: 禮請我轉法輪佛酬其請故始於鹿苑終至林四
0843b13: 十九年說諸經教度脫眾生疏顯理度生者說二乘
0843b14: 教顯四諦十二緣等生空之理度凡夫外道說大乘
0843b15: 教顯二空理度二乘人及上中根凡夫外道說一乘
0843b16: 教顯三諦三德法界法性究竟之理度二乘人及權
0843b17: 教菩薩并上上根一類凡夫故云顯理度生也疏皆
0843b18: 由是矣者是此也佛一代時教皆由此酬因等意而
0843b19: 得興起於世流布也。△疏若原下二剋就佛意謂若
0843b20: 據機感則具多緣緣會即應機請即說所說之教亦
0843b21: 三乘深淺不同若直就佛本意而言唯為開示眾生
0843b22: 如來知見更不為餘事故法華云諸佛唯為一大事
0843b23: 因緣故出現於世諸佛世尊欲令眾生開佛知見使
0843b24: 得清淨故出現於世欲示眾生佛之知見乃至入佛
0843c01: 知見道故出現於世諸佛如來但教化菩薩諸有所
0843c02: 作常為一事唯以佛之知見示悟眾生舍利弗如來
0843c03: 但以一佛乘故為眾生說法無有餘乘若二若三一
0843c04: 切十方諸佛法亦如是故知佛意唯為一乘二別者
0843c05: 唯說圓覺一經所起因緣不說餘經故云別也文十
0843c06: 一顯因行有本者因行即是諸波羅蜜三十七品助
0843c07: 道之法言有本者此等因行皆由了悟圓覺方成實
0843c08: 行方曰正因故文殊請說如來因地清淨法行世尊
0843c09: 標指覺心為諸行本云從圓覺流出波羅蜜等又云
0843c10: 一切如來本起因地皆依圓照清淨覺相又說一切
0843c11: 眾生妄認四大及緣慮為自身心等又說無明本空
0843c12: 能了之智亦不可得等此一章意令了悟自心本來
0843c13: 圓覺本無無明煩惱生死等法以為起行之本為欲
0843c14: 顯此行本故說此經。
0843c15: 疏二泯絕果相等者謂泯絕菩提涅槃唯是清淨覺
0843c16: 性方為無始無終不增不減究竟之果故經云一切
0843c17: 如來妙圓覺心本無菩提及與涅槃亦無成佛及不
0843c18: 成佛又云生死與涅槃凡夫及諸佛同為空華相又
0843c19: 云生死涅槃猶如昨夢上所引文皆是泯絕菩提涅
0843c20: 槃二果相也注云本無菩提等者釋泯果相也故無
0843c21: 始終下皆釋成圓也謂菩提無始煩惱無終不同法
0843c22: 相宗菩提有始煩惱有終故攝論云世間不破出世
0843c23: 間不盡無增減者起信論云一切凡夫聲聞緣覺菩
0843c24: 薩諸佛無有增減非前際生非後際滅畢竟常恒從
0844a01: 本已巳來性自滿足一切功德所謂自體有大智慧光
0844a02: 明等乃至亦名如來法身故知性本具者方為實果究竟之果者
0844a03: 了生死涅槃煩惱菩提俱不可得不取二相徹到空
0844a04: 寂靈覺之心即此覺心本來空寂本來知覺元是菩
0844a05: 提涅槃故云究竟果也故經云三事圓證故名究竟
0844a06: 涅槃涅槃究竟也又云一切障礙即究竟覺菩提究竟也又云
0844a07: 若事理障已巳永斷滅即入如來微妙圓覺即是上說所徹到之
0844a08: 者滿足菩提及大涅槃二皆究竟又云流出菩提涅槃此等
0844a09: 諸門皆是究竟二果也以稱覺體故皆究竟也。
0844a10: 疏三決擇等者決謂決斷擇是揀擇所謂決定判斷
0844a11: 必須圓頓悟理稱理修行此義在下本起因地疏也揀擇偏見之
0844a12: 人或一向但說本自圓真不假修行之者或一向但
0844a13: 說斷障證真滅凡成聖之者故云決擇悟修等注文
0844a14: 二一正明悟修云普賢問者由前佛答文殊云眾生
0844a15: 身心如空華眾幻能知之智亦然偈云眾幻滅無處
0844a16: 成道亦無得本性圓滿故故普賢乘此發問云一切
0844a17: 眾生修大乘者聞此圓覺清淨境界云何修行即是注云
0844a18: 覺性本圓世尊若彼眾生知如幻者身心亦幻云何以幻
0844a19: 還修於幻注云一切如幻若諸幻性一切盡滅則無有心誰
0844a20: 為修行云何復說修行如幻注云幻空無體誰曰修行若諸眾生
0844a21: 本不修行於生死中常居幻化曾不了知如幻境界
0844a23: 切眾生種種幻化皆生如來圓覺妙心猶如空華從
0844a24: 空而有幻華雖滅空性不壞眾生幻心還依幻滅諸
0844b03: 覺生幻滅覺圓滿普眼章云幻身幻心幻塵滅故幻
0844b04: 滅亦滅幻滅滅故非幻不滅譬如磨鏡垢盡明現又
0844b05: 云證得諸幻滅影像故爾時便得無方清淨無邊
0844b06: 空覺所顯發覺圓明故顯心清淨等言應當遠離者
0844b07: 即是起幻智也妄境界者即是所除之幻也幻身
0844b08: 幻心幻塵滅者即是幻盡之言也遠離亦復遠離及
0844b09: 幻滅亦滅等皆是智泯之言也言覺圓滿及非幻不
0844b10: 滅垢盡明現覺所顯發覺圓明等皆是覺心圓明之
0844b11: 言也注然今下二印定其要二一彰要所以唯說等
0844b12: 者揀圓悟之人於中道第一義諦真性之體知真性
0844b13: 隨緣成如幻之法緣無自性故一切空此說即不溺
0844b14: 無修今有但說空幻者不知體是靈性及性隨緣者
0844b15: 即乖修也何者以空無可除斷無可添補增益故
0844b16: 空不可修其幻法等及翳所見華亦無體可斷終無
0844b17: 結果之義故幻亦不可修南宗談禪失意者多有此
0844b18: 類若經論學者即西域清辯門下此方習三論不得
0844b19: 意者亦有此類又華嚴疏鈔引智論說方廣道人立
0844b20: 空幻宗西域推為附佛法外道注修習下謂不先求
0844b21: 了達自心不知性具一切功德不悟緣起如幻本空
0844b22: 但憑佛語發心運意而修既不尋佛意迷四悉檀但
0844b23: 執佛語故繫縛在於有所得也北宗禪門下多有此
0844b24: 類若經論學者即多是大小乘法相宗人及不參問
0844c01: 善友不聽經論但以善心修行之者故三聖觀云有
0844c02: 信無解增長無明既不知性德本圓諸法空幻即心
0844c03: 有所得但結三界因果注良由下二結以印定於中
0844c04: 先且辨迷所以言似反者既頓悟性德本具煩惱本
0844c05: 無即不應更修既假修之積漸斷惑成德即不名頓
0844c06: 悟故似反也言符者頓見九層之臺漸漸而登頓生
0844c07: 孩子六根具足漸漸成長頓認得身是良人漸學仁
0844c08: 義禮樂頓見本性漸漸修行亦復如是故二義相符
0844c09: 契合不乖反也注故最下正是印定也上句結下句
0844c10: 印定言最難者若一向說頓一向說漸或說頓漸各
0844c11: 別皆是易明唯說二不相乖故難也。
0844c12: 疏四窮盡等者人皆難到此境注中具出難到之相故曰甚深
0844c13: 今徹底決了故云窮盡注文二一正明三一舉疑念
0844c14: 云菩薩者即金剛藏也由前云始知眾生本成佛道
0844c15: 故生難也其文具云若諸眾生本來成佛何故復有
0844c16: 一切無明若諸無明眾生本有何因緣故如來復說
0844c17: 本來成佛十方異生本成佛道後起無明一切如來
0844c18: 何時復生一切煩惱釋曰此有三句一謂先真後妄
0844c19: 二謂說妄為真三牒而縱之責無窮過注佛答下二
0844c20: 斥疑念文云種種取捨皆是輪迴未出輪迴而辨圓
0844c21: 覺彼圓覺性即同流轉釋曰種種取捨之言通攝一
0844c22: 切分別即已巳該剛藏三句疑難也故疏敘意云即此
0844c23: 分別便是無明矣餘文易見注如雲駛下文云譬如
0844c24: 動目能搖湛水又如定眼猶迴轉火雲駛月運舟行
0845a01: 岸移亦復如是善男子諸旋未息彼物先住尚不可
0845a02: 得何況輪轉生死垢心曾未清淨觀佛圓覺而不旋
0845a03: 復是故汝等便生三惑釋曰四喻中初由目數動湛
0845a04: 水如波搖次眼識遲鈍旋火成輪相餘二可見諸旋
0845a05: 者眼目雲舟彼物者水火月岸注但一下三斷疑念
0845a06: 清涼大師答順宗皇帝心要之言也次云照體獨立
0845a07: 物我皆如注如翳差華亡者文云譬如幻翳妄見空
0845a08: 華幻翳若除華於空滅注等者等者二意一者等於
0845a09: 餘文文不具取故二者等於後喻謂佛通此難有其
0845a10: 二喻空華喻頓悟本無煩惱金喻漸斷惑習若但
0845a11: 用前喻即撥迷悟因果之相便成邪見若但用此喻
0845a12: 即似眾生覺性本來不淨失真常理亦成邪見故說
0845a13: 二喻疏但舉一故等取二也金文云善男子如銷
0845a14: 金金非銷有既已巳成金不重為經無窮時金性
0845a15: 不壞不應說言本非成就如來圓覺亦復如是注眾
0845a16: 生下二顯要二一辨要所以有四重展轉難得其人
0845a17: 謂難知難信難解難了後後難於前前也通論難者
0845a18: 凡聖相違故說有多門故別釋相者初謂不遇人說
0845a19: 曠劫無由自知既善友難逢故知之不易次謂宿有
0845a20: 緣種聞之方信且千萬億之數無一有宿緣宿種故
0845a21: 雖聞之難生信也故金剛經讚信者云不於一佛二
0845a22: 佛等三謂設但有緣無種或但有聞種無信種者今
0845a23: 生雖聞而信亦難解悟不論根性利鈍要須宿世聞
0845b01: 雜熏累於至道矣然緣則屬人種則屬法由此緣種
0845b02: 應成四句謂有緣無種等於人有緣則易信於法有
0845b03: 種則易解餘句可知四謂纔聞一門之義一重之法
0845b04: 即便信解領受未經縱奪推徵或宿種本非深廣者
0845b05: 則雖解亦不覺此剛藏所難三句之境故云難了也
0845b06: 此意言尚不解生疑匪唯不解通決罕者稀也寡鮮
0845b07: 皆少也臻至也注今經下二結成其要於中上二句
0845b08: 結眾生與佛若各隨相說是生滅門中染淨緣起皆
0845b09: 是枝派之義良由泯相歸真同一心源二門不異故
0845b10: 得相即當知相即即是窮源也下二句正顯要也言
0845b11: 疑自釋者然求大乘之人於一切法數一切教門
0845b12: 未能通達故有多疑今窮一切諸法唯是一心一切
0845b13: 教義唯有二門心真如門心生滅門一心是二門所依之法體
0845b14: 二門是一心中之義相今既以空華金之喻窮究
0845b15: 決了生佛之義徹一心源心通一切法通故疑自
0845b16: 然泮釋如堅冰遇陽暖之氣而銷釋也故華嚴云不
0845b17: 能了自心云何知正道即能了一心是知正道正道
0845b18: 既知何所疑矣。
0845b19: 疏五除斷等者無明貪愛即是輪迴根本也故文殊
0845b20: 章云由此妄有輪轉生死故名無明彌勒章云由有
0845b21: 種種貪愛故有輪迴注文三一顯所除過患其發潤
0845b22: 之義下當具釋此通諸教故十二緣生生起有緒且
0845b23: 約大乘一重因果者最初是無明無明發業業是行
0845b24: 也發已巳成種即識等五支次愛取能潤潤已巳名有有
0845c01: 故受生即後二支注若不下二明應除所以言賊能
0845c02: 為者涅槃經云覺知是賊賊無能為今反此意若不
0845c03: 識無明無明即能為也能為者能發業也注不可斷
0845c04: 者中論云定有著常常故不可斷也如真如體由此
0845c05: 必須先顯其相後顯本空具如下文可撿而說之故
0845c06: 智度論云佛有二種說法先分別諸法後說畢竟空
0845c07: 即此意也注故答下三指能除之文各於本章檢而
0845c08: 略敘然顯示無明已巳不即說斷貪愛者由斷貪愛是
0845c09: 修行之心心行難頓相應不同悟解之慧故須假普
0845c10: 賢已巳下三章之理觀照圓通方能窮達微細染習根
0845c11: 本。
0845c12: 疏六搜索者委曲尋求也菩提隱障者但障菩提不
0845c13: 起惑造業故舉菩提以目其障菩提之隱障依主釋
0845c14: 也故文云彼修道者不除我相是故不能入清淨覺
0845c15: 所言障者是覆蔽妨礙之義隱者疏中自釋注文三
0845c16: 一正指隱障注雖名下二釋隱所以然此四種統唯
0845c17: 我相是主宰義但由展轉約義故有四名四名復有
0845c18: 二相一迷識境謂取自體為我相計我過去從無始
0845c19: 來種種生死為眾生相計我現在一報命根不斷而
0845c20: 住為壽命相計我未來展轉趣於餘趣為人相諸教
0845c21: 亦說我等行相皆是此也故云名同二迷智境即此
0845c22: 經所明約以智證理能所難忘微細展轉成此四相
0845c23: 文云以己巳微證為自清淨由未能盡我相根本四相
0845c24: 者一認證名我二悟我成人三了跡跡生四潛續如
0846a01: 命故云深密等也亦須檢文略敘注故淨下三指能
0846a02: 除文。
0846a03: 疏七少文等如注所列具頓漸空有悟修性相也且
0846a04: 如大般若六百卷文唯無相一宗之義即少義多文
0846a05: 今此二十八紙便具所列眾多之義故云少攝多也
0846a06: 云頓及性正是一部所宗頓者流通文云是經名為
0846a07: 頓教大乘頓機眾生從此開悟性者文中泯染淨
0846a08: 一切諸法唯顯覺性如云非幻不滅覺性圓滿喻云
0846a09: 磨鏡垢盡明現位位皆云隨順覺性等也漸者二十
0846a10: 五輪三期道場及懺業等是也故流通文云亦攝漸
0846a11: 修一切品譬如大海不讓小流修羅蚊飲之皆
0846a12: 飽等言空者文殊章云此無明者非實有體乃至亦
0846a13: 無身心受彼生死等又普眼章中顯根塵識界一一
0846a14: 清淨如大般若文勢準智論釋清淨即是空義也有
0846a15: 及相字即當法相宗亦含小乘小乘是有教故也法
0846a16: 相者彌勒章中五性差別清淨慧章位地階降含小
0846a17: 乘者普眼章中分析身心根塵內外即當界分別觀
0846a18: 觀察四大皮膚血肉髓腦垢色唾涕膿血津液涎沫
0846a19: 淡淚精氣大小便利等即當不淨觀也悟修者文中
0846a20: 一一法門皆令悟覺託法而修故觀門之首一一云
0846a21: 悟淨圓覺以淨覺心方說所修之行故云取靜為行
0846a22: 等不同權漸教或但勸發三心四願修施等六度
0846a23: 不先顯本有圓覺本成佛道據此即是唯修不言悟
0846a24: 也或但顯理泯跡而已巳更無勸願行之文即是唯
0846b01: 悟不言修也余備尋大藏經文大部小部例如此者
0846b02: 偏多其文於一經中便委細說悟說修者甚少若具
0846b03: 備如上所列者轉更復少其華嚴等數部大經雖首
0846b04: 末備足文又廣博浩瀚難究今如來特開無遮大慈
0846b05: 為欲被其此下是起信論文心樂總持少文而攝多義能取
0846b06: 解者故說此經敘之為第七因緣也。
0846b07: 疏八一法等者據諸經義或以了義勝法被於利根
0846b08: 或以不了義劣法唯被鈍根上中下品各隨階降以
0846b09: 其三法而被三根三根所得勝劣殊品三車之喻三
0846b10: 乘之法是也今以一法巧為方便以被三根三根勝
0846b11: 劣雖殊皆令入於勝法故云爾也注中指文文相甚
0846b12: 顯可檢略敘。
0846b14: 相念及四禪八定之類唯起信論直修真如三昧論云
0846b15: 若修止者住於靜處端坐正意不依氣息形色不依於空地水火風見聞覺知乃至謂一切諸佛法身與眾生
0846b16: 身平等無二即名一行三昧當知真如是三昧根本若人修行漸漸能生無量三昧此經便入
0846b17: 圓覺觀門雖三根頓漸之殊所入無非圓覺故注指
0846b18: 云皆以悟淨圓覺為本。
0846b19: 疏十勸事等者然諸隨相之教所說修行有軌可則
0846b20: 有跡可依以此未必長隨諸善友師僧和尚緣此經
0846b21: 說本無惑業障惱復云勤斷說本來成佛復曰勤修
0846b22: 故注云佛本是而勤修等也一切儀式類皆如此末
0846b23: 世後學難可依從故注云必須離相明師觸向曉喻
0846b24: 故令親近等也經文甚顯可檢敘之其文在普覺章
0846c01: 中也。
0846c02: ○第二藏乘分攝門　文三一藏攝三藏者一修多
0846c03: 羅此土義翻云契經契謂契理契機或有人說法唯契真理而不契
0846c04: 合人心不令人悟入或復有人但說順世道理令人歡喜悅樂而不稱真理此二俱不名轉法輪必須契理合
0846c05: 機方名經也經謂貫穿攝化佛地論云能貫能攝故名為經謂貫穿所說之義如線貫
0846c06: 華華則不失以文持義義則不遺攝化者攝持所化之機令息惡歸善息妄歸真反本還源也若約
0846c07: 正翻云線也線能貫華經能持緯此方不貴線名故
0846c08: 古德見此方儒墨皆稱為經遂存於經字又借義助
0846c09: 名更加契字故云契經甚為允當若據雜心論即有
0846c10: 五義一湧泉注而無竭二出生展轉滋多三顯示示事理等四繩墨
0846c11: 楷定正邪五結鬘如線貫華結成鬘故二毗奈耶此云調伏謂調鍊
0846c12: 三業制伏過非調鍊通於止作制伏唯明止惡就所
0846c13: 詮之行彰名調伏之藏亦名毗尼東塔律疏為毗尼毗奈耶傳譯訛略
0846c14: 也此翻為滅滅有三義一滅業非論第一云滅惡故名曰毗尼也二
0846c15: 滅煩惱律云世尊為調伏貪瞋癡令盡故制增上戒學三得滅果戒經云戒淨有智慧
0846c16: 便得第一道也三阿毗達磨此云對法法有二種一勝義法
0846c17: 謂即涅槃是善是常故二法相法通四聖諦相者性也狀也
0846c18: 對亦二義一者對向向前涅槃二者對觀觀前四諦
0846c19: 其能對者皆無漏慧出對法體也故俱舍云淨慧隨行者即是淨慧相應心心所等
0846c20: 若總說之無漏五蘊名為對法言對法者法之對故故對法藏特名
0846c21: 慧論釋名也若據所依之法應名法論今以慧為其主故名慧論故所詮中詮於慧學也世親
0846c22: 攝論說有四義謂對故通目諸論也義如上說數故數者數量去聲呼之
0846c23: 謂於一一法數數宣說訓釋言辭等如瑜伽論俱舍之類言數數者頻多之義此即人聲呼之伏故能勝
0846c24: 伏於他也此約賓主談論如中百門等三論也通故此能通釋契經義故如無著天親論釋金剛經
0847a01: 智度論釋大品經之類也亦名優波提舍此云論義然此三種皆
0847a02: 云藏者皆能含藏所詮法義故略而言之即經律論
0847a03: 是三藏也經詮於定律詮於戒論詮於慧諸佛菩薩
0847a04: 本意欲令人學戒學定學慧故以經律論三藏三教
0847a05: 而詮示之故云三學非為欲令學於文字言教而已巳
0847a06: 故大小乘諸教中皆云增上戒學增上心學心即定也增
0847a07: 上慧學不言增上經學律學等疏修多羅攝者謂唯
0847a08: 契經攝此圓覺之教非餘二藏所能攝也若約此經
0847a09: 攝彼藏者即亦兼於律論謂二空觀前先令持戒三
0847a10: 期修中說安居故剛藏菩薩徵難佛故疏二藏者一
0847a11: 聲聞藏二菩薩藏即由前三藏詮示聲聞理行果故
0847a12: 名聲聞藏詮示菩薩理行果故名菩薩藏莊嚴論云此三藏由
0847a13: 上下乘差別故復為聲聞藏菩薩藏疏菩薩藏攝者小乘三藏教中並
0847a14: 無圓覺中之法義故非彼攝但是大乘菩薩藏中實
0847a15: 教所攝若此攝彼即亦兼之深必該淺故。
0847a16: 疏諸乘下二乘攝據諸經論乘有開合合者統唯一
0847a17: 乘謂十方佛土中無二無三也設為三者亦但於一中分別為三也開
0847a18: 者或立三乘準法華云為求聲聞者說四諦為求緣
0847a19: 覺說十二因緣為求菩薩說六波羅蜜或立五乘加
0847a21: 立正法有三種一立小乘二立三乘三立一乘於此三中第三最勝一即為四也〕梁朝光宅
0847a22: 法師約法華經亦立四乘謂臨門三車即是權教三
0847a23: 乘四衢等賜大白牛車即是實教大乘以臨門牛車
0847a24: 亦同羊鹿俱不得故羊鹿是指出門不上車牛車亦不上故知亦指並無
0847b01: 體故出門既三車皆不得即明三皆無體諸子皆索故法華云諸子各白父言父先所
0847b02: 許羊鹿牛車願時賜與然大乘與一乘異者法相宗中學人多
0847b03: 不信之故華嚴藏和尚製五教義分齊文中料簡大
0847b04: 乘一乘有十義差別都引二十餘部經論證之故知
0847b05: 學識寡淺者難免謗法一乘所攝者此是四乘中之
0847b06: 一乘約權實相對而料簡故也非通相但一之一乘通相即一代之教皆同是
0847b07: 一無復料簡故云諸乘之中。
0847b08: 疏十二下三分攝十二分者如注所列舊云十二部
0847b09: 經近來諸德恐濫於部帙故改云分教一契經者大
0847b10: 意如上然有總別總者涅槃經云始從如是我聞終
0847b11: 至歡喜奉行皆修多羅別者雜集論云謂長行綴緝
0847b12: 略說所應說義就前總中出十一分十一分中不收者還攝在修多羅名為別相即綴緝等是
0847b13: 也言略說等者且如色中復有青黃等然此別相亦名直說成實論中直說語亦名法本謂經為論本初為後
0847b14: 本略為廣本也二應頌者或與長行相應之頌由長行說義
0847b15: 未盡故重頌之或為後來應更頌故三授記者佛記
0847b16: 弟子生死因果及記菩薩當成佛事四諷頌者謂孤
0847b17: 起偈非頌長行或為易誦持或為樂偈者故五因緣
0847b18: 者或因請或因事方說故六自說者不因請故七本
0847b19: 事者說佛及弟子往昔事故八本生者說佛及餘人
0847b20: 昔受身故九方廣者方正廣博平等稱性廣利樂故
0847b21: 十未曾有者德業殊異法體希奇故十一譬喻者為
0847b22: 深信者說似令見真故或為淺識就彼取類誘令信
0847b23: 故十二論義者以理深奧直說不了故須論也疏二
0847b24: 分所攝者修多羅中就總相必攝諸經故就別相中
0847c01: 此經直說法門即廣若展轉分析差別之義即略故
0847c02: 修多羅攝就方廣中正是其宗故題云大方廣也平
0847c03: 等稱性昭然可知若將此經攝彼十二分者即攝九
0847c04: 分謂正宗中一一重頌故攝於應頌記安人心成就
0847c05: 佛智故攝於授記因請說故攝於因緣說佛因地法
0847c06: 行故攝於本事六度非因六度對菩提涅槃即名因今此經既指覺性為本起
0847c07: 因也從此方修六度故六度望本起因不名因也菩提涅槃非果前云泯絕果相成圓
0847c08: 故等可檢敘之攝於希有二十七喻故攝於譬喻普賢有徵
0847c09: 剛藏有難故攝論義餘二分如上唯不攝伽陀自說
0847c10: 本生等三也。
0847c11: ○第三權實對辨門　文二一總標或一味不分者
0847c12: 成上合字也如西域龍樹之釋大品無著之解金剛
0847c13: 等東夏僧肇之解淨名僧叡之釋思益等疏或開宗
0847c14: 料簡者如西域智光戒賢各分三時東夏生公之立
0847c15: 四輪智者之分四教等諸德見開有失則合見合有
0847c16: 失則開矣。
0847c17: 疏今將下二別辨二一列章如文疏不分下二正辨
0847c18: 二初明不分二一立理殊途同歸者周易云天下殊
0847c19: 途而同歸百慮而一致謂如道路千逕萬途所入王
0847c20: 城不二九流百氏大道寧差今疏借用乃通三義一
0847c21: 約教始隨機異故殊途終歸顯實故一致二約機則
0847c22: 異就理常一三體外無權權即是實故殊途同致疏
0847c23: 一音普應一雨普滋者一音即是淨名云佛以一音
0847c24: 演說法眾生隨類各得解等一雨即法華藥草喻品
0848a01: 謂三草二木不同同承一雨之潤五性三乘不一法
0848a02: 雨一味無差故彼經云如來知是一相一味之法所
0848a03: 謂解脫相離相滅相究竟涅槃常寂滅相終歸於空
0848a04: 等疏三原佛本意為一事故者亦是法華中意故彼
0848a05: 經云過去諸佛以無量無數方便種種因緣譬喻言
0848a06: 辭而為眾生演說諸法是法皆為一佛乘故等疏四
0848a07: 隨一一文眾解不同者此通明諸經如經說一無常
0848a08: 或有解者以生滅代謝故云無常或云無彼真常故
0848a09: 名為無常或云不生不滅名為無常或即無法可常
0848a10: 或云真如一法隨染淨緣轉變不常故名無常或云
0848a11: 無常者對常以說無常非常非無常以為中道等明
0848a12: 知隨人解不同也又苦集滅道四諦其名則同隨機
0848a13: 解殊乃有四種謂生滅四諦無生四諦無量四諦無
0848a14: 作四諦等也又涅槃說十二因緣之法亦無多種但
0848a15: 觀察者智有淺深謂下智觀者得聲聞菩提中智觀
0848a16: 者得緣覺菩提上智觀者得菩薩菩提上上智觀者
0848a17: 得佛菩提又如中論偈云因緣所生法我說即是空
0848a18: 亦為是假名亦是中道義即有四宗人解之不同如
0848a20: 多種說法成枝流故者華嚴法界品云法欲滅時有
0848a21: 千部異千種說法等何不尋條以得根乃欲派本而
0848a22: 為末混淳源之一味成澆薄之枝流疏故不可分者
0848a23: 總結也夫子云攻乎異端斯害也已巳何得執異迷同
0848a24: 是非競作。▲疏即後下二正明即元魏菩提流支云
0848b01: 如來一音同時報萬大小並陳什公云佛一圓音平
0848b02: 等無二無私普應機聞自殊非為言音本陳大小故
0848b03: 維摩云佛以一音演說法眾生各各隨所解此上二
0848b04: 師初則佛音具異後則異自在機各得圓音一義耳
0848b05: 互斥則俱失會之則是一義耳。
0848b06: 疏其分下二明分教二一標意二一立理注云後三
0848b07: 別說者顯過於前疏理雖一味等者謂今欲分教非
0848b08: 欲分理迷於權實寧契佛心二中一音但是教本非
0848b09: 即是教教方在機不同今分彼教即淨名云眾生各
0848b10: 各隨所解今分隨所解耳一雨亦就佛說三草即就
0848b11: 機殊今分三草教殊非析一雨令異故經云雖一地
0848b12: 所生一雨所潤而諸草木各有差別以一音一雨義
0848b13: 相不異故但說一音三中本意未申者如佛本為一
0848b14: 事出現於世四十餘年未顯真實今分一代時教何
0848b15: 妨判有淺深言隨他意語者佛有三語一隨自意語
0848b16: 說自所證一實等故二隨他意語一向方便引眾生
0848b17: 故三隨自他意語亦稱自證亦隨機故既有三種故
0848b18: 須分析也四中言有通別者如前所引此通隨聞異
0848b19: 解有不通者就此分之就顯者如大般若明空理則
0848b20: 文顯明覺性則文隱等五中有二義故雖分權實不
0848b21: 成枝派一善會佛意故謂所說權教乃是隨宜所說
0848b22: 實者稱理究竟二有開顯故謂說彼權教是方便門
0848b23: 說於實教是真實相不說方便為真實則方便門開
0848b24: 知實理之普周則真實相顯故法華經云此經開方
0848c01: 便門示真實相今能開顯故不滯枝流約佛施設故
0848c02: 須分權實。△疏六王之密語下此下更有三意顯開
0848c03: 教之理過前不分此初一也涅槃第九說先陀婆一
0848c04: 名四實一者鹽二者器三者水四者馬彼文云如是
0848c05: 四法皆同此名有智之臣善知此名若王洗時索先
0848c06: 陀婆即便奉水若王食時索先陀婆即便奉鹽若王
0848c07: 食已巳將欲飲漿索先陀婆即便奉器若王欲遊索先
0848c08: 陀婆即便奉馬如是智臣善解大王四種密語是大
0848c09: 乘經亦復如是有四無常大乘智臣應當善知若佛
0848c10: 出世為眾生說如來涅槃智臣當知此是如來為計
0848c11: 常者說無常相欲令比丘修無常想或復說言正法
0848c12: 當滅智臣應知此是如來為計樂者說於苦相欲令
0848c13: 比丘多修苦想又復說言我今病苦眾僧破壞智臣
0848c14: 當知此是如來為計我者說無我相欲令比丘修無
0848c15: 我想或復說言所謂空者是正解脫智臣當知此是
0848c16: 如來說正解脫無二十五有欲令比丘修學空想以
0848c17: 是義故是正解脫則名為空或復說言一切眾生有
0848c18: 如來性智臣當知此是如來說於常法欲令比丘修
0848c19: 正常法是諸比丘若能如是隨順學者當知是人真
0848c20: 我弟子然引此文意令隨所言須善得意豈可混然
0848c21: 不分權實。△疏七不識佛意以深為淺等者第二意
0848c22: 也如經言初發心時便成正覺而淺見者謂言是如
0848c23: 來方便說故云以深為淺也既以為淺不能正修高
0848c24: 推聖境即不能速證無上菩提故云失於大利離世
0849a01: 間品云修此法者少作功力疾得菩提等言以淺為
0849a02: 深其功者猶如世尊為止亂想權令數息觀心為
0849a03: 厭苦者令出三界眾生不了耽味為真勤苦不已巳多
0849a04: 用功力所獲至微不得涅槃一日之價故云其功
0849a05: 故謂癈功力也。△疏八諸佛下第三意也亦自分
0849a06: 者如解深密立三時不同解節金光明立三輪之異
0849a07: 涅槃自分半滿又約五味之差皆佛分也若無著之
0849a08: 扶五性及與三時龍樹之判四門共與不共皆揀權
0849a09: 實有取有捨即菩薩亦分也又亦意在莊嚴聖教令
0849a10: 深廣謂分析權實空有偏圓遲速方知佛法微妙深
0849a11: 玄無不包攝譬如不泛大海豈識邊涯不辨權實安
0849a12: 知真實故智論釋法施云依隨經論廣作義理為立
0849a13: 名字皆名法施又若不分權實則謂三教大同今明
0849a14: 大乘尚有權實何況小乘小乘比大猶若螢光方於
0849a15: 日照故小乘是佛教尚被所訶況於儒道比之佛法
0849a16: 則天地懸隔矣以此重重揀之方知佛法深奧。▲疏
0849a17: 以斯下二雙結離合而捨合從離。
0849a18: 疏然就下二正開二一略標互闕言諸德不同者謂
0849a19: 曇無讖三藏澤州遠法師皆判一代佛經總為二種
0849a20: 謂小乘半字教大乘滿字教皆不辨析大乘教中自有了不了也唐初
0849a21: 印公判一切經亦有二種一釋迦屈曲教隨機說故即涅槃法
0849a22: 華已巳下皆是二舍那平道教稱性說故即華嚴是此於屈曲教中又
0849a23: 不分析權實了不了又齊梁晉宋之間南中諸師同
0849a24: 判一藏經文為三種教一佛初成道便說華嚴一時
0849b01: 頓詮理事性相因果一切諸法名為頓教二始自鹿
0849b02: 苑終於林三時一小乘有教二大乘空教三不空不有中道之教也五時加第
0849b03: 四時中法華同歸教第五時涅槃常住教自淺之深漸次而說名為漸教
0849b04: 三者佛於一代之中隨遇上根即頓詮一真覺性常
0849b05: 住之理成佛六年便說央掘經及說如來藏經皆明大乘深理勝鬘金光明圓覺皆此類也遇
0849b06: 中下根說對染之淨或說二乘之法故臨涅槃度須跋陀羅成小
0849b07: 乘羅漢也遇何機緣即稱之而說不定初後時節不屬三
0849b08: 時五時所攝者名不定教又西域戒賢智光二大論
0849b09: 師各立三時教又天台大師立藏通別圓四教上來
0849b10: 諸德判教皆互有闕略或有違妨故未可全依。
0849b11: 疏今依下二廣明周備二初總判諸教二初列章此
0849b12: 師是華嚴宗主即康藏和尚也姓康名法藏為帝師
0849b13: 敕諡謚號賢首大師當今天下所傳華嚴新舊二疏皆
0849b14: 出大師門下皆宗承大師義門製造華嚴廣略文義
0849b15: 及諸經論章疏約三五十本數百餘卷判一大藏經
0849b16: 總為五種教階降不同以顯頓漸偏圓大小權實一
0849b17: 一教中所詮法義斷證悟修一切法數各有行相言
0849b18: 五種者如疏所列。
0849b19: 疏初者下二判教五一小乘教三一明立教意言以
0849b20: 隨機故等者且明佛設此教之意以凡夫外道邪正
0849b21: 不分真妄混濫佛若說了義云一切皆真即此等因
0849b22: 何改心悔過故說諸法染淨定別善惡雲泥令知善
0849b23: 淨可欣惡染可厭知彼賢聖勝妙自覺凡夫過患發
0849b24: 心立志修因證果故云隨機等也隨他語者義如前
0849c01: 說。▲疏然其下二辨所詮言七十五法者束之總唯
0849c02: 五類一者色法有其十一五根五境及無表色二者心法唯有
0849c03: 一意識也三心所有法有四十六復分為六一者大地法有十種謂
0849c04: 受想思觸欲慧念及作意勝解三摩地也此一切心故名地二者大善地有十謂信勤行捨慚愧及無貪
0849c05: 無瞋不害輕安不放逸三者大煩惱有六謂癡放逸懈怠不信惛沈掉舉此六恒為染也四者大不善有二謂
0849c06: 無慚無愧五者小煩惱有十謂忿覆慳嫉惱害恨諂誑憍六者不定有八謂悔眠尋伺貪瞋慢疑也四者
0849c07: 不相應法有十四一得二非得三眾同分四無想異熟五無想定六滅盡定七命根八
0849c08: 生九住十異十一滅十二名十三句十四文也五者無為法有三一擇滅二非擇滅三
0849c09: 虛空總計七十五也比於大乘欠二十五疏唯依等者
0849c10: 明所依根本小乘計現在色心為所熏三毒為能熏
0849c11: 故造業受報生死不絕若以善法熏心修道即得解
0849c12: 脫故名染淨根本雖云六識但是一意識於六根中
0849c13: 應用故名六也。▲疏未盡下三總結不了只由所詮
0849c14: 事理未盡故於彼當宗自有二十部諍論宗計不同
0849c15: 就佛意即通就言教即隱故宗習之者隨言執理隨
0849c16: 相執體如癡孩之徒聞說乾城水月之類便執實有其體。
0849c17: 疏二始教中三一明能詮以深密等者謂解深密經
0849c18: 中判三時教第二第三時教中皆說眾生有五種性
0849c19: 其中定性二乘無性眾生以無佛性故畢竟不成佛
0849c20: 果此是佛引中下之機初入大乘法門故總合之為
0849c21: 始教也疏此既下釋始教分教之名也。▲疏廣說下
0849c22: 二明所詮以說相多性少故言法相宗也削繁錄數
0849c23: 者百法論題云本事分中略錄名數言一百者對前
0849c24: 顯勝言少說法性對後彰劣百者謂色有十一心法
0850a01: 有八心所有五十一不相應行有二十四無為法有
0850a02: 六故成百數於前七十五中加二十五謂心法加七
0850a03: 小乘唯一意識故心所加五不相應行加十無為加
0850a04: 三並如彼說疏法性即法相數者說真如法性乃是
0850a05: 百中六無為數。▲疏決擇下三總結判又類勝前前
0850a06: 云未盡法源故多諍論多諍論者二十部異今云少
0850a07: 諍者成立唯識之論但十師之殊唯有十部故對前
0850a08: 為少然對後無諍論此又是劣。
0850a09: 疏三終教中三一正立言終者終於始故謂以空義
0850a10: 相義初誘導之後以中道實理終竟成之故云終教
0850a11: 以始教中無實果故復言實者疏文自釋。▲疏少說
0850a12: 下二所詮言小說等者然大小乘法相所詮義於源
0850a13: 則略枝派則廣如說染法俱舍於起業相及業繫苦
0850a14: 果三界六道依正之相甚廣唯識說六識中二執二
0850a15: 障亦甚廣第八識三細乃至所依根本則略其本始
0850a16: 覺三大及真如門乃至一真心源之義混不分析行
0850a17: 相若起信則於此等開章廣辨其六麤障執之義則
0850a18: 唯略說其起業受果但列之而已巳都不解釋故知法
0850a19: 性宗所說本廣而末略小乘末廣而本略大事法相
0850a20: 本末俱略而中間廣餘皆例知學者尋三類本末
0850a21: 俱通方解教理疏相亦歸性者如說五蘊五蘊即空
0850a22: 空即法性又云三世五蘊法說名為世間彼滅非世
0850a23: 間如是但假名等又云有諍說生死無諍說涅槃生
0850a24: 死及涅槃二俱不可得又如說心心即離念法界一
0850b01: 相等說諸淨土亦復皆空等又華嚴云華藏世界海
0850b02: 法界無差別等其文非一故此宗中非不有相但意
0850b03: 顯性以為玄妙令物達此速證菩提故疏無諍論者
0850b04: 起信智度寶性等三論皆無諸師諍競之異。▲疏上
0850b05: 二下三結會始終兩教文二初且略結始終束之為
0850b06: 漸以對第四頓教之殊疏然大下二復開始終兩教
0850b07: 自有三宗以攝盡一期漸教也文三初且標列三宗
0850b08: 謂若不許容有二宗之外別有法性宗者未審以何
0850b09: 教為法性邪不可以第二時密意方便破相不了之
0850b10: 教而為法性故始終窮究除圓頓稱性教外自有三
0850b11: 宗兼小乘為四總是漸教故藏和尚起信疏佛法中
0850b12: 宗計總有其五下立宗中當敘又塵外法師金剛經
0850b13: 疏懸談義門亦立大乘三宗名亦同此注各立互破者戒
0850b14: 賢立法相宗破無相宗心境俱空之義云迷佛密意
0850b15: 方便破執之教以為實理智光破法相宗境空識有
0850b16: 之義云迷佛方便接引劣機說識變等便以依他為
0850b17: 有廣如大疏所敘注皆認等者然法性宗有頓有漸
0850b18: 故後注云通於頓漸等而漸宗所依經者是法華涅
0850b19: 槃等第四五時中所說法性實理是結會始教之終
0850b20: 極故名終教頓宗所依經者是華嚴圓覺之類不屬
0850b21: 三時五時頓詮真性常住之理其破相宗所依之經
0850b22: 自是第二時空教般若等其法相宗所憑之經自是
0850b23: 第三時中四十年前解深密等今後輩傳習或云唯
0850b24: 識依華嚴等六經所造或引涅槃等皆有佛性等理
0850c01: 證成空宗之義故云爾也。
0850c02: 疏今將下二兩重相對料揀謂以法性對二宗也文
0850c03: 二初總標如文疏初中下二別對二一對法相二初
0850c04: 辨異言有多差別者所宗既別所說一切義旨皆殊
0850c05: 十對中皆上句相下句性一中三乘者意云教具三
0850c06: 乘為圓了若言唯小乘或唯一乘是不了義由一切
0850c07: 眾生具五種性須有三乘被機方足深密云云者彼
0850c08: 經云普為發趣一切乘者說一切即三乘也一乘者法性宗
0850c09: 意云教唯一乘為圓了若言唯小或言具三是不了
0850c10: 義由一切眾生皆同唯有一佛性故法華云十方佛
0850c11: 土中唯有一乘法無二亦無三除佛方便說則知云有三乘
0850c12: 但是方便之言又云未來諸世尊雖說百千億無數諸法門
0850c13: 其實為一乘復言等者等涅槃之類涅槃云一切眾
0850c14: 生皆同一乘一解脫一因一果同一甘露一切當得
0850c15: 常樂我淨是名一味。
0850c16: 二五性中楞伽經中佛告大慧有五種性一聲聞性
0850c17: 二辟支佛性三如來性四不定性五者無性無性之
0850c18: 人無種性故雖復勒行精進終不能證無上菩提據理
0850c19: 亦應云終不能得聲聞緣覺也但以人天善根而成熟之從無性之人已巳下兼
0850c20: 是善戒經文云等者般若深密等經莊嚴瑜伽等論皆同
0850c21: 此說。△一性者注中有二初且標立於中言法華等
0850c22: 者法華經云諸佛兩足尊知法常無性謂色心等法從本已巳來空
0850c23: 無自性唯是真如一體一性此諸法等本來即無非推之使無故云常無故起信云是故一切法從本已巳來離
0850c24: 名字相離心緣相畢竟平等唯是一心故名真如也佛種從緣起是故說一乘
0851a01: 楞伽者謂入楞伽十卷者第二第四第七皆同說二乘
0851a02: 無實涅槃但是三昧力故後必當得無上菩提既無實二
0851a03: 乘涅槃即唯同一大乘性涅槃者彼經云佛性者名為一乘師子
0851a04: 吼者名決定說決定說言一切眾生皆有佛性又云
0851a05: 無佛性者所謂無情故總標云法華楞伽涅槃皆唯
0851a06: 一性也。△後趣寂下破於三五釋成其一文有五句
0851a07: 句末皆故字初一唯破定性次一通破二種次一唯
0851a08: 破無性後二破三乘五句皆即破彼便成此也初句
0851a09: 云趣寂等者即法華經化城喻品結喻世尊所化弟
0851a10: 子云爾時所化無量恒河沙眾生者汝等諸比丘及
0851a11: 我滅度後未來世中聲聞弟子是也我滅度後復有
0851a12: 弟子不聞是經不知不覺菩薩所行自於所得功德
0851a13: 生滅度想當入涅槃我於餘國作佛更有異名是人
0851a14: 雖生滅度之想入於涅槃而於彼土求佛智慧得聞
0851a15: 是經唯以佛乘而得滅度等釋曰言餘國者即天台
0851a16: 依智論所立四種國土中方便有餘土也故智度論
0851a17: 第九十五云阿羅漢先世因緣所受身必應當滅住
0851a18: 在何處而具足佛道若得阿羅漢更不生三界別有
0851a19: 淨土出三界外乃無煩惱之名於是國土佛所聞法
0851a20: 華經具足佛道如法華經說有阿羅漢我於餘國等
0851a21: 云云全同上所引經釋曰智論之文昭然與法華符會即知聲
0851a22: 聞雖出三界自有國土於彼決定迴心成佛非永寂
0851a23: 滅次云菩薩與記等者即法華經中說常不輕菩薩
0851a24: 於衢路中普禮四眾語言我不輕汝等汝等皆行菩
0851b01: 薩道皆當作佛是時增上慢比丘比丘尼士女打罵
0851b02: 云我不受此妄之記法華論釋云此諸增上慢聲
0851b03: 聞根未熟故如來不自與記菩薩與授菩薩記者方
0851b04: 便令發心故據此即無定性言我不輕汝等汝等皆當作佛
0851b05: 者諸眾生皆有佛性故據此即無無性人釋曰論家所釋甚
0851b06: 顯不應更疑引此一段文者通破定性無性也次云
0851b08: 心當文即云彼一闡提雖有佛性而為無量罪垢所
0851b09: 纏不能得出如蠶處繭以是業緣不能生於菩提妙
0851b10: 用流轉生死釋云既言雖有則顯不無故如蠶處繭
0851b11: 繭喻罪垢罪垢是能纏蠶喻佛性佛性是所纏故勝
0851b12: 鬘經說在纏名如來藏如來藏即佛性也據佛正當
0851b13: 訶毀闡提之處尚不云無佛性不知彼宗何以苦執
0851b14: 五性不同若爾楞伽經何以說有五性答彼宗所引
0851b15: 不曉經意自迷其文彼經具云五者無性謂一闡提
0851b16: 此有二種一者焚燒一切善根即謗菩薩藏二者憐
0851b17: 愍一切眾生界即是菩薩若有眾生不入涅槃我亦
0851b18: 不入大慧白言此二何者常不入涅槃佛言菩薩常
0851b19: 不入涅槃非焚燒一切善根者以知諸法本來涅槃
0851b20: 不捨一切眾生故此意則明菩薩入而不入既云菩
0851b21: 薩常不入非闡提者則明闡提後必入矣後二句破
0851b22: 三乘中初云攝論者彼本論第八云佛說正法善成
0851b23: 立彼釋論自解云諸佛共說理不相違故名正法如
0851b24: 來成立正法有三種一立小乘二立三乘三立一乘
0851c01: 此三次第與智光論師準妙智經所立三時教大意同也於此三中第三最勝故
0851c02: 名善成立釋曰據彼論以一乘居後判云最勝故知
0851c03: 深密所立三乘是不了也後云法華破三多嫉怨者
0851c04: 由四十年中深密等教立有三乘法華涅槃在後所
0851c05: 說乃破三乘三乘習已巳性成故被破而生怨嫉故法
0851c06: 華經法師品云佛告藥王我所說經典無量百千億
0851c07: 已巳說般若深密之類當說涅槃等經今說無量義經也同法華之會故云今也而於
0851c08: 其中此法華經最為難信難解藥王此經是諸經祕
0851c09: 要之藏云云乃至從昔已巳來未曾顯說如此經者如來現
0851c10: 在猶多怨嫉況滅度後由是會三之始歸一之初故偏難信昔經雖妙猶滯三乘
0851c11: 故未招怨嫉涅槃雖明一極由法華已巳破三訖故一聞便受法華如先鋒涅槃如大軍以先鋒已巳破故大軍用
0851c12: 力不多故唯法華難也今果有保執五性三乘不信唯一經文驗矣今注中但取意略標指耳
0851c13: 三唯心中妄者法相宗所釋諸大乘經萬法唯心之
0851c14: 義但云唯有為八識生滅之心也謂此心識後惑業
0851c15: 生一期報盡便歸壞滅以其識種引起從識以現在第八名
0851c16: 異熟識由過去煩惱及業熏習成種招此識果酬引業故因果相續展轉無窮故唯識偈云由諸業習氣二取
0851c17: 習氣俱前異熟已巳盡復生餘異熟也依生滅識種建立生死依識生死如上已巳明
0851c18: 及涅槃因轉識成智智證涅槃故云因也真者謂性宗諸大乘經萬
0851c19: 法唯心之義具云八識之心通如來藏如來藏是自
0851c20: 性清淨本覺真心謂此淨心為因根本不覺為緣生
0851c21: 三細三細即是阿賴耶識從此識等方轉起一切境
0851c22: 界故反推其源唯真心也具如起信說然彼宗唯妄
0851c23: 即不通真今性宗云真即兼妄故注云八識通如來
0851c24: 藏也。
0852a01: 四真如中凝然者相宗所說一切有為染淨等法既
0852a02: 但是生滅妄識為本不關真如故真如一向凝然不
0852a03: 變無隨緣義隨緣者性宗所說八識既通如來藏性
0852a04: 藏性即是在纏真如故真如有不變隨緣二義楞伽
0852a05: 經云如來藏為無始惡習所熏名為識藏皆明隨緣
0852a06: 成一切法也起信亦云自性清淨心因無明風動成
0852a07: 其染心等而疏云但是者躡上而起謂上生滅但是
0852a08: 真如隨緣成也由對上始教但說凝然故云隨緣非
0852a09: 謂此宗無不變義由不變故始能隨緣由隨緣故方
0852a10: 能不變何者謂若無不變自體將何隨緣如水失濕
0852a11: 性將何隨風而成波浪即由此義經中說言真如隨
0852a12: 緣若不能隨緣體則不緣中緣中既無何成不變
0852a13: 是以二義返覆相成故勝鬘經不染而染染而不染
0852a14: 難可了知此經二對上對即不變隨緣下對即隨緣
0852a15: 不變不失自性也楞伽亦云不思議變是現識因藏
0852a16: 和尚釋云變即不變名不思議等。
0852a18: 相宗說三性空有如注所配空者自空不得言有有
0852a19: 者自有不得言空故云離也即者計如鏡中骨肉
0852a20: 之面依他如鏡中影像圓成如鏡之圓明由骨肉之
0852a21: 面但是孩稚癡情所執如迷人顛倒之想也都無一毫自實體
0852a22: 性智者達之如初悟人但是影像如計無性即依他也
0852a23: 又深智之者推窮影像不從外入不從內出都無一
0852a24: 毫自性舉體但是圓明之鏡如依他無性即是圓成
0852b01: 也故中論云因緣所生法我說即是空計故也亦為是
0852b02: 假名依他釋也亦是中道義圓成也皆云亦者明即是空者假假者中中者空一體三
0852b03: 名故云亦也注云無性者計依他二俱無自性也此與破相宗中無性即圓成義意稍異如下料簡之
0852b04: 六生佛不增減中此不增減者二宗文同而義別謂佛教諸大乘中
0852b05: 說云生界不減佛界不增兩宗解釋不同相宗但就
0852b06: 定性二乘無性闡提等三類眾生所說以三類定無
0852b07: 佛性永不成佛故無增減不約定有佛性及不定性
0852b08: 二類所說若性宗解則云一切眾生悉無差別自性
0852b09: 但是真性一理齊平無成不成故無增減故華嚴出
0852b10: 現品云佛子如來成正覺時於其身中普見一切眾
0852b11: 生成正覺乃至普見一切眾生入涅槃皆同一性所
0852b12: 謂無性無何等性所謂無相性無盡性無生性無滅
0852b13: 性無我性無非我性無眾生性無非眾生性無菩提
0852b14: 性無法界性無空性亦復無有成正覺性知一切
0852b15: 法皆無性故得一切智大悲相續救度眾生佛子譬
0852b16: 如空一切世界若成若壞常無增減何以故空
0852b17: 無生故諸佛菩提亦復如是若成正覺不成正覺亦
0852b18: 無增減何以故菩提無相無非相無一無種種故佛
0852b19: 子假使有人能化作恒河沙等心一一心復化作恒
0852b20: 河沙等佛皆無色無形無相如是盡恒河沙等劫無
0852b21: 有休息佛子於汝意云何彼人化心化作如來凡有
0852b22: 幾何如來性起妙德菩薩言如我解於仁所說義化
0852b23: 與不化等無有別云何問言凡有幾何普賢菩薩言
0852b24: 善哉善哉佛子如汝所說設一切眾生於一念中悉
0852c01: 成正覺與不成正覺等無有異何以故菩提無相故
0852c02: 若有相則有增有減。
0852c03: 七二諦空有離者相宗真諦俗諦條然不同故云離
0852c04: 也說計是俗此俗即空依他是俗此俗假有圓成
0852c05: 是真一向實有既真不得俗俗又非真空不得有有
0852c06: 不得空故皆離也四種二諦總成八諦一一不同如大疏說即者謂真妄
0852c07: 俱空非獨妄有真空妄空真有故云第一義空該通
0852c08: 真妄此是即妙有之真空非無物為空故言第一義
0852c09: 矣故仁王經二諦品云於諦常自二二義二名於解常自
0852c10: 一智者解了元是一體通達此無二真入第一義即是注中第一義空也
0852c11: 涅槃經佛告文殊云世諦者即第一義諦文殊云若
0852c12: 爾則無二諦佛言有善方便隨順眾生說有二諦云
0852c13: 云如大疏具引而釋梁攝論云智障甚盲瞑謂真俗別執然
0852c14: 性宗二諦不即不離非但即也以敵對相宗條然故
0852c15: 但云即也又性宗本末細尋具有三諦如下所明。
0852c16: 八四相中前後者唯識論云本無今有有位名生生
0852c17: 位蹔停即說為住住別前後復立異名蹔有還無無
0852c18: 時名滅前三有故同在現在後一是無故在過去既現
0852c19: 在過去之殊即是前後也同時者以性滅為滅故得同時故楞伽
0852c20: 云一切法不生我說剎那義初生即有滅不為愚者
0852c21: 說淨名云汝今即時亦生亦老亦滅故又過去已巳滅
0852c22: 未來未至現在無住三世皆空故體即滅乃會相歸
0852c23: 性也故起信論云若得無念者則知心相生住異滅
0852c24: 以無念等故而實無有始覺之異以四相同時而有
0853a01: 皆無自立本來平等同一覺故。
0853a02: 九能所斷證中能斷所斷能證所證皆有離即根本智緣真斷迷理
0853a03: 事二種隨眠後得智達俗唯斷迷事隨眠即是根後
0853a04: 緣境斷惑相離也又智證理之時智是有為以轉識而得有
0853a05: 始無終故屬有為理是無為真如之理在障出障體無增減但是顯得不是修生故屬無為
0853a06: 故不相即即者以心真如本來知覺元無煩惱故惑
0853a07: 智及理皆相即也智論云菩提智也菩提斷惑也俱名為
0853a08: 菩提即也故云惑即菩提華嚴云無有智外如為智所
0853a09: 證亦無如外智能證於如故云見即真如見即是見道之智也
0853a10: 十佛身中有為者四智菩提是佛報身四智者轉第八識成大圓
0853a11: 鏡智轉第七識成平等性智轉第六識成妙觀察智轉前五識成成所作智下文殊章中當具釋之此智
0853a12: 既依生滅識種從阿賴耶識中無漏種子而生起也四相所遷故是有
0853a13: 為無為者既上明世出世智依如來藏始覺同本則
0853a14: 非有為非一非異疏但云無為者且敵對上也故云化身即常等
0853a15: 也故涅槃經云吾今此身即是常身法身恐人謂言
0853a16: 但是不斷常非凝然常凝然常者即是法身今云即
0853a17: 是常身法身明化身即法身凝然常也不墮諸數者
0853a18: 即淨名經弟子品云佛身無為不墮諸數以訶阿難
0853a19: 謂化身有小疾故上舉二經明化身常下況報體安
0853a20: 得不常。
0853a21: 疏若知下第二會通二宗令不相違也然此會者恐
0853a22: 後學宗計是非以生過患故復會通雖復會通權實
0853a23: 不失於中先總標後謂就機下正會言約法一者非
0853a24: 佛化法化法亦有權說三乘故今言法者佛之知見
0853b01: 一乘可軌之法耳疏新熏則五本有無二者然準法
0853b02: 相立新熏者亦說有五立本有者亦說有五今但會
0853b03: 經文五性之意不約彼執為眾生遇緣熏三乘種性
0853b04: 及不定無性故有五耳何者謂唯習近聲聞成聲聞
0853b05: 定性習近緣覺成緣覺定性故法華安樂行品中不許親近小乘三藏學者
0853b06: 恐被熏習成其性故若唯近菩薩則成菩薩性若俱習近三乘
0853b07: 則成不定性若俱不習近則成無性亦如今人偏習
0853b08: 禪戒等即成定性若三學俱習成不定性不定偏執
0853b09: 故若都不習則成無性卒難教化故知熏習成五種
0853b10: 性依其長時故說各別言本有無二者本有佛性理
0853b11: 不容差故說有心定當成佛非是本性有五種性也
0853b12: 然若人理雙拂則三一俱亡謂真理寂寥不屬諸數
0853b13: 借一以遣三一亡而一遣言窮慮絕何實何權體本
0853b14: 寂寥孰三孰一故法句云森羅及萬象一法之所印
0853b15: 以一遣多一亦不為一謂欲破諸數淺智著諸法計一以
0853b16: 為一以非一遣一也故須三一兩亡若別約佛化儀則能三
0853b17: 能一謂隨物機宜則說三乘陶鍊已巳久則便說一故
0853b18: 經云或有國土說一乘或二或三或四五如是乃至
0853b19: 無有量況三一邪。
0853b20: 
0853b21: 圓覺經略疏之鈔卷第三
