0504c01: 
0504c02: 
0504c03: 
0504c04: 天聖廣燈錄卷第十八　　　〔宋勒〕
0504c05: 
0504c06: 袁州南源山楚圓禪師初住南源。開堂日。白槌云。法
0504c07: 筵龍象眾。當觀第一義。師乃云。大眾會麼。宜陽秀
0504c08: 水。南嶽石橋。若也不會。山僧謾諸人去也。所以道。
0504c09: 達磨西來。教外別傳一句。且道別傳箇什麼。直指人
0504c10: 心。見性成佛。祇如諸人盡是祖師指出底人。還信得
0504c12: 屈。此日一會。不是小緣。將一辨香為我無德禪師。且
0504c13: 道諸人還識無德禪師麼。若也不識。有疑請問。僧
0504c14: 問。世尊出世。梵王前引。帝釋後隨。今日和尚出世。請
0504c15: 師說法　師云。如　僧云。恁麼則粉骨碎身去也
0504c16: 　師云。三月野華鋪地錦。九秋黃葉以為陰。問。如何
0504c17: 是祖師西來意　師云。畝地三蛇九鼠。
0504c18: 上堂云。若論此事。絕有言詮。侍者拈香。早成多事。所
0504c19: 以釋迦掩室。已巳涉繁詞。居士默然。成多說。何故。彼
0504c20: 彼出家。彼彼行。且問諸人。作麼生是出家行底
0504c21: 事。莫是著衣喫飯。行住坐臥。廣學多聞。無言無說麼。
0504c22: 若恁麼會。大似掉棒打月。既不許恁麼會。又作麼生
0504c23: 會。眾中還有識好思者麼。有即出來。對眾證明。若也
0504c24: 未能如是。有疑請問　僧問。聲纔罷。大眾雲臻。祖
0505a01: 意西來。請師舉唱　師云。汝從甚處來　僧云。汾陽
0505a02: 一句師親唱。南源今日事如何　師云。汝見南源。
0505a03: 問。有言有說。皆是世諦之談。無言無說。未是衲僧行
0505a04: 履處。幸對人天。請師垂示　師云。放山僧一線道。與
0505a05: 闍葛藤　僧云。恁麼則專為流通　師云。一片白
0505a06: 雲橫世界。箇中誰是出頭人。問。如何是佛　師云。
0505a07: 水出高原。問。如何是佛法大意　師云。洞庭湖裏
0505a08: 浪滔天。問。如何是南源境　師云。黃河九曲。水出
0505a09: 崑崙。如何是境中人　師云。隨流人不顧。手接望扶
0505a10: 桑。
0505a11: 上堂云。雲收霧卷。杲日當空。不落明暗。如何通信。
0505a12: 問。如何是異類中人　師云。頭長短　進云。恁麼
0505a14: 麼去也　師云。闍鼻孔為什麼在老僧手裏
0505a15: 　僧無語　師便打。問。久為流浪途中客。乞師方便
0505a16: 指歸源　師云。饑餐渴飲　進云。恁麼則因師得契
0505a17: 如如理。十載徒勞了色空　師云。晝行三千。夜行八
0505a18: 百。問。山深不得時如何　師云。口能招禍。問。
0505a19: 東涌西沒時如何　師云。尋。問。夜靜獨行時如何
0505a20: 師云。三把茆。問。寶未出匣。如何　師云。響　出
0505a21: 匣後如何　師噓一聲　問。市取靜時如何　師
0505a22: 云。頭枕布袋。
0505a23: 師入州。崇勝和尚請上堂　師云。者裏崇勝法堂。不
0505a24: 可向者裏說佛說法去也。然雖如是。官不容針。私通
0505b01: 車馬。恁麼大似擔水河頭賣。眾中還有檢點得底麼。
0505b02: 試出來檢點看。有麼。有麼。時有僧問。諸法已巳聞今
0505b03: 日響。請師方便演真乘　師云。天不高。地不遠　僧
0505b04: 云。孤出群嶽。萬里百華新　師云。不是直客。徒
0505b05: 勞到海壖。問。昔日靈山分半座。二師相見意如何
0505b06: 　師云。來風可鑒　進云。恁麼則大眾側聆。學人禮
0505b07: 拜　師云。利人難得。問。如何是古佛家風　師
0505b08: 云。金蟾初出海。何處不分明　進云。還許學人請益
0505b09: 否　師云。大海無邊際。不宿水雲人。乃云。若向言
0505b10: 中取則。埋沒宗風。直饒句下精通。敢保此人未悟。所
0505b11: 以道。山青水綠。噪鳴。萬流同源。海雲自異。未來
0505b12: 諸佛。口似燈籠。過去諸佛。應病施方。現在諸佛。墮坑
0505b13: 落。不落凡聖一句作麼生道。良久。云。屎上更加尖。
0505b14: 便下座。
0505b15: 師至仰山。請上堂。云。寶鏡當臺。森羅自顯。太阿在手。
0505b16: 殺活臨時。且道還有該不著者麼。有。即倒道將一句
0505b17: 來。如無。後學初心。有疑請問。時有僧問。知師久臥
0505b18: 深潭裏。大仰外堂事若何　師云。雨來山裏暗。雲出
0505b19: 洞中明　進云。學人不會。再伸請益　師云。拈取幡
0505b20: 竿別處舂　僧無語　師云。弄潮須弄潮人。問。大
0505b21: 通智勝佛。十劫坐道場。佛法不現前。不得成佛道。未
0505b22: 審意旨如何　師云。一場　進云。秖秪如大通智
0505b23: 勝佛又如何　師云。八十翁翁若少年　進云。學人
0505b24: 耳順之年。乞師再垂方便　師云。眾人伏事。問。如
0505c01: 何是佛　師云。蓮華捧足。師乃云。馬大師即心即
0505c02: 佛。當人未悟。槃山非心非佛。秖秪成戲論。雪嶺輥毬。誰
0505c03: 謔小兒之作。雲門顧鑒。笑殺傍觀。少室自傷。一場大
0505c04: 錯。德山入門便棒。未遇奇人。臨濟入門便喝。太殺輕
0505c05: 薄。黃梅呈頌。人我未忘。更言祖祖相傳。遞相誹謗。到
0505c06: 者裏。須是箇人始得。所以道。鷹生鷹子。鶻生鶻兒。雖
0505c07: 然如是。也是鞏縣茶缾。乃彈指一下。下座。
0505c08: 上堂。僧問。油盡燈滅時如何　師云。養子不及父。
0505c09: 問。海上雲游時如何　師云。苦。問。牛頭未見四祖
0505c10: 時如何　師云。堆堆地　見後如何　堆堆地。問。
0505c11: 如何是和尚受用處　師云。困　僧擬進語　師便
0505c12: 打。問。失前忘後時如何　師云。不。問。一得永得
0505c13: 時如何　師云。抱石投河。　問。仗鏌。擬取師頭
0505c14: 時如何　師云。斬將去　僧擬進語　師便打。
0505c16: 皆從此經出。乃起拄杖子云。者箇是南源拄杖子。
0505c17: 阿那箇是經。良久。云。向下文長。付在來日。乃喝一喝。
0505c18: 下座。
0505c19: 上堂。起拄杖云。過去諸佛．現在諸佛．未來諸佛．西
0505c20: 天二十八祖．唐土六祖．天下老和尚。總變成南源拄
0505c21: 杖子去也。汝諸人向什麼處安身立命。看看。拄杖子
0505c22: 穿過諸人髑髏去也。還有識痛痒者麼。有即出來。
0505c23: 對眾跳看。若無。南源今日失利。喝一喝。卓拄杖一
0505c24: 下。下座。
0506a01: 上堂。良久。云。無為無事人。猶是金難。喝一喝。下座。
0506a02: 因同人相訪。上堂云。颯颯涼風景。同人訪寂寥。茶
0506a03: 山上水。燒鼎洞中樵。珍重。僧問。如何是賓中賓
0506a04: 　師云。禮拜更慇懃　如何是賓中主　師云。拄杖常
0506a05: 在手　如何是主中賓　師云。拄杖撥乾坤　如何
0506a06: 是主中主　師云。握甑人手。問。如何是佛　師
0506a07: 云。瀟湘班竹杖。問。達磨未來時如何　師云。長安
0506a08: 夜夜家家月　進云。來後如何　師云。幾處笙歌幾
0506a09: 處愁。問。一物不將來時如何　師云。塊木成林
0506a10: 　問。四山火束時如何　師云。物遂人興。問。祖佛不
0506a11: 立時如何　師云。口上生茆。問。纔見便迴時如何
0506a12: 　師云。湖南鎮主　進云。末後慇懃。請師道　師云。
0506a13: 多少分明　進云。大眾側聆　師云。未敢相許。問。
0506a14: 進前不得時如何　師云。裁斷眾疑。問。步步登高
0506a15: 時如何　師云。雲生足下。問。如何是南源狗　師
0506a16: 云。觜　問。如何是禪　師云。鼻孔入地。問。如何是
0506a17: 佛　師云。石打不入。
0506a18: 上堂云。諸佛放光明。助發實相義。乃起拄杖子云。
0506a19: 者箇是南源拄杖子。阿那箇是實相義。若見去。被
0506a20: 見聞所轉也。若不見。行眼在什麼處。喝一喝。下座。
0506a21: 上堂云。一塵纔舉。大地全收。一毛頭師子。百億毛頭
0506a22: 現。百億毛頭師子。一毛頭現。千頭萬頭。但識取一頭。
0506a23: 乃起拄杖子云。者箇是南源拄杖子。那箇是一頭。
0506a24: 喝一喝。卓拄杖一下。下座。問。如何是佛　師云。人
0506b01: 老病生。問。如何是接初機底句　師云。一刀兩段。
0506b02: 問。如何是驗衲僧底句　師云。寒山．拾得　問。如
0506b03: 何是正令行底句　師云。來千去萬。問。如何是立
0506b04: 乾坤句　師云。天高海闊。問。與師並坐時如何
0506b05: 　師云。線穿黃葉。問。古人封白紙。意旨如何　師云。
0506b06: 家貧路富　問。如何是祖師西來意　師云。三日風。
0506b07: 五日雨。問。蓮華未出水時如何　師云。水深蓋不
0506b08: 得　進云。出水後如何　師云。不礙往來看　開華
0506b09: 後如何　師云。南北馨香　結子後如何　師云。餵
0506b10: 魚餵。
0506b11: 上堂云。天地與我同根。萬法與我一體。乃起拄杖
0506b12: 子云。者箇是南源拄杖子。那箇是體。良久。云。渡河須
0506b13: 用筏。到岸不須船。喝一喝。卓拄杖一下。下座。
0506b14: 上堂。起拄杖云。河沙諸佛．河沙國土。總被南源拄
0506b15: 杖子一口吞。其中眾生。不覺不知。初僧鼻孔在
0506b16: 什麼處。若知去處。橫擔拄杖。目視雲霄。若也不知。長
0506b17: 連上。有粥有飯。喝一喝。下座。
0506b18: 上堂云。夫宗師者。奪貧子之衣珠。救達人之見處。若
0506b20: 不是詩人莫獻詩。喝一喝。下座。
0506b21: 上堂云。吾有一言。絕慮忘緣。巧說不得。秖秪要心傳。更
0506b22: 有一語。無過直與。且道作麼生是直與一句。良久。以
0506b23: 拄杖劃一劃。喝一喝。下座。問。己巳事未明。以何為驗
0506b24: 　師云。玄沙曾見雪來　進云。未審意旨如何
0506c01: 　師云。一生不出嶺。有俗官問。如何是南源境　師
0506c02: 云。鑿池秋待月。種竹夏遮陽　如何是境中人　師
0506c03: 云。城中公子般般貴。林下道人事事貧。問。久昧衣
0506c04: 珠。請師指示　師云。草賊大敗　僧云。透走無路
0506c05: 　師云。蹈不動。座主問。承教有言。因緣自然。自然
0506c06: 即不問。如何是因緣　師云。記來多少時也　進云。
0506c07: 如何是自然　師云。速退。速退。妨他別人問。問。祖
0506c08: 意與教意。是同是別　師云。馬有垂韁之報。犬有
0506c09: 草之恩　進云。與麼則不別也　師云。西天東土。
0506c10: 問。六國未寧時如何　師云。夜過天河　進云。寧後
0506c11: 如何　師云。死在嫗人之手。問。如何是學人自己巳
0506c12: 　師云。打骨出髓。
0506c13: 上堂云。入水見長人。珍重。
0506c14: 上堂。示眾云。
0506c15: 面西行向東北斗正离宮道去何曾去
0506c16: 騎牛臥牧童珍重
0506c17: 上堂云。春生夏長即不問。諸人跟下一句作麼
0506c18: 生道。良久。云。華光寺主。便下座。
0506c19: 師住道吾。上堂。僧問。達磨西來。曲為今時。不屈宗乘。
0506c20: 請師舉唱　師云。雲雨灑長空。華開地春　進云。
0506c21: 松清泠澹。曉月照長川　師云。一言既流通。今古
0506c22: 誰言異　進云。雲生嶺上。華發岩前　師云。相逢盡
0506c23: 道休官去。林下何曾見一人　進云。今日遭逢和尚
0506c24: 　師便喝。
0507a01: 上堂。舉。先寶應云。第一句薦得。與祖佛為師。第二句
0507a02: 薦得。與人天為師。第三句薦得。自救不了。若是道吾
0507a03: 即不然。第一句薦得。和泥合水。第二句薦得。無繩自
0507a04: 縛。第三句薦得。四稜著地。所以道。起也海晏河清。行
0507a05: 人避路。坐也乾坤黯黑。日月無光。諸人何處出氣。
0507a06: 如今還有出氣者麼。有即出來。對眾出氣看。如無。吾
0507a07: 與汝出氣去也。乃噓一聲。下座。
0507a08: 上堂云。佛以一音演說法。眾生隨類各得解。且道晝
0507a09: 行夜臥一句作麼生道。良久。以拄杖卓一下。云。德山
0507a10: 證明。下座。
0507a11: 上堂云。藥多病甚。網細魚稠。便下座。問。行不逢
0507a12: 人時如何　師云。釣絲絞水。問。尋枝摘葉即不問。
0507a13: 如何是直截根源　師云。楖栗拄杖　僧云。未審意
0507a14: 旨如何　師云。行即肩挑雲水衲。坐來安在掌中擎。
0507a15: 問。既是護法善神。為什麼張弓架箭　師云。禮防
0507a16: 君子。問。如何是佛　師云。有錢使錢　問。獬象當
0507a18: 上堂云。無明實性即佛性。幻化空身即法身。諸仁者。
0507a19: 若信得去。不妨省力。可謂善才入彌勒樓閣。無邊法
0507a20: 門悉皆周。得大無礙。號曰無生法忍。所以道。無邊
0507a21: 剎境。自他不隔於毫端。十世古今。終始不離於當念。
0507a22: 且問諸人。那箇是汝當念。要會麼。秖秪如今無明之
0507a23: 性。即是本覺妙明之性。為汝不了生死根源。執妄為
0507a24: 實。隨妄所轉。致墮輪迴。受種種苦。若能迴光返照。自
0507b01: 悟本來真性。不生不滅。故曰無明實性即佛性。幻化
0507b02: 空身即法身。秖秪如四大五蘊不淨之身。都無實義。如
0507b03: 夢如幻。如影如響。從無量劫來。流浪生死。貪愛所使。
0507b04: 暫無休息。出此入彼。積骨如毗富羅山。飲母乳如四
0507b05: 大海水。何故。為無智慧。不能了知五蘊本空。都無實
0507b06: 義。逐境生愛。欲網所拘。不得自在。所以世尊道。諸苦
0507b07: 所因。貪欲為本。若滅貪欲。無所依止。等若能了知
0507b08: 幻身假。本來空寂。諸見不生。無我．人．眾生等見。諸
0507b09: 法皆如。故云幻化空身即法身。法身覺了無一物。唯
0507b10: 有聽法說法。玄大道。無著真宗。故曰本源自性天
0507b11: 真佛。五陰浮雲空去來。三毒水泡出沒。若如是者。
0507b12: 是謂度一切苦厄。乃至無量無邊煩惱知解。悉皆清
0507b13: 淨。號曰清淨法身。若到者箇田地。出此入彼。捨身受
0507b14: 身。地獄天堂。此界地方。縱橫自在。任意浮沉。應物舒
0507b15: 光。隨機逗教。喚作千百億化身。恁麼說話。可謂無夢
0507b16: 說夢。和泥合水。撤屎撒屎。不識好惡。乃呵呵大笑云。
0507b17: 若去衲僧門下。十萬八千。米蔓見他汗臭氣在。雖然
0507b18: 如是。不得一向。但以假名字。引導於眾生。珍重。
0507b19: 上堂云。心隨萬境轉。轉處實能幽。隨流認得性。無喜
0507b20: 復無憂。拈起拄杖子云。者箇是道吾拄杖子。那箇是
0507b21: 諸人心。河沙國土．河沙諸佛．西天二十八祖．唐土六
0507b22: 祖。盡在道吾拄杖上轉大法輪。諸人還見麼。若見。朝
0507b23: 游西天。暮歸東土。若也不見。晨朝有粥。齋時有飯。卓
0507b24: 拄杖一下。下座。
0507c01: 上堂云。有物先天地。無形本寂寥。能為萬像主。不遂
0507c02: 四時凋。拈拄杖云。者箇是道吾拄杖。那箇是萬像主。
0507c03: 良久。云。若見諸相非相。即見如來。喝一喝。卓拄杖一
0507c04: 下。下座。
0507c05: 上堂云。有時先照後用。有時先用後照。有時照用同
0507c06: 時。有時照用不同時。所以道。有明有暗。有起有倒。乃
0507c07: 喝一喝。云。且道是照是用。緇素辨得麼。試出來呈醜
0507c08: 拙看。若無。道吾今日失利。喝一喝。下座。
0507c09: 上堂云。祖師心印。一印印空。一印印水。一印印泥。如
0507c10: 今還有印不著者麼。誠向跟下倒道將一句來。設
0507c11: 道得倜儻分明。第一不得行過衲僧門下。且道衲
0507c12: 僧有什麼長處。良久。云。人王三四寸。地是刀鎗。喝
0507c13: 一喝。卓拄杖一下。下座。
0507c14: 上堂云。一喝分賓主。照用一時行。若會箇中意。日午
0507c15: 打三更。乃喝一喝云。且道是賓是主。還有人分得麼。
0507c16: 若分得。朝行三千。暮行八百。若未能分得。道吾今日
0507c17: 失利。拂一拂。下座。
0507c18: 上堂云。法法本來法。無法無非法。拈拄杖云。者箇是
0507c19: 道吾拄杖。那箇是本來法。良久。云。但有路可上。更高
0507c20: 人也行。喝一喝。卓拄杖。下座。
0507c21: 上堂云。法身無相。應物現形。拈起拄杖云。者箇是道
0507c22: 吾拄杖。那箇是法身。者箇是葛藤且致。僧堂佛殿穿
0507c23: 入汝諸人鼻孔裏去也。四大海水在汝頭上。龍王在
0507c24: 汝指甲上。還覺麼。若覺去。晝行三千。夜行八百。下
0508a01: 煙生。頭上火起。若也不覺。饑來喫飯困來眠。喝一喝。
0508a02: 下座。
0508a03: 上堂云。一切諸佛皆以無為法而有差別。前是按山。
0508a04: 後是主山。那箇是無為法。良久。云。向下文長。付在來
0508a05: 日。喝一喝。下座　問。佛令祖令即不問。如何是正令
0508a06: 　師云。金鳳投崖　僧便喝　師亦喝。卓拄杖一下
0508a07: 　僧背唾。便八眾　師云。念是化主。
0508a08: 上堂云。天已巳明。已巳響。聖眾臻。齊合掌。如今還有不
0508a09: 合掌者麼。有即尼乾歡喜。無則瞿曇惡發。久立。珍重。
0508a10: 僧問。磨礱三尺。去化不平人。師意如何　師云。
0508a11: 好去　僧云。點　師云。看　僧拍手一下。歸眾
0508a12: 　師云。了。
0508a13: 上堂云。世尊三昧。阿難不知。阿難三昧。商那和修不
0508a14: 知。從上諸聖三昧。互相不知。乃拈拄杖子劃一圓相
0508a15: 云。者箇是什麼。還有人道得否。良久云。路逢客須
0508a16: 呈。不是詩人莫獻詩。喝一喝。下座。
0508a17: 上堂云。涅槃無異路。方便有多門。拈拄杖云。者箇是
0508a18: 道吾拄杖。那箇是涅槃門。良久。云。見月休觀指。歸家
0508a19: 罷問程。喝一喝。下座。
0508a20: 上堂云。夫說法者。須應時節。若不應時。總是非時語。
0508a21: 還有人應得著。麼應即應了也。且道落在什麼處。喝
0508a22: 一喝。下座。
0508a23: 上堂云。道吾打。四大部洲同參。拄杖橫去。挑括乾
0508a24: 坤大地。盂轉去。覆河沙世界。問爾諸人。向什麼
0508b01: 處安身立命。若也知去向。北俱盧州喫粥喫飯。若也
0508b02: 不知。道吾罪過。珍重。
0508b03: 上堂。僧出禮拜。起便喝　師云。作麼生　僧又喝
0508b04: 　師云。瞎　僧禮拜　師云。三十棒且待別時來與
0508b05: 喫　問。古人面壁。意旨如何　師云。有年無德。
0508b06: 上堂云。北山南。南山北。日月雙明天地黑。大海江河
0508b07: 盡放光。逢著觀音問彌勒。珍重。
0508b08: 師住石霜。開堂日。僧問。維摩一默。米稱師宗。棒喝齊
0508b09: 施。中流罔措。今日一會。請師方便　師云。石第逢春
0508b10: 長。霜華向日問　進云。與麼則陽鳥喃喃語。雨過百
0508b11: 華新　師云。不因漁父引。焉知水淺深　僧云。峻水
0508b12: 隨流急。雲開照碧天　師云。我行荒草裏。又八深
0508b13: 村　僧應喏。云。官不客針。更借一問。師意如何　師
0508b14: 云。放三十棒。三十年後方始知痛痒。僧舞袖而退
0508b15: 　師云。夢見。問。方木調弦時如何　師云。幡竿一
0508b16: 尺二　進云。恁麼則和尚手出今時也　師云。撥
0508b17: 不動　僧云。莫道不知音　師云。三十年後悟去不
0508b18: 定。問。有理難伸時如何　師云。苦　進云。恁麼則
0508b19: 舌拄上齶也　師乃噓噓　僧云。將謂胡鬚赤　師
0508b20: 云。夢見南源跟　問。古鏡未磨時如何　師云。新
0508b21: 羅打　進云。磨後如何　師云。西天作舞。
0508b22: 上堂云。青蓮視瞬以多繁。迦葉微微笑自謾。少室坐
0508b23: 著癡截臂。黃梅呈解頌多般。八門棒喝重重錯。向上
0508b24: 宗乘肉自剜。公按見成誰。鑒咦啐啄哂旁觀。一
0508c01: 宿覺來知是誤。不言師範更無端。丈夫皆有衝天志。
0508c02: 北斗南星背面看。
0508c03: 偈頌　　因僧請益三玄三要頌
0508c04: 第一玄三世諸佛擬何宣
0508c05: 垂慈夢裏生輕薄端坐還成落斷邊
0508c06: 第二玄利衲僧眼未明
0508c07: 石火電光知是鈍楊眉瞬目涉關山
0508c08: 第三玄萬象森羅宇宙寬
0508c09: 雲散洞空山嶽靜落華流水滿長川
0508c10: 第一要豈話聖凡妙擬議涉長途
0508c11: 眸七顛倒
0508c12: 第二要頂敲捷召神通自在來
0508c13: 多聞門外
0508c14: 第三要起倒令人笑掌內握乾坤
0508c15: 千差都一照
0508c16: 報通玄士棒喝要臨時若明親的旨
0508c17: 半夜太陽輝
0508c18: 因僧請益臨濟兩堂首座齊下喝頌
0508c19: 啐啄之機箭拄鋒瞥然賓主當時分
0508c20: 宗師愍物垂緇素北地黃河徹底渾
0508c21: 因人請益惠超佛話有頌
0508c22: 僧問如何是佛師云汝是惠超
0508c23: 禮拜進前叉手思量十萬迢迢
0508c24: 因僧請益雲門超佛越祖之談
0509a01: 超佛越祖若何宣充齋餬餅恣情
0509a02: 湖南展新羅咬大石波斯索渡船
0509a03: 因僧請益乃述三訣頌
0509a04: 第一訣大地山河泄維摩綣默然
0509a05: 文殊便饒舌
0509a06: 第二訣展拓看時節語默豈相干
0509a07: 夜半秋天月
0509a08: 第三訣遠路難登涉陸地弄舟船
0509a09: 眼中藏日月
0509a10: 三句頌
0509a11: 第一句天上他方皆罔措
0509a12: 俱輪顛倒論多端巍巍未到尼俱樹
0509a13: 第二句臨濟德山涉路布
0509a14: 未過新羅棒便揮達者途中亂指注
0509a15: 第三句維摩示疾文殊玄
0509a16: 對談一默震乾坤直至如今作笑具
0509a17: 因僧請益五位有頌
0509a18: 正中偏半夜烏雞室裏鳴
0509a19: 海底然燈光世界石上栽華長枝靈
0509a20: 偏中正日落西山觀異影
0509a21: 分明景像顯宗乘休把迷頭窺月井
0509a22: 正中來木馬生兒九垓
0509a23: 進退任行通鳥道豈並巢居界內隈
0509a24: 兼中至彼彼大夫全意氣
0509b01: 矛盾交互不傷鋒展拓縱橫不相離
0509b02: 兼中到黑白已巳前休作造
0509b03: 須明露柱未生兒莫認狂辭途路走
0509b04: 都一頌
0509b05: 偏中歸正極幽玄正玄偏來理事全
0509b06: 須知正立非言說朕兆依俙屬有緣
0509b07: 兼至去來興妙用到兼何更逐言詮
0509b08: 出沒豈能該世界蕩蕩無依鳥道玄
0509b09: 因僧請益風佛話
0509b10: 杖林山下竹筋鞭南北禪人萬萬千
0509b11: 莫怪相逢不下馬東西各自有前程
0509b12: 寄李駙馬
0509b13: 分身千百億悲智願難窮在俗還隨俗
0509b14: 居宮即順宮頭頭皆巨護處處現神通
0509b15: 珍重吾宗幸多能立古風
0509b16: 又
0509b17: 仰觀天畔一輪日幾度清光四上出
0509b18: 大士蓬頭問志公摩訶般若波羅蜜
0509b19: 注杜順和尚頌
0509b20: 懷州牛喫禾河沙世界益州馬腹脹蟻銜走
0509b21: 天下召醫人驢頭馬角炙左膊上畫虎成狸
0509b22: 牧童
0509b23: 牧牛童。實快活跣足披蓑雙角撮
0509b24: 橫眠牛上向天歌人問如何牛未渴
0509c01: 回面觀。平田闊四方放去休欄遏
0509c02: 八面無拘任意游要收秖秪向鼻頭
0509c03: 小牛兒。順毛捋角力未充難提掇
0509c04: 且從放在小平坡慮上孤峰四脫
0509c05: 日已巳高。休喫草拈起索頭無少老
0509c06: 一齊牽向圈中眠和泥看伊東西倒
0509c07: 阿呵呵。好又好閑將短笛順風吹
0509c08: 震動五湖山岳島倒騎牛。脫破襖
0509c09: 知音休向途中討若問牧童何處居
0509c10: 鞭指東西無一寶
0509c11: 冬不人事
0509c12: 東山林木高幾歲幾迴雨南嶺松枝瘦
0509c13: 石生石畔土金色見瞿曇二三七八五
0509c14: 因僧請益古人十二時。乃頌之
0509c15: 雞鳴丑夢裏逢人莽莽鹵
0509c16: 平旦寅覺來路上弄精魂
0509c17: 日出卯赫赫光明影裡坐
0509c18: 食辰食飽還知是病因
0509c19: 禺中巳買賣論量入市肆
0509c20: 日南午萬像分明作笑具
0509c21: 日昳未張公喫酒李公醉
0509c22: 晡時申省來端坐醉醺醺
0509c23: 日入酉茆蓬竹戶硬拄
0509c24: 黃昏戌日落西山狐魅出
0510a01: 人定亥老鼠頭作隊隊
0510a02: 夜半子一輪明月蘇噓哩
0510a03: 滁州瑯山惠覺禪師初開堂。升坐。拈香畢。有僧
0510a04: 問。師唱誰家曲。宗風嗣阿誰　師云。一任鑽龜打
0510a05: 瓦　進云。麼恁即汾陽一箭直射瑯　師云。了。
0510a06: 問。如何是祖師西來意　師云。庭前殘燭謝。問。如
0510a07: 何是佛　師云。黃面比丘　進云。莫便是也無　師
0510a08: 云。智無銖兩。
0510a09: 蘄州黃梅龍華寺曉愚禪師行參五祖。戒禪師
0510a10: 乃問。不落脣吻一句作麼生道　師云。老老大大。話
0510a11: 頭也不照管　戒便喝　師亦喝　戒拈棒捧　師便
0510a12: 拍手下去　戒召云。闍梨。且住。話在　師將坐具塔
0510a13: 在肩上。更不迴首而去。
0510a14: 唐州龍潭智圓禪師初開堂。有僧問。師唱誰家曲。宗
0510a15: 風嗣阿誰　師云。汾陽水急。白浪滔天　進云。還許
0510a16: 學人措足也無　師云。輥。問。承教有言。是真精進。
0510a17: 是名真法供養。如何是真法　師云。夜聚曉散。問。
0510a18: 如何是龍潭　師云。觸不得　進云。困者如何
0510a19: 　師云。白骨連山。問。久響龍潭。到來為什麼龍不現
0510a20: 　師云。水深不見底　進云。現後如何　師云。特地
0510a21: 一場愁。
0510a22: 果州永慶院光普禪師在石門慈照禪師會下。早
0510a23: 參。師問。承古有言。大悲院裏有齋。意旨如何　石門
0510a24: 云。日出隈陽座。天寒不舉頭。下座。後師續後入室。石
0510b01: 門問。適來因緣作麼生會　師云。會即途中受用。不
0510b02: 會即世諦流傳　石門云。未在。更道　師拂袖而去。
0510b03: 師開堂日。僧問。如何是佛法大意　師云。蜀地出
0510b04: 鑌鐵。
0510b05: 桂州壽寧院慧靈禪師僧問。光境俱亡。道歸何處
0510b06: 　師云。街頭市尾　進云。即今事又怠麼生　師云。拖
0510b07: 泥帶水。問。如何是和尚家風　師云。有少無多
0510b08: 　進云。東審客來。將何祇待　師云。長連上鹿羹淡
0510b09: 飯。
0510b10: 襄州石門山第六世了同禪師云。適來堂上鐘子未
0510b11: 鳴時。諸上坐便合知時。何用上來握節當。實為屈
0510b12: 沉。諸仁者。然即如是。撒沙向諸上坐眼裏去也。三世
0510b13: 諸佛在諸人鼻孔上轉大法輪。看看。良久。云。冬行春
0510b14: 令。珍重。問。如何是鳳皇機　師云。分明舉似闍梨
0510b15: 　進云。忽遇遊子相投又若何　師云。且領話。僧
0510b16: 問。如何是透法身句　師乃拈淨缾。便作傾水勢
0510b17: 　進云。未審此意如何　師云。箭過新羅。問。如何是
0510b18: 祖師西來意　師云。獨步離天竺。
0510b19: 荊南府竹園山法顯禪師開堂日。僧問。師登寶座。當
0510b20: 說何法　師云。香煙起處眾雲集　學云。恁麼則紅
0510b21: 焰光中不見蹤也　師云。乾坤無透路。問。如何是
0510b22: 佛　師云。好手畫不成　問。如何是道　師云。交橫
0510b23: 十字　進云。如何是道中人　師云。往往不相識。
0510b24: 問。如何是奇特之事　師以拄杖劃一劃　僧便喝
0510c01: 　師拍繩一下　僧禮拜　師便打。問。承教有
0510c02: 言。止止不須說。我法妙難思。如何是止止不須說
0510c03: 　師云。太多也　學云。如何是我法妙難思　師云。不
0510c04: 如速禮三拜。
0510c05: 彭州永福院延照禪師上堂。僧問。師登寶座。朝騎降
0510c06: 臨。向上機鋒。請師舉唱　師云。月輪輾破璃。海
0510c07: 內龍王笑點頭　進云。恁麼即迷悟不從師也　師
0510c08: 云。罕逢穿耳客。頻遇守株人。問。如何是彭州境
0510c09: 　師云。人馬合雜　進云。如何是境中人　師便喝。
0510c10: 　僧以手作拽弓勢　師便拈棒捧　僧擬議　師便打。
0510c11: 問。古德有言。體汗流山鬼窟。袈裟遮面鬼神村。意
0510c12: 旨如何　師云。青城大面出賢人　僧擬議　師便
0510c13: 喝。
0510c14: 唐州大乘山德遵禪師初開堂日。僧問。西天一佛出
0510c15: 世。地布黃金。今日出世。有何祥瑞　師云。破布裏真
0510c16: 珠　進云。恁麼即圓融下號光透娑婆　師云。驢
0510c17: 青布袋。問。世界圓融一句。請師道　師云。團團七
0510c18: 尺餘。問。如何是大乘山　師云。水向東流　進
0510c19: 云。如何是山中人　師云。眉鹿眼白。問。如何是臨
0510c20: 濟一喝下事　師云。山僧道不得　僧便喝　師
0510c21: 云。好喝　僧又喝　師云。未信在　僧云。瞎　師
0510c22: 拈棒捧便打。
0510c23: 師上堂云。
0510c24: 古佛傳心印常然般若燈曹谿玄妙旨
0511a01: 馬祖至令弘踏破波中月其間幾箇能
0511a02: 吾宗高格外來往自騰騰
0511a03: 時有僧問。承師有言。如何是吾宗高格外　師云。笑
0511a04: 指斜陽投暗室。踏轉毗盧海嶽傾　進云。如何是來
0511a05: 往自騰騰　師云。韓盧咬骨空觜。腹內懸懸背合
0511a06: 塵。
0511a07: 湖州景清禪院居素禪師初升座。維那白槌云。法筵
0511a08: 龍象眾。當觀第一義　師云。第一義中明會。猶是掩
0511a09: 耳偷鈴。不動位中紹得。未免遭人貶剝。設伕高超象
0511a10: 外。靜離言鋒。未忘取捨之情。豈敵有無之患。如斯見
0511a11: 解。笑殺他人。然雖如此。官不客針。私通車馬。有疑請
0511a12: 問。僧問。祖祖相傳傳祖印。師令得法嗣何人　師
0511a13: 云。鑿齒池邊曾勝。道安巖畔任徑行　進云。恁麼
0511a14: 則昔日虎谿華重秀。今朝霅水月方新　師云。綠竹
0511a15: 千竿老。松蘿一徑深。問。如何是景清境　師云。雨
0511a16: 過谿橋人懶度　進云。如何是境中人　師云。蟾蜍
0511a17: 光冷豈堪觀。問。遠遠投師。乞師一接　師云。新羅
0511a18: 人打鼓　學云。如何領會　師云。舶主未曾逢。僧
0511a19: 問。承和尚有言。寰中天子。塞外將軍令。如何是塞
0511a20: 外將軍令　師云。揭　學云。其中事如何　師云。蹴
0511a21: 　學云。莫便是和尚為人處也無　師彈指一下。
0511a22: 問。如何是末上一句　師云。金剛樹下　學云。如
0511a23: 何是末後一句　師云。拘尸城邊　學云。向上還更
0511a24: 有事也無　師云。有　學云。如何是向上事　師云。
0511b01: 波句撫掌呵呵笑。迦葉頭不識人。
0511b02: 鎮國軍節度使駙馬都尉李遵勗所有語句別從錄
0511b03: 蘇州洞庭山翠禪院慧月禪師升座云。若論祖師
0511b04: 心印。豈於第一義諦中收得。非但第一義。三要收不
0511b05: 盡。四句豈能該。假便言前明得。猶在半途。直饒言詮
0511b06: 但忘。未免泥帶水。然雖如是。事不一向。或有疑情。
0511b07: 便請出眾商量。時有僧問。師唱誰家曲。宗風嗣阿
0511b08: 誰　師云。太子谷中垂韁非。鳳林關上羊祜　進云。
0511b09: 恁麼則昔時谷隱。今日當堂也　師云。楚山突屼三
0511b10: 冬秀。漢水彎環四季清。問。一華開五葉。結果自然
0511b11: 成時如何　師云。脫籠頭。卸角　進云。拶出
0511b12: 空去。處處盡香　師云。雲愁聞鬼哭。雪壓髑髏
0511b13: 吟。問。和尚未見谷隱時一句作麼生道　師云。步
0511b14: 步登山遠　進云。見後如何　師云。驅驅信馬蹄。
0511b15: 覺圓上座師。杭州人也。廣嚴禪院受業。初參谷隱。上
0511b16: 堂次。便出問云。學人開旗。請師展陣　隱云。試呈
0511b17: 者醜拙看　圓擬議　隱便喝　圓喚侍者　隱云。
0511b18: 瞎　圓禮拜　隱云。大眾。旗又開了。陣又展了。爭奈
0511b19: 地上七縱八橫。便下座。歸方丈。
0511b20: 圓與谷隱山持書到李駙馬宅。將堂頭書與都尉。
0511b21: 　尉按得書。取在懷中。展兩手。圓亦展兩手　尉
0511b22: 云。碎。尉因齋次。問云。今日盛陳香供。蓋為生辰。大
0511b23: 士亭齋。諸佛同祐。且道有利益也無　圓云。明年更
0511b24: 有新條在　尉云。雪道底　圓云。惱亂春風卒未
0511c01: 休　尉云。一任跳。圓臨示寂。有頌曰。
0511c02: 住亦何依去亦何往三界十方如觀指掌
0511c03: 不上中天匪乘白象珍重同人青煙直上
0511c04: 言訖。端坐而化。焚燒之後。五色舍利無數。
0511c05: 翰林學士工部侍郎贈禮部尚書文公楊億任秘書
0511c06: 監。知汝州日。有書寄李維內翰。敘其始末師承。書
0511c07: 云。病夫夙以頑憃。獲受獎顧。預聞南宗之旨。久陪上
0511c08: 國之游。動靜咨詢。周旋發。俾其刳心之有。詣牆面
0511c09: 之無。者誠出於席間下矣。矧又故安公大師每
0511c10: 垂誘導。自雙林滅影。隻履西弗歸。中心浩然。罔知岡如所止。
0511c11: 仍歲沉痼。神慮盧迷恍。殆及。乃小間。再辨方位。又得雲門
0511c12: 諒公大士見顧蒿蓬。諒之旨趣。正與安公同轍。並自
0511c13: 廬山歸宗．雲居而來。皆是法眼之流裔。去年假守茲
0511c14: 郡。適會廣惠禪伯。實承嗣南院念。念嗣風穴。風穴嗣
0511c15: 先南院。南院嗣興化。興化嗣臨濟。臨濟嗣黃檗。黃檗
0511c16: 嗣先百丈海。海嗣馬祖。馬祖出讓和尚。讓即曹谿之
0511c17: 長嫡也。齋中務簡。退食多暇。或坐邀而至。或命駕從
0511c18: 之。請叩無方。蒙滯頓釋。半歲之後。曠然弗疑。如忘忽
0511c19: 記。如睡忽覺。平昔礙膺之物。嚗然自落。積劫未明之
0511c20: 事。爾現前。固亦決擇之洞分。應接之無蹇矣。重念
0511c21: 先德率多參尋。如雪九度上洞山。三度上投子。遂
0511c22: 嗣德山。臨濟得法於大愚。終承黃檗。雲巖多蒙道吾
0511c23: 訓誘。乃為藥山之子。丹霞親承馬祖印可。而作石頭
0511c24: 之裔。在古多有。於理無嫌。病夫今令繼紹之緣。實屬於
0512a01: 廣惠。而提激之自。良出於鼇也。忻幸。忻幸。
0512a02: 侍即問廣惠和尚。尋常承和尚有言。一切罪業。皆困
0512a03: 賊寶所生。勸人於財利。況南閻眾生以財為命。
0512a04: 國以財聚人。教中有財法二施。何得勸人財　廣
0512a05: 云。幡竿尖上鐵龍頭　侍云。海壇馬子似驢犬　廣
0512a06: 云。楚雞不是丹山鳳　侍云。佛滅二千歲。比丘少慚
0512a07: 愧。問。門僧表澄。承古有言。天上無彌勒。地上無彌
0512a08: 勒。未審彌勒在什麼處　澄云。手上木　侍云。罪有
0512a09: 所歸　澄云。知過人難得　侍云。喫取拄杖　澄喝
0512a10: 侍云。且放過即不可。侍郎問李駙馬。釋迦六年苦
0512a11: 行。成得甚麼事　尉云。擔折知柴重。問。一盲引眾
0512a12: 盲時如何　尉云。盲　侍云。灼然　尉便休。
0512a13: 同光帝問興化和尚云。朕收得中原之寶。秖是無人
0512a14: 酬價。興化云。略借陛下寶看。帝以手舒頭。興化
0512a15: 云。君王之寶。誰敢酬價。玄覺云。秖秪如興化眼在什麼
0512a16: 處。若不肯。過在什麼處。侍云。興化恁麼秖秪對。是肯莊
0512a17: 宗。不肯莊宗。試辨看。
0512a18: 論話
0512a19: 因僧談道。侍郎遂云。道不離人。人能弘道。大凡參學
0512a20: 之人。十二時中長須照顧。不見南泉道。三十年看一
0512a21: 頭水牯牛。若犯他人苗稼。擿鼻拽迴。如今變成露地
0512a22: 白牛。地。放他不肯去。諸人長須著些精彩。不可
0512a23: 說禪道之時。便有箇照帶底道理。擇菜作務之時。不
0512a24: 可便無去也。如雞抱卵。若是拋離起去。暖氣不接。便
0512b01: 不成種子。如今萬境森羅。六根煩動。略失照管。便表
0512b02: 身命。不是小事。今來受此緣生。被生死繫縛。蓋為塵
0512b03: 劫已巳來。順生滅心。隨他流轉。以至如今。諸人等且道
0512b04: 若曾喪失。何以得至如今。要識露地白牛麼。試把鼻
0512b05: 孔拽看。
0512b06: 侍郎云。玄沙和尚道。大唐國內。宗門中事。未曾有人
0512b07: 舉唱。或有人舉唱。盡大地人總失性命。垂孔鐵錘
0512b08: 相似。一時亡鋒結舌去。且道是甚道理。如今假立箇
0512b09: 賓主。動者兩片皮。起指頭。拈起拂子。總成顛倒知
0512b10: 見。順汝狂意。教汝有箇申問處。若是明眼人前。恁生
0512b12: 麼地接人。驢年得一箇去。我道曾祖也秖秪是不識羞。
0512b13: 是他明眼人又爭肯。今來事不獲已巳。與汝諸人作
0512b14: 顛倒知見。一似結巾為馬。目生華。上祖道箇開佛
0512b15: 知見。示佛知見。悟佛知見。入佛知見。教地恁道。抑下
0512b16: 多少威光。且道諸人分上欠少箇什麼。雖然如此。我
0512b17: 若不恁麼與汝知聞。又什麼處得見我。古人道。知
0512b18: 思者少。上道承箇甚人恩。於此不明。問取露柱去
0512b19: 　侍云。此事大難。釋迦老子三七日中思惟。便欲入涅
0512b20: 槃。被帝釋．梵王慇懃三請。不得已巳而許之。始自鹿苑。
0512b21: 終於俱尸羅城。中間四十九年大作佛事。說五乘十
0512b22: 二分教如缾注水。後來於靈山會上目視迦葉。謂大
0512b23: 眾云。吾王法眼已巳付麼訶大迦葉。又云。我於四十九
0512b24: 年中。不曾說一字。此是什麼道理。若於諸人分上。著
0512c01: 一字不得。為諸人各各有奇特事在。喚作奇特。早
0512c02: 是不中也。我道釋迦是敗軍之將。迦葉是畏身失命
0512c03: 底人。汝等諸人且怎生會。不見道。涅槃生死俱夢言。
0512c04: 佛與眾生並為增語。直須恁麼會取。不要向外馳求。
0512c05: 若也於此未明。敢道乖張不少。
0512c06: 侍舉肇論云。會萬物為己巳者。其唯聖人乎。如今山河
0512c07: 大地．樹木人物摐地。是同是別。苦道同去。是他頭頭
0512c08: 物物。各各不同。若道別去。他古人又道會萬物為己巳。
0512c09: 且恁生會。秖秪如教中說。若有一人發真歸源。十方
0512c10: 空一時銷隕。古德亦云。若人識得心。大地無寸土。此
0512c11: 是甚道理。直下盡十方世界是汝一隻眼。一切諸佛．
0512c12: 天人．群生類。盡承汝威光建立。須是信得乃方得
0512c13: 　侍郎臨終前一日。親寫一偈與家人。令來日送達李
0512c14: 駙馬處。偈曰。
0512c15: 漚生與漚滅二法本來齊欲識真歸處
0512c16: 趙州東院西
0512c17: 尉接得偈。云。泰山廟裏賣紙錢。
0512c18: 普照禪師修戒有僧問。如何是佛　師云。千葉碧蓮
0512c19: 雲裏現。萬重山水異聞香。問。如何是祖師西來意
0512c20: 　師云。猴猻摘山果。野鹿下田中。問。如何是學人
0512c21: 自己巳　師云。煙霞起處和雲白。飛霄漢出銀籠。
0512c22: 問。不施寸刃。便登九五時如何　師云。書落張良錦
0512c23: 帳西。問。如何是祖師西來意　師云。朝見八關開
0512c24: 石堂。暮看金烏送枕頭。
0513a01: 拄杖歌
0513a02: 千峰間出形樣碧眼胡僧恁生向
0513a03: 有時擺撼動滄波莫把乾坤為比量
0513a04: 放橫時。奔掣電握坐金毛爭敢現
0513a05: 拈來掌上震機鋒爍迦羅眼何曾見
0513a06: 擬商量。昏色暗撥破雲霞光璨爛
0513a07: 行空裏翫秋天攪海魚龍皆瞻戰
0513a08: 悅人心。逢便縱伕塵沙歸下畔
0513a09: 崢嶸獨立在堂任神通作麼變
0513a10: 喝
0513a11: 雪頌
0513a12: 冷氣凝空墜銀華丙地生苔痕無覓所
0513a13: 山嶮絕人行
0513a14: 西來意頌
0513a15: 問我西來意西來意甚深直饒玄會得
0513a16: 眼裏下金針
0513a17: 都旨
0513a18: 薄伽演出五天雲落處須教皂白分
0513a19: 進退互為通鳥道森羅萬象定乾坤
0513a20: 
0513a21: 天聖廣燈錄卷第十八
