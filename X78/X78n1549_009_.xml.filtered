0304b15: 
0304b16: 淨土聖賢錄卷九
0304b17: 
0304b18: 往生雜流第八
0304b19: 張鍾馗
0304b20: 張鍾馗。唐時人。居長安。殺雞為業。臨死。見緋衣人驅
0304b21: 雞至。唱言。雞輒向上。兩目血流。痛不可忍。
0304b22: 有沙門宏道見之。為設像。勸令念佛。忽覺香氣滿室。
0304b23: 雞散去。即端坐而化佛祖統紀。
0304b24: 張善和
0304c01: 張善和。亦唐時人。屠牛為業。臨終。見牛數十頭。作人
0304c02: 言曰。汝殺我。善和告妻。急延僧為我念佛。僧至。謂云。
0304c03: 經言。若有眾生。作不善業。應墮惡道。至心具足十念
0304c04: 稱阿彌陀佛者。除八十億劫生死之罪。即得往生極
0304c05: 樂世界。善和云。地獄至急。取香爐來。即以左手擎火。
0304c06: 右手拈香。向西厲聲稱佛。未滿十聲。遽云。佛來也。已巳
0304c07: 與我寶座。言訖而終佛祖統紀。
0304c08: 金
0304c09: 金。不詳其所出。以漁為業。已巳而改行。斷葷血。持佛
0304c10: 名。日萬聲不輟。一日忽告家人曰。我見阿彌陀佛與
0304c11: 觀音勢至矣。我將歸淨土也。次日又曰。有金蓮華來
0304c12: 迎我。焚香安坐。以手結印而化。天樂異香。終日不散。
0304c13: 事在宋政和六年淨土文。
0304c14: 馮氓
0304c15: 馮氓。上虞人。少事遊獵。有巨蛇為鄉民患。氓殺之。慮
0304c16: 蛇為怨。乃皈心佛法。回向西方。修懺誦佛名。如是十
0304c17: 年。一夕請淨業友數人。同誦阿彌陀經。唱佛號。次誦
0304c18: 普賢懺罪往生偈已巳。即端坐合掌而終佛祖統紀。
0304c19: 吳瓊
0304c20: 吳瓊。不詳其所出。先為僧。已巳而返俗。作庖人。當切肉
0304c21: 時。口中稱佛名不輟。每教中人。誦經修懺。念阿彌
0304c22: 陀佛。後眼郭生瘤。大如雞子。乃惶怖。分遣妻子。造一
0304c23: 草庵。晝夜焚修。紹興二十三年秋。告中人曰。瓊來
0304c24: 日。戌時去也。人皆笑之。次日晚。報諸道友曰。時至矣。
0305a01: 好來念佛相助。復將布衫質酒飲盡。即寫頌曰。把盞
0305a02: 空空。問甚禪宗。今日珍重。明日清風。端坐合掌稱佛
0305a03: 名。忽大聲曰。佛來也。即化去淨土文。
0305a04: 李彥通
0305a05: 李彥通。會稽人。為鍛工。偶入邑中繫念會。忽悟身世
0305a06: 無常。歸心淨土。一日得疾。云。我夢遊淨土。見二門扃
0305a07: 甚固。適遇僧宗利。開門引入。見樓閣中佛與菩薩。
0305a08: 吾將去矣。遂請睎經道果二僧至臥榻前。發淨業。
0305a09: 令舉家齊誦佛號。西向坐逝佛祖統紀。
0305a10: 黃生
0305a11: 黃生。潭州人。以鍛鐵為生。每打鐵時。口稱阿彌陀佛
0305a12: 不絕。一日占一頌。令人書之。曰。玎玎璫璫。久煉成
0305a13: 鋼。太平將近。我往西方。且云我去後。可將此頌流布。
0305a14: 廣勸人念佛也。即化去佛祖統紀。
0305a15: 徐六公
0305a16: 徐六公。嘉興農夫也。長齋念佛。設像瞻禮。如是四十
0305a17: 年。屢夢遊淨土。預作一龕。臨行之日。易布衣草屩。入
0305a18: 龕端坐。頃之。即曰。佛來迎我。泊然而逝佛祖統紀。
0305a19: 沈三郎
0305a20: 沈三郎。臨安賈人也。晚而奉佛甚謹。一日臥病。請僧
0305a21: 講彌陀經。設像。日夕西顧。易衣而終。頃之。膝微屈。如
0305a22: 欲起坐者。二子曳脛直之。忽瞿然起坐。遂易龕。茶毗。
0305a23: 有白翔雲西去佛祖統紀。
0305a24: 師贊
0305b01: 師贊。雍州人。為行童。年十四。念佛不絕。忽遇疾而亡。
0305b02: 俄復甦。白父母曰。阿彌陀佛來此。兒當隨行。人見
0305b03: 空中寶臺。五色異光。向西而沒佛祖統紀。
0305b04: 倪道者
0305b05: 倪道者。仁和人。棄家。建小庵。專意念佛。欲焚身代一
0305b06: 切眾生供養諸佛。於是集眾唱佛名。來者至萬人。焚
0305b07: 身前一夕。其地忽有金光高半尺許。語人曰。我焚身
0305b08: 時。必有紫青二色雲。從東北過西南。是我往生之相
0305b09: 也。已巳而發炬。端坐其中。二色雲現。火盡乃滅佛祖統紀。
0305b10: 大善寺行童
0305b11: 大善寺行童。常隨師善輝。持誦佛名。一夕。夢婦人持
0305b12: 數珠示之。童曰。欲得一串。恨無錢買耳。婦人曰。我當
0305b13: 與汝。汝可開口。即以數珠投口中。童寤以告師。輝曰。
0305b14: 此是大勢至菩薩。授汝念佛三昧也。過數日。童見二
0305b15: 大士。持華座與之。曰。更過七日。當乘此來生淨土也。
0305b16: 童即語人云。我七日當行也。至期。忽自唱曰。菩薩來
0305b17: 矣。即座而化佛祖統紀。
0305b18: 張愛
0305b19: 張愛。明萬歷間中官也。晚持金剛經。閱數年。病死。至
0305b20: 一王者所。謂曰。汝合向人間受胎。答曰。愛持金剛經。
0305b21: 願生淨土。不願受胎。王者曰。汝持經功少。奈何。愛曰。
0305b22: 曾聞十念成就。況其久乎。王者曰。且放還。聽持經去。
0305b23: 既甦。遂去之西山碧雲寺。專誦金剛經。又十一年。一
0305b24: 日集眾曰。我以持經力。今西去矣。沐浴更衣。端坐而
0305c01: 逝金剛新異錄。
0305c02: 吳澆燭
0305c03: 吳澆燭。居蘇州婁門。以澆燭為業。因以得名。孑身無
0305c04: 偶。長齋晝夜念佛。為人不欺。賣燭家爭迎澆燭。吳傾
0305c05: 油一杓。必稱佛數聲以為常。年七十餘。忽語主人曰。
0305c06: 吾積有薄貲。本為身後計。今念佛功成。某日吾當去。
0305c07: 往生善處。無用此矣。敬以相贈。主人請為作福事。吳
0305c08: 喜。乃引至一窖。出千金。主人為分給諸大寺。盡以飯
0305c09: 僧。至期。吳合掌念佛。端然坐逝。用遺言以龕殮。及闍
0305c10: 維日。送者千萬人。事在崇禎七年現果隨錄。
0305c11: 吳毛
0305c12: 吳毛。青陽吳氏僕也。平時持齋。誦佛名。兼修眾善。左
0305c13: 良玉兵渡江。吳氏合家避去。毛獨居守。兵至。被七鎗
0305c14: 而死。亂定家主反。毛復甦曰。我以宿業。當受豬身七
0305c15: 次。因今生齋戒念佛。以七鎗散冤。今佛來接引。往生
0305c16: 西方矣。語畢合掌而逝。事在順治元年果報聞見錄。
0305c17: 王仰泉
0305c18: 王仰泉。杭州人。以屠羊為業。所殺無算。後疾病。見
0305c19: 羊索命。心甚懼。病愈。遂幡然改業。長齋事佛。誦金剛
0305c20: 經滿三藏數。晚又禮拜法華。晝夜無倦。年八十一。忽
0305c21: 見符使來追。抗聲拒云。我待佛來纔去。閱五日。果見
0305c22: 佛現大身。垂手接引。怡然而逝現果隨錄。
0305c23: 梁維周
0305c24: 梁維周。紹興縣人。在龍潭庵為行者。年四十而瞽。
0306a01: 無所得食。欲求死。僧雲麗止之曰。毋徒死也。西方有
0306a02: 佛。曰阿彌陀。子能至心稱念。不難橫截生死。瞽豈足
0306a03: 患乎。從之。雲麗為募飯供之。維周念佛甚切。三年。目
0306a04: 復明。居半月告眾曰。吾將去矣。越三日。方午。向西坐
0306a05: 脫。事在乾隆三十八年僧雲麗述
0306a06: 論曰。修淨業者。不論貴賤。不擇賢愚。信深則入。誠積
0306a07: 而通。如鍾馗善和諸人。皆販夫屠戶耳。一念回光。頓
0306a08: 超彼岸。故知心力不可思議。佛力亦不可思議。
0306a09: 往生女人第九
0306a10: 韋提希夫人
0306a11: 韋提希。舍衛國王頻婆娑羅夫人也。有太子名阿闍
0306a12: 世。隨順調達惡友之教。收執父王。置七重室內。制諸
0306a13: 臣。一不得往。時韋提希恭敬大王。澡浴清淨。以酥
0306a14: 蜜和。用塗其身。諸瓔珞中。盛葡萄漿。蜜以上王。王
0306a15: 得不死。阿闍世聞之。即執利劍。欲害其母。為二大臣
0306a16: 諫止。遂閉母深宮。不令復出。時韋提希被幽閉已巳。愁
0306a17: 憂憔悴。遙向耆闍崛山。為佛作禮。而作是言。如來世
0306a18: 尊。在昔之時。恒遣阿難來慰問我。我今愁憂。世尊威
0306a19: 重。無由得見。願遣目連尊者阿難與我相見。作是語
0306a20: 已巳。悲泣雨淚。遙向佛禮。爾時世尊在耆闍崛山。知韋
0306a21: 提希心之所念。即大目犍連。及以阿難。從空而來。
0306a22: 佛從耆闍崛山沒。於王宮出。時韋提希禮已巳。舉頭見
0306a23: 世尊釋迦牟尼佛。身紫金色。坐百寶蓮華。目連侍左。
0306a24: 阿難侍右。釋梵護世諸天。在空中。普雨天華。時韋
0306b01: 提希號泣向佛白言。世尊我宿何罪。生此惡子。唯願
0306b02: 世尊。為我廣說無憂惱處。我當往生。不樂閻浮提濁
0306b03: 惡世也。此濁惡處地獄餓鬼畜生盈滿。多不善聚。願
0306b04: 我未來。不聞惡聲。不見惡人。今向世尊。求哀懺悔。唯
0306b05: 願佛日教我觀於清淨業處。爾時世尊。放眉間光。其
0306b06: 光金色。照十方無量世界。還往佛頂。化為金臺。十
0306b07: 方諸佛淨妙國土。皆於中現。時韋提希見已巳。白佛言。
0306b08: 是諸佛土。雖復嚴淨。皆有光明。我今樂生極樂世界
0306b09: 阿彌陀佛所。唯願世尊。教我思惟。教我正受。佛告韋
0306b10: 提希。阿彌陀佛。去此不遠。汝當繫念。諦觀彼國。我今
0306b11: 廣為汝說。亦令未來凡夫修淨業者。得生西方極樂
0306b12: 國土。欲生彼國者。當修三福。一者孝養父母。奉事師
0306b13: 長。慈心不殺。修十善業。二者受持三歸具足眾戒。不
0306b14: 犯威儀。三者。發菩提心。深信因果。讀誦大乘。勸進行
0306b15: 者。如是三事。名為淨業正因。佛又為韋提希說十六
0306b16: 觀法已巳。韋提希與五百侍女。聞佛所說。應時即見極
0306b17: 樂世界廣長之相。得見佛身。及二菩薩。心生歡喜。歎
0306b18: 未曾有。豁然大悟。逮無生忍。五百侍女。發阿耨多羅
0306b19: 三藐三菩提心。願生彼國。世尊悉記。皆當往生。生彼
0306b20: 國已巳。獲得諸佛現前三昧觀無量壽佛經。
0306b21: 樂音老母
0306b22: 佛在維邪羅國。所止處名曰樂音。有貧窮老母。來白
0306b23: 佛言。生老病死。從何所來。去至何所。乃至六識六根
0306b24: 五大。從何所來。去至何所。佛言。生老病死。無所從來。
0306c01: 去亦無所至。乃至六識六根五大。無所從來。去亦無
0306c02: 所至。譬如兩木。相鑽出火。火還燒木。木盡火便滅。諸
0306c03: 法亦如是。因緣合會乃成。因緣離散即滅。無所從來。
0306c04: 去亦無所至。因為廣說諸譬。老母聞法開解。即得法
0306c05: 眼。佛言。我前世發菩薩心時。曾為其子。今此老母。壽
0306c06: 終當生阿彌陀佛國中。供養諸佛。後六十億劫。當
0306c07: 得作佛。字扶波犍。其國名化作佛說老母經。
0306c08: 紀氏
0306c09: 紀氏。句容葛濟之妻。劉宋時人也。濟之為葛洪之後。
0306c10: 世學僊術。紀氏獨心樂佛法。存誠不替。一日方織。仰
0306c11: 首見雲日開朗。空中清明。忽有寶幡幢。自西方來。
0306c12: 中擁一如來。金色晃耀照徹雲表。紀氏停梭諦觀。中
0306c13: 懷踊躍。曰。經說無量壽佛。此其是邪。便頭面作禮。仍
0306c14: 引濟之。指示佛處。濟之但見半身。及諸幡。俄而隱
0306c15: 沒。於時鄉里老幼。咸共聞。從而歸佛者甚眾冥祥記。
0306c16: 魏氏女
0306c17: 魏氏女。梁郡人。其父兄皆修淨業。女亦篤志往生。無
0306c18: 何化去。七日復甦。即升高座。誦無量壽經。既畢。下啟
0306c19: 父言。兒去便往無量壽國。此寶池中。兒及父兄各有
0306c20: 一大蓮華。當生其內。唯母獨無。不勝此悲。故來相報。
0306c21: 語訖而瞑。母自是亦奉法焉冥祥記。
0306c22: 獨孤皇后
0306c23: 獨孤皇后。河南雒陽人。周大司馬河內公信之女也。
0306c24: 隋文帝未貴時。娶為夫人。及受禪。立為皇后。性賢明。
0307a01: 朝廷政事。多所匡益。然頗忌。後宮希得進御。帝宏
0307a02: 護佛法。諸州郡。造靈塔。安置舍利。多感瑞應。后
0307a03: 亦敬慕大乘。常持佛名。當持名時。必先易淨衣。嚼沈
0307a04: 水香盥口。以為常。仁壽二年。八月甲子。崩於永安宮。
0307a05: 年五十。于時異香滿空。天樂振響。帝問梵僧闍提斯
0307a06: 那。是何祥也。對曰。淨土有佛。名阿彌陀。皇后往生。故
0307a07: 現斯瑞耳隋書。續高僧傳。佛祖統紀。
0307a08: 王氏
0307a09: 王氏。隋時人。薛翁妻。僧頂母也。讀誦諸經。勤修懺
0307a10: 法。志求淨土。唐貞觀十一年。有疾。勤懇彌至。俄見
0307a11: 前有赤蓮華。大如五斗甕。已巳又見青蓮華。充滿一室。
0307a12: 阿彌陀佛觀音勢至。降臨空中。其孫大興侍側。見佛
0307a13: 身高大。迥出二菩薩上。良久乃隱。而王氏逝矣續高僧傳。
0307a14: 姚婆
0307a15: 姚婆。上黨人。與范婆善。范婆勸令念阿彌陀佛。姚婆
0307a16: 從之。遂屏息家緣。一心念佛。臨終見阿彌陀佛降臨
0307a17: 空中。二菩薩侍左右。姚婆白佛。不遇范婆。安得見佛。
0307a18: 請佛少住。與渠作別。及范婆至。佛猶儼然。姚婆遂立
0307a19: 化淨土文。
0307a20: 溫靜文妻
0307a21: 溫靜文妻。并州人。久病臥。靜文教念阿彌陀佛。妻
0307a22: 從之。默誦佛名。二年不絕。一日忽告靜文言。吾已巳見
0307a23: 佛。後月中定去。前歿之三日。蓮華現前大如日輪。及
0307a24: 期。具食獻父母。云。今幸得生淨土。願父母與夫。專念
0307b01: 阿彌陀佛。便當相見於淨土。言訖而終淨土文。
0307b02: 任氏
0307b03: 鍾離夫人任氏。宋知開封府會稽鍾離瑾之母也。平
0307b04: 生篤志淨業。刻栴檀為彌陀佛像。常頂戴行道。年九
0307b05: 十八。起居如常時。一日忽戒瑾曰。人人有箇彌陀。奈
0307b06: 何拋去。處處無非極樂。不解歸來。予將行矣。汝其念
0307b07: 之。翼日晨起焚香持佛名。頃之合掌而化佛祖統紀。
0307b08: 王氏
0307b09: 越國夫人王氏。哲宗從父荊王之妻也。專修淨土。晝
0307b10: 夜無間。導諸妾婢并志西歸。中有一婢獨懈慢。夫人
0307b11: 曰。不可以爾一人。壞我規矩。擯之。婢悚悔。遂發憤精
0307b12: 進。久之弗倦。一日謂同事曰。吾其行矣。夜聞異香滿
0307b13: 室。無疾而逝。越宿。同事者告夫人言。夜夢化去之婢。
0307b14: 令致謝夫人。幸蒙訓責。得生西方。感德無量。夫人曰。
0307b15: 彼能入我夢。乃可信爾。其夕。夫人夢婢致謝如前。夫
0307b16: 人曰。西方可至乎。婢曰。可。遂導夫人行。頃之。見一大
0307b17: 池中有蓮華。大小間錯。或榮或悴。夫人問其故。婢曰。
0307b18: 世間修西方者。纔發一念。此中便生一華。勤惰不同。
0307b19: 榮悴亦異。精進者榮。怠廢者悴。若歷久不息。念熟觀
0307b20: 成。形消神謝。決生其中。中有一人朝服而坐。寶冠瓔
0307b21: 珞。莊嚴其身。夫人問曰。何人也。婢曰。楊傑也。又一人
0307b22: 朝服而坐。其華頗悴。夫人又問何人。曰。馬圩也。兩人
0307b23: 俱修淨業。事具本傳。夫人曰。我當生何處。婢導之行。
0307b24: 可數里。望見一華臺。金碧晃耀。光明洞然。婢曰。此夫
0307c01: 人生處。乃金臺上品上生也。既覺。悲喜交至。其年遇
0307c02: 生日。晨起。秉爐爇香。望觀音閣而立。諸眷屬方趣前
0307c03: 為壽。之則已巳化去矣樂邦文類。
0307c04: 陳媼
0307c05: 陳媼。錢塘人。從靈芝律師受菩薩戒。專心念佛。日課
0307c06: 千拜。經案間迸出舍利。臨終。見佛來迎。顧旁人言未
0307c07: 竟。寂然而化佛祖統紀。
0307c08: 袁媼
0307c09: 袁媼。錢塘人。從靈芝受菩薩戒。即斷葷酒。篤修淨業。
0307c10: 家人皆化之。如是二十年。一日示疾。請圓淨律師說
0307c11: 法。俄見佛菩薩眾。現前接引。端坐而化佛祖統紀。
0307c12: 陳媼
0307c13: 陳媼。長蘆賾禪師之母也。賾嘗作蓮華勝會錄。普勸
0307c14: 緇白求生西方。其住廣平普會寺。迎母居方丈東室。
0307c15: 朝夕持佛名。已巳而有疾。集眾唱佛。盡二日。忽合掌瞻
0307c16: 像。泊然而化。前一日。賾夢母謂曰。吾見尼師十餘。來
0307c17: 相召。賾曰。此往生之祥也。言已巳坐滅。面如珂玉。既卒
0307c18: 之明日。頂微溫。面白。如夢所見然佛祖統紀。
0307c19: 于媼
0307c20: 于媼。錢唐秦氏女也。其夫販魚為業。有子遭官事破
0307c21: 家。媼愁苦。欲沈身於江。遇淨住寺照師。勸之曰。夙世
0307c22: 業緣。總宜順受。枉自沈江。不如念佛。媼猛省。即然一
0307c23: 指佛前。誓長齋。日稱佛名。十年不怠。見一切人皆稱
0307c24: 為佛子。一日請僧。誦觀無量壽佛經。而己巳持珠誦佛
0308a01: 名。至觀像章。寂然而化佛祖統紀。
0308a02: 王氏
0308a03: 王氏。合肥馬永逸妻也。永逸世修淨業。事載本傳。王
0308a04: 氏亦持佛名。行天竺十念法。又嘗持破地獄偈。偈出
0308a05: 華嚴經云。若人欲了知。三世一切佛。應觀法界性。一
0308a06: 切唯心造。一夕夢地獄。主者來謝云。幸蒙持偈功德。
0308a07: 獄中眾生。出生善道者多矣。其後寢疾。持佛名不絕
0308a08: 口。既逝。諸親屬及其侍女。皆夢王氏報云。吾已巳得生
0308a09: 淨土矣樂邦文類。
0308a10: 馮氏
0308a11: 廣平郡夫人馮氏。名法信。贈少師珣之女。鎮洮軍承
0308a12: 宣使陳思恭之妻也。少多病。及歸陳。病日劇。時慈受
0308a13: 深禪師居王城。唱導佛法。夫人造其室。求病方。慈
0308a14: 受教以持齋。誦西方佛名。夫人信受。還家未踰月。遂
0308a15: 屏葷血。膏沐。衣埽塔衣。修西方淨觀。自翻經行道。
0308a16: 及起居動靜。一以西方為歸。頃之。病良已巳。理家事如
0308a17: 初。亦不廢淨業。如是十年。無惰容。無矜色。心安體舒。
0308a19: 耕牛大可憐。打疊身心早脫去。免將鼻孔被人牽。見
0308a20: 者怪之。夫人曰。清淨界中。失念至此。支那緣盡。行即
0308a21: 西歸。適我願兮。何怪之有。其年九月示疾。至十二月。
0308a22: 一夕語侍者云。吾已巳神遊淨土。面禮慈尊。觀音左顧。
0308a23: 勢至右盼。百千萬億清淨佛子。稽首慶我得生其國。
0308a24: 至如宮殿林沼。光明神麗。與十六觀經所說無二無
0308b01: 別。到者方知。非可以語汝曹也。侍者呼思恭至。語其
0308b02: 故。乃相與合掌誦佛名至明晨。右而逝。三日而殮。
0308b03: 家人輒聞妙香。及茶毗。啟視。面如生時。年三十六樂
0308b04: 邦文類。
0308b05: 吳氏
0308b06: 吳氏。都官員外郎呂宏妻也。宏素明佛理。與吳氏合
0308b07: 志清修。有二侍女亦絕葷血。其一頗好禪。俄而得疾。
0308b08: 談笑坐逝。如委蛻然。其一奉戒刻苦。或終日不食。但
0308b09: 日飲吳氏所觀音淨水一盞而已巳。一日忽見金蓮
0308b10: 華現前。其上雙趺隱然。數日見膝。又數日見身。又數
0308b11: 日。頭面悉見。相好具足。其中阿彌陀佛。左右則觀音
0308b12: 勢至也。已巳而宮殿樹林。皎若指掌。清淨男子。經行其
0308b13: 際。如是三年。瞬息不隔。或問曾聞佛說法否。曰。我但
0308b14: 得天眼。未得天耳。佛所說法。未得聞也。頃之。自言往
0308b15: 生時至。遂化去。吳氏事觀音甚。室中列瓶數十。注
0308b16: 以淨水。日誦大悲。輒見觀音放光入瓶中。有病者
0308b17: 飲水輒愈。其水積歲。色味不變。雖大寒不凍。故世號
0308b18: 吳氏為觀音縣君淨土文。
0308b19: 龔氏
0308b20: 龔氏。錢塘人。孫忭之母也。誦彌陀經。常持佛名。一日
0308b21: 有疾。請清照律師至。稱說淨土諸莊嚴事。語未及終。
0308b22: 端坐而化。老妾于氏亦常持佛號。頃之。夢龔氏告曰。
0308b23: 吾已巳生淨土。後七日。汝當來也。及期亦逝佛祖統紀。
0308b24: 孫氏女
0308c01: 孫氏女。錢塘人。常持佛名。兼習梵。已巳而有疾。請清
0308c02: 照律師至。告曰。久病厭世。安得脫離五濁。受諸妙樂
0308c03: 乎。師為稱說淨土因緣。女大喜。其夜夢師授藥一盞。
0308c04: 服之。脫然病愈。後三日。語侍人曰。迦葉尊者在此。大
0308c05: 好金蓮華座。吾其行矣。結印而化佛祖統紀。
0308c06: 郭氏
0308c07: 郭氏。名妙圓。仁和人。清照律師之妹也。長齋。誦佛名。
0308c08: 課法華彌陀二經。兼行方等懺法。每諦觀落日。注想
0308c09: 西方。忽聞空中聲云。郭妙圓決生淨土。嘗往律師所。
0308c10: 作繫念會。齋百僧。臨終。請師說法。即時坐脫佛祖統紀。
0308c11: 施氏
0308c12: 施氏。錢塘沈銓妻也。與夫同修淨業。請照律師依觀
0308c13: 經繪九品往生圖。以資觀想。平居供佛飯僧。印施般
0308c14: 若經。建徑山天寧諸寺殿。所有善功。悉迴向淨土。與
0308c15: 夫先後化去。皆見化佛垂手。面西而逝佛祖統紀。
0308c16: 姚婆
0308c17: 姚婆。不知何許人。專修淨業。觀念無間。一日方向西
0308c18: 念佛。忽見日輪中現阿彌陀佛。相好具足。因請僧思
0308c19: 淨圖其像。僧法怡為之讚曰。極樂世界有方所。祗在
0308c20: 尋常日沒處。所以佛教韋提希。諦觀落日如懸鼓。善
0308c21: 哉姚氏一老嫗。能以是心求淨土。暮觀朝想無歲年。
0308c22: 行持坐念忘寒暑。彌陀忽從心想生。恍惚之間明了
0308c23: 。是時空絕纖雲。桑榆尚駐羲和御。佛日晃耀奪
0308c24: 陽輝。紺目玉毫妙相具。目駭心驚喜且悲。走告導師
0309a01: 彌陀喻思淨號喻彌陀。具陳所見實希有。願寫金容託毫素。
0309a02: 我聞勝事歎善哉。為說偈言開未悟。當知去佛本不
0309a03: 遠。闡提那得明其故。雖過剎土十萬億。一念超越如
0309a04: 跬步。若有迷人問路頭。向道恁麼驀直去樂邦文類。
0309a05: 王氏
0309a06: 王氏。明州人。日持金剛經。懷孕二十八月。羸瘦日甚。
0309a07: 偶倚門立。一異僧過之。謂曰。汝有善根。何不印施金
0309a08: 剛經千卷。王氏從之。又齋千僧。誦金剛經千卷。至夜
0309a09: 三更。見金剛神以杵指王氏腹。及覺。已巳生二男在
0309a10: 矣。王氏遂持齋誦經不輟。年六十一。暴卒。二使者引
0309a11: 見冥王。自言從幼持金剛經。王賜金。命坐殿側。朗
0309a12: 誦一遍。王問何不念。答云。世間無本。鬼吏於藏
0309a13: 中取本付王氏。囑曰。汝至陽間。展轉流通。切勿遺
0309a14: 墜。汝向後壽終。徑生極樂世界。不復來此處矣。王氏
0309a15: 遂還。後至九十一歲。無疾坐化。其補闕真言曰。唵。呼
0309a16: 嚧呼嚧。社曳穆契莎訶。事在紹興九年金剛證果。
0309a17: 王百娘
0309a18: 王百娘。明州人。少孤。既嫁而寡。依其舅舍人陳安行。
0309a19: 從之官舍。紹興二年夏。忽病瘖聾。有所欲。但書之紙
0309a20: 上。安行教令歸誠觀音大士。百娘遂晨夕禮拜。一日
0309a21: 假寐。忽大士現身。示以修行捷徑。令日向西方。作
0309a22: 禮阿彌陀佛。因授以偈曰。淨土周沙界。云何獨禮西。
0309a23: 但能回一念。觸處是菩提。又云。可普勸人持誦。未踰
0309a24: 月。二病頓愈。安行謂其念力純至。應答如響。為鐫其
0309b01: 事以廣其傳夷堅志。
0309b02: 朱氏
0309b03: 朱氏。名如一。明州薛生妻也。年二十餘。即素服齋居。
0309b04: 虔修淨業。嘗以黃絹請善書者寫法華經。繡以碧絨。
0309b05: 針鋒綿密。點畫較然。閱十年而成。中間唱禮佛名。至
0309b06: 八萬四千。復繡阿彌陀佛觀世音像。習法華經。三月
0309b07: 成誦。次閱華嚴般若楞嚴圓覺。俱能通利。又鋟木為
0309b08: 圖。勸人念阿彌陀佛。受圖者滿十萬聲。為迴向西方。
0309b09: 所化至二十萬人。尋結廬墓旁。一室奉佛。一室宴坐。
0309b10: 一室書經。給侍唯一婢子。甘苦共之。紹四年春。盡
0309b11: 斥賣奩具。為三日會。飯千比邱。合緇白萬人。共唱西
0309b12: 方佛名。建寶幢。裝所繡經七軸。並書會者姓名。送羅
0309b13: 羅道場僧堂供奉。十二月。示微疾。垂瞑。輒起趺坐。
0309b14: 薛生曰。我家無是法也。請就寢。遂右脅而逝。年三十
0309b15: 七樂邦文類。
0309b16: 陸氏
0309b17: 王宜人陸氏。錢塘人。朝請王璵妻也。常誦法華。篤意
0309b18: 淨土。禮懺一會。唱佛萬聲。如是三十年。偶感微疾。忽
0309b19: 聞天鼓自鳴。即面西端坐。兩手結印而逝佛祖統紀。
0309b20: 蔡氏
0309b21: 蔡氏。錢塘人。早歲寡居。持經念佛。日禮佛像。逾二十
0309b22: 年。忽見金蓮華現空中。遽索平時修行課目內之懷。
0309b23: 安坐而逝佛祖統紀。
0309b24: 項氏
0309c01: 項氏。名妙智。鄞縣人。夫歿後。奉法甚勤。常持佛名。有
0309c02: 女二人。悉令為尼。嘗預治一棺。及將逝。謂其女曰。吾
0309c03: 欲坐脫。如此棺何。女曰。佛用金棺。無嫌也。遂諷觀經
0309c04: 上品章。轉身西向。兩手結印。微笑而逝。事在紹定六
0309c05: 年佛祖統紀。
0309c06: 沈氏
0309c07: 沈氏。名妙智。慈溪人。歸章氏。幼而長齋。日課佛號。既
0309c08: 嫁篤志不變。憐憫有情。周其凍餒。已巳而得微疾。念佛
0309c09: 益切。忽見阿彌陀佛。踴現空。菩薩聖眾。左右圍繞。
0309c10: 放白毫光。至行者所。若長虹駕空。千燈普照。頃之吉
0309c11: 祥而逝。事在端平二年佛祖統紀。
0309c12: 鍾婆
0309c13: 鍾婆。嘉禾人。日誦阿彌陀經。兼持佛號。垂二十年。一
0309c14: 日語其子曰。西方眾聖。於空。大白蓮華。光明普
0309c15: 耀。吾其行矣。端坐聳身。合掌而化佛祖統紀。
0309c16: 梁氏女
0309c17: 梁氏女。汾陽人。少而盲。遇一沙門。教持阿彌陀佛。越
0309c18: 三年。兩目忽明。女持佛名不輟。一日見空中旛下
0309c19: 臨。佛及菩薩同來接引。遂化去佛祖統紀。
0309c20: 黃婆
0309c21: 黃婆。潮山人。專持佛號。兼誦法華金剛二經。偶病下
0309c22: 痢。自知時至。便食日飲水數盂。一夕鄰庵僧善修。
0309c23: 夢婆來別云。將往西方。越二日。西向念佛。端坐而逝。
0309c24: 紅霞爛然。覆其屋上。里人皆見之佛祖統紀。
0310a01: 崔婆
0310a02: 崔婆。淄州人。東平梁氏之乳媼也。為人朴愿。早斷葷
0310a03: 血。主母晁氏留意禪學。婆在旁。唯日誦阿彌陀佛。未
0310a04: 嘗有閒。亦莫計其數。年七十二。下痢。持念益力。忽唱
0310a05: 一偈曰。西方一路好修行。上無條嶺下無阬。去時不
0310a06: 用著鞋襪。為有蓮華步步生。或問婆何時當去。曰。申
0310a07: 時。已巳而果然。茶毗時。舌獨不化。若蓮華然生集。
0310a08: 陶氏
0310a09: 陶氏。常熟人。喪偶獨居。常持普門品。夢白衣大士以
0310a10: 蓮華授之。又夢梵僧授經一卷。啟之。乃阿彌陀經也。
0310a11: 既覺取經誦之。宛如夙習。一夕室中有光。朗然若晝。
0310a12: 阿彌陀佛現身立經函上。由是持誦益。經卷上舍
0310a13: 利迸出。積至合餘佛祖統紀。
0310a14: 李氏
0310a15: 李氏。上虞胡生之妻也。夫喪後。日誦佛名。及阿彌陀
0310a16: 經。夜以繼晝。聲徹內外。凡十餘年。一日方端坐念佛。
0310a17: 有僧現前。覆以緋。曰。十五日子時。汝當往生。問師
0310a18: 何人。曰。汝所念者。李氏遂別諸親故。至期異香然。
0310a19: 光明照室。端坐而逝。七日茶毗。齒舌目睛皆不壞。舍
0310a20: 利無數。次日茶毗處生一華。色白。周圓二寸餘。莫知
0310a21: 其何名也佛祖統紀。
0310a22: 盛媼
0310a23: 盛媼。錢塘人。日誦佛名。兼課觀無量壽佛經。無何得
0310a24: 病。一日起命左右具湯浴畢。面西端坐。問左右曰聞
0310b01: 磬聲乎。淨土眾聖且至。已巳而合掌笑曰。佛菩薩已巳至。
0310b02: 金臺現前。吾其行矣。言訖而化佛祖統紀。
0310b03: 黃氏
0310b04: 黃氏。明州人。早喪夫。還家依父。精修淨業。臨終。見佛
0310b05: 來迎。結印徐行。屹然立化。家人篩於地。晨起驗之。
0310b06: 生蓮華一孕佛祖統紀。
0310b07: 王氏女
0310b08: 王氏女。吉安人。少慕淨業。日誦彌陀觀音金剛諸經。
0310b09: 母病亡。將殮。流血被體。女誓曰。若我孝心真實。願母
0310b10: 體不生臭穢。誓已巳。流血即止。及殮。即之。絕無穢氣。已巳
0310b11: 而父娶繼室。與同修淨業。一日女得疾。請僧說淨土
0310b12: 觀門。俄起索衣。吉祥而臥。手攬觀音像前寶幡。奄然
0310b13: 示寂。將殮。繼母篩於室。出蓮華數朵佛祖統紀。
0310b14: 樓氏
0310b15: 樓氏。名靜慧。寺簿周元卿妻也。嘗閱傳燈錄。發明見
0310b16: 地。已巳而皈心淨土。念佛不輟。晚年得疾。忽見蓮臺現
0310b17: 前。化佛無數。異香滿室。頃刻而化。有女名妙聰。因母
0310b18: 發心。亦篤志念佛。病中請僧行懺。恍惚見己巳身著新
0310b19: 淨衣。升七寶樓閣。繞佛作禮。謂家人曰。勤修淨業。西
0310b20: 方現前。西向右脅而逝佛祖統紀。
0310b21: 周婆
0310b22: 周婆太平人。早修淨業。至老益。一夕胡跪稱佛名。
0310b23: 泊然而化。鄰人見數僧振錫而行。婆在其後。須臾之
0310b24: 間。冉冉騰空。向西而沒佛祖統紀。
0310c01: 朱氏
0310c02: 朱氏。霅川人。持佛名者三十年矣。兼持金剛經。開卷
0310c03: 時。每謂眾聖監臨。不敢踞坐。忽斷食。日飲水數盂。閱
0310c04: 四旬。夢三比邱手執蓮華。謂媼曰。吾先為汝種此華。
0310c05: 今日當開。故來迓汝。既覺。請僧同唱佛名。端坐而化
0310c06: 佛祖統紀。
0310c07: 裴氏女
0310c08: 裴氏女。汾陽人。清淨自居。專志念佛。臨終。索火焚香。
0310c09: 言佛來迎我。我當往生。已巳而天華飛墜。安坐而化佛
0310c10: 祖統紀。
0310c11: 孫媼
0310c12: 孫媼。明州人。孀居三十年。日常念佛。兼手製衣衾襪
0310c13: 履。施諸比邱。一日微疾。夢至懺堂。身挂縵衣。隨諸比
0310c14: 邱經行繞佛。既覺。沐浴更淨衣。請僧行懺。親詣佛前。
0310c15: 誦阿彌陀佛經。至一心不亂。左手結印。寂然坐逝。空
0310c16: 中奏天樂聲。聞於遠近佛祖統紀。
0310c17: 秦媼
0310c18: 秦媼。名淨堅。松江人。志慕大法。厭惡女身。與夫別處。
0310c19: 嚴持戒法。晨夕修淨土懺儀。禮佛千拜。兼閱華嚴般
0310c20: 若法華光明諸大乘經。日無。一日方端坐室中。
0310c21: 忽有光明照空。逾於皎日。面西而逝佛祖統紀。
0310c22: 蔣十八妻
0310c23: 蔣十八妻者。海鹽人。中歲與其夫合志修行。斷除愛
0310c24: 慾。日誦大乘經。歷四十餘年。一日各洗更衣。炷香
0311a01: 唱佛名。並書一頌而逝。蔣頌曰。這箇幻身。四大合成。
0311a02: 今日分散。各歸其根。諸幻既滅。飛絕。如空中風。
0311a03: 猶碧天月。既無障礙。又能皎潔。一切永斷。無有言說。
0311a04: 四十年來。脫離嗜慾。惟闡大乘。朝誦暮讀。今朝撒手
0311a05: 西歸。自有現成果足。其妻頌曰。看過蓮經萬四千。平
0311a06: 生香火有因緣。西方自是吾歸路。風月同乘般若船
0311a07: 閒括異志。
0311a08: 沈媼
0311a09: 沈媼。錢塘人。持佛號十餘年。日益精進。嘗屬畫師繪
0311a10: 八尺阿彌陀像。及有疾。安設前。晨夕繫念。並請僧
0311a11: 同持佛號。忽語眾曰。有一大僧授我金座。吾當乘之。
0311a12: 遂聳身前席。眾唱佛益力。媼曰。念佛功德。已巳登蓮臺。
0311a13: 吾其往矣。遂瞑佛祖統紀。
0311a14: 孟氏
0311a15: 孟氏。醴泉人。既嫁。得痼疾。有僧教以專持佛名。行之
0311a16: 三年。忽謂夫曰。可急報諸親屬。吾將去矣。已巳而送者
0311a17: 畢集。孟氏焚香與眾唱佛名。頃之。見一沙門振錫空
0311a18: 中。曰。汝當往生。俄而旛翩翻。佛與菩薩同時俱至。
0311a19: 遂化去佛祖統紀。
0311a20: 陳氏
0311a21: 陳氏。吳興人。受持齋戒。以禪誦為樂。持佛名者三十
0311a22: 年。兼誦法華經五千部。金剛彌陀二經。各五千四十
0311a23: 八部。一日不食。家人問何故。曰欲求見佛耳。遂右
0311a24: 而化佛祖統紀。
0311b01: 胡媼
0311b02: 胡媼。名淨安。會稽人。專修淨業。禮阿彌陀佛八萬四
0311b03: 千相好。每一相好。各禮一拜。如是者四度。偶得微疾。
0311b04: 見佛來迎。安詳坐逝。略人皆聞空中樂聲。隱隱西去
0311b05: 佛祖統紀。
0311b06: 周氏
0311b07: 周氏。嘉禾人。適孫氏。與舅姑同修淨業。感室中佛像
0311b08: 現光。香華盈案。或空中現諸佛菩薩。時聞天樂。或聞
0311b09: 空中誦經聲佛祖統紀。
0311b10: 鄭氏
0311b11: 鄭氏。名淨安。錢塘人。常持佛名。偶得疾。聞空中聲曰。
0311b12: 汝西行有期。毋得自怠。已巳而佛現在前。身真金色。即
0311b13: 起面西端坐。有子義修。已巳出家矣。召之。令諷阿彌陀
0311b14: 經。安然而化。其女夜夢母報曰。吾已巳得生淨土矣佛
0311b15: 祖統紀。
0311b16: 周婆
0311b17: 周婆。鄞縣人。精修淨土。遇歲首。常持不語戒。晝夜端
0311b18: 坐。盡月而止。暑月則施茶湯。歷久不廢。一夕夢大蓮
0311b19: 葉。覆市衢。己巳手執數珠。經行葉上。既而微疾。鄰人
0311b20: 夜見寶旛幡自空中來。入其門內。黎明。合掌唱佛
0311b21: 而逝生集。
0311b22: 張夫人
0311b23: 張夫人者。不詳其里居。晚而長齋。日誦西方佛名。年
0311b24: 七十九矣。每夜坐息燭。四壁放光。現諸纓絡。臨終。焚
0311c01: 香案上。篆宛轉。結成佛像。須臾之間。作真金色。眉
0311c02: 目若畫。一手下垂。若接引狀。篆甫消。而夫人寂矣
0311c03: 淨土節要。
0311c04: 薛氏
0311c05: 薛氏。武塘世家女也。母夢長庚入懷而薛氏生。後歸
0311c06: 周。生子五人而寡。專心淨業。好施不倦。室中供觀音
0311c07: 大士。香吐。結成蓮華。人皆見之。萬歷十五年五
0311c08: 月。得疾。醫進乳糜。之。遂斷食。至九月六日。延僧禮
0311c09: 懺。曰。四日足。吾事畢矣。設西方佛像。晝夜繫念。令諸
0311c10: 子同唱佛名。婦女毋得入。至第五日。晨起。索水盥手。
0311c11: 誦甘露真言。著新淨衣。戴誌公帽。長跪佛前。唱然香
0311c12: 讚佛偈。及三自皈依。禮三拜。誦佛名一百八聲。方午。
0311c13: 趺跏結印而化。神氣然。家人聞蓮華香滿室中。遺
0311c14: 令具龕。毋用棺槨。毋迎眚神。毋燒紙錢。毋殺牲以祭。
0311c15: 諸子皆從之生集。
0311c16: 方氏
0311c17: 方氏。桐城諸生吳應賓妻也。年三十而寡。秉節自誓。
0311c18: 專修淨土。一老嫗亦持戒。晨夕隨侍。萬歷十三年。方
0311c19: 氏年五十矣。有小疾。呼老嫗相對唱佛名。晨夕無間。
0311c20: 既而具浴更衣。晨起然香禮佛。還坐一榻。泊然而化
0311c21: 生集。
0311c22: 徐氏
0311c23: 徐氏。嘉定陸生妻也。夫亡。篤志淨業。舊有千金貸人。
0311c24: 焚不問。篋中服物。悉用布施。朝夕佛前禮誦。如是
0312a01: 十年。一夕忽呼侍者曰。看東方光發否。吾往生時至
0312a02: 矣。遂高聲唱佛。合掌而化生集。
0312a03: 許氏婦
0312a04: 許氏婦。杭州人。為人謹厚。日課佛名。久而彌篤。一日
0312a05: 呼家人與訣曰。吾將去矣。著淨衣端坐。取天目白華
0312a06: 簪之。安然而逝生集。
0312a07: 于媼
0312a08: 于媼。昌平于貴之母也。專修淨業。至老彌篤。一日取
0312a09: 所著衣。浣濯甚潔。謂其子曰。將以某日往生淨土。子
0312a10: 未之信。及期。置几庭中。坐几上化去。空中隱隱有天
0312a11: 樂聲。鄉人皆聞之生集。
0312a12: 潘氏
0312a13: 潘氏。名廣潭。工部主事餘杭李陽春之妻也。陽春故
0312a14: 好施。晚常誦西方佛名。既逝踰年。見神於潘氏。登樓
0312a15: 啟窗。作洪語曰。要修行。要修行。潘氏通古今。初好排
0312a16: 觝釋教。晚而皈禮雲棲。斷葷血。習禪定。夜常跏趺達
0312a17: 旦。兼修諸功德。散錢票不訾。萬歷三十九年冬。得疾。
0312a18: 明年正月。自知不起。遺囑家財。已巳而謂人曰。吾三世
0312a19: 梵僧。今且偕大士而西矣。稱佛名不絕口。屈三指而
0312a20: 化。及斂歛。支體輕軟。貌如生虞德園集。
0312a21: 朱氏
0312a22: 朱氏。仁和諸生孫標妻也。平生奉持齋戒。專修淨土。
0312a23: 嘗然燈禮佛。燈光爛然。化成五彩。有佛跏趺其上。及
0312a24: 將終。端坐合掌。稱佛名。不輟。及斂歛。貌如生學佛考調。
0312b01: 祝氏
0312b02: 祝氏。公安龔仲淳婦也。甥袁宏道兄弟。好談佛法。祝
0312b03: 氏聞淨土法門。信之遂專持佛名。兼誦金剛經。一日
0312b04: 語諸子曰。佛言三日後當來迎我。及期。沐浴坐堂上。
0312b05: 諸眷屬拱列。良久。自言佛至。眉間放白毫光。長數丈。
0312b06: 又言見一僧相好莊嚴。自稱須菩提。俄化為百餘僧。
0312b07: 或從旁謂曰。經中凡一百三十八須菩提。即此是也。
0312b08: 諸眷屬共焚香誦佛名。祝氏微笑而逝。閣中一九歲
0312b09: 婢。方臥地。忽大呼起立。言見數金甲巨人。執旛幢為
0312b10: 夫人導。其幢柄拂面過。不覺痛失聲。察之。傷痕宛然。
0312b11: 既殮。棺中時發異香袁中郎集。
0312b12: 張太宜人
0312b13: 張太宜人金氏。州人。普安知府張懷麓妻也。家世
0312b14: 貴盛而自奉甚薄。中年失偶。教諸子有法度。子正道
0312b15: 正學。皆以科名顯。太宜人晚得淨土書讀之。遂注心
0312b16: 極樂。晨夕禮誦。一夕戒諸孫曰。爾輩好讀祖父書。吾
0312b17: 其去矣。呼侍女焚香。端坐而逝。數日後。見夢於孫曰。
0312b18: 適從西方來。始知太宜人實生淨土云白蘇齋集。
0312b19: 楊選一妻
0312b20: 楊選一妻。南昌人。客居南京。年三十生子。即與夫別
0312b21: 居。聽夫置妾。自是長齋念佛。閱十五年。其年八月。疽
0312b22: 發於背。痛入骨。見一惡鬼持刀逼之。有大力神驅之
0312b23: 去。其痛頓息。旋謂夫曰。吾將行矣。有童子四人相迎。
0312b24: 可以清茶供之。問將何往。曰往西方。合掌唱佛名而
0312c01: 逝淨土晨鐘。
0312c02: 鍾氏
0312c03: 鍾氏。仁和張後溪繼室也。年四十。喪夫。遂長齋。日誦
0312c04: 西方佛名。歷四十餘載。居常每聞天樂鳴空。及唱佛
0312c05: 聲。泰昌元年十二月。臥病。數日飲湯一盞。明年元旦
0312c06: 為家人言。蓮華布地旛懸空。爾曹亦見之乎。口中
0312c07: 唱佛名不輟。及暮。吉祥而化淨土全書。
0312c08: 吳氏女
0312c09: 吳氏女。太倉人。生時趺坐而下。稍長。皈心佛乘。事親
0312c10: 孝。不願有家。人或勸之。輒指天為誓。初從昆弟析諸
0312c11: 字義。已巳而誦佛經。悉通曉大意。朝夕禮拜甚。俄夢
0312c12: 神授以梵書準提。有病瘧者。以梵字治之。立愈。嘗
0312c13: 於夢中得通宿命。自言曾為宋高僧。此來專為父母。
0312c14: 年二十三當成道果。崇禎四年。年二十三矣。閉關一
0312c15: 室。專修淨土。仲冬之末。示微疾。作偈辭世。勉親堅修
0312c16: 勿懈。日方午。索玉戒指佩之。右脅而逝。將殮。紅光溢
0312c17: 於面。母為理髮。異香從頂中出。達於戶外。經夕不散。
0312c18: 居四年。茶毗。骨瑩如玉。頂作黃金色。為起塔以奉之
0312c19: 續生集。
0312c20: 盧氏
0312c21: 盧氏。名智福。徽州程李清妻也。晚遷湖州。季清奉佛
0312c22: 甚。力營福業。盧氏竭資為助。長齋。日課佛名二三
0312c23: 萬。約己巳惠下。未嘗詈人。崇禎五年。得危疾。請古德法
0312c24: 師。授五戒。咨淨土法要。遂一意西歸。季清為誦華嚴
0313a01: 經。至入法界品五十三門。為一一講說。盧氏悉領解。
0313a02: 季清復之曰。百劫千生。在此一舉。努力直往。毋猶
0313a03: 豫也。遂高聲唱佛。夜以繼晝。如是半月。其母及女來
0313a04: 問視。悉謝遣之。曰。毋亂人意。十一月八日。忽蓮華
0313a05: 現前。化佛垂手。身心踊躍。急索香水沐浴。西向叉手。
0313a06: 連稱佛名。右脅而逝。時方午。及暮捫其頂。熱可灼手。
0313a07: 年三十九。藕益法師為之傳。系以贊曰。哀哉三界。愛
0313a08: 欲為根。根株不拔。奚望西生。蓮華國土。永離塵情。此
0313a09: 緣能斷。彼質斯成。勇矣智福。女中之英。一日一夜。淨
0313a10: 念功殷。華臺接引。眼識分明。子母恩愛。枯木寒。吉
0313a11: 祥善逝。長辭苦輪。我今隨喜。願共倫。頓除愛網。證
0313a12: 入元門靈宗論。
0313a13: 費氏
0313a14: 費氏。湖州雙林鎮沈春郊妻也。少寡。織紡自。持齋
0313a15: 數十年。供養三世佛畫像。及檀香大士。日誦金剛經
0313a16: 一卷。佛名千聲。寒暑不輟。崇禎十一年。大疫。張世
0313a17: 茂迎費氏往居其家。止大士以行。費氏居一樓。日
0313a18: 課回向。祝願此香直達佛所。如是三載。忽空中有香
0313a19: 繞樓數日。粉墻上湧現三世佛像。莊嚴精妙。遠邇詫
0313a20: 傳。瞻禮日眾。或以淨巾擦之。色逾光明。又四年。一日
0313a21: 告曰。吾欲返故居。入門。即灑掃焚香。參佛誦經。至
0313a22: 第三日早。沐浴更衣。端坐念佛。午刻。大呼佛來也。我
0313a23: 行矣。別眾而逝。年七十有三巾馭乘續集。
0313a24: 李氏
0313b01: 李氏。劉道隆之母也。年四十。長齋奉佛。除靜室一間。
0313b02: 供奉觀音大士。朝夕禮拜。唱佛名千聲。雖大寒暑不
0313b03: 輟。刻金剛經以施人。每遇誕日。誡子婦毋置酒。唯禮
0313b04: 懺一日。或三日。如是二十五年。將終前一歲。延僧誦
0313b05: 經七晝夜。夢所奉大士持數珠一串示之曰。以此授
0313b06: 汝。珠數乃汝往生淨土之期。數之。得五十三。覺而識
0313b07: 之。至明年五月十三日。忽告家人曰。吾今日往西方
0313b08: 矣。可為我同聲唱佛名。助我西行。子婦輩坐榻前唱
0313b09: 佛。李氏面西端坐而逝。道隆述其事為世勸焉金剛
0313b10: 持驗記。
0313b11: 李氏
0313b12: 黃太宜人李氏者。南京儀制主事建昌黃端伯之母
0313b13: 也。賢明仁慈。信樂佛法。晚歲誦金剛經地藏經日虔。
0313b14: 一夕夢趺坐山巔。佛光照身。覺謂其子曰。西方之期
0313b15: 至矣。無何。示微疾。端坐而逝建昌志。縣榻編。
0313b16: 陳嫗
0313b17: 陳嫗。常熟人。居於城南。以紡為業。篤信佛法。隨紡車
0313b18: 聲唱阿彌陀佛。終日不絕口。如是三十年。一日忽呼
0313b19: 其子謂曰。而不見空中寶幡幢乎。吾其逝矣。因拍
0313b20: 手大笑。取湯沐浴竟。即合掌化去。事在順治十年。翁
0313b21: 尚書叔元。方微時。聞其事。親往視之。見嫗凝然危坐。
0313b22: 室中香氣襲人。晚著淨土約說。書其事以證焉淨土
0313b23: 約說書後。
0313b24: 張寡婦
0313c01: 張寡婦。常熟人。居小東門外。安貧守節。專持佛號。不
0313c02: 擇淨穢。未嘗少間。以下痢終。遺一破裙。臭不可近。棄
0313c03: 之中流。忽見蓮華交發五色燦然。散布水面。見者驚
0313c04: 異。乃取裙還送一庵。作佛座前案圍。事在順治間果
0313c05: 報聞見錄。
0313c06: 陸寡婦
0313c08: 六十七而終。焚其衫裙。火氣既絕。忽見金光迸出。
0313c09: 中儼然有佛像在焉。共數十。閭里聚觀。皆焚香膜拜。
0313c10: 事在康三年果報聞見錄。
0313c11: 楊氏
0313c12: 楊氏。張秩斯之妻也。父次弁。虞山嚴氏出。嚴家世學
0313c13: 佛。故楊氏自幼即歸心大法。既適張。尋禮僧德真。受
0313c14: 三皈五戒。斷除愛慾。年二十七。病劇。發願求生西方。
0313c15: 室中供接引佛像。高唱佛名五日。室中聞栴檀香。至
0313c16: 七日。瞑目頃之。見觀音大士謂曰。蓮華種子。已巳有半
0313c17: 功。其半看汝手段。問從何處著力。答曰。撒手便行。即
0313c18: 合掌唱佛趺坐而逝續生集。
0313c19: 江氏
0313c20: 江氏。餘杭嚴訒公繼室也。訒公故雲棲弟子。奉西方
0313c21: 之教。江氏自歸嚴。奉教甚篤。鳴起。跪佛前唱佛千
0313c22: 聲。次及諸經。凡爇香炳燭盥飲之事。胥自為之。不
0313c23: 以役侍婢。康七年三月六日。晨課畢。俄而體憊。復
0313c24: 就寢。移時。忽大聲曰。觀世音菩薩來矣。趣具湯洗沐
0314a01: 畢。就枕而逝。及殮。顏色紅潤。手足柔軟。若委蛻者然
0314a02: 淨土全書。
0314a03: 徐太宜人
0314a04: 徐太宜人。錢塘徐浩軒之母也。平生奉佛甚謹。誦西
0314a05: 方佛名。繪像為圖。旁累數千圈。記所誦數。每一圖畢。
0314a06: 即納黃布囊中。如是數歲。康三十四年卒。卒之日。
0314a07: 家人焚囊於盆。忽聞盆內然。視之。見五色光起。布
0314a08: 成緇色。其上現樓閣欄楯。重疊周匝。中湧蓮華數十。
0314a09: 華上各有一佛合掌趺坐。復現諸天女恭敬圍繞。一
0314a10: 一皆如粉色畫本。見者莫不驚歎。明日掇。視囊背
0314a11: 所現諸形象。與囊面無異。惟佛後又有一老母執拂
0314a12: 隨行。浩軒為之記如此信徵錄。
0314a13: 凌氏
0314a14: 凌氏。法名善益。吳人張廷表之妻也。母葉氏。長齋四
0314a15: 十年。禮古潭和尚為師。日拜華嚴經。周而復始者三。
0314a16: 年八十一。夢羅漢現金色身。遂逝。凌氏年四十餘亦
0314a17: 長齋。禮古潭為師。日夜六時。行大悲懺法。拜華嚴經。
0314a18: 凡再周。常以五更起入佛堂。廷表為湯果餉之。晚
0314a19: 而專誦大悲。阿彌陀佛號。求生西方。一日觀音大
0314a20: 士現像。遂示疾。謂其女曰。佛光滿室。吾行矣。遂逝。年
0314a21: 六十九。事在乾隆三十四年。女適朱氏。奉法亦。課
0314a22: 法華經。持西方佛號。其家人。多從而化焉善女人傳。
0314a23: 余媼
0314a24: 余媼。徐州宗氏女。昭月和尚之母也。和尚既主揚州
0314b01: 高旻寺。迎媼至寺。闢一室居之。媼初入室。思家頗切。
0314b02: 與和尚言。道家事。和尚為說苦空無常無我之法。
0314b03: 勸母一心念佛。求生西方。弗省。和尚遂匿弗見。媼召
0314b04: 之。亦弗往。媼無可奈何。遂勉強持佛名。苦不能繼。居
0314b05: 三年。稍益熟。遂發深信心。受菩薩戒。晨夕禮拜甚虔。
0314b06: 和尚往見媼問頗思家否。媼曰。念佛好。不思家也。一
0314b07: 日坐庭前。面塔唱佛名。忽光開。見金色世界。光耀無
0314b08: 際。墻壁樹林。廓然摧滅。媼大喜。踴身即之。無所。
0314b09: 自此六根悄然。動靜起居。不生一念。久之。夢至一人
0314b10: 家。有婦坐草。媼驚曰。何為至此。吾方求生西方。入胎
0314b11: 出胎。大可畏也。急走出。瞿然而覺。晨起以告和尚。曰。
0314b12: 吾生緣殆盡矣。其為我集僧唱佛名。送我西行。從之。
0314b13: 遂西向坐逝。事在乾隆二十七年善女人傳。
0314b14: 楊媼
0314b15: 楊媼。杭州人。居北門外石壩。年五十餘。得風疾。僵
0314b16: 臥。呻吟徹晝夜。有旅亭師者。自京師還天目。過其居。
0314b17: 其子為設齋。請入視母。媼頻顣曰。病甚。師莫有好方
0314b18: 能愈我否。師曰。有之。恐汝不肯服耳。媼曰。誠有之。安
0314b19: 肯不服。師曰。病從身起。身從假合。汝能捨身。病自去
0314b20: 矣。媼曰。捨身奈何。師曰。汝但將身放下。一心西向。繫
0314b21: 念阿彌陀佛。阿彌陀佛是大醫王。能除一切眾生之
0314b22: 病。但能至誠念佛者。阿彌陀佛自來救汝。媼曰。佛果
0314b23: 來乎。師曰來。但患汝念不切耳。既別去。媼遂持佛名。
0314b24: 默觀西方。日益懇至。居五月。語其子曰。阿彌陀佛至
0314c01: 矣。四日後吾當西歸。為我諸旅亭師作別。師時在天
0314c02: 目。不至。及期。別請僧十人。共唱佛名。媼起坐向西而
0314c03: 化。事在乾隆三十六年善女人傳。
0314c04: 余氏
0314c05: 余氏。法名真修。吳人朱穎符妻也。年三十二而寡。至
0314c06: 三十六。長齋奉佛。晚年以家事付兒婦。專修淨業。年
0314c07: 七十。夏秋之交。夢遊一池畔。池中有船。載比邱尼優
0314c08: 婆夷十數人。中有一人招余氏云。西方去。余氏自念
0314c09: 言。此時不去。待歲晚可耳。招者遽云。且待後船。至九
0314c10: 月六日。夢阿彌陀佛現身接引。既覺。自知時至。請所
0314c11: 事文岐師作別。師至。索蓮華不得。以蓮葉與之。余氏
0314c12: 欣然。念佛彌切。內外俱聞異香。至十一日清晨。索水
0314c13: 沐浴。更新衣。趺坐稱佛名。有頃。右脅而逝。事在乾隆
0314c14: 三十六年僧正琦述
0314c15: 論曰。十方嚴淨國土。純一化生。無有女人。而韋提希
0314c16: 夫人。因子惡逆。起心厭離。即得見阿彌陀佛。受記往
0314c17: 生。又蓮華經明受持之利。偏記女人往生極樂。故知
0314c18: 娑婆女人。於西方淨土。有大因緣。自蓮宗盛行。閨閤
0314c19: 諸賢。往往能專志勤業。一生取辦。彼具丈夫之形者。
0314c20: 視此能無愧乎。
0314c21: 往生物類第十
0314c22: 鸚鵡
0314c23: 唐河東裴氏家。有鸚鵡。以其名載梵經。常狎而敬之。
0314c24: 告以六齋之禁。比及辰後。非時之食。終夕不視。或教
0315a01: 以持佛名號者。當自有念以至無念。則仰首奮翼。若
0315a02: 承若聽。其後或俾之念佛。則默然而不答。或謂之不
0315a03: 念。即唱言阿彌陀佛。每室戒曙。發和雅音。穆如笙
0315a04: 竽。念念相續。聞者莫不灑然。貞元十九年七月。悴而
0315a05: 不懌。馴養者知其將盡。乃鳴磬告曰。將西歸乎。為爾
0315a06: 擊磬。爾其存念。每一擊磬。一稱阿彌陀佛。暨十擊磬
0315a07: 而十念成。斂歛羽委足。不震不仆。奄然而絕。闍維。得舍
0315a08: 利十餘粒。節度使韋為之記佛祖通載。
0315a09: 鵒
0315a10: 宋元祐間。長沙郡人。養一鵒。俗呼為八八兒者也。
0315a11: 偶聞一僧念阿彌陀佛。即隨口稱念。旦暮弗絕。其家
0315a12: 因以與僧。久之鳥亡。僧具棺以葬之。俄口中生蓮華
0315a13: 一枝。或為題曰。有一靈禽八八兒。解隨僧口念阿彌。
0315a14: 死埋平地蓮華發。我輩為人豈不知。又天台黃巖正
0315a15: 等寺觀師。畜一鵒。常隨人念阿彌陀佛。一旦立死
0315a16: 籠中。乃穴土而葬之。舌端生紫蓮華。大智律師為偈
0315a17: 頌之佛祖統紀。
0315a18: 白鸚鵡
0315a19: 白鸚鵡。嶺南一士人所畜也。晨朝必誦觀音號。白衣
0315a20: 。兼能誦歸去來辭。赤壁賦。及李白諸詩。或晨課未
0315a21: 畢。導以詩文。不應也。一日謂士人曰。我從西方來。還
0315a22: 從西方去。其夕奄然而化見聞錄
0315a23: 論曰。一切眾生。具有如來藏性。乃至三惡道中。但有
0315a24: 能繫念阿彌陀佛者。即得往生彼國。見佛聞法。觀鸚
0315b01: 鵡鶴鵒事。豈不信然。經云。寧受地獄苦。得聞諸佛名。
0315b02: 不受無量樂。而不聞佛名。幸得為人。六根完具。不知
0315b03: 念佛。甚者誣且毀焉。亦可謂自暴之尤者矣。豈不惜
0315b04: 哉。
0315b05: 
0315b06: 淨土聖賢錄卷九終
