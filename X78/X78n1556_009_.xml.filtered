0693b03: 
0693b04: 建中靖國續燈錄卷第九　　　〔宋刻〕
0693b05: 
0693b06: 東京法雲禪寺住持傳法佛國禪師臣惟白集
0693b07: 對機門
0693b08: 廬陵清原山行思禪師第十二世
0693b09: 越州天衣義懷禪師法嗣
0693b10: 東京大相國寺慧林禪院圓照禪師諱宗本。姓管氏。
0693b11: 常州無錫人也。依蘇州永安禪院昇上人出家。披剃
0693b12: 具戒。即慕參遊。詣池州景德懷禪師法席。入室扣請。
0693b13: 示以。彌勒內宮說什麼法。云。說遮箇法。曉夕心無間
0693b14: 念。體究未明。偶於境中見高木上有一黃梅。而智士
0693b15: 原曰。五月梅子熟時。當有發明如斯。忽然頓悟心印。
0693b16: 洞入微奧。服勤十餘載。日探玄旨。後出世蘇州瑞光。
0693b17: 次遷淨慈。學眾常盈半千。尋奉　詔住慧林　　神
0693b18: 宗皇帝召對。賜圓照禪號。未幾。乞歸靈巖。元符二年
0693b19: 十二月二十八日。沐浴更衣。召門人付囑歸逝。門人
0693b20: 曰。既不住世。何不留偈。師曰。吾四十年。無時不說。何
0693b21: 必今日重說偈言。遂端坐委化。次年正月盡日。全身
0693b22: 塔于本山。世壽八十。僧臘五十有三。四十年垂手。三
0693b23: 住大剎。嗣法傳道者。不可窮數。名揚一時者。百有餘
0693b24: 人。
0693c01: 開堂日　神宗皇帝遣中使降香。師謝恩畢。登座拈
0693c02: 香。祝延　聖壽罷。乃敷坐。淨因淨照禪師白槌竟。師
0693c03: 云。還有五湖上士。達法高流。出眾當前。共揚佛事。問。
0693c04: 昔日靈山勝集。隨機大轉法輪。今朝選佛場開。垂手
0693c05: 願揚佛事。師云。爐煙起處。大眾同觀。僧云。法雨普霑
0693c06: 沙界潤。群生皆賴一人恩。師云。向後不得錯舉。僧曰。
0693c07: 可謂得聞於未聞也。師云。聞底事作麼生。僧曰。憑師
0693c08: 一滴曹溪水。四海為霖報　我皇。師云。伶利衲僧。問。
0693c09: 聖皇垂拱巖廊上。憶得靈山佛囑時。今日　詔師揚
0693c10: 般若。願開方便釋群疑。師云。截流之句。祗麼分付。僧
0693c11: 曰。一言迥出威音外。翹足徒勞贊底沙。師云。三十年
0693c12: 後不得錯會。問。昔為林下客。今作帝都人。未審是同
0693c13: 是別。師云。一月在天。影含眾水。僧曰。未離兜率。已巳降
0693c14: 王宮。未出母胎。度人已巳畢。師云。真不掩偽。曲不藏直
0693c15: 問。九重城裏。無非觸處菩提。明月堂前。已巳現龍華之
0693c16: 相。不昧當時。請師一接。師云。六街鐘鼓韻鼕。即處
0693c17: 鋪金世界中。僧曰。更不覺城東畔始發初心。師云。爐
0693c18: 煙透處。地風生。僧曰。可謂　聖恩霑萬里。喜氣動
0693c19: 千門。師云。禮拜了退。僧曰。也知上苑花難採。不得馨
0693c20: 香未肯休。師云。道了也。問。嘉氣黃金闕。拂拂霜
0693c21: 風玉露秋。正當恁麼時。禪客相逢如何話會。師云。師
0693c22: 子嚬呻。象王哮吼。僧曰。龍樓鳳閣。觸目光輝。寶鐸金
0693c23: 鍾。咸歌　帝德。師云。大施門開。一時參取。僧曰。恩大
0693c24: 不知何以報。一爐香篆祝　堯年。師云。且聽說看。師
0694a01: 云。濫承聖旨。來踞慧林。遠涉長途。三千餘里。既到
0694a02: 　皇都。精神豁爾。何也。樓臺聳翠。殿塔交光。廣陌通衢。
0694a03: 朱門華宇。不異善財登慈氏閣。滿目殊勝。處莊嚴。
0694a04: 華藏圓明。交羅主伴。塵沙法門。一毫頓證。無邊剎境。
0694a05: 驗在目前。敢問諸禪德。目前事作麼生。乃顧大眾云。
0694a06: 還會麼。若也於此明得。相共證明。若也未知涯際。正
0694a07: 法眼藏覿面分付。良久。云。雞足前路不遙。飲光得
0694a08: 底在今朝。
0694a09: 開堂演法。上祝　皇帝陛下聖躬萬歲。伏願　堯天
0694a10: 永覆。舜日崇明。福海等於滄溟。壽山高於嵩華。護持
0694a11: 三寶。安御萬方。彌增玉葉之昌。益廣蘿圖之茂。久立
0694a12: 眾慈。伏惟珍重。問。牛頭未見四祖時。為什麼百鳥銜
0694a13: 花。師云。六六三十六。僧曰。見後為什麼不銜花。師
0694a14: 云。六六三十六。僧曰。非師不委。師云。西天此土。問。古
0694a15: 人道。捲簾除障。閉戶生得礙。未審意旨如何。師云。
0694a16: 蹈著稱鎚硬似鐵。僧曰。便與麼去時如何。師云。錯。僧
0694a17: 便喝。師便打。問。古者道。言無展事。語不投機。承言者
0694a18: 喪。滯句者迷。和尚如何為人。師云。金烏急。玉兔速。僧
0694a19: 曰。便與麼去時如何。師云。後五日看。
0694a20: 師云。言無展事。語不投機。承言者喪。滯句者迷。衲僧
0694a21: 到此。又且奚為。何如戴箬笠．披蓑衣．垂直釣．泛輕舟。
0694a22: 訪尋知識未能休。自從子皈青嶂。拋釣。覆舟。
0694a23: 從教湘水幾清秋。咄。
0694a24: 上堂云。洪音一剖。該羅八紘。一令施行。清風萬里。豁
0694b01: 開宗要。廣演門風。撤向目前。光流大海。威擁三界。德
0694b02: 被四方。高聳人天。懷應物。無內無外。洞徹十方。圓
0694b03: 通現前。縱橫佛事。簷頭水滴。觀音妙門。雨灑長空。文
0694b04: 殊境界。休問補陀近遠。覺城東際。樓閣門開。請高著
0694b05: 眼。咄。
0694b06: 上堂云。好諸禪德。一問一答。俊哉。快哉。問處如石裏
0694b07: 迸出。答處似青天霹靂。忽然而有。瞥爾而亡。若非頂
0694b08: 門具爍迦羅眼底衲僧。到遮裡。不免拈頭作尾。所以
0694b09: 道。汝生我亦生。汝殺我亦殺。生殺輪王機。交馳如電
0694b10: 掣。
0694b11: 上堂云。頭圓象天。足方似地。古貌稜層。丈夫意氣。趯
0694b12: 倒須彌。蹈海水。帝釋與龍王無著身處。乃拈拄杖
0694b13: 云。來拄杖上回避。咄。任汝神通變化。究竟須遮裏。
0694b14: 以拄杖卓一下。
0694b15: 上堂云。姑蘇臺畔。不話春秋。衲僧面前。豈論玄妙。祇
0694b16: 可著衣喫飯。翫水看山。夜見星。晝見日。兩手扶犁水
0694b17: 過膝。靈山授記祗如斯。塵劫何曾異今日。
0694b18: 上堂云。一句截流。萬機頓削。得失是非。一時放。與
0694b19: 麼會得。便請歸堂。
0694b20: 上堂云。看看。爍爍瑞光。照大千界百億微塵國土．百
0694b21: 億大海．百億須彌山．百億日月．百億四天下。乃至微
0694b22: 塵剎土。皆於光中一時發現。諸仁者。還見麼。若也見
0694b23: 得。許汝親在瑞光。若也不見。莫道瑞光不照好。參。
0694b24: 上堂云。於一毫端現寶王剎。坐微塵裏轉大法輪。拈
0694c01: 起拄杖云。拄杖子是塵。作麼生說箇轉法輪底道理。
0694c02: 山僧今日不惜眉毛。與汝諸人說破。拈起也。海水騰
0694c03: 波。須彌岌峇。放下也。四海晏清。乾坤肅靜。敢問諸人。
0694c04: 且道拈起即是。放下即是。當斷不斷。兩重公案。以拄
0694c05: 杖擊禪床一下。
0694c06: 上堂云。千般樣都來。祇在絲頭上。乃拈起拄杖云。還
0694c07: 會麼。一為無量。無量為一。十方如來。同此超出。若也
0694c08: 會得。參學事畢。若更不會。何必自抑。擊禪床。
0694c09: 上堂云。涼風吹。紅日照。一境蕭然誰不要。觀音大士
0694c10: 為宣揚。九衢賣買爭頭。不住。手不停。毗盧界內
0694c11: 用分明。千聖從來祗遮是。莫生退屈自相輕。參。
0694c12: 上堂云。季冬寒節。去來無別。千山萬山。唯積殘雪。禪
0694c13: 客相逢。將何演說。各請歸堂。隨緣憩歇。若作迷逢達
0694c14: 磨。大似眼中添屑。
0694c15: 東京大相國寺惠林禪院覺海禪師諱若沖。姓鍾氏。
0694c16: 江寧府句容人也。母初娠師。屢夢一僧端坐于寢。遂
0694c17: 不葷茹。其父固問。即告以夢。父曰。若果生男。當捨為
0694c18: 僧。及丱歲。母至鍾山。禮志公像。師即涕泣。不肯歸
0694c19: 去。母悟前事。乃許就寺僧懷義上人出家。後依保心
0694c20: 禪師圓具。即造池陽懷禪師法席。令看情未生時因
0694c21: 緣。乃獲開悟。巾侍數年。深達玄旨。初住常州薦福。次
0694c22: 住宜興善權。又還薦福。後住北京福勝．西京法王。相
0694c23: 國韓公絳．太師文公彥。加師仰。晚奉　詔住慧
0694c24: 林。開堂日　哲宗皇帝遣中使降香。師謝恩畢。登座
0695a01: 拈香。祝延　聖壽罷。乃敷坐。法雲圓通禪師白槌竟。
0695a02: 師云。一人人面面相對。大似少林看壁。一箇箇眼眼
0695a03: 相顧。何異靈山囑付。諸仁者。實為密密堂堂。昭然獨
0695a04: 露。會中莫有證據底衲僧麼。時有僧出問。為　國開
0695a05: 堂。願聞法要。師云。三乘光佛祖。一句定乾坤。僧曰。麗
0695a06: 天杲日當軒。地清風滿座。師云。目前無異草。不礙
0695a07: 往來觀。僧曰。若非頂門眼開。誰知此恩難報。師云。酌
0695a08: 然。問。鷲嶺傳芳東震。雲門列派　皇都。今朝大啟覺
0695a09: 場。請師再垂方便。師云。上機言下悟。大道目前觀。僧
0695a10: 曰。與麼則圓照始離金色界。相藍又見覺花開。師云。
0695a11: 不得錯看。問。如何是皇都境。師云。巍巍雙闕侵霄漢。
0695a12: 拂拂祥雲九重。僧曰。如何是境中人。師云。兩宮無
0695a13: 事安磐石。萬國歸心有老臣。問。祖闈宏啟。大集群賢。
0695a14: 法令既行。請師一振。師云。匣裡青蛇吼。僧曰。學人退
0695a15: 身即是也。師云。天際白虹高。師云　詔令臣僧為
0695a16: 　國開堂。流通至道。開發人天。夫至道者。不可以思而
0695a17: 測。不可以想而求。精勤者未能見之。辯慧者酌然不
0695a18: 識。若也明得。方知佛佛道同。古今不異。何是何非。孰
0695a19: 邪孰正。不有而示有。杳若夢存。無成而似成。如幻
0695a20: 住。依空源而起盡。法法無知。隨化海以分形。緣緣絕
0695a21: 待。如是會得。堪報不報之恩。用助無為之化。諸仁者。
0695a22: 無為之化。闔國知聞。且如何是報恩底句。良久。云。三
0695a23: 乘有旨難彰則。一句無私賀太平。此日流通般若。普
0695a24: 集妙善。上祝　皇帝陛下聖躬。伏願寶圖永固。鳳曆
0695b01: 長新。同日月照臨。若乾坤覆載。位隆北極。壽等南山。
0695b02: 伏惟珍重。
0695b03: 上堂云。碧落淨無雲。秋空明有月。長江瑩如練。清風
0695b04: 來不歇。林下道人幽。相看情共悅。諸仁者。適來道箇
0695b05: 清風明月。猶是建化門中事。作麼生是道人分上事。
0695b06: 良久。云。閑來石上觀流水。欲洗禪衣未有塵。參。
0695b07: 上堂云。無邊義海。咸歸顧之中。萬象形容。盡入照
0695b08: 臨之內。諸人築著磕著。因什麼不知。良久。云。莫
0695b09: 怪山僧太多事。光陰如箭急相催。珍重。
0695b10: 上堂云。日出連山。月圓當戶。不是無言。不欲全露。乃
0695b11: 云。遮裡莫有全露底麼。良久。眾無語。乃拈拄杖云。擬
0695b12: 議則穿腮過。擊香臺。下座。
0695b13: 上堂。良久。云。萬機喪盡體何如。一點靈光混太。塵
0695b14: 劫未曾經變易。禪人休枉廢工夫。召大眾云。省力
0695b15: 處道將一句來。眾無語。師云。歸堂喫茶去。
0695b16: 上堂。良久。云。淨地上切忌拋沙撒土。金屑雖貴。爭柰
0695b17: 眼裏著不得。還知麼。直饒解齊龍樹。辯若馬鳴。智過
0695b18: 鶖子。到遮裡一點用不著。何故如此。卞玉本無瑕。相
0695b19: 如誑秦王。參。
0695b20: 上堂。橫按拄杖云。摩竭迦文親行是令。山僧今朝不
0695b21: 可更向土上加泥也。擊香臺。下座。
0695b22: 上堂云。目淨青蓮。光含白玉。若向遮裡參得。不若神
0695b23: 珠四照。洞徹十方。寶鑒無私。妍自異。然雖如是。龍
0695b24: 蛇易辨。衲子難瞞。
0695c01: 上堂。良久。云。還委悉麼。嘉雨時來暑氣收。禪堂宴坐
0695c02: 恰如秋。勞生心火何時息。祇向無心便好休。
0695c03: 上堂云。神機迅發。覿面相呈。電光難。石火莫停。恁
0695c04: 麼薦得。未是英靈。以拄杖畫一畫。云。天下衲僧。倒退
0695c05: 八百。擬議之徒。看燎著面門。擊香臺一下。
0695c06: 真州長蘆崇福禪院廣照禪師諱應夫。姓蔣氏。滁州
0695c07: 清流人也。依江寧府保寧禪院承泰禪師出家圓具。
0695c08: 遠造天衣山懷禪師法席。入室開悟。深造宗旨。初住
0695c09: 潤州甘露。次移長蘆。晚奉　詔旨住智海禪院。堅辭
0695c10: 弗受。問。如來禪即許老兄會。祖師禪未夢見在。未審
0695c11: 如來禪與祖師禪。是同是別。師云。一箭過新羅。僧擬
0695c12: 議。師便喝。問。識得衣中寶時如何。師云。試拈出看。
0695c13: 僧展一手。師云。不用指東畫西。寶在什麼處。僧曰。爭
0695c14: 柰學人用得。師云。試用看。僧拂坐具一下。師云。大
0695c15: 眾笑。僧問。如何是佛。師云。面如滿月。僧曰。意旨如
0695c16: 何。師云。照寰中。問。如何是隨處道場。師云。性似白
0695c17: 雲舒復卷。縱橫應物不能羈。僧曰。恁麼則松清冷
0695c18: 澹。曉月照長川。師云。心到靜中千慮息。性澄方外一
0695c19: 燈明。僧擬議。師云。迢迢十萬餘。
0695c20: 上堂云。握驪珠於掌上。納萬於襟。全法界於目
0695c21: 前。指大千於身際。混融一體。圓鑑無窮。包括二儀。含
0695c22: 容萬有。如斯之法。窮之則妙。究之則玄。玄妙之理現
0695c23: 前。凡聖之情頓泯。圓融無礙。洞耀無私。倜儻分明。古
0695c24: 今無間。任是然燈先聖．大覺能仁。說法利生。難忘斯
0696a01: 旨。如斯話會。埋沒宗風。何謂也。直須南山起雲。北山
0696a02: 下雨。
0696a03: 上堂云。雲卷千山。塵清萬里。長空獨露。法界洞然。諸
0696a04: 人還見麼。如實未到。且莫麤心。忽若頂門放光。方信
0696a05: 普通年遠事。不從嶺付將來。珍重。
0696a06: 上堂。召大眾云。至道蕩蕩。無無黨。或卷或舒。或指
0696a07: 或掌。放曠任緣。靈明獨朗。普覆河沙。光含萬象。乃顧
0696a08: 大眾云。千聖靈蹤。後人標牓。
0696a09: 上堂。召大眾云。江山遶檻。宛如水墨屏風。殿閣凌空。
0696a10: 麗若神仙洞府。森羅萬象。海印交參。一道神光。更無
0696a11: 遮障。諸人還會麼。良久。云。寥寥天地間。獨立望何極。
0696a12: 參。
0696a13: 上堂。顧大眾云。遮箇為什麼擁不聚。撥不散。風吹不
0696a14: 入。水洒不著。火燒不得。刀斫不斷。是箇什麼。眾中莫
0696a15: 有釘觜鐵舌底衲僧。試為山僧定當看。還有麼。良久。
0696a16: 云。若無。山僧今日失利。久立。
0696a17: 廬山棲賢智遷禪師姓高氏。錢唐人也。性純志澹。心
0696a18: 敏言訥。參天衣懷禪師。一日。見匠者拽木喝聲。因而
0696a19: 開悟。遂獲印可。出世龍舒法華。次移棲賢。於元祐元
0696a20: 年正月十九日辭眾。沐浴更衣坐化。獲舍利五色。問。
0696a21: 如何是和尚為人一句。師云。好。僧曰。謝師指示。師云。
0696a22: 且道我答汝話也無。僧曰。專為流通。師噓一聲。問。一
0696a23: 問一答。盡是建化門庭。未審向上更有事也無。師云。
0696a24: 有。僧曰。如何是向上事。師云。雲從龍。風從虎。僧曰。恁
0696b01: 麼則龍得水時添意氣。虎逢山色轉威獰。師云。興雲
0696b02: 致雨又作麼生。僧即喝。師云。莫更有在。僧擬議。師咄
0696b03: 云。念話杜家。問。如何是本來心。師云。折東籬。補西壁。
0696b04: 僧曰。恁麼則今日齋晏。師云。退后著。問。天衣一曲師
0696b05: 親唱。未審何人和得齊。師云。颯颯霜風緊。看看冬到
0696b06: 來。僧曰。恁麼則寒山拊掌。拾得呵呵。師云。普賢化錦
0696b07: 水。文殊旺五臺。僧曰。好事不如無。師云。打折驢腰。
0696b08: 上堂云。山僧無佛法。任運且延時。朝朝日東出。夜夜
0696b09: 轉山西。雲收山谷靜。雨過遠低。三年逢一。到
0696b10: 五更啼。參。
0696b11: 上堂云。聞佛法二字。早是污我耳目。諸人未跨法堂
0696b12: 門。跟下好與三十棒。雖然如是。山僧今日也是為
0696b13: 眾竭力。珍重。
0696b14: 上堂云。拈提要妙。露柱皺眉。出格之談。烏龜向火。平
0696b15: 實無事。貶古今。豈能自救。諸禪德。離此外。還別有
0696b16: 商量麼。離此。作麼生是商量。莫是三年逢一閏。九月重
0696b17: 陽麼。莫是大盡三十日。小盡二十九麼。莫是春來草
0696b18: 自青麼。若如斯見解。棲賢門下喚作驢前馬後漢。參。
0696b19: 上堂云。是什麼物得恁頑頑嚚嚚。睍睍。拊掌呵
0696b20: 呵大笑云。今朝巴鼻。直是黃面瞿曇通身是口。也分
0696b21: 不下。久立。
0696b22: 上堂云。山僧久不與大眾道話。何故。幸有佛殿三門．
0696b23: 溪山松竹。每日喃喃地為汝說破了也。山僧贏得作
0696b24: 無事人。說即說了。且道遮箇是什麼法。已巳後忽有人
0696c01: 問。且莫落七落八。
0696c02: 上堂云。井底紅塵生。高起波浪。石女生石兒。龜毛
0696c03: 寸寸長。若欲學菩提。看取此牓樣。參。
0696c04: 上堂云。德山道。與脫籠頭。卸角駝。教作箇
0696c05: 好人去。三界不收。六道不攝。諸方學得底。豈不是
0696c06: 籠頭角駝。德山棒．臨濟喝。豈不是籠頭角駝。諸人
0696c07: 被諸方老榾檛教壞了也。學得一堆骨董。蘊在胸。
0696c08: 便道我會禪。皮下還有血麼。被他熱謾了也。山僧
0696c09: 今日與麼道。也似為佗閑事長無明。珍重。
0696c10: 舒州山谷三祖會禪師錢塘臨安。師之生緣也。山谷
0696c11: 山。師之住處也。沖會。師之法名也。圓智。師之禪號
0696c12: 也。天衣老懷。師之嗣法師也。超悟猛利。師之妙性也。
0696c13: 直語拂情。師之為人也。圓照．圓通。師之道友也。如此。
0696c14: 則師之道可知也。吏部侍郎賈公易以師禮敬之。年
0696c15: 七十餘。灑然真隱。
0696c16: 開堂日。問。如何是第一義諦。師云。百雜碎。僧曰。恁麼
0696c17: 則禪一會。不異靈山。師云。將糞箕掃來。問。師登
0696c18: 寶座。壁立千仞。正令當行。十方坐斷。未審將何為人。
0696c19: 師云。千鈞之弩。僧曰。大眾承恩。師云。量才補職。問。未
0696c20: 見天衣時如何。師云。聞名不如見面。僧曰。見與不見。
0696c21: 是同是別。師云。西天此土。問。理雖頓悟。事假漸除。漸
0696c22: 除即不問。如何是頓悟底道理。師云。言中有響。僧曰。
0696c23: 便恁麼又且如何。師云。金毛師子。問。如何是佛。師云。
0696c24: 描不就。僧曰。未審意旨如何。師云。任是僧繇也皺眉。
0697a01: 問。住相布施即不問。如何是無為實相門。師云。開眼
0697a02: 不見。僧曰。為什麼如此。師云。東西不辨。僧曰。畢竟
0697a03: 如何。師云。墮坑落。問。生也猶如著衫。死也還同脫
0697a04: 。未審意旨如何。師云。譬如閑。僧曰。為什麼如此。師
0697a05: 云。因行不妨掉臂。問。如何是天堂。師云。大遠在。僧曰。
0697a06: 如何是地獄。師云。放不得。僧曰。天堂地獄。相去多
0697a07: 少。師云。七零八落。問。如何是函蓋乾坤句。師云。海晏
0697a08: 河清。僧曰。如何是隨波逐浪句。師云。摩斯吒落水。僧
0697a09: 曰。如何是截斷眾流句。師云。水泄不通。問。如何是透
0697a10: 脫一路。師云。上是天。下是地。僧曰。恁麼則明月堂堂。
0697a11: 清風皎皎。師云。且緩緩。問。白雲綻處。樓閣門開。善財
0697a12: 為什麼從外而入。師云。開眼即瞎。僧曰。未審落在什
0697a13: 麼處。師云。填溝塞壑。問。如何是不動尊。師云。寸步千
0697a14: 里。
0697a15: 上堂云。無常變易。遷謝不停。正眼纔觀。纖毫不易。諸
0697a16: 禪德。作麼生說箇纖毫不易底道理。良久云。金烏東
0697a17: 出。玉兔西沈。參。
0697a18: 上堂。顧視大眾云。智周不鑑。塵累何容。舉目千山。迢
0697a19: 迢萬頃。清風樓上赴官齋即不問。捲起簾來且放
0697a20: 一邊。靈雲在什麼處藏身露影。良久。云。心不負人。面
0697a21: 無慚色。
0697a22: 上堂云。青山隱隱。極目遼遼。浪靜風恬。漁舟舉棹。森
0697a23: 羅海印。帝網交光。主伴互分。重重無盡。但效普賢。一
0697a24: 時參畢。狂心頓息。不用巡遊。既不如然。付與龍華樹
0697b01: 下。參。
0697b02: 上堂云。大隱居。小隱居山。去聖逾遠。切莫攀緣。皆
0697b03: 明道眼。俱出心源。苦海之中。撈摝迷魂。報佛恩德。各
0697b04: 無間然。驀拈拄杖云。諸禪德。作麼生是無間然底道
0697b05: 理。良久。云。時時示時人。時人俱不識。參。
0697b06: 上堂云。雪。雪。應時應節。大地山河。盡皆銀屑。拾得當
0697b07: 前。動步成拙。杲日處空。寒山欣悅。忽爾消鎔。川流不
0697b08: 絕。法爾常規。孫賓善別。若便恁麼。西天相接。下座。
0697b09: 無為軍鐵佛因禪師問。如何是和尚家風。師云。一尋
0697b10: 寒木自為。三事秋雲更誰識。僧曰。和尚家風蒙指
0697b11: 示。為人消息又如何。師云。新月有圓夜。人心無滿時。
0697b12: 問。取不得。捨不得。不可得中祇麼得。未審得箇什麼。
0697b13: 師展兩手。僧禮拜。師云。不要詐明頭。
0697b14: 湖州報本法存禪師杭州巨豪陸氏子也。生而明敏。
0697b15: 覽群籍。雅為篇章。尤樂至道。因閱華嚴。發悟智性。
0697b16: 遽捨塵累。斂歛身緇門。欽慕祖風。遠依宗席。天衣懷禪
0697b17: 師深為印可。初住蘇州吳江壽聖。問。一佛出世。諸佛
0697b18: 讚揚。和尚出世。什麼人讚揚。師云。九天垂雨露。萬物
0697b19: 盡霑恩。僧曰。祇遮便是讚揚也無。師云。枯木不抽條。
0697b20: 莫怨陽和力。僧曰。大眾證明。師云。惱亂春風卒未休。
0697b21: 問。無味之談。塞斷人口。作麼生是塞人口底句。師以
0697b22: 拄杖便打。僧曰。恁麼則一句流通。人天聳耳。師云。秖秪
0697b23: 恐不是玉。是玉也太奇。僧曰。專為流通。師云。一任亂
0697b24: 道。師在天衣受請。上堂云。吳江壽聖。見召住持。進退
0697c01: 不遑。且隨緣分。此皆堂頭和尚提耳訓育。終始獎諭。
0697c02: 若據今日。正令當行。便好一棒打殺。那堪更容立在
0697c03: 座前。雖然如是。養子方見父慈。下座。
0697c04: 歙州開化惠圓禪師問。成山假就於始簣。修途託至
0697c05: 於初步。未審如何是初步。師云。錫下孤。僧曰。恁
0697c06: 麼則松江一派入新安也。師云。莫錯認定盤星。僧曰。
0697c07: 人天有賴。師云。十萬八千。
0697c08: 處州縉雲縣永泰智覺禪師問。少林一去無消息。今
0697c09: 日殷勤為舉揚。師云。月華自照三千界。雲水空隨十
0697c10: 萬程。僧曰。九年面壁。當為何事。師云。還提隻履自西
0697c11: 歸。上堂云。金風淅瀝。玉露凄清。菊解香苞。稻懸嘉穟。
0697c12: 時清物泰。野老謳。處處登高。人人歡樂。諸禪德。祗
0697c13: 如林間衲子。豈不知時。若也燕嘿忘形。昧佗光景。翠
0697c14: 微深處。不逐四時。一炷栴檀。無恩不報。拍禪。下座。
0697c15: 蘇州萬壽和禪師問。佛未出世時如何。師云。象戀藏
0697c16: 牙浦。人負賣子鄉。僧曰。出世后如何。師云。一不成。二
0697c17: 不是。僧曰。出與未出。又作麼生。師云。同道方知。僧曰。
0697c18: 堤邊柳綻。嶺上花開。師云。句裡明機。問。不著佛求。不
0697c19: 著法求。相去幾何。師云。失錢遭罪。僧曰。草賊大敗。師
0697c20: 云。放三十棒。僧便喝。師云。作家。僧禮拜。師更打。上
0697c21: 堂云。聲前密布。句後全收。同死同生。雙明雙暗。不是
0697c22: 俊流。若為湊泊。宗乘舉唱。契理忘言。不是神通。無非
0697c23: 智達。三賢尚昧。十聖猶疑。釋迦已巳往。彌勒未生。正當
0697c24: 今日。未免隨時說佛說祖。所以向大眾前權行正令。
0698a01: 拈拄杖云。諸人眼在山僧拄杖頭上。良久云。盡法無
0698a02: 民。
0698a03: 和州開聖禪院棲禪師開堂日。示眾云。選佛場開。人
0698a04: 天普會。莫有久歷覺場。罷參禪客。出來相見。時有僧
0698a05: 出。師云。作家。作家。僧曰。莫著忙。師云。元來不是作家。
0698a06: 僧提起坐具云。看看。摩竭陀國親行此令。師云。即今
0698a07: 作麼生。僧禮拜。師云。龍頭蛇尾。問。世尊善說般若。和
0698a08: 尚提唱宗風。未審是同是別。師云。皇天無親。唯德是
0698a09: 輔。僧曰。今日得聞於未聞也。師云。聞底事作麼生。僧
0698a10: 曰。曲終人不見。江上數青。師云。猶較些子。問。靈山
0698a11: 一會。迦葉親聞。開聖一會。什麼人得聞。師云。進前三
0698a12: 步。僧曰。進前三步又作麼生。師云。退後三步。問。韶陽
0698a13: 曲調人皆委。祖令當行又若何。師云。西天斬頭截臂。
0698a14: 遮裏自領出去。僧曰。忽若泥牛哮吼。木馬嘶鳴。又作
0698a15: 麼生。師云。罕逢穿耳客。多是刻舟人。問。東西不辨。南
0698a16: 北不分。學人上來。乞師一接。師云。不接。僧曰。為什麼
0698a17: 不接。師云。為東西不辨。南北不分。僧曰。將謂胡鬚
0698a18: 赤。更有赤鬚胡。師云。蘇嚧蘇嚧。問。如何是道。師云。放
0698a19: 汝三十棒。僧曰。為什麼如是。師云。殺人可恕。無禮難
0698a20: 容。
0698a21: 上堂云。道不浪。隨功涉位。拈拄杖云。或七尺。或丈
0698a22: 二。握在手中添意氣。有時用。有時致。魍魎邪魔絕妖
0698a23: 氣。海晏河清歸去來。家家樂業民皆喜。卓一下。上堂
0698a24: 云。好風飄飄綽金鐸。好鳥關關啼寶閣。數片閑雲海
0698b01: 上來。一流水天邊落。參。上堂。拈拄杖云。大眾。急著
0698b02: 眼看。須彌山畫一畫。百雜碎。南贍部洲打一棒。東傾
0698b03: 西側。不免且收在開聖手中。教伊出氣不得。卓一下。
0698b04: 明州雲巖旌教院洞偕禪師前住江陰壽聖。一日云。
0698b05: 兩處住持。實四十年。凡陞堂語句。都無一箇元字。
0698b06: 十二時中但以波羅羯諦菩提薩娑訶以為常課。別
0698b07: 無所長。珍重。坐逝。
0698b08: 福州衡山惟禮禪師問。諸佛出世。為一大事因緣。和
0698b09: 尚出世。如何為人。師云。古之今之。僧云。便恁麼承當
0698b10: 去時如何。師云。伶利人難得。問。如何是祖師西來意。
0698b11: 師云。穿雲渡水。問。如何是佛。師云。眼放電光。僧曰。意
0698b12: 旨如何。師云。照天照地。問。如何是和尚為人一句。師
0698b13: 云。一二三四五六。僧曰。意旨如何。師云。碧眼胡僧數
0698b14: 不足。上堂云。若論此事。直下難明。三賢罔測。十聖不
0698b15: 知。到遮裏。須高提祖令。橫按鏌。佛尚不存。纖塵何
0698b16: 立。直教須彌粉碎。大海焦枯。放一線道與諸人商量。
0698b17: 且道商量箇什麼。良久。云。鹽貴米賤。下座。
0698b18: 杭州北山顯明院善孜禪師問。如何是祖師西來意。
0698b19: 師云。九年空面壁。又西歸。僧曰。為什麼如此。師
0698b21: 掛露柱。僧曰。什麼人得聞。師云。牆壁有耳。
0698b22: 明州啟霞惠安禪師問。諸佛出世。蓋為群生。和尚出
0698b23: 世。當為何人。師云。不為闍梨。僧曰。恁麼則潭深波浪
0698b24: 靜。學廣語聲低。師云。捧上不成龍。問。師唱誰家曲。宗
0698c01: 風嗣阿誰。師云。任汝歌揚。僧曰。天衣嫡子也。師云。速
0698c02: 退。速退。僧曰。為什麼如此。師云。養子方知父慈。
0698c03: 越州雲門山靈侃禪師問。諸佛出世。當表何事。師云。
0698c04: 白雲覆幽谷。僧曰。如何領會。師云。紅日正當天。問。諸
0698c05: 方法道何似遮裏。師云。處處人風好。山山折野花。問。
0698c06: 十二時中如何用心。師云。佛殿裏裝香。僧曰。學人不
0698c07: 會。師云。三門頭合掌。上堂云。塵勞未破。觸境千差。心
0698c08: 鑑圓明。絲毫不立。靈老皎皎。獨露現前。今古兩亡。凡
0698c09: 聖路絕。到遮裏。始能卷舒自在。應用無虧。出沒往還。
0698c10: 人間天上。大眾。雖然如是。忽被人把住問。且道拄杖
0698c11: 子放什麼處著。又如何祗對即是。還有人道得麼。出
0698c12: 來道看。眾無對。拍禪床一下。
0698c13: 天台太平元坦禪師問。法本無相。如何甄別。師云。流
0698c14: 水盡歸東海去。僧曰。學人不會。師云。白雲長向嶽前
0698c15: 來。僧曰。便恁麼會時如何。師云。錯。師云。是法無宗。隨
0698c16: 緣建立。聲色動靜。不昧見聞。舉用千差。如鐘待扣。向
0698c17: 此薦得。且隨時著衣喫飯。若是德山．臨濟。更須打草
0698c18: 鞋行。參。
0698c19: 杭州佛日文祖禪師問。峭峻之機。請師垂示。師云。十
0698c20: 字街頭八字立。僧曰。祗如大洋海底行船。須彌山上
0698c21: 走馬。又作麼生。師云。烏龜向火。僧曰。恁麼則能騎虎
0698c22: 頭。善把虎尾。師以拄杖點一下。云。禮拜著。
0698c23: 蘇州薦福明因禪師問。一點分明不是燈。祗如一點
0698c24: 未明時如何。師云。爭怪得老僧。僧曰。明後如何。師云。
0699a01: 煇天爍地。僧曰。未審向上更有事也無。師云。有。僧曰。
0699a02: 如何則是。師云。天上有星。
0699a03: 沂州望仙山宗禪師問。四時八節即不問。平常一句
0699a04: 事如何。師云。禾山打。僧曰。莫是學人著力處也無。
0699a05: 師云。歸宗拽石。僧無語。師云。真箇衲僧。問。如何是不
0699a06: 生不滅。師云。長河凍結。僧云。如何是不生不滅。師云。
0699a07: 兩重公案。問。如何是世間相。師云。進前退後。問。如何
0699a08: 是清淨法身。師云。口裏喃喃道不著。問。三乘十二分
0699a09: 教即不問。如何是般若一句。師云。喚又喚不得。僧曰。
0699a10: 莫祗遮便是也無。師云。教歸不肯歸。問。如何是真經。
0699a11: 師云。露柱放光。僧曰。恁麼則日日看讀。師云。不得思
0699a12: 量。問。韶湯一句即不問。如何是和尚一句。師云。千光
0699a13: 那照。僧曰。還許學人趣向也無。師云。許。僧曰。恁麼則
0699a14: 飢來喫飯。寒來向火。師云。且莫亂統。問。如何是親切
0699a15: 處。師云。會則不非。僧曰。進前退後莫是否。師云。非即
0699a16: 不會。問。禪林振譽。久嚮師名。上上之機。請師指示。師
0699a17: 云。不是前客。僧曰。莫壓良為賤。師云。多是莫徭人。
0699a18: 問。如何是生老病死苦。師云。都道了也。僧曰。如何是
0699a19: 學人下手處。師云。黃檗未是苦。問。湛水澄波即不問。
0699a20: 覿面相呈事若何。師云。見麼。僧曰。青山隱隱。師云。何
0699a21: 曾覿面。
0699a22: 上堂云。南北東西。四維上下。空為體。法王為身。既
0699a23: 是空為體。大眾向什麼處安身立命。還道得麼。道
0699a24: 得。出來對眾商量。若道不得。各自歸堂。參。上堂云。南
0699b01: 台烏藥。北海天麻。新羅附子。神錦朱砂。良久。云。大眾
0699b02: 會麼。久立。上堂云。諸佛到處。還有道無道。大眾現前。
0699b03: 還有祖無祖。老僧即不然。良久。云。露柱喜笑。燈籠惡
0699b04: 發。諸人會麼。會則對面商量。不會則歸堂向火。珍重
0699b05: 上堂云。等諸人。還肯放下麼。若不放下。且擔取去。
0699b06: 下座。
0699b07: 岳陽墨山禪院有琦禪師問。師登祖席。願發潮音。師
0699b08: 云。華嶽三雲澹澹。僧曰。學人未曉。師云。黃河九曲
0699b09: 浪滔滔。問。古佛家風即不問。途中一句事如何。師云。
0699b10: 春來和氣暖。僧曰。專為流通也。師云。跟下一句又
0699b11: 作麼生。僧曰。點。師云。果然蹈不著。師云。宗師路陌。莫
0699b12: 問東西。剔起眉毛。祇在遮裡。更若周遮。迢迢十萬。
0699b13: 舒州桐城金繩詮禪師問。垂三尺。意在深潭。離
0699b14: 三寸。師意如何。師云。清平世界。僧曰。也要問過。師云。
0699b15: 有頭無尾。
0699b16: 筠州五淨覺院用機禪師問。如何是道。師云。十字
0699b17: 街頭蹈不著。僧曰。便恁麼去時如何。師云。且緩緩。上
0699b18: 堂云。清平過水。投子賣油。一年三百六十日。不須頻
0699b19: 向數中求。擊拂子一下。
0699b20: 
0699b21: 建中靖國續燈錄卷第九
