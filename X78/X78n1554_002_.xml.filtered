0584c01: 
0584c02: 
0584c03: 
0584c04: 五家正宗贊卷第二
0584c05: 
0584c06: 臨濟宗
0584c07: 臨濟慧照禪師
0584c08: 師諱義玄。曹州邢氏子。初在黃蘗隨眾參侍。時堂中
0584c09: 第一座勉令問話。因上方丈問。如何是佛法的的大
0584c10: 意。黃蘗打。如是三問三遭打。遂告辭座曰。承激勸問
0584c11: 話。唯蒙和尚賜棒。且往諸方去。座曰。汝須辭和尚始
0584c12: 得。座往堂頭。告曰。問話僧雖後生。甚是如法。若來
0584c13: 辭。方便接取。來日上辭。蘗令往高安參大愚。師到大
0584c14: 愚。愚問。甚處來。曰。黃蘗來。曰。黃蘗有何言教。曰。某甲
0584c15: 三度問佛法的的大意。三度被打。未審有什麼過。曰。
0584c16: 黃蘗恁麼老婆。為汝得徹困。更來者裏問有過無過
0584c17: 師云。元來黃蘗佛法無多子。愚把住曰。者尿鬼子。
0584c18: 適來問有過無過。而今道黃蘗佛法無多子。汝見
0584c19: 箇什麼道理便恁麼道。師於愚肋下築三拳。愚拓開
0584c20: 曰。汝師黃蘗。非干我事。師回。蘗見。便問。來來去去。有
0584c21: 甚了期。師曰。只為老婆心切。蘗曰。大愚饒舌。待見。痛
0584c22: 與一頓。師曰。說什麼待見。即今便打。蘗曰。者風顛漢
0584c23: 來者裏捋虎鬚。師便喝。蘗令參堂去。徑山五百眾。
0584c24: 每日行道念觀音。無一人參請。山作書與蘗。具言其
0585a01: 事。蘗令師去。師到徑山。裝腰直上法堂。山纔舉頭。師
0585a02: 便喝。山擬開口。師拂袖便行。尋有僧問山。適來者僧
0585a03: 有甚言句便喝和尚。山云。者僧從黃蘗來。要知。自
0585a04: 去問他。是時五百眾太半分散。洛浦為侍者。不契。辭
0585a05: 去。師後云。可中有箇赤梢鯉。搖頭擺尾向南方去。不
0585a06: 知淹殺誰家虀甕裏。師臨終時云。吾滅後。汝等勿得
0585a07: 滅吾正法眼藏。三聖曰。爭敢滅和尚正法眼藏。師曰。
0585a08: 向後忽有人問。汝向伊道什麼。聖便喝。師曰。誰知吾
0585a09: 正法眼藏向者瞎驢邊滅。
0585a10: 贊曰。
0585a11: 廣廈梁清廟器
0585a12: 刮霜面冷逼人
0585a13: 伏獸威腥風捲地
0585a14: 見睦州始學跳籬驀牆
0585a15: 掌黃蘗便解攙行奪市
0585a16: 報冤六十棒向大愚肋下築拳
0585a17: 喝散五百僧使徑山胸中短氣
0585a18: 展三玄戈甲遍地髑髏寒
0585a20: 炎天飛雪雹單明向上機籌
0585a21: 赤驟稜自是一般標致
0585a22: 惜正法眼藏滅向三聖瞎驢邊
0585a23: 知赤梢鯉魚淹殺誰家虀甕裏
0585a24: 贊之者拔舌泥
0585b01: 毀之者洋銅沸屎
0585b03: 遠矣。
0585b04: 興化獎禪師
0585b05: 師諱存獎。魏州人。初見臨濟。濟令師為侍者。濟問新
0585b06: 到。甚處來。曰。鑾城。曰。有事相借問。得麼。曰。新戒不會
0585b07: 曰。打破大唐國。箇不會人難得。參堂去。師問。適來
0585b08: 新到是成褫伊那。濟曰。我誰管成褫不成褫。師曰。
0585b09: 和尚即解將死就地彈。不解將一轉語蓋覆。濟
0585b10: 曰。又作麼生。師曰。請和尚作新到。濟遂曰。新戒不
0585b11: 會。師曰。是老僧罪過。濟曰。語藏鋒。師擬議。濟便
0585b12: 打。至晚。濟又曰。我今日問新到。是將死就地彈。就
0585b13: 窠裏打。及出得語。又喝起。向青雲裏打。師曰。草賊
0585b14: 大敗。濟便打。師後到三聖。請為首座。常曰。我向南方行
0585b15: 一遭。拄杖柱丈頭不曾撥著一箇會佛法底。聖聞得。問
0585b16: 曰。具什麼眼。師便喝。聖曰。須是始得。大覺聞。乃
0585b17: 云。作麼生得風吹入大覺門來。師後到大覺。請為院
0585b18: 主。一日。覺喚曰。我聞道。向南方行一遭。拄杖丈頭
0585b19: 不曾撥著一箇會佛法底。具什麼眼。師便喝。覺拈
0585b20: 棒。師擬議。覺便打。師又喝。覺又打。次日。師從法堂過。
0585b21: 覺召。院主。我直下不疑昨日兩喝。試說看。師曰。
0585b22: 我於三聖師兄處得箇賓主句。總被師兄折倒了也。
0585b23: 與某甲箇安樂法門。覺曰。者瞎漢。來者裏納敗缺。卸
0585b24: 下衲衣。痛打一頓。師於言下薦得臨濟先師在黃蘗
0585c01: 處喫棒底道理。後開堂拈香云。此一炷香。若為三聖。
0585c02: 三聖為我太孤。若為大覺。大覺為我太。不如供養
0585c03: 我臨濟先師。雲居住三時。師問曰。權借一問以為
0585c04: 影草時如何。居無對。師曰。想和尚答者話不得。不如
0585c05: 禮拜了退。後二十年。居云。如今思量當時。不消道箇
0585c06: 何必。後遣化主到師處。師曰。和尚住三時。老僧問
0585c07: 伊話。答不得。如今道得也未。主舉前話。師曰。興化則
0585c08: 不然。爭如道箇不必。僧問師曰。四方八面來時如何
0585c09: 師曰。打中間底。僧作禮。師曰。興化今日赴箇村齋。中
0585c10: 路遇一陣卒風暴雨。去古裏避得過。示眾曰。我
0585c11: 聞長廊下也喝。後架也喝。諸子。莫盲喝亂喝。直饒
0585c12: 喝得興化上三十三天。撲下來。一點氣也無。待興
0585c13: 化蘇息起來。地向道未在。何故。我未曾向紫
0585c14: 羅帳裏撒真珠與諸人。在空裏胡喝作什麼。師
0585c15: 謂克賓維那曰。汝不久當為唱導之師。賓曰。不入者
0585c16: 保社。師曰。會了不入。不會不入。賓曰。總不恁麼。師便
0585c17: 打。乃白眾云。克賓維那法戰不勝。罰錢五貫。設饡飯
0585c18: 一堂。仍不得喫飯。即趕出院。師見同參來。纔上法堂。
0585c19: 師便喝。僧亦喝。行三兩步。師又喝。僧亦喝。師近前拈
0585c20: 棒。僧又喝。師云。看。者瞎漢猶作主在。僧擬議。師便
0585c21: 打。直打下法堂。時有僧問。者僧有甚觸忤和尚。師云。
0585c22: 是伊適來也有權。也有寶。也有照。也有用。及乎將手
0585c23: 向伊面前橫兩橫。便去不得。似者般漢。不打更待何
0585c24: 時。僧問。寶知師藏已巳久。今日當場略借看。師曰。不
0586a01: 借。曰。為什麼不借。師曰。不是張華眼。徒窺射斗光。曰。
0586a02: 用者如何。師曰。橫身當宇宙。誰是出頭人。同光帝問
0586a03: 師。朕收中原獲一寶。未有人酬價。師云。借陛下寶看。
0586a04: 帝以手引頭示之。師云。君王之寶。誰敢酬價。帝
0586a05: 大悅。賜衣．號。不受。乃賜馬。師驟馬忽驚。墜地傷足。憑
0586a06: 柺子行。問僧曰。還識老僧否。曰。爭得不識和尚。師曰
0586a07: 。法師說得行不得。
0586a08: 贊曰。
0586a09: 臨濟的兒三聖首座
0586a10: 熱喝似雷奔
0586a11: 麤膽如天大
0586a12: 皮下無血見大覺喫痛棒薦得先師
0586a13: 板齒生毛到雲居借一問以為影草
0586a14: 赴村齋遇暴風卒雨古廟裏誰云得渾身
0586a15: 向南方探虎穴魔宮拄杖頭未曾撥著一箇
0586a16: 揚聲止喝紫羅帳裡撒明月珠
0586a17: 有眼無筋頭邊辨君王寶
0586a18: 勘同行將手橫面門兩上死伎已巳窮
0586a19: 打克賓出院饡飯一堂欺人不少
0586a20: 借寶當場看光射斗窺遇生盲
0586a21: 將死就地彈語藏鋒功難補過
0586a22: 對龍顏。乘御馬。雖得一場榮。雙窮祖道。盡力
0586a23: 行之不到。
0586a24: 南院顒禪師
0586b01: 師嗣興化。河北人。法諱慧顒。俗名寶應。師上堂曰。諸
0586b02: 方只具啐啄同時眼。不具啐啄同時用。僧便問。如何
0586b03: 是啐啄同時用。師曰。作家不啐啄。啐啄同時失。曰。此
0586b04: 未是學人問處。曰。汝問處作麼生。曰。失。師便打。僧不
0586b05: 肯。示眾云。赤肉團上。壁立千仞。時有僧出問。赤肉團
0586b06: 上。壁立千仞。豈不是和尚語。師云。是。僧便掀倒禪床
0586b07: 師云。看者瞎漢亂做。僧擬議。師便打趁出院。僧問。
0586b08: 二王相見時如何。曰。十字街頭吹尺八。又問。從上諸
0586b09: 聖向甚處去。曰。不上天堂。則入地獄。曰。和尚又作麼
0586b10: 生。曰。還知寶應落處麼。僧擬議。師打一拂。師問僧。近
0586b11: 離甚處。曰。襄州。曰。是什麼物恁麼來。曰。和尚試道看
0586b12: 曰。適來禮拜底。曰。錯。曰。禮拜底錯箇什麼。曰。再犯不
0586b13: 容。曰。三十年弄馬騎。今被驢撲。瞎漢。參堂去。僧問。人
0586b14: 逢碧眼時如何。曰。鬼爭漆桶。僧問。古殿重興時如何
0586b15: 曰。明堂瓦插簷。僧曰。恁麼則莊嚴畢備去也。曰。斬草
0586b16: 蛇頭落。僧問。瞥喜瞥嗔時如何。曰。傾湫倒嶽。僧問。如
0586b17: 何是無縫塔。曰。七花八裂。曰。如何是塔中人。曰。頭不
0586b18: 梳。面不洗。僧問。祖意教意。是同是別。曰。黃尚書．李僕
0586b19: 射。曰。意旨如何。曰。牛頭向北馬頭南。師問僧。近離甚
0586b20: 處。曰。龍興。曰。發足莫離葉縣也無。僧便喝。曰。好好問
0586b21: 汝。又發惡作麼。僧曰。喚作惡發。得麼。師喝曰。既
0586b22: 惡發。我也惡發。近前來。我也沒量罪過。也沒量罪
0586b23: 過。瞎漢。參堂去。
0586b24: 贊曰。
0586c01: 一語定綱宗作家不啐啄
0586c02: 興化的子蘗胸懷
0586c03: 臨濟親孫麟龍頭角
0586c04: 赤肉團上壁立千仞掀禪床棒打瞎驢
0586c05: 十字街頭相見二王吹尺八聲亂雅樂
0586c06: 諸聖甚處去謾云入地獄不上天堂
0586c07: 何物恁麼來灼然弄馬騎今被驢撲
0586c08: 一機一境換斗移星
0586c09: 瞥喜瞥嗔傾湫倒嶽
0586c10: 頭不梳面不洗塔中人描未全真
0586c11: 馬向北牛向南祖教意摶搏量俱是錯
0586c12: 從游老作與廓侍者一再同參
0586c13: 弄出小家隨龍興僧相發惡
0586c14: 殫千聖眼。擬蹤由。白日青天。風雷雨雹。
0586c15: 風穴沼禪師
0586c16: 師諱延沼。餘杭劉氏子。初遊講肆。習止觀。去。謁鏡
0586c17: 清。清問。近離甚處。曰。自離東來。曰。還過小江也無。曰。
0586c18: 大舸獨空。小江無可濟。曰。鏡水秦山。烏飛不度。且
0586c19: 莫道聽途說。曰。滄溟尚怯艨勢。列漢飛帆渡五湖
0586c20: 清拂子云。爭奈者箇何。曰。者箇是什麼。曰。果然不
0586c21: 識。曰。出沒卷舒。與師同用。曰。杓卜聽聲。熟睡饒
0586c22: 語。曰。澤廣藏山。理能伏豹。曰。赦罪放愆。速須出去。曰。
0586c23: 出去即得。便去。北遊襄沔。依止華嚴。嚴問曰。我有牧
0586c24: 牛歌。請闍梨和。師曰。羯鼓掉鞭牛豹跳。遠村梅樹
0587a01: 觜慮都。後見南院。院問師。南方一棒作麼商量。曰。作
0587a02: 奇特商量。問。此間一棒作麼商量。院橫按拄杖云。
0587a03: 棒下無生忍。臨機不見師。師於言下大悟。出世風穴。
0587a04: 嗣南院。僧問。古曲無音韻。如何和得齊。曰。木啼子
0587a05: 夜。芻狗吠天明。僧問。如何是和尚家風。曰。有九
0587a06: 難翥翼。馬無千里謾追風。示眾云。若是上流。各有證
0587a07: 據者。略赴箇程限。未證據者。各自英雄。當處出生。隨
0587a08: 處滅盡。如爆龜紋。即成兆。不成鈍。欲不。直
0587a09: 下便捏。郢州牧請就衙陞座云。祖師心印。狀似鐵牛
0587a10: 之機。去即印住。住即印破。只如不去不住。印即是。不
0587a11: 印即是。時有盧陂長老出問。某甲有鐵牛之機。請師
0587a12: 不搭印。曰。慣釣鯨鯢澄巨浸。嗟蛙步泥沙。陂佇
0587a13: 思。師喝曰。長老何不進語。陂擬議。師打一拂云。還記
0587a14: 得話頭麼。試舉看。陂擬開口。師又打一拂。牧主曰。佛
0587a15: 法與王法一般。師曰。見什麼。主曰。當斷不斷。返招其
0587a16: 亂。師便下座。僧問。如何是佛。曰。如何不是佛。曰。未曉
0587a17: 玄言。請師直指。曰。家住海門東。扶桑最先照。僧問。有
0587a18: 無俱無去時如何。曰。三月懶遊花下路。一家愁閉雨
0587a19: 中門。僧問。語默涉離微。如何通不犯。曰。嘗憶江南三
0587a20: 月裏。鷓鴣啼處百花香。
0587a21: 贊曰。
0587a22: 卯金刀真跳
0587a23: 習天台止觀幼泳蹄涔
0587a24: 究少室單傳直趨閫奧
0587b01: 棒下無生忍中南院毒苦入心
0587b02: 杓卜聽聲抗鏡清理能伏豹
0587b03: 芻犬吠明木雞啼夜調古曲音韻不成
0587b04: 老翥翼病馬追風話家風狼藉不少
0587b05: 管窺生滅處龜紋鈍兆未分明
0587b06: 蠡測祖師心鐵牛機去住難印破
0587b07: 近海扶桑最先照直指事要且瞞盰
0587b08: 遠村梅樹觜盧都牧牛歌難為賡和
0587b09: 有無俱坐斷一家愁閉雨中門
0587b10: 語默涉離微三月亂啼花下鳥
0587b11: 玄中玄。妙中妙。瀟洒浙僧。更無兩箇。
0587b12: 首山念禪師
0587b13: 師嗣風穴。諱省念。萊州狄氏子。師與真園頭同上問
0587b14: 訊穴。穴問真曰。作麼生是世尊不說說。真曰。鵓鳩樹
0587b15: 上啼。穴曰。汝作許多癡福作麼。何不體究言句。問
0587b16: 師。師曰。動容揚古路。不墮悄然機。穴謂真曰。汝何不
0587b17: 看念法華下語。一日。白兆楚至汝州宣化。穴令師往
0587b18: 傳語。纔相見。提起坐具便問。展即是。不展即是。兆曰。
0587b19: 自家看取。師便喝。兆曰。我曾親見知識來。未敢
0587b20: 恁麼造次。曰。草賊大敗。兆曰。來日若見風穴和尚。待
0587b21: 一一舉似。曰。一任一任。不得忘。師回。先舉似穴。穴
0587b22: 曰。今日又被收下一員草賊。曰。好手不彰名。兆次
0587b23: 日纔相見。便舉前話。穴曰。非但昨日。今日和贓捉敗。
0587b24: 因此名著。師示眾云。佛法付囑國王．大臣．有力檀那。
0587c01: 令燈燈相續不斷。大眾。且道續箇什麼。良久。云。須是
0587c02: 迦葉師兄始得。時有僧出問。靈山一會。何異今日。曰。
0587c03: 墮坑落。曰。為什麼如此。曰。瞎。問。如何是和尚家風
0587c04: 曰。一言截斷千江口。萬仞前始得玄。曰。如何是佛
0587c05: 法大意。曰。楚王城畔。汝水東流。上堂曰。若論此事。實
0587c06: 不掛一元字。便下座。僧問。如何是梵音相。曰。驢鳴
0587c07: 犬吠。曰。如何是佛。曰。新婦騎驢阿家牽。曰。未審此語
0587c08: 甚句中。曰。三玄收不得。四句豈能該。曰。此意如何
0587c09: 曰。天長地久。日月齊明。上堂曰。第一句下薦得。堪與
0587c10: 佛祖為師。第二句薦得。堪與人天為師。第三句下薦
0587c11: 得。自救不了。僧問。如何是徑截一路。曰。或在山間。或
0587c12: 在樹下。問。從上諸聖向甚處行履。曰。牽犁拽杷。問。如
0587c13: 何是道。曰。爐中有火無心撥。處處縱橫任意遊。如何
0587c14: 是道中人。曰。坐看煙霞秀。不與白雲齊。
0587c15: 贊曰。
0587c16: 戲海蒼龍空群良馬
0587c17: 喫鳥喙藥和骨換來
0587c18: 將止啼金盡情拋舍
0587c19: 動容揚古路被風穴掘窖深埋
0587c20: 好手不彰名將白兆和贓捉敗
0587c21: 潑家風郎當不少千江口萬前
0587c22: 徑截路回轉多或山間或樹下
0587c23: 和音勃窣瞎推靈山一會落墮坑
0587c24: 惡毒未忘懷驅從上諸聖牽犁拽杷
0588a01: 驢鳴犬吠梵音相誰敢願聞
0588a02: 地久天長真佛身保未徹在
0588a03: 雖將三句驗天下衲僧。我且問。新婦騎驢阿家
0588a04: 牽。是阿語話。
0588a05: 汾陽昭禪師
0588a06: 師諱善昭。太原人。俗姓俞。初謁首山。遇上堂。出問。馬
0588a07: 祖陞堂。百丈卷席。意旨如何。山曰。龍袖拂開全體現
0588a08: 曰。師意如何。山曰。象王行處絕狐蹤。師於言下大悟
0588a09: 示眾。凡一句語。須具三玄門。每一玄門。須具三要路。
0588a10: 有照有時。或先照後用。或先用後照。或照用同時。或
0588a11: 照用不同時。或先照後用。且要共商量。或先用後
0588a12: 照。也須是箇人始得。或照用同時。又作麼生當抵。
0588a13: 或照用不同時。又作麼生湊洎。示眾云。汾陽有三
0588a14: 訣。衲僧難辨別。更擬問如何。拄杖驀頭楔。僧問。如何
0588a15: 是接初機句。曰。汝是行僧。如何是辨衲僧句。曰。西
0588a16: 方日出卯。如何是正令行句。曰。千里持來呈舊面。如
0588a17: 何是定乾坤句。曰。北俱盧洲長粳米。食者無喜亦無
0588a18: 嗔。僧問。如何是賓中賓。曰。合掌庵前問世尊。如何是
0588a19: 賓中主。曰。對面無儔侶。如何是主中賓。曰。陳雲橫海
0588a20: 上。拔攪龍門。如何是主中主。曰。三頭六臂擎天地。
0588a21: 忿怒那吒撲帝鐘。僧問。如何是學人著力處。曰。嘉州
0588a22: 打大像。如何是學人轉身處。曰。陝陜府灌鐵牛。如何是
0588a23: 學人親切處。曰。西河弄師子。北地苦寒。師罷夜參。有
0588a24: 異比丘振錫而至。謂師曰。會中有大士六人。奈何不
0588b01: 說法。言訖。陞空而去。師記以偈曰。胡僧金錫光。請法
0588b02: 到汾陽。六人成大器。勸請為敷揚。
0588b03: 贊曰。
0588b04: 孤高絕世靜退離倫
0588b05: 寶鼎芝房清廟之瑞
0588b06: 瑤林瓊樹滄海之珍
0588b07: 大象經行絕狐蹤頓明言外旨
0588b08: 吹毛拔出攪龍門誰識主中賓
0588b09: 發箭鋒機三玄門擊開有照有用
0588b10: 立乾坤句長粳米喫著無喜無嗔
0588b11: 西河弄師子大欠爪牙道親切不親切
0588b12: 陝陜府灌鐵牛用盡氣力要轉身難轉身
0588b13: 賊機關謂千聖不知辨衲僧有三訣
0588b14: 鬼跡被胡僧破成大器只六人
0588b15: 與葉縣過從同坑無異土
0588b16: 逐慈明怒罵餿飯祭閑神
0588b17: 電捲風旋。參七十二員善知識。到拖泥帶水處。最
0588b18: 苦是十智同真。
0588b19: 葉縣省禪師
0588b20: 師嗣首山。諱歸省。冀州賈氏子。師到首山。山舉竹篦
0588b21: 問曰。喚作竹篦則觸。不喚作竹篦則背。喚作什麼。師
0588b22: 掣竹篦拗作兩截。擲地曰。是什麼。山曰。瞎。師便作禮
0588b23: 僧問。法海一滴蒙師指。向上宗乘事若何。曰。高祖殿
0588b24: 前樊噲怒。須知萬里絕煙塵。僧問。維摩丈室不以日
0588c01: 月為明。曰。眉分八字。曰。未審意旨如何。曰。雙耳垂肩
0588c02: 僧問。如何是清淨法身。曰。廁坑籌子。問。如何是毗盧
0588c03: 主。曰。僧排夏臘。俗列耆年。問。如何是深深處。曰。有
0588c04: 歃血之功。虎有起屍之德。曰。莫便是也無。曰。確搗東
0588c05: 南。磨推西北。示眾云。宗師血。或凡或聖。龍樹馬鳴。
0588c06: 天堂地獄。鑊湯爐炭。牛頭獄卒。森羅萬象。日月星辰。
0588c07: 他方此界。有情無情。以手畫一畫。云。俱入此宗。此宗
0588c08: 門中亦能殺人。亦能活人。殺人須是殺人刀。活人須
0588c09: 是活人句。作麼生是殺人刀．活人句。道得底。出來對
0588c10: 眾道看。若道不得。即孤負平生。師面目嚴冷。眾所敬
0588c11: 畏。天衣懷．浮山遠二人至。欲求住。正值雪寒。師將水
0588c12: 灌且過。其餘皆怒去。唯二人整衣得坐。至晚。師到。呵
0588c13: 曰。更不去。我打。遠近前曰。某數千里特來參和
0588c14: 尚禪。豈以一杓水潑便去。若打殺。也不去。師笑曰。
0588c15: 兩箇要參禪。去掛搭。續請遠充典座。事見武庫。茲
0588c16: 不具載。
0588c17: 贊曰。
0588c18: 項鐵重千斤倔強無人
0588c19: 分首山活業自支
0588c20: 將臨濟家私盡狼藉
0588c21: 清淨身廁籌子倒用橫拈
0588c22: 觸背機潑竹篦胡拋亂擲
0588c23: 高祖殿前樊噲怒把宗風凌辱太多
0588c24: 維摩丈室日月明當意旨人信不及
0589a01: 毗盧師法身主彊分僧排夏臘俗列耆年
0589a02: 起屍德歃血功錯註解碓搗東南磨推西北
0589a03: 黃蘗肚霜冷面潑天衣凍使成
0589a04: 煉銅肝膽鐵為心逼浮山走得上壁
0589a05: 沒巴鼻弄出惡情。悰活人句。殺人刀。晴空裏轟箇
0589a06: 霹靂。
0589a07: 浮山圓鑒禪師
0589a08: 師諱法遠。號圓鑒。嗣葉縣。鄭州人。王氏子。上堂云。諸
0589a09: 佛出世。建立化門。不離三身智眼。亦如摩醯首羅三
0589a10: 目圓伊三點。何故。一隻眼水泄不通。緇素難辨。一隻
0589a11: 眼大地全該。十方通暢。一隻眼高低一顧。萬類齊瞻。
0589a12: 雖然如是。若是本色衲僧。驀路相逢。別具正眼始得。
0589a13: 所以道。三世諸佛不知有。狸奴白牯知有。且道知
0589a14: 有箇什麼。良久。深秋簾幕千家雨。落日樓臺一笛風
0589a15: 五祖演和尚遊方參師。師曰。子來晚。吾老矣。可依白
0589a16: 雲。吾雖未識。見渠頌臨濟三頓棒話。甚諦當。演遂往
0589a17: 見雲。得旨。師接青華嚴。以所授大陽衣履付之。令續
0589a18: 洞上宗。偈曰。須彌立太。日月附而轉。群漸倚他。
0589a19: 白雲方改變。少林風起叢。曹溪洞簾捲。金鳳宿龍巢。
0589a20: 宸苔豈車輾。初。歐陽文忠公聞師奇逸。見師。未有以
0589a21: 異之。因與客碁。師坐旁。公碁。請師因碁說法。師即
0589a22: 令撾鼓。上堂曰。若論此事。如兩家著碁相似。何謂也。
0589a23: 敵手知音。當機不讓。若是綴五饒三。又通一路始得。
0589a24: 有一般底。只解閉門作活。不會奪角衝關。硬節與虎
0589b01: 口齊彰。局破後。徒勞逴斡。所以道。肥邊易得。瘦肚難
0589b02: 求。思行即往往失粘。心麤乃時時頭撞。休誇國手。謾
0589b03: 說神仙。贏局踰籌即不問。且道黑白未分時。一著落
0589b04: 在甚處。良久。云。從前十九路。迷悟幾多人。公加嘆久
0589b05: 之。師退休於會聖巖。敘佛祖奧義。作九帶。曰。若據圓
0589b06: 極法門。本具十數。今此九帶。已巳為諸人說了。更有一
0589b07: 帶。還見麼。若也見得分明。請出來說看。說得分明。
0589b08: 許汝通前九帶。圓明道眼。若見不親切。說不相應。惟
0589b09: 依吾語而為己巳解。則名謗法。諸人到此如何。眾無語。
0589b10: 師叱去之。師少時與達觀．薛大頭七八人入蜀。見
0589b11: 香林遠和尚。於水晶宮探雲門宗旨。幾遭橫逆。以智
0589b12: 得脫。眾以師曉吏事。故號遠錄公。師晚年得資侍者。
0589b13: 甚喜之。凡接人皆委資矣。
0589b14: 贊曰。
0589b15: 活衲僧只一箇
0589b16: 口餓時將佛祖吞到處把叢林攪
0589b17: 鳴蟄龍匣吹毛威行萬國之中
0589b18: 出老蚌胎明月珠光透八紘之表
0589b19: 指老東山奪白雲正傳之印己巳不欲施於人
0589b20: 逼青華嚴受明安密付之衣殃及過在我
0589b21: 神仙一局碁密排盤裏機路上衝關
0589b22: 摩醯三隻眼豎亞頂門髑髏前失照
0589b23: 探雲門宗旨破草鞋蹈斷蜀山雲
0589b24: 苦葉縣家風竊鑰匙擅開香積
0589c01: 深秋簾幙千家雨三世諸佛未許揶揄
0589c02: 落日樓臺一笛風白牯狸奴討甚分曉
0589c03: 橫拖九帶葛藤窠裏出頭來
0589c04: 休罷萬機會聖巖中高枕臥
0589c05: 少時落賴。贏得錄公名。年老成魔。引資侍者全身
0589c06: 入草。
0589c07: 慈明圓禪師
0589c08: 師諱楚圓。嗣汾陽。全州李氏子。少為書生。母賢。令出
0589c09: 家。與谷泉．等見汾陽。悟旨後。同大愚數輩辭陽。
0589c10: 相讓不肯為參頭。陽示偈曰。天無頭。吉州城畔展戈
0589c11: 矛。將軍疋馬林下過。員州城裏啾啾。師曰。某甲何
0589c12: 人。敢當此記。遂為首。辭去後。住福嚴。黃龍見師。以
0589c13: 氣自負。師痛叱之。舉趙州勘婆話問龍。龍無對。至數
0589c14: 日方省。呈頌曰。傑出叢林是趙州。老婆勘破沒來由
0589c15: 而今四海清如鏡。行人莫以路為讎。仍於掌中書有
0589c16: 字。師見。謂曰。好則好矣。中有一字不是。龍遂開掌示
0589c17: 之。師印可。楊岐參次。問。幽鳥語喃喃。辭雲入亂時
0589c18: 如何。師曰。我行荒草裏。汝又入深村。岐曰。官不容針。
0589c19: 更借一問。師便喝。岐曰。好喝。師又喝。岐亦喝。師連喝
0589c20: 兩喝。師見泉大道來。問曰。片雲橫谷口。遊人何處來
0589c21: 泉顧視云。夜來何處火。燒出古人墳。師云。未在。更道。
0589c22: 泉作虎聲。師打一坐具。泉便推師就坐。師作虎聲。泉
0589c23: 曰。我見七十餘員善知識。今日方遇作家。時真點胸
0589c24: 為善侍者。折難自金鑾還。師呵曰。解夏未一月。乃已巳
0590a01: 至此破壞叢林。有何忙事。真曰。大事未透脫耳。師曰。
0590a02: 汝以何為佛法要切。真曰。無雲生嶺上。有月落波心
0590a03: 師詬曰。面皺齒豁猶作此見解。真曰。願為決之。師曰。
0590a04: 汝問我。真理前話。師曰。無雲生嶺上。有月落波心。真
0590a05: 遂契悟。師因同人至。上堂曰。颯颯涼風景。同人訪寂
0590a06: 寥。茶山上水。燒鼎洞中樵。珍重。楊．李二公與師為
0590a07: 法友。問答見師本傳。
0590a08: 贊曰。
0590a09: 未出母胎時已巳具超方志
0590a10: 厭儒冠東魯書入祖室扣西來意
0590a11: 隨緣放曠千尋浪戲容吞舟之魚
0590a12: 大智洞明九曲珠穿賴引絲之蟻
0590a13: 竄身軍伍見汾陽於塞草叢中
0590a14: 勘證老婆烹黃龍於南金爐裏
0590a15: 骨董箱荷斯文重寄一縷繫千鈞
0590a16: 將軍馬展城畔戈矛隻身嬰萬騎
0590a17: 深村荒草與楊岐同轍不同途
0590a18: 野火古墳聽谷泉自倒還自起
0590a19: 鷹搏嶽頂殺氣蒸雲
0590a20: 虎踞霜華腥風捲地
0590a21: 掃癡兒狂見解有波心月無嶺頭雲
0590a22: 謝同人訪寂寥燒洞中樵山上水
0590a23: 祖庭秋晚。尋思要公侯捍城。且擒下楊翰林．李都
0590a24: 尉。
0590b01: 楊岐會禪師
0590b02: 師諱方會。生冷氏。袁州宜春人也。慈明住南原時。師
0590b03: 往參依。及遷石霜。師俱自請作監寺。明飯罷必山行。
0590b04: 師闞其出未遠。即撾鼓集眾。明遽還曰。作什麼。師曰。
0590b05: 晚參。明遂示眾。叢林因號晚參。後出世。纔陞座。僧便
0590b06: 出。師曰。漁翁未擲釣。躍鱗衝浪來。僧便喝。師云。不信
0590b07: 道。僧撫掌歸眾。師云。消得龍王多少風。僧問。如何是
0590b08: 佛。師云。三驢子弄蹄行。曰。莫只者便是麼。師云。湖
0590b09: 南長老。示眾罷。下座。九勤把住曰。且喜得箇同參
0590b10: 師曰。同參底事作麼生。曰。楊岐牽犁。九拽杷。曰。正
0590b11: 與麼時。楊岐在前。九在前。勤擬議。師拓開曰。將謂
0590b12: 同參。元來不是。自是名聞諸方。上堂曰。楊岐乍住屋
0590b13: 壁。滿床盡布雪真珠。縮項。暗嗟吁。良久。云。翻憶
0590b14: 古人樹下居。慶舟贊師曰。會如玉人治璠璵。碔砆
0590b15: 棄耳。故光明盛大。克世其家者。蓋碧落無本。
0590b16: 贊曰。
0590b17: 神機悟逸氣軒渠
0590b18: 問道引亂喃喃幽鳥
0590b19: 垂釣衝浪鱍鱍游魚
0590b20: 逼慈明晚參褰裳撾鼓
0590b21: 與九合伴拽杷扶
0590b22: 跨三驢驟步蹈象龍之頂
0590b23: 住單丁院滿床撒雪之珠
0590b24: 栗棘蓬要白雲端吞吐
0590c01: 折鐺付保寧勇提持
0590c02: 斤削鏗鏘擬匠石之去墁堊
0590c03: 鉗鎚妙密如玉人之治璠璵
0590c04: 故少室單傳全歸掌握。視後人不揣竊衣沽譽。得
0590c05: 不愧於師乎。
0590c06: 黃龍南禪師
0590c07: 師諱慧南。嗣慈明。信州章氏子。懷玉山受度。初受泐
0590c08: 潭印證。領徒遊方。以氣自負。偶會雲悅。同游西山。
0590c09: 夜話間。因問泐潭所授之旨。師言其要。悅曰。泐潭所
0590c10: 授。如藥汞銀。徒可玩。入煆即流矣。公欲決明此事。須
0590c11: 見慈明始得。師怒以枕投之。悅不與語。師默計之。曰。
0590c12: 悅師翠巖。令我見明。縱有所得。於悅何有。黎明遂行。
0590c13: 至中路。聞慈明不事事。遂不往。寓止福嚴。賢命師掌
0590c14: 書記。俄賢卒。郡守以明繼之。師曰。悅令我見渠。今坐
0590c15: 此以待。明至。望見。心容俱肅。及晚參。痛叱諸方邪解。
0590c16: 師乃曰。大丈夫為此事求決擇。豈可置疑胸中。懷香
0590c17: 求指示。明曰。書記領徒行。有事可坐而商確。令侍
0590c18: 者進榻。師固辭。明曰。書記學雲門禪。必善其旨。如曰
0590c19: 放洞山三頓棒。合喫不合喫。師曰。合喫。明色莊而言。
0590c20: 聞棒聲。便言合喫。從旦至暮。聞鴉鳴鵲噪．鐘魚鼓板
0590c21: 之聲。亦應喫棒。喫棒何時當已巳哉。師面熱汗汙下。後乃
0590c22: 悟旨。師住黃龍。以佛手．驢．生緣勘驗學者。號黃龍
0590c23: 三關。角虎慈明也。人贊曰。石霜角虎。眼光搖百步之
0590c24: 威。書云。明月之珠。夜光之璧。以暗投之。則人莫不按
0591a01: 而視之。
0591a02: 贊曰。
0591a03: 懷玉山受經故紙堆鑽出
0591a04: 塞天地壯膽氣
0591a05: 滿江湖匾頭名藉藉
0591a06: 擲枕子打雲悅汞銀入煆即流
0591a07: 指胸次扣慈明圓愧痛棒聞聲合喫
0591a08: 與會監寺栗棘蓬十載同參
0591a09: 搭澄散聖冬瓜印半生受屈
0591a10: 坐通衢而鬻物遺簪墮珥探之意消
0591a11: 立三關以驗人佛手驢近之魂失
0591a12: 奪角虎眼光搖百步之威
0591a13: 奮黃龍鼻衝起九之蟄
0591a14: 夫是之謂臨濟克世其家。照古照今兮明月之珠
0591a15: 夜光之璧。
0591a16: 寶覺心禪師
0591a17: 師諱祖心。嗣黃龍。南雄人。姓鄔氏。幼習儒業。年十九
0591a18: 亡目。母禱之。復明。出家獻詩得度。初謁雪。留三年。
0591a19: 次依黃龍四年。無入處。一日。傾湯沃手有省。而機未
0591a20: 發。後止石霜。讀傳燈。至僧問多福。如何是多福一叢
0591a21: 竹。福曰。一莖兩莖斜。僧曰。不會。福曰。三莖四莖曲。頓
0591a22: 見二師睡手處。後龍入滅。師繼住持。室中多舉拳曰。
0591a23: 喚作拳頭則觸。不喚作拳頭則背。眾少有契者。張無
0591a24: 盡見師。有頌曰。久嚮黃龍山裏龍。到來只見住山翁
0591b01: 須知背觸拳頭外。別有靈犀一點通。當時諸方莫不
0591b02: 歎服。大慧云。山僧後來見得。惜乎無盡已巳死。彼云。須
0591b03: 知背觸拳頭外。別有靈犀一點通。若將此頌要見晦
0591b04: 堂。不亦遠乎。靈源贊云。三關逆摧。超玄機於鷲嶺。一
0591b05: 拳垂示。露赤體於龍。聞時富貴。見後貧窮。年老浩
0591b06: 歌歸去樂。從教人喚住山翁。魯直聞而笑曰。無盡言
0591b07: 靈犀一點。此藞苴為空安耳穴。靈源作贊分雪之。
0591b08: 是寫一字不著畫。山谷參師次。問曰。夫子道。以我為
0591b09: 隱乎。吾無隱乎爾。如何。谷屢說。皆不許。一日。偶同閑
0591b10: 行。天香滿院。師問谷曰。還聞桂花香乎。谷曰。聞。師曰。
0591b11: 吾無隱乎爾。谷遂有省。死心參次。師舉拳頭話令參。
0591b12: 經二年。方得旨。然尚談辯。無所抵捂。師患之。與語至
0591b13: 銳處。師遽曰。住。住。說食豈能飽人乎。心窘。乃曰。某甲
0591b14: 到此弓折箭盡。望和尚慈悲。指箇安樂處。師曰。一塵
0591b15: 飛而翳天。一芥墮而覆地。安樂處政忌上座許多骨
0591b16: 董。直須死無量劫來偷心乃可。心趨出。默坐下板。
0591b17: 會知事打行者。聞杖聲。忽大悟。趨見師。忘納一履。即
0591b18: 自謂曰。天下人皆是學得底。某是悟得底。師笑曰。選
0591b19: 佛得甲科。何可當也。草堂參次。師舉風幡話問堂。
0591b20: 無入處。時有在旁。師因指曰。子見彼欲捕鼠乎。雙
0591b21: 目瞪視而不瞬。四足踞地而不動。諸根順向。首尾一
0591b22: 直。舉無不中。子能如是。心無異緣。六根自靜。默然而
0591b23: 究。萬不失一。堂於言下大悟。靈源參師。因玄沙語。
0591b24: 倦而經行。步促遺履。俯取之。大悟。以告師。師曰。從緣
0591c01: 入者。永無退失。山谷曰。黃龍子孫。若揭日月。又曰。眾
0591c02: 角雖多。一麟足矣。
0591c03: 贊曰。
0591c04: 本色住山翁一拳分背觸
0591c05: 通方眼瞎又重明
0591c06: 充棟書捐無再續
0591c07: 窮斷臂安心密傳之旨赤手沃湯
0591c08: 透佛手驢嶮布之關峻機嚙鏃
0591c09: 活埋山谷了巖前桂香散邇遐
0591c10: 親見多福來庭際竹莖分斜曲
0591c11: 塵飛天翳難掃去閑骨董切忌礙膺
0591c12: 捕鼠巧盡拙生窮伎倆誰能目
0591c13: 從緣入無失殺靈源鈍鐵勝吹毛
0591c14: 選佛得甲科藥死心砒霜未是毒
0591c15: 缺冷照午夜碧潭之月玉斧巧修成
0591c16: 斷清彈陽春白雪之絃鸞膠親接續
0591c17: 黃龍子孫。若揭日月。難以數知。眾角雖多。得此一
0591c18: 麟儘足。
0591c19: 白雲端禪師
0591c20: 師諱守端。衡州葛氏子。依茶陵郁山主剃度。初見楊
0591c21: 岐。岐問曰。聞汝受業師過橋喫有省。作偈甚奇。能
0591c22: 記否。師即誦曰。我有神珠一顆。久被塵勞關。今朝
0591c23: 塵盡光生。照破山河萬朵。岐大笑起去。師愕然。終夕
0591c24: 不寐。詰旦。復咨之。岐云。子見昨日打夜狐麼。曰。見。岐
0592a01: 曰。汝一籌不及渠。師大駭曰。何謂。岐曰。他愛人笑。
0592a02: 怕人。師有省。後出世。受岐衣。傳于子孫。示眾曰。如
0592a03: 我按指。海印發光。拈拄杖云。山河大地．水鳥樹林．情
0592a04: 與無情。盡向拄杖頭上作大師子吼。演說摩訶大般
0592a05: 若。且道南嶽說箇什麼法門。南嶽說。洞上五位修行。
0592a06: 君臣父子各得其宜。莫守寒岩異草青。坐著白雲宗
0592a07: 不妙。天台說。臨濟三玄三要．四料揀。一喝分賓主。照
0592a08: 用一時行。要會箇中意。日午打三更。廬山出來道。
0592a09: 兩箇漢正在葛藤窠裏。不見道。欲得不招無間業。莫
0592a10: 謗如來正法輪。此三箇見解。若上衲僧秤子秤。一箇
0592a11: 重八兩。一箇重半斤。一箇不直半文錢。但願春風齊
0592a12: 著力。一時吹入我門來。卓拄杖丈下座。示眾云。若端的
0592a13: 得一回汗出。便向一莖草上現瓊樓玉殿。若未端的
0592a14: 得一回汗出。縱有瓊樓玉殿。被一莖草蓋。作麼
0592a15: 生得汗出去。自有一雙窮相手。未容易舞三臺。郭
0592a16: 功甫見師。問曰。牛純乎。曰。純矣。師叱之。甫拱而立。師
0592a17: 曰。純乎。純乎。南泉．大溈無異此也。仍贈偈曰。牛來山
0592a18: 中。水足草足。牛出山去。東觸西觸。又上堂曰。上大人。
0592a19: 丘乙己巳。化三千。七十土。爾小生。八九子。佳作仁。可知
0592a20: 禮也。甫有省。師頌臨濟三頓棒曰。一拳拳倒黃樓。
0592a21: 一踢踢翻鸚鵡洲。有意氣時添意氣。不風流處也風
0592a22: 流。浮山聞得大喜。指五祖見師。祖到。問南泉摩尼珠
0592a23: 話。師叱之。祖領悟。師令祖作磨頭。人是非祖。師喚祖
0592a24: 問。祖曰。然。師掌之令退。祖曰。候結筭。次日到方丈。某
0592b01: 甲有與婦人買酒肉錢。剩得三百貫。送還常住。師大
0592b02: 驚。始信謗也。保寧二上足處凝．處清參師。凝為侍者。
0592b03: 師有膈氣病。凝常煨蘆菔以備不時之需。師作傅大
0592b04: 士講經因緣偈曰。大士何曾解講經。誌公方便且相
0592b05: 成。一揮案上俱無取。直得梁王努眼睛。謂凝曰。努底
0592b06: 是什麼。此一句乃為凝說老婆禪。凝住天柱。清住太
0592b07: 平。有機辯。五祖畏敬之。清謂凝曰。吾弟禪乃是為老
0592b08: 和尚煨菔換得底。叢林傳為口實。
0592b09: 贊曰。
0592b10: 弱冠尋師早年住院
0592b11: 得處沒瘢痕用時無汙染
0592b12: 勦除魔壘袖中藏雪刃光焰焰生
0592b13: 勘辦衲僧水上捺胡機轆轆轉
0592b14: 吞栗棘塞斷娘生口懷楊岐毒恨卒難消
0592b15: 舉青氈還與舊主翁知圓通客情不易遣
0592b16: 拋金九江曲可憐生認鱉為鯨
0592b17: 開飯店白雲深放慕顧和麩糶
0592b18: 葛藤窠裏斥三箇漢說南嶽天台
0592b19: 毛孔汗中指一莖草現瓊樓玉殿
0592b20: 跨瞎驢蹈斷溪橋去被村山主掩彩多年
0592b21: 叱白牛安眠露地休喜窮官人打成一片
0592b22: 頌臨濟三頓棒少遇知音
0592b23: 投摩尼五色珠多逢按
0592b24: 買酒肉餘剩錢物信演闍梨遭謗無根
0592c01: 煨菔換得底禪使凝侍者慚惶滿面
0592c02: 最無端是受他人屈眴之衣。致萬古叢林惡風相
0592c03: 扇。
0592c04: 保寧勇禪師
0592c05: 師諱仁勇。四明竺氏子。少習天竺教。更衣謁雪竇。竇
0592c06: 熟視之。呵曰。央庠座主。師氣不平。發憤下山。望雪竇
0592c07: 山大展三拜。誓曰。我此生行參禪。名不過如雪竇。
0592c08: 斷不歸鄉。徑往見楊岐。悟旨。出世保寧。道播叢林。果
0592c09: 如師言。師呈雲蓋顒頌云。拈將楖栗路縱橫。大地清
0592c10: 風颯颯生。北斗柄斜輕撥轉。大唐人眼直須盲。上堂
0592c11: 云。一是一。二是二。三是三。四是四。數目甚分明。上下
0592c12: 依資次。依資次。有何事。以拄杖畫一畫。云。大眾。一時
0592c13: 亂六十甲子了也。立春上堂。立春日。打春牛。一棒
0592c14: 兩棒。千頭萬頭。雪花深覆辨不得。頂門有眼徒悠悠。
0592c15: 拍手云。囉囉哩。惱亂春風卒未休。上堂。風鳴條。雨破
0592c16: 塊。曉來枕上聲碎。蝦蚯蚓一時鳴。妙德空生都
0592c17: 不會。都不會。三箇成群。四箇作隊。窈窈窕窕。颯颯颻
0592c18: 颻。向南北東西。折得梨花李花一佩兩佩。牧童頌曰
0592c19: 西風浩浩楚天秋。索寞無人野渡頭。沙鳥晚來俱散
0592c20: 盡。鳴咿歸去倒騎牛。答陳遷秀才曰。胡孫兒子最惺
0592c21: 惺。愛弄千年鬼眼睛。懊惱不知能要相。有時來我頂
0592c22: 頭行。
0592c23: 贊曰。
0592c24: 家四明住保寧
0593a01: 鬼眼睛逢人拈弄窮伎倆到處旋呈
0593a02: 棒打春牛深覆雪花難可辨
0593a03: 杖挑北斗大唐人眼直須盲
0593a04: 曉枕上幽鳥吟殘折梨花一佩兩佩
0593a05: 野渡頭沙禽散盡聽鳴咿三聲四聲
0593a06: 指達磨老臊胡著草鞋從他肚裏過
0593a07: 罵陳遷胡孫子能要相來我頂行
0593a08: 杜撰巡官花甲子指輪上一時亂了
0593a09: 央庠座主天台教跟下十字縱橫
0593a10: 行闊步與雪竇高蹤並駕
0593a11: 奮空拳把楊岐破屋支
0593a12: 水銀無假。阿魏無真。無人過價。打與會兄。
0593a13: 真淨文禪師
0593a14: 師諱克文。嗣黃龍。關西鄭氏子。師在溈山。夜間誦雲
0593a15: 門語。僧問。佛法如水中月。是否。門云。清波無透路。師
0593a16: 有省。以氣自負。諸方目為飽參。少有嬰其鋒者。聞積
0593a17: 翠道喧宇宙。徑往見之。凡入室下語。翠皆不許。師怒
0593a18: 發。乃曰。我自有悟處。渠不識我語。遂行至翠巖。見順
0593a19: 和尚。順問。甚處來。曰。積翠。順曰。甚處人。曰。關西。順曰。
0593a20: 汝師是誰。曰。北塔。順聞乃哭。師問其故。順曰。昔訥師
0593a21: 叔久參渠。不會渠說話。及某參得禪。欲見渠。渠已巳死。
0593a22: 乃問。還識新黃蘗否。曰。識。順曰。如何。曰。甚好。順曰。渠
0593a23: 下得一轉語便住黃蘗。佛法未夢見在。師於言下頓
0593a24: 見積翠用處。因悔。欲再見。不能得。遂白順。順曰。何妨。
0593b01: 我當作書與積翠。令子歸。師遂回積翠。翠見。便問。甚
0593b02: 處來。師曰。翠巖。翠曰。賴遇老僧不在。師曰。甚處去。翠
0593b03: 曰。天台普請。南嶽遊山。師曰。某甲得恁麼自在。翠曰
0593b04: 下鞋甚處得來。師曰。廬山七百五十文唱得。翠曰。
0593b05: 何曾得自在。師曰。何曾不自在。翠駭之。兜率悅在道
0593b06: 吾首眾。一日。領數衲子謁雲蓋智。智與語。未及數句。
0593b07: 盡知所蘊。智乃笑。悅求入室。智問。曾見洞山文和尚
0593b08: 否。曰。關西子。沒頭腦。拖一條布裙作屎臭氣。有甚長
0593b09: 處。智曰。首座但向屎臭氣處參取。悅從教。往洞山依
0593b10: 止。未久。深領要旨。佛眼辭五祖。至歸宗參師。後祖謂
0593b11: 圓悟曰。真淨波瀾闊。弄大旗手段。遠到彼。未必相契
0593b12: 未數日。有書祇悟曰。比到歸宗。偶然漏網。聞雲居清
0593b13: 首座作晦堂真贊。有曰。聞時富貴。見後貧窮。頗疑著
0593b14: 他。及相見。果契合。踰年。復還祖山。眾請秉拂。說心
0593b15: 說性。祖曰。遠兄如此說禪也。莫管他。無盡見兜率。舉
0593b16: 清素侍者末後句事。逮罷。相過歸宗。夜話及此。師
0593b17: 怒曰。是何嘔血禿丁。脫空謾語。豈可信受。遂不終語
0593b18: 無盡居荊溪。覺範往見之。盡與語曰。惜乎真淨不知
0593b19: 此也。範曰。相公只知清素末後句。及真淨真藥現前
0593b20: 而不能覺。盡驚曰。果有此耶。曰。疑則別參。盡於言下
0593b21: 頓見師用處。遂炷香望歸宗。悔謝東山。一日。得師提
0593b22: 唱。讀之甚喜。謂圓悟曰。慚愧。末法中有此真善知識
0593b23: 師遊方時。與二僧偕行。至谷隱薛大頭處。問。三人同
0593b24: 行。必有一智。如何是一智。二僧無語。師立下肩。應聲
0593c01: 便喝。薛舉拳作相撲勢。師云。不勞再勘。薛拽杖出。
0593c02: 薛見石門慈照。
0593c03: 贊曰。
0593c04: 生緣關表脫儒冠
0593c05: 走諸方氣常自負窮直指心未能安
0593c06: 吞雲夢八九於胸中曾無芥蔕
0593c07: 漲蜀江八千於舌上儘有波瀾
0593c08: 問雙鞋子甚處得來積翠南激揚機路活
0593c09: 拖條布裙作屎臭氣兜率悅嗅著髑髏髏髑乾
0593c10: 一生弄大旗策元勳於龍陣上
0593c11: 三關挫驢馳十影於驥馬群間
0593c12: 末後句教無盡疑則別參點行真藥
0593c13: 一轉語住黃蘗未曾夢見打破疑團
0593c14: 老東山背後贊揚逢人頻合掌
0593c15: 薛大頭面前遭喝無地著慚顏
0593c16: 鴆毛本毒虎體元班
0593c17: 妙處欲言言不及。月移花影上欄干。
0593c18: 五祖演禪師
0593c19: 師諱法演。嗣白雲。州鄧氏子。初在成都聽講時。舉
0593c20: 西天外道立義問佛弟子云。菩薩成道時。神與智冥。
0593c21: 理與境會。不分能證所證。畢竟以何為證。弟子義墮。
0593c22: 乃不鳴鐘鼓。從後門出入。返搭袈裟。三藏至。再集外
0593c23: 道。釋云。如人飲水。冷暖自知。道乃伏。徵諸法師云。冷
0593c24: 暖固可知。未審自知之理如何。眾皆杜口。中有云。汝
0594a01: 欲明此。須見南方明佛心宗者。師遂南來。至興元。經
0594a02: 時逗留。受業師聞得。乃附書曰。汝出醬甕。復入虀瓮
0594a03: 師遂發行。至浮山。理此義問。山曰。如來有密語。迦葉
0594a04: 不覆藏。師乃釋疑。山因指見白雲。師到。因問摩尼珠
0594a05: 話大悟。作投機頌曰。山前一片閑田地。叉手叮嚀問
0594a06: 祖翁。幾度賣來還自買。為憐松竹引清風。雲印可之
0594a07: 示眾云。大凡參學。如俊鶻打鷯兒。纔洎地。便飛去。若
0594a08: 有蹲坐。即不堪。小參有云。某十有餘年海上參尋。見
0594a09: 數人尊宿。自謂了當。及到浮山圓鑒會下。直是開口
0594a10: 不得。後到白雲門下。咬破一箇鐵酸。豏直得百味具
0594a11: 足。且道豏子一句作麼生道。乃云。花發冠媚早秋。
0594a12: 誰人能染紫絲頭。有時風動頻相倚。似向前不
0594a13: 休。聞角。偈曰。幽幽寒角發孤城。十里山頭漸杳冥。一
0594a14: 種是聲無限意。有堪聽有不堪聽。圓悟為侍者。偶陳
0594a15: 提刑問道。師云。提刑曾讀小詩否。頻呼小玉元無
0594a16: 事。只要檀郎認得聲。刑不契。悟聞得有省。師握手巡
0594a17: 寮云。我侍者參得禪了也。舉瓦鼓歌接無為泰。至輸
0594a18: 玄武處。泰有省。
0594a19: 贊曰。
0594a20: 般若鋒智慧炬
0594a21: 生緣左蒲許村聽講成都大慈寺
0594a22: 問自知之理塞斷義虎咽喉
0594a23: 究直指之心輥入瞎驢行伍
0594a24: 如醬蟲入虀瓮到熟處果難忘
0594b01: 似俊鶻打鷯兒纔洎地便飛去
0594b02: 到白雲摵碎南泉摩尼珠
0594b03: 見圓鑒會得如來有密語
0594b04: 愛山前田地松竹引清風
0594b05: 打格外鄉談陽平撒白雨
0594b06: 鳥角聲傳梅引暗損愁腸
0594b07: 冠花紫染絲頭錯為豏子
0594b08: 乞兒得席巡寮誇侍者會禪
0594b09: 皓玉無瑕磨院同婦人歌舞
0594b10: 鐵酸豏百味完全一任活衲僧吞吐
0594b11: 到頭誰解知甜苦
0594b12: 圓悟勤禪師
0594b13: 師諱克勤。嗣東山。彭州駱氏子。初聽講成都。范蜀公
0594b14: 作詩勸令行。有云。成都本是繁華國。打住只因花
0594b15: 酒惑。遂出蜀。依參東山。無入處。與佛鑑辭去。山曰。汝
0594b16: 到浙中。被熱病打。方憶我在。師至金山。大病。鑑在定
0594b17: 慧。亦病。作書相約。病愈復歸東山。前後悟旨。師一日
0594b18: 同懃．遠侍東山。夜坐欲歸。月黑。山令各下一轉語。懃
0594b19: 曰。彩鳳舞丹霄。遠曰。鐵橫古路。師曰。看下。山曰。
0594b20: 滅吾宗者。克勤耳。師後歸住昭覺。聞南堂還俗。師憶
0594b21: 之。聞人言在城中賣香。師令童子到彼買香。待他將
0594b22: 度香。便問如何是祖師西來意。看他有何言句。即記
0594b23: 歸。童依教。到彼便問。堂舉香云。者一包香。只賣五文
0594b24: 童回。舉似師。師云。者漢只在。遂親勸再為僧。師舉住
0594c01: 大隋。繼住昭覺。大慈參次。師一日上堂。舉雲門諸佛
0594c02: 出身處。東山水上行話。拈云。我即不然。忽有人問。如
0594c03: 何是諸佛出身處。即向他道。薰風自南來。殿閣生微
0594c04: 涼。慧有省。後作首座秉拂。次日。一村僧上問。昨夜首
0594c05: 座提唱如何。師以指夾鼻一下來鼓眾大笑。慧即上
0594c06: 方丈辭去。師云。首座。昨夜三世諸佛被汝罵。六代祖
0594c07: 師被汝罵。我只輕夾鼻。便去不得。慧不覺汗下。師
0594c08: 在夾山拈雪竇語。號碧巖集。三國誌曰。生子當如孫
0594c09: 仲謀。景升諸郎豚犬耳。金鴨者。師乃於小玉聲發明
0594c10: 頌。石蟬。乃師示寂之時葬于錦江。
0594c11: 贊曰。
0594c12: 食牛氣宇翹精神
0594c13: 范蜀公勸離濯錦繁華國
0594c15: 小玉聲中認驢鞍橋做阿爺下頷
0594c16: 薰風句裏捉鼠黏兒當自己巳家親
0594c17: 教童子買香挽靜南堂珠還合浦
0594c18: 舉青林搬土放遠佛眼躍龍津
0594c19: 提唱碧巖拖泥帶水
0594c20: 作興昭覺戛玉鏗金
0594c21: 看下已巳受滅宗之記
0594c22: 夾鼻頭寧無犢之心
0594c23: 金鴨香消醉扶歸笙歌叢裏
0594c24: 石蟬花發笑經行錦繡江
0595a01: 天祐斯文。生孫仲謀於臨濟十一世。縱景升諸郎
0595a02: 龍馳虎驟。難尾於芳塵。
0595a03: 南堂靜禪師
0595a04: 師諱元靜。嗣五祖。閬州人。姓趙氏。師在祖塔。祖舉即
0595a05: 心即佛．睦州擔板．南泉斬貓．趙州狗子話編辟之。所
0595a06: 對了無滯礙。又舉子胡狗話。答稍遲。山遽轉面曰。不
0595a07: 是。師曰。不是如何。山曰。此不是。和前面都不是。師
0595a08: 曰。望和尚慈悲指示。山曰。看他道子胡一隻狗。上取
0595a09: 人頭。下取人。入門者好看。纔見僧入。便云看狗。汝
0595a10: 向子胡道看狗處下得一轉語。教子胡結舌。老僧鉗
0595a11: 口。便是了當處。師嗜喫雞。眾惡之。山知。一日入室。師
0595a12: 藏於袖中。山舉話詰之。師袖出雞作啼聲。山乃笑
0595a13: 師住大隋。舊有龍居方丈寢室。累代不敢近。師至欲
0595a14: 臥。主首白。師不顧。竟去臥。見龍臥床上。師以手推曰。
0595a15: 老畜生。留老僧半榻。就臥。及醒。龍不見。從此不來矣
0595a16: 葉縣有一法嗣。住漢州方水。作偈示眾曰。方水潭中
0595a17: 鱉鼻。擬心相向便揄揶。誰人拔得蛇頭出。二百年
0595a18: 無人下語。師舉三句了。著語云。方水潭中鱉鼻。僧
0595a19: 問。如何是奪人不奪境。曰。活捉魔王鼻孔穿。如何是
0595a20: 人境俱不奪。曰。白日騎牛穿市過。愚丘靜參次。師舉
0595a21: 香嚴枯木龍吟話。往返徵詰。靜悟。師曰。莫守寒巖異
0595a22: 草青。坐白雲宗不妙。靜曰。直須揮。若不揮劍。漁
0595a23: 父栖巢。師矍然曰。者小廝兒。珍重便行。回石頭。世為
0595a24: 石匠。不識字。慕出家。求人口授法華。默誦之。投師供
0595b01: 洒掃。一日。令取石。回手執鎚擊石而誦經不輟。師謂
0595b02: 曰。今日硿磕。明日硿磕。生死到來。作麼折合。回愕然
0595b03: 釋其器。禮拜求究竟法。因隨至方丈。令罷誦經。看趙
0595b04: 州勘婆話。回久之鑿石。石堅。盡力一鎚。瞥見火光。有
0595b05: 悟。呈頌曰。用盡工夫。渾無巴鼻。火光迸散。元在者裏
0595b06: 師曰。子徹矣。復呈頌曰。三軍不動旗閃爍。老婆正是
0595b07: 魔王。趙州無柄鐵掃帚。掃盡煙塵風颯颯。師頷之。
0595b08: 遂為僧。後出世。嗣師。縉雲先生作石頭語錄序。有云。
0595b09: 五祖晚得南堂。糙暴生獰。凌跨勤遠。天遒地窄。投老
0595b10: 大隋。回石頭以運鎚攻石之手。仰擊堅高。出力既麤。
0595b11: 一鎚便透。晚坐釣魚山中。乖崖峭壁十倍其師。狼毒
0595b12: 砒霜不容下口。師超放不群。故東山創南堂以居之。
0595b13: 因此得名。
0595b14: 贊曰。
0595b15: 出格野盤僧天生沒意智
0595b16: 活捉魔王鼻孔穿故將百丈叢林廢
0595b17: 反目睨母陰風如猛虎出林
0595b18: 村氣逼人白日騎黃牛入市
0595b19: 方水拔頭不出用盡力無計可施
0595b20: 子胡狗出語較遲和前面一齊不是
0595b21: 栴檀雜牛糞者包香只賣五文
0595b22: 峭壁與乖崖看廝兒略呈小伎
0595b23: 煮雞滿口腥臊
0595b24: 伴龍眠通身泥水
0595c01: 一冷掛松稍月暢樺林幾許襟懷
0595c02: 教陣香飄花信風宴牡丹屏甚生標致
0595c03: 橫揮寶靜愚丘電影翻空
0595c04: 颺下鐵鎚回石頭金聲擲地
0595c05: 聖凡情盡。佛眼無蹤。不得蒲許鄧師翁。別起
0595c06: 一寮安置。
0595c07: 佛鑒懃禪師
0595c08: 師諱慧懃。嗣五祖。舒州汪氏子。初參五祖。每以唯此
0595c09: 一事實。餘二即非真味之。有省。以祖不印可。辭去。後
0595c10: 再歸。值祖上堂。一僧出問。僧問趙州。如何是和尚家
0595c11: 風。州曰。老僧耳聾。何不高聲問。僧再問。州曰。問我
0595c12: 家風。我識家風了也。師乃大悟。即上方丈求印
0595c13: 可。祖曰。森羅及萬象。一法之所印。師禮拜。祖令掌翰
0595c14: 墨。師與圓悟語次。舉仰山鎮海明珠因緣。至無理可
0595c15: 伸處。悟徵曰。既云得。洎索此珠。又道無言可對。無
0595c16: 理可伸。師不能答。次日。忽省。謂悟曰。東寺只索一顆。
0595c17: 仰山傾出一栲栳。悟深肯之。初住太平。次住鍾山。上
0595c18: 堂。至道無難。唯嫌揀擇。桃花紅。李花白。誰道融融只
0595c19: 一色。燕子語。黃鳴。誰道關關只一聲。不透祖師關
0595c20: 子。錯認山河作眼睛。僧問。聞和尚親見五祖。是否
0595c21: 師云。鐵牛齧碎黃金草。祖忌上堂。去年今日時。紅爐
0595c22: 片雪飛。今日去年時。曹娥讀夜。末後一句子。佛眼
0595c23: 莫能窺。白蓮頂上。紅日遶須彌。鳥喙珊瑚樹。鯨吞
0595c24: 麗水犀。太平基業在。千古襲楊岐。頌達磨見梁王因
0596a01: 緣曰。始鳴阿閣一聲鐘。日午蒼龍睡正濃。再擊鳳凰
0596a02: 臺上鼓。夜半祥鸞未飛舞。帝基鞏固如盤石。胡僧枉
0596a03: 費平生力。回首少林歸去來。落花滿地春狼藉。頌定
0596a04: 上座參臨濟因緣曰。掣雷之機遇趙州。為人須到結
0596a05: 交頭。掌中擎出香山子。直上高高十二樓。
0596a06: 贊曰。
0596a07: 淮甸雲深龍眠山小
0596a08: 麟鳳子脫出來山川秀盡情奪了
0596a09: 胸中戈甲森萬騎氣肅秋風
0596a10: 舌底笙篁調五音語如春鳥
0596a11: 蘇臺九旬藥恨殺東山
0596a12: 鳴阿閣一聲鐘迷逢達磨
0596a13: 森羅影裏潑家風幾曾識得來
0596a14: 聲色堆頭祖師關何透得過
0596a15: 單明末後句海鯨吞麗水之犀
0596a16: 親見先師來鐵牛齧黃金之草
0596a17: 為人須切香山子看趙州擎上幾層樓
0596a18: 見義勇為鎮海珠代仰山傾出一栲栳
0596a19: 室中機峻人難湊雲臺將盡被生擒
0596a20: 筆底耕深我自豐翰苑人專工摛藻
0596a21: 碧油幢下坐建太平基。到鍾山。梁寶公握手。呵呵
0596a22: 大。
0596a23: 佛眼遠禪師
0596a24: 師諱清遠。嗣五祖。邛州李氏子。幼為書生。在祖會下。
0596b01: 常以氣自負。每問祖。祖曰。我不會。我不如。又曰
0596b02: 自會得好。久無所入。乃問曰。和尚門牆高峻。某甲
0596b03: 不能入座下。誰可親近。乞指示。祖曰。元禮首座見處
0596b04: 與我一般。師即扣之。時寒。禮方近火。師陳所求。禮即
0596b05: 引師耳行。且語曰。我不會。我不如。自會得好。師
0596b06: 曰。願求開發。而乃相戲。豈可為人法耶。禮曰。若悟
0596b07: 去。方知今日曲折。師慚。急歸知客寮。夜坐沈吟間。覺
0596b08: 寒。撥火大悟。頓見二老用處。乃曰。深深撥。有些子。生
0596b09: 平事。只如此。遂點燈讀傳燈。至破墮因緣。洞符所
0596b10: 證。頌曰。忉忉幽鳥啼。披衣終夜坐。撥火悟平生。窮神
0596b11: 歸破墮。事皎人自迷。曲談誰能和。念之永不忘。門開
0596b12: 少人過。圓悟聞師悟旨。五更扣門。師遂舉所得。悟云。
0596b13: 只如青林搬土話。道鐵輪天子寰中。知客作麼生
0596b14: 會。師曰。帝釋宮中放赦書。悟曰。且喜兄有活人句。後
0596b15: 雪堂頭曰。我不會兮不如。堪笑千花生碓觜。善財
0596b16: 謾向百城遊。何曾蹈著自家底。佛鑑頌文殊普賢起
0596b17: 佛見法見因緣曰。彩雲影裏仙人現。手把紅羅扇遮
0596b18: 面。急須著眼看仙人。莫看仙人手中扇。師聞甚喜。悟
0596b19: 曰。此頌一切處用得。住龍門時。一僧被咬。室中舉
0596b20: 云。既是龍門僧。因甚被蛇咬。眾下語皆不契。高庵悟
0596b21: 云。果然現大人相。師頷之。圓悟在昭覺聞得。乃歎曰。
0596b22: 龍門有此子。東山之道未寂寥也。師有三自省傳於
0596b23: 世。
0596b24: 贊曰。
0596c01: 默而神語而當
0596c02: 天生骨有靈聖養胎無恙
0596c03: 業窮東魯忝曾就孔夫子受經
0596c04: 旨西來苦被老東山無狀
0596c05: 會不會急歸打坐撥火浮漚
0596c06: 到未到普請喫茶晴甌翻雪浪
0596c07: 仙人手裏紅羅扇喜佛鑑要看底著眼宜親
0596c08: 帝釋宮中宣赦書青林必死人盡情放
0596c09: 龍門萬仞晴空轟燒尾之雷
0596c10: 邛水千尋截流產噴香之象
0596c11: 碓生花許雪堂引善財遊
0596c12: 咬僧聽高庵現大人相
0596c13: 說心說性。不用管他。寫三自省一篇。為萬古叢林
0596c14: 參禪底榜樣。
0596c15: 大慧杲禪師
0596c16: 師諱宗杲。嗣圓悟。宣州奚氏子。初參湛堂。為侍者。堂
0596c17: 病革。師曰。和尚此疾若不起。某甲去依附誰。堂曰。勤
0596c18: 巴子甚好。我雖不識渠。子若見之。必能了大事。後往
0596c19: 見悟。得旨。師為堂見無盡求塔銘。龍安照書為紹介
0596c20: 見盡。有云。金剛眼睛在相公筆頭上。盡曰。恁麼則某
0596c21: 與他點出光明。令照天照地去也。師進前揖曰。先師
0596c22: 多幸。謝相公塔銘。盡大笑。師在徑山。因頌曰。神臂弓
0596c23: 一發。透過千重甲。衲僧門下看。當甚臭皮襪。時朝廷
0596c24: 方作神臂弓。秦相以師與張九成竊議。大師兼以譏
0597a01: 諷朝廷。遂竄衡州。次梅州。前後十七年。放還。再住徑
0597a02: 山。自梅州返至福州。張參政以洋嶼延之。一夏打發
0597a03: 十三人。龜山光為首。趙巨濟參次。謂曰。老僧去後。若
0597a04: 有別人教禪。云者箇公案如何參。那箇因緣如何
0597a05: 會。便舀熱屎潑將去。記取。師聞應庵金輪提唱。甚喜。
0597a06: 乃曰。楊岐正在此老矣。遂將正傳衣并頌寄之。曰
0597a07: 坐斷金輪第一。千妖百盡潛蹤。年來又得真消
0597a08: 息。報道楊岐正通。
0597a09: 贊曰。
0597a10: 花木瓜包家虎
0597a11: 狐狸屏跡陰木生風
0597a12: 雪霜憑凌春陽煦嫗
0597a13: 金剛眼睛筆頭點出因龍安靠倒無盡翁
0597a14: 薰風殿閣句下活埋恨湛堂指見勤巴子
0597a15: 掀翻烏石嶺黑竹篦亂揎胡揮
0597a16: 撥亂五雲折拄杖東西拄
0597a17: 雲門揭示誑謼閭閻
0597a18: 悅老重來欺瞞佛祖
0597a19: 如猛將會相殺奪賊馬騎便行
0597a20: 有別人教禪舀熱屎潑將去
0597a21: 貶竄衡梅十七載臭皮襪香透梵天
0597a22: 伸冤洋嶼十三人塗毒鼓聲喧寰宇
0597a23: 不將佛法當人情。把楊岐正傳衣分付金輪華姪
0597a24: 處。法王法令合如此。
0597b01: 虎丘隆禪師
0597b02: 師諱紹隆。嗣圓悟。和州人也。初見長蘆信。得其大略。
0597b03: 有傳圓悟語至者。師閱之。嘆曰。想酢生液。雖未澆腸
0597b04: 沃胃。且使人發快。第恨未聆謦欬耳。遂去見悟。一日。
0597b05: 入室。悟問曰。見見之時。見非是見。見猶離見。見不能
0597b06: 及。舉拳云。還見麼。曰。見。曰。頭上安頭。師脫然契悟。悟
0597b07: 叱曰。見箇什麼。曰。竹密不妨流水過。悟肯之。後為藏
0597b08: 主。人曰。隆藏主柔易若此。何能為。悟曰。睡虎也。上堂
0597b09: 曰。凡有展托。盡落今時。不展不托。墮坑落塹。直饒風
0597b10: 吹不入。雨打不著。點檢將來。自救不了。豈不見道。直
0597b11: 似寒潭月影。靜夜鐘聲。隨扣擊以無虧。觸波瀾而不
0597b12: 散。此猶是生死岸頭事。拈拄杖。畫一畫。云。畫斷生法
0597b13: 師多年葛藤。點頭石不覺撫掌大笑。且道笑箇什麼。
0597b14: 腦後見腮。莫與往來。上堂曰。目前無法。萬象森然。意
0597b15: 在目前。突出難辨。不是目前法。觸處逢渠。非耳目之
0597b16: 所到。不離見聞覺知。雖然如是。也須蹈著向上關
0597b17: 子始得。所以道。羅籠不肯住。呼喚不回頭。佛祖不安
0597b18: 排。至今無處所。如是則不勞斂歛念。樓閣門開。寸步不
0597b19: 移。百城俱到。驀拈拄杖畫云。路逢死莫打殺。無底
0597b20: 籃子盛將歸。僧問。如何是大道真源。曰。和泥合水。曰。
0597b21: 便恁麼去時如何。曰。截斷草鞋跟。有云。慕道如渴驥
0597b22: 奔泉。應機似怒猊抉石。有云。醯雞處甕中。自得其樂。
0597b23: 費長房每見一先生懸壺於肆上。長房謁之。遂同入
0597b24: 壺中。乃真神仙境也。
0597c01: 贊曰。
0597c02: 襟懷秋冷笑語春溫
0597c03: 垂棘璧櫝藏待價
0597c04: 走盤珠影落無痕
0597c05: 慕少室密傳心渴驥驟奔岩下水
0597c06: 味碧巖無義語醯雞自樂甕中天
0597c07: 路長蹈斷草鞋跟源尋大道
0597c08: 竹密不妨流水過見豎麤拳
0597c09: 拈起麤糲點頭石葛藤畫斷
0597c10: 演出一大藏瞌睡虎被貫索縈纏
0597c11: 深池氣冷含霜斬癡頑橫磨石上
0597c12: 古洞桃花紅簇錦與嬌兒話別風前
0597c13: 路逢死無底籃盛歸何用
0597c14: 春暄百鳥曲闌干徒倚無言
0597c15: 東山龍鳳臨濟兒孫
0597c16: 玉壺塵不染。別是一乾坤。
0597c17: 應庵華禪師
0597c18: 師諱曇華。嗣虎丘。蘄州江氏子。初參方。遇首座入室。
0597c19: 師近前。座云。來作什麼。師云。取首座頭。座云。後生年
0597c20: 少作者般語話。嘔血去在。師云。某甲不嘔血。首座嘔
0597c21: 血去在。座後果如師言。師在水南遂處作侍者。入室
0597c22: 次。南捉住云。侍者。待與汝商量箇公案。師曰。盡大地
0597c23: 是箇公案。商量箇什麼。南機鈍。師拂袖而去。後見虎
0597c24: 丘。作維那。欲命充首座。時座下多悟。會中有耆宿言
0598a01: 師後生。師聞。作偈曰。江上青山殊未老。屋頭春色放
0598a02: 教遲。人言洞裏桃花。未必人間有此枝。遂去。後示
0598a03: 眾云。三十三州七十僧。驢腮馬頷得人憎。諸方若具
0598a04: 羅籠手。今日無因到淨明。上堂。五百力士揭石義。萬
0598a05: 仞崖前撒手行。十方世界一團鐵。空背上白毛生。
0598a06: 直饒拈膩脂帽子。脫尳臭布衫。向報恩門下正
0598a07: 好喫棒。何故。半夜起來屈膝坐。毛頭星現衲僧前。上
0598a08: 堂。若作一句商量。喫粥喫飯阿誰不會。不作一句商
0598a09: 量。屎坑裏蟲子笑殺闍梨。驀拈拄杖云。拄杖子罪犯
0598a10: 彌天。貶向二鐵圍山。且道薦福還有過也無。卓一下。
0598a11: 云。遲一刻。僧問。昔有僧問雲門。如何是清淨法身。門
0598a12: 云。花藥欄。此意如何。曰。深沙努眼睛。僧問。只者是。埋
0598a13: 沒自己巳。只者不是。辜負先聖。去此二途。和泥合水處。
0598a14: 請師道。曰。玉虎口。僧問。呈橈舞棹即不問。且道
0598a15: 婆娑手中兒子甚處得來。巖頭扣船舷三下。未審意
0598a16: 旨如何。曰。焦磚打著連底凍。曰。當時若問和尚。如何
0598a17: 對他。曰。一棒打殺。曰。者老和尚大似買帽相頭去也
0598a18: 曰。向甚處見巖頭。曰。劄。曰。杜撰禪和。曰。婆生七子。
0598a19: 六箇不遇知音。只者一箇。也不消得。便拋向水中。又
0598a20: 且如何。曰。少賣弄。曰。巖頭不覺吐舌。意作麼生。曰。樂
0598a21: 則同懽。僧提起坐具云。但識取者箇。曰。放下著。南書
0598a22: 記在師會中頌狗子話曰。狗子無佛性。羅星入命
0598a23: 不是打殺人。被人打殺定。師肯之。虎丘忌。拈香云。平
0598a24: 生沒興。撞著者無意智老和尚。做盡伎倆。湊泊不得。
0598b01: 從此卸干戈。隨分著衣喫飯。二十年來坐曲木。
0598b02: 懸羊頭。賣狗肉。知他有甚憑據。雖然。一年一度燒香
0598b03: 日。千古令人恨轉深。
0598b04: 贊曰。
0598b05: 蘄陽人鬼怕見
0598b06: 空背生出白毛古墓中深藏暗箭
0598b07: 斫取頭去與首座熱血相噴
0598b08: 拂袖便行笑水南機思遲鈍
0598b09: 拋孩兒漢陽渡樂則同歡
0598b10: 貶拄杖鐵圍山過應難免
0598b11: 拈折玉彊把巖前虎口
0598b12: 題落韻詩謾云洞裏桃花
0598b13: 夜叉心菩薩面說南書記刃上行
0598b14: 正法眼破沙盆引傑侍者草窠裏輥
0598b15: 七十僧驢腮馬頷薄諸方不具手羅籠
0598b16: 二十載狗肉羊頭憶先師便吞齦發恨
0598b17: 通楊岐正金輪影落千江
0598b18: 繼宏智芳塵狎鷗池光生八面
0598b19: 超宗異目。誠不負佛日品題。致後生源深而流遠。
0598b20: 卍庵顏禪師
0598b21: 師諱道顏。嗣大慧。東川鮑氏子。久參圓悟。在金山。因
0598b22: 一渦風亂。令僧自殺。以智不死。虜去。後方得脫。悟歸
0598b23: 寂。復依大慧。首眾徑山。無著未為僧。慧方丈。師常
0598b24: 叱之。慧曰。彼雖婦人。大有長處。師不諾。慧抑令相見。
0598c01: 師不獲已巳。通報。著曰。首座。作佛法相見。世法相見。座
0598c02: 云。佛法相見。著云。去左右請師入。師至帳前。見著
0598c03: 寸絲不掛。仰臥於床。師指曰。者裏是什麼去處。著曰。
0598c04: 三世諸佛．六代祖師．天下老和尚。皆從此中出。師曰。
0598c05: 還許老僧入否。著曰。者裏不度驢度馬。師無語。著曰。
0598c06: 與首座相見了也。遂轉身裏。師而出。慧曰。
0598c07: 不是老畜生無見識也。師有愧。慧入室。舉南泉住庵。
0598c08: 上山作務。一僧至。令做飯喫因緣。師云。瑚枕上兩
0598c09: 而淚。半是思君半恨君。慧令侍者牌曰。只者一轉
0598c10: 語。報佛恩足矣。初住東林。後歸鄉。住雲頂。僧問。如何
0598c11: 是佛。曰。誌公和尚。如何是法。曰。黃絹幼婦。外孫臼
0598c12: 如何是僧。曰。釣魚船上謝三郎。示眾有曰。籠不亂
0598c13: 攙匙。老鼠不咬甑箅。韓子蒼與師避。詩云。昔與二
0598c14: 子居明心。避賊夜走南山陰。天寒更蹈沮洳徑。月黑
0598c15: 錯到楊梅林。涉險登危四三里。少復前行過溪水。平
0598c16: 明乞火野人家。十日深藏巖穴裏。閩俱嘆我裝空。
0598c17: 蜀僧轉墮妖氛中。人言性命脫針孔。忱憂傷人衰疾
0598c18: 同。春風酣酣柳邊寺。相對夢中論夢事。莫嫌薄飯一
0598c19: 莖郡國而今無鼓鼙。
0598c20: 贊曰。
0598c21: 麟龍頭角弓冶箕裘
0598c22: 項鐵三百斤逸群倔強
0598c23: 額黥數點墨出格風流
0598c24: 圓悟室彩已巳成只欠一回點眼
0599a01: 浮玉山見機而作不消三搭回頭
0599a02: 錦繡帷前一斷魂返遭婦人之毒手
0599a03: 珊瑚枕上兩行淚難逃菴主之機籌
0599a04: 出語無稽誇老鼠不咬甑箅
0599a05: 臨機奔軼騎駿馬直撞樓
0599a06: 蹈斷虎溪橋斥遠法師活埋蓮社
0599a07: 行窮蠻瘴路隨杲風子遠竄梅州
0599a08: 掃蕩祲氛社稷一戎衣凌勛業
0599a09: 揮戈佛日風塵三尺借機謀
0599a10: 沮洳徑楊梅林早憶南山避
0599a11: 牛頭山雲頂寺晚思西蜀歸休
0599a12: 若更問老漢。為僧端的。謝三郎未必在漁舟。
0599a13: 懶庵需禪師
0599a14: 師諱鼎需。嗣大慧。福州林氏子。本習儒業。因入寺見
0599a15: 遺教經。看數版有省。欲出家。母以親迎近難之。師曰。
0599a16: 夭桃紅杏。一時分付春風。翠竹黃花。此去永為伴侶。
0599a17: 辭親祝髮。一錫湖湘。參名宿。心無所緣。身無所依。
0599a18: 結菴於羌絕頂。後見大慧。一日。問曰。內不放出。外
0599a19: 不放人。正恁麼時如何。師擬開口。慧拈竹篦劈脊連
0599a20: 打三下。師大悟。慧印以偈曰。頂門豎亞摩醯眼。肘後
0599a21: 斜懸奪命符。瞎眼。卸符。趙州東壁挂葫蘆。上堂。
0599a22: 懶翁懶中懶。最懶懶說禪。亦不重自己巳。亦不重先賢。
0599a23: 又誰管地。又誰管天。物外逍遙無箇事。日高三
0599a24: 丈猶更眠。上堂。句中意。意中句。須彌聳于巨川。句
0599b01: 意。意句。烈士發乎狂矢。任侍牙如樹。口似血盆。
0599b02: 徒逞詞鋒。張意氣。所以淨名杜口。早涉繁詞。摩竭
0599b03: 掩關。已巳揚家醜。自餘瓦棺老漢。巖頭大師。向羌頂
0599b04: 上拏風鼓浪。翫弄神變。跟下好與三十棒。且道過
0599b05: 在什麼處。良久。云。機關不是韓光作。莫把胸襟當等
0599b06: 閑。至節上堂。二十五日已巳前。群陰消伏。泥龍閉戶。二
0599b07: 十五日已巳後。一陽來復。鐵樹開花。正當二十五日。塵
0599b08: 中客。騎驢騎馬。前街後街。相慶賀。物外閑人。衲
0599b09: 帔蒙頭。圍爐打坐。風蕭蕭。雨蕭蕭。冷湫湫。誰管張
0599b10: 先生．季道士．胡達磨。木菴參次。師舉外道問佛。不問
0599b11: 有言。不問無言因緣。云。不得向良久處會。隨後喝。菴
0599b12: 作禮曰。不因今日事。爭奈目前機。師印之。送分菴主
0599b13: 偈曰。江頭風急浪花飛。南北相逢不展眉。獨有分禪
0599b14: 英俊手。等閑奪得錦標歸。
0599b15: 贊曰。
0599b16: 鐵硯磨穿心猶奔競
0599b17: 杜文章久爾隨邪遺教經驀然打正
0599b18: 春風一度桃杏花分付已巳周
0599b19: 紅日三竿煙雲枕撼搖不醒
0599b20: 內不放出外不放入喫竹篦於洋嶼菴頭
0599b21: 身無所依心無所緣結茅庵於羌頂上
0599b22: 盲人摸地頂門眼瞎摩醯
0599b23: 邪鬼貼身肘後符難為奪命
0599b24: 須彌聳川烈士發矢意句浪得其名
0599c01: 泥龍閉戶鐵樹開花筭陰陽從來不定
0599c02: 奪得錦標去從分禪拾花針
0599c03: 喪盡目前機引木菴良馬窺鞭影
0599c04: 蒙頭打坐。界無蹤。全不思胡達磨．李道士．張
0599c05: 先生。無人管領。
0599c06: 密庵傑禪師
0599c07: 師諱咸傑。嗣應菴。福州鄭氏子。母夢廬山僧入屋而
0599c08: 生。下髮。扣諸方。後見應菴。菴室中問。如何是正法
0599c09: 眼。曰。破沙盆。菴肯之。未幾。辭省親。菴以偈送曰。大徹
0599c10: 投機句。當陽廓頂門。相從今四載。徵詰洞無痕。雖未
0599c11: 付袋。氣宇吞乾坤。把正法眼。喚作破沙盆。此行
0599c12: 將省覲。切忌便跺跟。吾有末後著。待歸要汝遵。上堂。
0599c13: 世尊不說說。拗曲作直。迦葉不聞聞。望空啟告。馬祖
0599c14: 即心即佛。懸羊頭。賣狗肉。趙州勘菴主。貴買賤賣。分
0599c15: 文不直。只如文殊是七佛之師。因甚出女子定不得。
0599c16: 天河月暈魚生子。槲葉風微鹿養茸。上堂。舉婆燒菴
0599c17: 話。拈云。者公案叢林中少有拈提者。傑上座裂破面
0599c18: 門。不免納敗缺一上。也要諸方點撿。乃召大眾云。者
0599c19: 婆子洞房深穩。水泄不通。向枯木上糝花。寒中發
0599c20: 箇僧孤身。慣入洪波。等閑坐斷潑天潮。到底
0599c21: 身無涓滴水。子細撿點將來。敲枷打鎖即不無。若是
0599c22: 佛法。未夢見在。烏巨恁麼提唱。畢竟意在何處。良久。
0599c23: 云。一把柳不得。和煙搭在玉闌干。師接松源．破
0599c24: 菴。出世烏巨。終于天童。
0600a01: 贊曰。
0600a02: 枳林生錦榕樹出旃檀
0600a03: 廬山僧夢見何面目
0600a04: 蠱毒水沾著爛心肝
0600a05: 向上路與千聖共行入泥獄慚愧慚愧
0600a06: 破沙盆準分文不直換正法眼大難大難
0600a07: 拈女出定楊州鹿養茸微風生從槲葉
0600a08: 判婆燒菴依俙越國柳垂和煙搭在欄干
0600a09: 喝松源兩耳聾錦包特石
0600a10: 殺破庵全心死鐵褁泥團
0600a11: 做冷泉百日主人勝郭汾陽中書之考
0600a12: 屹鄞江中流砥柱回覺隰州既倒之瀾
0600a13: 大徹投機廓頂門。初無奇特。信知道。江南兩浙秋
0600a14: 熱春寒。
0600a15: 臨濟至此十四世共二十六人。
0600a16: 
0600a17: 五家正宗贊卷第二
