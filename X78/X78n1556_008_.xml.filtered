0686c16: 
0686c17: 建中靖國續燈錄卷第八　　　〔宋刻〕
0686c18: 
0686c19: 東京法雲禪寺住持傳法佛國禪師臣惟白集
0686c20: 對機門
0686c21: 南嶽懷讓禪師第十二世
0686c22: 舒州浮山法遠圓鑑禪師法嗣
0686c23: 東京十方淨因禪院淨照禪師諱道臻。福州古田人
0686c24: 也。俗姓載氏。父夢偉冠裳者導從至舍。母黃氏遂。
0687a01: 復夢幢幡梵唄引厖眉碧眼僧至。乃誕生也。十四歲。
0687a02: 投上生院出家。持頭陀行。十九落髮。粗習經論。後遂
0687a03: 遊方。參諸知識。道契圓鑑禪師。出世開堂　英宗皇
0687a04: 帝遣使降香。繼而苗貴妃奏賜椹袍。都知蘭元振又
0687a05: 奏賜覺照師名。周國大主表乞禪號。　神宗皇帝宣
0687a06: 諭執政曰。道臻素有名德。宜擇一美號進呈。乃賜淨
0687a07: 照禪師。京城創諸禪剎。選請宗匠。皆出師舉。悉稱
0687a08: 　詔旨。元祐八年八月十七日。陞堂辭眾。寫偈坐滅。
0687a09: 元豐三年春　慈聖光獻皇后上仙。百日建齋于慶
0687a10: 壽殿。會千法師。是日　神宗皇帝賜坐　宣問。長老
0687a11: 將何追薦　太皇。師對曰。臣僧得面　天顏。即　詔
0687a12: 陞座。時有僧問　太皇仙遊。今在何處。師云。月落不
0687a13: 離天。問。駕既遠。仁孝何追。祖意西來。乞師方便。師
0687a14: 云。軒輝雖掩北。風教自存南。僧曰　聖君詞句宣傳
0687a15: 去。寰海烝民捧誦來。師曰。利衲僧。問　宣千法
0687a16: 師入　內。並賜椹袍。未審得何福報。師云。水長船高。
0687a17: 僧曰　皇圖永固。長興不二之門。師云。淨因道處。不
0687a18: 及闍梨。僧曰。三邊肅靜民安泰。五豐登賀太平。師
0687a19: 云。不妨道著。僧曰。聖人當殿。對答分明。三十年後。此
0687a20: 話盛行。師云。恰是。問　天賜六銖師已巳掛。將何報答
0687a21: 　我皇恩。師云。雪道底。僧曰。睿澤已巳蒙師指示。
0687a22: 　太皇仙馭往何方。師曰。天地。僧曰。一旦功成去。
0687a23: 三祇果已巳圓。師云。真師子兒。僧云。恁麼則可謂師子
0687a24: 窟中師子。師曰。不得鈍致山僧。師云。至道本無言說。
0687b01: 何須問答去來。蓋為　太皇太后。感一人之至德。集
0687b02: 萬善之鴻因。式薦　仙遊。證無生理。敢問諸人。今日
0687b03: 種種佛事。時人道得。更有末後一句。還有人道得也
0687b04: 無。良久。云。一人有慶。兆民賴之。切念臣山野常僧。行
0687b05: 業無取。此日伏蒙　聖慈。特賜舉揚宗旨。言詞荒拙。
0687b06: 犯　天威。但臣仰荷　宸恩。無任驚悚。久瀆　聖
0687b07: 聰。伏惟珍重。
0687b08: 問。師唱誰家曲。宗風嗣阿誰。師云。有錢使錢。無錢守
0687b09: 貧。僧曰。月華嫡子。臨濟兒孫。師曰。放三十棒。問。如
0687b10: 何是淨因境。師云。法廣殿牌。　仁宗親寫。僧曰。如何
0687b11: 是境中人。師云。六代祖師天下聞。問。如何是道。師云。
0687b12: 古今行不盡。僧曰。如何是道中人。師云。萬家火外。
0687b13: 一枕水雲間。問。如何是佛。師云。朝粧香。暮換水。問。如
0687b14: 何是觀音妙智力。師云。河南犬吠。河北驢鳴。問。如何
0687b15: 是祖師西來意。師云。拄杖橫擔不到肩。僧曰。謝師答
0687b16: 話。師云。錯認定盤星。師云。一問一答。無有盡時。古人
0687b17: 呼作無盡藏海。亦呼為方便門。於衲僧面前。遠之遠
0687b18: 矣。何故。權柄在手。縱奪自由。坐斷毗盧。壁立千仞。善
0687b19: 財樓閣。孰肯優遊。華藏琅函。未之足拾。丈夫猛利。本
0687b20: 合如然。過後思量。成第二月。除茲投機徇器。止宿草
0687b21: 庵。就下平高。曲成萬物。周流無滯。觸處皆通。苟不盡
0687b22: 毫毛。自取其咎。如斯談說。笑殺衲僧。且道誰是解笑
0687b23: 者。良久云。看。
0687b24: 上堂。拈拄杖云。楖木杖子。善能談佛祖。聾人既得
0687c01: 聞。啞人亦解語。指白石為玉。點黃金為土。便恁麼會
0687c02: 去。他家未相許。不相許。莫莽鹵。南街打北街舞。
0687c03: 廬州興化仁岳禪師泉南人也。挺秀江淮禪林。萃
0687c05: 年秋。一日。書頌云。金雞抱玉卯。玉兔長鳳兒。舉頭南
0687c06: 瞻部。飛過西耶尼。遂趺坐而逝。茶毗。獲舍利千餘。建
0687c07: 塔于郡西。問。如何是祖師西來意。師云。河裡木頭船。
0687c08: 問。聲纔罷。猊座高登。朝蓋臨筵。合談何事。師云。天
0687c09: 清地寧。僧曰。大眾證明。師云。寒山拊掌。拾得呵呵。問。
0687c10: 和尚如何為人。師舉拂子。問。如何是和尚家風。師云。
0687c11: 曲禪床。僧曰。客來如何祗待。師云。拄杖子。問。如何
0687c12: 是佛。師云。頂上螺紋。問。昔日祖師伸三拜。歸位端然
0687c13: 事如何。師云。金剛朝合掌。泥人夜點頭。僧曰。未審意
0687c14: 旨如何。師云。十五十六。日月相逐。僧曰。更深方見把
0687c15: 針人。師云。且莫錯認。問。如何是大道之原。師云。黃河
0687c16: 輥底流。僧曰。學人未曉。師云。貫注新羅國。問。不看澄
0687c17: 潭月。不守枯木巖。是什麼人。師云。潦倒漁翁。躘踵樵
0687c18: 子。僧曰。究竟如何。師云。相逢腹。拍手謳。問。如何
0687c19: 是佛法大意。師云。臨濟問黃蘗。僧曰。學人不會。師云。
0687c20: 三回喫棒來。問。一花開五葉。結果自然成。如何是那
0687c21: 一花。師云。不堪供養佛。僧曰。摘向什麼處。師云。十字
0687c22: 糞堆頭。問。一大藏教。盡是名言。離此名言。如何指
0687c23: 示。師云。癩馬揩枯柳。僧曰。學人不會。師云。駱好喫
0687c24: 鹽。僧曰。畢竟如何。師云。鐵鞭指處馬空嘶。問。佛處深
0688a01: 宮時如何。師云。著珍御服。僧曰。踰城出家時如何。師
0688a02: 云。掛弊垢衣。僧曰。不出不處時如何。師云。一刀兩段。
0688a03: 上堂云。當今一句。已巳在言前。未舉先聞。早彰醜陋。更
0688a04: 待捼腰捺膝。跬步向前。擬動舌端。紛然失緒。若據衲
0688a05: 僧分上。豈落今時。建立宗乘。隨機應副。所以拈鎚舉
0688a06: 拂。瞬目揚眉。談古陳今。一斯方便。更乃看風辨的。照
0688a07: 冉當懷。棒喝全提。豈同容易。蓋是事不獲已巳。曲為今
0688a08: 時。到遮裡。若是久曾淘汰。回首高流。歷涉長波。自知
0688a09: 冷暖。若遇初機禪客。緇素未分。權展機鋒。豁明大智。
0688a10: 要伊回光自照。直於指外明機。返本歸源。莫向途中
0688a11: 受用。變通衲子。不用踟。關捩動時。新羅海。久立。
0688a12: 珍重。
0688a13: 蘄州白雲山廣教景雲禪師陝陜府夏縣人也。姓李氏。
0688a14: 生不葷茹。親族異之。投西京靈山院臻上人出家。二
0688a15: 十五落髮。遊方參問。得法於圓鑑禪師。後蘄守喬
0688a16: 聞師道譽。命住是山。問。如何是佛法的的大意。師云。
0688a17: 棒打石人開眼。僧曰。即此便是也。師云。有甚交涉。
0688a18: 問。師唱誰家曲。宗風嗣阿誰。師云。須彌頂上撞金鐘。
0688a19: 問。如何是無縫塔。師云。任是僧繇誇好手。教君圖繪
0688a20: 也無門。僧曰。如何是塔中人。師云。揚眉招手喚。對面
0688a21: 少人逢。許內翰問。如何是廣教境。師云。一片白雲橫
0688a22: 嶽頂。翰曰。如何是境中人。師云。今日尊官入院。
0688a23: 上堂云。雲籠玉殿。風掃金沙。靈苗得地。野開花。遊
0688a24: 人賞玩。禪子嘆嗟。咄。不悟少林真端的。背彌陀討
0688b01: 釋迦。上堂云。紅爐焰上。金雪花開。白雲堂中。木人拊
0688b02: 掌。直得天垂甘露。地涌珊瑚。無情日夜談真諦。不知
0688b03: 誰是契如如。擊禪一下。上堂云。道。道。箇中無紫皂。
0688b04: 禪。禪。門與白雲連。向上一路。千聖不傳。胡家曲子如
0688b05: 何唱。會麼。清風明月夜。浪打釣魚船。咄。上堂云。了。了。
0688b06: 人人道好。妙。妙。馨香誰曉。曉兮獲圓通。好兮談妙道。
0688b07: 無限清風座下生。身中悟得無生老。無生老。報君知。
0688b08: 一片無瑕萬古輝。咄。
0688b09: 無為軍廬江西禪繼禪師師。問。如何是祖師西來意。
0688b10: 師云。枯木巖前。僧云。意旨如何。師云。抽條石筍。上堂
0688b11: 云。青山青。淥水淥依依。物物尚如此。禪人作麼
0688b12: 知。若乃知得。觸目而真。更無別事。一一法上一如來。
0688b13: 一一塵中一彌勒。若也不知。且向三條椽下六尺單
0688b14: 前。快須究取。良久。云。自是心源不調伏。祖師元是世
0688b15: 間人。喝一喝。
0688b16: 宿州定林惠琛禪師問。千百億化身。未審那箇是如
0688b17: 來身。師云。應物現形。僧曰。恁麼則普現群生前。師云。
0688b18: 倒退三千。問。如何是道。師云。祗在目前。僧曰。為什麼
0688b19: 不見。師云。瞎。
0688b20: 秀州本覺若珠禪師福州人也。姓卓氏。母懷妊時。常
0688b21: 感異夢。及生。祥光照室。七歲出家。恩度受具。後慕遊
0688b22: 方。到蘇州天平圓鑑禪師法席。鑒問。父母未生時。那
0688b23: 箇是汝本來面目。師於言下忽然有省。遂執侍巾瓶。
0688b24: 至舒州浮山。每入室時。運石一轉。自後遁。日誦蓮
0688c01: 經三帙。常坐不臥。後住城。法道大播。元祐元年十
0688c02: 月十日。命元照律師結大界相畢。翌日。沐浴淨髮。召
0688c03: 眾曰。吾世緣將謝。汝善護持。言畢。趺坐而逝。七日身
0688c04: 不傾側。茶毗。得五色舍利。塔葬本山。問。如何是道。師
0688c05: 舉起拳。僧曰。不會。師云。拳頭也不識。問。師唱誰家曲。
0688c06: 宗風嗣阿誰。師云。一音剖出塵沙界。豁達靈通副萬
0688c07: 機。僧曰。恁麼則葉縣親孫。浮山嫡子。師云。何不領話。
0688c08: 僧曰。話道什麼。師云。十萬八千。上堂云。說佛說祖。埋
0688c09: 沒宗乘。舉古談今。淹留衲子。撥開上路。誰敢當頭。齊
0688c10: 立下風。不勞拈出。無星稱子。如何辨得斤兩。若也辨
0688c11: 得。須彌秖秪重半銖。若辨不得。拗折秤衡。向日本國裡
0688c12: 與諸人相見。
0688c14: 人。師拈起拄杖。僧曰。學人不會。師云。兩手分付。僧擬
0688c15: 議。師便打。問。如何是和尚家風。師云。針鋒頭上筋
0688c16: 斗。僧曰。意旨如何。師云。紅爐焰上碧璃。問。如何是
0688c17: 一乘法。師云。的當塵毛現。上堂云。天駒未運。賓主照
0688c19: 副類千端。影草竿頭火炬輝。寶劍刃中金毛吼。在主。
0688c20: 則离南坎北。據賓。乃卯東酉西。風雲合會。交光八面
0688c21: 全收。應用同時。函陣圖齊剪。雙開雙掩。令在當人。
0688c22: 正按正提。藏鋒出袖。他亡此滅。猶懷組繡香囊。獲印
0688c23: 回戈。始見文班武列。須分勝敗。豈許東西。火七星
0688c24: 光射。須知百花競發。金針未舉。鋒露山河。玉印未開。
0689a01: 光舒大野。曉色纖毫不犯。暗中眉目須分。白牛巖下
0689a02: 非藏。金鳳幽庭豈。君臣合會。舞蹈無門。浩意融懷。
0689a03: 蜜移一步。頭角未現。布異類以周流。玉線關開。盡屬
0689a04: 利生遮畔。大地都盧無的止。萬古澄潭月耀騰。荒田
0689a05: 野戰眉不開。午夜陣圓宜豹變。正則龍銜異寶。偏乃
0689a06: 宿銀籠。正偏巨意若支離。失曉手中珠落地。異中
0689a07: 見異。猶尺璧而胡分。出語不曉。似空中而赴倒。敲則
0689a08: 大夜消忘。唱乃長天免運。放曠淋漓雨不傷。猶是夜
0689a09: 明簾外客。師一日沐浴淨髮。書頌云。三更打破無巴
0689a10: 鼻。午夜敲開大道機。二千年前石人髓。不以露布報
0689a11: 人知。乃擲筆。安坐而逝。
0689a12: 廬山歸宗承天鴻式禪師問。如何是歸宗境。師云。右
0689a13: 軍墨池。僧曰。若不張帆。焉知海。師云。想汝不知落
0689a14: 處。師於寧二年七月十九日上堂辭眾。云。須彌倒
0689a15: 卓。海水逆流。石人破浪棹孤舟。拍手呵呵誰是侶。大
0689a16: 千沙界任遨遊。咄。言畢。趺坐而逝。
0689a17: 東京華嚴普孜禪師建州建陽謝氏子也。幼習儒老。
0689a18: 復看佛經。至識自心源。夙根啟發。遂投太平興國西
0689a19: 律院僧可崇出家得度。具戒。遊方參道。詣龍舒浮山
0689a20: 圓鑑禪師法席。入室扣請。頓悟祖意。舒人請居甘露．
0689a21: 太平二剎。道譽大播。後退居淨因。元豐五年。左右街
0689a22: 僧錄定居華嚴。再整禪規。京城內外。翕然歸向。八年
0689a23: 四月十日　詔入　禁中說法　天子錫賚甚厚。是
0689a24: 月十四日。辭眾坐逝。茶毗斂歛骨。塔于開封林家村。師
0689b01: 性澄止水。語灑寒冰。解達宗乘。見超情識。繼唱臨濟
0689b02: 三玄九帶。深造曹洞五位十玄。故湊泊者望其津涯
0689b03: 而已巳。問。如何是賓中賓。師云。客路似天遠。僧曰。如何
0689b04: 是賓中主。師云。侯門似海深。僧曰。如何是主中主。師
0689b05: 云。寰中天子。僧曰。如何是主中賓。師云。塞外將軍
0689b06: 令。師云。賓中問主。互換機鋒。主中問賓。同生同死。主
0689b07: 中辨主。飲氣吞聲。賓中賓。白雲萬里。故句中無意。
0689b08: 意在句中。於斯明得。一雙孤鴈撲地高飛。於斯未明。
0689b10: 切須子細。良久。云。若是陶淵明。攢眉歸去。
0689b11: 舒州甘露法眼禪師諱慶餘。姓黃氏。建州建安人也。
0689b12: 本州大中寺出家。試經得度。遊歷江淮宗席。參圓鑑
0689b13: 禪師。投機印可。出世甘露。人天瞻仰。退居京師華嚴。
0689b14: 王公貴人皆來諮道。都尉曹公見謂。此真吾師也。朝
0689b15: 夕扣請。奏賜章服．師名。元豐六年八月五日。示眾云。
0689b16: 浮世幻身。安能久寄。索筆書頌。投毫而逝。問。如何是
0689b17: 意中玄。師云。千思萬想。僧曰。如何是句中玄。師云。七
0689b18: 步成章。僧曰。如何是玄中玄。師云。百發百中。師云。三
0689b19: 玄三要。大道直衝。活捉生擒。奪人奪境。直得把斷要
0689b20: 津。聖凡路絕。一似倚天長劍。誰敢當頭。擬議之間。喪
0689b21: 身失命。正當恁麼時。何人出來定當。良久。云。須是王
0689b22: 索仙陀婆始得。
0689b23: 廬山歸宗承天普安禪師問。學人上來。請師一接。師
0689b24: 云。陽氣發時無硬地。僧曰。莫便是為人處也。師云。卞
0689c01: 和之璧。難遇良工。僧曰。不因一事。不長一智。師云。賣
0689c02: 金難遇買金人。上堂云。金風乍扇。黃菊初開。泉鳴山
0689c03: 谷。月照樓臺。門門顯煥。物物全彰。還有薦得者麼。良
0689c04: 久。云。令人轉憶龐居士。天上人間不可陪。上堂云。桃
0689c05: 花紅。李花白。堪羨靈雲最高格。覿面相逢頃刻間。
0689c06: 子已巳過新羅國。
0689c07: 南康軍南山清隱院惟湜禪師問。達磨未來時如何。
0689c08: 師云。三更月到。僧曰。來後如何。師云。平旦日頭出。
0689c09: 僧曰。還有西來意也無。師云。一片海雲遮不得。舒光
0689c10: 直透水晶宮。問。如何是佛。師云。罵著不嗔。僧曰。如何
0689c11: 是法。師云。喚著不應。僧曰。佛法兩字。如何理論。師云。
0689c12: 我不喜聞。問。諸聖說不及處。請師說。師云。暗裡皺眉。
0689c13: 僧曰。大眾側聆也。師云。天明合掌。僧呵呵大笑。師云。
0689c14: 切忌。切忌。問。如何是道。師云。斜街曲巷。僧曰。如何是
0689c15: 道中人。師云。百藝百窮。上堂云。南山峭峻。登者還稀。
0689c16: 後靠萬丈洪涯。猿鳥不絕。前臨千尺洪波。舟難渡。
0689c17: 中流渺漠。休駐蘭舸。彼此岸頭。不須繫纜。且道向什
0689c19: 一念不生。伎倆俱盡。一法未有。計較不成。便請高掛
0689c20: 囊。橫擔拄杖。出一叢林。入一法席。踏著稱槌硬似
0689c21: 鐵。豈是古佛心。青絹扇子足風。不是西來意。一任
0689c22: 驢鳴狗吠。風吹日炙。
0689c23: 舒州浮山太平洪璉禪師問。楞伽四卷從何得。莫是
0689c24: 當初錯下言。師云。蔣白元來是秀才。問。達磨西來。教
0690a01: 外別傳。為什麼將往隨後。師云。錦上添花。師云。教外
0690a02: 別傳。直指人心。見性成佛。敢問諸人。作麼生說箇見
0690a03: 性底道理。良久。云。遠觀山有色。近聽水無聲。
0690a04: 潭州南嶽衡嶽寺奉能禪師上堂云。宗風纔舉。萬里
0690a05: 雲。法令若行。千寒色。須彌頂上。白浪滔天。大海
0690a06: 波中。紅塵滿地。應思黃梅昔日。少室當年。不能退己巳
0690a07: 讓人。遂使樁糠答志。斷臂酬心。何以衡嶽這裡。山畬
0690a08: 粟米飯。一桶勿鹽羹。苦樂共住。隨高就低。且不是南
0690a09: 頭買貴。北頭賣賤。直教文殊稽首。迦葉攢眉。龍樹．馬
0690a10: 鳴吞聲飲氣。目連．鶖子且不能為。為什麼如此。諦觀
0690a11: 法王法。法王法如是。
0690a12: 筠州大愚山興教守芝禪師法嗣
0690a13: 潭州開福守義禪師問。如何是佛。師云。撲不破。僧曰。
0690a14: 秋來黃葉落。師云。速禮三拜。上堂云。瀟湘岸上。總似
0690a15: 今日風恬浪靜。是人過得。不妨奇特。忽遇蓮花潭內
0690a16: 洪波浩渺。白浪滔天。又作麼生過。良久。云。行船由在
0690a17: 把梢人。
0690a18: 南嶽雲文悅禪師洪州人也。少出家圓具。參大愚
0690a19: 芝禪師。頓悟心印。遂歷禪室。到泐潭澄禪師法席。
0690a20: 遇南禪師。遂為道契。一日。謂南曰。觀吾師法器異常。
0690a21: 何滯於此。南不喜師語。師從容曰。吾師若去參慈明。
0690a22: 他日必為臨濟下宗主也。南遂諾之。遙往慈明。果然
0690a23: 發悟。南師出世同安。師即領眾助揚宗風。後洪帥請
0690a24: 居西山翠巖。次移南嶽法輪雲。治平中。坐滅龕中。
0690b01: 常涌舍利。問。如何是道。師云。路不拾遺。僧曰。如何是
0690b02: 道中人。師云。草賊大敗。僧禮拜。師噓一聲。問。萬法歸
0690b03: 一。一歸何處。師云。黃河九曲。僧曰。如何是第一句。師
0690b04: 云。垂手過膝。僧曰。如何是第二句。師云。萬里崖州。僧
0690b05: 曰。如何是第三句。師云。糞箕掃。問。如何是深山巖
0690b06: 崖佛法。師云。猢獼倒上樹。問。如何是無縫塔。師云。四
0690b07: 楞著地。僧曰。如何是塔中人。師云。香風吹萎花。更雨
0690b08: 新好者。問。如何是衲衣下事。師云。皮裹骨。問。不涉廉
0690b09: 纖。請師速道。師云。須彌山。問。如何是般若體。師云。箭
0690b10: 穿楊葉。僧曰。如何是般若用。師云。蛇穿鼠穴。問。如何
0690b11: 是清淨法身。師云。柴場荻草。
0690b12: 上堂云。諸佛出世。平地陷人。祖師西來。承接響。一
0690b13: 大藏教。誑閭閻。明眼衲僧。自救不了。諸人到遮裡。
0690b14: 憑何話會。良久。云。為眾竭力。禍出私門。擊禪一下。
0690b15: 上堂云。聲色不到處。病在見聞。言詮不及處。過在唇
0690b16: 吻。離咽喉一句作麼生道。若道得。坐斷天下人舌
0690b17: 頭。若道不得。法輪門下有粥有飯。
0690b18: 上堂云。語不離窠窟。焉能出蓋纏。片雲橫谷口。迷
0690b19: 幾人源。所以道。言無展事。語不投機。承言者喪。滯句
0690b20: 者迷。汝等諸人到這裡。憑何話會。良久。云。欲得不招
0690b21: 無間業。莫謗如來正法輪。
0690b22: 饒州承天應禪師問。如何是芝山境。師云。三月野花
0690b23: 遊不猒。更深猶插滿頭歸。僧曰。如何是境中人。師云。
0690b24: 五湖雲水客。到此罷追尋。
0690c01: 越州大禹山簡南禪師上堂云。湖邊山邊太平道。馬
0690c02: 公賀公前後意。青山屹屹變洪波。洪波渺渺成平地。
0690c03: 不是邀君傲名利。盡為蒼生垂巨庇。萬頃良田千古
0690c04: 中。兒孫不識法王記。其中有剎崇來久。雪庭籌室誰
0690c05: 知有。翠竹黃花歲已巳深。陶令遠師空執手。昨夜南星
0690c06: 回北斗。良久。云。看。
0690c07: 郢州興陽山啟珊禪師問。祖意教意。是同是別。師云。
0690c08: 百尺竿頭開口笑。僧曰。風高月冷乾坤靜。直下無私
0690c09: 暢殺人。師云。謠滿路。僧禮拜。師便打。上堂云。霧籠
0690c10: 山色。雨灑長空。日月雖昇。遊人不見。這箇葛藤且致。
0690c11: 泥水不分一句作麼生道。良久云。為諸人注破。以
0690c12: 拄杖擊一下。
0690c13: 郢州興陽山慧光院啟舟禪師上堂云。遠山岌岌。春
0690c14: 夏如然。涓水滔滔。四時無間。平川眺望。廓落乾坤。坐
0690c15: 對孤。咫尺日月。此時景。便合歇去。說箇什麼天
0690c16: 台．南嶽．眉．五臺盡是塵。是未妄向他人口中作則。
0690c17: 既不如此。又作麼生商量。良久。云。睫在目前長不見。
0690c18: 道非物外更何求。
0690c19: 筠州洞山子圓禪師上堂。有僧出。拋下坐具。師云。一
0690c20: 釣便上。僧拈起坐具。師云。弄巧成拙。僧曰。自古無生
0690c21: 曲。須是遇知音。師云。波斯入唐土。上僧大笑。歸眾。
0690c22: 潭州石霜山法永禪師法嗣
0690c23: 金陵保寧承泰禪師問。師唱誰家曲。宗風嗣阿誰。師
0690c24: 云。無角鐵牛生意氣。僧曰。未審的嗣何人。師云。瀟湘
0691a01: 月上碧天明。
0691a02: 南嶽福嚴保宗禪師上堂云。世尊周行七步。舉足全
0691a03: 乖。目顧四方。觸途成滯。全襴授去。殃及兒孫。玉偈傳
0691a04: 來。掛人唇吻。風幡悟性。未離色塵。水投針。全成管
0691a05: 見。祖師九年面壁。不見纖毫。盧公六代傳衣。圖他小
0691a06: 利。江西一喝。不解護初。德嶠全施。未知護末。南山
0691a07: 鼻。謾指蹤由。北院枯松。徒彰風彩。雲門顧鑒。落二落
0691a08: 三。臨濟全提。錯七錯八。若說君臣五位。直如紙馬過
0691a09: 江。更推賓主交參。恰似泥人澡洗。獨超象外。且非捉
0691a10: 兔之鷹。混跡塵中。未是之狗。何異趒坑墮。正
0691a11: 是避溺投宜。如斯之解。正在常途。出格道人如何話
0691a12: 會。豈不見陶潛俗子。尚自事見機。而今祖室子孫。
0691a13: 不可皮下無血。喝一喝。
0691a14: 南嶽勝業智增禪師問。如何是南嶽境。師云。音聲鳥。
0691a15: 娑羅花。僧曰。如何是境中人。師云。山間坐。林下行。僧
0691a16: 曰。向上事又作麼生。師云。萬年松色拂雲高。
0691a17: 郢州大陽山長慶如漢禪師問。如何是佛。師云。未離
0691a18: 兜率天。波旬眼滴血。僧曰。畢竟成得什麼邊事。師云。
0691a19: 後生雖可畏。年老得人嫌。問。如何是敲磕底句。師云。
0691a20: 檻外竹搖風。驚起幽人睡。僧曰。觀音門大啟也。師云。
0691a21: 師子人。上堂云。聞聲悟道。失觀音眼睛。見色明
0691a22: 心。昧了文殊巴鼻。一出一入。半開半合。泥牛昨夜遊
0691a23: 滄海。直至如今不見回。咄。
0691a24: 湖州天聖皓太禪師法嗣
0691b01: 湖州西余山寶實禪師問。世尊道。我四十九年不曾
0691b02: 說一字法。和尚因何列眾陞堂。師云。不容我秖秪對。僧
0691b03: 擬進語。師云。十萬八千。上堂云。無風起浪。井底生。
0691b04: 利衲僧。切忌蹉過。參。
0691b05: 汝州寶應法昭禪師法嗣
0691b06: 滁州瑯山方銳禪師問。一佛出世。各坐一花。和尚
0691b07: 出世。有何祥瑞。師云。月中仙桂生林野。海底珊瑚秀
0691b08: 碧。僧曰。恁麼則紫金剛座重新出。優羅花依舊
0691b09: 開。師云。玉鳳夜銜花。不許時人得。僧曰。不因水漲。不
0691b10: 見船高。師云。放過一著。上堂云。造化無生物之心。而
0691b11: 物物自成。雨露非潤物之意。而靈苗自榮。所以藥劑
0691b12: 不食。而病自損。良師不親。而心自明。故知妙慧靈光。
0691b13: 不從緣得。到這裡。方許進步。瑯與別作箇相
0691b14: 見。還有麼。若無。不可厭良為賤。
0691b15: 郢州興陽山希隱禪師問。如何是懸崖撒手底句。師
0691b16: 云。明月照幽谷。僧曰。如何是末後再蘇底句。師云。白
0691b17: 雲生太。僧曰。恁麼則樵夫出林丘。處處歌春色。師
0691b18: 云。是人道得。上堂云。了見不見。見了未了。路上行人。
0691b19: 林間宿鳥。月裡塔高十二層。天外星纏五百杪。要會
0691b20: 麼。手執夜明符。幾箇知天曉。參。
0691b21: 潤州金山曇達觀禪師法嗣
0691b22: 湖州上方希元禪師問。牛頭未見四祖時如何。師云。
0691b23: 富嫌千口少。僧曰。見後如何。師云。貧恨一身多。
0691b24: 潤州普慈院崇珍禪師問。如何是普慈境。師云。出門
0691c01: 便見鶴林山。僧曰。如何是境中人。師云。入門便見珍
0691c02: 長老。
0691c03: 太平州瑞竹仲和禪師問。得坐披衣人盡委。向上宗
0691c04: 乘事如何。師云。但知冰是水。僧曰。更有事也無。師云。
0691c05: 休問水成冰。僧曰。弄潮須是弄潮人。師云。這僧從浙
0691c06: 中來。
0691c07: 潤州金山懷賢圓通禪師問。師揚宗旨。得法何人。師
0691c08: 拈起拂子。僧曰。鐵甕城頭曾印證。碧溪崖畔祖燈輝。
0691c09: 師拂一拂云。聽事不真。喚鐘作甕。
0691c10: 太平州隱靜山慧觀禪師問。如何是隱靜境。師云。千
0691c11: 尺長松臨古路。一條寒截中峰。僧曰。如何是境中
0691c12: 人。師云。巖前枯木啼黃鳥。林下僧居半白頭。僧曰。祖
0691c14: 常州南禪福聖自聰禪師問。諸佛出世。天雨四花。和
0691c15: 尚出世。有何祥瑞。師云。清風滿地。僧曰。恁麼則法界
0691c16: 霑恩。師云。杲日當空。僧曰。向上更有事也無。師云。有
0691c17: 僧曰。如何是向上事。師云。水因有月方知淨。天為無
0691c18: 雲始見高。
0691c19: 越州新昌石佛顯忠祖印禪師問。如何是不動尊。師
0691c20: 云。熱鏊上猢猻。僧曰。如何是千百億化身。師云。添香
0691c21: 換水。點燈掃地。僧曰。如何是毗盧師．法身主。師云。繫
0691c22: 馬柱。僧曰。有什麼交涉。師云。縛殺這漢。問。會殺佛祖
0691c23: 底。始是作家。如何是殺佛祖底劍。師云。不斬死漢。僧
0691c24: 曰。如何是和尚劍。師云。令不重行。問。古人道。一大藏
0692a01: 教盡是魔說。作麼生是佛說。師云。是佛則不說。僧曰。
0692a02: 爭奈五千卷何。師云。不是汝分上事。僧曰。未審是誰
0692a03: 分上事。師云。止止不須說。我法妙難思。問。如何是相
0692a04: 生。師云。山河大地。僧曰。如何是想生。師云。兔子望月。
0692a05: 僧曰。如何是流注生。師云。無間斷。僧曰。如何是色空。
0692a06: 師云。五彩屏風。上堂云。咄。咄。咄。海底魚龍盡枯渴。三
0692a07: 蝦飛上天。脫烏龜火中活。上堂云。點時不到。
0692a08: 皂白未分。到時不點。和泥合水。露柱跳入燈籠裡
0692a09: 即且從他。汝眉毛因什麼拖在跟下。直饒於此
0692a10: 明得。也是猢猻戴席帽。於此未明。何異蛐穿靴。然
0692a11: 雖如此。笑我者多。哂我者少。
0692a12: 杭州淨住院居說真淨禪師師參達觀。遂問云。某甲
0692a13: 經論粗明。禪直不信。願師決疑。觀云。既不信禪。豈可
0692a14: 明經。禪是經綱。經為禪網。提綱正網。了禪見經。師云。
0692a15: 為某甲說禪看。觀云。向下文長。師云。若恁麼。經與禪
0692a16: 乃一體。觀云。佛及祖非二心。如手搦拳。如拳搦手。師
0692a17: 因而有省。乃成頌云。二十餘年用意猜。幾番曾把此
0692a18: 心。而今潦倒逢知己巳。蔣白元來最秀才。
0692a19: 宣州廣教院繼真文鑑禪師師參達觀。遂問云。某甲
0692a20: 自講說外。究尋諸佛所說廣大。如何得見邊際去。觀
0692a21: 云。子尋常憑何講說。師云。依教解義。觀云。依教解義。
0692a22: 三世佛怨。師云。離教一字。如同魔說。觀云。不問子教
0692a23: 義。講說者何人。師云。但見動靜語言。不可其形相。
0692a24: 觀云。祇此無形相。便是廣大。若悟此心。便見邊際。師
0692b01: 自此有省。上堂云。夫欲為宗師。須了明暗句。半夜裏
0692b02: 貼眼。渾成空路布。多事釋迦文。生時強四顧。點胸獨
0692b03: 稱尊。又周行七步。明復阿誰知。暗使何人悟。自後百
0692b04: 千年。屈指河沙數。一盲引眾盲。眾盲相扶舉。他日見
0692b05: 閻老。努目空相。是時休道。鑊湯無冷處。休空腹
0692b06: 高心。但回盤轉。寄語後世人。莫被徐六語。
0692b07: 湖州西余山拱辰禪師問。四眾雲臻於此日。請師方
0692b08: 便展家風。師云。語不發。僧曰。全因此日。師云。功不
0692b09: 浪施。問。如何是向上事。師云。赫日高懸。僧展兩手。師
0692b10: 云。作麼生。僧禮拜。師云。猶較三十棒。上堂云。靈雲見
0692b11: 花。眼中著翳。玄沙蹙指。體上遭迍。不如且恁麼過時。
0692b12: 自然身心安樂。上堂云。理因事有。心逐境生。事境俱
0692b13: 忘。千山萬水。作麼生得恰好去。良久。云。且莫剜肉成
0692b14: 瘡。上堂云。登高萬丈。先以一步為初。窮海千尋。實乃
0692b15: 一滴為本。若也如此。從微至著。以淺涉深。超越門風。
0692b16: 斷定可便起。
0692b17: 常州承天了素禪師問。師唱誰家曲。宗風嗣阿誰。師
0692b18: 云。語言鶖子怕。動靜馬鳴驚。僧曰。達觀之道。從此盛
0692b19: 行。師云。說箇什麼無著與天親。師舉拂子云。諸仁者。
0692b20: 且道這箇還有法嗣也無。眾無對。師云。披衣過孟津。
0692b21: 擊禪床。下座。
0692b22: 越州法性院用章禪師問。師唱誰家曲。宗風嗣阿誰。
0692b23: 師云。金烏出海人皆仰。僧曰。達觀嫡子。慈照兒孫。師
0692b24: 云。已巳是昇天際。流光散百川。僧曰。浩瀚法才驚四眾。
0692c01: 群賢皆羨震雷音。師云。歡君休舉目。射汝髑髏乾。
0692c02: 越州法性紹明禪師問。如何是法性境。師云。海潮生
0692c03: 戶外。寶塔聳雲中。僧曰。如何是境中人。師云。半凡半
0692c04: 聖。僧曰。向上宗乘事若何。師云。六六三十六。
0692c05: 蘇州崑山般若善端禪師問。有生有滅。盡是常儀。無
0692c06: 生無滅時如何。師云。崑崙著靴空中立。僧云。莫便是
0692c07: 為人處也無。師云。石女簪花火裡眠。僧曰。大眾證明。
0692c08: 師云。更看泥牛鬥入海。
0692c09: 蘇州洞庭惠月禪師法嗣
0692c10: 蘇州薦福亮禪師問。不假言詮。請師示誨。師云。大眾
0692c11: 總見汝恁麼問。僧曰。莫祇這便是也無。師云。罕逢穿
0692c12: 耳客。上堂云。雲天際。日到階前。景色如斯。禪流著
0692c13: 眼。參。
0692c14: 蘇州瑞元嵩禪師問。明月當天。為什麼不臨暗室。師
0692c15: 云。爭奈何。僧曰。慈悲何在。師云。用不得。上堂云。三度
0692c16: 喫棒。卒無一言。累他子孫分不下。直道過在什麼
0692c17: 處。試請辨看。參。
0692c18: 常州承天世珍禪師問。師唱誰家曲。宗風嗣阿誰。師
0692c19: 云。一輪皎潔輝沙界。萬仞青山壓太湖。僧曰。恁麼則
0692c20: 洞庭嫡子。師云。一任杓卜。問。如何是佛。師云。印手分
0692c21: 明。僧曰。言顯理幽。乞師方便。師云。人人合掌。
0692c22: 明州杖錫修巳禪師法嗣
0692c23: 台州黃巖保軒禪師問。佛如何是佛法大意。師云。千
0692c24: 日斫柴一夜燒。問。不欲無言。略憑施設時如何。師云。
0693a01: 知而故犯。僧禮拜。師便打。
0693a02: 明州雲巖志禪師問。有問有答。蓋是尋常。無問無答
0693a03: 時如何。師云。貪觀白浪。失手橈。僧曰。未審意旨如
0693a04: 何。師云。前頭猶自可。
0693a05: 明州石門山進禪師法嗣
0693a06: 明州瑞巖山智才禪師問。如何是截斷眾流句。師云。
0693a07: 好。僧曰。如何是隨波逐浪句。師云。隨。僧曰。如何是函
0693a08: 蓋乾坤句。師云。合。僧曰。三句蒙師指。如何辨古今。師
0693a09: 云。向後不得錯舉。師云。適來遮僧所問因緣。也須是
0693a10: 箇荷負重擔底漢始得。不可如花似錦言句以當
0693a11: 宗乘。若如是者。直饒學到拂石劫盡。也未有了日。何
0693a12: 故。豈不見古人道。兩口一無舌。即是吾宗旨。諸禪者。
0693a13: 還會麼。不是詩人莫詩。上堂云。天平等故常覆。地
0693a14: 平等故常載。日月平等故四時常明。涅槃平等故凡
0693a15: 聖不二。人心平等故高低無諍。拈拄杖。卓一下。云。諸
0693a16: 禪者。這拄杖子晝夜為諸人說平等法門。還聞麼。若
0693a17: 聞去。敢保諸人行事畢。若言不聞。亦許諸人頂門
0693a18: 上眼正。何故。是法平等。無有高下。是名阿耨多羅三
0693a19: 藐三菩提。良久。笑云。向下文長。
0693a20: 杭州龍華齊岳禪師法嗣
0693a21: 湖州吳山淨端禪師本州人也。一參宗匠。頓悟全機。
0693a22: 解不存玄。見量脫。三遷法席。眾少投機。退隱本山。
0693a23: 上堂云。吳山山裡師子。來雲間哮吼。別無佛法商
0693a24: 量。不如打箇筋斗。便趒下法座。
0693b01: 
0693b02: 建中靖國續燈錄卷第八
