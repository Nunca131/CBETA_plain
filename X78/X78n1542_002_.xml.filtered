0099c07: 
0099c08: 
0099c09: 觀世音持驗紀下
0099c10: 
0099c11: 宋釋遵式台州葉氏。其母禱於古觀音而生師。十
0099c12: 八薙髮。先於禪林寺習律。繼入國清。燃指於普賢像
0099c13: 前。誓傳台教。學高行苦。名冠二浙。博習教觀。專志安
0099c14: 養。力行般舟三昧。以九十日為期。素苦學嘔血。處
0099c15: 道場中。兩足皮裂。師以死自誓。一日忽如夢中。見白
0099c16: 衣觀音。垂手指其口。引出數蟲。又指端出甘露注口
0099c17: 中。服之身心清涼。自此宿疾頓愈。出懺。頂相高寸餘。
0099c18: 雙手下垂過膝。聲如洪鐘。皆與舊異。眾咸嘆仰之。師
0099c19: 創下天竺寺數百間。建光明懺堂。每架一椽一甃。必
0099c20: 誦大悲七遍。三經難。火皆自滅。由願力堅固所
0099c21: 致也。度弟子百餘。學徒千數。惟宗淨土勸人。著淨土
0099c22: 決疑行願二門。及淨土懺法．金光明．觀音諸本懺儀
0099c23: 行世。天聖十年坐逝。年六十九。眾見大星殞於靈鷲
0099c24: 峰。時號慈雲懺主。出蓮宗寶鑑
0100a01: 宋范文正公仲淹寓居蘇州。母亡三七。夢泣告曰。我
0100a02: 以陽世造業。為泰山府君所羈。受罰不堪。吾兒素孝。
0100a03: 乞誦金剛般若一藏。救拔母罪。公驚哭而醒。即齋沐。
0100a04: 延緇流於玄墓山。諷經七日。禮懺將滿。又夢母曰。緣
0100a06: 消罪。更得生天矣。明辰。兒入經堂詢之自知。宜以厚
0100a07: 叩酬大士。言畢而去。公明旦備。拜謝眾僧。因問。
0100a08: 眾中持經半卷者為誰。眾俱失色。答曰。所禮經典。一
0100a09: 字不遺。豈有只持半卷之事。旁有一僧從容告云。昨
0100a10: 大眾念經。山僧倚立點看。至第十六分。大人至拈
0100a11: 香。便歸作務。今承問。敢以直對。公即稽首下拜。
0100a12: 奉禮。僧言。莫莫。忽騰空不見。緇俗無不瞻仰。公因
0100a13: 是創莫莫禪堂。以紀靈異。至今不泯。出金剛靈應
0100a14: 宋汴京張慶祥符中為司獄。常以慈慎自持。晨興掃
0100a15: 除濫穢。暑月尤勤。飲食．湯藥．臥具。必加精潔。每戒其
0100a16: 徒曰。人不幸罹於法。我輩若不憐恤。受罪者何從赴
0100a18: 經一月乃止。教獄囚。有罪當自認。毋誣良善。以重
0100a19: 己巳孽。妻袁氏。年四十八染疫死。三日忽甦。曰。我始至
0100a20: 一穢所。思得清涼處。忽見白衣大士謂曰。汝不當至
0100a21: 此。且尚未有嗣。汝夫多陰德。子孫當有興者。乃以手
0100a22: 挈之而出。遂得甦。明年生子。亨官三班借職。慶年八
0100a23: 十二。無疾而終。六孫皆顯仕。出感應篇傳
0100a24: 宋京師人翟楫居湖州四安鎮。五十無子。繪觀音像
0100b01: 禱。其妻方娠。夢白衣婦人。以盤送一兒。姿甚韶秀。
0100b02: 欲抱取之。一牛橫隔其中。竟不可得。既生男。彌月不
0100b03: 育。又禱加虔。有聞其夢者告楫曰。子嗜牛肉。豈為是
0100b04: 歟。楫悚然。遂誓舉家不復食。仍夢前婦人送兒至。果
0100b05: 生男。後貴顯。克復按。大士送兒。竟為一牛作梗。豈大
0100b06: 士神力不及一牛。實其人之善福力。不敵惡業力耳。
0100b07: 究竟悔禍。而卒得子。則大士之慈悲靈顯更奇矣。然
0100b08: 則洗心改過。乃承受救度之地也。出轉劫輪
0100b09: 宋溧水俞集宣和中。赴任興化尉。挈家舟行。淮上多
0100b10: 蚌蛤。舟人日買食之。集見。輒買放諸江。偶見一筐甚
0100b11: 重。眾欲烹食。集倍價償之不可。遂寘諸釜中。忽大聲
0100b12: 從釜起。光焰上騰。舟人恐。啟視之。一大蚌裂開。間
0100b13: 現觀世音像。傍有竹兩竿。相好端嚴。衣冠．瓔珞及竹
0100b14: 葉．枝幹。皆細珠綴成。集令舟中皆誦佛悔罪。取歸
0100b15: 家供奉焉。出感應篇傳
0100b16: 宋紹興戊辰三月史越王浩初為餘姚尉。偕鄱陽程
0100b17: 休甫。詣潮音洞參禮觀音大士。心求靈應。初寂無所
0100b18: 睹賭。晡時再至。一僧指曰。巖頂有竇。可以下瞰。扳援而
0100b19: 上。顧瞻之際。忽現瑞相。金光照耀。眉宇瞭然。將暮。有
0100b20: 老僧來訪。云。公將自某任。歷清要。為太師。是一個好
0100b21: 結果的文潞公。他時作宰相。官家要用兵。切須力諫。
0100b23: 乾道戊子。以故相鎮越。一夕。有道者神貌清異。稱與
0100b24: 丞相有舊。閽人拒不肯通。乃索紙大書云。黑頭潞相。
0100c01: 重添萬里風光。碧眼胡僧。曾曹共一宵清話。擲筆而去。
0100c02: 浩大驚異。令追之。遍覓不見。回憶補陀往事。始悟道
0100c03: 人即昔日老僧也。
0100c04: 宋淳末。建昌走卒楊亮病。見兩吏持符追己巳。亮與
0100c05: 之俱出。俄到官府。王問。生時有何功德。對曰。身供趨
0100c06: 走之役。每遇差使。不敢違程限。王曰。不問此事。別有
0100c07: 何陰。亮始悟為冥司。曰。但念得觀世音經。又問。既
0100c08: 誦經。曾行若何善事。對曰。小人那得一善可稱。但知
0100c09: 守本分。不害人耳。王命檢籍。如所言。遂得再生。出善餘堂
0100c10: 筆乘
0100c11: 宋建寧人賴省幹之卜。天下知名。素挾妖術。殺人祭
0100c12: 鬼。常於浙中覓十餘歲童女。養以供用。其母喜誦佛
0100c13: 書。女隨之習念心經。嗣此女當輪祭。沐浴裝飾。納空
0100c14: 室中。其戶而去。女自分必死。一心誦經。夜半。覺有
0100c15: 物自天下。光燁燁然。怖甚。急念揭諦。女口中忽
0100c16: 有光出。此物逡巡。欲進復。良久口中光漸大。出射
0100c17: 此物。鏗然有聲。仆地。其室近街。值夜巡卒過。女大
0100c18: 殺人。卒報所屬。率眾破壁取女。見一大白蟒死矣。捕
0100c19: 賴及家人。鞫問伏辜。黥配海外。籍其家。今為詹安撫
0100c20: 居宅。出談藪
0100c21: 宋張孝純有孫五歲。不能行。或告之曰。頃淮甸間。一
0100c22: 農夫病腿足甚久。但日持觀世音名號不輟。遂感觀
0100c23: 音示現。因留四句偈曰。大智發于心。于心無所尋。成
0100c24: 就一切義。無古亦無今。農夫誦偈滿百日。痼病頓愈。
0101a01: 孝純遂教其孫及乳母。齋戒持誦三月。而步武如常。
0101a02: 兒患腿足者。誦之皆驗。出筆乘
0101a03: 宋李郡君素著賢德。有老嫗李氏。持珠至其家求售。
0101a04: 既去。珠遺於地。郡君收之。怪嫗久不來。一日復至。形
0101a05: 容瘦削。大異於昔。郡君詢其故。曰。向所貨珠。歸途失
0101a06: 去。原主不時逼索。傾家不能償補。憂成病。幾不能
0101a07: 起。郡君曰。珠當時遺此。即取還之。嫗喜出望外。祝謝
0101a08: 不已巳。後郡君感疾垂危。夢青衣人驅車出野。至一大
0101a09: 官府。見兩偉人巍然上坐。引問姓氏。郡君方知為冥
0101a10: 司。平日素持大悲。遂默誦之。堂廡搖動不已巳。左右
0101a11: 皆驚怖欲仆。偉人立語曰。勿誦。放汝還矣。吏持簿書
0101a12: 至案。偉人問曰。記得還李嫗珠事否。郡君曰。有之。一
0101a13: 偉人執筆曰。增汝壽二十年。其一人曰。毋母太多。執筆
0101a14: 者曰。婦人不愛珠寶昧心貪財。已巳為難事。況有持經
0101a15: 功德乎。即命青衣人送還。郡君仍升車。至門而入。見
0101a16: 其尸臥帳中。家人環泣。忽然驚醒。疾亦遂痊。後果歷
0101a17: 二十年卒。出感應篇增註
0101a18: 宋都官員外郎呂宏妻吳氏夫婦各齋戒清修。曉悟
0101a19: 佛理。吳虔事觀音有靈感。每於淨室。列置瓶缶數十。
0101a20: 以水注滿。手持楊枝誦。輒見觀音放光入瓶缶中。
0101a21: 病苦者飲水多愈。所水。積歲不壞。大寒不凍。世號
0101a22: 觀音縣君。有二侍女。亦修淨業。其一奉戒嚴苦。或終
0101a23: 月不食。但日飲吳所觀音淨水一盞。已巳而忽見佛
0101a24: 及菩薩在目前。三年得往生焉。出龍舒淨土文
0101b01: 宋德興縣董母李氏誦普門品三十餘年。後入冥。見
0101b02: 觀音垂手引之。光明如晝。云。爾數已巳盡。緣有善根。故
0101b03: 來相授。豁然而甦。出法華感通
0101b04: 宋吉安王氏女日誦觀音普門品。及彌陀．金剛諸經。
0101b05: 念佛求度。母死既殮。流血淋漓。女誓云。若我孝心。願
0101b06: 穢氣不作。言訖。血即止。後父娶繼室。與同修淨業。臨
0101b07: 終請僧說淨土觀法。忽索衣。吉祥而臥。攬觀音手所
0101b08: 執幡。寂然化去。出生集
0101b09: 宋鄭氏錢塘人。日課觀音經。念佛不輟。後病中索浴。
0101b10: 浴畢西向坐。問家人云。聞磬聲乎。淨土諸聖且至。已巳
0101b11: 而合掌喜躍曰。佛菩薩來。觀音手執金臺。如來接我
0101b12: 登座。遂奄然而寂。出生集
0101b13: 宋倭使入貢。船泊補陀洋。見觀音靈異。欲載入本國。
0101b14: 臨行風浪大作。滿洋開鐵蓮華。船不能前。倭懼而還
0101b15: 之。故名蓮華港。又中宮王貴等。奉旨齎送華幡．寶香
0101b16: 詣山。心竊自疑云。汪洋巨浸中。菩薩安在。皆人自妄
0101b17: 信耳。方解維。滿海生鐵蓮華。風濤洶湧。舟不能行。從
0101b18: 人望山號呼叩頭。風浪稍平。輒有白牛。隔山浮至。盡
0101b19: 食其華。舟始可移。已巳而牛返水際。化一白石。至今存
0101b20: 焉。故蓮華洋亦名石牛港。元至元十三年。丞相伯顏
0101b21: 定江南。部帥師哈唎歹。來謁潮音洞下。窅無所見。乃張
0101b22: 弓引矢。射洞而去。及登舟。滿洋復生鐵蓮華。遂大驚
0101b23: 怖。率眾羅拜悔謝。俄見白衣大士。并童子像。示現雲
0101c01: 和。舟至沈家門。猶見浮一金盂焉。永樂二十一年
0101c02: 十月十九日。潮音洞現白衣大士。龍王．龍女等隨之。
0101c03: 辰．巳時。現開長眼。面帶煩惱。午時。現紫色身。面壁。酉
0101c04: 時。善財巖外。現白衣金冠菩薩。坐紅日中。正統二年
0101c05: 二月十九夜。現寶珠。放大光明。相傳如此類神應非
0101c06: 一。出觀音感應
0101c07: 元平江僧惠恭病翻胃。不能飲食。夜夢一貓入腹。從
0101c08: 此病日甚。思食魚。恭自知是業報。遂發意誦觀音菩
0101c09: 薩百萬聲。日持大悲百八遍。後復夢至山中。遇道
0101c10: 人曰。吾與汝藥。俄有青衣童子。籠一雞至前。貓自僧
0101c11: 口躍出。徑入籠擒雞。驚覺。而病頓愈。出報應錄
0101c12: 元大德五年集賢學士張蓬山奉旨祝。詣潮音洞。
0101c13: 見觀音大士相。彷彿在洞壁間。次至善財洞。童子
0101c14: 現。頂上瑞雲中。復大士。寶冠纓絡。手執楊枝。護法
0101c15: 神衛翼其前。張率眾作禮。良久漸沒。出觀音感應
0101c16: 元南京大寧坊王玉年踰四十無子。至元二年乙丑。
0101c17: 於友人馬公酌家神前。見白衣觀音經。問。此經何來。
0101c18: 馬云。庚申春。大軍南還。擄帶南人。止宿本家。遺下而
0101c19: 去。玉取回。專心持誦不怠。丁卯歲四月十四夜。岳母
0101c20: 劉氏夢白衣人。頭戴金冠。一童子來曰。吾與汝送
0101c21: 聖奴來。劉氏接抱。恍然而寤。明日巳時。妻張氏生一
0101c22: 男。神氣聳秀。果有白衣之異。即名子曰聖僧奴。夫婦
0101c23: 遂發願刊施五百卷。以酬抱送之恩。萬曆庚寅。袁公
0101c24: 了凡刻祈嗣真詮載此經。云。經原出大藏。名隨心
0102a01: 陀羅尼。受持者。一切祈求悉令滿足。若求子。持誦此
0102a02: 經。往往獲白衣重包之驗。靈應甚多。不具載。出白衣經紀驗
0102a03: 元陶氏十六娘常熟徐村人。年二十六。寡居無子。願
0102a04: 生淨土。恒持念觀音普門品。忽夢白衣人。手挈白蓮
0102a05: 花一朵與食之。覺後心神頗異。嗣裝一小閣。西向誦
0102a06: 彌陀經。念佛甫三年。見佛現光明。經函上有火團。如
0102a07: 彈子大。氏恐燒經。手撲之。乃得舍利一顆。終時化佛
0102a08: 來迎。別眾而去。出淨土善人
0102a09: 明成祖永樂十五年秋九月十二日。欽頒佛經至大
0102a10: 報恩寺。是夜寺塔見舍利光如寶珠。十三日。現五色
0102a11: 毫光。卿雲捧日。千佛．觀音菩薩．羅漢。妙相畢集。續頒
0102a12: 佛典。至淮安給散。又五色圓光。彩雲滿天。雲中現
0102a13: 菩薩．羅漢．天花．寶塔．龍．鳳．獅．象。又有紅鳥．白盤旋
0102a14: 飛繞。群臣上表稱賀。上大嘉悅。出皇明通紀
0102a15: 明溫州醫僧法程字無枉。少瞽。百端治之不愈。但晝
0102a16: 夜誦觀世音名號。如是十五年。夢中聞菩薩呼之使
0102a17: 前。若有物縶其足不可動。菩薩嘆曰。汝前世為灸師。
0102a18: 誤損人眼。今生當受此報。吾憐汝誠心。當使衣食豐
0102a19: 足。遂探懷中。掬寶珠滿手與之。既寤。醫道大行。衣
0102a20: 甚富。後享高壽。出唐冥之醫勸
0102a21: 明崇禎戊寅揚州僧垂髻北遊。道經宿遷。偶患痛。
0102a22: 四醫不能治。展轉號呼。不飲食者三十餘日。一晚。友
0102a23: 人謂曰。汝平日講演經論。每勸人稱念觀世音。可以
0102a24: 救苦。今染此篤疾。何不皈命大悲。以求自度。髻昏憒
0102b01: 間。聞言有省。急命具香燭。高聲持觀音號不絕口。至
0102b02: 四更。聲忽寂然。眾驚。謂氣絕矣。啟門視之。髻正鼾睡。
0102b03: 午後忽呼曰。我饑甚。速為具飯。食畢。即能起行。眾驚
0102b04: 問。何緣得愈。髻曰。我初稱名時。痛如刀割。久之空中
0102b05: 忽現祥雲。見觀音以瓶中甘露。灌我頂門。清沁骨。
0102b06: 汗流如水。因而熟寐。已巳霍然矣。眾咸合掌讚嘆菩薩
0102b07: 之應如是。
0102b08: 明吳江縣吳璋十一歲喪父。母陸氏。永樂癸卯。以孀
0102b09: 婦選給內廷。宣德丙午。隨親王分封廣東。璋往覓母。
0102b10: 舟中設觀世音像。日夕哀禱。願必見母。繼患痢。昏憒
0102b11: 中猶呼母不置。遇僧蘊空。調理得生。及抵廣。王已巳改
0102b12: 封江右饒州矣。奔馳沙磧。兩足俱裂。臥野寺廊間。遇
0102b13: 焦道人。施藥敷好。一日過嶺。蛇嚙其足暈地。復見前
0102b14: 道人。以藥塗之而愈。又投宿孤村。有婦人求薦寢。璋
0102b15: 曰。吾半死枯籐。豈有春意。力拒之。出門雪深數尺。匍
0102b16: 匐前進。得古廟憩焉。又見前道人。慰之曰。為母毋忘軀。
0102b17: 真鐵漢也。天不負爾苦心。見母在即矣。出餅與啖。天
0102b18: 明尋路而行。至饒。訪王府。母果在。璋屢啟乞母終養。
0102b19: 不允。乃就府東賃一室。中書思親二大字。旁貼云。萬
0102b20: 里尋親。歷百艱而無悔。一朝見母。誓九死以何辭。王
0102b21: 聞賢之。允其請。母子終得相見。人謂璋孝思所感。然
0102b22: 大士變化護持之力。亦彰彰矣。出鞭心錄
0102b23: 明正嘉間滇南周廷璋字玉宇。性淳朴。與人相對輒
0102b24: 善笑。人犯之亦笑。治家不計生產有無。不識衡量。而
0102c01: 雅好施。有則散之貧者。每晨起。必虔誦觀音經。暨金
0102c02: 剛．彌陀各一卷。時欣然自得曰。吾豈藉是為行資哉。
0102c03: 吾不離日用。不涉貪愛。庶幾如是而已巳。晝寢疾。有
0102c04: 胡僧入室。合掌作禮。不見。家人憂之。謂翁且逝矣。
0102c05: 俄疾愈。年八十七。以清明日掃墓。辭祖考還。謂婦唐
0102c06: 孺人曰。彌陀迎我。觀音．室利亦至矣。又明日曰。觀音
0102c07: 食我一。謂我勿茹葷。齋五日。可西行也。自是每食
0102c08: 一粥一蔬。至期沐浴整冠。令子弟誦如來名號。自誦
0102c09: 經。端坐而化。翊日。體香潔如生。出金剛靈應
0102c10: 明劉谷賢黃州人。虎賁左衛軍。從大監鄭和。使
0102c11: 海外諸番國。舟經大海洋。劉忽失墮水。時風帆迅
0102c12: 駛。不可救援。和令人升桅竿望之。遙見一人隱隱出
0102c13: 沒波濤中。相去數十里。咸謂無復生理。須臾。劉追及
0102c14: 舟。舟中人大喜。速以物引上。見大魚長丈餘。悠然而
0102c15: 去。人皆異之。劉曰。此魚載我至此。將沒者數次。魚輒
0102c16: 以鬐鬣負起。故水不入口。舟中人問。爾平生住有何善
0102c17: 果。致得此報。劉云。但念觀音經耳。出善餘堂筆乘
0102c18: 明福州南臺寺。塑觀音像。將毀其舊。塑工林翁。求歸
0102c19: 事之。後數月。操舟入海。舟壞而溺。急呼觀音曰。我
0102c20: 救菩薩。菩薩寧不救我。語訖。身便自浮。得一板乘之。
0102c21: 驚濤自天。約行百餘里。隨流入小浦中。獲遺物一笥。
0102c22: 頗有所資而歸。人以為觀音之助。出筆乘
0102c23: 明沈見泉祖游黎里羅重寺。見後殿毀搨。觀音首頂
0102c24: 箬笠。嘆曰。菩薩慈悲。能與人智慧。某願重修此殿。求
0103a01: 吾子孫有一．二讀書者。足矣。歸謀之婦。婦曰。今有米
0103a02: 數百石。速易銀。獨力完此功德可也。不日。棟宇．法相。
0103a03: 煥然鼎新。其孫堯中．曾孫夢斗。相繼登第。出鞭心錄
0103a04: 明王應吉素奉觀世音。萬曆壬寅。奉使東行。便道
0103a05: 還里。患痰火疾。水漿不能咽者七日。夢乘肩輿。循大
0103a06: 河滸。忽前人失足。王顛墮水中。鱗甲之類種種見前。
0103a07: 因念。此類我啖之。今為難矣。恍惚若有人挾王起
0103a08: 崖上。則赤日當空。觀音大士倚巖而坐。王以手捫衣
0103a09: 不濕。因叩謝。大士謂曰。汝家世奉我。故來相救。但殺
0103a10: 業頗多。致有是病。若戒殺即愈。王曰。承慈力普度。此
0103a11: 夙心也。敢不遵命。然而覺。身汗如雨。自後遂盟心
0103a12: 戒殺。自作紀靈戒殺衷言。誌其事。出廣仁品
0103a13: 明天台王立轂字伯無。領萬曆丙午鄉薦。夢其父大
0103a14: 中丞公士性。有十年五死及植德禳災之諭。及於嘉
0103a15: 禾三寶前。誓奉長齋。受天台殺．盜．婬．妄四戒。後任江
0103a16: 西新淦縣。此事都廢。戊午入覲。舟次荻港。夜為冥府
0103a17: 所攝。主者厲聲叱曰。爾陽算盡丙辰八月。延至今者。
0103a18: 齋戒力也。爾奈何棄之。命取簿以示。見名下年月皆
0103a19: 有註。至丙辰八月輒空。轂畢。叩首曰。居官勢不得
0103a20: 不爾。主者曰。奈算盡何。命驅入獄。一坐側宰官請曰。
0103a21: 試取破戒後事稽之。須臾肩兩簏至。皆令淦文卷。并
0103a22: 平日偶書。寸紙俱在。皆有氣騰上。青．白．赤．黑不一色。
0103a23: 主者令各撿之。先撿黑與青成聚。次撿白聚．赤聚已巳。
0103a24: 而青者漸隱。黑者縮小如箸。而赤者赫然獨盛。轂旁
0103b01: 睨赤聚中。見所刻金剛般若。及好生編．社倉卷俱在。
0103b02: 主者曰。是尚知植德。損五官。全其軀命可乎。乃命抉
0103b03: 其目。便昏暗無所見。覺有人促之去。一跌而寤。張目
0103b04: 見燈火如刺剌。了不可開。其夜夢有人復以釘釘目。痛
0103b05: 楚滋甚。遂醫藥。決意乞休歸里。棄家精修淨業。庚
0103b06: 申七月。禮懺幽溪。夕夢觀音大士。以楊枝灑甘露點
0103b07: 其睛。晨起。豁然見物。兩目復明。後歷遊雲棲．博山之
0103b08: 門。真參實證。再生者又一十二年。號壁如大師。出同生自
0103b09: 記
0103b10: 明萬曆間平湖陸五臺尚書有僕與人爭歐。傷人
0103b11: 死。懼而求救于公。公曰。殺人者。抵國法也。我豈堂能
0103b12: 情。為汝求免。汝在獄中。宜專心誦觀音菩薩名號。三
0103b13: 年我來赦汝。其人奉命。時時持念不怠。纔一年。遇赦
0103b14: 而出。出觀音感應
0103b15: 明吳郡徐明甫赴於楚。遂徙家焉。好學篤行。教子
0103b16: 讀書。素供觀音大士一軸。禮敬甚虔。子名。十餘歲
0103b17: 忽遘危疾。夫妻於大士前。晨夕叩禱。至七日夜。夢菩
0103b18: 薩告曰。無憂。汝子明旦且可起也。忽聞有聲震桌上。驚
0103b19: 而寤。起視所供大士几前。碟諸器俱墜地。檢之無
0103b20: 一損者。子口中喃喃。微聲喚曰。菩薩救我。菩薩救我。
0103b21: 問之不應。天明詢其故。子曰。昨夜半。正憒絕間。見大
0103b22: 士至臥榻間。呼男曰。吾救汝。乃以水一甌。命飲之。冰
0103b23: 徹骨。遂舉體得汗而爽耳。不數日。病果愈。後子成
0103b24: 萬曆丙辰進士。出徐氏庭訓
0103c01: 明萬曆中焦甲以江陰縣吏。選湖廣典史。陞知事。離
0103c02: 任三．四程。泊舟江上。有一南僧。自蜀江來。求附載舟。
0103c03: 人不許。僧因吐情告焦曰。貧僧有募金六百兩。將往
0103c04: 普陀。為觀世音建幢樹剎。幸附而南。此功德誠無量
0103c05: 也。焦與偕行數日。忽萌惡念。一夕大風。竟推僧江中。
0103c06: 發其篋。果六百金。悉入私。曉起。見僧從水出。向前
0103c07: 索命。撫其背曰。我命已巳矣。金乃十方所施。終不為君
0103c08: 有也。自是晝夜現形攪鬧。凌晨起坐。僧已巳在側。且云。
0103c09: 吾已巳訴上帝。帝怒。將戮汝父子。焦憂懼成疾。坐臥不
0103c10: 寧。所至驛。延僧道薦度。疏中又不敢直書其故。唯
0103c11: 叩頭懇禱悔過而已巳。逡巡抵家。病益劇。願將此金作
0103c12: 佛事。凡禳謝無所不營。而僧時至。必大呼曰。功德何
0103c13: 益。還我六百金。往南海去。或來從屋上。或走出壁間。
0103c14: 或據床附屏。已巳而家人悉見驚走。僉曰。和尚來。百計
0103c15: 哀求。僧終不允。焦歸將一年。僧物．己巳物俱已巳垂罄。懨
0103c16: 懨待斃。忽一日。亡僧持刺造訪。閽者辭以主人疾篤。
0103c17: 僧叱云。吾非常客。必欲見汝主。救其殘喘耳。時焦方
0103c18: 伏枕呻吟。妻孥拏環泣。共僧形。復聞僧通姓名於外。
0103c19: 焦痛恨云。索命鬼變幻如此。不如速死。遂投身床下。
0103c21: 焦曰。我人也。非鬼也。君屏妻子。當語其故。眾出避。僧
0103c22: 曰。去年遊魂于風浪中。分必死。見觀世音自空中
0103c23: 降。持一燈引入蘆洲。遇漁人救脫。六百金雖為君取。
0103c24: 隨復募化。已巳足其數。今將之普陀。償此宿願。頃過江
0104a02: 曰。幸師不死。但金盡無償。奈何。僧笑曰。吾來並不索
0104a03: 金。焦舉家感恩列拜。欲辦衣履相貽。固不受。僅享
0104a04: 一飯而去。使人跡之。果乘海船往矣。從此鬼形遂絕。
0104a05: 然焦病終不愈。數月卒。止生一子。少有文名。方應舉。
0104a06: 以親喪不能赴。偶步于江。忽躍入浪中以死。僧歸自
0104a07: 南海。聞而嘆息久之。出感應篇增註
0104a08: 明萬曆甲寅歙縣吳奕德隨叔正。受業臨塘寺。
0104a09: 叩普門大師有省。遂皈佛法。且晚率諸生持齋。頂禮
0104a10: 西方。奕德尤深敬信。發願書大悲經五十卷．金剛經
0104a11: 三十卷。五月二十九日。浴琴溪。暴病氣絕。掖歸臥屍
0104a12: 於床。忽言曰。我乃佛前左護法關。奕德因殺。宿冤
0104a13: 攝入冥府。以彼奉佛許經善念。特來護之。可為念
0104a14: 佛諷經。候其初七還魂。書經酬愿。藉此功德。怨鬼得
0104a15: 超度矣。初七日。奕德果甦。自捧其腰。連呼跌痛。叔問
0104a16: 故。告曰。浴溪時。見兩人執牌來喚。遂從往。心計家人
0104a17: 不及救我。不若我自念佛。須臾進一城。遙望署額曰
0104a18: 森羅殿。左四生司。右四死司。閻君坐堂上。持頭鬼無
0104a19: 數。我至。奮前歐擊。旁坐一烏帽者問曰。汝何言。我躑
0104a20: 躅無措。惟默念佛。被笞掠。覺念佛則痛可忍。終茫然
0104a21: 不省。判官引至清水潭洗胸。見五臟。方知前生為將。
0104a22: 殺人八百命。今業滿受生。索償不放。仍赴殿辨理。
0104a23: 泣訴以王事所致。閻君怒曰。大辟應烹。即有火面碧
0104a24: 身鬼卒。舁大鐺沸油。束我將投之。殿前現金光一
0104b01: 道。幽黑皆明。左右驚報。西方到。見韋與關帝在空
0104b02: 中。韋舉杵入鐺。鐺悉起金蓮華。閻君合掌叩禮。隨
0104b03: 放我歸。命兩黃幘者送之。經峻嶺。黃幘者撲我下。故
0104b04: 腰跌痛耳。叔扶起。拜謝佛與大士。及韋．關帝。至誠
0104b05: 施寫二經。合室欽奉三寶云。出金剛果報
0104b06: 明萬曆間包憑字信之。嘉興人。父為池陽郡守。生七
0104b07: 子。憑最少。贅平湖袁氏。博學高才。累舉不第。留心二
0104b08: 氏之教。尤信持觀音經。東過泖湖。至一寺。見殿後傾
0104b09: 圮。大士像淋漓露立。即解索中得十金。授主僧修之。
0104b10: 僧告以功大銀少。不能竣事。復取布四匹．衣七件益
0104b11: 焉。內紵褶新製。僕請留。憑曰。但得聖像無恙。雖裸體
0104b12: 何妨。僧垂淚云。捨銀及衣．布。猶非難事。只此一點誠
0104b13: 心。何可易得。工完。憑夢伽藍謂曰。菩薩賜汝子孫享
0104b14: 世祿矣。後生子忭。孫檉芳。相繼登第。出鞭心錄
0104b15: 明常熟嚴尚寶徵字道徹。文靖公仲子。年三十無子。
0104b16: 日者推為艱嗣。置兩妾。俱不選色。容質朴陋。人爭笑
0104b17: 之。偶過姻家。見一侍女。年及笄。未蓄髮。問其主。云以
0104b18: 瘖故。終成癈人。道徹惻然曰。第令蓄髮。吾將娶之。其
0104b19: 姻家未敢信。道徹即為申約。踰年果納焉。文靖聞之。
0104b20: 喜云。吾兒所行。允合天道。必有後繼。三妾皆生子。道
0104b21: 徹素誦白衣陀羅尼。且堅持不殺戒。凡舉子。多重胞
0104b22: 之異。後子姓繁昌。青雲接踵。誠厚德所培也。出感應篇增註
0104b23: 明紹興韓弘儒四十八歲除夕。妻金氏夢亡姑曰。汝
0104b24: 夫明年重九。大限至矣。金恐傷夫意。不敢言。惟禱
0104c01: 白衣大士。以祈夫壽。明春。韓赴。於表姊家。見有老
0104c02: 婢數人。從容語姊遣嫁之。一月內俱得所配。寒食後。
0104c03: 訪一宦子。几上多新傾色銀。韓正色曰。君生富貴家。
0104c04: 宜輕財樹德。何貪小利。為刻薄事。兄獲微益。而人受
0104c05: 大損。在人祇損利。在兄即損德。是損於兄者更大矣。
0104c06: 宦子悵然。誓弗再傾。端午。歸過一酒。見宦僕手持
0104c07: 錦袍。講息人命訟事。百端把持。一語不合。將袍毀裂。
0104c08: 欲以激怒主人。韓隨往謁宦。詳述始末。指天設誓。宦
0104c09: 素服其剛直。責奴遣之。七夕設宴。坐有鄉紳。自言清
0104c10: 正。某親冒勢爭產。某族冒勢搆訟。一一批揭與被害
0104c11: 人。到官罰之。舉座讚嘆。韓微哂曰。禁止冒勢。固盛德
0104c12: 事。然親族情。謂亦不可傷。何如溫顏受稟。詳詢曲直
0104c13: 而諭解之。為兩得其平乎。鄉紳斂容稱善。九月初。門
0104c14: 生五人中式。來謁。韓謂曰。賢契已巳進一階。宜益修德。
0104c15: 以祈上達。切勿輕言納寵。傷糟糠之情。勿遠故舊。
0104c16: 致窮交之憾。勿多收僕從。啟生事之漸。勿過為奢費。
0104c17: 開妄取之端。諸生唯唯受教。是夜。妻夢大士曰。爾夫
0104c18: 壽終九月。以近來勸戒良言。造福廣大。益壽二紀矣。
0104c19: 韓重九歸。果無恙。妻為述兩夢。自是益勉於善。後以
0104c20: 明經作令。高年致仕。出勸戒全書
0104c21: 明彭孝子有源字信宇。湖廣益陽人。幼即誦大士．
0104c22: 三官諸經。以祈親壽。父病篤。刲臂肉療之。踰十年。
0104c23: 父卒。奉母吳氏。家貧。勉具甘旨。崇禎丙子秋。母疾篤
0104c24: 不能起。又疽穿手掌。痛不能忍。源日夕憂思。夜夢大
0105a01: 士諭以母壽將盡。得人肝服之。猶可愈。晨起視母。母
0105a02: 正思羊肝。源曰。是菩薩啟我也。乃垂涕跪禱。願剖肝
0105a03: 救母。至夜見大士．諸聖。旛幢而前。源驚醒。汗下如雨。
0105a04: 乃澡身頂禮。舉手捫心。約得肺肝所在。持刀自刺剌。一
0105a05: 剖而血迸。二剖而膜開。三四剖然有聲。迨六剖而
0105a06: 心出。遂緣心得肺。緣肺得肝。時痛幾殞絕矣。頃之稍
0105a07: 甦。始呼妻至。令速肝進母。母不知。欣為下。病即
0105a08: 霍然而愈。事聞。遠近贊嘆。顧其肺稜稜出在外。瘡口
0105a09: 未合。眾為禱於神。大士示夢曰。是孝子肺。收之無難。
0105a10: 末世鮮仁孝者。欲出之百日。令世人遍觀之耳。孝廉
0105a11: 王文南敘僧其事。出啟禎野乘
0105a12: 明刑科李清字心水。廣陵人。初有一子。痘殤。母姜安
0105a13: 人。追悼不已巳。日誦白衣觀音經。為子祈嗣。未幾。心水
0105a14: 查盤紹興。夢一婦人。抱兒入室。面帶痘痂。似將愈而
0105a15: 落者。語心水云。如雲如月。覺而異之。晨起。適某生以
0105a16: 繡觀音贈。抱兒如夢。上題一詩。起有彩雲香繞海天
0105a17: 潮。末有還來丹桂月中飄之句。恰應雲月二字。時夫
0105a18: 人甫孕。果生子。
0105a19: 明崇禎辛巳。當塗縣官。有山東一癱子至。以手代
0105a20: 足。乞食於市。人多厭之。癱者雖病而負氣。被詈罵。輒
0105a21: 不平。聞塘橋菴有修行僧曰水谷。往訴以乞食艱難艱
0105a22: 之苦。谷曰。汝能發心出家。仗慈悲大力。或有施主。癱
0105a23: 者從之。遂剃髮受齋戒。雖行乞。不茹葷血。雖被辱罵。
0105a24: 安忍而受。谷又教之念觀世音名號。兼持準提。受
0105b01: 持踰二年。戊子秋。忽夜夢一老嫗呼之曰。汝起。汝起。
0105b02: 癱者云。我是癱子。何能起。老嫗以手扯址其兩足。覺直
0105b03: 而不拳。晨起癱病遂愈。居然一昂藏之僧矣。取號曰
0105b04: 半崖。遂有供養之者。出唐宜之己巳求書
0105b05: 明洪武間吉安廬陵縣龍子翬同室蕭氏篤於伉儷。
0105b06: 求子甚艱。己巳卯十月。其妹淑柔。得白衣五印心經。與
0105b07: 嫂同。見卷末祈嗣事跡。種種靈驗。蕭氏悚然敬信。
0105b08: 發願持齋誦經。併許施白衣經千卷。次年八月十六
0105b09: 日舉一子。形容清秀。名桂生。果符所禱。又宣德四年。
0105b10: 彰德府張貴。隨淮王之國。於廣東得白衣經。六年歸
0105b11: 里。偕妻田氏。發心施經求嗣。未幾得男。經願未酬。十
0105b12: 二歲忽病故。夫婦痛心追悔。焚香禱。施經一千五
0105b13: 百卷。丁巳二月。復生一子。持驗彰彰如是。出白衣經紀驗
0105b14: 明劉道隆母李氏年四十。長齋奉佛。不解誦經。修葺
0105b15: 靜室。供奉觀音大士。朝夕禮拜。念佛千聲。雖盛暑．隆
0105b16: 冬不輟。刻施金剛經。聽人禮請供誦。竭貲不恤。如此
0105b17: 者二十五年。將終之前一歲。出督紡所餘。延名衲誦
0105b18: 經。大修功德。事畢。夜夢所奉大士。持素珠一串示之
0105b19: 曰。以此授汝。珠數乃汝往生淨土之期也。夢中數之。
0105b20: 得五十三顆。不解其意。至庚子五月十三日。忽告家
0105b21: 人曰。吾今日行矣。可舉家大聲念佛。助我西去。子婦
0105b22: 輩相與坐榻前。同聲念佛。踰時面西端坐而逝。出金剛靈
0105b23: 應
0105b24: 明朱德貞肝江人。益藩輔國常茫第三女。祖翊鍾。有
0105c01: 賢名。輯仁孝皇后善內訓．章聖太后女訓．古烈女
0105c02: 傳．女孝經．女誡諸書。為女教大成。行世。女幼淑家誨。
0105c03: 性至孝。八歲。字儀衛王廷卿子重賢。十歲。重賢殤。聞
0105c04: 訃。即素食縞衣。繡大士像。早暮焚修。默有所禱。及笄。
0105c05: 有求姻者。始跪告父母曰。女王氏婦也。自重賢死。而
0105c06: 志決矣。父母怒責之。志益堅。且誓云。必不得為未亡
0105c07: 人。死而已巳。遂絕食自經。父母驚怖。不復議婚。天啟辛
0105c08: 酉秋。屆屇重賢忌日。先叩二親。辭祖廟。于八月二十九
0105c09: 日歸王。素絰執杖。舉哀設奠。出自製文。祭重賢曰。恭
0105c10: 伯蚤死。恭姜守義。之死靡他。舟矢志。世有升降。心
0105c11: 無古今。嗟未亡人。誕育宗室。八歲許婚。實有定匹。云
0105c12: 何不幸。夫也遽殤。我雖幼小。默念綱常。祖王好賢。父
0105c13: 母樂善。內則熟聞。芳規習見。宮闈綦縞。永謝鉛華。堅
0105c14: 持節孝。光我國家。茲及笄年。當以死。籲天叩閽。庶
0105c15: 幾監察。誓不改適。從一而終。僉曰孔臧。稍慰忡忡。登
0105c16: 子之堂。設子之位。寫此血裏。傾此血涕。甘執婦道。事
0105c17: 我舅姑。他日同穴。其無愧乎。按撫上其事議旌。年未
0105c18: 及格。引淮藩隆姬例。歲給膳米五十石。遂掃除淨室。
0105c19: 皈依三寶。晨諷普門品．大悲。晚課彌陀經．往生。
0105c20: 一切詩文。誓不復拈。遇翁姑．父母誕日。及重賢忌。必
0105c21: 設供禮懺。自昧旦至夜分。儀軌不忒。比丘尼．齋婆聞
0105c22: 風求見。禁絕。女使年踰十三。即更去。翁姑亦傾心
0105c23: 茹素。一切餌。手整始饋。視疾問安必謹。甲子歲。父
0105c24: 病沉篤。割股進之。父夜夢大士云。汝以女孝延年。病
0106a01: 得愈。肝江人無不頌其節孝。出啟禎野乘
0106a02: 大清釋行仁字指一。河南光山張氏。弱冠讀書白鹿
0106a03: 洞。遇異僧戒曰。子有大難。能持大悲聖號。可解。師矢
0106a04: 心受持。崇禎辛巳。獻寇冠破縣。屠戮及師。刃忽自斷。賊
0106a05: 異之。得不死。遂薙髮。甲申抵金陵。從千華昧和尚受
0106a06: 具戒已巳。見戎馬充斥。乃東至崑山。於淨室講法華．金
0106a07: 剛．楞嚴等經。緇素皈仰。壬辰正月二日。端坐說偈化。
0106a08: 出法華感通
0106a09: 大清徽商程伯鱗久居楊州。事觀音大士甚虔。乙酉
0106a10: 夏。兵過楊城。程禱大士求救。夢大士謂曰。汝家十七
0106a11: 人。十六口俱得免。惟汝在數不可逃也。程醒。又復懇
0106a12: 禱。仍夢云。汝前生殺王麻子二十六刀。今須償彼。可
0106a13: 令家中十六口。並住東廂。汝猶在中堂候之。勿貽累
0106a14: 家人。程信之。越五日。兵至門。程迎問曰。汝即王麻子
0106a15: 乎。我欠汝二十六刀。可殺我。否則與汝本無仇也。兵
0106a16: 驚曰。汝何以知我姓名。程具告以夢。兵嘆曰。汝前世
0106a17: 殺我二十六刀。致我今世報汝。我今殺汝。汝來世不
0106a18: 又報我乎。乃以刀背斫程二十六下而宥之。唐宜之
0106a19: 曰。紀此事有三意。一者。見菩薩大悲。能回定業。二者。
0106a20: 見宿業既熟。難脫如是。從今以往。慎勿再造將來之
0106a21: 新業。三者。見目前所受。悉是往因。宜歡喜領受。不當
0106a22: 怨尤。亦不必苦苦以趨避亂心也。又曰。凡虔奉觀世
0106a23: 音者。其人必篤信因果。一生善事必多。惡事必少。善
0106a24: 念必多。惡念必少。此身心不與惡為緣。所以惡報可
0106b01: 滅。豈偶然哉。出己巳求書
0106b02: 大清金壇孝廉虞庶顏家世忠孝。闔門奉佛。生平常
0106b03: 課。日禮大悲懺。誦金剛經。常刻施觀世音經。勸人持
0106b04: 誦免。丁酉冬。以仇家誣陷。逮赴江寧。遠近無不冤
0106b05: 之。庶顏但默持經懺不輟。既入獄。痛楚備常。如入禪
0106b06: 定。伍伯極力掠其股脛。竟無所傷。惟有黑痕數繯而
0106b07: 已巳。遂得昭雪。子山修甚孝。每夜為父赤身露禱北辰。
0106b08: 嚴寒不輟。直到事解方已。使佛法無憑。則山修亦足
0106b09: 死孝。況庶顏乎。
0106b10: 大清淮安庠士梁元徵素崇釋教。凡法華．楞嚴諸經。
0106b11: 靡不研究。中年艱於嗣息。且多病。因發心持長齋。日
0106b12: 誦白衣觀音經及大悲。仍刻袖珍小帙。硃印流通。
0106b13: 室阮氏亦持準提齋。每晨虔跪諷經。未幾徵病悉瘳。
0106b14: 阮氏連舉三子。仲子汝悰。順治庚子中式。諸孫繩繩。
0106b15: 內一孫復顯白衣重包之異。感無不應。此近事左足
0106b16: 徵也。
0106b17: 大清秣陵黃土山劉某母四十八歲。求子得之。出胎
0106b18: 即吃素。以母尚茹葷。不食母乳。粥湯．糕粉餵長耳。又
0106b19: 十年。父妾亦生一子。己巳丑。劉年二十九。弟年十九。同
0106b20: 朝南海。舟中。劉發願求見觀世音菩薩。忽海水面先
0106b21: 現二蓮花。如車輪大。一花中立一童。一花中立一女。
0106b22: 隨見觀音坐大蓮花之上。劉因禮拜。拜起仰視。菩薩
0106b23: 與花俱不見。俄頃風浪大作。舟覆。同行六人及其弟
0106b24: 偕沒。獨劉甫入水。覺眼前通紅。有一僧之同行。頃
0106c01: 刻間忽到門。衣衫不濕。僧即失所在。入門母出。劉尚
0106c02: 如醉如夢。母以茶湯飲之乃醒。為母備述其事。方知
0106c03: 觀音救拔之力。唐宜之曰。庚寅三月十五日。劉約丁
0106c04: 僧過予。而是日放生。有長者在予寓。丁僧辭之。予至
0106c05: 今觖觖。嗚呼。觀世音菩薩救人於苦難。不必在海中
0106c06: 也。而海中尤多。但二千餘里。頃刻抵家。入水而衣衫
0106c07: 不濕。則此未之聞耳。出己巳求書
0106c08: 大清楊璜字希周。當塗人。世居官圩栗樹墳。業儒勵
0106c09: 行。厭時文怪謬。趨法先程。坐此困滯。會兵遶其鄉。璜
0106c10: 泣謂家人曰。吾祖．父丘在此。何忍棄去。因匿妻妾
0106c11: 與子林中。以身守。兵來。見墳內有衣冠者。將執之。
0106c12: 璜急赴水死。子甫十齡。自林間見父溺。亦號哭奔投
0106c13: 於水。時順治丙戌三月十六日。越辰。兩屍相抱浮出。
0106c14: 見者隕涕。妻陸氏悼夫無後。誓斷血肉。迎佛像於家。
0106c15: 旦夕慟哭念佛。忽夜夢老嫗一子曰。遺汝。醒而歎
0106c16: 曰。願妾張氏遺腹生子。則菩薩之賜也。歲暮。妾生女。
0106c17: 陸氏泣曰。已巳矣。丁亥春。集族長告曰。夫既無子。薄畝
0106c19: 不忍。云。俟小祥。為璜作佛事。議分。及期。具會親族。散
0106c20: 齋之夕。亦三月十六日。女哭不已巳。妾抱就枕。張如夢
0106c21: 魘。憒憒不醒。女怪啼益甚。嫡疾呼。始覺。抱女入手。則
0106c22: 已巳不復女身矣。陸大驚。家人往。見面目依然。惟私
0106c23: 處生長男根。其旁尚有血痕。眾咸詫異。始悟菩薩靈
0106c24: 爽。前夢不。競至佛前臚拜。更名佛賜。次日觀者闐
0107a01: 門。聞縣張公。取兒庭閱之。猶未信。問其宗族。異口一
0107a02: 詞。曰。脫兒變非真。侄輩不願分其田宅耶。侯乃不疑。
0107a03: 異哉。佛賜變身之日。即父子死難之日。然非璜之生
0107a04: 平方正。子之至孝殉父。婦之號泣動天。豈能遘此千
0107a05: 百年僅見之事乎。余竊又有說。若佛賜變形。非親族
0107a06: 聚時。其又誰能信之。出唐宜之己巳求書
0107a07: 
0107a08: 觀世音持驗紀下終
0107a09: 
0107a10: 
0107a11: 
0107a12: 
0107a13: No. 1542-1
0107a14:  觀世音大悲心陀羅尼
0107a15: 
0107a16: 大唐三藏　不空　譯
0107a17: 稽首觀音大悲主願力洪深相好身
0107a18: 千臂莊嚴普護持千眼光明觀照
0107a19: 真實語中宣密語無為心內起悲心
0107a20: 速令滿足諸希求永使滅除諸罪業
0107a21: 龍天眾聖同慈護百千三昧頓薰修
0107a22: 受持身是光明幢受持心是神通藏
0107a23: 洗滌塵勞願濟海超證菩提方便門
0107a24: 我今稱誦誓歸依所願從心悉圓滿
0107b01: 南無大悲觀世音願我速知一切法
0107b02: 南無大悲觀世音願我早得智慧眼
0107b03: 南無大悲觀世音願我速度一切眾
0107b04: 南無大悲觀世音願我早得善方便
0107b05: 南無大悲觀世音願我速乘般若船
0107b06: 南無大悲觀世音願我早得越苦海
0107b07: 南無大悲觀世音願我速得戒定道
0107b08: 南無大悲觀世音願我早登涅槃山
0107b09: 南無大悲觀世音願我速會無為舍
0107b10: 南無大悲觀世音願我早同法性身
0107b11: 我若向刀山刀山自摧折我若向火湯
0107b12: 火湯自消滅我若向地獄地獄自枯竭
0107b13: 我若向餓鬼餓鬼自飽滿我若向修羅
0107b14: 惡心自調伏我若向畜生自得大智慧
0107b15: 發是願已巳。至心稱念我之名字。亦應專念我本師阿
0107b16: 彌陀如來。然後即當誦此陀羅尼神。一宿誦滿五
0107b17: 遍。除滅身中百千萬億劫生死重罪。
0107b18: 南無阿彌陀如來
0107b19: 南無觀世音菩薩摩訶薩
0107b20: 觀世音菩薩復白佛言。世尊。若諸人天。誦持大悲章
0107b21: 句者。臨命終時。十方諸佛皆來授手。欲生何等佛土。
0107b22: 隨願皆得往生。復白佛言。世尊。若諸眾生誦持大悲
0107b23: 神。墮三惡道者。我誓不成正覺。誦持大悲神者。
0107b24: 若不生諸佛國土。我誓不成正覺。誦持大悲神者。
0107c01: 若心不得無量三昧辨才者。我誓不成正覺。誦持大
0107c02: 悲心神者。於現在生中。一切所求。若不果遂者。不
0107c03: 得名為大悲心陀羅尼也。唯除不善。除不至誠。若諸
0107c04: 女人。厭賤女身。欲得成男子者。誦持大悲陀羅尼章
0107c05: 句。若不轉女身成男子者。我誓不成正覺。生少疑心
0107c06: 者。必不得果遂也。若諸眾生侵損常住飲食．財物。于
0107c07: 佛出世。不通懺悔。縱能懺悔。亦不除滅。今誦大悲神
0107c08: 。即得除滅。若侵損．食用常住飲食．財物。要對十方
0107c09: 師懺謝。然始除滅。今誦大悲陀羅尼時。十方佛即來
0107c10: 為作證明。一切罪障悉皆消滅。一切十惡．五逆．謗人．
0107c11: 謗法．破齋．破戒．破塔．壞寺．偷僧祇物．汙淨梵行。如是
0107c12: 等一切惡業重罪。悉皆滅盡。唯除一事。於生疑者。
0107c13: 乃至小罪輕業。亦不得滅。何況重罪。雖不即滅重罪。
0107c14: 猶能遠作菩提之因。復白佛言。世尊。若諸人天。誦持
0107c15: 大悲心者。得十五種善生。不受十五種惡死也。其
0107c16: 惡死者。一者不令其人饑餓困苦死。二者不為枷禁
0107c17: 杖楚死。三者不為怨家讎對死。四者不為軍陣相殺
0107c18: 死。五者不為虎狼惡獸殘害死。六者不為毒蛇蚖蠍
0107c19: 所中死。七者不為水火焚漂死。八者不為毒藥所中
0107c20: 死。九者不為蠱毒所害死。十者不為狂亂失念死。十
0107c21: 一者不為山樹崖岸崖墜落死。十二者不為惡人厭魅
0107c22: 死。十三者不為邪神惡鬼得便死。十四者不為惡病
0107c23: 纏身死。十五者不為非分自害死。誦持大悲神者。
0107c24: 不被如是十五種惡死也。得十五種善生者。一者所
0108a01: 生之處常逢善王。二者常生善國。三者常值好時。四
0108a02: 者常逢善友。五者身根常得具足。六者道心純熟。七
0108a03: 者不犯禁戒。八者所有眷屬恩義和順。九者資具財
0108a04: 食常得豐足。十者恒得他人恭敬扶接。十一者所有
0108a05: 財寶無他劫奪。十二者意欲所求皆悉稱遂。十三者
0108a06: 龍天善神恒常擁衛。十四者所生之處見佛聞法。十
0108a07: 五者所聞正法悟甚深義。若有誦持大悲心陀羅尼
0108a08: 者。得如是等十五種善生也。一切天人。應常誦持。勿
0108a09: 生懈怠。觀世音菩薩說是語已巳。於眾會前。合掌正住。
0108a10: 於諸眾生。起大悲心。開顏含笑。即說如是廣大圓滿
0108a11: 無礙大悲心陀羅尼神妙章句。陀羅尼曰。
0108a12: 南無喝囉怛娜哆囉夜此觀世音菩薩本身　南無阿唎此如
0108a13: 意輪菩薩本身　婆盧羯帝爍囉此持觀世音菩薩本身　菩提薩埵
0108a14: 婆此不空索菩薩押大兵　摩訶薩埵婆此菩薩種子。誦本身　摩訶
0108a15: 迦盧尼迦此馬鳴菩薩本身。手把鈸折羅　唵此諸鬼神合掌聽誦　薩皤囉
0108a16: 罰曳此四大天王本身降魔　數怛怛寫此四大天王部落鬼神名字　南無
0108a17: 悉吉埵伊蒙阿唎此龍樹菩薩本身　婆盧吉帝室佛羅
0108a18: 婆此圓滿報身盧舍那佛　南無囉謹墀此清淨法身毗盧遮那佛本身
0108a19: 　醯唎摩訶皤哆沙咩此羊頭神王。共諸天魔為眷屬　薩婆阿他豆輸
0108a20: 朋此甘露菩薩。觀音眷屬　阿逝孕此飛騰夜叉天王。巡歷四方。察其是非　薩婆薩
0108a21: 哆那摩婆薩哆摩婆伽此婆加帝神王。其形黑大。以豹皮為。手把鐵
0108a22: 　摩罰特豆此軍吒利菩薩本身。把鐵輪。并把索。面有三眼　怛姪他此語　唵阿
0108a23: 婆盧醯　盧迦帝此大梵天王本身。神仙為部落　迦羅帝此帝神。長大黑色
0108a24: 　夷醯唎此三十三天。摩醯首羅天神領天兵。青色　摩訶菩提薩埵此實心。更無雜
0108b01: 亂心。即名薩埵　薩婆薩婆此香積菩薩。押五方鬼兵為侍從　摩囉摩囉此菩薩相
0108b02: 罰語。即為齊也　摩醯摩醯唎孕同前　俱盧俱盧羯幪此空身菩薩。押
0108b03: 天大將軍。領二十萬億天兵　度盧度盧罰闍耶帝此嚴峻菩薩。押孔雀王蠻兵
0108b04: 　摩訶罰闍耶帝同前　陀羅陀羅此觀音菩薩大丈夫身　地唎尼此師
0108b05: 子王兵驗讀誦　室佛囉此霹靂菩薩。降伏諸魔眷屬　遮囉遮囉此摧碎菩薩本
0108b06: 身。手把金輪　摩摩某甲受持　罰摩囉此大降魔金剛本身。把金輪　穆帝此諸
0108b07: 佛合掌聽誦真言　伊醯移醯此魔醯首羅天王　室室同前　阿囉
0108b08: 佛囉舍利此觀音菩薩。把牌弩弓箭　罰沙罰同前　佛囉舍耶此阿彌陀
0108b09: 佛本身。觀世音菩薩師主　呼盧呼盧摩囉此八部鬼神王　呼盧呼盧醯唎
0108b10: 同前　娑囉娑囉此五濁惡世　悉唎悉唎此觀音菩薩利益一切眾生　蘇囉
0108b11: 蘇囉此諸佛樹葉落聲　菩提夜菩提夜此觀音菩薩結緣眾生　菩夜
0108b12: 菩夜此阿難本身　彌帝唎夜此大車菩薩。手把金刀　囉謹墀此龍
0108b13: 樹菩薩。手把金刀　地唎瑟尼此寶幢菩薩。手持鐵叉　波夜摩此寶金光
0108b14: 幢菩薩鈸折羅杵　娑婆訶去聲　悉陀夜此達一切法門　娑婆訶摩訶悉
0108b15: 陀夜此放光菩薩。手把赤幡　娑婆訶悉陀喻藝此諸天菩薩盡悉以集。手把金
0108b16: 刀　室皤囉夜此安息香　娑婆訶羅謹墀此山海惠菩薩本身。手把金
0108b17: 　娑婆訶摩羅羅此寶即王菩薩。手把金斧　娑婆訶悉囉僧阿穆
0108b18: 佉耶此藥王菩薩本身。行療諸病　娑婆訶娑婆摩訶阿悉陀此藥
0108b19: 上菩薩本身。行療諸病　娑婆訶者吉囉阿悉陀夜　娑婆訶
0108b20: 　波陀摩羯悉哆夜　娑婆訶　囉謹墀皤伽囉
0108b21: 　娑婆訶　摩婆利勝羯囉夜　娑婆訶　南無喝
0108b22: 囉怛哆囉夜耶　南無阿唎　婆盧吉帝　爍
0108b23: 皤囉夜　娑婆訶　悉殿都　漫哆羅　耶
0108b24: 　娑婆訶
0108c01: 觀世音菩薩說此已巳。大地六變震動。天雨寶華。繽
0108c02: 紛而下。十方諸佛。悉皆歡喜。天魔外道。恐怖毛。一
0108c03: 切眾會皆獲果證。或得須陀洹果。或得斯陀含果。或
0108c04: 得阿那含果。或得阿羅漢果者。或得一地．二地．三．四．
0108c05: 五地。乃至十地者。無量眾生發菩提心。
0108c06: 
0108c07: 
0108c08: 
0108c09: 
0108c10: No. 1542-2
0108c11:  白衣大悲五印心陀羅尼經
0108c12: 
0108c13: 稽首大悲婆羅羯帝從聞思修入三摩地
0108c14: 振海潮音應人間世隨有希求必獲如意
0108c15: 南無本師釋迦牟尼佛
0108c16: 南無本師阿彌陀佛
0108c17: 南無寶月智嚴光音自在王佛
0108c18: 南無大悲觀世音菩薩
0108c19: 南無白衣觀世音菩薩
0108c20: 前印後印降魔印。心印身印陀羅尼。我今持誦神。
0108c21: 惟願慈悲降臨護念此八字念三遍。即說真言曰。
0108c22: 南無喝囉怛那哆囉夜耶　南無阿利耶　婆盧羯帝鑠
0108c23: 囉耶　菩提薩埵婆耶　摩訶薩埵婆耶　摩訶迦盧尼
0108c24: 迦耶　唵多唎多唎咄多唎　咄多唎咄咄多唎　娑婆訶
0109a01: 喝音阿。囉音拉。怛音搭。哆音多。羯音揭。鑠音少。埵音朵。迦音吉。咄音拙
0109a02: 
0109a03: No. 1542-3
0109a04:  禮觀音文
0109a05: 
0109a06: 清淨三業。一心五體投地。歸依南無十方慈父．廣大
0109a07: 靈感觀世音菩薩。從聞思修。入三摩地。得二隨順．四
0109a08: 不思議．十四無畏．十九說法．七難二求．三十二應。無
0109a09: 量功德。興大威力。發大誓願。同流九界。六道四生。生
0109a10: 死趣中。興百千萬億無量恒河沙劫數善行方便。救
0109a11: 度濟一切眾生。無有休息。我今哀求。必賜加被。伏
0109a12: 念某夙生慶幸。得遇佛乘。身雖出家。心不染道居士改身
0109a13: 苦塵緣。心多散亂。愚癡邪見。諸根昏塞。又恐福力淺薄。壽命
0109a14: 不長。徒入空門居士改徒得人身。生浪死。我今洗心泣血。
0109a15: 稽顙投誠。終日竟夜。存想聖容。受持聖號。禮拜聖像。
0109a16: 惟願菩薩。天耳聞聲。悲心救苦。憐愍加被。放大神光。
0109a17: 照我身心。傾大甘露。灌我頂門。蕩滌累世怨。洗潔
0109a18: 千生罪垢。身心清淨。魔障消除。晝夜之間。坐臥之中。
0109a19: 觀見菩薩。放大神光。開我慧性。使某即時神通朗發。
0109a20: 智慧聰明。得大辨才。得大智慧。得大壽命。得大安樂。
0109a21: 參禪學道。無諸魔障。悟無生忍。世世生生。行菩薩道。
0109a22: 四恩總報。三有齊資。法界眾生。同圓種智。
0109a23: 南無大慈大悲廣大靈感觀世音菩薩三稱三拜
0109a24: 辨訛語三則
0109b01: 蓮池大師云。高王觀世音經。世傳高王誦之脫難。此
0109b02: 訛也。其經鄙俚。不成文義。不知譯自何代。以理斷言。
0109b03: 即是法華普門品耳。高王時人仗此脫難。故以為名。
0109b04: 後人不知。別造偽語。稱高王經。因名迷義。俗所不覺。
0109b05: 又云。香山卷中稱觀音是妙莊王女。出家成道。而號
0109b06: 觀音。此訛也。觀音過去古佛。三十二應。隨類度生。或
0109b07: 現女身耳。不是纔以女身始修成道也。彼妙莊既不
0109b08: 標何代國王。又不說何方國土。雖勸導女人不無小
0109b09: 補。而世僧乃有信為修行妙典者。是以發之。
0109b10: 王龍舒云。按藏經。諸佛菩薩。手足六根。皆常端正。故
0109b11: 云八端。觀世音菩薩。本結跏趺坐。其神通變化自在。
0109b12: 故云觀自在。今人作翹足搭手坐。謂自在觀音者。訛
0109b13: 也。
