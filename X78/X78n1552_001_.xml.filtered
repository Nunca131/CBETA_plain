0392a01: 
0392a02: 
0392a03: 
0392a05: 
0392a06: 卷一　　比丘
0392a07: 自序
0392a08: 述定意老宿事　　　　武林汪善慶
0392a09: 書定意老宿事後　　　　如皋蔣元亮
0392a10: 天甯普能嵩禪師淨土詩序　　　　吳淞范國俊
0392a11: 鳴皋傳　　　　蓮　發
0392a12: 法師身後緣記　　　　無錫余　治
0392a13: 頌德慈老宿　　　　儀徵陳則兢
0392a14: 書靜波禪師事　　　　如皋黃文波
0392a15: 書靜斬禪師事　　　　泰州周國定
0392a16: 雞園念佛僧文明事略　　　　江都鄭應房
0392a17: 書明舟師事　　　　泰州努蘭舫
0392a18: 書達源師事　　　　蔣元亮
0392a19: 僧心莖別傳　　　　儀徵于養浩
0392a20: 靜悅傳　　　　周國定
0392a21: 蓮發傳　　　　如皋石　麟
0392a22: 蓮慶哀詞　　　　石　麟
0392a23: 福魁傳　　　　大　根
0392a24: 松園傳　　　　大　根
0392b01: 行僧記　　　　無名氏
0392b02: 銘初傳稿　　　　大　根
0392b03: 福元傳　　　　大　根
0392b04: 某僧事述　　　　武林高　原
0392b05: 經如傳　　　　大　根
0392b06: 宗道傳稿　　　　大　根
0392b07: 體成傳稿　　　　大　根
0392b08: 懌安傳稿　　　　大　根
0392b09: 自明傳稿　　　　大　根
0392b10: 如月傳稿　　　　大　根
0392b11: 善根傳稿　　　　大　根
0392b12: 月參傳稿　　　　大　根
0392b13: 施念藏小傳　　　　鄞縣周　生
0392b14: 悟開事略　　　　常州董淨空
0392b15: 行僧廣寂讚并序　　　　胡鏡之
0392b16: 阿彌陀佛篇　　　　朗　月
0392b17: 卷二　　比丘尼
0392b18: 量海尼傳稿　　　　蔣元亮
0392b19: 廣元哀詞　　　　泰州冒同慶
0392b20: 量海軼事　　　　蘇州姚古明
0392b21: 寶念出家之切　　　　胡鏡之
0392b22: 靈義傳　　　　金陵朱　生
0392b23: 寶進進字說　　　　石　麟
0392b24: 能持事略　　　　紹興慧　音
0392c01: 明恒傳　　　　德　修
0392c02: 卷三　　居士
0392c03: 豐伸布贊　　　　海陵程紹昌
0392c04: 書吳刻花嚴合論後　　　　無錫余　治
0392c05: 周貽樸事略　　　　泰州陳　第
0392c06: 序龔令事　　　　泰州程宇光
0392c07: 論張淨庸　　　　汪善慶
0392c08: 陳抱淨軼事　　　　蔣元亮
0392c09: 禮翁吟　　　　陳　第
0392c10: 傳述陳第事　　　　儀徵于養浩
0392c11: 程宇光別傳　　　　蔣元亮
0392c12: 鍾培棟小傳　　　　程宇光
0392c13: 十五洲初圖　　　　蔣元亮
0392c14: 鄭老人別傳　　　　胡鏡之
0392c15: 于藍澄事略　　　　泰州孫靈波
0392c16: 憶守鏡老人詩并序　　　　湖南曾傳錯
0392c17: 陳定修事略　　　　通州李漢卿
0392c18: 吳小泉　　　　周國定
0392c19: 吳抱惕　　　　蔣元亮
0392c20: 韓士餘傳　　　　童葆澂
0392c21: 贊汪法如居士　　　　江都徐國楨
0392c22: 徐訓導小傳　　　　通州潘一山
0392c23: 胡槎仙事略　　　　冒同慶
0392c24: 何琴軒　　　　如皋石　麟
0393a01: 序蔣元亮無量壽佛十頌　　　　江都熊潤生
0393a02: 論生前七事憶潘君　　　　通州李漢卿
0393a03: 孫蘭舫小事記　　　　甘泉梅香國
0393a04: 書周君事示同人　　　　如皋石　麟
0393a05: 新建蕭君事　　　　一　願
0393a06: 程松巖童亦舟兩人小記　　　　甘泉梅香國
0393a07: 譚壬生事述　　　　陳　第
0393a08: 李漢鄉傳　　　　石　麟
0393a09: 童寶靜傳略　　　　胡鏡之
0393a10: 程君竹溪小記　　　　冒同慶
0393a11: 鄭同軼事　　　　熊潤生
0393a12: 余蓮村翁行事　　　　熊潤生
0393a13: 許貞恒居士入佛小記　　　　泰州李景鄴
0393a14: 書徹如居士事　　　　梅香國
0393a15: 西園道人傳　　　　楊省愚
0393a16: 吉德興十三歲事　　　　吉　母
0393a17: 書奉化杭州兩居士事　　　　德　修
0393a18: 韓清塵小傳　　　　張　寂
0393a19: 卷四　　善女人
0393a20: 周婆事述出庵雜錄　　　　無　慍
0393a21: 唐孺人母子緣述　　　　泰州朱竹咸
0393a22: 常熟某氏婦事述　　　　石　麟
0393a23: 杯露記　　　　通州李漢卿
0393a24: 虞山蓮韻記　　　　石　麟
0393b01: 徐太夫人傳　　　　徐國楨
0393b02: 許母徐太夫人別傳　　　　唐持平
0393b03: 喬夫人軼事　　　　泰州陳　第
0393b04: 正覺子傳　　　　蔣元亮
0393b05: 書善一事　　　　泰州趙大禮
0393b06: 彭定生立名說　　　　泰州孫靈波
0393b07: 蔣氏念佛說　　　　江都夏智因
0393b08: 陶陸氏傳　　　　江都熊潤生
0393b09: 金寶恒臨行記　　　　江都王　生
0393b10: 天空子記　　　　如皋石　麟
0393b11: 王才女　　　　蓮　發
0393b12: 書張福音病中付託　　　　如皋石　麟
0393b13: 慧雲吟并序　　　　如皋何琴軒
0393b14: 聖寶傳　　　　泰州周國定
0393b15: 崇順傳　　　　靈通子
0393b16: 樂淨傳　　　　依許來稿縮本
0393b17: 陸嫗事　　　　申　報
0393b18: 寶定事述　　　　石　麟
0393b19: 楊氏
0393b20: 妙諦子銘諦適華一年而卒　　　　如皋石　麟
0393b21: 船婦事記　　　　寧波周蓮慧
0393b22: 遇修傳所適不善　　　　童葆澂
0393b23: 書本一事　　　　冒同慶
0393b24: 捨六根說　　　　石　麟
0393c01: 虞陽刻經處越季蓮音誄并敘　　　　石　麟
0393c02: 蔣姓事述　　　　冒同慶
0393c03: 安禪子哀詞　　　　石　麟
0393c04: 光明成就論　　　　石　麟
0393c05: 附光明讚二十一首
0393c06: 張瞿氏　　　　梅香國
0393c07: 曹母往生說　　　　冒篤慶
0393c08: 謬寶均所託二人銘　　　　胡鏡之
0393c09: 還一之機　　　　李　生
0393c10: 鼓音聲王陀羅尼　　　　女二十四孝傳
0393c11: 書唐代軼事
0393c12: 朱孺人傳梅君成瓚室　　　　楊省愚
0393c13: 梅戴氏德意銘詞　　　　冒篤慶
0393c14: 蓮逸傳　　　　石　麟
0393c15: 王葉氏傳　　　　常熟張寶權
0393c16: 卷五　　童女
0393c17: 序葉涵往生　　　　儀徵徐　子
0393c18: 團扇題詩記為韻之作　　　　童葆澂
0393c19: 題詩說　　　　何琴軒
0393c20: 陶十三齡入水陸道場說　　　　江都吳小泉
0393c21: 圓淨子記　　　　程宇光
0393c22: 高大願事述　　　　程宇光
0393c23: 在中銘　　　　冒同慶
0393c24: 記聖全事蹟　　　　蔣元亮
0394a01: 孫懷子讚　　　　如皋蔣元亮
0394a02: 上海列女論　　　　蔣元亮
0394a03: 琳誄　　　　泰州孫靈波
0394a04: 如願論　　　　常熟程松巖
0394a05: 翡翠骨頭記　　　　常熟童葆澂
0394a06: 周靈開小記　　　　如皋蔣元亮
0394a07: 徐靈初　　　　常熟童寶靜
0394a08: 靈復傳略　　　　常熟童葆澂
0394a09: 神遇願　　　　無錫余　治
0394a10: 德初哀詞　　　　石　麟
0394a11: 徐妙淨哀詞并序　　　　常熟童寶靜
0394a12: 尤寶安頌　　　　石　麟
0394a13: 覺鴻傳　　　　常熟童寶靜
0394a14: 昌其孝讚代玉尺作　　　　童寶靜
0394a15: 馬靈義讚　　　　童寶靜
0394a16: 周芳傳　　　　童寶靜
0394a17: 叢信芳讚　　　　如皋石　麟
0394a18: 鼠灘張女議　　　　蔣元亮
0394a19: 李素貞讚　　　　童寶靜
0394a20: 劉寶仁傳　　　　江都熊潤生
0394a21: 秋雲暮碣　　　　童寶靜
0394a22: 錄修一軼事　　　　石　麟
0394a23: 童女哀詞女幼失母。為周氏養媳。卒於戊寅夏　　　　楚　客
0394a24: 曹蓮生像讚記　　　　長　慶
0394b01: 月善小記　　　　寧波周蓮慧
0394b02: 曇影道人傳　　　　常熟吳寶叢
0394b03: 卷六　　雜流
0394b04: 朱道人事略　　　　雲陽子
0394b05: 鄭抱因　　　　周國定
0394b06: 一切人能成聖用說　　　　鄭應房
0394b07: 書姚佛度事　　　　楊省愚
0394b08: 書江陰某甲事　　　　楊省愚
0394b09: 卷七　　異類
0394b10: 鼠事　　　　長　慶
0394b11: 蜈蚣說　　　　玉清生
0394b12: 化鳥神物能超淨穢說　　　　李　生
0394b13: 
0394b14: 修西聞見錄目次終
0394b15: 
0394b16: 
0394b17: 
0394b18: 
0394b19: No. 1552
0394b20: 修西聞見錄卷一
0394b21: 
0394b22: 東土　雞園偶　集
0394b23: 十方人天生淨土。名不必傳。以淨土本超乎名相之
0394b24: 外也。今之人乃多以生淨土傳。是耶非耶。又且諸書
0394c01: 互異。事蹟或不同。蓋難定矣。讀經之暇。輒取友人寄
0394c02: 來各傳。刪而存之。不增一字。間有長篇。仿史例。縮長
0394c03: 為短。亦不易一字也。表其修西。不斷其生西。去取之
0394c04: 權。不可冒也。以之引蓮華之一脈。破長夜之昏沈。近
0394c05: 之矣。果有自信圓宗。深入佛海。上遊樓閣。俯聽靈禽。
0394c06: 此一卷書。未嘗非流水光明中鳴空天樂矣。諸作以
0394c07: 見聞之次第為次第。歲歲增之。始志於同治甲子。初
0394c08: 刊於光緒丁丑。標其類。曰比丘。曰比丘尼。曰居士。曰
0394c09: 善女人。曰童女。曰雜流。曰異類。
0394c10: 述定意老宿事武林汪善慶
0394c11: 定意。武進人。生於乾隆庚戌。以禪宗主席嘉山。兼以
0394c12: 淨土接後進。嘗謂徐國楨曰。我近來不及從前。從前
0394c13: 用功力時。飲食不甚知味。今頗知味矣。避兵於江北。
0394c14: 在雨聲庵佛七會中。振起多眾善根。不事矜持。後學
0394c15: 淄流。仰為山斗。不務名而求實者也。坐化從容。弟子
0394c16: 有家法。
0394c17: 書定意老宿事後如皋蔣元亮
0394c18: 德生謂善財曰。汝不應修一善。照一法。行一行。發
0394c19: 一願。得一記。住一忍。生究竟想。汝不應以限量心。
0394c20: 行於六度。住於十地。淨佛國土。事善知識。今之修
0394c21: 淨業者。入於方便。迷於究竟。竟不知純想即飛必
0394c22: 生天上。若飛心中兼福兼慧及與淨願。自然心開
0394c23: 見十方佛。一切佛土隨願往生。亦不知我若欲見
0394c24: 安樂世界阿彌陀如來隨意即見。得一大木。而
0395a01: 小之。稍有出格。譁然生訾議。伏種種根。粉飾遷就。
0395a02: 老宿不為也。老宿。淨土中人也。生於娑婆。視娑婆
0395a03: 如淨土。故人以淨土中人待之。其精詣入神未知
0395a04: 若何。於大乘第一義。聞之熟矣。於一切時處。見一
0395a05: 切彌陀。當不作戔戔舉動也。
0395a06: 天普能嵩禪師淨土詩序吳淞范國俊
0395a07: 自來禪淨兩家。強分門戶。讀永明四料揀。知萬修萬
0395a08: 人去。一條大路矣。然鈍根或難語性宗。上智又淺視
0395a09: 淨土。二者交譏焉。夫禪是淨土之禪。淨是禪之淨
0395a10: 土。不明乎此。雖坐破蒲團。焉知心即是佛。執持名號。
0395a11: 何云佛即是心。佛性遍空滿法界。世間山河大地
0395a12: 草水禽魚。無一非吾妙明心性中物。則此七寶樓臺。
0395a13: 六時花鳥。何莫非吾感應所交變化所作乎。普能長
0395a14: 老。余曩遇於天寺。禪淨兼修。洞明公案。十數年後
0395a15: 復晤於毗陵丈室。執手謂余曰。吾今專念佛矣。出其
0395a16: 淨土詩百八首而問敘於余。披閱一過。如願力擊開
0395a17: 彌勒閣信根直上妙高。應無所住名蓮土纔有纖
0395a18: 塵號境風。念念不生秋月現心心無所覺花圓等句。
0395a19: 是於淨業中的的指出禪理。又禪歸淨土本同體淨
0395a20: 入禪心即共源。真禪淨打成一片矣。然則普長老昔
0395a21: 日談禪。是淨土之禪。今日念佛。是禪之淨土。又何疑
0395a22: 哉。嗟乎。娑婆濁世。何必再來。兵燹餘生。當思特出。念
0395a23: 佛橫超三界。華開聞法。畢竟禪淨殊途同歸也。因歡
0395a24: 喜讚嘆而為之序。至於因言顯道。得意忘言。當求言
0395b01: 中意並言外意。勿斤斤於字句工拙。是為善讀是詩
0395b02: 者。
0395b03: 鳴皋傳蓮　發
0395b04: 鳴皋。如皋人。出家住持定慧寺。戒行清。淨土切。正行
0395b05: 勤。故許中丞唐刺剌史徐訓導熊文學等。咸尊敬之。退
0395b06: 居後。遊方參問。其志不衰。臨終有往生之兆。或曰。既
0395b07: 卒後。邑人夢見城外某廟神。奉鳴皋之約束。錄取念
0395b08: 佛人名。之西往。或曰。有人夢送至西方冰玉河而
0395b09: 去遂遠。此皆鳴皋精誠之所感現也。在寺之時。正紅
0395b10: 巾擾天下。唯上海一粟菴。掘港西方寺。能蘇僧伽之
0395b11: 困。如皋雖無大建立。而有善知識。從容化導於無形。
0395b12: 法器時鳴。賓客不。儼然輝映於江之北焉。譚何吳
0395b13: 石薛徐高等諸居士。於數年中。能圓發善根。入諸法
0395b14: 要。一幢之在。面面都靈。未生淨土以前。有此力用。其
0395b15: 不遺一物願同往生之局量可知矣。
0395b16: 法師身後緣記無錫余　治
0395b17: 有乘戒法師者。居蘇州城外小普度。能講說佛法。一
0395b18: 時興起者甚眾。若居士徐古璵。女士姚古明。皆其弟
0395b19: 子也。淨業精勤。嘗著詩一卷。諷詠箴規。揚清激濁。今
0395b20: 其詩。與尼量海居士彭際清善女人陶瓊樓所作。共
0395b21: 成一編。名曰吳門四眾弟子淨土詩云。玉尺初作諸
0395b22: 生時。赴浙闈還。路經其地。懷自所作淨土文字以求
0395b23: 正。入門。則佛事。賓客濟濟。已巳圓寂第七日矣。悵
0395b24: 然一拜。焚所作於靈案香爐而去。
0395c01: 頌德慈老宿儀徵陳則競
0395c02: 德慈。廣西隆安雷氏子。生而茹素。十八歲。落髮於九
0395c03: 華。即受具。結茅終南山。修禪觀。久之出遊。訪善知識。
0395c04: 復入終南山。住六年。官兵搜山。又出遊。檢藏焦山。因
0395c05: 緣得遇高旻方聚成禪師。遂傳心印。主席高旻二十
0395c06: 年。法筵頗盛。塔。紅巾至。欲殉高旻。眾止之。往往以
0395c07: 瑜伽口。取信於人。卒時俗壽八十三云。生平淨業
0395c08: 頗勤。依觀音甚切。殆中品以上人。頌曰。
0395c09: 一杯甘露十年終南高旻高旻是誰同參
0395c10: 書靜波禪師事如皋黃文波
0395c11: 靜波為金山首座。性直而清。懇切於佛法。知因識果。
0395c12: 方便接人。或用禪規。或以淨土。一以佛之解脫為
0395c13: 本。故無多霑滯。一往而能離。近今罕有者。臨終安詳。
0395c14: 頗有往生之驗。
0395c15: 書靜軒禪師事泰州周國定
0395c16: 孤迥迥者非禪也。而昏擾擾者亦非禪。冷冰冰者非
0395c17: 淨也。而熱烘烘者亦非淨。必有超乎境地之外。而後
0395c18: 本性長伸。本願長滿。此中何嘗能苛責到秋毫分際。
0395c19: 而一往獨到之處。亦自有不可掩而默。有以成己巳成
0395c20: 人者。吾於靜公見之矣。淨在於心。感現為土。固不以
0395c21: 尺寸形待人。逝者如任。生者如熊。皆其門下也。
0395c22: 雞園念佛僧文明事略江都鄭應房
0395c23: 本然。字文明。天長人。出家本縣龍崗白衣菴。寶華山
0395c24: 受具戒。赴阿育王寺然一指。性誠切。微鈍。既參訪金
0396a01: 山高明天寧崇福。已巳悉大意。然常以桶底未脫自愧
0396a02: 也。與人共住一菴。因緣遇玉尺。遂彼此相勵。既而
0396a03: 同聚高郵放生寺。又同遊於淮訪龔大令。又同赴雞
0396a04: 園念佛道場精進者七日。松雲明舟達源張淨庸皆
0396a05: 至。未幾而歸寺。結壇誦普門品經。禮大士聖號每日
0396a06: 千拜。數月而卒。向西合掌。神明安住於念佛音中
0396a07: 也。常以念佛三昧許玉尺。玉尺不敢當。而本然之嚮
0396a08: 往愈切。故其逝也。專精念佛。不以他。兼為法幢之
0396a09: 故。憂至於死。有心哉。松明達庸。亦先後化去。往往有
0396a10: 淨土之徵云。
0396a11: 書明舟師事泰州孫蘭舫
0396a12: 文明之死也。玉尺頗以明舟為友。久之而後達源
0396a13: 至。三人皆淨土純品也。骨董者文明也。綿密者達
0396a14: 源也。若明舟。則亦密亦。亦通亦塞。當法用之初。
0396a15: 機事未靈。淺人誤事。英俊之立足已巳難矣。主伴之
0396a16: 神明。又或而未接。故生多種移游。一旦而退入
0396a17: 中中。亦事情所必至。此人固中中以上材也。
0396a18: 書達源師事蔣元亮
0396a19: 達師之為人。綿密懇切。不以世事攖心。而利生念
0396a20: 佛。一往而愈真。有迢然不可及者矣。徒以事緣之
0396a21: 未集。道場人跡。一散而難收。雖賢智者亦不免久
0396a22: 而思懈矣。機中於中而事應於外。故一移而去。遂
0396a23: 不能烹煉其材及身而成上品可惜也。然而精純
0396a24: 之氣。渾穆之思。慈德之殷。願力之切。有彌久而長
0396b01: 令人思者。文明而外。此其一也。
0396b02: 僧心莖別傳儀徵于養浩
0396b03: 心莖。字如恒。一名凝和。揚州人。出家受具參訪有年。
0396b04: 晚乃住雞園甚久。病而後歸。曾與養浩玉尺三人作
0396b05: 淨土願。又與玉尺在祝仙洞。發度生之願。其心甚雄。
0396b06: 好作功德利益。行瑜伽口。多奇感云。淨土以音聲
0396b07: 而得入。最為妙機。心莖每引聲讚禮。或跪誦圓通二
0396b08: 十五聖自述生平。圓滿浺瀜。令我神遊大淨土也。
0396b09: 靜悅傳周國定
0396b10: 靜悅。嘉善人。跛足。中年出家受具。因高子才識玉
0396b11: 尺。居雞園兩歲有餘。日禮大悲行法。頗有感應。淨
0396b12: 業甚勤。後依來寺以終。逝時有正念。
0396b13: 蓮發傳如皋石　麟
0396b14: 蓮發。姓朱氏。江都人。受菩薩戒於焦山。久乃出家。
0396b15: 復受具於海潮寺。為人木訥。不求通方。然亦有古
0396b16: 拙不可及處。修淨業亦頗得入。有志於助募經藏。
0396b17: 未能遂其願。抱志以終。神明不散也。生平多苦行。
0396b18: 他人或勸止之。必不聽。玉尺以第一義曉之。勉應
0396b19: 焉。損過就中。未及純熟。玉尺將以法寶供養其餘
0396b20: 年。而發不及待。遽卒於戊寅正月中旬。可惜哉。
0396b21: 蓮慶哀詞石　麟
0396b22: 覺泠。字蓮慶。通州盧氏子。依師文明位。出家於栟
0396b23: 茶妙香菴。年已巳老矣。而勇進不減。率七日一閉關。
0396b24: 每欲有所建立。輒以力不足而止。然未嘗不有功
0396c01: 於藏經也。作小石塔。泠然。置案上。日坐其旁而自
0396c02: 課。長與玉尺遊。自奮於念佛三昧。以慧稍歉。未能
0396c03: 領悟全旨。而但以苦行終。可哀哉。詞曰。君之病以
0396c04: 太苦兮。君之心則何阻也。君之去以太孤兮。君之
0396c05: 志則不也。丙子之冬。揚州之東。妙香之中。世壽
0396c06: 之終。香無終始兮。妙有去來。一覺泠泠兮。慶蓮花
0396c07: 之初胎。
0396c08: 福魁傳大　根
0396c09: 福魁。天長大覺寺比丘也。於高郵承天寺受具。於
0396c10: 放生寺終。疾時。醫不效。一心歸向西方花池。撒手
0396c11: 時。自坐龕中。懸文明所贈接引像。凝神注視久之。
0396c12: 松園傳大　根
0396c13: 松園。高郵朱氏子。幼有疾。醫治無效。一夕夢神人謂
0396c14: 曰。汝必出塵。病始能愈。寤即立願。疾果瘳。依師普潤。
0396c15: 出家。於八寶觀音寺受具。棲止城東蝗王廟。行苦行。
0396c16: 勤修淨土。率眾持名。至忘寢食。一日宵小踰垣至臥
0396c17: 榻旁。搜羅一切。松園方注想華池。故置弗問。凡對人
0396c18: 無他語。但囑其死心念佛。童叟悉蒙化導。同治戊辰
0396c19: 仲冬。疾。前數日。囑四眾曰。吾將歸去。汝等勿憂戀。助
0396c20: 我念佛可也。即於初八日晡時念佛而去。
0396c21: 行僧記無名氏
0396c22: 某僧居京師。長白如山都轉。常見其人。渾樸苦行。志
0396c23: 在西方。臨終灑然而去。生平無惱無恨。故獲如是果。
0396c24: 銘初傳稿大　根
0397a01: 銘初。儀徵人。披剃柳隱菴。性好博覽。兼通儒釋。氣
0397a02: 度寬裕。主席資福二十餘載。懃懃懇懇。為法為人。
0397a03: 退席遊方。感化極多。居寺一室。杜緣習淨。寒暑不
0397a04: 易。咸豐二年。避紅巾返寺。預知時至。無疾。趺坐而
0397a05: 逝。春秋六十八。
0397a06: 福元傳大　根
0397a07: 福元。棲止鹽城之沙溝。與同住僧為人誦經。或有率
0397a08: 略。福元回寺。必重誦一周以贖補之。雖深夜嚴寒必
0397a09: 如是。瀕老。一心淨土。課佛有定數。精進八年。臨終持
0397a10: 珠輪誦佛名。擲珠而逝。
0397a11: 某僧事述武林高　原
0397a12: 某僧。不識字。而淨業甚勤。精進每有感應。或見幢旛
0397a13: 上有字。述以告人。人問何字。僧以指畫出。西方接
0397a14: 引四字也。未久而卒。
0397a15: 經如傳大　根
0397a16: 經如。金陵李氏子。李氏世有簪纓經。如幼疾。獨抱之
0397a17: 遊寺中則愈。家人乃施之出家。依法源為師。華山受
0397a18: 具。精持行願。訪名山。四旬後。主席鳳陽寺。傳戒十
0397a19: 三期。化者益眾。久之。精通內外典。披閱稍閒。即課佛。
0397a20: 恒以萬計。紅巾滋事。避地普陀巖。八年乃歸。同治己已
0397a21: 巳正月八日。謂門人曰。吾四十日後當去。即有一匠
0397a22: 人來作龕。眾問何以忽來。匠云有小師喚我。其實非
0397a23: 小師也。屆期。沐浴更衣。移坐殿旁。然定香於爐。曰。香
0397a24: 煙盡。吾當謝此娑婆也。已巳而果然。
0397b01: 宗道傳稿大　根
0397b02: 宗道。海陵人。出家普福菴。苦行堅節。常念佛恩之
0397b03: 重。誓欲捨身以報。隆冬。敲凍投水以清心。閉關禁
0397b04: 語三年。後於塔寺建念佛堂。力修淨業。佛前口占
0397b05: 一聯云。曠劫輪回。決要今世了斷。一生淨業。全憑
0397b06: 此地成功。又釋經旨。為人解說。鶉衣百結。含糗終
0397b07: 身。無疾而逝。火焚。得舍利數十粒。道光某年事。
0397b08: 體成傳稿大　根
0397b09: 體成。字妙果。東臺人。幼出家。方直有戒行。能開化
0397b10: 愚蒙。拔邪歸正。屠宰感化。偕同志數人。設念佛堂。
0397b11: 力修淨業者四年。人有缺乏。推己巳及人。勞苦艱難。
0397b12: 逆境當前。無憂色。操持日不怠。微疾而逝。事在光
0397b13: 緒元年。春秋六十六。
0397b14: 懌安傳稿大　根
0397b15: 懌安。字明謙。東臺人。幼年苦行。持律精嚴。常佐華
0397b16: 山戒事。出山參知識。儀徵資福銘公印證。遂傳衣
0397b17: 。潛心佛理。畢命為期。每年正月起。閉關四十九
0397b18: 日。不坐不臥。不偏不倚。翹勤念佛以為常。縉紳士
0397b19: 庶。傾心歸仰者甚眾。接後學。慈善過人。退席參方。
0397b20: 終於千華。微疾而逝。火焚。獲舍利數粒。事在咸豐
0397b21: 元年。春秋五十六。
0397b22: 自明傳稿大　根
0397b23: 自明。常德武林縣人。持戒習禪。見良蓬山四面幽寂
0397b24: 左右墳墓重重。乃鎮江棄人於市之處。師曰。此間念
0397c01: 佛。正好利益幽明。於是露地而坐。三晝夜。念佛不輟。
0397c02: 感道俗助之。不一年。梵剎輝煌。與如月常相往來。時
0397c03: 人莫測。如月復住終南。自明告眾曰。天地長久。尚有
0397c04: 壞。況人世無兵燹乎。無疾逝。事在咸豐元年。
0397c05: 如月傳稿大　根
0397c06: 如月。字妙明。常德武林縣人。性至孝。慕禪宗。父母終。
0397c07: 棄妻子。投寶相寺出家。持戒精嚴。不沾席。結茅終
0397c08: 南三十餘載。出則參訪名山。小住鎮江蓮花菴。日課
0397c09: 禮佛三千。念佛十萬。金山閱藏五年。高旻閱藏五年。
0397c10: 天寧閱藏六年。語將來事有應。復入終南山禮拜。合
0397c11: 掌稱佛名而逝。火焚。得五色舍利半升餘。事在道光
0397c12: 二十六年十二月十六日。春秋七十六。
0397c13: 善根傳稿大　根
0397c14: 善根。字仁慈。海陵陳氏子。有孝行。抱出塵志。父母
0397c15: 終。年二十八。棄妻子出家。戒行精嚴。專修淨業。一
0397c16: 切時中。應機設教。寰宇名山。遍往參謁。路過一菴
0397c17: 淨心念佛。放光滿室。眾咸驚異。晚年齒落重生。預
0397c18: 知時至。無疾而逝。事在咸豐六年四月十一日。春
0397c19: 秋七十九。
0397c20: 月參傳稿大　根
0397c21: 月參。陽湖人。真誠勵志。寒暑無怠。避昭陽。杜人
0397c22: 事。力修淨業。偶微疾。囑後人曰。吾十日當去。同治
0397c23: 六年二月十二日夜午。端坐念佛而逝。有日紀一
0397c24: 本。每日誦蓮花經一部。禮佛課佛甚勤。火焚時。若
0398a01: 男若女。無不合掌念佛稱讚。不。得舍利數粒。
0398a02: 春秋三十六。
0398a03: 施念藏小傳鄞縣周　生
0398a04: 念藏。姓施氏。通州人。性愛修行。嘗以鑼代鐘。命女擊
0398a05: 之。以表旦暮焚香之節。愛作橋以濟人。茅檐土室中。
0398a06: 能供養清徹僧閉關者三年。尤人情所難也。久之出
0398a07: 家。卒於海門。清徹僧能畫佛塑佛念佛。好一人作瑜
0398a08: 伽口施食法。持大悲。快利鋒迅。與念藏交最深
0398a09: 云。念藏因清徹故。亦嘗與刻經僧往來。刻經僧每欲
0398a10: 以一劑清涼。飲其枯腹。而未果也。其詞曰。遊身中
0398a11: 剎。高低不計年。花嚴非草創。海印現漚圓。忠孝神仙
0398a12: 夢。聰明富貴緣。定光端直處。明鏡九州煙。互作身身
0398a13: 住。身靈事業靈。毛中旋地脈。塵內轉空經。動息超三
0398a14: 界。輝華露一星。神通非小可。與物共泠泠。莫作如如
0398a15: 解。絲羅引妙光。一毫容大剎。實際住空王。與爾遊其
0398a16: 內。何人不在旁。喧卑徒自困。天外本馨香。豈有修成
0398a17: 佛。空勞夢裏愁。天人何悶悶。海水自悠悠。不學阿羅
0398a18: 漢。誰為楚國囚。光明常解脫。欲取已巳驚鷗。法界寬時
0398a19: 緊。毫毛不可欺。幻中來飲酒。空外自觀棋。手筆誰輕
0398a20: 重。光陰豈疾遲。獨饒平等性。寄上綠楊枝。觀法真成
0398a21: 套。禪那竟不靈。行中常自坐。處每聞經。淡色銜濃
0398a22: 色。金星化玉星。夢魂無限事。說出少人聽。一極浺瀜
0398a23: 意。留心已巳不堪。何人談六相。無事且三餐。佛出花枝
0398a24: 現。心空鏡影涵。幼童彌可喜。毬舞自交參。彼我交相
0398b01: 用。奇哉總佛陀。邪通矜縮地。幻苦欲奔波。今日原無
0398b02: 事。閑中且作歌。橫空明鏡在。一一總新磨。一二猶成
0398b03: 妄。何勞計有無。夢中分別困。醒後性情如。雨雪誰年
0398b04: 月。文章孰魯魚。泠然全在目。萬畫葫蘆。一部莊嚴
0398b05: 典。都成破碎痕。尚無真我相。誰是法王恩。經卷空塵
0398b06: 。光明夢覺存。執之何太苦。飛舞任乾坤。此詩亦名
0398b07: 夢遊十首。
0398b08: 悟開事略常州董淨空
0398b09: 悟開。住常州天寧寺。生平唯務實行。過午不食。夜不
0398b10: 倒臥。常坐一室。精勤念佛。諸弟子有餽送者。輒拒之。
0398b11: 臨終數日前。別諸友。屆期神色然無疾苦。頃刻
0398b12: 化去。已巳而復張目云。我適出寺門。至木橋而返。今直
0398b13: 往西方矣。言畢寂然。初有塔願未了。既遷化。其滬上
0398b14: 弟子某。見師囑以塔院事。逾月。其弟子挾貲往天甯。
0398b15: 方知師已巳化去。眾莫不嗟異。同治年事。
0398b16: 行僧廣寂讚并序胡鏡之
0398b17: 讀常州賦注。見廣師事。喜而讚之常州賦注云。廣寂。姓馮。初名時熙。更
0398b18: 名定中。萬歷乙酉鄉榜。通判廣州。棄官歸。依雲棲薙染。捨西園。唱眾放生。建十方菴。接待雲水。專修淨業。勸人
0398b19: 戒屠宰。每跪而哭。夏月不驅蚊。臥蘆葦中。任其囋膚。塔於華山之佛手窪。
0398b20: 觀時識勢棄榮謀枯蓮華芬芳吐之彌腴
0398b21: 自他體同能所都盧慷慨敷陳仁言利敷
0398b22: 吁嗟兮葫蘆妙樂是真珠
0398b23: 阿彌陀佛篇朗　月
0398b24: 彌陀是一一人心所同具也。至於渾忘之極。除阿彌
0398c01: 陀佛四字外。別無所短。別無所長。而人遂以阿彌陀
0398c02: 佛名之。亦奇矣。泰州北門公侯廟僧瑞棠。孤單而純
0398c03: 懿。衣食隨時。不求足。非戒不履也。無欲無求。世莫測
0398c04: 之。每觀世相。慨然曰。身若流萍。去來甚易。謂同類曰。
0398c05: 慕道懷仁。觸類斯在。世人之誤。由愛易動而守不堅
0398c06: 也每與好佛人家有來往。雖日中。或神倦。徑入室中臥。醒則翛然去。全忘顧忌。世人亦絕不顧忌之。奇矣。
0398c07: 己已卯八月。微疾。端坐繩床。口誦彌陀。形氣調靜。終於
0398c08: 薙度之菴。春秋七十八。
0398c09: 
0398c10: 修西聞見錄卷一
