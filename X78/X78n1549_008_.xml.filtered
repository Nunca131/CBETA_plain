0293a11: 
0293a12: 
0293a13: 淨土聖賢錄卷八
0293a14: 
0293a15: 往生居士第七
0293a16: 差摩竭
0293a17: 迦維羅衛國城中。有釋種長者子。名差摩竭。行詣佛
0293a18: 所。白佛言。菩薩何行。疾得無上正真之道。普具三十
0293a19: 二相。從一佛國。到一佛國。臨壽終時。其心不亂。所生
0293a20: 不墮八難之處。常知去來之事。悉成諸法。周滿達事。
0293a21: 知一切法。無所礙。信解空行。得不起法忍。恒以至
0293a22: 心欲作沙門。未曾犯戒。不樂居處。佛為說菩薩忍辱
0293a23: 布施等行。終言無我無人。諸法如化。是時差摩竭得
0293a24: 不起法忍。五百比邱。及五百清信士。二十五清信女。
0293b01: 皆得住不退轉地。壽終悉當生於西方無量佛清淨
0293b02: 國。常護持無數佛法。教化成就一切人民。使不退轉。
0293b03: 如是無極恒沙邊劫。當於此土。以次作佛菩薩生地經。
0293b04: 闕公則
0293b05: 闕公則者。趙人也。晉武帝時。居於洛陽。蕭然恬放。日
0293b06: 常誦正法華經。既卒。其友為設會於白馬寺。至夕轉
0293b07: 經。忽聞空中有聲。仰見一人。形色光麗。曰。我闕公則
0293b08: 也。生西方安樂世界。與諸上人來此聽經。堂中人共
0293b09: 見之。有汲郡衛士度者。受業於公則。其母常飯僧。是
0293b10: 日將中。忽空中下。正落母前。諦視之。乃公則常所
0293b11: 用也。有飯滿中。其香充堂。食者七日不飢。支道林
0293b12: 為之贊曰。大哉闕公。歆納靈。神化西域。跡應東京。
0293b13: 徘徊霄墟。流響耀形。豈欽一贊。示以匪冥大唐內典
0293b14: 錄。念佛寶王三昧論。
0293b15: 張野
0293b16: 張野。字萊民。尋陽人也。性孝友。田宅悉推與弟。甘苦
0293b17: 與九族共之。州郡屢辟不應。朝命拜散騎常侍。亦不
0293b18: 就。入廬山白蓮社。為遠公門人。義熙十四年。與家人
0293b19: 別。入室端坐而逝。年六十九東林傳。
0293b20: 張詮
0293b21: 張詮。字秀實。野之族子也。尚情高逸。好古樂道。荷鋤
0293b22: 力田。帶經不釋。以散騎常侍徵。不起。庾悅薦為尋陽
0293b23: 令。亦不應。已巳而入廬山依遠公。研窮佛經。深有悟入。
0293b24: 宋景平元年。西向念佛。無疾而卒。年六十五東林傳。
0293c01: 何曇遠
0293c02: 何曇遠。廬江人。宋御史中丞萬壽之子也。少奉法。持
0293c03: 菩薩戒。年十八。居父喪。哀毀成疾。遂歸心淨土。請僧
0293c04: 數人於家。懺悔宿業。久而益。一夕轉經竟。眾僧已巳
0293c05: 眠。曇遠忽自歌誦。僧異而問之曰。見佛身黃金色。光
0293c06: 丈餘。自西而至。幡華翼從。充滿空。佛怡微徵笑。詔
0293c07: 曇遠速去。曇遠素羸弱。至是神色壯厲。便取香華散
0293c08: 之空中。至五更。忽然而終。宅中芬香。數日乃歇冥祥記。
0293c09: 魏世子
0293c10: 魏世子。梁郡人。生當宋世。奉佛精進。率諸子女。修西
0293c11: 方淨業。唯婦獨不信。其女病死。七日復蘇。即升高座
0293c12: 誦無量壽經。下啟父言。兒去便往無量壽國。兒及父
0293c13: 兄。池中各有大蓮華。當生其內。唯母獨無。不勝此悲。
0293c14: 故歸啟報。語竟而瞑。母自是亦奉法焉冥祥記。
0293c15: 庾詵
0293c16: 庾詵。字彥寶。新野人也。博通經史緯候之學。而性尚
0293c17: 夷簡。特愛林泉。蔬食敝衣。不修產業。忍辱柔和。好行
0293c18: 其德。梁武帝少與詵善。及起兵。署為平西府記室。不
0293c19: 屈。普通中。詔以為黃門侍郎。稱疾不起。晚年於宅內
0293c20: 建道場。六時禮懺。誦法華經。每日一遍。夜中忽見一
0293c21: 道人。自稱願公。容止甚異。呼詵為上行先生。授香而
0293c22: 去。中大通四年。晝寢。忽驚覺曰。願公復來。不可久住。
0293c23: 言訖而逝。舉室咸聞空中唱云。上行先生。已巳生彌陀
0293c24: 淨域矣。時年七十八南史。
0294a01: 宋滿
0294a02: 宋滿。恒州人。生當隋世。篤志淨業。每持佛名。以豆記
0294a03: 數。滿三十石。設齋供佛。俄有三僧至會乞食。食已巳。香
0294a04: 華布空。飛騰而去。未久。滿面西坐脫佛祖統紀。
0294a05: 鄭牧卿
0294a06: 鄭牧卿。滎陽人。舉家修淨業。唐開元中。病篤。或勸進
0294a07: 魚肉。不許。手執香爐。一心西向。忽聞異香蔚然。遂逝
0294a08: 其舅尚書蘇頲夢寶蓮華開。牧卿坐其上佛祖統紀。
0294a09: 高浩象
0294a10: 高浩象。東平人。杜門靜居。日誦無量壽經。嘗於定中
0294a11: 坐紅蓮華。泛白玉池。初未見佛。即於華上傾心致敬。
0294a12: 遙睇金容。光輝四映。一夕見眾菩薩來迎。寂然而化
0294a13: 佛祖統紀。
0294a14: 李知遙
0294a15: 李知遙。長安人。篤志淨土。為五會念佛。導諸眾信。晚
0294a16: 得疾。忽云和尚來也。洗著衣。然香爐中。出堂頂禮。
0294a17: 聞空中說偈云。報汝李知遙。功成果自招。引君生淨
0294a18: 土。將爾上金橋。就坐。泊然而化。異香滿室。眾共
0294a19: 聞之淨土文。
0294a20: 孫忠
0294a21: 孫忠。明州人。早慕西方。蔬食持戒。於府城東築庵。鑿
0294a22: 二池。種白蓮臨池建閣。月集眾為念佛會。嘗見佛身
0294a23: 現空中。趨出。呼其二子至。同拜禮焉。久之始隱。後人
0294a24: 因名其地為駐佛巷。宋元祐八年。釋可久神遊西方。
0294b01: 見金臺標孫忠名。久之。忠得疾。請道俗百人為念佛
0294b02: 會。忽仰視空。合掌問訊。手結雙印。怡然而化。闔城
0294b03: 皆聞天樂異香。漸向西沒。二子能繼其業。亦向西坐
0294b04: 化佛祖統紀。
0294b05: 左伸
0294b06: 左伸。天台臨海人。從法師神照受菩薩戒。聞大乘法
0294b07: 要。豁然開悟。自是嚴奉戒律。造西方三聖像。旦夕虔
0294b08: 事。求生淨土。誦法華經三千四百部。金剛經二萬卷。
0294b09: 紹聖二年秋。有疾。命其子沙門淨圓唱法華首題。已巳
0294b10: 而夢三偉人立江。召伸登舟。瞥然西邁。伸知往生
0294b11: 有期。乃請僧誦阿彌陀經。遽曰。我已巳見佛光。即沐浴
0294b12: 更衣。戒左右勿哭。勿逼我前。端坐結印而化法華持
0294b13: 記佛祖統紀。
0294b14: 孫良
0294b15: 孫良。錢塘人。隱居閱大藏。尤得華嚴之旨。嘗依大智
0294b16: 律師。受菩薩戒。日課佛名萬聲。二十年不輟。忽令家
0294b17: 人請僧唱佛名。方半日。望空合掌曰。世尊菩薩。已巳荷
0294b18: 降臨。即退坐而化佛祖統紀。
0294b19: 賈純仁
0294b20: 賈純仁。湖州人。長齋修淨業。一日示疾。西向念佛。宴
0294b21: 坐而逝。頂上有白光圓相。異香滿室佛祖統紀。
0294b22: 范儼
0294b23: 范儼。仁和人。居常蔬食。不牽世緣。曰。百年旅泊耳。尚
0294b24: 何求哉。日誦法華經。手書一部。求生淨土。大觀中。忽
0294c01: 見普賢乘六牙白象。放金色光。謂儼曰。汝嘗誦法華。
0294c02: 念彌陀佛。得生淨土。故來相報。越一夕。眾聖授手。
0294c03: 就座合掌而逝佛祖統紀。
0294c04: 孫忭
0294c05: 孫忭。錢塘人。號無諍居士。掩關晦。日閱華嚴金剛
0294c06: 諸經。以淨土為歸。母龔氏。修淨業。偶得疾。請清照律
0294c07: 師說法。端坐而化。未幾忭夢至蓮池。見清照在側。旁
0294c08: 一人授以梵字帖。不識其人曰。請十三日齋耳。時方
0294c09: 十二月。及期。忽得疾。有僧問疾。欲為祈禱。忭曰。生死
0294c10: 已巳定。何必禱。即報清照云。當暫相違。遂跏趺作印。西
0294c11: 向坐脫。翼日清照至。為說法封龕歸庵三日。亦逝佛
0294c12: 祖統紀。
0294c13: 唐世良
0294c14: 唐世良。會稽人。持戒奉佛。日勤禮拜。老而得疾。未嘗
0294c15: 就枕。誦彌陀經十萬過。一日謂家人云。佛來迎我。言
0294c16: 訖作禮。即坐逝。時行者宗利。在道味山。夜夢西方有
0294c17: 異光。旛華天樂。空中聲云。唐世良已巳歸淨土佛祖統紀。
0294c18: 陸浚
0294c19: 陸浚。錢塘人。少為吏。久之棄去。預西湖繫念會。以淨
0294c20: 土為歸。每對佛前懺悔。聲淚并下。間與友人相見。說
0294c21: 淨土因緣。未嘗不感慨嗚咽。恐此生之不度。淨業之
0294c22: 難成也。臨終請圓淨律師說淨土法門。諷觀經至上
0294c23: 品上生章。圓淨語之曰。此時好去。浚曰。眾聖未齊。且
0294c24: 待少時。起就竹。面西端坐。頃刻化去佛祖統紀。
0295a01: 王闐
0295a02: 王闐。字無功。明州慈溪人。再舉進士不第。布衣蔬食。
0295a03: 參講席。晚年專修念佛三昧。述淨土自信錄。其序
0295a04: 云。吾佛淨土法門。一言以蔽之曰。在凡夫獲不退而
0295a05: 已巳矣。何則。此土修行。圓教初信。小乘初果人。邪見三
0295a06: 毒永不復起。茲為斷惑發悟。創入聖流。越生不昧其
0295a07: 所證。斯超四趣。不失人天。至於凡夫地中。雖伏惑發
0295a08: 悟菩薩。一經生死非常之變。則忘其所證所修。是故
0295a09: 遇緣或退。仍墮苦塗者有之。乃若凡聖同居淨土。如
0295a10: 極樂國等。雖具三界。唯有人天。故一切含識獲生者。
0295a11: 即長辭四趣。又助緣大備。壽數莫量。縱至鈍根。一生
0295a12: 熏修。無不證聖果。寧復有退失事乎。如來讚勸之本
0295a13: 意。不過如此。且圓機體道。是最上淨業。苟加願導之。
0295a14: 即預優品。若夫愚朴輩。但能稱佛發願者。莫不往生。
0295a15: 嗚呼。觀淨土一門。則知聖人無棄物矣。彼守癡空之
0295a16: 徒。無礙無修。起自障心。絕他學路。可不哀哉。紹興
0295a17: 十六年四月丁卯之夕。忽聞異香滿室。謂弟子沙門
0295a18: 思齊曰。此吾淨業所感也。乃沐浴更衣。面西趺坐而
0295a19: 化。焚其軀。得舍利如粟者百八粒佛祖統紀樂邦文類。
0295a20: 王日休
0295a21: 王日休。字中。盧州人。宋高宗朝。舉國學進士。棄官
0295a22: 不就。博通經。訓傳六經語孟數十萬言。一旦棄去。
0295a23: 專修西方之業。布衣蔬食。日課千拜。著書名龍舒淨
0295a24: 土文。自王公士大夫。下至屠丐僮奴皂優妓之屬。
0295b01: 咸以淨土法門。勸引皈依。其文淺說曲喻。至詳至懇。
0295b02: 若父兄之教子弟然。日休每晨起禮佛。祝願言。弟子
0295b03: 日休。謹為盡空界一切眾生。然香敬禮盡空界
0295b04: 一切諸佛。一切正法。一切諸大菩薩。緣覺聲聞聖眾。
0295b05: 乞成就一切善願。濟度無量無邊眾生。臨命終時。一
0295b06: 剎那間。見阿彌陀佛。證無生忍。了六神通。不出此間
0295b07: 一歲。即來此間教化眾生。漸漸變此南閻浮提。盡娑
0295b08: 婆世界以至十方無量世界。皆為清淨極樂世界。又
0295b09: 祝云。弟子日休。為此南閻浮提無巨無細一切眾生。
0295b10: 敬禮諸天天帝日月后土一切靈祇。為此等眾生。感
0295b11: 謝覆載照臨生養衛護之恩。謹為此等眾生。念南無
0295b12: 釋迦牟尼佛一百八遍。以種無上善根。念南無阿彌
0295b13: 陀佛一百八遍。以結無上善緣。願此等眾生。常沐洪
0295b14: 恩。歡喜相向。不相爭相殺。不相食相陵。進修佛法。脫
0295b15: 離苦海。即變此南閻浮提為極樂世界。又祝云。弟子
0295b16: 日休。謹為盡空界一切眾生。敬禮西方極樂世界
0295b17: 阿彌陀佛。觀世音菩薩。大勢至菩薩。聲聞諸上善人。
0295b18: 仰惟大慈大悲。憫念眾生沈淪苦海。無有出期。特展
0295b19: 威神。遞相勸勉。分身於此震旦國中。教化眾生。使不
0295b20: 相爭相殺。不相食相陵。易世澆漓。共躋仁壽。及於此
0295b21: 南閻浮提盡此娑婆世界及十方濁惡世界。身為國
0295b22: 王大臣。百僚庶尹。教化眾生。同修佛道。脫離苦海。即
0295b23: 變吾國以至十方濁惡世界。皆為清淨極樂世界。又
0295b24: 祝云。弟子日休身在世網。宿業深重。願為平昔所殺
0295c01: 眾生。所食眾生。及南閻浮提所殺所食一切眾生。日
0295c02: 誦西方極樂世界三十六萬億一十一萬九千五百
0295c03: 同名同號阿彌陀佛一百二十遍。仰惟如來。大慈大
0295c04: 悲。以日休所誦如來名號。一聲一如來。度一眾生。盡
0295c05: 其所誦之數。度一切眾生。同生極樂世界。其詳載淨
0295c06: 土文中。乾道中。廬陵李彥弼有疾。垂死。夢一人自稱
0295c07: 龍舒居士。謂曰。汝起飲白粥。疾當瘳。且汝尚憶闕仲
0295c08: 雅教汝修行捷徑否。彥弼曰。每日念佛不輟。既覺。索
0295c09: 粥飲之。立愈。彥弼初未識日休。既而見畫像。與夢合。
0295c10: 使諸子往受學焉。日休將卒前三日。別道友。勗以
0295c11: 精修淨業。云將有行。不復相見。及期。與生徒講書畢。
0295c12: 禮誦如常時。至三更。忽厲聲稱阿彌陀佛數聲。唱言。
0295c13: 佛來迎我。屹然立化。彥弼聞而感之。為刻日休像。并
0295c14: 述其事傳遠近。自是廬陵人多供事之。咸祐中。呂元
0295c15: 益重刻淨土文。至祝願篇。版中得舍利三顆。其叔父
0295c16: 師說載其事於篇首云樂邦文類淨土文。
0295c17: 樓汾
0295c18: 樓汾。明州人。兄寶洲。好內典。每與沙門談道。汾從旁
0295c19: 傾聽。信向日切。年二十二得疾。遂一志西歸。謂父母
0295c20: 曰。但得生淨土。見佛聞法。世間勝事。何以過此。遂請
0295c21: 僧諷觀經。設像對臥。注視久之。曰。吾已巳身在西方
0295c22: 矣。遂稱佛名。向西而化佛祖統紀。
0295c23: 張元祥
0295c24: 張元祥。長安人。居常念佛不輟。一日謂家人曰。西方
0296a01: 聖人來此。待我飯畢。同往淨土。及飯訖。焚香面西。跏
0296a02: 趺而化佛祖統紀。
0296a03: 元子平
0296a04: 元子平。不詳其所出。依京口觀音寺。念佛誦經。一日
0296a05: 忽聞空中音樂。即西向坐化。異香數日不絕佛祖統紀。
0296a06: 姚約
0296a07: 姚約。湖州仙潭人。潛心內典。覺海友公興淨業社。約
0296a08: 實主其事。忽告友公曰。久厭浮生。不日西去。師可助
0296a09: 我念佛。友遂日與誦佛名。一日就座而化。既而見夢
0296a10: 於友曰。約已巳往生淨土。師之力也。友曰。欲從公遊。得
0296a11: 乎。約曰。師世壽未盡。寺中景懿當先至。懿同社僧也。
0296a12: 閱月便終佛祖統紀。
0296a13: 梅福
0296a14: 梅福。松江人。誦經持戒。繫念淨土。臨終。預知時至。即
0296a15: 絕粒飲水。稱大勢至菩薩。至七日。澡浴更衣。端坐告
0296a16: 眾曰。勢至菩薩。今來迎我。即座化去佛祖統紀。
0296a17: 胡嵩
0296a18: 胡嵩。湖州人。平時信向佛法。修諸功德。一夕忽夢佛
0296a19: 語曰。汝可造屋迎我。嵩乃建閣以奉彌陀。臨終之夕。
0296a20: 忽云佛光照我。言訖而化佛祖統紀。
0296a21: 陸偉
0296a22: 陸偉。錢唐人。初為州吏。中年厭世。勤修淨業。結法華
0296a23: 華嚴二社各百許人。閱二十年。遂成大會。偉手書法
0296a24: 華華嚴圓覺金剛金光明諸經。一日易衣端坐。唱佛
0296b01: 而化佛祖統紀。
0296b02: 閻榮
0296b03: 閻榮。池州青陽人。中年嘗遇僧勸修淨業。持往生
0296b04: 。遂斷葷血。每旦向西誦千遍。又率諸男女同聲
0296b05: 誦之。積二十年。紹熙元年正月朔。閱大涅槃經。歎曰。
0296b06: 人生夢幻耳。吾何戀乎。三月朔。聞異香芬馥。彌日不
0296b07: 歇。其子夢阿彌陀佛。放大光明。照堂宇。皆作金色。
0296b08: 越五日晨起。如常課誦訖。顧家人曰。我今日當行。慎
0296b09: 勿相攪。遂面西瞑目。跏趺而坐。日過中。瞿然起曰。我
0296b10: 去也。便起立。行數步。舒手結印。微笑而化樂邦文類。
0296b11: 吳克己巳
0296b12: 吳克己巳。字復之。自號鎧庵居士。居於婺之浦江。嘗苦
0296b13: 目疾。或勸令持圓通大士號。從之。疾良已巳。遂起深信
0296b14: 心。讀楞嚴至空生心內。猶雲點太清。豁如發蒙。既讀
0296b15: 宗鏡錄。久之。有悟入。著法華樞鍵。回向極樂。曰。不讀
0296b16: 法華。無以明我心本具妙法。不生安養。無以證我心
0296b17: 本具妙法。如來諄諄示誨。智者懇懇宏經。佛祖垂慈。
0296b18: 初無異轍也。乾道中。寓蘇州。與寶積實公為蓮社。命
0296b19: 工繪十界九品圖於兩廡。一示萬法唯心。一指西方
0296b20: 徑路。社友鍾離松為之記。嘉定七年冬。終於寶山。遺
0296b21: 言以僧禮茶毗。壽七十五佛祖統紀樂邦文類。
0296b22: 陳君璋
0296b23: 陳君璋。黃巖人。生於元時。年四十。皈心佛法。與妻葉
0296b24: 氏。誦法華經。迴向極樂。歷二十年。疾篤。命其子景星
0296c01: 扶之坐。曰。吾歸去。景星曰歸何處去。曰。沒處去。令死
0296c02: 後用桑門闍維法。合掌稱阿彌陀佛而逝生集。
0296c03: 王九蓮
0296c04: 王九蓮。不詳其所出。亦元時人也。修淨業。依經作
0296c05: 觀。然夜所夢佛。皆肖像。非活佛也。一日遇僧寂公。告
0296c06: 以故。寂公曰。此易耳。子能憶先公容貌乎。曰。能。夢所
0296c07: 見與生時有異乎。曰。不異也。寂公曰。佛本無相。因心
0296c08: 有相。子欲見佛。即以先公作阿彌陀佛想。作眉間白
0296c09: 毫光想。作面如真金想。作坐寶蓮華想。久久想成。漸
0296c10: 見其身。日高日大。空界。則見活佛矣。九蓮如法
0296c11: 修之。自後每夢見父。心輒謂是佛。久之。其父遂引坐
0296c12: 蓮華。與說法要。九蓮心開。進修益篤。有父執馬生者。
0296c13: 遠客歸。見九蓮言。某日得危疾。為冥吏所攝。歷諸地
0296c14: 獄。正惶急。忽有金光照身。光中一人坐蓮華。呼我字。
0296c15: 諦視之。乃尊公也。命吏送歸。遂復活。不識尊公何修
0296c16: 至此。九蓮語以故。馬生亦感動。誓同修淨業云瑯環記。
0296c17: 楊嘉褘
0296c18: 楊嘉褘。字華。吉安泰和人。明萬歷中諸生也。少好
0296c19: 學。於書無所不窺。已巳而潛心內典。年十三。持不殺戒。
0296c20: 蚤虱無所傷。至二十餘。入南京國子監。俄疾作。夢遊
0296c21: 地獄。見地藏菩薩於冥陽殿。覺而放諸生物。延僧誦
0296c22: 經。唱佛號已巳而謂人曰。吾將逝矣。青蓮華現吾前。非
0296c23: 淨土境乎。遂晝夜唱佛號不絕。命侍者息燭曰。吾常
0296c24: 在光明中。不須燭也。問何所見。曰。蓮開四色。問見彌
0297a01: 陀否。曰。見彌陀現千丈身。問觀音。曰。身與彌陀等。唯
0297a02: 不見勢至耳。言訖。忽躍起拈香曰。彌陀經功德。不可
0297a03: 說。不可說。不可說。吾已巳得上品生矣。寂然而逝生集。
0297a04: 陳道民
0297a05: 陳道民。法名明覺。吳江人。自幼蔬食。嘉靖二十六年。
0297a06: 投祇園法師為弟子。受優婆塞戒。六時課誦。口不離
0297a07: 佛。萬歷十五年九月。預知時至。別諸道友。十七日夜。
0297a08: 其婦方篝火絡絲。道民向婦拱手作別。坐角上。脫
0297a09: 與襪。以帶并束之。曰。明朝著不成矣。歸亟呼兒女
0297a10: 環視。中夜念佛聲寂。便化去獪園。
0297a11: 唐廷任
0297a12: 唐廷任。字體如。金華蘭溪諸生也。天性醇。躬孝友
0297a13: 之行。已巳而覺世無常。傾心至道。參雲棲宏公。受念佛
0297a14: 三昧。遂力行之。閱十三年如一日。年六十。當仲冬之
0297a15: 旦。謂諸子曰。新春十有一日。吾行矣。至期。盥漱整衣
0297a16: 端坐。手結印。口稱佛號。微笑而逝。事在萬歷三十一
0297a17: 年生集。
0297a18: 戈以安
0297a19: 戈以安。錢塘人。事雲棲宏公為師。法名廣泰。事親孝。
0297a20: 好行陰德。晚歲奉佛甚。與僧元素結春秋二社。為
0297a21: 念佛會。誦華嚴經。已巳而曰吾大限迫矣。當為西歸計。
0297a22: 遂閉一室習禪誦。晨夕不輟。預歸期。前二日。家人
0297a23: 來視。甚悲。以安曰。生必有滅。奚悲為。吾方凝神淨域。
0297a24: 面覲彌陀。若等勿以情愛亂我正念。請元素至。共唱
0297b01: 佛號。及期而化往生集。
0297b02: 孫叔子
0297b03: 孫叔子。安慶桐城人。父境吾居士。讀雲棲彌陀疏鈔。
0297b04: 喟然歎曰。至哉妙用。旋乾轉坤。所謂十世古今。始終
0297b05: 不離於當念。其唯念佛一門乎。鑄阿彌陀佛像。按四
0297b06: 十八願以為莊嚴。像成。送之雲棲。因乞法名為廣寓。
0297b07: 稱弟子。叔子年十二。從焉。遂受五戒。法名大圩。歸而
0297b08: 斷葷血棄科舉業。修念佛三昧。勤苦不惜身命。俄見
0297b09: 兩比邱持蓮華立於前。曰。孺子善哉。一心淨土。復見
0297b10: 化人誦金剛經一晝夜。乃瞿然起坐。曰。彌陀觀音。皆
0297b11: 來迎我。結金剛拳印。唱阿彌陀佛數聲。泊然而寂。有
0297b12: 淨土十二時歌傳於世。其室中歲產瑞芝。卒之歲。有
0297b13: 大如斗者。其色或如金。或如赤白輪往生集雲棲法彙。
0297b14: 郭大林
0297b15: 郭大林。湯陰人。亦專志淨業。年七十六。一日謂其子
0297b16: 曰。明午吾去矣。無疾而逝生集。
0297b17: 劉通志
0297b18: 劉通志。順天人。精勤念佛。年五十二。得疾。念益切。其
0297b19: 法侶李白齋先卒。通志絕而復甦。謂家人曰。白齋與
0297b20: 我。當同生淨土。已巳維舟待矣。為我易衣。挂念珠於項
0297b21: 從之。遂逝往生集。
0297b22: 郝熙載
0297b23: 郝熙載。錢塘諸生。為人忠信不欺。晚歸雲棲之教。法
0297b24: 名廣定。居家禪誦無間。已巳而得疾。一日忽舉首視窗
0297c01: 外。謂其子曰。今者別一乾坤矣。夜半云。佛坐蓮華臺
0297c02: 現吾前。吾往矣。遂逝。事在萬歷三十九年生集。
0297c03: 杜居士
0297c04: 杜居士。遺其名。順天宛平人。隱西山端光寺側古齋
0297c05: 堂中。三十年專志念佛。對人唯合掌稱佛號。預知將
0297c06: 終。禮懺九日。誦至懺中懇切語。輒流涕哽咽。遂絕食
0297c07: 日飲水少許。懺畢坐脫。浹旬始殮。顏色如生。有五色
0297c08: 雲盤屋上。山中人傳異之生集。
0297c09: 吳大恩
0297c10: 吳大恩。仁和人。仁慈好施。恤孤窮。護生命。鄉里稱之。
0297c11: 已巳而皈心佛法。晨夕誦經。唱佛號。一日別眾。跏趺而
0297c12: 逝。神色煥然。室有香氣。事在萬歷四十年生集。
0297c13: 吳繼勛
0297c14: 吳繼勛。字用卿。江南徽州人。性沈毅。嗜善若渴。晚修
0297c15: 淨業。持往生。唱佛號。日有定課。嘗失足墮江中。有
0297c16: 物籍之。流十里。躍而登舟。眾以為神。已巳而患背疽。持
0297c17: 誦自若。俄而正念示寂生集。
0297c18: 華居士
0297c19: 華居士。杭州江干人。醇樸無偽。與人不曲。中年獨
0297c20: 處一室。不涉世事。唯孜孜念佛而已巳。及將卒。自知時
0297c21: 至。更衣正寢。手整冠。端坐。別眾而逝生集。
0297c22: 顧原
0297c23: 顧原。字清甫。號寶幢居士。應天人。嘉靖間諸生也。少
0297c24: 豪雋。工詩。善書畫。年及四十。盡棄所習。斷酒肉。搆小
0298a01: 樓。獨坐其上。精修禪觀。豕人女子。絕不見其面。每夜
0298a02: 五更起。擊大木魚。高聲唱阿彌陀佛。其舍旁有屠兒。
0298a03: 每聞木魚聲即起屠家。一日遲起。恚而責其妻。妻曰。
0298a04: 爾不聞彼道人日打木魚念佛邪。自不知罪。乃責我。
0298a05: 何也。屠兒愕然即折刀不復屠。一時屠兒從而徙業
0298a06: 者甚眾。原與棲霞雲谷禪師善。結西方社。憨山清公
0298a07: 一日至棲霞寺。望見一道者。閒閒如孤鶴。即之。其目
0298a08: 不瞬。脫若遺世。已巳而入殿門。禮舍利塔。瞻拜良久。塔
0298a09: 頂忽現五色光。赭如寶錯。清公異之。以語雲谷。雲谷
0298a10: 曰。此寶幢也。方作西方觀耳。頃之。示微疾。請名僧數
0298a11: 人相對唱佛號。已巳而內人走報曰。滿宅聞蓮華香。眾
0298a12: 驚喜。原恬然如平時。徐語僧曰。我坐蓮華中半月餘。
0298a13: 見彌陀法身。空世界。世界皆金色。佛視我微笑
0298a14: 而挈我。又以袈裟覆我。我決定往西方矣。諸子涕泣
0298a15: 請曰。父即往。奈兒輩何。原笑曰。汝將謂我生邪。死邪。
0298a16: 而獨不觀於日乎。日出於東而沒於西。是果沒乎。遂
0298a17: 期。沐浴更衣。端坐而逝。蓮香三日始歇憨山夢遊集。
0298a18: 朱元正
0298a19: 朱元正。海鹽諸生也。平生有志聖學。律身甚嚴。年六
0298a20: 十餘深入禪悅。居宅後敝屋中。閉關不問家事。每日
0298a21: 晨誦法華經一卷。日過中則靜坐。其門人陳則梁訪
0298a22: 之曰。先生年高。盍少開酒禁。元正曰。子謂我須調養
0298a23: 血氣邪。不知我於生死已巳畫得斷。則梁竦然。其年七
0298a24: 月語其子曰。吾在此無事。可行矣。問何處去。曰。西方
0298b01: 去。子及孫固留。至十二月朔。示微疾。不食。家人蒼黃
0298b02: 治殮具。元正曰。勿忙。此後八日半夜事也。及期。端坐
0298b03: 欲逝。復曰。吾生平秋毫不負人。今冬舍後匠人。為我
0298b04: 平後門一片地。欲待明年元日。便老人出關行步。其
0298b05: 好意未報。因取紙作詩謝之。寂然而逝。時方雞鳴。預
0298b06: 戒家人。臨行勿令婦女來。過二三時乃來。來亦勿哭。
0298b07: 比天明。眷屬至。皆哭。元正復張目搖頭。令婦女去。去
0298b08: 盡乃瞑法華持驗紀事。
0298b09: 周廷璋
0298b10: 周廷璋。號楚。雲南人也。生於正德嘉靖間。為人淳
0298b11: 朴。治家不計有無。有輒散之貧者。人與之語。輒笑。或
0298b12: 謔之詈辱之。亦笑而已巳。素向佛法。晨起必誦金剛彌
0298b13: 陀觀音諸經各一卷。充然自得。曰。吾不離日用。不涉
0298b14: 貪愛。如是而已巳。年八十七。以清明日上冢。決辭祖考。
0298b15: 還謂其婦曰。吾將行矣。彌陀迎我。觀音勢至俱來也。
0298b16: 已巳而曰。觀音謂我絕葷五日。可西行。遂日食一粥一
0298b17: 蔬。至期。沐而冠。令子弟誦七如來名而已巳。誦經既畢。
0298b18: 端坐而逝。翼日。有香發於體。貌如生金剛靈應錄。
0298b19: 程見山
0298b20: 程見山。以字傳。遺其名。天性孝友。少為賈。已巳而棄去。
0298b21: 家居精研佛理。禮誦有定程。雖冗不廢。晚年益靜默。
0298b22: 日以禪觀為業。疾革。家人方蒼黃。見山云。汝等無出
0298b23: 聲。我方澄念。以西方為歸。平時所願。今克從矣。遂卒。
0298b24: 年七十六劉子威禪悅小草。
0298c01: 張守約
0298c02: 張守約。浙江秀水縣人。貧而好施。倡諸同志。廣行利
0298c03: 益事。以百千種計。晚乃盡謝世事。一蔬一飯。日誦西
0298c04: 方佛名。擬寒山詩三百首。激勸緇素。一以淨土為
0298c05: 歸。一云。淨土大法門。彌陀大願力。千生萬劫來。今朝
0298c06: 始識得。當生難遭想。慎勿更錯失。念佛求往生。貴在
0298c07: 心專一。一云。物外寄閒身。諸緣任運歇。不染半默塵。
0298c08: 唯念一聲佛。性使軟如綿。心要硬如鐵。肯作無益事。
0298c09: 水底去撈月。一云。昨日入蓮社。口佛心亦佛。今日火
0298c10: 宅中。事雜念亦雜。若非根器深。未免塵勞汩。是以古
0298c11: 哲人。山中修淨業。一云。上品見佛速。下品見佛遲。雖
0298c12: 有遲速異。終無退轉時。參禪病著相。念佛貴斷疑。實
0298c13: 實有淨土。實實有蓮池。一云。七十古來稀。前面無多
0298c14: 日。急急辨盤纏。猶恐來不及。橫也任他橫。直也任他
0298c15: 直。安得閒工夫。與之分皂白。妻陶氏。自歸守約。亦課
0298c16: 誦無間。守約詣普陀禮大士。陶氏謂二子曰。吾平日
0298c17: 參是心作佛。至今始悟。娑婆緣盡。吾其行矣。期端
0298c18: 坐而逝。次日守約歸。成殮。俄而棺上出青蓮華。其數
0298c19: 五擬寒山詩并序生集。
0298c20: 莊廣還
0298c21: 莊廣還。字復真。嘉興桐鄉人。少為儒。已巳而學醫。年四
0298c22: 十餘。頗厭世事。遂從事養生術。久之致疾。乃喟然曰。
0298c23: 吾獨不能為天地間一閒人乎。遂搆小園。疊石樹華
0298c24: 木。嘯歌其中。一日華開落。悟身無常。即毀園。閉關
0299a01: 坐禪。取金剛諸經誦之。偶出遊杭州。遇一翁。與之語
0299a02: 學佛。翁曰。子學佛。誰所師。曰。未也。翁曰。子不讀柳子
0299a03: 厚服氣書乎。雲棲有蓮池禪師者。近在此。盍往師之。
0299a04: 應曰。諾。遂徒步詣雲棲。謁蓮池。蓮池授以念佛法。遂
0299a05: 受五戒。歸家日課阿彌陀佛五萬聲。未半載。心地寂
0299a06: 然。年八十。再詣雲棲。受菩薩戒。歸老於家。居常病其
0299a07: 鄉人。不知正法。多宗邪教。閱淨土諸經論。掇其語要。
0299a08: 名曰淨土資糧集。以導眾信。鄉人從而化焉淨土資糧集。
0299a09: 鮑宗肇
0299a10: 鮑宗肇。字性泉。紹興山陰人。家世信佛。宗肇既冠。斷
0299a11: 葷酒。能覆誦法華楞嚴二經。每日一周。其父命鬻楮
0299a12: 於嘉興。怒其折閱。之跪。良久起。則已巳默轉楞嚴竟
0299a13: 矣。從紫散木諸老師遊。晚而歸心雲棲。篤志淨
0299a14: 業。兼肆力於方山合論永明宗鏡錄諸書。信解通利。
0299a15: 自號天鼓居士。著書曰天樂鳴空。臨終囑其子治齋。
0299a16: 邀法侶王季常等緇衣數人至。同聲誦西方佛號。日
0299a17: 西時。忽合掌謝眾曰。與諸君永別矣。遂趺坐而化天
0299a18: 樂鳴空集。
0299a19: 莊嚴
0299a20: 莊嚴。字平叔。松江華亭人。深達佛法。導諸同事。衣履
0299a21: 所餘。常以施人。家有一子一。視之泊如也。閒作詩。
0299a22: 及小詞。皆清遠有致。調滿庭芳一闋云。六十餘年。
0299a23: 片時春夢。覺來剛熟黃梁。浮華幻影。有甚好風光。冷
0299a24: 眼輕輕破。急翻身蹬斷絲韁。兒孫戲從他搬演。何
0299b01: 必看終場。青山茅一把。殘生活計。別作商量。但隨緣
0299b02: 消遣。洗焚香。先送心歸極樂。恣逍遙。寶樹清涼。堪
0299b03: 悲也。回頭望處。業海正茫茫。天啟四年。卒於其友胡
0299b04: 子灝之園。崑山王弱生錄其詞。以為數年中所見學
0299b05: 道人。以平叔為第一也王弱生河渚集。
0299b06: 黃承惠
0299b07: 黃承惠。字元孚。杭州錢塘人。為人耿介。不合俗。不能
0299b08: 治生產。事大母母盡孝。好施與。人寒無衣者。解衣
0299b09: 衣之。無食者。傾其囊中錢與之。妻弟聞啟初。奇其清
0299b10: 苦。導往雲棲宏公所。以弟子禮見。宏公名之曰淨明。
0299b11: 其後得嘔血疾。積三歲弗瘳。且亟。啟初教之念佛。承
0299b12: 惠方苦痛。弗省。啟初厲聲曰。汝眼光墮地。即今知痛
0299b13: 者。畢竟落在何處。承惠悚然曰。將奈何。啟初曰。莫如
0299b14: 念佛。承惠曰。爾教我念自性彌陀邪。念極樂彌陀邪。
0299b15: 啟初曰。汝將謂有二邪。承惠遽有省。請慧文法師至。
0299b16: 設佛像。為說淨土因緣。承惠欣然。請法師為剃髮。受
0299b17: 沙彌戒。屏家屬。唱佛號。默轉蓮華經七日。家人皆聞
0299b18: 蓮華香。忽微笑說偈曰。一物不將來。一物不將去。高
0299b19: 山頂上一輪秋。此是本來真實意。乃命家人治齋供
0299b20: 佛。請僧唱佛號。讀雲棲發願文。至云阿彌陀佛。放光
0299b21: 接引。垂手提。歡然起坐。諦觀佛像而逝憨山夢遊集。
0299b22: 聞啟初
0299b23: 聞啟初。字子興。法名大。與承惠同鄉里。少善病。志
0299b24: 欲出生死。乃往雲棲受念佛法門。雲棲示寂。憨山清
0299c01: 公來弔。啟初作禮白言。願薙髮為弟子。清公曰。佛性
0299c02: 四大不能拘。豈毛髮能為礙乎。況子有親在。未可也。
0299c03: 啟初乃已巳。俄而疾作。啟初曰。吾當直往西方耳。疾無
0299c04: 傷也。及疾甚。神志瞀亂。不能自持。大懼。亟命家人請
0299c05: 僧至。唱佛號。越一日。瞀亂如故。復瞿然曰。生死根株。
0299c06: 非他人所能也。立起。盥沐著衣。對佛焚香煉臂。哀
0299c07: 苦懺悔。徹夜無少倦。及還坐。神安志定。淨土現前。乃
0299c08: 薙髮披袈裟。別眾而逝。憨山清公聞而歎曰。勇哉聞
0299c09: 生。其可謂烈丈夫矣憨山夢遊集。
0299c10: 沈咸
0299c11: 沈咸。字稚咸。吳江人。少穎異。弱冠補諸生。性純孝。父
0299c12: 母相繼歿。哀毀骨立。偶閱彌陀楞嚴諸大乘經。有省
0299c13: 參謁雲棲大師歸。乃除葷腥。屏居邑之水西庵。專修
0299c14: 淨土。日誦佛號五萬聲。寒暑無間。復莊書楞嚴經以
0299c15: 薦母。與僧淵鑑結淨土會。邑中人多從而化焉。忽
0299c16: 一日謂其子婦曰。吾世緣已巳盡。西方佛來接引。吾隨
0299c17: 之歸矣。頃之。面西趺坐而逝。時萬歷三十九年也。子
0299c18: 宏。亦修淨業。血書金剛經章夢易撰沉居士傳。
0299c19: 朱鷺
0299c20: 朱鷺。字白民。吳江諸生也。少有俊才。親亡。棄諸生。學
0299c21: 長生術。已巳而參雲棲宏公。探求法要。宏公化去。鷺因
0299c22: 禮塔作偈曰。我昔初謁師。問參禪念佛。可用融通得。
0299c23: 師答隨口出。若然是兩物。用得融通著。快哉此一語。
0299c24: 令人心膽悅。時時舉向人。諸方傳說。念佛人無盡。
0300a01: 是指亦無盡。靈山會未散。蓮池舌長活。短偈作供養。
0300a02: 合掌無縫塔。與王在公同遊徑山。闢一軒居之。閱般
0300a03: 若經。晚居蘇州蓮華下。偕山僧修念佛三昧。自號
0300a04: 西空居士。年八十。作辭世偈。沐浴更衣而逝雲棲法
0300a05: 彙吳江志憨山夢遊集。
0300a06: 吳瞻樓
0300a07: 吳瞻樓。遺其名。太倉人。晚年以家事付二子。篤修淨
0300a08: 土。一意西邁。日持佛號萬聲。誦大小彌陀經。及往生
0300a09: 。兼作西方觀。不雜餘業。閱十二年如一日。西方聖
0300a10: 境。累見目前。前時湧白蓮華。大如臼。童稚皆見之。
0300a11: 年七十餘。怡然坐脫。子孫以事佛世其家焉現果隨錄。
0300a12: 吳鳴珙
0300a13: 吳鳴珙。字叔寶。太倉人。家素饒。好施。然不甚通佛法。
0300a14: 年六十餘。忽別眾沐浴。延隆福寺印初法師。授三皈
0300a15: 五戒。大呼出去者再。合掌逝矣。頃復開目語人曰。吾
0300a16: 纔發永絕塵世願。勇猛念阿彌陀佛。蓮華世界。忽已巳
0300a17: 現前。自省平日何善。乃獲此報。傳語諸公。各須努力。
0300a18: 言訖索水自照。恍悟曰。今生吳叔寶。前生徐和尚。復
0300a19: 大呼快哉而逝。異香發於室現果隨錄。
0300a20: 王醇
0300a21: 王醇。字先民。揚州人。遊吳越山水。參一雨禪師。受
0300a22: 優婆塞戒。居山日誦蓮華經。已巳而歸揚州。居慈雲庵。
0300a23: 修淨業。顏其居曰寶栖。臨終。預知時至。結跏趺
0300a24: 坐。請僧環誦佛名而逝王先民傳。
0300b01: 陳至善
0300b02: 陳至善。字用拙。常熟人。孩時聞祖母誦佛號。啼輒止
0300b03: 既入塾。讀論語。至朝聞道。夕死可矣。入問母曰。人死
0300b04: 安歸。母不能答。以告其父。父曰。汝意云何。至善曰。欲
0300b05: 知生死。其必聞道乎。父曰。是兒他日定入無生法。及
0300b06: 長。聞雲棲之風。慕之。篤志淨業。放諸生命。有寂公者。
0300b07: 嗣法雲棲。已巳而結茅藤溪。至善為募金搆禪院。一日
0300b08: 寂公夢至善緇衣黃。含笑言別。亟走視之。見至善
0300b09: 方誦佛號。右而逝常熟志。
0300b10: 張光緯
0300b11: 張光緯。字次民。無錫人。年十四。補諸生。明亡。棄舉業。
0300b12: 家居課生徒。年五十餘。妻子盡喪。孑然獨處。因究心
0300b13: 內典。自號息廬居士。奉雲棲之教。所著文率以淨土
0300b14: 為歸。日課佛名萬計。兼觀佛像。每夕禮佛。雙燈結華。
0300b15: 或如珠。或如粟。或如瓔珞。如鬘雲。一夕左燈忽現蓮
0300b16: 華。有佛跏趺其上。峨金容。相好畢具。良久方滅。光
0300b17: 緯拜籲。願得再見。越三日夕。左燈之上。現佛立像。右
0300b18: 燈之上。亦湧蓮華。佛斜坐其上。家人咸見之。光緯受
0300b19: 優婆塞戒。尤以戒殺為第一義。一蚊一蟻咸所護念。
0300b20: 晚而長齋。祭先祀神。悉用菜果。食飲無所擇。有珍味。
0300b21: 輒以餉人。冬夏一冠。二十年不易也。年七十三時。自
0300b22: 為終制。不受人弔。不立木主。殯不過七七。自謂無營
0300b23: 無戀。無瞋恚。泊然待盡而已巳。未幾卒。有淨土剩言。刻
0300b24: 行於世。其念佛說三篇尤切於學者。略言。經云。執持
0300c01: 名號。一心不亂。執持云者。若可把捉而非把捉。儒家
0300c02: 所謂拳拳服膺。朱子訓以恭敬奉持者是。下文弗失。
0300c03: 便是不亂義。儒家又言顧諟。朱子釋以常目在之。即
0300c04: 是觀佛義。亦即是不亂義。口誦佛名。眼觀佛像。耳還
0300c05: 自聽。聲從舌流。禪味悅心。鼻聞香氣。如是念佛。反六
0300c06: 還一。云何得亂。吾今念佛。作一方便。自視此心。如淨
0300c07: 寶瓶。佛名如穀。逐字逐句。如穀投瓶。貫珠而下。穀既
0300c08: 無盡。瓶亦不滿。不放一粒。拋向瓶外。顧念此瓶不滿
0300c09: 徑寸。中藏三千大千世界百億微塵數佛。三十六萬
0300c10: 億一十一萬九千五百同名同號阿彌陀佛。安住其
0300c11: 中。我亦與之俱會一處。游樂宴息。方是我安身立命
0300c12: 處也。又曰。石南和尚偈曰。念佛切莫貪多念。且念一
0300c13: 百心不亂。九十九聲一念差。捋轉數珠都不算。如是
0300c14: 一百百至千。從千至萬如珠貫。箭射不入刀不侵。百
0300c15: 萬魔軍皆退竄。吾向來念佛。亦只囫圇念過。今始知
0300c16: 須字字從心裏出。還須字字入心裏去。當念佛時。先
0300c17: 要閉目端坐。凝神定慮。不可有一毫雜亂心。躁競心。
0300c18: 昏惰心。開口出聲。務令聲從心發。心籍口傳。息調聲
0300c19: 和。不徐不疾。字字分明。句句相續。分之則一字可作
0300c20: 一句。貫之則百千句直如一句。密密。自一聲以
0300c21: 至千萬聲。自一刻以至十二時。無斷無續。不缺不漏。
0300c22: 久之純熟。華開見佛。到時自驗。決不賺人。又云。念佛
0300c23: 之至。須兼作觀。瞑目向西。端坐默想。神與形離。驀直
0300c24: 西去。漸見樹林。及諸水鳥。金繩界道欄楯交羅。取次
0301a01: 遄行。寶池勝蓮。香臺樓閣。種種在目。儼然如來現身
0301a02: 丈六。觀音侍左。勢至侍右。放眉間光。垂手接引。我及
0301a03: 海眾。同攝光中。隨引而上。禮足悲懇。于時忽見金掌
0301a04: 摩頂。甘露灑身。此心廓然。獲大安隱。徐徐神返。若出
0301a05: 定然。於彼世界中。日遊一遍。往生路熟。時至不迷。願
0301a06: 以此告諸念佛人。須知心念。莫但口念。入此門時。去
0301a07: 佛不遠淨土剩言。
0301a08: 袁列星
0301a09: 袁列星。字垣三。崑山人。寓杭州西溪。因自號西溪
0301a10: 居士。成童時習舉業。一日聞外祖母誦金剛經無四
0301a11: 相句。即有契入。既而遇悅山禪師。參求向上。日加精
0301a12: 進。會白嵩老人自雪來崑。列星再三叩擊。言下洞
0301a13: 然。遂受記。已巳而道風日播。隨機接引。慧辯無礙。提
0301a14: 唱一乘。兼宏淨土。時諸同輩好修僊術。兼慕枯禪。多
0301a15: 有不信淨土者。列星曉之曰。淨土法門。圓通廣大。我
0301a16: 向來密修密證。不敢輕以語人。非秘而不言也。時節
0301a17: 未至。恐言之無益耳。諸佛甚深法藏。二乘聲聞辟支
0301a18: 佛聞之。尚是不信。彼住在涅槃清淨。已巳證神通妙
0301a19: 用。不知淨土大莊嚴海。處處現成。故諸佛呵二乘為
0301a20: 邪。謂其墮無為阬。飲三昧酒。可歎今之禪者。尚未能
0301a21: 到涅槃清淨二乘境界。便空腹高心。未得為得。未證
0301a22: 為證。於六根未動時。認著一箇光影。以為既悟。便爾
0301a23: 莽莽蕩蕩。呵斥淨土。真可憐憫。就使真正大徹大悟
0301a24: 摸著娘生鼻孔。還能逃得寂光淨土否。又曰。知是般
0301b01: 事。便撥向一邊。密雲老人云。你要撥向那一邊。真正
0301b02: 癡人前不可說夢也。古德云。今時禪者。以透過法身
0301b03: 為極則。不知逶過後又作麼生。假饒透後有甚麼消
0301b04: 息。亦是病。真實語言。所宜痛省。今時禪者尚不出微
0301b05: 細所知魔。反指修淨土者為愚。亦甚惑矣。夫盡空
0301b06: 有十法界。淨土是第一法界。故九界同歸。但修淨土
0301b07: 者。人道為易。地獄餓鬼。眾苦煎逼。并不知有佛名。
0301b08: 諸佛日以威神法力。清淨光明。哀憐救護。彼盲然聾
0301b09: 然。不一知也。如或業盡心開。一聞佛名。地獄餓鬼。立
0301b10: 變清法界矣。畜生癡迷罔覺。修羅嗔根熾盛。難
0301b11: 慈光。而最不肯修淨土者。尤莫如天僊道。彼非不知
0301b12: 淨土之為美也。但已巳得神通妙用。飛騰變化。出有入
0301b13: 無。亦能放現金光。幻出諸菩薩形像。幻出種種莊嚴
0301b14: 勝具。以為淨土之樂。不過如是。而不知其墮於幻識
0301b15: 也。都是自己巳精氣神團聚幻成。吾佛所呵不修正覺。
0301b16: 未是無為。報盡還墮者也。吾人本來一切現成。旋天
0301b17: 轉地。不待安排。更無他物。並非鍊而成者。若曰修鍊
0301b18: 而得。都是魔說。吾前所謂不生不滅。惟不生者不滅。
0301b19: 若修鍊而成。即是有生。無有不滅者也。元精元氣。不
0301b20: 出元神。元神者識之別名也。大丈夫要復本來。方將
0301b21: 洗淨神識。斬斷命根。奈何反修成一箇神識。愈膠愈
0301b22: 固。難以驟拔。久之中力衰敗。有未至劫火而先壞者。
0301b23: 縱能堅持牢固。劫火一到。同歸於盡。劫火不唯破
0301b24: 有形。亦能破無形。無自安慰曰。吾道如空。永不能
0301c01: 壞也。須知空亦是神識幻出。無上道眼方能覤破。
0301c02: 天僊現種種勝境。畢竟不十分光明。不十分正大。豈
0301c03: 如淨土一切如來。同其光明徹。一切菩薩聲聞。同
0301c04: 共光明徹。一切水鳥樹林華香音樂。同共光明
0301c05: 徹。於一毫端。建寶王剎。坐微塵裏。轉妙法輪。非天僊
0301c06: 法界所可擬其萬一者也。誠能深信淨土。專而行之。
0301c07: 已巳超過百億天僊。倘猶不能斷除學僊之念。是未明
0301c08: 乎大小之分也。淨土法門。乃一切聖賢所歸宿地
0301c09: 也。得生淨土。福慧雙足。來返娑婆。遇僊度僊。遇魔度
0301c10: 魔。遇人度人。遇鬼度鬼。遇恩度恩。遇仇度仇。方是大
0301c11: 丈夫事。君今決定信修淨土。永不退轉。池中蓮華。便
0301c12: 已巳舒條吐萼。一切諸佛光明。塞滿汝眼。一切法音。塞
0301c13: 滿汝耳。一切妙典。塞滿汝心。一切妙香妙味。塞滿汝
0301c14: 口汝鼻。如是加護。一絲不露。勝境盡絕。便是一尊古
0301c15: 佛矣。有不天地皆歸。僊魔畢度者哉。康熙五十九年
0301c16: 二月。卒於寶樹庵。年六十二。門人輯其言。為西溪居
0301c17: 士集西溪集。
0301c18: 皇甫士坊
0301c19: 皇甫士坊。字子儀。錢塘人。世業醫。士坊少讀龍舒居
0301c20: 士淨土文。惕然深省。與思齊大師為方外交。篤修淨
0301c21: 業。平居作淨土詩。積百餘首。今錄其尤切要者。一云。
0301c22: 大哉淨土門。至簡亦至易。持名願往生。無人不果遂。
0301c23: 凡夫根器薄。輾轉生疑貳。自疑積習深。宿業難捐棄。
0301c24: 復慮念力微。勝境莫能致。不知無始來。罪性本偽。
0302a01: 但能持佛名。速滅生死罪。如風掃雲霧。如燈除暗昧。
0302a02: 雲暗本非真。心空滌陳穢。況此萬德名。感應難思議。
0302a03: 如石性本沈。得舟終不墜。如人犯官刑。皇恩能赦庇。
0302a04: 佛力妙難思。自力亦奇異。勿謂念力微。念力必如意。
0302a05: 念比金石堅。念比鋒刃利。念西決生西。念佛佛必至。
0302a06: 先聖有格言。匹夫難奪志。一云。二乘見偏空。執理而
0302a07: 廢事。遂謂無淨土。心淨即土義。不知心與土。非一亦
0302a08: 非二。諸土唯心生。一心眾土備。極樂心之淨。娑婆心
0302a09: 之穢。極樂是名。娑婆亦應偽。愛重生娑婆。念專自
0302a10: 西去。淨穢既生心。土亦隨所與。譬如一輪月。映入諸
0302a11: 水內。水清月自明。水濁月晦昧。月比本來心。水比諸
0302a12: 世界。一心含萬剎。莫作有無解。無實亦無。事理兩
0302a13: 無詿。又作十二時頌曰。平旦寅。常時佛課在凌晨。一
0302a14: 刻工夫十聲號。能超生死出沈淪。希有法。妙難論。往
0302a15: 生全以信為因。君能聽受無疑惑。便是多生受記人。
0302a16: 日出卯。朝露易晞人易老。試將親友細尋思。眼前多
0302a17: 少埋芳草。要修行。須及早。一寸光陰無價寶。閒時不
0302a18: 肯念彌陀。直待臨終空懊惱。日高辰。人世遷居必擇
0302a19: 鄰。莫向人天求福報。壽終難免再沈淪。生忉利。作轉
0302a20: 輪。暫時快樂未為真。勸君念佛求西去。永作逍遙自
0302a21: 在人。禺中巳。食時處處炊起。自餐飽飯自充飢。自
0302a22: 己巳修持了生死。子憶娘。母憶子。到底工夫全在己巳。
0302a23: 捨身心見願王。十萬餘程近如咫。日南午。佛日當空
0302a24: 目不。一條直路少人行。反向長途受辛苦。不談禪。
0302b01: 不揮麈。念念彌陀常作主。雖然身未出娑婆。棲神已巳
0302b02: 在蓮華土。日昳未。六蛇共室真堪畏。出沒閻浮是幾
0302b03: 遭。多生還不分涇渭。猛回頭。滌塵胃。人命無常須不
0302b04: 諱。死字常將挂在眉。纔覺西方有滋味。晡時申。歎息
0302b05: 人身似轉輪。此身不向今生度。更向何生度此身。休
0302b06: 錯過。莫因循。幾多帶角與披鱗。千佛慈悲難救度。塵
0302b07: 沙劫數自沈淪。日落酉。返照餘光不悠久。堪笑愚人
0302b08: 顧目前。死生大事君知否。臭錢財。閒茶酒。賺得凡夫
0302b09: 終日走。波波不暇念彌陀。臘月到來空束手。黃昏戌。
0302b10: 一盞孤燈明夜室。上別了襪和。魂夢冥冥黑如
0302b11: 漆。歎人身。容易失。要出輪迴須念佛。無邊罪障一時
0302b12: 消。佛光皎似千輪日。人定亥。富貴功名不常在。枕上
0302b13: 黃梁夢未醒。癡情猶自憂千載。略因循。成懈怠。一息
0302b14: 不來窮劫悔。孤負西方老願王。遙垂金臂恩如海夜。
0302b15: 半子。淨穢相形分彼此。不是娑婆苦折磨。誰肯心
0302b16: 厭生死。既厭離。要知止。黃金地上樂無比。眼前煩惱
0302b17: 為誰來。都是西方促裝使。雞鳴丑。君願往生誰掣肘。
0302b18: 煩惱場中正好修。念佛須教心應口。離是非。無可否。
0302b19: 凡事隨緣我何有。但看蓮華不陸生。結根偏在泥中
0302b20: 藕。後不詳其終儒齋淨土詩。
0302b21: 羅允枚
0302b22: 羅允枚。太倉人。父夢一僧求寄居。及旦而允枚生。四
0302b23: 五歲時。猶能憶前生事。一日繞柱走。頭暈仆地。自後
0302b24: 遂失所憶。及長。以多病棄舉業。參檗巖老人。了徹向
0302c01: 上。復回心淨土。康熙四十年秋。病且革。忽聞空中聲
0302c02: 云。勝蓮居士。尚餘壽一紀。已巳而頓痊。因自號勝蓮。時
0302c03: 州人罕知修淨業者。允枚首倡念佛社。三四處。蓮風
0302c04: 大振。五十二年秋病復作。人以為憂。允枚絕不介意。
0302c05: 一夕夢神告曰。汝勸人修淨業功甚大。今延汝壽矣。
0302c06: 允枚性慈善。凡放生育嬰賑饑諸善事。咸樂成之。年
0302c07: 七十一。其年六月二日。別親友云。將於初六日辭
0302c08: 世。至期沐浴端坐說偈曰。七十一年。拖著皮袋。今日
0302c09: 撇下。何等自在。偈畢寂然。頃之家人哭喚不已巳。忽張
0302c10: 目曰。累我更遲七日。十四日晨起曰。今日吾必行矣。
0302c11: 亟請乾行長老暨道友某某。來助我念佛。眾至。唱佛
0302c12: 名。至辰刻。忽聳然曰。大士來矣。合掌向西。稱佛而脫
0302c13: 周安士文稿。
0302c14: 周夢顏
0302c15: 周夢顏。一名思仁。字安士。崑山諸生也。博通經藏。深
0302c16: 信淨土法門。自號懷西居士。嘗以眾生造無量罪。唯
0302c17: 淫殺二業。實居大半。因著戒殺戒淫二書。其戒殺書。
0302c18: 名萬善先資。言多懇切深痛。自言每過一切神祠。必
0302c19: 祝願云。唯願尊神。發出世心。勿受血食。一心常念阿
0302c20: 彌陀佛。求生淨土。思仁自今二十四歲。直至壽盡。中
0302c21: 間若殺一小魚蝦。乃至家中眷屬。若有一人傷一蚊
0302c22: 蟻。唯願尊神是糾是殛。迅雷擊碎所著書板。思仁自
0302c23: 今二十四歲。直至壽盡。臨河見魚。仰面見鳥。不思救
0302c24: 度。反萌殺機。亦同此誓。思仁自今二十四歲。直至壽
0303a01: 盡。若夢寐中見人殺生。不能至心稱佛名號。發救度
0303a02: 心。而反歡喜贊成其事。亦同此誓。其戒淫書。名慾海
0303a03: 回狂。勸諸淫者。先觀胎獄。了種種苦。是謂息淫原始
0303a04: 方便。次觀此身諸蟲蝟集。宛轉遊行。食人腦髓。是為
0303a05: 初開不淨方便。次觀男女膿血洟唾。惡露中滿。猶如
0303a06: 溷廁。糞穢所都。是為息淫對治方便。次想死人正直
0303a07: 仰臥。寒徹骨。黃水流出。臭不可聞。體生蟲。處處
0303a08: 鑽嚙。皮肉漸盡。骨節縱橫。乃至冢破骨出。人獸踐踏。
0303a09: 而我此身。終亦如是。次念法華所說因緣生相滅相。
0303a10: 與不生滅。是為斷淫窮原方便。次觀自身。在極樂世
0303a11: 界七賽池內蓮華之中。蓮華開敷。見阿彌陀佛。坐寶
0303a12: 蓮華。及諸種種莊嚴瑞相。亦見自身禮拜供養於佛。
0303a13: 作是觀時。發願往生極樂世界。永脫淫。是為究竟
0303a14: 解脫方便。又嘗輯西歸直指四卷。乾隆四年正月。與
0303a15: 家人訣云。將西歸。家人請以香湯沐浴。卻之曰。我香
0303a16: 湯沐浴久矣。談笑而逝。異香郁然滿一室。年八十四。
0303a17: 初有王孟者。與夢顏交。其年十一月朔。謂夢顏曰。
0303a18: 十七日為彌陀聖誕。吾將行矣。至十六日。問夢顏曰。
0303a19: 云何決定得生淨土。夢顏曰。當於念佛時。發四宏誓
0303a20: 願。則淨因堅固。決無退轉。孟以為然。十七日。念佛
0303a21: 坐逝。顏色不變。又有余亭者。見夢顏所著書悅之。
0303a22: 因問往生之訣。夢顏為指示法要。亭歡喜奉行。未
0303a23: 幾別親友。遺偈而逝慾海回狂。萬善先資。安士文稿。
0303a24: 沈中旭
0303b01: 沈中旭。字啟白。吳縣人。少豪宕。急人之難。既而以醫
0303b02: 名。益喜施。貧者不取藥直。或與之錢粟。年二十五喪
0303b03: 偶。不復娶。虔修淨業。所過僧坊街頭橋下。書西方
0303b04: 佛名。及警策語。勸人念佛。遇有危疾。輒蹙然曰。孽深
0303b05: 矣。吾力不能救汝。奈何。病者涕泣。固以請。則曰無已巳。
0303b06: 其必念佛乎。西方極樂世界。阿彌陀佛。能至心稱念
0303b07: 一聲者。滅八萬億劫生死之罪。汝能信否。其人唯唯。
0303b08: 曰。汝能念否。其人復唯唯。曰誠如是。疾可為也。乃下
0303b09: 藥焉。亦往往有奇驗。從而歸佛者甚眾。中旭年七十
0303b10: 餘有疾。其嗣子戒門者。屏人勿通。其逝也。無知狀者。
0303b11: 然至今城西人論數十年來。白衣中修淨業者。必以
0303b12: 中旭為首稱云二林居後集。
0303b13: 楊廣文
0303b14: 楊廣文。字道原。吳縣人。少孤不娶。皈心淨業。歲饑。道
0303b15: 有棄兒。輒收養之。至十數。長而後遣之。門有乞者。教
0303b16: 令唱佛名。即予之錢。由是乞者踵至。每語人曰。一心
0303b17: 念佛。求生西方。只此八字。是無上法門。更無他說。乾
0303b18: 隆三十五年得疾。其友沈炳往省之。唱佛名不絕口。
0303b19: 明日遂逝。年六十餘二林居後集。
0303b20: 顧天瑞
0303b21: 顧天瑞。蘇州城西。大人也。中年長齋。為念佛會。妻
0303b22: 陸氏。亦長齋。日誦佛名甚虔。年六十三。得微疾。預知
0303b23: 將終。沐浴易衣就寢。其姒俞氏。別室居。忽聞陸氏遙
0303b24: 語云吾先去。姆早晚好來也。俞氏亟遣子視之。逝矣。
0303c01: 俞氏故長齋修淨業。居半載無疾而逝。天瑞後數年。
0303c02: 別諸親故。沐浴唱佛名。亦無疾而逝。事在乾隆三十
0303c03: 五年二林居後集。
0303c04: 姜見龍
0303c05: 姜見龍。字元標。吳縣人。嘗倡設義冢。埋諸暴骼。歲饑。
0303c06: 捐金以賑。家遂中落。習眼科以自活。初好長生術。一
0303c07: 夕夢至一所。巉崖幽谷。陰風颯然。急覓路行數里。忽
0303c08: 見天日。幢幡蔽空。寶輿中一人趺坐。身金色。見龍請
0303c09: 曰。夙生罪障。入險塗。願見救。輿中人言。汝能發
0303c10: 願否。見龍稽首曰。願從今日。作佛家奴。輿中人言。甚
0303c11: 善。明日當有比邱。導爾修行。慎勿錯過。言畢。頓失所
0303c12: 見。及旦。果有一僧門而入。為言修行之要。無過念
0303c13: 佛。能念佛者。決生西方。能念佛者。得不退轉。能念佛
0303c14: 者。疾成正覺。見龍大喜。日持佛名萬餘。聲徹里巷。乾
0303c15: 隆四十三年八月。示微疾。謂諸子曰。吾一心求生西
0303c16: 方。無他戀也。其月既望。書偈曰。脫卻郤五濁苦。往生極
0303c17: 樂土。七寶蓮胎圓。一念成正果。明日將午。寂然而逝。
0303c18: 年七十五姜崑成述。
0303c19: 沈炳
0303c20: 沈炳。字敬孚。長洲人。年十五。得喘病。過三十而劇。因
0303c21: 發出世心。持佛名頗切。至年五十病益甚。自正月至
0303c22: 五月。一息僅屬。遂矢願長齋。其友楊廣文往省之。勸
0303c23: 持金剛經。扶起授之讀。盡卷。居三日。加持至三卷。半
0303c24: 月而病愈。自後日以三卷為常。持佛名不輟。夜坐輒
0304a01: 至曉。喘病遂除。而身微傴。閱五年。夜坐頃。自誓不取
0304a02: 正覺。終不休歇。脊梁忽聲振。挺豎如平人。尋受五戒
0304a03: 於旅亭會公。炳常言世間萬法。生滅不停。唯有一句
0304a04: 阿彌陀佛。是大休歇處。又自謂念佛工夫。尤於病中
0304a05: 得力。諸苦煎熬。獨一念炯然。不曾打失耳。乾隆四十
0304a06: 六年十一月。示微疾數日。其月晦。晨起盥沐畢。喘甚。
0304a07: 回身向西。結跏念佛。其妻在旁。揮之去。已巳而寂然。則
0304a08: 坐逝矣。遺言以龕殮。用茶毗法。其妻亦長齋。修淨業。
0304a09: 已巳而出家為尼二林居後集。
0304a10: 王恭
0304a11: 王恭。字禮言。太倉人。為人恬澹寡嗜慾。少棄舉子業。
0304a12: 好為詩。所居南園。故宗老文肅公別墅。竹石蕭涼。偕
0304a13: 諸從。觴詠自得。年五十餘。輟詩不復為。長齋修淨
0304a14: 業。自號破有居士。一夕夢遊淨土。覺而志以詩曰。無
0304a15: 多些子沒商量。夢入蓮大歇場。諸上善人譚法性。
0304a16: 各天帝釋雨華香。鳥音樹樂無停響。珠閣金臺盡放
0304a17: 光。咫尺僊原曾不隔。莫教迷路歎漁郎。又曰。雪山老
0304a18: 子最多情。指點歸家路甚明。不住直須這裏住。無生
0304a19: 恰好箇中生。投將種後芽旋發。培得根來果自成。領
0304a20: 取臺山驀直去。何勞萬里訪蓬瀛。時年七十二矣。其
0304a21: 明年夏。臥疾園之潭影軒。軒前有蓮池。華未放。一蓮
0304a22: 藥傍崖石。獨對榻而開色鮮好。滿二日。恭課佛名如
0304a23: 常時。手結印而逝。而華亦萎。時乾隆四十七年五月
0304a24: 八日也。亡何。劉河人有以乩降神者。恭子沖往叩之。
0304b01: 乩大書曰。我破有主人也。問今居何處。答幸登蓮界。
0304b02: 問頗憶家否。答何思何慮。問家事。答南無佛。固問。又
0304b03: 書南無佛。如是者三。遂寂顧成志。許培秀述
0304b04: 論曰。余少聞輪回往返之說。輒自悲流浪五濁。倀倀
0304b05: 然靡所依也。既長。觀庾彥寶王中諸公行事。遺棄
0304b06: 世榮。一心西邁。誠慕之。夫百年須臾耳。身家妻子之
0304b07: 謀日固。悲歡得失榮辱之數日出。而死已巳隨其後矣。
0304b08: 昔人謂念佛一門。於居士尤為喫緊。置身烈火之中。
0304b09: 浸心煩惱之海。一息不來。而鐵銅柱隨之。非仰賴
0304b10: 佛力。何以敵此。其有覽諸君子之遺蹟。而奮然興起
0304b11: 者乎。是皆蓮胎骨肉也。余願執鞭以隨其後。
0304b12: 
0304b13: 淨土聖賢錄卷八
