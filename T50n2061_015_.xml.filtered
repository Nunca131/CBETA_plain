0799a16: 
0799a17: 
0799a18: 宋高僧傳卷第十五
0799a19: 
0799a20: 宋左街天壽寺通慧大師
0799a21: 賜紫沙門贊寧等奉　撰
0799a22: 明律篇第四之二正傳十九人附見三人
0799a23: 唐餘杭宜豐寺靈一傳
0799a24: 釋靈一。姓吳氏。廣陵人也。神清氣和方寸地
0799a25: 虛。與大和元精合其純粹。年肇九歲僻嫌
0799a26: 朽宅決入梵園。墮息慈之倫稟出家之制。
0799a27: 暨乎始冠受其具足。學習無倦律儀是修。
0799a28: 示見談笑。欲明解脫。示人文藝以誘世智。
0799a29: 初不計身中有我我中有身。德全道成緣斷
0799b01: 形謝。以寶應元年冬十月十六日。寂滅於＝于【宋】【元】＊於于
0799b02: 杭州龍興寺。春秋三十五。凡滿十五安居。臨
0799b03: 終顧謂弟子行茶毘法樹小浮圖焉。時左
0799b04: 衛兵參軍李紓嘉興縣令李湯左金吾衛兵曹
0799b05: 參軍獨孤及。相與悼梁木之既壞。慮陵谷之
0799b06: 當遷。後之人禮應真之塔婆。昧應真之德
0799b07: 行。故刻石於于武林山東之陽也。一家富
0799b08: 貨殖。既而削髮。推千金之產。悉讓諸孤昆
0799b09: 弟。所取者惟納衣錫杖。自爾叩維揚法慎
0799b10: 師學相部律。造乎微而臻乎極。友善者慧
0799b11: 凝明幽靈祐會稽曇一晉陵義宣同門三益作
0799b12: 者七人也。一咳唾塵境繼日經行。宴坐必
0799b13: 擇山椒樹下。初舍于會稽山南懸溜寺。接
0799b14: 禪者隱空乾靖討論第一義諦。或遊慶雲
0799b15: 寺。復居餘抗宜豐寺。寺生丹山。門對佳
0799b16: 境冏然獨往。暴風偃山正智不動。巨浪沃
0799b17: 日浮囊不飄。於是著法性論以究真諦。此
0799b18: 一之了語也。每禪誦之隙輒賦詩歌事思
0799b19: 入無間興含飛動。潘阮之遺韻江謝之闕
0799b20: 文。必能綴之。無愧古人。循循善誘門弟子
0799b21: 受教若良田之納膏雨焉。一跡不入族姓
0799b22: 之門。與天台道士潘志清襄陽朱放南陽張
0799b23: 繼安定皇甫曾范陽張南史吳郡陸迅東海徐
0799b24: 嶷景陵陸鴻漸為塵外之友。講德味道朗詠
0799b25: 終日。其終篇必博之以文約之以修。量其
0799b26: 根之上下而授之藥焉。一居寺高隅。初無
0799b27: 井泉。一旦呀然而涌噴金砂之溜於于庭之左
0799b28: 右。挹之彌清之無竭。蓋精至之感矣。詩
0799b29: 行於于世。有選其尤者入間氣集焉。
0799c01: 唐吳郡東虎丘寺齊翰傳
0799c02: 釋齊翰。字等至。吳興沈氏之子。高祖陳國子
0799c03: 祭酒。曾祖隋魏州司馬。祖考三世不仕。翰綺
0799c04: 歲從父至山寺。蹈高靜無塵之躅。惻然有
0799c05: 宿命之知。固請捨家。至天寶八載八月五
0799c06: 日。奉制度配名永定寺。九載十月躋五分
0799c07: 壇。納形俱戒移名開元。大曆中轉武丘。
0799c08: 皆兩州道俗所請從命也。翰道性淵默外則
0799c09: 淡然。不近名身不關事。長在一室寂如
0799c10: 無人。豈比夫駢行鼓簧之士哉。顓門相
0799c11: 部義疏精敏罕儔。明法華經。主＝王【宋】【元】主王蘇湖戒
0799c12: 壇。每當請首。則今時所謂壇長也。大曆十年
0799c13: 入流水念佛道場。是夜西方念中頓現。蓋純
0799c14: 誠之所致也。即以其年終於于本院春秋六
0799c15: 十八。法臘二十六。翰遇疾之日謂門弟子
0799c16: 曰。有鶴從空飛下迴翔我前。爾曹見乎。必
0799c17: 謝之期。小聖猶病安能免哉。受業門人如隱
0799c18: 戒壇宣兌等與吳興皎然。結法門昆弟之交。
0799c19: 俱高潔難可輕慕焉。
0799c20: 唐潤州招隱寺朗然傳
0799c21: 釋朗然。俗姓魏。世襲冠冕。其先隨東晉南
0799c22: 渡則為南徐人也。開元中入道受業於丹
0799c23: 陽開元寺齊大師。天寶初受具於杭州華嚴
0799c24: 寺光律師。後徙靈隱寺依遠律師通四分
0799c25: 律鈔。重稟越州曇一律師精研律部。講訓
0799c26: 生徒四遠響應。肅宗至德二年。恩命舉移
0799c27: 名於慈和寺。上元中刺史韋儇又請為招隱
0799c28: 統領大德。即以其年講授之暇著古今決十
0799c29: 卷。解釋四分律鈔。數十萬言。繁雜義例條貫
0800a01: 甚明。大行於世。觀其先列古人之義。有所
0800a02: 不安則判斷之。故號決也。決中自序。初依
0800a03: 天竺威律師學習。復從遠一二師也。凡戒
0800a04: 壇則二十六登。皆為壇席之主。律鈔凡二十
0800a05: 八過講。有饋遺者隨豐薄。受而轉施悲信
0800a06: 二田。凡於教理披文究義。皆言宿習之力
0800a07: 也。執持戒檢斯須不違。大曆十二年冬癸
0800a08: 卯。趺坐如常恬然化滅時年五十四。僧臘三
0800a09: 十五。越十三年春辛酉。建塔於于山西原。縗
0800a10: 麻之徒泣血千計。高行弟子清浩擇言等。請
0800a11: 益弟子御史中丞洪府觀察使韋儇。吏部員
0800a12: 外李華。潤州刺史韓賁。湖州刺史韋損。御史
0800a13: 大夫劉暹。潤州刺史樊冕。皆歸心奉信。屯田
0800a14: 員外郎柳識為碑頌焉。
0800a15: 唐越州稱心寺大義傳
0800a16: 釋大義。字元貞。俗姓徐氏。會稽蕭山人也。
0800a17: 以天授二年五月五日。特稟神異生而秀
0800a18: 朗。七歲父訓之以經典。日可誦數千言。年
0800a19: 十二請詣山陰靈隱寺求師。因習內法開
0800a20: 卷必通。人咸歎之。屬中宗正位恩制度人。
0800a21: 都督胡元禮考試經義。格中第一。削染配昭
0800a22: 玄寺。自茲聽習旁贍玄儒。開元初從吳郡
0800a23: 圓律師受具。復依本州開元寺深律師學
0800a24: 四分律指訓。義因遊長安。深公已亡。乃摳
0800a25: 衣法華寺玄儼律師。其俊邁出倫。儼云。於于
0800a26: 今傳法非子而誰。及稱心本寺超律師請
0800a27: 為寺任。開元中喪親。誓入天台佛隴轉藏
0800a28: 經。答劬勞也。天寶中遂築北塢之室。即支
0800a29: 遁沃州＝洲【宋】【元】州洲之地也。初夢二梵僧曰。汝居此與
0800b01: 二十日。至寶應初復夢。曰本期二十日今
0800b02: 滿矣。魔賊將至不宜更處。無何海賊袁晁
0800b03: 竊據剡邑至于丹＝舟【元】丹舟丘。義因與大禹寺律
0800b04: 師同詣左谿朗禪師所學止觀。而多精達。
0800b05: 前後朝貴歸心者相國杜鴻漸。尚書薛兼訓
0800b06: 中丞獨孤峻。洺州刺史徐嶠次徐浩皆宗人
0800b07: 也。以大曆已未歲五月終於于本院。春秋八
0800b08: 十九。僧臘六十三＝二【宋】三二。殯於于寺之北塢舊居。因
0800b09: 造塔焉。義前後戒壇計二十七登。受戒弟子
0800b10: 三萬餘人。終時室中聞天樂聲驗乎生。誦
0800b11: 法華經大涅槃經小大乘戒本。以為口業德
0800b12: 行非歸兜率。不往淨土未可議其生處
0800b13: 也。
0800b14: 唐常州興寧寺義宣傳
0800b15: 釋義宣者。晉陵人也。宿植＝殖【宋】【元】＊植殖利根翛然出俗。
0800b16: 不煩師訓砥礪厥心。納法後孜孜律科時
0800b17: 無虛度。玄儒旁綜長在篇章。卒問捷給。而
0800b18: 稟延陵恭讓之風。雅得毘尼之體。初揚州法
0800b19: 慎傳於于舊章。淮甸之間推為碩匠。天寶初
0800b20: 宣斂衽摳衣。諮詢彌久輩流率服。慎且歎
0800b21: 賞曰。可畏乎。宣講終南事鈔請業于周律
0800b22: 師之庭。考覈尤精。乃著折中記六卷以解
0800b23: 之。蓋慊。融濟勝諸師有所紕謬故也。
0800b24: 使是非各盡其分。人免據宗而阿比。從此
0800b25: 立稱耳。毘陵多出名士。僧有三宣慧德義
0800b26: 是歟。時於江都習業。與會稽曇一閩川懷
0800b27: 一慶雲靈一同門為朋也。晉陵既有三宣。
0800b28: 慎門復出三一焉。江表資為美談。宣天寶末
0800b29: 盛行化導。罔究其終。
0800c01: 系曰。夫名以制義所出無窮。奈何師資踵
0800c02: 武而犯教祖之諱乎。通曰。春秋貴賤不嫌
0800c03: 同號也。或曰。滕齊不敵俱書侯。乃曰。不
0800c04: 嫌同號。號與名豈得例諸。通曰。號大不
0800c05: 嫌。名小豈嫌乎。矧以義宣始為名者。安知
0800c06: 弟子成事於南山之門邪。然出家者必也無
0800c07: 妨。一則姓既以華從梵。咸稱釋氏。一則西
0800c08: 域無諱。此合從旃。具＝且【宋】【元】具且諱者周人以事鬼
0800c09: 神。夏商無諱明矣。況乎宣師已生兜率。小
0800c10: 為天人大為菩薩。豈宜以鬼神事之。致
0800c11: 令唐初高德勝士往往止存一字名。職由諱
0800c12: 之極矣。屬今修撰。乃闕文也。乃知真諦無
0800c13: 諱。俗諦聞似則懼。或曰。今沙門姓既為釋。
0800c14: 名復不諱。言我不隨俗諦。云何對君主稱
0800c15: 臣。莫西域有否。通曰。姓名不對王者。臣
0800c16: 妾表疏合然。昔齊帝問王儉。遂令對見稱
0800c17: 名。自漢至唐肅宗朝。始見稱臣。由此沿
0800c18: 而不革。良以沙門德薄日就衰微。一往無
0800c19: 復矣。又以法委國王誠難改作。王謂為是
0800c20: 楷定莫移。故佛言。雖非我制諸方為清淨
0800c21: 者不得不行也。
0800c22: 唐蘇州開元寺辯秀傳
0800c23: 釋辯秀。俗姓劉氏。漢楚王交三十一代孫也。
0800c24: 秀幼孤。諸父哀字。禮如教立孝自天生。而
0800c25: 宿植殖緣深心田欲稔。因請伯氏出家長行。
0800c26: 哀而捨旃。事靈隱謀禪師便能問津。圖入
0800c27: 道之意。所聞指訓。如涼風入懷。醒然清悟。
0800c28: 天寶四年受戒於東海鑒真大師。傳律於會
0800c29: 稽曇一。至德中舉高行名於吳郡開元
0801a01: 寺。乾元中下詔天下二十五寺。各定大德
0801a02: 七人長講戒律秀應其數也。頃年於淨土
0801a03: 一門不愆于念。嘗謂人曰。昔聞西方之行
0801a04: 是有相大乘。此乃蓬心不直非達觀之說。何
0801a05: 邪夫出言即性發意皆如。而一色一香無非
0801a06: 中道。況我正念乎。秀壇場一十六番度人孤
0801a07: 制。律樞正持僧綱＝網【宋】【元】綱網自肯＝胥【宋】【元】肯胥。湖南北皆宗仰焉。
0801a08: 以建中元年六月十五日寢疾而終。春秋六
0801a09: 十七。法臘三十五。當其逝日。有庭樹一本。
0801a10: 枝葉扶朝華正敷。而遽萎瘁。其年七月五
0801a11: 日。遷靈龕於武丘西寺松門之右。門人道亮
0801a12: 道該清會。偕遶旃檀之香樹也。故觀察使韋
0801a13: 元甫李棲筠虢州刺史李紓。御史中丞李道
0801a14: 昌。盡欽慕往德。亦林下之交。霅晝為碑頌
0801a15: 焉。
0801a16: 唐京師安國寺如淨傳
0801a17: 釋如淨。不詳何許人也。甫參法位。當納
0801a18: 戒津明練毘尼砥礪名節。時恒講勗徒侶
0801a19: 雲屯。辭筆偕長博達儒典。先是關中行智
0801a20: 首律師四分律疏。魏郡法礪律師著疏別行。
0801a21: 爾時關輔河北各競宗派。微似參辰。隋末唐
0801a22: 初道宣律師。以首大疏為本。造刪補律鈔
0801a23: 三卷。稍為會要。行事逗機。貞觀已來三輔江
0801a24: 淮岷蜀多傳唱之。次裝＝奘【宋】【元】裝奘三藏弟子懷素者。
0801a25: 先習鈔宗。後委棄宣礪之學。於咸亨年中
0801a26: 別述開四分律記。後號新章歟。至代宗大
0801a27: 曆中新章舊疏互相長短。十三年。集三宗
0801a28: 律匠。重定二家隆殺。時淨推為宗主。語在
0801a29: 圓照傳。至建中二年奏二疏並行淨之力也。
0801b01: 蓋以國相元公載篤重素公崇其律教。乃
0801b02: 命淨為新疏主作傳焉。
0801b03: 唐漢州開照寺鑑源傳慧觀
0801b04: 釋鑑源者。不知何許人也。素行甄明範圍
0801b05: 律道。苾芻表率何莫由斯。後講華嚴經號
0801b06: 為勝集。日供千人粥食。其倉簞中米粟纔數
0801b07: 百斛。取之不竭。沿夏涉秋未嘗告匱。其
0801b08: 冥感如此。其山寺越多徵應。有慧觀禪師
0801b09: 見三百餘僧持蓮燈凌空而去。歷歷如流
0801b10: 星焉。開元中崔公寧疑其妖妄。躬自入
0801b11: 山宿。預禁山四方面各三十里火光。至第
0801b12: 三夜有百餘支燈現。兼紅光可千尺餘。
0801b13: 公蹶然作禮歎未曾有。時松間出金色手長
0801b14: 七尺許。有二菩薩黃白金色閃爍。然復庭前
0801b15: 柏樹上晝現一燈。其明如日橫布玻。山
0801b16: 可三里所。寶珠一顆。圓一丈熠爚可愛。西
0801b17: 嶺山門懸大虹橋。橋上梵僧老叟童子間出
0801b18: 有二炬爛然空中。如相迎送交過之狀。下
0801b19: 有四菩薩兩兩偶立放通身光。可高六七
0801b20: 十尺。復見大松林後。忽有寺額篆書三學
0801b21: 字。又燈下垂繡帶二條。東林之間夜出金
0801b22: 山。月當于午。金銀二色燈列於知鉉師墳
0801b23: 側。韋南康每三月就寺設三百菩薩大
0801b24: 齋。菩薩現形捧燈。僧持香燈引挹之。鑪在
0801b25: 寺門矣。白中令敏中瑞興立此寺。大中
0801b26: 八年改額曰開照。源律師道化與地俱靈
0801b27: 哉。弟子傳講東川所宗也。
0801b28: 唐吳郡雙林寺志鴻傳
0801b29: 釋志鴻。俗姓錢氏。湖州長城下若人。本名儼。
0801c01: 志鴻字也。少出俗于石門鄉寺。則梁靜林也。
0801c02: 削染受具訖。往茂苑親道恒師盛集研覈
0801c03: 精微。時曇清省躬互相切磋。卒成洪緒。然慊
0801c04: 先德釋南山鈔。商略不均否臧無准。捕蟬
0801c05: 忘後補袞不完。囊括大慈靈已下四十餘
0801c06: 師記鈔之玄。勒成二十卷。號搜玄錄。大曆
0801c07: 中華嚴疏主澄觀披尋。乃為序冠于首。然其
0801c08: 解判不無所長。其如科節繁碎是其短也。
0801c09: 春秋一百有八歲。署為長壽大師焉。近世
0801c10: 止行其字而已。今雙林累遭兵革。加以水
0801c11: 潦碑碣失蹤。閟＝悶【宋】【元】閟悶於言行也。吁其儼公氏
0801c12: 族本生。必與南山宣律師相同。亦為美事
0801c13: 矣。
0801c14: 唐京兆安國寺乘如傳
0801c15: 釋乘如。未詳氏族。精研律部頗善講宣。繩
0801c16: 準緇徒罔不循則。代宗朝翻經如預其任。
0801c17: 應左右街臨壇度人弟子千數。先是五眾
0801c18: 身亡衣資什具悉入官庫。然歷累朝曷由釐
0801c19: 革。如乃援引諸律。出家比丘生隨得利死利
0801c20: 歸僧。言其來往來無物也。比丘貪畜自茲
0801c21: 而者職由於此。今若歸官例同籍沒。前
0801c22: 世遺事闕人舉揚。今屬文明乞循律法斷
0801c23: 其輕重。大曆二年十一月二十七日下。今
0801c24: 後僧亡物隨入僧。仍班＝斑【元】班斑告中書門牒。天下
0801c25: 宜依。如之律匠非上訓二眾而已。抑亦奮
0801c26: 內眾之遺事立功不朽。如公是乎。終西明
0801c27: 安國二寺上座。有文集三卷。圓照鳩聚流布
0801c28: 焉。
0801c29: 唐襄州辯覺寺清江傳
0802a01: 釋清江。會稽人也。不詳氏族。幼悟幻泡身
0802a02: 拘羈＝羇【宋】【元】羈羇鞅。因入精舍便戀空門。父母沮勸建
0802a03: 乎難拔。禮曇一律主為親教師。諷誦經法
0802a04: 寓目俱通。長者品量之曰。釋門千里駒也。
0802a05: 於浙陽天竺戒壇求法。與同學清源從守
0802a06: 直和尚下為弟子。還聽習一公相疏并南山
0802a07: 律鈔。間歲精義入神舉皆通暢。而善篇章。
0802a08: 儒家筆語體高辭典。又擅一隅之美。時少倫
0802a09: 儗。其褊懆之性不與人類。嘗於一公少因
0802a10: 不足。亦有捨和尚之譏。由是遊方服勤。凡
0802a11: 云律筵無不預者。自責己曰。天下行半少
0802a12: 有如我本師者。還會稽。一公猶老。當其
0802a13: 僧大集時。擊木唱某再投和尚攝受。時一
0802a14: 公詬罵。江雨淚而懺悔曰。前念無知後心有
0802a15: 悟。望和尚大慈施與歡喜。苟不許收則越
0802a16: 人不可以強售章甫也。一公憫其數四求
0802a17: 哀。乃曰。為汝含垢。遂為師資如初。江有
0802a18: 禪觀之學。大曆八年於汝濆遇忠國師。因
0802a19: 弟子說自。忠曰。此律師是和尚鄉人。乃
0802a20: 欣然相會尋往南陽。再謁國師密傳心要
0802a21: 焉。
0802a22: 系曰。江為七夕詩。或謂之四背中一背
0802a23: 也。通曰。詩人興詠用意不倫。慧休怨別。陸
0802a24: 機牽牛星。屈原湘夫人。豈為色邪。皆當時寓
0802a25: 言興類而已。若然者言火則焚口。說食則
0802a26: 療飢也矣。江之捨師後乃揚師之美。反權
0802a27: 合道也。實為此詩警世無常引令入佛
0802a28: 智焉。其故何也。詳江遇忠國師大明玄理
0802a29: 無以域中小乘法拘之哉。
0802b01: 唐會稽雲門寺靈澈傳
0802b02: 釋靈澈。不知何許人也。稟氣貞良執操無
0802b03: 革。而吟詠性情尤見所長。居越谿雲門寺。
0802b04: 成立之歲為文之譽襲遠。講貫無倦生徒戾
0802b05: 止如闤闠焉。故祕書郎嚴維劉隋州長卿
0802b06: 前殿中侍御史皇甫曾。面論心皆如膠
0802b07: 固。分聲唱和名散四陬。澈遊吳興與杼山
0802b08: 晝師一見為林下之遊。互相擊節。晝與書
0802b09: 上包佶中丞盛標揀其警句最所重者歸
0802b10: 湘南作。則有山邊水邊待月明。暫向人間。
0802b11: 借路行。如今還向山邊去。唯有湖水無行
0802b12: 路句。此僧諸作皆妙。獨此一篇使老僧見欲
0802b13: 棄筆硯。伏冀中丞高鑒深量。其進諸乎。其
0802b14: 捨諸乎。方今天下有故大賢勤王。輒以非
0802b15: 急干請視聽。亦昭愚老僧不達時也。然澈
0802b16: 公秉心立節不可多得。其道行空慧無慚
0802b17: 安遠。復著律宗引源二十一卷。為緇流所
0802b18: 歸。至於玄言道理應接靡滯。風月之間亦
0802b19: 足以助君子之高興也。其為同曹所重也
0802b20: 如此。晝又齎詩附澈去見。佶禮遇非輕。又
0802b21: 權德輿聞澈之譽。書問晝公。迴簡極筆稱
0802b22: 之。建中貞元已來。江表諺曰。越之澈洞
0802b23: 雪。可謂一代勝士。與杭標霅晝分鼎足矣。
0802b24: 不測其終。
0802b25: 唐揚州慧照寺省躬傳
0802b26: 釋省躬。睦州桐廬人也。為童強識。耆宿呼語
0802b27: 怪其志大而言高。每＝既【宋】，無【元】每＝既【宋】，＝無【元】每既無厭樊籠。忽投聖德寺
0802b28: 慕道從師。恩得度。性靈天發於毘尼道。
0802b29: 學如溫習。復擇名師得姑蘇開元道恒師。
0802c01: 恒曰。甚矣吾得躬也。門人日益親。及乎探
0802c02: 頤精微愈征愈遠。時有擊論互指為迷者
0802c03: 必請見。躬為其判之。坐分曲直。諺曰。義
0802c04: 盡省躬。言到躬義無不盡也其博綜律乘
0802c05: 扞禦師門也若此。恒曰。自吾有躬也惡言
0802c06: 不聞矣。躬避席葉拱而對曰。某不佞也。仰
0802c07: 師之道。若採＝釆【宋】【元】採釆扶桑以啖蠶。所患者未
0802c08: 能嘔繁絲以報主耳。恒曰。視子吐園客
0802c09: 五色絲。可供黼繡之資。言太謙矣。晚赴維
0802c10: 揚之召。廣訓徒焉。然其滿口雌黃品藻否
0802c11: 臧古今之義。生徒明敏者各錄之。都加潤色
0802c12: 號順正記。十卷行之。復著分輕重物儀別
0802c13: 行沿襲十三章門。條例外加近世現有物之
0802c14: 重輕。頗為要用。躬復高儒學作碑頌越多。
0802c15: 以其曾化邪＝邗【宋】【元】邪邗溝。故呼淮南記主。自號清冷
0802c16: 山沙門焉。
0802c17: 唐吳郡包山神皓傳維亮
0802c18: 釋神皓。字恒度。姓徐氏。八代祖摛齊竟陵王
0802c19: 西邸學士。子陵梁尚書左僕射。其文與庚＝庾【宋】【元】庚庾
0802c20: 子山齊名。迨陳國亡。因佐吳邑。遂家姑
0802c21: 蘇。皓乃為吳郡人也。天性耿潔風韻朗邁。
0802c22: 幼負脫俗之姿。尋依錢塘龍泉道場一公出
0802c23: 家。天寶六年降版詔精擇真行一州許
0802c24: 度三人。皓居薦首。因僧籍于包山福願
0802c25: 道場。初進具於興大師。次通律鈔於曇一。
0802c26: 後士講律鈔。五昇壇場遂乘舟歸包山。使
0802c27: 野叟誅茅山童掃石。逍遙棲息旋增修屋
0802c28: 宇。乾元元祀有詔天下二十七寺。各奏大德
0802c29: 七人長講戒律。因請住開元寺。欲果其願
0803a01: 且懼簡書。遂僶俛從命。奉戒弟子開州刺史
0803a02: 陸向前給事中嚴服道弟子禮部侍郎劉太
0803a03: 真前大理評事張象欽風弟子前廉史亞相李
0803a04: 棲筠。請綱任海隅。一邑緇伍三變至于道。
0803a05: 末年工於圓宗。別置西方法社。誦法華經
0803a06: 九千餘部。貞元六年十月開元寺遇疾至十
0803a07: 二月顧囑弟子維亮曰。我棄世後可歸洞
0803a08: 庭故山置塔。說法而終。是夜璃色天星
0803a09: 霣如雨。西方兆眹密現于前。春秋七十五。
0803a10: 僧臘四十三。門人維亮。有文有道獨步當
0803a11: 時。執師之喪不以證而廢教也。傳法弟子
0803a12: 道超靈俊道濬道稜維讓維誠。皆一時英邁。
0803a13: 霅晝為墳塔碑頌美云。
0803a14: 唐京師安國寺藏用傳
0803a15: 釋藏用。不詳何許人也。從其拔俗依棲嵩
0803a16: 山空公為師。及乎年當應法。即於汾川炬
0803a17: 律師所受上品形俱法。登詣洛中業公講
0803a18: 肄＝肆【宋】【元】肄肆研覈律文。循其奧妙無所不臻。洎聞
0803a19: 有禪觀之學。遂登廬陟霍涉漢泛湘。望
0803a20: 雙之叢林。又歸開法京輦。道既精粹訓且
0803a21: 均敷。藹然為物楷模。嚮風宗重。當建中中。
0803a22: 已全三十許臘。尋應詔充臨壇首席。相繼
0803a23: 度弟子越多。及居東城化塔。乃代宗之邸
0803a24: 第也。推用主其綱任。苾芻至息慈。皆遵畏
0803a25: 愛焉。席熊延客揮麈開談。指衡山石也
0803a26: 有以識前身。傳曹谿也有以知後際。是
0803a27: 以門多長者之轍。室滿度人之籌。益物良
0803a28: 深坐鎮雅俗。貞元中左司正郎王鋗南臺崔
0803a29: 公繼和之如是數公將議標題。兵部正郎程
0803b01: 浩作都序。職方正郎知制誥吳通微書之。四
0803b02: 年戊辰歲也。用公長於律學急護任持。為
0803b03: 上都之表則也。
0803b04: 唐湖州八聖道寺真乘傳
0803b05: 釋真乘。姓沈氏。德清人也。厥父玄望孝廉舉
0803b06: 調兗州司馬。母氏妊乘有神光異氣之祥。
0803b07: 識者言。沈氏必大其閥閱。暨誕生也偉。
0803b08: 長與宗族諸子雜處。若群草中之琪樹焉。總
0803b09: 丱之後。司馬以文學喻之令修官業。且愀
0803b10: 然如有不得已之色。居處翫戲則以佛像
0803b11: 班＝斑【元】班斑布。父觀其宿習果請出家。屬顏魯公許
0803b12: 試經得度。時已暗誦五百紙。比令口諷一
0803b13: 無差跌。大見褒異。落髮配住八聖道寺得
0803b14: 戒。後於通玄寺常進師所綜習毘尼。進公
0803b15: 見其俊邁也。誡同門曰。乘雖少齡不可
0803b16: 以伯仲齒之。後西上京師雲華寺學法華
0803b17: 天台疏義。大著聲望。又章信寺眾僧辟其講
0803b18: 發。醉千日者。一聽而自醒。迷終身者。暫聞
0803b19: 而永悟。經宗律柄兼講無虧。籍甚緇行炟
0803b20: 赫京邑。貞元十一年功德使梁大夫。以德宗
0803b21: 亟幸安國寺。奏乘移以備應對。充供奉
0803b22: 大德數焉。時本師無滯。亦以道業實蒙恩
0803b23: 渥。奏舉乘為國祈福無滯。忽夢乘捧一白
0803b24: 蓮華南去。無何乘果疾乞歸田閭。允。既
0803b25: 還鄉里。本郡守李公錡田公敦浙東率薛公
0803b26: 戒＝戎【宋】【元】戒戎。或踵門而勸登法座。或馳簡而延蒞戒
0803b27: 壇。乘迫以法緣悉所勉強。以是八為律學
0803b28: 座主。四為臨壇正員。凡訓授度人。或巾屨
0803b29: 結緣。一無所受。遊五臺山禮文殊聖容。
0803c01: 所見瑞相不可勝言。後在護國寺禮佛名
0803c02: 經一百周。懺法之餘。撰法華經解疏記十
0803c03: 卷。以元和十五年冬十月示疾而終于本
0803c04: 寺。乘精于律法長於演說。以長慶二年十
0803c05: 月十三日。焚身于韶村西隅。遵遺命也。萬
0803c06: 年縣尉王甄為碑述德焉。
0803c07: 唐杭州靈隱山道標傳
0803c08: 釋道標。富陽人也。俗姓秦氏。其遠祖與羸同
0803c09: 姓。世為汧隴大族。及晉東渡衣冠隨之。後
0803c10: 為杭人也。其高曾至王父。皆沿以儒素不
0803c11: 甘為吏。故州里尊奉之。標生則孤明。長而
0803c12: 深趣。老而堅固。蓋良善之因有自來矣。年
0803c13: 七歲時神清氣茂不雜凡童。倏有大沙門
0803c14: 手摩其頂曰。此孺子目秀如青蓮。得非我
0803c15: 釋氏之威鳳乎。苟能捨家必有善稱。不然
0803c16: 乘雲霓薄天漢。吾不可得而知也。父允
0803c17: 其請。遂為靈隱山白雲海和尚弟子。妙
0803c18: 高之上唯日月是麗。娑竭之宮固雲雷斯蓄。
0803c19: 至德二年詔白衣通佛經七百紙者。命為
0803c20: 比丘。標首中其選。即日得度。蒙配天竺寺
0803c21: 焉。永泰初受具品於靈光寺顗律師。登以護
0803c22: 戒嚴謹為時所推毘奈多羅之言罔不該
0803c23: 貫。凡度人戒計六壇為眾紏繩。經一十二
0803c24: 載。置田畝歲收萬斛。置無盡財與眾共
0803c25: 之。貞元中以寺務克豐。我宜宴息。乃擇高
0803c26: 爽得西嶺之下。葺茅為堂。不干人事。用
0803c27: 養浩氣焉。標經行之外尤練詩章。辭體古
0803c28: 健比之潘劉。當時吳興有晝。會稽有靈澈。
0803c29: 相與詶唱遞作笙簧。故人諺云。霅之晝能清
0804a01: 秀。越之澈洞雪。杭之標摩雲霄。每飛章
0804a02: 寓韻。竹夕華時。彼三上人當四面之敵。所
0804a03: 以辭林樂府常采釆其聲詩。由是右庶子姑臧
0804a04: 李公益書云。重名之下果有斯文。西還京
0804a05: 師有以誇耀。又景陵子陸羽云。夫日月雲
0804a06: 霞為天標。山川草木為地標。推能歸美為
0804a07: 德標。居閑趣寂為道標。名實兩全品藻斯
0804a08: 當。爾後聲價軼於公卿間。故與之深者有
0804a09: 相國李公吉甫大司空嚴公綬。右僕射韓公
0804a10: 。禮部侍郎呂公渭。滑毫節制盧公群。襄陽
0804a11: 節制孟公簡。同州刺史李公敷。鳳翔尹孫公
0804a12: 。浙東廉使賈公全中書舍人白公居易。隋
0804a13: 州刺史劉公長卿。戶部侍朗丘公丹。外郎裴
0804a14: 樞。祕閣嚴維。小諫朱放越。廉問薛戎夕。拜盧
0804a15: 元輔。常州釋元浩。潤州釋南容。金華釋乾輔。
0804a16: 吳門釋光嚴。上都釋智崇等。並心交塵外
0804a17: 分契林中。萬境在空驅之為射御。五滿
0804a18: 眼立之為疆場＝埸【宋】【元】場埸。文雄而再鼓不衰。神王
0804a19: 而一戰自勝者也。以長慶三年示有微疾。
0804a20: 六月七日歸滅于所居蘭若。至冬十月三＝二【宋】三二
0804a21: 日葬于舊山春秋八十有四。法臘五十八。
0804a22: 弟子如玢如行儉省言常儉智猷日超等。
0804a23: 皆得師之法。倣仰不遑。空圍遶於栴檀恨
0804a24: 滿盈於石室。至今杭民謂之西嶺和尚矣。
0804a25: 開成五年中鄭素卿錄德行刊碑頌。立于
0804a26: 天竺山之東墟存焉。
0804a27: 唐衡嶽寺曇清傳
0804a28: 釋曇清。未詳何許人也。幼持邊幅罔或
0804a29: 迷方。以謹昏呶究窮佛旨。乃負笈來吳北
0804b01: 院道恒宗師法會。與省躬猶滕薛之前後也。
0804b02: 旋留南嶽化徒。適會元和中閬州龍與寺
0804b03: 結界。時義嵩講素新疏傑出輩流。因云。僧
0804b04: 祇律云。齊七樹相去。爾所作羯磨者名善
0804b05: 作羯磨。準此四面皆取六十三步等。如是
0804b06: 自然界約令作法界上僧。須盡集時清遂
0804b07: 廣徵難。如是往返經州涉省。下兩街新舊
0804b08: 章南山三宗共定奪。嵩公虧理。時故相令狐
0804b09: 楚猶為禮部外郎判轉。牒據兩街傳律斷
0804b10: 曇清義為正。天下聲唱。勇執紀綱清能干
0804b11: 城矣。後著記號顯宗焉。
0804b12: 系曰。清公南山宗崛起別峰。人咸景仰。與
0804b13: 嵩悟二公遇于必爭之地。清果得俊。矧夫
0804b14: 閬苑也僻用律文三隅不反。既成圖狀。學
0804b15: 者流傳致其嵩公如填海底。至大中中玄
0804b16: 暢公荐加褒貶貶嵩。之轉沈尾閭中矣。
0804b17: 唐京師西明寺圓照傳利言
0804b18: 釋圓照。姓張氏。京兆藍田人也。年方十歲篤
0804b19: 願依西明寺景雲律師。雲亦一方匠手四部
0804b20: 歸心。照當應法乃受近圓。謹愿執持如懷
0804b21: 寶器尋究經論訪問師承。維摩法華因明
0804b22: 唯識涅槃中觀華嚴新經。或深入堂皇或略
0804b23: 從染指。仍旁求於儒墨。兼擅美於風騷。律
0804b24: 藏珠珍專探日用。後則霜壇秉法雁序度
0804b25: 人。洎乎開元年中。選名德僧參其譯務。
0804b26: 照始預焉至代宗大曆十三年。承詔兩街臨
0804b27: 壇大德一十四人。齊至安國寺定奪新舊兩
0804b28: 疏是非。蓋以二宗俱盛。兩壯必爭被擒翻
0804b29: 利於漁人。互擊定傷於師足。既頻言競。多
0804c01: 達帝聰。有令將二本律疏定行一家者。
0804c02: 時照等序奏云。按四分律部主。梵云曇無德。
0804c03: 秦言法藏。自姚秦弘＝洪【宋】【元】弘洪始五年壬寅歲。罽賓
0804c04: 三藏佛陀耶舍。秦言覺明。諷出梵文。沙門
0804c05: 竺佛念聽而筆受。成四十五卷。至十一年歲
0804c06: 次戊申。支法領又從西國將梵本來。於長
0804c07: 安中寺重讎校。殆十四年辛亥譯畢。沙門慧
0804c08: 辯等筆受。成六十二＝一【宋】二一卷。後有魏朝道覆律
0804c09: 師。於法聰講下纂成疏六卷。北齊慧光律
0804c10: 師造疏二本。次道雲律師修疏九卷。次道暉
0804c11: 撰疏七卷。隋朝法願裁疏十卷。自唐平一
0804c12: 天下也。四方昌阜三寶增明。有智首律師
0804c13: 述疏二十一卷。次慧滿律師造疏二十卷。事
0804c14: 各一時流通絕矣。當武德元年戊寅歲。有相
0804c15: 州日光寺法礪律師製疏。至九年丙戌歲
0804c16: 成十卷。宗依成實論。今稱舊疏是也。洎高
0804c17: 宗天皇大帝咸享元年歲在庚午。有西太原
0804c18: 寺懷素律師。撰開四分律宗記十卷。宗依根
0804c19: 本一切有部大毘婆沙俱舍等論。稱新章疏
0804c20: 是也。至我皇帝受佛付囑欽尚釋門。信重
0804c21: 大乘遵承密教。見兩疏傳授各擅顓門學
0804c22: 者如林。執見殊異數興諍論。聖慈愍念務
0804c23: 息其源。使水乳無乖一味和合。時遣內給
0804c24: 事李憲誠。宣勾當京城諸寺觀功德使鎮
0804c25: 軍大將軍劉崇訓。宣云。四分律舊疏新疏。
0804c26: 宜令臨壇大德如淨等於安國寺律院僉
0804c27: 定一本流行。兩街臨壇大德一十四人俱集
0804c28: 安國寺。遣中官趙鳳詮尚食局索一千
0804c29: 二百六十人齋食并果實解齋粥一事。已上
0805a01: 應副。即於安國寺供僧慧徹如淨等十四
0805a02: 人。并一供送充九十日齋食。用茶＝荼【宋】【元】茶荼二十五
0805a03: 丳藤紙筆墨。充大德如淨等僉定律疏用。
0805a04: 兼問諸大德各得好在否。又安國寺三
0805a05: 綱。僉定律疏院一切僧俗輒不得入。違者錄
0805a06: 名奏來云。其時天長寺曇邃。淨住寺崇叡。西
0805a07: 明寺道邃興泚。本寺寶意神朗智釗超儕。崇
0805a08: 福寺超證。薦福寺如淨。青龍寺惟幹。章信寺
0805a09: 希照。保壽寺慧徹圓照。共奉表謝。答詔云。
0805a10: 師等道著依經功超自覺。承雪宮之旨奧。
0805a11: 為火宅之涼颸。四分律儀三乘扃鍵。須歸
0805a12: 總會永息多門。一國三公誰執其咎。初機
0805a13: 眩曜迷復孔多。爰命有司婢供資費。所煩
0805a14: 筆削見裁成。所謝知悉。其日品官楊崇
0805a15: 一。宣薦福溫國兩寺三綱與淨土院檢校
0805a16: 僧等。嚴飾道場命僧行道。用五十四人。起
0805a17: 今月一日轉經禮佛六時行道至來年二月
0805a18: 一日散。其設齋食料一事已上。令所司祇
0805a19: 供。宜各精誠。問師等好在。及解道場。中官
0805a20: 李憲誠宣語溫國寺轉念道場四分律臨
0805a21: 壇大德等。釋門三學以心印相傳。無上菩提
0805a22: 以戒法為根本。道場畢日即宜赴大安國
0805a23: 寺楷定律疏十道流行。至二月八日檢
0805a24: 校道場大德曇邃飛錫等。道場定取十日散。
0805a25: 設齋外各賜絹帛。其十四人律師並令赴安
0805a26: 國寺修疏。程才品用各得其宜。眾推如淨
0805a27: 慧徹同筆削潤色。圓照筆受。正字寶意纂文
0805a28: 僉定。超儕筆受。其崇叡已下九人證義。共議
0805a29: 篇題云。僉定四分律疏卷第一。京城臨壇
0805b01: 大德。某等奉詔定。以此為題也。照為首唱
0805b02: 諸公和之。其間厥義非長若農夫之去草。
0805b03: 其義合理猶海客之采珠。可謂名解毘尼
0805b04: 不看他面。俄屬德宗即位。改元建中。其年
0805b05: 五月疏草畢。六月望圓照。依國子學大曆
0805b06: 新定字樣抄寫進本。至十二月十二日。送
0805b07: 祠部進新僉定疏十卷。仍乞新舊兩疏許
0805b08: 以並行從學者所好。宜依。照務其搜集
0805b09: 專彼研尋。著大唐安國寺利涉法師傳十卷。
0805b10: 集景雲先天開元天寶誥制三卷。肅宗代宗
0805b11: 制旨碑表集共二卷。不空三藏碑表集七卷。
0805b12: 隋傳法高僧信行禪師碑表集三卷。兩寺上
0805b13: 座乘如集三卷。僉定律疏一行制表集三卷。
0805b14: 般若三藏續古今翻譯圖紀三＝二【宋】【元】三二卷。大乘理趣
0805b15: 六波羅蜜多經音義二卷。三教法王存沒年
0805b16: 代本記三卷。上卷明佛。中道。下儒也。翻經
0805b17: 大德翰林待詔光宅寺利言集二卷。再修釋
0805b18: 迦佛法王。本記一卷。佛現八相身利益人天
0805b19: 成正覺記一卷。判方等道場欲受近圓沙彌
0805b20: 懺悔滅罪辯＝辨【宋】【元】辯辨瑞相記一卷。五部律翻譯年代
0805b21: 傳授人記一卷。莊嚴寺佛牙寶塔記三卷。無
0805b22: 憂王寺佛骨塔記三卷傳法三學大德碑記集
0805b23: 十五卷。建中興元貞元制旨釋門表奏記二
0805b24: 卷。御題章信寺詩太子百寮奉和集三卷。貞
0805b25: 元續開元釋教錄三卷。照自序云。伏以開元
0805b26: 十八年歲在庚午沙門智昇修撰釋教錄。
0805b27: 洎乎甲戌經六十五年中間三藏翻經藏內
0805b28: 並無收管。恐年代遠人。疑偽經又先聖
0805b29: 大曆七年許編入。制文猶在。時帝宜依。至
0805c01: 今江表多集此集中經而施用焉。照於律
0805c02: 道頗有功多。肅代二朝尤為傑立。累朝應
0805c03: 奉賜紫充臨壇兩街十望大德內供奉檢校
0805c04: 鴻臚少卿。食封一百戶。後終于別院。春秋八
0805c05: 十二。法臘五十八云。
0805c06: 系曰。刊正二宗會歸一見。庶幾知有定分
0805c07: 不橫馳求。何以諸師請雙行。不其感歟。
0805c08: 通曰。是此舉也。則元載所請。帝乃曰俞。究
0805c09: 其始因乃新章也。挾力輪摧相部。獨存於
0805c10: 我專利於人。亦猶紀昌俄遇飛衛併其箭
0805c11: 術成我材官御大輅而廢其椎輪得火
0805c12: 生而焚其木母。竊量諸德微憤不平。故奏雙
0805c13: 行。同不僉定則何異乎眼頭生目。匪成
0805c14: 三點之伊。必須聲後知音方驗一夔之足。
0805c15: 因排法礪三本生焉。舊有南山四家出矣。
0805c16: 又如東漢季也。滅一跋扈生四強臣。初止
0805c17: 政出一門。末云賂歸四貴。若然者駢拇＝【宋】【元】拇懸
0805c18: 瘤雖多無用。然則吾善用多矣。大集經云。
0805c19: 如是諸見不妨諸佛法界及大涅槃。依之
0805c20: 修行皆得解脫。此通方之大解也哉。
0805c21: 宋高僧傳卷第十五
