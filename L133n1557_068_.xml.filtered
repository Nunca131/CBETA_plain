0561a01: 大方廣佛華嚴經鈔會本第六十八之一　頗一
0561a02: 唐于闐國三藏沙門實叉難陀　譯
0561a03: 唐清涼山大華嚴寺沙門澄觀撰述
0561a04: 爾時善財童子大智光明照啟其心思惟觀
0561a05: 察見諸法性得了知一切言音陀羅尼門得
0561a06: 受持一切法輪陀羅尼門得與一切眾生作
0561a07: 所歸依大悲力得觀察一切法義理光明門
0561a08: 得充滿法界清淨願得普照十方一切法智
0561a09: 光明得莊嚴一切世界自在力得普發起
0561a10: 一切菩薩業圓滿願。
0561a11: 第五無盡功德藏向由向力能成無盡功德藏故善
0561a12: 友名婆須蜜多者此云世友亦云天友隨
0561a13: 世人天方便化故國名險難者逆行非道
0561a14: 下位不能行故城名寶莊嚴者逆隨世行
0561a15: 能生無盡功德藏故第一依教趣求中二
0561b01: 先依教成益謂由聞一切智光故思修趣
0561b02: 入得二種益一得見實法性益出前實智
0561b03: 故二得了知下得權智益由前窮三世差
0561b04: 別智故。
0561b05: 漸次遊行至險難國寶莊嚴城處處尋覓婆
0561b06: 須蜜多女。
0561b07: 二漸次下趣求後位於中四一專心尋覓。
0561b08: 城中有人不知此女功德智慧作如是念今
0561b09: 此童子諸根寂靜智慧明了不迷不亂諦視
0561b10: 一尋無有疲懈無所取著目視不瞬心無所
0561b11: 動甚深寬廣猶如大海不應於此婆須蜜女
0561b12: 有貪愛心有顛倒心生於淨想生於欲想不
0561b13: 應為此女色所攝此童子者不行魔行不入
0561b14: 魔境不沒欲泥不被魔縛不應作處已己能不
0561b15: 作有何等意而求此女。
0562a01: 二城中下淺識致疑逆行難知故不自疑
0562a02: 者貪順於悲障行劣故不同前二又於前
0562a03: 二已調伏故此中不疑。
0562a04: 其中有人先知此女有智慧者告善財言善
0562a05: 哉善哉善男子汝今乃能推求尋覓婆須蜜
0562a06: 女汝已獲得廣大善利善男子汝應決定求
0562a07: 佛果位決定欲為一切眾生作所依怙決定
0562a08: 欲拔一切眾生貪愛毒箭決定欲破一切眾
0562a09: 生於女色中所有淨想善男子婆須蜜女於
0562a10: 此城內市廛之北自宅中住。
0562a11: 三其中有人先知下深智讚教先讚後善
0562a12: 男子婆須下教示所在市者喧雜北主於
0562a13: 滅自宅即畢竟空寂謂在欲行禪處喧常
0562a14: 寂故在市之北等。
0562a15: 時善財童子聞是語已歡喜踊躍詣其門。
0562b01: 四時善財下依教詣。
0562b02: 見其住宅廣博嚴麗寶牆寶及以寶一
0562b03: 一皆有十重圍繞其寶中香水盈滿金沙
0562b04: 布地諸天寶華優羅華波頭摩華拘物頭
0562b05: 華芬陀利華覆水上宮殿樓閣處處分布
0562b06: 門闥牖相望間列咸施網鐸悉置旛幢無
0562b07: 量珍奇以為嚴飾璃為地眾寶間錯燒諸
0562b08: 沈水塗以栴檀懸眾寶鈴風動成音散諸天
0562b09: 華布其地種種嚴麗不可稱說諸珍寶藏
0562b10: 其數百千十大園林以為莊嚴爾時善財見
0562b11: 此女人顏貌端嚴色相圓滿皮膚金色目髮
0562b12: 紺青不長不短不麤不細欲界人天無能與
0562b13: 比音聲美妙超諸梵世一切眾生差別言音
0562b14: 悉皆具足無不解了深達字義善巧談說得
0562b15: 如幻智入方便門眾寶瓔珞及諸嚴具莊嚴
0563a01: 其身如意摩尼以為寶冠而冠其首復有無
0563a02: 量眷屬圍繞皆共善根同一行願福德大藏
0563a03: 具足無盡時婆須蜜多女從其身出廣大光
0563a04: 明普照宅中一切宮殿遇斯光者身得清涼。
0563a05: 第二見其下見敬諮問見中先見依報畢
0563a06: 竟空中無德不具故廣顯其嚴後爾時下
0563a07: 見正報具有主伴德用。
0563a08: 爾時善財前詣其所頂禮其足合掌而住白
0563a09: 言聖者我己先發阿耨多羅三藐三菩提心
0563a10: 而未知菩薩云何學菩薩行云何修菩薩道
0563a11: 我聞聖者善能教誨願為我說。
0563a12: 二爾時善財前詣下敬問可知。
0563a13: 彼即告言善男子我得菩薩解脫名離貪欲
0563a14: 際。
0563a15: 第三彼即告下授已法界於中三先標名
0563b01: 離貪欲際者凡夫染欲二乘見欲可離菩
0563b02: 薩不斷貪欲而得解脫智了性空欲即道
0563b03: 故如是染而不染方為究竟離欲之際。
0563b04: 隨其欲樂而為現身若天見我我為天女形
0563b05: 貌光明殊勝無比如是乃至人非人等而見
0563b06: 我者我即為現人非人女隨其樂欲皆令得
0563b07: 見若有眾生欲意所纏來詣我所我為說法
0563b08: 彼聞法已則離貪欲得菩薩無著境界三昧
0563b09: 若有眾生暫見於我則離貪欲得菩薩歡喜
0563b10: 三昧若有眾生暫與我語則離貪欲得菩薩
0563b11: 無礙音聲三昧若有眾生暫執我手則離貪
0563b12: 欲得菩薩一切佛剎三昧若有眾生暫
0563b13: 升我座則離貪欲得菩薩解脫光明三昧若
0563b14: 有眾生暫觀於我則離貪欲得菩薩寂靜莊
0563b15: 嚴三昧若有眾生見我頻申則離貪欲得菩
0564a01: 薩摧伏外道三昧若有眾生見我目瞬則離
0564a02: 貪欲得菩薩佛境界光明三昧若有眾生抱
0564a03: 持於我則離貪欲得菩薩攝一切眾生恒不
0564a04: 捨離三昧若有眾生唼我脣吻則離貪欲得
0564a05: 菩薩增長一切眾生福德藏三昧凡有眾生
0564a06: 親近於我一切皆得住離貪際入菩薩一切
0564a07: 智地現前無礙解脫。
0564a08: 二隨其下顯業用於中先身同類現後若
0564a09: 有眾生下以法益生中有十種三昧皆隨
0564a10: 受欲便宜得斯甚深三昧思之。
0564a11: 善財白言聖者種何善根修何福業而得成
0564a12: 就如是自在答言善男子我念過去有佛出
0564a13: 世名為高行其王都城名曰妙門善男子彼
0564a14: 高行如來哀愍眾生入於王城蹈彼門閫其
0564a15: 城一切悉皆震動忽然廣博眾寶莊嚴無量
0564b01: 光明遞相映徹種種寶華散布其地諸天音
0564b02: 樂同時俱奏一切諸天充滿虛空善男子我
0564b03: 於彼時為長者妻名曰善慧見佛神力心生
0564b04: 覺悟則與其夫詣佛所以一寶錢而為供
0564b05: 養是時文殊師利童子為佛侍者為我說法
0564b06: 令發阿耨多羅三藐三菩提心。
0564b07: 三善財白言下得法因緣先問後答一寶
0564b08: 錢施者有二義一寶而能捨故得離貪二
0564b09: 一錢雖微以菩提心故成斯自在。
0564b10: 善男子我唯知此菩薩離貪際解脫如諸菩
0564b11: 薩摩訶薩成就無邊巧方便智其藏廣大境
0564b12: 界無比而我云何能知能說彼功德行善男
0564b13: 子於此南方有城名善度中有居士名鞞瑟
0564b14: 胝羅彼常供養栴檀座佛塔汝詣彼問菩薩
0564b15: 云何學菩薩行修菩薩道時善財童子頂禮
0565a01: 其足繞無量慇懃瞻仰辭退而去。
0565a02: 爾時善財童子漸次遊行至善度城。
0565a03: 第六入一切平等善根向善友名鞞瑟
0565a04: 胝羅者此云纏裹義當包攝塔中包攝一
0565a05: 切佛故或云攝入攝諸善根入平等故城
0565a06: 名善度者無一善根不度到究竟故常供
0565a07: 佛塔者善根中最故未詳何緣偏供此塔
0565a08: 有云以塔中定有栴檀之座為欲普供無
0565a09: 盡佛故亦是一理文中第一依教趣求闕
0565a10: 無念法入一切平等善根向善友者事理無違皆入等理故。
0565a11: 詣居士宅頂禮其足合掌而立白言聖者我
0565a12: 已先發阿耨多羅三藐三菩提心而未知菩
0565a13: 薩云何學菩薩行云何修菩薩道我聞聖者
0565a14: 善能誘誨願為我說。
0565a15: 第二詣居士下見敬諮問。
0565b01: 居士告言善男子我得菩薩解脫名不般涅
0565b02: 槃際善男子我不生心言如是如來已般涅
0565b03: 槃如是如來現般涅槃如是如來當般涅槃
0565b04: 我知十方一切世界諸佛如來畢竟無有般
0565b05: 涅槃者唯除為欲調伏眾生而示現耳。
0565b06: 第三居士告下止授法界於中四一標名
0565b07: 不般涅槃際者般者入也窮諸如來不入
0565b08: 涅槃之實際故故出現品云如實際涅槃
0565b09: 如來涅槃亦如是二善男子我不生心下
0565b10: 顯體謂心契實際知佛常住三唯除下釋
0565b11: 疑並如出現品辨楞伽亦云無有佛涅槃
0565b12: 無有涅槃佛楞伽云無有涅槃佛等者即是經初大慧讚於如來具知
0565b13: 二性以成三身初有四偈明遍計依他謂世間離生滅等十忍品已己引今此即歎具
0565b14: 於圓成云一切無涅槃無有涅槃佛無有佛涅槃遠離覺所覺若有若無有是二悉
0565b15: 俱離牟尼寂靜觀是則遠離生是名為不取今世後世淨有二偈半大雲云初一
0566a01: 偈令了一如謂約無願觀以顯圓成無涅槃佛故無願矣初句謂色心等一切法中
0566a02: 無得涅槃以一切法本性如故若得涅槃是斷常見滅法是斷證得是常次二句既
0566a03: 無涅槃云何有佛故經云見斷煩惱而得成佛此則名為壞佛法者煩惱與佛性寂
0566a04: 滅故三四句中所覺如故無有涅槃能覺如故無有得佛離覺所覺混同一如釋曰
0566a05: 然上所理則盡矣而消文未妙今謂初句遣所證涅槃次句遣能證之佛第三句
0566a06: 無能所契合第四句總結所由由離能所故皆無矣無即空義同一如矣次若有兩
0566a07: 句明不生二見正顯圓成遠離見過前偈破執此顯不著初句人法是有無我是無
0566a08: 二障是有無相是無涅槃及佛此則是有離覺所覺此則是無皆成見過義須離之
0566a09: 故云是二悉俱離後一偈明牟尼正觀此歎世尊寂靜功德了一切法本來寂靜無
0566a10: 有一法而是生者生見既亡不生豈有無生無滅故無可取亦無可捨非染非淨故
0566a11: 二世淨今初但引二句足證不般涅槃耳。
0566a12: 善男子我開栴檀座如來塔門時得三昧名
0566a13: 佛種無盡善男子我念念中入此三昧念念
0566a14: 得知一切無量殊勝之事善財白言此三昧
0566a15: 者境界云何居士答言善男子我入此三昧
0566b01: 隨其次第見此世界一切諸佛所謂迦葉佛
0566b02: 拘那含牟尼佛拘留孫佛尸棄佛毗婆尸佛
0566b03: 提舍佛弗沙佛無上勝佛無上蓮華佛如是
0566b04: 等而為上首於一念頃得見百佛得見千佛
0566b05: 得見百千佛得見億佛千億佛百千億佛阿
0566b06: 多億佛那由他億佛乃至不可說不可說
0566b07: 世界微塵數佛如是一切次第皆見亦見彼
0566b08: 佛初始發心種諸善根獲勝神通成就大願
0566b09: 修行妙行具波羅蜜入菩薩地得清淨忍摧
0566b10: 伏魔軍成正等覺國土清淨眾會圍繞放大
0566b11: 光明轉妙法輪神通變現種種差別我悉能
0566b12: 持我悉能憶悉能觀察分別顯示未來彌勒
0566b13: 佛等一切諸佛現在毗盧遮那佛等一切諸
0566b14: 佛悉亦如是如此世界十方世界所有三世
0566b15: 一切諸佛聲聞獨覺諸菩薩眾悉亦如是。
0567a01: 四善男子我開下顯其業用於中二先辨
0567a02: 用所依亦是證前不涅槃義舉現見故佛
0567a03: 種無盡者佛種從緣起佛緣理生見理湛
0567a04: 然故見佛無滅以佛化身即是常身法身
0567a05: 故後善財白下問答境界佛種從緣起佛緣理生者上句
0567a06: 是法華經下句是生公釋古有二釋並如前引今引生公正順經中佛種無盡之言
0567a07: 其即是常身法身亦涅槃文涅槃二十三云又善男子斷煩惱者不名涅槃不生煩
0567a08: 惱乃名涅槃諸佛如來煩惱不起是名涅槃所有智慧於法無礙是為如來非是凡
0567a09: 夫聲聞緣覺菩薩是名佛性如來身心智慧遍滿無量無邊阿僧祇土無所障礙是
0567a10: 名虛空如如常住無有變易名曰實相以是義故如來實不畢竟涅槃釋曰此皆明
0567a11: 無永滅之涅槃則是常住真涅槃。
0567a12: 善男子我唯得此菩薩所得不般涅槃際解
0567a13: 脫如諸菩薩摩訶薩以一念智普知三世一
0567a14: 念入一切三昧如來智日恒照其心於一
0567a15: 切法無有分別了一切佛悉皆平等如來及
0567b01: 我一切眾生等無有二知一切法自性清淨
0567b02: 無有思慮無有動轉而能普入一切世間離
0567b03: 諸分別住佛法印悉能開悟法界眾生而我
0567b04: 云何能知能說彼功德行。
0567b05: 第四謙己巳推勝推勝中長者雖知三世不
0567b06: 滅未能一念而知及能所平等。
0567b07: 善男子於此南方有山名補怛洛迦彼有菩
0567b08: 薩名觀自在汝詣彼問菩薩云何學菩薩行
0567b09: 修菩薩道即說頌曰。
0567b10: 海上有山多聖賢眾寶所成極清淨華果
0567b11: 林皆滿泉流池沼悉具足。
0567b12: 勇猛丈夫觀自在為利眾生住此山汝應
0567b13: 問諸功德彼當示汝大方便。
0567b14: 第五善男子於此南方下指示後友中先
0567b15: 長行後偈頌以大悲菩薩眾尊重故偏加
0568a01: 於頌言海上有山者大悲隨順入生死海
0568a02: 而住涅槃山故即南印度之南。
0568a03: 時善財童子頂禮其足繞無量已慇懃瞻
0568a04: 仰辭退而去。
0568a05: 爾時善財童子一心思惟彼居士教入彼菩
0568a06: 薩解脫之藏得彼菩薩能隨念力憶彼諸佛
0568a07: 出現次第念彼諸佛相續次第持彼諸佛名
0568a08: 號次第觀彼諸佛所說妙法知彼諸佛具足
0568a09: 莊嚴見彼諸佛成正等覺了彼諸佛不思議
0568a10: 業漸次遊行至於彼山處處求覓此大菩薩。
0568a11: 第七等隨順一切眾生向善友名觀自
0568a12: 在三業歸向必六通赴緣攝利難思名觀
0568a13: 自在由此能隨順眾生第七等隨順一切眾生善友者
0568a14: 謂以善根等心順益諸眾生故文有二一略釋名三業歸向如下別中六通赴緣
0568a15: 者謂天眼遙觀天耳遙聞他心遙知神足速赴宿命知其可度漏盡令其脫攝謂
0568b01: 攝受利謂利樂並如下經由此下釋寄位名。
0568b02: 在補怛落迦山者此云小白華山多此
0568b03: 香氣遠聞聞見必欣是隨順義又觀自
0568b04: 在者或云觀世音梵云婆盧枳底觀也溼
0568b05: 伐羅此云自在若云攝伐多此云音然梵
0568b06: 本之中自有二種不同故譯者隨異而法
0568b07: 華觀音品中云觀其音聲皆得解脫即觀
0568b08: 世音也若具三業攝化即觀自在故彼中
0568b09: 初語業稱名除七災二身業禮拜滿二願
0568b10: 三意業存念淨三毒而今多念觀音者以
0568b11: 語業用多故又人多稱故今取義圓故云
0568b12: 自在而法華下成觀音義即彼經最初答無盡意佛告無盡意菩薩若有無量
0568b13: 百千萬億眾生受諸苦惱聞是觀世音菩薩一心稱名觀世音菩薩即時觀其音聲
0568b14: 皆得解脫釋曰上即總意亦身語若具三業下二成自在義亦彼經文初標故彼
0568b15: 經下出三業相一初語業稱名除七災者經云若有持是觀世音菩薩名者設入大
0569a01: 火火不能燒由是菩薩威神力故（其一）若為大水所漂稱其名號即得淺處（其二）若有百
0569a02: 千萬億眾生為求金銀璃硨磲碼珊瑚琥珀真珠等寶入於大海假使黑風吹
0569a03: 其船舫漂墮羅剎鬼國其中若有乃至一人稱觀世音菩薩名者是諸人等皆得解
0569a04: 脫羅剎之難以是因緣名觀世音（其三）若復有人臨當被害稱觀世音菩薩名者彼所
0569a05: 執刀杖尋壞（其四）下取意引一火不能燒二水不能漂三惡風不吹四刀杖壞
0569a06: 五惡鬼莫視六枷鎖離身七怨賊解脫二身業禮拜滿二願者謂設欲求男便生福
0569a07: 德智慧之男設欲求女便生端正有相之女三意業存念淨三毒者若有眾生多於
0569a08: 婬欲常念恭敬觀世音菩薩便得離欲若多嗔恚多癡准例上貪斯即三業歸向也
0569a09: 彼經略舉若下經及彼偈文危苦眾生多應時權救斯為自在今取下五結成自
0569a10: 在上通相釋然觀即能觀通一切觀世是所觀
0569a11: 通一切世若云音者亦通所觀即所救一
0569a12: 切機若云自在乃屬能化之用然觀即下第三隨字
0569a13: 別釋觀即能觀者顯屬菩薩通一切觀者即智者意然彼經文繁博今取意釋謂三
0569a14: 業歸依觀通心眼了見諸相而無所著徹見體性空有無礙一切種智圓頓觀察故
0569a15: 經云真觀清淨觀廣大智慧觀悲觀及慈觀常願常瞻仰無垢清淨光慧日破諸暗
0569b01: 能伏災風火普明照世間皆是觀義言世是所觀通一切世者世略有三謂三世間
0569b02: 若山若水懸崖邃谷畏難之處器世間也無量眾生即眾生世間亦觀佛會所有眾
0569b03: 生常在一切諸如來所即是觀察智正覺世間從若云自在下案文就義自在則寬
0569b04: 直就名言自在局闕所觀故然有能觀必有所觀不爾於何而得自在能所無二
0569b05: 不壞能所一觀一切觀無觀無不觀為真觀矣文中但有五闕
0569b06: 第六禮辭第一依教趣求。
0569b07: 見其西面巖谷之中泉流縈映林蓊香
0569b08: 草柔右旋布地觀自在菩薩於金剛寶石
0569b09: 上結跏趺坐無量菩薩皆坐寶石恭敬圍繞
0569b10: 而為宣說大慈悲法令其攝受一切眾生善
0569b11: 財見已歡喜踊躍合掌諦觀目不暫瞬作如
0569b12: 是念善知識者則是如來善知識者一切法
0569b13: 雲善知識者諸功德藏善知識者難可值遇
0569b14: 善知識者十力寶因善知識者無盡智炬善
0569b15: 知識者福德根芽善知識者一切智門善知
0570a01: 識者智海導師善知識者至一切智助道之
0570a02: 具便即詣大菩薩所爾時觀自在菩薩遙
0570a03: 見善財告言善來汝發大乘意普攝眾生起
0570a04: 正直心專求佛法大悲深重救護一切普賢
0570a05: 妙行相續現前大願深心圓滿清淨勤求佛
0570a06: 法悉能領受積集善根恒無厭足順善知識
0570a07: 不違其教從文殊師利功德智慧大海所生
0570a08: 其心成熟得佛勢力已獲廣大三昧光明專
0570a09: 意希求甚深妙法常見諸佛生大歡喜智慧
0570a10: 清淨猶如虛空既自明了復為他說安住如
0570a11: 來智慧光明。
0570a12: 第二見其西面下見敬諮問先見有三初
0570a13: 見勝依正在西面者西方主殺顯悲救故
0570a14: 又令歸向本所事故二善財見已巳下彰見
0570a15: 之益以得勝念熏心故善知識者則是如
0570b01: 來者引至究竟同於佛故三爾時觀自在
0570b02: 下友垂讚攝大悲深厚隨順攝受故又令歸向
0570b03: 本所事者本事即是阿彌陀令誦者令先稱本師之名頂上化佛即是彌陀故。
0570b04: 爾時善財童子頂禮觀自在菩薩足繞無數
0570b05: 合掌而住白言聖者我已巳先發阿耨多羅
0570b06: 三藐三菩提心而未知菩薩云何學菩薩行
0570b07: 云何修菩薩道我聞聖者善能教誨願為我
0570b08: 說。
0570b09: 二爾時善財下敬問可知。
0570b10: 菩薩告言善哉善哉善男子汝已能發阿耨
0570b11: 多羅三藐三菩提心善男子我已巳成就菩薩
0570b12: 大悲行解脫門善男子我以此菩薩大悲行
0570b13: 門平等教化一切眾生相續不斷。
0570b14: 第三菩薩告言下稱讚授法先讚後授授
0570b15: 中三初標名二我以此下顯體相亦是
0571a01: 釋名平等教化即是大悲以同體悲故云
0571a02: 平等相續不斷即是行門又門即普門普
0571a03: 門示現曲濟無遺故又門即普門普門示現曲濟無遺故者以
0571a04: 普門字釋經行門普門之名即法華經觀音品目曲濟無遺謂之普從悟通神謂之
0571a05: 門天台智者說有十普一慈悲普二弘誓普三修行普四離惑普五入法門普六神
0571a06: 通普七方便普八說法普九成就眾生普十供養諸佛普此十一一稱實普周今經
0571a07: 下文業用之中略列十一門即十一普。
0571a08: 善男子我住此大悲行門常在一切諸如來
0571a09: 所普現一切眾生之前或以布施攝取眾生
0571a10: 或以愛語或以利行或以同事攝取眾生或
0571a11: 現色身攝取眾生或現種種不思議色淨光
0571a12: 明網攝取眾生或以音聲或以威儀或為說
0571a13: 法或現神變令其心悟而得成熟或為化現
0571a14: 門類之形與其共居而成熟之。
0571a15: 三善男子我住此下廣顯業用於中二先
0571b01: 約普門以顯業用後約大悲前中先總明
0571b02: 以上同如來妙覺真心故常在一切諸如
0571b03: 來所下與眾生同大悲體故普現一切眾
0571b04: 生之前普現即普門示現然大聖久成正
0571b05: 覺號正法明示為菩薩義言等佛耳然大聖久
0571b06: 成正覺者即千手千眼陀羅尼經依無量壽經繼無量壽次當作佛號寶光功德山
0571b07: 王亦門爾後或以布施下別明普現之義有
0571b08: 十一句方法華經三十五應乍觀似少義
0571b09: 取乃多彼三十五應但是此中或現色身
0571b10: 及說法耳方法華經三十五應者即無盡意問云觀世音菩薩云何遊此
0571b11: 娑婆世界云何而為眾生說法方便之力具事云何佛告無盡意若有國土眾生應
0571b12: 以佛身得度者即現佛身而為說法二辟支佛三聲聞四梵王五帝釋六自在天王
0571b13: 七大自在天八天大將軍九毗沙門十小王十一長者十二居士十三宰官十四婆
0571b14: 羅門十五比丘十六比丘尼十七優婆塞十八優婆夷十九長者婦女二十居士婦
0571b15: 女二十一宰官婦女二十二婆羅門婦女二十三童男二十四童女二十五天二十
0572a01: 六龍二十七夜叉二十八乾闥婆二十九阿修羅三十迦樓羅三十一緊那羅三十
0572a02: 二摩羅伽三十三人三十四非人三十五執金剛神皆如初句次第義加以長者
0572a03: 居士宰官婆羅門共一即現婦女身而為說法故人謂之三十二應理實四類各各
0572a04: 不同故妙音中云或現長者婦女身或現宰官婦女身或現婆羅門婦女身明知四
0572a05: 類有四婦女況妙音中有轉輪王及菩薩身又加地獄餓鬼畜生及諸難處皆能救
0572a06: 濟豈無彼身則三十五亦未為盡若開四婦女各成二人以妻女別故則此已有三
0572a07: 十九矣明知觀音諸大菩薩各能萬類之化皆略舉耳但是此中或現色身及說法
0572a08: 耳者以三十五應皆云即現其身而為說法具如初一明知通是此二義耳。
0572a09: 善男子我修行此大悲行門願常救護一切
0572a10: 眾生願一切眾生離險道怖離熱惱怖離迷
0572a11: 惑怖離繫縛怖離殺害怖離貧窮怖離不活
0572a12: 怖離惡名怖離於死怖離大眾怖離惡趣怖
0572a13: 離黑闇怖離遷移怖離愛別怖離冤會怖離
0572a14: 逼迫身怖離逼迫心怖離憂悲怖復作是願
0572a15: 願諸眾生若念於我若稱我名若見我身皆
0572b01: 得免離一切怖畏善男子我以此方便令諸
0572b02: 眾生離怖畏已復教令發阿耨多羅三藐三
0572b03: 菩提心永不退轉。
0572b04: 二善男子我修行下約大悲行以顯業用
0572b05: 救諸怖畏故於中三初離世怖有十八種
0572b06: 初三約煩惱即是因怖餘皆約果縛殺貪
0572b07: 三不活開出黑闇已下皆五怖中事上約
0572b08: 所離二復作下即能離因念即是意三業
0572b09: 皆益故三我以此下令進大心方能究竟
0572b10: 離二死怖皆五怖畏中事者十地論五畏攝諸畏故若是新經下文有
0572b11: 頌一一具頌此十八怖法華觀音偈中亦不離此怖恐繁不引今略明五攝然五多
0572b12: 約果略由二因一邪智妄取我見愛著故即不活惡名死畏之因二善根微少即大
0572b13: 眾威德及惡道畏之因今此十八有通因者然險道有二若世間險道即不活及死
0572b14: 畏攝若惡道因為險即是邪智熱惱有三一失財熱惱不活畏攝二處眾熱惱即惡
0572b15: 名攝三毒熱惱即是畏因迷惑有二若迷惑方隅等即眾熱惱不活畏攝若心迷惑
0573a01: 大眾畏因繫縛亦是不活畏攝殺害死攝黑暗遷移乃有二意現暗遷移皆不活攝
0573a02: 惡趣黑暗三途遷移即惡道畏攝愛別離怖正唯死畏兼及不活怨憎會怖正唯惡
0573a03: 道亦兼不活逼迫身怖死及不活逼迫心怖大眾威德及惡名攝其憂悲怖死及不
0573a04: 活二畏之相亦通餘三即離因者謂三業歸依我之三業能令解脫令住正念即無
0573a05: 我我所及邪智故。
0573a06: 善男子我唯得此菩薩大悲行門如諸菩薩
0573a07: 摩訶薩已淨普賢一切願已巳住普賢一切行
0573a08: 常行一切諸善法常入一切諸三昧常住一
0573a09: 切無邊劫常知一切三世法常詣一切無邊
0573a10: 剎常息一切眾生惡常長一切眾生善常絕
0573a11: 眾生生死流而我云何能知能說彼功德行。
0573a12: 第四我唯下謙己已推勝久成正覺尚不失
0573a13: 謙。
0573a14: 爾時東方有一菩薩名曰正趣從空中來至
0573a15: 娑婆世界輪圍山頂以足按地其娑婆世界
0573b01: 六種震動一切皆以眾寶莊嚴正趣菩薩放
0573b02: 身光明映蔽一切日月星電天龍八部釋梵
0573b03: 護世所有光明皆如聚墨其光普照一切地
0573b04: 獄畜生餓鬼閻羅王處令諸惡趣眾苦皆滅
0573b05: 煩惱不起憂悲悉離又於一切諸佛國土普
0573b06: 雨一切華香瓔珞衣服幢蓋如是所有諸莊
0573b07: 嚴具供養於佛復隨眾生心之所樂普於一
0573b08: 切諸宮殿中而現其身令其見者皆悉歡喜
0573b09: 然後來詣觀自在所時觀自在菩薩告善財
0573b10: 言善男子汝見正趣菩薩來此會不白言已巳
0573b11: 見告言善男子汝可問菩薩云何學菩薩
0573b12: 行修菩薩道。
0573b13: 第五爾時東方下指示後友於中二初後
0573b14: 友入會從東來者後位如相智明方證故
0573b15: 名正趣者正法趣化眾生故以智正趣
0574a01: 真如相故從空來者智體無依方契如故
0574a02: 至輪圍上者如依妄惑顯故足動界者以
0574a03: 定慧足除雜惡故同前會者不離隨順眾
0574a04: 生得如相故又以智會悲成無住故後時
0574a05: 觀自在下前友指示以在此會故闕禮辭。
0574a06: 爾時善財童子敬承其教遽即詣彼菩薩
0574a07: 所頂禮其足合掌而立白言聖者我已巳先發
0574a08: 阿耨多羅三藐三菩提心而未知菩薩云何
0574a09: 學菩薩行云何修菩薩道我聞聖者善能教
0574a10: 誨願為我說。
0574a11: 第八正趣菩薩寄真如相向善友文中
0574a12: 具六初二可知第八寄真如相善友者謂善根即如成向故。
0574a13: 正趣菩薩言善男子我得菩薩解脫名普門
0574a14: 速疾行。
0574a15: 第三正趣菩薩言下授已法界分二先標
0574b01: 名體十方無際故名普門一念超多故云
0574b02: 速疾。
0574b03: 善財言聖者於何佛所得此法門所從來剎
0574b04: 去此幾何發來久如告言善男子此事難知
0574b05: 一切世間天人阿修羅沙門婆羅門等所不
0574b06: 能了唯勇猛精進無退無怯諸菩薩眾已為
0574b07: 一切善友所攝諸佛所念善根具足志樂清
0574b08: 淨得菩薩根有智慧眼能聞能持能解能說
0574b09: 善財言聖者我承佛神力善知識力能信能
0574b10: 受願為我說。
0574b11: 二善財言下顯其業用於中四一申問雖
0574b12: 有三問意在速疾二告言下顯深三善財
0574b13: 下承力請說。
0574b14: 正趣菩薩言善男子我從東方妙藏世界普
0574b15: 勝生佛所而來此土於彼佛所得此法門從
0575a01: 彼發來已經不可說不可說佛剎微塵數劫
0575a02: 一一念中舉不可說不可說佛剎微塵數步
0575a03: 一一步過不可說不可說世界微塵數佛剎
0575a04: 一一佛剎我皆入至其佛所以妙供具而
0575a05: 為供養此諸供具皆是無上心所成無作法
0575a06: 所印諸如來所忍諸菩薩所歎善男子我又
0575a07: 普見彼世界中一切眾生心知其心悉知其
0575a08: 根隨其欲解現身說法或放光明或施財寶
0575a09: 種種方便教化調伏無有休息如從東方南
0575a10: 西北方四維上下亦復如是。
0575a11: 四正趣菩薩言下正答前問於中五初答
0575a12: 得法處謂從自本智如來藏界普生萬善
0575a13: 本覺而來故行能速知一切法不離心
0575a14: 性萬行頓成二從彼發下答時久近三一
0575a15: 一念中下答處近遠以多時發多步則知
0575b01: 遠矣即是速疾四一一佛剎下顯其成益
0575b02: 五如從東下類顯十方。
0575b03: 善男子我唯得此菩薩普疾行解脫能疾周
0575b04: 到一切處如諸菩薩摩訶薩普於十方無
0575b05: 所不至智慧境界等無差別善布其身悉
0575b06: 法界至一切道入一切剎知一切法到一切
0575b07: 世平等演說一切法門同時照耀一切眾生
0575b08: 於諸佛所不生分別於一切處無有障礙而
0575b09: 我云何能知能說彼功德行。
0575b10: 善男子於此南方有城名墮羅底其中有
0575b11: 神名曰大天汝詣彼問菩薩云何學菩薩行
0575b12: 修菩薩道。
0575b13: 時善財童子頂禮其足繞無數慇懃瞻仰
0575b14: 辭退而去。
0575b15: 後三可。
0576a01: 大方廣佛華嚴經鈔會本第六十八之一
0576a02: 音釋
0576a03: 蓊蓊烏孔切於物切蓊木盛貌。遽其據切疾也。
0576b01: 大方廣佛華嚴經鈔會本第六十八之二　頗二
0576b02: 唐于闐國三藏沙門實叉難陀　譯
0576b03: 唐清涼山大華嚴寺沙門澄觀撰述
0576b04: 爾時善財童子入菩薩廣大行求菩薩智慧
0576b05: 境見菩薩神通事念菩薩勝功德生菩薩大
0576b06: 歡喜起菩薩堅精進入菩薩不思議自在解
0576b07: 脫行菩薩功德地觀菩薩三昧地住菩薩總
0576b08: 持地入菩薩大願地得菩薩辯才地成菩薩
0576b09: 諸力地漸次遊行至於彼城推問大天今在
0576b10: 何所人咸告言在此城內現廣大身為眾說
0576b11: 法爾時善財至大天所頂禮其足於前合掌
0576b12: 而作是言聖者我已巳先發阿耨多羅三藐三
0576b13: 菩提心而未知菩薩云何學菩薩行云何修
0576b14: 菩薩道我聞聖者善能教誨願為我說。
0576b15: 第九無縛無著解脫向第九無縛無著者謂不為相縛
0577a01: 不為見著作用自在故名解脫善友名大天者現大身故
0577a02: 無縛無著智淨自在故名為天稱理普應
0577a03: 故名為大妙用難測故名為神在墮羅
0577a04: 底城者此云有門謂有此無縛等微妙法
0577a05: 門為法師故初二可知。
0577a06: 爾時大天長舒四手取四大海水自洗其面
0577a07: 持諸金華以散善財而告之言善男子一切
0577a08: 菩薩難可得見難可得聞希出世間於眾生
0577a09: 中最為第一是諸人中芬陀利華為眾生歸
0577a10: 為眾生救為諸世間作安隱處為諸世間作
0577a11: 大光明示迷惑者安隱正道為大導師引諸
0577a12: 眾生入佛法門為大法將善能守護一切智
0577a13: 城菩薩如是難可值遇唯身語意無過失者
0577a14: 然後乃得見其形像聞其辯才於一切時常
0577a15: 現在前。
0577b01: 第三爾時大天下授已法界中二先授法
0577b02: 方便後正授所得今初現相讚友難遇令
0577b03: 欣入故長舒等者約事則發心難遇淨目　
0577b04: 而觀散華而供故約表謂展四無礙解手
0577b05: 取所證勝流相應法門先當自淨以洗身
0577b06: 心後因利他故云華散亦表四攝遠展攝
0577b07: 取四眾故。
0577b08: 善男子我已成就菩薩解脫名為雲網善財
0577b09: 言聖者雲網解脫境界云何爾時大天於善
0577b10: 財前示現金聚銀聚璃聚玻聚硨磲聚
0577b11: 碼聚大燄寶聚離垢藏寶聚大光明寶聚
0577b12: 普現十方寶聚寶冠聚寶印聚寶瓔珞聚寶
0577b13: 璫聚寶釧聚寶聚珠網聚種種摩尼寶聚
0577b14: 一切莊嚴具聚如意摩尼聚皆如大山又復
0577b15: 示現一切華一切鬘一切香一切燒香一切
0578a01: 塗香一切衣服一切幢旛一切音樂一切五
0578a02: 欲娛樂之具皆如山積及現無數百千萬億
0578a03: 諸童女眾而彼大天告善財言善男子可取
0578a04: 此物供養如來修諸福德并施一切攝取眾
0578a05: 生令其修學檀波羅蜜能捨難捨善男子如
0578a06: 我為汝示現此物教汝行施為一切眾生悉
0578a07: 亦如是皆令以此善根熏習於三寶所善知
0578a08: 識所恭敬供養增長善法發於無上菩提之
0578a09: 意善男子若有眾生貪著五欲自放逸者為
0578a10: 其示現不淨境界若有眾生瞋恚憍慢多諍
0578a11: 競者為其示現極可怖形如羅剎等飲血噉
0578a12: 肉令其見已巳驚恐惶懼心意調柔捨離冤結
0578a13: 若有眾生惛沈墯為其示現王賊水火及
0578a14: 諸重疾令其見已心生惶怖知有憂苦而自
0578a15: 勉策以如是等種種方便令捨一切諸不善
0578b01: 行修行善法令除一切波羅蜜障具波羅蜜
0578b02: 令超一切障礙險道到無障處。
0578b03: 二善男子我已巳成下正授法界中二先名
0578b04: 體謂以六度大悲如雲覆潤如網羅攝故
0578b05: 後善財下問答業用四攝攝生故先問後
0578b06: 答答中二先現寶令施教以檀攝後如我
0578b07: 為汝下類餘通教及利行攝如是等言亦
0578b08: 兼愛語同事。
0578b09: 善男子我唯知此雲網解脫如諸菩薩摩訶
0578b10: 薩猶如帝釋已巳能摧伏一切煩惱阿修羅軍
0578b11: 猶如大水普能消滅一切眾生諸煩惱火猶
0578b12: 如猛火普能乾竭一切眾生諸愛欲水猶如
0578b13: 大風普能吹倒一切眾生諸見取幢猶如金
0578b14: 剛悉能摧破一切眾生諸我見山而我云何
0578b15: 能知能說彼功德行。
0579a01: 善男子此閻浮提摩竭提國菩提場中有主
0579a02: 地神其名安住汝詣彼問菩薩云何學菩薩
0579a03: 行修菩薩道。
0579a04: 時善財童子禮大天足繞無數辭退而去。
0579a05: 後三易知。
0579a06: 爾時善財童子漸次遊行趣摩竭提國菩提
0579a07: 場內安住神所。
0579a08: 第十入法界無量向第十入法界無量者等以法界善根
0579a09: 向法界故善友名安住地神者地為萬法所
0579a10: 依即所入法界安住即入義在菩提場者
0579a11: 所入法界即得菩提之處故菩提是本前
0579a12: 南有所表從本之南今攝末歸本之法界
0579a13: 故不云南矣又地上證如亦同本故今
0579a14: 向終故攝歸此文六有六第一依教趣求。
0579a15: 百萬地神同在其中更相謂言此來童子即
0579b01: 是佛藏必當普為一切眾生作所依處必當
0579b02: 普壞一切眾生無明藏此人已生法王種
0579b03: 中當以離垢無礙法繪而冠其首當開智慧
0579b04: 大珍寶藏摧伏一切邪論異道時安住等百
0579b05: 萬地神放大光明照三千大千世界普令
0579b06: 大地同時震吼種種寶物處處莊嚴影潔光
0579b07: 流遞相鑒徹一切葉俱時生長一切華
0579b08: 咸共開敷一切果靡不成熟一切河流遞
0579b09: 相灌注一切池沼悉皆盈滿雨細香雨灑
0579b10: 其地風來吹華普散其上無數音樂一時俱
0579b11: 奏天莊嚴具咸出美音牛王象王師子王等
0579b12: 皆生歡喜踊躍哮吼猶如大山相擊出聲百
0579b13: 千伏藏自然涌現時安住地神告善財言善
0579b14: 來童子汝於此地曾種善根我為汝現汝欲
0579b15: 見不爾時善財禮地神足繞無數合掌而
0580a01: 立白言聖者唯然欲見時安住地神以足按
0580a02: 地百千億阿僧祇寶藏自然涌出告言善男
0580a03: 子今此寶藏隨逐於汝是汝昔善根果報
0580a04: 是汝福力之所攝受汝應隨意自在受用。
0580a05: 第二百萬地下見敬請法於中五初友見
0580a06: 稱讚既云友見則已巳含見友二時安住下
0580a07: 嚴處攝生以顯勝德三時安住告下許示
0580a08: 昔善引其問端四爾時下設敬陳請五以
0580a09: 足按下正示昔因。
0580a10: 善男子我得菩薩解脫名不可壞智慧藏常
0580a11: 以此法成就眾生善男子我憶自從然燈佛
0580a12: 來常隨菩薩恭敬守護觀察菩薩所有心行
0580a13: 智慧境界一切誓願諸清淨行一切三昧廣
0580a14: 大神通大自在力無能壞法一切諸佛
0580a15: 國土普受一切諸如來記轉於一切諸佛法
0580b01: 輪廣說一切修多羅門大法光明普皆照耀
0580b02: 教化調伏一切眾生示現一切諸佛神變我
0580b03: 皆能領受皆能憶持善男子乃古世過須
0580b04: 彌山微塵數劫有劫名莊嚴世界名月幢佛
0580b05: 號妙眼於彼佛所得此法門善男子我於此
0580b06: 法門若入若出修習增長常見諸佛未曾捨
0580b07: 離始從初得乃至賢劫於其中間值遇不可
0580b08: 說不可說佛剎微塵數如來應正等覺悉皆
0580b09: 承事恭敬供養亦見彼佛詣菩提座現大神
0580b10: 力亦見彼佛所有一切功德善根。
0580b11: 第三善男子我得下示已法界於中四一
0580b12: 標名體用謂一念之智冥乎法界則不可
0580b13: 壞此中則無所不生故名為藏由賢位既
0580b14: 滿總會三賢為入地之因故顯善財之福
0580b15: 常隨地神之智不壞是則昔因不失能入
0581a01: 證矣常以此下略明其用二善男子我憶
0581a02: 下別顯業用由智不壞故常憶等三乃
0581a03: 古世下顯得法時處四我於此下總結純
0581a04: 熟。
0581a05: 善男子我唯知此不可壞智慧藏法門如諸
0581a06: 菩薩摩訶薩常隨諸佛能持一切諸佛所說
0581a07: 入一切佛甚深智慧念念充一切法界等
0581a08: 如來身生諸佛心具諸佛法作諸佛事而我
0581a09: 云何能知能說彼功德行善男子此閻浮提
0581a10: 摩竭提國迦毗羅城有主夜神名婆珊婆演
0581a11: 底汝詣彼問菩薩云何學菩薩行修菩薩道
0581a12: 時善財童子禮地神足繞無數慇懃瞻仰
0581a13: 辭退而去。
0581a14: 後三可知十向竟。
0581a15: 爾時善財童子一心思惟安住神教憶持菩
0581b01: 薩不可沮壞智藏解脫修其三昧學其軌則
0581b02: 觀其遊戲入其微妙得其智慧達其平等知
0581b03: 其無邊測其甚深漸次遊行至於彼城從東
0581b04: 門入佇立未久便見日沒心念隨順諸菩薩
0581b05: 教渴仰欲見彼主夜神於善知識生如來想
0581b06: 復作是念由善知識得周眼普能明見十
0581b07: 方境界由善知識得廣大解普能了達一切
0581b08: 所緣由善知識得三昧眼普能觀察一切法
0581b09: 門由善知識得智慧眼普能明照十方剎海。
0581b10: 自下大文第五有十善友寄十地位即分
0581b11: 十第一婆珊婆演底夜神寄歡喜地寄初
0581b12: 歡喜地者初獲聖性具證二空能益自他生大喜故城名迦毘羅者
0581b13: 此云黃色昔黃頭仙人依此處故黃是
0581b14: 中色表契中道故又此是佛生之城表初
0581b15: 地生佛家故婆珊者此云春也婆演底者
0582a01: 此云主當以於春時主當苗稼故謂顯初
0582a02: 入地能生長萬行護眾生故以於春時主當等者盛德
0582a03: 如春和暢生故地上多見夜神者證智玄妙離
0582a04: 相破闇故下九天神梵本皆是女神瞿
0582a05: 波亦女者地上證於同體慈悲女之狀故
0582a06: 第一依教趣求中先依前修證後漸次下
0582a07: 趣求後友於中先至時處從東門入者開
0582a08: 明之初顯入證之始故見日沒者是夜神
0582a09: 故表分別見日皆已巳亡故後心念下生渴
0582a10: 仰心表分別見日皆亡者初地斷見惑即分別煩惱故。
0582a11: 作是念時見彼夜神於虛空中處寶樓閣香
0582a12: 蓮華藏師子之座身真金色目髮紺青形貌
0582a13: 端嚴見者歡喜眾寶瓔珞以為嚴飾身服朱
0582a14: 衣首戴梵冠一切星宿炳然在體於其身上
0582a15: 一一毛孔皆現化度無量無數惡道眾生令
0582b01: 其免離險難之像是諸眾生或生人中或生
0582b02: 天上或有趣向二乘菩提或有修行一切智
0582b03: 道又彼一一諸毛孔中示現種種教化方便
0582b04: 或為現身或為說法或為示現聲聞乘道或
0582b05: 為示現獨覺乘道或為示現諸菩薩行菩薩
0582b06: 勇猛菩薩三昧菩薩自在菩薩住處菩薩觀
0582b07: 察菩薩師子頻申菩薩解脫遊戲如是種種
0582b08: 成熟眾生善財童子見聞此已心大歡喜以
0582b09: 身投地禮夜神足繞無數於前合掌而作
0582b10: 是言聖者我已巳先發阿耨多羅三藐三菩提
0582b11: 心我心冀望依善知識獲諸如來功德法藏
0582b12: 唯願示我一切智道我行於中至十力地。
0582b13: 第二作是念時下明見敬諮問於中二初
0582b14: 見友依正於空見者城表教道空表證道
0582b15: 宗說兼通如日處空故服朱衣者證智明
0583a01: 顯故法門星像不離一身如體化生作用
0583a02: 不離一毛之性二善財童子見聞下設敬
0583a03: 諮問宗說兼通者前已巳引竟即楞伽意故彼第三經云佛告大慧三世如來有
0583a04: 二種法通謂說通及自宗通說通者謂隨眾生心之所應為說種種契經是名說通
0583a05: 自宗通者謂修行者離自心現種種妄想謂不墮一異俱不俱品超度一切心意意
0583a06: 識自覺聖境離因成故一切外道聲聞緣覺墮二邊者所不能知我說是名自宗法
0583a07: 通釋曰謂初了唯心謂不墮下境界則滅超度一切下能取亦無自覺聖下止悟自
0583a08: 心不由他悟離三量成故離因成一切外道下對他顯勝經結勸云是名自宗通及
0583a09: 說通相汝及餘菩薩摩訶薩應當修學偈云謂我二種通宗通及言說說者授童蒙
0583a10: 宗為修行者釋曰而前引竟今復重說前約證者能說故先明宗通今約從教修證
0583a11: 故先明說通亦前從根本起後得今從加行入根本文小異故第一中引前文今
0583a12: 復引後古云說通宗不通如日被雲蒙宗通說亦通如日處虛空法門星象下此中
0583a13: 法喻雙辯一身以表如體星象以表法門星象不離一身顯法不離如體下對亦然
0583a14: 教化表於大用毛孔以真性。
0583a15: 時彼夜神告善財言善哉善哉善男子汝能
0583b01: 深心敬善知識樂聞其語修行其教以修行
0583b02: 故決定當得阿耨多羅三藐三菩提善男子
0583b03: 我得菩薩破一切眾生癡暗法光明解脫。
0583b04: 第三時彼夜神下稱讚授法中二初稱讚
0583b05: 後善男子我得下授已法界於中三一標
0583b06: 名體二顯業用三得法久近今初一切眾
0583b07: 生癡暗者即所破二愚法光明者即是能
0583b08: 破二無我智又破眾生闇為悲法光明是
0583b09: 智悲智具故其二愚二無我等並如地品。
0583b10: 善男子我於惡慧眾生起大慈心於不善業
0583b11: 眾生起大悲心於作善業眾生起於喜心於
0583b12: 善惡二行眾生起不二心於雜染眾生起令
0583b13: 生清淨心於邪道眾生起令生正行心於劣
0583b14: 解眾生起令興大解心於樂生死眾生起令
0583b15: 捨輪轉心於住二乘道眾生起令住一切智
0584a01: 心善男子我以得此解脫故常與如是心共
0584a02: 相應善男子我於夜闇人靜鬼神盜賊諸惡
0584a03: 眾生所遊行時密雲重霧惡風暴雨日月星
0584a04: 宿並皆昏蔽不見色時見諸眾生若入於海
0584a05: 若行於陸山林曠野諸險難處或遭盜賊或
0584a06: 乏資糧或迷惑方隅或忘失道路慞惶憂怖
0584a07: 不能自出我時即以種種方便而救濟之為
0584a08: 海難者示作船師魚王馬王龜王象王阿脩
0584a09: 羅王及以海神為彼眾生止惡風雨息大波
0584a10: 浪引其道路示其洲岸令免怖畏悉得安隱
0584a11: 復作是念以此善根迴施眾生願令捨離一
0584a12: 切諸苦為在陸地一切眾生於夜闇中遭恐
0584a13: 怖者現作日月及諸星宿晨霞夕電種種光
0584a14: 明或作屋宅或為人眾令其得免恐怖之厄
0584a15: 復作是念以此善根迴施眾生悉令除滅諸
0584b01: 煩惱闇一切眾生有惜壽命有愛名聞有貪
0584b02: 財寶有重官位有著男女有戀妻妾未稱所
0584b03: 求多生憂怖我皆救濟令其離苦為行山險
0584b04: 而留難者為作善神現形親近為作好鳥發
0584b05: 音慰為作靈藥舒光照耀示其果示其
0584b06: 泉井示正直道示平坦地令其免離一切憂
0584b07: 厄為行曠野稠林險道藤蘿所雲霧所闇
0584b08: 而恐怖者示其正道令得出離作是念言願
0584b09: 一切眾生伐見稠林截愛羅網出生死野滅
0584b10: 煩惱闇入一切智平坦正道到無畏處畢竟
0584b11: 安樂善男子若有眾生樂著國土而憂苦者
0584b12: 我以方便令生厭離作是念言願一切眾生
0584b13: 不著諸蘊住一切佛薩婆若境善男子若有
0584b14: 眾生樂著聚落貪愛宅舍常處黑闇受諸苦
0584b15: 者我為說法令生厭離令法滿足令依法住
0585a01: 作是念言願一切眾生悉不貪樂六處聚落
0585a02: 速得出離生死境界究竟安住一切智城善
0585a03: 男子若有眾生行闇夜中迷惑十方於平坦
0585a04: 路生險難想於險難道起平坦想以高為下
0585a05: 以下為高其心迷惑生大苦惱我以方便舒
0585a06: 光照及若欲出者示其門戶若欲行者示其
0585a07: 道路欲度溝洫示其橋梁欲涉河海與其船
0585a08: 筏樂觀方者示其險易安危之處欲休息者
0585a09: 示其城邑水之所作是念言如我於此照
0585a10: 除夜闇令諸世事悉得宣敘願我普於一切
0585a11: 眾生生死長夜無明闇處以智慧光普皆照
0585a12: 了是諸眾生無有智眼想心見倒之所覆翳
0585a13: 無常常想無樂樂想無我我想不淨淨想堅
0585a14: 固執著我人眾生蘊界處法迷惑因果不識
0585a15: 善惡殺害眾生乃至邪見不孝父母不敬沙
0585b01: 門及婆羅門不知惡人不識善人貪著惡事
0585b02: 安住邪法毀謗如來壞正法輪於諸菩薩呰
0585b03: 辱傷害輕大乘道斷菩提心於有恩人反加
0585b04: 殺害於無恩處常懷冤結毀謗賢聖親近惡
0585b05: 伴盜塔寺物作五逆罪不久當墮三惡道處
0585b06: 願我速以大智光明破彼眾生無明黑闇令
0585b07: 其疾發阿耨多羅三藐三菩提心既發心已
0585b08: 示普賢乘開十力道亦示如來法王境界亦
0585b09: 示諸佛一切智城諸佛所行諸佛自在諸佛
0585b10: 成就諸佛總持一切諸佛共同一身一切諸
0585b11: 佛平等之處令其安住善男子一切眾生或
0585b12: 病所纏或老所侵或苦貧窮或遭禍難或犯
0585b13: 王法臨當被刑無所依怙生大怖畏我皆救
0585b14: 濟使得安隱復作是念願我以法普攝眾生
0585b15: 令其解脫一切煩惱生老病死憂悲苦患近
0586a01: 善知識常行法施勤行善業速得如來清淨
0586a02: 法身住於究竟無變易處善男子一切眾生
0586a03: 入見稠林住於邪道於諸境界起邪分別常
0586a04: 行不善身語意業妄作種種諸邪苦行於非
0586a05: 正覺生正覺想於正覺所非正覺想為惡知
0586a06: 識之所攝受以起惡見將墮惡道我以種種
0586a07: 諸方便門而為救護令住正見生人天中復
0586a08: 作是念如我救此將墜惡道諸眾生等願我
0586a09: 普救一切眾生悉令解脫一切諸苦住波羅
0586a10: 蜜出世聖道於一切智得不退轉具普賢願
0586a11: 近一切智而不捨離諸菩薩行常勤教化一
0586a12: 切眾生。
0586a13: 二我於惡業下明業用中二先長行後偈
0586a14: 頌前中二先興救物之心二我於夜闇下
0586a15: 正明對緣救攝於中十門初一總明為海
0586b01: 難下別顯今初有四種一夜等為救時二
0586b02: 海等為救處三遭盜等為所救四種種方
0586b03: 便為能救後九門別顯中文皆有二先救
0586b04: 世苦令得世樂後以向大願令其究竟
0586b05: 離苦得樂九中一救海難眾生二為在陸
0586b06: 地下救處陸眾生三一切眾生下救求不
0586b07: 得及行山險眾生四救樂國土眾生五救
0586b08: 著聚落眾生六救闇夜眾生七是諸眾生
0586b09: 無有智下救惑業眾生八或病所纏下救
0586b10: 八苦眾生九入見稠林下救惡見眾生。
0586b11: 爾時婆珊婆演底主夜神欲重宣此解脫義
0586b12: 承佛神力觀察十方為善財童子而說頌曰
0586b13: 我此解脫門生淨法光明能破愚癡闇待時
0586b14: 而演說我昔無邊劫勤行廣大慈普覆諸世
0586b15: 間佛子應修學寂靜大悲海出生三世佛能
0587a01: 滅眾生苦汝應入此門能生世間樂亦生出
0587a02: 世樂令我心歡喜汝應入此門既捨有為患
0587a03: 亦遠聲聞果淨修諸佛力汝應入此門我目
0587a04: 甚清淨普見十方剎亦見其中佛菩提下
0587a05: 坐相好莊嚴身無量眾圍繞一一毛孔內種
0587a06: 種光明出見諸生類死此而生彼輪五
0587a07: 趣中常受無量苦我耳甚清淨聽之無不及
0587a08: 一切語言海悉聞能憶持諸佛轉法輪其聲
0587a09: 妙無比所有諸文字悉皆能憶持我鼻甚清
0587a10: 淨於法無所礙一切皆自在汝應入此門我
0587a11: 舌甚廣大淨好能言說隨應演妙法汝應入
0587a12: 此門我身甚清淨三世等如如隨諸眾生心
0587a13: 一切悉皆現我心淨無礙如空含萬象普念
0587a14: 諸如來而亦不分別了知無量剎一切諸心
0587a15: 海諸根及欲樂而亦不分別我以大神通震
0587b01: 動無量剎其身悉調彼難調眾我福甚
0587b02: 廣大如空無有盡供養諸如來饒益一切眾
0587b03: 我智廣清淨了知諸法海除滅眾生惑汝應
0587b04: 入此門我知三世佛及以一切法亦了彼方
0587b05: 便此門無等一一塵中見三世一切剎亦
0587b06: 見彼諸佛此是普門力十方剎塵內悉見盧
0587b07: 舍那菩提下坐成道演妙法。
0587b08: 二偈頌中二十一頌分四初一頌法門名
0587b09: 體二有四頌舉因勸修即四無量三有十
0587b10: 頌顯果令入即六處殊勝四有六頌明業
0587b11: 用廣大。
0587b12: 爾時善財童子白夜神言汝發阿耨多羅三
0587b13: 藐三菩提心為幾時耶得此解脫其已巳久如
0587b14: 乃能如是饒益眾生其神答言善男子乃
0587b15: 古世過如須彌山微塵數劫有劫名寂靜光
0588a01: 世界名出生妙寶有五億佛於中出現彼世
0588a02: 界中有四天下名寶月燈光有城名蓮華光
0588a03: 王名善法度以法施化成就七寶王四天下
0588a04: 王有夫人名法慧月夜久眠寐時彼城東有
0588a05: 一大林名為寂住林中有一大菩提名一
0588a06: 切光摩尼王莊嚴身出生一切佛神力光明。
0588a07: 爾時有佛名一切法雷音王於此下成等
0588a08: 正覺放無量色廣大光明照出生妙寶世
0588a09: 界蓮華城內有主夜神名為淨月詣王夫人
0588a10: 法慧月所動身瓔珞以覺夫人而告之言夫
0588a11: 人當知一切法雷音王如來於寂住林成無
0588a12: 上覺及廣為說諸佛功德自在神力普賢菩
0588a13: 薩所有行願令王夫人發阿耨多羅三藐三
0588a14: 菩提意供養彼佛及諸菩薩聲聞僧眾善男
0588a15: 子時王夫人法慧月者豈異人乎我身是也
0588b01: 我於彼佛所發菩提心種善根故於須彌山
0588b02: 微塵數劫不生地獄餓鬼畜生諸惡趣中亦
0588b03: 不生於下賤之家諸根具足無有眾苦於天
0588b04: 人中福德殊勝不生惡世恒不離佛及諸菩
0588b05: 薩大善知識常於其所種植善根經八十須
0588b06: 彌山微塵數劫常受安樂而未滿足菩薩諸
0588b07: 根。
0588b08: 三得法久近中先興二問後還兩答答中
0588b09: 有二先答發心時節後答得法久近今初
0588b10: 有六初總顯本事因緣二時彼城東下明
0588b11: 初佛興世三蓮華城內下善友勸發四令
0588b12: 王夫人下正發大心五時王夫人下結會
0588b13: 古今六我於彼佛下發心成益。
0588b14: 過此劫已巳復過萬劫於賢劫前有劫名無憂
0588b15: 照世界名離垢妙光其世界中淨穢相雜
0589a01: 有五百佛於中出現其第一佛名須彌幢寂
0589a02: 靜妙眼如來應正等覺我為名稱長者女名
0589a03: 妙慧光明端正殊妙彼淨月夜神以願力故
0589a04: 於離垢世界一四天下妙幢王城中生作主
0589a05: 夜神名清淨眼我於一時在父母邊夜久眠
0589a06: 息彼清淨眼來詣我所震動我宅放大光明
0589a07: 出現其身讚佛功德言妙眼如來坐菩提座
0589a08: 始成正覺勸喻於我及以父母并諸眷屬令
0589a09: 速見佛自為前導引至佛所廣興供養我纔
0589a10: 見佛即得三昧名出生見佛調伏眾生三世
0589a11: 智光明輪獲此三昧故能憶念須彌山微塵
0589a12: 數劫亦見其中諸佛出現於彼佛所聽聞妙
0589a13: 法以聞法故即得此破一切眾生闇法光明
0589a14: 解脫得此解脫已巳即見其身佛剎微塵
0589a15: 數世界亦見彼世界所有諸佛又見自身在
0589b01: 其佛所亦見彼世界一切眾生解其言音識
0589b02: 其根性知其昔曾為善友之所攝受隨其
0589b03: 所樂而為現身令生歡喜我時於彼所得解
0589b04: 脫念念增長此心無間又見自身百佛
0589b05: 剎微塵數世界此心無間又見自身千
0589b06: 佛剎微塵數世界此心無間又見自身
0589b07: 百千佛剎微塵數世界如是念念乃至不可
0589b08: 說不可說佛剎微塵數世界亦見彼世界中
0589b09: 一切如來亦自見身在彼佛所聽聞妙法受
0589b10: 持憶念觀察決了亦知彼佛諸本事海諸大
0589b11: 願海彼諸如來嚴淨佛剎我亦嚴淨亦見彼
0589b12: 世界一切眾生隨其所應而為現身教化調
0589b13: 伏此解脫門念念增長如是乃至充滿法界。
0589b14: 二過此劫已巳下答得法久近於中二初總
0589b15: 顯得法因緣後我纔見佛下正明得法於
0590a01: 中三初得方便三昧謂上見諸佛下化眾
0590a02: 生次以聞法故下得此解脫後得此解脫
0590a03: 已下廣顯業用。
0590a04: 善男子我唯知此菩薩破一切眾生闇法光
0590a05: 明解脫如諸菩薩摩訶薩成就普賢無邊行
0590a06: 願普入一切諸法界海得諸菩薩金剛智幢
0590a07: 自在三昧出生大願住持佛種於念念中成
0590a08: 滿一切大功德海嚴淨一切廣大世界以自
0590a09: 在智教化成熟一切眾生以智慧日滅除一
0590a10: 切世間闇障以勇猛智覺悟一切眾生惛睡
0590a11: 以智慧月決了一切眾生疑惑以清淨音斷
0590a12: 除一切諸有執著於一切法界一一塵中示
0590a13: 現一切自在神力智眼明淨等見三世而我
0590a14: 何能知其妙行說其功德入其境界示其自
0590a15: 在。
0590b01: 第四謙推可知。
0590b02: 善男子此閻浮提摩竭提國菩提場內有主
0590b03: 夜神名普德淨光我本從其發阿耨多羅三
0590b04: 藐三菩提心常以妙法開悟於我汝詣彼問
0590b05: 菩薩云何學菩薩行修菩薩道。
0590b06: 第五指示後友云菩提場內者得無誤犯
0590b07: 由契理故理即菩提場友名普德者最勝
0590b08: 法界無德不具故淨光者正智證入離誤
0590b09: 犯之垢故即前淨月故云本從發心。
0590b10: 爾時善財童子向婆珊婆演底神而說頌曰
0590b11: 見汝清淨身相好超世間如文殊師利亦如
0590b12: 寶山王汝法身清淨三世悉平等世界悉入
0590b13: 中成壞無所礙我觀一切趣悉見汝形像一
0590b14: 一毛孔中星月各分布汝心極廣大如空
0590b15: 十方諸佛悉入中清淨無分別一一毛孔內
0591a01: 悉放無數光十方諸佛所普雨莊嚴具一一
0591a02: 毛孔內各現無數身十方諸國土方便度眾
0591a03: 生一一毛孔內示現無量剎隨諸眾生欲種
0591a04: 種令清淨若有諸眾生聞名及見身悉獲功
0591a05: 德利成就菩提道多劫在惡趣始得見聞汝
0591a06: 亦應歡喜受以滅煩惱故千剎微塵劫歎汝
0591a07: 一毛德劫數猶可窮功德終無盡。
0591a08: 第六爾時善財下戀德禮辭於中二先以
0591a09: 偈讚表戀德之深於中十偈分四初四讚
0591a10: 身心超勝次三明大用無涯次二益物不
0591a11: 虛後一結德無盡。
0591a12: 時善財童子說此頌已巳頂禮其足繞無量
0591a13: 慇懃瞻仰辭退而去。
0591a14: 二時善財下作禮辭退。
0591a15: 大方廣佛華嚴經鈔會本第六十八之二
0591b01: 音釋
0591b02: 哮吼哮許交切吼呼后切哮吼怒聲。慞惶慞諸良切懼也惶胡光切恐也。
0591b03: 苦角切。
