0899c01: 閑居編第二十三
0899c02: 宋孤山沙門　智圓　著
0899c03: 謝府主王給事見訪書
0899c04: 二月初三日沙門釋某謹齋沐熏毫滌硯栽書獻于
0899c05: 知府給事執事某空門之末陋也毀形守節所以克
0899c06: 其己巳焉懲忿窒欲所以澹其慮焉雖或有用於道其
0899c07: 實無用於世遂得遁身巖石之下不與世接者久矣
0899c08: 加以幽憂之疾臞脙困躓坐則隱几行則倚杖亟身
0899c09: 同槁木而心有所知尚能樂一人之淳化戴二天之
0899c10: 善政講習佛書涵泳化源而每忘體中之所苦也若
0899c11: 乃利見乎君子側聽於清言則已巳在思慮之外矣何
0899c12: 哉既不能登有位之門胡以利見於君子邪既不能
0899c13: 利見於君子又何以側聞清言邪去年秋九月忽有
0899c14: 人至衡茆傳執事之命俾同泛方舟啜茶話道某于
0899c15: 時寢疾在且驚且喜喜之無似也執事胡以知其
0899c16: 名哉而至於見召乎是時雖不及趨陪台席而荷戴
0899c17: 之心已巳不知其所裁矣洎今春所患增劇忽忽在
0899c18: 俄聞侍疾者云執事金鏕於前諸官玉趾於後
0899c19: 少選果惠然衡泌俯近病榻由顧問而忽利見於
0899c20: 君子側聽於清言嚮所謂在思慮之外者而併獲之
0899c21: 何草茆巖穴之間有如是之遇也幸甚幸甚越二月
0899c22: 二日又軫鈞慈惠以紫桂散俾之服食而珍荷之心
0899c23: 復加於前矣竊念昔東晉有吉友法師者有道之僧
0899c24: 也王丞相導每訪之則解帶而臥及尚書令卞壼至
0900a01: 則斂容端坐或問其故對曰王公以風道期人卞令
0900a02: 以軌儀檢物故其然耳且執事韞夔之業屈龔黃
0900a03: 之任端雅乃重瞳所注風流乃四海具瞻則賢於王
0900a04: 導遠矣而某林下一病夫也故非有道之人而能慰
0900a05: 其羸病不以禮容見責者何哉將非執事懷見瞽者
0900a06: 必作暍者必扇之仁加哀恤惻隱之心至於是爾不
0900a07: 然則大君子勞謙接下以為立身安民之大柄乎某
0900a08: 始則中心以為感次則中心以為賀非自賀也其逢
0900a09: 知已巳也亦非賀執事之能懷仁也蓋賀吾君得其良
0900a10: 弼黔黎得其良牧耳何邪執事必推此仁愛勞謙之
0900a11: 心及於千里則千里之民被陽春之和而感樂其業
0900a12: 矣然後政成甘棠入秉鈞軸經論道獻可替否推
0900a13: 嚮者之仁愛勞謙之心布于四海則四海之民又被
0900a14: 陽春之和咸樂其業矣夫如是則致君堯舜之上追
0900a15: 還犧農之風如轉掌耳以是推之有以見執事之用
0900a16: 心豈祇在林間一病夫邪某雖輾轉席褥而稟性拙
0900a17: 直既心有所知尚異木石於是扶羸隱机口占其辭
0900a18: 使門弟子輩執筆為書以如何哉是乎非乎恕之罪
0900a19: 之唯執事命謹差學徒書獻于棨戟之下伏望鈞
0900a20: 台視事之餘少賜光覽某不任戴恩兢惕之至不宣
0900a21: 某再拜。
0900a22: 湖州德清覺華淨土懺院記
0900a23: 吳興郡之屬縣曰德清縣之別墅曰新塘墅有仁祠
0900a24: 焉號覺華者實天民祈福之地乃釋子棲真之所先
0900b01: 是寺僧智隆導信士孫希岳募眾造聖像三焉曰無
0900b02: 量壽曰觀世音曰大勢至厥後孫氏兄弟曰仁晏曰
0900b03: 仁晟曰利言者搆廈三十餘楹以處其像焉復請僧
0900b04: 之廉謹者智隆以尸之於是香火日修承事日嚴而
0900b05: 信佛之徒有所依歸乃署之曰淨土懺堂焉客有至
0900b06: 自霅溪者以其事告於吾亟以記為請因為述之曰
0900b07: 仲尼曰吾未見能見其過而內自訟者也噫能自訟
0900b08: 而改過庶乎為善人君子者難矣哉不然何聖師感
0900b09: 歎激勵如是之甚也且吾釋氏之勉懺悔者其實自
0900b10: 訟之深者改過之大者何哉夫能仁闡一乘寂滅之
0900b11: 理張三世報應之事俾乎達其理者則反其妄信其
0900b12: 事者則遷其善元元既不能寡其過於是乎使
0900b13: 觀其心而知罪無相不曰自訟之深者邪對其像而
0900b14: 誓不造新不曰改過之大者邪然後指淨土以高會
0900b15: 顧娑婆猶逆旅使一人能行是道以訓於家家導鄉
0900b16: 鄉以達於以至於無窮吾知天下之人涵道泳德
0900b17: 唯日不足尚可以融神實相高步無何而極佛境界
0900b18: 豈止為善人君子而已巳哉夫如是則又何患乎忠孝
0900b19: 不修而禮讓不著歟以此觀之非仲尼之教與能仁
0900b20: 之教共為表裏以訓於民邪其有忘本執末以相毗
0900b21: 睚者豈不大誤乎今斯數善人立是像建是院蓋有
0900b22: 意乎來者以懺悔焉故吾訂懺悔之道為之作記
0900b23: 以塞其請則一沙門眾信士運懷之大為利之廣其
0900b24: 可也若乃紀錄財用奢夸輪奐則吾不辭質少文
0900c01: 不能為也當從能者請為之時皇宋天禧三年己巳未
0900c02: 九月十四記。
0900c03: 
0900c04: 閑居編第二十三
