0774a07: 
0774a08: 
0774a09: No. 652 [Nos. 650, 651]
0774a10: 佛說大乘隨轉宣說諸法經卷上
0774a11: 
0774a12: 宋明教辯才法師充譯經三藏
0774a13: 沙門紹德等奉　詔譯
0774a14: 如是我聞。一時佛在王舍城鷲山中。與大
0774a15: 比丘眾千二百五十人俱。諸大菩薩摩訶薩
0774a16: 眾二千人俱。其名曰莊嚴菩薩。師子遊戲菩
0774a17: 薩。不動光菩薩。歡喜無垢光菩薩。日光焰
0774a18: 菩薩。甚深離垢菩薩。蓮華相菩薩。師子智
0774a19: 菩薩。金色相菩薩。梵天音菩薩。師子慧王
0774a20: 菩薩。無垢金光菩薩。微妙色身菩薩。放光
0774a21: 壞魔菩薩。寂靜諸根菩薩。陀羅尼王菩薩。
0774a22: 吉祥清淨相菩薩。妙吉祥摧伏壞魔菩薩等。
0774a23: 而為上首。爾時師子遊戲菩薩。在大眾中。
0774a24: 佛身色金光晃燿。心生愛樂。即從座起繞
0774a25: 佛三匝。右膝著地合掌恭敬。而說伽陀曰。
0774a26: 如來真金色相好端嚴身
0774a27: 於塵沙劫中積集諸功德
0774a28: 福智悉圓滿證於無上道
0774a29: 興運大悲心應現娑婆界
0774b01: 人天八部眾瞻仰無厭足
0774b02: 從於自性中演出微妙法
0774b03: 甚深難可測唯佛乃能知
0774b04: 眾生性昏懵聞說不能解
0774b05: 如來大導師方便能善巧
0774b06: 誘彼諸群迷漸次得開悟
0774b07: 眾生妙明心本來常湛寂
0774b08: 清淨無垢染具足諸功德
0774b09: 體性如虛空無有諸罣礙
0774b10: 不生亦不滅無去亦無來
0774b11: 安住於法性不動如須彌
0774b12: 一切悉平等真實不思議
0774b13: 眾生無始劫貪著於諸欲
0774b14: 墮入苦海中不能求出離
0774b15: 如來甚深法微妙極難思
0774b16: 於上中下機隨順而演說
0774b17: 如天一味雨遍灑於十方
0774b18: 草木及叢林根莖隨大小
0774b19: 而於大地中無不蒙滋益
0774b20: 如來所說法悉亦復如是
0774b21: 以一微妙音演說無量義
0774b22: 根器有差殊聞之各得解
0774b23: 故於一會中咸皆入佛慧
0774b24: 是佛神通力名為不思議
0774b25: 我於往昔劫常隨佛所化
0774b26: 而今此會中亦預佛座下
0774b27: 如來所說法我悉能總持
0774b28: 見在及未來願佛為宣說
0774b29: 爾時佛告師子遊戲菩薩摩訶薩言。善哉善
0774c01: 哉。善男子。世間一切眾生妙明元心。本來
0774c02: 清淨無諸垢染。圓滿十方湛然寂靜。猶如虛
0774c03: 空本無塵翳寂然清淨。眾生眼病空華發生。
0774c04: 華生華滅病眼所見。眼翳既消空華亦滅。清
0774c05: 淨虛空本來不動。妙明元心亦復如是。本來
0774c06: 清淨無諸垢染。眾生顛倒背覺合塵。於諸塵
0774c07: 境分別心生。眼見於色。耳聞於聲。鼻嗅諸
0774c08: 香。舌於味。身受諸觸。意了法塵。此六根
0774c09: 識各各自偶諸塵境界。於諸塵境妄想執著。
0774c10: 便生愛染造種種業。業成受報墮諸苦海。生
0774c11: 死輪迴受大苦惱。如旋火輪無有休息。如來
0774c12: 大慈憐愍一切。設諸方便說奢摩他三摩
0774c13: 提禪那止觀法門令彼攝心漸漸熏修。證於
0774c14: 佛果免斯惡道。善男子。諸阿闍梨。與諸世
0774c15: 間一切眾生欲求菩提。用真實心直行正道。
0774c16: 若心行染欲諂曲不實。是行邪道希求菩提。
0774c17: 無有是處。善男子。若諸眾生心行善行除彼
0774c18: 妄想。無諸分別了法空寂。無空見無願見。
0774c19: 不起妄見。無性見無相見。無佛見無菩提見。
0774c20: 常行正見種諸善根菩提願足。如是之人身
0774c21: 如無價珍。乃至過去未來現在。三世諸佛盡
0774c22: 行此道。而得菩提名為解脫。斷盡疑惑無分
0774c23: 別心。清淨語業說真實法。得一切智顯現自
0774c24: 然相。顯現無文字無非文字。真實相說。菩
0774c25: 提心相說。布施說平等無貪故。持戒說無諸
0774c26: 染欲故。忍辱說心無嗔恨故。精進說無諸懈
0774c27: 怠故。禪定說安住寂靜故。智慧說善能揀擇
0774c28: 故。如是各各開說奢摩他三摩提禪那門。
0774c29: 百千俱胝那庾多門。甚深無比旁生地獄諸
0775a01: 有情等。聞說法音悉離諸惡趣。了知空無相
0775a02: 無願解脫。如是恭敬供養三業清淨。尊重功
0775a03: 德得心安樂猶如平地。一切聲聞緣覺菩薩
0775a04: 摩訶薩。晝夜恭敬甚深解脫最上第一。世尊
0775a05: 如是說已。師子遊戲菩薩摩訶薩。讚歎歡喜
0775a06: 深生領解。爾時世尊。而說偈言。
0775a07: 汝與世間一切眾生心無有二
0775a08: 了諸法空而得菩提離貪嗔癡
0775a09: 無令更作自性清淨虛妄不生
0775a10: 平等一心無有散亂求法有情
0775a11: 當如是會觀想幻夢了知不實
0775a12: 趣佛菩提定知不遠得如是道
0775a13: 得而無得明而無明惟契如來
0775a14: 智慧明了如是而知世間第一
0775a15: 名大丈夫人皆敬仰始自迴心
0775a16: 親近善友瞻仰承事無有懈怠
0775a17: 漸漸增進了法性空勤修諸行
0775a18: 更無退轉生於勝處獲得菩提
0775a19: 禪定現前湛然不動亦不持戒
0775a20: 亦不分別有戒無戒體性一故
0775a21: 得菩提已心入佛乘安住法性
0775a22: 體如虛空無有罣礙演說正法
0775a23: 度諸有情平等一心與佛無異
0775a24: 復有比丘貪著放逸不學聖道
0775a25: 身心散亂一如狂人又似巫神
0775a26: 晝夜常作三毒重罪愚夫凶惡
0775a27: 性難調伏至極癡人終無利益
0775a28: 親近惡友耽戀五欲迷惑女人
0775a29: 未曾暫捨彼人一心造破戒罪
0775b01: 愚癡不覺毀盡尸羅破戒人中
0775b02: 斯為第一於諸善道無毫髮許
0775b03: 力行闡提忿恨憍傲造罪畢已
0775b04: 當受苦報於諸善法心不好樂
0775b05: 聞音樂聲歡喜踊躍心戀不捨
0775b06: 朋習惡人身語不善隨順貪瞋
0775b07: 共相娛樂漸漸遊行至一聚落
0775b08: 彼聚落中人多修善聞誦佛聲
0775b09: 不生敬仰唯尋惡友共造欲樂
0775b10: 墮惡趣中失菩提路若阿闍梨
0775b11: 比丘知識作諸功德求大乘行
0775b12: 聞小法音不樂親近常行忍辱
0775b13: 無憍慢心遠訪法師精求妙法
0775b14: 持陀羅尼祕密章句書寫經卷
0775b15: 無數百千智慧發明歡喜踊躍
0775b16: 如是之人得佛功德與佛無異
0775b17: 經俱胝劫更無退轉安住佛道
0775b18: 湛然不動
0775b19: 爾時師子遊戲菩薩摩訶薩白佛言。世尊。我
0775b20: 等今者。聞佛所說甚深妙法。得未曾有心生
0775b21: 歡喜。瞻威光遵仰慈誨。誓懃熏習無敢懈
0775b22: 怠。有樂法者隨為開說。是時復有天龍夜叉
0775b23: 乾闥婆阿蘇羅迦樓那緊那羅摩羅伽。與其
0775b24: 眷屬及世間眾生皆來親近供養恭敬。尊重
0775b25: 禮拜咸來解脫。復有八千天子。與其眷屬捨
0775b26: 天快樂來詣佛所。聽聞妙法而求解脫。復有
0775b27: 二千藥叉。與其眷屬捨除暴惡。皆發阿耨多
0775b28: 羅三藐三菩提心。復有三千大龍。亦與眷屬
0775b29: 發菩提心。來詣佛所希求出離。復有五百比
0775c01: 丘尼眾。皆來親近恭敬禮拜。尊重讚歎歡喜
0775c02: 踊躍。聽受教法求菩提道。復有二千俱胝菩
0775c03: 薩摩訶薩眾。聞佛說法除障解脫。爾時世尊。
0775c04: 告師子遊戲菩薩言。善男子。我昔與汝。於然
0775c05: 燈如來應供正等正覺所。聞說法要修忍辱
0775c06: 行。安受苦忍無有缺犯。諸惡不生具足圓滿。
0775c07: 復聞演說六波羅蜜。所謂布施波羅蜜。持戒
0775c08: 波羅蜜。忍辱波羅蜜。精進波羅蜜。禪定波羅
0775c09: 蜜。智慧波羅蜜。因是得聞最上妙法。增長善
0775c10: 根得不退轉。由於彼時聞佛教法。懃行精進
0775c11: 證於道果。獲大人相尊重佛法。常當供養十
0775c12: 方諸佛及大菩薩。事善知識了法性空。得正
0775c13: 念現前。善男子。汝又於過去無數阿僧祇劫。
0775c14: 有佛出世。號須彌王如來應供正遍知明行
0775c15: 足善逝世間解無上士調御丈夫天人師佛世
0775c16: 尊。彼佛壽命無量百千俱胝那庾多歲。世界
0775c17: 名曰璃金光。其佛國土地平如砥。金銀
0775c18: 璃碼。眾寶合成而嚴飾之。無諸穢惡
0775c19: 瓦礫荊棘。善男子。爾時彼佛會中有八十百
0775c20: 千俱胝那庾多比丘。皆是阿羅漢。一切漏盡
0775c21: 無諸結使心得解脫。復有無數百千比丘尼
0775c22: 眾。復有無數百千優婆塞眾無數百千優婆
0775c23: 夷眾。俱來會集。善男子。時彼世尊。說法教
0775c24: 化三乘眾生。為諸聲聞說四諦法。為諸緣覺
0775c25: 說十二因緣法。為諸菩薩說六波羅蜜法甚
0775c26: 深微妙諸善法要。令諸大眾安住法中各得
0775c27: 解脫。善男子。時彼璃金光世界寶地平正。
0775c28: 多諸寶樹行列道側。金繩界道寶網交絡。微
0775c29: 風吹動互相掁觸。出微妙音聲。其聲演說諸
0776a01: 法無常苦空無我。諸妙法音。所謂空聲無
0776a02: 相聲無願聲。不生聲不滅聲。無色聲無性
0776a03: 聲。其中眾生聞是種種微妙音聲。心生歡
0776a04: 喜各得解脫。善男子。汝於彼須彌王如來應
0776a05: 供正等正覺清淨法中。而作比丘名曰勸慧。
0776a06: 愛樂正法求佛種智。無諸貪欲戒根清淨。心
0776a07: 常歡喜讚歎大乘。晝夜懃修恭敬供養。有來
0776a08: 求法隨為演說不生慳。種種開說令其解
0776a09: 脫。心無希求安住平等。具足善根滿菩提願。
0776a10: 善男子。時彼比丘為求法故。樂誦經典增長
0776a11: 智慧。歸命大乘無量功德。復事闍梨知識。
0776a12: 盡劫供養曾無懈倦。多諸方便安樂一切。善
0776a13: 男子。彼勸慧比丘。為利眾生捨離舊止遊諸
0776a14: 聚落。次第循門而行乞食。其中眾生清信男
0776a15: 女。有來親近。生敬重心種種供養。勸慧比
0776a16: 丘為說法要。忍辱禪定功德難量。令其信解
0776a17: 堅固道意。彼聚落中。復有一類下劣眾生。
0776a18: 見僧恐怖意不樂見避走遠去。以其過去惡
0776a19: 業因緣。譬諸禽畜無有異也。時勸慧比丘。
0776a20: 見彼惡人心生慈愍。不憚辛勤漸次親近。開
0776a21: 誘示導為說法要。各各省己悔過歸命三寶。
0776a22: 善男子。時勸慧比丘舊住精舍。善友知識各
0776a23: 相謂言。彼勸慧比丘。宿植善本深達法要。
0776a24: 於其眾中而為上首。今以何緣捨離精舍。遠
0776a25: 遊聚落極受勤苦。教化眾生而行乞食。我等
0776a26: 比丘心生憶念。相率遠去迎請歸還。到於彼
0776a27: 處遙見勸慧。咸生歡喜各各問訊。起居輕利
0776a28: 善住安隱。我等今者遠來尋訪。願還舊居。
0776a29: 依時供養精妙飲食香華燈果長時無缺。唯
0776b01: 願慈悲同歸舊止。是時勸慧比丘。不受其請
0776b02: 樂居寂靜。復捨聚落遠行前去。遇一蘭若屏
0776b03: 棄諸緣。寂然安住精修苦行。積集功德種智
0776b04: 增明。勸慧比丘。復於一時不樂蘭若。又入
0776b05: 深山人所不到。歎羨此境堪可安居。精持結
0776b06: 夏修習禪觀遵佛禁制。然於此中多諸走獸。
0776b07: 虎狼師子野干飛禽皆來親近。銜華獻果種
0776b08: 種供養。時彼勸慧心生歡喜。轉更精懃無諸
0776b09: 退轉。善男子。往昔世中一類比丘。於佛教
0776b10: 法不生愛樂。不修梵行。不護尸羅。毀謗大
0776b11: 乘。虛食信施。無有慚愧。遠善知識。常黨惡
0776b12: 人。上品貪毒人皆避見。愚癡惡作失袈裟服。
0776b13: 墮在地獄九十俱胝百千劫受大苦惱。畢是
0776b14: 罪已。復受六十百千俱胝劫苦中極苦。不可
0776b15: 比喻。後遇勸慧比丘。種種開示。說有如來
0776b16: 應供正等正覺。清淨教乘令生信解。善男子。
0776b17: 勸慧比丘。又復阿如來應供正等正覺。於
0776b18: 彼法中亦作比丘。欣樂正法求佛智慧。用真
0776b19: 實心供養恭敬。尊重佛法書寫經典作諸功
0776b20: 德。心無懈怠近善知識。多諸方便發歡喜心。
0776b21: 勸化有情令皆出離。時諸眾生歡喜敬仰。善
0776b22: 男子。時彼如來復為勸慧比丘。說諸法要令
0776b23: 增種智。苦惱不生貪嗔不作。不隨惡友墮諸
0776b24: 惡趣。防護自身無諸過咎。一心供養講說正
0776b25: 法。晝夜常持清淨法寶。漸次增進無有退轉。
0776b26: 善男子。當爾之時三千大千世界眾生。聞佛
0776b27: 所說行十善業安住法中。一切菩薩行六波
0776b28: 羅蜜。具足功德安樂一切。爾時佛告師子
0776b29: 遊戲菩薩言。彼時勸慧比丘者。今汝身是
0776c01: 也。
0776c02: 佛說大乘隨轉宣說諸法經卷上
