0445c11: 
0445c12: 
0445c13: 佛說未曾有正法經卷第六
0445c14: 
0445c15: 西天譯經三藏朝奉大夫試鴻臚卿
0445c16: 傳教大師臣法天奉　詔譯
0445c17: 爾時尊者舍利子。見造殺業人歸佛出家得
0445c18: 證聖果如是希有事已。前白佛言。希有世尊。
0445c19: 如來大慈善巧方便宣說正法。所有造殺業
0445c20: 者罪根深重。如來於剎那間。善為救度令得
0445c21: 解脫。斯乃諸佛如來方便之力。其所說法皆
0445c22: 是諸佛境界。唯妙吉祥大士及諸菩薩。被精
0445c23: 進鎧者而善了知。非是我等聲聞緣覺境界。
0445c24: 何以故。諸聲聞人智慧狹劣。尚不能分別眾
0445c25: 生機宜。豈能解了方便之法。佛言。如是如是。
0445c26: 舍利子。諸佛境界唯諸菩薩得忍法具足者
0445c27: 而能趣入。汝聲聞人雖離補特伽羅之見。唯
0445c28: 樂趣求自利涅盤＝槃【三】【宮】下同盤＝槃【宋】【元】【明】【宮】下同盤槃。雖復修習頭陀功德。亦唯
0445c29: 樂求戒定慧具足。不樂修學諸佛之法。諸所
0446a01: 施作有相有礙。是故於佛境界莫能思議。舍
0446a02: 利子。汝今當知。適所化度造殺業者。此人已
0446a03: 曾於五百佛所。恭敬供養種諸善根。亦曾得
0446a04: 聞如是之法。是故此人今於我前聞說正法。
0446a05: 以宿善根力得見諸法真實之理如法解脫。
0446a06: 復次舍利子。若人於此正法得聞一四句偈
0446a07: 者。是人不墮惡趣離苦解脫。決定成佛一切
0446a08: 智。何況受持讀誦如法修行。是人所獲功德
0446a09: 無量無邊。
0446a10: 爾時妙吉祥菩薩。與諸菩薩摩訶薩眾。及迦
0446a11: 葉等諸大聲聞。摩伽陀國王并其官屬。同時
0446a12: 還詣鷲山中釋迦牟尼佛會。到佛會已各
0446a13: 禮佛足退住一面。
0446a14: 爾時尊者舍利子。即謂摩伽陀王言。汝所愛
0446a15: 樂大乘希有之法。妙吉祥菩薩已廣為汝開
0446a16: 示演說。汝於是法實了解不。王言。尊者。我
0446a17: 已解了希有之法。舍利子言。汝當如何作了
0446a18: 解耶。答曰。如我意者於一切法離諸染著。無
0446a19: 得無失非取非捨。非心境界無所得相是真
0446a20: 實法。如是了知疑惑永滅。一切障累無所從
0446a21: 生。
0446a22: 爾時舍利子白佛言。世尊。此摩伽陀王善根
0446a23: 成熟。愛樂大乘甚深法味。見法無生盡諸業
0446a24: 障。為實滅盡為有餘耶。是事云何願佛為說。
0446a25: 佛言。舍利子。此王所有業障。皆悉滅盡無
0446a26: 餘可得。舍利子。譬如芥子其量微小。須彌山
0446a27: 王能摧滅不。汝今當知。王之業障猶如芥子。
0446a28: 我所宣說甚深之法如彼山王。是故此王聞
0446a29: 甚深法。豈有障累不滅盡耶。舍利子言。希有
0446b01: 世尊。此王利根明達。而能聞法解了滅盡諸
0446b02: 障。如佛所言誠不虛耳。佛言。舍利子。此王
0446b03: 曾於過去七十二俱胝佛所。恭敬供養種諸
0446b04: 善根。於彼佛所已聞正法。由是善根當來決
0446b05: 定。得證阿耨多羅三藐三菩提。
0446b06: 復次佛告舍利子。汝見此妙吉祥菩薩不。答
0446b07: 曰已見。佛言。今此摩伽陀王與妙吉祥菩薩
0446b08: 有大因緣。舍利子。過去有劫名為無垢。有佛
0446b09: 出世號曰妙臂。於彼劫中復有三俱胝佛出
0446b10: 現於世。如是諸佛皆因妙吉祥菩薩開發道
0446b11: 心。彼諸如來壽命長遠。轉大法輪利益眾生。
0446b12: 此摩伽陀王於彼劫中。已得值遇妙吉祥菩
0446b13: 薩教化。發於阿耨多羅三藐三菩提心。王發
0446b14: 心已於如是等佛世尊所種諸善根。聽受大
0446b15: 乘希有之法。以是因緣善根深厚。舍利子。汝
0446b16: 今當知。摩伽陀王此命終後。於上方界過四
0446b17: 百佛剎。有佛剎名曰莊嚴。其佛號寶聚如來
0446b18: 應供正等正覺。此王生於彼中。亦見妙吉祥
0446b19: 菩薩。聽受甚深之法。聞已解了證無生法忍。
0446b20: 乃至當來慈氏菩薩。於此娑婆世界成正覺
0446b21: 已。此摩伽陀王。從彼莊嚴佛剎而來生此。於
0446b22: 慈氏如來法中。得為菩薩號曰無動。是時亦
0446b23: 得見妙吉祥菩薩。爾時慈氏如來。為無動菩
0446b24: 薩。如其過去所聞之法重宣說已。告彼眾言。
0446b25: 汝等見無動菩薩不。此菩薩者豈異人乎。即
0446b26: 過去釋迦牟尼佛法中。摩伽陀國王是。此
0446b27: 人於彼妙吉祥菩薩所。聽受正法獲得無生
0446b28: 法忍。
0446b29: 佛告舍利子。彼慈氏如來。為無動菩薩說妙
0446c01: 法時。會中有八千菩薩。得無生法忍。二萬四
0446c02: 千諸小菩薩。進入初地。舍利子。彼無動菩薩。
0446c03: 從是已後。於八百阿僧祇劫中修行。淨諸佛
0446c04: 剎教化眾生。令＝今【明】令今趣聲聞緣覺菩薩之地。令諸
0446c05: 眾生滅一切障。解悟正法不生疑惑。彼無動
0446c06: 菩薩。過是八百阿僧祇劫已。即於無染世界。
0446c07: 證阿耨多羅三藐三菩提。號曰清淨境界如
0446c08: 來應供正等正覺。十號具足。其佛壽命四中
0446c09: 劫。正法住世一俱胝歲。有七十萬聲聞之眾。
0446c10: 皆悉具足三明六通。得八解脫。有十二俱胝
0446c11: 大菩薩眾。而悉具足智慧方便。彼土所有眾
0446c12: 生。皆悉愛樂甚深之法。彼佛如來廣為宣說。
0446c13: 而諸眾生聞法悟解。離諸煩惱身心清淨。各
0446c14: 各不起我見之想。
0446c15: 爾時釋迦牟尼佛。為舍利子。說摩伽陀王當
0446c16: 成佛事。時會中有三萬二千天子。發阿耨多
0446c17: 羅三藐三菩提心。皆發願言。願我當得生彼
0446c18: 無染世界。見彼清淨境界如來成正覺道。釋
0446c19: 迦牟尼佛即記之曰。汝等當得生彼世界。見
0446c20: 彼如來成正覺道。
0446c21: 爾時摩伽陀王有一太子名月吉祥。年始八
0446c22: 歲。先隨父王至於佛會。聞說法已即自解頸
0446c23: 真珠瓔珞。持以奉佛作是願言。我今以此供
0446c24: 佛善根。迴向阿耨多羅三藐三菩提。願我當
0446c25: 來生彼清淨境界如來剎中為金輪王。乃至命
0446c26: 盡。以其四事。供養彼佛及苾芻眾。至彼佛滅
0446c27: 後。我當收其舍利恭敬供養。願我相繼。即於
0446c28: 彼剎。證得阿耨多羅三藐三菩提。是時月吉
0446c29: 祥太子。發誓願已。由佛威神力故。所獻瓔珞
0447a01: 住虛空中。在彼佛上變成七寶樓閣。中有七
0447a02: 寶之座。其上有佛結跏趺坐。相好具足種種
0447a03: 莊嚴。
0447a04: 爾時世尊。從其面門放眾色光。所謂青黃赤
0447a05: 白紅紫碧綠。如是光明普照無邊世界。上至
0447a06: 梵世光明晃曜。日月光而悉不現。其光復
0447a07: 還繞佛三匝從佛世尊頂門而入。
0447a08: 爾時尊者阿難。從座而起偏袒右肩右膝著
0447a09: 地。向佛合掌說伽陀曰。
0447a10: 已到彼岸大牟尼具足一切勝功德
0447a11: 天人世間共所尊一切智者離諸著
0447a12: 眾生心行及根性如來一一皆了知
0447a13: 宣說妙法利群生一切世間為最勝
0447a14: 所放希有大光明普照十方一切剎
0447a15: 俱胝那由他眾生蒙光照者獲安隱
0447a16: 善逝已具於十力念慧圓滿出世間
0447a17: 善別眾生心所行說法斷疑無與等
0447a18: 所有梵王并帝釋日月星辰及諸天
0447a19: 聞佛宣說妙法門離諸煩惱得安隱
0447a20: 如來一切眾中尊眾生有疑悉開決
0447a21: 今日何緣放是光願佛慈悲為我說
0447a22: 爾時世尊告阿難言。汝見此月吉祥太子不。
0447a23: 阿難白佛言。唯然已見。佛言。阿難。今此太子
0447a24: 於過去世中。已修菩薩之行。供養於我深種
0447a25: 善根。由是機緣而已成熟。今於我前。發阿耨
0447a26: 多羅三藐三菩提心。起大誓願。以是緣故放
0447a27: 斯光明。阿難。此太子。當來生於無染世界清
0447a28: 淨境界如來法中為金輪王。供養彼佛及苾
0447a29: 芻眾。至彼佛滅後。收其舍利恭敬供養。是人
0447b01: 於彼命終已後生兜率天。至滿一劫生無染
0447b02: 世界。證於阿耨多羅三藐三菩提。名為日＝月【三】【宮】日＝月【宋】【元】【明】【宮】日月幢
0447b03: 如來應供正等正覺。十號具足。彼佛世尊及
0447b04: 菩薩聲聞之眾。所有壽量皆悉同等。
0447b05: 爾時他方來會諸菩薩眾。聞授月吉祥太子
0447b06: 記已。俱白佛言。世尊。今釋迦牟尼佛。與妙吉
0447b07: 祥菩薩。於一切方處作大佛事。利益眾生無
0447b08: 有空過。何以故。佛及菩薩以大悲心起諸方
0447b09: 便。於國城郡邑乃至聚落處處。為諸眾生說
0447b10: 法教化。令諸眾生聞法解脫。離諸怖畏斷除
0447b11: 一切煩惱重障。我等今日得於此地。聞佛及
0447b12: 妙吉祥菩薩宣說妙法。及見放光希有之事。
0447b13: 利益眾生誠無空過。
0447b14: 爾時世尊告諸菩薩言。善男子。如是如是。若
0447b15: 佛菩薩於諸方處。為諸眾生宣說正法施作
0447b16: 佛事。當觀是處如佛塔廟。何以故。我於過去
0447b17: 世中值遇燃燈如來時。我以信重心故。垂髮
0447b18: 布地承彼佛足。我時獲得無生法忍。彼燃燈
0447b19: 如來。知我已得忍法具足。即為我授阿耨多
0447b20: 羅三藐三菩提記作如是言。汝於來世過阿僧
0447b21: 祇劫。當得作佛。號釋迦牟尼如來應供正等
0447b22: 正覺。十號具足。彼燃燈佛授我記已。告彼苾
0447b23: 芻眾言。汝等宜於此地起尊重想勿生輕慢。
0447b24: 何以故。此地有善男子。垂髮布地承世尊足。
0447b25: 以殊勝力故即得忍法具足。是故此地所有
0447b26: 天人。瞻敬如佛塔廟而無有異。燃燈如來作
0447b27: 是言時。有八十俱胝天人。異口同音白佛言。
0447b28: 世尊。我等今於此地。起尊敬想如佛塔廟。是
0447b29: 時有一長者名曰賢天。在彼會中。即白燃燈
0447c01: 佛言。我今於此造七寶塔。使諸眾生瞻禮獲
0447c02: 福。時彼長者。即如其言起希有心。集諸珍寶
0447c03: 造立一塔。高廣妙好種種莊嚴。其功殊麗不
0447c04: 日而成。是時長者既造塔已。即詣燃燈佛所
0447c05: 白言。世尊。我已造立七寶妙塔。於當來世得
0447c06: 幾所福。佛言。長者。若有善男子。於菩薩摩訶
0447c07: 薩證無生法忍之地。墾取其土下至水際。當
0447c08: 持此土恭敬供養。所得福聚尚如供養諸佛
0447c09: 塔廟等無有異。何況汝今起淨信心造七寶
0447c10: 塔。所獲福聚倍勝於前。無量無邊不可較量。
0447c11: 是時燃燈如來。復告賢天長者言。汝今於此
0447c12: 深種善根。於未來世中釋迦牟尼佛所。得授
0447c13: 阿耨多羅三藐三菩提記。
0447c14: 爾時釋迦牟尼佛。為他方來會諸大菩薩。說
0447c15: 是往昔受記因緣。復告諸菩薩言。汝今當知。
0447c16: 我往昔時於燃燈佛所。種善根已今得成佛。
0447c17: 彼時我得忍法之地。彼諸天人敬如佛塔。汝
0447c18: 等今日於此地中。亦應如是起尊敬想。復次
0447c19: 諸菩薩。汝等當知。彼時賢天長者。豈異人乎。
0447c20: 即今賢天長者是。於彼法中亦名賢天。此人
0447c21: 於未來世當得成佛。號曰善現如來應供正
0447c22: 等正覺。十號具足。復次諸菩薩。我此所說甚
0447c23: 深之法。若有苾芻苾芻尼。優婆塞優婆夷。能
0447c24: 聽受讀誦。為他演說者。是人所居之地天人
0447c25: 瞻敬。如佛塔廟等無有異。
0447c26: 復次諸菩薩。若有善男子善女人修施行者。
0447c27: 聚以七寶滿三千大千世界。於晝夜六時。供
0447c28: 養諸佛及苾芻眾。如是乃至劫盡。不如於此
0447c29: 未曾有正法聽受讀誦一四句偈。是人所獲
0448a01: 功德倍勝於前。
0448a02: 又復若人修戒行者。於一劫中持佛戒法無
0448a03: 有缺犯。圓滿一切淨戒功德。不如於此正法
0448a04: 聽受讀誦。比前功德千分不及一。
0448a05: 又復若人修忍行者。於一劫中常行忍辱。於
0448a06: 一切眾生不生恚害。如是獲得忍行圓滿。不
0448a07: 如於此正法聽受讀誦如法修行。獲得法忍
0448a08: 具足功德。如是而為最上。
0448a09: 又復若人修精進者。於一劫中勤行教化一
0448a10: 切眾生。而不暫起懈怠之心。如是獲得精進
0448a11: 圓滿。不如於此正法聽受讀誦。所獲功德倍
0448a12: 勝於前。
0448a13: 又復若人修禪定者。於一劫中住三摩地。一
0448a14: 心專注＝住【明】注住離諸散亂。如是獲得定行圓滿。不如
0448a15: 於此正法聽受讀誦。所獲功德倍勝於前。
0448a16: 又復若人修智慧者。於一劫中修諸智慧方
0448a17: 便。如是獲得智慧圓滿。不如於此正法聽受
0448a18: 讀誦。所獲功德廣大無量。速能圓滿一切智
0448a19: 果。
0448a20: 爾時他方來會諸大菩薩。聞釋迦牟尼佛宣
0448a21: 說此法甚深功德。各白佛言。世尊。我等聽受
0448a22: 此法還於本土。為人演說宣通流布。使諸眾
0448a23: 生各獲利益。釋迦牟尼佛言。善哉善哉。諸善
0448a24: 男子。汝等宜應宣布此法。廣為眾生施作佛
0448a25: 事。是時諸來菩薩即散妙花。滿三千大千世
0448a26: 界。供養釋迦牟尼佛及妙吉祥菩薩。作如是
0448a27: 言。願此正法久住閻浮提中。利益一切眾生。
0448a28: 願釋迦牟尼佛。及妙吉祥菩薩。久住世間放
0448a29: 法光明照諸眾生。我等今者得入此會。見佛
0448b01: 世尊聞說妙法。皆因妙吉祥菩薩而為勸導。
0448b02: 假使我等捨其頭目手足而以奉施。猶不能
0448b03: 報菩薩之恩。今此散花而亦未為報恩供養。
0448b04: 是故若有善男子善女人。得見諸佛聞正法
0448b05: 者。假使捨其頭目手毛足。終不能報諸佛之恩。
0448b06: 是故當須於佛菩薩及諸經法。起淨信心尊
0448b07: 敬供養。勿生輕易及疑惑想。起是想者獲大
0448b08: 重罪。
0448b09: 爾時他方來會諸大菩薩。說是語已禮世尊
0448b10: 足右繞三匝。即於會中隱身不現還本佛土。
0448b11: 各各住於彼彼佛前。作如是言。我於娑婆世
0448b12: 界聞釋迦牟尼佛及妙吉祥菩薩宣說正法。
0448b13: 我已受持。於此宣布為眾生說。令諸眾生決
0448b14: 定證得阿耨多羅三藐三菩提。
0448b15: 爾時尊者大迦葉白佛言。世尊。今此正法甚
0448b16: 為希有。如我所見。妙吉祥菩薩。於摩伽陀王
0448b17: 宮中受食供養。菩薩為王宣說此法。時王證
0448b18: 得無生法忍。我亦隨喜聽受此法。深自剋責
0448b19: 生大歡喜。世尊。於後末世若有眾生聞此正
0448b20: 法心生正解者。是人乃能知法自性斷諸疑
0448b21: 惑。當來決定成等正覺。佛言。迦葉。善哉善
0448b22: 哉。善說此語。若諸眾生聞是法已。當來決證
0448b23: 佛菩提果。
0448b24: 爾時佛告慈氏菩薩言。汝今受持此法。於後
0448b25: 末世為諸眾生宣布演說。使諸眾生皆獲利
0448b26: 益得大快樂。慈氏菩薩白佛言。如世尊我
0448b27: 當受持。世尊。我於過去佛所。亦曾聽受此法。
0448b28: 今於佛前又復得聞深自慶幸。我於當來護
0448b29: 助宣通令法久住。乃至我此命終生兜率天。
0448c01: 而彼天中若有根熟樂大乘者。我亦為其開
0448c02: 示演說令發道心。於南閻浮提不令斷絕。又
0448c03: 末世之中。若有男子女人受持讀誦此正法
0448c04: 者。若為諸魔之所嬈亂。我於彼時密往其中
0448c05: 而為護助。使諸魔眾不得其便。又復世尊。
0448c06: 末世之中若有得聞是法聽受讀誦如法修行
0448c07: 者。當知是佛威神之所建立。
0448c08: 爾時佛告帝釋天主言。憍尸迦。汝今受持記
0448c09: 念我此正法。於後末世而為護助。何以故。此
0448c10: 法能斷一切疑。能淨諸業障。與諸法平等。又
0448c11: 復有大威力。帝釋當知。汝若與彼阿修羅
0448c12: 戰之時。汝當記念此法。爾時得勝彼當退敗。
0448c13: 又復若人於王難賊難虎狼蟲獸惡人等難
0448c14: 中。若能思惟記念此法者。是人即得遠離諸
0448c15: 難。時帝釋天主白佛言。如世尊。我當護持
0448c16: 於後末世。若國城郡邑乃至聚落有是法處。
0448c17: 我當往彼恭敬供養。若有持是法者我乃護
0448c18: 助。
0448c19: 爾時佛告尊者阿難言。汝今受持我此正法。
0448c20: 於後末世。為諸眾生宣布演說。何以故。此法
0448c21: 甚深昔未曾有。若男子女人受持此法者。彼
0448c22: 得離諸疑惑。滅除一切煩惱罪垢。是故汝當
0448c23: 記念受持。阿難白佛言。世尊。我以佛神力之
0448c24: 所加護。於末世中宣布此法。令諸眾生皆獲
0448c25: 利益。世尊。此經何名。我等云何奉持。佛告
0448c26: 阿難。是經名為未曾有正法。如是受持。
0448c27: 爾時世尊付囑菩薩聲聞及帝釋已。即於會
0448c28: 中佛身左右放大光明。普照十方一切世界。
0448c29: 於其光中出微妙聲普告大眾。如來應供正
0449a01: 等正覺所說正法。乃至劫壞大海枯竭此法
0449a02: 不壞。能為眾生作大利益。是時光中發其聲
0449a03: 已。所放光明旋還佛身。是時世尊復告阿難
0449a04: 言。汝持佛語慎勿忘失。於後末世宣通此法。
0449a05: 廣為利樂一切眾生。釋迦牟尼佛。說是未曾
0449a06: 有正法時。有九萬六千天人。遠塵離垢得法
0449a07: 眼淨。七百八十萬人發阿耨多羅三藐三菩
0449a08: 提心。三萬二千菩薩得無生法忍。八十萬苾
0449a09: 芻不受諸法漏盡意解。即時三千大千世界
0449a10: 六種震動。欲色界天。於虛空中奏百千天
0449a11: 樂。供養世尊及所說法。釋迦牟尼佛說此
0449a12: 正法時。所有一切天魔外道。聞已驚怖皆悉
0449a13: 歸佛。如佛初轉法輪降伏天魔。今日無異。此
0449a14: 法是諸佛印。是大法印。是解脫印。諸有智者。
0449a15: 當如是學如是修行。佛說此經已。摩伽陀國
0449a16: 王及其眷屬。妙吉祥等諸大菩薩。大迦葉阿
0449a17: 難舍利子目乾連等諸大聲聞。乃至世間天
0449a18: 人。阿修羅乾闥婆等。一切大眾聞佛所說。皆
0449a19: 大歡喜信受奉行。
0449a20: 佛說未曾有正法經卷第六
