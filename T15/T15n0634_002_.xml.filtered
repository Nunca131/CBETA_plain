0477a01: 
0477a02: 佛說大乘智印經卷第二
0477a03: 
0477a04: 西天三藏寶法大師賜紫沙門
0477a05: 智吉祥等奉　詔譯
0477a06: 爾時佛告舍利弗。諸佛如來若身若心所獲
0477a07: 功德。難修難證亦難悟入。何以故。舍利弗諸
0477a08: 佛如來眼觀諸色。是識不以色境而動。耳聽
0477a09: 諸聲。是識不以聲境而動。鼻嗅諸香。是識不
0477a10: 以香境而動。舌諸味。是識不以味境而動。
0477a11: 身取諸觸。是識不以觸境而動。所以者何。識
0477a12: 智自在。不於外境妄計好醜起愛憎故。舍利
0477a13: 弗。諸佛如來意緣諸法。勝智相應了知所觀。
0477a14: 無生非無生。是得最上無生。寂靜非寂靜。是
0477a15: 得最上寂靜。禪定非禪定。是得最上禪定。律
0477a16: 儀非律儀。是得最上律儀。戲論非戲論。是離
0477a17: 最上戲論。分別非分別。是離最上分別。斷滅
0477a18: 非斷滅。是得最上斷滅。舍利弗。諸佛如來
0477a19: 凡有所說。離諸虛妄無不真實。義味充饒止
0477a20: 息諍論。心相平等離諸異相不平等法。能令
0477a21: 聞者除去惡欲。不生邪見離邪思惟。舍利弗。
0477a22: 諸佛如來若於所證無去無來。不常不斷。非
0477a23: 空非有。離見離聞。無大小形。無方圓相。舍
0477a24: 利弗。諸佛如來於能證道相性圓滿智慧光
0477a25: 明。遠離異相及非異相。無諸揀擇及非揀擇。
0477a26: 體若金剛無破壞故。用如虛空無取捨故。於
0477a27: 勝善法無所愛著。於廣大行亦無怖畏。心相
0477a28: 空寂離論聞見。舍利弗。諸佛如來於所安住
0477a29: 邊際勝定。清淨圓滿。不厭闠不樂空寂。於
0477b01: 一切時而常遊戲。於法非法情器差別悉能
0477b02: 了悟。無不如境定力堅固。縱遇惡緣不可破
0477b03: 壞。舍利弗。諸佛如來。於諸世間尊貴富饒一
0477b04: 切樂境。如夢如幻。如棄遺跡。不依輔相宰官
0477b05: 大婆羅門而有所求。是故不為名聞利養之
0477b06: 所繫縛。舍利弗。諸佛如來或有所聞情非情
0477b07: 聲。不緣此故而生差別。無差別心亦復遠離。
0477b08: 舍利弗。諸佛如來於諸所緣決定境相不生
0477b09: 勝解。非勝解心亦復遠離。舍利弗。諸佛如來
0477b10: 於諸時分。不計延促有盡無盡成壞差別。非
0477b11: 差別心亦復遠離。了知諸法無言無說離去
0477b12: 來今。於心心所無有相應無不相應。思惟計
0477b13: 念悉皆不生。無有此岸無有彼岸。於諸情器
0477b14: 無上中下。深心堅固不可破壞。舍利弗。諸佛
0477b15: 如來所有身相。無所動作離諸事業。怨憎違
0477b16: 戾信向親厚。以平等慈隱顯不二。由昔因中
0477b17: 離無邊障修無邊行。於諸眾生施大悲智真
0477b18: 實觀察隨其所宜具能饒益。令諸有情應自
0477b19: 所求歡喜滿足。故於所得身相智慧。唯自證
0477b20: 知餘無所解。於自身色無有齊限與虛空等。
0477b21: 無有隱顯周遍一切。勝功德力之所莊嚴。相
0477b22: 好圓滿無有缺減。於蘊處界中無在無不在。
0477b23: 於諸有情所習事業。悉能棄捨。除方便智示
0477b24: 現修作。內心清淨外色清淨。舍利弗。如上所
0477b25: 說。皆是如來若身若心。勝善功德莊嚴之相。
0477b26: 周遍平等。若以汝等分別之心。欲見如來勝
0477b27: 定任持所有身相。是如來身不可得見。爾時
0477b28: 舍利弗重白佛言。世尊。云何如來色身圓滿
0477b29: 得名無相。云何智印三摩地周遍平等。爾時
0477c01: 世尊欲重宣此義。而說偈言。
0477c02: 如來身心相由定智所生
0477c03: 不假外境牽識相分別動
0477c04: 意緣一切法與身無有異
0477c05: 離是非差別所得為最上
0477c06: 若以小智力欲見善逝身
0477c07: 如月印晴空妄謂水中現
0477c08: 身相本微妙復由勝定持
0477c09: 離長短方圓無去來住立
0477c10: 內心寂不動澄靜若虛空
0477c11: 息泯身心相自然無所有
0477c12: 以無所有心不著香味觸
0477c13: 離諸蘊處界以此觀如來
0477c14: 如見水中月雖不得真實
0477c15: 既離分別心是亦名為見
0477c16: 如來智印門非我獨能證
0477c17: 若大心眾生希求無厭倦
0477c18: 得最上等持依此勝定力
0477c19: 於佛智印門亦當無所得
0477c20: 此經所生福無盡如虛空
0477c21: 我以方便智少略而讚說
0477c22: 十方諸佛土百千酤胝剎
0477c23: 滿中諸珍寶若人持供養
0477c24: 時經無量劫不如聞是經
0477c25: 書寫或受持是人所得福
0477c26: 比前行施者復倍河沙數
0477c27: 若人行慈心饒益諸有情
0477c28: 不如依此經悟佛三摩地
0477c29: 若於眾生界心常行忍辱
0478a01: 不如彈指頃修習殊勝定
0478a02: 其所生功德猶如須彌山
0478a03: 將以對微塵大小莫為比
0478a04: 若人行精進勇猛為諸善
0478a05: 不如聞此經依教悟其理
0478a06: 所獲諸功德百千萬億分
0478a07: 若以共較量比況不及一
0478a08: 若人修禪定安住無量劫
0478a09: 坐臥若經行周遍諸佛剎
0478a10: 不如一時中聞此經功德
0478a11: 若於塵沙劫能修習智慧
0478a12: 斷除煩惱纏名聞普周遍
0478a13: 不如剎那時讚佛智印海
0478a14: 如以大海水比較於一滴
0478a15: 若欲觀佛者須離諸名相
0478a16: 了知諸法性非空亦非有
0478a17: 若但了知空設如蘇部底
0478a18: 於佛智印門亦無所悟入
0478a19: 爾時世尊說是偈已。告舍利弗。如我所說。如
0478a20: 來智印三摩地法。若諸菩薩能於十方諸佛
0478a21: 世界。為欲圓滿無礙智慧。應當修學是三昧
0478a22: 地。晝夜精進身心安住。而不散亂亦不懈廢。
0478a23: 舍利弗。如是菩薩摩訶薩。若欲願見十方世
0478a24: 界諸佛國土。一切如來悉皆能見。舍利弗。此
0478a25: 三摩地。是菩薩摩訶薩。無量無邊最勝法門
0478a26: 甚深法眼。而於諸法得無障礙通達了知。無
0478a27: 所忘失。是名如來最勝總持陀羅尼門。若諸
0478a28: 菩薩心欲圓滿一切說相。為欲成就無上菩
0478a29: 提微妙體性。應當志心精勤修學。是三摩地
0478b01: 智印法門。若諸菩薩隨欲遠離諸惡業行無
0478b02: 諸障礙。成就最上清淨之法。以智慧力摧伏
0478b03: 怨魔。遠離不善諸相平等。如如來智無諸染
0478b04: 穢。諸業障盡清淨無垢。安住如來究竟智地。
0478b05: 能使諸惡一切魔怨。咸皆止息無所退動。覺
0478b06: 智明了知彼一切諸眾生等。種種分別愛樂
0478b07: 境相。善不善業因果差別。了知一切諸眾生
0478b08: 等。意地微細煩惱結縛。善能知彼解諸有情
0478b09: 一切縛法。應當修學如來所說方便最上勝
0478b10: 三摩地智印法門。若諸菩薩欲令眾生志樂
0478b11: 堅固。心欲思惟求無上法。應當精勤修習如
0478b12: 是三摩地門。自然成就無上勝法。若諸菩薩
0478b13: 意欲宣說諸佛如來應諸有情種種根病對治
0478b14: 等法。應當精勤修習如是三摩地門。自然於
0478b15: 法分別演說無有障礙。若諸菩薩心欲於彼
0478b16: 三乘聖法。分別曉悟真俗諦相甚深法義。應
0478b17: 當精勤修習如是三摩地門。自然於法智慧
0478b18: 明了不生闇鈍。若諸菩薩欲於酤胝百千劫
0478b19: 數。了悟生滅幻化不堅。能證諸法真實自性
0478b20: 清淨解脫。應當精勤修習如是勝三摩地。若
0478b21: 諸菩薩欲於生滅十二因緣。無明為始發生
0478b22: 業行招集苦報。貪染執著愛欲增盛。假有聚
0478b23: 成生死病相。變易無常流轉諸趣。於生滅因
0478b24: 而自覺悟。應當精勤修習如是勝三摩地。若
0478b25: 諸菩薩欲了一切雜類有情。起見造業報相
0478b26: 差別。心識明昧正念顛倒異分有情。如實了
0478b27: 知根性利鈍。方便教示漸令悟入。真實正法
0478b28: 住信行地。應當精勤修習如是勝三摩地。若
0478b29: 諸菩薩意樂成就諸佛國土。清淨業因純善
0478c01: 境界。身心寂靜眷屬調順。遠離嫉憍慢過
0478c02: 失親近恭敬。平等愛樂無怨憎想。應當精勤
0478c03: 修習如是勝三摩地。若諸菩薩意欲發萌自
0478c04: 身智慧勝妙光明。照曜自他生死黑暗愚癡
0478c05: 重障。斷三界惑滅諸苦報自在解脫。應當精
0478c06: 勤修習如是勝三摩地。若諸菩薩欲知十方
0478c07: 所有世界一切有情死此生彼壽命延促。所
0478c08: 經長劫及以剎那生滅分限定由先業。招引
0478c09: 勢力所感如是。自類果報如實了知。前後決
0478c10: 定壽命根本。應當精勤修習如是勝三摩地。
0478c11: 若諸菩薩欲知聲聞及辟支迦菩薩如來。從
0478c12: 自因地所行妙行。於四聖諦斷滅修證。十二
0478c13: 因緣逆順觀察。寂然自覺微妙甚深。十到彼
0478c14: 岸清淨因行。各各獲得究竟果報。應當精勤
0478c15: 修習如是勝三摩地。若諸菩薩欲於一切語
0478c16: 言音聲角論辯捷應時詶對不不謬。方便
0478c17: 善巧於諸世俗及以勝義。顯示明了令人易
0478c18: 解。不生疑惑印證決定。應當精勤修習如是
0478c19: 勝三摩地。若諸菩薩意欲了知佛法正因。三
0478c20: 乘善行方便隨順。根本差別有上中下。稱性
0478c21: 悟入菩薩因地。漸以熏修植諸善本得如來
0478c22: 智。應當精勤修習如是勝三摩地。若諸菩薩
0478c23: 意欲成就諸佛如來圓滿覺智。不起分別現
0478c24: 種種身。以平等慈任運攝受一切有情。令各
0478c25: 生起歡喜愛樂。修學菩薩心地行願。應當精
0478c26: 勤修習如是勝三摩地。舍利弗。如我所說三
0478c27: 摩地法。是為最勝。如摩尼珠。一切有情凡所
0478c28: 樂欲。悉得如意無不滿足。舍利弗。若諸菩薩
0478c29: 摩訶薩等。得此如來三摩地法。一切所須諸
0479a01: 法聖財及微妙行。悉得如意行願圓滿。是故
0479a02: 應當精勤修學。爾時世尊欲重宣此義。而說
0479a03: 偈言。
0479a04: 如來所有智最上更無等
0479a05: 隨性相差別一切皆能證
0479a06: 平等智光明普照諸縛著
0479a07: 能入智慧門得無量自在
0479a08: 智相及智性能印證諸法
0479a09: 分別諸善惡及世俗勝義
0479a10: 曉了如是法智慧無有盡
0479a11: 譬如大明日光照於三界
0479a12: 普於諸幽暗一切皆破壞
0479a13: 成就平等法是真實聖智
0479a14: 一切三摩地皆從智印出
0479a15: 名為諸佛種亦名大摩尼
0479a16: 利益諸有情亦如世間人
0479a17: 有最勝珍寶財富無有盡
0479a18: 濟諸貧乏者皆令得充足
0479a19: 法財施眾生亦復無有盡
0479a20: 神通及智慧最勝妙法門
0479a21: 皆從三摩地智印寶所生
0479a22: 譬如諸國土有大摩尼珠
0479a23: 諸王皆愛樂臣佐普護持
0479a24: 如是摩尼寶諸寶無有上
0479a25: 我說智印寶殊勝最第一
0479a26: 總持智光明破壞於諸見
0479a27: 境界悉明了遠離諸冥暗
0479a28: 安住寂靜心不分別好醜
0479a29: 修清淨智慧財法無窮盡
0479b01: 貪染無所著無六十二見
0479b02: 正念悉平等入甘露法門
0479b03: 速得如來智成就相好身
0479b04: 具足三十二得最勝菩提
0479b05: 等一切佛覺妙智已圓明
0479b06: 到菩提彼岸證涅槃自性
0479b07: 具自他圓滿功德悉成就
0479b08: 無量無邊際甚深微妙法
0479b09: 總持陀羅尼解脫常寂靜
0479b10: 能具足十力又以大願海
0479b11: 布施波羅蜜持戒及忍辱
0479b12: 精進與禪定智慧常堅固
0479b13: 安住六度中長時無間斷
0479b14: 無有諸怖畏離煩惱苦業
0479b15: 魔羅與眷屬不能得其便
0479b16: 能引導眾生不捨於正法
0479b17: 漸入如來家得遊智印門
0479b18: 能於賢劫中及十方世界
0479b19: 一切諸佛會親近皆隨喜
0479b20: 是名真佛子無有能破壞
0479b21: 若有信解人能書寫此經
0479b22: 或讀誦受持愛樂廣流布
0479b23: 長時無懈倦於義味明了
0479b24: 當知如是經三世諸佛母
0479b25: 出生智印寶如來功德藏
0479b26: 佛說大乘智印經卷第二
