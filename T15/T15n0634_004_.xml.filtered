0482a23: 
0482a24: 
0482a25: 佛說大乘智印經卷第四第五同卷
0482a26: 
0482a27: 西天三藏寶法大師賜紫沙門
0482a28: 智吉祥等奉　詔譯
0482a29: 爾時會中有頻婆娑王。其王夫人名賢吉祥。
0482b01: 亦名酤胝金光。阿闍世王是彼所生。從座而
0482b02: 起五體投地禮如來足。如是禮已。雙膝踞地
0482b03: 長跪合掌色相怡悅。以妙音聲讚歎佛德。復
0482b04: 以百千無價眾寶微妙衣服奉上世尊以為供
0482b05: 養。復以五百七寶之華散虛空中。成華雲蓋
0482b06: 遍覆眾會。時賢吉祥作是種種諸供養已。而
0482b07: 白佛言。世尊。我念未來濁惡世中。諸有情類
0482b08: 信根薄劣煩惱增多。我願於彼信解受持此
0482b09: 三摩地最勝法門。若見有人書寫受持。聽聞
0482b10: 讀誦。為人演說開示導化。展轉流通使不斷
0482b11: 絕。普令見聞而生信解精進修習。如是之人
0482b12: 名為法器。我當於彼受持之者。歡喜讚歎親
0482b13: 近承事。供給所須飲食衣服臥具醫藥。諸供
0482b14: 養具令無歉乏。復以大乘甚深之法更令悟
0482b15: 入。令彼所住大乘種性。速得成熟於阿耨多
0482b16: 羅三藐三菩提法。不妄分別是空不空了知
0482b17: 諸法離言執故。隨悟隨學不生戲論。為護正
0482b18: 法於諸身命無所惜。況復世間資生之物。
0482b19: 增益煩惱生死之具。唯當修學如是殊勝三
0482b20: 摩地法。作是語已退坐一面。時頻婆娑王後
0482b21: 宮八千婇女。聞如是說。各各發起阿耨多羅
0482b22: 三藐三菩提心。而皆願樂無上大乘。欲學安
0482b23: 住如是殊勝三摩地門。各從座起合掌恭敬
0482b24: 頭面作禮而白佛言。世尊。我等咸當於後未
0482b25: 來末世之中。受持如是甚深圓滿微妙之法。
0482b26: 及願守護供養受持之者。時摩竭國烏波索
0482b27: 迦烏波斯迦。六十萬眾。見是事已咸皆歡喜。
0482b28: 亦各發起阿耨多羅三藐三菩提心。於此智
0482b29: 印三摩地法深心隨喜。作是願言。我等亦願
0482c01: 於後未來濁惡世中。於是妙法圓滿護持。爾
0482c02: 時世尊知彼摩竭陀國烏波索迦烏波斯迦。
0482c03: 并賢吉祥酤胝金光夫人。與後宮婇女八千
0482c04: 人等。心口所願信解受持如是妙法。長時修
0482c05: 習無間無斷。知諸佛果從此法生示現歡喜
0482c06: 忻然微笑。緣是笑故。有百千種微妙色光從
0482c07: 佛口出。所謂青黃赤白及頗胝迦。種種色相
0482c08: 普遍世界。其中眾生此光明離諸驚怖。摧
0482c09: 伏一切煩惱魔怨。其光上照至有頂天。日月
0482c10: 光明所不照處悉皆通徹。下至一切諸大地
0482c11: 獄。及諸惡趣苦惱休息穢惡悉除皆得清淨。
0482c12: 其光迴旋還至佛所右繞千匝。覆世尊頂隱
0482c13: 而不現。爾時賢吉祥酤胝金光夫人。見是光
0482c14: 已。不知如來放光義利。復從座起整肅衣容。
0482c15: 恭敬合掌雙膝長跪。頂禮世尊精勤三業。讚
0482c16: 歎佛德而說偈言。
0482c17: 佛德差別無邊際三界最勝無與等
0482c18: 如華開敷正芬芳似月印空已圓滿
0482c19: 佛心平等離憂喜云何今者現微笑
0482c20: 我今仰測笑因緣應當演說微妙法
0482c21: 具足安樂十力尊處眾猶如星中月
0482c22: 所說言辭義味豐為諸世界眾生眼
0482c23: 法如一雨無差別隨諸根性令生解
0482c24: 梵音清徹福無邊凡在聽聞皆歡喜
0482c25: 由是聞法勝因緣得未曾有諸快樂
0482c26: 願佛為作師子吼蠲除種種諸報業
0482c27: 眾生聞法皆悅可隨喜平等諸義味
0482c28: 自他見聞及受持應根應時能解了
0482c29: 由茲開發菩提心悉於所聞生尊重
0483a01: 八種圓滿無漏音普應無邊諸性欲
0483a02: 一切說法功德中相應諸數無違背
0483a03: 令諸受化諸有情悟入聞持心堅固
0483a04: 不為煩惱嬈其心使於所得無退轉
0483a05: 受持禁戒眾律儀縱遇違緣悉能忍
0483a06: 遠離塵勞無眾苦身心安住寂滅樂
0483a07: 於此菩提勝行中思惟修作常精進
0483a08: 佛身猶如妙金山亦如寶塔光明聚
0483a09: 蓮華出水正開敷凡是見聞悉瞻仰
0483a10: 如師子王遊戲時吼大音聲伏眾獸
0483a11: 惟願演是笑因緣令我眾會除疑惑
0483a12: 佛於諸法得自在契合無相真實理
0483a13: 令差別性諸有情各各三業淨無垢
0483a14: 不捨眾生常護持令轉善因獲勝果
0483a15: 十方世界諸眾生聞已思惟正修作
0483a16: 摧伏一切煩惱熱如飲甘露心清涼
0483a17: 如來所有說法聲世間眾音莫能比
0483a18: 琵琶笙笛及角貝箜篌鼓瑟妙歌唱
0483a19: 桴擊犍椎及鐃鈸如是諸樂共振作
0483a20: 命命頻伽及鸚鵡如是眾鳥皆和鳴
0483a21: 佛發微妙柔軟音眾音相共莫能比
0483a22: 此十方眾來集會毀持好惡心差別
0483a23: 惟願方便隨宜說調伏彼中悷者
0483a24: 咸使悛革不善心普圓無邊勝善願
0483a25: 彼從酤胝剎土來為聞世尊說法故
0483a26: 願今領悟正法音離諸怖畏獲安樂
0483a27: 惟願世尊雨法雨慈悲演說無上法
0483a28: 冀能圓滿無漏音究竟得成菩提果
0483a29: 爾時世尊聞是賢吉祥酤胝金光夫人說是偈
0483b01: 已。復於眾會而說偈言。
0483b02: 我於無量世殑伽沙劫中
0483b03: 時有大法王名無相福光
0483b04: 佛壽極長遠七十六酤胝
0483b05: 化諸四天下彼土聲聞眾
0483b06: 其數無有量以智印法門
0483b07: 引導眾生類時有轉輪王
0483b08: 號名曰勝慧王有二夫人
0483b09: 一名曰帝幢其次號日光
0483b10: 聞是智印門晝夜常精進
0483b11: 勤修諸善業於一酤胝年
0483b12: 護持正法眼經六十酤胝
0483b13: 為師導眾類已於三十億
0483b14: 無量諸佛所積集諸功德
0483b15: 無量世界中法眼常救護
0483b16: 三十殑伽沙未來世諸佛
0483b17: 於彼彼世間平等普護持
0483b18: 如是正法眼皆令不斷絕
0483b19: 時彼勝慧王今阿佛是
0483b20: 彼會清淨眾夫人與眷屬
0483b21: 各各同俱生如是佛國土
0483b22: 護法心不怠復於後後時
0483b23: 轉彼女人身得成於男子
0483b24: 即生於無量安樂佛世界
0483b25: 如今末世中唯汝賢吉祥
0483b26: 能護如來法任持不破壞
0483b27: 應以菩提心普遍諸佛剎
0483b28: 正法欲盡時一切皆救護
0483b29: 使彼覺法人同生安樂國
0483c01: 坐千葉蓮華得諸佛相好
0483c02: 莊嚴皆具足既生彼土已
0483c03: 復供養諸佛末後當次第
0483c04: 於彼莊嚴劫得成無上道
0483c05: 以阿耨菩提轉授諸人天
0483c06: 令發無上心同守護正法
0483c07: 彼土離魔怨及以三毒業
0483c08: 不生諸罪戾諸惡悉無有
0483c09: 不處於胎臟清淨而化生
0483c10: 與無數菩薩皆集於此會
0483c11: 無有諸聲聞亦不聞名字
0483c12: 遠離諸惡緣常修菩提行
0483c13: 捨名聞利養不戀著親昵
0483c14: 捐棄身命財饒益有情類
0483c15: 方便為說法普令生信解
0483c16: 若有能修習佛無上菩提
0483c17: 安住此法中不求世間樂
0483c18: 如說而修行普遍諸佛土
0483c19: 常生恭敬心護持諸佛法
0483c20: 有懷嫉者應當密護持
0483c21: 以大憐憫心教誡諸有情
0483c22: 令如是修學咸離諸苦厄
0483c23: 如我往昔時為求菩提故
0483c24: 於酤胝劫中捨頭目髓腦
0483c25: 珍寶及妻兒一切無愛戀
0483c26: 若於我法中不能生諦信
0483c27: 雖剃髮染衣愚忘真實相
0483c28: 貪求名譽財為利養說法
0483c29: 親近不律儀廢受持讀誦
0484a01: 雖欲學沙門有失沙門行
0484a02: 佛說是語時是會人天眾
0484a03: 有八十酤胝咸生悲憫心
0484a04: 念彼如是人當沈淪惡趣
0484a05: 同作如是言我願於未來
0484a06: 以菩提心力平等普護持
0484a07: 作如是語已三千大千界
0484a08: 悉皆大震動諸天雨眾華
0484a09: 於是國土中荊棘及便穢
0484a10: 以此勝因緣一切皆除滅
0484a11: 無異於諸天周遍悉清淨
0484a12: 於未來世中有人聞如是
0484a13: 摩訶衍曩者得最勝慧命
0484a14: 十方天人眾歡喜咸恭敬
0484a15: 讚歎大乘經種種諸妙義
0484a16: 一切諸龍王夜叉羅剎眾
0484a17: 捨除毒惡心皆恭敬供養
0484a18: 若末世有情得聞此最上
0484a19: 甚深智印經而能信解者
0484a20: 其人所得福今略為譬喻
0484a21: 如似殑伽沙為佛國土數
0484a22: 滿中盛珍寶悉施供養佛
0484a23: 修如是勝行過殑伽沙劫
0484a24: 其所得功德不如聞於此
0484a25: 無上智印門開導復演說
0484a26: 所獲過於彼無量無邊數
0484a27: 是福無形相非有為心知
0484a28: 若因聞佛說微妙智印法
0484a29: 發生菩提心與諸法相應
0484b01: 依佛所宣說如說而修行
0484b02: 又於末世中勤觀察護念
0484b03: 樂於空寂處一心求解脫
0484b04: 積集無數量勝善諸功德
0484b05: 常以三種戒教授諸有情
0484b06: 愛護憐憫心如母念其子
0484b07: 歡喜柔軟音教令離怨賊
0484b08: 於佛正法中不生顛倒想
0484b09: 自他皆饒益速令至正覺
0484b10: 若於三摩地廣大智印門
0484b11: 能書寫受持讀誦正開演
0484b12: 展轉授眾生自他得開解
0484b13: 亦令俱獲得勝善諸果報
0484b14: 言議與思惟皆悉不能及
0484b15: 是人咸得生諸佛安樂國
0484b16: 世尊見彼已而生親善想
0484b17: 憐憫心護持歡喜而攝受
0484b18: 爾時彌勒菩薩摩訶薩白佛言。世尊。有幾乘
0484b19: 性人。而能受持此三摩地智印法門。於彼未
0484b20: 來世之中護持正法。於是正法而生愛樂。能
0484b21: 於如來祕密甚深智印法門。而生信解好樂
0484b22: 修行。于時世尊。語彌勒菩薩摩訶薩言彼五
0484b23: 濁時惡世眾生。諸苦逼惱不可稱數。唯有菩
0484b24: 薩。於此惡世荷負正法而生信解。如是之人
0484b25: 甚為希有。而彼末世諸眾生等。常聞諍妄
0484b26: 言綺語。或壞善根。於此智印最勝法門所有
0484b27: 言說不能解了。唯有菩薩。於是五濁惡世之
0484b28: 中法欲滅時。於苦眾生慈念憐憫。以諸方便
0484b29: 饒益攝受。如是諸人苦惱所逼。若無菩薩接
0484c01: 化引導。即於深法不能信解受持讀誦。於是
0484c02: 彌勒菩薩摩訶薩白佛言。善哉世尊。意為憐
0484c03: 憫安樂有情。宣說如是甘露妙法。令彼未來
0484c04: 一切眾生。得是義利。生悲感心愛樂修習。若
0484c05: 彼菩薩得是法門。隨順如來最上勝行堅固
0484c06: 趣求。無有破壞無上道心。速能證得阿耨多
0484c07: 羅三藐三菩提。契佛道中相應勝行而不退
0484c08: 捨。爾時世尊復語彌勒菩薩摩訶薩言。若有
0484c09: 菩薩。已於往昔百世尊所。親近恭敬承事供
0484c10: 養發菩提心。種種善根植眾德本。於彼未
0484c11: 來濁惡世中。於此廣大無上菩提甚深妙義
0484c12: 未能信解。於此廣大智印法門不能悟入。復
0484c13: 次彌勒。若有菩薩於往昔中千世尊所。發菩
0484c14: 提心親近恭敬。種種善根植種德本。如是菩
0484c15: 薩。於彼未來五濁世中。雖遇善友發菩提心。
0484c16: 而於廣大智印法門微妙義理未能悟解。數
0484c17: 起疑惑不生愛樂。不能受持讀誦書寫流通。
0484c18: 亦復不能為人演說令生信解。復次彌勒。復
0484c19: 有菩薩於往昔中經百千佛。發菩提心。種諸
0484c20: 善根植眾德本。於彼未來濁惡世中。雖遇善
0484c21: 友發菩提心。於此廣大甚深最上智印法門信
0484c22: 解微劣。於深遠義未能悟入。亦復不能受持
0484c23: 讀誦。為人稱讚及與講說。如是無上廣大菩
0484c24: 提甚深義利。復次彌勒。若有菩薩乃至往昔
0484c25: 於一酤胝佛所發菩提心。種諸善根植眾德
0484c26: 本。彼於未來末世之中。雖遇善友發菩提心。
0484c27: 於此廣大微妙最勝智印法門。雖復聽聞書
0484c28: 寫讀誦好樂受持。於甚深義未能解了。不能
0484c29: 為人分別解說。於第一義大菩提心未能印
0485a01: 定。於此智印三摩地門無所了悟。復次彌勒。
0485a02: 若有菩薩於彼往昔三十酤胝諸世尊所發菩
0485a03: 提心。種諸善根植眾德本。彼於未來末世之
0485a04: 中。雖遇善友發菩提心。聞此廣大智印法門。
0485a05: 亦能聽聞讀誦受持書寫流通為人演說。然
0485a06: 於智印三摩地法。無決定心任持印可。不能
0485a07: 成就真實義利。復次彌勒。若有菩薩於八十
0485a08: 酤胝諸世尊所。聞此最上三摩地法如說修
0485a09: 行復能化利諸有情類悉令信受。於是佛所
0485a10: 發菩提心。種諸善根植眾德本。於彼未來末
0485a11: 世之中。菩提心力聞是廣大甚深智印無上
0485a12: 法門而能解了。受持讀誦書寫流通為人解
0485a13: 說。深心愛樂堪任護持令速圓滿。於是微妙
0485a14: 三摩地門正解了已。於一切法悉皆通達。復
0485a15: 於無上菩提廣大法中離諸分別。摧伏一切
0485a16: 諸惡魔怨。破壞一切不善業障。無量劫中隨
0485a17: 有所造諸苦因行。於未來世當受報者皆得
0485a18: 解脫。又於往昔造不善因。至後惡世法欲滅
0485a19: 時。善心微劣破壞正法。樂著外道世俗言教。
0485a20: 增長戲論行非法行。出無義言不擇高下。多
0485a21: 所貪求諸惡有情。見不恭敬輕慢凌辱。於自
0485a22: 所須一切乏少。如是苦因由此一生。證悟勝
0485a23: 法大功德力皆得除滅。復由往昔親近供養。
0485a24: 如上所說一切諸佛所集善根。於彼未來末
0485a25: 世之中。發菩提心而能任持。是三摩地最勝
0485a26: 法門。離諸苦縛得不退轉。三業堅固不生散
0485a27: 亂。精進趣求菩提聖果。復次彌勒。若諸菩薩
0485a28: 於往昔中。造不善業應墮惡道。於彼未來末
0485a29: 世之中法欲滅時。聞是法門好樂受持。以是
0485b01: 因緣。或以病苦怖畏交煎。先世罪業即得除
0485b02: 滅。諸根不具受諸苦惱。生邪見家顓愚聚會。
0485b03: 生下賤家為人所使。生貧窮家衣食歉乏。生
0485b04: 慳貪家不能拯濟。若有所說人不信受。王法
0485b05: 所加怨敵會遇。親知厭棄心多憂惱。慈悲法
0485b06: 會而多障阻。縱欲說法人不樂聞。所欲資生
0485b07: 飲食衣服臥具醫藥。及看視人不逢惠施。貧
0485b08: 窮親附豪富棄捐。或被惡人來相嬈亂憎嫉
0485b09: 殘害。所修善法不能增長。或於夢中見諸惡
0485b10: 相。以是輕微諸苦逼迫。先世罪業即得消滅。
0485b11: 業障滅已。設遇苦緣及諸怨賊不能為害。與
0485b12: 魔相隨雖不遠離。而能了知諸魔境界。於諸
0485b13: 名聞及與利養心不愛樂。為人親近及以恭敬
0485b14: 尊重讚歎不以為喜。修諸善行惠施有情。不
0485b15: 生慳吝而求解脫。守護尸羅無所毀壞。修忍
0485b16: 辱行饒益有情拔苦與樂。修精進行策勵三
0485b17: 業。勤求眾善離諸惡欲。修習禪定散亂不生。
0485b18: 以大智慧悟諸法性。方便願力利樂有情。聞
0485b19: 無量法心無忘失。修種種善為利有情。於世
0485b20: 樂果不生希望。令諸眾生速登彼岸。復次彌
0485b21: 勒。彼諸菩薩曾於往昔百世尊所。發菩提心。
0485b22: 真實平等種種善根。植眾德本離諸苦縛。由
0485b23: 為末世諸惡眾生而來惱害。不能於此信解修
0485b24: 習。何況末世諸惡眾生。不種善根迷惑散亂
0485b25: 而能覺悟。是故末世諸不善人。於此最勝甚
0485b26: 深之法。不能信受如理修學。復次彌勒。若諸
0485b27: 菩薩能於是法深生信解。志意堅固被忍辱
0485b28: 鎧。降伏諸魔長時修行。保護任持不生退屈。
0485b29: 廣大智慧無量善法從此法生。一心希求無
0485c01: 上菩提。念念相應堅固不捨。復於未來。敷演
0485c02: 妙義精進不倦。究竟護持是三摩地最上法
0485c03: 門。了達一切善惡事業。安住法中勤修眾
0485c04: 行。
0485c05: 佛說大乘智印經卷第四
