0474c10: 
0474c11: 
0474c12: No. 634 [Nos. 632, 633]
0474c13: 【麗】【宋】【元】此經缺佛說大乘智印經卷第一
0474c14: 
0474c15: 西天三藏寶法大師賜紫沙門
0474c16: 智吉祥等奉　詔譯
0474c17: 如是我聞。一時世尊。入王舍大城。次第乞食
0474c18: 受施充足。還迦蘭陀林。食時食已結跏趺坐。
0474c19: 與大比丘眾及諸菩薩百萬人俱。歡喜圍繞。
0474c20: 是諸大眾。皆得陀羅尼平等無礙。心悟總持
0474c21: 得三摩地。安住空性無相無願解脫法門。具
0474c22: 足無量殊勝功德。言議思惟皆不可及。為眾
0474c23: 所知為眾所識。寂靜安住如是法門。於諸分
0474c24: 別悉皆平等。不隨世間眾所好樂。了知眾生
0474c25: 差別識性。於一切時所知善惡。離諸憎愛一
0474c26: 味平等。爾時世尊忽於眉間放大光明。是諸
0474c27: 眾會咸皆悚慄。肅恭合掌瞻仰如來目不暫
0474c28: 捨。世尊告言。汝等應當繫心思惟。安住如來
0474c29: 所知境界。於我我所好惡分別悉皆遠離。若
0475a01: 於自身毀譽等觀。苦樂一切審知眾生。由染
0475a02: 污緣受差別相。遊處好樂晝夜不捨。以方便
0475a03: 力悉使斷除。觀諸眾生種種造作諸不善業。
0475a04: 隨順他教競共馳逐。與諸同分安處動作無
0475a05: 義利業。斯由有情識心愚昧。於真實境無所
0475a06: 了知。失勝善心逐惡朋友。不解思惟深遠勝
0475a07: 法。真實義諦起諸分別謂為真實。無揀擇慧
0475a08: 闕定信心。於佛言教及眾妙行不生好樂。設
0475a09: 復修善無應正理。著有著空互為究竟。我以
0475a10: 如來智印三摩地力悉能了知。汝等應當於
0475a11: 是有情深心憐愍。是諸大眾聞如是說。讚歎
0475a12: 如來勝定功力。悉能了知如是差別。爾時世
0475a13: 尊作是語已。乃入如來智印三摩地。是諸大
0475a14: 眾佛如來入是勝定。於佛身相及種種相。
0475a15: 一切眾會忽皆不見不能了知。如來所著法
0475a16: 衣及近身衣。亦復不見不能了知。如來所有
0475a17: 四威儀相。乃至一切動轉之相。皆不可見不
0475a18: 能了知。如來所有音聲差別。不能聽聞不能
0475a19: 了知。所以者何。以是安住如是智印三摩地
0475a20: 勝功德力。心無動轉不可測量故。復次如來
0475a21: 由勝定力。於諸外境種種莊嚴。一切眾會皆
0475a22: 不可見不能了知。於諸所住清淨國土。皆不
0475a23: 得見不能了知。所以者何。以是安住如來智
0475a24: 印三摩地勝功德力。心無動轉不可測量故。
0475a25: 爾時大眾於佛形相既無所見。各各稱讚勝
0475a26: 定功德承佛威力。深心所求離諸怖畏。爾時
0475a27: 如來復於定中放大光明。遍照三千大千世
0475a28: 界。其間所有日月星辰電火藥珠。種種光明
0475a29: 悉皆掩蔽。復於定中發生異香。其香微妙不
0475b01: 與世間栴檀沈水諸香為比。是時色無色天
0475b02: 梵王帝釋。及諸天人四眾八部。大鐵圍山小
0475b03: 鐵圍山。及須彌山眾山之王。水陸空界幽暗
0475b04: 之處。一切有情咸光明歎未曾有。各尋是
0475b05: 光至迦蘭陀林。各隨所有香華衣服寶冠瓔
0475b06: 珞以為供養。見是會中諸大菩薩及聲聞眾。
0475b07: 如大池中蓮華開敷。異香芬馥集在眾會。時
0475b08: 諸人天聞是香已。各各皆得智慧明了。復於
0475b09: 空中有寶瓔珞上妙衣服。處處垂下嚴飾供
0475b10: 養。時諸大眾咸皆歡喜。恭敬禮拜退坐一面。
0475b11: 爾時東方如一酤胝殑伽沙數。一一沙數為
0475b12: 一酤胝。爾所國土一切如來。皆是釋迦分身
0475b13: 化利。如是如來各集眾會。菩薩摩訶薩阿僧
0475b14: 祇數不可稱量。是諸菩薩悟證平等。當得阿
0475b15: 耨多羅三藐三菩提。諸身色相微妙具足。人
0475b16: 天眾會皆無與等。爾時一切分身如來。各各
0475b17: 告語諸菩薩言。善男子。娑婆世界有佛世尊。
0475b18: 號釋迦牟尼應正等覺。出現於世。化諸有情
0475b19: 離眾罪垢。經無量時演說正法。示佛知見甚
0475b20: 深難解。有陀羅尼門。名如來智印三摩地三
0475b21: 摩提。我今為汝略而讚說。諸善男子汝等
0475b22: 諦聽。諸菩薩摩訶薩於百千劫具足修行六
0475b23: 到彼岸。具大智慧福德無量。悟證修習常無
0475b24: 懈廢。永離罪垢捨眾惡緣。住三摩地得佛智
0475b25: 慧心無動轉。以無動心了悟諸法。若諸有情
0475b26: 親近如來及大菩薩。熏修智慧三業恭敬。以
0475b27: 勝法財修諸供養經無量時。不如於此一剎
0475b28: 那頃安住如是勝三摩地。所獲功德不可較
0475b29: 量。常生勝處諸佛國土。爾時諸佛作是語已
0475c01: 安住禪定。以神通力攝諸菩薩。詣娑婆世界。
0475c02: 示同一身入王舍城次第乞食受施充足。至
0475c03: 迦蘭陀林。乃與眾會分食妙供。是諸眾會無
0475c04: 不霑足。飯食已訖攝斂衣跏趺而坐。一切
0475c05: 國土所來諸佛。及諸菩薩亦復如是。無二無
0475c06: 別。復次南方如一酤胝殑伽沙數。一一沙數
0475c07: 為一酤胝。爾所國土一切諸佛。攝諸菩薩從
0475c08: 彼國來集會亦爾。如東方南方西方北方四維
0475c09: 上下。一切諸佛諸大菩薩。皆來集會亦復如
0475c10: 是。爾時釋迦牟尼應正等覺。見所分身一切
0475c11: 諸佛。皆來集會心相怡悅。唯佛與佛乃得相
0475c12: 見。時諸如來。同入如是智印三摩地三摩
0475c13: 提。靜意廓如動亂止息。以不動心明照諸法。
0475c14: 無二無別。諸佛身相亦復不現。爾時此會人
0475c15: 天大眾。見是十方無數諸佛皆來集會。以勝
0475c16: 定力身相不現。咸皆驚喜整衣合掌右繞三
0475c17: 匝。以寶蓮華。及眾妙華諸色具足持以供養。
0475c18: 是時集會無量世界諸大菩薩。得清淨心具
0475c19: 正法眼。於一切時心相澄寂。各各當得阿耨
0475c20: 多羅三藐三菩提者。見釋迦牟尼如來應正
0475c21: 等覺與諸如來安住如是智印三摩地三摩
0475c22: 提。由勝定力隱諸色相。志願希求深心歡喜。
0475c23: 以精意力不起於坐。覺智現前入佛境界。得
0475c24: 陀羅尼門。時諸菩薩告此娑婆世界諸大眾
0475c25: 言。善男子。汝等應當於佛功德眷戀希求。於
0475c26: 諸有情繫心憐愍。知諸菩薩摩訶薩於百千
0475c27: 劫行六波羅蜜。具大智慧福德無量。於一切
0475c28: 法悉皆了知。離諸戲論處深禪定。不忘不愚
0475c29: 達諸性相。於是勝法應當願求。爾時三千大
0476a01: 千世界聲聞緣覺。具大智慧得大神通。捨生
0476a02: 死岸離煩惱縛。於自涅槃修證圓滿。大苾芻
0476a03: 眾及諸宰官婆羅門。鄔婆索迦鄔婆斯迦。如
0476a04: 是等眾咸來至此王舍大城迦蘭陀林。釋迦
0476a05: 如來應正等覺及分身佛會。繞百千匝恭敬
0476a06: 禮拜。各以上妙雜色蓮華。其華千葉七寶間
0476a07: 錯。過無量數以為供養。復有八十酤胝那庾
0476a08: 多數諸大菩薩摩訶薩眾。是諸菩薩皆是他
0476a09: 方國土中。諸佛如來之所遣使。有大勇猛不
0476a10: 怖生死。有大慈悲不樂涅槃。各以神力入大
0476a11: 禪定現諸威儀。從彼彼土如彈指頃。到王舍
0476a12: 城迦蘭陀林。釋迦牟尼應正等覺及分身佛
0476a13: 會三業恭敬。以清淨妙音尊重讚歎。見諸佛
0476a14: 身隱晦不現。渴仰世尊圍繞眾會。頭面作禮
0476a15: 退處一面。各各皆於寶蓮華上結跏趺坐。復
0476a16: 有三億諸比丘眾。樂修己利求解脫者。承於
0476a17: 如來智印三摩地力。而來集會。是時他方三
0476a18: 千大千世界。帝釋梵王。大自在天。淨居天子。
0476a19: 日月星辰。及諸一切天龍樂叉。乾闥婆。阿蘇
0476a20: 囉。緊那囉。摩虎囉伽。及比丘比丘尼。優婆塞
0476a21: 優婆夷。人非人等各并眷屬。佛光明皆來
0476a22: 集會。如是等眾。譬如有人髮密修長。將一一
0476a23: 髮剪如微塵。如一人髮。至千萬人髮亦復如
0476a24: 是。以一髮塵為一眾生。是赴會眾復過是數。
0476a25: 爾時尊者大目乾連。摩訶俱絺羅。摩訶迦栴
0476a26: 延摩訶迦葉波。摩訶富樓那彌多羅尼子。摩
0476a27: 訶須菩提等。知諸大眾雖在會中。而不見
0476a28: 如來身色及與住處。于時尊者舍利弗從座
0476a29: 而起。至妙吉祥童真菩薩前。白言仁者。今此
0476b01: 世尊。入是如來智印三摩地。而我等輩。云何
0476b02: 不能見如來身及與住處。時妙吉祥童真菩
0476b03: 薩。告舍利弗言。汝諸聲聞。具大智慧得諸解
0476b04: 脫。常修梵行離諸怖畏。一切人天悉皆恭敬。
0476b05: 汝等應當各各依自所得三摩地門。以智慧
0476b06: 力觀察如來身色住處。時舍利弗等。即時各
0476b07: 各入自所得三摩地門。以智慧力觀察推求。
0476b08: 如來色身及與住處。遍於三千大千世界微
0476b09: 塵剎土。窮盡神力皆不能見。時舍利弗白妙
0476b10: 吉祥童真菩薩言。我等依自所得三摩地門。
0476b11: 以智慧力觀察推求如來色身及與住處。了
0476b12: 不可見。惟願仁者。為我等輩。分別指示咸令
0476b13: 得見。時妙吉祥童真菩薩告舍利弗言。汝諸
0476b14: 聲聞。雖具智慧及與神通。而於如來智印三
0476b15: 摩地門。不能思惟。故於佛身及所住處不能
0476b16: 得見。所以者何。汝諸聲聞以差別心。觀視如
0476b17: 來色身住處。由此分別自為障礙。是如來身
0476b18: 非分別心所能觀見。若以汝身即如來身。汝
0476b19: 等所住即如來住。乃至一切有情之身即如
0476b20: 來身。一切有情之所住處即如來住。空有一
0476b21: 相自他無二。不舍有為而證無為。不離無為
0476b22: 而悟有為。以如是心。觀如來身及與住處。爾
0476b23: 乃可見。汝等既用有分別心。欲見如來無相
0476b24: 境界。設經無量塵沙劫數莫復能得。於是眾
0476b25: 會悲感懊惱。離分別心安住正念。身心內外
0476b26: 猶如虛空寂靜而住。爾時世尊從禪定起。其
0476b27: 心廣大如海汪洋。澄清映徹如淨璃。普觀
0476b28: 眾生若身若土。與諸如來平等不二。身相廓
0476b29: 然眾會皆。是時三千大千世界皆大振動。
0476c01: 一切諸天心大歡喜離諸怖畏。於虛空中雨
0476c02: 天寶華。其華微妙繽紛而下。又於空中作天
0476c03: 妓樂。種種歌詠上妙音聲。琴瑟箜篌琵琶笙
0476c04: 簫。是諸樂器不鼓自鳴。於是會中以為供養。
0476c05: 于時舍利弗從座而起。至世尊前曲躬合掌。
0476c06: 而白佛言。大悲世尊。如來所入智印三昧。而
0476c07: 我等輩無所覺知。各以神通。入自所得三摩
0476c08: 地門。以智慧力周遍推求如來身色及與住
0476c09: 處。杳不可得不能了知。是我等輩。先自所得
0476c10: 三摩地門及智慧力狹劣短促。未得如來無
0476c11: 相正智自在法門。惟願世尊。大慈悲力深加
0476c12: 憐愍。與我等輩而為開導。於佛知見定慧法
0476c13: 門使令悟入。於無相境任運現前。爾時佛告
0476c14: 舍利弗。我入如是智印三摩地。非汝聲聞及
0476c15: 諸緣覺所得智慧之所了解及能推求。唯佛
0476c16: 與佛乃能知之。何以故。如來色身由無動心
0476c17: 離諸希求。捨分別緣絕自他相凝然湛寂。勝
0476c18: 智功力之所任持。大定如如為一體相。若汝
0476c19: 聲聞及諸緣覺。唯求自利不樂利他。所證法
0476c20: 門及智慧境未解融通。自他隔閡空有互違。
0476c21: 於佛如來法空無相智印三昧。難解難入。是
0476c22: 故汝等於佛身相及與住處。不可得見亦不
0476c23: 了知。
0476c24: 佛說大乘智印經卷第一
