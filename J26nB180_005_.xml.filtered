0301a01: 弘覺忞禪師北遊集卷第五
0301a02: 門人真樸編次
0301a03: 偈
0301a04: 見聖謠三章
0301a05: 曾聞護國頌仁王何幸勉勉見我皇論道至忘天子
0301a06: 貴平拈公案細商量
0301a07: 嚴陵加足不稱臣光武包荒為故人喝下疏僧承顧
0301a08: 笑千秋法社詠皇仁
0301a09: 豁達雅方漢祖雄御人以禮法堯躬鉤章擬欲歌明
0301a10: 德浩浩如天歎莫窮
0301a11: 上問孔顏樂處荅云一箇閒人天地間因成四韻
0301a12: 孔顏樂處意何長自得吾真萬慮忘一箇閒身天地
0301a13: 內半瓢風月枕肱旁階前秋艸橫千古眉底青眸貫
0301a14: 百王春雨乍滋霜又落笑看人世電飛光
0301a15: 上賜御畫山水圖有序
0301a16: 己亥閏三月。
0301a17: 上傳敕天童召忞赴京命即萬善殿安禪結制。
0301a18: 上不時出宮就見忘其位貌待若賓朋間於論道
0301a19: 之餘抵掌而譚天下之事則靡不周知曲盡一
0301a20: 日出數軸示忞曰此朕數年前遣病時作也遂
0301a21: 以山水一蒲桃一賜忞焉墨光澹蕩筆意瀟疏
0301a22: 殆騷人韻士揣摩半生而未臻其閫者。
0301a23: 上獨優為之昔班固作漢書稱昭帝十四能知上
0301a24: 官桀之詐。
0301a25: 今上十四總攬乾綱肅清海甸不假霍光之輔一
0301a26: 皆出自宸斷尚以萬幾餘暇博綜帝典王謨旁
0301a27: 及百氏家言既承精一之傳復探西來大意至
0301a28: 若詩文小技筆墨餘長猶善且美若此竊謂中
0301a29: 古帝王未有聰明睿智如
0301a30: 今上者也忞艸莽餘生得奉天顏已己屬厚幸乃皇
0301b01: 皇手澤輒以見遺他日持歸藏之太白名山顧
0301b02: 不成禪叢千秋佳話哉敬拜手颺言為識其歲
0301b03: 月云爾。
0301b04: 一幅吳綾御墨鮮半含秋水半春煙崩騰瀑布疑匡
0301b05: 阜澹遠村墟似輞川寵賚固非龍惱缽手遺全勝始
0301b06: 豐田名山歸奉天龍護佳話應知百祀傳
0301b07: 上語及先師每廑生不同時之歎因出處士曾鯨
0301b08: 所繪道影喜動龍顏遂命供奉王國彩臨摹二
0301b09: 幅備極莊嚴賜藏天童其原本留宮供養。
0301b10: 異世奚殷聖主虔道兮師大德師全空生寫就趺巖
0301b11: 石瑞相摹成下二天彷聽雷音宣寶座儼驚法雨灑
0301b12: 當前通身兩處分朝野不盡真燈耀帝乾
0301b13: 上詢先師語錄因偕直說進呈御覽徹宵豁然神
0301b14: 契即日依忞疏請賜同大藏流通。
0301b15: 微言師亦遠睿智獨明真既發終宵歎旋教曠典新
0301b16: 琅函光吐月玉軸曉生春大義昭星日昏衢息夜燐
0301b17: 上詰天童何義為述其由兼請寺額。
0301b18: 上下弘法圓照真覺法慶諸顏俾忞自定乃遵首
0301b19: 二字焉。
0301b20: 名山希寵錫聖主尚勞謙兩字從高揭諸顏聽自拈
0301b21: 瑤章侵玉漢天樂動危檐太白標弘法名同實共兼
0301b22: 上問祖山初見何人云天童先老和尚。
0301b23: 上忽動容因問有何機緣云以功夫不切實為叩
0301b24: 蒙賜痛棒云有甚麼不切實。
0301b25: 上曰適生晚暮恨不及見此老耳忞曰四海五湖
0301b26: 皇化裏先師亦安能出得
0301b27: 陛下大威光也。
0301b28: 上曰得三五年有箇會處當自見渠忞曰誠如天
0301b29: 言。
0301b30: 皇封彌浩浩函蓋廣于天當宁來何暮先師往豈前
0301c01: 瞥而親薦得一會自儼然今古無畦岸天言信不愆
0301c02: 上所居師蕘堂門書生死事大壁書莫道老來方
0301c03: 學道孤墳盡是少年人之句為語忞曰每對此
0301c04: 輒萬緣寢削因進曰少年讀李卓吾纔等待便
0301c05: 千萬億劫了也即日出家。
0301c06: 上曰亦請老和尚大書用以自警。
0301c07: 君王方鼎盛怛化切斯須緣以大人覺益之良士瞿
0301c08: 情封千界落心月一輪孤不住無生地蓬瀛詎所圖
0301c09: 上命供奉王國彩重摹幻質留供闕庭適駕臨方
0301c10: 丈御覽一過為添數筆遂覺生肖宛然。
0301c11: 馘黃項槁貌支離任是僧繇巧聚眉底費九重親手
0301c12: 澤為留七眾好風規三毛幸已己仍加頰四面何勞更
0301c13: 顯奇堪笑古錐成骨董萬年凌閣永傳持
0301c14: 上念忞將別去後會難期自簡宣紙數十幅命作
0301c15: 大小行楷留宮。
0301c16: 上亦劈窠書敬佛四大字賜忞謂彼此展視有同
0301c17: 面晤云。
0301c18: 惜別君王重多愁會晤難何由能縮地長此共盤桓
0301c19: 託意存千古留思寄卷端正虞風雨夕未易等閒看
0301c20: 上于乾清宮所祀關壯繆親示良工雕刻黃金鎧
0301c21: 甲寶玉爛然蓋經三年而始就者因忞歸太白
0301c22: 賜作山門護法。
0301c23: 帝重關夫子肖形百寶裝海山憐去轍歸護敕維匡
0301c24: 漢主猶堪託髡徒豈足襄名藍標太白千載倚金湯
0301c25: 上于庚子孟春爰下罪己之言一切修禳諸事敕
0301c26: 俱停止特于四月八日嚴修水陸道場九晝夜
0301c27: 以忞生遐陬未之或見也。
0301c28: 慚受天恩渥驚聞佛事開在資心意廣不惜大官財
0301c29: 僊梵凌空際天真降九垓為僧今半百恍誤蹋瑤臺
0301c30: 上于四月二十七日命遊南苑觀新建德壽寺敕
0302a01: 近臣就玄靈宮寢殿設齋管待極其隆渥。
0302a02: 南苑策遊騎駿奔走侍臣宮庭排盛燕山海列名珍
0302a03: 飽德誠無盡酬章媿莫陳願歌天保詠回祝向丹宸
0302a04: 上再擇夏五既望聽忞徂征尤不忍遽離如是促
0302a05: 席晤譚于風晨雨夕者旬有餘日無倦怠之意
0302a06: 焉。
0302a07: 征帆驚遂挂離思浩無涯風雨晨兼夕乘與遣復排
0302a08: 寧云忘勢位直己外形骸我后誠高朗微躬若措懷
0302a09: 上亟稱內臣張斐然與供奉虞世瓔一學顏歐一
0302a10: 學鍾王皆妙得其家風因拈案頭敕書展視曰
0302a11: 此張斐然筆也遂命天岸昇子朗誦其文至忞
0302a12: 法名。
0302a13: 上曰不當犯諱但為國體所屈忞曰君臣之分無
0302a14: 所逃也。
0302a15: 上曰心殊不安。
0302a16: 幻質同殊劣虛名等聖凡馬牛呼不惜君國體何巉
0302a17: 盛世尊耆德天王式艸嵒山林叨履戴寧越蓋與函
0302a18: 上敕門人本昇久居山東開發四眾仍賜所居大
0302a19: 覺院為法慶寺命侍臣出帑金五百兩俾歸住
0302a20: 持勗以勉之。
0302a21: 祖風揚北海帝敕在而躬炳煥奎章揭霈滂德施隆
0302a22: 大迻齊魯俗深鑿智愚瞳勿謂欽承小厥聲天語哅
0302a23: 上留門人本月本皙在京開法為存法思之念也
0302a24: 臨行規訓二子。
0302a25: 宸慮何覃厚風雲藉爾征因憐舐犢意遂展及烏情
0302a26: 奮志酬先德殫躬報聖明毋為耽晏逸鎩羽負生平
0302a27: 上問忞幾時再來晤朕忞云待皇上三十或狗馬
0302a28: 未填溝壑當來敬致封祝。
0302a29: 上云老和尚定與趙州齊年忞云審如
0302a30: 慈旨尚得恭慶我皇八十也時學士曹本榮在側
0302b01: 進曰
0302b02: 皇上固然萬壽無疆我師亦合寶掌千齡忞曰果
0302b03: 爾則忞當百度來京矣。
0302b04: 上為大笑。
0302b05: 逝水嗟難復朝宗詎所艱趙州如可匹寶掌不須扳
0302b06: 六度登黃閣千回覲聖顏坐添長壽考金口自宣頒
0302b07: 上于十五日淩晨單騎御萬善門敕忞乘馬並轡
0302b08: 而行親送百餘步已己回輦矣復馳至北苑門握
0302b09: 手而別。
0302b10: 艸莽臣何德皇情眷若琛分攜重握手回榮復言心
0302b11: 愁豈關山遠悲因媿感深生平珠玉淚一瀉百壺斟
0302b12: 贈普慈印心二天使
0302b13: 宸衷嗜道邁前王奉御每監內道場不為聖神求法
0302b14: 匠勞勞誰問越山長
0302b15: 對御譚禪妙有鋒語當箭拄卻從容恩波湛湛沐偏
0302b16: 厚常在君王顧鑒中
0302b17: 贈靜香周觀察諱荃
0302b18: 鮮烹大國藝通神小技詩文畫可人休怪毘耶能慧
0302b19: 巧大千手擲若陶輪
0302b20: 過淮河弔金龍四大王
0302b21: 丹心只擬挽天河洗淨乾坤穢濁多靈爽千秋殊未
0302b22: 化肯憑險惡作風波
0302b23: 贈別山普應禪師
0302b24: 金錫半生縣帝闕師名兩度受皇恩祇將鼻孔聞聲
0302b25: 息日轉真經百億番
0302b26: 贈祖山地姪禪師
0302b27: 傳得金車無底缽編蒲仍打睦州鞋那堪錫寄黃金
0302b28: 闕溫清依然日挂懷
0302b29: 贈憨璞聰孫明覺禪師
0302b30: 延平劍氣干牛斗況更磨礱在帝旁殺活從伊顛倒
0302c01: 用當鋒不犯一豪芒
0302c02: 贈玄水杲孫禪師
0302c03: 禹門浪裏擎頭角衝破長天萬里風騰蹋試行師子
0302c04: 步無端弄入帝王宮
0302c05: 東來堂霓菴公王于朝罷時間從問道終日無倦
0302c06: 容短章以贈嘉其好善忘勢敏而嗜學有賢士之
0302c07: 風無貴人之習焉
0302c08: 帝子寵來必肆奢翩翩誰得似君嘉菲躬動若同寒
0302c09: 素超俗思將類島霞學富淮南匪假託藝方松雪自
0302c10: 名家幾回臨漪亭邊過忘卻西窗日又斜
0302c11: 贈慶雲李欽差
0302c12: 三朝歷事股肱臣鵷鷺班常近紫宸夙福信由多劫
0302c13: 種報來麟趾更振振
0302c14: 贈範宇張欽差
0302c15: 少壯從龍佐闢疆忠勤事事得君王法門護念猶無
0302c16: 倦囑受靈山信不忘
0302c17: 贈春雨雷欽差
0302c18: 殷憂王事知忠愛清白傳家驗後昌桂馥蘭馨方楚
0302c19: 楚三槐應蚤植君堂
0302c20: 贈鄰襄沈居士
0302c21: 焚香阿閣日垂簾三藏承恩許貫淹塵內有經親剖
0302c22: 出何須破句讀楞嚴
0302c23: 贈湘南徐居士
0302c24: 長侍君王賜澡修聞思放赦罕餘留從參活潑玲瓏
0302c25: 句不看諸方死話頭
0302c26: 贈普濟上人
0302c27: 當年博施病陶唐普濟何緣眾口揚久隱西山稱逸
0302c28: 士今開藥室號醫王補虛只用參苓散導滯還加蔻
0302c29: 朴湯起死應知有活法一回汗出自清涼
0302c30: 為成茂成幹李大君少君製字孟祥仲謀賦贈
0303a01: 人言將相都無種我愛孟祥有父風飛鳥固然今已己
0303a02: 盡良弓留待射天熊
0303a03: 鳳生鸑鷟虎生彪生子如君一仲謀記取他年麟閣
0303a04: 上絳侯題後亞夫侯
0303a05: 讀皞如曹居士申酉丙戌戍奏啟賦感
0303a06: 劻勷謾說奉丹宸百六災思在甲申九廟明禋誠已己
0303a07: 矣二陵歸寢待誰陳義憐埋主毀家士忠憶藏肝剖
0303a08: 脅臣殘局留君還了卻不妨長道未亡人
0303a09: 題血書華嚴經有序
0303a10: 海虞行虛禪人瀝血書雜華大典用藏四大名
0303a11: 山茲部首先卒業因匍匐來京擬上清涼安置
0303a12: 金剛堀內丐余題跋由是合十指爪宣說伽陀
0303a13: 敬書于左。
0303a14: 真法供須身命酬紅蓮舌剖太經流法門無盡毛端
0303a15: 揭海墨難書一滴收金色吐吞華藏晝紫豪掩映百
0303a16: 城秋懷來五頂三千里珍重天龍護似眸
0303a17: 題白團扇
0303a18: 宛如秋月影團團動著清風透體寒八萬毛頭開孔
0303a19: 竅雪庭誰更覓心安
0303a20: 題別山普應禪師所畫白菜
0303a21: 何意呈身在玉堂淩秋幾度傲冰霜自憐碧藻堪同
0303a22: 潔未肯時饈遠遜香澹泊能明君子志麤疏不入貴
0303a23: 人腸平懷一種天然趣細嚼方知道味長
0303a24: 次韻留別春平吳上谷
0303a25: 著手胸頭便了知前身金粟更何疑心空膴仕休官
0303a26: 日智決烏臺選佛時勞侶不妨俾給侍尼乾且喚是
0303a27: 吾師風流乞遍歌姬院下士從教謗復嗤
0303a28: 無家客欲擬何歸為有林泉得便依山采蕨炊纓絡
0303a29: 粥池栽荷補水田衣頑心友石秋同冷野杖聯雲曉
0303a30: 共飛篆縷消來清晝永更驅萬象話玄微
0303b01: 奉　旨還山留別別山普應禪師
0303b02: 再四陛辭俞復留吐殘榴火上官舟不堪回首君恩
0303b03: 重難割永懷道誼綢歸意盛長方似夏離情黲黮蚤
0303b04: 如秋願言保愛珍明德日對堯眉踰趙州
0303b05: 越鳥翩翩向故山歸飛獨恨暌宸顏固慚八載葵傾
0303b06: 日尚羨嚴城晝揜關多嗜利名叢物議誰膺寵錫等
0303b07: 雲閒回天不藉揮戈力法社殷憂未可刪
0303b08: 禮辭寶祖塔留別守塔潭湘禪人
0303b09: 南望故山北望祠心縣祖寢更凄其園陵幸藉長居
0303b10: 守墓木猶煩力護持縱直艱虞須保愛莫因枯淡便
0303b11: 依違秋霜乍降蘆華白鴈足音書好寄知
0303b12: 登舟南邁有感而作
0303b13: 從別九閽後傷心已己百端憫茲弱者肉猒彼虎而冠
0303b14: 聖主憂民切黔黎見德難為詢金紫客因孰國委官
0303b15: 舟至臨清十月不雨矣水涸塗見長年束手無策
0303b16: 時護送天使欲遂棄舟余示以九重德意關帝威
0303b17: 靈果而河水驟滿抵東昌大雨由是獲濟
0303b18: 大川稱利涉水涸櫂為亭卒地潮生浦俄然漢起霆
0303b19: 雨沾天子澤威顯帝君靈萬國通輸運皇心亦載寧
0303b20: 過分水龍王廟讀永樂朝開河宋尚書禮公碑碣
0303b21: 大禹功成後嘉君著令猷力排南旺水分接萬川流
0303b22: 裕國非當世福民歷萬秋往來簫鼓客請一問祠頭
0303b23: 贊
0303b24: 血書曼殊大士贊
0303b25: 非心非色謾疑猜權號文殊妙辯才襯足紅蓮隨地
0303b26: 涌印空寶座自天開狻猊聲吼千魔怖智劍芒寒萬
0303b27: 聖摧透體紫霞光飲日儼從金色界中來
0303b28: 普賢大士贊
0303b29: 萬行分披願海重象王行處疾驅風身雲彌布難思
0303b30: 界毛孔中含一太空智似文殊稍共轍慧如普眼謾
0303c01: 舒瞳百城參見吾師後春盡落華滿地紅
0303c02: 達磨大士贊二首
0303c03: 鳳凰臺上遭攙出少室嵒前受毒深行道不辭獰惡
0303c04: 世為人徹底祖師心
0303c05: 面皮鐵作石為肝九載憨憨著壁觀究竟心原無可
0303c06: 覓何曾有法為人安
0303c07: 紫柏尊者達觀可禪師贊
0303c08: 秉慧劍操智橦金剛燄般若鋒開覺路復禪叢流藏
0303c09: 典惠顓蒙精貫日氣吞虹佛幢震魔膽道大難容
0303c10: 堪忍世千秋法社想英風
0303c11: 敕賜天童密雲悟和尚真奉
0303c12: 旨題贊有序
0303c13: 己亥菊月忞被召至京師留住內萬善殿。
0303c14: 上一日備問先師勤至乃出處士曾鯨所畫頂相
0303c15: 進呈。
0303c16: 上自展觀命學士王熙讀先師自題贊及忞制贊
0303c17: 動容久之然後詔近臣收進內宮臨摹一日語
0303c18: 忞曰先和尚道影傳寫極工所題贊果是真筆
0303c19: 否忞曰的係先師七十五歲時書也。
0303c20: 上曰朕已己命工臨下二幅忞因進曰如原寫當
0303c21: 聖意可留存大內願賜忞摹本還山俾先師叨
0303c22: 皇恩光被當不朽耳至十月之晦依原本臨摹者
0303c23: 裝潢始就其一幅則沈香龍座備極莊嚴于元
0303c24: 正三日畢工。
0303c25: 上皆親送至萬善方丈展挂示忞并召忞門弟子
0303c26: 俱來隨喜于時
0303c27: 皇情極為歡說指所畫衣褶曰此皆朕手自著墨
0303c28: 也復一日展示學士王熙曹本榮因謂忞曰即
0303c29: 請老和尚題贊于上忞曰謹遵慈旨於乎先師
0303c30: 自壬午入滅迨今十有八年尤能道契人主致
0304a01: 人主景懷若此使與
0304a02: 上生同一時對揚休命其遇合之隆又不知當何
0304a03: 如者雖然先師之道誠大矣德誠備矣而
0304a04: 今上嗜道好德之心亦萬世而旦暮遇之也昔神
0304a05: 廟手書金剛經為汗所漬思欲易之詔問達觀
0304a06: 可師可曰御汗一滴萬世津梁竊謂此段因緣
0304a07: 為法津梁光于有昔故特表而出之以示後之
0304a08: 來者。
0304a09: 大法身縣只一絲拔山有力等閒持鋒亡佛祖提綱
0304a10: 日舌結天魔妙辯時毛孔散為千聖眼道標留作帝
0304a11: 王師從茲太白歸藏後殃累兒孫曷盡期
0304a12: 敕賜別山慧善普應禪師真贊
0304a13: 百城罷訪入煙蘿宗說滔滔似決河缽洗禁池傾白
0304a14: 月經翻古洞涌金波飲人以德同慈嫗荷法唯公絕
0304a15: 比阿道影師名重疊賜袈裟沐盡御香多
0304a16: 慶雲李公畫相贊
0304a17: 諸艱歷試倍流離壯志如山屹不迻恭謹真堪追萬
0304a18: 石勛名未肯亞驃騎曾無肺腑藏私怨只有丹誠報
0304a19: 主知衣錦還歸行晝裏長安共說好男兒
0304a20: 春雨雷金吾畫相贊
0304a21: 丰神奕奕貌桓桓氣自干霄劍自寒閒跨征鞍平樂
0304a22: 浪笑淩夜雪獵三韓亞夫勛業能嗣武太尉家聲正
0304a23: 未闌最喜昔人長健羨羡金吾仍作父時官
0304a24: 
0304a25: 
0304a26: 
0304a27: 
0304a28: 
0304a29: 
0304a30: 弘覺忞禪師北遊集卷第五
