0490a18: 
0490a19: 
0490a20: 大般涅槃經集解卷第三十三
0490a21: 
0490a22: 　廣釋前七種實諦義
0490a23: 　廣出外道所執常樂我淨
0490a24: 聖行品之第七
0490a25: 文殊師利白佛言世尊至一切顛倒不名為實。
0490a26: 案。僧亮曰。上以問真。次問四倒。若不入四
0490a27: 諦。實諦攝法不盡。下訖佛說亦爾。一道以下。
0490a28: 不難攝實不周。乃則＝明【聖】則明說實不＝大【聖】【甲】不大濫耳。法瑤曰。
0490a29: 上來明四諦。皆名為實諦。似如顛倒虛妄。非
0490b01: 苦集諦所攝。是以發此問也。寶亮曰。釋第二
0490b02: 境實也。問四諦中有倒。不若有者。云何言實。
0490b03: 若四諦無。則四諦之外。應更有法也。
0490b04: 佛告文殊師利一切顛倒至非不是苦即是苦
0490b05: 也。案。法瑤曰。以心想而論。則為顛倒。以性
0490b06: 而觀。則入苦諦也。寶亮曰。應云皆入苦集諦
0490b07: 也。今但言入苦者。據一邊。
0490b08: 文殊師利言如佛所說至所斷除故故名實諦。
0490b09: 案。寶亮曰。釋第三智實也。若智所緣境。無
0490b10: 所契當。即是虛妄也。
0490b11: 文殊師利言如佛所說至是變易法名為不實。
0490b12: 案。寶亮曰。釋第四乘實。大乘緣中忘相。故
0490b13: 實。小乘執相。故不實。
0490b14: 文殊師利言如佛所說至如是虛妄名為魔說。
0490b15: 案。僧＝寶【甲】＊僧寶亮曰。釋第五教實也。但佛說必能
0490b16: 利物。魔說生縛。故非實也。
0490b17: 文殊師利言如佛所說至彼無一道清淨無二。
0490b18: 案。僧宗曰。非滅生滅想者。謂計非想。為涅
0490b19: 槃果。八禪為因也。寶亮曰。釋第六一因之實。
0490b20: 文殊師利言如佛所說至亦復說言諸行是常。
0490b21: 案。僧宗曰。謂佛之言。常人所不見。外道計
0490b22: 陰為常。交驗所計。故應有也。寶亮曰。釋第七
0490b23: 果實也。文殊執外道所計。歷此四法。語在其
0490b24: 下。凡二十三句也。
0490b25: 云何是常可意不可意至若是常者即是實諦。
0490b26: 案。寶亮曰。以七事證常也。
0490b27: 世尊有諸外道復言有樂至上中下故當知有
0490b28: 樂。案。僧寶亮曰。以五事證樂也。
0490b29: 世尊有諸外道復言有淨至以是義故名之為
0490c01: 淨。案。寶亮曰。以三事證淨也。
0490c02: 世尊有諸外道復言有我至亦得說言我有真
0490c03: 諦。案。寶亮曰。以八事證我也。
0490c04: 佛言善男子若有沙門至諸行若常無有是處。
0490c05: 案。寶亮曰。將欲破執。答彼問。先以二十
0490c06: 事。訶外道所計。
0490c07: 善男子我觀諸行悉皆無常至無有一法不從
0490c08: 緣生。案。僧亮＝宗【甲】亮宗曰。既言是行。理自無常。諸
0490c09: 法從緣者。證諸行無常也。法從緣起。本無今
0490c10: 有。是名生。已有還無。是為滅也。何者。心以
0490c11: 所緣為本。不稱所緣故。即謂本無也。而心自
0490c12: 橫生。是今有也。橫生無根。起便自滅。因既
0490c13: 如此。果亦應然。故經云。因無常故色無常。此
0490c14: 其證也。僧宗曰。外道所計。不得離陰。一一法
0490c15: 上。無不從緣。唯佛性不從緣生。非三世攝也。
0490c16: 善男子佛性無生無滅至之所攝持是故名常。
0490c17: 案。僧亮曰。說正因性也。亦從緣見。非從緣
0490c18: 生也。何者。行緣求理。理非本無今有。謂不生
0490c19: 也。念念常求。謂不滅也。既非生滅。無去無
0490c20: 來。亦無三世。因不橫起。故非作也。於緣求
0490c21: 解。非不作也。不以一法為因。故非名也。說為
0490c22: 正因。非無名也。非名非色。乃至陰界不攝。證
0490c23: 無名也。陰界有壞。而佛性不滅不攝也。是故
0490c24: 稱常者。以二義常。一必定得果。二因不可滅。
0490c25: 善男子佛性即是如來至悉是妄語無有真諦。
0490c26: 案。僧亮曰。見性成佛。即性為佛也。如來即
0490c27: 法者。法即性空。性空即法。法即佛性也。佛性
0490c28: 是有。性空是無。佛見有無名覺也。佛即是法
0490c29: 法即是常者。通計二句。見常故常。如來即僧
0491a01: 者。見常而常和合也。和合是僧義。師法是弟
0491a02: 子義。僧即是常者。師常＝當【聖】常當故得常也。若不知
0491a03: 三寶是常。而言常者。名妄語也。
0491a04: 諸凡夫先見瓶衣車乘舍宅至當知其實非是
0491a05: 常也。案。僧亮曰。證不見者。說是妄語也。一
0491a06: 切有為皆是無常者。將就有為。說無常義。更
0491a07: 以有無相對也。僧宗曰。舉其計常中第七句。
0491a08: 言前後相續相似語。其體念念生滅。豈有常
0491a09: 耶。寶亮曰。計云＝曰【甲】云曰先見瓶衣等。後時亦識。當
0491a10: 知有一神我常故常。故如此也。下去唯有兩
0491a11: 難。初云。汝心若常。應同佛一切智。用常自無
0491a12: 移種。眼識對塵時。應獨緣一切法。而今不爾。
0491a13: 念念生滅。緣此捨彼。故知心是無常。第二難
0491a14: 將境以決心。心若果從緣生而常者。應恒守
0491a15: 一法。不得改心易緣也。何以然。心既是常。應
0491a16: 常。觀無常不得。復緣空無我。而今心遍緣一
0491a17: 切境。故知無常也。
0491a18: 善男子一切有為皆是無常至無為者即是常。
0491a19: 案。僧亮曰。將就有為。說無常義。更以有無
0491a20: 相對。
0491a21: 善男子有為之法凡有二種至色法者地水火
0491a22: 風。案。僧宗曰。向但言無常。今出其法。不過
0491a23: 色心也。
0491a24: 善男子心名無常至乃至意識異亦如是。案。
0491a25: 僧亮曰。心攀境而起。前後相應。共了一緣。此
0491a26: 總說。下別說也。眼識性異者。眼識緣現在。意
0491a27: 識緣去來。下境界相應亦爾。眼識應獨緣一
0491a28: 切者。眼識不滅。行在諸根中。在耳之時。亦應
0491a29: 見色。識性不異故。若爾。應緣一切法。今不爾
0491b01: 者。凡夫倒計為常。
0491b02: 復次善男子壞諸行因緣故至諸憶念法不應
0491b03: 忘失。案。僧亮曰。說無漏行異無漏。能滅諸
0491b04: 行也。所謂聲聞心性異。乃至外道心者。上明
0491b05: 苦樂煩惱。說佛弟子。此說外道。不能分別諸
0491b06: 色。正以了為心。了青不可了黃。眼識不能具
0491b07: 取色也。
0491b08: 善男子心若常者至有別異故當知無常。案。
0491b09: 寶亮曰。從此以下。并答計常中第四五六三
0491b10: 句也。就色心別相。遣其執也。
0491b11: 善男子我今於此非色法中至先問是事於彼
0491b12: 已答。案。僧亮曰。此下略說內外色性。本無
0491b13: 今有。已有還無。常所有內色異也。
0491b14: 大般涅槃經集解卷第三十三
