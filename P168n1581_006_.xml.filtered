0323a02: 凡遇圓相即是標辭與同其上文。
0323a03: 阿難白佛言世尊若此見性必我
0323a04: 非餘我與如來觀四天王勝藏寶
0323a05: 殿居日月宮此見周圓娑婆國
0323a06: 退歸精舍秖見伽藍清心戶堂但
0323a07: 瞻簷廡。敘見近遠也因前開示雖了是真洎觀遠近不無
0323a08: 疑悔四天宮殿與日月齊同四萬由旬娑婆此云堪忍大千界之都
0323a09: 名今舉顯別也僧伽藍摩此云眾園廡堂下也○標復云眾園即
0323a10: 眾修道之所○解孤山曰既觀初天則唯見一四天下言娑婆者舉
0323b01: 其通名耳非指大千也。世尊此見如是其體
0323b02: 本來周一界今在室中唯滿一
0323b03: 室為復此見縮大為小為當墻宇
0323b04: 夾令斷絕我今不知斯義所在願
0323b05: 垂弘慈為我敷演。一界初天也一室講堂也借
0323b06: 力見寬自力見狹寬狹既著縮斷堪疑猶豫在懷故云不知斯義所
0323b07: 在以阿難未證真如未發真用佛隨外相對物辨真既未親證故難
0323b08: 領會此之疑意亦約外相以明縮斷乘前起難以洗物情○解大如
0323b09: 一界小如一室內外如墻宇夾斷也。
0323b10: 佛告阿難一切世間大小內外諸
0324a01: 所事業各屬前塵不應說言見有
0324a02: 舒縮。大小內外對待假立俱屬前塵能見之心何舒何卷故
0324a03: 此責令知其非。
0324a04: 譬如方器中見方空吾復問汝此
0324a05: 方器中所見方空為復定方為不
0324a06: 定方。器喻前塵空喻見性空之方圓喻疑見舒縮。
0324a07: 若定方者別安圓器空應不圓若
0324a08: 不定者在方器中應無方空。方器中空
0324a09: 若定方者除去方器別著圓器此處虛空應無圓相若言虛空不定
0324a10: 方者顯是方器無方虛空。
0324b01: 汝言不知斯義所在義性如是云
0324b02: 何為在。汝疑見性縮斷要在一義決定見性之義猶如虛
0324b03: 空虛空豈有方圓而可在耶此明真見周無有方所如彼虛空故
0324b04: 涅槃云存常之法遍一切處虛空常故無處不如來亦爾一切
0324b05: 處是故無常之法此有彼無如來不爾是故為常○解方圓因器不
0324b06: 在虛空大小由塵何關見性是故麤言云何為在。
0324b07: 阿難若復欲令入無方圓但除器
0324b08: 方空體無方不應說言更除虛空
0324b09: 方相所在。入達解也若欲達解無方圓義但去器之方
0324b10: 圓不可更除虛空方相若欲達解無大小義但去塵境大小不可說
0325a01: 言見性寬狹○解空性無動寧有出入因器去留強云出入故云若
0325a02: 復入無方圓等空體無方喻見性無二也以虛空無方圓可除況見
0325a03: 性無大小可還唯言方者義攝於圓佛語之略耳。
0325a04: 若如汝問入室之時縮見令小仰
0325a05: 觀日時汝豈挽見齊於日面。若汝執
0325a06: 言縮見成小應可引見令伸等到日邊挽引齊等面猶邊也。
0325a07: 若築牆宇能夾見斷穿為小竇寧
0325a08: 無續是義不然。竇孔也若執夾令見斷應可
0325a09: 椄之令見相續若相接者應有續。
0325a10: 一切眾生從無始來迷己已為物失
0325b01: 於本心為物所轉故於是中觀大
0325b02: 觀小。迷真性之已巳成色心之物色心既成真性即隱故云失於
0325b03: 本心前文云能生諸緣緣所遺者境從心變心隨境轉故見大小之
0325b04: 異內外之殊不能離緣觀性但知隨境生執故有前來種種疑倒。
0325b05: 若能轉物即同如來。解私謂上云為物所轉則
0325b06: 物為能轉心為所轉以心逐境遷故此文則心為能轉物為所轉以
0325b07: 境隨智亡故楞伽云未達境為心起種種分別達境唯心已巳分別即
0325b08: 不生上二句為物所轉也下二句若能轉物也則同如來者肇師云
0325b09: 會萬物以成己已者其唯聖人乎。身心圓明不動道
0325b10: 場於一毛端能含受十方國土。
0326a01: 若了色心因緣和合虛妄有生因緣別離虛妄名滅生滅去來本
0326a02: 如來藏性真常中求於去來迷悟生死了無所得斯則了妄唯真無
0326a03: 物可轉為真轉物背塵合覺同諸佛矣身心圓明者身圓明則毛端
0326a04: 現土心圓明則照法界此乃悟物咸真即成妙用故下文云我以
0326a05: 不生不威合如來藏而如來藏唯妙覺明圓照法界是故於中一為
0326a06: 無量乃至坐微塵裏轉大法輪等然上諸文俱約對境辨見顯不生
0326a07: 滅如對手之開合身之遷變境之可還物之差別麤相而辨密示生
0326a08: 滅即不生滅尚見外境是生滅法今此會通令了心之與境皆是迷
0326a09: 己已所成無心外法可以相對則法法皆如塵塵咸分明顯示令悟
0326a10: 本真同如來耳下文縱有破諸疑難一一隨文會通皆此意也○解
0326b01: 毛端舍受十方國土一往觀此似同下文然今正明無量為一蓋攝
0326b02: 事成理非從體起用也大品云一切法趣一法斯之謂矣下文理事
0326b03: 雙顯體用備陳故有一為無量之言塵中轉法之義彼詳此略意不
0326b04: 徒然近古諸師並作用解唯真際云既滅前塵形量不立一切即一
0326b05: 性乃圓成斯亦節公之知言矣○二破見性離身疑此疑因前佛
0326b06: 令轉物則同如來身心圓明不了會通萬法之旨便謂如來令轉前
0326b07: 物成我真見物若是見此則見性離身而有故成此疑文三。
0326b08: 阿難白佛言世尊若此見精必我
0326b09: 妙性今此妙性現在我前。解孤山曰向云
0326b10: 迷己已為物失於本心故為物轉若能轉物則同如來是則所見山河
0327a01: 皆我妙性故云今此妙性現在我前此領旨也。見必我真
0327a02: 我今身心復是何物。若此物處見精定是我
0327a03: 之真性顯是此性在我眼前已離我體此眼前見既是真我現今身
0327a04: 心須不是我復是何物○解此由阿難尚存能所所見既是真性能
0327a05: 見復是何物。
0327a06: 而今身心分別有實彼見無別分
0327a07: 辨我身。解若謂身無見性而今分別非虛若言現前是見彼
0327a08: 之外物別無心智反辨我身。若實我心令我今
0327a09: 見見性實我而身非我。若以現理而推今
0327a10: 此身心實有分別緣於境界彼在前見且無別（彼列反）識分辨我身彼
0327b01: 若實我真心令我見者彼既真我我應非我○解若彼外物實是我
0327b02: 心現今能見則成外物外物是我內身非我。
0327b03: 何殊如來先所難言物能見我。解前
0327b04: 既難破今復何用。惟垂大慈開發未悟。設
0327b05: 使彼見能有分辨何殊前難汝既見物物亦見汝則諸世間不成安
0327b06: 立。
0327b07: 佛告阿難今汝所言見在汝前是
0327b08: 義非實。前顯諸法唯心故云若能轉物不了斯旨妄謂見在
0327b09: 眼前雖形其言實無斯理。
0327b10: 若實汝前汝實見者則此見精既
0328a01: 有方所非無指示。設若服前可見應有處所可指
0328a02: 豈成真見離名絕相。
0328a03: 且今與汝坐祇林觀林渠及
0328a04: 與殿堂上至日月前對恒河汝今
0328a05: 於我師子座前舉手指陳是種種
0328a06: 相陰者是林明者是日礙者是壁
0328a07: 通者是空如是乃至草樹纖毫大
0328a08: 小雖殊但可有形無不指著。物象差異
0328a09: 巨細雖殊形相既分必歸指示。
0328a10: 若必其見現在汝前汝應以手確
0328b01: 實指陳何者是見。見性若在汝前便同物象可指
0328b02: 見性如何。
0328b03: 阿難當知若空是見既已巳成見何
0328b04: 者是空若物是見既已巳成見何者
0328b05: 為物。諸象雖差不離空有故將二事以辨是見也。
0328b06: 汝可微細披剝萬象析出精明淨
0328b07: 妙見元指陳示我同彼諸物分明
0328b08: 無惑。披開剝析析辨也物象現前洪纖咸見應於此處開析分
0328b09: 辨令此見精分明出現如諸物象更無迷亂。
0328b10: 阿難言我今於此重閣講堂遠洎
0329a01: 恒河上觀日月舉手所指縱目所
0329a02: 觀指皆是物無是見者。目觀手指但見緣塵
0329a03: 於諸物中不辨是見○標自日月宮須彌山卒腹觀指萬象皆是外
0329a04: 物何處有見。
0329a05: 世尊如佛所說況我有漏初學聲
0329a06: 聞乃至菩薩亦不能於萬物象前
0329a07: 剖出精見離一切物別有自性。若
0329a08: 如佛說令指見精分明無惑至於證真大菩薩等亦不能於諸物之
0329a09: 中分出其見況我聲聞初學者乎。
0329a10: 佛言如是如是。印其不能分出見性。
0329b01: 佛復告阿難如汝所言無有精見
0329b02: 離一切物別有自性則汝所指是
0329b03: 物之中無是見者。既不能於物中辨出見性斯則
0329b04: 所指咸物無於是見既無是見應即非見故下微之。
0329b05: 今復告汝汝與如來坐祇林更
0329b06: 觀林苑乃至日月種種象殊必無
0329b07: 見精受汝所指汝又發明此諸物
0329b08: 中何者非見。所指物象既不是見反應非見若了唯真
0329b09: 更無是見非見以不了故隨語生執洎乎徵詰罔知所從向下會通
0329b10: 姣然可見。
0330a01: 阿難言我實見此祇林不知
0330a02: 是中何者非見何以故若樹非見
0330a03: 云何見樹若樹即見復云何樹如
0330a04: 是乃至若空非見云何見空若空
0330a05: 即見復云何空我又思惟是萬象
0330a06: 中微細發明無非見者。先答不知也何以下
0330a07: 釋不知所以若也樹不是見應離能見之外見所不及云何現今復
0330a08: 見於樹又若此樹即是於見云何更名此以為樹空例此釋離之既
0330a09: 不可即之又難明進退研之未知所適。
0330a10: 佛言如是如是。如汝所辨無非見者無乃是乎故云
0330b01: 如是○解即離二答佛皆印成者以由見性非即非離即離求之定
0330b02: 不可得則此見性宛如空華。
0330b03: 於是大眾非無學者聞佛此言茫
0330b04: 然不知是義終始一時惶悚失其
0330b05: 所守。茫然者暝昧不明也是見義既失非見理復乖終始難
0330b06: 明守歸何所而不知能見所緣俱為勞相是非即離咸是緣塵既法
0330b07: 空之慧未開智照之惑難破由是非無學者一時惶悚○標在有漏
0330b08: 中從無始來晦昧真性只於外境堅執是非也○解真際曰向執心
0330b09: 境各別見相歷然今蒙一異推之是非不決心無所措於是茫然私
0330b10: 謂終始者終則見性非物始則見性是物又始謂妙性現在我前終
0331a01: 謂究竟指歸何所。
0331a02: 如來知其魂慮變慴心生憐愍安
0331a03: 慰阿難及諸大眾諸善男子無上
0331a04: 法王是真實語如所如說不誑不
0331a05: 妄非末伽梨四種不死矯亂論議
0331a06: 汝諦思惟無忝哀慕。變動慴懼也世間王者
0331a07: 尚無二語何況法王親證而說故云如所如說佛有五語謂真語實
0331a08: 語如語不誑語不異語無偽曰真稱理曰實不變曰如心境相應曰
0331a09: 不誑懸見未然曰不異也知時知機應根而說豈同外道不死矯亂
0331a10: 四種矯亂至下當辨此意所明是非雙離心境俱融顯真妙體無戲
0331b01: 論相故令諦而思惟不須忝辱哀慕。
0331b02: 是時文殊師利法王子愍諸四眾
0331b03: 在大眾中即從座起頂禮佛足合
0331b04: 掌恭敬而白佛言世尊此諸大眾
0331b05: 不悟如來發明二種精見色空是
0331b06: 非是義。大眾茫然不知所措雖聞安慰令諦思惟智慧不明
0331b07: 罔解所問文殊智德旁為發機先敘不悟後方請示言二種者謂於
0331b08: 色空之上辨於精見是與非是之二義也○解真際曰二種謂精見
0331b09: 色空孤山曰二種即是非是義。
0331b10: 世尊若此前緣色空等象若是見
0332a01: 者應有所指若非見者應無所矚
0332a02: 而今不知是義所歸故有驚怖非
0332a03: 是疇昔善根輕。自是是非難明非謂善根
0332a04: 少故此惶悚疇昔日也○標若了達妙性圓明不被明相所惑故
0332a05: 於得失是非有何罣礙。
0332a06: 惟願如來大慈發明此諸物象與
0332a07: 此見精元是何物於其中間無是
0332a08: 非是。阿難前云無是見者無非見者如來一一印許意令於
0332a09: 真法界達無是非及至魂慮變慴又囑汝諦思惟深欲令了法界一
0332a10: 相文殊愍眾請佛明示此見及緣元是何物無是非相。
0332b01: 佛告文殊及諸大眾十方如來及
0332b02: 大菩薩於其自住三摩地中。自住之定
0332b03: 即首楞嚴三昧也諸法如幻法界一相起信云諸佛已離業識無自
0332b04: 他相見登地已上分證此法亦如佛見也。見與見緣并
0332b05: 所想相。見謂識體見緣即根是增上緣能生識故所想相即
0332b06: 境也是所緣緣牽生識故下文云想相為塵識情為垢或可見即是
0332b07: 根見緣即境所想相即識此根境識即十八界攝一切盡即龍樹四
0332b08: 句中因緣所生法也。如虛空華本無所有。此根
0332b09: 境識從妄心有其體元無如空中華翳病故見下文云見聞如幻翳
0332b10: 三界若空華此則我說即是空。此見及緣。雖如幻華本無
0333a01: 其體世俗諦中說名根境即亦名為假名。元是菩提妙
0333a02: 淨明體云何於中有是非是。諸法無體
0333a03: 不覺故有不覺即覺元是菩提起信云念無自相不離本覺若離覺
0333a04: 性則無不覺下經亦云見與見緣似現前境元我覺明即亦是中道
0333a05: 義也文殊前問此諸物象及此見精元是何物等故佛答云元是菩
0333a06: 提妙淨明體此則顯一真法界離性離相圓收諸法無不是如云何
0333a07: 更說是見非見即洗滌前來緣塵辨見或見或塵是非之相若不以
0333a08: 三昧遺蕩何能契此一如故淨名息言意在於此。
0333a09: 文殊吾今問汝如汝文殊更有文
0333a10: 殊是文殊者為無文殊。佛意問云如汝文殊
0333b01: 是一體性吾欲於此更立是名為是文殊復欲於此立一無名為無
0333b02: 文殊為得已巳否意顯一真體上不立是名不立無相是即對非以立
0333b03: 無即待有而稱是非有無戲論之見豈會一真前約觀門無是非相
0333b04: 唯證乃知若不指事以明未證如何領解故託文殊以明一相○解
0333b05: 私謂問意有三如汝文殊一也更有文殊是文殊者二也為無文殊
0333b06: 三也。
0333b07: 如是世尊我真文殊無是文殊何
0333b08: 以故若有是者則二文殊然我今
0333b09: 日非無文殊於中實無是非二相。
0333b10: 先答無是若立是者即須對非便有二相故云則二文殊次答無
0334a01: 無若立無者即成斷滅將何名為真文殊體但於真體無是非相亦
0334a02: 不可說真體全無見之與緣亦復如是同一真故無二相也○解我
0334a03: 真文殊答第一義例立菩提妙淨明體也無是文殊答第二義例破
0334a04: 色空非見也何以故下釋成上義然我今日非無文殊答第三義例
0334a05: 破色空非見也於中實無是非二相結破意夫真無是非是非由
0334a06: 妄若謂色空是真見者斯乃從妄辨真對於無妄之真則成二義故
0334a07: 曰若有是者則二文殊又若謂色空非真見者其如妄境全體是真
0334a08: 故曰然我今日非無文殊實而言之真性本來無是非是。
0334a09: 佛言此見妙明與諸空塵亦復如
0334a10: 是本是妙明無上菩提淨圓真心
0334b01: 妄為色空及與聞見。此見及緣皆是妄心分
0334b02: 別故有說何為是而更立非若了法界一相咸是一如即同文殊無
0334b03: 是非相故云亦復如是標一切幻化皆生覺心。
0334b04: 如第二月誰為是月又誰非月文
0334b05: 殊但一月真中間自無是月非月。
0334b06: 本唯一月未曾有二病眼不了二相俄生既知第二無體更欲名
0334b07: 誰為是月非月○解前第二月別喻見精明元今通喻色空及由聞
0334b08: 見者由佛為阿難已巳約諸法示真性故大眾惶悚正迷諸法是非
0334b09: 是義故文殊對揚既無二相復舉月喻以遣妄情且第二月適言是
0334b10: 月捏目所見故適言非月影不離真故皆言誰者責問之辭捏影若
0335a01: 亡是非何在。
0335a02: 是以汝今觀見與塵種種發明名
0335a03: 為妄想不能於中出是非是由是
0335a04: 精真妙覺明性故能令汝出指非
0335a05: 指。妄想若存心境難脫故不能出是非是相若一念不生前後
0335a06: 際斷唯一妙覺湛然周於中更無是相非相指即是見也非指即
0335a07: 非見也但文變耳然文字法師困於章句竟不能通一相一味者莫
0335a08: 不競執空華爭馳二月攻乎異端彼我天隔苟能居一切時不起妄
0335a09: 念於諸妄心亦不息滅住妄想境不加了知於無了知不辨真實斯
0335a10: 則隨順覺性云何更容是非是相於其閤哉○解物為所指見非可
0335b01: 指真性俱離可云出焉。
0335b02: 阿難白佛言世尊誠如法王所說
0335b03: 覺緣十方界湛然常住性非生
0335b04: 滅。覺之緣由行相也周無生即是其緣○解覺謂菩提緣即
0335b05: 色空聞見等如前文云此見及緣元是菩提妙淨明體。與先
0335b06: 梵志娑毗迦羅所談諦及投
0335b07: 等諸外道種說有真我滿十方
0335b08: 有何差別。婆羅門此云梵志或淨志投等即苦行外
0335b09: 道形髮鞭纏棘刺剌五熱炙身也我十方者此外道不知阿
0335b10: 耶識為界趣生本含藏種子惑潤受生遂計身中有一神我常在不
0336a01: 滅處處受生十方界彼之所說計我行相似濫真覺故云有何差
0336a02: 別○標計執神我為常住不知業種含藏八識之內隨善惡業緣受
0336a03: 報好醜便謂鶴白烏玄松直曲皆自然也遂立自然之宗頌云誰
0336a04: 開河海堆山原誰削荊棘盡禽獸世無一物能生者是故諸法皆自
0336a05: 然○解真際曰諦者數論二十五諦中第一諦也。
0336a06: 世尊亦曾於楞伽山為大慧等敷
0336a07: 演斯義彼外道等常說自然我說
0336a08: 因緣非彼境界。毗楞伽此云能種種現佛於彼山
0336a09: 為大慧菩薩說楞伽經明諸因緣破彼外道執自然見因緣之義非
0336a10: 是外道所知境故○標楞伽山者此云不可其山高峻下瞻大海
0336b01: 旁無門戶得大神通堪能升表心地法門無修無證方能升也如
0336b02: 來昔於此山下過羅婆那夜叉王與摩諦菩薩乘華宮殿請如來說
0336b03: 此法也○解彼經第二大慧舉佛昔說如來藏性與外道計我何別
0336b04: 佛述真我為斷愚夫畏無我句故說如來藏性不同外道之我又為
0336b05: 破外道自然說有因緣依世間問相分別緣起今引次義為難。
0336b06: 我今觀此覺性自然非生非滅遠
0336b07: 離一切虛妄顛倒似非因緣與彼
0336b08: 自然云何開示不入群邪獲真實
0336b09: 心妙覺明性。今觀覺性本是無生離諸虛妄有似不
0336b10: 同楞伽所說與彼外道自然執見如何分辨此不知如來隨說法
0337a01: 在楞伽時為破外道不了業種熏習感外增上遂即妄計烏自然黑
0337a02: 鶴自然白等故佛說有因緣約世間相緣起道理今此直明一真法
0337a03: 性豈同因緣隨他意語耶○解似非因緣恐不是因緣也與彼自然
0337a04: 即合彼自然也孤山曰與類也私謂向云我今觀此覺性自然今云
0337a05: 與彼自然云何開示蓋言今之自然似非昔之因緣則與外道自然
0337a06: 如何分別耶。
0337a07: 佛告阿難我今如是開示方便真
0337a08: 實告汝汝猶未悟惑為自然阿難
0337a09: 若必自然自須甄明有自然體。示
0337a10: 方便者約理約事就喻就境一一無非顯真實性尚此不了迷作自
0337b01: 然若是自然必須有體如何甄別。
0337b02: 汝且觀此妙明見中以何為自此
0337b03: 見為復以明為自以暗為自以空
0337b04: 為自以塞為自。自然之體為何所在故約四境以問
0337b05: 顯體無得。
0337b06: 阿難若明為自應不見暗若復以
0337b07: 空為自體者應不見塞如是乃至
0337b08: 諸暗等相以為自者則於明時見
0337b09: 性斷滅云何見明。若四境即是見之自體則互相
0337b10: 乖反為自不成隨屬一境即不見三今汝不然云何妄執○解興福
0338a01: 曰慶喜所疑唯約真體如來何故約相而破然一體凝然理無能所
0338a02: 既興能計必有所緣緣則約相方生離相必無緣理是以假緣推自
0338a03: 自且不成相息心亡永祛邪計。
0338a04: 阿難言必此妙見性非自然我今
0338a05: 發明是因緣生心猶未明諮詢如
0338a06: 來是義云何合因緣性。既非自然必是因
0338a07: 緣因緣之義無常生滅此有彼無體非周豈同覺性湛然常住圓
0338a08: 滿十方行相相違故云云何合因緣性○解孤山曰始疑妙性同外
0338a09: 自然既聞逐破則謂如佛昔說正因緣義但未知妙性云何符合耳。
0338a10: 佛言汝言因緣吾復問汝汝今因
0338b01: 見見性現前此見為復因明有見
0338b02: 因暗有見因空有見因塞有見。以
0338b03: 境為因有此見性故云因見還以四境徵其見因。
0338b04: 阿難若因明有應不見暗如因暗
0338b05: 有應不見明如是乃至因空因塞
0338b06: 同於明暗。四境相違一三互闕為因不成○標若因明境
0338b07: 有見應不見三境。
0338b08: 復次阿難此見又復緣明有見緣
0338b09: 暗有見緣空有見緣塞有見。因親緣
0338b10: 分為二門互相違破四義徵訖。
0339a01: 阿難若緣空有應不見塞若緣塞
0339a02: 有應不見空如是乃至緣明緣暗
0339a03: 同於空塞。如文○標若緣一境有見應不見於三境○
0339a04: 解因略空塞緣略明暗佛言之巧相例可知真際曰因親緣故分
0339a05: 二門。
0339a06: 當知如是精覺妙明非因非緣亦
0339a07: 非自然非不自然。解私謂非正因緣非外自然非
0339a08: 不自然者不無也謂非覺性之自然如下文云無生滅者名為自然
0339a09: 不言非不因緣者以此中正破因緣生義故且置之。無非不
0339a10: 非無是非是。此顯覺性本無非與不非亦無是與非是
0339b01: 上句謂因緣下句謂自然。離一切相。所亡之相通有八
0339b02: 句謂因緣也自然也是也非也此四是病非因緣非自然非是非非
0339b03: 此四是藥經文從非因緣下三句雙亡因緣自然之藥病謂非因緣
0339b04: 非自然非不因緣非不自然不因緣義在自然中也無非下二句雙
0339b05: 亡是非之藥病謂無非無不非無是無不是藥病俱亡無可滯心
0339b06: 行處滅言語道斷故云離一切相以前諸相皆是虛妄計執故。
0339b07: 即一切法。精覺妙明非別有體但於諸法遠離前來虛妄
0339b08: 偏執即是圓成妙覺明性故起信云是故一切法從本已來離言說
0339b09: 相離名字相離心緣相乃至唯是一心故名真如唯識亦云此諸法
0339b10: 勝義亦即是真如常如其性故即唯識實性又云圓成實於彼常遠
0340a01: 離前性下經廣辨須預此知○標真覺非別有體但於諸法遠離情
0340a02: 妄當處即真也○解離則顯真非俗即則觸境唯心亡然存然不可
0340a03: 得而名焉。
0340a04: 汝今云何於中措心以諸世間戲
0340a05: 論名相而得分別如以手掌撮摩
0340a06: 虛空秖益自勞虛空云何隨汝執
0340a07: 捉。因緣自然等皆是世間戲論名相如何以此於真覺中舉心
0340a08: 分別如下文云汝暫舉心塵勞先起以名相手摩真覺空勞黷自為
0340a09: 一無所益○解孤山曰手掌喻妄情撮摩喻推度虛空喻真心秖益
0340a10: 自勞喻生滅輪轉。
0340b01: 阿難白佛言世尊必妙覺性非因
0340b02: 非緣世尊云何常與比丘宣說見
0340b03: 性具四種緣所謂因空因明因心
0340b04: 因眼是義云何。此依俗諦具緣能見為難唯識說
0340b05: 九緣此唯出四約小乘義減大五緣心即分別緣也○標復云減種
0340b06: 子緣增上緣所緣緣根本緣染淨緣唯識九緣者頌云眼識九緣生
0340b07: 謂種子為因緣與五生起為增上緣牽境為所緣緣第八識為根本
0340b08: 緣第七識為染淨緣第六識為分別緣空緣明緣根緣耳識唯從八
0340b09: 者除明緣暗中亦聞鼻舌身三七此三識具七緣除空緣與明緣後
0340b10: 三五三四後三識謂意識末那識阿耶識意具五緣一根本二染
0341a01: 淨三分別四根本五增上末那具三緣一根本二染淨三增上阿
0341a02: 耶具四緣一根本二因緣三增上四染淨○解唯識明九緣今經及
0341a03: 涅槃但明四種廣略之異耳。
0341a04: 佛言阿難我說世間諸因緣相非
0341a05: 第一義。說第一義故非諸相今以世諦因緣為難如說鏡
0341a06: 體明淨以像差別為難於理如何○解因緣假立世諦則有第一義
0341a07: 諦則無。阿難吾復問汝諸世間人說
0341a08: 我能見云何名見云何不見。徵問世
0341a09: 諦見與不見之由。
0341a10: 阿難言世人因於日月燈光見種
0341b01: 種相名之為見若復無此三種光
0341b02: 明則不能見。此舉由一明緣以答見種種相世間之法
0341b03: 假因託緣方始名見非是離相湛然之見如下文云緣見因明暗成
0341b04: 無見不明自發則諸暗相永不能。
0341b05: 阿難若無明時名不見者應不見
0341b06: 暗若必見暗此但無明云何無見。
0341b07: 若無明相名不見者暗時無明應不見暗若實見暗只可說無明相
0341b08: 不可說為無見也。
0341b09: 阿難若在暗時不見明故名為不
0341b10: 見今在明時不見暗相還名不見
0342a01: 如是二相俱名不見。若汝執言雖然見暗只名
0342a02: 不見以不見明故此牒計也次即破云今雖見明亦合名為不見以
0342a03: 不見暗故若立見明為見見暗亦合名見若立見暗為不見見明亦
0342a04: 合名不見故云俱名不見也○標復云一破一切破也一成一切成
0342a05: 也。
0342a06: 若復二相自相陵奪非汝見性於
0342a07: 中暫無如是則知二俱名見云何
0342a08: 不見。明暗自有相陵見性未曾移動斯則見明見暗俱名為
0342a09: 見不可說言見暗之時名為不見○標明顯暗隱暗顯明隱真見湛
0342a10: 然云何不見○解私謂此與初卷中盲人暗見性是同所破有異
0342b01: 前顯見性是心且破眼根能見今顯見性非明廣破因緣能見破緣
0342b02: 既廣顯性實深由是下文談見見非見。
0342b03: 是故阿難汝今當知見明之時見
0342b04: 非是明見暗之時見非是暗見空
0342b05: 之時見非是空見塞之時見非是
0342b06: 塞四義成就。明等四境自屬前塵見性未曾生滅雖
0342b07: 見四境而非四境成就於見譯人巧略故別列而結也若欲經文
0342b08: 當句中具者應云見明之時見非是明成就乃至見非是塞成就此
0342b09: 之四見古今多解不看前文及此非字但見成就之語便別作意度
0342b10: 解釋文無連貫旨非起盡孤然作解豈稱佛心然此經意明真見不
0343a01: 假明暗等緣而體常照故下經云不由前塵所起知見明不循根寄
0343a02: 根明發則諸暗相永不能等見性既然聞性亦爾故下文云聲無
0343a03: 既無滅聲有亦非生生滅二圓離是則常真實豈得復言因空因明
0343a04: 因心因眼耶○解孤山曰以明暗空塞四義推之成就見性離塵而
0343a05: 有也。
0343a06: 汝復應知見見之時見非是見。前
0343a07: 約信解行位明此真見不逐緣生不因境起仍留真見不亡自相今
0343a08: 此所明約見道已巳去直至極果真用顯發照真體時體之與用俱非
0343a09: 見相若以上見為用下見為體用照體時理智然無體可得用相
0343a10: 亦亡故云見非是見若以上見為體下見為用體發用時無法可照
0343b01: 亦不名見若以上見為真下見為妄真覺妄時無妄可得亦不名見
0343b02: 唯一法界無二相故斯則由無相境發無緣智以無緣智緣無相境
0343b03: 境智合如水投水不可分別說名為見唯識云若時於所緣智都
0343b04: 無所得爾時住唯識離二取相故。見猶離見見不
0343b05: 能及。真見自體尚離見相無體可得豈今見用照所及乎又見
0343b06: 體尚無體豈及有見用又所覺之妄尚無有體能覺之見豈能及乎
0343b07: ○解見見之時者上見是能見之真智下見是所見之真理以真智
0343b08: 契真理之時也見非是見者契理之真見非向離塵之妄見也前非
0343b09: 所見故離四塵今非能見故離見性上文云見精明元此見雖非妙
0343b10: 精明心如第二月非是月影今云見非是見上見即妙精明心如真
0344a01: 月也下所非者即見精明元如第二月也妙精明心尚非見精明元
0344a02: 故云見猶離見緣塵妄見安能及理故云見不能及猶云真月尚非
0344a03: 二月水中之影安能及真私謂孤山既約三義釋月故此簡見亦分
0344a04: 三義今不取三唯存其二但以見不能及釋成上句意云何故見猶
0344a05: 離見良由見精屬妄不能及於真理故也又解前文云見明之時
0344a06: 見非是明等皆以能見見於所見能非是所也例今見見之時義亦
0344a07: 如是即以前之能見復為今之所見蓋言真見見於見精之時真既
0344a08: 無妄故曰見非是見也問見精是妄何以真見復見於妄乎答夫見
0344a09: 精者映色之性也見雖屬妄其性元真當知見見之時無別所見秖
0344a10: 是見於見中之性耳然則若未見性性在見中同名見精若能見性
0344b01: 性脫于見方名見見故下文云覺非眚中此實見見更有異說余弗
0344b02: 能知。云何復說因緣自然及和合相。
0344b03: 此則結責以世間戲論名相分別真見也或可從見猶離見下名
0344b04: 結真離妄意云真見自體離自見相尚不可以見之名字之所能及
0344b05: 云何更說屬乎因緣及自然等耶。
0344b06: 汝等聲聞狹劣無識不能通達清
0344b07: 淨實相吾今誨汝當善思惟無得
0344b08: 疲怠妙菩提路。實相無相即見無見識劣智昧無法
0344b09: 空慧如何通達故勸善思不怠大行可庶幾矣○標為未斷所知障
0344b10: 法執全在實相無是非一切所執相。
0345a01: 阿難白佛言世尊如佛世尊為我
0345a02: 等輩宣說因緣及與自然。指已巳聞也已己
0345a03: 知真見非是因緣及自然相。諸和合相與不和
0345a04: 合心猶未開。述未悟也心中猶疑此見和合與不和合
0345a05: 未得開解是一迷悶○解真際曰前世尊責言云何復說因緣自然
0345a06: 及和合相意顯性體非和冀引阿難伸難乘勢破之而慶喜心麤謂
0345a07: 和合等與因緣等無異故此舉之下無問而破意可知也。而今
0345a08: 更聞見見非見重增迷悶。和合等義尚
0345a09: 未明白何堪更聞見非是見斯則醉更洪飲孰能醒悟故云重增迷
0345a10: 悶。伏願弘慈施大慧目開示我等
0345b01: 覺心明淨作是語已巳垂淚頂禮承
0345b02: 受聖旨。求法空智名施大慧目見實相理名覺心明淨此明
0345b03: 真見離緣絕相言思不及非二乘境界故增迷悶不承決擇孰能通
0345b04: 曉故垂淚禮請也○標阿難疑真見合有見妄見合無見慧目開通
0345b05: 眼也。
0345b06: 爾時世尊憐愍阿難及諸大眾將
0345b07: 欲敷演大羅尼諸三摩提妙修
0345b08: 行路。陀羅尼此云持然有一字多字無字之異若指下文
0345b09: 神咒即多字也若顯實相妙理即無字也今此所明真覺妙心是諸
0345b10: 三昧妙修行門之基址故若不通達而修行者皆為邪僻故指此法
0346a01: 為通衢耳○解孤山曰持即慧性也三摩提此云正受即定性也
0346a02: 定慧均平故名妙修行是趣果之要故喻以道路也。告阿難
0346a03: 言汝雖強記但益多聞於奢摩他
0346a04: 微密觀照心猶未了。奢摩他三止也微密觀照
0346a05: 三觀也前經家敘則先慧而後定今佛正告則先寔而後慧用顯圓
0346a06: 融止觀體無二也私謂阿難所迷心境轉細如來所示觀照愈深故
0346a07: 曰微密。汝今諦聽吾當為汝分別開
0346a08: 示亦令將來諸有漏者獲菩提果。
0346a09: 此之妙心若欲眾生生信解者故可詮辨種種開示若欲明證親
0346a10: 顯此境應以微密觀照奢摩他中現量所得離諸分別方為親證故
0346b01: 起信中說離言真如是觀智境依言真如是生信境此斥多聞強記
0346b02: 不修理觀故於此境心猶未了故般若云以無所得故得阿耨菩提
0346b03: 姑蘇曰前阿難見佛殷勤啟請十方如來得成菩提妙奢摩他三摩
0346b04: 禪那最初方便從上宗師或以圓覺三觀釋之或用天台三止會之
0346b05: 至於經中別請正說皆不指示至徵心已巳後阿難再請惟願世尊大
0346b06: 慈哀愍開示我等奢摩他路佛言汝今欲知奢摩他路願出生死於
0346b07: 是摩頂而告之言如來常說諸法所生唯心所現一切因果世界微
0346b08: 塵因心成體此乃正明唯心說奢摩他也涅槃云奢摩他者名為能
0346b09: 滅能滅一切煩惱結故又云能調能調諸根惡不善故又名寂靜能
0346b10: 令三業成寂靜故是名定相三昧定相與今經唯心同也阿難聞已巳
0347a01: 重復悲淚至惟願如來哀愍窮露發妙明心開我道眼如來廣辨真
0347a02: 見此乃正說三摩提也涅槃謂毗婆舍那名為正見了見能見見
0347a03: 是名慧相真見正見名體全同三摩毗婆名異義一也。
0347a04: 
0347a05: 首楞嚴經義海卷第六
0347a06: 音釋
0347a07: 慴之涉切。甄之人切明察也。撮倉括切兩指取也。黷徒谷切思也。
0347a08: 正作弭盡切合也。
