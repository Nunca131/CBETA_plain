0156b01: 大乘中觀釋論卷第十五　　　百
0156b02: 安慧菩薩造
0156b03: 譯經三藏朝散大夫試鴻臚卿光梵大師賜紫沙門臣　惟淨等　奉　詔譯
0156b04: 觀如來品第二十二
0156b05: 復有人言勝義諦中諸有相續如來
0156b06: 方便取於涅盤有施設因故此若無
0156b07: 者彼不如是譬如兔角。
0156b08: 論者言若勝義諦中如來有者彼即
0156b09: 無生云何無生。
0156b10: 故下頌言。
0156b11: 即蘊無如來
0156b12: 釋曰此說即是墮無常故又能取所
0156b13: 取同一體故。
0156b14: 如次頌言。
0156b15: 異蘊無如來
0156b16: 釋曰此墮常性今此證成比量無體
0156b17: 無異蘊故譬如山有草木離蘊如來
0156b18: 無體亦然既不離故亦不即蘊如衣
0156b19: 盛水同體即有多種過失。
0156b20: 如次頌言。
0156b21: 如來無諸蘊
0156b22: 釋曰如有財者應名有財此中遮遣
0156b23: 能取所取無異性故如是五種審思
0156b24: 察時皆無所有。
0156c01: 如次頌言。
0156c02: 何處有如來
0156c03: 釋曰此畢竟說者勝義諦中悉無所
0156c04: 有若如來自體有其所取即一性異
0156c05: 性無異知覺此有過失然彼自體所
0156c06: 取一性異性悉不可說即無過失若
0156c07: 言如來於諸蘊中有其能取所取施
0156c08: 設此中應知皆無自體譬如瓶等此
0156c09: 說即是能成所成無譬喻故是中遮
0156c10: 遣一性異性非同時有。
0156c11: 復有人言勝義諦中亦有如來有人
0156c12: 等相故。
0156c13: 論者言此中不見有人等相。
0156c14: 故頌遣言。
0156c15: 若無有自體云何有佗體
0156c16: 彼佗體既無何有人等相
0156c17: 釋曰若人等相因所取有然此亦無彼
0156c18: 人等相自體可有。
0156c19: 復次頌言。
0156c20: 若法因佗有彼無體可生
0156c21: 無體故無性云何有如來
0156c22: 釋曰若法因佗可施設者此亦遮遣
0156c23: 彼無體故若自無體即無有性云何
0156c24: 如來而可得邪次復云何。
0157a01: 故下頌言。
0157a02: 若無有自體云何有佗體
0157a03: 離自體佗體何處有如來
0157a04: 釋曰亦無自性異佗性故此復云何有
0157a05: 所施設。
0157a06: 復有人言應知如來有其能取以蘊
0157a07: 施設故若離於蘊別無一性異性可
0157a08: 說非即蘊自體非離蘊自體亦非無
0157a09: 自體此義如是。
0157a10: 論者言此說云何勝義諦中何義可
0157a11: 得成立取蘊。
0157a12: 故頌遣言。
0157a13: 何名未取蘊自體無別體
0157a14: 異蘊亦無取何得有如來
0157a15: 釋曰無自體故云何當有自體可得
0157a16: 今此如是若或著於能取所取如是
0157a17: 即應有其能取以有取故即非如來
0157a18: 謂以如來所取無體若或先有如來
0157a19: 可取又即如來無異自體如是決定
0157a20: 若如來自體若如來所取俱非道理
0157a21: 云何異彼諸蘊有能取邪若離如來
0157a22: 有所取者如來不成以如來道有相
0157a23: 違故如來自體若無能取何有取邪
0157b01: 設或有者是中亦無能取所取先後
0157b02: 可得謂以生死無先際故是故此說
0157b03: 無其過失如是應知能取所取二取
0157b04: 和合何所以邪若無能取豈有所取
0157b05: 此不有者即無所取云何如來於其
0157b06: 能取及彼所取有所成邪謂此所取
0157b07: 次第無體故即彼能取諸所作用亦
0157b08: 悉不有故非能取所取和合若次第
0157b09: 無體者云何人等諸相同時可有若
0157b10: 人等所取同時有者各各亦應作如
0157b11: 是言我是如來以有如來故。
0157b12: 復有人言若實如來無所取者即所
0157b13: 取次第不同時有若不有者此成
0157b14: 過失。
0157b15: 論者言云何不有謂無執受而所成
0157b16: 故非無執受而有所取若有所成執
0157b17: 受應有以有所成故或容有所成又
0157b18: 先無自體以無執受故此說義成若
0157b19: 先有所起此中亦無前已巳遮遣以無
0157b20: 所取而可成故亦非無彼所取返有
0157b21: 如來故無能取亦無所取若言所取
0157b22: 可得彼人等相同時有者即補特伽
0157b23: 羅所取分位云何決定有其所作以
0157c01: 無能依所依體故若多種物體同所
0157c02: 依者此中應知有多過失於無違順
0157c03: 義邊著無常性故又若於彼涅盤之
0157c04: 法有所取者此中無義而可施設謂
0157c05: 於涅盤著所取故是故無彼補特伽
0157c06: 羅所取道理。
0157c07: 復有人言勝義諦中無如來者云何
0157c08: 有其所取施設此非無得亦非不有
0157c09: 是故所取亦有施設非如石女不有
0157c10: 子故如經中說佛之名者非父母作
0157c11: 乃至亦非聖賢所作何以故謂於解
0157c12: 脫義邊立名為佛或名世尊。
0157c13: 論者頌言。
0157c14: 無一性異性五種求亦無
0157c15: 云何所取中施設有如來
0157c16: 釋曰如來於所取法中無一異性乃
0157c17: 至五種推求悉無所取此若無者勝
0157c18: 義諦中即無所有何有所取可施設
0157c19: 邪是故勝義諦中無彼所取施設道理。
0157c20: 復有人言應知因彼色等五蘊此中
0157c21: 有其所取可得如是有故亦非能取
0157c22: 所取不相因待是故此中乃有能取。
0157c23: 論者頌言。
0158a01: 此如是所取自性無所有
0158a02: 若無有自性云何有佗性
0158a03: 釋曰汝意欲成能取所取者即彼所
0158a04: 取因佗法成以無自體故若法自體
0158a05: 本不有者何故因有而有成邪若尒
0158a06: 此即能取有施設性又法自體無所
0158a07: 有故勝義諦中法因何有所謂諸法
0158a08: 因自體故而有佗體自體若無云何
0158a09: 當有佗體可得此中如是有所得者。
0158a10: 故頌遣言。
0158a11: 法無自體故能取所取空
0158a12: 及一切種空空何有如來
0158a13: 釋曰於一切種審伺察時自體佗體
0158a14: 悉無所有今此觀察如是空故諸所
0158a15: 施設亦復皆空譬如幻人長短相等
0158a16: 勝義諦中法自性空亦復如是。
0158a17: 復次頌言。
0158a18: 空即不可說不空亦不有
0158a19: 俱不俱亦然假施設故說
0158a20: 釋曰誹謗相違別異句義悉不有故
0158a21: 若一切處決定說者或說為有或說
0158a22: 為空一切當知皆世俗諦勝義諦中
0158a23: 即無性故。
0158b01: 如尊者提婆所說頌言。
0158b02: 若不依俗諦即不說勝義
0158b03: 若不依勝義即不說涅盤
0158b04: 復次本頌言。
0158b05: 若法有自性見空即無益
0158b06: 諸見分別縛今此悉遮遣
0158b07: 釋曰如是如來自體空故若有說言
0158b08: 如來是常如來是無常亦常亦無常
0158b09: 非常非無常或言是有邊或言是無
0158b10: 邊亦有邊亦無邊非有邊非無邊此
0158b11: 中一切皆悉遮遣有如來故此不有
0158b12: 者如兔角等。
0158b13: 復次頌言。
0158b14: 寂滅中何有常無常等四
0158b15: 寂滅中何有邊無邊等四
0158b16: 釋曰所依無體故能依分別亦復不
0158b17: 有是故諸法自性寂靜遣諸物體悉
0158b18: 不有故。
0158b19: 復有人言諸蘊處界中有能取施設
0158b20: 有施設故此說義成。
0158b21: 故頌遣言。
0158b22: 佛種本無性一異不可說
0158b23: 不可說即無何施設可有
0158c01: 釋曰應當解了如是如來有性無性
0158c02: 二法悉離。
0158c03: 又有人言勝義諦中有如來故謂以
0158c04: 如來不說滅後有與不有是故當知
0158c05: 此非不有以彼如來無記說故。
0158c06: 下頌遣言。
0158c07: 顛倒分別習無執中生執
0158c08: 若如來本無即無分別因
0158c09: 釋曰如來滅後謂有謂無此諸分別
0158c10: 若息滅已巳而能善解緣生之法是人
0158c11: 即能實見如來。
0158c12: 復次頌言。
0158c13: 如來自體空思惟不可有
0158c14: 云何謂如來滅後有與無
0158c15: 釋曰如佛所言彼佛聖尊若如是見
0158c16: 如是能觀法性如來諸分別中若有
0158c17: 說言如來滅後有不有等一切皆是
0158c18: 妄分別見謂有謂無若常無常法身
0158c19: 色身能相所相或因或果能覺所覺
0158c20: 空不空等一切皆是於戲論中復生
0158c21: 戲論。
0158c22: 下頌遣言。
0158c23: 佛已巳過戲論能破諸戲論
0159a01: 戲論所覆者彼不見如來
0159a02: 釋曰所言不見者謂不能見法性如
0159a03: 來如有說言若見緣生即見諸法若
0159a04: 見諸法即見如來。
0159a05: 如經頌言。
0159a06: 若以色見我以音聲求我
0159a07: 是人行邪道不能見如來
0159a08: 此中意者若能如是諦觀如來作是
0159a09: 觀時即無所有或謂如來有自體者
0159a10: 云何是為如來自體所謂即是世閒
0159a11: 自體世閒體者即蘊處界等彼世閒
0159a12: 自體於勝義諦中即是如來自體如
0159a13: 來無體故世閒亦無體勝義諦中所
0159a14: 說亦然是故如來施設因性於勝義
0159a15: 諦中亦無相續此說無故即當如是
0159a16: 諦觀如來亦應如是觀察生死何所
0159a17: 以邪。
0159a18: 故下頌言。
0159a19: 彼如來自體即世閒自體
0159a20: 如來體不成世間亦無體
0159a21: 釋曰又復云何是如來體如前廣說
0159a22: 即是能取世閒所有施設體故然無
0159a23: 少法自體可成此中所說都無自性。
0159b01: 如前頌言。
0159b02: 寂滅中何有常無常等四
0159b03: 寂滅中何有邊無邊等四
0159b04: 觀顛倒品第二十三之一
0159b05: 復有人言勝義諦中有蘊處界因緣
0159b06: 生故如貪等法。
0159b07: 彼宗頌言。
0159b08: 因分別故起說彼貪瞋癡
0159b09: 善不善顛倒此等從緣有
0159b10: 釋曰彼頌意者如論中說因善不善
0159b11: 顛倒分別由是乃起貪瞋癡法如彼
0159b12: 廣說。
0159b13: 論者言此中無是次第可見如前品
0159b14: 說如來無自體同世間無體由如是
0159b15: 說故此有言詮非勝義諦何所以邪。
0159b16: 下頌遣言。
0159b17: 若善不善倒從緣生貪等
0159b18: 以煩惱無性故煩惱無實
0159b19: 釋曰此無自體因無對待故謂勝義
0159b20: 諦中因緣之法不可見故所以者何
0159b21: 若無自體即勝義諦中云何有法而
0159b22: 可壞邪或謂勝義諦有性或謂世俗
0159b23: 諦無性此中一切都無所有如是證
0159c01: 成勝義世俗於二諦中悉離有無彼
0159c02: 諸煩惱而亦不成云何不成邪此中
0159c03: 意者勝義諦中或謂自體若性無性
0159c04: 有所成者此即還成勝義諦中有法
0159c05: 自性以彼無體故即諸煩惱若有若
0159c06: 無而悉不有又彼染心及諸煩惱勝
0159c07: 義諦中有無不成以勝義諦中諸法
0159c08: 自性皆無體故是故應知煩惱有無
0159c09: 亦不成就彼不成故如其廣說應審
0159c10: 伺察。
0159c11: 復次頌言。
0159c12: 汝意若離我謂有諸煩惱
0159c13: 從因緣有者此煩惱悉遮
0159c14: 釋曰畢竟說者無有少法煩惱可得。
0159c15: 復有人言見見諸煩惱有所作故此
0159c16: 說即是有彼煩惱。
0159c17: 論者言此中應知煩惱自體如是亦
0159c18: 無所作道理自體所作有相違故亦
0159c19: 非別異而有所得若別異者即種種
0159c20: 煩惱有所作故。
0159c21: 下頌遣言。
0159c22: 有身見煩惱染者亦不有
0159c23: 五種求悉無諸蘊亦不有
0160a01: 釋曰染心染法五種不有若彼煩惱
0160a02: 有別異性即作者作業而有過失若
0160a03: 無異性即染與不染而同一體謂諸
0160a04: 煩惱無力能故無異體故是故染者
0160a05: 染法不即不離此彼不有謂身見故
0160a06: 是故染者染法五種不有此復云何。
0160a07: 故下頌言。
0160a08: 善不善顛倒彼皆無自體
0160a09: 顛倒名虛妄觀如來品說
0160a10: 釋曰如是若無彼即不有云何自體
0160a11: 有其顛倒以無能覺所覺自性可有
0160a12: 今此云何從緣有彼諸煩惱法而能
0160a13: 起彼善不善顛倒。
0160a14: 復有人言若法自體無所有者諸煩
0160a15: 惱因當云何有謂以色聲香味觸法
0160a16: 此六塵境而能起彼貪瞋癡故此中
0160a17: 如是云何分別善不善等畢竟所說
0160a18: 是故色等有所緣性以有所緣故如
0160a19: 是顛倒非無自體而此色聲香味觸
0160a20: 法亦非一向離自體故。
0160a21: 下頌遣言。
0160a22: 善不善等法當云何可得
0160a23: 如乾闥婆城如燄亦如夢
0160b01: 釋曰此說即是世俗所得是故亦無
0160b02: 顛倒所緣應知因彼無自體故所有
0160b03: 時處諸相續等此中決定亦無所得
0160b04: 此法即同乾闥婆城之相又復諸法
0160b05: 自體皆空若有妄取尋求緣法所生
0160b06: 應知此法如彼陽燄又復法無自體
0160b07: 因有所作見前愛樂若因若果有所
0160b08: 成法應知此法即是如夢此如是等
0160b09: 皆色法故是故此中悉無所得今此
0160b10: 意者勝義諦中自性皆空諸法自體
0160b11: 皆如幻人虛妄分別有所成故復如
0160b12: 影像皆是作者作業事用力故有所
0160b13: 生性不相因待假所成故由如是故
0160b14: 色等諸法若善不善此中云何有所
0160b15: 得邪。
0160b16: 復次頌言。
0160b17: 若不因不善善即無施設
0160b18: 以因不善故善亦無所有
0160b19: 釋曰若不因不善即無有善若因不善
0160b20: 可施設者或不善無體善亦無所有。
0160b21: 復次頌言。
0160b22: 若不因於善不善無施設
0160b23: 以因於善故不善無所有
0160c01: 釋曰若不因善不善即無有我若或
0160c02: 因於善法亦無有我而可施設是故
0160c03: 善不善法悉無所有俱無體故。
0160c04: 大乘中觀釋論卷第十五
0160c05: 甲辰歲高麗國大藏都監奉
0160c06: 彫造
