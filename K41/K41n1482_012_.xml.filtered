0144c01: 大乘中觀釋論卷第十二　　　　
0144c02: 安慧菩薩造　　　百
0144c03: 西天譯經三藏朝散大夫試鴻臚卿傳梵大師賜紫沙門臣　法護　奉　詔譯
0144c04: 觀業品第十七之餘
0144c05: 或有人言勝義諦中業果受者此皆
0144c06: 有體如佛所言世間眾生無明所覆
0144c07: 愛結所纏長遠世中與生死合不知
0144c08: 先際又復說言眾生自作一切罪業。
0144c09: 如是還復自受果報如有頌言。
0144c10: 眾生無明覆愛結所縈纏
0144c11: 作作者受者不一亦不異
0144c12: 釋曰自所作業自受果報此說畢竟
0144c13: 此中無異相續所取果及受者皆有
0144c14: 其體是故勝義諦中實有業果何名
0144c15: 為業謂作者果一切有作眾生當受。
0144c16: 論者言汝所說業為從緣所作或非
0144c17: 緣所作此復云何二俱不然次下頌言。
0144c18: 業不從緣生不從非緣生
0144c19: 見有業相違是故無作者
0144c20: 釋曰若有諸業從緣生者即實不實
0144c21: 果乃有所起故於勝義諦中若有所
0144c22: 見即成相違既無有業何有作者。
0144c23: 復次頌言。
0145a01: 無作者作業何有業生果
0145a02: 既無實有業受者當何有
0145a03: 釋曰若受者有體此因義不成。
0145a04: 阿毗曇人言若如汝言無業無果此
0145a05: 乃謗無業果即成邪見。
0145a06: 論者言若業若果或有或無此不可
0145a07: 說著斷常故此復云何故下頌言。
0145a08: 如佛神力化化成具足相
0145a09: 是化復起化初化名化者
0145a10: 諸法如化相作作者無作
0145a11: 說作者等體皆云何可有
0145a12: 釋曰所起化時此中云何可說作者
0145a13: 及彼作業有實體性今所顯示其復
0145a14: 云何皆如化相而無有異復次頌言。
0145a15: 諸法無有體如乾闥婆城
0145a16: 煩惱業及身作者果亦然
0145a17: 釋曰當知諸法如乾闥婆城及如陽
0145a18: 燄夢等諸相變化亦然如陽燄等因
0145a19: 緣和合所生諸法皆是世俗有所成
0145a20: 立善趣惡趣眾生輪迴於世諦中悉
0145a21: 有所得如我前說亦不謗無作者作
0145a22: 業及業果報是故所說亦無過失。
0145a23: 觀法品第十八
0145b01: 復次僧佉人言若如所說業及煩惱
0145b02: 作者受者皆如乾闥婆城等無有實
0145b03: 者此非道理然我我所而亦有體諸
0145b04: 外道計有我身相由身所攝諸大種
0145b05: 與大種合諸根與諸根合或心心所
0145b06: 分別亦然又或計我從思所成餘心
0145b07: 所法隨應所計有我我所。
0145b08: 論者言此說即是於諸蘊中計執有
0145b09: 我論者頌言。
0145b10: 蘊中若有我有即生滅分
0145b11: 釋曰如前所說以諸大種及彼諸根
0145b12: 分別有身此不可得隨有諸蘊生滅
0145b13: 法成此無常義是中遮遣亦復止其
0145b14: 法差別故又復若言從思生我即離
0145b15: 苦樂等諸思法中無別有我次第起
0145b16: 滅云何可見無常性故遮遣常性若
0145b17: 於生滅分中有所成者即無常性如
0145b18: 是決定止法自相是故非大種與大
0145b19: 種合非諸根與諸根合非識住識中
0145b20: 根身有我以生法故如外大種若顯
0145b21: 明所說此有過失若不明說遮遣法
0145b22: 故譬如瓶等無我可得又若不顯明
0145b23: 者即自比量相違。
0145c01: 復次毗婆沙人言此無過失如是異
0145c02: 蘊別有我體。
0145c03: 論者頌言。
0145c04: 若異蘊有我有即非蘊相
0145c05: 釋曰自相不成故何以故聚色成蘊
0145c06: 此若有異即應是常常即無作無作
0145c07: 即無苦樂等法此與不異相違以無
0145c08: 苦樂等違順法生何以故無受者故
0145c09: 無思無覺無念無見乃至無知等是
0145c10: 中亦無諸法差別若受等有異即受
0145c11: 者等此中不成此乃遮遣無彼受者
0145c12: 毗婆沙人又言思等因思應有所得
0145c13: 此無過失。
0145c14: 論者言不應因思而言有思此說唯
0145c15: 有緣故若有體思此何無過若思與
0145c16: 思合有所成者彼思等我是無常性
0145c17: 我若是常此即止遣法自相故若其
0145c18: 思等決定是常我應非思若思是常
0145c19: 即一切若或決定有所成義彼勝
0145c20: 論師計思為我應有自性云何此中
0145c21: 非道理邪以異自性中有所說故若
0145c22: 即中論所言於一切法悉不應說。
0145c23: 又僧佉人言有彼覺體成一思相我
0146a01: 及覺體次第不壞思亦非無。
0146a02: 論者言若如此說當有過失且覺與
0146a03: 思聲二無異性或覺體合行有我體
0146a04: 者若無覺體合行或但有思又彼思
0146a05: 法無其自性是中止遣諸法自體或
0146a06: 法差別此即異思有思如是決定思
0146a07: 無別體即無所依及所緣相差別分
0146a08: 別若或別異有我即成多種罪咎又
0146a09: 成止遣法差別過。
0146a10: 或有人言有其現思覺影像生及彼
0146a11: 覺體影像所生其二種思此說為思
0146a12: 以有如是異境界相覺法境界影像
0146a13: 境界此等境界若無所了彼即無思
0146a14: 丈夫身相從影像生所說亦然隨諸
0146a15: 方分皆有其思所依影像如鏡照面
0146a16: 形相亦然有其影像有所持性故有
0146a17: 我體如是即有我及我所。
0146a18: 論者言如彼所說此說皆無我此證
0146a19: 成故下頌言。
0146a20: 若或無有我我所當何有
0146a21: 無我無我所我我所即滅
0146a22: 釋曰如彼所說因義不成以無因故
0146a23: 果即不有此如是等如前所說如實
0146b01: 伺察是中云何和合所成若離我我
0146b02: 所即如所生得我我所一切平等是
0146b03: 人即能見真實理於無我中習熟所
0146b04: 得如實義者而彼我所此不可說何
0146b05: 以故若無有我何有我所若法決定
0146b06: 滅者諸行起時相續果利畢竟無我
0146b07: 亦無我所若佗計執彼無所有諸法
0146b08: 生因因體無故果即不有。
0146b09: 復次頌言。
0146b10: 諸業煩惱盡即名為解脫
0146b11: 而彼業煩惱從分別中生
0146b12: 一法如是故餘法亦復然
0146b13: 無定意分別無定故差別
0146b14: 釋曰諸煩惱生有種種類如是皆從
0146b15: 分別所生而彼煩惱染汙心者即身
0146b16: 語意諸所作業如佛所言業在無明
0146b17: 中故補特伽羅造非福行若復於彼
0146b18: 分別不成是即戲論於世俗諦無實
0146b19: 取著何以故戲論空故法無我相是
0146b20: 中亦滅現證之法此說畢竟若染汙
0146b21: 不染汙閒雜所斷即見人無我唯佛
0146b22: 世尊見法無我彼得一切無差別故
0146b23: 是故若斷差別法者隨所斷道差別
0146c01: 所得故佛世尊亦說有我若或別異
0146c02: 有所得者此不和合即成相違如是
0146c03: 亦非謗無因果斷心心所相續所成
0146c04: 今此相續亦無有斷是故如來施設
0146c05: 有我若諸眾生起身見者執有身見
0146c06: 於一切法斷其根本故佛為彼說無
0146c07: 我法令觀無我不應離此五蘊別取
0146c08: 五蘊若能成熟善根趣證一切智智
0146c09: 彼增上力佛亦為彼顯示於我譬如
0146c10: 幻化帝網若情非情分別建立彼即
0146c11: 世俗所行乃為眾生說有所得此無
0146c12: 相違今此所說戲論空故住寂滅性
0146c13: 為彼開示故下頌言。
0146c14: 此所說想法想即心境界
0146c15: 無生亦無滅如涅槃法性
0146c16: 釋曰此所說想謂心境界有體無體
0146c17: 若性無性皆悉遮遣住於空性由如
0146c18: 是故不應現前所作應現前所作若
0146c19: 事若理能取所取執著戲論一切皆
0146c20: 息能知所知離諸所說此復云何非
0146c21: 有性非無性此說皆空無生無滅法
0146c22: 者非有性非無性一切皆如涅槃法
0146c23: 性若或如是所顯示法即無所有若
0147a01: 於所知或有所說此中應當離諸所
0147a02: 作何以故無生無滅如涅槃法性諸
0147a03: 法自性寂滅如涅槃法性又諸法自
0147a04: 性不生不滅體本寂然亦如涅槃法性。
0147a05: 或有人言若一切法如涅槃者何故
0147a06: 諸佛虛妄宣說斷諸煩惱依勝義諦
0147a07: 有世俗諦若如此者即謗無因果斷
0147a08: 諸善根是中若言一切皆無彼世俗
0147a09: 諦依何而說然彼諸業果報實有現
0147a10: 著生死起生死想而復何能猒離諸行。
0147a11: 論者言老死等法此非不實若不現
0147a12: 著生死即不應說諸法無我為令彼
0147a13: 等斷煩惱障是故頌言。
0147a14: 一切實不實
0147a15: 釋曰色等五蘊自體無實而我我所
0147a16: 亦復無實故應為說諸法無我空性
0147a17: 所行又諸菩薩為斷所知障故次下
0147a18: 頌言。
0147a19: 非實非不實
0147a20: 釋曰此中意者勝義諦中彼一切法
0147a21: 如幻如燄如影像等次下頌言。
0147a22: 亦實亦不實此即諸佛教
0147a23: 釋曰此或所說如其道理今此意者
0147b01: 但為利益眾生隨樂分別亦不虛妄
0147b02: 或有問言若或遮遣佗所分別諸有
0147b03: 句義但行真實法者然諸所說皆有
0147b04: 彼相此名若唯遮遣句義即有彼此
0147b05: 相違此若棄捨即無所取此又何名
0147b06: 開顯真實互相違故。
0147b07: 論者荅言然為息除怖名句者故作
0147b08: 是說若起正智如實伺察即於諸法
0147b09: 決定除疑故論頌言。
0147b10: 若佗信寂靜無戲論所戲
0147b11: 無異無分別此即真實相
0147b12: 釋曰阿那含人不隨佗信不隨佗信
0147b13: 者謂離有性無性故得寂靜於理事
0147b14: 中無能取所取離諸執著復名近寂
0147b15: 不為戲論之所戲論亦無對礙此復
0147b16: 無尋實無分別無差別義無種種性
0147b17: 若無分別即無戲論之所戲論乃名
0147b18: 寂靜若彼寂靜即入無分別正智境
0147b19: 界若入無分別正智境界即不隨佗
0147b20: 信若彼如是即能得見真實之相由
0147b21: 如是故越語言道若或著佗分別句
0147b22: 義是故遮遣現前所成彼即無住是
0147b23: 故前說即無相違又復顯示實相故
0147c01: 論頌言。
0147c02: 若法從緣有而不即是因
0147c03: 亦不異於因故非常非斷
0147c04: 釋曰若因若果此中遮遣因果性故
0147c05: 譬如世閒非即種有芽非離種有芽
0147c06: 此有不常若種子壞滅有芽生起又
0147c07: 於相續中因法不住若果生起亦無
0147c08: 異法可生是故不斷。
0147c09: 復次頌言。
0147c10: 無一義多義不斷亦不常
0147c11: 此諸佛世尊正法甘露句
0147c12: 釋曰若於諸佛正教法中獲得最上
0147c13: 甘露法味此修行者於現生中而獲
0147c14: 勝果若或諸行未圓於如是法未成
0147c15: 辦者於後生中決定當得若或於佛
0147c16: 教中所作習熟設值佛不出世或聲
0147c17: 聞滅盡而彼勝緣亦復不空隨諸生
0147c18: 中正智常轉。
0147c19: 復次頌言。
0147c20: 正覺不出世聲聞復滅盡
0147c21: 彼緣覺正智從於猒離生
0147c22: 釋曰由其宿昔習熟為因緣覺乃起
0147c23: 猒離之智此即是為不隨佗信由如
0148a01: 是故於此如來正教法中獲真寂靜
0148a02: 如理修行所得不虛。
0148a03: 
0148a04: 大乘中觀釋論卷第十二
0148a05: 
0148a06: 甲辰歲高麗國大藏都監奉
0148a07: 彫造
