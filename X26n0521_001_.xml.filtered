0591a01: 
0591a02: No. 521
0591a03: 般若波羅蜜多心經疏
0591a04: 
0591a05: 慧淨法師　作
0591a06: 夫以。真宗沖粹。妙絕名詮之表。正覺幽凝。高栖像
0591a07: 繫之外。將求性相。二智不能照真機。被淺深。三
0591a08: 獸無以臻其極。然則即色非色。寄無色以為原。即
0591a09: 空非空。要假空而遣色。故知。至無像。而為眾像
0591a10: 之宗。妙理無言。抑乃群言之本。斯蓋像出於無像。
0591a11: 言出於無言。無言言者。蓋感物而言生。無像像者。
0591a13: 丈六所以垂跡。然則此多心經者。五乘之寶運。嚴
0591a14: 萬德以成等。八藏之妙高。飾四珍而獨秀。首稱般
0591a15: 若者。古釋有三。今解有五。一實相。謂真理。二觀照。
0591a16: 謂真慧。三文字。謂真教。四境界。謂諸法。五眷屬。謂
0591a17: 萬行。要須福智具修。有空齊照。尋詮究旨。會理解
0591a18: 生。慧性慧資。俱稱般若。波羅者。彼岸義。離義。蜜者。
0591a19: 到義。由行般若波羅蜜。離諸鄣染。境盡有無。義洞
0591a20: 真俗。覺滿寂圓。斯昇彼岸。般若者。大經之總名。心
0591a21: 者。此經之別稱。經者。為常為法。是攝是觀。常則道
0591a22: 冠百王。法乃楷模千業。攝則集斯妙理。觀則悟彼
0591a23: 群生。庶令必離苦津。終登覺岸。一卷者。首軸無二。
0591a24: 名之為一。開合卷舒。目之為卷。故言般若波羅蜜
0591b01: 多心經一卷。
0591b02: 觀自在菩薩行深般若波羅蜜多時。
0591b03: 此經唯有正宗。序分。流通。在大品經首末。即此下
0591b04: 章廣明五蘊。十二入。十八界。空色生滅。垢淨增減。
0591b05: 狀同龜毛。但有語言。實無相。乃至三乘境觀但
0591b06: 空。若就妄而去。苦集滅道。十二因緣。六波羅蜜。是
0591b07: 所乘之法。聲聞緣覺。及諸菩薩。是能乘之人。若有
0591b08: 能乘人。即人執未亡。見有所乘法。法執仍在。若人
0591b09: 法未除。此即凡夫情計。豈名菩薩。如人睡裏。夢見
0591b10: 乘船度河。得至彼岸。忽爾睡覺。元在本處。河及船
0591b11: 人。二俱不實。菩薩修道。了達人法俱空。已巳入七地。
0591b12: 得無生忍。反觀能乘所乘。如夢如幻。是能菩提薩
0591b13: 埵。依般若波羅蜜多。了達相見俱空。二障俱盡。而
0591b14: 得涅槃。是故引三世諸佛為證。皆依般若波羅蜜
0591b15: 多。得阿耨菩提。即此經教利益廣大。欲令眾生。修
0591b16: 行流布。將釋此經。略為十門分別。
0591b18: 第三。空色一如無二分第四。垢淨唯真無妄分
0591b19: 第五。十二入中如幻分第六。三處體同名異分
0591b20: 第七。三乘境觀俱空分第八。舉勝明空離障分
0591b21: 第九。大智乘因至果分第十。護難流通神分
0591b22: 此經。三乘具足。文義深玅。若受持讀誦。當成佛果。
0591b23: 名教不思議。不生不滅。乃至無智亦無得。皆契真
0591b24: 如妙體。名理不思議。謂起悲智。真俗雙行。不被涅
0591c01: 槃生死所拘。是故得名觀自在菩薩。名行不思議。
0591c02: 能用智慧。出離煩惱所知二障等執。因圓果滿。得
0591c03: 菩提涅槃二種妙果。即名果不思議。此教理行果。
0591c04: 非心能思。出於心量之表。非口能議。離於言說之
0591c05: 外。此教理行果。是故俱名不可思議。就前觀門像
0591c06: 起分中。文開兩段。初先標能行人。次明所行法。若
0591c07: 先標能行人。即是觀自在菩薩。次明所行法。即深
0591c08: 般若波羅蜜也。就般若之中。約為三分。第一文字。
0591c09: 名淺般若。第二。依文發慧。名中般若。第三。照見五
0591c10: 蘊體空。名深般若。一為能照。即名深般若。二為所
0591c11: 照。五蘊等法。就五蘊法中。一為色法。堅濕煖動。二
0591c12: 為心法。受想行識。次明空色兩境。二俱不實。又明
0591c13: 生滅垢淨增減。各無自性。後明十二入。十八界。乃
0591c14: 至三乘境觀俱空。無無明。亦無無明盡。即無中乘
0591c15: 所觀之境。無老死。亦無老死盡。即無中乘能觀之
0591c17: 智。無智亦無得。即無大乘所觀之境。以無所得故。
0591c18: 即無大乘能觀之智。觀者。慧也。能見人法二空之
0591c19: 理者。即是有無齊遣。藥病兩忘。不緣於相。攝境歸
0591c20: 心。心境俱泯。無有二相。由如空。見此理體。名為
0591c21: 自在。觀貪心妄。於布施門中。而得自在。觀罪性
0591c22: 空寂。於持戒門中。而得自在。觀乃至愚癡性空。於
0591c23: 智慧門中。而得自在。觀小乘權教。於四諦門中。而
0591c24: 得自在。觀中乘漸教。於十二緣中。而得自在。觀大
0592a01: 乘離執。於菩提涅槃門中。而得自在。觀色空。即眼
0592a02: 自在。觀聲空。耳自在。乃至法空。即意自在。能觀
0592a03: 心空。即內自在。所觀境不實。即外自在。內外無有
0592a04: 一法可得。是故得名自在。行者若不用智慧。觀諸
0592a05: 法空。攀緣心起。由心起故。取塵作業障。障其聖道。
0592a06: 不名自在。乃為煩。無無明。妄想。名相。貪
0592a07: 嗔癡等諸煩惱。諸眾生在五蘊。枉輪迴二十五
0592a08: 有。循環來往。經歷三塗。備受諸苦。不名自在。若依
0592a09: 前發慧了達人法皆空。煩惱所知二障俱盡。行名
0592a10: 自在。
0592a11: 菩提薩埵者。西域名菩提是道。質諦薩埵名眾生。
0592a12: 即是道心眾生。道者。通達義理。通為通。達為了
0592a13: 達。通了達心境俱空。而無鄣礙。譬如世間之道
0592a15: 若見有心外等境。而起貪瞋。六度不通。一切俱礙。
0592a16: 亦不名為道。菩提名智。薩埵名人。有智人。菩提言
0592a17: 慧。薩埵名人。有慧人。智能鑒有即無有。慧能達空
0592a19: 埵。今以菩下提。薩下除埵。義略而言之。故名菩
0592a20: 薩。問曰。比來諸德。皆言觀自在菩薩。是觀世音。此
0592a21: 說云何。答曰。是何與言。是何與言。一切菩薩。亦入
0592a22: 初地。煩惱障盡。既入四地。法執亦亡。人法二空。與
0592a23: 境齊證。悲智齊設。真俗雙行。由有悲故。常處涅槃。
0592a24: 不滯於空。由有智故。常處生死。不染煩惱。不被煩
0592b02: 獨稱自在。
0592b03: 行深般若波羅蜜多時者。為用加行。以無漏智。照
0592b04: 六根。六識。六塵。五蘊。十二入。觀心不間。與理相應。
0592b05: 念念進趣。如人遠行。若不住。即至前所。菩薩修
0592b06: 道所行諸度。心不間斷。得至佛果。是故名行。深者。
0592b07: 了達人法俱空。色心齊遣。境觀兩亡。出於心量之
0592b08: 表。離於言說之外。非口所宣。非心所測。非二乘境
0592b09: 界。唯佛與佛。乃能知之。故名為深。般若者。般有二
0592b10: 義。一是清淨義。二是勝妙義。永離渾濁。曰清。遠塵
0592b11: 離垢曰淨。絕待無比。曰勝。心口不測。名妙。若含二
0592b12: 義。一是智。二是慧。智如日。是本體。慧如光。是起用。
0592b13: 體用雙言。故名智慧。見人見法。即是妄想。能了人
0592b14: 法俱空。名為智慧。起心動念。見有見無。見心見境。
0592b15: 見空見色。見是見非。心外見有一切法。作二相差
0592b16: 別者。俱是妄想。了達一切法。本來不生。本來不滅。
0592b17: 無有二相。猶如空。見此理體。名為智慧。波羅有
0592b18: 二義。一是此岸義。二是彼岸義。此岸者。一是分段
0592b19: 生死。凡夫此岸。二是變易生死。七地已巳前菩薩此
0592b20: 岸。彼岸有五義。一教彼岸。二是理彼岸。三是境彼
0592b21: 岸。四行彼岸。五果彼岸。教彼岸者。此經文相。能筌
0592b22: 一實相法。名教彼岸。即依此教。筌得人法二空之
0592b23: 妙理。名理彼岸。常觀此理。心不間斷。名境彼岸。雙
0592b24: 離二執。即人執法執。雙離二死。分段生死。及變易
0592c01: 生死。雙除二障。即煩惱障。及所知障。雙證二空。即
0592c02: 人空法空。雙修二行。即自利行。利他行。自利行用
0592c04: 至菩提之妙果。名果彼岸。蜜多有二義。一離。二到。
0592c05: 離者。離一切心量。及文字語言。到者。到真如實相
0592c06: 之理。問曰。生死為此岸。涅槃為彼岸。未審中間體
0592c07: 性云何。答曰。若離變易。未到涅槃。於其中間。名劣
0592c08: 無漏種。俱生煩惱。雖未滅盡。不能令於眾生。墮三
0592c09: 惡道。習氣微弱故。名劣無漏種。既非二邊。亦名中
0592c10: 道義。時者。即悟入之時。譬如千年闇室。明燈纔照。
0592c11: 闇境則無。一切眾生。從無始已巳來。被煩惱蔽障。作
0592c12: 種種業行。熏在識中。成就無量三塗種子。若智慧
0592c13: 返照。一念之間。所有業障。悉皆消滅。作意觀察。煩
0592c14: 惱滅時。故言為時。問曰。覺了觀心。可名般若。文字
0592c15: 實相。俱非觀照。何得同稱般若。答曰。若無文字。眾
0592c16: 生依何悟解。要假言鑿。方能覺照。是故文字稱為
0592c17: 般若。要因覺照。照及實相。能照所照。一體一合。是
0592c18: 故實相亦名般若。故論云。說智及智處。俱名為般
0592c19: 若。智即般若是。智處者一所照之處。實相是。是故
0592c20: 三處俱名般若。頌曰。
0592c21: 小乘雖證人無我法執迷情由未改
0592c22: 涅槃生死不能物菩薩於中得自在
0592c23: 向來所說。雖有能觀所觀。三種般若。差別不同。總
0592c24: 明初入觀門緣起分。
0593a01: 照見五蘊皆空。度一切苦厄。
0593a02: 照者慧也。如燈照暗。燈至而暗滅。慧生而無明盡。
0593a03: 五蘊者。色受想行識。質礙名色。領納為受。取相名
0593a04: 想。造作名行。了別曰識。蘊者。積聚義。積聚色受想
0593a05: 行識。以成其身。即三界四生。俱用一體。各由過去
0593a06: 無明業受為因。熏成善惡果報差別。而是無明業。
0593a07: 愛家果。若生天上。及在人間。貧窮困苦。愛別離苦。
0593a08: 怨憎會苦。求不得苦。生苦老苦。病苦死苦。皆依五
0593a09: 蘊而起。八苦乃至三苦。三界受生。無不是苦。若能
0593a10: 了達五蘊皆是妄。觀色如聚沫。受如水上漚。想
0593a12: 體性不可得。所言皆空。五蘊若是有。八苦即不。
0593a14: 是漚非水。漚散作水。是水非漚。漚喻眾生。水喻佛
0593a15: 性。擊真成妄。名曰眾生。了妄名真。苦無生處。故言
0593a16: 照見五蘊皆空度一切苦厄。問曰。三界有色蘊。既
0593a17: 有色蘊。可言苦厄。無色界中無色蘊。應當無八苦。
0593a18: 答曰。無色界中。雖無麤色。細色仍在。世尊涅槃時。
0593a19: 無色界諸天。淚如細雨。若無有色。淚從何來。細色
0593a20: 未亡。識種由在。雖居八定。見相未除。來往循環。未
0593a21: 離八苦。頌曰。
0593a22: 四大五蘊無非色人我眾生本性空
0593a23: 若能發慧當心照長辭苦厄出煩籠
0593a24: 向來所舉。能照所照。五蘊色心。差別不同。總明第
0593b02: 舍利子。色不異空。空不異色。色即是空。空即是色。受
0593b03: 想行識。亦復如是。
0593b04: 色是形色也。堅濕煖動。即色蘊也。空即通。為無
0593b05: 自性故。言色不異空空不異色者。為二乘人。滅色
0593b06: 取空。不知空是自心。心外見有空境見境心礙礙。
0593b07: 即名為色。故言空不異色。色即是空者。菩薩了達
0593b08: 色性自空。非色滅空。非是無色名空。非是因觀故
0593b09: 空。非心盡故空。非是拆法故空。猶如兔角龜毛。本
0593b10: 無體性。故言色即是空。空即是色者。若心外見空。
0593b11: 即還被空礙。故言空即是色。空不自空。因色故有
0593b12: 空。色不自色。因空故有色。以空知有色。以色知有
0593b13: 空。離空無別色。離色無別空。諸佛或時說色。或時
0593b14: 說無色。諸法實相中。無色無非色。空亦如此。華嚴
0593b16: 色無心。一切相待並准此。譬如有兩目俱睞。在路
0593b17: 獨行。其道兩邊。俱有深坑。其人不見。或落道東。或
0593b18: 落道西。當欲入坑。不見正路。路逢一人。引向中道。
0593b19: 一切眾生。亦復如是。為諸煩惱。蔽於慧目。妄執空
0593b20: 執色。聞說色不異空。即執空是有。為說空不異色。
0593b21: 即執色是真。為說色即是空。還執空為實有。為說
0593b22: 空即是色。還起色執不除。必竟逐語尋聲。為此遣
0593b23: 心未盡。今以四重。翻覆心境。方始窮源。譬如有人。
0593b24: 兩目俱睞者。凡夫二乘。慧眼未開。不見中道是。兩
0593c01: 畔深坑者。執斷執常。執空執色。常起有無二邊惡
0593c02: 見等是。路逢一人者。即諸佛如來是。教避深坑者。
0593c03: 離二邊惡見。為說菩提正路者是。至於空之與色。
0593c04: 皆是自心所變。了知心境不二。故言色不異空。受
0593c05: 想行識亦復如是者。此是心法。色既翻覆四重。心
0593c06: 法不異於色。略而不言。故云亦復如是。頌曰。
0593c07: 空色假待曾何實其中唯有一真如
0593c08: 心境曉同如幻夢逍遙獨步入無餘
0593c09: 向來所舉空色。翻覆四重不同。總明第三空色一
0593c10: 如無二分。
0593c11: 舍利子。是諸法空相。不生不滅。不垢不淨。不增不減。
0593c12: 此破生滅垢淨增減無有二相。舍利子名身子。母
0593c13: 名舍利。因母得名。故名舍利子。是諸法空相者。五
0593c14: 蘊十二入十八界之類。體相俱空。故名空相。不生
0593c15: 不滅者。若見諸法有生。即有法滅。法本無生。何無
0593c16: 有法滅。猶如翳眼妄見空華。即此空華。本無體性。
0593c17: 但為妄想。蔽於慧目。法體之上。而起妄心。有生滅。
0593c18: 五蘊若是有。謂是有故可言生。了達五蘊空。空中
0593c19: 何有生。五蘊若有生。謂有生故可言滅。五蘊本無
0593c20: 生。無生何有滅。故言不生不滅。不垢不淨者。凡夫
0593c21: 煩惱未除。貪瞋現在。而起我人即執。名為垢。二乘
0593c22: 煩惱已巳盡。貪瞋伏離而證人空。得名為淨。垢若有
0593c23: 可除。謂有可除得名淨。推尋垢體。本來空。即此空
0593c24: 中何有淨。故言不垢不淨。不增不減者。真如理體。
0594a01: 沉淪六道。未必減少。得出三界。不必增多。在纏名
0594a02: 如來藏。出纏名為法身。出入語言雖殊。真如法體
0594a03: 本來無別。以法性為身。無有障礙。猶如空。無有
0594a04: 損減。
0594a05: 是故空中無色。無受想行識。
0594a06: 此為重破色心二法。齊舉五蘊皆空。恐不了為此
0594a07: 重舉色心若無自性。故言是故空中無色無受想
0594a08: 行識。頌曰。
0594a09: 生滅空緣心戀淨識相違識不通
0594a10: 增減了知無損益即與能仁法性同
0594a11: 向來所舉三相差別不同。總明第四垢淨唯真無
0594a12: 妄分。
0594a13: 無眼耳鼻舌身意。無色聲香味觸法。
0594a14: 此為破十二入。如幻緣生無有實。無眼耳鼻舌身
0594a15: 意者。此破六根空。云何是空。眼中。皮為地大。目
0594a16: 淚為水大。煖性為火大。動轉為風大。問曰。地是眼
0594a17: 不。答曰。是地非眼。水是眼不。是水非眼。火是眼不。
0594a18: 是火非眼。風是眼不。是風非眼。四大各各別。名之
0594a19: 為自相。和合成眼根。名之為苦相。未有四大。無自
0594a20: 性眼根。既有四大。無他性眼根。無自無他。即眼根
0594a21: 空。眼性既空。亦無無眼。自下五根並准此。無色聲
0594a22: 香味觸者。六根若是有。所對六塵並不。推尋六
0594a23: 根既是空。所對六塵明非有。云何名根。為能生諸
0594a24: 識故。云何名塵。能坌污淨心故。四塵成四大。四大
0594b01: 成諸根。諸根對六塵。故立十二處。各各從緣生。是
0594b02: 明無自性。問曰。前舉五蘊。或舉十二入。十八界。即
0594b03: 此三相。有何差別。答曰。譬如網鳥之人。如其得鳥
0594b04: 止藉一目。不可以一目為羅。若能了凡證聖。止藉
0594b05: 般若一法。不可以一法教人。為根有利鈍證有淺
0594b06: 深。是故世尊隨機接引。作種種方便。說三科法門。
0594b07: 總令其悟入。頌曰。
0594b08: 堅濕煖動為根本如幻緣生死暫停
0594b09: 內外兩邊雖有對觀其體性若乾城
0594b10: 向來所舉根塵。兩處不同。總明第五十二入中如
0594b11: 幻分。
0594b12: 無眼界乃至無意識界。
0594b13: 此為破十八界。前舉根塵。兩處皆空。是明中間六
0594b14: 識。各無自性。為有根塵。發生六識。云何發生。答曰。
0594b15: 因有色塵。發生眼根。眼識生。因有聲塵。發耳根。耳
0594b16: 識生。乃至因有法塵。發意根。意識生。由不達塵。即
0594b17: 妄想起。能為一切煩惱根本。重入本識。成無量三
0594b18: 界四生之種子。輪迴六趣。無有休已巳。云何名煩惱。
0594b19: 及貪瞋癡。答曰。以眼緣色。名之為煩。色來觸眼。目
0594b20: 之為惱。六識緣六塵。名之為煩。六塵觸六識。目之
0594b21: 為惱。貪瞋癡者。以眼緣色故。好色即貪。惡色即嗔。
0594b22: 分別好惡。名之為癡。二根中諸煩惱著准此。問曰。
0594b23: 欲作何觀行。得勉此貪嗔癡煩惱。答曰。行者若能
0594b24: 證心。向內返照。諸根體性不可得。即名空門。諸塵
0594c01: 是妄。即是識無生滅。即無願門。三處無無有。即
0594c02: 名三空門。三處不被繫縛故。并名三解脫門。能通
0594c03: 達六塵故。亦名六度門。諸識但寂滅。亦名真如門。
0594c04: 六識滅即無煩。六塵空即無惱。塵既不實。不見有
0594c05: 好色可貪。不見有惡色可嗔。無可分別。心即無癡。
0594c06: 若能與理相應。貪嗔癡俱滅。煩惱永盡。即名無餘
0594c08: 眼界乃至無意識界者。為破執有我人眾生壽者。
0594c09: 十八界者。差別義。六根緣六塵。各各差別。名十八
0594c10: 界。以舉十八界。用破我者。若眼中有我。耳裏應無。
0594c11: 一一根塵中。各各有我者。即一人上。合有十八箇
0594c12: 我。若一一根塵中無我。即十八界並無。故知我無
0594c13: 實體。眼緣色塵。耳緣聲塵。乃至身緣觸塵。此為根。
0594c14: 五塵並可見。意識緣法塵。其狀云何。答曰。五根對
0594c15: 五塵。中間發五識。五根雖見聞覺知。不能分別。要
0594c16: 藉同時意識分別。見青黃赤白方圓分量等。名為
0594c17: 法塵。同與五識。同緣五塵。於五塵中。妄分別。名
0594c18: 為法塵。問曰。意識能分別。未審意根有何功用。答
0594c19: 曰。意根恒審思量為用。有三熏習四差別。三熏習
0594c20: 者。一名言熏習。二我愛熏習。三有支熏習。四差別
0594c21: 者。一我慢。二我愛。三我見。四無明。常與四惑煩惱
0594c22: 相應。能作一切善惡之種子。五識向外緣五塵。意
0594c23: 識同緣五塵。亦向內緣。名遍計所執性。七識依六
0594c24: 識分別。向內緣以成得塵。執受成種子。重入八識。
0595a01: 一向內緣名緣。名依他起性。八識體是如來藏。根
0595a02: 本是真。亦名圓成實性。根識緣色。意識隨後分別。
0595a03: 眼識即滅。七識執受意識亦滅。八識受熏七識亦
0595a04: 滅。行者若能證心內照。眼不緣色塵。意識無可分
0595a06: 執受。七地轉七識。為平等性智。八識不受熏。即如
0595a07: 來藏。淨轉八識。為大圓鏡智。亦轉五識。為成所作
0595a08: 智。即成所作智。妙覺察智為化身。平等性智為報
0595a09: 身。大圓鏡智為法身。束八識以成四智。即四智而
0595a10: 成三身。前言無眼耳鼻舌身意等者。為色心兩法。
0595a11: 分為十八界。了達色即是空。三際緣心。俱不可得。
0595a12: 此即色心本空。故知十八處。非有就妄而言。心外
0595a13: 非無三處。若約理而說。並是一心變。頌曰。
0595a14: 內外中間十八處如言兔角本無形
0595a15: 大聖應機方便說隨於用處立名
0595a16: 向來所舉根塵三處差別不同。總明第六三處體
0595a17: 同名異分。
0595a18: 無無明亦無無明盡。乃至無老死亦無老死盡。
0595a19: 此破中乘境。觀如幻如炎。推求體性。不可得故。無
0595a20: 明及生老死。是世俗諦。無明及生老盡。名真諦。凡
0595a21: 夫無智。起心緣境。即名無明。二乘無悲。滅無明
0595a22: 入涅槃。菩薩有大智。心境俱泯。不同俗諦故。即無
0595a23: 無明。由有大悲。為化眾生。不入涅槃流。或不盡無
0595a24: 明。故云無無明盡。凡夫無智故。有生老死。菩薩照
0595b01: 見五蘊皆空。即無有老死。二乘無悲。身滅智。盡
0595b02: 生老死。菩薩有大悲。為化眾生。同其事業。即不
0595b03: 盡生老死。故云無無明。亦無無明盡。乃至無老死。
0595b04: 亦無老死盡。無明者。由無智慧明。即造諸行。行謂
0595b05: 罪行。福行。不動行。殺生偷盜等。諸邪見法名罪行。
0595b06: 禮佛誦經布施持戒等名福行。坐禪得四禪八定
0595b07: 伏心不起。名不動行。但行人所作善惡等業。怖心
0595b09: 三界六道。種諸業之種子。熏在識中。與生死魔軍。
0595b10: 交會之時。所戀生處境界現前。業命已巳盡。受中陰
0595b11: 等身。經七七日。託入母胎。攪父母精血。赤白和合。
0595b12: 成其團。即為名色。即四陰。受想行識。色即四。堅
0595b13: 濕煖動。即名六處。眼耳鼻舌身意等。覺知冷煖苦
0595b14: 樂等。名之為觸。既有領納。目之為受。於母生愛。於
0595b15: 父生憎。父精出時。謂是已巳有。名之為愛。貪著前境。
0595b16: 目之為取。四大成就。名之為有。四十九日已巳前等
0595b17: 風次解。離其母腹。名之為生。業命總盡。四大離散。
0595b18: 名之為死。此即十二緣。無明與行為過去。識名色
0595b19: 六入觸受愛取有。此八支。在母腹稱現在。生死兩
0595b20: 支名未來。無明與行為能引。識名色六處觸受。此
0595b21: 五果種子為所引。愛取有此現在三支。感得未來
0595b22: 生死。中乘之人。觀無明滅。即不造行。行亦滅。以無
0595b23: 行故。即無種子識亦滅。識既滅故。乃至老死等滅。
0595b24: 即出離三界。不受後有。喻如諸子。乘於鹿車。出於
0595c01: 火宅。中乘之理。有無明無明滅。有老死老死滅。般
0595c02: 若觀照則不然。無明本來不有。亦無無明滅生。究
0595c03: 竟不可得。亦無老死盡。
0595c04: 無苦集滅道。
0595c05: 此為破小乘四諦境。觀俱無實體。以見相未亡。令
0595c06: 觀五蘊體寂。而證人空。舉此四諦。以明因果者。集
0595c07: 道二諦是因。苦滅二諦是果。苦集二諦是俗。滅道
0595c08: 二諦是真。五蘊等法名苦果。無明愛業是集因。滅
0595c10: 等法。皆以先因後果。即乘因至果。若如此者。理合
0595c11: 先說因而後說果。今此經中。先說五蘊苦果。後說
0595c12: 集因。其何故也。答。今世尊說四諦。為小乘根機下
0595c13: 劣。不了人法二空。若先說集因。後言苦果者。以凡
0595c14: 夫不得宿命智。不能了達過去無明愛業。令觀現
0595c16: 今日短命者。過去殺生來。今日富貴者。過去布施
0595c17: 持戒來。今日貧賤者。過去慳貪破戒來。一切因果
0595c18: 皆如此。今舉果即知因。為此先舉五蘊苦果。然後
0595c19: 說因。若知五蘊是苦。即於現在五蘊苦果之上。不
0595c20: 作集因。欲滅集因。要須修道。道者即三十七品。戒
0595c21: 定慧等。以助道法。因持戒故心能定。能定故即能
0595c22: 發慧。三乘具足。即因果俱滅。滅盡因果。名曰涅槃。
0595c23: 出離凡夫。故名真諦。問曰。真諦及四聖諦。有何差
0595c24: 別。答。三乘共觀五蘊淺深。見解殊別。凡夫執五蘊
0596a01: 是有。染六塵。六塵愛著生死。諸苦逼切。輪迴六
0596a02: 道。名為俗諦。為斷除生死。滅盡貪愛。執相未亡。
0596a03: 身滅智。而證寂滅。出於俗網。故名真諦。四聖諦者。
0596a04: 了達五蘊本空。苦無生處。名為苦聖諦。妄想不生。
0596a05: 無明愛業本來不有。集無和合。名集聖諦。於畢滅
0596a06: 法中。了達一切法本來不生本來不滅。是名滅聖
0596a07: 諦。能知人法俱空。色心俱遣。緣觀雙寂。境智兩亡。
0596a08: 能緣所緣二俱不實。無有二相。猶如空。作此觀
0596a09: 者。名為道聖諦。問。舍利子。能是小乘法人。苦集滅
0596a10: 道是小乘法。此即人法俱載。無明乃至老死。此是
0596a11: 十二因緣。是中乘法。何故不言中乘人。此則有法
0596a12: 無人。其故何也。答。中乘者。辟支佛乘。辟支名緣覺。
0596a13: 佛之言覺。覺五蘊從緣生。一一蘊中。推求體性不
0596a14: 可得。而證人空。分別煩惱。並皆以斷盡。觀緣即覺。
0596a15: 名為緣覺。生於無佛世界。無師自覺。亦名獨覺。若
0596a16: 在佛前。即名上根羅漢。不得稱為獨覺。一世界中。
0596a17: 無有二佛。大小雖殊。為亂佛名。不得與佛同生一
0596a18: 處。世尊初成道時。於鹿苑中。為五比丘。三轉十二
0596a19: 行法輪。第一示相轉。諸比丘。此是苦。此是集。此是
0596a20: 滅。此是道。第二勸修轉。諸比丘。此是苦。汝須知。此
0596a21: 是集。汝須斷。此是滅。汝須證。此是道。汝須修。第三
0596a22: 引證轉。此是苦我已巳知。此是集我已巳斷。此是滅我
0596a23: 已巳證。此是道我已巳修。見苦斷集。證滅修道。即出三
0596a24: 界。喻如諸子乘於羊車。出於火宅。證得羅漢。是故
0596b01: 經云。譬如有人引導眾人。欲向寶山。道路懸遠。經
0596b02: 三百由旬。眾人疲懈。皆欲退還。導師多諸方便。權
0596b03: 作化城。令其歇息。佛道懸曠。經無量劫。久受勤苦。
0596b05: 息之處。今言無苦集滅道者。苦本不生。何苦之有。
0596b08: 人。亦無所道。此則人法俱空。證如如理。譬如有人。
0596b09: 夢見怨敵相對。白刃相交。或夢見男女遠行。分離
0596b10: 愛別。或夢見遺失財物衣。命不死。或夢見老病在
0596b11: 。死時將逼。當爾之際。非常憂苦。既其睡覺。諸苦
0596b12: 元無。一切眾生。亦復如是。從無始已巳來。無明蔽障。
0596b14: 空。身既不存。何苦之有。舉苦一諦不實。故知三諦
0596b15: 非真。故云無苦集滅道。問曰。諸佛說法。或從深向
0596b16: 淺。或從淺向深。今說此經。先說中乘。次說小乘。後
0596b17: 說大乘。其故云何。答曰。諸佛說法。常依二諦。常詮
0596b18: 第一義諦。第一義諦之中。文字俱離。若三乘是有
0596b19: 實。有實依次說。三乘俱不實。不實有何次。故楞伽
0596b20: 云。初地則為八。十地則為初。何以故。無所有故。有
0596b21: 何次。
0596b22: 無智亦無得。以無所得故。
0596b23: 此為破執有大乘心。無智無菩提之智德。無得無
0596b24: 涅槃之斷德。問曰。菩提涅槃。是有情所歸之處。二
0596c01: 乘小果言無。信有之矣。大乘極果。何得言無。答。菩
0596c02: 提涅槃。是眾生妄心執有。妄心既遣。體離有無。但
0596c03: 除其病。而不除法。即真如妙體。出在有無之外。病
0596c04: 即有情執心妄分別耳。故經云。無聲聞乘緣覺乘
0596c05: 如來乘。乃至有心轉。諸乘非究竟。若彼心滅盡。無
0596c06: 乘及乘者。無有乘建立。我說為一乘。若言涅槃是
0596c07: 有。即法執未亡。若執有菩提。即人執未盡。菩提是
0596c08: 體上之相。涅槃是相下之體。諸佛如來法眼清淨。
0596c09: 見體不見相。菩薩法眼未明。見相不見體。涅槃云。
0596c10: 十地菩薩見法性。如羅縠中視。今言無智亦無得
0596c11: 者。雙破二執。雙證二空。悟菩提性寂。即除人執。了
0596c12: 涅槃體如。即除法執。菩提涅槃。是所觀之境。以無
0596c13: 所得故。即是能觀無相之智。問曰。法緣人設。即法
0596c14: 後人先。人依法修。即法先人後。前後雖別。人法須
0596c16: 法兩亡。便成斷見。今言人法俱空。豈可同乎塼石
0596c17: 佇貯資良決決拔深疑。答曰。非無人法。名曰為空。
0596c18: 從眾緣生。無其體性。如水中月鏡像。相有體無。法
0596c19: 之與人。亦復如是。言人空者。為除人我執。所言無
0596c20: 法者。為除執法心。若無執二心。人法亦有何過。頌
0596c21: 曰。
0596c22: 明與無明二相□說苦斷集謂凡愚
0596c23: 人法性空非智得假設三乘並是無
0596c24: 向來所舉三乘境觀漸次。大小不同。總明第七境
0597a01: 觀俱空分。
0597a02: 菩提薩埵。依般若波羅蜜多故。心無罣礙。無罣礙故。
0597a03: 無有恐怖。遠離顛倒夢相。究竟涅槃。
0597a04: 菩提薩埵者。道心眾生。般若智慧。波羅蜜多者彼
0597a05: 岸到。心無罣礙。無罣礙故者。由前觀照。三乘境觀
0597a06: 皆空。菩提涅槃。性相俱寂。蘊界入等體性恒空。故
0597a07: 無罣礙。無罣礙故者。重疊前文。智慧觀照。然始覺
0597a08: 了。無有恐怖者。不為生之所恐。不為死之所怖。故
0597a09: 云無有恐怖。遠離顛倒夢想究竟涅槃者。心外見
0597a10: 法。名之為顛。不知自心所作。名之為倒。譬如有人
0597a11: 食莨菪。毒氣入心。妄見空華。及針等事。不知為
0597a12: 毒所變。心外妄見針華。終日採華拾針。而無休息。
0597a13: 不食莨菪之人。當見採華拾針。並皆。唱言狂
0597a14: 顛。一切眾生。迷於本性。所見境界。不知從自心變。
0597a15: 乃心外見有差別境界。即以心求境。智者見之。如
0597a16: 狂拾針。而無有異。故言心外見法。名之為顛。不了
0597a17: 自心所作。目之為倒。夢想者。為有所得中作善惡
0597a18: 業。名之為夢。分別涅槃生死為異。名之為想。名相
0597a19: 俱遣。名為究竟。心境兩亡。名為涅槃。頌曰。
0597a20: 薩埵依空無罣礙用智修真至涅槃
0597a21: 遠離妄想除顛倒真謂收心向內觀
0597a22: 向來所舉菩薩能離所離。除妄證真。差別不同。總
0597a23: 明第八舉勝明空離障分。
0597a24: 三世諸佛。依般若波羅蜜多故。得阿耨多羅三藐三
0597b01: 菩提。
0597b02: 過去未來現在為三世。佛之言覺。自覺斷人執。覺
0597b03: 他斷法執。凡夫不能自覺。二乘不能覺他。菩薩不
0597b04: 能覺滿。異凡夫故自覺。異二乘故覺他。異菩薩故
0597b05: 覺滿。如睡夢覺。如蓮華開不染污。二癡睡盡。名之
0597b06: 為佛。皆依般若波羅蜜多故。以具前釋。得阿耨多
0597b07: 羅三藐三菩提。總云無上正遍知覺。又菩提言道。
0597b08: 菩提有五種。一發心菩提。在十信位。二伏心菩提。
0597b09: 在地前三賢位。三明心菩提。初地至七地。四出倒
0597b10: 菩提。八地至十地。五無上菩提。在佛果。平等法中。
0597b11: 無有上下。故言無上。凡夫非正非真。二乘正而非
0597b12: 真。菩薩真而非正。諸佛亦真亦正。後三名正。菩提
0597b13: 名道。凡夫非正非道。二乘正而非道。菩薩道而非
0597b14: 正。諸佛亦正亦道。此是諸佛真如法界身。與一切
0597b15: 眾生同體。行者若能以無漏智慧。觀達煩惱妄想
0597b16: 俱空。法界之身方顯。頌曰。
0597b17: 過去未來三世諸佛皆依般若得菩提
0597b18: 凡夫有修正慧並與能人境智齊
0597b19: 向來所舉。雖有因果先後不同。總明第九大智乘
0597b20: 因向果分。
0597b21: 故知般若波羅蜜多。是大神。是大明。是無上。
0597b22: 是無等無。能除一切苦厄。真實不。故說般若波
0597b23: 羅蜜多即說曰者。
0597b24: 一舉德。二舉勝。三舉用。四舉體。是大神
0597c01: 者。四魔頓遣。三鄣俱亡。人法兩空。心境雙絕。神
0597c02: 通自在。隱顯隨時。遇物變通。凡聖莫測。是故名神
0597c03: 。是大明者。無明並盡。習氣頓除。無礙智光。妄
0597c04: 想俱盡。故曰是明。舉德。是無上者。超出三
0597c05: 界。證大涅槃。十聖三賢。莫能測度。故曰是無上。
0597c06: 是無等等者。證圓鏡智。照遍十方。由如日光。無
0597c07: 有等侶。故曰無等等。舉勝。能除一切苦。真實
0597c08: 不者。從最清淨法界。是法身流出大智大定大
0597c09: 慧名報身。即依報身。流出大悲成化身。能出生入
0597c10: 死。教化三界六道眾生。皆入無餘涅槃。故曰能除
0597c11: 一切苦真實不。舉用。故說般若波羅蜜多
0597c12: 即說曰。
0597c13: 揭帝揭帝。波羅揭帝。波羅僧揭帝。菩提薩婆訶
0597c14: 東方提頭賴吒天王南方毗留博叉天王
0597c15: 西方毗留勒叉天王北方毗沙門天王
0597c16: 夫言修道之體。自識當身本來清淨。不生不滅。無
0597c17: 有分別。自性圓滿清淨之心。此是本師乃勝念十
0597c18: 方諸佛。問曰。何知自心本來清淨。答。十地論云。眾
0597c19: 生身中。有金剛佛性。猶如日輪體明圓滿。廣大無
0597c20: 遍。只為五蘊重雲所覆。如瓶內燈光。不能照外。
0597c21: 
0597c23: 
0597c24: 開元三年九月於台州大雲寺得
