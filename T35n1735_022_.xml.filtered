0660a12: 
0660a13: 大方廣佛華嚴經疏卷第二十二
0660a14: 
0660a15: 唐清涼山大華嚴寺沙門澄觀撰
0660a16: 十行品第二十一從第十九經半盡第二十一經
0660a17: 來意有二。一前序此正故。二前辨所依佛智。
0660a18: 此辨能依之行故＋（自來）【甲】故故自來。二釋名者。隨緣順理
0660a19: 造修名行。數越塵沙寄圓辨十。仁王名為
0660a20: 十止。就三學中定心增故。梵網名。為長養。
0660a21: 長道（五）＋根【甲】根五根故。若具梵本。應云功德華聚。菩
0660a22: 薩說十行品則兼能說人。今文略耳。宗趣
0660a23: 可知。四釋文者。此品不同前二＋（會）【甲】二二會。有行德
0660a24: 者以行為主。故略無之。又行德已純熟進
0660a25: 趣中收。故唯一品義當行中之解。品有七
0660a26: 分。（（一三…初））二十六字＝（（第一爾時功德林下））八字【甲】一三昧分。二加分。三起分。四本分。五說
0660a27: 分。六現證分。七重頌分。今初第一爾時功德林下三昧分。功德林
0660a28: 入者為眾首故。表說十行眾德建立故。承
0660a29: 佛神力是入定因。入菩薩善思惟者。顯定別
0660b01: 名。揀因異果故名菩薩。巧順事理揀擇無
0660b02: 礙。無心成事名善思惟。二入是已下明加分
0660b03: 有三。初總辨作加因緣。二辨加所為。三正
0660b04: 顯加相。初中四。一總標加因。二十方下加緣
0660b05: 顯現。三告功德林下讚有加因。四善男子下
0660b06: 雙顯加定因緣。於中二。初別顯所因。二令
0660b07: 汝入下結因所屬。今初。亦有四因。一伴佛
0660b08: 同加準十住會。即是神力加也。二主佛宿願。
0660b09: 三主佛現威。四大眾機感略無助化善根。或
0660b10: 是諸字中攝故。餘義具於前會。二為增長下
0660b11: 辨加所為。有十一句。前十別明。後所謂下
0660b12: 一句總結。乃至起分皆同前會。但住行之殊。
0660b13: 第三善男子下。正辨加相中三。初語業加。
0660b14: 命其說故。二是時諸佛下意業加。與智慧
0660b15: 故。有別顯徵釋。別顯中初總餘別。別中一
0660b16: 捷辯。二無斷辯。三無師智。前後二會並無此
0660b17: 智。即是本覺之智了因自得悟。不由師。假
0660b18: 佛緣顯故得云與。及無癡智並是迅辯。四
0660b19: 應辯五無謬錯辯。六豐義味辯。七一切世間
0660b20: 最上妙辯。八總策前七九。此七無勝。三爾時
0660b21: 下身業加。增威力故。第三時功德林下。起
0660b22: 分可知。第四告諸下本分文二。初行體後行
0660b23: 相。前中若約所依。即前善思三昧為體。若
0660b24: 約所觀即二諦雙融。若約能觀悲智無礙。
0660b25: 今從教相。即下四行為體。若約十行別體。
0660b26: 即以十波羅蜜為體。義見初會。今就教相
0660b27: 中。若直就經文文分為二。初標顯。二何以
0660b28: 下徵釋。初中先標行體難思。行即深心所修
0660b29: 行海也。與法界下顯難思之相。深等法界
0660c01: 廣齊虛空。故心言罔及也。又超下位名不
0660c02: 思議。又即理之事行。同事法界之無量。等
0660c03: 虛空之無邊。即事之理。行同理法界之寂
0660c04: 寥。等虛空之絕相。此二俱非言之表詮心之
0660c05: 顯詮。故難思議。況二交徹。能令一行攝一切
0660c06: 行。一位攝一切位。純雜無礙故。第十行。云
0660c07: 入因陀羅網法界。成就如來無礙解脫。人中
0660c08: 雄猛大師子吼。乃至到一切法實相源底故。
0660c09: 又若唯遮者則凡聖絕分故。非但遮常心
0660c10: 言。亦應融常心言。是則於中思議不可盡
0660c11: 也。遮融無二。則思與非思體俱寂滅。方曰
0660c12: 真不思議。從徵釋中。何以因人之行便叵思
0660c13: 耶。釋云同佛果故佛窮事行之邊。極理行
0660c14: 之際。斷一切障證一切理。因圓果滿融無
0660c15: 障礙。菩薩同彼寧可思議。若取論勢。菩薩
0660c16: 行為總句。餘皆是別。不可思議即真實行也。
0660c17: 彼約地前不見。此約凡愚叵思。亦名真實
0660c18: 行布。位中無真如觀故。無觀相行。二與法
0660c19: 界等即是勝行。亦是佛本故。三與虛空等即
0660c20: 因行也。是無常因亦未得地智。缺常果因
0660c21: 也。四學三世佛而修行者是不怯弱行。未能
0660c22: 順理真實救護。故無大行。餘同前會。第二
0660c23: 佛子何等下辨行相。文分為三。初總徵其
0660c24: 名。二佛子下標數顯勝。故云三世諸佛同
0660c25: 說。三何等下徵數列名。先徵次列後結。列
0660c26: 中。然與本業名雖小異。而義意大同。一施
0660c27: 悅自他故名歡喜。約三施說在因皆悅故。
0660c28: 下經云。為令眾生生歡喜故。若就果說。財
0660c29: 獲富饒無畏。身心安泰。法施當獲法喜皆
0661a01: 歡喜義。此約隨相。本業云。始入法空不為
0661a02: 外道邪論所倒。入正位故名歡喜行。此約
0661a03: 離相。二三聚淨戒亦益自他。故名饒益。或
0661a04: 以後攝前。本業云。得常化一切眾生法。皆
0661a05: 利眾生故。此唯據利他。三忍順物理名無
0661a06: 違逆。彼云得實法忍無我我所名無瞋恨。此
0661a07: 約以後攝初。晉云無恚恨。亦是以初攝後。
0661a08: 而實二忍順物法忍順理。以後遵前。皆順
0661a09: 事理。四勤無怠退名無屈撓。亦通三勤。彼
0661a10: 云。常住功德現化眾生。故名無盡。謂若有
0661a11: 怠退斯則有盡。而攝論三精進中。三名無
0661a12: 弱無退無喜足。則是以後攝初。五以慧資
0661a13: 定離沈掉故。名無癡亂。彼云。命終之時。
0661a14: 無明之鬼不亂不濁住正念。故名離癡亂。
0661a15: 此但從一義。故下經云。於死此生彼心無
0661a16: 癡亂。六慧能顯發三諦之理。般若現前故名
0661a17: 善現。彼云。生生常在佛國中生。此但據得
0661a18: 報。謂即空照有而能現生。七不滯事理故
0661a19: 名無著。彼云。於我無我乃至一切法空故。
0661a20: 此即涉有不迷於空。謂於我而無有我也。
0661a21: 若於我無我皆不著者。則雙不滯也。以有
0661a22: 不捨不受方便智故。八大願可尊故。又成
0661a23: 大行願乃能得故。故名難得。彼云。三世佛
0661a24: 法中常敬順故。名尊重行。彼約修心此約
0661a25: 難勝。九善巧說法名善法行。彼經云。說法
0661a26: 授人動成物則故。同於九地法師位故。十
0661a27: 言行不虛故名真實。又稱二諦故。故彼經
0661a28: 云。二諦非如非相非非相。故名真實。然上
0661a29: 約十度釋名。度各有三。並見初會。第五佛
0661b01: 子何等為下說分。十行則為十段。一一各三。
0661b02: 謂一徵名。二釋相。三結名。今初。歡喜行即
0661b03: 是檀度。初徵名中已如前釋。第二佛子此菩
0661b04: 薩下。釋相分二。先略辨體相。後修此行時
0661b05: 下。廣顯名相。今初。瑜伽菩薩地。菩薩六度
0661b06: 各有九門。一者自性。謂出行體。二者一切。
0661b07: 謂能具行。三者難行。謂就中別顯。四者一切
0661b08: 門。謂行差別。五者善士。謂作饒益。六者一
0661b09: 切種。謂偏＝【甲】偏攝聖教。七者遂求。謂隨所須。八
0661b10: 者與二世樂。謂於現在作大饒益。令得未
0661b11: 來廣大安樂。九者清淨。謂勝離相成波羅蜜。
0661b12: 今文分三。以攝於九。一總標施主。二其心
0661b13: 下離所不應。三但為下彰其意樂。今初。含
0661b14: 攝前四及與六七。謂一者施主惠施。顯施自
0661b15: 性。惠有二義。一惠即是施。二謂巧惠籌量
0661b16: 可不。凡所有物悉能施者。攝餘五門。謂一若
0661b17: 內若外。二若難若易。三財法無畏。四一切種
0661b18: 門。五隨求與故。二離所不應即清淨施。文
0661b19: 有五句。以攝十義。心平等者略有四義。一
0661b20: 無執取。離妄見故。二不積聚。施觀漸與頓
0661b21: 皆平等故。三不高舉。但行謙下不與他競。
0661b22: 離憍慢故。四無向背。不朋黨故。言無有
0661b23: 悔者。此有三義。一不退弱。施已無悔故。
0661b24: 二不下劣。勝物無故。三不留滯。速與無
0661b25: 故。言不望果報者。不求異熟果故。不
0661b26: 求名稱者。無所依故。不貪利養者。不望
0661b27: 報恩故。三彰其意樂中。有十二句攝上二
0661b28: 門。謂前十一句明善士施。此有五相。一但
0661b29: 為救護者。不損惱故。二攝受者。自手授與
0661c01: 故。三饒益者。應其時故。上三下益。次有八
0661c02: 句。明其上攀不出二意。一淨信故。二恭敬
0661c03: 故。八中一創起習學。二憶持不忘。三愛樂
0661c04: 不捨。四淨治其障。五更修增廣。六住持不
0661c05: 斷。七令不隱沒。八演以示人。後令諸眾生
0661c06: 離苦得樂。結歸慈悲。即二世樂。上但為之言
0661c07: 流下諸句。又上救護是無畏施。攝受是財饒
0661c08: 益是法。第二廣顯名相中。廣前一切施也。
0661c09: 亦具諸施恐繁不配。文中二。先現行財施。
0661c10: 後願行法施。財中復二。一隨相。二離相。前
0661c11: 中亦二。一明施行。二迴向行。前中亦二。初
0661c12: 願受勝生行施。二示異類身行施。前中
0661c13: 依無著論有六意樂。一方便。二歡喜。三恩
0661c14: 德。四廣大。五善好。六清淨。下並具之。於中
0661c15: 文四。一願具施緣。即方便意樂先作意故。亦
0661c16: 即廣前為大施主。二假使下難求能求。三爾
0661c17: 時菩薩下。明難捨能捨舉難況易。即便施
0661c18: 者無留滯也。四如是下明一切無違。有三
0661c19: 意樂。初即廣大意樂。能廣行故。二但更下。即
0661c20: 歡喜意樂也。三作如是＝四【甲】是四念下。恩德意樂也。
0661c21: 我今應下是隨順心。第二又作下。明示異類
0661c22: 身而行布施。迴現施善未來受身。以悲深
0661c23: 故。亦廣大心也。第二以此下迴向行。初自期
0661c24: 大果。亦廣大意樂也。後願施田亦得二果。是
0661c25: 善好意樂。第二菩薩如是下。明離相施即清
0661c26: 淨意樂也。隨相離相行必同時。言不並彰故
0661c27: 分前後。應將離相別別貫前。如大般若。
0661c28: 不欲繁文故。併居一處。前後體勢類此可
0661c29: 知。文分為三。初人空觀。次法空觀。後二觀
0662a01: 之益。即成彼岸智。今初也。如是利益眾生者。
0662a02: 牒前事行。欲顯正利益時。即無我想等故。
0662a03: 所無之法略有十句。我謂主宰諸蘊假者也。
0662a04: 故智論三十五云。於五蘊中我我所心起故。
0662a05: 瑜伽大同此說。此句為總。但是一我隨事
0662a06: 立下別名。然由迷緣生實性。計有即蘊異
0662a07: 蘊之我。既了性空迷想斯寂。故云無也。若
0662a08: 別別觀無之所以。如十定品第二定辨。二眾
0662a09: 生者。智論云。五蘊和合中生故。瑜伽名為有
0662a10: 情。謂諸賢聖如實了知。唯有此法更無餘
0662a11: 故。三有想者。智論瑜伽俱名生者。謂計有
0662a12: 我人能起眾事。如父生子故。有即所起諸
0662a13: 趣生也。四命者。謂命根成就故。瑜伽云。壽
0662a14: 命和合故活存現。五種種者。智論名為眾數。
0662a15: 謂陰界入等諸因緣。是眾數法故。新譯名異
0662a16: 生。能受異趣生故。六補特伽羅者。此云數
0662a17: 取趣。瑜伽云。計有我人。數數往取諸趣無
0662a18: 厭故。此名依一聲中呼一人。若依多聲
0662a19: 中呼多人。即云補特伽羅。七人者。有靈於
0662a20: 土木之稱。智論云。行人法故。大般若名士
0662a21: 夫。瑜伽釋云能作一切士夫用故。八摩納
0662a22: 婆。此云儒童。謂計有我人。為少年有學之
0662a23: 者。此名依一聲中但呼一人。若呼多人多
0662a24: 聲中呼。應云摩納婆＝縛【甲】縛迦也。九作者者。
0662a25: 作諸業故。智論云。手足能有所作故。十受
0662a26: 者者。智論云。計後世受罪福果報故。大般
0662a27: 若第三四。大品第二及金剛般若中說數有
0662a28: 增減。名或小異。大意不殊。迴向十定準斯
0662a29: 會釋。二但觀下明法空觀。菩薩既了法空。
0662b01: 安有我耶。故上云人空非如二乘人空法
0662b02: 有。故此直云但觀法界空等。法界眾生界總
0662b03: 舉所觀法體。不出此二。菩薩了之究竟無
0662b04: 差。橫則無邊。等虛空故。則無際。離始
0662b05: 終故。空法者此二皆空也。空亦總句。何以知
0662b06: 空。但有名字無實所有故。無何所有。一
0662b07: 外無自共之相狀。二內無有為無為之體性。
0662b08: 三無所住之處。所謂不在內外中間有中
0662b09: 住故。四無二法之相依。有去不留空故。五
0662b10: 無造作之功用故無所有。無所有故空。空
0662b11: 故眾生界即法界也。第三作是下觀益。九句
0662b12: 皆云不見者。窮於法性到彼岸故。初三即
0662b13: 是三輪。福田者施所生也。業約成因而招當
0662b14: 果。剋獲為果酬因曰報。習因習續於前。習
0662b15: 果剋獲為後。習因習果通名為因。能牽後
0662b16: 報此報酬因。此則果通現得又報謂有漏。
0662b17: 果謂無漏。同是當果。漏無漏殊。小施小果大
0662b18: 施大果。第二願行法施。文分為二。初觀悲
0662b19: 境為起願由。二我當盡學下。起願利益。不
0662b20: 壞法性是堅固因。安隱快樂是堅固果。第二
0662b21: 饒益行。釋相之中先略後廣。皆顯三聚含於
0662b22: 九戒。今初。略中文三。初明持相。次彰離過。
0662b23: 後顯持意。今初。初句為總。總該三聚即戒
0662b24: 自性。於色聲下別釋淨義。意地無著是真律
0662b25: 義。亦為生說。即饒益有情戒也。二不求下彰
0662b26: 其離過。亦是於果無依。顯清淨義。三但堅
0662b27: 持下。顯持戒意。初句為總。盡壽堅持。作如
0662b28: 是下以誓自要成上堅相。謂一切利養恭敬。
0662b29: 他論本隨煩惱不能伏故。一切惡止得佛正
0662c01: 法。是真善行。纏謂八纏。即無慚無愧掉舉惡
0662c02: 作惛睡慳嫉。初二障戒。正障律儀。次二障
0662c03: 止。次二障觀。後二障捨。即障善法饒益。
0662c04: 於相修中。纏繞身心所以偏說。或說十纏。
0662c05: 謂加忿覆。於被舉時為重障故。此即隨惑。
0662c06: 縛謂四縛。即貪欲瞋恚戒取我見。貪利不遂
0662c07: 熱惱生瞋。梵行命難則生毀謗。謗則戒取我
0662c08: 則濁亂。不毀不持方為平等。第二佛子菩薩
0662c09: 如是下。廣顯三聚。即分為三。初攝律儀。二
0662c10: 攝眾生。三攝善法。今初即堅持不犯。為第
0662c11: 一難持。文中亦二。先顯難持之境。謂多而且
0662c12: 麗加以惑心。日日長時。故為難也。後爾時
0662c13: 菩薩下。起觀對治。即能持於難持也。言乃
0662c14: 至者。大品云。貪著五欲障礙生天。況復菩
0662c15: 提勝事皆障故。云乃至。第二唯除下攝眾生
0662c16: 戒。於中四。初明忘犯濟物。如祇陀末利
0662c17: 唯酒唯戒。唯除教化。即行於非道不捨智
0662c18: 心。即通達佛道。二佛子下輕身益物。為
0662c19: 第二難持。乃至捨命亦無缺故。三菩薩自
0662c20: 得下。彰持分齊。是第三難持。謂恒住正念
0662c21: 無誤失故。即以難況易以誤況故。本性慣
0662c22: 習故分齊者。初發心住。了見心性成正覺
0662c23: 故。解法無生常見佛故。觸境皆佛。豈容佛
0662c24: 所生欲想耶。四爾時菩薩下。明深起大悲
0662c25: 是善士相。在文分三。初悲物著欲。二生勸
0662c26: 持心。三徵釋所以。今初。七句初二為總。無
0662c27: 時不起。是長夜中想念。下別。一想念未得。
0662c28: 二趣向可得。三貪著已得。四決謂為淨。五
0662c29: 耽染無厭。六迷醉沈溺。七隨境流轉。八欲
0663a01: 罷不能。二我今下生勸持心。初勸他持戒。
0663a02: 次住淨戒下兼讚戒功德。三徵釋者。大悲益
0663a03: 他菩薩家業故。第三作是學已下。明攝善
0663a04: 法戒。文分為二。初明自分現攝。後辨勝進
0663a05: 當攝。今初。善法雖多不出悲智故。文中略
0663a06: 舉於中分三。初雙標悲智。二然知已下。雙
0663a07: 釋二相。三如是解者已下。雙明二果。今初
0663a08: 也。先智後悲。智中先明離過。謂離惡行無
0663a09: 明。後以智下明其成德。為眾生下即是攝悲。
0663a10: 二雙釋二相中。悲智雙運文分為二。先以
0663a11: 智導悲自成正觀。二一切諸法下。通明入
0663a12: 法顯彼倒因。今初。文有四對。前三二互相
0663a13: 望。後一當體以辨。前三對中。前二不離後一
0663a14: 不即。即顯生之與倒非即離也。眾生即能
0663a15: 起顛倒之人。乃染分依他。顛倒即所起之妄。
0663a16: 是遍計所執。初對明不離者。謂依似執實
0663a17: 故。離生無倒。依執似起離倒無生。第二對
0663a18: 明不相在。重釋前義。言不離者。明因果相
0663a19: 待緣成非先有體。二物相在因中無果。故
0663a20: 倒內無生。若必有者則應遍計是依他起。果
0663a21: 中無因故。生內無倒。若要令有者。則應無
0663a22: 有不倒眾生。第三對明不即。不壞因果能
0663a23: 所遍計之二相故。由前三對則知生倒非
0663a24: 一非異非即非離。第四對當體以辨倒心。託
0663a25: 境方生故非內法。若是內者無境應有境。
0663a26: 由情計故非外法。若是外者。智者於境不
0663a27: 應不染。既非內外寧在中間。則知心境。
0663a28: 當體自虛。將何對也。以明即離眾生亦爾。
0663a29: 即蘊求無故非內法。離蘊亦無故非外法。
0663b01: 既非內外亦絕中間。本性自空何能起倒。
0663b02: 將何對他明非即離。既如是知則自無倒。
0663b03: 為物說此倒惑自除。二一切下。通明入法
0663b04: 顯彼倒因。謂由不達緣成不堅。妄生遍
0663b05: 計。故云誑惑愚夫。實則愚夫自誑。若獼猴
0663b06: 執月。三如是已下。雙明二果。即前悲智所
0663b07: 成之果也。亦九戒中二世樂戒也。先總後別。
0663b08: 總中由解諸法不實幻化。即是覺了諸行
0663b09: 了行相虛。名達生死。知行體寂是了涅
0663b10: 槃。了之究竟即得菩提。自得度下別有九
0663b11: 對。一度苦。二脫集。以了生死故。三調之
0663b12: 以道。四寂之以滅。以了涅槃故。次四即
0663b13: 證四諦之德。如次配上。謂由斷苦故。得
0663b14: 安樂等。九即證佛菩提之樂。第二佛子已下
0663b15: 勝進當攝。於中有二十句。前十具勝德。一
0663b16: 順佛二離世。三行勝法。四住等理。五等慈。
0663b17: 六明智。七離過。八忘緣。九捨執。十不斷
0663b18: 煩惱而入涅槃。後十住深智。末句為總即
0663b19: 是佛智。餘別顯深廣之義。一上無過。二言
0663b20: 不及。三離依著。四無變動。五超數量。六
0663b21: 無邊畔。七無終盡。八絕色相。由上故深。第
0663b22: 三無違逆行。即是忍度。於釋相中文分二
0663b23: 別。初略辨行相。後對境正修。今初分三。一
0663b24: 修忍行。二離忍過。三修忍意今初。常修忍
0663b25: 法。即標行所屬。謙下等言彰忍之相。文有
0663b26: 十句。初總顯自性。謙尊而光卑而不可踰。
0663b27: 若海之下百川歸焉。恭敬崇彼安敢不忍。
0663b28: 不自害下九句別明。通有三釋。一約三毒。
0663b29: 二就三業。三據三忍。初云。前三治瞋行忍。
0663c01: 瞋必害故。一無如前境而自刑害。二力及
0663c02: 害他。三以死相敵無論先後。及與一時但
0663c03: 取兩害。次三治貪成忍故。梁攝論云。取是
0663c04: 貪愛別名。一自貪名利。二使彼＝使【甲】彼使令取。或
0663c05: 隨喜彼取。三兼行上二。後三治癡修忍。癡
0663c06: 故執著一著己德能。云何毀我。二彼人若
0663c07: 是云何辱我。三俱染可知。此九皆過菩薩
0663c08: 正觀。以不不之能治之觀下文自辨。二約
0663c09: 三業者。害必加身著必由意。自他讚舉名
0663c10: 為取也。苟心讚他尚為諂媚。況自稱舉。故
0663c11: 並安忍之。三約三忍者。害即怨害。取即不
0663c12: 能安受饑寒等苦。妄受取故。著則不見諦
0663c13: 理。由見諦理。三忍皆成。故思益云。諸法念
0663c14: 念滅。其性常不住。於中無罵辱。亦無有恭
0663c15: 敬。若節節解身。其心常不動等。又上三即
0663c16: 約違順中庸之境。故成三毒。餘可準思。二
0663c17: 亦不下離忍過也。名引中人利誘下士。菩
0663c18: 薩上士。故不貪求。三但作下修忍之意也。所
0663c19: 以修者。先自忍己後為生說。令修忍行離
0663c20: 惡斷惑。是內安忍惑亡智現。則住法忍。既
0663c21: 去煩惱穢。則身心柔和堪任法器。如彼
0663c22: 鍊金。上來皆是清淨忍也。第二佛子下。對
0663c23: 境修忍廣顯行相。文中分二。先明修忍
0663c24: 行。後明修忍意。前中有三。初耐冤害。次安
0663c25: 受苦。三諦察法。今初分二。先彰難忍之境。
0663c26: 後明能忍之行。此亦難行忍也。今初分三。
0663c27: 初明口加毀辱故。梁攝論以耐冤害。亦名
0663c28: 他毀辱忍。略顯十種。一觸忌諱故。二惡軌
0663c29: 則故。三令憂慼故。四無風雅故。五極庸
0664a01: 賤故。六詮邪惡故。七不入人心故。八詮
0664a02: 猥雜故。九極鄙惡故。十極獷故。以是言
0664a03: 下總結所作。多人多口各多惡言。二又此下
0664a04: 身加逼害。上二事廣。三如是經下總辨長
0664a05: 時。是謂難忍之境也。二菩薩遭此下明能
0664a06: 忍行。先結前生後。謂遭前極苦。二作是念下
0664a07: 正顯忍相。以失自要。文有十句。初一假設
0664a08: 不忍失念易志故。云動亂。餘九明失。一則
0664a09: 不調瞋恚。二則不護根門。三迷忍法門。四
0664a10: 不修忍行。五隨風外轉。六動亂內生。七不
0664a11: 惜善根。八未忘彼此。上八自損。由此不
0664a12: 能利他今＝令【甲】今令能忍故。以不不之。便成八行。
0664a13: 自他俱利自他俱調。若說此勝利成善士
0664a14: 行。二菩薩爾時下。安受苦忍。雖仍前文義
0664a15: 當安受故。引往所受苦以況今苦。而欲安
0664a16: 受。所以引者。無始顯昔苦時長。諸苦明其
0664a17: 事廣。雖事廣時長而空無二利。今時促苦
0664a18: 少能成忍。度自利利他安不忍哉。故練磨
0664a19: 頌云。汝已惡道經多劫。無益受苦尚能超。
0664a20: 今行少善得菩提大利不應生退屈。由
0664a21: 斯重自勸勉誡勵。令淨而無亂喜不憂慼。
0664a22: 調其瞋蔽攝護根門。是自住忍法。令物同
0664a23: 忍。第三復更已下諦察法忍。亦仍前起故
0664a24: 云復更。斯則一忍之中。便具三忍。表非全
0664a25: 異故。一境具明。文分三別。一自成法忍。文
0664a26: 有五句。初句總標。無我已下釋成空義。以
0664a27: 苦空無常無我四行釋之。倒為其次。又約
0664a28: 大乘故苦樂等雙遣。一人我法我兩亡。二常
0664a29: 與無常非實相待有故。三空有俱寂故云
0664b01: 無二四苦樂。皆遣云無所有。二諸法空下
0664b02: 令他成忍。眾生迷空故應為。說皆清淨忍
0664b03: 也。三是故下結行應修。然莊嚴論中。由三
0664b04: 思五想則能忍受。一思他毀辱我是我自
0664b05: 業。二思彼我俱是行苦。三思聲聞自利尚
0664b06: 不以苦加人。此三文在安受忍中。思昔諸
0664b07: 苦自他調攝故。言五想者。一本親想。眾生
0664b08: 無始無非親屬故。二修法想。打罵不可得
0664b09: 故。三修無常想。四修苦想。五修攝取想。即
0664b10: 此文攝對前可思。第二為慈念下明修忍
0664b11: 意。文有十句義兼通別。通則三忍皆為此
0664b12: 十在義可知。別則為初五。故修耐冤害。慈
0664b13: 念為總。次但欲饒益於他。不懼他不饒益。
0664b14: 本欲安人豈當加報。愍彼淪倒寧懷恨心。
0664b15: 以忍調行攝諸恚怒。次一安受苦忍。隨逐
0664b16: 眾生無疲苦故。次二句。為覺自他修諦
0664b17: 察法。後二通於前三。上一為言下流至此。
0664b18: 斯即九中二世樂也。第四無屈撓行。撓者曲
0664b19: 也弱也。即牢強精進也。釋相中二。先總顯
0664b20: 其相。後隨難別釋。前中文三。初正顯精進。
0664b21: 二性無下明離過失。三但為下辨進所為。
0664b22: 此之三段。初即總舉次是釋。精謂無雜故。三
0664b23: 是釋進趣所為故。今初正顯中。初句標行
0664b24: 所屬。所謂＝為【甲】謂為已下顯勝列名。精進多名望業
0664b25: 用故。初第一者亦是首義。此義有三。一大
0664b26: 故。第一謂為大菩提故。二勝故。第一光明
0664b27: 功德故。三殊勝故。第一謂超出故。第二大亦
0664b28: 三義。一最勝故。大勝中極故。如世大王。二
0664b29: 最妙故。大事理融通故。如世大德。三上故。
0664c01: 大行體高上如世尊長第三勝者亦有三義。
0664c02: 一無上故。勝不可加故。二無等故。勝不可
0664c03: 匹故。三普遍故。勝體周法界無可勝故。二
0664c04: 離過中即難行精進。性無間雜最為難故。
0664c05: 先離自惱之過。謂本隨煩惱任運不起。故
0664c06: 曰性無。圓融教中地前得爾。後終不為下明
0664c07: 離惱他。三辨精進所為中。有二十句具
0664c08: 含三種精進。但為是被甲四弘願故。而行即
0664c09: 是方便加行所為之法。是所攝善。文分為四。
0664c10: 初三斷惑。次七度生。次四知法。後六求佛。即
0664c11: 四弘也。今初。初斷現行。次斷種子。後斷餘
0664c12: 習。二度眾生中為成十力智故。煩惱是漏
0664c13: 意令其盡。境界即遍趣行。心行義兼於業生
0664c14: 死義。兼宿住處非處力。總故不明。三有四
0664c15: 句。知法中初總餘別。別中一事法界。若自入
0664c16: 法則以淨信為根本。若約利他則以慈悲
0664c17: 為根本等。二即理法界。云平等性。三事理
0664c18: 無礙法界。三世之事。即平等理性也。事隨理
0664c19: 融義含事事無礙。四有六句。求佛中初二即
0664c20: 智。初句教智光明。後句證智。次二知境先真
0664c21: 後俗。後二皆權智。前句知機識藥。後句四
0664c22: 辯宣陳分別演說。即是樂說。說於法義句即
0664c23: 是辭上之四弘。初二知苦斷集。後二修道
0664c24: 證滅。即無作四諦之境也。第二佛子菩薩下。
0664c25: 隨難別釋。於中二。先明被甲精進。後明利
0664c26: 樂精進。今初。全同瑜伽之文。但論以被甲
0664c27: 為初。約先心自誓故。本業三進之中初名
0664c28: 大誓。今居攝善之後。就假設遇緣耳。文有
0664c29: 兩番問答。初番可知。後設復有下第二番中。
0665a01: 更難於前。得大善利者。我本發心願代物
0665a02: 苦。但慮不容相代。今聞苦身能遂順本悲
0665a03: 心。不慮時長。但增喜慶長劫不懈。況盡壽
0665a04: 耶。一念不悔即忘身無間。自慶得利即平等
0665a05: 通達。有深功德為難行也。第二菩薩以此
0665a06: 下。利樂精進。即用前加行攝善。以利眾生。
0665a07: 令彼涅槃真安樂也。第五離癡亂行。釋相
0665a08: 中二。先總顯無癡亂。後別明無癡亂。今
0665a09: 初。句雖有六義乃有十。初總餘別。總云成
0665a10: 就正念者。然通三義皆名正念。一就奢摩
0665a11: 他品名為正念。正念即定。以彼定心離妄
0665a12: 念之亂。故名為正。此從業用立名。亦近
0665a13: 立稱故。八正道中正念定攝。起信論云。心若
0665a14: 馳散即當攝來令住正念。二就毘舍那
0665a15: 品。亦名正念。謂不偏鑒達明了於緣。故下
0665a16: 經云。正念諸法未曾忘失。三雙運道名為
0665a17: 正念。次下經云。以正念故善解世間等。謂
0665a18: 於緣明了是無癡義。不異所緣名無亂義。
0665a19: 即雙運也。又下經。云禪定持心常一緣智慧
0665a20: 了境同三昧。雖有毘舍那及雙運道。皆
0665a21: 就心一境。辨名禪自性。別中初句復是無亂
0665a22: 之總。謂不隨境轉故無散亂。三障不能壞
0665a23: 名為堅固。四緣不能牽故云不動。五超劣
0665a24: 顯勝故云最上。六異世無染故云清淨。上
0665a25: 五釋無亂也。下四義釋無癡。謂七稱法界
0665a26: 故云廣。八趣一切智故云大。九引發難量
0665a27: 故云無量。十不捨大悲名無迷惑。上九別
0665a28: 句攝為三禪。前六現法樂住。次二引生功德。
0665a29: 後一饒益有情。第二以是下。別顯無癡亂。如
0665b01: 次釋前十義。即為十段。亦初一為總釋前
0665b02: 正念。於中分二。初結前生後。後善解已下
0665b03: 顯正念之能。文曲分二。先雙標後雙釋。今
0665b04: 初也。正念有觀故能善解。正念有止所以能
0665b05: 持。世言無益但須善解。出世有益偏語憶
0665b06: 持。出世不解應不持義。世言不持應無
0665b07: 記憶。故文雖影略義必兩兼。解事解理故
0665b08: 名善解。二所謂下雙釋分二。先通就諸境
0665b09: 明無癡亂。後此菩薩下。別約所持明無癡
0665b10: 亂。今初也。據無癡亂文但有九。開初為二
0665b11: 句亦有十。謂法義別故。初句即法無礙合
0665b12: 蘊成二。謂色與心。非色謂心即餘四蘊。二
0665b13: 能持建立下義無礙也。義有二種。自性亦二。
0665b14: 一事二理。事即質礙為色性等。理即無性為
0665b15: 色等性。皆無名相中。施設建立持言及義。
0665b16: 即文義二持。今正覺理事離妄分別。名無癡
0665b17: 亂。此二釋上能持。下八釋上善解。義必兼
0665b18: 具故癡亂雙舉。三於五蘊生滅得無癡亂。
0665b19: 十地品云。死有二種業。一能壞諸行。二不
0665b20: 覺知故相續不絕。今此菩薩。於二事理靜
0665b21: 無遺照。故無癡亂。四偏語胎生明無癡亂。
0665b22: 瑜伽第二說四種入胎。一正知入而不知
0665b23: 住出。所謂輪王。二正知入住不正知出。所
0665b24: 謂獨覺。三俱能正知。所謂菩薩。四俱不正
0665b25: 知。謂餘有情。前之二人尚有癡亂也。凡夫
0665b26: 癡亂相者。謂下者見所生處。在於廁穢中
0665b27: 者。見在舍宅。上者見處華林。若男於母生
0665b28: 愛。於父生瞋。謂競母故。女則反上。大集
0665b29: 二十七。涅槃十八二十九。俱舍第九。皆具說
0665c01: 之。次三及十文並可知。八九各有通別。別
0665c02: 謂四魔十魔及業。如離世間品。及如大品魔
0665c03: 事品起信論說。若依智論。除諸法實相皆
0665c04: 菩薩魔事。起心動念悉是魔業。今以智覺察
0665c05: 不隨其轉。如人覺賊及偷狗故。知魔界如
0665c06: 與佛界如。如無二故。既覺其事即不造
0665c07: 其業。第二此菩薩下。別約所持法門明無
0665c08: 癡亂。文有二別。先正明後徵釋。前中三。初
0665c09: 結前標。後次所謂下正顯所持。三菩薩下結
0665c10: 無癡亂。二正顯中有十五法。一所證理體。大
0665c11: 分深義。所謂空故。即事真故。二即體業用
0665c12: 之法。三具德相故。四一具一切故云種種。
0665c13: 上四即所詮理法。五即能詮教法義。見初卷。
0665c14: 六行法以因嚴＝緣【甲】嚴緣果故。七果法。上七通明四
0665c15: 法。下八唯約地位。亦果行收。謂八即初地大
0665c16: 願。已證理故名正希望。決定解斷二障。故
0665c17: 云清淨。九即根本智。十即後得。此二通至
0665c18: 七地。十一甚廣大法。即八地法證深法忍。
0665c19: 如法界故。十二九地是法師位。了物機故。
0665c20: 十三十地。知世間集共不共等故。苦無常等
0665c21: 通色心故。名之為共。色心類殊名為不共。
0665c22: 又器世間名共。共業感故。眾生世間名不
0665c23: 共。自業成故。此二唯約所知。又隨他意行名
0665c24: 共。隨自意行名不共。又靜慮無色四等五
0665c25: 通。雖共凡小菩薩無漏大悲故名不共。十四
0665c26: 等覺智。十五如來智。上明諸位。若約橫
0665c27: 配者。初一唯因後一唯果。中間六智通於因
0665c28: 果。而別義相顯。三結無癡亂者。不忘不癡
0665c29: 不失無亂。心常憶下通結相續。第二何以故
0666a01: 下徵釋。釋中。以因深故不亂眾生。得無亂
0666a02: 果。不壞正法增廣大智。得無癡果。不斷
0666a03: 善根得相續果。因果影響孱然無差。第二
0666a04: 復次下別釋上九。攝為三禪。初六釋前現法
0666a05: 樂住。即為六段。今初釋前心無散亂文二。
0666a06: 初標。二所謂下釋。釋中又二。前釋種種音聲。
0666a07: 略列七種。言沮壞六根者。非唯引奪耳根。
0666a08: 亦令餘根不能緣境。故名沮壞根。以見等
0666a09: 而為義故。又沮壞者。如治禪病經云。因於
0666a10: 外聲動六情根。心脈顛倒。五種惡風從心
0666a11: 脈入風動心故。或歌或舞作種種變。此即
0666a12: 破壞之義。既壞意身餘皆隨壞。然色可冥
0666a13: 目觸味合知。香少詮顯。為禪定刺唯在於
0666a14: 聲。故偏語之。明無癡亂。非餘四塵不能亂
0666a15: 也。故上忍中遇身加害。心無散亂。二此菩
0666a16: 薩下釋不能惑亂。文亦分二。先總明長時不
0666a17: 亂。後所謂下。別顯不亂之相。句有十一。初
0666a18: 總餘別。別為五對。一境審心定。二教達行成。
0666a19: 三憶因念緣。四觀真起用。五外淨他惑自
0666a20: 決義門。雖遇惡聲此皆無損。上皆一切種
0666a21: 禪。謂通名義止觀及二利故。第三不作下釋
0666a22: 前堅固。謂四障不壞。是知正念堅固。亦是出
0666a23: 前不亂之因。言法障者。於法不了如彼牛
0666a24: 羊。此即所知障也。三障為言攝在煩惱。體
0666a25: 即無明故。斯亦清淨靜慮也。第四佛子如上
0666a26: 下。釋前不動。謂諸惡緣不能牽故。悉能壞
0666a27: 亂眾生身心。彰聲之過不能壞此菩薩心。對
0666a28: 顯難思。第五菩薩入下。釋前最上。謂超劣
0666a29: 顯勝故。此下三段亦即出前無癡亂緣。正
0666b01: 示現法樂住之相。言超勝者。初標人揀禪。
0666b02: 云菩薩入。異凡小故。住於已下舉法以揀
0666b03: 聖法。即是無漏揀於凡夫。思惟觀察揀於二
0666b04: 乘。二乘入禪不能緣境故。身子不覺刑害
0666b05: 之手。迦葉不聞涅槃之音。善知已下正顯
0666b06: 勝相。了性相故。相則念念不住。取不可得。
0666b07: 性則三相性空固無所得。不得性相違順
0666b08: 何依。第六如是聞已下。釋前清淨。即清淨禪。
0666b09: 順違中境不生三毒。不染善取有定慧
0666b10: 故。了相無相故名善取。有斯正念。大地為
0666b11: 鼓妙高為椎。豈能亂哉。第七知一切下釋
0666b12: 廣。謂稱法界如虛空故。亦近釋前文有
0666b13: 六句。初總餘別。別中無得相空無作人空。無
0666b14: 際性空。此三相盡故法界理現。與法界等事
0666b15: 如理。故無有差別。理即事故。第八菩薩如
0666b16: 是下釋前大義。此下二段。釋引生功德。今
0666b17: 云大者。趣一切智不退轉故。即難行禪也。
0666b18: 第九善入下。釋前無量。謂能引發難量德
0666b19: 故。文分為三。初引自利德。文有六句。初標
0666b20: 一切門禪。次四別顯後一類結多門。則何
0666b21: 定不攝。復云門者三昧無量。數如虛空。今
0666b22: 一中攝多故名為門。如牽衣一角。如王
0666b23: 來。次增長下引利他德。後是時下結不為
0666b24: 亂。非唯不亂本定更增。如豬揩金山風熾
0666b25: 於火。第十作如是下釋無迷惑。謂耽著禪
0666b26: 味不起大悲。是為迷惑。今悲以導禪。故無
0666b27: 迷也。此即饒益有情禪也。住清淨念即現世
0666b28: 樂。得智斷果即後世樂。是謂與二世樂也。
0666b29: 第六善現行。體即般若。瑜伽一切般若。亦有
0666c01: 三種。一能於所知真實隨覺通達慧。二能於
0666c02: 如所說五明處及三聚中。決定善巧慧。三能
0666c03: 作一切有情義利慧。攝論以加行根本後
0666c04: 得為三。皆六度明義。唯識以生法俱空。本
0666c05: 業以照於三諦。皆十度明義。經有十度應
0666c06: 依本業今為順文。且依瑜伽則權實無
0666c07: 礙。皆名善現。雖彼依六度。今圓行菩薩則
0666c08: 十度齊修。據行布分兼正不同。亦不相濫。
0666c09: 就釋相中。古人亦依本業三慧分三。初明
0666c10: 中道。次念生無性等以為照無。普入已下明
0666c11: 其照有。此得次第三諦。失於圓融。又照無
0666c12: 經中佛法世法二互不異。亦不雜亂。豈獨是
0666c13: 無。今約圓融依於瑜伽兼正以辨。各具三
0666c14: 諦故。彼論釋初慧云。於一切法悟平等
0666c15: 性。入大總相究達一切所知邊際。遠離增
0666c16: 益損減二邊。順入中道故。文分二別。先明
0666c17: 行相後顯成益。前中亦二。先略後廣。前中
0666c18: 又二。先總標。後能知下解釋。今初也。三業清
0666c19: 淨是能示體。示於三業正是現義。住無得
0666c20: 現。現即無得寂用無礙。斯即中道可稱善現。
0666c21: 若異後有無。而說中者相待中也。二釋中能
0666c22: 知三業。皆無所有是住無得義。不妄取有
0666c23: 離二邊縛。是清淨義。凡所示現無性無依。
0666c24: 釋示無得義。以境無定性心無所依。皆不
0666c25: 可得也。三業皆示故致凡言。二住如實下廣
0666c26: 辨行相中三。初如實隨覺慧。二佛子此菩薩
0666c27: 作如是下。於五明等善巧慧。三菩薩爾時
0666c28: 下。能作有情義利慧。今初如實覺。於三業
0666c29: 而現三業。於中先別明後總結。前中三業即
0667a01: 為三段。今初意業是二本故。首而明之。如
0667a02: 實心者用所依也。住者心冥體也。知無量心
0667a03: 等者不礙用也。即所示意業。多心多法皆有
0667a04: 諦也。境既無相心何所得。即無諦也。有無不
0667a05: 二故曰甚深。即中道義也。不可以次第三
0667a06: 觀而觀。故名難入。唯圓機方能入故。何者。
0667a07: 若偏觀三諦是常是斷。是相待故。若總觀者。
0667a08: 一則壞於三諦。異則迷於一實。故即一而
0667a09: 三。即三而一。非三非一。雙照三一。在境則
0667a10: 三諦圓融。在心則三觀俱運。住之與知即是
0667a11: 觀也。古德以凡所下至於難入。明唯識觀
0667a12: 非無所以。然且唯識之義不彰。又有釋云。
0667a13: 心非境外故無得。境非心外故無相。即心
0667a14: 是境故甚深。即境是心故難入。亦是一理。二
0667a15: 住於正位下釋示身業。正位等三即示所依。
0667a16: 方便已下依體起用。由非惑業之生故。生
0667a17: 滅即無生滅。此中正位即真如異名。非約見
0667a18: 道以智契會。故稱為住無住。住者即住真
0667a19: 如。三住涅槃下釋示語業。前之三句示之所
0667a20: 依。言語道斷。顯示而無相即言亡言。是斷
0667a21: 言道故。晉經云。非有說有言語道斷。然上
0667a22: 之所住總有七種。體一名異異從義別。一如
0667a23: 實心者。即自性清淨心。是為總相。次正位等
0667a24: 三。即心之體性。正位者法所住故。真如語
0667a25: 其自體是實是常法性。約為諸法之本。迷
0667a26: 此真如有諸法故。成諸法已不失自性。
0667a27: 故名法性。亦即因相。涅槃等三即是果相。住
0667a28: 涅槃界即是真如體圓寂故。出二礙故。故智
0667a29: 論云。有菩薩發心即觀涅槃行道。恐此涅
0667b01: 槃濫唯在果。故云住寂靜性。謂約真如體
0667b02: 無妄動。即是涅槃。如此之性體為有無。故
0667b03: 云無性。無性之性即是實性。非謂斷無故
0667b04: 舉多名。方顯所住之深奧。依此示現方明
0667b05: 所現之為善。二入離下總結三業中。初句結
0667b06: 心故無縛著。次句結身即所住真如等。三
0667b07: 結前語。即超諸世間等。末句總結三業。皆寂
0667b08: 用無礙故名善巧。善現之名從斯而立。第二
0667b09: 佛子下辨五明處。三聚中決定善巧慧故。於
0667b10: 文中解世間法。於中分三。初以理會事。
0667b11: 二菩薩如是下。事理無礙。三永不下順理起
0667b12: 悲。今初。文有六句。一眾生緣生故說無性。
0667b13: 二法依真起故會歸無為。三國是心之相分
0667b14: 故。四時依法以假言故。五名無得物之功
0667b15: 故。若名在法中見義。應知名故。六物無當
0667b16: 名之實故。若法在名中聞名則應識義。召
0667b17: 火應當燒口故。二菩薩如是下。明事理無
0667b18: 礙。文有七句。初一總顯甚深。餘句別顯深
0667b19: 相。然世法與佛法實無二體。假約事理以
0667b20: 分其二。故以五句顯非一異。一世相即空
0667b21: 故云寂靜。二佛法平等故無增益。三以理
0667b22: 無不事故。佛法不異世法。事無不理。故
0667b23: 世法不異佛法。四此全理之事與全事之
0667b24: 理。而事理不雜。五各全收盡互無所遺。故
0667b25: 云亦無差別。末句了前諸法。同法界體。故
0667b26: 得鎔融。普入三世橫豎該攝。若約漏無漏
0667b27: 說為世法佛法。各具事理釋者。一生死即
0667b28: 涅槃故。云世間寂靜。二無有一法非佛法
0667b29: 故。更何所增。三二法染淨雖殊。同一真性
0667c01: 故不相異。四不壞相故。無有雜亂。五皆是
0667c02: 即理之事。而各互收無遺。即無差也。六同
0667c03: 一法界總顯所因。三永不下順理起悲。謂
0667c04: 無緣之悲以導前亡機之智。入假化物。初
0667c05: 句為總。謂雖深入智慧不忘本心。非如
0667c06: 八地心欲放捨。下三句別。一不捨願炷。二
0667c07: 增大悲油。三兼前智光故。堪為依處。第三
0667c08: 菩薩爾時下。作一切有情義利慧。於中二。
0667c09: 先建攝生志。二先人後己。今初文有五句。
0667c10: 成熟是總。或因成果熟故。或始末勸獎故。
0667c11: 餘句是別。一折伏。二攝化。三令悟本性成
0667c12: 大菩提。四斷惑清淨得涅槃果。二復作下先
0667c13: 人後己。文分為四。一假設自度。二而諸眾
0667c14: 生下。觀物輪迴具＝其【甲】具其業惑苦。三菩薩如是下。
0667c15: 結所不應有二過故。一違本誓心。二墮慳
0667c16: 貪失。此為不可。四我當下決志先拔。第二
0667c17: 是菩薩下顯行成益。於中三業不空。是為
0667c18: 遍益。終至菩提是究竟益此下入二十經。
0667c19: 大方廣佛華嚴經疏卷第二十二
