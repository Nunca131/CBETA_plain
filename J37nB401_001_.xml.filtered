0773a01: 長明禪師語錄序
0773a02: 海內禪宗激揚祖道者代不之
0773a03: 人若夫繼續心燈親承密印振
0773a04: 鐸斯世闡發奧旨播之語言文
0773a05: 字間而一時緇白欽歸而推重
0773a06: 其人宣傳其言相與尊之禮之
0773a07: 以共稱揚於名勝之地是當時
0773a08: 之善姓固因言以傳其人而不
0773a09: 知其人之實副於言與人之有
0773a10: 補於名勝之地為之也余宰沅
0773a11: 邑歲經數易所謂名山大川所
0773a12: 稱善知識者余嘗疑其以勝地
0773a13: 為郵舍以說法為聲聞者有之
0773a14: 猶未之過而扣焉時有長明禪
0773a15: 師者初遊龍泉山相侍於穎秀
0773a16: 老人之門勤修參悟蓋以有得
0773a17: 遽老人示寂後師乃首立法幢
0773a18: 於澧之七星山次豎剎竿於沅
0773b01: 之明山復自沅歸辰掃穎公塔
0773b02: 返舟經浦市而士庶耆老久聆
0773b03: 師德茲幸質之遂延入浦峰禪
0773b04: 寺請主法席雖人之遇合有機
0773b05: 寺之興廢有數師之行藏有地
0773b06: 咸於此可概見矣師自入是寺
0773b07: 睹其殿閣樓臺自經兵燹盡屬
0773b08: 傾圮遂令剃度弟子各領職事
0773b09: 苦行募修未及三年百廢俱舉
0773b10: 是師之有功於興廢師之不以
0773b11: 勝地為郵舍也殳寺成大觀開
0773b12: 堂說法出昔之所悟者達之於
0773b13: 言即以今之所言者傳之於後
0773b14: 相與登進後人振醒蒙昧一片
0773b15: 婆心期披宣於生前甚無已也
0773b16: 未幾而師圓寂遂塔於寺之左
0773b17: 其嗣法門人法柱大師以所輯
0773b18: 請余為之序余亦何以辨師之
0773c01: 行之有異而為之辭緣訪之紳
0773c02: 衿耆老稔述其人非復聲聞說
0773c03: 法空言無補之可比也余始取
0773c04: 其所著而閱之見其言每從靜
0773c05: 悟中出字字性宗句句真偈余
0773c06: 乃焚香遙禮三復其語心意豁
0773c07: 然始知有真善知識在邇惜哉
0773c08: 覿面難逢緣乎緣乎余用是服
0773c09: 其人之可傳非僅傳夫言也蓋
0773c10: 以服其人之有德於言而言與
0773c11: 人之可並傳也後之君子讀是
0773c12: 錄也即師之語以思師之人且
0773c13: 以思師之勞心於勝地及終塔
0773c14: 於是地者以思其語與人爾浦
0773c15: 峰自是其不朽已師之語錄獨
0773c16: 可斁歟。
0773c17: 康熙壬子歲中秋知沅陵縣事
0773c18: 西蜀梓州髮弟子李昌齡沐
0774a01: 手拜題
0774a02: 
0774a03: 
0774a04: 
0774a05: 
0774a06: 
0774a07: 長明炅禪師目錄
0774a08: 上堂
0774a09: 示眾
0774a10: 頌古
0774a11: 牧牛頌
0774a12: 四威儀
0774a13: 法派
0774a14: 聯芳
0774a15: 法語
0774a16: 示偈
0774a17: 雜偈七言八句　五言八句　七言四句　五言四句
0774a18: 佛事
0774a19: 塔銘
0774a20: 
0774a21: 
0774a22: 
0774a23: 
0774a24: 
0774a25: 
0774a26: 
0774b01: 浦峰長明炅禪師語錄
0774b02: 嗣法門人海棟編
0774b03: 師在龍山受眾檀越請住辰州天雲山浦峰禪寺於
0774b04: 康熙丁未歲九月一日入院眾檀越請。
0774b05: 上堂僧問昔日靈山會上人天普集世尊拈花示眾
0774b06: 今朝浦峰寺裏海眾雲臻且道和尚將何惠施師云
0774b07: 拄杖頭邊明歷歷進云學人腳跟點地去也師云好
0774b08: 與三十棒問佛未出世祖未西來且道還有佛法為
0774b09: 人麼師云諦聽諦聽進云聽個甚麼師云知音不必
0774b10: 頻頻舉達者須知暗裏驚進云金雞抱子歸青嶂野
0774b11: 鶴穿雲出碧霄師云也要闍黎具隻眼乃云梵苑弘
0774b12: 開慶雲結蓋流通般若舉唱宗乘作不可思議奇特
0774b13: 事成無量法門殊勝因若能直下迥超聞見透脫識
0774b14: 情松風鳥語演不盡圓音水綠山青現至真實相法
0774b15: 法頭頭渾成大用更不犯手傷鋒須知建化門中有
0774b16: 坐斷天下人舌頭分驀拈拄杖召眾云且看浦峰門
0774b17: 下全明全暗全放全收舉止自在不易絲毫正當恁
0774b18: 麼時且道人境相稱一句作麼生道龍得水時添意
0774b19: 氣虎逢山勢長威獰。
0774b20: 十月十五日本郡眾護法請開爐上堂。
0774b21: 指法座云者個寶華王覿面相呈本無向背擊一下
0774b22: 云敲開正眼腦後見腮遂陞座拈香云此瓣香根培
0774b23: 地厚幹挺天高金枝懸日月之光照臨萬象玉葉吐
0774b24: 山河之秀覆幬八荒熱向爐中恭為
0774b25: 今上皇帝祝嚴聖壽萬歲萬歲萬萬歲伏願皇基等
0774b26: 南山之固帝德齊北極之尊此瓣香威音那畔正體
0774b27: 全彰朕兆未分通身顯露奉為闔國文武公卿當道
0774b28: 勳貴縉紳文學伏願功著唐虞之日位重三台力振
0774b29: 佛祖之風名高八座此瓣香大爐韝中幾回煆煉智
0774b30: 竭情枯一朝契證惡辣手中得來逢人觸發生燄今
0774c01: 為酉陽龍山虎谿堂上傳臨濟正脈第三十三世穎
0774c02: 秀和尚以酬法乳之恩伏願生生為人天眼目世世
0774c03: 作佛祖鉗錘乃攝衣就座維那白槌云法筵龍象眾
0774c04: 當觀第一義師豎拂子云第一義諦耳聞目擊若向
0774c05: 聲色堆頭薦得已巳落二三若離聲色堆頭薦得落七
0774c06: 落八且二途不涉作麼生湊泊久參上士出眾激揚
0774c07: 僧問者個消息前無形後無影向甚麼處搆取師云
0774c08: 鼻孔大頭向下垂進云頭頂青天腳踏實地去也師
0774c09: 云直須看腳下問坐具蓋覆恒沙界拄杖撐開劫外
0774c10: 天猶是門外風光未審如何是今日正令師打云且
0774c11: 將此意為君通進云棒頭痛徹通身快不落尋常第
0774c12: 二機師云闍黎具個什麼眼僧便喝師復打乃云選
0774c13: 佛場開人天普集門庭孤峻不設階梯言外承當者
0774c14: 早已巳途轍機前負荷者猶涉簾纖要且升堂不許挑
0774c15: 燈入室不勞撥火目前萬法本自如如隨緣不變處
0774c16: 鬧常寧卷舒自在氣宇吞空寶劍橫抽全行正令闡
0774c17: 大機發大用提持佛祖鉗鎚開鑿人天眼目共助無
0774c18: 為之化用酬不報之恩大眾茲值時豐道泰海晏河
0774c19: 清開堂祝聖一句作麼生道五分香雲五色瑞萬年
0774c20: 天子萬方寧復白槌云諦觀法王法法王法如是下
0774c21: 座。
0774c22: 上堂問如何是奪人不奪境師云兩眼看青山進云
0774c23: 如何是奪境不奪人師云通身無一物進云如何是
0774c24: 人境兩俱奪師云晴空無片雲進云如何是人境俱
0774c25: 不奪師云松下閒趺坐進云秪如黑白未分無人無
0774c26: 境何處辯親切師豎拄杖云高著眼問橫按莫邪時
0774c27: 如何師便打進云未犯鋒鋩時如何師云早已巳血腥
0774c28: 遍地了也進云忍痛不徹不放過和尚時如何師云
0774c29: 未是闍黎作用乃云掀翻末後一著坐斷毘盧頂門
0774c30: 撥轉向上一機裂破祖師鼻孔洞視渺邈囊括十虛
0775a01: 設使文殊大智莫測端由普賢威神失其境界到者
0775a02: 裏添一些子如眼中著刺減一些子似肉上剜瘡便
0775a03: 見陸地平沉豈有佛法商量者哉今日山僧不免從
0775a04: 猛虎穴中奪子獰龍項下解珠豎拂子云三世諸佛
0775a05: 在者裏放大光明諸人見麼復以拂子擊禪床云歷
0775a06: 代祖師在者裏轉大法輪諸人聞麼若也見得透聞
0775a07: 得徹古今盡在目前凡聖同歸一致山河大地總顯
0775a08: 真常拈起也萬機齊赴放下也十聖潛蹤只如不拈
0775a09: 不放又是何人境界還委悉麼古佛本身元獨露堂
0775a10: 堂直下絕纖塵。
0775a11: 上堂問座上獅子吼格外展宗風如何是親切句師
0775a12: 云鼻直眼橫進云如何是全體作用師劈頭一棒僧
0775a13: 擬開口師復打問狼煙掃盡大地清寧祖令高提弘
0775a14: 機獨振如何是利物興慈句師云人人共睹此時風
0775a15: 進云如何是轉凡成聖句師震威一喝進云恁麼即
0775a16: 心空及第歸去也師云秪恐不是玉乃云脫體無依
0775a17: 徹骨貧秪因自肯乃方親寥寥意外渾無物綠水青
0775a18: 山共此身如是則知會萬物為己巳者其唯聖人乎所
0775a19: 以道我有時見山不是山見水不是水見男不是男
0775a20: 見女不是女見色不是色見空不是空我有時見山
0775a21: 是山見水是水見男是男見女是女見色是色見空
0775a22: 是空若向者裏會得明暗同歸一轍收放總共一源
0775a23: 諸緣無以階梯萬象不能覆藏一語一默一動一靜
0775a24: 皆衲僧巴鼻且不涉語默動靜一句作麼生道萬里
0775a25: 山河收眼裏十方世界契本真。
0775a26: 上堂者個極則事三世諸佛有口難開歷代祖師全
0775a27: 提不起一大藏教詮註不及今日說個甚麼山僧自
0775a28: 揣口門窄只好引則古人因緣以酬所請舉藥山久
0775a29: 不陞座院主請為眾說法山令打鼓陞座良久下座。
0775a30: 院主白云大眾久思法誨因甚一詞不措山云經有
0775b01: 經師論有論師爭怪得老僧師云藥山老漢可謂光
0775b02: 前絕後把斷要津爭奈知恩者少負恩者多若是山
0775b03: 僧則不然或有人問道因甚一詞不措秪對他道不
0775b04: 可向虛空裏掘洞待伊擬議正好劈脊亂棒打出不
0775b05: 惟與天下衲僧抽釘拔楔亦且流通正眼大眾還委
0775b06: 悉麼龍袖拂開全體現象王行處絕狐蹤。
0775b07: 值雪上堂問天地不能蓋載日月不能照臨且道是
0775b08: 何人境界師云名不得狀不得進云今日是何境界
0775b09: 師云別有風光一段奇進云明日又是何境界師云
0775b10: 退後看進云看個甚麼師打云看明日境界乃云東
0775b11: 西南北通同前後左右透徹突出無孔鐵鎚觸碎虛
0775b12: 空竅穴驚起他藤六神無處覓藏身訣喝一喝云卻
0775b13: 被山僧一喝大降彌天瑞雪忽然宇宙同源俄爾乾
0775b14: 坤一色鐵龍轉見威猛石虎重增挺特宛然一段風
0775b15: 光古今目前親切浦峰看取分明告報兩堂禪德不
0775b16: 被前境相謾關山了無阻隔直下略自返觀諸相一
0775b17: 齊勦絕廓然腦後見腮坐斷十方差別凍得布袋和
0775b18: 尚撫掌呵呵太悅且道他悅個甚麼心生大歡喜自
0775b19: 知當作佛。
0775b20: 佛成道日上堂問世尊未睹明星時如何師云眉橫
0775b21: 眼上進云睹明星後如何師云眼橫眉下進云本來
0775b22: 者一著了了太分明為甚麼卻有悟不悟師云只為
0775b23: 太分明乃云頂門具眼千聖無以等階腦後見腮十
0775b24: 方從此坐斷堂堂無回互一一絕羅籠今日浦峰不
0775b25: 惜眉毛普為諸人點破驀豎拄杖云向者裏透脫得
0775b26: 去正好不向佛求不向法求不向僧求人人本有個
0775b27: 個圓成蠢動舍靈悉皆具足豈不見釋迦老子初出
0775b28: 母胎指天指地便道唯吾獨尊八字打開早已巳分付
0775b29: 了也復向雪山睹明星嘆奇哉又是一番漏逗若是
0775b30: 個出群漢一眼覷透便見玉轉珠回處壁立萬仞壁
0775c01: 立萬仞處玉轉珠回可以拈免角杖攪長河為酥酪
0775c02: 用龜毛拂變大地作黃金豈待後來四十九年三百
0775c03: 餘會重重入泥入水堪作甚麼雖然如是現前若有
0775c04: 羅籠不住呼喚不回的向未鳴鐘鼓之際未出方
0775c05: 之先撩起便行山僧合掌讚嘆不及何故寒山逢拾
0775c06: 得轉笑轉相親。
0775c07: 元霄上堂問梅花開雪裏臘去復春來如何是不涉
0775c08: 新舊句師云年年此日歲歲今朝進云有意氣時添
0775c09: 意氣不風流處也風流師云向甚處添得許多光彩
0775c10: 來乃云今霄共賞太平年露柱燈籠盡快然盡力若
0775c11: 能挑撥轉光明滿眼照無邊且道那裏是挑撥處莫
0775c12: 不是三世諸佛說下一大藏教歷代祖師說心說性
0775c13: 論事論理是挑撥處麼料掉沒交涉莫不是臨濟行
0775c14: 棒行喝雲門說露說普曹洞立君立臣溈仰分體分
0775c15: 用法眼指物指心是挑撥處麼料掉沒交涉莫不是
0775c16: 諸人日用尋常中穿衣喫飯屙屎放尿運轉施為是
0775c17: 挑撥處麼料掉沒交涉莫不是今日監寺營齋普請
0775c18: 諸人著衣持缽三匙五觀是挑撥處麼料掉沒交涉
0775c19: 既總沒交涉作麼生是挑撥處以拄杖指云我見燈
0775c20: 明佛本光瑞如此。
0775c21: 解制上堂問把斷要津不通凡聖解開布袋一任縱
0775c22: 橫把住解開即不問超宗越格事如何師云自有
0775c23: 群作略進云三祗鍊就金剛種一旦新開般若花且
0775c24: 道作用在甚麼處師云拄杖橫肩不顧人進云驊騮
0775c25: 不待窺鞭影快俊追風過九逵師云猶未唧溜在乃
0775c26: 云九旬盡地為牢個個在裏許東涌西沒左轉右旋
0775c27: 任性逍遙優游自在只得千差坐斷分明一體同然
0775c28: 有甚麼結有甚麼解若解丹霄獨步何防宇宙橫身
0775c29: 且出門慶賞一句作麼生道芒鞋腳底龍蛇活拄杖
0775c30: 頭邊日月懸。
0776a01: 住灃州七星山菩提禪院
0776a02: 上堂僧問一天光影重重見照徹山河萬象全如何
0776a03: 是七星境師云蒼松夾曉嶂瀑布挂寒嚴進云如何
0776a04: 是境中人師云掃雲開曲徑掬水入深溪進云人境
0776a05: 俱蒙師指示常陽一著事如何師云眼上眉毛分八
0776a06: 字進云觸目無非向上機師云森羅萬象絕疏親乃
0776a07: 云靈光獨耀迥脫根塵離相離名蓋天蓋地既然內
0776a08: 絕淆訛要且外無點翳無一物不彰大用無一法不
0776a09: 顯真乘了了更無回互堂堂覿面相呈今朝四眾強
0776a10: 請山僧登曲彔木床未免當陽指出乃豎拂子云屋
0776a11: 後青山疊疊門前綠水澄澄左看竹影參差右聽松
0776a12: 聲歷落總是山僧拈來拂子頭上七縱八橫無同無
0776a13: 異然雖如是且超聲越色一句作麼生道萬仞巖前
0776a14: 能撤手千峰頂上現全身。
0776a15: 住沅州明山太和禪院
0776a16: 上堂僧問塞卻鼻孔坐斷舌頭作麼生出氣師云頂
0776a17: 門上七縱八橫進云取用時如何師云腳跟下玉轉
0776a18: 珠回僧便禮拜師乃云芷水年年綠明山歲歲青廓
0776a19: 然空劫外何處有遷更如是則知天地同根萬物一
0776a20: 體凡聖一源古今一道人人壁立萬仞個個常光現
0776a21: 前不假修為本來成現雖然如是即今椎鐘擂鼓四
0776a22: 眾雲臻虎驟龍驤當機跳還有空劫已巳前消息也
0776a23: 無良久云但見落花隨水去不知流出洞中春。
0776a24: 上堂一僧纔出師云止止不須說我法妙難思僧拂
0776a25: 坐具師便喝僧亦喝師便打又一僧出云某甲禮拜
0776a26: 是不禮拜是師拈棒云山僧打即是不打即是僧退
0776a27: 後三步進前三步師云不是不是乃云今朝衲子當
0776a28: 機一味棒喝齊施不是強生枝節要人翻轉面皮眾
0776a29: 中還有翻轉者麼如無且看木上座自翻轉去也擲
0776a30: 拄杖下座。
0776b01: 為道徹胡居士披剃上堂瞿曇昔日棄皇宮道徹今
0776b02: 朝辭俗業時節古今雖不同轉身要且路無別大眾
0776b03: 還識轉身路也麼卓拄杖云入此大解脫門遊此大
0776b04: 莊嚴路目前萬別千差直下一刀兩段更無遮欄更
0776b05: 無回互如杲日麗天似明鏡當臺羅籠不肯住呼喚
0776b06: 不回頭直向千聖叢中下腳孤峰頂上橫眠何必七
0776b07: 日斂歛念相見別峰樓閣門開方參慈氏如是氣宇字堪
0776b08: 出三界之家堪報四重之恩雖然如是且諸佛道場
0776b09: 祖師門下畢竟作麼生行履喝一喝云將此身心奉
0776b10: 塵剎是則名為報佛恩。
0776b11: 示眾
0776b12: 師云諸人若欲究本窮源只須識取自心不可受一
0776b13: 切諸境所惑一動一靜處尋常作用處截斷人我脫
0776b14: 去是非凡遇順逆境緣此心寂然靈然不變不動猶
0776b15: 若虛空一切時中心不間斷若能如是即塵勞而得
0776b16: 解脫即煩惱以證菩提不見石頭和尚一日問龐居
0776b17: 士曰子自見老僧以來日用事作麼生士以偈荅曰
0776b18: 日用事無別唯吾自偶諧頭頭非取捨處處沒張乖
0776b19: 朱紫誰為號丘山絕點埃神通并妙用運水及搬柴
0776b20: 頭乃然之敢問諸人浦峰者裏日日搬柴運水動轉
0776b21: 施為且道是神通妙用不是神通妙用若道是神通
0776b22: 妙用正是頭上安頭若道不是神通妙用又是斬頭
0776b23: 覓活試定當看若定當得可以彈指收功剎那證聖
0776b24: 其或未然萬古碧潭空界月再三撈摝始應知。
0776b25: 示眾云春生夏長秋收冬藏四時遷改萬彙無常驀
0776b26: 呈拄杖云惟有我木上座卻甚奇特迥出無遷無改
0776b27: 之外不墮萬彙無常之中終日淨裸裸沒可把赤條
0776b28: 條無回互顯大妙用發大神通或縱或奪或抬或搦
0776b29: 有時教伊揚眉瞬目有時不教伊揚眉瞬目有時教
0776b30: 伊揚眉瞬目是有時教伊揚眉瞬目不是汝等諸人
0776c01: 還識得麼若識得超生死於剎那轉玄機於當下妙
0776c02: 體無私圓光匪外山河大地獨露真常埜水雲林宣
0776c03: 明妙法塵塵剎剎齊歸顧盻之中物物頭頭盡入智
0776c04: 鑑之內佛佛祖祖安有不從此契證者哉大眾拄杖
0776c05: 子恁麼竭力告報汝等還委悉麼驀豎拄杖云能為
0776c06: 萬象主不逐四時凋喝一喝拽拄杖歸方丈。
0776c07: 示眾云八字打開一著奇回光自照緊參疑勿隨愛
0776c08: 欲渣滓轉休逐攀緣妄境馳善惡兩頭都泯絕尋常
0776c09: 一念莫遷移忙閒惺覺通歸體動靜虛靈總是伊是
0776c10: 聖是凡情坐斷無人無我意堪持廓然拶著泥團破
0776c11: 便見娘生舊面皮物物現成真妙用頭頭如是白天
0776c12: 機了明向上玄中旨始信山僧不惜眉。
0776c13: 除夕示眾云流光一度奄然過保任泥牛事若何性
0776c14: 海深澄應自徹心珠無垢不須磨樹鳴鳥語穿崖谷
0776c15: 花吐春風燦薜蘿耳目洞超聲色外但饒舌處總禪
0776c16: 那。
0776c17: 眾乞開示師云釋迦老子唯以一大事因緣故出現
0776c18: 於世欲令一切眾生開佛知見示佛知見悟佛知見
0776c19: 入佛知見且作麼生是佛之知見作麼生開示作麼
0776c20: 生悟入驀拈拄杖云唯此一事實餘二則非真大眾
0776c21: 若向者裏見得真知得的步步腳踏實地心心契證
0776c22: 真常頭頭顯至真之妙諦物物明般若之玄機可謂
0776c23: 明通正法眼遍界轉光輝只為無始劫來習氣深厚
0776c24: 故有迷悟差殊聖凡不等迷者一向逐外馳求認假
0776c25: 迷真妄分他境隨境生情發邪亂知見翳於覺心立
0776c26: 幻化色身謬為他法所以智隔體殊汩沒塵寰流浪
0776c27: 種種之苦無有了期遂爾做個忘家失業之子甘受
0776c28: 伶俜辛苦若具大根器秉大信力纔聞舉著便達本
0776c29: 源觀三世平等一道清虛不涉階級即證真常不厭
0776c30: 塵勞不取寂滅無凡可捨無聖可求此則各為頓悟
0777a01: 之門近來負缽擔囊登山涉水或見一個半個善知
0777a02: 識不肯勵志久受鉗鎚做來做去多生疲懈退失初
0777a03: 心返說禪道無有靈驗所以先德云佛法無多子久
0777a04: 長難得人山僧向來每每與汝等盤桓必要諸人發
0777a05: 明此段大事秉般若慧劍斬斷妄識之絲纏具頂門
0777a06: 正眼入解脫無礙之知見人人鼻孔遼天個個腳跟
0777a07: 點地隨方如龍得水在處似虎靠山任運縱橫無拘
0777a08: 無繫始是得大安樂得大自在也若是機思遲鈍正
0777a09: 好將本參話頭貼在眉尖上疑之又疑此疑不是別
0777a10: 尋修習即在日用中穿衣喫飯處屙屎放尿處動靜
0777a11: 忙閒處坐臥經行處掉頭舉足處聞聲見色處回光
0777a12: 自照時刻不放日益日新打成一片通身遍身是個
0777a13: 疑情志泯心灰前後際斷人法雙忘忽地漆桶掀翻
0777a14: 豁開正眼始知日是金烏月是玉兔秤鎚原是鐵鑄
0777a15: 磚瓦本是泥成原來與佛祖同一知見共一鼻孔出
0777a16: 氣同一真實受用無二無別到者裏說個如來欲令
0777a17: 眾生入佛知見祖師西來直指單傳早是曲了也山
0777a18: 僧今日傾心吐膽據實論量汝等諸人當思韶光易
0777a19: 邁歲月如流大事未明寸陰可惜急發大志高出人
0777a20: 一頭地可也惟望辦取各宜珍重。
0777a21: 頌古
0777a22: 文殊白槌
0777a23: 據令威嚴下一槌銀河斗柄面南移人天百萬齊傾
0777a24: 耳誰薦鋒鋩未露時
0777a25: 五通仙人
0777a26: 將那一通發問機就身打劫便酬伊當時不負婆心
0777a27: 旨玉轉珠回透錦衣
0777a28: 外道問佛
0777a29: 機輪纔撥轉言外知歸意雲散頂門開虛空撲落地
0777a30: 馬窺鞭影去還收千里追風得自由
0777b01: 世尊拈花
0777b02: 一枝拈出露全機笑破頭陀鐵面皮底事西天曾揭
0777b03: 露至今東土起光輝光輝起獨振佳聲世莫比正法
0777b04: 眼藏瞎驢邊殃累兒孫冤入髓
0777b05: 調達謗佛
0777b06: 須知地獄與天堂覿面拈來古佛場若道三禪垂妙
0777b07: 手髑髏穿盡眼生光
0777b08: 世尊三喚栴檀像
0777b09: 千百億身只一身呼來應去太分明個中若擬纖毫
0777b10: 子平地迢迢隔萬程
0777b11: 善財採藥
0777b12: 明明遍界絕纖塵藥草高低一樣春好是善財不錯
0777b13: 過拈來覿面便翻身
0777b14: 賓頭盧尊者
0777b15: 正令全提元不昧雙眉策起一機酬復從阿耨達池
0777b16: 出源遠流長澤九洲
0777b17: 七賢聖女
0777b18: 聖女指屍皆悉悟天人帝釋齊圍護七珍羅列應時
0777b19: 生動地雨花無有數七賢女天帝釋明明指出不應
0777b20: 谷無陰陽地無根樹一毛頭上翻筋斗一一毛頭皆
0777b21: 顯露
0777b22: 維摩示疾
0777b23: 不病病中以熱謾默然不語更無端法門不二憑誰
0777b24: 入鐵額銅頭到此難難不難家家有路透長安幾片
0777b25: 白雲風捲盡一輪明月上高巒
0777b26: 經題字
0777b27: 莫將以八亂分析海藏無窮只一滴非是唐言非梵
0777b28: 語摩訶般若波羅蜜
0777b29: 七處徵心
0777b30: 雷音海口鼓波瀾七處重徵作話端逼拶阿難無一
0777c01: 物依然北斗面南看
0777c02: 善慧大士講經
0777c03: 大士講經一句收不拘文字義全周當時不遇誌公
0777c04: 老一段香風逐水流
0777c05: 大士見武帝不起
0777c06: 法地安然不動移端身正坐恰相宜大梁扶起真天
0777c07: 子共證如來向上機
0777c08: 若識佛去處秪者語聲是
0777c09: 堂堂一大士錯向語聲委是個上大人自然可知禮
0777c10: 阿難持缽
0777c11: 從前佛佛授威儀覿面難藏向上機珍重阿難持缽
0777c12: 去家風千古為人施
0777c13: 倒卻門前剎竿著
0777c14: 迦葉門前倒剎竿阿難肘後便承當而今莫問當時
0777c15: 事口出靈機不覆藏
0777c16: 廓然無聖
0777c17: 者段真風匝地奇佛心天子未曾虧舌頭裂破生荊
0777c18: 棘報道大唐識者稀
0777c19: 六祖
0777c20: 數百僧中出一頭三更月下獨南遊而今一派曹溪
0777c21: 水到處源源接上流
0777c22: 風旛話
0777c23: 非是風旛非自心端然見處長精神撥開雲霧乾坤
0777c24: 別鐵樹花開朵朵春
0777c25: 達磨直指人心見性成佛
0777c26: 信手拈來不是塵呼為直指早疏親祖師一段真消
0777c27: 息萬象之中歷歷明明歷歷不用將心向外覓但能
0777c28: 毫髮不干懷清風匝地有何極
0777c29: 牛頭懶融
0777c30: 獨向空山寄此身白雲深鎖翠無塵自從埜老來菴
0778a01: 後百鳥啣花沒處尋
0778a02: 磨磚作鏡
0778a03: 磨磚作鏡有來由忽地光生照不休殃及馬師胡亂
0778a04: 後安邦定國治春秋先行不到處徒勞坐禪求佛末
0778a05: 後太過處不踏凡聖兩頭咦大方獨步縱橫由四海
0778a06: 魚龍一線收傳家盛世莫儔至今千古為淵流
0778a07: 即心即佛
0778a08: 活鱍明珠輝天耀地不動身形萬緣應備
0778a09: 非心非佛
0778a10: 垢盡塵空古鏡玲瓏鐵鞭擊碎誰照影中
0778a11: 馬師不安
0778a12: 高臥猊床伸兩足如如浩浩渾無物卒然院主問安
0778a13: 時日面佛兮月面佛
0778a14: 丹霞燒木佛
0778a15: 匝地風生花雨飄寒將木佛當柴燒眼睛動處全機
0778a16: 喪落盡眉鬚果自招
0778a17: 天台智者大士悟法華三昧
0778a18: 儼然一會寶靈峰釋梵諸天繞大雄獅子嚬呻金色
0778a19: 內象王回顧玉毫中座土香雲生拂拂眉間瑞相現
0778a20: 重重好是天台眼界闊人天百萬總包容
0778a21: 破灶和尚
0778a22: 多年冷灶變初爻禍福無因果自招好是杖頭來擊
0778a23: 碎至今古廟不生妖
0778a24: 三日耳聾
0778a25: 喝下驚天震地雷銀山鐵壁一時開耳聾三日猶閒
0778a26: 得殃累兒孫吐舌來
0778a27: 全機大用不虛傳挂拂遭呵豈偶然金鎖玉關掣斷
0778a28: 後巍巍獨坐大雄山
0778a29: 百丈捲席
0778a30: 出窟金毛奪父機箭鋒相拄見臨時傾然掣電雷
0778b01: 卷秪得丹霄獨步歸
0778b02: 女子哭上法堂
0778b03: 爺娘俱喪家堂冷落哭向師前討個巴著一坑埋卻
0778b04: 始為親免得時人亂十度
0778b05: 南泉斬貓
0778b06: 刀下貓兒濺血紅徹聲痛快又悲風草鞋翻出衝天
0778b07: 志千古流傳正眼通
0778b08: 犀牛扇子
0778b09: 元來問著索還牛鼻孔金繩未解收呼喚當時牛應
0778b10: 諾擎頭戴角始風流
0778b11: 忠邑獼猴
0778b12: 老大宗師出一頭問伊見性喻獼猴當時一摑惺惺
0778b13: 著始信渠儂得自由
0778b14: 魯祖面壁
0778b15: 池陽面壁止兒啼剔起眉毛幾個知若是瞥然真上
0778b16: 士三千里外詠而歸
0778b17: 金牛作飯
0778b18: 自吹自詠風光遠兩手持來德不孤非是因齋成慶
0778b19: 讚大都屈曲為渠殊若是個中靈利漢機先早已巳見
0778b20: 親疏
0778b21: 龐居士無生話
0778b22: 不婚不嫁一家親鼻孔團圞搭上唇劫外風光閒話
0778b23: 會春生碓觜吐花新
0778b24: 藥山坐次
0778b25: 廓然默契本無為千聖難將正眼窺奈是石頭憐子
0778b26: 切叮嚀句句是玄機
0778b27: 藥山看經
0778b28: 牛皮看破大玲瓏無義無文徹底通碧眼眉端遮不
0778b29: 住唐言梵語見心宗
0778b30: 不是心不是佛不是物
0778c01: 大地山河無價珍癡頑不識草中行廓然一段真消
0778c02: 息付與無心閒道人
0778c03: 三世諸佛不知有狸奴白牯卻知有
0778c04: 三世諸佛不知有寥寥寂寂無窠臼眼光爍破太虛
0778c05: 空一一面南看北斗狸奴白牯卻知有善能拈棒打
0778c06: 顛狗與伊立地換皮毛張牙露爪解哮吼
0778c07: 平常心是道
0778c08: 勸君不用別思量處處分明是道場廓然虛空無向
0778c09: 背春來依舊百花香
0778c10: 臨濟與普化赴齋
0778c11: 二龍海底問明珠腳去拳來勢自殊好手手中呈好
0778c12: 手鋒鋩不犯世間無
0778c13: 雙獅會遇意非輕把手毘盧頂上行踢倒飯床誰委
0778c14: 悉落花啼鳥一般春
0778c15: 趙州探水
0778c16: 趙州探水怪施為平地生波不溼衣拄杖靠來清徹
0778c17: 底滄溟深處少人知
0778c18: 有無佛性
0778c19: 坐斷兩頭個獨尊銀山鐵壁碎如塵端然正眼堂堂
0778c20: 鑑霄漢群星拱北辰
0778c21: 婆子偷筍
0778c22: 草賊侵邊惡氣生烽煙寒路斷人行安寧幸有將軍
0778c23: 箭勒馬歸鞭賀太平
0778c24: 歸宗斬蛇
0778c25: 歸宗作用沒人情特地斬蛇接上根頗奈傍觀不展
0778c26: 眼至今有理不能伸
0778c27: 尊布衲浴佛
0778c28: 香湯灌沐紫金軀引得東風爛熳吹無限春光收不
0778c29: 住和煙搭在柳梢絲
0778c30: 大顛因文公問如何是佛師曰看
0779a01: 打開八字路堂堂難畫難描又久長任運縱橫元不
0779a02: 昧分明千億絕囊藏囊藏絕甚奇特何必釋迦又彌
0779a03: 勒
0779a04: 長髭禪師
0779a05: 長髭未向嶺南還功德圓成眼豁然好是石頭重點
0779a06: 破紅爐始見雪花鮮
0779a07: 臨濟四喝
0779a08: 一喝金剛寶劍分寒光凜凜耀乾坤全機正令無回
0779a09: 互擬議傷鋒喪膽魂
0779a10: 一喝金毛踞地時爪牙鋒利露全威千妖百怪盡藏
0779a11: 去縱是文殊不敢窺
0779a12: 一喝探竿影草時淺深真偽盡皆知縱橫妙展龍蛇
0779a13: 定腦後抽釘拔楔奇
0779a14: 當陽一喝震如雷聞者曾教吐舌回不但家聲千古
0779a15: 重門風代代向人開
0779a16: 汾陽十智同真
0779a17: 長空雲散廓無依皎皎孤輪燦碧輝分鑑五湖收不
0779a18: 住團團搭在珊瑚枝
0779a19: 藥山折腳鐺
0779a20: 父子相投意味賒不從別處轉周遮善能提挈處伸
0779a21: 手千古風流出當家
0779a22: 台山婆子
0779a23: 坦然古路上台山婆賣便宜指客還卻被趙州來勘
0779a24: 破為人走出者重關
0779a25: 七斤布衫
0779a26: 正眼秪從一線窺七斤衫不爽毫釐宛然錦繡隨時
0779a27: 著未劄金鍼信手提袖拂山河成一體襟藏日月照
0779a28: 雙眉而今挂在虛空外暑往寒來渾不知
0779a29: 汾陽三訣
0779a30: 第一訣聖凡情絕出匣吹毛倚天照雪
0779b01: 第二訣弘機辯哲一等垂慈斬釘削鐵
0779b02: 第三訣口無兩舌萬里雲收青天皎月
0779b03: 牧牛頌
0779b04: 撥草尋牛
0779b05: 撥草瞻風覓舊蹤不知南北與西東牧童擬在溪山
0779b06: 處踏盡溪山幾翠峰
0779b07: 驀然見跡
0779b08: 徐步追蹤意氣均一山已巳過一山春碧巖雲斷青眉
0779b09: 展宛爾霜蹄特地新
0779b10: 捕步見牛
0779b11: 靈蹤親見興悠長舉著分明妙體彰始得東風呈花
0779b12: 面腳頭腳底露堂堂
0779b13: 得牛貫鼻
0779b14: 計窮力極始相逢捉住天然一竅中鼻孔扭來繩索
0779b15: 貫顛拈倒弄活如龍
0779b16: 牧護調馴
0779b17: 鼻頭拴著任牽拏牧護山童得意賒不令東西兩岸
0779b18: 觸洞天深處飽煙霞
0779b19: 騎牛歸家
0779b20: 牧童牛背把鞭揚拽轉回頭笑一場鐵笛橫吹搖海
0779b21: 嶽歸家芳草自天香
0779b22: 忘牛存人
0779b23: 全身赤灑任優游直把鞭繩解放收踏破蒼苔心境
0779b24: 沒惟留明月照高秋
0779b25: 人牛雙忘
0779b26: 頓盡人牛不見蹤光含宇宙太虛空就中一點真消
0779b27: 息任運縱橫絕繫籠
0779b28: 返本還源
0779b29: 幾經風雨幾經秋堪笑騎牛更覓牛舉似作家同照
0779b30: 用烏藤倒拄牧歌休
0779c01: 入廛垂手
0779c02: 拖泥拽水自迢遙總為人間債未消戴角擎頭張劫
0779c03: 外春暉萬里足豐饒
0779c04: 四威儀
0779c05: 山中行縱橫驀直坦然平擬若就中剛舉步萬里雲
0779c06: 從足下生
0779c07: 山中住壁立萬仞無回互世界三千足底藏不用個
0779c08: 中涉寸步
0779c09: 山中坐玲瓏四壁不知破明月清風任往來室間幾
0779c10: 見煙霞播
0779c11: 山中臥坦然大地為床座雲作幕兮月作鉤閒眠不
0779c12: 管春秋過
0779c13: 法派
0779c14: 性海圓澄寂明心悟本宗真如紹佛印道證永弘通
0779c15: 聯芳
0779c16: 付法柱海棟禪人
0779c17: 西來一脈胤攸綿付與兒曹意未偏不但門庭開正
0779c18: 眼聯芳代代祖燈傳
0779c19: 付止岸海慈禪人
0779c20: 濟北宗風萬古輝從茲觸碎更無疑金剛王劍親分
0779c21: 付殺活全提任爾為
0779c22: 法語
0779c23: 示淨朗禪人
0779c24: 颯颯金風遍埜滿耳秋聲杲杲紅日麗天滿眼秋色
0779c25: 頭頭顯個中消息物物明象外玄機說甚麼麻三斤
0779c26: 乾屎橛庭前柏樹子杖林山下竹筋鞭爾等本有包
0779c27: 括虛空之心量吞吐日月之經綸直下猛著精彩橫
0779c28: 按倚天長劍動靜忙閒更不擬議忽然頂門拶破兩
0779c29: 眼大開始見衣珠朗瑩得大自在任運逍遙更無滯
0779c30: 礙也勉之。
0780a01: 示淨參禪人
0780a02: 者著子在聖不增處凡不減一見一聞妙體圓光匪
0780a03: 內匪外古德云百千法門不離方寸河沙妙德總在
0780a04: 心源汝若未會可將本參話頭密密提撕忽地冷灰
0780a05: 豆爆原來見處聞處總不隔礙偈曰個中見處見非
0780a06: 見就裏聞聲聞不聞隨處見聞無別物明明獨露法
0780a07: 王身。
0780a08: 示止岸禪人
0780a09: 即心即佛無容擬議絲毫非心非佛不用別處尋討
0780a10: 直饒討得也是依他作解尋常日用舉動施為無不
0780a11: 承此恩力無不秉此威光唯在一念不生前後際斷
0780a12: 不落情識意想超出知解見聞迥然透脫惟一清虛
0780a13: 則通身無影相遍界不曾藏頭頭法法大用現前拈
0780a14: 一莖草現丈六金身將丈六金身現一莖草上爾輩
0780a15: 隨吾杖頭有年急須勵志操履學識不群見地明敏
0780a16: 養得如獃如癡證入文殊普賢大人境界只待霜露
0780a17: 果熟方提持向上一著紹續祖風規繩後學從自己巳
0780a18: 胸中流出蓋天蓋地受用豈有窮極耶勉旃。
0780a19: 示大徹胡居士
0780a20: 佛祖出世特為此段大事因緣欲令人人回光自照
0780a21: 直下大悟大徹剋證本源自性法身今上人者號曰
0780a22: 大徹蓋大者法身浩大充滿法界應遍恒沙佛國徹
0780a23: 者智鑑照徹頭頭上顯物物上明隨處作主遇緣即
0780a24: 宗縱橫妙用一概無私向者裏識得大徹之旨說甚
0780a25: 麼在家出家分別同異哉所謂百千法門無量妙義
0780a26: 惟在一毛頭上識得根源若識得一毛頭上根源便
0780a27: 是步步踏著實地頭頭顯露真常可以與維摩居士
0780a28: 共一鼻孔出氣但居士一片誠念護持山埜予豈不
0780a29: 以直心相酬八字打開無背無向只要居士覿面承
0780a30: 當薦得分明其或未然正好將個萬法歸一一歸何
0780b01: 處蘊在胸中猶如一柄利劍相似不容是非鋒起纔
0780b02: 有起處一劍斬斷只將此個話頭疑著疑來疑去動
0780b03: 靜忙閒打成一片疑到那人忘情絕志泯心灰忽然
0780b04: 大夢覺來始知者著弗從人得本自固有家珍方信
0780b05: 法身大也智鑑徹也覿體全彰無藏無覆觸著磕著
0780b06: 總是神通妙用到者裏管教受用不盡快活平生。
0780b07: 示我靜趙居士
0780b08: 一見一聞更莫別尋明明至道歷歷天真縱橫妙用
0780b09: 無不現成勤加精進勿染貪嗔諸緣截斷體究無生
0780b10: 其志愈固其道愈親閒忙動靜一片純真洞開正眼
0780b11: 本自圓成靈光獨耀迥脫根塵頭頭上顯物物上明
0780b12: 芬芳垂露菊藥生雲山搖翠色鳥唱玄音滿眼滿耳
0780b13: 非色非聲咄高著眼莫自謾識得者些消息子無邊
0780b14: 法界我為尊。
0780b15: 示雲棲胡居士
0780b16: 大道洞然本無愚智貴在自己巳腳跟立穩行之不疑
0780b17: 守之不易如此日益日新故曰操則存捨則亡耳但
0780b18: 居士一段英銳夙熏智種雖處塵緣慕道心切終不
0780b19: 被情雲愛水埋溺靈根可謂就塵勞而作佛事即煩
0780b20: 惱以證菩提山埜所以只要居士更進一步直下親
0780b21: 切頂門具眼勿外馳求好向自己巳六根門頭內回光
0780b22: 洞照一一究研精奧時節到來心花發燦八面玲瓏
0780b23: 始知黃花翠竹灼然意氣全彰綠水青山悉是當人
0780b24: 受用頭頭合道物物皆真觸目逢緣總歸快樂如斯
0780b25: 信得及彌勒釋迦盡在者裏更無別法也珍重。
0780b26: 示恒智文居士
0780b27: 學道之士唯在竭志出大信力知有向上一著本真
0780b28: 妙圓蕩然虛寂從無始劫來曾不間隔至於日用二
0780b29: 六時中舉動施為全憑此大機要若能直下透脫不
0780b30: 與千聖同途不其諸塵作對唯是湛若虛空凝然不
0780c01: 動觀生死去來如夢如幻豈有彼我是非得失計較
0780c02: 耶誠患信門不堅腳跟不穩不能徹證直須當下超
0780c03: 脫意想情識一念無為萬緣截斷胸中潔潔淨淨蕩
0780c04: 然脫灑隨處作主遇緣即宗物物頭頭皆自天真妙
0780c05: 用佛法世法總成一片獨耀堂堂金剛正體此乃解
0780c06: 脫截徑即塵勞而入佛界矣。
0780c07: 示恒遠彭居士
0780c08: 熏風乍拂梅雨初收新荷開一池之綠細雨拖兩岸
0780c09: 之青山花鳥語一一顯露者個消息不假文字語言
0780c10: 而自具足現成矣我恒遠彭居士得大信力更乞山
0780c11: 埜一言以勵精進之志予曰此個法門本無言說相
0780c12: 盡力吐不出個元字腳來只如行到銀山鐵壁處作
0780c13: 麼生轉身聊拈一偈以進之看取山雲水月情人人
0780c14: 鼻直兩眉橫還將兔角拈為杖擊得虛空嚗嚗聲。
0780c15: 示唐居士
0780c16: 靈山拈花微笑少室斷臂安心無非直截提持當人
0780c17: 本地風光不假修證不從人得是凡是聖無欠無餘
0780c18: 或動或靜皆承此個恩力雖在日用間而不自覺也
0780c19: 今居士夙因不忘靈機不昧初以念佛為業信入有
0780c20: 年後來浦峰乞授戒法要明向上一事果能腳跟穩
0780c21: 當披衣自看忽然看得衣珠朗瑩始知拈花微笑斷
0780c22: 臂安心猶是無事生事何故我從本已巳來成佛舊矣。
0780c23: 送別懶木禪友
0780c24: 頂門拶破一輪紅機用超群迥不同萬仞巖前垂隻
0780c25: 手千峰頂上現全功操持臨濟金剛劍吞吐楊岐栗
0780c26: 棘蓬任是銅頭鐵額者收歸大冶爐韝中。
0780c27: 贈明山法柱上座
0780c28: 數載明山不露蹤汝今高步水雲從一莖楖栗親分
0780c29: 付處處逢緣驗象龍。
0780c30: 示辯賢禪人
0781a01: 持戒東身非解脫安禪斷妄總勞神不如一念無為
0781a02: 去始契西來祖意親。
0781a03: 示淨朗禪人
0781a04: 百草頭邊自豁然明明獨露祖師禪但能著眼腳跟
0781a05: 下一段光明遍大千。
0781a06: 示悟一禪人
0781a07: 秪須悟一不須多直下惺惺著意磨有時磨破泥團
0781a08: 子石人撫掌笑呵呵。
0781a09: 示佛照禪人
0781a10: 一輪杲日耀中天照徹山河萬象全直下恁麼開隻
0781a11: 眼何人不與佛同肩。
0781a12: 贈石印禪人
0781a13: 玲瓏石印字無鉤印破虛空笑點頭珍重闍黎勤護
0781a14: 惜當機拈出印同流。
0781a15: 送定白禪人
0781a16: 嵩山當絕頂別是人間境犬吠白雲端猿啼青嶂嶺
0781a17: 現成好公案端的使人惺索我草鞋錢腳跟須立穩。
0781a18: 示鐵腳禪人
0781a19: 杖撥金鱗解轉頭振鬚奮翼出淵流有時躍入龍門
0781a20: 內引得風雷鼓不休。
0781a21: 示朗然禪人
0781a22: 鼻祖西來意洞然歷歷明頂開正眼柏子自青青。
0781a23: 示覺我禪人
0781a24: 覺我覺非我非我覺誰人我人俱不立應用自天真。
0781a25: 示慧徹禪人
0781a26: 爾問山僧向上機山僧問爾問來誰就中識得誰來
0781a27: 問夜放烏雞雪上飛。
0781a28: 示宗知禪人
0781a29: 案山疊疊綠蘿垂花滿枝頭水滿溪聞見現成元不
0781a30: 昧何須合掌問禪機。
0781b01: 示含真符居士持金剛經
0781b02: 拶破口門舌廣長無持持處即金剛個中正念常相
0781b03: 續莫學蒙童數墨行。
0781b04: 示默識符居士
0781b05: 指君父母未生時面目儼然那欠虧山是山兮水是
0781b06: 水個中默識是為誰。
0781b07: 示恒潤化主鑄千僧鍋
0781b08: 浦峰苦行個頭陀千口缽同一口鍋只待鑄成時著
0781b09: 力大開飯舖接禪和。
0781b10: 山居十一首
0781b11: 平常無事得閒饒畢竟閒將甚處消晚剔寒燈翻貝
0781b12: 葉旦鋤曉日種青苗千峰埜色入簾靜一枕溪聲帶
0781b13: 雨潮舊日臺城莫復問松關時出看漁樵
0781b14: 雲壑幽深不掩扉家風與世竟相違泉流清濯林間
0781b15: 耳山靜言忘物外機峰頂沖霄容我足崖懸碧仞許
0781b16: 誰歸分明獨露劫前事一道神光萬古輝
0781b17: 自惜寥寥祖道危白雲深處掩柴扉鐺支品字煨松
0781b18: 米葉剪成文補毳衣萬境空來忘管帶一機休去絕
0781b19: 離微雖同世外煙霞老懶把龜毛拂子揮
0781b20: 滿目雲林世念灰蕭蕭石徑長蒼苔天高曉色頻相
0781b21: 照澗泛濤聲獨自來寧使幻軀藏埜壑休將清志易
0781b22: 名才荷衣松食甘隨分德重丘山憶大梅
0781b23: 住處幽閒別一天玲瓏四壁絕塵煙谷風時送雲來
0781b24: 往竹影頻移屋後前翠草懶除階石沒落花慵掃埜
0781b25: 苔研有人問道山中事山色青青是自然
0781b26: 歷遍諸方向上禪何如碧嶂寄生緣茅廬空寂留雲
0781b27: 住竹榻清虛抱日眠道在目前由自用法非心外許
0781b28: 誰傳古今幾得忘塵世唯有燒菴大隱賢
0781b29: 謾道休心母自欺幾歸青嶂縛茅茨攀龍附鳳憑人
0781b30: 愛步月吟風我自怡清浢出嶙難免濁白圭受玷豈
0781c01: 為奇自從巢許潔身去誰向溪邊洗是非
0781c02: 雲瓢雪笠放身閒跡寄崚嶒煮碧泉補衲芰荷收夏
0781c03: 日燒鐺木葉掃秋天缽盂唯仗青猿洗書信無勞白
0781c04: 大傳藜杖緩扶千嶂外優游風景翛然
0781c05: 自愧愚頑恐世嗔千峰峰外寄閒身徘徊有意敲風
0781c06: 月應對無心驗主賓谷口漱泉龍吐水樹頭刷羽鳥
0781c07: 啼春分明聞見非聲色可惜人多認不清
0781c08: 道人閒放卻山行天外浮雲染袖襟竹杖點穿潭底
0781c09: 日棕鞋踏破草頭春危巒峻嶺開心印幽澗清溪轉
0781c10: 法輪如是風光無間歇苟非同道欲誰親
0781c11: 頻交山埜最長情日用生涯本現成葉落無窮添石
0781c12: 灶泉流不斷就砂鐺閒來採菌和雲煮時去拈蒿帶
0781c13: 露烹者段家風真快活何須持缽入王城
0781c14: 秋夜舟泊祭風臺閱石刻懷古
0781c15: 薄暮扁舟泊楚湘寥寥誰問古松篁臺貽術合風
0781c16: 遠石勒詞同水韻長霧翥峰頭猶浸溼月穿波應自
0781c17: 生涼鵊啼未盡當年意疊疊空山花自香
0781c18: 別周侍御
0781c19: 南北閒遊不定方白雲無繫任飄颺杖挑日月清風
0781c20: 遠袖拂煙霞道路長千古名藍留玉帶三年法席荷
0781c21: 金湯何時再憶靈山約相共同開選佛場
0781c22: 登黃鶴樓
0781c23: 開窗極目詠來頻何處堪追往昔人岸上白雲迷草
0781c24: 樹壁間黃鶴出風塵山河壯麗獨稱楚樓閣巍峨尚
0781c25: 憶辛煙景凄凄牽客興悠然一笑兩城春
0781c26: 春日送社友
0781c27: 冰消古岸水生雲風拭長堤柳眼分叫客埜猿深澗
0781c28: 度喚人幽鳥隔林閑金鱗透海誰能識靈翮摩天孰
0781c29: 與群此日送君春興遠好將祖令振乾坤
0781c30: 過桃源洞
0782a01: 武陵西入避秦境千載峰巒疊翠蒼松老無枝棲鶴
0782a02: 冷山寒有雨帶雲茫洲頭船爛沙生草洞口桃開水
0782a03: 瀉香珍重漁郎津莫問溪源盡處是仙鄉
0782a04: 春日雨霽
0782a05: 風剪溪雲徹磬聲門前山色畫圖明雨收日霽乾坤
0782a06: 靜霧斂歛空澄海岳清花燦薜蘿堪舞蝶柳明沙岸亂
0782a07: 啼鶯斯時漸覺寒煙退揭露春光滿上林
0782a08: 麻陽縣令陳公過訪次韻諱五典
0782a09: 形影多年寄此山曾無餘跡到人間君來相訪藤條
0782a10: 直我憶難酬玉帶環五夜敲詩隨竹詠三更步月傍
0782a11: 溪還白雲也愛深幽處飛入茅簷作護關
0782a12: 遊白雲菴與傳宗主人
0782a13: 山寺眠雲翠幾層綠陰滿徑拂垂藤松蒼宜寄天邊
0782a14: 鶴竹密堪藏世外僧夜淨翻經隨月轉曉晴策杖共
0782a15: 雲騰禪棲處處皆蓮社何必廬山又遠登
0782a16: 中秋喜友人至
0782a17: 明月相看意趣濃故人何幸得重逢槎乘澧水昔年
0782a18: 共詩賦辰山此夕從唯把酒卮消世事慵將古鏡照
0782a19: 衰容翻思千里舊遊處秋水連天兩地同
0782a20: 題浦峰寺
0782a21: 空山鹿苑宋時封雲鎖參差閣幾重竹影蕭蕭鋪淨
0782a22: 几松聲謖謖落疏鐘烽煙變態昔人去荊棘刪開適
0782a23: 我逢三載煥然成法席脈傳臨濟五湖通
0782a24: 金陵延壽菴阻雨贈潤石主人
0782a25: 扶笻登古寺山色影沉沉竹徑輕風冷松庭積霧陰
0782a26: 流泉頻瀨石幽鳥倦啼林且喜主人意慇懃慰客心
0782a27: 過洞庭湖
0782a28: 中流浮一葉雨霽度寒煙水面涵天碧波心浴日圓
0782a29: 山從畫裏出舟向鑑中旋飄渺無匯際乾坤盡坦然
0782a30: 雨霽
0782b01: 雨後空如洗天街水氣涼松窗穿日影草閣射晴光
0782b02: 石澗流泉韻山花帶露香綠陰青嶂外歷落鳥聲長
0782b03: 龍標山晚眺
0782b04: 閒步清江上遊魚自往來青山煙外賞白眼世間開
0782b05: 喝石連雲走拈花帶露回蓬門應未掩待月且擎杯
0782b06: 夜別友人
0782b07: 永夜鐘聲盡紗窗映碧空有星皆向北無水不流東
0782b08: 明月千秋共清風萬里同感懷重訂約彈指話奇逢
0782b09: 七星留別
0782b10: 九旬駐錫歡偶爾話離難拽杖尋幽僻隨雲度別巒
0782b11: 人情懷日暖客興怯春寒若憶知音句溪聲時與譚
0782b12: 春日遊山
0782b13: 林深啼埜鳥巖碧著雲衣怪石纏藤瘦疏梅點雪肥
0782b14: 江濤浴日冷山色帶春輝快我閒遊處東風杖底歸
0782b15: 再登七星山有感
0782b16: 三年雲夢遠今喜得重遊柳復垂幽徑松仍蔭古丘
0782b17: 開眸山色舊洗耳水聲悠坐共三生石愴然失故儔
0782b18: 別惟政大師次韻
0782b19: 聚首雲林春色深胡為此日卻分襟一莖杖指青山
0782b20: 遠對月敲詩孰共吟
0782b21: 題畫
0782b22: 歲歲江山未改青煙波渺渺聽無聲漁翁艇繫蘆花
0782b23: 岸不釣寒江臥月明
0782b24: 春興
0782b25: 曉立東風淑氣催寒梅崖畔幾枝開松深竹冷遊人
0782b26: 少鳥宿庭階啄綠苔
0782b27: 詠竹四首
0782b28: 硯墨池香欲寫詩得君青色又呈題風牽雲斷山升
0782b29: 日影入書窗畫翠枝
0782b30: 影掃苔塵塵不移枝枝偏與靜相宜風高且寄雲深
0782c01: 處出釣金鱗定有期
0782c02: 幽居實籍爾為籬高節凌虛逼四圍密葉豈容蝴蝶
0782c03: 戲疏枝惟待鳳凰棲
0782c04: 拄地撐天節操高雲霞堆裏鼓波濤心空未有煙塵
0782c05: 跡只與松梅作故交
0782c06: 過蟠龍菴
0782c07: 秋江淺水碧沙明引入淵源一派清轉盻老龍蟠杖
0782c08: 底風雲相送浪頭平
0782c09: 秋日送友人之武陵
0782c10: 橫江分秧撥艫艟一葉飄然煙霧中時出武陵山色
0782c11: 好滿斟對菊駕同風
0782c12: 送大量禪人
0782c13: 爾我相依一載周臨行一句話難酬狂心歇處家山
0782c14: 近切忌逢人弄舌頭
0782c15: 送禹南禪人
0782c16: 擔囊負缽入深彎將謂通身放下閒無那風寒難久
0782c17: 泊又隨雲水過他山
0782c18: 九日
0782c19: 黃花流翠艷天外碧雲重賞興雖無酒登樓別有峰
0782c20: 中秋
0782c21: 庭際秋光早何如此夜清山河群象影盡與月同明
0782c22: 佛事
0782c23: 為法輪禪人起龕觸目菩提絕無真偽來亦無來去
0782c24: 亦無去昨夜泥牛海底行今朝石虎高插翅遂拽杖
0782c25: 引行舉火炬云煙霧飄飄籠大地雨花片片散長空
0782c26: 壁間驚徹龍飛起萬別千差一路通攛下云烈焰光
0782c27: 中無一髮人間天上總清風。
0782c28: 為澹泊禪師下火閒雲澹蕩出沒太虛正體凝然一
0782c29: 塵不立伏惟大方閣澹泊禪師所得真誠用處俊拔
0782c30: 來去關頭坐斷廓然當體無依末後一著不帶皮膚
0783a01: 惟存真實舉火炬云還見真實處麼攛下云萬里無
0783a02: 雲不肯住三賢十聖一時超。
0783a03: 重修酉陽天雲山浦峰寺序
0783a04: 三楚之上五溪之中天雲寶山浦峰禪院真龍象蟠
0783a05: 居之所乃檀那積福之場天然蒼古不假鑿為錦江
0783a06: 玉浪長迎大覺之門翠嶂雲山盡拱螺峰之頂松風
0783a07: 鳥語頌不二之圓音草樹村疇現至真之實相山花
0783a08: 蘿月篆不彫之心印樵歌漁唱顯不說之真常珠樹
0783a09: 玲瓏錫飛近鶴清江繚繞缽出潛龍不啻鷲嶺巍峨
0783a10: 境培祗園壯麗堪嗟烽煙變運難為見聞珠宮紺殿
0783a11: 困荊棘之圍月相金人遭塗炭之慘花墮淚而庭荒
0783a12: 鴉亂雲封樹而徑冷苔生黠鼠每居廚積妖狐恒驟
0783a13: 雲堂幸我朝定鼎以來皇風蕩蕩帝道平平欲將梵
0783a14: 剎再整般若弘通或現宰官居士惟願不忘靈山附
0783a15: 囑大家齊出手眼扶整法席名傳萬古清高追復古
0783a16: 風聲播千秋大雅施金施粟無非大事因緣助棟助
0783a17: 梁悉是當人受用信得及正好大破慳囊見得透不
0783a18: 妨鋪花錦上莫謂善財一去杳無消息他時春來門
0783a19: 外芳草自青急須直下承當慎勿覿面錯過謹序。
0783a20: 長明和尚塔銘
0783a21: 公諱性炅號長明蜀東涪陵石氏子也有嗣法門人
0783a22: 法柱求銘於予以為久長記予按公行實幼年禮極
0783a23: 初老宿剃落復從渤水法師習大乘經論公昔年曾
0783a24: 遇象崖和尚知有此事雖看教中語言知非極則迺
0783a25: 上黔中思南東山參穎秀悟和尚直叩濟北宗旨公
0783a26: 立願不睡夜靜坐間忽然如人拍一掌相似不覺通
0783a27: 身汗下一日悟上堂公出問上無佛道可成下無眾
0783a28: 生可度是何人境界請和尚道破悟云高高處觀之
0783a29: 不足低低處平之有餘公云千差萬別不出者裏悟
0783a30: 云切莫錯認公便喝悟云者一喝落在什麼處公云
0783b01: 當陽突出已巳相呈悟云卻是闍黎道破悟行道楚之
0783b02: 西陽公侍悟同住辰州龍山任維那事紀綱龍象日
0783b03: 夕激揚聲名大振以帥眾多年志欲居山悟付曹溪
0783b04: 正脈公出龍山行到澧州慈利值大休禪師道徹胡
0783b05: 居士我靜趙居士延住七星山瞻仰道範俱生喜躍
0783b06: 感悟夙因轍請開法聞公垂示得未曾有時沅州聆
0783b07: 公道望請住明山公隨機開導闔郡皆親槌拂康熙
0783b08: 丁未歸龍山掃悟和尚塔復上沅江過浦市鄉紳士
0783b09: 庶耆舊歸宗特虛浦峰法席請主其事蓋浦峰自宋
0783b10: 嘉定年開刱屢經兵燹殿閣樓臺漸成傾圮圯公力為
0783b11: 重建時有剃度弟子百餘人各領職事交相肘腋未
0783b12: 及三年百廢俱興頓成大觀四來瓢笠共集如雲眾
0783b13: 檀越護法居士等請公開堂公唯施本色鉗鎚請益
0783b14: 門人甚多得法者有法柱棟公止岸慈公二人焉越
0783b15: 明年公示微恙叮嚀訓眾努力辦道端坐而逝塔於
0783b16: 寺之左時四方僧俗聞者莫不流涕以公素行真誠
0783b17: 其德感人如此乃為之銘曰。
0783b18: 本質貞誠生緣涪上參叩諸方眾中龍象
0783b19: 哦褫東山互相唱和一喝當陽闍黎道破
0783b20: 湖北酉陽信杖所指澧州沅州行道之始
0783b21: 浦峰虛席待公重振三年開拓百度維新
0783b22: 衲僧四來單提正令獅子同群門庭最盛
0783b23: 隻履歸時猶打口鼓緇素感傷淚下如雨
0783b24: 塔於寺左平生事全法胤繼起正脈永傳
0783b25: 
0783b26: 
0783b27: 康熙壬子年六月日蓮月正道人撰
0783b28: 康熙辛未歲蒲月　法孫慧渠岱敬刊
0783b29: 
0783b30: 浦峰長明炅禪師語錄終　　　　板存嘉興府楞嚴寺流通
