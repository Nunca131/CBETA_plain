0560b01: 
0560b02: 
0560b03: 宗鑑法林卷四十七
0560b04: 
0560b05: 集雲堂　編
0560b06: 大鑒下七世
0560b07: 福州安國弘禪師雪峰存嗣舉國師文曰。得之於
0560b08: 心。伊蘭作栴檀之樹。失之於旨。甘露乃蒺藜之園。
0560b09: 謂僧曰。一語須具得失兩意。汝作麼生道。僧豎拳
0560b10: 曰不可喚作拳頭。師不肯。亦豎拳曰。祇為喚者箇
0560b11: 作拳頭。
0560b12: 翠峰顯云。無繩自縛漢。拳頭也不識。　大溈秀云。翠
0560b13: 峰安國盡為孤高方外。及乎臨鋒受敵又逐隊隨
0560b14: 行。　天童華云。若見得翠峰徹。便見得安國龍頭蛇
0560b15: 尾。若見不徹。伊蘭作栴檀之樹。甘露乃蒺藜之園。
0560b16: 　東禪觀云。者僧不能鉗安國之口。安國不能止翠峰
0560b17: 之譏。翠峰不能免大溈之議。可憐者隊漢。不奈一箇
0560b18: 拳何。待云我要箇語。具得失兩意。祇向道。休。何謂如
0560b19: 此。獅子一滴乳。迸散十斛驢乳。　南堂欲云。我不似
0560b20: 安國論得論失一語兩意。拈拄杖云。我此拄杖能殺
0560b21: 能活。活中有殺。殺中有活。或則殺活同時。或則殺活
0560b22: 不同時。若善用去。世出世間無法不備。便乃縱奪可
0560b23: 觀。卷舒無礙。若用不得。總是無繩自縛漢。　笑巖寶
0560b24: 云。大小安國跟未點地在。　古南門云。安國也是
0560c01: 自起自倒。喚作拳頭。道失得麼。不可喚作拳頭。道得
0560c02: 得麼。祇為喚作拳頭。若向得失上走有甚了期。翠峰
0560c03: 雖則動絃別曲。要且不出此老圈圚。畢竟如何。展手
0560c04: 云急須著眼看仙人。
0560c05: 越州洞巖可休禪師雪峰存嗣因雲門到得數日纔上
0560c06: 來問訊。恰值師下來便問什麼處去。門曰親近去。
0560c07: 師曰亂走作什麼。門曰暫時不在。師曰什麼處去
0560c08: 來。
0560c09: 翠峰顯別云。好與三十棒。　承天怡云。雲門說甚暫
0560c10: 時不在。正是終日門外亂走。洞巖雖則長年在家。要
0560c11: 且住處也不知。
0560c12: 太原孚上座雪峰存嗣初在揚州光孝寺講三德法身。
0560c13: 因禪者笑乃輟講旬日。室內端然靜慮收心攝念。
0560c14: 從初夜至五更。聞鼓角聲忽契悟。扣禪者門。禪問
0560c15: 阿誰。師曰某甲。禪咄曰教汝傳持大教。代佛說法。
0560c16: 夜來為甚麼醉酒臥街。師曰。禪德自來講經。將生
0560c17: 身父母鼻孔扭掜。從今已巳去更不敢如是。禪曰。且
0560c18: 去。來日相見。師遂罷講。歷諸方。
0560c19: 一曲單于風引長。孚公聞處是宮商。至今夜夜維揚
0560c20: 客。空聽樓頭聲斷腸。本覺一
0560c21: 誰將角吹江城。一曲梅花隔岸聽。宿酒乍醒金鴨
0560c22: 冷。海棠枝上月猶明。菴樞
0560c23: 琴生入滄海。太史遊名山。從此揚州城外路。令嚴不
0560c24: 許早開關。晦機熙
0561a01: 凄南國宿孤城。客夢悠悠睡正深。角一聲驚覺
0561a02: 起。杜啼在隔花陰。元菴微
0561a03: 太原參雪峰。峰聞乃集眾。師到法堂上顧視雪峰。
0561a04: 便下看知事。明日上禮拜曰。某甲昨日觸忤和
0561a05: 尚。峰曰知是般事便休。
0561a06: 雲門偃因僧問那裏是觸忤處。門便打。　翠峰顯云。
0561a07: 打得百千萬箇有甚用處。直得盡大地人喫棒方可
0561a08: 扶豎雪峰。且道孚上座具什麼眼。又云。一千五百人
0561a09: 善知識。被孚老一便高豎降旗。至明日道知是般
0561a10: 事便休。果然。　雲居舜云。大小雪峰被孚上座惑亂
0561a11: 一上。祇者孚上座也是擔枷過狀。　承天宗云。祇知
0561a12: 其一不知其二。殊不知雪峰坐籌帷幄決勝千里。孚
0561a13: 上座呈盡平生見解。也祇在雪峰圈圚裏。　南堂欲
0561a14: 云。眼眼相。心心相知。雲門便打。棒頭有眼明如日。
0561a16: 　法忍謐云。那裏是孚上座觸忤處。雪峰云知是般
0561a17: 事便休。且道伊知什麼事。
0561a18: 李廣將軍。古今無對。深入虜庭。全身遠害。不動干戈
0561a19: 贏小捷。至今邊塞嘉聲在。海印信
0561a20: 肚氣如虹上法堂。就籬縛犍恰相當。若言觸忤老和
0561a21: 尚。雪上無端又著霜。秤巖玉
0561a22: 太原到投子。子曰久響太原孚上座。莫便是麼。師
0561a23: 作掌勢。子曰老僧招得。師便出。子曰且聽諸方斷
0561a24: 看。師回首。子便打。
0561b01: 玄沙備云。莫是投子招得麼。　白巖符云。二老雖則
0561b02: 手親眼便。怎奈互相屈辱。
0561b03: 太原因鼓山問。父母未生時鼻孔在什麼處。師曰
0561b04: 老兄先道。曰於今生也汝道在什麼處。師不肯。山
0561b05: 問作麼生。師曰將手中扇子來。山與扇子。再徵
0561b06: 之。師搖扇不對。山罔測乃毆師一拳。
0561b07: 昭覺勤云。崇寧又不然。父母未生已巳前鼻孔在什麼
0561b08: 處。但驀口便掌。
0561b09: 父母未生前鼻孔在何處。叢林老作家俱昧藏身句。
0561b10: 鼓山雖見機。未免牚門戶搖扇太。原孚播弄閒家具。
0561b11: 山中春色深。飛花落無數。佛慧泉
0561b12: 高安灘頭百雜碎。象骨峰前眼。敢道鼓山無鼻
0561b13: 孔。叢林千古笑嘻嘻。正堂辨
0561b14: 好來八面看廬山。壁立川行共解顏。谷口雲橫如破
0561b15: 絮。未容倦鳥一聲還。梅翁杲
0561b16: 太原因鼓山赴大王請。雪峰門送。回至法堂乃曰。
0561b17: 一隻聖箭直射九重城裏去也。師曰是伊未在。峰
0561b18: 曰渠是徹底人。師曰若不信待某甲去勘過。遂趁
0561b19: 至中路便問。師兄向甚麼處去。山曰九重城裏去。
0561b20: 師曰忽遇三軍圍繞時如何。山曰它家自有通霄
0561b21: 路。師曰恁麼則離宮失殿去也。山曰何處不稱尊。
0561b22: 師拂袖便回。峰問如何。師曰好隻聖箭中路折
0561b23: 了也。遂舉前話。峰乃曰渠有語在。師曰。者老凍儂。
0561b24: 猶有鄉情在。
0561c01: 溈山云。眾中商量不少。或云纔問甚處去。者裏便
0561c02: 好打。不打是聖箭折處。或云忽遇三軍圍繞時如何。
0561c03: 好打。不打是聖箭折處。如斯理論。非惟瞞他亦乃自
0561c04: 瞞。要會麼。相如曾奪連城璧。秦主安然致太平。　寶
0561c05: 峰文云。待道好隻聖箭中路折了也。問他你道
0561c06: 什麼。他擬舉。便痛棒打出。一使孚上座已巳後作箇本
0561c07: 色衲子。二與聖箭子增其鋒鋩。三與禪門作箇真正
0561c08: 宗匠為後人眼目。諸禪德。是不是。　保寧勇別鼓山
0561c09: 語云。孚上座。我也知你是箇惡人。　徑山杲云。甚麼
0561c10: 處是聖箭折處。有云鼓山不合答他話是聖箭折處。
0561c11: 鼓山不合說道理是聖箭折處。恁麼批判。非惟不識
0561c12: 鼓山。亦乃不識孚老。殊不知孚上座正是一枚賊漢。
0561c13: 於鼓山面前納一場敗闕。來雪峰處拔本。大似屋
0561c14: 裏販揚州。若非雪峰有大人相。者賊向什麼處容身。
0561c15: 當時可惜放過。成箇不了公案。祇今莫有為古人
0561c16: 出氣底麼。試出來。我要問你。甚麼處是聖箭折處。
0561c17: 　天寧琦云。鼓山聖箭子。射入九重城裏。甚生意氣。孚
0561c18: 上座云箭折。誣人之罪以罪加之。妙喜謂孚上座
0561c19: 是一枚賊漢。向鼓山面前納敗闕歸。騎賊馬殺賊。蒼
0561c20: 天蒼天。大凡事不孤起。當時雪峰祇因賣弄者一隻
0561c21: 聖箭子。致使勾賊破家。若也定牙關。誰敢無風起
0561c22: 浪。便是盡大地稻麻竹葦化作衲僧。要勘鼓山也無
0561c23: 啟口處。天寧不是貶駁古人。聖箭子是什麼廁草莖。
0561c24: 拋向垃圾堆頭著。更問他折處。且莫沸湯好。
0562a01: 洞天無壁月無遮。朝斗先生扣齒牙。風撼古壇松子
0562a02: 脫。打翻頭上楮冠斜。絕象鑒
0562a03: 青童雙勒玉驄嘶。淡白春衫綠帶圍。夜半歸來花底
0562a04: 過。金鞭敲落亂紅飛。竹屋簡二
0562a05: 九重城裏本非遙。射折重重箭倍饒。忽遇三軍圍繞
0562a06: 處。分明有路直通霄。
0562a07: 口行人事探頭過。便乃翻身入賊窩。不是風前知的
0562a08: 確。雙雙跳入是非窠。雲門澄
0562a09: 江天空闊水無痕。兩岸蘆花笑月明。長笛一聲驚宿
0562a10: 雁。令人徒悵釣魚情。山容波
0562a11: 太原掌雪峰浴室。一日玄沙至。雪峰曰此間有箇
0562a12: 老鼠子。今在浴室裏。沙曰待與和尚勘過。乃到浴
0562a13: 室。見師打水曰相看上座。師曰已巳相見了也。曰什
0562a14: 麼劫曾相見。師曰瞌睡作麼。沙入方丈白曰。已巳
0562a15: 勘破了。峰曰作麼生勘伊。沙舉前話。峰曰汝著賊
0562a16: 也。
0562a17: 理安問云。孚上座略展鋒鋩。被玄沙據定。雪峰到
0562a18: 底具大人之相。不謬為一千五百人善知識。還有人
0562a19: 檢點得出麼。神仙秘訣。父子不傳。
0562a20: 象王象子儘相隨。岸上人看蹄蹋蹄。香艸細餐知飽
0562a21: 足。歸來不待日頭低。堂愚
0562a22: 姑姨姊妹一家生。抹粉塗脂把席登。逗到炎炎當午
0562a23: 日。通身雨汗得人憎。石雨方
0562a24: 大鑑下八世
0562b01: 鄂州黃龍山誨機禪師玄泉彥嗣僧問風恬浪靜時如
0562b02: 何。師曰百尺竿頭五兩垂。
0562b03: 百尺竿頭五兩垂。窮沙絕漠任風吹。可憐無限滄浪
0562b04: 客。猶把南鍼定所歸。石林鞏
0562b05: 黃龍因僧問禪以何為義。師曰以謗為義。
0562b06: 雪堂行云。三世諸佛是謗。西天二十八祖是謗。唐土
0562b07: 六代祖師是謗。天下老和尚是謗。諸方是謗。山僧是
0562b08: 謗。於中還有不謗者也無。談玄說妙恒沙數。怎似雙
0562b09: 峰謗得親。　天寧琦云。若有人問南湖禪以何為義。
0562b10: 向他道以贊為義。且道謗底是。贊底是。眼見則瞎。耳
0562b11: 聽則聾。口說則啞。心思則窮。天際雪埋千丈石。洞門
0562b12: 冰折幾株松。
0562b13: 黃龍初參巖頭。問如何是祖師西來意。頭曰你還
0562b14: 解救餈麼。師曰解。頭曰且救餈去。後到玄泉問如
0562b15: 何是祖師西來意。泉拈起一莖皁角曰會麼。師曰
0562b16: 不會。泉放下皁角作洗衣勢。師便禮拜。曰信知佛
0562b17: 法無別。泉曰你見甚麼道理。師曰。某甲曾問巖頭。
0562b18: 頭曰你還解救餈麼。救餈也祇是解黏。和尚提起
0562b19: 皁角亦是解黏。所以道無別。泉呵呵大笑。師遂有
0562b20: 省。
0562b21: 幻寄稷云。玄泉若無後笑。幾乎帶累巖頭。黃龍一笑
0562b22: 下脫毛角。尚未免牽拽耙。
0562b23: 婺州明招德謙禪師羅山閒嗣問國泰。古人道俱胝祇
0562b24: 念三行。便得名超一切人。作麼生與它拈三
0562c01: 行。便得名超一切人。泰豎起一指。師曰不因今
0562c02: 日爭識得者瓜州客。
0562c03: 泐潭清云。明招祇識得瓜州客。且不識國泰。直饒識
0562c04: 得。也未夢見俱胝老在。
0562c05: 明招違和。國泰來問疾。纔入。師便曰。阿阿。深
0562c06: 師叔救取老僧。泰曰和尚有什麼救處。師舉頭一
0562c07: 曰。咦。眼子烏律律地。依前是箇舊時深上座。乃
0562c08: 回身面壁更不相見。
0562c09: 徑山印云。明招若不轉身面壁。有甚面目見國泰。一
0562c10: 疾尚不奈何。豈況出入生死。
0562c11: 明招因僧問。虎生七子那箇沒尾巴。師曰第七箇
0562c12: 沒尾巴。
0562c13: 浪山嶼云。問既有宗。答亦攸同。且道第七箇是虎不
0562c14: 是虎。若定當得出。許你橫行天下。不然。切莫向尾巴
0562c15: 上作活計。
0562c16: 無尾大蟲難傍近。近前便是傷人命。除非自解據虎
0562c17: 頭。自然頭正尾亦正。鼓山珪
0562c18: 第七於菟沒尾巴。食牛之氣已巳堪誇。叢林悱悱爭脣
0562c19: 吻。幾箇行人得到家。徑山杲
0562c20: 第七箇兒既無尾。碧眼黃頭笑破。慣向當陽弄爪
0562c21: 牙。哮一聲清風起。浪山嶼
0562c22: 明招擁爐次。僧問。目前無法。意在目前。不是目前
0562c23: 法。非耳目之所到。那句是賓那句是主。師指火曰
0562c24: 與我向此中拈出一莖眉毛得麼。曰。非但某甲。盡
0563a01: 大地人喪身失命。師曰你因甚把髻投衙。
0563a02: 徑山杲云。者僧有頭無尾。明招有尾無頭。若人道得
0563a03: 頭尾圓全。雲門與你拄杖子。　天寧琦云。不解拈出
0563a04: 火裏眉毛。未知四句中那一句是賓那一句是主。妙
0563a05: 喜道者僧有頭無尾。明招有尾無頭。直饒妙喜道得
0563a06: 頭尾圓全句。天寧拄杖子未放伊在。　愚菴盂云。前
0563a07: 不遘村後不迭店。且幸留得火爐子在。
0563a08: 明招到坦長老處。坦曰。夫參學。一人所在亦須到。
0563a09: 半人所在亦須到。師便問一人所在即不問。如何
0563a10: 是半人所在。坦無對。後令小師問師。師曰你要識
0563a11: 半人所在麼。也祇是弄泥團漢。
0563a12: 天童華云。我聞獨眼龍。果然祇具一隻眼。忽有衲僧
0563a13: 出來問。一人所在即不問。如何是半人所在。劈脊便
0563a14: 棒。更問如何是一人所在。便與連夜趕出。何故。一不
0563a15: 做二不休。　嵩乳密云。遠觀山有色。近聽水無聲。且
0563a16: 道者裏是一人所在。是半人所在。拈竹篦擊一下云。
0563a17: 土地前更著一分。
0563a18: 陷虎須還有險機。放收誰敢透重圍。憑空弄得泥團
0563a19: 活。瞎漢偏生惹是非。覺浪盛
0563a20: 明招到招慶。有度上座問。羅山尋常道諸方盡是
0563a21: 飯。惟有羅山是白飯。上座從羅山來。遂展手曰
0563a22: 白飯請些子。師打兩掌。度曰。將謂白飯。元來祇是
0563a23: 飯。師曰癡人棒打不死。度至晚舉似諸禪客。師
0563a24: 近前曰不審。度曰今日便是者上座下兩掌。有
0563b01: 上座曰。不用下掌。就裏許作麼生道。師曰就裏許
0563b02: 也道道。無對。師曰。是你諸人一時縛作一束倒
0563b03: 卓向尿闥下。來日相見。珍重。
0563b04: 天童傑云。尋常向諸人道。終日在洪波浩渺中舀水
0563b05: 相潑。渾身無一點溼。是他明招蹋著者些子。自然用
0563b06: 出閒閒地。惜乎鋒頭少銳。引得許多葛藤。若是華藏。
0563b07: 見他道元來祇是飯。連更與兩掌。且教者漢疑
0563b08: 三十年。
0563b09: 明招一日去保寧。於中路逢見保寧。師便問兄是
0563b10: 道伴中人。乃自點鼻頭曰。者箇閡塞我不得徹。與
0563b11: 我拈少時得麼。寧曰和尚有來多少時。師曰。噫。
0563b12: 洎賺我蹋一緉艸。便轉。國泰代曰。非但某甲。
0563b13: 諸佛亦不奈何。師曰因什麼以己已方人。
0563b14: 承天怡云。明招祇管教人為他拈鼻孔。不知自己已
0563b15: 落盡許多眉毛。
0563b16: 明招因迅菴主在高司徒宅。見挂彌勒子。師指
0563b17: 彌勒佛喚曰菴主。主應諾。師曰者漢還徹也未。主
0563b18: 無語。師曰黃連和根也未是苦。後國泰代但合
0563b19: 掌曰善哉善哉。師曰和尚與它舍住菴即得。
0563b20: □□□云。跟不點地。明招不妨料揀得到。雖然。也
0563b21: 是也是。
0563b22: 攀將玉蕊插雲鬟。無奈佳人竟不觀。特地毛寒公子
0563b23: 貴。秋波漾轉意閒閒。粟菴鼎
0563b24: 明招參勝光和尚。纔跨門。光便垂足。師曰伎倆已巳
0563c01: 盡。拂袖便下。
0563c02: 承天怡云。明招逞俊一時。自納敗闕。勝光伎倆雖盡。
0563c03: 坐致太平。
0563c04: 明招上堂。眾纔集便曰。風頭稍硬。不是汝安身立
0563c05: 命處。且歸煖室商量。便歸方丈。大眾隨後到方丈。
0563c06: 師曰。纔到煖室。便見瞌睡。以拄杖一時打散。
0563c07: 薦福燦云。風頭稍硬且歸煖室商量。鉤頭有餌。大眾
0563c08: 隨後到方丈。黃連未是苦。纔到煖室便見瞌睡以拄
0563c09: 杖一時打散。可惜黃金如糞土。復云。明招先鋒有作
0563c10: 殿後并吞。可惜眾中無人。當時若見道且歸煖室商
0563c11: 量。便好一時散去。教者老漢要歸方丈未可在。
0563c12: 堂上非常凜冽。眾人誰敢當頭。祇見西風刮地。豈知
0563c13: 一葉驚秋。暖處去。極停囚。無人為與塞咽喉。須知高
0563c14: 皇功業大。鴻溝兩岸一時收。佛慧泉
0563c15: 風頭坐斷進還難。衲子相將不易看。未到潼關天已巳
0563c16: 曉。不堪回首望長安。開福寧
0563c17: 風頭稍硬難安立。暖氣纔通瞌睡來。笑明招閒費
0563c18: 力。無端兩處強安排。鼓山珪
0563c19: 稍硬風頭早已巳乖。更將暖處自沉埋。反令千古成
0563c20: 跡。枉喫羅山白飯來。介石朋
0563c21: 猴與黿交割不開。呼來遣去絕疑猜。及乎話到
0563c22: 處。又心肝不帶來。芥菴大
0563c23: 泉州招慶道匡禪師長慶稜嗣普請挑泥次。中途按拄
0563c24: 杖問僧。上窟泥下窟泥。曰上窟泥。師打一棒。又問
0564a01: 一僧。僧曰下窟泥。師亦打一棒。又問明招。招放下
0564a02: 泥擔叉手曰請和尚鑒。師便休。
0564a03: 徑山杲云。招慶雖然休去。怎奈明招不甘。雲門當時
0564a04: 若見他放下泥擔云請師鑒。劈脊也與一棒。看他如
0564a05: 何折合。　天寧琦云。國清才子貴。家富小兒嬌。
0564a06: 招慶因長慶問你每日口地作麼。師曰。一日
0564a07: 不作。一日不食。曰與麼則磨弓錯箭去也。師曰專
0564a08: 待尉遲來。曰尉遲來後如何。師曰教伊筋骨地
0564a09: 眼睛突出。慶便出去。
0564a10: 六韜三略古堪誇。不動干戈見作家。師子窟中無異
0564a11: 獸。當仁不讓似無爺。雪奉
0564a12: 福州報慈光雲禪師長慶稜嗣問僧近離甚處。曰臥龍。
0564a13: 師曰在彼多少時。曰經冬過夏。師曰。龍門無宿客。
0564a14: 為什麼在彼許多時。曰師子窟中無異獸。師曰你
0564a15: 試作師子看。曰若作師子即無和尚。師曰念
0564a16: 汝新到。放汝三十棒。
0564a17: 翠峰顯云。奇怪。諸禪德。若平展則兩不相傷。據令則
0564a18: 彼此俱險。還撿點得出麼。　古南門云。者僧且置。忽
0564a19: 若據令。報慈合喫多少棒。　清化云。主善驗賓。賓
0564a20: 能看主。可謂二俱作家。若是山僧。祇管盡法不顧無
0564a21: 民。　仁王教云。末後道放汝三十棒。是賞是罰。
0564a22: 婺州報恩曉悟寶資禪師長慶稜嗣因僧問。波騰鼎沸
0564a23: 起必全真。未審古人意如何。師乃叱之。僧曰與麼
0564a24: 則非次也。師曰你話墮也。又曰。我話亦墮。汝作麼
0564b01: 生。僧無對。
0564b02: 青莎一徑入雲深。峭壁霞生日暮林。擬把胸才酬物
0564b03: 外。阮劉仙跡漫追尋。粟菴鼎
0564b04: 泉州太傅王延彬居士見長慶稜入招慶佛殿。指盂
0564b05: 問殿主。者箇是什麼。主曰藥師。士曰祇聞有
0564b06: 降龍。曰待有龍即降。士曰忽遇拏雲攫浪來時
0564b07: 作麼生。曰它也不顧。士曰話墮也。
0564b08: 雲門偃別殿主云。他日生天。莫孤負老僧。　玄沙備
0564b09: 別云。盡你神力走向甚麼處去。　保福展別云。歸依
0564b10: 佛法僧。　百丈恒別。作覆勢。　溈山云。殿主祇
0564b11: 知瞻前不知顧後。太傅神威既逞。殿主盂猶覆。大
0564b12: 溈當時若見道拏雲攫浪來時如何。托起盂道。盡
0564b13: 汝神力。直饒八大龍王來。也祇得振威愬。　白巖
0564b14: 符別云。我若在。以手指空云。放爾為霖霄漢去。復指
0564b15: 云。莫教忘此中來。當時殿主下得者番手。管
0564b16: 取太傅屈膝有分。
0564b17: 太傅到招慶煎茶。朗上座與明昭把銚忽翻茶
0564b18: 銚。士乃問茶爐下是什麼。朗曰捧爐神。士曰既是
0564b19: 捧爐神為什麼翻。朗曰事官千日失在一朝。士
0564b20: 拂袖便出。明招曰朗上座喫招慶飯了。向外
0564b21: 邊打野。朗曰上座作麼生。招曰非人得其便。
0564b22: 翠峰顯云。當時但蹋倒茶爐。　溈山云。王太傅大
0564b23: 似相如奪璧。怒髮衝冠。明招也是忍俊不禁。難逢快
0564b24: 便。大溈若作朗上座。當時見問為什麼翻。但呵呵
0564c01: 大笑。何故。見之不取。思之千里。　瀛山誾云。王太傅
0564c02: 如秤衡上星兒。斤兩分明。雖然。被招慶明招捉敗。
0564c03: 且道捉敗在什麼處。
0564c04: 太傅因長慶舉雪峰豎拂示僧。其僧便出。慶曰若
0564c05: 據此僧。合喚轉與一頓棒。士曰和尚是什麼心行。
0564c06: 慶曰洎合放過。
0564c07: 承天怡云。長慶祇顧證父攘羊。累他雪峰一千五百
0564c08: 人底善知識也被箇俗官勘破。
0564c09: 福州報慈院文欽禪師保福展嗣僧問如何是妙覺明
0564c10: 心。師曰。今冬好晚稻。出自秋雨成。
0564c11: 瀛山誾云。知時識節須是報慈。若論妙覺明心。未夢
0564c12: 見在。且作麼生是妙覺明心。喝一喝。
0564c13: 泉州昭慶省禪師保福展嗣隨福入殿。福舉手問師。
0564c14: 佛與麼意作麼生。師曰和尚也是橫身。福曰一橛
0564c15: 我自取。師曰和尚非惟橫身。福然之。
0564c16: 永寧鼎云。保福已巳是倚艸附木。那堪昭慶更頭出頭
0564c17: 沒。若能別立生涯。佛法未致掃地。
0564c18: 洪州高安縣建山澄禪師保福展嗣因僧問。故歲已巳去
0564c19: 新歲到來。還有不受歲者麼。師曰作麼生。曰恁麼
0564c20: 即不受歲也。師曰城上已巳吹新歲角。前猶點舊
0564c21: 年燈。曰如何是舊年燈。師曰臘月三十日。
0564c22: 高峰妙云。大小高安被者僧隨後一逐。如鼠入牛角
0564c23: 相似。直至如今轉身不得。莫有救得底麼。且待來年。
0564c24: 舊歲新年作問端。高安從此放顢頇。憑仗高樓莫吹
0565a01: 笛。大家留取倚闌干。菴樞
0565a02: 樓上嗚咿角已巳吹。燈前蝴蝶夢中迷。如今要識不遷
0565a03: 義。日出東方夜落西。無機惠
0565a04: 福州鼓山智嶽了宗禪師鼓山晏嗣至鄂州黃龍便問。
0565a05: 久響黃龍。及乎到來。祇見赤斑蛇。龍曰汝祇見赤
0565a06: 斑蛇。不識黃龍。師曰如何是黃龍。曰滔滔地。師曰
0565a07: 忽遇金翅鳥來又作麼生。曰性命難存。師曰恁麼
0565a08: 則被它吞了也。曰謝闍黎供養。師便禮拜。
0565a09: 瀛山誾云。今日撞著箇買劍客。三十文貨與一口。
0565a10: 　白巖符云。黃龍一等做處。與奪得宜。不媿為巖頭嫡
0565a11: 孫。然冷地裏不知不覺。直為鼓山吞。還有人辨得
0565a12: 出麼。
0565a13: 良將從來不帶刀。奪他弓馬著他袍。生擒活捉狼
0565a14: 息。方見男兒韜略高。雪奉
0565a15: 衝鋒欺敵人。返被人所縛。臨陣占先機。還他有神略。
0565a16: 歸仁豐
0565a17: 漳州保福院清豁禪師雪峰存下睡龍溥嗣因僧問家貧遭
0565a18: 劫時如何。師曰不能盡底去。曰為甚不能盡底去。
0565a19: 師曰賊是家親。曰既是家親為甚麼反成家賊。師
0565a20: 曰內既無應外不能為。曰忽然捉敗時如何。師曰
0565a21: 內外絕消息。曰捉敗後功歸何所。師曰賞亦未曾
0565a22: 聞。曰恁麼則勞而無功也。師曰。功即不無。成而不
0565a23: 處。曰既是成功為甚麼不處。師曰。不見道太平本
0565a24: 是將軍致。不使將軍見太平。
0565b01: 徑山杲云。絲來去弄精魂。　天寧琦云。家無白澤
0565b02: 之圖。必無如是妖怪。
0565b03: 六門曉夜任開張。家賊難防事可傷。識得家親恩愛
0565b04: 斷。更無一物獻尊堂。卍菴顏
0565b05: 人貧智短。馬瘦毛長。城隍出壇。震動一方。繩直璐
0565b06: 一回落賺一開眸。無卓錐時暗自羞。野老忘機天地
0565b07: 靜。將心事寄眉頭。法林音
0565b08: 鼎州大龍山智洪弘濟禪師德山鑒下三世白兆圓嗣僧問色
0565b09: 身敗壞如何是堅固法身。師曰。山花開似錦。水
0565b10: 湛如藍。
0565b11: 徑山杲云。若以此明堅固法身。生身入地獄。　愚菴
0565b12: 盂云。試問大龍還曾夢見堅固法身麼。　廣教玉揮
0565b13: 拂子云。會麼。昨日是三十。今朝乃初一。展事投機知
0565b14: 不知。野老愛閒樹立。無限輪椎劈不開。古今空射
0565b15: 轅門戟。擬不擬。如山屹。三更半夜過牢關。忠言不避
0565b16: 風前泣。
0565b17: 問曾不知。答還不會。月冷風高。古巖寒檜。堪笑路逢
0565b18: 達道人。不將語默對。手執白玉鞭。鸝珠盡擊碎。不擊
0565b19: 碎。增瑕纇。國有憲章。三千條罪。明覺顯
0565b20: 山花如錦水如藍。雲在高峰月在潭。兩箇泥牛入
0565b21: 海。行人脫杖頭擔。地藏恩
0565b22: 雲散蟾輪滿。收嶽面高。泥牛穿巨海。轉角起風濤。
0565b23: 天寧璉
0565b24: 山花似錦水如藍。突出乾坤不露顏。曾蹋武陵谿畔
0565c01: 路。洞中春色異人間。無範
0565c02: 襄州白馬寺行靄禪師白兆圓嗣因僧問如何是法身
0565c03: 向上事。師曰井底蝦吞月。
0565c04: 九重深密視聽難。玉殿瓊樓宿霧攢。燮理盡歸臣相
0565c05: 事。輪王不戴寶花冠。丹霞淳
0565c06: 大鑒下九世
0565c07: 眉州黃龍繼達禪師黃龍機嗣因僧問。黃龍出世。金翅
0565c08: 鳥滿空飛時如何。師曰。問汝金翅鳥。還得飽也無。
0565c09: 好手從來不避人。輕輕拈起鐵崑崙。饒伊八臂那吒
0565c10: 力。有甚機輪解轉身。頻吉祥
0565c11: 棗樹第二世禪師黃龍機嗣問僧發足甚處。曰閩中。師
0565c12: 曰俊哉。曰謝師指示。師曰屈哉。僧作禮。師曰我與
0565c13: 麼道。落在什麼處。僧無語。師曰彼自無瘡勿傷之
0565c14: 也。
0565c15: 昭覺勤云。凡為宗師言不發。者僧既是閩中來。有
0565c16: 何俊哉。謝師指示。有何屈哉。還見得麼。若見得。
0565c17: 方信道棗樹在山僧拂子頭上。無風起浪。好肉剜瘡。
0565c18: 其或未然。老僧罪過彌天。　法林音云。沒量大人被
0565c19: 語脈裏轉。
0565c20: 棗樹因僧辭乃問。若到諸方。有問老僧此間法道。
0565c21: 你作麼生對。曰待問即道。師曰何處有無口底佛。
0565c22: 曰祇者也還難。師豎拂子曰。還見麼。曰何處有無
0565c23: 眼底佛。師曰祇者也還難。僧遶禪一而去。師
0565c24: 曰善能抵對。僧便喝。師曰老僧不識子。曰用識作
0566a01: 麼。師敲禪三下。
0566a02: 昭覺勤云。棗樹有口如啞。者僧有眼如盲。遶禪一
0566a03: 。敗軍之將。敲禪三下。弓折箭盡。
0566a04: 嘉州黑水和尚黃龍機嗣參黃龍乃問雪覆蘆花時如
0566a05: 何。龍曰猛烈。師曰不猛烈。龍又曰猛烈。師又曰不
0566a06: 猛烈。龍便打。師因而有省。
0566a07: 承天怡云。黃龍艸艸打著。終是盲枷瞎棒。黑水因而
0566a08: 悟去。敢保猶欠惺惺。
0566a09: 高竿百尺倚雲浮。香餌曾施十二牛。幸有錦鱗衝浪
0566a10: 至。者回不枉下金鉤。克如康。
0566a11: 
0566a12: 宗鑑法林卷四十七
