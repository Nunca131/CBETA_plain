0364c01: 不會禪師語錄卷第十
0364c02: 門人圓勳圓慧圓齡圓福編
0364c03: 雜偈
0364c04: 頌臨濟四喝示月春禪人
0364c05: 一喝金剛王寶劍空華陽燄一齊斷山河世界碎微
0364c06: 塵明眼衲僧見不見
0364c07: 一喝金毛獅子威藏形無路喪魂飛通身白汗難迴
0364c08: 避鐵樹花開第一枝
0364c09: 一喝探竿是影艸方圓尺寸自分曉是金是玉須經
0364c10: 火賓主相逢價不饒
0364c11: 一喝不作一喝用一喝古今誰不共一喝秋風遍界
0364c12: 涼一喝主賓全體用
0364c13: 過潼關示眾居士
0364c14: 腳跟點破關頭西迥脫靈華杲日機展翅金鵬千萬
0364c15: 里癡人猶聽籠中雞
0364c16: 和羅春元韻
0364c17: 竹簾高捲共雲眠葉落花開孰記年獨看晴嵐經不
0364c18: 變休將言說當三玄
0364c19: 登棲樂山示通圓禪者
0364c20: 龍踞頂池仙硐峰群星高拱照文宗處身不落迷途
0364c21: 裏留與山家日面東
0364c22: 登黃鶴樓示道法禪者
0364c23: 鶴樓嶄立大江頭萬傾狂瀾送客舟幾變滄桑名不
0364c24: 異氣吞霄漢孰同儔
0364c25: 過西橋示天輪禪者
0364c26: 誰將石接上雲臺越過龍門去復來潑浪煙霞能把
0364c27: 定令人長不染泥灰
0364c28: 下棋羅漢示隱修禪者
0364c29: 棋逢敵手興難收格外玄機笑不休動則滿盤俱是
0364c30: 錯世人看破也同流
0365a01: 寄友
0365a02: 竇兄中毒已多時長困茅蘆何自施若展錦江翻大
0365a03: 浪鳳凰原接鳳凰兒
0365a04: 入院
0365a05: 河山蹋遍幾經秋清果幽玄一笑收吞吐渾忘輝宇
0365a06: 宙拈來隨處任風流
0365a07: 放下蒲團即便休且將竿線挂雲樓爪牙俱伏難藏
0365a08: 志豈負金鱗逐浪游
0365a09: 登天童太白峰示自聞禪者
0365a10: 海南岸湧古靈峰頂有池龍月在中收盡水雲仍放
0365a11: 去流通八面若雷轟
0365a12: 示李門信女
0365a13: 香飛兩度到囊中山舍疏慵不記功施受渾忘真供
0365a14: 養長空無口笑春風
0365a15: 示得成沙彌
0365a16: 氣骨可堪漸用功巾缾勤侍自兒童他時偷得金鼇
0365a17: 去到處逢人罵祖翁
0365a18: 示通友行者
0365a19: 看者兒童氣骨清境緣順逆要虛心黃梅一段真消
0365a20: 息行者親提耀古今
0365a21: 登南京舍利寶塔示道性禪者
0365a22: 日月旋腰傍碧虛煥然閃爍五雲依層層蕩漾開人
0365a23: 眼舍利遙光壯福基
0365a24: 為靈耀首座
0365a25: 既擔重任在林泉釣盡江波始放閒贓物驗來酬祖
0365a26: 意開言動靜合先天
0365a27: 登金山第一泉示一幻侍者
0365a28: 孤峰卓立大江心石湧香泉暢入神十八高賢曾徹
0365a29: 此等閒酌滴也身輕
0365a30: 為象埜禪人
0365b01: 鼻祖單拈向上機人天小果弄華枝一刀殺盡十方
0365b02: 佛纔是闍黎歇手時
0365b03: 遊西湖示一默禪者
0365b04: 名湖一望勢溶溶翠柳橫橋鎖梵宮艷曲歌謳爭喚
0365b05: 賞幾人失卻眼中瞳
0365b06: 為徹參維那
0365b07: 金剛寶劍從君弄殺活分明覿面提若不吹開遮眼
0365b08: 翳臨機猶恐隔雲泥
0365b09: 為鼎足知客
0365b10: 幾年個事挂心懷一遇知音眼放開贈汝竹冠遮宇
0365b11: 宙逢場作戲報吾儕
0365b12: 為若石書記
0365b13: 龜毛任與千觔擔從上親拈換骨方盡力掀翻西水
0365b14: 浪放盈四海五湖忙
0365b15: 為自惺禪人
0365b16: 春時寄與那枝果刻刻提撕緊護鎖不屬陰陽劫外
0365b17: 香三災大壞要他躲
0365b18: 為映梅禪人
0365b19: 法門糟粕莫偷閒嘗憶古人撐破船養得通身俱是
0365b20: 力佛魔齊驗透三玄
0365b21: 為我心禪人
0365b22: 參禪秖貴喪家貧又要時時見好人拚命直衝情境
0365b23: 斷嶺南衣缽許誰爭
0365b24: 為月春侍者
0365b25: 獅子窟中獅子兒莫隨異學外支離法門望爾如星
0365b26: 月因甚莊憨閒過時
0365b27: 示果定禪者
0365b28: 頭角玲瓏休外流世緣截斷且尋牛雖然只在根塵
0365b29: 裏十二時中好放收
0365b30: 為雪嶺監院
0365c01: 老來世事念都灰一任闍黎去剪裁不是偷安閒過
0365c02: 日光陰有限放誰來
0365c03: 為雪映侍者
0365c04: 入水入泥弄眼睛手提肝膽向人傾話頭活潑如絃
0365c05: 直貴要時時達本真
0365c06: 示發登袁居士
0365c07: 法幢久豎射江邊艸料頻添已巳數年舉動令人開夢
0365c08: 眼火中鼻孔自撩天
0365c09: 示發輪袁居士
0365c10: 獨有吾宗最上乘靈苗不昧始超群千般巧設人天
0365c11: 果入火方知是假銀
0365c12: 示孔昭陳居士
0365c13: 瞎驢蹋破水中天翻轉面皮惺舊顏瞠起一雙青白
0365c14: 眼張公喫酒李公顛
0365c15: 示發洪張善信
0365c16: 在家學道莫遲疑念念如同救火時木盡煙消猶不
0365c17: 放方纔是個克家兒
0365c18: 為法門老宿
0365c19: 久住山窩未種緣今朝來掃葛藤篇棒風喝月家常
0365c20: 事看破家常不值錢
0365c21: 值大劫有感
0365c22: 飛馬槍旗不忍看同根半落鬼門關愁魂秖解懷家
0365c23: 土獨有烏藤邁遠山
0365c24: 亂鋒刃上翻筋斗烈火光中跳幾回不是山僧身眼
0365c25: 疾寇王亦效罽賓才
0365c26: 山河大壞幾能存默識空門別有尊曠劫恩波何以
0365c27: 報單單扶起破沙盆
0365c28: 大劫臨頭各有因同群喫肉殺同親乾坤合目君臣
0365c29: 隱鐵石人聞也斷魂
0365c30: 戎裝個個似天神我亦毿不認真可惜千期猶未
0366a01: 滿沙場添得一堆塵
0366a02: 為明我禪人
0366a03: 天姿挺秀快超群自古燈傳絕世情不做一回腦後
0366a04: 看難將祖脈繼兒孫
0366a05: 為問我禪人
0366a06: 每把肝腸倒腹傾闍黎何故自沉吟龜毛截斷人天
0366a07: 路直蹋毗盧頂上行
0366a08: 法派
0366a09: 通圓行果覺海弘昌悟宗真了祖印聯芳智慧普照
0366a10: 正脈常光
0366a11: 山居
0366a12: 移松幾樹就春栽瀑布慇勤日夜回埜鶴高吟群鳥
0366a13: 靜山童微笑百花開頻推竹戶隨雲去深築瑤池待
0366a14: 月來秖恐時人作境會許多幽韻若安排
0366a15: 白髮鬖鬖兩鬢生年來懶向別峰行倦眠竹榻忘賓
0366a16: 主兀坐茅齋少送迎鶴唳長空驚幻夢心灰世外識
0366a17: 虛名葛藤一任兒孫事不向街頭弄俗情
0366a18: 茅舍無門竹數竿兩輪來往作燈看青山疊疊青山
0366a19: 鎖綠水滔滔綠水關啼鳥日從花樹繞狂猿時向果
0366a20: 藤攀眼前儘有通玄要愛網籠中幾復還
0366a21: 參遍天涯樂隱山回頭覷破是非關任他滄海飛雲
0366a22: 變無事於心月映潭
0366a23: 麒麟高拱漢時龍普澤人間盡孝忠此處煙塵飛不
0366a24: 到腰旋日月過西東
0366a25: 自覺疏虞遠市廛行藏粗笨絕言詮無聲無臭超群
0366a26: 象動靜何常不現前
0366a27: 山居何幸兩相忘不住虛玄古道場取舍纔興魔黨
0366a28: 縳長年混入五行忙
0366a29: 大千沙界個茅廬極目寥寥四壁虛萬別千差元一
0366a30: 氣只因情妄有多途
0366b01: 清淨本然無點滴忽生一念有山河山河即是當人
0366b02: 眼運化猶如月映波
0366b03: 為愛青山執個我偏逢狹路來同夥歌亭舞罷各還
0366b04: 源無住無還是甚麼
0366b05: 誰識無形著幻衫陰陽難定那三三坐忘歲月知多
0366b06: 少始信須彌一芥含
0366b07: 參遍天涯三十春歸來中毒向誰傾葛藤幸有諸方
0366b08: 打獨坐高峰對月明
0366b09: 天堂地獄忘欣厭虎穴魔宮似住山淨穢不分塵自
0366b10: 遠龜毛拂挂火風庵
0366b11: 群機驗罷隱溪山蹤跡那容凡聖參可憾彩雲垂不
0366b12: 散尋香逐臭問三三
0366b13: 巫山十二峰名曰望霞翠屏朝霞松巒集仙聚
0366b14: 鶴淨壇起雲上昇飛鳳登龍聖泉總聯二偈
0366b15: 屹立望霞壯蜀川翠屏杳杳勢虛玄朝霞光耀松巒
0366b16: 頂暮集仙乘聚鶴天日照淨壇狐跡隱風吹巫峽起
0366b17: 雲巔上昇飛鳳人難見亙古登龍對聖泉
0366b18: 絕句題十二峰
0366b19: 各踞吞霄意氣雄分明不放水流東煙霞歷盡磨今
0366b20: 古喚作人間十二峰
0366b21: 秋夜鴈度
0366b22: 孤燈黯黯鴈聲過合眼難眠盡夜歌動怯金風催白
0366b23: 髮閒同秋月映青波啟簾滴露談心少聽樹鳴蟬愁
0366b24: 思多暮景桑榆堪自羨羡誰憐四序易蹉跎
0366b25: 返照
0366b26: 年來八八忘功用虎穴魔宮隨類安淨穢兩途俱蕩
0366b27: 盡天池一滴不同潺
0366b28: 四季
0366b29: 春風吹醒樹棲鴉舉目山河盡放花莫道野人無好
0366b30: 供誰能先我喫新茶
0366c01: 火雲影裏自清涼利鎖情關在下方山果每同猿鳥
0366c02: 摘誰分物類有餘糧
0366c03: 秋飄葉落雁飛忙漸漸寒風撲面涼遠望亂峰筋骨
0366c04: 露石人於此也郎當
0366c05: 層層飛玉鎖山房一個乾坤幾樣莊此際常年無熱
0366c06: 惱地爐松火夜生光
0366c07: 船居
0366c08: 一葉輕輕綠水飄煙霞影裏伴君搖幾經大浪挨身
0366c09: 入獨釣金鱗信手招鴻雁徹驚飛夾岸青山疾過截
0366c10: 江橈舟人好看前灘石且把牢繩繫柳橋
0366c11: 四面推窗看遠山隨流不動樂餘閒放行自有風帆
0366c12: 力把住何須櫓柁板泊岸幾親沙上雁落蓬每共柳
0366c13: 堤鷳水天一色渾無意廓爾孤明孰用關
0366c14: 行夜船
0366c15: 昨夜海潮逆送舟天明依舊向東流龍王別我三千
0366c16: 里且繫蘆灣古渡頭
0366c17: 芸窗獨坐
0366c18: 自覺形枯事幾朝也曾山水樂漁樵法堂有艸風雲
0366c19: 聚拄杖無塵鬼魅遙百鳥啣花誰不喜一腔餿飯幾
0366c20: 能消非關祖道門難入因守清貧賣死貓
0366c21: 為伯兄寂和尚方丈落成
0366c22: 方丈初投意氣親明窗淨几暢余情千枝青桂垂書
0366c23: 黛萬葉黃楊鎖殿陰訪舊盡成鮐背客迎新都是少
0366c24: 年人吾兄何幸多矍鑠快我揚揚遶去旌
0366c25: 春遊
0366c26: 煦日晴空語燕忙偕行三五度梅墻綠妍芳艸含新
0366c27: 吐紅麗蒼枝已巳奮揚有意黃鸝聲碎囀無心玉筍露
0366c28: 莖槍古今多少翫華客獨許靈雲濫醉傷
0366c29: 自慰
0366c30: 五十春秋彈指過目前惟見舊山河今時把杖通津
0367a01: 少往古葛藤礙路多滿地黃花隨蝶舞一天紅日任
0367a02: 雲梭無生曲子誰堪和獨放長竿釣盡波
0367a03: 哭本師
0367a04: 深遭鈍置始難忘益我勞勞幾度傷雙桂鑪錘猶未
0367a05: 冷一竿鉤線又移方風飄花落驚愁面淚滴谿流遶
0367a06: 斷腸霧重埋光魔族喜抬眸日已上扶桑
0367a07: 哭壽山法兄
0367a08: 初攀雙桂是難兄豈料星移法社空佛祖鉗錘今寂
0367a09: 寞人天號令幾撐洪黃華帶雨含新淚綠艸披霜掩
0367a10: 舊叢幸有玄公能善繼流芳千古振家風
0367a11: 為自如靜主除靈封塔
0367a12: 來時無背面去亦無形蹤者樣古家風如何下手除
0367a13: 達磨對不識迦葉雙拳護以杖打○相云清風明月
0367a14: 暫為鄰鳥語花香全體露震威一喝云封。
0367a15: 為見空監院封塔
0367a16: 金剛體骨本如如萬億須彌是舊廬日月為門開又
0367a17: 閣定中那管幾榮枯所以心同虛空界示等虛空法
0367a18: 證得虛空時無是無非法。
0367a19: 為壽山法兄起龕
0367a20: 喝一喝云卜得一穴吉祥地新脩窣堵金霞聚紫微
0367a21: 高照正當時四面埜狐俱遠避龍虎相交不算奇獨
0367a22: 喜彩雲垂空繫適纔分付主山神密護法兄安穩侍
0367a23: 入塔沒蹤蹤處莫藏身松風為友月為鄰是聖是凡
0367a24: 覷不見明明日午打三更古殿雖殘雲不老撐天拄
0367a25: 地意含春。
0367a26: 為玄樞法姪起龕
0367a27: 師云一向和泥合水忽爾收竿罷釣此方世緣已畢
0367a28: 正好轉身移步以杖擊龕云盡行帶出各還本處。
0367a29: 舉火云來時無鼻口去亦無榮枯麤中顯細細中顯
0367a30: 麤無中現有有復還無有無不立無染無汙擲下火
0367b01: 炬云火光爍破太虛空在聖在凡無拘屬。
0367b02: 轉龕師一喝以杖擊龕云當陽請出那伽定帶露披
0367b03: 風提正印睹史陀天任自由隨流把住無星秤展翼
0367b04: 飛鵬勢力充是佛是魔俱蕩盡。
0367b05: 入塔
0367b06: 金霞垂蓋兮流泉作琴古柏參天兮棲鶴常吟四山
0367b07: 迥秀兮各吐風雲不出不入兮日月為門得大自在
0367b08: 兮處世超群安然不動兮拄杖一莖且道作麼生是
0367b09: 大定家風以杖撥靈骨云正體從來覷不見無縫塔
0367b10: 鎖萬年春封。
0367b11: 為雪嶺行者入塔
0367b12: 忽爾雲埋雪裏月誰知塵淨體無蹤不是雲埋不是
0367b13: 月明明獨耀空還空。
0367b14: 為亡兄茂高起棺
0367b15: 溪山何處不容身偶爾吾兄帶月行今既特來還共
0367b16: 聚蓮花先綻一枝春渡水穿雲腳不染履險蹈危任
0367b17: 縱橫此去隨方真快樂本無出入本無痕。
0367b18: 為陸夫人起棺
0367b19: 師舉杖一喝云來不入門去不出戶丹鳳翀霄沒形
0367b20: 蹤曠大劫來原無住以杖畫○相云清風明月暫為
0367b21: 鄰戶戶門通長安路復舉棺云雨催樵子還家風送
0367b22: 漁舟到岸。
0367b23: 為陸夫人舉火
0367b24: 師舉火炬云水火焰中浴無垢雲霞影裏透雲霞緊
0367b25: 收紅爐一點雪大千沙界作生涯分明不是無情物
0367b26: 春來處處看梅花且道有何憑據落霞與孤鶩齊飛
0367b27: 秋水共長天一色。
0367b28: 為靜一起龕
0367b29: 背後空山有吉地通身泥水盡擔去火光影裏各還
0367b30: 源一切凶星急走避
0367c01: 為金色侍者舉龕
0367c02: 來時無鼻口去時無面目打個翻筋斗亦似翀霄鶴
0367c03: 者回道力全蹋斷紅線索
0367c04: 示涅槃堂病僧二偈
0367c05: 四大將消未到時許多雲霧待為衣乾坤難定無家
0367c06: 客原是虛玄空性兒
0367c07: 八苦交煎莫放逸心王出入不停時吾身暫借為床
0367c08: 坐一段清涼自護持
0367c09: 為燦微禪人安慰
0367c10: 南北東西去復還燦公何似得普安任他色界競熙
0367c11: 攘此際難舒掌與拳
0367c12: 豫留辭偈為
0367c13: 伯兄寂光和尚
0367c14: 天倫一氣將還源弟應兄呼格外玄不屬陰陽誰蓋
0367c15: 載頭陀非默亦非言
0367c16: 為胞弟完白和尚
0367c17: 不識何緣共二親同居仍復又同根盡虛空界當人
0367c18: 體萬億乾坤一點塵
0367c19: 為含章堂弟
0367c20: 同緣將別幻形儀怎奈陰陽有合離世出世間無住
0367c21: 礙恒沙國土應群機
0367c22: 自題豫辭三偈
0367c23: 說甚前三與後三脫衣誰不骨毛寒單提拄杖為知
0367c24: 己已萬億須彌一笑翻
0367c25: 翻身兔角化無蹤獨耀虛玄空外空歷劫能為萬象
0367c26: 主金烏依舊海門東
0367c27: 東西南北孰為鄰充滿太虛不見形這樣家常誰不
0367c28: 具明明猶示染污人
0367c29: 嗣法門人法衍法玉對
0367c30: 康熙三十年中秋月嗣法門人慶雲識
0367c31: 不會禪師語錄卷第十終嘉興府楞嚴寺藏經坊存板
