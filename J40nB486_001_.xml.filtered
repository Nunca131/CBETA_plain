0287a01: 鑑堂和尚語錄序
0287a02: 鑑上人者童年祝髮苦志宗傳啟當業之鼓鐘津梁
0287a03: 龍象闡治平之棒喝印證薪燈滿布黃金兩建祇園
0287a04: 之盛群薦白足還經耆臘之年別所稱申流砥柱末
0287a05: 代津梁者也予曾入白社之交夙聆青州之論觸處
0287a06: 皆成妙諦磕著便是針鋒雖未盡識微機抑亦略覲
0287a07: 大意涅槃數載法嗣多人輯其語言文字將欲壽諸
0287a08: 梨棗紀夫功德訓誨諄屬弁以秕糠此固浮屠報本
0287a09: 之心實浹塵外契投之意上堂法語足徵當下鉗錘
0287a10: 示眾小參尤見性天訣竅抹清風披明月詠歌無意
0287a11: 總文章聚頑石散天花偈頌忘機皆縱奪自慚門外
0287a12: 漢難通五覺淵微應有個中人推作三乘法棟。
0287a13: 康熙戊子閏三月屏山杜允貞子醇氏撰
0287a14: 
0287a15: 
0287a16: 
0287a17: 
0287a18: 
0287a19: 
0287a20: 
0287a21: 鑑堂一禪師語錄目次
0287a22: 序
0287a23: 上堂
0287a24: 秉拂
0287a25: 示眾
0287a26: 小參
0287a27: 佛事
0287a28: 偈頌
0287a29: 
0287a30: 
0287b01: 鑑堂一禪師語錄
0287b02: 嗣法參學門人明滿慧等錄
0287b03: 住常樂禪寺
0287b04: 康熙三十五年佛誕師受忠州合郡文武官宰紳衿
0287b05: 四眾等請開堂拈啟云銀箋洛陽貴管城翰墨香維
0287b06: 那試宣出無用再思量宣畢喝一喝云寶座軒昂威
0287b07: 風凜冽踏過報化佛頭一任諸人捫摸遂陞座拈香
0287b08: 云此瓣香枝培界海葉蔭索訶爇向爐中奉祝
0287b09: 當今皇帝萬歲萬萬歲皇后齊年太子千秋伏願萬方
0287b10: 樂利人人快睹堯天四海歡騰箇箇欣瞻舜日此瓣
0287b11: 香肱股聯芳鳳麟班濟爇向爐中敬為滿朝文武合
0287b12: 國公卿本郡宰官紳衿檀越伏願誠通帝座光映祇
0287b13: 林常為覺海金湯永作擎天柱礎此瓣香播植威音
0287b14: 前覆育空劫外爇向爐中供養傳
0287b15: 臨濟正宗第二十七代上竺下峰本師老和尚用酬
0287b16: 法乳更冀薪傳二桂派衍五花斂衣就座上首白椎
0287b17: 云法筵龍象眾當觀第一義師豎拄杖云倩取柳溪
0287b18: 竹一莖絲綸不挂釣金鱗就中若有金牙客劈筈奪
0287b19: 窩任縱擒問答畢乃云光臨泉石意殷勤點染溪山
0287b20: 色更新一雨洒花瓊玉潤九龍吐水紫金瀠皇圖鞏
0287b21: 固佛日長明淨瓶灼發寶鼎氤氳嚙杜魯
0287b22: 這些且置因齋慶讚又作麼生良久云山河社稷周
0287b23: 天永蘭桂祇林遍地森再結椎師下座。
0287b24: 檀信建會請上堂嶺畔杜鵑啼嵒前石虎嘶暮雲飛
0287b25: 梵閣宿鳥向林棲泥牛啣月走木馬步霞歸毘盧光
0287b26: 現瑞秘咒義難思山僧今到來逐段為設施且道有
0287b27: 何設施法法本來空鳴鴉代曉鐘梵音傳谷響火燄
0287b28: 覓魚蹤卓拄杖云這回不作槐安夢北斗藏身萬彙
0287b29: 空。
0287b30: 檀信追親請上堂紅霞散彩日輪西誰不還家覓宿
0287c01: 時八面玲瓏華藏海九重深密步雲梯地搖六震乾
0287c02: 元淨天雨四花坤厚持無底籃中多寶聚滿盆甘露
0287c03: 滑如飴既爾恁麼則一會若冤若親箇箇悉皆超度
0287c04: 去也良久喝一喝云日臨滄海千般慶月挂須彌萬
0287c05: 彙輝。
0287c06: 創建優曇禪院上堂卜得祇林建此基梵宮湧出與
0287c07: 天齊池成月現光飛燄閣拱星攢影燦輝拄杖口開
0287c08: 施法乳芒鞋舌吐露玄機這回撲碎莊周夢穩棹銕
0287c09: 航任所之復以拄杖卓三卓云千年常住常常住億
0287c10: 代永傳永永傳。
0287c11: 檀信薦亡請上堂紫霧煙籠直指西南疏星淡月影
0287c12: 映前川高懸赤幟冥陽生喜展演金鎞斗柄增寒慣
0287c13: 拈無底缽解弄沒絲絃等閒大步長安道任運優遊
0287c14: 越覺天喝一喝云雷震群靈醒雨潤百花鮮。
0287c15: 上元振宗表圓鐘會老人命秉拂這段因緣將錯就
0287c16: 錯偶接慈旨直下擔荷且擔荷一句又作麼生道嫩
0287c17: 柳堤邊一線通桑榆且喜向春溶翠屏影映江環秀
0287c18: 浯水鱗遊意樂從擔不盡荷難窮聊將麈尾拂春風
0287c19: 時節因緣隨分適月影闌干應曉鐘茲因堂頭老人
0287c20: 命為合郡文武官宰紳衿四眾等表揚勝會慶賀帝
0287c21: 誕諸仁者還識這段因緣麼良久云寒梅花放鳥聲
0287c22: 樂曉夜鐘鳴客夢醒。
0287c23: 示眾
0287c24: 示眾學在我後為弟智從師生為子故教有匠成之
0287c25: 德學有資秉之能所謂學問誠弟子之業講解實師
0287c26: 長之任也今則不然下無一言以問辯上卻百法而
0287c27: 提攜尤自方圓不合長短參差吾因是扼腕深惜蹙
0287c28: 額長噓試問就中還有息得這口氣者麼乃顧視左
0287c29: 右云覺自覺他唯我覺知音知後復誰知。
0287c30: 示眾四十年前寶光院中稟俱于師翁座下深蒙稟
0288a01: 習戒定圓明四十年後治平堂裡荷法于本師杖頭
0288a02: 每受提持鉗錘毒辣即今前後不涉定慧無拘遇閒
0288a03: 時則迎賓送客逢飢寒乃喫飯穿衣管甚麼麻斤矢
0288a04: 橛休牽惹趙犬楊驢一味洒洒脫脫萬般散散疏疏
0288a05: 可恨兒郎沒見識預先偷我兩聯詩。
0288a06: 建華嚴會示眾舉古德云德雲常在妙高峰行遶峰
0288a07: 頭不見蹤七日既然尋不見一朝何故卻相逢六千
0288a08: 乞士十心滿五百高人一信通回首夕陽坡下望白
0288a09: 雲青嶂萬千重試問諸仁者這箇境界與華嚴性海
0288a10: 同乎異耶若謂同龜哥眼裡鼓樵桐若云別蝸牛角
0288a11: 上眼冰雪不同不別一句又作麼生處處總成華藏
0288a12: 界堂堂無處不毘盧。
0288a13: 開山示眾豎剎巍巍接太虛天臺方廣視偏低因緣
0288a14: 會遇人天慶縱奪當場祖佛師運用臨機埽蹤跡尋
0288a15: 常揮麈絕狐疑從今不搆時腔套解下郎當無垢衣
0288a16: 喝一喝云布髮揮金皆我助當方土地是誰司。
0288a17: 小參
0288a18: 瑞林檀越對靈小參花滿春山幽梁燕語聲寂露滴
0288a19: 偶驚顏風拂予懷戚數載弘護殷別去復何急山僧
0288a20: 今到來試問這消息且道那裡是真消息以手畫○
0288a21: 云藹藹瑞蘭恒暢茂枝枝嫩桂滿庭芳吾今直示真
0288a22: 歸路彈指迥然超樂邦。
0288a23: 對靈小參一張故紙孰主張四面江霞映綠窗謬果
0288a24: 瞞因長劫苦合塵背覺受悽惶啾嗟野外空浩歎臥
0288a25: 草霜間徒慘傷撫案一下云咦輕擊鉗錘休錯過這
0288a26: 回端的睹慈光。
0288a27: 佛事
0288a28: 野雲老和尚起龕這慈顏髮白鬚白治平多年擎魔
0288a29: 捉賊來時菊芳新去日光皎潔且道即今臨行一句
0288a30: 又作麼生以手畫○云拄杖流輝東閣頭芒鞋踏遍
0288b01: 西江月。
0288b02: 入塔
0288b03: 松青竹翠六出飄張地脈靈通山悠水長龍窩獅窟
0288b04: 麟舞鳳翔至止于斯左右吉祥瑞雲覆護紫霧流芳
0288b05: 乃舉瓶入塔云宴坐後又作麼生滿架星辰光太極
0288b06: 兩輪日月映中央。
0288b07: 應三九
0288b08: 提攜數載別廿七期月圓月缺且悲且離嚴霜凜冽
0288b09: 薤露沽衣愧無陳獻採藻採芝聊供香容若存若遺
0288b10: 且道畢竟有何存遺爇香云常寂光中頻點首獅兒
0288b11: 遍界等須彌。
0288b12: 體如和尚入塔
0288b13: 雲飛東嶺復還西月挂松梢影落池撫掌林間親色
0288b14: 笑兔兒不在舊窩底和尚既歸祖室圓寂因甚道不
0288b15: 在舊窩乃捧瓶入塔云翠屏有意花開早綠竹無心
0288b16: 應遠垂。
0288b17: 勝泉禪人舉火
0288b18: 恁麼來恁麼去一點靈光含真氣去來莫作等閒看
0288b19: 山僧示汝本公據以火炬畫○云烈燄層層入太清
0288b20: 紅蓮灼灼無遮蔽。
0288b21: 見初大德封龕
0288b22: 昨日歌兮今日泣悲歡離合總歸一從教面目又新
0288b23: 新暫下簾籠深護密且道如何密護乃指龕云胸中
0288b24: 縱藏千丈冰切莫逢人露一滴。
0288b25: 起龕
0288b26: 玉露垂珠映夕陽梅花枝上吐清香年寒歲暮客難
0288b27: 免踏雪歸兮胡太忙既然如是大德即今行腳去乃
0288b28: 引龕云芒鞋踢碎山頭玉拄杖挑開海底金。
0288b29: 舉火
0288b30: 縹緲煙雲繞翠屏靈根好向紅爐生這回鍛出金剛
0288c01: 眼歸去來兮變假真作麼得變真假去攛下火炬云
0288c02: 笑指南來客在在屬丙丁。
0288c03: 收骨
0288c04: 只這些子含藏劫外暫借暫停無隔無礙直至而今
0288c05: 穩持穩載作麼得以穩載去投骨入瓶云時時靜聽
0288c06: 獅兒吼在在安養從心快。
0288c07: 安位
0288c08: 有像原無像真空未盡空恬然趺膝坐休于紙上逢
0288c09: 畢竟又向甚麼處相逢插香云爐煙馨馥馥嫩桂
0288c10: 藹蓁蓁。
0288c11: 入塔
0288c12: 蘭箭香梅萼白協吉牛眠應地脈左龍窩右象穴中
0288c13: 有一座更奇特是何奇特乃捧瓶入云青山恒作伴
0288c14: 明月永為燈。
0288c15: 性心尼下火
0288c16: 金風飄梧葉玉露點蒼苔本性原無住幻化安排
0288c17: 心大德還知麼質賦坤形體服緇衣億千繫念百八
0288c18: 輪持即今四大非有五蘊皆空這些又向甚麼處安
0288c19: 著攛火炬云蓮花國裡香浮水凡聖爐中火煉金。
0288c20: 真敬沙彌起龕
0288c21: 住來三載別去一朝悲歡離合無動無搖敬沙彌還
0288c22: 識無動搖處麼乃以手引龕云行人別新道歸燕理
0288c23: 舊巢。
0288c24: 下火
0288c25: 蘆花飛白菊蕊舒金侍我巾瓶勞力勞心即今恁麼
0288c26: 去山僧又向何處呼喚汝攛火炬云乘茲煙雲去觀
0288c27: 世得無生。
0288c28: 起骨
0288c29: 三日前起居食宿三日後鍛成金粟仔細看來盡幻
0288c30: 身惟有山青水長綠敬沙彌要會山青水綠麼以骨
0289a01: 投瓶云一番掉換一番新管得無拘何所束。
0289a02: 入塔
0289a03: 層巒疊峙兮山環委蛇旋遶兮水曲四大匪堅兮幻
0289a04: 化無去無來兮露布雖然如是吾建此窣堵惟恨汝
0289a05: 先予一籌那裡是占先處喝一喝云床窄宜先臥粥
0289a06: 稀顧後稠。
0289a07: 熊門韓太君對靈
0289a08: 緣樹陰濃紅蓮燦爛東土結正果西乾綻優曇攸焉
0289a09: 玉山摧且喜金甌湛木人傷悼血淚揮石女垂悲拈
0289a10: 香奠拈香奠勢至親接引文殊攜彼岸且道韓太君
0289a11: 素性溫良善心忠正欽崇四德比孟母之再來德備
0289a12: 十全乘涅槃而歸去太君既識歸去來又向甚麼處
0289a13: 安身立命拈香云輕駕銕船遊大海誠為不怕浪頭
0289a14: 高。
0289a15: 為省念尼起龕
0289a16: 他方異地異地他方縱橫無礙舉步覺場腳跟著地
0289a17: 月映中央且道省念尼腳跟著地又作麼生以手打
0289a18: 圓云來時徒看千江月去後依舊一輪陞。
0289a19: 舉火
0289a20: 月白風輕天清地寧爐火熾盛銕到成金把火炬打
0289a21: 圓相云一絲不挂三冬暖兩火成炎六月寒。
0289a22: 收靈骨
0289a23: 疏雨潤芙蓉西風搖翠柏冷露滴金懷蘆花沙岸白
0289a24: 昨日主今朝客看來總是無心得執骨云玉柱擎拈
0289a25: 白石磷一團和氣滿瓶生。
0289a26: 入塔
0289a27: 天方地圓龍虎盤旋左之鐘鼓右之源泉來脈響應
0289a28: 紫霧垂簾宴坐于斯省念常參以拂子打圓相云優
0289a29: 曇時時燦芻草日日鮮。
0289a30: 偈頌
0289b01: 行住坐臥
0289b02: 山中行踏著嶺頭片石新不用琢離成法器空王殿
0289b03: 上獨稱尊
0289b04: 山中住黃葉飄飄滿庭戶頑童拾得當金錢賽過他
0289b05: 家敵國富
0289b06: 山中坐獼猴持果菴前過擬將奪取讓小廝三二卻
0289b07: 原是一箇
0289b08: 山中臥月影憑闌光正大衲被蒙頭聽漏催任他花
0289b09: 雨遍空播
0289b10: 萬法歸一
0289b11: 象王動步絕狐跡獅子迷蹤遠聖階箇裡全拋金鎖
0289b12: 夢眉毛挂劍笑盈腮
0289b13: 一歸何處
0289b14: 滿空花雨點蒼苔不用移來不用裁到處逢人香引
0289b15: 袖拋籃奪取隱天臺
0289b16: 青州布衫
0289b17: 青青白白不相粘不著蓑衣不覺寒日用慣吞無底
0289b18: 缽埽雲拂日大光天
0289b19: 山居
0289b20: 雲晴古徑筍莖低象舞龍盤蹤跡奇木石點頭含祖
0289b21: 意松杉拱手接賢知霜凝雪凍晨鐘早雨洒煙籠暮
0289b22: 鼓遲中隱幽人疊膝坐不言不語不添衣
0289b23: 又
0289b24: 溪橫綠水湧銀沙淡蕩清虛映月華兩岸蘆花飛素
0289b25: 練一天星斗煥金蛇三賢有意開心蕊十聖無情鼓
0289b26: 智槎謾謂吾儕慵問道相逢一盞趙州茶
0289b27: 慶忠祖塔十首
0289b28: 卓豎凌霄勢接天黃花翠竹自相聯巍峨鞏固乾坤
0289b29: 老一點靈光徹性淵
0289b30: 覿面崔嵬湧翠微玲瓏無縫有誰窺屏山字水堪陳
0289c01: 供紅日當陽萬象輝
0289c02: 白石磷磷勢向東煙霞示現紫金容杖頭吐出無生
0289c03: 話芻草聯芳映碧空
0289c04: 從空湧出鎮娑婆不染松煙不挂蘿麟鳳來棲龍象
0289c05: 舞蒼苔石壁洵謳歌
0289c06: 性天獨露一峰閒劫石團圓翠若蘭五蘊內空含萬
0289c07: 象光搖碧漢徹三天
0289c08: 傑出靈苗豎未央獅窩象窟示當陽心空誓度娑婆
0289c09: 苦淡月疏星意更長
0289c10: 撥開雲霧見天梯面向南山背觸西不是冤家不聚
0289c11: 首遍栽綠竹鳳來儀
0289c12: 光浮紫氣散天花窣堵流暉弄景霞無底籃中多舍
0289c13: 利白雲堆裡是誰家
0289c14: 雨露滋培野鶴棲頂天立地碧中虛有人問道西來
0289c15: 意水滿前江月滿溪
0289c16: 層巒級級勢沖霄露不濕兮風不搖獅子聲驚裂獸
0289c17: 腦象王踏處狐蹤消
0289c18: 源流頌
0289c19: 第一世南嶽懷讓禪師
0289c20: 為法忘軀特地來退參修證是誰裁絕點離塵無一
0289c21: 物剩得春風織錦回
0289c22: 第二世馬祖道一禪師
0289c23: 鏡破痕消別有天何勞磨拂惹塵煙一朝心佛齊拋
0289c24: 卻月在當空水在淵
0289c25: 第三世百丈懷海禪師
0289c26: 江漢茫茫浪鼓天鴨鳧展翅獲歸源雲程遠大忘邊
0289c27: 表吐舌耳聾屬浪傳
0289c28: 第四世黃檗希運禪師
0289c29: 一缽千家度緣詎知婆子快施錢原來不惜家中
0289c30: 寶少雨多風孔酸
0290a01: 第五世臨濟義玄禪師
0290a02: 一度遭傷一快哉腥風毒霧惱人懷三拳一掌輕相
0290a03: 效始悔從前錯弄乖
0290a04: 第六世興化存獎禪師
0290a05: 一株大樹蔭三枝在在花開絕向違一喝如雷驚惺
0290a06: 後贓私依舊落河西
0290a07: 第七世南院慧顒禪師
0290a08: 慣戰將軍不著鎧狼煙倏化祥雲靄真龍應現孰當
0290a09: 頭浪滾濤翻齊赴海
0290a10: 第八世風穴延沼禪師
0290a11: 不計春秋忘歲月杖林山下覓根源等閒得遘傲霜
0290a12: 侶月皎心空體自妍
0290a13: 第九世首山省念禪師
0290a14: 一回舉處一回新拈弄無關任縱橫滿腹含冤難說
0290a15: 出知恩卻是報恩人
0290a16: 第十世太子院善昭禪師
0290a17: 放則舒兮捲則歸一輪映現千江洄從教撲碎菱花
0290a18: 面大地山河盡發輝
0290a19: 第十一世慈明楚圓禪師
0290a20: 當陽巨鑑甚光華己事欲明筭海沙掩口辭窮齒舌
0290a21: 冷滿腔毒氣逗龍蛇
0290a22: 第十二世楊岐方會禪師
0290a23: 幾番曲折實堪嗟窄路相逢眼著沙一擊卒然驚惺
0290a24: 也風光無限屬誰家
0290a25: 第十三世白雲守端禪師
0290a26: 明珠一顆用無端幾度破兮幾度圓輸彼一籌贏百
0290a27: 著藏刀笑裡血痕鮮
0290a28: 第十四世五祖法演禪師
0290a29: 不是佛兮不是心木人騎馬過深村禍門擊破乾坤
0290a30: 闊大地山河總是春
0290b01: 第十五世圓悟佛果禪師
0290b02: 衣裡潛珠不外尋沒絃琴上合知音自從得透聲響
0290b03: 也笑殺靈山不動尊
0290b04: 第十六世大慧宗杲禪師
0290b05: 涼生殿閣迓熏風有句無言盡屬空葉落枝枯渾不
0290b06: 著象王動步絕狐蹤
0290b07: 第十七世懶菴鼎需禪師
0290b08: 學佛挂冠禮別峰優曇換卻杏花紅一朝懶唱無生
0290b09: 調笑月吟風日鎮空
0290b10: 第十八世本菴安永禪師
0290b11: 有無言句動疑猜檢點由來自弄乖一喝倏然肝膽
0290b12: 碎全身放下頂門開
0290b13: 第十九世淨慈慧翁悟明禪師
0290b14: 驅雲逐電涉山川猛虎當頭孰敢前施設門庭推老
0290b15: 將茶瓶接嘴話應圓
0290b16: 第二十世苦口良益禪師
0290b17: 一波纔動萬波隨瑞色常光在在輝水滿西湖秋月
0290b18: 現全提正令顯鋒威
0290b19: 第二十一世筏度普慈禪師
0290b20: 每向村郊訪故人五臺山畔草青青芒鞋唱價錢酬
0290b21: 足話到投機語倍親
0290b22: 第二十二世言道顯禪師
0290b23: 竹篦當頭解垢衣就中只許故人知從今撲碎天
0290b24: 蓋報德酬恩不自欺
0290b25: 第二十三世小菴行密禪師
0290b26: 無聖無靈禮拜誰應聲覿面兩相灰倏聞忽聽絕音
0290b27: 響是是非非總一歸
0290b28: 第二十四世二仰圓欽禪師
0290b29: 利鈍原同一舍居監收嚴密庫中虛忽觀鼠撲油瓶
0290b30: 破慎莫逢人露一絲
0290c01: 第二十五世無念智有禪師
0290c02: 翹日陽和到處春四維上下絕疏親一朝把手談心
0290c03: 訣平地遺殃禍不勝
0290c04: 第二十六世荊山懷寶禪師
0290c05: 月影雲飛映碧窗腳跟踏遍故家鄉自從合節投機
0290c06: 後歸隱南山體用彰
0290c07: 第二十七世銕牛德遠禪師
0290c08: 鋤草存苗意若何幾番雨露秀增多等閒卸卻英雄
0290c09: 奮獅子蹤迷唱凱歌
0290c10: 第二十八世朝陽月明聯池禪師
0290c11: 一輪明月在當天失腳拋頭豈偶然覷透歸根葉落
0290c12: 旨耳聲眼色總無關
0290c13: 第二十九世聚雲吹萬廣真禪師
0290c14: 沒絃琴上覓知音一句分明句句真滿袖香風齊現
0290c15: 出高提祖印耀乾坤
0290c16: 第三十世治平銕壁慧機禪師
0290c17: 幾經鍛煉意捐軀骨碎渾身事事無眼藏心宗隨賣
0290c18: 弄夜市街頭無價珠
0290c19: 第三十一世振宗竺峰幻敏禪師
0290c20: 閃電之機豈等閒雙麟共駕無底船珠光放出豈多
0290c21: 讓銅銕收來不二看火裡波瀾標月指腳頭風快徹
0290c22: 雲天乘流舞棹臨江渚字水屏山永厥傳
0290c23: 
0290c24: 　　　　　　　　　　　　秀
0290c25: 　　　　　　　　　　　　慶
0290c26: 　　　　　　　　訓　　　慧
0290c27: 　　　　　　　　福　　　相
0290c28: 　　　　　　　　滿　　　賢　　　琳
0290c29: 　　　捐貲門人明　徒孫真　玄孫如玉仝刊
0290c30: 　　　　　　　　覺　　　宣　　　明
0290c31: 　　　　　　　　微　　　祥
0290c32: 　　　　　　　　燦　　　明
0290c33: 　　　　　　　　　　　　性
0290c34: 　　　　　　　　　　　　乾
0290c35: 
0290c36: 鑑堂一禪師語錄終
