0329a07: 
0329a08: 
0329a09: No. 1758 [cf. No. 366]
0329a10: 【原】德川時代刊宗教大學藏本，【甲】德川時代刊大谷大學藏本阿彌陀經通贊疏序
0329a11: 
0329a12: 大慈恩寺沙門窺基撰
0329a13: 詳夫理絕眾詮。豈三乘之可攝。智圓萬德。非
0329a14: 十地以能觀。布慈雲而廕四生。洒法雨而濕
0329a15: 九有。由是降神兜率誕跡迦維。厭欲樂於王
0329a16: 宮獲真常於覺樹。良以群生業惑魔黨增強。
0329a17: 騰苦海以闢三途。溺慈舟而吞萬善。是以高
0329a18: 張教網直指淨方。是入聖之玄門乃超凡之
0329a19: 妙躅。十重淨土約地位以等差。九品蓮臺契
0329a20: 根宜之次第。大哉拋空有之門獨斷常之
0329a21: 表。佛者覺道已圓。說者悲心演法。阿彌
0329a22: 陀者無量壽也。經者常法攝貫也。常則百
0329a23: 王不易。法則千代同規。攝則包括眾詮。貫則
0329a24: 通連妙理。故云佛說阿彌陀經也。經如是
0329a25: 我聞等。贊曰。將釋此經略以六門料簡。第一
0329a26: 總敘源由。第二別明宗旨。第三彰經體用。第
0329a27: 四翻譯時人。第五論於頓漸。第六正釋經文。
0329a28: 且初第一總敘源由者。佛從因地發弘誓願
0329a29: 願渡眾生。今赴宿因故說諸法。故法華經方
0329b01: 便品云。舍利弗當知我本立誓願。欲令一切
0329b02: 眾如我等無異。又壽量品云。每自作是念。以
0329b03: 何令眾生得入無上道速成就佛身。若昔因
0329b04: 中若今果位。每皆發願願令眾生猶如我身
0329b05: 得入佛道。故酬本願而說諸經。又如論說。菩
0329b06: 薩初生時放大光明普遍十方。行至七步觀
0329b07: 視四方作師子吼。而說偈言。我生胎分盡。是
0329b08: 最末後身。我已得解脫。當復度眾生。為酬此
0329b09: 願故說諸經。問世尊說法處會頗多。何故祇
0329b10: 園又談慈典。答餘處說法意趣不同。維摩經
0329b11: 即折其偏執。法華經即引入一乘。此經起由
0329b12: 為破三輪故。三種輪者。一為破無常輪。有情
0329b13: 無情皆是無常。令生覺悟捨無常故。二為破
0329b14: 不淨輪。有情無情皆是不淨故。生歸淨土蓮
0329b15: 華化生。捨胎胞血肉之身。破有情不淨也。所
0329b16: 居淨土無諸穢惡。破器世間不淨也。為破不
0329b17: 淨輪故。三為破苦輪。諸眾生為苦逼迫故。令
0329b18: 歸淨土除此苦故。為破此等三種輪故。故說
0329b19: 此經。又為接引二種眾生故。一為接引懈怠
0329b20: 眾生。怯修大行多諸退屈故說此經。因微果
0329b21: 著令身不退故。經云若一日乃至七日便得
0329b22: 往生等。二為散亂眾生馳流諸境沈淪惡道
0329b23: 故說此經。指示西方令心專注故。問處處
0329b24: 說法皆破三輪。何故此經獨彰慈意。答別
0329b25: 經之內雖破三輪。斷捨時長。不同此典。故說
0329b26: 為破三輪。第二別明宗旨者。此方先德總
0329b27: 判經論有其四宗。一立性宗。雜心等是。立五
0329b28: 聚法有體性故。二破性宗。成實等是。破法體
0329b29: 有性唯有相故。三破相宗。般若等是。破法相
0329c01: 狀亦成空故。四顯實宗。涅槃華嚴法華等是。
0329c02: 顯於真實中道義故捨化城而歸寶所等故。此
0329c03: 經乃是第四宗也。依文判教。教但有三。以類
0329c04: 准宗。宗乃有八。教但三者。一多說有宗。說阿
0329c05: 含等小乘教是。二多說空宗中百十二門般
0329c06: 若等是。三非有宗。華嚴深密法華及此經等
0329c07: 是。有為無為名之為有。我及我所名之為空。
0329c08: 此等三教處所廣明。宗有八者。一我法空有
0329c09: 宗。犢子部等是。二有法無我宗。薩婆多等是。
0329c10: 三法無去來宗。大眾部等是。四現通假實宗。
0329c11: 說假部等是。五俗妄真實宗。說出世部等是。
0329c12: 六諸法但名宗。一說部等是。七勝義皆空宗。
0329c13: 般若等經龍樹等說中百論等是。八應理圓實
0329c14: 宗。華嚴法華等及無著等說中道教是。此經
0329c15: 乃是應理圓實宗收。即淨土為宗。更有二宗。
0329c16: 一不說法宗。二說法宗。且不說法宗。龍軍等
0329c17: 言。佛唯有三法。謂大定智悲久離戲論曾不
0329c18: 說法。由佛慈悲本願緣力。眾生識上文義相
0329c19: 生。雖親依自善根力起。而就強緣名為佛說。
0329c20: 故無性云。隨墮八時聞者識上真非真說聚集
0329c21: 顯現以為教體。故經云。始從成道終至涅槃。
0329c22: 於其中間不說一字。如母嚙指子生喚解。二
0329c23: 者親光等言。佛身具有蘊處界等。由離分別
0329c24: 名無戲論。豈不說法。名無戲論。謂宜聞者善
0329c25: 根本願緣力如來識上文義相生。此文義相
0329c26: 是佛利他善根所起。名為佛說。聞者識上雖
0329c27: 不親得。然似彼相分明顯現。故名我聞等。世
0329c28: 親說言。謂餘相續識差別故。令餘相續差別
0329c29: 識生。彼此互為增上緣故。由此護法等隨機
0330a01: 就事教說三乘。此經即是大乘所攝。三藏之
0330a02: 中菩薩藏收。十二分中無問自說教。問白蓮
0330a03: 華教待請方宣。淨土經文因何自說。答說法
0330a04: 華而待請恐生輕慢之情。談淨土以自宣為
0330a05: 顯慈悲之意。旨者旨趣。令捨穢土趣向淨方
0330a06: 之旨也。第三彰經體用者。且體即教體以
0330a07: 五門分別。一攝相歸性。皆以真如為體。二攝
0330a08: 境從心。一切唯識。三攝假從實。即不相應攝
0330a09: 歸色心心所。四體用別論門。即能緣四蘊收
0330a10: 本質相分。各別攝自他有差別故。五聚集顯
0330a11: 現門。如聞諸行無常四字。聚集顯現以為教
0330a12: 體。唯取佛本質聲名句文四法為體。若取影
0330a13: 像教體。便成有漏。若唯取有漏影像為體者。
0330a14: 即應真實。三寶應唯有漏無記。若不爾者如
0330a15: 何影像教體。故知但取無漏聲名句文為體。
0330a16: 聲是實。名句文等是假。更有諸師出教體如
0330a17: 別處說。用者彰穢顯淨為用。又顯實證真之
0330a18: 用也。第四翻譯時人者。此經前後有其四
0330a19: 譯。一秦弘始四年二月八日羅什譯。名小無
0330a20: 量壽經。二宋元嘉年中求那跋陀羅譯。四紙。
0330a21: 三永徽六＝元【原】六年大唐三藏於慈恩寺譯。名稱讚
0330a22: 淨土佛攝受經。十紙。四後秦又譯出阿彌陀
0330a23: 經偈頌一紙而失譯主。今此所解者即是秦
0330a24: 羅什法師所譯。問三時之中此經是何時所
0330a25: 攝。因此問故略明諸師判教。初明此土判教。
0330a26: 二明西天判教。此土判教而有五人。一魏時
0330a27: 三藏菩提流支此云覺受。以佛一代時教總
0330a28: 判為一時。有二義不同教似有多。一教同根
0330a29: 異。如天雨是一所潤三草二木不同等。教法
0330b01: 是一。眾生悟解不同。如聲聞緣覺作四諦十
0330b02: 二因緣解。菩薩作六度解。約根教似有異。二
0330b03: 理同證異。三乘證理不同如三獸之度河淺
0330b04: 深別。故判教一時。二宋朝三藏曇無讖判如
0330b05: 來一代時教為頓漸二時。頓教者。佛一代時
0330b06: 有說二空三性三無性八識二無我等教。皆
0330b07: 是頓教。所以華嚴聲聞對目不聞等是。漸教
0330b08: 者。佛一代時有說四諦緣生五八戒等總名
0330b09: 漸教。三梁朝真諦三藏判如來一代時教為
0330b10: 三時。一有教二空教三非空非有教。且有教
0330b11: 者。佛初成道七年已後說有教。五年度五俱
0330b12: 輪。第六年化舍利弗。第七年度三迦葉。總名
0330b13: 有教。二空教。從第八年至三十八年已來總
0330b14: 說八部般若等是。三非空非有教。從三十九
0330b15: 年至臨涅槃時說非空非有教。法華楞伽思
0330b16: 益等是。四隋朝崛多笈多二三藏判如來教
0330b17: 為四時。一生空教二法空教三法相教四觀
0330b18: 行教。一生空教即十二年前說阿含經等是。
0330b19: 二法空教即三十八年前說八部般若。三法
0330b20: 相教者即三十八年後四十九已來說楞伽思
0330b21: 益法華經等。廣說百法三性三無性八識二
0330b22: 無我等是。四觀行教者。即說華嚴法界觀等
0330b23: 是。五晉朝劉居士山中隱逸自述意懷判教
0330b24: 為五時。一人天教二生空教三法空教四俱
0330b25: 空教五非空非有教。人天教者。即佛成道後
0330b26: 三七日內為提謂長者說三歸五戒十善等。
0330b27: 是未有出世善根器故。覺受難云。提謂經說。
0330b28: 五百賈人將受五戒先懺悔五逆十惡謗法等
0330b29: 罪。世尊言四大本淨吾我本淨。提謂得不起
0330c01: 法忍即無生法忍。五百賈人得柔順忍等皆
0330c02: 是證聖。豈是人天教耶。二生空教者。即十二
0330c03: 年前說二乘之教是。三法空教。即三十年前
0330c04: 說者是。四俱空教者。即三十八年前說八部
0330c05: 般若是。五非空非有教者。即四十年已來說
0330c06: 法華楞伽等經是。二西天判教者。一勝義俱
0330c07: 空宗判教。二應理圓實宗判教。且初那爛
0330c08: 陀寺師子覺智光等依文殊為宗主判教為三
0330c09: 時。一生空二非空非有三俱空。且生空者即
0330c10: 廣說二乘等教是。二非空非有教者即法華
0330c11: 等是。三俱空即八部般若是。第二應理圓實
0330c12: 宗判教者。即那爛陀寺有論師名戒賢。依彌
0330c13: 勒菩薩為宗主判教為三時。一有教。一代時
0330c14: 教說有處是。二空教。但說空處是。三非空
0330c15: 非有教。但說非空非有處是。依圓是有。遍計
0330c16: 等無。是真諦。但以將教就時此非也。戒賢論
0330c17: 師將時就教為正。難真諦云。佛成道後第二
0330c18: 七日說華嚴經。豈是第一時教。又言四十年
0330c19: 後非空非有是第二時教者。即佛臨涅槃說
0330c20: 遺教經。豈是第三時。戒賢將時就教判為正。
0330c21: 此經詮淨土。依圓是有。遍計等無。即是非空
0330c22: 非有教也。第五論頓漸者。曾得二乘果發
0330c23: 心向大者名為漸悟。由生數少或全無故。若
0330c24: 從二凡而歸大者即頓悟攝。未曾證悟二乘
0330c25: 理故生數猶多不名漸悟。涅槃經云。但說初
0330c26: 果迴心八萬劫乃至辟支迦十千劫。既不說
0330c27: 資加二位劫數多少。明知五果迴心方名漸
0330c28: 悟。若七方便迴心但是頓悟收。曾發二乘心
0330c29: 曾修二乘行求歸大者皆名漸悟。具彼性故
0331a01: 修彼行故聞思悟解亦名為悟。何必證悟。況
0331a02: 復亦有生數少者。謂已定生即此生及一坐
0331a03: 順決擇分等。涅槃經且說五果迴心而論劫
0331a04: 數。亦不遮七方便迴心亦名漸悟也。故知資
0331a05: 加二位既亦有生數少。明知迴心皆是漸悟
0331a06: 攝。此之二師。第一師有教有理。第二師無教
0331a07: 有理。此經者一心不亂十念專精便往淨土
0331a08: 頓拋濁世。即頓教所收。故經云若一日乃至
0331a09: 七日一心不亂等。
0331a10: 
0331a11: 阿彌陀經通贊疏卷上
0331a12: 
0331a13: 大慈恩寺沙門窺基撰
0331a14: 經云佛說阿彌陀經。贊曰。下第六正釋本文
0331a15: 分二。初解題目。二釋經文。此初也。佛說者即
0331a16: 能化教主。阿彌陀者。唐言無量壽等也。經者
0331a17: 攝貫等四義也。以勝顯劣。依主釋也。或以別
0331a18: 簡總亦依主釋也。依人得名也。正釋經文者。
0331a19: 經如是我聞。贊曰。此經之中總有三段。初
0331a20: 如是我聞下乃至及釋提桓因等無量諸天大
0331a21: 眾俱名為序分。二從爾時佛告長老舍利弗
0331a22: 從是西方乃至是為甚難已來為正宗分。三
0331a23: 從佛說此經下是流通分。序者。由也始也。陳
0331a24: 教起之因由作法興之漸始故名序分。金僊
0331a25: 演法各有所宗。陳淨域以境殊勸令生而忻
0331a26: 慕故云正宗分也。陳事既終時眾獲益。欲顯
0331a27: 教門不墜冀其遠代流通故名流通分也。若
0331a28: 依古師序分有六。今依佛地論序分有五。一
0331a29: 為令生信。總顯已聞言如是我聞。二說者聽
0331b01: 者共相會遇時分無別故名一時。三說必有
0331b02: 主。欲顯主尊法必殊勝故總稱佛。四說必依
0331b03: 處。在舍衛國祇樹給孤獨園。化身所居。非報
0331b04: 土也。五所被機舍利弗等。如是我聞即為初
0331b05: 也。為令生信總顯已聞。故以三門分別。一說
0331b06: 之所由。二立之所以。三正釋其本文。說之所
0331b07: 由者。如大術經等說其本緣。佛臨涅槃時佛
0331b08: 令有疑當問。時優婆離阿樓馱教阿難問四
0331b09: 事。一佛滅度後諸比丘等以誰為師。二依何
0331b10: 處而住。三惡性比丘如何治罰。四一切經首
0331b11: 當置何言。佛言我滅度後以波羅提木叉為
0331b12: 汝大師。依四念處安止其心。惡性比丘梵檀
0331b13: 治之。此云默然。故不應打罵但默擯故。四一
0331b14: 切經首當置如是我聞等言。後阿難結集還
0331b15: 依佛教故也。二立之所以者。為令眾生生信
0331b16: 順。故智度論云。如是我聞生信也。信受奉行
0331b17: 生智也。信為能入智為能度。信為入法之所
0331b18: 基。智為究竟之玄術。信則所言之理順。順則
0331b19: 師資之道成。由信故所說之法皆可順從。由
0331b20: 順故說聽二徒師資建立。於此信中略為十
0331b21: 釋。一趣極果之初因。依仁王經等。趣聖位之
0331b22: 初因。證諦理之頓漸。故四十心以信為首。最
0331b23: 初發起大菩提心。須具十德起三妙觀。大菩
0331b24: 提心以善根為自體。以善友為良緣。以不退
0331b25: 屈而為策發。攝大乘之清淨增上力堅固心
0331b26: 勝進名菩薩初修無數三大劫。二入諦理之
0331b27: 基漸。諸論皆說。將入聖位有信根信力。有信
0331b28: 根故萬善因此而生。有信力故四魔不能屈
0331b29: 伏。由此經初創令生信。三通妙真之證淨。能
0331c01: 越惡道離貧賤因故。入聖已證四不壞信。信
0331c02: 三寶故能越惡道。由信戒故離貧賤因。故論
0331c03: 亦說有信現觀。四荷至德之嘉。依毘婆沙論。
0331c04: 信者食法味之嘉手。學佛法者如大龍象。以
0331c05: 信為手。以捨為牙。以念為＝頸【原】。以慧為頭。於
0331c06: 其兩肩擔集善法。象所飲噉以鼻為手。故學
0331c07: 佛法者最初生信。五聖七財之元胎法財初
0331c08: 故。學者大賣無規法寶教獲聖財。故初生信。
0331c09: 顯揚論云。七聖財者。謂信戒聞捨慧慚愧。信
0331c10: 即一焉。六善八因之俶落。善法本故。瑜伽論
0331c11: 云。入人諸善法欲為根本。作意所生。觸所集起。
0331c12: 受所引攝。定為增上。慧為最勝。解脫為堅固。
0331c13: 出離為後邊。欲為根本者起希望故。作意所
0331c14: 生者數警覺故。觸所集起者和心心所對勝
0331c15: 緣故。受所引攝者領在心故。定為增上者心
0331c16: 澄寂故。慧為最勝者擇善惡故。解脫為堅固
0331c17: 者息纏縛故。出離為後邊者覺道滿故。信既
0331c18: 為欲依。故最初令起。七啟機門之勝手。攝教
0331c19: 手也。俱舍論云。拔眾生出生死泥。陳正宗為
0331c20: 佛教手。序令生信為眾生手。兩手相攝出淤
0331c21: 泥故。智度論又云。如人有手至於寶山隨意
0331c22: 所取。若其無手空無所得。有信心者入佛寶
0331c23: 山得諸道果。若無信心雖解文義空無所得。
0331c24: 亦此所攝。八湛心水之清珠令心淨故。成唯
0331c25: 識云。信如水精珠能清濁水。能治不信性渾
0331c26: 濁故。九建名道之良資。宣尼云。兵食信三不
0331c27: 可棄。自古皆有死。人無信不立。如大車無輗
0331c28: 小車無軌。其可以行乎。故先令生信。十哀
0331c29: 誠之佳待。春秋云。苟有明信。沼沚之毛
0332a01: 蘋蘩蘊藻之菜可薦鬼神。可羞王公。而況君
0332a02: 子結二國之信。此中十義初八依真後二依
0332a03: 俗。是故經首置如是我聞。如是經義親從佛
0332a04: 聞。離增減失。為令眾生起信樂心順修學故。
0332a05: 正釋其文者。佛地論說。如是言依四義轉。一
0332a06: 依譬喻。如有說言。如是富貴如毘沙門。如是
0332a07: 所傳所聞之法如佛所說。定無有異。定為利
0332a08: 樂方便之因。或當所說如是文句如我昔聞。
0332a09: 二依教誨。如有說言。汝當如是讀誦經論等。
0332a10: 此中如是。遠則佛之教誨。近則傳法之者教
0332a11: 誨。三依問答。謂有問言。汝當所說昔定聞耶。
0332a12: 於此答言。如是我聞。四依許可。如有說言。我
0332a13: 當為汝如是而思如是而作如是而說。謂結
0332a14: 集時諸菩薩咸共請。如汝所聞當如是而說。
0332a15: 傳法菩薩便許可言。如是當說。如我所聞。或
0332a16: 信可言。是事如是。謂如是法我昔所聞。此事
0332a17: 如是。則此當說。定無有異。由四義故經所皆
0332a18: 置如是我聞。真諦三藏云。微細律明阿難昇
0332a19: 座集法藏時。身如真佛具諸好。下座之時還
0332a20: 復本形。勘集藏傳亦作是說。眾有三疑。一疑
0332a21: 佛大悲從涅槃起更說妙法。二疑更有佛從
0332a22: 他方來住此說法。三疑是阿難轉身成佛為
0332a23: 眾說法。今顯如是所說之法。我昔侍佛親所
0332a24: 曾聞。非佛更起他方佛至轉身成佛。為除此
0332a25: 疑。故經初言如是我聞。結集之緣如藏章記。
0332a26: 已上數解。言我聞者。傳法菩薩自指己身言。
0332a27: 如是法親從佛聞。故名我聞。非謂我者定屬
0332a28: 一人。我謂諸蘊。世俗假者。然我有三。一妄所
0332a29: 執我。謂外道等所橫計我。二假施設我。謂大
0332b01: 涅槃常樂我淨除二乘倒強施設故。三世流布
0332b02: 我。謂世共傳天授祠授等。今傳法者隨順世
0332b03: 間自指稱我。問諸佛說法本除我執。何故不
0332b04: 稱無我乃稱我聞。答有四義。一者言說易故。
0332b05: 若說無我通蘊處界。知此經誰。二者順世間
0332b06: 故。三者除無我怖故。言無我者為誰修學。四
0332b07: 者有自他染淨因果事業等故。所以稱我聞。
0332b08: 問若爾何故。不稱名字但稱我聞。答有三義。
0332b09: 一示不乖俗宗。雖顯真宗＝序【甲】宗序不乖俗理。雖顯妙
0332b10: 言不乖欲。雖顯真諦不離俗故。二我者主
0332b11: 宰自在之義。集藏傳云。有三阿難。一阿難陀
0332b12: 云慶喜。持聲聞藏。二阿難跋陀云喜賢。持獨
0332b13: 覺藏。三阿難伽羅云喜海。持菩薩藏。但是一
0332b14: 人。隨德各別。由此阿難多聞聞持。其聞積集
0332b15: 三慧齊備。文義並持。於三藏教總持自在。若
0332b16: 稱名字。雖順正理。無於諸法得自在義。由斯
0332b17: 稱我不阿難。三我〔者〕－【甲】者親義。世間共言我見
0332b18: 聞。此將為親證。若言阿難聞。或非親聞。從他
0332b19: 傳受。今顯親聞世尊所說非是傳聞破他疑
0332b20: 網。故不稱字但言我聞。聞謂耳根發識聽受
0332b21: 所說。今癈耳別就我總稱故名我聞。雖依大
0332b22: 乘根識心所對境和合方名為聞。然根五義
0332b23: 勝於識等故根名聞。若但聞聲可唯在耳。既
0332b24: 緣名義便在意中。故瑜伽言。聞謂比量。耳名
0332b25: 聞者。親聞於聲。與意為門。意方聞故以二為
0332b26: 聞。熏習在總。因聞所成總名為聞。癈別耳意
0332b27: 總名我聞。問慶喜于時親亦見覺知佛所說。
0332b28: 何故但言我聞不言我見乎。答有三義。一欲
0332b29: 證深理要先聞法。名等詮義非色等故。二此
0332c01: 界以聲為佛事。事為所依。名等有故。三希證
0332c02: 菩提要聞熏習。由聞熏習成出世故。由斯經
0332c03: 首＝省【甲】首省不說見覺知。唯說我聞據實。于時亦見佛
0332c04: 說諸餘佛土以光明等而為佛事。可言見等。
0332c05: 經云一時。贊曰。第二說教時分也。此有二
0332c06: 義。一者道理時。說聽二徒雖唯現在五蘊諸
0332c07: 行剎那生滅。即此現法有酬於前引後之義。
0332c08: 即以所酬假名過去。即以所引假名未來。對
0332c09: 此二種說為現在。此過未世並於現在法上假
0332c10: 立。即說聽者五蘊諸法剎那生滅。前後相續
0332c11: 事緒究竟假立三世總名一時。那一生滅之
0332c12: 一時也。二者唯識時。說聽二徒識心之上變
0332c13: 作三時相狀而起。實是現在。隨心分限變作
0332c14: 短長事緒終訖總名一時。如夢所見謂有多
0332c15: 生覺位唯心都無實境。聽者心變三世亦爾。
0332c16: 唯意所緣是不相應行蘊法處法界所攝。不
0332c17: 別約四時八時。但聽者根熟感佛為說。說者
0332c18: 慈悲應機為言。說聽事訖總名時。
0332c19: 經云佛。贊曰。第三說教主也。梵云佛陀此
0332c20: 略云佛。有慧之主唐言覺者。覺有三義。一自
0332c21: 覺勝凡夫。凡夫不自覺故。二覺他勝二乘。彼
0332c22: 不覺他故。三覺行圓滿勝諸菩薩。菩薩雖復
0332c23: 修於二覺行。未圓滿故。佛地論云。具一切智
0332c24: 一切種智。能自開覺亦能開覺一切有情。如
0332c25: 睡夢覺如蓮華開。故名為佛。准諸經梵本皆
0332c26: 稱本師名薄伽梵。佛教安置以此一言含眾
0332c27: 德故。譯之主意存省略。隨方生善故稱佛
0332c28: 名。問此三身中何身所攝。答准處准機。應聲
0332c29: 聞而為化佛。准文准理。教菩薩而即報身。感
0333a01: 者根器不同。應現故通報化。王城鷲嶺劫盡
0333a02: 火燒。鶖子聞經即化佛也。我土安穩壽量長
0333a03: 遠。文殊在中即報身。劬師羅長者三尺以
0333a04: 發心。五百婆羅門見灰身而起信。無邊之菩
0333a05: 薩窮上界而有餘住。小聖之凡夫觀丈。六而
0333a06: 無無盡。今顯主尊教隨定勝。初標教主令生
0333a07: 喜心。
0333a08: 經云在舍衛國祇樹給孤獨園。贊曰。第四
0333a09: 所化處也。梵云室利羅筏悉底。言舍衛者音
0333a10: 訛略也。此中印度境憍薩羅國之都城名。為
0333a11: 別布憍薩羅故以都城為國之稱。金剛般若經
0333a12: 云。在舍婆提城兄弟二人。於此習僊而後得
0333a13: 果。城遂因此號為舍婆提。今新解云。應云豐
0333a14: 德城。一具財物。二好欲境。三饒多聞。四豐解
0333a15: 脫。國豐四德故以為名焉。祇樹者應云誓多
0333a16: 林。言祇樹者訛也。誓多云戰勝。此即太子之
0333a17: 名。太子生時國怨至。戰而得勝遂以為名。
0333a18: 給孤獨者是蘇達多長者此云善施。善施仁
0333a19: 而且。積而能散。極濟貧乏哀恤孤老。時人
0333a20: 美其德號為給孤獨。是刺犀那恃恃王舊
0333a21: 云波斯匿王是也。此名勝軍。蘇達多是彼王
0333a22: 之大臣也。佛在摩竭陀未遊舍衛。給孤獨長
0333a23: 者為兒娶妻遂詣王舍城。時有長者將筵請
0333a24: 佛家修供養。善施問其所由。長者具陳請佛。
0333a25: 彼聞佛德深心歡喜。佛在靈鷲山相去五十
0333a26: 餘里。遙施光照善施。善施尋光遙見世尊。悲
0333a27: 感喜哽如子見父。尋光詣佛路逢天祠。善施
0333a28: 禮拜佛光遂滅。善施慚愧光明還照。尋光至
0333a29: 佛請佛。諸佛國普化有緣。何獨此土。佛時許
0333b01: 可。令舍利子先瞻處所。佛言出家當須寂靜。
0333b02: 豐德人城中小隘。唯城南五六里餘有太
0333b03: 子誓多之園。地幽境媚林密華繁壁方十里。
0333b04: 可置伽藍。善施請買。太子不許。因戲言曰。側
0333b05: 布金滿地高敷五寸。時即賣之。善施許諾太
0333b06: 子辭。以戲言固陳不與。善施請為對理。時淨
0333b07: 居天恐人遮曲。乃化為斷事者斷與善施。善
0333b08: 施得之布金取地。時少五百步未滿十里。一
0333b09: 庫金盡使者來報。善施思惟當取何藏中金。
0333b10: 太子疑其情悔。地而還金。善施具陳心非
0333b11: 悔。太子知其情懇自發勝心。人所貴重莫
0333b12: 過金寶。而彼尚能傾庫買地以造僧園。我何
0333b13: 所乏而無修建。請悔先地長者不從。太子云
0333b14: 許地取金。未論林樹。地隨汝主。林屬我身。共
0333b15: 助成功俱陳供養。外道心嫉奏王聞勝。六種
0333b16: 皆虧闔國重其釋教。佛後遊此告阿難曰。園
0333b17: 地善施所買。樹林祇陀所施。二人同心崇福。
0333b18: 自今已往應謂此地為誓多林給孤獨園。布
0333b19: 金之地自此興焉。
0333b20: 經云與大比丘眾千二百五十人俱。贊曰。
0333b21: 第五所被機。以四門分別。一顯來意。二彰權
0333b22: 實。三定多少。四明次第。來意有二。一為證信
0333b23: 標聽眾者助成慶喜。聞法可信。眾有三疑。今
0333b24: 顯同聞。二證經德。如天帝釋諸天圍繞大梵
0333b25: 天王梵眾圍繞等。今顯法王諸聖圍繞。二彰
0333b26: 權實。如佛地論云。化佛穢土中聲聞等實菩
0333b27: 薩是權。報佛淨土中菩薩是實聲聞等為權。
0333b28: 既是穢土。即菩薩是權也。三定多少。初有五
0333b29: 眾。一道行尊高眾。二悲心廣大眾。三樂法諸
0333c01: 天眾。四欲界人趣眾。五非天修羅眾。三眾此
0333c02: 列。二眾後陳。問何故餘經兼有諸眾八部等。
0333c03: 此經唯獨五眾。答勸歸淨土。境勝地殊。莫非
0333c04: 上德上賢。餘即不能信受。所以獨標五眾不
0333c05: 列餘也。四明次第者。先列聲聞菩薩二眾。是
0333c06: 內護眾。次列帝釋。是外護眾。且內護眾先列
0333c07: 聲聞後明菩薩。佛地論有四解。一形相不同。
0333c08: 聲聞出家形同諸佛。菩薩不爾。二處有近遠。
0333c09: 聲聞近佛。菩薩遠之。三戒德有殊。聲聞出家
0333c10: 持出家戒。菩薩不爾。隨類化生故。四欲令菩
0333c11: 薩於聲聞所捨憍慢故。且初道行尊高眾分
0333c12: 三。初標類舉數。二歎德。三列名。此即初也。
0333c13: 與者。兼并共及之義。龍樹釋大而有五義。一
0333c14: 數大。千二百五十人故。二離大。大障斷故。三
0333c15: 位大。大阿羅漢故。四名大。名稱遠聞故。五識
0333c16: 大。大人大眾所知識故。梵云苾芻。訛云比丘。
0333c17: 由具五義所以不翻。一曰怖魔。初出家時魔
0333c18: 宮振動故。二云乞士。既出家已乞食自濟故。
0333c19: 三名淨持戒。漸入僧數應持戒故。四云淨命。
0333c20: 既受得戒所起三業以無貪發。不依於貪邪
0333c21: 活命故。五曰破惡。漸依聖道滅煩惱邪故。又
0333c22: 依草立名。喻五德草故云比丘。眾者僧也。理
0333c23: 事二和得眾名也。三人已上得僧名故。千二
0333c24: 百五十人俱俱至祇園故。
0333c25: 經云皆是大阿羅漢眾所知識。贊曰。第二
0333c26: 歎德也。新翻大般若及舊論中有十六句。皆
0333c27: 是阿羅漢。諸漏已盡。無復煩惱。得真自在等。
0333c28: 此經之中是初一句。阿羅漢者。唯識論中此
0333c29: 翻為應。而具三義。一應永害煩惱賊故。二應受
0334a01: 人天廣大供養故。三應不受分段生死故。眾
0334a02: 所知識者。名高德重眾所知識故。
0334a03: 經云長老舍利弗摩訶目揵連。贊曰。第三列
0334a04: 名分二。初列名。二總結。如是等諸大弟子。是
0334a05: 總結。且初列名分成八對。第一內智外通對。
0334a06: 第二苦行辨才對。第三悟空知幻對。第四捨
0334a07: 愚離欲對。第五多聞密行對。第六流泉應供
0334a08: 對。第七化貪除慢對。第八施藥筵僧對。今且
0334a09: 初也。具二義故名為長老。一年高臘長故。二
0334a10: 學廣解深故。梵云奢利弗呾羅。此云春亦
0334a11: 云鶖鳥。弗呾羅云子。訛略故云舍利弗。母未
0334a12: 懷此子言詞謇訥。與兄俱悕羅論義常劣於
0334a13: 兄。自懷子後言詞辨捷論勝兄。母多辨故故
0334a14: 曰春。春即今百舌鳥也。是彼所生故復
0334a15: 稱子。亦云鶖子也。尊者大婆羅門種。其父豪
0334a16: 才博識深鑒精微。凡是經籍無不究習。其妻感
0334a17: 夢具告夫曰。吾昨宵夢感見一異人。身被甲
0334a18: 冑手執金剛。摧破諸山追立一山下。夫曰汝夢
0334a19: 甚善。汝當生男。慧學貫世摧諸論師破其宗
0334a20: 致。唯不知一人為佛弟子。果然有娠。母忽聰
0334a21: 明高德。劇談言語無滯礙。尊者年始八歲振
0334a22: 四方。志性淳質其心慈悲。早壞纏結成就智
0334a23: 慧。故云內智也。問千餘羅漢盡到祇園。總證
0334a24: 三明皆登四果。列名之處鶖子何先。答只如
0334a25: 鶖子辨過小聖智常倫。靈山為發請之先。
0334a26: 舍衛作聞經之首。最初標列於理何違。梵云
0334a27: 摩訶沒特伽羅。言大目揵連者訛也。摩訶沒
0334a28: 特伽羅此云大採菽氏。上古有仙居山寂處。
0334a29: 常採菉荳而食。因以為姓。尊者之母是彼之族
0334b01: 也。取母氏姓而與立名。得大神通。揀餘卑姓
0334b02: 故復云大採菽氏。與鶖子少為親友。深厭俗
0334b03: 塵未有歸。二人同事刪闍耶外道學法。乃相
0334b04: 謂曰。此非究竟之理。各於諸處訪求勝法。時
0334b05: 遇馬勝尊者入城化導。鶖子見其威儀閑雅尋
0334b06: 而問曰。尊者師是誰耶。答曰釋迦世尊是我
0334b07: 師也。鶖子曰所說何法可得聞乎。馬勝尊者
0334b08: 隨宜演說云。諸法從緣生。諸法從緣滅。我佛
0334b09: 釋迦師長作如是說。鶖子聞已即證初果。乃
0334b10: 逢目連轉為說法亦得初果。遂與同黨二百五
0334b11: 十人俱往詣佛所。至已頂禮。願從佛法。世尊
0334b12: 告云。善來苾芻。聞是語已戒品具足。漸漸進
0334b13: 修已成羅漢。此尊者神通第一孝養無雙。救
0334b14: 危苦於冥間。薦慈親於天界。故云外通也。
0334b15: 經云摩訶迦葉摩訶迦旃延。贊曰。第二苦行
0334b16: 辨才對。摩訶如前解。迦葉者梵云迦葉波。姓
0334b17: 也。此略云迦葉。此婆羅門姓飲光仙人種。昔
0334b18: 有婆羅門獲證仙果。身體金色飲蔽日月之
0334b19: 光。尊者是彼之種。以姓標名。又迦葉身飲蔽
0334b20: 日月光故以為號。付法藏傳云。往昔過九十
0334b21: 一劫毘婆尸佛入涅槃後。四部弟子起七寶
0334b22: 塔。時彼塔中有佛形像。佛面金色少處缺壞。
0334b23: 有一貧女遊行乞得一金珠。見像面壞欲薄
0334b24: 像面。迦葉爾時作鍛金師。女即持往詣令修
0334b25: 薄。匠師聞於福事歡喜為令作發願。女云願
0334b26: 生生世世常為夫婦。身真金色恒受勝樂。常
0334b27: 修梵行。從是已來九十一劫身金色生天人
0334b28: 中快樂無極。最後詑生第七梵天。時摩竭陀
0334b29: 國有婆羅門名尼律陀。過去修福聰明多
0334c01: 智巨福無量。金銀七寶牛羊田宅奴婢車乘比
0334c02: 瓶沙王千倍為勝。王有金犁千具。彼婆羅門
0334c03: 恐與王齊畏招罪咎。其家但作九百九十九具
0334c04: 金犁唯少一具。其家有金千張。最下之者
0334c05: 價直百千兩金。有六十圌。金栗每圌有三百
0334c06: 四十斛。其家雖富而無子息。於其舍側有一
0334c07: 樹神。頗有靈祇。夫婦累求子息。數年無應。怒
0334c08: 曰今七日盡心奉事。若復無驗必相燒煎。樹
0334c09: 神愁怖告四天王。四天王告帝釋。帝釋遍觀
0334c10: 閻浮。無堪與彼而為子者。即詣梵王廣宣上
0334c11: 事。梵王即以天眼遍觀。一梵天臨當命終。即
0334c12: 往勸之勸其生往。梵天受教即來詑生。滿足
0334c13: 十月生男兒。顏端正身真金色。光明赫照
0334c14: 四十里。相師占云。此兒宿福必定出家。父母
0334c15: 聞之皆懷愁惱。本為求子繼紹。若也出家必
0334c16: 當絕嗣。夫婦議曰。當說何計斷絕其意。復自
0334c17: 思惟。世所耽著唯有美色。當為嫂取。迦葉至
0334c18: 年十五。欲為取妻。語父母言。我意志清淨不
0334c19: 須婚姻。父母不許。兒知難免便設權計語父
0334c20: 母言。能為我得紫金色女端正超世。我當取
0334c21: 之。父母即召諸婆羅門遍行求嫂。諸婆羅門
0334c22: 鑄一金神。端正奇特。持＝特【甲】持特舁行聚落。高聲
0334c23: 唱言。若有在室得見金神禮拜之者。後出嫁
0334c24: 時必得好夫。有一女人身真金色端正無比。
0334c25: 聞此語已出往禮拜金神。長者見之歡喜。即
0334c26: 為取作兒妻。夫婦相見皆無染情。共立要契
0334c27: 各住一房。父母聞已毀除一室令共一房。迦
0334c28: 葉語妻曰。我若眠息汝當行道。汝若睡息我
0334c29: 當行道。妻因睡次申手床前。毒蛇入房欲螫
0335a01: 妻手。迦葉見已以衣掌手舉於舊床。妻便驚
0335a02: 而責之曰。本立要誓各修梵行。今何觸手。
0335a03: 迦葉具陳。妻曰毒蛇螫我手令我半身枯。今
0335a04: 君觸我手令墮三塗。夫妻節操深厭世間。啟
0335a05: 辭父母求欲出家。父母見志不移便即聽許。
0335a06: 夫婦俱共出家來詣佛所。佛即攝受漸得果
0335a07: 滿。此尊者心堅白玉體瑩黃金。杜多之行難
0335a08: 齊。少欲知足情莫並。不歸寂滅。賴且留身入
0335a09: 三昧於足山中。獻袈裟於龍華會上。故云
0335a10: 苦行也。迦旃延者梵云摩訶迦多衍那。云迦
0335a11: 旃延亦訛也。大般若云大迦多衍那。此云大
0335a12: 剪剃種男。剪剃種是婆羅門姓。上古有仙。山
0335a13: 中靜處年歲既久。鬢髮稍長無人為剃。婆羅
0335a14: 門法斥剃髮。一仙有子。兄弟二人俱來覲父。
0335a15: 小者乃為諸仙剃髮。諸仙願護。後成仙道。爾
0335a16: 來此種皆稱剪剃種。尊者身是男子威德特
0335a17: 尊。揀餘卑姓故云大剪剃種男。又西方亦有
0335a18: 取母姓者。今顯是父姓故置男名。古云扇繩。
0335a19: 母戀此子如繩繫扇。又往昔曾為五戒掃地。
0335a20: 果招端正無比。遊行化導遇戍多王。怪其
0335a21: 端正因問世尊。世尊具答王。曾助五戒除穢
0335a22: 亦得端正。王即歡喜更發勝心辨捷無雙。論
0335a23: 義第一也。此尊者辯潟波濤。貌揚玉。能將
0335a24: 慧炬破長夜之昏朦。迫淬詞鋒挫六師之宗
0335a25: 黨。故云辨才也。
0335a26: 經云摩訶俱絺羅離婆多。贊曰。第三悟空
0335a27: 知幻對。摩訶俱瑟恥羅此云大膝。膝蓋大故。
0335a28: 俱絺羅訛也。此舍利弗舅氏。曾與妹論義數
0335a29: 見墮負。發憤遠遊博學道藝。業就歸國。妹已
0335b01: 顏衰甥已披剃。辭妹入寺覓佛論談。頂戴火
0335b02: 盆身被鐵葉。髮毛至地甲長尺餘。嘯月呼風。
0335b03: 來入佛會心懷憍慢。傍若無人。乃見世尊語
0335b04: 世尊曰。攝我甥何法教導。便索論義。世尊
0335b05: 曰。汝以何法為宗。彼答曰。我以不受一切法
0335b06: 為宗。世尊曰。不受一切法之言已是受也。雖
0335b07: 乃墮負慢心未息。世尊乃現神力。令其鐵
0335b08: 葉束身火盆燒頂。悶絕乃伏投心懺謝。投佛
0335b09: 出家。呼之善來。僧儀閑雅已證羅漢。因悟
0335b10: 空理得於道果名曰悟空。此尊者博通道術
0335b11: 遍攬經書。辯若傾江詞同貫玉。一言悟道五
0335b12: 蘊知空。忻淨土以受生。詣祇園而聽法。故云
0335b13: 悟空也。離婆多者梵云頡麗代多。此云室星
0335b14: 北方星也。祀之得子因以為名。或云彗星。彗
0335b15: 星妖星也。此星出時生故因以為名。離婆多
0335b16: 訛也。或云假和合。智度論說。一人值雨止宿
0335b17: 神祠。深夜見鬼屍欲食。須臾大鬼來爭屍
0335b18: 食。各云我自將來。大鬼力強乃奪屍食小者
0335b19: 云梁上之人具見。縱由異常驚怖具實。曰小
0335b20: 鬼將來。大鬼聞語發怒。乃擒彼人取一食
0335b21: 之而去。小鬼感其明證。乃取死屍一足連綴
0335b22: 證人儼若舊質。即自思惟此身虛幻。因詣於
0335b23: 佛所問世尊曰。生死路別。彼此體殊。假合身
0335b24: 軀一何如故。世尊告曰。四大假合五蘊靈華
0335b25: 悟何曉矣。彼人因悟投佛出家。漸成聖果。此
0335b26: 尊者心無苟絇口不虛詞。神祠傷一足之因
0335b27: 佛會了百年之幻也。故云知幻也。
0335b28: 經云周利盤陀伽難陀。贊曰。第四捨愚離
0335b29: 欲對。周利盤陀伽者此云路邊生。有長者有
0335c01: 女。出適他人懷孕乃歸。路邊誕子。名路邊生
0335c02: 也。兄弟二人兄名盤陀伽弟名周利盤陀伽
0335c03: 也。增一云。此尊者父母併亡。兄先入道已成
0335c04: 聖果。彼弟後亦出家。以愚闇時久都無所解。
0335c05: 兄怪曰。徒淹歲久全無知會。違歸俗舍不聽
0335c06: 出家。弟倚寺門嗟歎流淚。世尊見已令付
0335c07: 掃每日習誦。記一忘一。後乃豁然省悟曰。
0335c08: 掃者除穢令淨為義。應是世尊令我斷除身中
0335c09: 煩惱垢也。因茲證果。又五百弟子本起經云。
0335c10: 此尊者往昔驅豕度河。以繩繫口。喘息不通
0335c11: 中流而死。因茲暗昧。捨愚得慧故也。此尊者
0335c12: 前生惡業現世方除。知掃有淨室之功。悟
0335c13: 身因起斷愚之慧。故云捨惡也。梵云孫達羅
0335c14: 難陀此云喜。孫陀羅訛也。是妻號。色美
0335c15: 端嚴無比名。喜是自名擇牧牛難陀。故言
0335c16: 喜。之喜故。是佛親弟。身長一丈五尺二
0335c17: 寸。佛化難陀令求出離。慕戀妻美。種種方便
0335c18: 示之苦樂等。方肯出家已成聖果。此尊者世
0335c19: 尊華萼慶喜雁行戀美色於王宮示惡因於地
0335c20: 獄。從茲惶怖方肯迴心知貪欲是招苦之源。
0335c21: 悟好色是受殃之本。捨榮棄俗剃髮披緇故
0335c22: 云離欲也。
0335c23: 經云阿難陀羅羅。贊曰。第五多聞密行
0335c24: 對。梵云阿難陀此云慶喜。但言阿難翻為歡
0335c25: 喜亦訛也。世尊成道內外咸慶。當喜時生故
0335c26: 云歡喜。已成聖果。又論云。尊者往昔曾為大
0335c27: 富長者。因施誦經沙彌飲。遂發願言。願小師
0335c28: 成佛。願我為多聞弟子。所說教法悉能記持。
0335c29: 今符往願博學多聞。此尊者貌瑩秋蟾心明
0336a01: 皎日。巖間結集誦三藏之教微言。水上分身
0336a02: 應四王之請命。故云多聞也。梵云羅怙羅此
0336a03: 云執日。羅羅不正。執日者障蔽也。往昔曾
0336a04: 為國王太子。兄弟二人大者名日小者名月。
0336a05: 父王崩後兄紹國位。後厭榮貴付位與弟月
0336a06: 太子。乃投佛出家精持禁戒無有少犯。後因
0336a07: 夜暗誤用他人瓶水。鳴鐘作相集僧懺除。眾
0336a08: 僧知罪輕微不與作法懺謝。憂愁轉甚。乃自
0336a09: 入宮告月王求懺盜罪。月王不違兄意。尋遣
0336a10: 左右收兄拘繫一房。貪遂歡娛六日忌治。今
0336a11: 招惡報腹內六年。又云昔填鼠穴六日。今招
0336a12: 斯報六載腹中。此皆不然。太子逾城之日馬
0336a13: 鞭指耶輸之腹。令有此孕表異凡眾特現異
0336a14: 靈。六載胎中方誕殊質。國王疑謗母子俱焚。
0336a15: 火變蓮池都無傷損。群臣國王頓息疑心。知
0336a16: 釋迦之久離染情。顯羅之不同餘眾。又乃
0336a17: 將珠奉佛。雪恥耶輸。鶖子將歸便令度脫。少
0336a18: 欲知足大行密修已證四果。此尊者聖凡莫
0336a19: 測因果難知。內修菩薩之心外現聲聞之相。
0336a20: 故云密行也。
0336a21: 經云憍梵波提賓頭盧波羅墮。贊曰。第六
0336a22: 流泉應供對。梵云笈房底此云牛相。憍梵
0336a23: 波提訛也。過去因摘一莖禾數顆墮地。五百
0336a24: 生中作牛償他。今雖人身尚作牛之相。因
0336a25: 號為牛相比丘。恐人謗毀反墮眾苦。佛令
0336a26: 往忉利天宮。尸利沙園修習禪定。佛入滅時
0336a27: 結集法藏。令人往喚。問曰世尊安樂否。語曰
0336a28: 已滅度。又問我師在無。報曰舍利弗不忍見
0336a29: 世尊滅度。三界無依先已入滅。尊者聞語嗟
0336b01: 嘆再三。乃化水流至下界。水中說偈。偈云憍
0336b02: 梵波提頭面禮。妙眾端嚴第一像。象王既去象
0336b03: 子隨。大師入滅我亦滅。因茲化火焚身入於
0336b04: 寂滅。此尊者辟嫌疑於妙高頂上習禪觀。於
0336b05: 沙利園中忽聞我佛世尊示歸寂滅。又知本
0336b06: 師鶖子現跡沈空。水流偈於巖間火焚身於
0336b07: 天上。故云流泉也。賓頭盧頗羅墮者。案請賓
0336b08: 頭盧經云。賓頭盧者是字。未詳其義。頗羅墮
0336b09: 者是姓。此云利根。故毘奈耶律云。樹提長者
0336b10: 以栴檀置於剎上告云。若有神通能取之
0336b11: 便與。尊者在山納衣之次天眼遙見。削針山
0336b12: 崖騁通便往。線連山埵帶入王城。蔽日翳空。
0336b13: 城中士庶莫不驚惶。孕婦墮胎乃往白佛。佛
0336b14: 呵責已云。汝自今後不得隨吾不得入滅。留
0336b15: 身久住與人增福受請應供。現在南天竺摩
0336b16: 利支山居住受請。垂赴往往現身。請命儀軌
0336b17: 具在請賓頭盧經內。此不繁敘。此尊者受佛
0336b18: 命不入涅槃。恒駐錫於摩利支山每應供
0336b19: 於閻浮世界。故云應供也。
0336b20: 經云迦留陀夷摩訶劫賓那。贊曰。第七化
0336b21: 貪除慢對。迦留陀夷正法念經云。翻為黑曜。
0336b22: 身有黑光。能照曜故。增一云。迦留陀夷夜行
0336b23: 乞食值天陰暗。閃電照見。孕婦驚怖將為神
0336b24: 鬼。時乃墮胎遂詣白佛。佛呵責已便立禁戒
0336b25: 不得夜行乞食。又化慳女令捨慳貪。具如別
0336b26: 處。此尊者驚孕婦傷子。化慳女捨貪。損正
0336b27: 教於一時。立規繩於千古。故云化貪也
0336b28: 　摩訶劫賓那此云房宿。佛與同房宿。化作老
0336b29: 比丘為之說法。因而得道故云房宿。因佛化
0336c01: 導慢心乃除。此尊者世尊以韜藏聖相變現
0336c02: 僧儀。持金錫以同行。處茅堂而共宿。乃知根
0336c03: 熟復本形。相好而發心。聽微言而息慢。
0336c04: 故云除慢也。
0336c05: 經云薄拘羅阿樓馱。贊曰。第八施藥莚
0336c06: 僧對也。梵云薄矩羅此云善容。言薄拘羅訛
0336c07: 也。毘婆尸佛入涅槃後。有一比丘甚患頭痛。
0336c08: 善容時作貧士持一呵梨勒施病比丘。比丘
0336c09: 服已病即除愈。因施藥故九十一劫天上人間
0336c10: 受福快樂。又因往昔曾作比丘。發願不視女
0336c11: 子面。不受女子所施衣。不受女子手中飯。尊
0336c12: 者母苦憶子情切乃入寺看子。善容不樂尋
0336c13: 時遣母便出房門。母懷小憤為兒五逆乃發惡
0336c14: 願。願我來世作伊後母種種治。果應前願
0336c15: 五殺不死。投佛出家遂成聖果。少欲知足塔
0336c16: 涌一錢。故此尊者心唯少欲身不重衣。施良
0336c17: 藥之微因獲無病之殊報。故云施藥也。阿
0336c18: 樓馱者梵云阿泥律陀此云無滅。佛之堂弟。
0336c19: 云阿馱者訛也。應作字。於過去世曾會施
0336c20: 緣覺一食。五十劫中福不滅故。又過去世曾
0336c21: 作獵人欲盜毫珠。以箭挑燈佛相好乃發
0336c22: 勝心。捨棄弓矢誓不害命。善因力故今得出
0336c23: 家。多諸睡眠障習禪定。佛乃呵責。恥見大眾。
0336c24: 更不寢息。乃得天眼。此尊者挑燈少善根獲
0336c25: 天眼之殊功。施食微因緣感福田而無盡。故
0336c26: 云筵僧也。
0336c27: 經云如是等諸大弟子。贊曰。第二結也。標
0336c28: 千餘人列名十六。不能具載故云等也。諸大
0336c29: 弟子者。學在我後故名為弟。解從我生名為
0337a01: 子也。上來道行尊高眾訖。
0337a02: 經云并諸菩薩摩訶薩。贊曰。第二悲心廣大
0337a03: 眾也。又分為三。初標類。二列名。三結之。此即
0337a04: 初也。梵云菩提薩埵摩訶薩埵略云菩薩摩
0337a05: 訶薩。菩薩修行略有二門。一自利大智為首。
0337a06: 二利他大悲為先。菩提覺義智所求果。薩埵
0337a07: 有情義悲所度生。依弘誓語故名菩薩。以二
0337a08: 為境名為菩薩。有財釋也。又覺是所求果。有
0337a09: 情是自身。求三菩提之有情故名菩薩。依主
0337a10: 釋也。云摩訶薩者。今此等菩薩名振十方位
0337a11: 居八地。揀小菩薩表異二乘故云摩訶薩也。
0337a12: 經云文殊師利法王子阿逸多菩薩。贊曰。
0337a13: 第二列名也。分之為二。一十祥三會對。二愍
0337a14: 物策勤對。此即初也。梵云曼殊師利此云妙
0337a15: 吉祥。生時有十種吉祥事故。一光明滿室。二
0337a16: 甘露盈庭。三地涌七珍。四神開伏藏。五生
0337a17: 鳳子。六孩龍肫。七馬產騏驎。八牛生白驛。
0337a18: 九倉變金粟。十象具六牙。故云妙吉祥也。是
0337a19: 北方常喜世界歡喜藏摩尼寶積佛。聞名能
0337a20: 滅四重等罪。又云過去為龍種上尊王佛。華
0337a21: 嚴經說。在此清涼五臺山。與一萬菩薩俱。法
0337a22: 王子者。佛地論云。從世尊口正法所生。紹繼
0337a23: 佛身不斷絕故名法王子。問文殊已三祇行滿
0337a24: 十號身圓。何得息國之化揚於他方而示跡。
0337a25: 答此尊者慈悲廣大利物弘深。顯淨名之悟
0337a26: 理已言。助釋迦而投機演法。或因或果何必
0337a27: 生疑。阿逸多此云慈氏。依梵本應云梅呾利
0337a28: 曳那。此翻為慈。古云彌帝或言彌勒者皆
0337a29: 訛。當來下生之時纔生。便具三十二相。身紫
0337b01: 金色姿容揵特。母性不調。懷子已來悲心濟
0337b02: 物慈心救厄。相師曰。此師子兒之德也。因為
0337b03: 立號稱梅呾利曳那。若釋此名應云梅呾利
0337b04: 曳尼。尼是女聲。母姓慈故因名慈氏。因成現
0337b05: 在果熟當生。忻慕淨方亦來至會。
0337b06: 經云乾陀訶提菩薩常精進菩薩。贊曰。第
0337b07: 二愍物策勤對也。乾陀訶提菩薩者未詳所
0337b08: 譯。稱讚淨土經第三菩薩名不休息。即化利
0337b09: 有情更無止息也。常精進者。念念勝前進
0337b10: 後。更無懈怠故也。
0337b11: 經云與如是等諸大菩薩。贊曰。第三結之
0337b12: 也。已上菩薩眾也。即悲心廣大眾訖。
0337b13: 經云及釋提桓因等無量諸天大眾俱。贊曰。
0337b14: 第三明樂法諸天眾。梵云釋迦提婆因達羅。
0337b15: 釋迦姓也。此釋翻為能。提婆者天也。因達羅
0337b16: 帝也。云釋提桓因言天帝釋俱訛倒也。此在
0337b17: 妙高山頂而住三十三天之帝王。過去字憍
0337b18: 尸迦此云繭兒。名阿摩竭陀。此云無毒害。即
0337b19: 摩竭陀國過去帝釋修因之處。用國為名。修
0337b20: 行因緣如宗輪疏。如帝釋等等者。餘諸天大
0337b21: 眾俱至祇也。上來三眾不同。總是第五所
0337b22: 被機訖五段不同總是序分已竟已下正宗分也。
0337b23: 佛說阿彌陀經通贊疏卷上
