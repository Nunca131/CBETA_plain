0220a01: 大方廣佛華嚴經疏鈔會本第五之一　橫四
0220a02: 唐于闐國三藏沙門實叉難陀　譯
0220a03: 唐清涼山大華嚴寺沙門澄觀撰述
0220a04: 復次普賢菩薩摩訶薩入不思議解脫門方
0220a05: 便海。
0220a06: 自下第二同生眾文分為三初明普賢菩
0220a07: 薩得一切法門次十普菩薩各得一門後
0220a08: 十異名菩薩各一法門此三各有長行及
0220a09: 頌。
0220a10: 就初普賢長行中二初總標所入二別顯
0220a11: 十門今初二句先指陳法體次辯法功能
0220a12: 今初言不思議者謂數過圖度理絕言思
0220a13: 故言方便海者謂不動真而成事巧以因
0220a14: 門契果故云方便謂不動真而成事者即事理無礙為方便如涉
0220a15: 有不迷於空巧以因契果者即事事無礙之方便因果交徹故。
0220b01: 入如來功德海。
0220b02: 後入如來下辯法功能謂證入因圓趣入
0220b03: 果海故然前後但明以別入故各得一
0220b04: 解脫門猶如百川一一入海今明以入
0220b05: 如海入海故得難思解脫門復稱能入
0220b06: 為方便海以普賢是同異二眾之上首故。
0220b07: 所謂有解脫門名嚴淨一切佛國土調伏眾
0220b08: 生令究竟出離。
0220b09: 二所謂下別顯十門以彰無盡一嚴土調
0220b10: 生謂隨所化眾生取佛土故一切佛土者
0220b11: 豎通四土橫該法界橫豎相融故一塵一
0220b12: 剎皆廣大嚴淨故云一切演最妙法故令
0220b13: 所調究竟出離通四土等者並如世界成就品略言者即於一
0220b14: 處有四土故以法性之土為三土體故本遍常自受用土量周法界一如法性他受
0220b15: 用土及變化土不離上二猶如物影不離空及日光而他受用及變化土隨心異見
0221a01: 亦如兩影互相涉入故一塵中則有四土橫遍法界即十方一切差別國土橫相
0221a02: 融者以融橫則一塵之中有十方國以橫融則一塵四土常遍十方結成可知。
0221a03: 有解脫門名普詣一切如來所修具足功德
0221a04: 境界。
0221a05: 二佛遍塵道詣彼修德乃了彼境。
0221a06: 有解脫門名安立一切菩薩地諸大願海。
0221a07: 三通辯安立菩薩六種功德一位二願餘
0221a08: 四在偈。
0221a09: 有解脫門名普現法界微塵數無量身。
0221a10: 四身普應機演所證法。
0221a11: 有解脫門名演說一切國土不可思議數
0221a12: 差別名。
0221a13: 五國土不同所敬各異故隨宜立稱成益
0221a14: 不空如名號品。
0221a15: 有解脫門名一切微塵中悉現無邊諸菩薩
0221b01: 神通境界。
0221b02: 六塵中現身說菩薩行境。
0221b03: 有解脫門名一念中現三世劫成壞事。
0221b04: 七以時隨法融令三世劫及劫中成壞一
0221b05: 念中現無所障礙然事通能所能成壞事
0221b06: 謂火水及風所成壞事天地萬像。
0221b07: 有解脫門名示現一切菩薩諸根海各入自
0221b08: 境界。
0221b09: 八菩薩根海雖繁廣多類但能入自所知
0221b10: 境界豈能測量佛無邊法則顯前來眾海
0221b11: 未測佛德普賢能知此理。
0221b12: 有解脫門名能以神通力化現種種身無
0221b13: 邊法界。
0221b14: 九明如來身體同虛空用周法界。
0221b15: 有解脫門名顯示一切菩薩修行法次第門
0222a01: 入一切智廣大方便。
0222a02: 第十攝因成果故云一切菩薩行入一切
0222a03: 智也妙音宣此故云顯示此亦別釋標中
0222a04: 第二句。
0222a05: 爾時普賢菩薩摩訶薩以自功德復承如來
0222a06: 威神之力普觀一切眾會海已巳即說頌言。
0222a07: 頌中次第如前十門。
0222a08: 佛所莊嚴廣大剎等於一切微塵數清淨佛
0222a09: 子悉滿中雨不思議最妙法。
0222a10: 第一偈前半嚴淨佛國後半調伏眾生兼
0222a11: 顯人法為嚴之義佛子有三一者外子謂
0222a12: 諸凡夫未能紹繼佛家事故二者庶子謂
0222a13: 諸二乘不從如來大法生故三者真子謂
0222a14: 大菩薩從大法喜正所生故此言清淨意
0222a15: 顯第三最妙法者揀非權小昔以妙法淨
0222b01: 所化心故所感土亦有清淨佛子來生其
0222b02: 國還雨妙法。
0222b03: 如於此會見佛坐一切塵中悉如是佛身無
0222b04: 去亦無來所有國土皆明現。
0222b05: 二中前半明總遍別中後半明體用無礙
0222b06: 亦是遍中前半明總遍別中者然能遍所遍不離依正依正各
0222b07: 二一總二別全佛身為正之總一毛孔等為正之別一佛國土為依之總一微塵等
0222b08: 為依之別今以前半佛遍塵中故云總遍別中言體用無礙者上句是體無去來故
0222b09: 下句是用現諸土故亦是總遍總者身遍國故。
0222b10: 顯示菩薩所修行無量趣地諸方便及說難
0222b11: 思真實理令諸佛子入法界。
0222b12: 二中四句即前四義一修十勝行二起十
0222b13: 方便三所證十如四正證法界成薩婆若
0222b14: 地位為餘五為別。
0222b15: 出生化佛如塵數普應生心所欲入深法
0223a01: 界方便門廣大無邊悉開演。
0223a02: 四中前半普現身後半演所證。
0223a03: 如來名號等世間十方國土悉充一切方
0223a04: 便無空過調伏眾生皆離垢。
0223a05: 佛於一切微塵中示現無邊大神力悉坐道
0223a06: 場能演說如佛往昔菩提行。
0223a07: 三世所有廣大劫佛念念中皆示現彼諸成
0223a08: 壞一切事不思議智無不了。
0223a09: 佛子眾會廣無限欲共測量諸佛地諸佛法
0223a10: 門無有邊能悉了知甚為難。
0223a11: 次四偈可知。
0223a12: 佛如虛空無分別等真法界無所依化現周
0223a13: 行靡不至悉坐道場成正覺。
0223a14: 九中初句智身次句智身等法身後二句
0223a15: 化用等法身之周遍略舉正覺實通一切
0223b01: 故上云種種。
0223b02: 佛以妙音廣宣暢一切諸地皆明了普現一
0223b03: 一眾生前盡與如來平等法。
0223b04: 十中三句攝因後句成果。
0223b05: 復次淨德妙光菩薩摩訶薩得往十方菩
0223b06: 薩眾會莊嚴道場解脫門。
0223b07: 第二十普菩薩各得一門第一菩薩前列
0223b08: 名中無以前與普賢共為十普今普賢別
0223b09: 說故加為十以表圓足然偈文具十長行
0223b10: 中第七菩薩及法門俱脫又脫第八菩薩
0223b11: 法門及第九菩薩名至文當知十中第一
0223b12: 嚴處說法皆名為嚴。
0223b13: 普德最勝燈光照菩薩摩訶薩得一念中現
0223b14: 無盡成正覺門教化成熟不思議眾生界解
0223b15: 脫門。
0224a01: 二塵塵皆成正覺已巳為無盡方是正覺一
0224a02: 門有如是等無量成正覺門如出現品辯
0224a03: 隨所成正覺門調生亦爾故云成熟不思
0224a04: 議眾生界。
0224a05: 普光師子幢菩薩摩訶薩得修習菩薩福德
0224a06: 莊嚴出生一切佛國土解脫門。
0224a07: 三修行福海嚴出剎海。
0224a08: 普寶燄妙光菩薩摩訶薩得觀察佛神通境
0224a09: 界無迷惑解脫門。
0224a10: 四以深妙智觀難思境故多處不迷多劫
0224a11: 不厭。
0224a12: 普音功德海幢菩薩摩訶薩得於一眾會道
0224a13: 場中示現一切佛土莊嚴解脫門。
0224a14: 五如一逝多林會頓現一切淨土會會皆
0224a15: 爾念念現殊。
0224b01: 普智光照如來境菩薩摩訶薩得隨逐如來
0224b02: 觀察甚深廣大法界藏解脫門。
0224b03: 六法界含攝無盡故名為藏觀佛法界之
0224b04: 身一毛即無分限。
0224b05: 普覺意聲菩薩摩訶薩得親近承事一切
0224b06: 諸佛供養藏解脫門。
0224b07: 七佛昔行因無佛不供今成佛果無眾不
0224b08: 歸猶如百川馳流趣海。
0224b09: 普清淨無盡福威光菩薩摩訶薩得出生一
0224b10: 切神變廣大加持解脫門。
0224b11: 八遍剎充塵劫窮來際皆佛加持之力。
0224b12: 普寶髻華幢菩薩摩訶薩得普入一切世間
0224b13: 行出生菩薩無邊行門解脫門。
0224b14: 九若無大悲不入生死則不能出菩薩行
0224b15: 門如不入海安能得寶此即化他成己巳如不
0225a01: 入海安能得寶即淨名佛道品譬如不下巨海則不能得無價寶珠如是不入煩惱
0225a02: 大海則不能得一切智寶故。
0225a03: 普相最勝光菩薩摩訶薩得能於無相法界
0225a04: 中出現一切諸佛境界解脫門。
0225a05: 十即依體起用。
0225a06: 爾時淨德妙光菩薩摩訶薩承佛威力普觀
0225a07: 一切菩薩解脫門海已巳即說頌言。
0225a08: 十方所有諸國土一剎那中悉嚴淨以妙音
0225a09: 聲轉法輪普世間無與等。
0225a10: 如來境界無邊際一念法界悉充滿一一塵
0225a11: 中建道場悉證菩提起神變。
0225a12: 世尊往昔修諸行經於百千無量劫一切佛
0225a13: 剎皆莊嚴出現無礙如虛空。
0225a14: 佛神通力無限量充滿無邊一切劫假使經
0225a15: 於無量劫念念觀察無疲厭。
0225b01: 汝應觀佛神通境十方國土皆嚴淨一切於
0225b02: 此悉現前念念不同無量種。
0225b03: 觀佛百千無量劫不得一毛之分限如來無
0225b04: 礙方便門此光普照難思剎。
0225b05: 如來往劫在世間承事無邊諸佛海是故一
0225b06: 切如川騖咸來供養世所尊。
0225b07: 如來出現十方一一塵中無量土其中境
0225b08: 界皆無量悉住無邊無盡劫。
0225b09: 佛於曩劫為眾生修習無邊大悲海隨諸眾
0225b10: 生入生死普化眾會令清淨。
0225b11: 佛住真如法界藏無相無形離諸垢眾生觀
0225b12: 見種種身一切苦難皆消滅。
0225b13: 頌文前已配釋欲表菩薩法門互入故不
0225b14: 結法屬人後亦然。
0225b15: 復次海月光大明菩薩摩訶薩得出生菩薩
0226a01: 諸地諸波羅蜜教化眾生及嚴淨一切佛國
0226a02: 土方便解脫門。
0226a03: 第三十異名菩薩亦各一法長行中一得
0226a04: 成菩薩四種方便一地位二度行三調生
0226a05: 即行位所作四嚴剎通二利因果也或一
0226a06: 地一度滿或地地諸度滿此一為下九
0226a07: 皆別然不出上四多顯調生。
0226a08: 雲音海光離垢藏菩薩摩訶薩得念念中普
0226a09: 入法界種種差別處解脫門。
0226a10: 二謂遍轉法輪。
0226a11: 智生寶髻菩薩摩訶薩得不可思議劫於一
0226a12: 切眾生前現清淨大功德解脫門。
0226a13: 三普示滅惑。
0226a14: 功德自在王淨光菩薩摩訶薩得普見十方
0226a15: 一切菩薩初詣道場時種種莊嚴解脫門。
0226b01: 四普嚴場會。
0226b02: 善勇猛蓮華髻菩薩摩訶薩得隨諸眾生根
0226b03: 解海普為顯示一切佛法解脫門。
0226b04: 五以法隨機。
0226b05: 普智雲日幢菩薩摩訶薩得成就如來智永
0226b06: 住無量劫解脫門。
0226b07: 六為物永存。
0226b08: 大精進金剛菩薩摩訶薩得普入一切無
0226b09: 邊法印力解脫門。
0226b10: 七法印悟物。
0226b11: 香燄光幢菩薩摩訶薩得顯示現在一切佛
0226b12: 始修菩薩行乃至成就智慧聚解脫門。
0226b13: 八頓顯終始。
0226b14: 大明德深美音菩薩摩訶薩得安住毗盧遮
0226b15: 那一切大願海解脫門。
0227a01: 九同佛往修。
0227a02: 大福光智生菩薩摩訶薩得顯示如來法
0227a03: 界甚深境界解脫門。
0227a04: 十光顯如來難思之境以偈對釋文並可
0227a05: 知。
0227a06: 爾時海月光大明菩薩摩訶薩承佛威力普
0227a07: 觀一切菩薩眾莊嚴海已巳即說頌言。
0227a08: 諸波羅蜜及諸地廣大難思悉圓滿無量眾
0227a09: 生盡調伏一切佛土皆嚴淨。
0227a10: 如佛教化眾生界十方國土皆充滿一念心
0227a11: 中轉法輪普應情無不。
0227a12: 佛於無量廣大劫普現一切眾生前如其往
0227a13: 昔廣修治示彼所行清淨處。
0227a14: 我十方無有餘亦見諸佛現神通悉坐道
0227a15: 場成正覺眾會聞法共圍繞。
0227b01: 廣大光明佛法身能以方便現世間普隨眾
0227b02: 生心所樂悉稱其根而雨法。
0227b03: 真如平等無相身離垢光明淨法身智慧寂
0227b04: 靜身無量普應十方而演法。
0227b05: 唯第六偈略須開示初句所證性淨法身
0227b06: 言無相者示真如相身即體義在纏不染
0227b07: 出障非淨凡聖必同故云平等次句出纏
0227b08: 法身也真如出煩惱障故云離垢出所知
0227b09: 障故云光明又塵習雙亡故云離垢真智
0227b10: 圓滿故曰光明淨法身者揀於在纏後半
0227b11: 體用無礙身由出纏故應用無方約理即
0227b12: 是體用無礙約用則止觀雙運故得果則
0227b13: 寂照為身即用之體故寂即體之用故智
0227b14: 體用既無不在佛身何有量耶故能普應
0227b15: 十方此句正顯化用故經云水銀和真金
0228a01: 能塗諸色像智慧與法身處處應現往即
0228a02: 斯義也經云水銀和真金能塗諸色像者金如法身水銀如般若以般若照
0228a03: 機真身隨感故天台智者亦用此義以釋法華壽量應用。
0228a04: 法王諸力皆清淨智慧如空無有邊悉為開
0228a05: 示無遺隱普使眾生同悟入。
0228a06: 如佛往昔所修治乃至成於一切智今放光
0228a07: 明法界於中顯現悉明了。
0228a08: 佛以本願現神通一切十方無不照如佛往
0228a09: 昔修治行光明網中皆演說。
0228a10: 十方境界無有盡無等無邊各差別佛無礙
0228a11: 力發大光一切國土皆明顯。
0228a12: 爾時如來師子之座眾寶妙華輪臺基陛及
0228a13: 諸戶牖如是一切莊嚴具中。
0228a14: 自下第八明座內眾流分於中長分十
0228a15: 一明出處二顯眾類三列眾名四結眾數
0228b01: 五興雲供六供眾海七敬繞佛八座本方
0228b02: 九歎德能十申偈讚今初座即是總寶等
0228b03: 為別如是已巳下結廣從略非獨輪等故云
0228b04: 一切所以此能出者良以座該法界依正
0228b05: 混融一一纖塵無不廣容普遍座所遍剎
0228b06: 恒在座中故從中出非是化也若約法空
0228b07: 之因及法空之座則萬行為嚴能生菩薩。
0228b08: 一一各出佛剎微塵數菩薩摩訶薩。
0228b09: 二一一下顯眾類皆菩薩故。
0228b10: 其名曰海慧自在神通王菩薩摩訶薩雷音
0228b11: 普震菩薩摩訶薩眾寶光明髻菩薩摩訶薩
0228b12: 大智日勇猛慧菩薩摩訶薩不思議功德寶
0228b13: 智印菩薩摩訶薩百目蓮華髻菩薩摩訶薩
0228b14: 金燄圓滿光菩薩摩訶薩法界普音菩薩摩
0228b15: 訶薩雲音淨月菩薩摩訶薩善勇猛光明幢
0229a01: 菩薩摩訶薩。
0229a02: 三其名下列眾名出處既多名亦多種略
0229a03: 舉上首十名耳即如次十方。
0229a04: 如是等而為上首有眾多佛剎微塵數同時
0229a05: 出現。
0229a06: 四如是等下結眾數嚴具非一故有眾多
0229a07: 剎塵。
0229a08: 此諸菩薩各興種種供養雲所謂一切摩尼
0229a09: 寶華雲一切蓮華妙香雲一切寶圓滿光雲
0229a10: 無邊境界香燄雲日藏摩尼輪光明雲一切
0229a11: 意樂音雲無邊色相一切寶燈光燄雲眾
0229a12: 寶樹枝華果雲無盡寶清淨光明摩尼王雲
0229a13: 一切莊嚴具摩尼王雲如是等諸供養雲有
0229a14: 佛世界微塵數。
0229a15: 五此諸菩薩下興供雲。
0229b01: 彼諸菩薩一一皆興如是供養雲雨於一切
0229b02: 道場眾海相續不絕。
0229b03: 六彼諸下供眾海眾多菩薩各興剎塵供
0229b04: 雲已巳重疊難思況相續不絕而諸供具皆
0229b05: 稱雲者乃有多義謂色相顯然智攬無性
0229b06: 從法性空無生法起能現所現無所依
0229b07: 應用而來故來無所從用謝而去故去無
0229b08: 所至而能含慈潤法雨益萬物重重無
0229b09: 礙有雲像焉上下諸文雲義皆爾。
0229b10: 現是雲已巳右繞世尊經無量百千。
0229b11: 七現是雲已巳下明敬繞佛順向殷重瞻望
0229b12: 不足乃至百千。
0229b13: 隨其方面去佛不遠化作無量種種寶蓮華
0229b14: 師子之座各於其上結跏趺坐。
0229b15: 八隨其下坐本方參而不雜也如師子子
0230a01: 亦師子故菩薩座亦名師子自化自坐者
0230a02: 自心智現還自安處故諸佛菩薩坐多跏
0230a03: 趺者為物軌故智論引偈云若結跏趺坐
0230a04: 身安入三昧等若結跏趺坐等者等取餘偈云威德人敬仰如日照
0230a05: 天下除睡覆心身輕不疲覺悟亦輕便安坐如龍蟠見畫跏趺坐魔王亦驚怖
0230a06: 何況入道人安坐不傾動即第八論。
0230a07: 是諸菩薩所行清淨廣大如海句。
0230a08: 九是諸菩薩下歎其德能者有十二句初
0230a09: 餘別。
0230a10: 得智慧光照普門法句隨順諸佛所行無礙
0230a11: 句能入一切辯才法海句。
0230a12: 別顯一一各是一種清淨廣大略束為三
0230a13: 初三明三業清淨廣大一智證普法二身
0230a14: 隨佛行三語入辯海中一義求亦通三業。
0230a15: 得不思議解脫法門句住於如來普門之地
0230b01: 句已巳得一切陀羅尼門悉能容受一切法海
0230b02: 句。
0230b03: 次三明得法清淨廣大一獲自分解脫二
0230b04: 住勝進果位三遍具諸持普門地言即同
0230b05: 經初已踐如來普光明地。
0230b06: 善住三世平等智地句已得深信廣大喜樂
0230b07: 句。
0230b08: 後五福智清淨廣大初二正明後三重顯
0230b09: 今初中一智安理事故云善住二福無不
0230b10: 修故生信喜然三世平等經初已明今更
0230b11: 略示謂依生及佛善住平等且依佛說佛
0230b12: 佛平等法身智身無增減故若依眾生生
0230b13: 生平等煩惱業苦有支皆等若生佛相望
0230b14: 者凡夫現在等佛過去進修得果等佛現
0230b15: 在成佛究竟等佛常住然三世平等下重釋善住三世平等
0231a01: 智地文三初指前摽舉二別明義相三結釋善住智地之言初唯約佛如問明品十
0231a02: 方諸如來同一法身等二唯約生六道雖差皆三雜染此約三世互
0231a03: 望煩惱佛則本有今無眾生則本無今有
0231a04: 菩提則眾生本有今無諸佛則本無今有
0231a05: 約迷悟異則說本今涅槃之性非三世攝
0231a06: 故知三世有法無有是處此約三世下別示義相便引涅
0231a07: 槃四出偈釋今先敘彼經後方釋言四出偈者四處出故亦名四住一即第十經
0231a08: 中出二即十七經三即二十七經四即二十八經初即如來性品南經第九菩薩
0231a09: 品文殊師利白佛言世尊今此純陀猶有疑心佛徵文殊文殊師利言純陀心疑如
0231a10: 來常住以得知見佛性力故若見佛性而為常者本未見時應是無常若本無常後
0231a11: 亦應爾何以故如世間物本無今有已有還無如是等物悉是無常以是義故諸佛
0231a12: 菩薩聲聞緣覺無有差別爾時世尊即說偈言本有今無本無今有三世有法無有
0231a13: 是處善男子以是義故諸佛菩薩聲聞緣覺亦有差別亦無差別文殊師利讚言善
0231a14: 哉誠如聖教我今始解諸佛菩薩聲聞緣覺亦有差別亦無差別佛更不說迦葉便
0231a15: 請佛說如來便為引長者牛之喻以況佛性乳色皆一如性無異上第一出竟第
0231b01: 二出即第十七經南經十五皆梵行品因為迦葉說無所得竟迦葉領解更欲請問
0231b02: 無所得義舉佛先說本有今無偈問如來為答云本有者我昔本有無量煩惱以煩
0231b03: 惱故現在無有大般涅槃言本無者本無般若波羅蜜以無般若波羅蜜故現在具
0231b04: 有諸煩惱結此釋上半若有沙門若婆羅門若天若魔若梵若人說言如來去來現
0231b05: 在有煩惱者無有是處此釋下半下略經意有二一明本有父母之身無金剛身本
0231b06: 無三十二相具有四百四病二云本有無常無我等今無無上菩提本無見佛性今
0231b07: 有無常等總有八大意多同皆明本有有世間妄因今無無出世真德本無無出
0231b08: 世因今有有世間妄法結云我或知言不知有相言無相隨宜化物耳上即第二出
0231b09: 意第三出即二十七經南經二十五師子吼品因說一切眾生定得菩提是故我說
0231b10: 一切眾生定有佛性一切眾生真實未有三十二相八十種好以是義故我說偈云
0231b11: 本有今無等善男子有者凡有三種一未來有二現在有三過去有一切眾生未來
0231b12: 當有無上菩提是名佛性一切眾生現在悉有煩惱是故現在無有三十二相八十
0231b13: 種好一切眾生過去之世有斷煩惱是故現在得見佛性以是義故我常宣說一切
0231b14: 眾生悉有佛性乃至一闡提亦有佛性未來有故如有乳者問言有酥上即第三出
0231b15: 竟第四出即二十八經南經二十六因明食為命因非食即命故說此偈本有今無
0232a01: 等釋曰上四處經偈意大同而用小異諸公多於第十經中廣釋其相遠公引十七
0232a02: 經意釋云上二句自立道理下二句破他定義釋上二句一同第十七經釋下二句
0232a03: 云此文語略亦合云三世無法亦無是處意云於佛煩惱昔有今已巳斷竟故三世有
0232a04: 法無有是處涅槃昔無今已證竟言三世無法亦無是處於眾生反此可知故無一
0232a05: 法三世定有三世定無此意明必互有互無次通難意云佛今現證有異二乘故非
0232a06: 無差彼亦當得則亦無差別此答文殊疑又云佛今已巳證何得難言後亦無常此通
0232a07: 純陀疑諸公大同此意則成此偈但是三世有無之法如何能通純陀之難難意正
0232a08: 云由見佛性而為常者見既有始後必當終如世間物有已還無今明證見何能通
0232a09: 此若超悟法師說答疑意意則善成是生公意但是我始會之非照今有而其釋偈
0232a10: 亦多同遠公將偈答難亦不順理薦福即用本有今無論意出二種疑釋偈下半亦
0232a11: 同遠公不得論意故非盡理今先出論意後出經中四出別意今初先定本有今無
0232a12: 之法謂煩惱業苦是生得名本有解脫聖性是修得是今無釋曰今此正順十七經
0232a13: 本有煩惱今無涅槃等故論云為二乘說不謗大乘若為大乘說是謗大乘意云此
0232a14: 是隨相之法是三世有法迷悟之殊是無常法可化二乘非是大乘涅槃真性上定
0232a15: 本今之法次正說偈意論云此偈有二意一破邪義二立正義破邪義者依語言說
0232b01: 立正義者依於義說不依語言然邪復有二一者外道二者小乘上三句是邪小所
0232b02: 立之法第四句總非之云無有是處初外道者謂本有同僧佉因中有果本無同衛
0232b03: 世因中無果三世有同勒沙婆因中亦有果亦無果皆有多過故云無有是處二破
0232b04: 小乘者如向所說為小乘說煩惱本有為大乘說過三種義謂若煩惱本有為真諦
0232b05: 有為俗諦有若真諦有前後無異煩惱不可斷若俗諦有俗諦無本何名本有言本
0232b06: 無今有者若本無者後不應有若本無法而得有者空應生華諸本無法皆應當生
0232b07: 若三世共有居然不成三世相違故故下結云無有是處則破小乘說三世有法無
0232b08: 有是處也已巳破邪義所言立正義者本有今有過於三世是名正義本有今有者從
0232b09: 初發心至得涅槃一味無異不依生因不依滅因有則清淨凡夫法不能染汙聖人
0232b10: 法不能清淨乃至過一切語言道及一切思惟不可說不可思惟攝受因果非因非
0232b11: 果如來一體最極攝受一切妙寶是大涅槃超過三世為用說涅槃功德乃至常樂
0232b12: 我淨復次有二種義若本有今有則是常見若過三世則是斷見若二義相待成離
0232b13: 斷常是中道義如是俗諦真諦相待故有十二因緣真實何以故離二邊是真十二
0232b14: 因緣若能善則見如來現在於世釋曰此後一復融性相令其無礙餘廣如論
0232b15: 已知論意今將論釋經之疑論云純陀有二因緣故疑一見同相不見別相故生疑
0233a01: 二見別相不見同相故生疑皆是權為物疑然若別配初疑即經中純陀疑後疑即
0233a02: 文殊疑然此二疑文即影略實即二人俱有此疑故論云純陀有二種疑今初云何
0233a03: 見同謂純陀將本無今有疑同本有今無疑云佛本不見佛性後見佛性而得常住
0233a04: 豈非本無今有本無今有即是生法生法必滅故是無常即與世同故云見同云何
0233a05: 不見異不見如來契無三世異於凡小故今舉異答云約緣始會似本無今有涅槃
0233a06: 之性不屬三世智契此性同性是常何得難言有始必終是無常耶純陀疑遣矣若
0233a07: 通文殊疑者文殊見異不見同故疑謂見三乘迷悟差別今同二乘無常盡滅即無
0233a08: 差別此名見異生疑云何不見同不見同無三世故今答云契無三世一得永常何
0233a09: 得同於二乘無常無三世性則無差別會與不會則有差別上根一聞二疑頓遣中
0233a10: 下未悟迦葉起悲梵行品中因無得問佛舉八八之中皆悉結云三世有者無
0233a11: 有是處斯無得矣二十七經因說一切眾生定得菩提是當有義是故說言有三種
0233a12: 有一未來有二過去有三現在有明此三有亦約迷悟佛性菩提豈屬三世二十八
0233a13: 經食為命因非即是命如佛性為因非即是佛亦是三世因緣之法隨相而說若隨
0233a14: 相取亦無是處釋曰上來判釋四出之偈理無不盡次當解釋今用意按十七經
0233a15: 本有今有皆約於妄故本無今無並約於真故云我本有煩惱今無槃本無般若
0233b01: 今有煩惱所以爾者約佛昔因故二十七經則云眾生過去有斷煩惱因緣今見佛
0233b02: 性則是真法本無今有故純陀生疑正約世尊因見佛性本無今有為難是知若真
0233b03: 若妄皆通本有今無本無今有故取經意及彼論意故約生佛相望真妄並說又
0233b04: 十七經約佛昔說故即以佛昔時為本亦以昔時為今例於眾生則以今時為本亦
0233b05: 以今時為今如佛昔有煩惱無異又十七經後之二約佛身上亦說本今皆是影
0233b06: 略今取意則以昔為本現在為今煩惱佛則本有今無者以佛昔為凡夫則有煩
0233b07: 惱今成正覺故無煩惱眾生則本無今有者約性淨故本無煩惱約客塵故今有煩
0233b08: 惱菩提則眾生本有今無者亦約性淨菩提本有今為客塵之所覆故迷真起妄無
0233b09: 有證得圓淨菩提故云今無耳諸佛則本無今有者約圓淨菩提昔未修成故云本
0233b10: 無今已巳修得故云今有上來已巳顯彼偈上半約迷悟異下釋偈下半然論意三句
0233b11: 皆相第四一句拂去上三方為真性今以第三句總牒三世以第四句遣之故云
0233b12: 下半顯性取文小異全是論意云何約迷悟異等謂迷時有妄非是無真悟時見性
0233b13: 性非今有故生公云但是我始會之非照今有照不在今即是莫先為大既云大矣
0233b14: 所以稱常是知迷悟雖異涅槃之性三世不遷湛然常住會即符契同彼性常如始
0233b15: 覺同本無復始本之異何得難言有始必終則純陀之難遣矣若以性淨
0234a01: 而說則佛與眾生現今平等而不妨迷悟
0234a02: 之殊是故三乘亦有差別亦無差別眾生
0234a03: 寂滅即是法身法身隨緣即是眾生故寂
0234a04: 滅非無之眾生恒不異真而成立隨緣非
0234a05: 有之法身恒不異事而顯現是故染淨三
0234a06: 世一切諸法無不平等況稱性互收若以性淨
0234a07: 下第二約同時平等正是前偈下半之意以離三世性故現今平等而不妨迷悟之
0234a08: 殊者即是論主末後融其性相令離斷常若相外有性性為斷滅相是定常故離迷
0234a09: 悟無別真性因乖常故有三界無常因解無常之實性故成常智二理不偏照與之
0234a10: 符猶懸鏡高堂萬像斯鑒經引二烏意在此也是故三乘亦有差別亦無差別即是
0234a11: 槃文殊領解性無二故故無差別迷悟淺深故有差別則文殊之疑遺矣二疑既
0234a12: 遣迦葉之疑亦亡餘如上論眾生寂滅即是法身下示於亦有差別亦無差別之相
0234a13: 言眾生寂滅即是法身者生不異佛法身隨緣名曰眾生者佛不異生則無差別矣
0234a14: 寂滅非無之眾生恒不異真而成立下一對明無差不礙差寂滅故無差非無眾生
0234a15: 故不礙差恒不異真成上寂滅而成立言成上非無之眾生隨緣非有之法身恒不
0234b01: 異事而顯現者隨緣故佛不異生非有之法身則不礙異生恒不異事成上隨緣而
0234b02: 顯現成上非有之法身是故染淨下總以融結況稱性互者上但事理無礙已是
0234b03: 難思餘經容有此則事事無礙唯華嚴意如是解者名為善住
0234b04: 一切智地如地能生終歸於地萬法依於
0234b05: 佛智究竟還至一切智也如是下結釋可知此上一義乃
0234b06: 是傍來涅槃玄旨於是乎見也。
0234b07: 無邊福聚極善清淨句虛空法界靡不觀察
0234b08: 句十方世界一切國土所有佛興咸勤供養
0234b09: 句。
0234b10: 後三重顯中一淨前福障故令諸福無邊
0234b11: 清淨二成上智慧由觀法界虛空三近勝
0234b12: 緣故成前二。
0234b13: 大方廣佛華嚴經疏鈔會本第五之一
0234b14: 音釋川騖騖亡遇切馳也。陛部禮切升堂之階也。牖音酉穿壁交
0234b15: 也。跏趺跏音加趺音夫跏趺屈足坐也。古候切取牛乳也。
0235a01: 大方廣佛華嚴經鈔會本第五之二　橫五
0235a02: 唐于闐國三藏沙門實叉難陀　譯
0235a03: 唐清涼山大華嚴寺沙門澄觀撰述
0235a04: 爾時海慧自在神通王菩薩摩訶薩承佛威
0235a05: 力普觀一切道場眾海即說頌言。
0235a06: 十爾時下說偈讚佛中十菩薩各別說偈
0235a07: 即為十就初海慧頌中歎佛身座。
0235a08: 諸佛所悟悉已知如空無礙皆明照光十
0235a09: 方無量土處於眾會普嚴潔。
0235a10: 初五歎佛身具德一讚智慧。
0235a11: 如來功德不可量十方法界悉充滿普坐一
0235a12: 切樹王下諸大自在共雲集。
0235a13: 二讚功德。
0235a14: 佛有如是神通力一念現於無盡相如來境
0235a15: 界無有邊各隨解脫能觀見。
0235b01: 三讚神通。
0235b02: 如來往昔經劫海在於諸有勤修行種種方
0235b03: 便化眾生令彼受行諸佛法。
0235b04: 四讚因深。
0235b05: 毘盧遮那具嚴好坐蓮華藏師子座一切眾
0235b06: 會皆清淨寂然而住同瞻仰。
0235b07: 五讚果勝。
0235b08: 摩尼寶藏放光明普發無邊香雲無量華
0235b09: 纓共垂布如是座上如來坐。
0235b10: 種種嚴飾吉祥門恒放燈光寶雲廣大熾
0235b11: 然無不照牟尼處上增嚴好。
0235b12: 種種摩尼麗妙寶蓮華所垂飾恒出妙
0235b13: 音聞者悅佛坐其上特明顯。
0235b14: 寶輪承座半月形金剛為臺色明持髻菩
0235b15: 薩常圍繞佛在其中最光耀。
0236a01: 種種變化滿十方演說如來廣大願一切影
0236a02: 像於中現如是座上佛安坐。
0236a03: 後五歎所坐嚴麗此眾既從座現故多歎
0236a04: 座文並可知。
0236a05: 爾時雷音普震菩薩摩訶薩承佛威力普觀
0236a06: 一切道場眾海即說頌言。
0236a07: 世尊往集菩提行供養十方無量佛善逝威
0236a08: 力所加持如來座中無不。
0236a09: 香摩尼如意王填飾妙華師子座種種莊
0236a10: 嚴皆影現一切眾會悉明矚。
0236a11: 佛座普現莊嚴相念念色類各差別隨諸眾
0236a12: 生解不同各見佛坐於其上。
0236a13: 寶枝垂布蓮華網華開踊現諸菩薩各出微
0236a14: 妙悅意聲稱讚如來坐於座。
0236a15: 第二雷音菩薩十頌歎座及地文分三別
0236b01: 初四直歎座可知。
0236b02: 佛功德量如虛空一切莊嚴從此生一一地
0236b03: 中嚴飾事一切眾生不能了。
0236b04: 金剛為地無能壞廣博清淨極夷坦摩尼為
0236b05: 網垂布空菩提樹下皆周。
0236b06: 其地無邊色相殊真金為末布其中普散名
0236b07: 華及眾寶悉以光瑩如來座。
0236b08: 次三歎於場地即轉顯座嚴於中初。總
0236b09: 顯因深德廣故嚴事難思金剛下別顯末
0236b10: 後一句結瑩寶座。
0236b11: 地神歡喜而踊躍剎那示現無有盡普興一
0236b12: 切莊嚴雲恒在佛前瞻仰住。
0236b13: 寶燈廣大極熾然香流光無斷絕隨時示
0236b14: 現各差別地神以此為供養。
0236b15: 十方一切剎土中彼地所有諸莊嚴今此道
0237a01: 場無不現以佛威神故能爾。
0237a02: 後三偈歎地上之嚴於中前二地神興供
0237a03: 嚴後一佛力展轉嚴。
0237a04: 爾時眾寶光明髻菩薩摩訶薩承佛威力普
0237a05: 觀一切道場眾海即說頌言。
0237a06: 世尊往昔修行時見諸佛土皆圓滿如是所
0237a07: 見地無盡此道場中皆顯現。
0237a08: 世尊廣大神通力舒光普雨摩尼寶如是寶
0237a09: 藏散道場其地周迴悉嚴麗。
0237a10: 如來福德神通力摩尼妙寶普莊嚴其地及
0237a11: 以菩提樹遞發光音而演說。
0237a12: 寶燈無量從空雨寶王間錯為嚴飾悉吐微
0237a13: 妙演法音如是地神之所現。
0237a14: 寶地普現妙光雲寶炬明如電發寶網遐
0237a15: 張覆其上寶枝雜布為嚴好。
0237b01: 第三眾寶光髻菩薩讚中獨讚場地殊異
0237b02: 德十頌分二前五德用圓備。
0237b03: 汝等普觀於此地種種妙寶所莊嚴顯示眾
0237b04: 生諸業海令彼了知真法性。
0237b05: 普十方一切佛所有圓滿菩提樹莫不皆
0237b06: 現道場中演說如來清淨法。
0237b07: 隨諸眾生心所樂其地普出妙音聲如佛座
0237b08: 上所應演一一法門咸具說。
0237b09: 其地恒出妙香光光中普演清淨音若有眾
0237b10: 生堪受法悉使得聞煩惱滅。
0237b11: 一一莊嚴悉圓滿假使億劫無能說如來神
0237b12: 力靡不周是故其地皆嚴淨。
0237b13: 後五法化流通言如佛座上所應演者九
0237b14: 會五周之文一化隨宜之說已具演於場
0237b15: 地之中九會五周之文等者指此上一經一化隨宜則始從鹿苑終至雙林
0238a01: 一乘三乘場地頓演何如來言說之耶。
0238a02: 爾時大智日勇猛慧菩薩摩訶薩承佛威力
0238a03: 普觀一切道場眾海即說頌言。
0238a04: 世尊凝睟處法堂炳然照耀宮殿中隨諸眾
0238a05: 生心所樂其身普現十方土。
0238a06: 第四大智日頌歎佛所處宮殿十頌分二
0238a07: 初一總明次讚處彰人故此偈標人顯
0238a08: 處凝者嚴整之貌晬者視也謂肅然而視。
0238a09: 如來宮殿不思議摩尼寶藏為嚴飾諸莊嚴
0238a10: 具咸光耀佛坐其中特明顯。
0238a11: 摩尼為柱種種色真金鈴鐸如雲布寶階四
0238a12: 面列成行門闥隨方咸洞啟。
0238a13: 妙華繒莊嚴帳寶樹枝條共嚴飾摩尼瓔
0238a14: 珞四面垂智海於中湛然坐。
0238a15: 摩尼為網妙香幢光燈明若雲布覆以種
0238b01: 種莊嚴具超世正知於此坐。
0238b02: 後九別明於中二前四明宮殿體攝眾德
0238b03: 即廣其前半後五明妙用自在即廣其後
0238b04: 半今初初一宮殿雖耀佛坐增明即廣前
0238b05: 炳然照耀宮殿中也次二頌略辯七嚴結
0238b06: 以智海廣上凝睟處法堂也謂內持寶柱
0238b07: 簷垂金鈴外列門階上羅華帳寶樹交
0238b08: 寶瓔周垂為七嚴也闥小門也洞達也如
0238b09: 雲布者重重無量次次相承也上云凝睟
0238b10: 則目視不瞬特由內無識浪故云智海湛
0238b11: 然次一頌羅以寶網列以香幢布以明
0238b12: 覆以嚴具結云超世即廣上世尊處法堂
0238b13: 也光如雲布者若彩雲向日上下齊明也。
0238b14: 十方普現變化雲其雲演說世間一切眾
0238b15: 生悉調伏如是皆從佛宮現。
0239a01: 後五中一羅身雲以調生正顯前文現十
0239a02: 方土。
0239a03: 摩尼為樹發妙華十方所有無能匹三世國
0239a04: 土莊嚴事莫不於中現其影。
0239a05: 二寶樹現三世之嚴。
0239a06: 處處皆有摩尼聚光熾然無量種門牖隨
0239a07: 方相間開棟宇莊嚴極殊麗。
0239a08: 三略舉多嚴。
0239a09: 如來宮殿不思議清淨光明具眾相一切宮
0239a10: 殿於中現一一皆有如來坐。
0239a11: 四即上諸嚴卷攝多嚴重重佛坐。
0239a12: 如來宮殿無有邊自然覺者處其中十方一
0239a13: 切諸眾會莫不向佛而來集。
0239a14: 五結歎無盡主伴雲會。
0239a15: 爾時不思議功德寶智印菩薩摩訶薩承佛
0239b01: 威力普觀一切道場眾海即說頌言。
0239b02: 佛昔修治眾福海一切剎土微塵數神通願
0239b03: 力所出生道場嚴淨無諸垢。
0239b04: 第五不思議菩薩通讚場樹自在德十頌
0239b05: 分二初一總顯謂宿因願力深廣難思神
0239b06: 通現緣生果嚴淨。
0239b07: 如意珠王作樹根金剛摩尼以為身寶網遐
0239b08: 施覆其上妙香氛氳共旋繞。
0239b09: 樹枝嚴飾備眾寶摩尼為榦爭聳擢枝條密
0239b10: 布如重雲佛於其下坐道場。
0239b11: 道場廣大不思議其樹周迴盡彌覆密葉繁
0239b12: 華相庇映華中悉結摩尼果。
0239b13: 一切枝間發妙光其光照道場中清淨熾
0239b14: 然無有盡以佛願力如斯現。
0239b15: 摩尼寶藏以為華布影騰暉若雲樹垂
0240a01: 芳無不於道場中普嚴飾。
0240a02: 後九別顯分三初五歎樹具德嚴場於中
0240a03: 初二身榦森聳次二枝葉蔭後一華果
0240a04: 芬輝。
0240a05: 汝觀善逝道場中蓮華寶網俱清淨光成
0240a06: 輪從此現鈴音鐸響雲間發。
0240a07: 二有一偈歎場地蓮網謂蓮華布地則下
0240a08: 轉光輪寶網羅空則雲間響發。
0240a09: 十方一切國土中所有妙色莊嚴樹菩提樹
0240a10: 中無不現佛於其下離眾垢。
0240a11: 道場廣大福所成樹枝雨寶恒無盡寶中出
0240a12: 現諸菩薩悉往十方供事佛。
0240a13: 諸佛境界不思議普令其樹出樂音如昔所
0240a14: 集菩提道眾會聞音咸得見。
0240a15: 三有三偈歎樹自在初一收入後二出生。
0240b01: 爾時百目蓮華髻菩薩摩訶薩承佛威力普
0240b02: 觀一切道場眾海即說頌言。
0240b03: 一切摩尼出妙音稱揚三世諸佛名彼佛無
0240b04: 量神通事此道場中皆現。
0240b05: 眾華競發如纓布光雲流演十方菩提樹
0240b06: 神持向佛一心瞻仰為供養。
0240b07: 摩尼光悉成幢幢中熾然發妙香其香普
0240b08: 熏一切眾是故其處皆嚴潔。
0240b09: 蓮華垂布金色光其光演佛妙聲雲普蔭十
0240b10: 方諸剎土永息眾生煩惱熱。
0240b11: 菩提樹王自在力常放光明極清淨十方眾
0240b12: 會無有邊莫不影現道場中。
0240b13: 寶枝光若明燈其光演音宣大願如佛往
0240b14: 昔於諸有本所修行皆具說。
0240b15: 樹下諸神剎塵數悉共依於此道場各各如
0241a01: 來道樹前念念宣揚解脫門。
0241a02: 世尊往昔修諸行供養一切諸如來本所修
0241a03: 行及名聞摩尼寶中皆悉現。
0241a04: 道場一切出妙音其音廣大十方若有眾
0241a05: 生堪受法莫不調伏令清淨。
0241a06: 第六百目菩薩頌中雙歎場樹備德自在
0241a07: 法化宣流前九偈各一門。
0241a08: 如來往昔普修治一切無量莊嚴事十方一
0241a09: 切菩提樹一一莊嚴無量種。
0241a10: 後一結嚴周遍並顯可知。
0241a11: 第七金頌歎佛十力功德一頌一力下
0241a12: 諸經文屢明十力是佛不共之德佛佛等
0241a13: 有菩薩緣此發心梵行品云復應修習一
0241a14: 一力中有無量義悉應諮問故不可不知
0241a15: 下諸經文屢明十力下文分三初立章所由即七門中初門也恐當宗責其名相
0241b01: 故總出斯意文有五意一經文多故解斯一節餘處例然二是不共德三佛佛等有
0241b02: 此二是瑜伽二門四菩薩緣此心即十住品不識十力如何心五梵行令觀不
0241b03: 了十力非真梵行然大般若五十三顯揚第四對
0241b04: 法第十四廣辯今略以七門分別一立意
0241b05: 二釋名三自性四作業五次第六差別七
0241b06: 釋文然了其名則知作業對文料揀差別
0241b07: 易見故將作業差別并釋別名並於釋文
0241b08: 中顯今初立意者智論意云顯佛大人有
0241b09: 真實力令外道心伏二乘希向菩薩倣之
0241b10: 能成辦大事終獲其果故須辯之如來唯
0241b11: 一諸法實相智力此力有十種用故說為
0241b12: 十謂於十境皆委悉正知故由時品類相
0241b13: 續分別有無量力度人因緣故但說十足
0241b14: 辯其事謂以初力知可度不可度次業力
0241b15: 知有障無障以定力知味著不味著以根
0242a01: 力知智多少以欲力知所樂以性力知深
0242a02: 心所趣以至處力籌量眾生解脫門以宿
0242a03: 命力分別先所從來以生死力分別生處
0242a04: 好醜以漏盡力知眾生得槃佛以此十
0242a05: 度生審諦故但說十由時下三成多所以即瑜伽中分別門然
0242a06: 瑜伽亦說七門與此小異一自性二分別三不共四平等五作業六次第七差別前
0242a07: 有二門今有分別云何分別瑜伽云由三分別當知無量一由時分分別謂墮三世
0242a08: 一切所知隨悟入故二由品類分別一切有為自相共相一切行相隨悟入故三由
0242a09: 相續分別謂諸有情各各差別一切相續一切事義隨悟入故第二釋名
0242a10: 初總後別今初總名力者能摧怨敵義不
0242a11: 可屈伏義故說名力瑜伽云與一切種饒
0242a12: 益一切有情功能具相應故畢竟勝伏一
0242a13: 切魔怨大威力故說名為力對法云善除
0242a14: 眾魔善記問論故十名力十者是數帶數
0242a15: 釋也別名至文當釋。
0242b01: 三自性者瑜伽五十七云佛具知根慧根
0242b02: 為體對法論云若定若慧及彼相應諸心
0242b03: 心所為性菩薩地總以五根為性統其文
0242b04: 義應具六種一最勝體故決擇分中慧根
0242b05: 為性二引生體對法兼定三剋實體菩薩
0242b06: 地云五根為性由慧勝故且說十力慧為
0242b07: 自性所以但言處非處等智力不言信進
0242b08: 等力四相應體對法兼取相應心法四蘊
0242b09: 為性五眷屬體五蘊為體定共道共無漏
0242b10: 色等助為體故此雖無文理必應爾遮犯
0242b11: 戒垢助摧怨故六依此經融一切法以為
0242b12: 其性無礙法界理應爾故。
0242b13: 四作業者即是辯相至文當顯。
0242b14: 五次第者諸文或有前各有所由此文
0242b15: 所列次第與十住全同淨行品則界在解
0243a01: 前梵行品禪定解脫當其第三宿命居天
0243a02: 眼之後餘同此次瑜伽四十九及智論二
0243a03: 十七亦禪居第三餘同此次且依論明次
0243a04: 第者智論云初力為總餘九為別於初力
0243a05: 中分別有九故初一力通知萬法下九展
0243a06: 轉開之謂初令知因緣果報故起業力次
0243a07: 業煩惱故縛淨禪定解脫故解令去縛就
0243a08: 解次根有利鈍鈍者為有造業利者為不
0243a09: 生故集業由善惡二欲成上下根此二種
0243a10: 欲由二種性以有種種性因緣故行二種
0243a11: 道謂善道惡道次知其過去審彼未來次
0243a12: 以方便壞其因緣果報相續故說漏盡瑜
0243a13: 伽有多門次第廣如第五十說上來依論
0243a14: 次第而今禪居第七者二論梵行為對自
0243a15: 業有離欲不離欲故禪居第三此經十住
0243b01: 為對遍趣行有清淨不清淨故居第七若
0243b02: 習欲成性即界居欲後若由性起欲則界
0243b03: 居欲前若執常者先說宿住若為執斷先
0243b04: 辯其天眼餘無別理故經論皆定瑜伽有下指廣
0243b05: 在餘言多門者論云如來初成正覺即頓證得十力後方次第現前謂初起處非處
0243b06: 力觀察諸法建立一切無倒因果既觀察已次起自業智力謂有希求欲界勝果方
0243b07: 便為說令離不善故若有希求世間離欲之道教授令趣禪定功德故起定力若諸
0243b08: 有情希求出世離欲法者為說出世之道謂於此中先起根力觀根勝劣次觀彼根
0243b09: 為先所有意樂次觀意樂為先所有隨眠既知根欲及隨眠已巳次令於所緣中而得
0243b10: 趣入次由於所緣趣入門加行攝住心已淨修行已巳為說中道今離斷常謂宿命除
0243b11: 常天眼除斷次令永斷一切煩惱及諸習氣起漏盡力更有異門次第恐繁不引。
0243b12: 六差別者謂此十力展轉相望亦有差別
0243b13: 亦無差別至文當明。
0243b14: 七釋文然此經宗異義皆融攝故一一力
0243b15: 中具攝十力乃至包盡法界是以宿命乃
0244a01: 云智包三世天眼則見盡法界非唯見盡
0244a02: 佛眼如空即是法界非唯智包亦能毛孔
0244a03: 頓現業力即觀法性豈唯但是有為約門
0244a04: 有殊故他宗不壞。
0244a05: 爾時金圓滿光菩薩摩訶薩承佛威力普
0244a06: 觀一切道場眾海即說頌言。
0244a07: 佛昔修習菩提行於諸境界解明了處與非
0244a08: 處淨無疑此是如來初智力。
0244a09: 第一偈即處非處智力謂善因樂果斯有
0244a10: 是處善因苦果無有是處惡因苦果等例
0244a11: 上可知處者建立義依義起義能建立果
0244a12: 與果為依能起果法故立處名於此正知
0244a13: 故名智力第一偈下一釋名即因果相當名之為處若不相當名為非處
0244a14: 其作業者即如實知因之與果及能降伏
0244a15: 無因惡因種種諍論既遍知已可度者度
0244b01: 不可度者為作因緣文中上半往因下半
0244b02: 顯智力於諸境界正解明了即辯此力通
0244b03: 知一切法也。
0244b04: 如昔等觀諸法性一切業海皆明徹如是今
0244b05: 於光網中普十方能具演。
0244b06: 第二偈即過未現在業報智力瑜伽名自
0244b07: 業智力今言一切業者謂於三世中善等
0244b08: 三業及順現等皆名自業於自所作受用
0244b09: 果業如實知故與初何別若正了知所造
0244b10: 善等業感愛等果此由初力若了能造善
0244b11: 惡等業感愛等果是自業力文中上半往
0244b12: 因下半現果與初何別下次辯差別也初力約所造自業約能造此猶
0244b13: 未了云何能所謂以人望業已殺等竟此教等業必招於果名為所造此人若行於
0244b14: 殺必墮地獄此名能造即上自業各隨善惡而感果故即是作業。
0244b15: 往劫修治大方便隨眾生根而化誘普使眾
0245a01: 會心清淨故佛能成根智力。
0245a02: 第三偈即根勝劣智力謂信等五根此
0245a03: 中上名為勝劣於此正知及能於彼如應
0245a04: 如宜為說正法即是作業偈中三句往因
0245a05: 一句今果及能於彼下二明作業其於此正知向上釋智力字向下釋能
0245a06: 作業下皆之。
0245a07: 如諸眾生解不同欲樂諸行各差別隨其所
0245a08: 應為說法佛以智力能如是。
0245a09: 四即種種解智力亦名勝解謂若從他起
0245a10: 信以為其先或觀諸法以為其先成中
0245a11: 上愛樂名種種勝解亦名為欲欲謂信喜
0245a12: 好樂如或貪財利或好名聞好定好慧種
0245a13: 種不同如來正知令捨不淨增長於淨此
0245a14: 與前根何異根約宿成智有多少解約現
0245a15: 起好樂不同論云若照諸根為先彼彼法
0245b01: 中種種意樂是根智力若正分別意樂差
0245b02: 別是解智力在文可見此與前根下三辯差別此有二解一
0245b03: 約宿現起別故智論云以二種欲作上下根因緣故十地論中別歎根欲如有根無
0245b04: 欲能解不樂有欲無根雖聞不解二論云下即瑜伽揀依根起樂即是根力正分別
0245b05: 欲樂即名解力。
0245b06: 普盡十方諸剎海所有一切眾生界佛智平
0245b07: 等如虛空悉能顯現毛孔中。
0245b08: 五即種種界智力界即性也謂或一二三
0245b09: 四五乘性等或貪瞋癡等分行等乃至八
0245b10: 萬四千行名種種性性即種子解即現行
0245b11: 故智論云性名積集相又九十云性內欲
0245b12: 外用性作業必受果報欲或不爾瑜伽云
0245b13: 若照勝解所起相似種子此由解力若照
0245b14: 即彼種子差別由界智力瑜伽云下應有問言勝解力中
0245b15: 亦知彼解當成此種與此界性有何別耶故答云照解起種即是解力但照種子
0246a01: 即是界力然智度論即明種現內外之殊瑜伽即解兼種現性唯種子若習
0246a02: 欲成性復云何別欲唯大地一數性通諸
0246a03: 數即寬不同也智論云習欲成性性名
0246a04: 深心事欲名隨緣起若習欲成性下二解妨此對智論若依性
0246a05: 起欲義如前說若習欲成性則欲前性後復云何別故以寬狹通之則欲狹性寬欲
0246a06: 唯大地一者即俱舍頌通大地十法云受想思觸欲慧念與作意勝解三摩地遍
0246a07: 於一切心今即十中第五欲也性通諸者既有貪等八萬四千心所則廣即心
0246a08: 所次引智論帖成若性即種子與根何異根唯信
0246a09: 等優劣性通善惡不同以信等望果寬長
0246a10: 能生人天三乘聖道為道之根三善根但
0246a11: 是翻對不望果義尚不名根況性通於惡
0246a12: 豈得同耶若性即種子下對根辯異於中有二先約寬狹正通以信等下
0246a13: 通於伏難難云性既寬通何不名根答云特由寬故不得名根以信等望果三乘聖
0246a14: 道有勝用增上可得名根性無此能安得名根三善根下舉以成三善根是善尚
0246a15: 不得名根性兼貪嗔等何得名根三善根者但翻三不善根立三善根不同信等體
0246b01: 相昭著故不立為根且依一義若二十二根則所望不同耳根約勝用增上性約不
0246b02: 改偈云悉能顯現毛孔中者謂非唯佛智
0246b03: 如空包納眾生之性毛孔內空亦現眾生
0246b04: 之界耳謂非唯佛智者此有二種超勝之相尋常界力但以佛智能知能所
0246b05: 不同今云佛智平等如虛空則眾生之界皆是如來智中之物此為一勝二者智能
0246b06: 包納猶是智類今毛孔頓現則細色能良以色性智性融無礙故以性融相為華
0246b07: 嚴宗之界力也。
0246b08: 一切處行佛盡知一念三世畢無餘十方剎
0246b09: 劫眾生時悉能開示令現了。
0246b10: 六即一切至處道智力論名遍趣行智力
0246b11: 遍即一切趣即至也行即道也謂諸眾生
0246b12: 種種所行若出離行不出離行各能至果
0246b13: 如行有漏行生五道中行無漏行至涅槃
0246b14: 果名遍趣行若出離行不出離行標也如行有漏下別顯瑜伽又云如
0246b15: 貪行者修不淨觀等名遍趣行又趣一切五趣之門或諸外道沙門婆羅門各各異
0247a01: 見品類諸行或此世他世無罪趣行名遍趣行名下之事即為作業若知如
0247a02: 是種類行跡趣入此由界智若知即彼行
0247a03: 跡一切品類如是行跡能令雜染如是行
0247a04: 跡能令清淨此由遍趣智力若知如是下次辯差別先
0247a05: 對界辯異意云從性趣行即屬性攝但觀其行即屬趣行初力處對非
0247a06: 處此中但明至處又初力指因為得果之
0247a07: 處此約果是酬因之處故不同也初力下對初力
0247a08: 辯異有二義可知然對他辯自自亦作業經中初句總標次一
0247a09: 念即能知迅速下十二字所知時處後一
0247a10: 句委悉開示。
0247a11: 禪定解脫力無邊三昧方便亦復然佛為示
0247a12: 現令歡喜普使滌除煩惱暗。
0247a13: 七即禪定解脫三昧智力淨行品中加於
0247a14: 染淨通漏無漏故佛皆善知及知依此所
0247a15: 得諸果故名智力七禪定下初釋名瑜伽名為淨慮解脫等持等
0247b01: 至智力佛皆善知下結成智力即為作業此與自業智力何別
0247b02: 若了諸有能修諸定即彼能入而非所餘
0247b03: 名自業力若了依如是靜慮等定現三神
0247b04: 變無倒教授所化有情此由靜慮智力此與
0247b05: 下二辯差別此有問云自業有三一罪二福三不動不動業即是禪定與此何別亦
0247b06: 應答言業通定散今唯約定居然不同今所通是瑜伽意若唯知定體即是自業
0247b07: 知定體用便是禪力偈中上半所知下半善用言佛
0247b08: 為示現者示其諸定現三神變令有情喜
0247b09: 使滌煩惱即令去染而得清淨。
0247b10: 佛智無礙包三世剎那悉現毛孔中佛法國
0247b11: 土及眾生所現皆由隨念力。
0247b12: 八即宿住隨念智力謂過去境本生本事
0247b13: 住宿世故名為宿住於此宿住而起隨念
0247b14: 念俱行智名宿住智力瑜伽云若知前際
0247b15: 隨念一切趣因是遍趣力若知前際名姓
0248a01: 苦樂等事名宿住力八宿住力中初釋名兼顯作業瑜伽云下
0248a02: 辯差別謂有問言宿住智中知彼修因則與遍趣何異答中有三初依瑜伽正答謂
0248a03: 唯知因是遍趣行兼能知果即宿住攝名姓苦樂者瑜伽知過去所有自體有八言
0248a04: 說句一如是名二生類三種姓四飲食五受苦樂六長時七久住八壽量邊際今但
0248a05: 列三等取餘五此與智論云何會釋謂彼論云但
0248a06: 知宿命所經不知諸業因緣相續但名為
0248a07: 通凡夫亦得若兼知業因緣相續則名為
0248a08: 明二乘能得若知上二無量無邊則名為
0248a09: 力斯則力亦知因矣故應通云若但知因
0248a10: 是遍趣力若雙知者即宿住力瑜伽為對
0248a11: 遍趣之因故但云果耳瑜伽為對下出瑜伽宿住無有因意
0248a12: 若以等字之於理可也文中初句標能念智包三世
0248a13: 者三世全在佛智之中況於隨念不知三
0248a14: 世從門別故但云宿住剎那悉現即包現
0248a15: 之時極促現毛孔中即能現之處至微第
0248b01: 三句即所現所念之事廣第四句結歸智
0248b02: 力非唯能念亦能現也。
0248b03: 佛眼廣大如虛空普見法界盡無餘無礙地
0248b04: 中無等用彼眼無量佛能演。
0248b05: 九天眼智力獨此從所依以立名也若從
0248b06: 境者瑜伽名生死智力謂死此生彼墮善
0248b07: 惡趣大小好醜皆能正知知前際生死名
0248b08: 為宿住要知後際得此力名今文乃云佛
0248b09: 眼者若約五眼餘眼在佛皆佛眼故此非
0248b10: 經宗今依十眼佛眼能見如來十力故故
0248b11: 此一力即攝十力舉一為例餘九皆然五眼
0248b12: 十眼如離世間品文中初句體大次句用廣次句
0248b13: 用勝以無等故後句結其甚深故唯佛能
0248b14: 演既言普見法界非局未來約宗別故於
0248b15: 未來門普見法界也。
0249a01: 一切眾生具諸結所有隨眠與習氣如來出
0249a02: 現世間悉以方便令除滅。
0249a03: 十漏盡智力於自解脫無惑無疑亦知眾
0249a04: 生漏盡涅槃於此正知名為智力文中初
0249a05: 二句所斷諸結即現行隨眠即種子習氣
0249a06: 即餘習二乘不能盡習亦不能盡他漏故
0249a07: 不名力後半顯佛能滅文中下一釋文以漏盡無濫故不辯
0249a08: 差別餘習有四謂貪嗔癡慢貪習如迦留陀夷嗔習如身子癡習如周利槃特慢習
0249a09: 如畢陵伽婆蹉曾無教說見疑習疑見有習不見理故通說或有耳然上十
0249a10: 力智即是體力即是用然智即力更無別
0249a11: 性然上十力下三重以諸門料揀先總名但云智力即持業釋若云十力即帶數
0249a12: 釋此中宿住隨念相應智力是鄰近釋自
0249a13: 餘從境皆依主釋設天眼從所依亦依主
0249a14: 釋若宿住是境隨念相應智力亦依主釋
0249a15: 此中宿住下會別名宿住名鄰近者智近於念故言宿住亦依主者宿住境之隨念
0249b01: 故然此十力望於自事各於自事中大如
0249b02: 水能淨如火能燒各有自力若約總攝初
0249b03: 力為大若約辦得槃漏盡為大若以無
0249b04: 礙解脫而為根本則平等平等然此十力下辯功能
0249b05: 可知十力義亦已己釋周更欲廣引恐翳玄理。
0249b06: 大方廣佛華嚴經疏鈔會本第五之二
0249b07: 音釋
0249b08: 毘盧遮那此云一切處。麗音起繒也麗郎計切美麗也。
0249b09: 填飾填音田填塞也飾式粧飾也。凝睟睟雖遂切凝睟嚴整潤澤貌。
0249b10: 炳然炳補永切明也。繒慈陵切帛也。棟多貢切屋脊木也。氛氳
0249b11: 氛敷文切氳於云切氛氳香氣也。
0250a01: 大方廣佛華嚴經鈔會本第五之三　橫六
0250a02: 唐于闐國三藏沙門實叉難陀　譯
0250a03: 唐清涼山大華嚴寺沙門澄觀撰述
0250a04: 爾時法界普音菩薩摩訶薩承佛威力普觀
0250a05: 一切道場眾會海已巳即說頌言。
0250a06: 佛威神力十方廣大示現無分別大菩提
0250a07: 行波羅蜜昔所滿足皆令見。
0250a08: 第八法界頌中歎佛修十度行滿今得
0250a09: 果圓十一頌分二初一總餘十別今初也
0250a10: 佛威神力略有三類一者俱生力謂風不
0250a11: 動衣等二者聖威力謂通明等種種功德
0250a12: 三者法威力謂波羅蜜圓滿法力佛威神力者即
0250a13: 當瑜伽三十七中彼有二類初列三種云一聖威力二法威力三俱生威力次又云
0250a14: 復有五種一神通威力二法威力三俱生威力四共二乘威力五不共二乘威力彼
0250a15: 廣釋相今疏引三不依彼次及至釋文二處用風不動衣等即五中俱生俱生有
0250b01: 多謂佛菩薩常右臥如師子王雖現安處草葉等蓐一而臥曾無動亂一切如
0250b02: 來應正等覺雖現睡眠而無轉側大風卒起不動身衣行如牛王步如師子等今但
0250b03: 云風不動衣等等取餘事五中望三神通即聖共與不共但顯超勝疏中皆含二處
0250b04: 法威力疏中謂波羅蜜圓滿法力即是語因令五根中無諸非
0250b05: 淨四支百節有無量力故名堅固不可壞
0250b06: 法身常身無邊之身言遍十方者即無邊
0250b07: 身廣大示現謂變化身無分別者平等智
0250b08: 身大菩提行者波羅蜜身昔所滿足者眾
0250b09: 行先成皆令見者大果今出令五根下辯其果相彼法
0250b10: 威力中諸度各有四相一斷所對治二資糧成就三饒益自他第四辯果果各不同
0250b11: 施得大財寶朋黨眷屬戒生人天忍臨終之時心無憂悔生於天界進得愛樂殊勝
0250b12: 士夫功業定得神通生靜慮天慧果能離煩惱所知二種重障上瑜伽中多是近果
0250b13: 又是別明今是究竟之果又是總明無諸非淨即離繫果百節有力是施等果堅固
0250b14: 不壞是戒度果故普眼長者以十度因成十身果遍十方下疏以經文會上果義。
0250b15: 二有十頌別顯一頌一度皆上半修因
0251a01: 下半今得果十頌別顯下疏二先總指文十度之義十
0251a02: 行十地一經始末亦多辯之須粗識其相
0251a03: 略啟十門一釋名二出體三辯相四建立
0251a04: 五次第六相攝七修證八約教九觀心十
0251a05: 釋文今初又二先通名後別稱今初通稱
0251a06: 波羅蜜多者唯識云要七最勝之所攝受
0251a07: 方可建立波羅蜜多一安住最勝謂要安
0251a08: 住菩薩種性二依止最勝謂要依止大菩
0251a09: 提心三意樂最勝謂要慈愍一切有情四
0251a10: 事業最勝謂要具行一切事業五巧便最
0251a11: 勝謂要無相智之所攝受六向最勝謂
0251a12: 要向無上菩提七清淨最勝謂要不為
0251a13: 二障間雜即三時無悔若七隨闕非到彼
0251a14: 岸故此十度應各四句分別其別稱及出
0251a15: 體三辨相至文當釋此中立章多依唯識第九安住菩薩種性
0251b01: 者若依五性則揀餘四性唯取菩薩種性今法性宗約習以成性非約本有本有平
0251b02: 等故故攝論中但有六種最勝無初安住或云菩提心攝則知唯約習成然無性引
0251b03: 頌亦似證有安住種性頌云麟角喻無有六波羅蜜多唯我最勝尊上品到彼岸此
0251b04: 最勝尊義似初一然依此釋亦是習成非約本有謂要無相智者即三輪空也故離
0251b05: 世間品云三輪清淨施施者受者及以施物正念觀察如空故六迴向最勝問既
0251b06: 言迴向菩提何異依止釋曰彼有道心未必一切迴向菩提此乃迴向又依止者即
0251b07: 行前心今迴向者乃行後願七清淨最勝者約分說耳通說清淨為離二障行於六
0251b08: 度即三時無悔者此乃大乘法師釋論意也悔即煩惱由不了故即是所知又即此
0251b09: 悔心障於真智亦所知也四句分別者有三四句一者一一自望種類而為四句施
0251b10: 中四者一是施非度不與七勝相應施故二是度非施隨喜他施具七勝故三亦施
0251b11: 亦度具七勝故四非施非度隨喜他施不與七勝共相應故二者不約種類次第修
0251b12: 者以明四句唯施一種但有二句未成餘度問二句故謂是度非施及非施非度餘
0251b13: 戒等五得有四句前有施度得為是度非戒等故謂一是戒非度謂不與七勝共相
0251b14: 應故二是度非戒即前施度具七勝故三亦戒亦度具七最勝而持戒故四非戒非
0251b15: 度謂前布施不具七故忍度望戒進度望忍次第如戒三非次第修者諸度各得具
0252a01: 施四句如施得望戒忍等度得有是度非施等句故可以思此上釋度即彼論疏
0252a02: 明相門也謂顯波羅蜜多相故故此論初云此十相者要七最勝等四建立
0252a03: 者為十地中對治十障證十真如故但有
0252a04: 十為對六蔽漸修佛法漸熟有情故但說
0252a05: 六六中前三增上生道感大財體及眷屬
0252a06: 故後三決定勝道能伏煩惱成熟有情及
0252a07: 佛法故又前三饒益有情施財不惱忍彼
0252a08: 惱故後三對治煩惱勤修加行永伏永滅
0252a09: 故又由前三故不住涅槃由後三故不住
0252a10: 生死能為無住涅槃資糧後唯四者助六
0252a11: 令滿方便助前三願助精進力助靜慮智
0252a12: 助般若如深密說四建立等者即彼第四無增減門疏文有三一
0252a13: 明十無增減即建立十度之所以對治十障者即異生性等十無明也至十地具明
0252a14: 今略列名一異生性障二邪行障三暗純障四微細煩惱現行障五於下乘般涅槃
0252a15: 障六麤相現行障七細相現行障八無相中作加行障九利他中不欲行障十於諸
0252b01: 法中未得自在障若對法十二云所知障等皆度所治故云對治障故為對六蔽
0252b02: 下二立六度所以六一對治六蔽門即上一句言六蔽者一慳蔽二犯戒蔽三嗔
0252b03: 恚蔽四懈怠蔽五散亂蔽六惡慧蔽亦有師言離惡慧為五成十度障大乘法師不
0252b04: 許此義上來十度及六度皆是第四無增減門漸修佛法者即第二漸修佛法門故
0252b05: 唯識云漸次修行諸佛法故諸佛法者謂十力等攝論云前之四度不散動因第五
0252b06: 一種不散動成熟第六依是如實覺知漸熟有情者即第二漸熟有情門故唯識云
0252b07: 漸次成熟諸有情故攝論云由施能攝受由戒能不害由忍雖遭苦能受由勤助彼
0252b08: 所作由定心未定者令定由慧已定者令得解脫六中前三下第四二道之因門施
0252b09: 感大財謂多饒財寶戒感大體謂尊貴身忍感眷屬有情歸附由富勝形及多眷屬
0252b10: 趣中增上名增上生道亦即因能伏煩惱者謂修善方便定熟有情者依此發通故
0252b11: 慧成佛法佛法由慧故有此三德名決定勝諸菩薩道唯有此三若闕一種道不成
0252b12: 故又前三種者第五利生斷惑門故瑜伽七十八解深密等說由一因緣是故六度
0252b13: 不增不減即其義也施財攝彼戒不惱害忍受彼惱此三皆通有饒益故後三言勤
0252b14: 修加行者瑜伽云由精進故雖未永斷煩惱永害隨眠而能勇猛修諸善品彼諸煩
0252b15: 惱不能傾動善品加行故唯識云雖未伏滅而能勤修善法加行由靜慮故云伏煩
0253a01: 惱由般若故永斷隨眠是故疏云永伏永滅對法十一亦有此解又有前三者第六
0253a02: 為無住涅槃因故以前三是大悲饒益有情故後三是大智斷滅諸惑故故為無住
0253a03: 涅槃因也翻彼凡小之雙住也又復三學攝於六度故不增減瑜伽四十九說前四
0253a04: 是戒後二是二學故由上七義故立六度此第七義疏略不明後唯四下第三重顯
0253a05: 十義謂有問言六度既爾後四云何此答意云四屬六攝義隨六異於中分二先總
0253a06: 明方便助前三下別顯大論第七十八云由前三種所攝有情以諸攝事方便善巧
0253a07: 而攝受故意云巧用施等以攝物也願助精進者大論云由正願故能破羸劣意樂
0253a08: 煩惱微薄起精進修力助靜慮者解深密云若諸菩薩親近善士聽聞正法如理作
0253a09: 意為因緣故轉劣意樂成勝意樂亦得上界勝解名力波羅蜜多由此力故於內心
0253a10: 住有所堪能故說力度助於定也智助般若者彼經云若諸菩薩已能聞法為緣善
0253a11: 修習故能發靜慮如是名智由此智故性能引發出世間慧故說智為慧助是以後
0253a12: 四助於前六令前六度修習圓滿前六不能助於後四五次第者謂
0253a13: 由前前引後後及由後後持淨前前又
0253a14: 前前麤後後細易難修習次第如是五次第門
0253a15: 此曲有四謂由前前下即初引發門謂由行施引發持戒由持戒故引發忍等二攝
0253b01: 持門布施本欲益他持戒不惱於彼彌令施淨等故云及由後後持淨前前三麤細
0253b02: 門布施則麤持戒則細戒望於忍戒則為麤忍則為細等故云前前麤後後細前九
0253b03: 並為前前從戒至智並名後後一一相望故致重言初一唯前後一唯後中間八度
0253b04: 遞為前後四難易門亦結通上三也上之四門並如瑜伽對法所辦六相攝
0253b05: 者此十一一皆攝一切波羅蜜多互相順
0253b06: 故般若論云檀義攝於六資生無畏法等
0253b07: 智論云有未莊嚴波羅蜜即不攝者有已巳
0253b08: 莊嚴波羅蜜即相攝者今此經文必具攝
0253b09: 十若但說六六攝後四若開為十第六唯
0253b10: 攝無分別智後四皆是後得智攝資生無畏法等
0253b11: 者等取下半云此中一二三名為修行住謂施有三種一財二無畏三法施財即資
0253b12: 生正是檀度故云此中一也無畏攝二謂尸不惱彼忍受彼惱皆無畏相故云二也
0253b13: 法施攝三謂進定及慧決定勝道漸熟佛法是法施相故云三也即十八住中修行
0253b14: 住也今此經文下會釋今意是圓教故非唯要約相順相類以理融故法爾一攝一
0253b15: 切行也若但說六下二明六十相攝若六度攝十第六攝後四若十度攝六第六但
0254a01: 攝第六少分有所未盡不攝後得加行智故故兼後四方攝第六是故疏云若開為
0254a02: 十第六唯攝無分別智七修證者五位通修佛方究
0254a03: 竟十約因位總有三名謂初無數劫施等
0254a04: 勢力尚微被煩惱伏但名波羅蜜多第二
0254a05: 劫去勢力漸增能伏煩惱名近波羅蜜多
0254a06: 第三僧祗勢力轉增能畢竟伏一切煩惱
0254a07: 名大波羅蜜多故上下文中屢言廣大波
0254a08: 羅蜜也七修證者謂此一門亦名為位今云修者以五位通修故名為修佛
0254a09: 方究竟故名為證故二十一種功德之中有波羅蜜多成滿功德然唯識云五位皆
0254a10: 具修習位中其相最顯通漏無漏廣修行故故十地中各一圓滿十約因位下即分
0254a11: 位分別顯於三劫得名不同初但名波羅蜜多者以一行中修一行故二名近者一
0254a12: 行之中修一切行近菩提故三廣大者一切行中修一切行體包博故然未入劫同
0254a13: 於第一已成佛竟同於第三八約教者諸教可思此教
0254a14: 要須一一融攝徹果該因八約教者謂小乘不成波羅蜜
0254a15: 多無七最勝故始教要是菩薩種性人方有故又各有體性或說俱空終教一一皆
0254b01: 從真如性功德起頓教一一皆不可說謂不施不慳不戒不犯不忍不恚不進不急
0254b02: 不定不亂不智不愚等一切皆絕若十若六皆悉亡言圓教如文九觀心
0254b03: 者可以意得九觀心者謂一念相應心捨則具十度捨而不取為施不
0254b04: 為過非所汙即戒忍可非有為忍離身心相為進寂然不動為定決了無生為慧雖
0254b05: 空不礙智相為方便希齊佛果是願思擇不動為力決斷分明為智一念方等十度
0254b06: 頓圓縱七最勝亦在一念可以思欲令行者即之於心是故結云可以意得。
0254b07: 昔於眾生起大悲修行布施波羅蜜以是其
0254b08: 身最殊妙能令見者生歡喜。
0254b09: 十釋文中第一偈明施度輟己巳惠人名之
0254b10: 為施即以無貪及所起三業而為其性此
0254b11: 有三種謂財法無畏十釋文中一一偈疏多皆有四一釋名二
0254b12: 出體三辯相四釋文唯識併在一處出體謂施以無貪及所起三業為性戒以受學
0254b13: 菩薩戒時三業為性忍以無嗔精進審慧及彼所起三業為性精進以勤及所起三
0254b14: 業為性靜慮但以等持為性後五皆以擇法為性謂是根本後得智故辯相亦併居
0254b15: 一處今隨文配屬以相映易了耳即以下出體無貪即善十一中一法要由無貪相
0255a01: 應思於自身財方能慧捨然三施體大意多同上半因中大悲行
0255a02: 施已巳該此三此悲亦是七最勝中前三最
0255a03: 勝下半果中財能資身無畏益心法資法
0255a04: 身故得果身身最殊妙三皆物故見者
0255a05: 必喜亦由具七最勝故身殊妙也。
0255a06: 昔在無邊大劫海修治淨戒波羅蜜故獲淨
0255a07: 身十方普滅世間諸重苦。
0255a08: 二戒度防非止惡名之為戒即受學菩薩
0255a09: 戒時三業為性戒有三種律儀攝善得淨
0255a10: 身果攝眾生戒能除物苦遍十方者無作
0255a11: 戒身等眾生故二戒中初名防其未起非止已巳起惡故即受學下次
0255a12: 出體大論律儀以七眾別解脫戒在家出家戒為體即唯二業謂表無表不說語故
0255a13: 若攝善法戒者謂諸菩薩受律儀後一切所作為大菩提由身語意積集諸善以為
0255a14: 其體今疏通三聚及與受隨故云三業攝眾生戒居然通三戒有三種下三釋文即
0255a15: 當辯相律者法律儀者儀式於不善法而能遠離及防護故故攝論名為依持戒依
0255b01: 是能有集諸佛法無罪益生故。
0255b02: 昔修行忍清淨信解真實無分別是故色
0255b03: 相皆圓滿普放光明照十方。
0255b04: 三忍者堪受諸法未能忘懷名之為忍此
0255b05: 約生忍又忍即忍可忍即是慧雙忍事理
0255b06: 即以無瞋精進審慧及彼所起三業為性
0255b07: 忍亦有三謂耐怨害忍安受苦忍諦察法
0255b08: 忍即以下出體無嗔精進即善十一中二審慧即別境五中慧所以有此三者大
0255b09: 論云自無憤勃不報他怨亦不隨眠流注相續是名菩薩耐怨害忍即以無嗔及三
0255b10: 業為性若安受苦忍即精進三業為性若諦察法忍即審慧三業為性故此三業通
0255b11: 於三忍餘三各配其一故有三耳偈云信解真實即諦察
0255b12: 法也色相圓滿前二忍果放淨光明第三
0255b13: 忍果偈云下釋文然無性云初忍是諸有情成熟轉因二是成佛因寒熱等法
0255b14: 皆堪忍故三是前二之所依處堪任甚深廣大法故今言色相圓滿是前二忍果者
0255b15: 由忍他辱生端正故得依色相言皆圓滿者究竟成佛具諸相故故此四字是二忍
0256a01: 故光通智光故是第三。
0256a02: 往昔勤修多劫海能轉眾生深重障故能分
0256a03: 身十方悉現菩提樹王下。
0256a04: 四精進者練心於法名之為精精心務達
0256a05: 目之為進以勤及所起三業為性亦有三
0256a06: 種一被甲二攝善三利樂三亦有下三辯相被甲即大誓
0256a07: 願攝善即方便進趣利樂即勤化眾生初句通前二以被甲
0256a08: 精進瑜伽釋云設千大劫為一日夜處於
0256a09: 地獄唯為脫一眾生故次句即第三下半
0256a10: 通三果也因既離身心相故果能身遍十
0256a11: 方初句下釋文通前二者勤修二字故是攝善多劫海言即是被甲被甲相隱故
0256a12: 引論釋。
0256a13: 佛久修行無量劫禪定大海普清淨故令見
0256a14: 者心歡喜煩惱障垢悉除滅。
0256a15: 五禪那梵云禪那此云靜慮即以等持為
0256b01: 性亦有三種謂安住引辦事五禪中初釋名靜揀
0256b02: 散心慮無慧止觀均故即以下二出體即三摩地雖是別境心所之一今約定說不
0256b03: 遽散心故不說三業對法論云起三業自在用時所有一切種常安住即通三業以
0256b04: 約用故亦有三種下三辯相言安住者安住現法樂住故無性云離見慢等得清淨
0256b05: 故言引發者引神通故言辦事者辦利有情事故既引起神通辦
0256b06: 利生事故見者深喜現法樂住諸惑不行
0256b07: 又資慧斷惑故見者惑滅既引發者下釋文取上辯相以
0256b08: 釋經文。
0256b09: 如來修諸行海具足般若波羅蜜是故舒
0256b10: 光普照明克殄一切愚癡暗。
0256b11: 六般若者般若梵言此翻為慧推求諦理
0256b12: 名之慧也此及後四皆擇法為體亦有三
0256b13: 種一生空無分別二法空無分別三俱空
0256b14: 無分別攝論以加行正體後得為三約六
0256b15: 度說瓔珞以照有照無及照中道而為三
0257a01: 者唯約法空三觀之義至下當明此及下二出體
0257a02: 以後五體同故故唯識云後五皆以擇法為體說是根本後得智故意云以根本智
0257a03: 為第六體後之四體皆後得故此依勝說若對法及瑜伽四十三同以出世間加行
0257a04: 正智後得為體唯識下文亦云十度皆通漏無漏故依此實義亦有三種下三辯相
0257a05: 總有三說唯識依十度唯取根本攝論三智約六度說纓絡三觀亦約十度約兼正
0257a06: 說故有照空照有照中是以疏云三觀之義至下當明謂十行當會慧導萬
0257a07: 行故云修諸行海言具足者具上三也因
0257a08: 如有目故果獲身智二光能滅諸闇慧導萬行
0257a09: 下釋文謂萬行不得般若照體空寂不成彼岸故因如有目者智論云五度如盲人
0257a10: 般若如有眼故見夷途開道萬行御心中道至一切智城即其義也。
0257a11: 種種方便化眾生令所修治悉成就一切十
0257a12: 方皆無邊際劫不休息。
0257a13: 七方便者即善巧也方謂方法便謂便宜
0257a14: 下四但各二種今初謂迴向方便拔濟方
0257a15: 便下四下次辯相先總顯下四此依唯識若約本業亦各有三至十行品說今初
0257b01: 下別明此度謂由大智故迴前六度向大菩提由大悲故迴前六度拔濟有情故無
0257b02: 性云不捨生死而求菩提文云種種化生即拔濟善巧
0257b03: 所修成就兼於迴向菩提所化無邊果得
0257b04: 十方而橫遍為物取果豎窮來際而不休。
0257b05: 佛昔修行大劫海淨治諸願波羅蜜是故出
0257b06: 現世間盡未來際救眾生。
0257b07: 八願者即希求要誓有義以欲勝解及信
0257b08: 為性亦有二種謂求菩提願利樂他願有義
0257b09: 下次出體前雖總出此一有異故復別用此三為性三法正是願之性故謂願者希
0257b10: 求希求即欲要於前境正信印持方希求故其後得智但是所依依此起願耳由
0257b11: 初願故出現世間由後願故救生不息。
0257b12: 佛無量劫廣修治一切法力波羅蜜由是能
0257b13: 成自然力普現十方諸國土。
0257b14: 九力者不可屈伏故隨思隨修任運成就
0257b15: 亦有二種謂思擇修習今言法力即思擇
0258a01: 諸法而修習故攝論由此二力令前六度
0258a02: 無間現前經云成自然力即無師而成不
0258a03: 習而無不利何能壞哉今言下三釋文初即無性釋論之言
0258a04: 故攝論下本論之語。
0258a05: 佛昔修治普門智一切智性如虛空是故得
0258a06: 成無礙力舒光普照十方剎。
0258a07: 十智度決斷名智謂如實覺了亦有二種
0258a08: 謂受用法樂智成熟有情智無性論云由
0258a09: 施等六成此智復由此智成立六種名受
0258a10: 法樂由此妙智能正了知此施戒等饒益
0258a11: 有情亦有下次辯相此相難見故引論釋但引釋論本論但云謂由前六成立
0258a12: 妙智受用法樂成熟有情若天親云由般若波羅蜜無分別智故成立後得智復由
0258a13: 此智成立前六波羅蜜多由此自為與同法者受用法樂成熟有情大意亦同也瑜
0258a14: 伽四十九云於一切法如實安立清淨妙智名智波羅蜜多當知能取勝義名慧能
0258a15: 取安立名智又三十九云謂無量智當知方便波羅蜜多希求後後殊勝性名願一
0258b01: 切魔怨不能壞名力如實覺了所知境名智大意皆同然上辯體約剋實性體若兼
0258b02: 助伴一一皆以一切諸行功德為性經云普門智總含二智
0258b03: 別配即初句成熟有情次句即受用法樂
0258b04: 此二無二故成無礙力舒光普照經云下三釋文
0258b05: 可知若廣分別如唯識第十及瑜伽四十二。
0258b06: 爾時雲音淨月菩薩摩訶薩承佛威力普觀
0258b07: 一切道眾海即說頌言。
0258b08: 神通境界等虛空十方眾生靡不見如昔修
0258b09: 行所成地摩尼果中咸具說。
0258b10: 第九雲音頌述菩提樹摩尼果中歎佛
0258b11: 修十地行果十一頌分二初一總舉謂佛
0258b12: 果大用由昔地行及結說處餘十次第各
0258b13: 述一地地義當品廣明今皆略述而已巳。
0258b14: 清淨勤修無量劫入於初地極歡喜出生法
0258b15: 界廣大智普見十方無量佛。
0259a01: 初地略述四義一加行多劫諸論皆說地
0259a02: 前為一僧祇已巳為無量更有異說恐猒繁
0259a03: 文二標入地名三出生廣智謂生如來家
0259a04: 見法實性得妙觀察平等性智故四普見
0259a05: 佛海同下願智果中恐猒繁文者謂仁王下卷奉持品說伏忍
0259a06: 下中上下忍初賢一僧祗中忍次賢兩僧祗上忍亞聖三僧祗初地四僧祗乃至七
0259a07: 地有十八地干九地萬十地百萬僧祗故地前已巳經三阿僧祗經中多說三阿僧祇
0259a08: 成佛者以下中忍位菩薩相隱上賢之位菩薩相顯所以特言經三僧祗地前菩薩
0259a09: 二乘聖者見初入地皆謂究竟故說三祗成等正覺亦佛隨宜故寶雲經云實經無
0259a10: 量阿僧祗劫華藏已巳初當更會釋得妙觀察者由破分別我執第七不與四惑相應
0259a11: 成平等性已巳證真如於多百門已得自在成妙觀察未捨異熟識體不得大圓鏡智
0259a12: 異熟既存眼等五根是異熟生故亦未得成所作智此二直至佛果方得。
0259a13: 一切法中離垢地等眾生數持淨戒已巳於多
0259a14: 劫廣修行供養無邊諸佛海。
0259a15: 二地四義一舉法標名二別地行相三修
0259b01: 行時分四供佛多少。
0259b02: 積集福德光地奢摩他藏堅固忍法雲廣
0259b03: 大悉已巳聞摩尼果中如是說。
0259b04: 三地四義一舉法標名世間中極云積福
0259b05: 德二修諸禪定三忍度偏多四聞持廣博
0259b06: 世間中極者前三地寄同世間故。
0259b07: 燄海慧明無等地善了境界起慈悲一切國
0259b08: 土平等身如佛所治皆演暢。
0259b09: 四地四義一歎慧標名世無等故二了道
0259b10: 品境異凡夫故三起慈悲異小乘故四淨
0259b11: 身土離身見故離身見者寄出世初同須陀洹故又初地斷分別身
0259b12: 見四地斷俱生身見故。
0259b13: 普藏等門難勝地動寂相順無違反佛法境
0259b14: 界悉平等如佛所淨皆能說。
0259b15: 五地四義一標入地謂積集福智故云普
0260a01: 藏十平等心故曰等門二標地名三真俗
0260a02: 極違會令相順四諦法俗境無不等觀十平
0260a03: 等心者三十六經入五地有十心一過去佛法平等清淨心二未來三現在四戒五
0260a04: 心六除見疑悔七道非道智八修行智見九於一切菩提分法上上觀察十教化一
0260a05: 切眾生皆有平等清淨心四諦法俗境者良以十重觀四諦故四地出世五地入
0260a06: 云觀俗境。
0260a07: 廣大修行慧海地一切法門咸了普現國
0260a08: 土如虛空樹中演暢此法音。
0260a09: 六地有四一歎行二標名三正顯行相即
0260a10: 了緣起法四明地用得十空三昧故得十空三
0260a11: 昧者即六地末云佛子菩薩住此現前地得入空三昧自性空三昧第一義空三昧
0260a12: 第一空三昧大空合空起空如實不分別空不捨離空離不離空句句皆有三昧之
0260a13: 言結云得如是十空三昧門為首百千空三昧門皆悉現前。
0260a14: 周法界虛空身普照眾生智慧燈一切方
0260a15: 便皆清淨昔所遠行今具演。
0260b01: 七地有四一先標果用二照達機三雙
0260b02: 行巧攝四寄行標名。
0260b03: 一切願行所莊嚴無量剎海皆清淨所有分
0260b04: 別無能動此無等地咸宣說。
0260b05: 八地四義一別地行相二明淨土果三略
0260b06: 釋地名四歎地結說。
0260b07: 無量境界神通力善入教法光明力此是清
0260b08: 淨善慧地劫海所行皆備闡。
0260b09: 九地四義一標地作用二善達教法三標
0260b10: 示地名四廣行多劫。
0260b11: 法雲廣大第十地含藏一切虛空諸佛境
0260b12: 界聲中演此聲是佛威神力。
0260b13: 十地有四一標起地名二含藏法雨三能
0260b14: 蔽如空麤重四深廣難測故云佛境諸偈
0260b15: 多有結說文並可知。
0261a01: 爾時善勇猛光幢菩薩摩訶薩承佛威神觀
0261a02: 察十方即說頌言。
0261a03: 第十善勇猛說頌儀中前文多觀眾會此
0261a04: 觀十方者觀眾表無偏心觀方表說周遍
0261a05: 二文影略十頌歎佛體用應機自在德文
0261a06: 分為三初一總顯次八別明後一結歎歸
0261a07: 佛一一頌中各有四義。
0261a08: 無量眾生處會中種種信解心清淨悉能悟
0261a09: 入如來智了達一切莊嚴境。
0261a10: 今初總歎佛令物悟入福智有四義者一
0261a11: 多眾二心異三悟智四了福莊嚴即福也
0261a12: 亦通二嚴皆佛令爾故顯眾德即為歎佛。
0261a13: 各起淨願修諸行悉曾供養無量佛能見如
0261a14: 來真實體及以一切諸神變。
0261a15: 別中一見佛體用亦四義一起願二具行
0261b01: 三見體四見用。
0261b02: 或有能見佛法身無等無礙普周所有無
0261b03: 邊諸法性悉入其身無不盡。
0261b04: 二見法身一勝故無等二淨故無礙三大
0261b05: 故周遍四深廣故包含。
0261b06: 或有見佛妙色身無邊色相光熾然隨諸眾
0261b07: 生解不同種種變現十方中。
0261b08: 三見佛色身一色妙謂如金等二相具十
0261b09: 華藏相等三光盛謂常放等四隨機變謂
0261b10: 三尺無邊等。
0261b11: 或見無礙智慧身三世平等如虛空普隨眾
0261b12: 生心樂轉種種差別皆令見。
0261b13: 四見佛智身一無礙真俗無礙故二等空
0261b14: 稱法性故三知根四巧現。
0261b15: 或有能了佛音聲普十方諸國土隨諸眾
0262a01: 生所應解為出言音無障礙。
0262a02: 五了佛音聲一音普遍二說應器三言同
0262a03: 類四應無礙。
0262a04: 或見如來種種光種種照耀世間或有於
0262a05: 佛光明中復見諸佛現神通。
0262a06: 六見佛光明一多種二遍照三見佛四現
0262a07: 變。
0262a08: 或有見佛海雲光從毛孔出色熾然示現
0262a09: 昔修行道令生深信入佛智。
0262a10: 七見佛毛光一顯光名二明出處三示
0262a11: 因四令信悟。
0262a12: 或見佛相福莊嚴及見此福所從生昔修
0262a13: 行諸度海皆佛相中明了見。
0262a14: 八見佛福相一見福相二了福因三示因
0262a15: 體四明見處。
0262b01: 如來功德不可量充滿法界無邊際及以神
0262b02: 通諸境界以佛力故能宣說。
0262b03: 後一結歎德廣一數多二深廣三用普四
0262b04: 結說謂推功歸佛謙己已無能。上來總明
0262b05: 第八大座內眾流竟。
0262b06: 爾時華藏莊嚴世界海。
0262b07: 自下第九明天地徵祥謂動地興供即是
0262b08: 顯證上來佛成正覺眾海雲集各申慶讚
0262b09: 顯佛高深而下稱機情上協佛願故世主
0262b10: 為之興供天地為之呈祥就文分二先動
0262b11: 地後興供前中三一動處二動因三動相
0262b12: 今初自之寬且云華藏約下結通實周
0262b13: 法界自狹之寬者娑婆為狹華藏為寬也諸天重重並華藏
0262b14: 之內故云其地何所不該諸天重重下通妨難難云既言
0262b15: 華藏地動華藏之地乃在大蓮華地今娑婆界當第十三重曾何是地設若是地
0263a01: 是娑婆地即非華藏故今通云乃有二意一以本該末謂舉華藏總該剎網故二十
0263a02: 重皆華藏內況第十三下豈非地耶又染淨融故雖標摩竭
0263a03: 而地震華藏二又約染淨融故下染淨交徹通摩竭之地便是金剛染
0263a04: 淨既融是故一動一切動也。
0263a05: 以佛神力。
0263a06: 二動因中就主顯勝但明佛力感應道交
0263a07: 亦由物機然汎明動因總有其十今當轉
0263a08: 法輪亦兼成道餘如別章餘如別章者即教義分齊中明
0263a09: 謂智論引長阿含第二云有八因緣一大水動時動二尊神試力時動三如來入胎
0263a10: 時動四出胎五成道六轉法輪七息教八涅槃時九依增一二十八更加大神足比
0263a11: 丘心得自在乃至觀地無相故令地動十智論云授菩薩記當於此界作佛之時地
0263a12: 神喜故所以動也。
0263a13: 其地一切六種十八相震動所謂動動普
0263a14: 動起起普起踊踊普踊震震
0263a15: 普震吼吼普吼擊擊普擊。
0263b01: 三動相者其地下是震即是聲動即是形
0263b02: 聲兼吼擊形兼起踊故有六種此六各三
0263b03: 成十八相搖颺不安為動自下漸高為起
0263b04: 忽然騰舉為踊隱隱出聲為震雄聲郁遏
0263b05: 為吼砰磕響為擊十八相者唯一方動
0263b06: 直爾名動四方若次第若一時動者名為
0263b07: 遍動若八方次第或一時動名普遍動又
0263b08: 四方八方十方如次名三相動又一方獨
0263b09: 動十方次第動十方同時動又為三相餘
0263b10: 五例之然動何所為依勝思惟梵天經所
0263b11: 為有七一令諸魔怖故二為說法時大眾
0263b12: 心不散亂故三令放逸者生覺知故四令
0263b13: 眾生知法相故五令眾生觀說法處故六
0263b14: 令成熟者得解脫故七令隨順問正義故
0263b15: 此上七緣正是今經所為地論有四非當
0264a01: 此文上約外器若心地聖賢地法性地亦
0264a02: 有震動等義可以虛求地論有四者第十一論云器世間中
0264a03: 依四種眾生聚一依不善眾生二依信種種天眾生三依我慢眾生四依術眾生
0264a04: 為此眾生下中上次第差別故動乃至吼如十八句異義應知如是生信功德今言
0264a05: 非當此文者始成正覺便演一乘皆是海會何有不善等據別行經順別機故論為
0264a06: 此釋。
0264a07: 此諸世主一一皆現不思議諸供養雲雨於
0264a08: 如來道場眾海。
0264a09: 二興供中三一標數同生之眾亦得稱主
0264a10: 為物依故。
0264a11: 所謂一切香華莊嚴雲一切摩尼妙飾雲一
0264a12: 切寶燄華網雲無邊種類摩尼寶圓光雲一
0264a13: 切眾色寶真珠藏雲一切寶栴檀香雲一切
0264a14: 寶雲清淨妙聲摩尼王雲日光摩尼瓔珞
0264a15: 輪雲一切寶光明藏雲一切各別莊嚴具雲
0264b01: 如是等諸供養雲其數無量不可思議。
0264b02: 二所謂下略列。
0264b03: 此諸世主一一皆現如是供養雲雨於如來
0264b04: 道場眾海靡不周。
0264b05: 三此諸下結遍。
0264b06: 如此世界中一一世主心生歡喜如是供養。
0264b07: 第十如此下結通無盡文分有二一結華
0264b08: 藏內二結華藏外前中亦二先舉此界。
0264b09: 其華藏莊嚴世界海中一切世界所有世主
0264b10: 悉亦如是而為供養。
0264b11: 二其華藏下類華藏中一切世界於中三
0264b12: 初類眾海興供一切世界者謂華藏中有
0264b13: 十不可說佛剎微塵數世界種一一種中
0264b14: 各有不可說不可說佛剎微塵數世界彼
0264b15: 等一切諸世界中悉有世主而為供養。
0265a01: 其一切世界中悉有如來坐於道場。
0265a02: 二其一切下類佛坐道場然有二義一彼
0265a03: 諸世主各供當處之佛二彼諸世主亦供
0265a04: 此佛此佛亦坐彼界道場。
0265a05: 一一世主各各信解各各所緣各各三昧方
0265a06: 便門各各修習助道法各各成就各各歡喜
0265a07: 各各趣入各各悟解諸法門各各入如來神
0265a08: 通境界各各入如來力境界各各入如來解
0265a09: 脫門。
0265a10: 三一一下類結大眾得法於中有十一句
0265a11: 為聞法得益得益有三一聞益各各信解
0265a12: 故謂信其言而解其義二思益謂於所對
0265a13: 審緣慮故三修益修益有七一修門謂三
0265a14: 昧方便故二修法謂資糧助道故三修果
0265a15: 契理成就故四修益隨有所得成法喜故
0265b01: 五修轉各各趣入無量乘門及眾生界故
0265b02: 六修同悟解法門合先聖故七修極修極
0265b03: 有三一大悲極入佛神通境入佛神通境
0265b04: 但為益生故此成恩德二大智極入佛力
0265b05: 境如來力境悲智超絕無能及故成佛智
0265b06: 德三自在極入如來解脫門盡一切障心
0265b07: 境自在成佛斷德亦即是前諸解脫門。
0265b08: 如於此華藏世界海十方盡法界虛空界一
0265b09: 切世界海中悉亦如是。
0265b10: 二如於此下結華藏外謂以華藏例於法
0265b11: 界各有此會同為一大法界會方是華嚴
0265b12: 無盡說耳。
0265b13: 上來十總明教起因緣分竟。
0265b14: 
0265b15: 大方廣佛華嚴經鈔會本第五之三
0266a01: 音釋
0266a02: 蓐儒欲切薦也。業切腋下也。羸倫為切瘦也。協檄頰切合也。
0266a03: 分齊分扶問切齊才詣切分齊限量也。颺餘亮切風飛物也。砰磕
0266a04: 砰披耕切磕克盍切砰磕石相築聲也。
