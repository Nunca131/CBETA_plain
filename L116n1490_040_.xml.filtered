0857b01: 妙法蓮華經玄義釋籤卷第四十　　車十
0857b02: 隋天台智者大師說
0857b03: 門人灌頂記
0857b04: 唐天台沙門湛然釋
0857b05: ○第三歷諸教中二先以五味對凡夫
0857b06: 及四教次一一教各具五味初文二初引
0857b07: 經。
0857b08: 三歷諸教料簡者如大經云凡夫如乳聲聞
0857b09: 如酪菩薩如生熟酥佛如醍醐。
0857b10: ○次釋譬。
0857b11: 今釋此譬喻半滿五時凡夫無治道全生
0857b12: 如乳聲聞發真通皆如酪通教菩薩及二乘
0857b13: 如生酥別教如熟酥圓教如醍醐。
0857b14: ○一一具五中先略標。
0857b15: 今當教各判五味。
0858a01: ○次各釋文自為四具如止觀第三記一
0858a02: 一教中皆有頓漸不定等三是則非但五
0858a03: 味名通三教亦何滯礙超果不定者一一
0858a04: 教中既各用五味之譬以譬於漸若發宿
0858a05: 習不歷五味而能頓超名之為頓隨發不
0858a06: 同名為不定若爾通別菩薩云何復名超
0858a07: 果之義答教道無超證道亦有是故四教
0858a08: 皆有頓漸不定等四。
0858a09: 大經云凡夫如乳須陀洹如酪斯陀含如生
0858a10: 酥阿那含如熟酥阿羅漢支佛佛如醍醐有
0858a11: 超果者即得醍醐或有味味入者此即三藏
0858a12: 教中三意也。
0858a13: 當通教中五味者大經三十二云凡夫佛性
0858a14: 如雜血乳血者即是無明行等一切煩惱乳
0858a15: 者即善五陰是故我說從諸煩惱及善五陰
0858b01: 得三菩提如眾生身皆從精血而得成就佛
0858b02: 性亦爾須陀洹斯陀含斷少煩惱如真乳阿
0858b03: 那含如酪阿羅漢如生酥支佛至十地菩薩
0858b04: 如熟酥佛如醍醐超果不定云云。
0858b05: 當別教自明五味者第九云眾生如牛新生
0858b06: 血乳未別聲聞緣覺如酪菩薩之人如生熟
0858b07: 酥諸佛世尊猶如醍醐具有超果不定云云。
0858b08: ○圓教中初文是頓次無差而差去是漸
0858b09: 三從佛去是不定。
0858b10: 當圓教但一味大經云雪山有草名曰忍辱
0858b11: 牛若食者即得醍醐正直純一故不論五味
0858b12: 若無差別中作差別者約名字即乃至究竟
0858b13: 即判五味相生也。
0858b14: 漸中言約名字至究竟即判五味相生者
0858b15: 秖以五即次第對五。
0859a01: 從佛出十二部即是出乳新醫用乳也可約
0859a02: 四善根就發中為五味也。
0859a03: 三云從佛出十二部經者是發不定教雖
0859a04: 是頓由發不定即是從十二部教發則不
0859a05: 定即是頓中不定教也亦有超位以為圓
0859a06: 中之頓也言可約四善根等者五品外凡
0859a07: 未得名發應以斷惑高下而判位也應云
0859a08: 初信如乳二信至七信如酪八九十信如
0859a09: 生熟酥始從初住終至妙覺並如醍醐約
0859a10: 此五味復論不定。
0859a11: ○次增數明教中所以立此門者正言教
0859a12: 門雖多不出從實以開權從權以合實以
0859a13: 此例知一切教門大意可解於中自二先
0859a14: 次本初中三謂序釋結。
0859a15: 六增數明教者先約次約本夫教本逗機
0859b01: 機既不一教眾多何但半滿五時當知無
0859b02: 量種教今且增一至八。
0859b03: 初如文。
0859b04: ○次釋一法中又二初正明開合次結
0859b05: 初又二初從大一以開諸一次從大一以
0859b06: 開小一皆先開次合。
0859b07: 初約一法明開合者十方佛土中唯有一乘
0859b08: 法於此法不解全生如乳若欲開者開圓出
0859b09: 別教一乘也若於別不解亦全生如乳又開
0859b10: 通一乘也若於通不解亦全生如乳又開三
0859b11: 藏一乘也雖開為四皆名一大乘法俱求佛
0859b12: 果也。
0859b13: 初言一乘者皆取四教中大乘故云俱求
0859b14: 佛果。
0859b15: 若於三藏一乘得解即變乳成酪乃至入本
0860a01: 一乘也云云。
0860a02: 所言本者即圓一乘也。
0860a03: 若於四一乘不解又更於三藏開出聲聞支
0860a04: 佛教。
0860a05: 若斷結證果心漸通泰者即卻二乘唯言大
0860a06: 乘求佛漸以般若洮汰令心調熟即廢方便
0860a07: 一乘唯圓實一乘故云如我本誓願今者已巳
0860a08: 滿足化一切眾生皆令入佛道若以小乘化
0860a09: 我則墮慳貪是事為不可。
0860a10: 是故始從一而開一終從一而歸一。
0860a11: ○次二法中二先明開合。
0860a12: 若約二法論開合者約半滿兩教初明華嚴
0860a13: 之滿若眾生無機次約滿開半次方等對半
0860a14: 明滿次般若帶半明滿次法華捨半明滿。
0860a15: ○次結。
0860b01: 始則從滿開半終則廢半歸滿云云。
0860b02: ○次約三法中但列二種三法。
0860b03: 次約三法論開合者即是於一佛乘方便說
0860b04: 三既知息已滅卻化城亦是約三善聲聞為
0860b05: 下善云云。
0860b06: 亦應論開合相文略可見。
0860b07: ○次二種四法。
0860b08: 次約四法論開合者即是四教約圓開別約
0860b09: 別開通次開三藏如是次第會來合圓云云又
0860b10: 四法論開合者約四門本是圓四門眾生不
0860b11: 解開出別四門乃至通三藏四門利者得傳
0860b12: 傳入鈍者五味調入。
0860b13: 如文。
0860b14: ○次五法中亦二種不同五中亦有橫豎
0860b15: 二五初列二五次二開合。
0861a01: 次約五法論開合者即是五味從初十二部
0861a02: 開修多羅乃至涅槃教教論五味從初五味
0861a03: 開諸五味細細漸合還歸圓滿五味。
0861a04: ○次六法中唯一種便列七八於中初列。
0861a05: 次約六法論開合者即是四教大乘六度七
0861a06: 覺分八正道也。
0861a07: ○次初開下示開合相。
0861a08: 初開圓出別乃至三藏如是縮合還一圓道
0861a09: 云云。
0861a10: ○次七八二法者於法相論開合開即成
0861a11: 八合即成七。
0861a12: 次約七法論開合者謂四教二乘并人天乘
0861a13: 若上向合圓別不者下向合人天令七數足
0861a14: 開合云云。
0861a15: 次約八法論開合者約前八法開合云云。
0861b01: 若得開合之意自在說之。
0861b02: ○次本門者例於門又為三先標次立
0861b03: 本門三種法相謂亦有頓漸不定三正明
0861b04: 開合。
0861b05: 二約本門明教開合者借知本本亦復如
0861b06: 是。
0861b07: ○次又二初通示本從一佛界開出無量
0861b08: 形類。
0861b09: 復次本門中明或示己已身或示他身或說己巳
0861b10: 法或說他法己巳身是佛法界像他身是九法
0861b11: 界像己巳法是圓頓佛之知見降此已巳下皆是
0861b12: 他法雖示種種形欲令度脫故雖說種種道
0861b13: 其實為一乘此即開合意也。
0861b14: ○次結此等形類不出頓等三法。
0861b15: 如是開合半滿五味宛然無失次第之意彌
0862a01: 復分明非次第意自然可解不定之教彌為
0862a02: 易見矣。
0862a03: ○次正開合中準望於本但是此諸開
0862a04: 合之法在久本上故即成本例應可解欲
0862a05: 令易見故更明之但是本初成道作斯設
0862a06: 化耳初一法中亦先開合。
0862a07: 從一開一者十方佛土中唯有一乘法眾生
0862a08: 不解全生如乳從此圓一乘開出別一乘眾
0862a09: 生又不解亦全生如乳又開出體法一乘眾
0862a10: 生又不解亦全生如乳又開出析法一乘眾
0862a11: 生即解是則轉乳為酪次入體法即轉酪為
0862a12: 生酥次入別一乘即轉生酥為熟酥次轉入
0862a13: 圓一乘如轉熟酥為醍醐是中備有頓漸不
0862a14: 定云云。
0862a15: ○次結。
0862b01: 此是從一以開一從一以歸一也。
0862b02: 次從二以開二者元本是如來藏如來藏中
0862b03: 備有半滿不思議之二眾生不解全生如乳
0862b04: 又開出帶半之滿又不解全生如乳又開出
0862b05: 破半之滿眾生不解亦全生如乳又單說半
0862b06: 眾生解轉乳為酪次說破半之滿轉酪為生
0862b07: 酥次說帶半之滿眾生為一熟酥次純說不
0862b08: 思議之滿眾生如醍醐此中具有頓漸不定
0862b09: 即從二開二從二歸二。
0862b10: 約二法論開合中本是如來藏者即是法
0862b11: 華正體一實之理故名為藏實理之中備
0862b12: 有同體權實之法名為半滿眾生不解是
0862b13: 故開出帶半之滿如般若部對二乘半以
0862b14: 明於滿又亦不解是故更開破半之滿謂
0862b15: 方等部凡所說大多破二乘又亦不解更
0863a01: 開單半謂鹿苑教所言二者由立半名以
0863a02: 對於滿然法華前未有半名來至法華涅
0863a03: 槃等部說於教意方稱為半鹿苑唯小故
0863a04: 永不立半教之名方等彈斥小乘絕分何
0863a05: 半之有般若付財尚無悕取猶屬他人亦
0863a06: 不名半如世半字堪助成滿故名為半今
0863a07: 以此半而對於滿故亦名半此從不思議
0863a08: 二開思議之二今合思議之二歸於不思
0863a09: 議二不思議二純一醍醐。
0863a10: 從三歸三本是即空即假即中之三眾生不
0863a11: 解即開次第之三又不解即開體真之三又
0863a12: 不解即開析法之三利人從析空之三入體
0863a13: 空之三從體入次從次入即鈍者住析三故
0863a14: 用即空三調之即生酥又用次三調為熟酥
0863a15: 今方得入即空即假即中此約三法論開合
0863b01: 也。
0863b02: 四法開合者本是圓四門眾生不解開別四
0863b03: 門乃至三藏四門傳傳令入如前。
0863b04: 約五法論開合者約五味前云云乃至八亦
0863b05: 如是。
0863b06: ○記者私錄異同。
0863b07: 從記者私錄異同下是章安雜錄隨己已異
0863b08: 聞不關於記大師說也故不依文次亦無
0863b09: 深淺於中為二初雜記異聞次惟文下述
0863b10: 己巳推師結前生後初文為四初料簡般若
0863b11: 與法華以辨同異二明經論諸藏離合三
0863b12: 明四教名義所憑四破古五時七階不同
0863b13: 初文二先難次有人下會通。
0863b14: 有人引釋論會宗品舉十大經雲經大雲經
0863b15: 法華經般若最大又大明品云諸餘善法入
0864a01: 般若中謂法華經亦是善法也第百卷云法
0864a02: 華是祕密般若非祕密為不明二乘作佛故
0864a03: 又云般若法華是異名耳此三種云何通。
0864a04: 初文者初列經文竟次結問云此三種云
0864a05: 何通者一者據會宗大明似般若勝於法
0864a06: 華二者據第百卷則法華勝於般若三者
0864a07: 但是異名則似二經齊等一論三文似如
0864a08: 相反云何會通。
0864a09: ○次會通中但會前二不會第三以會前
0864a10: 二知同異故於前二中先會般若勝次會
0864a11: 法華勝初文二先引他會次明今會初他
0864a12: 會中二先會次問答釋疑初文三初義立
0864a13: 二慧次又般若下引證三善眾經下結勝
0864a14: 初又二先立。
0864a15: 有人會云眾聖以無心契無相如眾流納海
0864b01: 若其化物以無相為宗如空包。
0864b02: ○次般若下結。
0864b03: 般若盛明此二故於十經最大。
0864b04: 結中云謂盛明此二者謂自契無相及以
0864b05: 化物自行為實化物為權般若盛明權實
0864b06: 二慧此乃通方未足申於般若為勝。
0864b07: 又般若明第一義悉檀是故最大又九十品
0864b08: 前六十品明實慧無盡品去明方便二慧是
0864b09: 三世佛法身父母毋是故最大。
0864b10: 次引證中先引第一義悉檀意次一部以
0864b11: 明二慧與難意同此意未顯。
0864b12: 善眾經明此二皆攝入般若中。
0864b13: ○次釋疑中問。
0864b14: 問眾經明此二亦應般若攝入眾經中。
0864b15: 如文。
0865a01: ○答。
0865a02: 答大品最初專明此二餘經不爾古來稱般
0865a03: 若是得道經故知大也。
0865a04: 大品最初專明此二故當名耳。
0865a05: ○今謂去章安破。
0865a06: 今謂還是論語專大義何謂會通。
0865a07: 先斥云還是大論文者前之三文既有相
0865a08: 違還引論語何名會通故於諸經法華為
0865a09: 最。
0865a10: ○從會通者去章安會通。
0865a11: 會通者有共般若不共般若不共般若最大
0865a12: 餘經若明不共其義正等云云。
0865a13: 但語般若部中有不共理則所引三文理
0865a14: 自無違何者不共般若攝一切法何妨法
0865a15: 華亦入其中法華開顯無非一切種智此
0865b01: 則初義無違雖同種智般若不明二乘作
0865b02: 佛此則第二義無違般若秖是種智種智
0865b03: 不過權實妙法秖是開權顯實況五佛章
0865b04: 門皆是種智故知名異意義不殊此則第
0865b05: 三義無違。
0865b06: ○次他會通去會第二義又二先古師會
0865b07: 次今會初又二先會次問答釋疑初文二
0865b08: 初古會次然密下今判。
0865b09: 他會通法華明二乘作佛是祕密般若不明
0865b10: 二乘作佛故非祕密祕密則深般若則淺何
0865b11: 者般若明菩薩是佛因於義易解故非祕密
0865b12: 二乘作佛與昔教反於義難解故是祕密論
0865b13: 云如用藥為藥其事易用毒為藥其事難云云。
0865b14: 初文中初至其事難者此亦明他會義未
0865b15: 周他亦不知指何為昔何教二乘不能具
0866a01: 破故但云云然判法華勝般若此則可然
0866a02: 又準論文言法華是祕密者須知密祕語
0866a03: 同意別如前云是顯非密謂非覆隱之密
0866a04: 如前教有二乘發心不令未發者知故是
0866a05: 覆密今望般若為密者此是祕妙之密般
0866a06: 若中無法華為勝前已巳委釋不能重敘故
0866a07: 復云云又他人引論譬者昔以煩惱生死
0866a08: 為毒今以入生死不斷煩惱如用毒為藥
0866a09: 亦不知指何菩薩斷與不斷又言菩薩是
0866a10: 佛因者如般若中三種菩薩二教菩薩至
0866a11: 果無人用何菩薩為何佛因而言易解非
0866a12: 祕密耶具如破光宅中說又復方等般若
0866a13: 中圓何曾不明二乘作佛何時不明用毒
0866a14: 為藥但不顯露對二乘說則名為祕。
0866a15: 然密顯通大小釋論第四云顯示教明羅漢
0866b01: 斷惑清淨菩薩不斷惑不清淨故菩薩在後
0866b02: 列若祕密法明菩薩得六神通斷一切煩惱
0866b03: 超二乘上當知顯示淺祕密深今般若法華
0866b04: 皆明菩薩得無生忍具六神通並祕密並深
0866b05: 並大就祕密更論祕不祕般若不明二乘作
0866b06: 佛闕此一條故言不祕耳。
0866b07: 次今判中欲辨別意助明祕妙之密是故
0866b08: 顯密通大小等則大密小顯故明衍中菩
0866b09: 薩斷惑於密復更以一意直顯即般若不
0866b10: 明二乘作佛故云闕此一條等也。
0866b11: 問般若未開權應是祕密法華開權應是顯
0866b12: 示答若取開權如所問今取淺易為顯示耳
0866b13: 問若爾未了者云何言大答據二慧為深大
0866b14: 不明二乘作佛為未了問既言深大何不說
0866b15: 二乘是方便令得作佛此義未了亦何大乎
0867a01: 答非獨自釋叡師亦云般若照也法華實也
0867a02: 論窮理盡性明萬行則實不如照取大明真
0867a03: 化解本無三則照不如實是故歎深則般若
0867a04: 之功重美實則法華之用高也問雖引叡師
0867a05: 如攀枯求力不覺人杌俱倒釋猶未了。
0867a06: 次料簡釋疑中更一問答以第一文顯示
0867a07: 義深為問答意者今言顯示不與前同故
0867a08: 般若淺易次門者般若望法華既未顯了
0867a09: 何故稱大答文可見次一問答亦未顯理
0867a10: 故章安立問責竟次亦以共不共破。
0867a11: 今謂不共般若何時不明二乘作佛與法華
0867a12: 平等大慧更復何殊耶。
0867a13: ○次從眾經論去明諸藏離合者以諸藏
0867a14: 義通於諸經自古釋經經前立門皆有藏
0867a15: 部所攝一門今既法華收諸教所以用
0867b01: 藏通諸經是故章安於諸經論凡所明
0867b02: 藏並能收一切諸經故始自二藏終至
0867b03: 八藏皆以一期佛教通之初列二藏乃至
0867b04: 八藏。
0867b05: 眾經論明教非一若摩得勒伽有二藏聲聞
0867b06: 藏菩薩藏又諸經有三藏二如上加雜藏分
0867b07: 十一部經是聲聞藏方廣部是菩薩藏合十
0867b08: 二部是雜藏又有四藏更開佛藏菩薩處胎
0867b09: 經八藏謂胎化藏中陰藏摩訶衍方等藏戒
0867b10: 律藏十住藏雜藏金剛藏佛藏彼諸藏云何
0867b11: 會通。
0867b12: ○次從通二藏者下通諸藏意入今四教
0867b13: 及以八教。
0867b14: 通二藏者其一通聲聞其二通菩薩藏。
0867b15: 初以二藏通四教者以聲聞藏通三藏教
0868a01: 以菩薩藏通於三教謂摩訶衍藏。
0868a02: 通三藏者初通聲聞藏次通雜其一通菩薩
0868a03: 藏。
0868a04: 次通三藏者聲聞藏通三藏教雜藏通通
0868a05: 教別教別教雖是獨菩薩法帶方便故亦
0868a06: 入實故故名為雜後菩薩藏通於圓教。
0868a07: 通四藏者一一相通。
0868a08: 次通四藏者即以一教各對一藏故云相
0868a09: 通非謂四中更互相通但藏與教一一互
0868a10: 通聲聞雜菩薩佛次第以對四教意義可
0868a11: 見若四互通具如前四名互顯但教體已巳
0868a12: 定不可互有。
0868a13: 通八藏者八藏降神已巳來四教從轉法輪已巳
0868a14: 來時節節有異今以轉法輪來八教通之若
0868a15: 胎化藏中陰藏未為阿難說時即是祕密教
0868b01: 為阿難說時即是不定教摩訶衍方等藏即
0868b02: 頓教戒律藏去五藏即漸教中之次第戒律
0868b03: 藏即三藏教十住藏即方等教雜藏即通教
0868b04: 金剛藏即別教佛藏即圓教然佛意難測一
0868b05: 相望作此會通云云。
0868b06: 次以八教通八藏者前三如文且指鹿苑
0868b07: 為漸之初次方等後即是般若是故次列
0868b08: 通別圓三正指此三為般若部不論法華
0868b09: 者以法華部非八數故故第一卷結教相
0868b10: 云今法華是定非不定等前八教中雖有
0868b11: 顯露望祕名顯猶為權教近所覆是故
0868b12: 不同法華之顯又八教中雖有圓教帶偏
0868b13: 明圓猶屬於漸故前文云漸開四教今法
0868b14: 華圓開偏顯圓圓外無法。
0868b15: ○三明四教名義所憑中又二先明他問
0869a01: 答次今引教會通。
0869a02: 問四教名義出何經答長阿含行品佛在圓
0869a03: 彌城北尸舍婆村說四大教者從佛聞從和
0869a04: 合眾多比丘聞從一比丘聞是名四大教。
0869a05: 初文問四教出何經者答中乃引阿含四
0869a06: 教者但同有四非即藏等亦一往語耳然
0869a07: 教定體與今不同。
0869a08: ○次今文會通二先通經次通論初文先
0869a09: 引月燈三昧經。
0869a10: 月燈三昧經第六明四種修多羅謂諸行訶
0869a11: 責煩惱清淨。
0869a12: ○次章安會釋又二先會一重次彼經下
0869a13: 指廣初又二先別對。
0869a14: 私釋會之諸行是因緣生法即三藏義也訶
0869a15: 責是體知過罪即通教義也煩惱者不入巨
0869b01: 海不得寶珠若無煩惱則無智慧即別教義
0869b02: 也清淨者既舉一淨當名任運有我常樂等
0869b03: 即圓教也。
0869b04: ○次通對一一教皆具四句。
0869b05: 又一一教具四修多羅諸行即集諦諸行果
0869b06: 即苦諦諸行對治對治煩惱即道諦諸行清
0869b07: 淨即滅諦此三藏中具四修多羅也又訶責
0869b08: 諸行即集諦訶責諸有即苦諦訶責煩惱對
0869b09: 治即道諦訶責清淨即滅諦此通教中具四
0869b10: 修多羅又煩惱諸行是集諦煩惱諸有是苦
0869b11: 諦煩惱行被訶責即道諦煩惱清淨即滅諦
0869b12: 此別教中具四修多羅又涅槃即生死苦諦
0869b13: 清淨也菩提即煩惱集諦清淨也煩惱即菩
0869b14: 提道諦清淨也生死即涅槃滅諦清淨也此
0869b15: 圓教中四修多羅。
0870a01: 彼經復明四論四法四境界四門四斷煩惱
0870a02: 智四苦四集四道皆與四教相應具如彼應
0870a03: 知。
0870a04: 次指廣者彼經因月光童子菩薩問佛為
0870a05: 廣說至第六卷初佛告月光童子有四種
0870a06: 言論不可思議謂諸行等四下去諸文一
0870a07: 一皆安不可思議復有四相應法謂諸行
0870a08: 等文如前列四門四語四音聲四清淨語
0870a09: 四語言道四種密語四辯才四脩多羅四
0870a10: 多聞四種斷無明智如是等有七十七
0870a11: 科四法一一皆云諸行及不思議等如云
0870a12: 一者諸行法門不可思議二者訶責門不
0870a13: 可思議三者煩惱門不可思議四者清淨
0870a14: 門不可思議乃至諸行斷無明智不可思
0870a15: 議乃至清淨斷無明智不可思議諸四皆
0870b01: 爾故與四教義甚相應如斷無明智四教
0870b02: 各有當教無明餘皆準此以義消釋。
0870b03: ○次約地論第七十波羅密者於中二先
0870b04: 引論次會。
0870b05: 地論第七地云一念心具十波羅蜜四攝三
0870b06: 十七品四家釋四家云般若家諦家捨煩惱
0870b07: 家苦清淨家。
0870b08: 初文者地持第七以十二住攝一切位釋
0870b09: 第七住菩薩即當第七遠行地能依為住
0870b10: 所依為地此論自以十二住為能依不得
0870b11: 以行前十住以為能依向後十地以為所
0870b12: 依於念念中具十波羅密乃至四釋。
0870b13: 私釋者約苦諦為初門修道品令苦清淨者
0870b14: 即三藏義也捨煩惱家者即無相體達為捨
0870b15: 如色是空以空捨無相論修道品者此即通
0871a01: 教義也般若家者般若智照諸法明了恒沙
0871a02: 法門皆悉通達而修道品此即別教義也諦
0871a03: 家者諦即實相之理即是圓教約實相而修
0871a04: 道品也具如彼說云云。
0871a05: 今借四釋以對四教若借高位念念具法
0871a06: 以成初心具法之意以證圓門初後不二
0871a07: 故得用也亦可一一教皆具四家。
0871a08: ○四判教不同者為三先略述古異次今
0871a09: 驗下破三人情下今立初文又三先立漸
0871a10: 頓次立了不了三立一音。
0871a11: 達摩鬱多羅釋教義云教者謂佛被下之
0871a12: 言謂蹤跡亦應跡化跡言聖人布教各有
0871a13: 歸從然諸家判教非一一云釋迦一代不出
0871a14: 頓漸漸有七階五時世共同傳無不言是。
0871a15: 初頓漸中云漸有七階五時者恐將五時
0871b01: 之前人天為兩階二乘為二階并餘三時
0871b02: 名為七階。
0871b03: 又云五時之言那可得定但雙林已前是有
0871b04: 餘不了涅槃之唱以之為了。
0871b05: 又言佛一音報萬眾生大小並受何可以頓
0871b06: 漸定判無頓漸。
0871b07: ○次破中但破前二不破一音既破漸頓
0871b08: 一音自壞於前又二先破頓漸次然大品
0871b09: 法華下破了不了初又二先破頓漸次
0871b10: 別破漸中七階五時初又三先破。
0871b11: 今驗之經論皆是穿鑿耳何者人云佛教不
0871b12: 出頓漸而實頓漸攝教不盡如四阿含經五
0871b13: 部戒律教未窮深未得名頓說始終復不
0871b14: 與大次第為漸是則頓漸不攝何得云佛教
0871b15: 不出頓漸也。
0872a01: ○次然不無下縱。
0872a02: 然不無頓不得全破何者凡論頓漸蓋隨所
0872a03: 為若就如來實大小並陳時無前後但所為
0872a04: 之人悟解不同自有頓受或從漸入隨所聞
0872a05: 結集何得言無頓也。
0872a06: ○三但不可下略示。
0872a07: 但不可定其時節比其淺深耳。
0872a08: ○次人言下別破漸中七階五時者先破
0872a09: 初時人天二階。
0872a10: 人言漸教中有七階五時言佛初成道為提
0872a11: 謂波利說五戒十善人天教門然佛隨眾生
0872a12: 宜聞便說何得唯局初時為二人說五戒也
0872a13: 又五戒經中二長者得不起法忍三百人得
0872a14: 信忍二百人得須陀洹果普曜經中佛為二
0872a15: 長者授記號密成如來若爾言初為二人說
0872b01: 人天教門義何依又二長者見佛聞法禮
0872b02: 佛而去竟不向鹿苑初說五戒時未化陳如
0872b03: 與誰接次而名為漸。
0872b04: ○次人言第二時下破餘四時五階初破
0872b05: 第二時。
0872b06: 人言第二時十二年中說三乘別教若爾過
0872b07: 十二年有宜聞四諦因緣六度豈可不說若
0872b08: 說是則三乘別教不止在十二年中若不說
0872b09: 是一在後宜聞者佛豈可不化也定無此
0872b10: 理經言為聲聞說四諦乃至說六度不止十
0872b11: 二年蓋一代中隨宜聞者即說耳如四阿含
0872b12: 經五部律是為聲聞說乃訖於聖滅即是其
0872b13: 事故增一經說釋迦十二年中略說戒後瑕
0872b14: 玼起乃廣制長阿含遊行經說乃至涅槃何
0872b15: 得言小乘悉十二年中也。
0873a01: ○次人言第三下破第三時。
0873a02: 人言第三時三十年中說空宗般若維摩思
0873a03: 益依何經文知三十年中也。
0873a04: ○言四十年下破第四時。
0873a05: 言四十年後說法華一乘法華經中彌勒言
0873a06: 佛成道來始過四十餘年然不可言法華定
0873a07: 在大品經後何故大智論云須菩提於法華
0873a08: 中聞說舉手低頭皆得作佛是以今問退義
0873a09: 若爾大品與法華前後何定也。
0873a10: ○然大品下正破第五時兼破了不了於
0873a11: 中二先廣破次若爾誕公下結難初文又
0873a12: 二先對四經明皆有了次復應下約諸
0873a13: 經明皆有了初文三先引大經明三經名
0873a14: 異體同次大品下明三經義同言異三人
0873a15: 以下引人為驗。
0873b01: 然大品法華及涅槃三教淺深難可輒言何
0873b02: 者涅槃佛性亦名般若亦名一乘一乘是法
0873b03: 華之宗般若是大品所說即是明性復有何
0873b04: 未了乎。
0873b05: 初如文。
0873b06: 大品中說第一義空與涅槃經明空無異皆
0873b07: 云色空乃至大涅槃亦空又大品說涅槃非
0873b08: 化維摩說佛身離五非常與涅槃明常說涅
0873b09: 槃不空有何異而自生分別言維摩偏詺明
0873b10: 常大品一向說空也。
0873b11: 次文中云維摩佛身離五非常者如淨名
0873b12: 室內為諸國王長者說法云是身無常無
0873b13: 強無力無堅速朽離此非常得五常身如
0873b14: 阿難章云如來身者即是法身一非思欲
0873b15: 身二佛為世尊三佛身無漏四佛身無為
0874a01: 五不墮諸數。
0874a02: ○三引人又為五初寄隱本。
0874a03: 人以阿難等諸聲聞在大品會復經法華會
0874a04: 終至涅槃會故知大品法華涅槃應有淺深
0874a05: 義不必爾何者如阿難迦葉經法華會若未
0874a06: 聞說常涅槃會中二人不在何由得有常解
0874a07: 流通涅槃復次舍利弗在佛涅槃前七曰滅
0874a08: 度大目連為執杖外道所打亦在佛前涅槃
0874a09: 皆不在雙林之會豈可不得常解乎即知法
0874a10: 華中已悟常竟不假更聞。
0874a11: ○次又舍利弗下寄顯本。
0874a12: 又舍利弗等諸聲聞皆是如來影響如法華
0874a13: 經說知眾樂小法而畏於大智是故諸菩薩
0874a14: 作聲聞緣覺涅槃亦云我法最長子是名大
0874a15: 迦葉阿難多聞士能斷一切疑自然能解了
0874b01: 是常與無常故知影響之人在大則大在小
0874b02: 則小何可就其人以定階漸也又若從法華
0874b03: 後入涅槃者法華經中已巳明王宮非始久來
0874b04: 成道何由涅槃中方引道樹始成執實為疑
0874b05: 故知為一眾生最後聞常者涅槃經聞法
0874b06: 華者不假聞涅槃也。
0874b07: ○三又涅槃下引互指同。
0874b08: 又涅槃經有大利益如法華中八千聲聞得
0874b09: 受記成大果實若以法華得記證涅槃之
0874b10: 益即是理同教無深淺明矣。
0874b11: ○四又法華下龍女所得同。
0874b12: 又法華優波提舍中明法華經理圓教極無
0874b13: 所少。
0874b14: ○五大智論下明所付同。
0874b15: 龍樹於大智論中歎法華最為甚深何故餘
0875a01: 經皆付阿難唯法華但付菩薩是知法華究
0875a02: 竟滿足弗須致疑。
0875a03: 故知諸經同皆明常有何不了。
0875a04: 復應當知諸大乘經指歸不殊但隨宜為異
0875a05: 耳如華嚴無量義法華皆三昧名般若是大
0875a06: 智慧維摩說不思議解脫是解脫大涅槃是
0875a07: 究竟滅文殊問菩提是滿足道悉是佛法法
0875a08: 無優劣於中明果皆是佛果明因皆是地行
0875a09: 明理皆是法性所為皆是菩薩指歸不當有
0875a10: 異人何為強作優劣。
0875a11: 若爾誕公云雙樹已前指法華經悉不了豈
0875a12: 非誣也。
0875a13: 諸經及結可見。
0875a14: ○次人情下明今意者先結生。
0875a15: 人情既爾經論云何。
0875b01: ○摩得下正釋又為五先引文立藏次然
0875b02: 教必下對藏分人三然此下簡於傍正明
0875b03: 立藏意四問答釋妨五今之下開藏對教
0875b04: 初文又三初引摩得論文。
0875b05: 摩得勒伽說十二部經唯方廣部是菩薩藏
0875b06: 十一部是聲聞藏。
0875b07: ○次又下引結集者。
0875b08: 又佛為聲聞菩薩說出苦道諸集經者以為
0875b09: 菩薩所說為菩薩藏以為聲聞所說為聲聞
0875b10: 藏。
0875b11: ○三龍樹下引大論。
0875b12: 龍樹於大智論中亦云大迦葉與阿難在香
0875b13: 山撰集三藏為聲聞藏文殊與阿難集摩訶
0875b14: 衍經為菩薩藏涅槃亦云十一部經為二乘
0875b15: 所持方等部為菩薩所持是以依按經論略
0876a01: 唯二種聲聞藏及菩薩藏也。
0876a02: ○次文又二初略分。
0876a03: 然教必對人人別各二聲聞藏中有決定聲
0876a04: 聞及退菩提心聲聞菩薩藏中有頓悟大士
0876a05: 有漸入菩薩。
0876a06: ○次聲聞藏中下釋出所以於中先釋二
0876a07: 種聲聞。
0876a08: 聲聞藏中決定聲聞者久習別異善根小心
0876a09: 狹劣成就小性一向樂小佛為說小畢竟作
0876a10: 證不能趣大言退菩提心聲聞者是人嘗於
0876a11: 先佛及諸菩薩所發菩提心但經生歷死忘
0876a12: 失本念遂生小心志願於小佛為說小終令
0876a13: 趣大然決定聲聞一向住小退菩提心聲聞
0876a14: 後能趣大雖有去有住而受小時一故對此
0876a15: 二人所說為聲聞藏。
0876b01: ○次菩薩藏下釋出二菩薩。
0876b02: 菩薩藏中有能頓悟者如華嚴等經所為眾
0876b03: 生不由小來一入大故名為頓從漸入者
0876b04: 即向退菩提心聲聞後能入大大從小來故
0876b05: 稱為漸雖有頓漸不同然受大處一故對此
0876b06: 二人所說為菩薩藏也。
0876b07: 然此二藏隨所為隨所說聲聞藏中有菩薩
0876b08: 為影響然非所為不可從菩薩名作大乘經
0876b09: 菩薩藏中亦有聲聞人非正所為宗不說聲
0876b10: 聞法故不可名為小乘法擬人定法各自不
0876b11: 同是以要而攝之略唯二也。
0876b12: 問佛為三乘人說三種教何以故判藏唯有
0876b13: 其二答佛為求三乘人說三乘法然聞因緣
0876b14: 者即是聲聞辟支佛出無佛世但現神通默
0876b15: 無所說故結集經者集為二藏也依經判教
0877a01: 厥致云爾。
0877a02: 三四如文。
0877a03: ○第五對教又二初正對。
0877a04: 今之四教與達摩二藏會通云何彼自云要
0877a05: 而攝之略唯二種今開分之判為四教耳聲
0877a06: 聞藏即三藏教也菩薩藏即通別圓教也為
0877a07: 決定聲聞說三藏教為退大聲聞說通教為
0877a08: 漸悟菩薩說別教為頓悟菩薩說圓教。
0877a09: ○次非唯下歎結。
0877a10: 非唯名數易融而義意玄合今古符契一無
0877a11: 二焉。
0877a12: ○次惟文略下述己巳推師又三先述記者
0877a13: 意次師云下述稟師作意三此備下結此
0877a14: 生下初又二先述略意。
0877a15: 唯文略而義廣教一而蔽諸。
0877b01: ○次若申下述須廣意先法。
0877b02: 若申隱以使顯須多作論義。
0877b03: ○次喻。
0877b04: 如捕獵川澤饒結筌豈漁獵者好博耶不
0877b05: 得已而博耳。
0877b06: ○述師中二先謙退。
0877b07: 師云我以五章略譚玄義非能申文外之妙
0877b08: 特是粗述所懷常恨言不能暢意況復記能
0877b09: 盡言。
0877b10: ○次雖下勸歎又三先教次觀三圓通下
0877b11: 結。
0877b12: 雖然若能尋七義次通十妙研別體七餘五
0877b13: 鉤相承宛宛如繡引經印定句句環合非
0877b14: 直包諸名教該乎半滿而已巳矣。
0877b15: 初教中云若能尋七義等者是第一卷中
0878a01: 七番共解次通十妙者用通解七來通十
0878a02: 妙初以七義通十妙竟回此通義入一一
0878a03: 妙皆以七義一一釋之研別體七者將通
0878a04: 解之七研於別解皆使具七雖即用七五
0878a05: 章終自宛然章章科科七義無闕。
0878a06: 又即事成觀鑿凡夫之乾土見聖法之水泥。
0878a07: ○結中初句結教。
0878a08: 圓通之道於斯通矣。
0878a09: ○次朗下結觀。
0878a10: 遍朗之朗於茲明矣。
0878a11: 此備於前今更消文於後也。
0878a12: 
0878a13: 
0878a14: 
0878a15: 妙法蓮華經玄義釋籤卷第四十
0878b01: 音釋
0878b02: 音偷銅屬。聾聾盧紅切耳無聞也下切口不能言也。挫干臥
0878b03: 切摧也。愕五各切驚愕也。悕音希望也。叡以芮切。詺彌正切詺目也。
0878b04: 音罔誣也。
