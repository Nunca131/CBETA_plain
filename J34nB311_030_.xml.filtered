0768b01: 天界覺浪盛禪師全錄卷之三十
0768b02: 
0768b03: 參學門人　大璸蓮勺　大中陳丹衷　大時出之　大文曹正眼　評較
0768b04: 雜紀
0768b05: 莊子提正
0768b06: 莊周戰國之隱者能以古今之大道自任又不甘於
0768b07: 流俗憫世道交喪之心獨切不可以自禁乃敢大言
0768b08: 而無慚之人也子讀其所著南華實儒者之宗門猶
0768b09: 教外之別傳也蓋其旨也玅於以神化而移人心之
0768b10: 天也神之於天則自然矣自然者天之別名化之無
0768b11: 跡者也究之不外於慎獨致中和而冥聲臭是彼固
0768b12: 能先任天真之自然而同人物冥於自然之天真也
0768b13: 又觀其立言之意大似憤世儒與諸治方術者不能
0768b14: 知天立宗而相將陷於名相功利以至於爭奪殺害
0768b15: 如江流之日下有不可挽迴也者乃慨然撫心而有
0768b16: 感曰是惡可使若而人終不知道德性天之宗乎是
0768b17: 又惡可使吾儒之真宗終不可以挽迴乎夫如是也
0768b18: 又何所藉之以自明吾之所存又何所藉之以自行
0768b19: 吾之所主乎於是俯而觀之憤焉愈不可解仰而思
0768b20: 之疑焉愈不能釋憤疑之極忽若成然寐惺然覺如
0768b21: 有以自慰也於戲世未有不至於自得而能使人得
0768b22: 之者此真千古之大惑也於是儼然曰自開闢漸遠
0768b23: 更有伏羲神農黃帝堯舜禹湯文武孔顏若而人能
0768b24: 知大道之原天地之化與能因人物之自然而為民
0768b25: 生日用制作法度為道治之宗使之各安身世性命
0768b26: 者乎夫如是設教立宗而天下後世尚有不能知其
0768b27: 所以而愈效其跡乃愈敝其神甚至有不可復以教
0768b28: 宗救挽之者其弊又安在哉弊不生於簡易而生於
0768b29: 支離不生於無為而生於生事不生於無識而生於
0768b30: 多知以至於世道交相喪也盍亦追其本而救之乎
0768c01: 乃不得已巳仍借羲黃堯舜孔顏與老聃許由壺列楊
0768c02: 墨惠施諸子互相立論而神化之其中蓋有主有賓
0768c03: 有權有實至於縱橫殺活隱顯正奇放肆詭誕喜笑
0768c04: 怒罵有以直指其天真有以曲示其密意其為移出
0768c05: 人心之天而成其自然之性者不可以常情臆見領
0768c06: 略而且有如聾如瞽者是何足怪哉內七篇抑揚錯
0768c07: 綜要不過正打傍敲以闡發其神化自然之旨而歸
0768c08: 應帝王于堯舜歸大宗師於孔顏也自謂天下沉濁
0768c09: 不可與莊語故為此無端崖之辭以移之使天下疑
0768c10: 怪以自得之則庶幾藉此明吾心中之所存行吾心
0768c11: 中之所主耳世人不知以為詆毀堯舜孔顏又孰知
0768c12: 稱贊堯舜孔顏更有尚於莊生者乎世人泥于常所
0768c13: 習見常所習聞之名相功利或見聞其指斥名相功
0768c14: 利於始作俑者以故無有不毀而棄之者也夫有毀
0768c15: 之則能疑之是則善於讀莊子也毀之而不疑則終
0768c16: 不得其旨即使堯舜孔顏復起而正其說亦不能使
0768c17: 入神化之域也是惟疑之則所見為驚所聞為熒見
0768c18: 聞既驚且熒則平日道理無所用道理無所用則心
0768c19: 知迷無所從迷無所從則惑惑則困困則愚愚則神
0768c20: 與天冥同乎大通此正疑始而後攖寧也是故冥則
0768c21: 幾于無所待而天為之逍遙矣冥則幾於喪我對耦
0768c22: 而物自為之齊矣冥則幾於內不見我外不見物而
0768c23: 恢恢乎游刃有餘地中心之生可養而有主矣冥則
0768c24: 人物相忘於道術而無加損於治化則人間世可適
0768c25: 矣人間世之可游則德自充符與天地變化為一而
0768c26: 為大宗師以應帝王雖則渾沌為倏忽所鑿亦無死
0768c27: 地而常超超乎天地生死之外為天地萬物之宗矣
0768c28: 莊生移人心之天以冥乎自然之性真神化哉或謂
0768c29: 莊子之書可以獨行於天下古今也乎曰不可莊生
0768c30: 所著雖為六經之外別行一書而實必須輔六經始
0769a01: 能行其神化之旨也使天下無六經則莊子不作此
0769a02: 書而將為六經矣老聃云正以治國奇以用兵夫六
0769a03: 經皆準天地人物之正是天地人倫不易之常法雖
0769a04: 稍有變皆不敢稍違其正此莊子如兵書雖正奇互
0769a05: 用而法多主於奇如兵之不得已巳而用也使天下絕
0769a06: 無六經獨行莊子之言則自相矛盾自相成毀自相
0769a07: 破立者不一安得如六經之前後本末始終大小不
0769a08: 敢一毫參差不敢一毫違逆不敢一毫虛設不敢一
0769a09: 毫假借也哉此莊子所謂故為悠謬荒唐以寓言之
0769a10: 也若不以意逆志以言得旨則何可以為典則功令
0769a11: 哉然則以宗門教外別傳比何也曰此亦借之以比
0769a12: 類使人易於發明也即吾宗亦有不可以獨行者如
0769a13: 佛初生指天指地而雲門欲一棒打殺與狗子喫貴
0769a14: 圖天下太平及後之瞬目揚眉拈鎚豎拂翻筋斗滾
0769a15: 木毬推倒床打破鏡種種不可以常情常事測識者
0769a16: 若但單舉之而行則天下不必殿宇不必佛像不必
0769a17: 經書不必僧眾不必戒律亦不必馬祖叢林百丈清
0769a18: 規及陞堂入室示眾小參肅肅雍雍之儀範皆可廢
0769a19: 矣此向上一著蓋千聖不傳所以達磨初來東土斥
0769a20: 相指心直得面壁猶然六遭受人毒害至於死若不
0769a21: 遺履空槨而自將隻履西歸又孰知其為向上之宗
0769a22: 又孰信為教外別傳之旨乎噫吾於是獨惜莊子未
0769a23: 見吾宗而又獨奇莊子之絕似吾宗。
0769a24: 正莊為堯孔真孤
0769a25: 古人以死節易立孤難立孤者必先亡身避讎使彼
0769a26: 無隙以肆其害則必轉徙藏之深遠莽渺托其可倚
0769a27: 之家易其名變其狀以扶植之成人然後乃可復其
0769a28: 宗而昌大其後予讀莊子乃深知為儒宗別傳夫既
0769a29: 為儒宗矣何又欲別傳之乎蓋莊子有若深痛此內
0769a30: 聖外王之道至戰國儒者不知有堯孔之宗惟名相
0769b01: 功利是求不至殺奪不饜至於治方術者竊仁義禮
0769b02: 樂而殺奪以喪亂其統宗使堯舜危微精一孔顏至
0769b03: 誠天命之道并歸於殺奪即有一二真儒亦未深究
0769b04: 性命之極冥才識智慮仁義禮樂而復其初遂使後
0769b05: 世不復有窮神知化之事而天下脊脊不能安性命
0769b06: 之情則所學皆滯跡耳而此嫡血之正脈孤而不存
0769b07: 天下萬世下有為內聖外王之道者無所宗承莊生
0769b08: 於是有托孤之懼矣故托寓言於內外雜篇之中上
0769b09: 自羲黃下及諸子以自恣之說錯綜其天人精
0769b10: 微之密而存宗脈於內七篇以大宗師歸孔顏以應
0769b11: 帝王歸堯舜應帝王之學即大宗師之道也此莊生
0769b12: 所立言之真孤雖天地覆墜不能昧滅也夫立孤之
0769b13: 人視殉節為尤難隱身易狀轉徙于莽渺以存其真
0769b14: 又謹護其所證非直寄之以避一時之危而已巳固將
0769b15: 圖復昌大其後也莊子至今且二千年知者固少賞
0769b16: 音者不絕未有謂其為孤又孰能親正其為真孤哉
0769b17: 予笑曰莊生不先自云乎萬世之下一遇大聖知其
0769b18: 解者猶旦暮遇之誠危其孤而快其遇耳豈惟莊生
0769b19: 危之孔子思託寄於狂狷蓋不啻危之矣即顏氏子
0769b20: 不殀猶危其孤況并顏子死矣喪予之慟萬世猶當
0769b21: 共悲痛而思其故雖聖門不乏守道之賢而殫其蘊
0769b22: 抉其微精義入神符乎大道合乎大方恐難其人莊
0769b23: 生幾是矣予雖不敢與於大聖之列幸今已巳知其解
0769b24: 故快其遇而轉危其孤特表而明其系願與萬世共
0769b25: 認此嫡脈也夫論大易之精微天人之玅密性命之
0769b26: 中和位育之自然孰更有過於莊生者乎予之表系
0769b27: 不得不亟推之正懼儒者之心印太孤也曰自周已巳
0769b28: 來皆以老莊並稱莊子於諸大聖皆有譏刺獨於老
0769b29: 聃無間言至稱之吾師乎吾師乎非老聃之真嗣則
0769b30: 莊子又何所嗣乎曰惟此吾所以正其非老聃之嫡
0769c01: 嗣實堯孔之真孤何則孔子嘗問禮於老聃亦嘗屢
0769c02: 稱曰吾聞諸老聃莊子目空萬古者捨老聃之不託
0769c03: 更欲託誰以自全此寓言乎夫既謂之寓則所寓相
0769c04: 似而非真也能寓之人豈可以相似而忘其真出處
0769c05: 哉使天下萬世無人知莊子為堯孔真孤而以相似
0769c06: 之老聃為所嗣亦何愧乎然此一副真骨血真氣脈
0769c07: 之為大宗師應帝王者又何所歸焉或曰昔有一大
0769c08: 聖亦嘗言老莊全不似道家玄學乃儒者之逸流此
0769c09: 誠千古特見然未遽正之為堯孔真孤也今以莊歸
0769c10: 之於儒亦何不并老而歸之乎曰老子道德五千言
0769c11: 雖亦可羽翼五經但如齊太公之夾輔王室則可若
0769c12: 以比魯之周公為文武之嫡嗣則不可也老聃亦未
0769c13: 曾有一言及于堯舜文武周公及推孔子之賢何足
0769c14: 以嗣堯舜亦何必為堯舜之嗣老聃之語渾雄簡樸
0769c15: 真足為天地無為自然之宗然而闡揚內聖外王之
0769c16: 旨曲盡天人一貫之微其縱橫抑揚奇倔痛快能以
0769c17: 神化移人心之天而歸於自然處即老子之文亦有
0769c18: 所未逮也雖然今歷數已巳久有人能正其真孤必欲
0769c19: 還其宗于堯孔仍從天下以老莊並稱如儒佛原不
0769c20: 同宗而道有以玅協亦何不可以並稱乎此正吾平
0769c21: 日所謂世人不知道不同不相為謀之語是破人分
0769c22: 門別戶實教人必須以道大同於天下使天下之不
0769c23: 同者皆相謀於大同之道始不使異端之終為異端
0769c24: 也使異端之終為異端此聖人不能以道大同於天
0769c25: 下之過矣使能同之則天地日月四時鬼神無不與
0769c26: 之合也又何更有不同者乎此吾不忍天下人負莊
0769c27: 子立言標宗之意以棄為無用而自失其天人自然
0769c28: 之道也時予倚杖靈山偶與不二社諸子談及莊生
0769c29: 之秘曹子請為快提以曉未悟故提此托孤以正其
0769c30: 別傳即有謂予借莊子自為托孤與自為正孤謂非
0770a01: 莊子之本旨予又何辭。
0770a02: 提內七篇
0770a03: 莊子實以內聖外王之道為主而具經濟天人之全
0770a04: 機大用內七篇始逍遙終應帝王蓋玅於移神化自
0770a05: 然之旨而歸於堯舜孔顏者也其中雖多稱述伏羲
0770a06: 神農黃帝許由老聃壺子列子其意全是借客形主
0770a07: 托權明實以一抑一揚而互相發揮也何以知其所
0770a08: 必主哉如主羲黃也則屬上世不太荒唐乎如主聃
0770a09: 壺也則涉方外不太渺蕩乎如必欲主大宗師應帝
0770a10: 王之道治苟不推尊堯舜孔顏為天地中和之主則
0770a11: 道術將為天下裂矣又何所取法以為宗乎是吾即
0770a12: 七篇之命名與七篇中首尾出堯舜孔顏之旨予知
0770a13: 其必主於堯孔為內聖外王之宗也夫六經之宗旨
0770a14: 全主於實理實事實功實用而莊子則多主於虛理
0770a15: 虛事虛功虛用而究其指歸皆有濟于實義也以故
0770a16: 莊生之所以不經而冠於百氏之上以能自創而不
0770a17: 襲人即多引成語皆出匠心獨玅而古人成語即自
0770a18: 己巳語也其豎義設喻絕世所無而至理有所不加此
0770a19: 時佛法禪宗尚未來東土而莊子先為之破天荒文
0770a20: 具眾體奇出無端排山蕩海出鬼入神其才力膽識
0770a21: 手眼作略大似諸祖之機鋒棒喝以毒攻毒以橛出
0770a22: 橛能使人立地死心汗下絕後重甦誠震旦國之第
0770a23: 一種奇書又有痛快于六經者蓋六經如養元氣之
0770a24: 藥以王道無近功也百氏之作未必立言皆能自創
0770a25: 其奇即文字亦未必皆能自創其法即有能師莊子
0770a26: 之意法莊子之文而自新之者亦未嘗不擅場為一
0770a27: 代之名家也即天下英雄豪傑有潑天熱血者或能
0770a28: 一聞莊子超放之言如投之於清冷之淵棄之於秕
0770a29: 糠之地不覺喪然自失反不如兀者介者支離者擁
0770a30: 腫者之能傲倪於萬物之上為自得乎天也何則人
0770b01: 生之所以不得乎天者以有二事交戰於胸中而自
0770b02: 失之也二事為何一則世所共尊尚者莫過于聖人
0770b03: 帝王才智仁義功利聲名富貴祿壽之類一則世所
0770b04: 共畏惡者莫過於生死疾苦憂患孤獨貧賤介兀支
0770b05: 離散木之類試令一讀莊子忽能心目頓更榮辱俱
0770b06: 喪則尊尚者不知其所尊畏惡者不知其所畏并其
0770b07: 平生所未能省發者忽因喪此二執而又能省發之
0770b08: 也夫如是豈非莊子之度人難度移人難移為儒宗
0770b09: 之教外別傳哉設使莊子生於摩騰入漢之時必能
0770b10: 破冥諦神我之計揮鞭于生肇融叡之先以開拓聖
0770b11: 諦第一義矣生於達磨來梁之後必能破委蛇渾沌
0770b12: 之疑蛻穎於磨磚垂足之表如馬駒之踏殺天下人
0770b13: 石頭之滑殺天下人也雖然安知莊生非以權教示
0770b14: 現故先於戰國為佛法之前矛復於唐宋而出世為
0770b15: 馬石輩之以全機大用振吾宗哉。
0770b16: 提逍遙遊
0770b17: 莊子以人習於常所見聞而滯於名相功利不見天
0770b18: 地之神化出於自然故拈鯤鵬之大而化者移人之
0770b19: 見聞以入於神則逍遙乎與天遊矣夫人物之各得
0770b20: 逍遙者以各自無相待也斥鷃笑大鵬奚必以之九
0770b21: 萬里而南為正以不必相待也宋榮子雖自笑其可
0770b22: 笑又惡可以笑列子之奚必以之御風而後泠然為
0770b23: 善哉所謂此雖免於行猶有所待者以彼未由乎天
0770b24: 真自然之道不免於藉功利也若夫乘天地之正而
0770b25: 御六氣之辨以游無窮者彼且惡乎待哉故曰聖人
0770b26: 無己巳神人無功至人無名此逍遙之大意也夫無己巳
0770b27: 無功無名其果誰乎堯讓天下與許由庶幾似之堯
0770b28: 曰夫子立而天下治而吾猶尸之請致天下許由曰
0770b29: 子治天下天下既已巳治也而我猶代子吾將為賓乎
0770b30: 此則明乎兩不相代如庖祝也此二子之辭讓猶似
0770c01: 乎以天下為天下以能治之為治而未出乎功利之
0770c02: 跡以藐姑射之神人表之孰弊弊焉以天下為事故
0770c03: 以堯往見四子藐姑射之山窅然喪其天下正見堯
0770c04: 之所以神乎自然非天下功利之跡可求也此中之
0770c05: 玅在下一轉處人不知之耳莊子意以人只知事跡
0770c06: 為跡不知以事跡為神使彼果不能以事跡為神則
0770c07: 不以惠王之大瓠大而無用欲剖之為惠子之拙於
0770c08: 用大又不以不龜手之藥或鬻技千金或裂地而封
0770c09: 為所用之異又不以斄牛之大而不能執鼠為無用
0770c10: 又不以大樹患其無用而不樹之於無何有之鄉莊
0770c11: 子之不計物事之大小不泥人情之有用無用此正
0770c12: 明能以神化而任其自然則事跡之大小短長動靜
0770c13: 有無未始不各適其天而與之逍遙遊也此篇主於
0770c14: 各無所待故得逍遙而一篇之旨又足以含攝七篇
0770c15: 也如鵬鷃之大小菌樁之短長彭殤之壽夭皆各自
0770c16: 相忘即齊物也冰雪之處子乘雲氣御飛龍其神凝
0770c17: 使物不疵癘即養生主也宋榮子定乎內外之分辨
0770c18: 乎榮辱之境後其於世未數數然即人間世也許由
0770c19: 之不治天下有治天下之德寧為其實不為其名即
0770c20: 德充符也之人也物莫之傷大浸稽天而不溺大旱
0770c21: 金石流而不熱是其塵垢秕糠猶將陶鑄堯舜即大
0770c22: 宗師也堯治天下天下既已巳治而窅喪其天下冥於
0770c23: 自然即應帝王也予所謂活句活法乃能八面受敵
0770c24: 而直應曲當誠莊子之謂也噫安得若而人與之細
0770c25: 讀逍遙遊哉。
0770c26: 提齊物論
0770c27: 莊子以自然為宗而功在無為其所立言不外乎此
0770c28: 是齊物論蓋踵前聖人無己巳而無所待任萬物之自
0770c29: 然非有使之更不以生死彼我是非得失為同異故
0770c30: 渾然各相忘於無對耦之大道也此以子綦隱几仰
0771a01: 天而噓嗒焉似喪其耦者是大塊之噫氣同出於無
0771a02: 為而自然也世人之為物累不能出生死於塵垢之
0771a03: 外者以有我也真吾無我何有對耦可累所謂形固
0771a04: 可使如枯木心固可使如死灰者子游只見其似喪
0771a05: 其耦曾未知吾已巳喪我也吾者我之真宰也何可喪
0771a06: 乎吾所喪者是妄執之我見也我見能忘則一無所
0771a07: 為其天真之吾與天地萬物冥乎無朕又何有一身
0771a08: 所耦之情形如臣妾之不足相治而自損益於其間
0771a09: 乎此雖齊物卻提出吾喪我為主則與前無已巳而窅
0771a10: 然喪其天下始終貫徹於蝶夢物化也至曰非彼無
0771a11: 我非我無所取此正明我見本空以對物有我物不
0771a12: 自物由我而物如我不取物亦不有知此非幻成幻
0771a13: 則亦近於自然矣而不知其所使者是幻作似若有
0771a14: 真宰而特不得其朕可行已巳信此正是唯無作作則
0771a15: 眾竅怒號而不見其形正是厲風濟則眾竅為虛有
0771a16: 情而無形正是吹萬不同而使其自己巳也咸其自取
0771a17: 怒者其誰耶作者怒者豈真有使之者而非我無所
0771a18: 取之我不益見其幻妄乎於此可見風與竅與作者
0771a19: 取者怒者使者乃至閑閑間間炎炎詹詹其寐魂交
0771a20: 其覺形開與喜怒哀樂慮歎變慹姚佚啟態互相求
0771a21: 之如樂出虛蒸成菌一無可得則物我本空而達者
0771a22: 於是知通為一不損人而益天不益人而損天一無
0771a23: 所為而休乎天均又孰更能喪吾之天真乎人不達
0771a24: 此一受其成形則與所耦而生我見與接為搆日與
0771a25: 心鬥日夜相代乎前莫知其所萌而妄執之不亡直
0771a26: 至老死不能盡去與物相刃相靡其心盡如馳莫之
0771a27: 能止固已巳可悲以至其形化心與之俱化而芒乎無
0771a28: 本可據不亦大可哀乎此莊子痛與世人提撕此生
0771a29: 死性命大事是發六經所未發之秘旨也所謂有大
0771a30: 覺乃能破此大夢萬世之後一遇大聖知其解者是
0771b01: 且暮遇之也而人豈獨無一不芒者乎夫能不芒者
0771b02: 以能知天真之獨存為可據也天何存乎夫能隨其
0771b03: 日夜相交乎前之成心而師之誰獨無此成心為可
0771b04: 師乎既謂之成心則非知能益愚能損也所謂奚必
0771b05: 知代而心自取者有之愚亦有與焉則此成心是吾
0771b06: 人天真自然之心是常存之心也又豈未成乎心之
0771b07: 心得而是非之哉未成乎心之心而是非之則雖神
0771b08: 禹亦不能知也吾獨安能復以真偽是非而辨其未
0771b09: 成之心哉此天真自然之心能自見之則天下所言
0771b10: 之是非真偽皆無隱也彼此之所謂是非真偽皆有
0771b11: 所偶此道無偶如樞之環中空而外無端可尋以是
0771b12: 而應無窮則不可喻以天地萬物如指馬也今天下
0771b13: 道之成毀言之是非正如昭文之鼓琴師曠之枝策
0771b14: 惠子之據梧是三子者皆以自好相異而欲明之於
0771b15: 世亦竟以堅白之昧其終所謂道隱於小成言隱於
0771b16: 榮華使能圖其滑疑之耀不用自異而寓諸庸不亦
0771b17: 如聖人愚芚以是相蘊為有得乎夫如是既和之以
0771b18: 天倪而無是非同異其孰更能為正之乎故吾曰於
0771b19: 此能知則彼此相耦如罔兩之對影化聲之相待莊
0771b20: 周之夢蝶是皆謂之物化不取無非幻猶待悟耶。
0771b21: 提養生主
0771b22: 養生以何為主即緣督以為經率性之謂道也人之
0771b23: 不能保身全生養親盡年者以外有形生物欲為有
0771b24: 涯之肯綮內有知見執著為無涯之自厚而內外兩
0771b25: 相觸犯則主無以自存如族庖所見無非是牛未免
0771b26: 於折刀也豈不殆哉使能內不見有己巳有功有名有
0771b27: 待則吾天真之神無我見之厚官知止而神行矣外
0771b28: 不見彼此善惡是非名刑則吾自然之生無物欲之
0771b29: 閡而依乎天理以無厚入有間恢恢乎游刃有餘地
0771b30: 矣此自善其刀十九年如新發於硎者是君子之能
0771c01: 慎獨於莫見莫顯之中也故每至于族吾見其難為
0771c02: 怵然為戒視為止行為遲動刀甚微謋然已巳解提刀
0771c03: 而立為之四顧為之躊躕滿志善刀而藏之於此足
0771c04: 見孔子用行舍藏之所慎處惟顏子拳拳服膺者是
0771c05: 與若子路之雄心壯氣無所忌憚者痛誡之為暴虎
0771c06: 馮河必也好謀懼事是則已巳全乎知仁勇之玅其所
0771c07: 謂保身全生養親盡年者不由此可以見乎公文軒
0771c08: 驚見右師之介疑乎天人孰知天生者非天人有者
0771c09: 非人乎莊子意在因物自然不敢以養生而反傷生
0771c10: 也澤雉十步一啄百步一飲人見其勞不知其養使
0771c11: 一入乎樊籠中飲啄固不必求而困頓其形氣神雖
0771c12: 欲王亦無自善之方也又何如逍遙乎無累哉方今
0771c13: 玄家者流特以長生不死自表號為全真養生其亦
0771c14: 能知右師之獨澤雉之神以外身身存後身身先之
0771c15: 旨乎知此則多方勞其精神竭其血氣以圖卻病延
0771c16: 年殊不知天真之神已巳日與形氣俱化雖欲自王無
0771c17: 及矣是可不謂之遁天倍情忘其所受者乎莊子以
0771c18: 老聃死為適來夫子時也適去夫子順也安時而處
0771c19: 順哀樂不能入也古者謂是帝之縣解指窮於為薪
0771c20: 火傳也不知其盡也秦失弔見其老者哭之如哭其
0771c21: 子少者哭之如哭其母彼其所以會之必有不蘄言
0771c22: 而言不蘄哭而哭者是遁天倍情忘其所受在老子
0771c23: 又何哀樂足以入其靈府以世法視之則必以老子
0771c24: 為聖人能使人盡死喪之體如此所謂臨喪不哀吾
0771c25: 何以觀之哉而秦失乃謂之遁天之刑帝縣之尚未
0771c26: 解此又深於方外欲使人知超于生死之跡者也生
0771c27: 時死順是老莊無為自然之學其宗本亦只如此獨
0771c28: 是薪盡火傳一語可通吾禪然彼但曰火傳曾未深
0771c29: 言薪既盡而火何以得傳且不致於昧滅也即生時
0771c30: 死順只能不違此色身業力以還其自然之天而已巳
0772a01: 又何知吾有父母未生前此常住真心之主能了業
0772a02: 識而出死入生與超凡越聖於名相之外哉。
0772a03: 提人間世
0772a04: 人知莊子以無為自然為宗無用為用作主不知彼
0772a05: 獨將極難為極不然極要用之事與仲尼顏回二師
0772a06: 弟子以苦心密行周旋盤錯以曲盡其處人間世之
0772a07: 玅於斯始見無為而能無所不為自然而能無自不
0772a08: 然無用而能無所不用而不圖創此一段議論也如
0772a09: 回請之衛曰聞衛君年壯行獨輕用其國而不見其
0772a10: 過輕用民死民無如矣願以所聞思其則庶幾國有
0772a11: 瘳乎只此提出為人君無道而剛愎自用之病可作
0772a12: 頂門一鍼仲尼曰若殆往而刑耳所存於己巳者未定
0772a13: 何暇至於暴人之所行若亦知德蕩乎名知出乎爭
0772a14: 乎王公必將乘人而鬥其捷是以火益火矣昔桀殺
0772a15: 關龍逢紂殺王子比干是皆修其身以下拂其上者
0772a16: 也只此提出為人臣有才而不能善用之病可作腳
0772a17: 跟一棒至若端而虛勉為一內直而外曲與天人為
0772a18: 徒雖能無罪胡可以及化猶師心者也師心者正不
0772a19: 能忘我見猶有所待也又何如心齋之無我無待乎
0772a20: 若無聽之以心而聽之以氣聽止于耳心止于符氣
0772a21: 也者外其心知虛而待物者也符也者協乎鬼神靈
0772a22: 而不昧者也唯道集虛虛者心齋也是心之不役於
0772a23: 外而自虛靈了無知見如明鏡之無心待物妍媸自
0772a24: 形於鏡如瞻闋之虛室生白吉祥自止于虛非若有
0772a25: 心於端勉為虛一而為我見之所留礙所謂絕跡易
0772a26: 無行地難為人使易以偽而非天使以無知而知一
0772a27: 無所偽為萬物之自化也如此則心行處滅雖入樊
0772a28: 而無感其名入則鳴不入則止無門無毒一宅而寓
0772a29: 於不得已巳隨機而應又何容心於其間哉仲尼曰無
0772a30: 所逃於天地間是為大戒夫事其親者不擇地而安
0772b01: 之孝之至也事其君者不擇事而安之忠之盛也自
0772b02: 事其心者哀樂不易施乎前知無可奈何而安之若
0772b03: 命德之至也為人臣子者固有所不得已巳行事之情
0772b04: 而忘其身何暇至於悅生而惡死此決斷為臣子之
0772b05: 心與事心之不踰矩處如斬釘截鐵真孔子萬古不
0772b06: 易之正論也此後又教其行事之玅曰兩喜兩怒之
0772b07: 言傳其常情無傳其溢言則幾乎全乘物以游心託
0772b08: 不得已巳而養中至矣形莫若就心莫若和與之為嬰
0772b09: 兒無町無崖達之入于無疵此皆隨機利導如禹之
0772b10: 治水所惡於知而行乎其無所事則可以殺其狂奔
0772b11: 而達之以性情也不然則未免流為揣摩縱橫之家
0772b12: 與刑名法術之徒而作俑于治也噫此明眼者尤當
0772b13: 擇之養虎愛馬二喻切矣正如保赤子以心誠求之
0772b14: 雖不中不遠使有誠心而不得聖人以人治人因物
0772b15: 付物之法其不為缺銜毀首碎胸者幾希末上以不
0772b16: 材之散木自寄於社與支離疏者以常疾免役而且
0772b17: 受粟猶足養身終其天年又況自能支離其德如聖
0772b18: 人之無己巳無功無名無待而超超乎天地萬物之表
0772b19: 者乎孔子適楚接輿歌鳳而歎衰大似深譏孔子孰
0772b20: 知此正莊生之滿腹憤慲痛世道之交喪不可挽救
0772b21: 徒以德臨人何似山木自寇膏火自煎乎人皆知有
0772b22: 用之用而莫知無用之用也首尾皆以孔子事述之
0772b23: 正表道德與志行之盛如孔子周流列國以求用於
0772b24: 時君竟不能少展其一二此深於痛世而垂戒於為
0772b25: 人君為人臣為人師及無此才此德者不可強試於
0772b26: 世莫若如不材之木支離之人自寓於社自寓於疾
0772b27: 以自全正莊子之自道也噫又孰知世人之不材世
0772b28: 道之支離世禮之如社世患之如疾而神人正當以
0772b29: 此自寓其神以無用寄其大用而逍遙乎神化之天
0772b30: 以轉移此人間世哉讀提莊者到此更須別具隻眼。
0772c01: 提德充符
0772c02: 予提到德充符益見莊子一副心膽手眼超出千古
0772c03: 使人難見如此篇以德為主豈從古來無有一全德
0772c04: 人堪為充符之標指乃一篇中重疊拈出王駘兀者
0772c05: 申屠嘉兀者叔山無趾惡人哀駘它闉跂支離無脈
0772c06: 此五種舉世敗缺不堪為天人所共棄者與老聃仲
0772c07: 尼子產及人主酬唱以高其地步占其上風而莊子
0772c08: 以為能全乎天且能全乎人而德又足以充符于天
0772c09: 下國家將為大宗師應帝王之根本也然則莊子果
0772c10: 見從古來絕無一聖人有能全天人之德者足為主
0772c11: 耶此中別更有意不可以明指耶於此窺見莊子之
0772c12: 意則內外雜篇皆不待索解而自了然矣讀提莊者
0772c13: 正好發大疑情深自求其故則悟入此神化之玅也
0772c14: 莊子憤憤無乃以己巳生不逢時不得於君相而不能
0772c15: 見用於世故為是耶是傷感聖人之道不能行於世
0772c16: 只可如此敗缺之輩以自全為自得耶是真欲譏聖
0772c17: 人不知時務徒求行道於世終不能行不如兀者之
0772c18: 安分為德自充符耶是見天地之道從來愈降愈下
0772c19: 聖人少愚人多善人少惡人多吉事少凶事多治世
0772c20: 少亂世多故拈此可驚可畏可痛可恨是是非非虛
0772c21: 虛實實聊寓宗旨於萬世下或得一二能疑疑悟悟
0772c22: 知其解者使此幾希之脈不致斷絕耶嗚呼予於是
0772c23: 乃知莊子真如吾宗門之五家別唱千七百公案之
0772c24: 淆訛至有惑亂天下人賺殺天下人無所顧惜無所
0772c25: 諱忌者皆有不得已巳而成此機用也是豈好為奇特
0772c26: 以欺籠天下萬世哉常季曰從王駘遊者與夫子中
0772c27: 分魯立不教坐不議虛而往實而歸固有不言之教
0772c28: 無形而心成者耶是何人也大似與孔子傳神而嘲
0772c29: 其道不行如兀者也仲尼曰夫子聖人也丘也直後
0772c30: 而未往耳丘將引天下而從之又似將機就機搔著
0773a01: 自己巳痒處爭奈把手牽他不肯行哉仲尼又曰死
0773a02: 亦太矣而不得與之變雖天地覆墜亦將不與之遺
0773a03: 審乎無假而不與物遷命物之化而守其宗所守者
0773a04: 何宗而能命物之化且不為天地生死之所變遷非
0773a05: 已巳得朝聞夕死之道乎彼所知者為己巳非為人也以
0773a06: 其自知乃得其心以其所得之心是得其本常之心
0773a07: 而本常之心無可顯異何能使物尊之而從游之者
0773a08: 莫不皆自得之哉仲尼以人莫鑑於流水而鑑於止
0773a09: 水唯止能止眾止受命於地唯松柏獨也在夏冬青
0773a10: 青受命於天唯舜獨也正幸能正生以正眾生此正
0773a11: 如天不言而四時行百物生也夫聖人之德如乾坤
0773a12: 之健順不息自能資始資生使品物流行非如世人
0773a13: 不本於德徒以名教法術而為治化也不見舜處父
0773a14: 頑母嚚弟傲唯求自正其父母昆弟不期正而自正
0773a15: 堯用是舉天下以與舜亦以此而天下正也又況能
0773a16: 以自正而官天地府萬物直寓六骸象耳目一知之
0773a17: 所知而心未嘗死者乎彼且擇日登假而天地萬物
0773a18: 且將從是而化之矣申屠嘉兀者與鄭子產同師於
0773a19: 伯昏無人此正是同門出入夙世冤家也子產曰我
0773a20: 先出則子止且子見執政而不違子齊執政乎此又
0773a21: 惹得火來燒自身矣申屠嘉曰先生之門固有執政
0773a22: 焉如此乎久與賢人處則無過今子之所取大者先
0773a23: 生也而猶出言若是不亦過乎遮兀子卻能信手拳
0773a24: 隨腳踢甚是無狀子產曰子既若是矣猶與堯爭善
0773a25: 計子之德不足以自反耶此何似大象溺泥一腳不
0773a26: 起三腳俱陷也乎申屠嘉曰吾與夫子遊十九年矣
0773a27: 而未嘗知吾兀者此所謂恩大難酬也今子與我遊
0773a28: 于形骸之內而子索於形骸之外不亦過乎此又索
0773a29: 子產于形骸之內矣子產蹴然改容更貌曰子無乃
0773a30: 稱焦磚打著連底凍莊生善于扶弱不扶強儘可當
0773b01: 場一棒一條痕也魯有兀者叔山無趾踵見仲尼仲
0773b02: 尼曰子不謹既犯患矣今來何及無趾曰吾猶有尊
0773b03: 足者存吾是以務全之也孔子曰丘則陋矣夫子胡
0773b04: 不入請講所聞無趾出語老聃曰孔丘之於至人其
0773b05: 未耶彼何賓賓以學子為彼且蘄以諔詭幻怪之名
0773b06: 聞不知至人之以是為己巳桎梏耶老聃曰胡不直使
0773b07: 彼以死生為一條以可不可為一貫者解其桎梏其
0773b08: 可乎無趾曰天刑安可解此則大似學人參善知識
0773b09: 不知師家探竿影艸先自逐語生解不覺墮他陷虎
0773b10: 之機乃拂袖便去已巳為得計又何曾入他門庭堂奧
0773b11: 得七穿八穴以曲盡其宗旨之玅密哉卻又到一叢
0773b12: 林謂某知識不具眼不知先納敗闕又被此知識換
0773b13: 卻眼睛也如此無趾固是一箇奇特人不免被仲尼
0773b14: 陷殺再見老聃其陷他又更深也到此各各須有出
0773b15: 身活路始是作家魯哀公舉衛哀駘它以惡駭天下
0773b16: 與寡人處不至月數而寡人有意乎其為人國無宰
0773b17: 寡人傳國焉無幾何而行寡人卹焉若有亡也是何
0773b18: 人也此又似以國餌孔子奈碧潭之龍非香餌可得
0773b19: 仲尼曰今哀駘它未言而信無功而親使人授己巳國
0773b20: 惟恐其不受也是必才全而德不形者也而與物為
0773b21: 春是接而生時於心者也德不形者物不能離也哀
0773b22: 公無端設一空釣特地釣出孔子生平之心肝五臟
0773b23: 血滴滴是熱物又能使人泠然毛骨俱竦也奇哉莊
0773b24: 子之神於顧虎頭其寫為魯司寇三月大治齊人進
0773b25: 女樂三日遂行之玅無點染乎哀公異日告閔子曰
0773b26: 始也吾以南面而君天下執天之紀而憂其死吾自
0773b27: 以為通矣今吾聞至人之言恐吾無實輕用吾身而
0773b28: 忘吾國吾與孔丘非君臣也德友而已巳矣此莊子痛
0773b29: 惜不自忍於此提出孔子為德友是德充符之大主
0773b30: 意也深於為人君為人師處可謂箭上復加尖矣闉
0773c01: 跂支離無脈說衛靈公衛靈公說之而視全人此強
0773c02: 弩之末不必更進可也惠子無情一難逼出莊子曰
0773c03: 是非吾所謂情也吾所謂無情者以人之不以好惡
0773c04: 內傷其身常因自然而不益生也惠子曰不益生何
0773c05: 以有其身莊子曰道與之貌天與之形無以好惡內
0773c06: 傷其身今子外乎子之神勞乎子之精倚樹而吟據
0773c07: 槁梧而瞑天選子之形子以堅白鳴嗚呼此末後一
0773c08: 結不可輕視此正莊子為德充符曲盡其旨亦深得
0773c09: 勿助勿忘之玅也今人之所以不能集德而充於天
0773c10: 地人物何也以精神向外用而不取足於本性如惠
0773c11: 子強欲益生是何異與苗助長適足以害其生也不
0773c12: 特據梧為逐外傷內即自執以道德仁義禮樂為治
0773c13: 化者未忘我見亦不得無為自然之宗本也此豈直
0773c14: 以此為堅白自鳴哉。
0773c15: 提大宗師
0773c16: 德之所以能充天地而符萬物之性情者如北辰之
0773c17: 不動而眾星拱之也今人間世無尚德之君臣雖有
0773c18: 盛德之師如孔子終亦與其弟子顏回子貢輩自盤
0773c19: 自樂而當身世道不得行而何充符於天下使為予
0773c20: 宗之與有且是道也唯可宗於上古自道德降而為
0773c21: 仁義禮樂刑政以至於功利乃功利亦不世見徒以
0773c22: 鬥爭殺奪如之何可使從此不急之務乎正以世不
0773c23: 尚而吾尚世既已巳尚而吾尚是奚異以許由代堯治
0773c24: 天下乎世不尚而孔顏尚孔顏尚而世仍不尚如莊
0773c25: 生之能尚孔顏而自亦終以寓言尚乎宗旨於萬世
0773c26: 之後蘄乎一遇大聖知其解焉耳矣又奚必能使天
0773c27: 下皆從所宗乎夫自開闢來世常多亂而少治神聖
0773c28: 之出歷數或千年或五百年或偶一繼世如三代之
0773c29: 聖可指數然萬世下終賴有此道或間有知乎此即
0773c30: 可首出群雄而有天下果有真能尚者敢多求乎哉
0774a01: 少得其宗亦足以慰應帝王於天下矣然而此宗之
0774a02: 旨不可一日不尊尚不可一人不師法此則是作大
0774a03: 宗師最急切之意也敢自委為不急之務乎莊生開
0774a04: 手說天人知天之所為者天而生也知人之所為者
0774a05: 以其知之所知以養其知之所不知終天年而不中
0774a06: 道夭者是知之盛也雖然有患夫知有所待而後當
0774a07: 其所待者特未定也庸詎知吾所謂天之非人乎所
0774a08: 謂人之非天乎且有真人然後有真知此不異誠者
0774a09: 天之道也思誠者人之道也能知誠明之不二者此
0774a10: 盡性之聖人可為天人一貫之大宗師也其曰真人
0774a11: 不逆寡不雄成不暮士過而不悔當而不自得也此
0774a12: 非慎獨依乎中庸遯世不見知而不悔者乎登高不
0774a13: 慄入水不濡入火不熱是知能登假於道也此非致
0774a14: 中和參天地使陰陽不乖戾以自達於道者乎至謂
0774a15: 其寢不夢其覺不憂其食不甘深深息踵不知說生
0774a16: 惡死翛然往來此皆明真人知生死變化不出於我
0774a17: 以我自能順適不為所累而不失乎無為自然之宗
0774a18: 至謂大塊載我以形勞我以生佚我以老息我以死
0774a19: 是皆點醒生死之幻人情之勞不若返己巳知宗而相
0774a20: 忘於大道也夫藏舟於壑夜半力者負之而走昧者
0774a21: 不知也若夫藏天下於天下而不得所遯是恒物之
0774a22: 大情也聖人將遊於物之所不得遯而皆存自本自
0774a23: 根未有天地自古以固存神鬼神帝生天生地在太
0774a24: 極之先不為高在六極之下不為深此神化自然非
0774a25: 有能使之而然也子在川上曰逝者如斯夫逝者何
0774a26: 物斯者何斯果可逝耶果不可逝耶斯亦可以藏邪
0774a27: 斯其不可藏邪善乎斯者則亦可以善乎生死始終
0774a28: 亦且果有生死始終為可善邪始藏天下於天下與
0774a29: 遊於物之所不得遯而皆存者可心傳而不可以語
0774a30: 受可自得而不得以理見自本自根未有天地自古
0774b01: 以固存豈不能神萬物於一化神萬化於一神之可
0774b02: 宗哉女偊以卜梁倚有聖人之才而無聖人之道吾
0774b03: 猶守而告之三日而後能外天下已巳外天下矣吾又
0774b04: 守之七日而後能外物已巳外物矣吾又守之九日而
0774b05: 後能外生已巳外生矣而後能朝徹朝徹而後能見獨
0774b06: 見獨而後能無古今無古今而後能入於不死不生
0774b07: 殺生者不死生生者不生其為物無不將也無不迎
0774b08: 也無不毀也無不成也其為攖寧攖寧也者攖而後
0774b09: 成者也只此可會通內七篇旨趣外天下可通逍遙
0774b10: 之堯讓許由外物外生可通齊物之喪我朝徹見獨
0774b11: 而無古今可通養生主之薪盡火傳無古今而後能
0774b12: 入不死不生可通人間世之無用為用殺生者不死
0774b13: 生生者不生可通大宗師之知天知人其為物無不
0774b14: 將無不迎無不毀無不成其為攖寧可通應帝王之
0774b15: 虛而委蛇而未始出吾宗然此文簡義奧宗趣有歸
0774b16: 如見獨而後無古今正教中所謂冥諦神我直須透
0774b17: 過始得問曰子獨惡乎聞之曰聞諸副墨之子洛誦
0774b18: 之孫洛誦聞之瞻明瞻明聞之聶許聶許聞之需役
0774b19: 需役聞之於謳於謳聞之玄冥玄冥聞之參寥參寥
0774b20: 聞之疑始善乎莊子之能見道而有終始使造道者
0774b21: 之有所悟入也既曰攖寧則已巳極盡造道之微玅矣
0774b22: 而特揭其子獨惡乎聞之而聞之副墨以至於參寥
0774b23: 可見副墨中之文字語言道理知見到此參寥全無
0774b24: 棲寄矣玅此一轉曰疑始此真參禪之所謂纔能頓
0774b25: 發疑情也夫疑何始其始何疑是惟不疑則不悟大
0774b26: 疑則大悟此悟豈易致哉所謂攖寧必攖而後始成
0774b27: 非如撥亂乾坤始見太平勦盡無明始得見性度盡
0774b28: 眾生而後成佛也哉孰能以無為首以生為脊以死
0774b29: 為尻孰知生死存亡之一體者吾與之友矣子祀問
0774b30: 子輿病輿曰造物者將以予為此拘拘也曲僂發背
0774c01: 句贅指天閒而無事跰躚鑑井化尻為輪以神為馬
0774c02: 予因而乘之豈更駕哉安時處順哀樂不入所謂縣
0774c03: 解也不能自解者物有結之物不勝天久矣吾又何
0774c04: 惡哉子來將死妻子環而泣之子犁往問曰叱避無
0774c05: 怛化子來曰父母於子唯命之從陰陽不翅於父母
0774c06: 彼近吾死而我不聽我則悍矣彼何罪焉大冶鑄金
0774c07: 金踴躍為莫邪此不祥之金也今一以天地為大爐
0774c08: 以造化為大冶惡乎往而不可哉成然寐蘧然覺子
0774c09: 初年見大父臨欲終先自擇日乃召諸子孫及親友
0774c10: 至前囑曰我後事已巳授長子矣從此永訣吾其往生
0774c11: 也予時與諸親屬痛哭大父復召而誡之曰夫哭人
0774c12: 者以傷其不生而就死地也吾早已巳善吾生而不惡
0774c13: 吾志今既善吾死而樂吾往生死皆化跡吾以是存
0774c14: 吾真又何以哭為所可哭者汝徒生不知化所自來
0774c15: 死不知化所自去此心為生死幻化所迷昧為可哭
0774c16: 也汝何不以哭人者而自哭使異日自能作主不為
0774c17: 造化所移則去來無非化跡也又何哭之有予從是
0774c18: 猛然省此自能作主不為造化所移一語而決出世
0774c19: 志以至知宗門事則又超于莊子以造化是從不敢
0774c20: 違命為疑始以此為攖寧之大師法也意而子見許
0774c21: 由由曰堯既已巳黥汝仁義劓汝以是非矣汝將何以
0774c22: 遊夫遙蕩恣睢轉徒之途乎曰夫無莊之失其美據
0774c23: 梁之失其力黃帝之亡其知皆在爐之間耳庸詎
0774c24: 知夫造物者之不息我黥而補我劓使我乘成以隨
0774c25: 先生耶顏回忘仁義矣猶未也忘禮樂矣猶未也回
0774c26: 坐忘矣仲尼曰同則無好也化則無常也而果其賢
0774c27: 乎丘也請從而後也此篇中文字曼衍略提精要存
0774c28: 其大旨如論真人之疊見病者之錯出無非欲極描
0774c29: 出其所得於無為自然之狀與其適生死變化之玅
0774c30: 而末上又歸于堯之服仁義明是非為黥劓若必以
0775a01: 許由之為是堯言之為非則又為莊生是非之所黥
0775a02: 劓矣夫仁義禮樂此孔顏生平所恃以作君師教詔
0775a03: 天下萬世不易之法也而莊子以為顏子自謂回忘
0775a04: 仁義忘禮樂乃至離形去智同于大通豈不大相矛
0775a05: 盾果知心齋之旨則知仁義禮樂皆是大通所謂同
0775a06: 則無好化則無常也是何仁義禮樂與形智之不同
0775a07: 於神化哉又須知堯孔已巳是向上人而蕩蕩乎民無
0775a08: 能名如天之不可階也以降跡入泥入水說仁道義
0775a09: 與百姓同其憂患而救人者顏子所謂夫子步亦步
0775a10: 趨亦趨馳亦馳是皆可與天下人共學也使夫子超
0775a11: 軼絕塵而去雖賢如顏子猶且瞠乎其後又豈許由
0775a12: 輩如參單板禪之自了漠所可譏議哉蓋任天下萬
0775a13: 世之大功者乃能任天下萬世之大過也此莊子平
0775a14: 生學問全在此中能翻弄變化使攝末歸本推本於
0775a15: 末也不然又何足以此為大宗師之本旨哉。
0775a16: 提應帝王
0775a17: 予昔讀憨大師莊生影響論曰不知春秋不知涉世
0775a18: 不讀老莊不知忘世不參禪不知出世予以此論甚
0775a19: 善不知者必以老莊為忘世為無事于經濟則深負
0775a20: 莊生內七篇立題命名之至意是擲民生事業與內
0775a21: 聖外王之道于空虛無用方之外也內篇之意其事
0775a22: 則主乎人其旨則皆主乎天又誰知即以人而主天
0775a23: 以天而主人乎知此則知莊子全是以神化而移人
0775a24: 心之天而歸於無為自然以神化之無為自然而應
0775a25: 於人心之天而同於大通以不出於其宗也篇首齧
0775a26: 缺問王倪四問四不知夫不知之知是真知也齧缺
0775a27: 大喜以告蒲衣乃今知之乎一曰亦得人矣而未始
0775a28: 出於非人一曰其德甚真而未始入於非人層層化
0775a29: 其偏見也將以有知有為之為人無知無為之為天
0775a30: 乎人而不出於天則人即天也天亦何曾出於人哉
0775b01: 直人自忘其天而墮于有知有為以此自累而累天
0775b02: 下也日中始語肩吾曰君人者以己巳出經式義度人
0775b03: 狂接輿曰是欺德也夫聖人之治也治外乎正而後
0775b04: 行確乎能其事而已巳彼以己巳出經式義度人與此正
0775b05: 而後行確乎能事何相遠之有而為欺德何也直以
0775b06: 求諸內外之分矣彼皆本諸己巳又何式義非正而後
0775b07: 行乎天根遊殷陽至蓼木遭無名人而問為天下無
0775b08: 名曰去汝鄙人也何問之不豫也予方將與造物者
0775b09: 為人厭則又乘夫莽渺之鳥以出六極而遊無何有
0775b10: 之鄉汝又何帛以治天下感予之心為又復問無名
0775b11: 人曰汝遊于淡合氣于漠順物自然而無容私焉而
0775b12: 天下治矣老聃語子居曰胥易技係勞形怵心者也
0775b13: 明王之治功蓋天下而似不自己巳化貸萬物而民弗
0775b14: 恃有莫舉名使物自喜立乎不測而游於無有者也
0775b15: 即此便是應帝王之大宗旨也與不見而章不動而
0775b16: 變無為而成其為物不貳則其生物不測及不顯惟
0775b17: 德百辟其刑之篤恭而天下平又何異乎列子見季
0775b18: 咸而心醉歸告壺子壺曰吾與汝既其文未既其實
0775b19: 而固得道與眾雌而無雄而又奚卯焉而以道與世
0775b20: 亢必信夫故使人得以相汝嘗試與來列子與見壺
0775b21: 子初見濕灰焉壺子曰鄉吾示以地文殆見吾杜德
0775b22: 機也再則見其杜權矣壺子曰鄉吾示以天壤殆見
0775b23: 吾善者機也三曰子之先生不齊吾無得而相焉試
0775b24: 齊且復相之壺子曰吾鄉示以太沖莫勝殆見吾衡
0775b25: 氣機也明日又見壺子立未定自失而走壺子曰鄉
0775b26: 吾示之以未始出吾宗吾與之虛而委蛇故逃也列
0775b27: 子自以為未始學雕琢復朴塊然獨立一以是終夫
0775b28: 盡其所受乎天而無見得亦虛而已巳故曰用心若鏡
0775b29: 南北中央三帝舉出甚奇是誰相遇是誰善待是誰
0775b30: 謀報是誰鑿死是誰鑿不死耶此末上以神巫相壺
0775c01: 子三度皆能窺其影跡之機微而末後示之以未始
0775c02: 出吾宗以虛而委蛇不知其誰何故逃而不可追也
0775c03: 又何異乎大耳三藏之得他心通者第三度不能見
0775c04: 南陽忠國師落處其機雖不同而神巫之見亦世所
0775c05: 無也正當全機不動未始出吾宗時即壺子欲返己巳
0775c06: 自照亦不啻隔九重淵矣何則壺子能示能知則神
0775c07: 巫亦能見能知矣壺子不能示不能知則不特人不
0775c08: 能知即天地鬼神亦不能知又何生死存亡禍福壽
0775c09: 夭之所得而寄其靈幻哉以故齧缺以問四不知而
0775c10: 喜躍季咸以一不知而神沒正壺子謂列子而以道
0775c11: 與世亢必信夫故使人得而相汝此是壺子能以機
0775c12: 用翫弄神巫與列子密使其窅然而喪其所有忘其
0775c13: 我執任其天真自然而無見得亦虛而已巳化其無為
0775c14: 自然之宗則其心如鏡亦無不將不迎應乎天地萬
0775c15: 物而不藏也又何內聖外王之道不可以虛而委蛇
0775c16: 者應之哉若然者則非以堯舜孔顏更無有能當之
0775c17: 也不讀中庸乎首提天命之性即未始出吾宗也率
0775c18: 性之道即神動而天隨也至於修率工夫而莫顯莫
0775c19: 見即淵默龍見機發於踵也故君子必慎其獨以致
0775c20: 中和正虛而委蛇無不藏無不應也所謂予懷明德
0775c21: 不大聲以色其上天之載無聲無臭非渾沌而何若
0775c22: 能於此透過晦昧為空始可冥合天命之性於此不
0775c23: 知倏忽一念迷己巳逐物為聲色所轉不亦鑿破渾沌
0775c24: 之德而失其天命之宗哉夫真為渾沌也非知見所
0775c25: 能到也孰能以知見鑿而死之雖鑿亦何有死地是
0775c26: 人之自失其守而徇七竅自為流浪生死而死其冥
0775c27: 天命自然之靈也吾特提此莊子以正堯孔之孤將
0775c28: 使此天地古今不可死者復靈也夫。
0775c29: 吾師浪杖人慣用吹毛利劍殺活古今而橫拈倒
0775c30: 用靡不神解從上宗門大匠恢廓者特於本宗發
0776a01: 揮耳世出世法有千古疑情人不能破一經吾師
0776a02: 指點則死者活活者死腐者神神者化或聞一言
0776a03: 見一機有不勝感慨喜悅而欲絕倒甚至痛哭悲
0776a04: 傷汗下心死不自已巳者此蓋吾師夙乘願力故能
0776a05: 得無師智自然智以無礙辯剖佛祖心也即師法
0776a06: 嗣壽昌東苑特以一定師承取信後世而已巳其所
0776a07: 播揚建立何嘗襲祖父言句與歷祖葛藤為生平
0776a08: 之活計哉師云世界未有不壞聖人未有不死獨
0776a09: 此聖賢之經法與佛祖之宗旨固不可一日昧滅
0776a10: 乃知吾師所謂正孤非直以正莊生所托堯孔之
0776a11: 孤實吾師藉此以正自正之孤用正天下萬世佛
0776a12: 祖聖賢之真孤也卜視莊者以其怪不入堯孔之
0776a13: 道擯斥而拒絕之高視莊者以其奇足入佛祖之
0776a14: 宗附會而攔入之是二者皆亡羊也孰能如吾師
0776a15: 正其為堯孔真孤以冥其上天之載即謂如教外
0776a16: 別傳者特以抑揚縱奪似之也不見師於薪盡火
0776a17: 傳處見獨無古今處惟造物是從處委蛇渾沌處
0776a18: 皆有所指吾師所正孤中更有真孤藏之甚密豈
0776a19: 常情所能測耶莊子自謂萬世遇大聖何期得吾
0776a20: 師以神化移出莊生之奇而不矢其正使萬世參
0776a21: 悟不傳之密豈復惟隨造物者游夫恣睢轉徒之
0776a22: 途哉時於此又安敢避截舌之諱不痛憤悲感與
0776a23: 吾同參共認真孤乎弟子大時凌世韶題。
0776a24: 陳大中曰杖人癸巳又全標莊子以付竹關奄忽
0776a25: 十年無可大師乃成藥地炮莊解拘救蕩因風吹
0776a26: 火云爾天下竟無知者乎哉可惜許。
0776a27: 提莊託千古之孤真奇書也藥地大師因作炮莊
0776a28: 將以一參兩行託兼中玅協之孤乎將以曼衍遊
0776a29: 息託公因反因之孤乎發覆在此苦心至此孤哉
0776a30: 孤哉知恩者誰。廬陵學人宋之鼎跋
