0415c01: 內紹禪師語錄卷第二
0415c02: 侍者照維記錄
0415c03: 住蘇州甫里月掌禪院語下
0415c04: 開爐日上堂諸方今日說法開爐月掌這裏更無施
0415c05: 設秪將個無煙火種因風吹出與現前大眾應個時
0415c06: 節去也拈起拂子吹一吹云看看無煙燄火遍界騰
0415c07: 輝橫亙十方豎窮三際直得浮幢剎內爍石流金香
0415c08: 水海中光明赫奕其間所有山川林藪交光相羅如
0415c09: 寶絲網熾然無間於剎那頃成就一切有情無情成
0415c10: 正覺轉法輪現滅度無前無後徹古徹今復擊拂子
0415c11: 云無煙燄火作大佛事已巳竟汝等盡是過去古佛現
0415c12: 在世尊未來調御各各立地傾耳還得知時識候也
0415c13: 未若也得去便請高捲雙跌深藏密室香花白飯隨
0415c14: 分過時其或未然搬柴運水喫飯穿衣驀劄地火爆
0415c15: 星飛切須照顧眉毛好。
0415c16: 上堂靈山會上消息杳然少室峰前了無巴鼻內不
0415c17: 放出外不放入虛空分界限心不是佛智不是道平
0415c18: 地涌波瀾撥著便轉底自救不了拽脫便走底受屈
0415c19: 一生饒汝不隨言路不落機關正好朝三千暮八百
0415c20: 秪如諸佛未出世祖師不西來還有佛法商量也無
0415c21: 良久云相識滿天下知心能幾人。
0415c22: 長至日小參上是天下是地古今日月古今山河人
0415c23: 物喧闐森羅雜沓是法住法位世間相嘗住璇璣圓
0415c24: 轉莫可測其端倪尺準縱橫無從按其時節驀卓拄
0415c25: 杖一下云無陰陽地上爆得這竅虛通便見旋嵐偃
0415c26: 嶽而嘗靜江河競注而不流埜馬飄鼓而不動日月
0415c27: 歷天而不周如珠走盤如盤走珠光屬輝聯了無異
0415c28: 跡嘗在動用中動用收不得不離寒暑際寒暑遷不
0415c29: 到往來無間剝復無時那更握銀管於臺端高標雲
0415c30: 物候飛灰於冷地始驗陽回燄發水河花生枯木則
0416a01: 且置萬靈罔象一道沖融又作麼生復卓拄杖云意
0416a02: 氣不從天地得英雄豈藉四時摧。
0416a03: 上堂一二三四五六七斜風雨打伽黎濕冷地令人
0416a04: 憶著靈嵒山頭羅漢石何也藤纏膝蓋月掛眉鉤橫
0416a05: 點頭豎點頭更嫌何處不風流。
0416a06: 上堂火炙通身煖風吹滿面寒饑來便飯倦即帶
0416a07: 衣眠如珠在盤不撥自轉如風吹水自然成紋是法
0416a08: 非見聞覺知所能求是義非思量分別所能解忽若
0416a09: 高峰和尚在你眉睫上揚聲大叫云鐵蛇鑽入金剛
0416a10: 眼崑崙騎象鷺鷥牽又且如何震聲一喝云瞌睡作
0416a11: 麼。
0416a12: 上堂靈光獨脫融萬象於機輪未轉以前智鑑高懸
0416a13: 會千差於生滅去來之表一明一切明一見一切見
0416a14: 一了一切了一用一切用於此洞達得去便見自己巳
0416a15: 腳跟下一段大事明如日月總日月威光莫能逾其
0416a16: 明寬若太虛盡虛空邊際莫能窮其量直下如師子
0416a17: 兒吒莎地哮吼一聲壁立萬仞誰敢正眼覷著覷著
0416a18: 即瞎卻渠眼可以權衡佛祖可以開鑿人天可以拔
0416a19: 濟群機可以流通正眼是故馬祖一喝百丈直得三
0416a20: 日耳聾黃檗三頓臨濟也只一撥便轉此是大人發
0416a21: 大用大智顯大機於其中間如擊石火似閃電光直
0416a22: 截根源更無回互須是過量人方明奇特事欲明奇
0416a23: 特事還他過量人正恁麼時且把定乾坤一句作麼
0416a24: 生道揮拂子云橫按鏌邪全正令太平寰宇斬癡頑
0416a25: 立監寺上堂辣手展開寶壽風規便見驢蹄弄出楊
0416a26: 岐作略重新無盡藏秪貴全力承當破砂盆要在盡
0416a27: 心刮剔乞鹽覓醬總是你拋金撒玉總是你且道你
0416a28: 是阿誰擊拂子云千年桃李核剖出舊時仁。
0416a29: 佛成道日小參學般若菩薩最忌妄生異見作麼生
0416a30: 是異見聖凡迷悟是異見事理真妄是異見今朝
0416b01: 臘月八日人人盡道釋迦老子於夜半睹明星悟道
0416b02: 歎云奇哉奇哉一切眾生皆有如來智慧德相但以
0416b03: 妄想執著而不證得你道有恁麼事無恁麼事若道
0416b04: 有何異九十六種若道無有甚釋迦老子諸仁各各
0416b05: 親近善知識來何不返照一照看出門便見路過水
0416b06: 便見橋入山門便見佛殿上方丈便見長老是異見
0416b07: 不是異見智慧德相耶妄想執著耶於此諦當得去
0416b08: 便見釋迦老子安身立命處既見釋迦老子安身立
0416b09: 命處便見自己巳本命元辰落處既見自己巳本命元辰
0416b10: 落處便見自己巳與一切眾生無二無別便見一切眾
0416b11: 生與釋迦老子無二無別便見釋迦老子與自己巳無
0416b12: 二無別心佛眾生三無差別但涉名言都無實義如
0416b13: 是則釋迦老子亦不可得智慧德相亦不可得妄想
0416b14: 執著亦不可得眾生亦不可得自己巳亦不可得不可
0416b15: 得亦不可得但以假名字引導於眾生既以假名引
0416b16: 導一切何妨釋迦老子還他釋迦老子智慧德相還
0416b17: 他智慧德相妄想執著還他妄想執著眾生是眾生
0416b18: 自己巳是自己巳法住法位世間相嘗應節及時了無向
0416b19: 背且道即今是甚麼時節豎起拂子云看看釋迦老
0416b20: 子於拂子頭上成等正覺放光動地說大法要云以
0416b21: 思無思之玅返思靈燄之無窮思盡還源性相嘗住
0416b22: 事理不二即如如佛擲下拂子云好人不肯做須要
0416b23: 屎裏臥。
0416b24: 晚參月生一那吒手裏金鞭赤月生二倒騎玉象乘
0416b25: 雲駛月生三回途不著舊襤衫三生萬物萬物與我
0416b26: 一體天地與我同根夜來下陣瑞雪四天之下沛然
0416b27: 有餘東村王大伯向煖草窠中打個噴嚏道今歲年
0416b28: 穀豐熟米粖鹽花普天匝地把卻畚箕笤帚往往當
0416b29: 面錯過喝一喝云狼籍不少。
0416b30: 上堂實際理地不受一塵佛事門中不捨一法一向
0416c01: 與麼去埋沒己巳靈一向與麼來孤負諸聖所以道一
0416c02: 法若有毘盧墮在凡夫萬法若無普賢失其境界若
0416c03: 是衲僧門下直須拈卻得失是非坐斷彼此來去自
0416c04: 然返嘗合道朕跡不留出聖入凡卷舒有度夫百千
0416c05: 法門同歸方寸河沙玅德總在心源然則心源無相
0416c06: 不離當處嘗湛然方寸無形覓即知君不可見一毫
0416c07: 頭上果能徹底掀翻萬法頭邊便有通天作用雪峰
0416c08: 輥木毬禾山解打鼓玄沙築破腳指臨濟剺開面門
0416c09: 喝一喝云有什麼緊。
0416c10: 上堂唐言梵語東土西天開口不在舌頭上動步不
0416c11: 在草鞋邊桃花流水在人世別有天地非人間喝一
0416c12: 喝。
0416c13: 晚參清淨海眼日月不能照臨金剛正體乾坤莫能
0416c14: 蓋載一毛端現出寶王剎土諸塵競作一微塵吞卻
0416c15: 山河大地生佛無依所以道玅性圓明離諸名相本
0416c16: 來無有世界眾生因妄有生因生有滅生滅名妄滅
0416c17: 妄名真拈起拄杖云這箇是玅性喚什麼作世界眾
0416c18: 生卓一下云這個是世界圓明玅性又在什麼處於
0416c19: 此明去生滅名妄於此不明滅妄名真山僧恁麼道
0416c20: 拄杖子忍俊不禁躍然而起現作天大將軍心憤憤
0416c21: 口悱悱道十力弟子因什妄真倒置言語脫空山僧
0416c22: 道此是十方薄伽梵一路涅槃門是名玅蓮花彈指
0416c23: 超無學汝何大膽麤心妄興異見於是天大將軍默
0416c24: 然無言而退安住當處還復本形又卓拄杖一
0416c25: 下云當如是知如是見如是信解不生法相顧左右
0416c26: 云瞌睡惺也未。
0416c27: 元旦上堂杲日麗天和風扇埜紅霞縹緲綠水汪洋
0416c28: 頭頭示諸佛真機著著顯祖師巴鼻綿綿無滲漏落
0416c29: 落絕覆藏舊不在昨夜新不在今朝暖不在陽和冷
0416c30: 不在水雪諸仁者節序推遷寒暄迭換光陰迅速來
0417a01: 去相尋無位真人畢竟向什麼處行履揮拂子云物
0417a02: 外倒騎金色象萬年松下擊金鐘復舉仰山云去年
0417a03: 貧未是貧今年貧始是貧去年貧無卓錐之地今年
0417a04: 貧錐也無真淨云去年富未是富今年富始是富去
0417a05: 年富惟有一領黑黲布衫今年富添得一條百衲袈
0417a06: 裟歲朝抖擻呈禪眾實謂風流出當家師云二大老
0417a07: 各自掀揭屎尿呈露家私總向貧富裏著倒山僧也
0417a08: 有個頌子不圖與古人鬥巧爭奇要顯月掌家風自
0417a09: 別乃云去年閒未是閒今年閒始是閒去年閒靈鷲
0417a10: 峰頭望碧天今年閒坐卻僧堂六七間歲朝開徹閒
0417a11: 門戶一任遊人似螘旋。
0417a12: 上堂若論此事不掛一元字腳要行即行要坐即坐
0417a13: 不住孤峰頂嘗伴白雲閒那管東嶺巉嵒西山突兀
0417a14: 處處縱橫任意遊爐中有火無心撥暑往寒來天長
0417a15: 地久風高月冷海闊山遙僧堂中幾人坐臥何曾得
0417a16: 到者裏看看臘月盡即便春風生腳跟下事還得親
0417a17: 切也未要得親切第一莫來問山僧山僧這裏沒什
0417a18: 掉下底玄玅佛法與你唼啗領會驀卓拄杖云見即
0417a19: 直下便見擬議思量即沒交涉又卓一下。
0417a20: 元宵小參一燈明千燈萬燈一時明一月現千月萬
0417a21: 月一時現一月不降萬水不昇眾燈非多一燈非少
0417a22: 非多非少光燄未生何處討不降不昇浮雲散盡碧
0417a23: 天新樓臺上下火照火車馬往來人看人。
0417a24: 小參舉無邊身菩薩將竹杖量世尊頂相量至梵天
0417a25: 終不能見乃擲杖合掌說偈讚歎云虛空無有邊佛
0417a26: 功德亦然若有能量者窮劫不可盡師云如來頂相
0417a27: 秪在面前有什麼難見開眼也著合眼也著伸手便
0417a28: 觸著動腳便踏著雖然如是驢鞍橋不是阿爺下頷
0417a29: 莫錯認好。
0417a30: 上堂此事如空中一片雲釘釘不住藤纜不著有容
0417b01: 止可露無面目可呈秪貴向世界未成時一眼覷破
0417b02: 便能於有漏國建無勝幢蔭覆含生清涼大地若擬
0417b03: 捫空架路斫竹布梯枉費精神徒勞心力諸仁者光
0417b04: 陰可惜莫錯用心孟春猶寒伏惟珍重。
0417b05: 佛涅槃日上堂拈拄杖云今日乃如來世尊滅度之
0417b06: 晨月掌別無恭敬將拄杖子作分純陀供養去也乃
0417b07: 卓一下復云世尊道善哉善哉諸供養中法供養最
0417b08: 豈不見諸行無嘗是生滅法生滅滅已巳寂滅為樂我
0417b09: 今涅槃時到汝可安施床座說是語已巳全身退入拄
0417b10: 杖子內寂然無聲大眾正恁麼時喚作釋迦老子卻
0417b11: 是拄杖喚作拄杖又是釋迦老子釋迦老子若滅拄
0417b12: 杖子亦應不在拄杖子若在釋迦老子又何曾入滅
0417b13: 入滅何曾滅當生本不生祖師關捩子棒下示無生
0417b14: 正法眼涅槃心堪笑堪悲七尺藤復卓拄杖云一種
0417b15: 是聲無限意有堪聽有不堪聽。
0417b16: 上堂般若如大火聚盡大地是個火聚德山老漢將
0417b17: 爛柴頭添燄臨濟大師拽破袋鼓風三世諸佛熏
0417b18: 透鼻孔六代祖師燎卻眉毛汝輩毛道凡夫要得無
0417b19: 明息滅心地清涼良久云莫妄想好。
0417b20: 大士誕日上堂舉楞嚴會上觀世音說自證法門云
0417b21: 初於聞中入流忘所所入既寂動靜二相了然不生
0417b22: 忽然超越世出世間喝一喝云當時有人下得者喝
0417b23: 塞斷咽喉豈不一性圓明諸塵銷落聲光匝地鼻孔
0417b24: 撩天那來不守本分卻道上合諸佛玅心下同六道
0417b25: 悲仰現三頭六臂示八目十身魚市上攜籃鷹巢中
0417b26: 啼哭將錢買餬餅放手下饅頭然後為之見色明心
0417b27: 聞聲悟道今日節文落在月掌放開捏聚總由這裏
0417b28: 是汝諸人向甚處與大士相見良久云高樓吹笛柳
0417b29: 如煙滿地春風落飛絮。
0417b30: 初夏上堂智有窮幽之鑒而不睹日月之麗天識有
0417c01: 含育之機而不察寒暄之密運蓋為事隨緣應執事
0417c02: 者徒起厭欣道出無方求道者妄拘限量不見羅
0417c03: 阿修羅王與帝釋爭權手撼須彌口吞日月一時退
0417c04: 身藕絲孔中仰觀俯察左顧右瞻不覺撫掌大笑道
0417c05: 到處走盡反不如這裏好且道這裏好在什麼處水
0417c06: 邊盡日開三逕林下何曾見一人。
0417c07: 上堂花笑鶯啼四月朝衲僧見處盡雄豪眼開白日
0417c08: 青天下生死何曾有一毫喝一喝。
0417c09: 上堂諸佛菩薩行不到處驢馬畜生腳腳踏著驢馬
0417c10: 畜生踏得著時諸佛菩薩總不知有知有不知有行
0417c11: 到不行到拈向一邊秪如無厭足王入大寂定乃敕
0417c12: 有情無情皆順於王若有一物不順於王即入大寂
0417c13: 定不得汝道他與諸佛菩薩驢馬畜生相去多少擊
0417c14: 拂子云花開花落任風吹自有清香滿天地。
0417c15: 中夏上堂本來面目舉世不相似亙古無比倫毘羯
0417c16: 首磨雕鐫不就僧繇道子描畫難成靈山會上破顏
0417c17: 微笑秪現半邊大庾嶺頭冷煖自知亦非全露其餘
0417c18: 向虛空裏撮摸平地上施呈拽得鼻孔失卻眼睛眨
0417c19: 得眼睛遺落唇吻直饒個黃頭風漢於梁王殿上剺
0417c20: 破肉團覿體呈露或慈或威或定或慧總無碑記轉
0417c21: 見淆訛不若向父母未生前一拍雙泯狂心自歇正
0417c22: 眼自開大眾你看月掌眉毛還在麼拍一拍下座。
0417c23: 七月十五日上堂舉古云十五日已巳前諸佛生你不
0417c24: 得住我這裏你若住我這裏我有錐錐你十五日已巳
0417c25: 後諸佛滅你不得離我這裏你若離我這裏我有鉤
0417c26: 鉤你正當十五日鉤錐一齊息更擬問如何回頭又
0417c27: 日出師云古人恁麼大似將珍羞百味換汝舌頭雖
0417c28: 然炙口不能充饑月掌秪是家嘗茶飯迥無異味雖
0417c29: 是粗糲卻能飽人乃云十五日已巳前諸佛本不生你
0417c30: 若住我這裏添你一分不得十五日已巳後諸佛本不
0418a01: 滅你若離我這裏減你一分不得正當十五日臨機
0418a02: 無固必更擬問如何拄杖驀頭楔復顧眾云一夏以
0418a03: 來總在這裏東倒西擂橫吞豎咬磕破釋迦鼻孔嚼
0418a04: 爛達磨眼睛更不顧惜正當今日還有開得口底麼
0418a05: 你若開得口與你子喫開不得口也與你子喫
0418a06: 喝一喝云將謂我辜負汝。
0418a07: 中秋上堂盡十方世界是個真實月體色空明暗地
0418a08: 水火風菩提煩惱生死涅槃前聖出興後聖滅度於
0418a09: 真月體上了沒交涉靈山話月曹溪指月馬祖翫月
0418a10: 寒山詠月正如眾盲摸象各說異端光影劣彰真月
0418a11: 愈隱直饒向世界未成時一塵不立處覿體呈露未
0418a12: 免落在陰界依舊光不透脫秪如不離當處獨脫塵
0418a13: 緣一句又作麼生道良久云萬里清光飛不盡一天
0418a14: 華彩照無偏。
0418a15: 天台能仁辨菴和尚計音到上堂靈鋒句迅全機卷
0418a16: 入無聲古策風高當處退藏於密直得慈雲堂上月
0418a17: 冷霜清東掖山前鶴鳴猿嘯三世諸佛瞻仰無從六
0418a18: 代祖師斫額有分天下老和尚助哀莫及拈起拄杖
0418a19: 云汝等諸人又向什處與能仁和尚相見卓一下云
0418a20: 虛空烜赫無涯岸海月盈虧不離天。
0418a21: 上堂雲門被睦州拶拆隻腳當地悟去臨濟喫黃檗
0418a22: 三頓痛棒直下打徹一期痛快則不無二老若是衲
0418a23: 僧門下料掉沒交涉大丈夫兒阿那個沒有一坐具
0418a24: 地卻要南天台北五臺東家三斤麻西家一疋布草
0418a25: 鞋不是鐵做底腳跟也是娘生底生受許多作麼你
0418a26: 若歇卻妄想放下業身波波挈挈但恁麼去未必善
0418a27: 因而招惡果所以月掌尋嘗總不把諸人為事諸人
0418a28: 也不把月掌為事諸人既不辜負月掌月掌也不辜
0418a29: 負諸人。
0418a30: 上堂四大攢成一破車牛牽馬駕路途賒芒繩拽脫
0418b01: 遼天鼻雲月溪山處處家汝等髮毛爪齒皮肉筋骨
0418b02: 髓腦垢色皆歸於地涕唾膿血痰淚津液大小便利
0418b03: 皆歸於水煖氣歸火動轉歸風四大各離今者妄身
0418b04: 當在何處良久云山門頭合掌佛殿裏燒香喝一喝
0418b05: 云不可總作埜狐精見解便下座。
0418b06: 上堂從門入者不是家珍一句迥超千聖外從緣悟
0418b07: 得永無退失松蘿不與月輪齊禪和子家面前腦後
0418b08: 歷歷落落眼孔耳竅玲玲瓏瓏終日喫飯不嫌口門
0418b09: 大小終日穿衣不辨領頭闊狹可謂緣起無生協於
0418b10: 心體胸襟奇蘊布於四肢正法眼藏有合有開涅槃
0418b11: 玅心無偏無黨一切聖賢皆以無為法而有差別則
0418b12: 且置秪如一道平懷機先獨脫一句作麼生道白雲
0418b13: 不繫青山頂明月嘗懸古澗心。
0418b14: 晚參月掌門風壁立到者須是直入汝若轉腦回頭
0418b15: 一棒打得骨出且作麼生是腳頭得力底句踏著秤
0418b16: 硬似鐵。
0418b17: 上堂居一切時不起妄念空手把鋤頭於諸妄心亦
0418b18: 不息滅步行騎水牛住妄境界不加了知人從橋上
0418b19: 過於諸妄心亦不息滅橋流水不流靈山老子放去
0418b20: 較危雙林大士收來更速一人理上偏枯一人事上
0418b21: 不足點撿將來二俱不了忽有人問月掌這裏莫有
0418b22: 事理全該當機獨脫底句麼但道莫妄想因什如此
0418b23: 不見道無求是處人情好不飲從他酒價高。
0418b24: 上堂一切色是佛色一切聲是佛聲蚯蚓穿透耳竅
0418b25: 蝦蟆跳入眼睛或高或下忽喜忽嗔喝一喝云一擘
0418b26: 華山分兩路萬年流水不知春。
0418b27: 上堂青蘿夤緣直上寒松之頂白雲淡泞出沒太虛
0418b28: 之中豎起拂子云向這裏得個入處去捏怪也南閻
0418b29: 浮提說禪須彌頂上有人出來喚云萬法本閑唯人
0418b30: 自鬧大眾且道鬧個什麼擲下拂子云吽吽。
0418c01: 晚參垂問一字不著畫是什麼字眾無對乃云一字
0418c02: 不著畫達磨道不識難殺孔夫子嚇倒李八百唯有
0418c03: 須菩提解空為第一長跪白佛言信口道不不彈指
0418c04: 一下云隔江人唱鷓鴣詞錯認胡笳十八拍。
0418c05: 上堂舉芭蕉和尚云若論此事如人行次忽遇前面
0418c06: 萬丈深坑背後埜火來逼兩畔荊棘叢林若也向前
0418c07: 則墮坑落塹若也退後則埜火燒身若轉側則被荊
0418c08: 棘礙當與麼時作麼免得若也免得合有出身之路
0418c09: 若免不得墮身死漢乃云古人恁麼大似蕭何製律
0418c10: 月掌則不然若論此事如人立地前面萬里無雲背
0418c11: 後清光遍界兩畔曠埜平原向前則天垂寶蓋退後
0418c12: 則地涌金蓮左顧則十方通暢右盻則大地全收正
0418c13: 與麼時不前不後無險無夷又是阿誰分上事良久
0418c14: 喝一喝云識甚好惡。
0418c15: 晚參今夜是小盡二十九明朝便是臘月初一一歲
0418c16: 之中止有一個月光景了也無論世法佛法須要預
0418c17: 先著力若不預先著力那得臨時成現且作麼生著
0418c18: 力參禪學道底如無手人行拳相似執勞運力底
0418c19: 如有腳人走路一般麻三觔乾矢橛竹篦子總作家
0418c20: 嘗茶飯看缽裏飯桶裏水案上羹當做金圈栗棘吞
0418c21: 下手不得處隨處下手落腳不得時乘時落腳腳不
0418c22: 落在空裏則一步步切實手不下在別處則一拳拳
0418c23: 中要二六時中無虛棄底道理佛法世法不著氣力
0418c24: 自成一片生死到來如門開相似出入自在坦蕩無
0418c25: 依那有一絲毫周繇者也繫絆得你住籠罩得你著
0418c26: 你若馳求不歇欣厭未忘東家覓煖軟西舍討甘酸
0418c27: 今日三明朝四臘月三十日就在眼前閻羅老子翻
0418c28: 轉銕面皮與你打笑飯錢正恁麼時手忙腳亂莫怪
0418c29: 月掌山僧不曾為汝預先道破。
0418c30: 上堂竺土大仙心東西密相付雪峰輥出三木毬洞
0419a01: 山拽起一疋布歸宗鋤斷赤斑蛇趙州勘破臺山路
0419a02: 若也會得密在汝邊若也不會且向葛藤窠裏參取
0419a03: 驀豎拂子云還委悉麼擲下拂子云自是不歸歸便
0419a04: 得五湖煙浪有誰爭。
0419a05: 上堂諸方老宿皆以三句驗人山僧這裏止用一喝
0419a06: 纔見汝來震威便喝若是個真師子兒便合乘風奮
0419a07: 迅返擲迴旋山僧見伊入得個門更與一喝令渠頭
0419a08: 正尾正識候知時在窟出窟全身奉重等閒行處東
0419a09: 西絕兔跡狐蹤驀地嚬呻上下斷鳶飛魚躍不見道
0419a10: 師子吼無畏說百獸聞之皆腦裂香象奔波失卻威
0419a11: 天龍寂聽生欣悅饒汝俊鷹快鷂棲泊無從鶻眼龍
0419a12: 睛覷捕莫及所以山僧有時一喝全鋒敵勝有時一
0419a13: 喝八面玲瓏有時一喝佛祖罔知有時一喝從空放
0419a14: 下喝一喝云且道是從空放下耶是佛祖罔知耶八
0419a15: 面玲瓏耶全鋒敵勝耶若向這裏見得倜儻分明方
0419a16: 可進得月掌門登得月掌堂入得月掌室見得月掌
0419a17: 人炤用無私殺活有準作人天眼目為祖佛梯航不
0419a18: 是分外事即今還有恁麼種草麼有則快須出來當
0419a19: 眾決擇山僧立地待汝坐地等汝有麼有麼若也畏
0419a20: 刀避箭被蓋囊藏正似布袋裏老鴉雖活猶死不如
0419a21: 速退下座以拄杖旋風打散。
0419a22: 臘八日上堂拈香云此一瓣香海岸那邊無根得活
0419a23: 須彌這畔有種皆萌爇向寶爐專申供養七十代已巳
0419a24: 上底釋迦老祖伏願兒孫得力法運昌明源遠流長
0419a25: 如火燒海底根深葉茂似雲布世間攬衣就座僧問
0419a26: 有佛處不得住無佛處急走過正當今日去即是住
0419a27: 即是師云有眼者見僧云昔日雪山成話柄今朝大
0419a28: 地為敷揚師云有耳者聞僧云未審月掌將何指示
0419a29: 師云秪將這個指示僧云秪如道一切眾生具有如
0419a30: 來智慧德相還端的也無師云大眾笑你僧云雪後
0419b01: 始知松柏操事難方見丈夫心師云且莫妄想執著
0419b02: 又僧問打鼓弄琵琶相逢兩會家木童能作舞石女
0419b03: 解烹茶如何是石女烹茶師云掃帚畫蛾眉僧云如
0419b04: 何是木童作舞師云翻轉面皮看僧云莫把是非來
0419b05: 辨我浮生穿鑿不相關師云是何嘴臉僧云個中消
0419b06: 息子能有幾人知師打云口似鼻孔僧呵呵師直打
0419b07: 出乃云正法眼藏有願不撒沙涅槃玅心無機不透
0419b08: 脫暗地裏七穿八穴有耳者聞明相邊三點四點有
0419b09: 眼者見驚奇歎異雪上加霜分妄別真空中鑿竅因
0419b10: 緣會遇其道自見時節若至其理自彰山僧今日忝
0419b11: 承親裔理合報恩若據正令當行正好拆卻佛殿那
0419b12: 可隨行逐隊勺水獻花然雖如是狸能伏豹澤廣藏
0419b13: 山乳糜一盞香一爐且隨俗例獻塗糊須知振祖奇
0419b14: 男子棒下無生不放他卓拄杖下座。
0419b15: 上堂至道無難唯嫌揀擇眼裏有筋舌頭無骨趙州
0419b16: 終日喫茶子湖半夜捉賊捉得賊誰辨白看看逗到
0419b17: 天明個個眉橫鼻直拈拄杖云賊賊。
0419b18: 上堂似地擎山不知山之孤峻如石含玉不知玉本
0419b19: 無瑕先聖出語如金翅擘海蛟龍畢現橫吞直下受
0419b20: 用無窮後代兒孫清濁不辨泥水不分蝦蟆窟裏坐
0419b21: 定只想現成供養山僧今日為眾竭力翻轉十方大
0419b22: 地作個餬餅拋出莫說頑懶禪和無從唼啗直饒觀
0419b23: 世音菩薩有錢沒用處雲門大師有手沒放處唯有
0419b24: 深沙神知時識候卻道實際理地不受一塵佛事門
0419b25: 中不捨一法拋卻蒺藜棒挑水灌園蔬擔折桶箍斷
0419b26: 渾身無著處引得泗州大聖在揚州鬧市呵呵大笑
0419b27: 且道笑個什麼人無遠慮必有近憂擊拂子下座。
0419b28: 上堂拈起拄杖復卓一下云憍陳如穿透耳門阿那
0419b29: 律打徹眼界德山會裏倒嶽傾湫臨濟門下全無縫
0419b30: 罅既是全無縫罅因什得到今日又卓一下云白雪
0419c01: 還須白雪酬黃金自有黃金價。
0419c02: 除夕小參風光淡淡人人懷歲暮之心日影輝輝處
0419c03: 處營過年之計長街短陌萬戶千門子母錢籌笑無
0419c04: 休君臣禮對揚有度往者擾擾來者憧憧總不知承
0419c05: 誰恩力著甚來繇所謂百姓日用而不知故君子之
0419c06: 道鮮矣唯我林下人不因時變不逐物遷臘月三十
0419c07: 日與尋嘗無異尋嘗日子與臘月三十日一般新舊
0419c08: 不干懷利名不掛念看梨花七八片聽爆竹兩三聲
0419c09: 山果幾盤清茶數盞不唱田家樂不烹露地牛倒拈
0419c10: 無孔笛冷處逞風流一人為主眾人為伴一處若通
0419c11: 千門皆透盡十方世界會十世古今僧俗男女士農
0419c12: 工商莫不從這裏入證平等性智游戲神通成就眾
0419c13: 生淨佛國土有權有實無黨無偏且道正與麼時機
0419c14: 輪不動一道平懷又作麼生良久云歲盡年窮無物
0419c15: 秪待煩勞眾慈伏惟珍重。
0419c16: 己巳亥元旦上堂向上一路大地無私千聖不傳腳頭
0419c17: 有據踢開玄要徑踏斷迅流機沿山推白雲就地拾
0419c18: 明月如娑竭出海宮殿震驚似金翅摶風海天肅穆
0419c19: 非關玅用不是神通水月現前風雲自異到這裏嬉
0419c20: 笑怒罵萬象增輝動轉施為森羅添彩乾坤莫可蓋
0419c21: 載日月無從照臨眾聖欽威萬靈仰德橫身界外誰
0419c22: 敢出頭且把斷全鋒別開靈燄一句又作麼生道煦
0419c23: 日爍開天際雪好風吹綻嶺頭梅。
0419c24: 上堂僧問寒隨臘盡暖逐春回如何是不遷義師云
0419c25: 昨日晴今日雨僧云忒煞新鮮師云腳下事作麼生
0419c26: 僧云適從東廊上來師云拖泥帶水著甚來繇僧作
0419c27: 禮云謝師荅話師打一棒云忒煞新鮮乃云本來面
0419c28: 目描不成畫不就未稱敏匠現前一機把得定作得
0419c29: 主好手徒誇截斷葛藤便可掀天揭地透過金網何
0419c30: 難倒嶽傾湫興化于大覺棒頭薦得先師在黃檗喫
0420a01: 棒底意旨則且置秪如臨濟門下一條赤梢鯉因什
0420a02: 向南方虀甕裏淹殺擊拂子云換骨洗腸重整頓通
0420a03: 身是眼更須參。
0420a04: 榖日蓮社弟子丘上慧等請上堂舉古云心隨萬境
0420a05: 轉轉處實能幽隨流識得性無喜亦無憂喝一喝云
0420a06: 大小祖師只解隨波逐浪不能截斷眾流豈況函蓋
0420a07: 乾坤目機銖兩若約衲僧門下何啻十萬八千且道
0420a08: 衲僧門下有甚長處設使言前薦得尤為滯殼迷封
0420a09: 縱饒句下精通未免觸途狂見直須機先斬截異見
0420a10: 不生大用現前不拘小節聲色頭上坐臥聲色不到
0420a11: 見聞堆裏出沒見聞不及所以山僧自到此間玄玅
0420a12: 機關和身坐斷現成人境雙手打開秪是晝明夜暗
0420a13: 春暖秋涼有時林木欣欣泉流活活繁花競艷豐草
0420a14: 向榮玲瓏嵒薜荔鬖鬖浣香洞波紋疊疊有時樹凋
0420a15: 葉落體露金風皎月凌空清光透座埜鴨子飛鳴漾
0420a16: 月梁邊白藕花香散錦淙灘畔榮者自榮枯者自枯
0420a17: 人見光明燦爛我正土面灰頭人見冷淡清虛我正
0420a18: 全彰文彩恁麼中不恁麼不恁麼中卻恁麼正恁麼
0420a19: 時不涉榮枯不隨境轉又且如何閒持經卷倚松立
0420a20: 笑問客從何處來。
0420a21: 上堂可中學道須要見得透又要歇得落見得透方
0420a22: 纔歇得落歇得落底自然見得透透得歇得正在半
0420a23: 途蹋倒化城寶所在近拈起拄杖云見麼卓一下云
0420a24: 聞麼顧左右云聞見分明寶在什麼處擲下拄杖云
0420a25: 海神知貴不知價留與人間光照夜。
0420a26: 上堂祖師道不用求真唯須息見石頭和尚云承言
0420a27: 須會宗勿自立規矩若會得這個說話透出非非想
0420a28: 處卻來五濁界裏橫身見無神通菩薩作用如空花
0420a29: 陽燄德山用棒臨濟用喝如小兒戲又見一類毛道
0420a30: 凡夫穿著通身文錦向爛泥裏坐地耽湎欲樂流浪
0420b01: 生死不覺不知忍俊不禁轟個青天霹靂令渠省悟
0420b02: 驚得山門頭個漢橫開大口道這一聲子不妨暢快
0420b03: 不妨奇特然雖如是也有到處也有不到處拈拄杖
0420b04: 云還有人點撿得出麼。
0420b05: 永嘉平田僧彥和尚計音到上堂千峰頂上一道清
0420b06: 虛時人知有十字街頭隨機隱顯佛祖罔窺藏身處
0420b07: 沒蹤跡沒蹤跡處不藏身即不問你諸人秪如拄杖
0420b08: 子火發燒卻山河大地無位真人又向甚處出現良
0420b09: 久云同門出入不同塗相識還如不相識。
0420b10: 上堂事不孤起起必有因法必仗緣緣生無性不見
0420b11: 僧問乾峰十方薄伽梵一路涅槃門未審路頭在甚
0420b12: 麼處乾峰以拄杖畫一畫云在這裏可謂蕩蕩一條
0420b13: 官驛路晨昏曾不礙人行叵耐雲門個漢不辨來端
0420b14: 和泥合水拈柄破扇指東話西致令天下衲子不是
0420b15: 翻空脫節便向平地喫交糞堆頭罨殺這老漢有什
0420b16: 麼罪過月掌今日對眾舉覺不圖別開門戶更闢路
0420b17: 頭秪是截斷枝岐築殺要徑務令盡大地拋家日久
0420b18: 之徒不動一步直踏本鄉驀卓拄杖云還委悉麼良
0420b19: 久復云十方薄伽梵一路涅槃門路頭在什麼處你
0420b20: 也在這裏我也在這裏學人不會劈脊便棒從教腳
0420b21: 底毛生。
0420b22: 上堂心月孤懸光吞萬象一任諸人撮摸及乎光境
0420b23: 俱亡仰面看天不見天低頭覷地不見地伶俐衲僧
0420b24: 這裏開得一隻眼向孤峰頂上呵佛罵祖也怪伊不
0420b25: 得何以不見道利動君子。
0420b26: 上堂眾生本不迷諸佛何曾悟不悟與不迷頭頭皆
0420b27: 顯露堪嗟開眼人覷見總不顧驀顧左右云大眾耳
0420b28: 門裏七穿八穴是顧不顧腳跟下橫三豎四是顧不
0420b29: 顧喝一喝云要見黃河清三千年一度。
0420b30: 上堂若論此事如一團燄火相似觸著便燒傍著便
0420c01: 燎那有一星事更無半點因秪為百丈老漢無中生
0420c02: 有向冷處撥開更有個龍潭和尚將有作無於明頭
0420c03: 吹滅明頭吹滅誰知烈燄迸天冷處撥開未免寒灰
0420c04: 遍界致使盡大地赤骨律漢處處因風縱火頭頭就
0420c05: 地生煙趨炎附暖底不顧爛額焦頭添薪熾炭底那
0420c06: 管眉毛墮落德山亂棒撲不滅滹沱熱喝喝不熄饒
0420c07: 將八斛四斗覿面傾來千七百機從頭弄出濟得什
0420c08: 麼邊事驀顧左右云大眾從上且置秪如雲門扇子
0420c09: 跳上三十三天築著帝釋鼻孔東海鯉魚打一棒
0420c10: 雨似盆傾總不出諸人十二時中尋嘗日用因什也
0420c11: 相救不及良久擊禪床云機關不是韓光作莫把胸
0420c12: 襟當等閒。
0420c13: 晚參祖師西來別無周折秪為諸人保任此事汝有
0420c14: 一尺還汝一尺汝有一寸還汝一寸不與汝添一法
0420c15: 如微塵許不與汝減一法如微塵許不教汝便恁麼
0420c16: 休去若有一法可添即成鈍置汝有一法可減即成
0420c17: 埋沒汝若便恁麼休去破砂盆斧子又教阿誰提
0420c18: 掇世間沒有天生底釋迦自然底彌勒上來下去築
0420c19: 著磕著處總不可輕輕放過三十年後知廉識恥去
0420c20: 方見月掌老婆為得你徹困。
0420c21: 上堂心清淨是佛心光明是法山河大地色空明暗
0420c22: 清淨光明無處不周遍佛之與法亦無處不周遍汝
0420c23: 等諸人總在佛頂上行住坐臥佛面上視聽食息煒
0420c24: 煒煌煌巍巍堂堂莫不意氣高閒情懷卓犖因什被
0420c25: 人問道如何是佛卻又頭定眼直良久喝一喝云賊
0420c26: 身已巳露。
0420c27: 上堂思而知慮而得鬼家活計黜智聰杜聞見外道
0420c28: 邪宗翻轉面皮自可陶鎔祖佛拽脫鼻孔正好眼目
0420c29: 人天百丈於馬師喝下喪卻全身即不問你諸人亮
0420c30: 座主直入西山雖則杳無消息畢竟甚麼處是個住
0421a01: 頭良久云水分千派月山鎖一溪雲。
0421a02: 退院上堂楖栗橫擔草鞋緊峭只解恁麼去不解恁
0421a03: 麼來高掛缽囊拘拆拄杖只解恁麼來不解恁麼去
0421a04: 所以孤峰獨宿道絕千差垂手入廛事無一向不見
0421a05: 三年前一轉語群山聳峻萬派澄渟直得諸佛祖師
0421a06: 吞聲飲氣三年後一轉語天迴地轉兔走鳥飛一任
0421a07: 蠓蠛醯雞光風霽月權衡既得在手收放自合乘時
0421a08: 若非轉處孤危豈得當機卓絕人天莫測魔外罔窺
0421a09: 獨步大方高超物表且道沿流得玅就路還家一句
0421a10: 又作麼生良久云春水穩乘天上棹曉霞平踏嶺頭
0421a11: 雲復成一頌長年庭戶絕囂塵秪有孤藤伴病身此
0421a12: 日相攜歸舊隱埜花啼鳥一般春拽拄杖下座。
0421a13: 
0421a14: 
0421a15: 
0421a16: 
0421a17: 
0421a18: 
0421a19: 
0421a20: 內紹禪師語錄卷第二
0421b01: 內紹禪師得閒堂頌古
0421b02: 侍者照昱記錄
0421b03: 初祖達磨因梁武帝問如何是聖第一義祖曰廓
0421b04: 然無聖帝曰對朕者誰祖曰不識帝不領悟。
0421b05: 碧眼波斯入大唐珍珠拋卻獻檳榔殿頭天子通身
0421b06: 貴不問龍宮舊藥方。
0421b07: 初祖因神光參承立雪斷臂悲淚求法乃云諸佛
0421b08: 最初求道為法忘形汝今斷臂求亦可在遂易名
0421b09: 慧可問云諸佛法印可得聞乎祖云諸佛法印匪
0421b10: 從人得可云我心未寧乞師安心祖云將心來與
0421b11: 汝安可云覓心了不可得祖云與汝安心竟可於
0421b12: 此悟入。
0421b13: 血濺深雪遍山紅凍壑冰泉頃刻通百草頭邊風凜
0421b14: 凜一枝獨拔少林宗。
0421b15: 將個心來與汝安通身冷汗即時乾那堪一印源頭
0421b16: 濁帶累兒孫啖鐵丸。
0421b17: 初祖滅後既葬熊耳山其年魏使宋雲西域歸遇
0421b18: 祖於蔥嶺手攜隻履翩翩獨逝雲問師何往祖云
0421b19: 西天去雲歸具說其事迨啟壙惟空棺隻履存焉。
0421b20: 隻履西東落處寬嶺頭莫怪步蹣跚腳根自越流沙
0421b21: 後不唱關山行路難。
0421b22: 璨祖因沙彌道信禮拜云乞與解脫法門祖云誰
0421b23: 縛汝曰無人縛曰何更求解脫乎信於言下大悟。
0421b24: 千縷遊絲萬縷楊何曾綰住豔春光繁花落盡鶯啼
0421b25: 寂留得濃陰送日長。
0421b26: 五祖忍大師先為破頭山栽松道者嘗問四祖云
0421b27: 法道可得聞乎祖云汝已巳老脫有聞其能廣化耶
0421b28: 倘再來吾當遲汝道者即回策托孕周氏女洎產
0421b29: 以為不祥拋濁港中泝流而上氣體鮮明遂舉之
0421b30: 成童隨母乞食祖於黃梅路上逢之見骨相奇秀
0421c01: 問曰子何姓曰姓即有不是嘗姓祖曰是何姓曰
0421c02: 是佛性祖曰汝無姓耶曰性空故無祖知是法器
0421c03: 乞令出家付法傳衣。
0421c04: 青松栽罷老無依錯過蘄春第一機濁港轉來藏不
0421c05: 得卻遭無性驀頭錐。
0421c06: 六祖隱於法性寺暮夜風颺剎旛聞二僧對論一
0421c07: 云風動一云旛動往復未決祖云直以風旛非動
0421c08: 仁者心動耳。
0421c09: 山精年老據瓊臺花洞巖扉到處開賺得阮郎歸舊
0421c10: 路轉身拖出尾巴來。
0421c11: 六祖因僧問黃梅衣缽是何人得祖曰會佛法者
0421c12: 得曰和尚還得否祖曰不得曰因甚不得祖曰我
0421c13: 不會佛法。
0421c14: 師度何如自度親黃梅衣缽付何人伏犀有骨封侯
0421c15: 定眼裏無筋一世貧。
0421c16: 六祖一日云吾欲歸新州汝等速治舟楫門人云
0421c17: 師從此去早晚卻回祖云葉落歸根來時無口。
0421c18: 來時無口即歸根葉落秋風見斧痕盡道新州賣柴
0421c19: 漢不知元是嶺南能。
0421c20: 南嶽讓和尚參六祖祖問什麼處來曰嵩山來祖
0421c21: 曰什麼物恁麼來讓曰說似一物即不中。
0421c22: 水天交映碧沖瀜透網金鱗徹尾紅頭角自成霄漢
0421c23: 外飛騰那更藉春風。
0421c24: 讓祖居南嶽時有沙門道一住傳法院嘗日坐禪
0421c25: 祖知是法器問云大德坐禪圖什麼曰圖作佛祖
0421c26: 乃取一磚於彼菴前石上磨曰磨作什麼祖曰磨
0421c27: 作鏡曰磨磚豈得成鏡祖曰坐禪豈得成佛曰如
0421c28: 何即是祖曰如牛駕車車若不行打牛即是打車
0421c29: 即是道一悟旨於言下遂印心傳法焉。
0421c30: 佛非定相坐難尋磚上無光磨豈明拽轉車牛親下
0422a01: 手一時穿了鼻頭繩豁卻鼻斷卻繩馬駒踏殺天下
0422a02: 人山前一片閒田地依舊春來草自青。
0422a03: 馬祖上堂云自從胡亂後三十年不少鹽醬。
0422a04: 截流機險霸西江卓卓清涼寂滅幢胡亂打開鹽醬
0422a05: 後佛魔凡聖總心降。
0422a06: 百丈侍馬祖行次見埜鴨群飛過祖曰是什麼曰
0422a07: 埜鴨子祖曰甚處去也曰飛過去也祖遂扭丈鼻
0422a08: 丈負痛失聲祖曰又道飛過去也丈於言下有省。
0422a09: 誰薦當機第一功揮天刮地巨靈峰虛空出手無多
0422a10: 子分破青山千萬重。
0422a11: 次日馬祖陞座眾纔集丈出卷卻拜席祖便下座
0422a12: 丈隨至方丈祖曰我適來未曾說話汝為甚卷卻
0422a13: 席丈曰昨日被和尚扭得鼻頭痛祖曰汝昨日向
0422a14: 甚處留心丈曰鼻頭今日又不痛也祖曰汝昨日
0422a15: 深明事丈作禮而退。
0422a16: 獅窟迥無狐兔跡龍宮不著死蝦蟆崖前月白頻翻
0422a17: 擲海面風恬捲浪花。
0422a18: 百丈再參馬祖侍立次祖目視禪床角拂子丈曰
0422a19: 即此用離此用祖曰汝向後開兩片皮將何為人
0422a20: 丈取拂子豎起祖曰即此用離此用丈掛拂子於
0422a21: 舊處祖振威一喝丈大悟。
0422a22: 放去收來自絕蹤卻從喝下喪家風髑髏穿透開雙
0422a23: 眼閒向兒孫誇耳聾。
0422a24: 百丈後住大雄山一日謂眾曰佛法不是小事老
0422a25: 僧昔被馬大師一喝直得三日耳聾黃檗聞舉不
0422a26: 覺吐舌丈曰子已巳後莫嗣馬祖去麼檗曰不然今
0422a27: 日因和尚舉得見馬祖大機之用然且不識馬祖
0422a28: 若嗣馬祖已巳後喪我兒孫丈曰如是如是見與師
0422a29: 齊減師半德見過於師方堪傳授子甚有超師之
0422a30: 見檗便禮拜。
0422b01: 怨恨難忘痛處拳一回提起奮呼天雄心激動傍觀
0422b02: 客霜刃橫抽按馬前。
0422b03: 吐舌驚群顯大機威儀狼藉便超師大雄山下新生
0422b04: 虎牙爪通身會起屍。
0422b05: 百丈埜狐話。
0422b06: 新羅附子舶上茴香一般行貨物貴離鄉高低識取
0422b07: 鉤頭意莫向盤中錯度量。
0422b08: 百丈上堂云靈光獨耀迥脫根塵體露真嘗不拘
0422b09: 文字心性無染本自圓成但離妄緣即如如佛。
0422b10: 衲擁嵐光雪照眉住山年遠忘來時看雲獨上溪橋
0422b11: 立清冷不知身是誰。
0422b12: 黃檗上堂大眾纔集師拈拄杖一時打散復召大
0422b13: 眾眾回首師曰月似彎弓少雨多風。
0422b14: 一枝神槊潑天風殺活全機振域中百萬天驕臣伏
0422b15: 後陣前聊戲月如弓。
0422b16: 黃檗因裴相國托一尊佛於師前跪曰請師安名
0422b17: 檗召曰裴休裴應諾檗曰與汝安名竟裴便禮拜。
0422b18: 柳綰長絛花染衣鶯啼滑滑喚春歸落英水面重鋪
0422b19: 錦千古文章只自知。
0422b20: 臨濟大師參黃檗問如何是佛法的的大意檗便
0422b21: 打如是三度問三度被打。
0422b22: 的的大意一場特地三頓烏藤全無巴鼻棒頭曾不
0422b23: 掛絲毫直下掀翻第一義。
0422b24: 臨濟到高安參大愚愚問甚處來曰黃檗來愚曰
0422b25: 黃檗有何言句曰某甲三度問佛法的的大意三
0422b26: 度被打不知有過無過愚曰黃檗與麼老婆心切
0422b27: 為汝得徹困更來這裏問有過無過濟於言下大
0422b28: 悟曰元來黃檗佛法無多子愚搊住曰這尿床鬼
0422b29: 子適來道有過無過如今卻道黃檗佛法無多子
0422b30: 你見個甚麼道理速道速道濟於大愚肋下築三
0422c01: 拳愚拓開曰汝師黃檗非干我事。
0422c02: 片言相投觸著汗流面門一滴肋下傾湫收虎尾據
0422c03: 虎頭千古萬古風颼颼。
0422c04: 臨濟回黃檗檗問這漢來來去去有甚了期曰只
0422c05: 為老婆心切便舉前話檗曰大愚饒舌待來痛與
0422c06: 一頓曰說甚待來即今便打隨後便掌檗曰這風
0422c07: 顛漢來這裏捋虎鬚濟便喝檗喚侍者曰引這風
0422c08: 顛漢參堂去。
0422c09: 魚脫重淵龍飛碧漢逆水興波迥無畔岸一句截流
0422c10: 即今便判撒風撒顛吾宗輝煥。
0422c11: 臨濟住院後一日謂普化克符曰我欲於此建立
0422c12: 黃檗宗旨汝且成褫我二人珍重下去三日後普
0422c13: 化上來問和尚三日前說甚麼師便打三日後克
0422c14: 符上來問和尚三日前打普化作甚麼師亦打。
0422c15: 羅紋交織曲不藏直十字街頭重栽荊棘三日後兮
0422c16: 三日前成褫不費纖毫力烏藤掣出快如風祖佛骨
0422c17: 毛寒慄慄。
0422c18: 臨濟凡見僧入門便喝。
0422c19: 見人便喝口門寥廓佛法商量無繩自縛。
0422c20: 臨濟上堂次兩堂首座相見同時下喝僧問還有
0422c21: 賓主也無濟曰賓主歷然復召眾曰要會臨濟賓
0422c22: 主句問取堂中二首座。
0422c23: 佛法何消用許多主賓歷歷絕淆訛自從舞得三臺
0422c24: 後拍拍元來總是歌。
0422c25: 無位真人。
0422c26: 八稜拳下無碑記一字關頭六不收匝地毘嵐吹不
0422c27: 起倒騎船子下揚州。
0422c28: 臨濟將涅槃謂眾曰吾滅後不得滅卻吾正法眼
0422c29: 藏三聖出曰爭敢滅卻和尚正法眼藏師曰已巳後
0422c30: 有人問你向他道甚麼聖便喝師曰誰知吾正法
0423a01: 眼藏向這瞎驢邊滅卻。
0423a02: 回頭斂歛尾卷全威搏象雄心孰可灰正眼付來師子
0423a03: 子瞎驢邊滅吼如雷。
0423a04: 金剛般若云應無所住而生其心。
0423a05: 床窄先臥粥稀後坐拔得鞋跟褌襠牽破千年滯貨
0423a06: 無人問趕向崖前看水磨。
0423a07: 法華經云止止不須說我法妙難思。
0423a08: 紫霞宮闕翠雲裳羯鼓繁花樂帝鄉但得皇風成一
0423a09: 片更於何處問封疆。
0423a10: 鐵門檻斷字元無鳥蹟書雲亂擘窠流到永和年代
0423a11: 遠烏焉為馬轉淆訛。
0423a12: 龍濟和尚示眾云是柱不見柱非柱不見柱是非
0423a13: 已巳去了是非裏薦取。
0423a14: 洪濤萬頃開天池鐵花影落魚龍迷長鯨一吸海水
0423a15: 盡森然露出珊瑚枝。
0423a16: 巖頭示眾云未入門來早與三十棒。
0423a17: 舌頭拄地鼻孔撩天便恁麼去十萬八千。
0423a18: 僧問雲門如何是雲門一曲門云臘月二十五。
0423a19: 鼓笛無腔古廟東村村隨例送年窮山家曲調宮商
0423a20: 別信口嗚咿弄晚風。
0423a21: 世尊陞座文殊白椎云諦觀法王法法王法如是
0423a22: 世尊便下座。
0423a23: 文殊承虛接響世尊將錯就錯賺他百萬人天看你
0423a24: 一上一落。
0423a25: 世尊因五通仙人問世尊有六通我有五通如何
0423a26: 是那一通世尊召云仙人仙人應諾世尊云那一
0423a27: 通你問我。
0423a28: 那一通你問我平坡不必重加土春到從教草木青
0423a29: 短長總落樵人斧。
0423a30: 那一通絕羅籠當門齒豁不關風憶得小時騎竹馬
0423b01: 看看又是白頭翁。
0423b02: 世尊因外道問不問有言不問無言世尊良久外
0423b03: 道讚歎云世尊大慈開我迷雲令我得入作禮而
0423b04: 去阿難白佛外道得何道理稱讚而去世尊云如
0423b05: 世良馬見鞭影而行。
0423b06: 笑殺靈山個老胡見人當面受塗污追風果若真良
0423b07: 馬鞭影何須耳畔過。
0423b08: 迦葉尊者因阿難問世尊傳金縷袈裟外別傳個
0423b09: 甚麼迦葉召云阿難阿難應諾迦葉云倒卻門前
0423b10: 剎竿著。
0423b11: 倒卻剎竿著不必倩人扶斫落月中桂清光應更多。
0423b12: 無邊身菩薩將竹杖量世尊頂直至梵天終不能
0423b13: 見乃合掌說偈讚歎而去。
0423b14: 長隄短陌花如織半卷湘簾展刀尺擬將疋練剪春
0423b15: 光春光遍界難收拾。
0423b16: 一切眾生喜見菩薩燃百福莊嚴臂供養日月淨
0423b17: 明德佛舍利爾時天人見其無臂悲哀懊惱一切
0423b18: 眾生喜見菩薩立誓曰我捨兩臂必當得佛金色
0423b19: 之臂作是語已巳自然還復。
0423b20: 隨緣捨復出嘗情烈燄何曾解煆金雪後始知松柏
0423b21: 操事難方見丈夫心。
0423b22: 圓覺經云居一切時不起妄念於諸妄心亦不息
0423b23: 滅住妄境界不加了知於無了知不辨真實。
0423b24: 行時腳跟不著地坐時心識似風飄手裏亂拈紅繡
0423b25: 線口中嘗唱皂羅袍。
0423b26: 世尊因調達謗佛生身入地獄令阿難問在地獄
0423b27: 中安否曰我雖在地獄如三禪天樂又令問還求
0423b28: 出否曰待世尊來便出阿難曰佛是三界導師豈
0423b29: 有入地獄分曰佛既無入分我豈有出分。
0423b30: 九曲河冰天上瀾朔風吹結逼人寒不因狐跡傳消
0423c01: 息誰識堅凝徹底乾。
0423c02: 世尊說大集經敕天上人間一切鬼神會輯受囑
0423c03: 擁護正法無有不順敕者唯一魔王曰瞿曇我待
0423c04: 一切眾生成佛盡眾生界空無有眾生名字我乃
0423c05: 發心。
0423c06: 足躡芒履笠蓋頭得閒何地不風流浮生穿鑿休關
0423c07: 我今已巳從人呼馬牛。
0423c08: 世尊初生一手指天一手指地周行七步目顧四
0423c09: 方作師子吼曰天上天下唯我獨尊。
0423c10: 指天指地漫稱誇撒盡風顛也大差父母未生前面
0423c11: 目渾身何處弄泥沙。
0423c12: 雪峰問僧近離甚處曰覆船峰曰生死海未渡為
0423c13: 甚覆卻船僧無語乃回舉似覆船船曰何不道渠
0423c14: 無生死僧再至進此語峰曰此不是汝語曰是覆
0423c15: 船恁麼峰曰我有二十棒寄與覆船二十棒老僧
0423c16: 自喫不干闍黎事。
0423c17: 生死海未渡如何覆卻船渠儂無生死鼻孔自撩天
0423c18: 我有二十棒古今為榜樣象骨巖高到者稀清風滿
0423c19: 路許誰知。
0423c20: 寶誌公傳語南嶽思大禪師云何不下山教化眾
0423c21: 生目視雲漢作甚麼思大云三世諸佛被我一口
0423c22: 吞盡何處更有眾生可化。
0423c23: 冰梨火棗淡無涯入口休將異味誇吐卻更須槌碎
0423c24: 核莫教落地又生芽。
0423c25: 有尼參臨濟要開堂談空勘云你有五障不得開
0423c26: 堂尼云龍女成佛有幾障空云龍女現十八變你
0423c27: 試變看尼云不是埜狐精變個甚麼談空便打數
0423c28: 拄杖。
0423c29: 海邊拾個草頭方枝葉根莖徹骨香寒熱溫平都弗
0423c30: 論逢人問著便傾囊驀撞到老純陽拈出金針丈二
0424a01: 長腦後一錐當不得卻回煙棹上瞿塘。
0424a02: 大慈和尚示眾云老僧一生不會答話只解識病
0424a03: 時有僧出來大慈便歸方丈。
0424a04: 潑潑西風碧浪開一鉤拋去一黃能夜深不入非熊
0424a05: 夢白月清霜滿釣臺能音乃字平聲。
0424a06: 魯祖尋嘗見僧來便面壁。
0424a07: 纔見僧來便面壁無端費卻千鈞力人去從教翻轉
0424a08: 身風前依舊無巴鼻。
0424a09: 僧參南院纔到面前僧云敗也院引拄杖向僧面
0424a10: 前僧無語院便打。
0424a11: 金縷長鞭拂紫霄馬頭不憚嶺雲高秪憐一曲驪駒
0424a12: 恨動地春風吹不消。
0424a13: 鄧隱峰在襄州破威儀堂只著襯衣拈靜槌云道
0424a14: 得即不打道不得即打眾皆默然峰便打一下。
0424a15: 道得即不打白玉難藏假道不得即打誰是知音者
0424a16: 一眾盡無言風流更儒雅鏗然下一槌落處真蕭灑
0424a17: 各自奔前程相逢不下馬。
0424a18: 同光帝幸河北問興化和尚云朕收中原獲得一
0424a19: 寶只是無人酬價化云請陛下寶看帝引手展襆
0424a20: 頭腳化云君王之寶誰敢酬價。
0424a21: 中原平後事宜休寶價如泥孰可酬好把甲兵銷鑄
0424a22: 盡五風十雨共悠悠。
0424a23: 南陽忠國師一日喚侍者者應諾如是三召三應
0424a24: 國師云將謂吾辜負汝卻是汝辜負吾。
0424a25: 松下仙壇夜不關步虛聲遠答空山夢回塵世誰聞
0424a26: 得月裡唯容白鶴還。
0424a27: 僧問趙州大耳三藏第三度覓國師不見未審在
0424a28: 什麼處州云在三藏鼻孔裏大愚芝云只如三藏
0424a29: 還得國師鼻孔麼。
0424a30: 國師鼻孔等虛空大耳他心處處通若道這回看不
0424b01: 見前來誰個錯相逢。
0424b02: 石鞏禪師本以弋獵為業因逐鹿過馬祖菴前祖
0424b03: 乃逆之師遂問還見鹿過否祖曰汝是何人曰獵
0424b04: 者祖曰汝解射否曰解射祖曰一箭射幾個曰一
0424b05: 箭射一個祖曰汝不解射曰和尚解射否曰解射
0424b06: 曰一箭射幾個祖曰一箭射一群曰彼此生命何
0424b07: 用射他一群祖曰汝既知如是何不自射曰若教
0424b08: 某甲自射直是無下手處祖曰這漢曠劫無明今
0424b09: 日頓息師遂擲下弓箭投祖出家。
0424b10: 箭落群空血濺天若教自射命難全機先發得遼空
0424b11: 鏃萬象森羅一線穿。
0424b12: 靈雲禪師初在溈山因見桃花悟道有偈云三十
0424b13: 年來尋劍客幾回落葉又抽枝自從一見桃花後
0424b14: 直至如今更不疑。
0424b15: 桃花見後破重疑脫殼烏龜出水泥林下競頭傳盛
0424b16: 事竹雞還向五更啼。
0424b17: 溈山覽偈詰其所悟與之符契囑曰從緣悟達永
0424b18: 無退失善自護持。
0424b19: 從緣薦得絕淆訛獻佛香靈不在多但得久長甘冷
0424b20: 澹聖情凡見自消磨。
0424b21: 有僧舉似玄沙沙云諦當甚諦當敢保老兄未徹
0424b22: 在。
0424b23: 一言諦當樹頭風吹落殘花滿地紅敢是老兄猶未
0424b24: 徹卻拈彩筆畫虛空。
0424b25: 香嚴上堂云若論此事如人上樹口銜樹枝腳不
0424b26: 蹋枝手不攀枝樹下忽有人問祖師西來意不對
0424b27: 他又違所問若對他又喪身失命正恁麼時如何
0424b28: 即得。
0424b29: 攀枝踏榦老香嚴勾引平人掛樹顛拚斷命根全問
0424b30: 答相逢都是地行仙。
0424c01: 玄沙示眾云諸方老宿盡道接物利生秪如三種
0424c02: 病人作麼生接患盲者拈槌豎拂他又不見患聾
0424c03: 者語言三昧他又不聞患啞者教伊說又說不得
0424c04: 若接不得佛法無靈驗。
0424c05: 官不容針私透車晝明夜暗六窗虛盲聾瘖啞人誰
0424c06: 是世上空傳本艸書。
0424c07: 玄沙上堂眾集遂將拄杖一時趁下卻回向侍者
0424c08: 道我今日作得一解險入地獄如箭射者云喜得
0424c09: 和尚再復人身。
0424c10: 驃騎威風偃萬軍凱歌喧奏氣如雲山西將種閒韜
0424c11: 略千古嘉名天下聞。
0424c12: 雲蓋問石霜萬戶俱閉即不問萬戶俱開時如何
0424c13: 霜云堂中事作麼生蓋云無人接得渠霜云道也
0424c14: 煞道只道得八九成蓋云卻請師道霜云無人識
0424c15: 得渠。
0424c16: 千巖水落風生壑萬戶雲開月滿堂塵外迥無人跡
0424c17: 到夕嵐封斷一階霜。
0424c18: 子湖和尚夜半於僧堂前叫捉賊大眾皆驚一僧
0424c19: 從堂中出子湖攔胸把住云捉得也捉得也僧云
0424c20: 某甲不是湖云是即是只是不肯承當。
0424c21: 鬧裏尋嘗萬萬千暗中攔著亦徒然鉤錐是甚閒家
0424c22: 具鼻孔撩天不用穿。
0424c23: 子湖於門下立一牌上書云子湖有一隻狗上取
0424c24: 人頭中取人心下取人足擬議即喪身失命僧參
0424c25: 方揭簾湖喝云看狗僧回顧湖便歸方丈。
0424c26: 惡狗嗥嗥不可攖莫從聲下鬧縱橫回頭蹴倒牌前
0424c27: 字歸路清風兩袖輕。
0424c28: 仰山坐次僧參翹一足云西天二十八祖亦如是
0424c29: 東土六祖亦如是天下老和尚亦如是某甲亦如
0424c30: 是山下禪床打四藤條其僧後凡到處便云集雲
0425a01: 峰下四藤條天下大禪佛參。
0425a02: 集雲峰下四藤條喝起虛聲遍九霄果是出群獅子
0425a03: 子不將閒話額頭標。
0425a04: 普眼欲見普賢三度入定遍觀大千世界覓普賢
0425a05: 不得而來白佛佛云汝但於靜三昧中起一念便
0425a06: 見普賢於是普眼纔起一念便見普賢向空中乘
0425a07: 六牙白象。
0425a08: 閒吟縱步碧峰頭幾度尋秋不見秋無事晚來江上
0425a09: 望三三兩兩釣魚舟。
0425a10: 世尊在靈山會上拈起一花以青蓮目普視大眾
0425a11: 百萬人天悉皆罔措惟迦葉尊者破顏微笑世尊
0425a12: 云吾有正法眼藏涅槃妙心實相無相解脫法門
0425a13: 付囑摩訶迦葉竟。
0425a14: 一花開發萬花開素艷清芬遍九垓自是仙葩有奇
0425a15: 質採香蜂蝶漫飛來。
0425a16: 暖回金屋獨嘻噓不想當年鬥草嬉陌上郎君那知
0425a17: 得花心柳眼總堪悲。
0425a18: 西天八祖佛馱難提從一長者求侍者長者云我
0425a19: 子伏馱密多年已巳五十口未曾言足未曾履祖云
0425a20: 如汝所說真我弟子伏馱聞之遽起禮拜而說偈
0425a21: 曰父母非我親誰是最親者諸佛非我道誰是最
0425a22: 道者祖以偈答云汝言與心親父母非可比汝行
0425a23: 與道合諸佛心即是外求有相佛與汝不相似欲
0425a24: 識汝本心非合亦非離伏馱聞偈已巳便行七步。
0425a25: 不履行偏遠無言韻轉高國清才子貴家富小兒驕
0425a26: 玉版尊前奏瑤琴月下調知音酬唱後風度自飄飄。
0425a27: 西天第十祖脅尊者問長者子富那夜奢云汝從
0425a28: 何來奢云我心非往祖云汝何處住奢云我心非
0425a29: 止祖云汝不定耶奢云諸佛亦然祖云汝非諸佛
0425a30: 奢云諸佛亦非。
0425b01: 急水灘頭放個罾金鱗纔觸便奔騰漁翁空送隨流
0425b02: 眼不覺風來舟自橫。
0425b03: 十四祖龍樹尊者至南印度說法於法座上現自
0425b04: 在身如滿月輪一切眾惟聞法音不睹祖相迦那
0425b05: 提婆云此是尊者現佛性體相以示我等蓋以無
0425b06: 相三昧形如滿月佛性之義廓然虛明言訖輪相
0425b07: 即隱復居本座。
0425b08: 搖搖破扇賣清風撲面呈來若個逢盡道五天行市
0425b09: 好而今秋老卻成空。
0425b10: 世尊因文殊忽起法見佛見被世尊威神攝向二
0425b11: 鐵圍山。
0425b12: 七珍八寶連塵掃金毛獅子何處討大都年老總成
0425b13: 魔扶得起時又推倒。
0425b14: 圓覺經云一切障礙皆究竟覺。
0425b15: 過頭開坐具叉乂手念摩訶望天白飯就地種黃瓜
0425b16: 箇般行徑誰容得天下叢林愛作家。
0425b17: 巖頭和尚示眾云識取去底識取住底。
0425b18: 趁盡驢唇馬嘴弄出棚頭傀儡脫卻籠頭卸角馱白
0425b19: 雲片片隨流水。
0425b20: 其二。
0425b21: 天外奇峰疊亂青落紅成陣掃啼鶯風流最是雕鞍
0425b22: 客擲下金鞭匝地春。
0425b23: 西天二十四祖師子尊者因罽賓國王仗劍問云
0425b24: 師得蘊空否祖云已巳得蘊空王云離生死否祖云
0425b25: 已巳離生死王云既離生死可施我頭祖云身非我
0425b26: 有何吝於頭王即揮刃斷尊者頭白乳涌高數尺
0425b27: 王之右臂旋亦墮地玄沙云大小師子尊者頭也
0425b28: 不解作得主。
0425b29: 碁逢敵手通枰活曲遇知音轉調高局破漫勞重逴
0425b30: 幹斷絃不必覓鸞膠。
0425c01: 維摩會上三十二菩薩各說不二法門竟文殊云
0425c02: 我於一切法無言無說無示無識離諸問答是為
0425c03: 菩薩入不二法門於是復問維摩仁者當說何等
0425c04: 是不二法門維摩默然文殊讚云乃至無有語言
0425c05: 文字是菩薩真入不二法門。
0425c06: 水窮山盡石門開親入桃源又轉來堪笑人間總凡
0425c07: 骨只應元亮是仙才。
0425c08: 文殊令善財採藥云是藥者採將來善財遍觀大
0425c09: 地無不是藥者卻來白云無有不是藥者文殊云
0425c10: 是藥者採將來善財於地上拈一莖草度與文殊
0425c11: 文殊接得示眾云此藥亦能殺人亦能活人。
0425c12: 相逢一老一不老殺人活人一莖草途中盡是不眠
0425c13: 人莫向風前誇起早。
0425c14: 天親從兜率內院而下無著問人間四百年彼天
0425c15: 為一晝夜彌勒於一時中成就五百億天子證無
0425c16: 生法忍未審說甚麼法天親云秪說這個法秪是
0425c17: 梵音清雅令人樂聞。
0425c18: 秪說這個法門普天雨似盆傾黃泉浸透鼻孔青霄
0425c19: 插出牙根。
0425c20: 須菩提尊者說法次帝釋雨花者問云此花從天
0425c21: 得耶從地得耶從人得耶釋云弗也者云從何得
0425c22: 耶釋乃舉手者云如是如是。
0425c23: 說法臺前花雨新空巖別是一家春遙空隻手分明
0425c24: 舉來處無勞更問人。
0425c25: 無厭足王入大寂定乃敕有情無情皆順於王若
0425c26: 有一物不順於王即入大寂定不得。
0425c27: 秋堂一雨自生涼水檻平添荷芰香但使主人能醉
0425c28: 客不知何處是他鄉。
0425c29: 賓頭盧尊者赴阿育王宮大會齋王行香次作禮
0425c30: 問云承聞尊者親見佛來是否者以手策起眉毛
0426a01: 云會麼王云不會者云阿耨達池龍王請佛齋吾
0426a02: 是時亦預其數。
0426a03: 眉毛策起笑盈腮覿面明明佛眼開阿耨達池曾預
0426a04: 會這回不在數中該。
0426a05: 障蔽魔王領諸眷屬一千年隨金剛臍菩薩覓起
0426a06: 處不得一日忽得見乃問云汝當依何而住我千
0426a07: 年覓汝起處不得臍云我不依有住而住不依無
0426a08: 住而住如是而住。
0426a09: 從來共住不相知起處無蹤覓甚誰一日忽然親得
0426a10: 見千年始悟弗空隨不依有住并無住超出前時與
0426a11: 後時珍重參方好龍象謾將魔佛播唇皮。
0426a12: 那吒太子析骨還父析肉還母然後現本身運大
0426a13: 神力為父母說法。
0426a14: 析骨析肉是何面目亞眼迸開子母性復開口不在
0426a15: 舌頭動步那移雙足轉天關掀地軸剜卻東南補西
0426a16: 北金鞭擊破太虛空六六依然三十六。
0426a17: 廣額屠兒於涅槃會上放下屠刀立便成佛自云
0426a18: 是賢劫千佛一數。
0426a19: 自是千佛一數從來不用功夫放下屠刀立地當機
0426a20: 莫怪麤疏。
0426a21: 洞簫聲斷碧雲收花氣衝簾別樣秋一曲艷歌人不
0426a22: 見月華騰彩賣風流。
0426a23: 經首字。
0426a24: 以元不是八仍非心絕希求口喪詞透過目前無義
0426a25: 句琅函玉軸任君披。
0426a26: 楞嚴經吾不見時何不見吾不見之處若見不見
0426a27: 自然非彼不見之相若不見吾不見之地自然非
0426a28: 物云何非汝。
0426a29: 腳頭腳底趁全鋒朝到西天暮返東鬧裏看花人不
0426a30: 見踢翻香海現靈峰。
0426b01: 楞嚴經若能轉物即同如來。
0426b02: 打破蔡州城殺卻吳元濟拍手唱鐃歌清風動天地。
0426b03: 楞嚴經見見之時見非是見見猶離見見不能及。
0426b04: 尺能短寸能長堅冰送煖赫日生涼耳中窺艷彩眼
0426b05: 裏聽寒螿見不及好商量愁人莫向愁人說說與愁
0426b06: 人總斷腸。
0426b07: 楞嚴經諸可還者自然非汝不汝還者非汝而誰。
0426b08: 蛾眉粉臉好排場放去收來線索長直下打開青幔
0426b09: 子一棚醜拙不堪當。
0426b10: 楞嚴經跋陀婆羅白佛我以隨例入浴忽悟水因
0426b11: 既不洗塵亦不洗體中間安然得無所有妙觸宣
0426b12: 明成佛子住。
0426b13: 離塵離體何有中間蠟人向火薄處先穿燈籠露柱
0426b14: 呵呵笑木馬泥牛走似煙。
0426b15: 金剛般若云過去心不可得現在心不可得未來
0426b16: 心不可得。
0426b17: 勸酒觸翻盤盞唱歌拸破唇皮含笑送人上路半空
0426b18: 撤卻雲梯。
0426b19: 文殊所說般若云清淨行者不入涅槃破戒比丘
0426b20: 不墮地獄。
0426b21: 清淨行者慣會打野破戒比丘不掛絲頭涅槃不肯
0426b22: 住地獄豈能收騎駿馬跨青牛百尺竿頭輥繡毬有
0426b23: 意氣時添意氣不風流處更風流。
0426b24: 馬鳴大士問富那尊者曰我欲識佛何者即是者
0426b25: 曰汝欲識佛不識者是士曰佛既不識焉知是乎
0426b26: 者曰既不識佛焉知不是士曰此是鋸義者曰彼
0426b27: 是木義復問鋸義者何士曰與師平出卻問木義
0426b28: 者何者曰汝被我解大士豁然省悟。
0426b29: 千峰頂上橫戈十字街頭索戰出即壅水囊沙不出
0426b30: 即穿楊中箭倒旗鎗轉通變有先鋒全後殿擒王射
0426c01: 馬就來機鋸解木開真快便。
0426c02: 龍樹因迦那提婆來謁先遣侍者以滿缽水寘座
0426c03: 前迦那見之以一針投之而進欣然契會。
0426c04: 缽水盛來意自深金針投入契師心相逢盡道休官
0426c05: 去林下何曾見一人。
0426c06: 十八祖伽耶舍多尊者至鳩摩羅多舍鳩問曰是
0426c07: 何徒眾祖曰是佛弟子鳩聞佛號心神竦然即時
0426c08: 閉戶祖良久扣其門多曰此舍無人祖曰答無者
0426c09: 誰汾陽昭代云洎合忘卻。
0426c10: 露冷疏簾不上鉤月光穿牖暗生秋西風一夜飄黃
0426c11: 葉透出林梢六不收。
0426c12: 十七祖僧伽難提尊者聞風吹殿角鈴聲乃問伽
0426c13: 耶舍多曰鈴鳴耶風鳴耶曰非風鈴鳴我心鳴耳
0426c14: 祖曰心復誰乎曰俱寂靜故祖曰善哉善哉即說
0426c15: 偈付法。
0426c16: 風鳴鈴鳴塞卻耳門非風非鈴露出眼睛南山翠竹
0426c17: 連天碧北地黃河徹底清。
0426c18: 闍夜多尊者因月氐國王脩敬問法乃曰大王來
0426c19: 時好道今去亦如來時王歎服。
0426c20: 乍來杲日當空照今去清風滿路吹世出世間總平
0426c21: 等往還無地著思惟。
0426c22: 青原令希遷持書與南嶽讓和尚曰汝達書了回
0426c23: 來吾有斧子與汝住山遷至彼便問不慕諸聖
0426c24: 不重己巳靈時如何嶽曰子問太高生何不向下問
0426c25: 曰寧可永劫受沉淪不從諸聖求解脫嶽便休去
0426c26: 遷回青原問曰子去未久送書達否曰信亦不達
0426c27: 書亦不通遂舉前話了卻云去時蒙和尚許斧
0426c28: 子便請原垂下一足遷便禮拜。
0426c29: 不重己巳靈不慕諸聖向上向下無欠無剩書亦不達
0426c30: 信亦不通登山冒雨涉水乘風生鐵斧子請師便與
0427a01: 垂下一足低頭作禮把柄全然沒一毫石頭路滑清
0427a02: 飆起。
0427a03: 青原問希遷汝什麼處來曰曹溪原舉拂子云曹
0427a04: 溪還有這箇麼曰非但曹溪西天亦無原曰子莫
0427a05: 曾到西天否曰若到即有也原曰未在更道曰和
0427a06: 尚也須道取一半莫全靠學人原曰不辭向汝道
0427a07: 恐已巳後無人承當。
0427a08: 春風吹老百花飛下馬壚頭半卸衣莫怪坐來頻勸
0427a09: 酒自從別後見君稀。
0427a10: 馬祖因僧問和尚為什麼說即心即佛祖曰為止
0427a11: 小兒啼曰止啼後如何祖曰非心非佛曰除此二
0427a12: 種人來如何指示祖曰向伊道不是物曰忽遇其
0427a13: 中人來時如何曰且教伊體會大道。
0427a14: 水不洗水金不博金無高無下有淺有深曹溪波浪
0427a15: 如相似無限平人被陸沈。
0427a16: 地藏琛和尚因僧問以字不成八字不是未審是
0427a17: 什麼字藏曰看取下註腳。
0427a18: 指白說皂撮沙獻寶添時不多減時不少青州梨鄭
0427a19: 州棗大抵還他出處好。
0427a20: 南泉示眾曰江西馬祖說即心即佛王老師不恁
0427a21: 麼道不是心不是佛不是物。
0427a22: 卸帽寬袍更脫衫呼盧賽飲話喃喃檯盤踢倒人星
0427a23: 散閑看行舟落布帆。
0427a24: 趙州因僧問承聞和尚親見南泉是否師曰鎮州
0427a25: 出大蘿蔔頭。
0427a26: 趙州親見王老大蘿蔔出鎮州盡道喫時爽口不知
0427a27: 怓破心頭。
0427a28: 趙州因僧問一婆子臺山路向甚麼處去婆曰驀
0427a29: 直去僧便去婆曰好箇師僧又恁麼去後有僧舉
0427a30: 似師師曰待我去勘過師便去問婆亦如前答師
0427b01: 歸謂僧曰臺山婆子為汝勘破了也。
0427b02: 臺山直去足春寒踏遍韶光路轉寬處處綠楊堪繫
0427b03: 馬家家門底透長安。
0427b04: 趙州晚參云今夜答話去也有解問者出來時有
0427b05: 一僧便出禮拜州云比來拋磚引玉卻引得箇塹
0427b06: 子。
0427b07: 緱嶺閒吹碧玉簫昇仙豈待鳳來招月明自有沖虛
0427b08: 訣孤負巖前展翠翹。
0427b09: 睦州見僧來參便喝曰上座如何偷常住果子曰
0427b10: 某甲纔到因甚道偷常住果子師曰贓物現在。
0427b11: 白頭如新傾蓋如故贓物現在賊是你做。
0427b12: 睦州上堂裂開也在我捏聚也在我僧問如何是
0427b13: 裂開師曰三九二十七菩提涅槃真如解脫即心
0427b14: 即佛我且與麼道你又作麼生曰某甲不與麼道
0427b15: 師曰盞子撲落地碟子成七片曰如何是捏聚師
0427b16: 乃斂手而坐。
0427b17: 不勞彈指寶扃開樓閣門門見善財一自放行消息
0427b18: 斷玉階空鎖舊莓苔。
0427b19: 西堂百丈南泉侍馬祖翫月次祖問正恁麼時如
0427b20: 何堂曰正好供養丈曰正好修行泉拂袖便行祖
0427b21: 曰經入藏禪歸海惟有普願獨超物外。
0427b22: 偶因翫月驗家私長會承顏次立基只有小兒頑懶
0427b23: 甚別開門戶放憨癡。
0427b24: 興化因僧問四方八面來時如何師云打中間底
0427b25: 僧便禮拜師云昨日赴箇村齋中途遇一陣卒風
0427b26: 暴雨卻向古廟裏躲避得過。
0427b27: 燕趙佳人解和歌繁絃急管奈誰何雞箏割盡攀鞍
0427b28: 去行處春風馬尾多。
0427b29: 趙州因僧辭問什處去曰諸方學佛法去師豎起
0427b30: 拂子云有佛處不得住無佛處急走過三千里外
0427c01: 逢人不得錯舉曰恁麼則不去也師曰摘楊花摘
0427c02: 楊花。
0427c03: 有佛無佛俱勿理腳跟鎖斷春風起逢人相共摘楊
0427c04: 花漫天鋪地三千里。
0427c05: 趙州參百丈丈問甚處來曰南泉來丈曰南泉近
0427c06: 日有何言句示徒曰無事之人直須悄然去丈曰
0427c07: 悄然且致忙然一句作麼生道州進前三步丈便
0427c08: 喝州作縮身勢丈曰大好悄然州便出去。
0427c09: 佩劍披霞謁上清風前奏簡語泠泠玉京不問凡間
0427c10: 事相送歸雲一片輕。
0427c11: 青原因僧問如何是佛法大意師云廬陵米作麼
0427c12: 價。
0427c13: 廬陵米價震青雲到底何曾見一文翻憶鎮州蘿蔔
0427c14: 大算來卻有兩三分。
0427c15: 蒙山道明禪師因追盧行者至大庾嶺見石上衣
0427c16: 缽舉之不動乃曰我來求法非為衣缽願行者開
0427c17: 示良久盧曰不思善不思惡正恁麼時阿那箇是
0427c18: 明上座本來面目師當下大悟遍體流汗。
0427c19: 本來面目絕承當雪上無勞更著霜堪笑近來龍象
0427c20: 客穿衣喫飯錯商量。
0427c21: 破灶墮和尚因嵩山塢有廟甚靈殿中唯安一灶
0427c22: 遠近祭祀烹殺物命甚多師以杖敲灶三下云此
0427c23: 灶只是泥瓦合成聖從何來靈從何起恁麼烹宰
0427c24: 物命又打三下灶乃破墮須臾有青衣峨冠設拜
0427c25: 曰我本灶神久受業報今蒙師說無生法得脫此
0427c26: 生天特來致謝師曰是汝本有之性非吾強言神
0427c27: 再拜而沒。
0427c28: 瀝血烹鮮享夜臺神從何起聖何來杖頭點破超然
0427c29: 去鬼窟掀翻舊土堆。
0427c30: 後僧問師某甲久侍左右未蒙方便灶神得何宗
0428a01: 旨便乃生天師云我只向伊道是泥瓦合成別無
0428a02: 道理為伊僧佇思師曰會麼曰不會師曰本有之
0428a03: 性為什麼不會僧作禮師云破也破也墮也墮也。
0428a04: 擊破須同未合看莫將道理寸心安若尋本有論迷
0428a05: 悟卻又摶泥作肺肝。
0428a06: 南陽忠國師因肅宗問如何是十身調御師乃起
0428a07: 身立曰還會麼曰不會師曰與老僧過淨缾來。
0428a08: 調御如何見十身住山年老勿嫌貧當頭古佛毫光
0428a09: 疾莫向臺前看淨缾。
0428a10: 忠國師因帝問如何是無諍三昧師曰檀越踏毘
0428a11: 盧頂上行帝曰此意如何師曰莫認自己巳清淨法
0428a12: 身。
0428a13: 景陽鐘發透虛空鵷鷺仙班列下風朝罷上皇猶未
0428a14: 覺只緣身在蕊珠宮。
0428a15: 法融禪師住牛頭山幽棲石室有百鳥銜花之異
0428a16: 自見四祖後百鳥不復銜花。
0428a17: 紅白花開長短枝調笙挈榼鬧春時青林一夜嚴霜
0428a18: 後果熟香殘賣向誰。
0428a19: 國一禪師在大內一日見帝來乃起立帝云師何
0428a20: 以起師云檀越何得向四威儀中見貧道。
0428a21: 隨緣語默離四句動靜如風絕百非若向四威儀內
0428a22: 見新羅鷂子撲天飛。
0428a23: 鳥窠禪師因侍者告辭問云甚處去曰諸方學佛
0428a24: 法去師云若是佛法老僧亦有少許曰如何是和
0428a25: 尚佛法師拈布毛吹一吹者領悟更不復他遊。
0428a26: 接杖持缾盡指蹤卻疑佛法不相通布毛當下輕吹
0428a27: 出方信從前錯用功。
0428a28: 首山因省驢漢參奉竹篦問云喚作竹篦即觸不
0428a29: 喚作竹篦則背喚作什麼省掣得擲地上山曰瞎
0428a30: 省於言下大悟。
0428b01: 水立龍門天上高金鱗乘暖溯春濤一聲霹靂潛燒
0428b02: 尾攫霧拏雲透碧霄。
0428b03: 汾陽昭參首山問百丈卷席意旨如何山曰龍袖
0428b04: 拂開全體現昭云師意如何山曰象王行處絕狐
0428b05: 蹤昭於言下大悟云萬古碧潭空界月再三撈摝
0428b06: 始應知有問者云見何道理便爾自肯昭云正是
0428b07: 吾放身命處。
0428b08: 旋風刮地草萊盡驟雨乍收溪壑清放歌明月萬山
0428b09: 靜赤腳踏泥歸路輕。
0428b10: 雲門一日拈拄杖云凡夫實謂之有二乘析謂之
0428b11: 無緣覺謂之幻有菩薩當體即空衲僧見拄杖但
0428b12: 喚作拄杖行但行坐但坐不得動著。
0428b13: 七尺縱橫麤藜危坡峻阪露風規年深不染煙霞
0428b14: 色殺活臨機更讓誰。
0428b15: 僧問藥山學人有疑請師決山云晚間上來為闍
0428b16: 黎決疑至晚上堂大眾集定山云今日決疑僧在
0428b17: 什麼處其僧便出來山下座把住云大眾這僧有
0428b18: 疑與一推便歸方丈。
0428b19: 劍躍霜花出羽林樓蘭一見會降心將軍欲顯通神
0428b20: 鏃前箭輕時後箭深。
0428b21: 藥山不說法院主云堂中師僧久思和尚示誨山
0428b22: 云槌鐘著大眾集定便歸方丈院主隨後問云和
0428b23: 尚為什麼一言不措山云經有經師論有論師爭
0428b24: 怪得老僧。
0428b25: 來時向道原無口相逢何必揚家醜腳跟不墮悄然
0428b26: 機那堪臂上重添肘。
0428b27: 藥山示眾云智不到處切忌道著道著則頭角生
0428b28: 道吾便出去雲嵒問藥山智師兄為什麼不秪對
0428b29: 和尚山云卻是智頭陀會得你去問取嵒卻去問
0428b30: 師兄為什麼不秪對和尚吾云我今日頭痛你問
0428c01: 取和尚雲嵒遷化了吾云雲嵒不知有悔不當初
0428c02: 向伊道雖然如是要且不違藥山之子。
0428c03: 跨鶴仙人過五湖腰間嘗掛一胡盧還丹盡見隨身
0428c04: 去知道其中有也無。
0428c05: 南泉因趙州問如何是道泉云平嘗心是道。
0428c06: 平嘗心是道茫茫何處討堪笑王老師全身入荒草。
0428c07: 雲門和尚示眾云若說菩提涅槃真如解脫是燒
0428c08: 楓香供養你若說佛說祖是燒黃熟香供養你若
0428c09: 說超佛越祖之談是燒餅香供養你皈依佛法僧
0428c10: 下去。
0428c11: 黃葉空拳一字無那堪馬載更驢馱一丸燒卻全文
0428c12: 現三段總收歸上科。
0428c13: 雲門云聞聲悟道見色明心遂舉手云觀世音菩
0428c14: 薩將錢買胡餅放下手云元來是饅頭。
0428c15: 耳裏著不得水眼裏著不得沙饅頭胡餅齊下摘楊
0428c16: 花摘楊花。
0428c17: 陸亙大夫問南泉大悲菩薩甚處得許多手眼來
0428c18: 泉云如國家用大夫作什麼雪竇別云不及大夫
0428c19: 所問。
0428c20: 長短花枝不見春殘紅深碧笑洪鈞東風吹老藏無
0428c21: 地池面文章色轉新。
0428c22: 僧問趙州學人乍入叢林乞師指示州云喫粥也
0428c23: 未答云喫粥了也州云洗缽盂去其僧有省。
0428c24: 古佛家風出現成莫嫌杓淺缽盂深曹溪波浪如相
0428c25: 似無限平人被陸沈。
0428c26: 德山上堂云及盡知也直得三世諸佛口掛壁上
0428c27: 猶有一人呵呵大笑若識此人參學事畢。
0428c28: 赤手掀開水底天踏翻波浪月田田釣竿斫盡珊瑚
0428c29: 樹倒著簑衣上鐵船。
0428c30: 雲門上堂云眼睫橫亙十方眉毛上透乾坤下透
0429a01: 黃泉須彌塞卻汝咽喉若有人會得拽取占波與
0429a02: 新羅鬥額。
0429a03: 藐姑仙子玉肝腸塵垢糠秕冰雪香遊冶不乘風月
0429a04: 力等閑謦咳落明光。
0429a05: 僧問靈樹如何是祖師西來意樹默然遷化後門
0429a06: 人立行狀碑欲入此語問雲門云先師默然處如
0429a07: 何上碑雲門云師。
0429a08: 七里灘餘野鶴姿江山文藻影離奇筆花拂拂孤風
0429a09: 豔千古難酬一字師。
0429a10: 黃龍三關頌。
0429a11: 我手何似佛手。
0429a12: 我手那堪比佛手拈得鼻孔失卻口拂開龍袖現全
0429a13: 身驚起須彌藏北斗。
0429a14: 我腳何似驢腳。
0429a15: 我腳端的是驢腳不似楊岐弄三隻展縮威權耀古
0429a16: 今髑髏著地光寥廓。
0429a17: 生緣在什麼處。
0429a18: 生緣直出古皇前佛國魔宮一串穿慚愧威音與婁
0429a19: 至不知誰後復誰先。
0429a20: 僧問鏡清學人啐請師啄清云還得活也無曰若
0429a21: 不活遭人怪笑清云也是草裏漢。
0429a22: 江城畫角催行櫂野店殘燈送客車撥盡曉煙山骨
0429a23: 露片帆零亂觸雲飛。
0429a24: 
0429a25: 
0429a26: 
0429a27: 
0429a28: 
0429a29: 
0429a30: 頌古終
