0303a01: 
0303a02: 
0303a03: 
0303a04: 宗統編年卷之三十二
0303a05: 
0303a06: 諸方略紀下
0303a07: 大清天下一統都順天。
0303a08: 世祖章皇帝平定天下在位一十八年。
0303a09: 甲申順治元年。
0303a10: 冬十月能仁儲和尚開堂國清。儲入台。深入東掖
0303a11: 山。三年不出。天台邑宰文可紀。請住國清景德
0303a12: 寺。眾懇開堂。一期全提向上。道大振。辭天台士民
0303a13: 錦帳。曰出家辭親割愛。於深山窮谷中。草衣木食。
0303a14: 是其分也。本不獲已。垂手入廛。草鞋邊已己是七花
0303a15: 八裂。那堪應物見形。空中加點畫耶。前日機緣。
0303a16: 因風吹火。偶爾成文。初非本意。斯皆諸當道好生
0303a17: 之德。救民水火。豈山野區區之所能也。
0303a18: 乙酉二年。
0303a19: 閏六月初四日。金陵千華寂光三昧律師寂。戒弟
0303a20: 子雲居晦山戒顯撰次行實。
0303a21: 八月二十日鎮江焦山宏問石和尚寂。
0303a22: 丙戌三年。
0303a23: 雲門石雨方和尚住亭佛日。
0303a24: 五月初六日。雲居觀衡顓愚大師寂。衡號傘居。
0303b01: 參雲棲紫雪浪諸尊宿。結茅華頂。一夕踏月經
0303b02: 行。忽然徹悟。入參曹溪清大師。機緣甚愜。清書
0303b03: 偈囑之。殿元劉孝則給諫熊青嶼。請住雲居。明月
0303b04: 堂成。委印首座領眾說法。命舟南下金陵。開法紫
0303b05: 竹林。日與元白尊宿。提唱綱宗。鉗錘來學。順治初
0303b06: 年。豫王欽風。命宗伯王鐸迎請說法。以病固。翛
0303b07: 然坐逝。傾城士女。持香頂禮。酷暑。越三晝夜。顏色
0303b08: 如生。
0303b09: 秋木陳忞和尚退天童入五磊請費隱容和尚補住
0303b10: 九月十六日無錫華藏宏證大樹和尚寂。證無錫
0303b11: 朱氏子。髫年學佛。謁三藏和尚。力參六載。迥無
0303b12: 入處。一日。目前壁立。白光照耀。忽如胸脊迸裂俯
0303b13: 見背後帷之物。叢林咸稱為破背比邱。後隨藏
0303b14: 往婁江慧壽。七晝夜目不交睫。忽憶世尊不說說。
0303b15: 迦葉不聞聞。頓爾開解。閱四載。獲付衣拂。繼住三
0303b16: 。上堂。喝一喝曰。此一喝。用在機先立命中。電揮
0303b17: 雲路。用在當機刃上。雷送禹門。用在定盤星子
0303b18: 時。眇忽合度。用在紅爐烈處。大器鍛成。雖然。且
0303b19: 道者一喝。畢竟從何而出。示眾曰。夫為宗師者。
0303b20: 須具佛祖爪牙。衲僧巴鼻。握杓柄於手中。出一頭
0303b21: 於天外。有時大機大用。讓主驗賓。有時踞地隱身。
0303b22: 自成不顧。乃至殺活縱奪。舒卷抑揚。互換各成。藏
0303b23: 頭露尾。若能全備如上眾體之妙。方可出世為人。
0303b24: 解粘去縛。以至辨魔異於言前。驗龍蛇於棒下。原
0303c01: 是伊尋常手。本分草料。又何有奇特哉。僧問如
0303c02: 何是為人底句。證曰。綠玉遶千箇竹。蒼鱗滿壑
0303c03: 萬株松。歷住名剎。晚居華藏祖席。寺從密菴伊菴
0303c04: 塗毒之後。宗暍不聞。至證法席鼎新。道風遐播。塔
0303c05: 全身於三峰。
0303c06: 冬京口夾山本豫林和尚寂。豫晚號晦夫。崑山
0303c07: 陳氏子。十九。脫白於姑蘇堯。誦金剛般若應無
0303c08: 所住而生其心有省。初參博山來。次謁天童悟。後
0303c09: 參罄山修。付法。歷主武林寶巖。姑蘇堯。京口竹
0303c10: 林。雖日雜傭作。不間操匕箸。不倚重外護。舉足為
0303c11: 匡徒者法。上堂。若論此事。心不可求。智不可學。
0303c12: 斷百匝千重。於中下機。一時颺。突出孤危。方教
0303c13: 峻峭。都盧拾將來。非心非色。非如非異。要用即
0303c14: 用。要舍即舍。要行即行。要藏即藏。擬思一毫地。便
0303c15: 落生死關頭。到者裏作麼生相救得。復曰。五蘊山
0303c16: 頭自在身。了然物物應天真。頓教直下無思議。玄
0303c17: 要全分見本人。卓拄杖一喝。預計逝日。說偈辭眾
0303c18: 而寂。著有宗門誠範四卷。并語錄行世。
0303c19: 丁亥四年。
0303c20: 正月八日佛日明方石雨和尚寂。入閩部院。遣官
0303c21: 致幣。請主雪芝山兩剎。方堅辭不就。時東南風
0303c22: 雲未息。忽語眾曰。境界如此。不若歸去好。眾莫之
0303c23: 覺也。初三日。撾鼓上堂。人人藤斗笠。箇箇水雲包。
0303c24: 出門踏著草。途路更迢遙。到這裏。不倒斷得一回。
0304a01: 直饒說箇回途得妙。就路還家。便是千里萬里。良
0304a02: 久云。只因你不能向異類中行。且道異類又如何
0304a03: 行。乃握指云。一雞二犬。三豬四羊。五牛六馬。為甚
0304a04: 麼七不道。參。首座驚問其故。我來日要上龍門。座
0304a05: 曰。和尚幾時回。方曰。初八九便來。初七日。至龍門
0304a06: 晚示微疾。次蚤命湯沐浴。囑托後事畢。端坐不語。
0304a07: 諸門人問和尚還有分付也無。方曰。更有甚麼分
0304a08: 付。適寄浮法師問疾。方一見微笑而逝。越九日。封
0304a09: 龕顏貌如生。奉安丈室。忽山兵至。欲龍門。見
0304a10: 方龕儼然。不忍與寺俱焚。舁而出之。百夫震。力
0304a11: 莫能舉。由是相驚異。寺賴以存。二月。門人依法
0304a12: 茶毗。牙齒數珠不壞。頂骨糝五色舍利。弟子收餘
0304a13: 骼。及諸不壞者。建塔前山。瘞於金龜巖。
0304a14: 天界盛和尚應太平請因事下獄事白主棲霞道
0304a15: 盛字覺浪。號杖人。閩浦張氏子。生而異。幼習舉
0304a16: 子業。年十九。因祖坐亡。遂發心出家。偶於街次。聞
0304a17: 墮聲有省。決志棄家剃染。閱高枕子語。有所
0304a18: 證。復於倒剎竿句起疑。迷悶成病。乃取古人未悟
0304a19: 既悟因緣。反復參勘。勘至百丈再參語。不覺囅然
0304a20: 曰。昔馬駒亦復踏殺天下人也。一日見壽昌頌臨
0304a21: 濟三頓棒頭開正眼。何曾傳得祖師心語。大曰。
0304a22: 此時尚有若而人乎。我當往師之。始出嶺之董巖。
0304a23: 從博山來和尚受具。問從上佛祖行履。不契。辭往
0304a24: 壽昌。道經書林。見東苑鏡和尚。言下投機。遂折節
0304b01: 過冬。一病瀕死。鏡親調藥療之。有間鏡究其生平
0304b02: 參悟。及五家堂奧之旨。大驚曰。不期子深入此秘
0304b03: 密法門。吾宗慧命。囑子流布去也。因付源流法偈。
0304b04: 盛拜受。遂隨鏡禮壽昌經和尚。重加參證。經頷之
0304b05: 自是荷擔大法。當仁不讓。一時金陵焦弱侯周海
0304b06: 門曾金簡諸公。皆師事焉。迨經示寂。辭東苑鏡歸
0304b07: 省覲。時年方三十。曹能始諸公。請於興化開堂。期
0304b08: 畢復上博山。與來和尚問答。雷轟電掣。來奇之。東
0304b09: 苑博山雨和尚。一時相繼入滅。盛痛有風穴深憂
0304b10: 之感。乃一杖復入閩南。海內鉅公名士。肩摩問道。
0304b11: 蘄州荊王。豫章建安。皆延說法內庭。盛自天界應
0304b12: 太平請。會嫉盛者。以原道論下盛獄。盛不辯。居圜
0304b13: 中一載。著金剛經以自見。陳太宰旻昭遣人省盛
0304b14: 索偈。盛書問余何事棲碧山詩遣之。事白。金陵諸
0304b15: 公請主棲霞。盛欣然有逸老計。
0304b16: 五磊忞和尚移住台州廣潤。
0304b17: 雲門禮和尚住揚州天甯禮自石梁毗尼。盂城地
0304b18: 藏兩處結制。英靈禪衲。從之如雲。省悟者眾。住天
0304b19: 甯豁堂嵒為第一座。巨渤恒剖玉璞為西堂。江淮
0304b20: 之間。法道大振。眾至七千。
0304b21: 國清田國清有塗田二千畝。流入健跳軍戶。四
0304b22: 十年矣。當道按籍為開復。住山儲和尚曰。我法以
0304b23: 慈濟為心。一切自宜付之無諍。稍留難。便非道人
0304b24: 行履。力之。知事請曰。田畝二千。歲除糧差雜用
0304c01: 外。合得米千石。以之裕眾。不亦可乎。儲曰。二千畝
0304c02: 業。固重也。抑天下千駟。莘野耕夫等於一介。林下
0304c03: 人取辦鋤頭斧。亦審之素矣。曰此千年常住。
0304c04: 不可以我一人高尚。遂廢其業。曰必以復為心。
0304c05: 何所顧惜。然我法中。無如是事。在昔化行南國。虞
0304c06: 芮卒有閑田。山僧忝持道化。德愧古人。復使你輩
0304c07: 費心力。妨道業耶。抑此中有不忍言之隱。於是卒
0304c08: 謝之。山翁忞聞之。曰國清真能復先業者。記
0304c09: 之布水臺集。
0304c10: 林野奇和尚住東塔。
0304c11: 八月雲門雪嶠信大師寂信春遷雲門。信真率不
0304c12: 羈。詆訶諸方。無當意者。寡耦少徒。一筇孤往。後歸
0304c13: 老徑山。一夕呼茶。飲畢。唱自所書小兒曹。生死路
0304c14: 上好逍遙。皎月清霜曉。喫杯茶。坐脫去了。遂示寂。
0304c15: 覺浪杖人為建塔雙徑。後宏覺忞奉璽書復遷全
0304c16: 身塔於雲門右麓。
0304c17: 戊子五年。
0304c18: 九月瑞光宏徹頂目和尚寂於穹窿草堂。徹說法
0304c19: 凡十一會。居恒穆穆。不輕置可否。至辨異揀魔。驅
0304c20: 耕奪食。單提陷虎一機。同時幾與天童三稱鼎
0304c21: 峙。所至人天擁戴。勇退急流。則真不愧天童之孫。
0304c22: 三之子。初八日。說偈。喚侍者燒香。泊然而逝。尚
0304c23: 書張有譽銘其塔。
0304c24: 中輿範和尚繼席瑞光。
0305a01: 百癡　和尚補住金粟。
0305a02: 冬十月十八日天甯具德禮和尚結制亭佛日
0305a03: 制完過顯甯。
0305a04: 已丑六年。
0305a05: 春二月具德禮和尚住靈隱豁堂嵒告山中僧眾
0305a06: 曰。靈隱領袖五山。為自古宗師法窟。今丈室久。
0305a07: 惟雲門禮和尚。具大神力。實堪振起。而寺眾有欲
0305a08: 延輩望高大者。惟香谷谹公是嵒言。偕諸檀護削
0305a09: 牘迎請。禮曳杖來。上堂曰。白雪與陽春。無人和得
0305a10: 親。目前千聖眼。月浸五湖。以拄杖畫一畫曰。劃
0305a11: 破長天霧。風搖雨後晴。靈隱掀髯只一笑。普門佛
0305a12: 日杖頭生。喝一喝。禪子浩歸。宗風丕振。一再鼎新
0305a13: 寶殿。樓閣堂舍。林立翬飛。巨剎規模。諸山莫並。
0305a14: 三月豁堂嵒和尚開法亭顯甯。嵒杭州衛郭氏
0305a15: 子。母王撫嵒。七歲聞鄰人歌舌頭能有幾時肥。即
0305a16: 矢不茹腥。十歲父愛溪公。捨入靈隱出家。十五上
0305a17: 天台謁無盡燈和尚。次見古心律師。受沙彌戒。遍
0305a18: 參憨山清達觀可諸尊宿。每以思議不及。言說不
0305a19: 到處。極力參究。至忘寢食。後參三藏於淨慈。藏
0305a20: 訶曰。此皆依識解卜度。正為生死根本。以是求禪。
0305a21: 猶北適而南轅也。嵒當下竦然請益。藏彈指一下
0305a22: 曰。吾者裏無逐日長進底禪。乃拈竹篦子話。提撕
0305a23: 七晝夜。至倦劇。放身欲臥。忽聞靜板聲。疑礙撲落。
0305a24: 即呈頌曰。平地不風起波。無端四面滔天。突出南
0305b01: 山鼻。驀頭一氣歕乾。藏頷之。天童悟聞而喜曰。
0305b02: 漢月得人之盛。過於老僧。招嵒相見於太白峰。靈
0305b03: 隱耆宿延歸。著破堂集以自見。時豪勢有覘侵飛
0305b04: 來卜宅兆者。當事皆左袒之。嵒奮然堅持以大
0305b05: 義。當事直之。卒歸寺。橫山一默成和尚。首受三
0305b06: 藏和尚記。獨高尚不。久秘衣珠。晚年始憮
0305b07: 然有懸絲之歎。適僧素如侍側。曰靈隱豁堂每言
0305b08: 三化後。世無真師。思報師恩。為法腸熱。必肯遜
0305b09: 志擔荷。即往白嵒。謂三家嗣乏繼。師忍視其遂
0305b10: 絕乎。語未竟。嵒惻然動容。遂詣橫山。叩請陞座。成
0305b11: 舉迦葉阿難付授公案。普告人天。降子為孫。事兄
0305b12: 為父。具德禮和尚即請嵒繼席亭顯甯。上堂。月
0305b13: 不住空。未免印泥印水。雲無戀峽。有時落二落三。
0305b14: 務使追風良驥。行乎其所不得不行。得水真龍。止
0305b15: 乎其所不得不止。斯則句句截流。不失漚和之利。
0305b16: 機機赴的。全超毒海之源。且道還有具如是手眼
0305b17: 者麼。若無今日快便難逢。
0305b18: 夏六月二十一日國清儲和尚。住蘇州靈巖。儲因
0305b19: 葬父出台。事竣南還。度夏梁溪。將歸天台。門人辨
0305b20: 菴光。念靈巖孤秀。為吳山第一。請儲住靈巖。儲道
0305b21: 韻既高。法言能發古人之秘奧。海內英衲名流。皆
0305b22: 雲集座下。
0305b23: 秋七月二十二日。夫山祥符宏銛慧刃和尚寂。
0305b24: 八月巨渤恒和尚。繼席天甯上堂。一花初放。春光
0305c01: 逼塞空。五葉分枝。瑞氣宣流大地。其始也。混萬
0305c02: 別於大同。何彼何此。其次也裂真源於千派。孰是
0305c03: 孰非。天甯今日於彼此不得處。轟霹靂於晴空。就
0305c04: 是非交結時。飛電光於掌上。權施物外。令展先天。
0305c05: 言鋒藏八面之威。機辯伏千鈞之弩。直得山崩海
0305c06: 竭。佛祖難窺。斗變星移。主賓合拍。在推倒處建立。
0305c07: 誰云至道無難於建立處踏翻。須識大功不宰。衲
0305c08: 僧分上。休話如何。後學初機。好生著眼。恒痛念法
0305c09: 道式微。流弊遍野。思欲鄭重一時。挽迴風化。有捧
0305c10: 香花請陞座者。一應謝絕。
0305c11: 建昌黃龍元謐然和尚寂。謐從壽昌經記後。
0305c12: 住山二十餘年。養靜自高。並不開堂。道風遐播。
0305c13: 廣潤忞和尚住越州大能仁寺。
0305c14: 庚寅七年。
0305c15: 林野奇和尚補住天童。
0305c16: 費隱容和尚住石門福嚴。
0305c17: 靈巖儲和尚赴台州天甯請。
0305c18: 辨菴光和尚住台州靈石。光長洲金氏子。出家靈
0305c19: 巖。參儲和尚於能仁。得悟。出世靈石。移能仁。
0305c20: 蓮居大真新伊法師寂。嗣紹覺。覺雲棲弟子。結菴
0305c21: 土橋曰蓮居。真依止之。嗣其席。悃樸無文。精戒律。
0305c22: 登壇靜穆。望者意消。居恒禮懺修觀。寒暑不輟。著
0305c23: 唯識論行世。趺坐稱佛號而逝。玉垂尺許。本金
0305c24: 聖先兩法主相次繼其席。講淨並不替。其時西谿
0306a01: 天竺古德內衡兩法師。皆宏台宗教觀。行業藹著。
0306a02: 辛卯八年江浙大荒靈隱天童諸大禪林盡行散眾。
0306a03: 佛滅後二千六百年。
0306a04: 壬辰九年六月飛雪赤地千里。
0306a05: 春顯甯嵒和尚補住三。
0306a06: 冬古南門和尚補住天童。
0306a07: 冬毅菴英和尚住天台國清寺嗣靈巖儲。
0306a08: 癸巳十年。
0306a09: 甲午十一年。
0306a10: 徑山容和尚輯祖燈嚴統成愚菴盂和尚聞之官
0306a11: 南問和尚靈巖儲和尚解之　發明法門大段。自應公論。至聞
0306a12: 之官。則過矣。故直書之。而是非曲直自見也儲和尚復徑山容和尚書
0306a13: 曰。某頻見諸方聚訟盈庭。紛紜溢路。未不寢食
0306a14: 徬徨。撫髀浩歎。法門而至今。譬之羸久病之
0306a15: 夫。若更投以攻擊之劑。則元氣頓盡。其亡可立而
0306a16: 待。焉能冀其浸昌浸隆乎。此二十年痛心疾首。欲
0306a17: 使天下咸歸無競之風。盡坐柔和之室。吾祖之道。
0306a18: 久而愈光。雖赴湯蹈刃。亦所不辭。承紳士。殷勤致
0306a19: 懇。謂兩家所信諒者。惟某一人。故不自揣。越而
0306a20: 治。得邀佛祖之靈。俾法門不致瓦裂。則彼此幸甚。
0306a21: 磬山和尚與靈巖和尚書曰。東震旦土自鼻祖西
0306a22: 來。六傳至大鑑。宗雖列五。派實兩枝。總屬大鑑的
0306a23: 骨兒孫。藥山得悟於馬祖。而仍嗣石頭。太陽寄託
0306a24: 於浮山。而代付投子。兩枝又何嘗非一派也。宗教
0306b01: 分河飲水。尚謂泥於文字語言。豈同為的骨兒孫。
0306b02: 幾欲操戈對壘於千古之下。甯不為識者痛哭嗤
0306b03: 笑乎。徑山巖統。有當嚴不嚴之獘。遂開不當嚴而
0306b04: 嚴之釁。天皇天王其說已巳久。闕疑成信著書立言
0306b05: 之慎。固應如是。會元以南岳青原。俱稱大鑑第一
0306b06: 世。足見古人之公。而南岳居青原之首。亦豈有人
0306b07: 我生滅心乎。壽昌雲門。真不忝為曹洞中興之祖。
0306b08: 有統系。無統系。而洞宗的旨。敢不尊崇。東苑隱德
0306b09: 深潛。得棲霞而大闡。車溪一段公案。去世不遠。見
0306b10: 聞當有公評。法眼自應洞照也。是是非非。法門關
0306b11: 係。甯免紛爭。獨至藉力有司。世諦流布。此實下。
0306b12: 不得不為洞上諸公扼腕。棲霞顯聖。久係相知。徑
0306b13: 山復同法嫡血。自無坐視之理。昨至吳門。審知專
0306b14: 遣座元往還兩間。周旋微密。在今之世。甯復有秉
0306b15: 為法無私之公。如吾老侄禪師者乎。敬為前佛後
0306b16: 佛。額手稱慶。靈巖與姜伯璜書兩宗角立。老僧與
0306b17: 南和尚。不惜性命。以成彼此之好。何心哉。彼時
0306b18: 即對天界浪兄愚菴三兄曰。雲門法眼歸青原。無
0306b19: 減於南岳。歸南岳何損於青原。吾輩爭之。盡成戲
0306b20: 論。祥符蔭曰。徑山嚴統固有不當嚴而嚴者。然以
0306b21: 十餘年心血。徵求數百年來之散落。纘五燈之緒。
0306b22: 成一家之言。其有係於繼往開來者。何止一千
0306b23: 鈞。乃徒以爭論雲門法眼二宗。出自天皇天王之
0306b24: 故。以致世諦流布。付之祖龍。不恤大公。惟封私見
0306c01: 擔荷佛祖慧者。當如是乎。迄今讀金粟徵修燈
0306c02: 錄之啟。不禁為之痛哭流涕。欷歔累日。若非南
0306c03: 靈巖二老人消此釁端。法門法戰。尚忍言哉。
0306c04: 二隱謐和尚住華亭船子法忍寺。謐嗣林野奇。三
0306c05: 住剡溪獅。太史曹爾堪少宗伯曹勳等。俱問道。
0306c06: 乙未十二年。
0306c07: 秋靈巖儲和尚。受古堯封寶雲禪院請。吳中侍御
0306c08: 李模宮詹韓四維。太僕陳濟生等。請儲住古堯封。
0306c09: 喜其巖壑幽。可以投老。受之。
0306c10: 靈巖原直賦首座出住九正覺寺。賦毗陵王氏
0306c11: 子。裂縫掖出家。從儲自夫椒入天台。艱苦力參。深
0306c12: 入閫奧。首眾靈巖。握竹篦鍛煉方來。諸方龍象景
0306c13: 服。儲宏法嬰難無。祖庭內顧憂。賦綱維之力也。寮
0306c14: 中唯草鞋衣而已巳。是秋出山。衲子裹糧。靡然從
0306c15: 之。行化江漢。首住九。法令森嚴。道大振。
0306c16: 嵩乳密和尚住淮南檀度拈香嗣博山來。
0306c17: 九月二十七日。杭州南理安通問箬菴和尚寂
0306c18: 於吳江應天寺。問吳江俞氏子。參磬山修得法。住
0306c19: 理安。上堂。望剎竿便橫趨而過。猶是不唧漢。電
0306c20: 影裏穿針。弓絃上走馬。也須是個衲僧始得。匙挑
0306c21: 不上的。如稻麻竹葦。千劄不回的。亦如稻麻竹葦。
0306c22: 截斷天下人舌頭即不問。如何是汝諸人全身獨
0306c23: 脫句。舉拂子曰。漫天網子百千重。是年夏。磬山解
0306c24: 制後。將方丈所有道具。手書分送諸方。乃杖錫出
0307a01: 遊。至武康報恩掃塔。晤玉林琇。備托法門細大。預
0307a02: 定行期。於九月二十七日行至吳江。寓應天寺。如
0307a03: 期坐逝。所著有續燈存稿。宏覺忞為之銘塔。靈巖
0307a04: 儲聞訃上堂曰。山僧廿年神契。一面傾心。方期共
0307a05: 樹徽猷。何意中途唱滅。
0307a06: 丙申十三年。
0307a07: 夏三峰豁堂嵒和尚移住杭州南屏淨慈嵒住三
0307a08: 。衲子向風。門庭整飭。武林居士葛愚古。世為淨
0307a09: 慈金湯。慨宗鏡塵埋。乃削牘請。嵒以藏和尚建化
0307a10: 之地。不容辭。初夏入寺。久荒之後。蘚棘盈前。嵒任
0307a11: 運自如。未幾三韓周侍郎。問道有契。同諸當事興
0307a12: 修。大殿堂宇。次第改觀。自是南屏名勝。與靈隱同
0307a13: 稱。
0307a14: 秋中讀徹蒼雪法師寂。徹滇南人。號南來。與高
0307a15: 松汰如河法師。標賢首宗幟於吳西山支硎之間。
0307a16: 道韻映帶。落木庵主徐元歎波。靈巖退翁儲和尚。
0307a17: 晚年俱相往來。儲住靈巖。每歲二三月間。草花滿
0307a18: 田野。八九月間。白鴈青楓天氣。一竹輿由中峰而
0307a19: 天池。飯於落木。故儲輓辭。有寥寥今古幾知心。慚
0307a20: 愧公與道林之句。虞山毛隱湖居士晉。及宗伯
0307a21: 紅豆蒙叟。皆善徹。徹將寂。以山繭袍及詩文集。屬
0307a22: 晉行世。
0307a23: 憨璞聰和尚。住京都海會寺。聰費費容孫。都門宗
0307a24: 風自此大振。
0307b01: 去息溟和尚。住無錫寶安。溟蘇州徐氏子。參靈巖
0307b02: 儲嗣法。
0307b03: 丁酉十四年。
0307b04: 木陳忞和尚再住天童。
0307b05: 冬十月海會憨璞聰和尚。結制萬善殿。先是
0307b06: 上狩南苑。因幸海會。延見聰。奏對稱旨。復召入禁庭。
0307b07: 問佛法大意。乃詔結冬萬善殿。賜明覺禪師號。
0307b08: 上後謂天童忞曰。朕初雖尊崇象教。而未知有宗門
0307b09: 耆舊。知有宗門耆舊。則自憨璞始。憨璞固有造於
0307b10: 祖庭者也。
0307b11: 十月十七日。福州鼓山元賢永覺和尚寂。賢嗣壽
0307b12: 昌經住山三十年。道望孤高。未嘗輕易許可一人。
0307b13: 所著有寤言。補燈。繼燈。禪餘內外集。共八十餘卷
0307b14: 行世。祥符蔭曰。壽昌門下。博山來。黃龍謐。鼓山賢
0307b15: 等。皆敬嚴法道。風韻孤高。住山三二十年。座下
0307b16: 數百眾。本色鍵椎。而不輕易許可。噫。古德風規。安
0307b17: 可復見於今日也。
0307b18: 十月二十九日宜興龍池通微萬如和尚寂。
0307b19: 十二月俞昭汾和尚。住廬山西林乾明寺。嗣靈巖
0307b20: 儲。
0307b21: 戊戌十五年。
0307b22: 為霖霈和尚繼住鼓山。霈參永覺賢二十餘年。得
0307b23: 其法。嗣住鼓山。二十餘年。海內瞻依。以為東南一
0307b24: 大法窟。有餐香錄。聖箭堂共古。諸錄行世。
0307c01: 報恩玉林琇和尚。應詔至京。以疾聞未幾延見旋
0307c02: 歸山。
0307c03: 上特留首座溪森問答稱　旨。
0307c04: 上因海會聰奏對之後。留心參究。復召玄水杲說法
0307c05: 內庭。乃詔琇。行至天津。以疾聞。
0307c06: 上手札諭之。入見。說法。賜大覺師號。未久乞還山。
0307c07: 夏五月二日高。宏聖碩機和尚寂於龍牙。聖兩
0307c08: 主法席。一日忽晦遁去。遊楚湘間。弊衲蒙首。世
0307c09: 莫能識。臨行時。以衣二頂。託儲和尚造就一二禪
0307c10: 學。儲代囑峻明諟嗣法。出世龍牙。而聖適掩關興
0307c11: 化。遂迎養於東堂無何。示微疾。值五月之朔。忽曰。
0307c12: 吾行矣。旁僧曰。二日吉。聖喚僧。僧近前。聖隨與一
0307c13: 掌曰。吾為汝再留一日。遲明。整衣。端坐而化。
0307c14: 冬十月。天笠珍和尚。住蘄州。菩提寺。嗣理安問。
0307c15: 南菴依和尚。住淮南報恩。嗣檀度密浪杖人盛曰。
0307c16: 博山先大師。生平勘驗學人。獨於生死性命處著
0307c17: 到。天下英奇。難於搆附。使雪關首座。與嵩公。不自
0307c18: 倔起。幾不盡溺殺於急水灘頭拋竹篙乎。今者依
0307c19: 子。實是英奇衲僧。嵩公實是本色尊宿。一旦英奇
0307c20: 能死心於本色。而本色能授法於英奇。此非師資
0307c21: 之妙合。更自親得博山家法。獨有取於生死性命
0307c22: 之不可欺者乎。所以能使博山之家風復振也。
0307c23: 兀菴源和尚住湖州道場山嗣天童忞。
0307c24: 醒熱粹和尚住延令靈雲嗣靈巖儲。
0308a01: 己亥十六年。
0308a02: 願雲顯和尚住洪州雲居顯太倉王氏子。有聲黌
0308a03: 序。裂縫掖出世。參雲門禮於揚州天甯。得法。化行
0308a04: 江漢。住雲居。道大振。
0308a05: 原直賦和尚住南岳福嚴賦自九移興國巖頭。
0308a06: 衲子皆趨之。興國三藏和尚曾受蕭方伯請。未
0308a07: 赴。住巖頭日。理祖廢塔。得四十九粒舍利於匣。
0308a08: 闢再來堂。南岳福嚴請。賦曰。賦住九興國諸剎。
0308a09: 皆一期應緣說法。賦昔辭老師於姑蘇大鑑堂下。
0308a10: 言全賦行且汎大江。掃讓祖最勝輪塔。今住南岳。
0308a11: 先請命於老和尚者也。到院日。諸山老宿。龐眉
0308a12: 白髮咸迎。歎曰。真讓祖孫也。送三藏和尚入傳
0308a13: 法祖堂。
0308a14: 楚奕豫和尚住潭州雲。豫生緣岷蜀。初參藏和
0308a15: 尚於三。有省。藏寂。依安隱忍一載。丁丑。懷香謁
0308a16: 儲和尚於夫椒藏雲室。歷寒暑二十周。始蒙記
0308a17: 辭去。菴於楚黃之芙蓉山。茆茨石室。晨夕嚴持。衲
0308a18: 僧傳誦。不減善公之住福昌時也。越二年。遷雲。
0308a19: 緇素聞而手額。僉曰。古佛也。趨歸恐後。豫凝然一
0308a20: 室。復類汾陽。靈巖之道。盛行湘漢。南岳雲。時稱
0308a21: 甘露雙垂。
0308a22: 雍晟和尚住梁溪寶安嗣靈巖儲古道自持。諸
0308a23: 方重之。
0308a24: 冬十月十五日天童忞和尚奉
0308b01: 旨開堂春閏三月。遣右闡教僧法璽。齎召忞入京。
0308b02: 進見萬善殿。傳諭免禮。賜坐。慰勞敘譚畢。即諭萬
0308b03: 善愍忠廣濟三處結冬
0308b04: 上時學士王馮溥曹本榮狀元孫承恩徐元文
0308b05: 至方丈問法。時溪森玄水杲憨璞聰皆承
0308b06: 上召對。有三世奏對錄臣僧紀蔭曰。
0308b07: 帝馭金輪。誕膺天命。智周萬機。道融一貫。懷好問。
0308b08: 念切死生。座右大書莫道老來方學道。孤墳盡是
0308b09: 少年人之句。以自警惕。與宗門耆舊。法苑禪學相
0308b10: 見。不令稱臣致拜。從容諮訪。握手溫顏。情逾師友。
0308b11: 因馬蹶而知解頓忘。聞雨聲而得大自在。真承願
0308b12: 而來。不忘靈山付囑者也。
0308b13: 金陵天界道盛覺浪和尚寂盛復住天界。倡修報
0308b14: 恩大藏。一日旦起。禮佛畢。開示大眾。飲茹如常。亭
0308b15: 午取紙筆。書偈曰。萬象指頭明卓異。縱擒不換機
0308b16: 何利。無端拶斷破蒲鞋。翻然直入千去。擲筆而
0308b17: 逝。盛坐道場。大小五十餘處。說法四十餘年。著述
0308b18: 甚富。有傳燈正宗行世。
0308b19: 庚子十七年。
0308b20: 四月封天童道忞宏覺禪師賜銀印。
0308b21: 五月望宏覺忞和尚歸山。留嗣法本月旅菴本皙
0308b22: 山曉兩和尚。在京開法善果隆安兩剎。
0308b23: 上躬送出北苑門。差臣劉之武送還山。
0308b24: 御書敬佛二大字。及　御畫山水蒲桃各一幅。贈行。
0308c01: 并送七寶莊嚴關壯繆。作天童山門護法。忞有師
0308c02: 蕘堂說。及參禪要語等。載北遊集。
0308c03: 靈巖儲和尚辭都諫嚴顥亭沆請住徑山。
0308c04: 秋八月。靈巖儲和尚住虎邱。太傅金息齋之俊侍
0308c05: 御李灌溪模等。以虎邱自隆祖瞎堂松源諸老唱
0308c06: 道後。曠數百年。寂然林壑。以儲宗孫見督。八月十
0308c07: 九入院。衲子至無以容。
0308c08: 冬十月報恩玉林琇和尚再應詔奉
0308c09: 旨開堂結制。制畢。即辭還山。賜大覺普濟禪師金印。
0308c10: 曇應杲和尚住天台國清寺。杲毗陵孫文介公慎
0308c11: 行之猶子。太史放園自式之從弟。裂縫掖投夫山
0308c12: 儲和尚出家。人傳小杲。補住國清。
0308c13: 辛丑十八年。
0308c14: 三月二十九日。福嚴費隱容和尚寂。容入坐道場。
0308c15: 垂四十年。有古德之機用。古浴得舍利二百四十
0308c16: 餘粒。晶熒五色。有大如菽者。晦山顯著有舍利記。
0308c17: 靈巖儲和尚住金粟孤雲鑑和尚寂。緇素延補住。
0308c18: 五月七日。靈巖首座月函潛和尚住古堯封。潛吳
0308c19: 興董氏子。學綜天人之奧。文字奇古。裂縫掖出世。
0308c20: 居靈巖第一座。儲和尚以古堯封高曠。命潛居之。
0308c21: 潛絕近今畦徑。敲石鋤雲。日拈提古人所未到。五
0308c22: 湖俊逸衲子。多裹糧從之。
0308c23: 六月遠菴和尚繼住天童。
0308c24: 卑牧謙和尚住虎邱儲遷金粟。命謙主虎邱。厭喧
0309a01: 。將投杖湘衡。楚鹽緇素。迎歸開山兜率。德氣凝
0309a02: 原。遠近尊為古佛出世。謙生緣廣陵沙氏。脫白射
0309a03: 州。嗣靈巖儲。
0309a04: 南岳原直賦和尚住曹溪寶林祖庭賦住曹溪曰。
0309a05: 某服勤靈巖首座寮三年。今主曹溪法。夫主曹溪
0309a06: 法。號命天下。非我老和尚不可。某當代老和尚領
0309a07: 眾。遂設儲和尚頂相。侍側三日。告眾曰。我寶林第
0309a08: 一座也。一時座下雲湧。
0309a09: 杭州亭永慶寺。大玉菴法師寂。嗣曲水古
0309a10: 德賢法師。為雲棲第三世。
0309a11: 忍菴法師住龍居永慶嗣玉菴。
0309a12: 鐵關能和尚住龍池嗣萬如微。
0309a13: 今上皇帝。
0309a14: 康熙壬寅元年。
0309a15: 二月百愚斯和尚住荊溪善權嗣百丈雪。
0309a16: 檗菴志和尚住海虞三峰志出世後。行杜多行。初
0309a17: 依靈隱禮。後參儲和尚於靈巖。得法後隱澄江興
0309a18: 濟。諸方檀護及法門尊宿。以三祖席請。遂入院。
0309a19: 古道眾。遠近趨風。
0309a20: 鼓山為霖霈和尚住泉州開元寺。
0309a21: 隆安山曉皙和尚住亭山佛日寺。
0309a22: 癸卯二年。
0309a23: 春正月甯波雪竇通雲石奇和尚寂雲太倉徐氏
0309a24: 子。脫白南廣。參悟和尚於金粟。一夜經行。因僧劈
0309b01: 面撲破鼻孔有省。後於棒下頓脫疑滯。隨悟赴育
0309b02: 王天童。一十三年。付衣拂。出住靈鷲。遷雪竇。先是
0309b03: 悟和尚記曰。折箸無一雙。狗子無一隻。是你住處。
0309b04: 雪竇為古道場。兵燹之後。徒存巖壑。雲住未久。四
0309b05: 眾趨風。重新法席。人稱為古佛。上堂。當陽一著。獨
0309b06: 露無遮。八面玲瓏。十方軒豁。明眼作證。豈敢囊藏。
0309b07: 直得瓊樓玉殿。百草頭上全彰。千丈報身。瓦礫堆
0309b08: 邊頓見。塵塵爾。剎剎爾。突出無位真人。發明見成
0309b09: 公案。直饒三世諸佛。歷代老古錐到來。個個退身
0309b10: 有分。正當恁麼時如何。水歸大海波濤靜。雲到蒼
0309b11: 悟氣象閑。辛丑返南廣。曰我老矣。當不忘本也。寂
0309b12: 後仍迎龕建塔雪竇。學士史大成撰銘。
0309b13: 山夫　和尚繼住雪竇。
0309b14: 秋八月亭山顯甯真詠梵音和尚寂詠仁和白
0309b15: 氏子。初依顯甯澹予垣。未了徹。垣寂。以衣拂託靈
0309b16: 隱禮。令擇器付授。禮住顯甯。詠力參。丙戌冬。同仁
0309b17: 庵義隨禮至高郵。結制地藏。煎藥次。廓然開悟。頓
0309b18: 見臨濟用處。復隨侍禮溫研密諗。透盡法中閫奧。
0309b19: 禮念垣末後遺托。乃以衣拂授之。兼仁菴義。亦曾
0309b20: 親炙垣者。遂并付義住顯甯。而令詠輔佐之。乙未
0309b21: 春。住普甯。村院荒頹。未半載。學侶輻輳。奐然改觀。
0309b22: 時土內訌。顯甯幾罹兵燹。四眾堅請詠。詠堅。
0309b23: 禮和尚謂之曰。叢林有難。忍坐視耶。詠不得已巳。移
0309b24: 錫進院。有二虎。朝夕環繞哮吼。一月餘。盜氛不敢
0309c01: 近。引去。衲子漸集。虎亦絕。八月二十六日。示微
0309c02: 恙。寂前三日。鼻中流出一珠。大如豆。作琥珀色。光
0309c03: 爍四表。泊然坐化。雲居顯曰。詠與仁庵義。後先唱
0309c04: 導。響振松堂。不負靈隱代囑。真臨濟睡虎也。詠最
0309c05: 慈忍。不與人牴牾。得法門大體。而細務必謹。又入
0309c06: 文字三昧。法語精到。超出尋常。手眼出格。諸方重
0309c07: 之。祥符蔭曰。亭山。三十里。五叢林。而顯甯最岑
0309c08: 寂。余脫白龍谿。行至焉。長松篁。疑虎聲颯
0309c09: 然而過。入寺。土牆竹筧。淙淙滴寒泉而灑飛霰。時
0309c10: 梵音和尚正住山說法時也。飽食黃虀琖飯而去。
0309c11: 不及登堂一見。至今猶想見此時風景云。
0309c12: 冬檗菴志和尚退三祖席館婁江潮音尋住華
0309c13: 山華山支公舊院。吳人士請儲和尚作退居。儲命
0309c14: 志居之。至則振刷林巒。吳中耆舊。如李灌溪模。鄭
0309c15: 桐聲敷教等。皆復從遊問道。東晉風韻。邈然一新。
0309c16: 甲辰三年。
0309c17: 雲居晦山顯和尚住四祖。
0309c18: 藻文和尚住台州興化嗣靈巖儲。
0309c19: 延令慶雲濟義仁菴和尚寂。
0309c20: 俍亭挺和尚住雲溪挺仁和徐氏子。俗號逸亭。嗣
0309c21: 愚菴盂。初出世。錢塘令慕天顏。請住河渚雲溪。
0309c22: 乙巳四年。
0309c23: 玉林琇和尚住天目　　天岸昇和尚住金粟。
0309c24: 春二月鼎州德山全賦原直和尚寂賦壬寅受荊
0310a01: 州護國請。道經桂林。傾城留主風穴寺。過鼎州。竹
0310a02: 帆和尚主德山。曰我久望原和尚也。率眾請住德
0310a03: 山。道大行。二月二日。應供如常。夜三鼓。命取水一
0310a04: 盆。刀一口。一眾驚集賦。拈起刀顧眾曰。學道人一
0310a05: 切處。如當門按一口劍相似。擲刀於水。大喝而逝。
0310a06: 火浴。烈中。騰起紫今梵相。寶幘抹額。郡當事數
0310a07: 千。環擁震驚。號佛崩角。咸以為周金剛再來云。觀
0310a08: 察陳士本。有德山紀異。建塔德山。曰慧光之塔。
0310a09: 寶雲潛曰。余挈袋從本師浮湘。過潭州黃龍祠。
0310a10: 州父老競言原和尚住燦心日。黃龍神緣夢乞清
0310a11: 淨戒事甚奇。而韶州所行烏絲牋。刻曹溪為虎說
0310a12: 法語。虎領子遠遁。瀟湘天秀。龍虎耀靈。化行江漢。
0310a13: 豈偶然哉。
0310a14: 澄鏡月和尚住蘇西園嗣雪竇雲。
0310a15: 碓菴青和尚住三峰青蘇州朱氏子。英雋絕人。幼
0310a16: 遊講席。棄講參儲和尚於靈巖。從入天台。悟徹大
0310a17: 法於光孝。機敏才洽。首眾靈巖。儲舉住靈巖。辭不
0310a18: 顧。拂衣遨遊江淮間。至李。洲太守朱葵石。請
0310a19: 出世松陵長慶。移三祖席。機用縝密。道譽藹然。
0310a20: 葵雪青和尚住湖州弁山法華寺嗣南屏嵒初補
0310a21: 住三。
0310a22: 石葉成和尚住法昌嗣靈巖儲操行清真法語穩
0310a23: 密有古法昌之風。
0310a24: 山菴林和尚住太平采釆石乳山普明寺嗣靈巖儲
0310b01: 仁山震和尚住天台寶華嗣鄧尉璧法眼清晰堪
0310b02: 紹鄧尉門風。
0310b03: 冬十月西湖愚菴明盂三宜和尚寂盂錢塘丁氏
0310b04: 子。參雲門澄嗣法。歷住顯聖梵受珠明。問法者日
0310b05: 繞萬指。晚築愚菴西湖。閉門奉母。母順世。哭之慟。
0310b06: 目為失明。十月初八日。無疾。忽語侍者曰。三日後
0310b07: 吾行矣。至期眾集。相與語曰。師今尊候甚安。豈得
0310b08: 撒手便行。盂曰。大眾。好看老僧登場一笑。語畢而
0310b09: 逝。嗣法門人俍亭挺曰。師天性峻爽。英邁不羈。每
0310b10: 引端師子政黃牛泉大道以自托。雖屢鋸獅座。往
0310b11: 往負泉石之志。住湖上。小舟危坐終日。或自為
0310b12: 櫓棹。放之中流。竟夜忘返。客至。見鮮衣怒馬。輒避
0310b13: 去。孤兒乞士。相往還。甚善也。獨喜放生。臨湖築小
0310b14: 池。旦晚錢米。就漁人買魚。或蛇鳥蚌鱉。至者輒
0310b15: 買。即窘迫。以他物償。全活無算。應機接物。有古雲
0310b16: 門之風。動止諧謔。無非密義。法席遍江左。老並棄
0310b17: 去。獨以愚菴終其身。學者稱愚菴。曰。吾近世
0310b18: 禪者。高心空腹。不明一經。故勞勞講說。實不得已巳。
0310b19: 他人以語言目我。失之矣。
0310b20: 丙午五年。
0310b21: 春正月二十七日揚州天甯濟恒巨渤和尚寂恒
0310b22: 住天甯二十年。敬嚴道法。崇正鋤邪。堅剛不磨之
0310b23: 力。雄峙淮南。浴畢。書偈曰。哆哆。六十二載。罵
0310b24: 雨訶風。大功不宰。今朝踢倒娑婆。好看出頭天外。
0310c01: 擲筆跏趺而逝。
0310c02: 二月退翁儲和尚應湖南撫軍周召南請浮湘視
0310c03: 賦德山後事。
0310c04: 雨南　和尚住江甯靈谷嗣豁堂嵒道風卓冠省
0310c05: 會。
0310c06: 三月十六日四州州海明破山和尚寂明歷主
0310c07: 岊岳。大峨。萬。中慶。鳳山。棲靈。祥符。無際。蟠龍。佛
0310c08: 恩。雙桂十剎。宗風遐播。後當蜀變。方便化導。救免
0310c09: 僇殺者甚眾。守夢明授一扇。展讀。其偈曰。屐聲
0310c10: 滑滑響蒼苔。老去尋山一快哉。回首五雲堪一笑。
0310c11: 澹然瀟灑出塵埃。覺即遣候。而明已化去矣。郡守
0310c12: 驚異。刊布行世。
0310c13: 爾愚環和尚住崑山安禪。嗣雪竇雲。在雪竇職庫
0310c14: 司十五年。有楊岐寶壽之風。
0310c15: 夏五月南屏淨慈嵒和尚遽謝院事。命嗣法瑯琊
0310c16: 宗衡繼席。擬退居普甯忽罹無妄。當事檢丈室。經
0310c17: 籍之外。蕭然無一物。咸太息。至江甯下獄。在囹圄
0310c18: 中。隨宜說法。人人感動。雖獄卒囚兇聞開示皆警
0310c19: 發悲悔。佛聲浩浩。一時稱地獄西方。
0310c20: 法鐘覺和尚住常州天甯。嗣太白雪。雪嗣福嚴容。
0310c21: 初住育王。遷琴川維摩。至姑蘇寄笠虎邱山塘。放
0310c22: 小艇古中。作山頂扣舷歌。以見志瀟灑。自得
0310c23: 有政黃牛之風。
0310c24: 一足恩和尚住蘇州瑞光。嗣頂目徹。初住揚州福
0311a01: 緣。將退遊匡山。乃住瑞光頗著道譽。
0311a02: 鐵宗和尚繼席德山。嗣原直賦。
0311a03: 冬具德禮和尚退靈隱住徑山。靈隱百廢具興。法
0311a04: 席冠天下。功成不居。徑山上乘和尚。躬詣直指堂。
0311a05: 以徑山祖庭。扶衰振敝請禮。慨然應之。
0311a06: 四祖晦山顯和尚繼席靈隱。
0311a07: 支本孝和尚住湘西南臺白雲乘嗣。
0311a08: 諦輝輅和尚住堯興福嗣靈隱禮。
0311a09: 南梅谷悅和尚集列祖提綱及臨濟正宗錄嗣
0311a10: 箸菴問。
0311a11: 一樹蔭和尚補住天甯嗣巨渤恒。
0311a12: 雲德寶和尚開法潤州報恩嗣永甯淵報恩古剎
0311a13: 久廢。為戎馬之場。僅餘敗橡佛像而已巳。寶居之。以
0311a14: 復力任。伉直不時流。钁懇誅茆。有古德之風。
0311a15: 丁未六年。
0311a16: 七月蘇州遯村報恩通賢浮石和尚寂。
0311a17: 八月懷海清和尚住語溪北禪寺。嗣洞上紫仙陽。
0311a18: 九月天笠珍和尚住南理安寺。
0311a19: 吼松澄和尚住南禪嗣古鏡符。符嗣龍池微。
0311a20: 塵甡　和尚嗣席靈谷　與雨南　同參。折節承
0311a21: 嗣。任道為眾。法席為南省首推。其後普門　雪亭
0311a22: 　相繼住持。道風不替。祥符蔭曰。南屏嵒荷橫山
0311a23: 將絕之緒。不以名位。介懷其後子孫皆多。折節成
0311a24: 就。任重道法。凡紹隆法者。宜知所重矣。
0311b01: 冬十月十九日徑山宏禮具德和尚寂於揚州天
0311b02: 甯。禮再應天甯期制之請。欣然至止。衲子雲擁。應
0311b03: 機說法。倍於常時。甫經七日。命設闔山供。是夕劇
0311b04: 談。過夜半方寢。至五鼓興。易新衣履。疾呼侍者。頓
0311b05: 足一下。曰快隨我上方去。先一日。法嗣碩揆志。迎
0311b06: 師過上方說法。故云。侍僧亟至。而已巳逝矣。門弟子
0311b07: 以陶龕封函。迎歸靈隱。建塔慧日軒。祥符蔭曰。鄧
0311b08: 山。靈巖。靈隱。海內稱佛法僧三寶。靈隱門庭甲天
0311b09: 下。學眾滿數萬指。不減南宋佛海時。具大方便。有
0311b10: 大慧圓悟不及施之手眼。至沉幾駿發。則又度越
0311b11: 於古雲門。真欬唾天。揚眉倒日。所謂弄大旂手
0311b12: 者非歟。全力不欺。逢緣不借。故能擔荷如來。稱
0311b13: 後勁之竫子也。
0311b14: 豁堂嵒和尚事白還山。
0311b15: 退翁儲和尚退靈巖門人卑牧謙迎至楚鹽兜率
0311b16: 曇應杲首座繼席靈巖。
0311b17: 鎮江常樂寺濟廓無鄰和尚寂靈巖儲嗣。
0311b18: 戊申七年。
0311b19: 多羅惠王悟道受法王三歲愛持棕拂。自幼禮誦
0311b20: 法華。受愍忠寺普潤老宿菩薩大戒。法名靜慈。康
0311b21: 熙七年。年甫十八。詣西山。參天清禪師於青塔。
0311b22: 清問如何是殿下佛性義。王云。體多是。又問如
0311b23: 何是西來大意。王云。心之所發。師連問如何是大
0311b24: 佛頂。王云所譚是實。又問十二面觀音。那一面是
0311c01: 正觀音。王云。行住坐臥。又問千百億化身。那一身
0311c02: 是真佛。王忽然起身端拱而立。又問五千四十八
0311c03: 卷經論。那一卷是真經。王云。無思無慮。又云。普天
0311c04: 之下。那一員是真僧。王云。心佛無二。王以偈呈清
0311c05: 曰。數日前頭非我見。我今觀我遮那身。見聞即我
0311c06: 生之性。我見精微義入神。空性圓明無滅故。我心
0311c07: 六照性空真。空空佛性真為妙。妙處總然分主賓。
0311c08: 一日參清。清問秋蟬夢破三更月。古寺敲殘午夜
0311c09: 鐘。試問見色聞聲。畢竟是誰。王舉起手云。合掌當
0311c10: 胸。清云。秋風開玉殿。夜雨滴金臺。只如玉樓人醉
0311c11: 杏花天。且道得何三昧。方得斯人惺惺不睡。王正
0311c12: 目而視。清云。揚眉瞬目。宏彰大法。王作禮。清云。人
0311c13: 王法王。今日同條。中元日。清問杲日當空。無所不
0311c14: 照。為甚麼不照覆盆之下。王云。逢人且說三分話。
0311c15: 未肯全拋一片心。清深異王之機鋒卓越。乃復徵
0311c16: 云。如何是臨濟宗旨。王以牙箸一卓。復打圓相。清
0311c17: 云。王年十八悟道。即與優波多同也。堪繼祖燈。
0311c18: 乃付以源流衣拂。祥符蔭曰。　興朝潢屬。皆尊向
0311c19: 佛乘。俱乘大願力而來者。若　多羅惠王之蚤登
0311c20: 戒品。年十八悟證本有。而機契無礙。則尤超邁僅
0311c21: 見。真示見人王身而說法者矣。故書以為吾道慶。
0311c22: 并以風世焉。
0311c23: 碩揆志和尚補住徑山志鹽城孫氏子。參靈隱首
0311c24: 眾。嗣法住上方禪智寺。毅然自任。刈茅闢土。欲圖
0312a01: 復徑山席。僉謂非志不可。乃遷住。
0312a02: 己酉八年。
0312a03: 春愚山藏和尚住海甯安國寺嗣孤雲鑑。
0312a04: 冬十二月蘇州鄧尉宏璧剖右和尚寂除夕前二
0312a05: 日。將入滅。告眾曰。老僧自受先師之命。住院三十
0312a06: 五年。只是稱性而說。如今年老。不能領眾。且放身
0312a07: 那畔。佛法自有人說。遂辭別道舊。裱散衣。巡視
0312a08: 眾寮。苦切示誨。至深夜歸寢室。斂歛僧伽黎。行數步
0312a09: 而逝。門人華頂震受遺命編次語錄十二卷行世。
0312a10: 庚戌九年。
0312a11: 秋七月二十日南屏正嵒豁堂和尚寂。嵒歸山後。
0312a12: 將泛三泖。尋船子姓空遺。而淨慈嗣法衡以疾
0312a13: 往。眾乃迎嵒還南屏。不入方丈。但下榻香世界。曰
0312a14: 吾不久即辭世矣。何復以南屏荷我肩耶。取歷日
0312a15: 選吉。沐浴端坐書偈擲筆而逝。相國馮溥銘塔。宗
0312a16: 伯龔鼎孳撰道行。曰師道風峻上。慧藻泉流。六
0312a17: 坐道場滌凡滋聖。理徹詞腴。染翰會心。無不臻妙。
0312a18: 益都閣學馮公與師最契。欲延之都下。師舉政黃
0312a19: 牛偈句以謝。昔張文定言。黃梅曹溪以下諸尊宿。
0312a20: 皆顏閔一流人。特儒門淡薄。收拾不住。余於豁公
0312a21: 亦云。
0312a22: 晝林運和尚住夫山祥符運山陰祁中丞之子。幼
0312a23: 隨其叔密菴老人季超居士學道有得。從儲和尚
0312a24: 脫白。儲令承嗣密菴。菴嗣愚菴盂。
0312b01: 辛亥十年。
0312b02: 秋資福靈機觀和尚住福嚴。
0312b03: 徑山碩揆志和尚遷三峰三僧鑒青和尚建法
0312b04: 堂成退院。啟迎儲和尚。儲以志事出無端。不當久
0312b05: 留徑山。居恒謂其剛毅有斷。主法有條。適黃山檗
0312b06: 菴和尚書來有合儲心。遂請志。志住三。禪學赴
0312b07: 之。聲鵲起。
0312b08: 山學慧和尚住西南院嗣德山賦。
0312b09: 僧鑒青和尚補住支硎華山檗菴志和尚應請住
0312b10: 黃山。儲和尚以青退三。命補住。青以舊時聽講
0312b11: 之席。林巒泉壑。有當於心。欣然從之。
0312b12: 冬十一月望日嘉興古南通門牧雲和尚寂門晚
0312b13: 退隱京口之林。不陞座上堂。往來無定。示誡
0312b14: 法嗣條約十章。其首章以饑荒洊臻。人情蕭索。稱
0312b15: 和尚者。盈街塞路。苟求餬口。人皆生厭。所施何來
0312b16: 此亦甚不知時節者。凡我會下人。甯去徒眾。煨鐺
0312b17: 過日等語。切中時病。預定逝期。怡然坐脫於吳門
0312b18: 之觀瀆恤廬。塔全身於京口黃山。未幾而塔示
0312b19: 斜側。啟壙茶毗。獲五色舍利無算。有七會語錄嬾
0312b20: 齋別集行世。祥符蔭曰。宗師設化。因時而已巳。出處
0312b21: 權宜。無有定法。當天童三振與之後。諸方教化
0312b22: 盛行。未免有末流之弊。林門和尚。身矯其偏。以
0312b23: 挽滔滔之變態。可謂救時之尊宿也。
0312b24: 壬子十一年。
0312c01: 遠菴和尚住甯波瑞巖山開善寺。
0312c02: 秋九月二十七日蘇州靈巖宏儲退翁和尚寂儲
0312c03: 退老堯封。辛亥。方伯慕天顏請回靈巖問道。舊學
0312c04: 雲臻。不倦參請。七月。西郡主專使來迎。不欲往。
0312c05: 遂示疾。自製塔銘。自說封骨藏偈。書遺囑切誡門
0312c06: 人。九月二十七日。顧大眾曰。老僧行道不力。有愧
0312c07: 三先師。遂索浴更衣。跏趺而逝。闍維放異光明。
0312c08: 頂齒不壞。舍利無算。塔於堯封山巔曰。大光明幢。
0312c09: 諸會語錄百餘卷行世。嗣法寶雲南潛述行錄曰。
0312c10: 臨濟氏沒七百年。綱宗墜而不舉。雖白日在天。沈
0312c11: 雲晦冥。隆萬之後。天童悟和尚。藏大機於一棒。三
0312c12: 藏和尚。顯大用於三玄。從奇入正。道合如離。一
0312c13: 時見聞之者。無不人人目眩股栗。而不知所措足。
0312c14: 吾先師靈巖儲和尚。起而躬集大成。大機大用。如
0312c15: 日月雷霆之在天下。奔走方內外之豪傑。江出寥
0312c16: 廓。禮樂森備。臨濟之道。至先師為極盛矣。師矌情
0312c17: 遠度。以古今為懷抱。說法獨存古之大意。嘗與東
0312c18: 園人華大師書曰。西乾東震兩大聖人之道。盡失
0312c19: 其真者。大段在不知其意。意者行其所無事而已巳
0312c20: 矣。聖人經綸天地。擢山川莫不具大有為之略。
0312c21: 極其有事。而總還其無事。此大法也。
0312c22: 冬十一月兜率卑牧謙和尚繼住靈巖。謙住兜率
0312c23: 古道自持。恬退秘重。前後天台國清興化及三
0312c24: 諸剎請。皆力之。儲和倘簡諸門人中能任重。無
0313a01: 加謙者囑方伯慕公力請繼席。一登座內外歎服。
0313a02: 冬呆亮和尚住荊溪寶明寺嗣退翁儲。
0313a03: 癸丑十二年。
0313a04: 堯封月函潛和尚晦苕西潛自儲和尚寂後。棲
0313a05: 遯苕溪洞庭之間。或一棹浮遊於五湖山椒水湄。
0313a06: 除上堯封展塔。足雖菴園不一至。衲子欲追隨
0313a07: 之不可得。唯華山青靈巖謙和尚。間竹爐茗餌。
0313a08: 相從於村谿橋邊。繫船一日夕談。
0313a09: 以晉輪和尚住堯封興福嗣靈巖儲。
0313a10: 居士毛坤叩請諸方重復天池古剎。天池自毛中
0313a11: 丞重建以後。後人營私。遂成丙舍。驅僧伐木。乾沒
0313a12: 名山。坤字公厚。為中丞冢孫。蚤年從古南靈巖諸
0313a13: 尊宿遊。知有因果。慨念祖德戕於後人。乃走諸方
0313a14: 以還復天池古剎叩請。松帶井人首贈以詩。碓
0313a15: 菴青漏霜潛及諸山名宿。各有詩文獎勉之。
0313a16: 甲寅十三年。
0313a17: 夏六月乾菴和尚退靈隱五岳和尚繼住。
0313a18: 六月二十七日天童宏覺禪師道忞木陳和尚寂
0313a19: 忞晚號夢隱道人。投老於會稽化鹿山之陽明洞
0313a20: 天。自卜塔黃龍下。有九會百城北遊等錄行世。
0313a21: 嗣法天嶽晝和尚繼其席。
0313a22: 秋遠碧和尚補住育王嗣天甯覺。
0313a23: 天輿贊和尚住常州天甯嗣靈巖謙。
0313a24: 冬天笠珍和尚住龍池。
0313b01: 補菴喻和尚住蘇州陽山大慈寺。嗣靈巖儲。初住
0313b02: 杭州淨土院。古道自持。不徇流俗。陽山大慈為晉
0313b03: 支公道場。荒廢已巳久。喻居之。芟蘿墾棘。博飯栽田。
0313b04: 頗存古德風致。
0313b05: 乙卯十四年。
0313b06: 夏五月卑牧謙和尚退靈巖僧鑒青和尚繼住。
0313b07: 諦輝輅和尚住靈隱。
0313b08: 七月初十日報恩大覺禪師通琇玉林和尚寂於
0313b09: 淮安慈雲菴琇晚居天目。聞善權。盡屏參侍。不
0313b10: 食粒米。孑身潛出。渡江而北。至清江浦。止慈雲菴。
0313b11: 示微疾。唯飲冷水。索筆書曰。本是無生。今亦無死。
0313b12: 此是正說。餘為魔說。擲筆而逝。先是過江都。曾以
0313b13: 後事囑居士黃于升。升以問疾至。值已巳寂。乃治龕
0313b14: 送天目建塔。
0313b15: 潭州海會行源璞中和尚寂萬如微嗣。
0313b16: 丙辰十五年。
0313b17: 仰山正志檗菴和尚寂志自黃山移仰山。將終焉。
0313b18: 以老回吳。寓穹窿山前真際院。寂建塔黃山。門人
0313b19: 虞山錢陸燦孝廉撰述道行兼銘塔。祥符蔭曰。檗
0313b20: 菴和尚在也出世皆以道自任。晚尤循戒彌謹。真
0313b21: 當於古人中求之也。
0313b22: 秋立勝樞和尚住梁溪摩竭嗣靈巖儲。
0313b23: 寶華仁山震和尚修三燈史。
0313b24: 丁巳十六年。
0313c01: 秋金陵東山大咸咸和尚寂咸天童忞嗣。臨寂。以
0313c02: 海舟慈祖行實。示嗣法太守陳寅。囑以力辨訛。
0313c03: 國清觀英毅菴和尚寂於梁溪眾香菴英靈巖儲
0313c04: 嗣。歷住祥符國清。
0313c05: 堯封文杲曇應和尚寂。
0313c06: 戊午十七年。
0313c07: 輪菴揆和尚住紹興大能仁揆茂苑文相國之後。
0313c08: 少以名家子。從儲和尚於靈巖參悟。壯遊四方。從
0313c09: 戰洞庭湖。因警出家。嗣靈巖儲。
0313c10: 廣陵聶先樂讀居士續指月錄。
0313c11: 己未十八年。
0313c12: 龍池行淵素嚴和尚寂淵嗣萬如微。初住射州永
0313c13: 甯。遷吳江接待。後住龍池。操履縝密。緇素重之。
0313c14: 去息溟和尚住靈巖僧鑒青和尚退居華山。
0313c15: 金陵寶華山讀體見月律師寂體承三昧光律師
0313c16: 之緒。大振南山一宗。嚴淨毗尼。為天下戒學之所
0313c17: 趨止。門人定菴德基嗣其席。
0313c18: 今釋澹歸和尚寂。
0313c19: 常州太平崇原問松和尚寂原江陵張氏子。受具
0313c20: 戒於寶華光律師。領書記。詣天童不契。入夫椒見
0313c21: 儲和尚。服膺。痛加錐劄。股勤五年。嗣法深入天台
0313c22: 歷諸方。值金粟容陞座。原犯眾喝之。容曰。鼓粥飯
0313c23: 原作聽勢。容曰。裝聾作啞。原呼蒼天而退。蔣晦菴
0313c24: 請住玉泉。未幾棄去。侍御許青嶼。孝廉李確菴。請
0314a01: 住太平。五月朔預示偈曰。草板尚離披。倒跨
0314a02: 空嫌電遲。欲識問松真面目。西風黃葉敗殘時。
0314a03: 臨寂。書囑語并偈畢。侍者進茶。揮手曰不用了。跏
0314a04: 趺端坐而逝。
0314a05: 庚申十九年。
0314a06: 碩揆志和尚。住揚州善慶。志自三退席後。遊歷
0314a07: 苕西五州山水之間。住善慶。未幾遷靈隱。
0314a08: 金山鐵舟　和尚寂嗣磬山問。
0314a09: 童碩宏和尚住靈巖溟因歲饑退。宏補住。
0314a10: 井人和尚住金陵碧石頭菴字笠居。別號
0314a11: 不菴。生緣莆田林氏。初遊白下講席。棄登雙徑。謁
0314a12: 禮和尚。禮寂。參退翁儲於古堯封。服膺入室。儲寂。
0314a13: 復遊白門。卞孝旨居士請居石頭菴。孤懷大意。落
0314a14: 落難合。衲子多及門而退。祥符蔭曰。庚申之春。余
0314a15: 汛棹白門。時巢山至和尚隱獅團瓢。莆莊雲和
0314a16: 尚以筆墨遊戲於藏山樓。而井人和尚方高臥石
0314a17: 頭。每曳杖過從。探梅古寺。聯榻空齋。今巢山莆莊
0314a18: 已巳寂。而井人亦音問杳然。因對秋風為之一歎。
0314a19: 道目眼和尚住弁山龍華嗣伴我侶遷亭佛日
0314a20: 舜巨　和尚住淨慈嗣豁堂嵒。
0314a21: 芙蓉雪厂　和尚遷荊谿法藏　　　嗣。
0314a22: 大覺徵聖圖和尚住支硎圓通寺嗣靈巖儲。
0314a23: 寶林宗徹孤朗和尚寂嗣靈巖儲。
0314a24: 海虞白寺雪爐冶和尚寂冶嗣黃山志。
0314b01: 辛酉二十年。
0314b02: 雪悟思和尚住揚州天甯思嗣巨渤恒。初住延令
0314b03: 慶雲。退隱廬山鏡湖。天甯荒之後。思至。一振起
0314b04: 之。衲子復雲集。
0314b05: 秋八月二十四日蘇州靈巖式謙卑牧和尚寂謙
0314b06: 赴紹興大能仁之請。過武林。督關樞部使慕見蒼。
0314b07: 留供巢雲堂問道。遂坐脫。趺坐三日。顏色如生。傾
0314b08: 城士女。瞻禮感歎。奉龕還吳。建塔夫椒。嗣法門人
0314b09: 祥符紀蔭曰。師誠慈愛。出於天性。尊師重法。深
0314b10: 達大體。生平無倨詞傲色。淵默持重。俯身物。樂
0314b11: 易和平。使人即而親之。軟語甘言。皆導肯綮。至入
0314b12: 室投機。雖上根宿學。皆溟涬莫能湊泊。惠施不蓄。
0314b13: 無留供。說法能得儲和尚之旨。有語錄十餘卷
0314b14: 行世。
0314b15: 九月二十九日湖州資福行觀靈機和尚寂觀住
0314b16: 資福三十八載。凡樵採之山。安僧之地。尺寸皆縮
0314b17: 衣親置。始則草屋荒基。終焉瓊樓絳殿。門庭嚴
0314b18: 冷。風規整肅。諸方咸稱為楊岐高再世云。塔全
0314b19: 身於本山。祥符蔭曰。禪雖不在於坐。然塵水方濁。
0314b20: 非靜以澄之。何以令其淨極光生。近日諸方。禪風
0314b21: 浩浩滔天。資福以乾一著子。坐斷天下人。而
0314b22: 南繼之。遂使忙忙貪程之流。不致走殺白雲。後
0314b23: 學初機。且使狂心頓歇。但死水活龍。須是點睛得
0314b24: 妙。此稱法苑龍門之所以不易易也。
0314c01: 子昂　和尚繼席資福旋寂松菴正和尚補住。
0314c02: 靈隱三目淵和尚寂碩揆志和尚補住。
0314c03: 壬戌二十一年。
0314c04: 癸亥二十二年。
0314c05: 天輿贊和尚退天甯過菴輪和尚補住贊連遇洊
0314c06: 饑。力支叢席。以病瘁退。延輪主法。
0314c07: 中曉菴了法師寂嗣蒼雪徹。
0314c08: 京都鎮國寺廣林山菴和尚寂林復乳山法席。重
0314c09: 新鎮國寂。嗣法載月舟和尚繼其席。
0314c10: 雪菴致和尚補住靈巖嗣擔雪儲。
0314c11: 甲子二十三年。
0314c12: 聖駕南巡。
0314c13: 冬十一月　幸揚州天甯平山。各灑
0314c14: 宸翰二。天甯曰蕭閑。平山曰怡情。　幸金山。
0314c15: 重修飾。　御製文紀之。勒石金山。
0314c16: 御書扁曰江天一覽　幸夾山竹林。及蘇州瑞光虎
0314c17: 邱。有　御製修竹賦尚書張玉書等。勒石竹林寺
0314c18: 臣僧紀蔭曰。爰自虞舜定典。五年一巡狩。厥後帝
0314c19: 王雖有封禪巡幸之舉。然未有超邁古今。如今
0314c20: 皇上者也。
0314c21: 乘輿南巡。
0314c22: 聖政大端。山野之人。不能窺測。亦所不敢扢揚。謹書
0314c23: 臨幸法門。　光垂禪苑者一二大段。恭志
0314c24: 龍蹕　奎章。山林千載。傳為盛事。佳話流播。真
0315a01: 佛心天子。垂護無疆者也。
0315a02: 揚州北來圓通寺別傳　和尚疏請修理天下名
0315a03: 山法席　發明疏雖不報。書之以見為法之公。而不恤私也　嗣紫
0315a04: 衡。住北來圓通。寺荒頹。志圖興復。而力任不倦。至
0315a05: 天甯覲
0315a06: 上。乃上疏。
0315a07: 乙丑二十四年。
0315a08: 山曉和尚寶積錄成錄集於山翁忞和尚。載古
0315a09: 德嘉言懿行。及斷簡殘編。未竟業而足成之。學
0315a10: 士徐元文為之序。
0315a11: 檗巖黃和尚住婁東海甯嗣天童忞。
0315a12: 侶巖荷和尚住湖州烏山龍泉嗣金粟昇。
0315a13: 如大覺天揆晉和尚寂晉嗣紫衡。
0315a14: 伊哲和尚住嘉興竺溪嗣天童忞。
0315a15: 冬十一月兜率蛤菴圓和尚寂嗣山翁忞。
0315a16: 椒菴音和尚住三嗣南岳儲。
0315a17: 山杲和尚住江陰蕩霧嗣天童忞。
0315a18: 寄菴鹵和尚住雲門顯聖嗣且拙　　嗣瑞白雪
0315a19: 證南　和尚重興越州開元寺靈隱淵嗣。
0315a20: 丙寅二十五年。
0315a21: 堯封寶雲南潛月函和尚寂潛晚寓蘇臺之簑衣
0315a22: 菴。以著述為事。有玉椒筆乘。表正集。法華領。太極
0315a23: 圖表。周易七略等書。皆發古今人天之秘奧。
0315a24: 利禪和尚補住資福嗣靈機觀。
0315b01: 丁卯二十六年。
0315b02: 穆文德和尚復天池嗣靈隱禮初住婁東法輪
0315b03: 夾山與天甯法諍　發明法本無諍。以法為諍。非法也。故書。以示儆。
0315b04: 天笠珍和尚住南時。有一居士。從南往靈隱
0315b05: 參碩揆志和尚。問女子出定公案。志答之而珍別
0315b06: 其語。僧傳至維揚天甯。雪悟思和尚晚參。舉而評
0315b07: 之。夾山聞而上堂批摘天甯。天甯因出正辯錄夾
0315b08: 山出杜邪說。祥符蔭曰。古人拈提公案。如太阿
0315b09: 。八面受敵。而太無痕。或或搦。皆塗毒鼓聲。
0315b10: 聞者皆死。有聞之而不死者。則非塗毒聲也。靈
0315b11: 隱之答出定語。雖未必言中有響。南之別。豈能
0315b12: 句下無私。天甯之舉。亦非黨親不黨理者。正辨杜
0315b13: 邪之出。均之過矣。法門以無諍為宗。行道當先忘
0315b14: 我見。雖曰為法。實未忘情。不能不為之扼腕也。
0315b15: 戊辰二十七年。
0315b16: 揚州天甯上思雨山和尚寂門人師昂元繼席。
0315b17: 香山智操寒松和尚寂嗣百愚斯歷住青龍龍華
0315b18: 喻葦翬和尚住靈巖未幾退居承天嗣南岳儲。
0315b19: 夏五月二十三日緇素公集虞山五論雜詩板
0315b20: 林牧雲門和尚寂已久。時刻其嬾齋後集。末附
0315b21: 五論雜詩。皆毀誣三靈巖之語。林法孫雪鑑。
0315b22: 秀兩和尚皆云。論詩之刻。為人所誤。親賚板至
0315b23: 虞山興福。集闔邑士紳耆舊。禮佛懺悔。劈板焚之。
0315b24: 鐵牛居士錢湘靈七十九老孝廉。札報許青嶼侍
0315c01: 御曰。是役也。非為三奮螳臂。正是為古南拔
0315c02: 箭耳。祥符蔭曰。佛祖住世。各相讚歎稱揚。以引眾
0315c03: 生信向。增長福慧。未聞有毀訾雌黃。退人善根者。
0315c04: 況塗汙先達。而快己已私乎。書之以示立言者不可
0315c05: 不慎。毋逞一時之媢忌。而為正人公論所不容也。
0315c06: 己巳二十八年。
0315c07: 聖駕南巡。
0315c08: 春二月初五日。
0315c09: 駕幸鄧山聖恩寺。拈香禮　佛。　駐蹕桂軒。　賜書
0315c10: 松風水月四字。初六日。　幸靈巖。登琴臺。時寒溪
0315c11: 揆侍。特加
0315c12: 顧問。　賜靈巖　御書嵐翠二字。　幸杭州靈隱雲
0315c13: 棲等處。　賜靈隱　御書雲林二字。
0315c14: 駕渡錢塘。祀　大禹陵。　回鑾至姑蘇欲遊華山。因
0315c15: 雨阻。　御書遠清二字。　御製詩一首。曰欲向青
0315c16: 山壑行。春雲又變曉陰輕。句陳不遣驚禪定。恐
0315c17: 礙林間碧草生。遣中使馳　賜華山僧鑒青。青詣
0315c18: 行在謝。特見　優禮。　幸江甯大報恩寺。復
0315c19: 駕臨金山天甯等處　回鑒。臣僧紀蔭恭跋
0315c20: 御書遠清後。曰帝王治天下。以字垂世。實自大禹始。
0315c21: 嘗覽岣嶁前第一。知天經地畫。載更鴻濛結
0315c22: 繩之治。比之蚪篆蟲書。巋然河漢。宜其平成敷奠
0315c23: 萬國敉甯也。恭惟
0315c24: 今上皇帝。御極致治。度越古今。道德渾全。無能稱述。
0316a01: 伏二次　南巡。竊窺　聖意大端。同乎舜禹。至
0316a02: 於仁風道韻。光及林泉。則又自昔名山大澤之所
0316a03: 未有。　龍蹕奎章。震耀巖壑。為山靈海若之所訶
0316a04: 護者非一。而華山遠清二字。則尤仰歎用意據典。
0316a05: 不同汎然。以此知睿智周知。而無一事一物之不
0316a06: 得其當也。華山以山如蓮花得名。宋儒周敦
0316a07: 之愛蓮說有曰。吾獨愛蓮之出淤泥而不染。濯清
0316a08: 漣而不妖。香遠益清。亭亭淨直。可遠觀而不可褻
0316a09: 玩焉。碓菴和尚住是山。寒溪揆和尚稱其道韻。
0316a10: 皇帝聞而欲遊華山。雨阻未往。錫之詩云云。碓菴名
0316a11: 曉青。命意製詞。藹然可見。復大書遠清二字。
0316a12: 寒溪馳賜青謁見行在。
0316a13: 帝令進詩染翰撒
0316a14: 御前寶爐以予之。可謂千載光華。躬逢其盛。和尚
0316a15: 退而香告眾。勒石昭後。手書五湖山中。屬臣僧
0316a16: 紀蔭恭跋之。蔭跧伏菰蒲。何足以測高深。唯是久
0316a17: 涵至化。同沐恩光。謹以平昔欽仰　聖德之純全。
0316a18: 及今茲欣慕　聖意之淵雅者。而颺言之。真覺如
0316a19: 天之仁。有同大舜。而無間之德。實類神禹。是以望
0316a20: 秩山川。肆覲后。而民之愛戴。咽路歡闐。不啻赤
0316a21: 子之親慈父。近乳母。此固從來鑾輿巡幸之所無。
0316a22: 而銀寶勒。寵賚禪林。則又與嶽瀆千秋。昭其奠
0316a23: 麗者異矣。額手式瞻者。知
0316a24: 皇上尊貴渾忘。禮遇山林守道之士。而凡山林學道
0316b01: 者。其益銘頌無彊。勉潛修。以無負我
0316b02: 佛心天子。光揚道化之至意。其庶幾乎。
0316b03: 臣僧紀蔭曰。恭惟
0316b04: 聖駕二次南巡。有曠古難逢者五事。一儀衛不設。老
0316b05: 幼擁戴。而滿路歡填。二風日晴和。江山靈。而
0316b06: 皇情悅豫。三供億無需。閭閻安堵。四蠲赦大霈。恩澤
0316b07: 淪肌。五山林法席。均荷恩光。其他
0316b08: 聖德汪洋。稱頌者。普天之下。莫不尊親。惟茲編年。恭
0316b09: 逢其盛。額手香。於以敬祝太平有慶。
0316b10: 睿算無疆云爾。
0316b11: 僧一和尚住夾山初住金陵志行道法天笠
0316b12: 和尚退竹林還南延補席。
0316b13: 石菴琈和尚住金粟接機明白娓娓不倦。
0316b14: 湘翁沄和尚住龍華輯散木正傳等錄。
0316b15: 悟則觀和尚住顯聖嗣無際　　嗣麥浪怌。
0316b16: 大慈補菴喻和尚集靈山一會語錄錄集嗣退翁儲法百餘人。
0316b17: 佛滅後二千六百三十八年。
0316b18: 祥符蔭曰。自明萬歷四十三年乙卯。至今
0316b19: 皇清康二十八年己巳凡七十五年。其間天童磬
0316b20: 山。廓龍池禹門之緒。而臨濟之道以興。雲門博山。
0316b21: 振清壽昌之業而洞上之宗聿起。三力闡綱
0316b22: 宗。善繼述者。有靈巖靈隱之廣大精微。宏覺丕承
0316b23: 帝眷。相唱和者。有福嚴古南之卓立瀟灑。雲棲之淨
0316b24: 業。普攝三根。寶華之戒範。克宏三聚。亭天谿。曲
0316c01: 水蓮居之間。台教之輪。傳持絢爛。秣陵金閶。普德
0316c02: 中之際。相宗之席。講貫繽紛。剎竿相望。名藍星
0316c03: 布於江山。爐爭開。俊衲雲蒸乎龍象。
0316c04: 天子佛心統金輪而調御
0316c05: 皇風法運。綿玉歷以遐敷。令行吳越。端藉
0316c06: 一人以指南。道古今。方慶千秋而未艾。今茲略紀。
0316c07: 僅識大端。教之誨之。深有望於
0316c08: 大方。知我罪我。亦何辭於今日。見聞未及。俟泚筆
0316c09: 以載登。　高明不遺。幸投珠而惠示。
0316c10: 
0316c11: 宗統編年卷之三十二終
0316c12: 
0316c13: No. 1600-E
0316c14:  後序
0316c15: 
0316c16: 宗統編年三十二卷。　國朝祥符釋繼蔭譔。蔭字湘
0316c17: 雨。號宙亭。又號損園。嗣卑牧謙。住祥符。康二十八
0316c18: 年。
0316c19: 聖祖仁皇帝。三次南巡。　召見　行在。契
0316c20: 旨。嗣屢
0316c21: 詔入都。賜
0316c22: 御書神駿二字。以易寺名。水月禪心額。又
0316c23: 御製詩一首。
0316c24: 御臨諸家書賜之。蔭皆恭摹。上石以識
0317a01: 恩幸。汔今雖寺屋毀敗殆盡。而
0317a02: 奎章
0317a03: 聖藻。巋然獨存。當時毗陵諸山大德。莫能方其
0317a04: 寵遇。蔭少通儒術。深得文字三昧。脫白龍溪。參釋
0317a05: 乘。謁退翁儲於靈巖。得受記。退翁為三藏得法
0317a06: 弟子。道價傾海內。蔭承心印。聲譽大起。以其餘為古
0317a07: 文辭。與勝國諸遺老相唱和。一時有齊己貫休之目。
0317a08: 嘗以佛祖紀綱。宗師血。歷數千年來。紀述之家。或
0317a09: 體例未精。或徵釆踳駮。未足為千古正傳。退翁嘗欲
0317a10: 著法苑春秋。而未果。蔭因博采釆經史釋乘。一仿朱子
0317a11: 綱目體例。斷以周昭王二十二年。我佛降生為始。汔
0317a12: 國朝康二十八年。曰佛紀。祖紀。五宗紀。其自明萬
0317a13: 歷四十三年以後。諸方之出處。附書年甲之下。曰略
0317a14: 紀。以俟後之宗統定而詳系焉。上下二千六百四十
0317a15: 年間。紹述宗風之次序。授受法印之機緣。備及朝政
0317a16: 廢興之有關釋氏者。淹貫翔核。融儒釋為一貫。正其
0317a17: 謬。闕其疑。自為註。以發明之。謹嚴一遵史法。固法苑
0317a18: 之龍門。而緇林之實錄也。書成。表上之。
0317a19: 朝。許青嶼侍御之漸。為刊板序。而行之板。藏瑪瑙寺
0317a20: 仰山西房。當時以天童三二世。互相成褫。開悟來
0317a21: 學。厥後子孫。各立門戶。分左右袒。論者又以三子
0317a22: 孫尊父衊祖。多不直之。蔭雖三的裔。而中立。無所
0317a23: 倚毗。故是書不甚流傳。然其論臨濟宗旨。至明神廟。
0317a24: 而後已己同淪墜。非天童無以見臨濟之廣大。非三
0317b01: 無以見臨濟之精微。旨哉言乎。此誠正知正見。傳之
0317b02: 後世。而昭昭靈靈。自有不得。而泯沒焉者。匪之亂
0317b03: 是書板。片蕩焉無存。吾郡天甯鳧亹上人。訪於神駿
0317b04: 寺。僅僅得一部。已己於殘編斷簡中。湊集成帙。幸無缺
0317b05: 失。亟謀重付剞劂。嘉善陳仲泉清玉。仁和許息庵樾
0317b06: 身。慨然出資。助成之。當夫世風刓弊。祖道寖衰。九鼎
0317b07: 單絲。不賴有淹通宗匠。宏宣綱要。其何以謂人天眼
0317b08: 目哉。鳧亹之亟。欲流傳與蔭之著述。是書固同一發
0317b09: 明。現成公案者也。蔭之住天甯。嘗重修正殿。太守于
0317b10: 公琨。為之記事。在康熙三十一年。固嘗有功於天甯。
0317b11: 今鳧亹於二百年後。重為流通。亦力闡綱宗之一大
0317b12: 機緣也。印用聚珍板。易於舛。遂并原本之誤。為校
0317b13: 刊記附焉。
0317b14: 光緒十有三年夏六月毗陵雅浦居士陸鼎翰識後
