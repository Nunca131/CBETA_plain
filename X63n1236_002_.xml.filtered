0203a20: 重編曹洞五位卷中
0203a21: 
0203a22: 門人　後曹山　慧霞　編
0203a23: 門人　廣輝　釋
0203a24: 後學　晦然　補
0203b01: No. 1236-1
0203b02:  天童四借頌
0203b03: 補曰。此四明宏智禪師頌及提唱語句。頗多衡鑑。
0203b04: 故并錄之。餘亦例此。
0203b05: 蘋末風休夜正央水天碧共秋光
0203b06: 月船不犯東西岸誰信篙工用意良
0203b07: 借功明位。
0203b08: 六戶靈通路不迷大陽影裡不留機
0203b10: 借位明功。
0203b11: 識盡甘辛百草頭鼻無牽索得優游
0203b12: 不知有成知有始信南泉喚作牛
0203b13: 借借不借借。
0203b14: 霜重風嚴境寂寥玉關金鎖手慵敵
0203b16: 全超不借借。
0203b17: △又上堂云。同中有異。功忘就位。異中有同。在位借
0203b18: 功。一步密移玄路轉。全身放下劫壺空。隱隱密密。
0203b19: 玲玲瓏瓏。記取深雲須變豹。自然死水示藏龍。△
0203b20: 又上堂云。只個家風八面玲瓏。斗柄橫而河淡。多
0203b21: 起而巢空。功中退步就位。位裡轉身借功。靈靈
0203b22: 了了處。同中有異。湛湛澄澄處。異中有同。隨宜也
0203b23: 機輪宛轉。妙應也關通。所以道。佛子住此地。
0203b24: 即是佛受用。經行若坐臥。常在於其中。諸禪德。且
0203c01: 道其中事作麼生。良久云。萬古碧潭空界月。再三
0203c02: 撈摝始應知。△又小參舉僧問九峰。祖祖相傳至
0203c03: 分夜燈。師云。人人具足。個個圓成。有時點則不到。
0203c04: 我也為不得。有時到則不點。我也障不得。諸
0203c05: 禪德。明中就位脫盡廉纖。暗裡借功添光彩。還
0203c06: 相委悉麼。蒼龍蛻骨月轉夜。玄豹變文雲弄暗。△
0203c07: 又小參云。衲僧家做得妙。田地自然穩密。受用不
0203c08: 妨蕭洒。有底如俊打鳩相似。打著打不著便恁
0203c09: 麼去。有底如鈍候鼠相似。候著候不著只恁麼
0203c10: 守。直饒打得著候得出。若體若用自然有箇省發
0203c11: 處。所以溈山問仰山。終日只聞子聲至和尚只得
0203c12: 其體。兄弟。得體底人在裡不被寂囚。得用底人在
0203c13: 表不被物礙。自然成一家去。方知在體時體中得
0203c14: 用。在用時用中得體。所以道借功明位用在體處。
0203c15: 借位明功體在用處。且道總不借借時如何。偏正
0203c16: 不曾離本位。縱橫那涉語因緣。
0203c17: 又揀云。亦有功勳中兼帶似向上事。臨時辨取如
0203c18: 落淨妙之處。則須知有事在。要去則去要止則止。
0203c20: 語有麤細。答有淺深。所以先師於非言句中強以言。皆為對緣而設斯要耳。如大無明
0203c21: 底人為全體不同闡提。闡提則知有事輓。雖輓
0203c22: 成孝養。輓者不存祖佛及自己已本分父母也。紅
0203c23: 爛底人為不歸全擔荷。不立至尊。大保任底人為
0203c24: 刺剌入泥裡。非小小護持。　　釋云。功勛中兼帶
0204a01: 者。如徑山問馬師。十二時中什麼物為境。師云欽
0204a02: 闍梨須問取曹溪始得。又問洞山。十二時中如
0204a03: 何奉。山云無物。此例亦多。子細看尋。　　補曰。
0204a04: 通錄曹山上堂。僧問如何是大闡提人。師云不懼
0204a05: 業。僧云如何是無明人。師云始終不覺悟。僧云此
0204a06: 二人誰在前。師云無明者。僧云闡提人為什麼在
0204a07: 後。師云向去者。僧云恁麼則無明者不從今日去
0204a08: 也。師云是。僧云。既不從今日去。無明從何處來。師
0204a09: 云光處不敢入。僧云豈不是不明不暗。師云是。僧
0204a10: 云正恁麼時如何。師云不受觸。　　師復曰。闡提
0204a11: 有多種。一類者是殺父．害母．出佛身血．破和合僧．
0204a12: 毀壞伽藍。此剋定實報受種種苦。一類者亦所作
0204a13: 如前。此則為殺無明父貪愛母。不信有佛法僧可
0204a14: 破。有伽藍可壞。計為業心所得。故墮情有。亦受種
0204a15: 種妄果報如前。升降不同。一類者知有自己已本
0204a16: 來事呼為父母。不因外得。無修無證非因非果。不
0204a17: 因師受。不從證行。所得不起父見曰殺。不起母見
0204a18: 曰害。即是一切本分事不取不存。故曰殺害。纔有
0204a19: 纖毫奉重得味。不成知有自己已事也。故曰大闡提。
0204a20: 以此動撥妙力。即是從上宗乘體家事承當。
0204a21: 　要截玄道。破諸迂曲。即如新豐老人所玄示也。
0204a22: 補云。前二與楞伽同。△烘爛底人者　釋云。有僧
0204a23: 辭藥山歸鄉去。藥山問。有一人遍身烘爛臥在荊
0204a24: 棘之中。僧云恁麼則學人不歸去。藥山云。但知歸
0204b01: 去。與休方。問如何是休方。山云每日上堂
0204b02: 不咬破一粒米也。曹山云。只如古德有云。遍身烘
0204b03: 爛底人祇是醜陋底人。一切人近不得。無拈掇處。
0204b04: 更道臥在荊棘之中。只道在如今日用也。亦無作
0204b05: 拈掇處。護持保任邊事。遮裡更有一問一答。問曹
0204b06: 山遍身烘爛時如何。山云荷負。云荷負什麼人。山
0204b07: 云勿烘爛到闍梨。又問醜陋人與滿身烘爛底人
0204b08: 阿個是重。山云大醜陋底人重。　頌曰。遍身烘
0204b09: 爛是何人。荊棘為家誰敢親。欲識但將休料藥。直
0204b10: 須護取本來身。△大保任底人者。釋云。曹山舉問
0204b11: 僧。大保任底人保任個什麼。自代云。終日在背後
0204b12: 不曾著。有人問雲岩。保任底人與那個。是一是
0204b13: 二。岩云。如一機之絹。是一段是兩段。此例語甚多。
0204b14: 不能具舉也。
0204b15: 他智上座臨遷化時向人道。雲岩不知有。我悔當時
0204b16: 不向伊說。雖然如此。且不違於藥山蔡子。
0204b17: 釋云。此語有兩義。直須子細看。一者道吾共雲岩
0204b18: 在藥山時。吾先入方丈黑處侍立次。雲岩問藥山。
0204b19: 南泉有言。喚作如如早是變也。須向異類中行。如
0204b20: 何是異類中行。山云。今日勞倦。不能向說。且去
0204b21: 明日來。此時道吾先出來。後雲岩出來。道吾問。適
0204b22: 來問什麼事。岩具舉似道吾。吾云和尚道什麼。岩
0204b23: 云不與我說。吾當時咬齒便休。所以道吾云。雲岩
0204b24: 不知有。不知有者。只是異類中行不可道。不可知
0204c01: 有宗門向上事。是故云不違於藥山。言紹繼也。作
0204c02: 蔡子者。謂嫡子也。此是言不是個也。又然且
0204c03: 不違於藥山者。有人云。此語屬道吾。道吾意者雖
0204c04: 不向伊說。然我且不違於藥山也。不違者。不辜負
0204c05: 也。此語一時舉明二先德密意也。一者道吾云不
0204c06: 知有者。此是道吾舉唱之語。存其不知有。又明
0204c07: 異類中行。所以問雲居。雲岩不知有此意如何。居
0204c08: 云不可得不可有。約雲居助明其不知有之事也。
0204c09: 我悔不向他說然且不違於藥山者。此是道吾獨
0204c10: 自保持之語也。　補曰。蔡子連上談而智自謂耶。
0204c11: 連下而謂旁人耶。各有其說。無左文。闕疑。
0204c12: 看他智上座合作麼生老婆也。
0204c13: 釋云。此語有二意。一者刺剌其道吾。二者讚道吾。道
0204c14: 吾讚語當也。
0204c15: 南泉云異類中行。
0204c16: 釋云。言雲岩不知有此行也。
0204c17: 且密闍梨不知有。
0204c18: 釋云。此是權借之言也。覆前語也。近代有人云。
0204c19: 此事是密也。汝等諸人不知有。闍梨者都呼乃未
0204c20: 曾親近師匠臆斷圖度之說也。方鑿圓孔即此。言
0204c21: 老宿舉吾病時雲岩遣密師伯問疚次。說此事因。
0204c22: 此師伯問。道吾云。且密闍梨不知有。此是道吾
0204c23: 止遏之言也。又曹山云。有人問雲岩如何是南泉
0204c24: 異類中行。答云不得說著。說著則損著說底人。此
0205a01: 是先師答異類中行語。若不知有。爭解恁麼道。據
0205a02: 彼雲居與曹山之語。實為舉唱其中不知底之事。
0205a04: 不通異類中行。爭能作人化主。禪門學者可不詳。
0205a05: 頌曰。獨舉南泉異類行。也曾問決被人輕。莫言戴
0205a06: 角披毛子。且聽當時告報聲。
0205a07: No. 1236-2
0205a08:  先曹山本寂禪師逐位頌并註別揀
0205a09: 補云。此題霞公白眉所置也。故其序亦云曹山
0205a10: 大師新豐嫡嗣。將明五位。頌出五篇。輝序亦云。制
0205a11: 頌排章若獲神珠出海云云。且曹山父子是傳家
0205a12: 兒孫。自有相承旨訣。則是先曹山之作必矣。而林
0205a13: 間錄洞山作五位君臣標準。又作偈系其下云。又
0205a14: 諸錄皆云洞上逐位頌其說。不同如此。未敢詳定。
0205a15: 雖然。豈可以數百年外後賢傳記為是。而以家之
0205a16: 所傳為非。今且以此錄所載為正。
0205a17: 正中偏　三更初夜月明前。
0205a19: 　又云只今是什麼時。　又云。此中無日月。不說前
0205a20: 後去也。
0205a21: 莫相逢不相記。
0205a22: 揀云。忘也。　又云就也。又作麼劫中違背來。恁
0205a23: 麼則俱拱手去也。
0205a24: 隱隱猶懷舊時妍。
0205b01: 揀云。此兩句一意。終不相似。　又云圓也。　又今
0205b02: 日重什麼。　又恁麼則不自欺得。
0205b03: 偏中正。
0205b04: 揀云。緣中會也。
0205b05: 失曉老婆逢古鏡。
0205b06: 揀云。露也。　又適來又記得。　又是什麼模樣。
0205b07: 　又云恁麼則別不呈色。
0205b08: 分明覿面別無真。
0205b09: 揀云。即今也。　又云只者個便是也。　又云失。
0205b10: 　又恁麼則未有真時較些子。
0205b11: 爭柰迷頭還認影。
0205b12: 揀云。不是本來頭。又莫認影即是。　又終不記得。
0205b13: 　又恁麼則改不得也。
0205b14: 正中來。
0205b15: 揀云。過也。
0205b16: 無中有路隔塵埃。
0205b17: 揀云。無句中有句。　又云相隨來也。　又從來事
0205b18: 作麼生。　又恁麼則不相借也。
0205b19: 但能不觸當今諱。
0205b20: 揀云。傍這個。　又云早是傍也。　又云自是一般
0205b21: 人。　又云恁麼則盡大地無第二人也。
0205b22: 也勝前朝斷舌才。
0205b23: 揀云。非默。　又云更切於這箇。　又終不切齒。
0205b24: 　又云恁麼則叮嚀不得者。
0205c01: 補云。林間錄云。無盡居士向予曰。悟本大師作
0205c02: 五位君臣偈。其正中來曰。但能莫觸當今諱。也勝
0205c03: 知朝斷舌才。先德之意雖明妙挾。然知朝斷舌必
0205c05: 也。將非后無傳錄之誤耶。予曰。舊本曰也勝前朝
0205c06: 斷舌才。意用隋賀若弼之父敦。為宇文護所忌。害
0205c07: 之。臨刑戒之曰。吾以舌死。引賀若舌以錐刺剌之出
0205c08: 血使慎口。隋興唐之前。前朝刺剌舌。非知朝明矣。然
0205c09: 斷舌刺剌舌意則同耳。無盡屬予記之。
0205c10: 偏中至。
0205c11: 揀云。有句中來。
0205c12: 兩刃交鋒不相避。
0205c13: 揀云。主客不相觸。　又云。彼彼不傷也。箭箭相柱
0205c14: 不斷。　又云不相敵者。　又恁麼則不相
0205c15: 管。
0205c16: 好手還同火裡蓮。
0205c17: 揀云。壞不得。　又云誰是得便者。　又云弱於阿
0205c18: 誰。　又恁麼則終不作第二人也。
0205c19: 宛然自有天意。
0205c20: 揀云。不從人得。　又恁麼則不借也。　又云非本
0205c21: 有。　又恁麼則己已亦不存。　又云非己已有。
0205c22: 兼中到　　揀云。妙挾。
0205c23: 不落有無誰敢和。
0205c24: 揀云。不當頭。　又云他是作家。　又云正好商量。
0206a01: 喚什麼作商量。道將來云問。
0206a02: 人人盡欲出時流。
0206a03: 揀云。皆欲出類。　又云有什麼出頭處。　又動則
0206a04: 死。　又恁麼則隨處快活也。
0206a05: 折合還來炭裡坐。
0206a06: 揀云。即可知也。將知合作麼生。　又云謾他不得。
0206a07: 又恁麼則賴得是某甲。
0206a08: 補曰。凡此五位之立名。先後有多不同。如曹山室
0206a09: 中錄。僧問五位中何位對賓。師云汝即。　今問那
0206a10: 個位。僧云某甲從偏位中來。請師正位中接。師云。
0206a12: 問僧。只如不接。是對賓是不對賓。僧云早見對賓
0206a13: 了也。師云如是如是。又揀云。此位中事總就正位
0206a14: 為主。若是正位中兼無言說。亦無對賓底道理。若
0206a15: 是對賓。偏位極則處呼為對賓也。若是兼帶等總
0206a16: 是臨時。索喚不同。或時對或時不對。亦呼為有語
0206a17: 中無語。無語中有語。廣如偏正位中所明。更有不
0206a18: 入偏正位子語。方難為人。須是明眼底人始得不
0206a19: 受指東劃西。又僧寶傳載有僧問曹山五位君臣
0206a20: 旨訣。山云正位即屬空界。本來無物。偏位即色界。
0206a21: 有萬形像。偏中至者捨事入理。正中來者背理就
0206a22: 事。兼帶者冥應眾緣不墮諸有。非染非淨非正非
0206a23: 偏。故曰玄要道無著真宗。從上先德推此一位
0206a24: 最妙最玄。要當詳審辨明。君為正位。臣為偏位。臣
0206b01: 向君是偏中正。君視臣是正中偏。君臣道合是兼
0206b02: 帶語。問如何是君。曰。妙德尊寰宇。高明朗大。又
0206b03: 問如何是臣。曰。靈機宏聖道。真智利群生。又問如
0206b04: 何是臣向君。曰。不墜諸異處。凝情望聖容。又問如
0206b05: 何是君視臣。曰。妙容雖不動。光燭本無偏。又問如
0206b06: 何是君臣道合。曰。混然無內外。和融上下平。又曰
0206b07: 以君臣偏正言者不欲犯中。故臣稱君不敢斥言
0206b08: 是也。此吾法之宗要也。　釋云。五位者。一正位。不
0206b09: 涉緣也。二偏位。涉緣也。三偏中正。兼緣施設。皆歸
0206b10: 正位故也。四正中偏。正位不獨立。須假偏位現故。
0206b11: 五相兼帶來云云。此與白眉序同。廣燈錄云。汾陽昭禪
0206b12: 師歷叢林洞達玄旨。因與戒禪師語及曹洞機
0206b13: 要。遂云五位參尋切要知。纖毫纔動已巳相違。金剛
0206b14: 透匣誰能用。唯有那吒第一機。舉目便令三界靜。
0206b16: 威。　師頌畢。有僧問如何是正中來。師云旱地
0206b17: 蓮花朵朵開。學云開後如何。師云。金藥銀絲承玉
0206b18: 露。高僧不坐鳳凰臺。問如何是正中偏。師云。玉免
0206b19: 就明初夜後。金須報五更前。問如何是偏中正。
0206b20: 師云。毫末成大樹。滴水作江河。問如何是兼中至。
0206b21: 師云。意氣不從天地得。英雄豈借四時推。問如何
0206b22: 是兼中到。師云。玉女拋梭機軋軋。石人打鼓響
0206b23: 。因僧請益逐位頌出。
0206b24: 正中來金剛寶劍拂天開一片神光橫世
0206c01: 界晶輝朗耀絕塵埃
0206c02: 正中偏霹靂機鋒著眼看石火電光猶是
0206c03: 鈍思量擬議隔千山
0206c05: 身途中猶自覓金鏡
0206c06: 兼中至三歲金毛牙爪備千妖百出頭
0206c07: 來哮吼一聲皆伏地
0206c08: 兼中到大現無功休作造木牛步步火中
0206c09: 行真個法王妙中妙
0206c10: 慈明和尚頌
0206c11: 正中偏半夜烏室裡鳴海底然燈光世
0206c12: 界石上栽花長枝靈
0206c13: 偏中正日落西山觀異影分明景像顯宗
0206c14: 乘休把迷頭窺月井
0206c15: 正中來木馬生兒遍九垓進退任行通鳥
0206c16: 道豈並巢居界內隈
0206c17: 兼中至彼彼丈夫全意氣矛頭交互不傷
0206c18: 鋒展拓縱橫不相離
0206c19: 兼中到黑白已巳前休作造須明露柱未生
0206c20: 兒莫認狂辭途走
0206c21: 都頌
0206c22: 偏中歸正極幽玄正去偏來理事全
0206c23: 須知正位非言說朕兆依俙屬有緣
0206c24: 兼至去來興妙有到兼何更逐言詮
0207a01: 出沒豈能說世界蕩蕩無依鳥道玄
0207a02: 大陽楷五位答問
0207a03: 大陽楷禪師因僧問如何是正位。師云。言前不布彩。
0207a04: 一句是非前。如何是偏位。師云。萬仞峰前卓五彩。如
0207a06: 源。如何是偏中正。師云。天曉便藏無影木。依俙兆象
0207a07: 露雲遮。如何是兼中到。師云。他家自有通心在。曲新
0207a08: 終不落今時。
0207a09: 道吾真五位答問
0207a10: 道吾真因僧問如何是正中來。答云皎潔乾坤震地
0207a11: 雷。如何是正中偏。曰諸子投來見大仙。如何是偏中
0207a12: 正。曰萬水千山明似鏡。如何是兼中至。曰施設縱橫
0207a14: 則之禪師五位頌
0207a15: 正中偏日下朝南斗東山水上行閏年
0207a16: 時候晚天曉報三更
0207a17: 偏中正頭角初彰現誰尋異路行將軍
0207a18: 堂上老臥聽凱歌聲
0207a19: 正中來切忌當頭語高深玉殿開舊時
0207a20: 行李處宿雨長莓苔
0207a21: 兼中至自古知音少而今莫問渠口方
0207a22: 眉剔起閉五天書
0207a23: 兼中到覿面無阿曲清風觸袖寒花開
0207a24: 枝木上著意大家看
0207b01: 天童覺和尚頌
0207b02: 正中偏霽碧星河冷浸乾半夜木童敲月
0207b03: 戶暗中驚破玉人眠
0207b04: 偏中正海雲依約神山頂歸人變白垂
0207b05: 絲羞對秦臺寒照影
0207b06: 正中來月夜長鯤蛻甲開大背磨天振雲
0207b07: 羽翔游鳥道類難說
0207b08: 兼中至覿面不須相忌諱風化無傷的意
0207b09: 玄光中有路天然異
0207b10: 兼中到斗柄橫斜天未曉夢初醒露氣
0207b11: 寒舊巢飛出雲松倒
0207b12: 又小參。僧問如何是正中偏。師云天共白雲曉。如何
0207b13: 是偏中正。師云水和明月流。如何是正中來。師云。莫
0207b14: 道鯤鯨無羽翼。今日親從鳥道回。如何是偏中至。師
0207b15: 云。當機不回互。覿面無後先。如何是兼中到。師云。寶
0207b16: 殿無人不侍立。不種梧桐免鳳來。五位已巳蒙師指示。
0207b17: 向上還更有事也無。師云有。如何是向上事。師云。乍
0207b18: 可截舌。誰敢當頭。
0207b19: 妙喜示眾
0207b20: 妙喜示眾云。又有一種以偏正回互為宗旨。以黑白
0207b21: 圈兒作五位形相。以全黑圈兒為威音畔父母未
0207b22: 生空劫已巳前混沌未分事。謂之正位。以二分黑一分
0207b23: 白圈兒為正中偏。來白處說黑底。又不得犯著黑
0207b24: 字。犯著黑字即觸諱矣。更引洞山頌曰。正中偏。三更
0207c01: 初夜月明前。謂能回互只言三更。三更是黑。初夜是
0207c02: 黑。月明前是黑。不言黑而言三更初夜月明前。是能
0207c03: 回互不觸諱。以兩分白一分黑圈兒為偏中正。來
0207c04: 黑處說白底。而不得犯著白底消息。頌云。偏中正。失
0207c05: 曉老婆逢古鏡。不言明與白而言失曉與古鏡。是能
0207c06: 回互明與白字而不觸諱。失曉是暗中之明。古鏡
0207c07: 亦是暗中之明。老婆頭白不說白而言老婆。白在其
0207c08: 中矣。能回互白字故也。又說正中來。頌云。正中來。無
0207c09: 中有路隔塵埃。或云出埃。謂凡有言句皆無中唱
0207c10: 出。便自挾妙了也。無不從正位中來。或明或暗或至
0207c12: 無少無剩。兼中至。謂兼黑兼白兼偏兼正而至。何謂
0207c13: 至。如人歸家未到而至。別業乃在途為人邊事。亦能
0207c14: 回互。妙在體前。兼中到。謂兼前四位。皆挾妙而歸
0207c15: 正位。謂之折合歸來炭裡坐。是亦說黑處而回互黑
0207c16: 字。不道黑而言炭或者。又謂曹山有言。正位者皆空
0207c17: 界也。一向無物。偏位者即色界也。內有種種諸雜萬
0207c19: 即冥應眾緣不墮諸有。非染非淨無正無偏。故云
0207c20: 玄要道無著真宗。從上先德推此一位最妙最玄。須
0207c21: 是審詳辨明當體。又說五位皆三字成句。偏正上下
0207c22: 回互不犯中。中即正位也。說理說事教有明文。教外
0207c23: 單傳直指之道果如是否。若果如是。討甚好曹山邪。
0207c24: 只是口傳心授底葛藤。既不如是。且古人意畢竟作
0208a01: 麼生。妙喜為下個註。也要諸方撿點。不見汾陽
0208a02: 道。面目現前任揀取。故淨名云。但除其病而不除
0208a03: 法。又首楞嚴云。汝以緣心聽法。此法亦緣。古人一言
0208a04: 半句雖是垂慈。皆在未屙已巳前著到。　金師子云。正
0208a05: 位．偏位．正中來．偏中至．兼中到。據上所說。各有善巧
0208a06: 之。
0208a07: No. 1236-3
0208a08:  元真長老揀
0208a09: 補曰。此揀已巳被曹山所斥。然今人未知始末。抑亦
0208a10: 不無長處。故古本亦并錄之。要辨得失爾。
0208a11: 正位偏。亦圓兩意。為問家未生曰偏。恁麼時無人
0208a12: 觸撥。是兩意曰圓。亦云主中主也。如雲岩云。獨脫物
0208a13: 外。起眾聖之前。
0208a14: 偏位雖偏有兩意。是語中無語。纔有言語是偏。雖偏
0208a15: 為語中無語。不觸是兩意。亦云客中主也。如問魯祖
0208a16: 出息不依眾緣。入息不居蘊界而住。此意如何。祖云。
0208a17: 有一人無出入息在。此答顯語中異語也。又為問家
0208a18: 偏故。答即當位。故云圓矣。
0208a19: 或有正位中來者。無語中有語。問如何是祖師意。云
0208a20: 待特牛生兒即向說。又云。闍梨未問時某甲記
0208a21: 得。闍梨纔問著某甲忘。此無語中有語。此語雖主
0208a22: 家語。亦賓主共用。亦云主中主。問。某甲擬問。道不得
0208a23: 如何。云我亦道不得。此主客具足。如洞山問雲岩。未
0208a24: 有陰界時還道得不無。岩云今還有否。此語為無
0208b01: 語中有語也。
0208b02: 或有偏位中來者。有語中無語。問如何是玄旨。云如
0208b03: 死人舌。又問什麼物恁麼來。云說似一物即不中。此
0208b05: 時中將何奉。云無物。又如問洞山。先聖如今什麼
0208b06: 處去也。師云絕追游處去。此答話中似功勳邊來。故
0208b07: 云有語中無語。其實非功勳也。此語獨來。故云偏也。
0208b08: 或有相兼帶來者。這裡不迷始得。問光境俱亡復是
0208b09: 何物。云圓碣碣地。若臨時揀得出。亦喚作客中辨主。
0208b10: 亦有別因緣相兼帶來者。不定凡是正位中來。及論
0208b11: 偏位中來。兼帶來語中雖有主中主。客中主。親有
0208b12: 殊。亦屬偏位。亦是傍語。若臨時索喚來緊者。抽之歸
0208b13: 本位。又百丈云。離咽喉唇吻道將一句來。學人道
0208b14: 不得請師道。師云。我不辭向道。恐後人欺我兒孫。
0208b15: 雲岩云師今還有否。師云喪我兒孫了也。又如問洞
0208b16: 山。承和尚說刮骨禪。請和尚四方八面刮。云勿刮處。
0208b17: 云和尚幸是好手為什麼刮不得。師云還聽道世
0208b18: 毉拱手。此為問家兼帶。故答即當頭直現其事。是以
0208b19: 問答俱不觸著。故云相兼帶來也。
0208b20: 大約而言。問答兩家語勢相報皆不出兩意焉。俱問
0208b21: 語有麤細。答有淺深。所以洞山先師於非句中強以
0208b22: 言也。此為對緣設欺妙旨。欲使後進之輩除疑遣惑
0208b23: 識邪辨正。知賓主次第。達偏正之兩端矣。
0208c01: No. 1236-4
0208c02:  寶篋論新補
0208c03: 四明山大方廣圓覺寺　自然　述
0208c04: 夫五位者。洞山大師於接物中曲所標也。但屬言教
0208c05: 大約不出此五位焉。或微妙旨也。升洞山之堂。入洞
0208c06: 山之室者。唯曹山矣。大師知其應數。是釋天之靈。乃
0208c07: 付以五位頌。曹山以寶之。尺璧寸金非羨也已巳。曲為
0208c08: 後學引先德旨教以證之。曹山一人審之諦之。餘皆
0208c09: 混執一隅。涉其意想矣。吾曹明哲之友可諦詳之矣。
0208c10: 如其闒茸之者。隨穩便說。拂席而起者五千。大師不
0208c11: 制。此乃退亦佳也。此宗趣一一日月下罕遇一人耳。
0208c12: 未參後學叨親至友。乃遙承先人示訓。每見濫此
0208c13: 意者各生根解。亦常痛於心髓。不能已巳已巳。略盡大要。
0208c14: 目之為五位寶篋論云耳。
0208c15: 正中偏者。為主中主也。但不涉緣。宛轉不相觸。事上
0208c16: 道得。如黑白未分時辨取。得主中主也。非賓中主也。
0208c17: 賓中主為對緣無語中有語。是正中偏也。就偏辨得
0208c18: 喚作主中主也。所以圓也皆是傍這物轉。妙含其理。
0208c19: 不相觸也。所以大師頌曰。正中偏。三更初夜明月前。
0208c21: 已巳分時辨得。不是主中主。則涉緣是賓中主也。喚作
0208c22: 客中辨主。莫相逢不相識。隱隱猶懷舊日妍。曹山
0208c23: 揀云。此句雖近。不相似。為主中主。不對緣故。相似則
0208c24: 對。是客中主。雖對緣則不同功也。如雲岩云。獨脫物
0209a01: 外。豈眾聖之前。如未有眾聖之前。豈非黑白未分例
0209a02: 也灼然。曹山云。甚諦之。亦如黑豆未生芽時也。此例
0209a03: 甚多。略舉大綱。
0209a04: 補曰。凡此論中屢言事上者。謂正中妙挾事也。
0209a05: 偏中正者。此明涉緣不同功勳。為從語中辨得無言
0209a06: 語底。所以圓。雖涉門頭不同從外入也。為從一言
0209a07: 下便明得。雖小涉緣不同諸緣也。如白衣拜相則是
0209a08: 諸緣。此假今日下斷送則涉緣玄妙。大師云。如王索
0209a09: 寶器。一鎚下便斷痕縫始得。又還假第二鎚否。云先
0209a10: 斬自身然後誅九族。且合作麼生。石霜曰。一日生下
0209a11: 一日王。亦云一撥當假一言撥。之時是屬緣。所以
0209a12: 喚作緣便撥著了。直過那邊承當得豈屬緣耶。所以
0209a13: 圓。如王宮生太子。生下便在王宮。且不從外入。如
0209a14: 一鎚下斷痕縫。當假一鎚之時。是涉緣斷痕縫然後
0209a15: 豈屬功也。然且不得認著這個。非王本有之器。故如
0209a16: 王宮生下太子。雖是王種。未是王故。大師頌曰。偏中
0209a17: 正。失曉老婆至還認影。此豈非認著這個也。涉緣
0209a18: 是自今日悟。王宮太子不可便稱王。一鎚便斷痕縫。
0209a19: 不可認作王本有之器也。一體兩義也。時節不同
0209a20: 耳。非親得洞山玄旨者。餘其涉卜度意想爾。如問大
0209a21: 師如何是佛。答曰非佛。佛是緣。為問處從緣故。故亦
0209a22: 從緣向道非佛。斷送過那邊去。有一般漢向舌
0209a23: 頭上解。喚作以楔出楔。雖除得個佛。又爭柰非佛何。
0209a24: 不可先師云如是便休也。不可只空區名句也。如一
0209b01: 鎚下便須斷痕縫始得。不可以楔出楔也。這邊向
0209b02: 道非佛。撥向邊。邊且合作麼生承當。大難大
0209b03: 難。奉勸吾曹後學切須子細。莫如盲驢信。須向總
0209b04: 未有十方一切諸佛與盡法界眾生已巳前。此處若
0209b05: 妙得。自有語話分。終無不解語。佛不用學閑言閑
0209b06: 句。先德云。但知心是佛。何處佛不解語。
0209b08: 但傍這個轉不相觸也。正位者是一切諸佛及法
0209b09: 界有情皆從此位流出。猶如眾漚生於海水也。為對
0209b10: 緣故曲標正位也。若不對緣且喚作什麼。法身佛猶
0209b11: 屬緣。為變異故。南泉云。喚作如如早是變也。須向異
0209b12: 類中行。問曹山如何是異。云。我若向道。驢年得異
0209b13: 麼。又云。異中不合類。他與麼道還涉緣否。又云黑豆
0209b14: 未生芽時。藥山云。我有一句子未曾向人說。道吾云
0209b15: 相隨來也。為語中妙事來。故云相隨來也。雪峰云
0209b16: 入門時共商量了也。國師云何不早問老僧。此
0209b17: 例甚多。不能廣引。奉勸吾曹後學第一諦明正位。須
0209b18: 向未有法身佛已巳前。未有空已巳前。未有真如法界
0209b19: 已巳前。體取法身是光。摩訶般若是光。無量壽是光。一
0209b20: 切含靈與金剛體悉是光。且是個什麼光。光未發時
0209b21: 作麼生。光光盡屬緣。若不對緣。正位何舉。猶如空
0209b22: 中釘撅。雖然如是。作家不可無語也。故洞山頌曰。正
0209b23: 中來。無中至斷舌才。但屬緣盡是塵埃。作家但傍這
0209b24: 裡有語妙挾才。則得不傷也。傷則斷舌。不語則如被
0209c01: 生埋也。審之。
0209c02: 補曰。生埋事用慕魄太子因緣。見豈函本經。
0209c03: 偏中至者。為語中妙含至理。得不傷故。亦是賓中主。
0209c04: 正中偏是主中主。偏中正是賓中主。正位中來是獨
0209c05: 脫來也。不論賓主耳。偏中至亦獨從偏中妙不相
0209c06: 觸也。作家相見如兩刃相向。劍刃上安立性命。不相
0209c07: 觸也。個中不是好手便是喪命。所以作家相見不可
0209c08: 無語。故頌曰。偏中至。兩刃至天志。為語來勢不隨
0209c09: 偏故中含無語。分明滿口道。不生痕朕故無縫罅。從
0209c10: 者邊過邊。故亦云語中無語也。如石霜云三隻骰
0209c11: 子拋不落。湧泉云無人得渠危。又云不掛寸絲。石霜
0209c12: 云他無出入息。仰山云兩口無一舌。此例甚多。
0209c13: 兼帶來者。不涉偏正二途。此位似玄路中而無玄路
0209c14: 也。是語勢全不立的空相似。呈之不著。為至妙
0209c15: 也。如藥山見遵布衲洗佛乃問曰。者個從洗。還洗
0209c16: 得個麼。曰把將個來。師乃休。又藥山帶刀。道吾
0209c17: 問背後底是什麼。山驀口研。又問今日供養羅漢還
0209c18: 來也無。答曰每日什麼等是其類也。此例甚多。
0209c19: 喚作兼帶全無的的。只如者個物還的的麼。若也的
0209c20: 的則屬物類也。古人云。千般比不得。萬物況不成。然
0209c21: 雖如此。不得一向不的的。所以洞山頌曰。兼中到。不
0209c22: 落至炭裡坐。且畢竟有人得此妙否。還待的的否。細
0209c23: 詳之。無令卜度墮於意思也。
0209c24: 大凡語勢亦不可一向執一隅。如待特牛生兒了我
0210a01: 即向道。又如空中鳥道。此不可以五位中辨。乃是
0210a02: 玄學路來也。不同龜毛兔角者。是古談。者個物如
0210a03: 是。妙之最妙也。不同空又不同水中月也。別是
0210a04: 一格妙談。而教中舉喻。摩尼珠在天即清。在人即濁。
0210a05: 若以五色裹之則作五色。若置水中則作水色。體非
0210a06: 五色。此古人通個物性。　如傅大士云。未曾暫
0210a07: 有。全體現前。雖乃現前。難追難訪。又如當今世尊悟
0210a08: 道偈云。因星得悟。悟後非星。不隨於物。不是無星。物
0210a09: 體妙爾。若向此輩明得漸可撥入正位也。大凡今人
0210a10: 文字事處見。只解尋苗。不解從根辨。只如承根得活。
0210a11: 則青黃有異。花卉多端。如佛果般若涅拌法身等類。
0210a12: 至於生死煩惱有情無情等。色色不同。乃至言教布
0210a13: 義深淺。若解向根下覷得。則苗無不曉也。如蜀中和
0210a14: 尚云。我若一向舉唱宗乘。稠嶺內路須荒。此談正位
0210a15: 也。然後學者諱喚作正位。為不向根下。只一向
0210a16: 從苗作玄學耳。如石霜云。斥其心意。忌說見聽。至
0210a17: 於法身佛是見聽。此撥後進入正位也。只如離見聽
0210a18: 合到什麼處。岑大士云。三世諸佛共盡法界眾生。是
0210a19: 摩訶般若光也。光未生時作麼生委。此乃從根下擺
0210a20: 撼也。如此徹人日月下其數幾許也。若非徹明即大
0210a21: 難也。奉勸吾曹直須子細研決。須作師子吼。莫作野
0210a22: 干鳴。奉囑奉囑。
0210a23: 安國和尚寶篋論竟
0210a24: 重編曹洞五位卷中
