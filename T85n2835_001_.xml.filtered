1278a08: 
1278a09: 
1278a10: No. 2835
1278a11: 【原】佛蘭西國民圖書館藏燉煌本, P. 2162.大乘開心顯性頓悟真宗論
1278a12: 
1278a13: 沙門大照居士慧光集釋
1278a14: 夫大道融心顯實一理。前後賢聖唯趣此門。
1278a15: 悟者三界唯心。不悟隨眠□□□乘宗定對
1278a16: 相顯。真了悟者知諸法寂然因緣立事假合
1278a17: 成名。不了者著名住字取想奔耶。若欲攝妄
1278a18: 歸真染淨平等者。要須注意觀心。本覺自現。
1278a19: 意觀有力。仍不出意念到彼岸。常入甚深禪
1278a20: 定。久習不已。自然事是皆畢。若觀處有事
1278a21: 漸漸向真。縱放身心虛豁其壞。起作恒寂不
1278a22: 像而照。任運三昧溫道育德。資成法。身返悟
1278a23: 心源無妨無礙。體若虛空名無邊三昧。心無
1278a24: 出入名無寂三昧。於一切有處淨無求名不
1278a25: 思議三昧。三昧不昧不從緣起名法性三昧。
1278a26: 一切學者但求其解不求自證。若欲修習大
1278a27: 乘者。不解安心定知悟失。時有居士。俗性
1278a28: 李名惠光。是雍州長安人也。法名大照。不顧
1278a29: 榮利。志求菩提。前事安闍梨。後事會和尚。皆
1278b01: 已親承口決蜜授教旨。至於精義妙理達本
1278b02: 窮源。出有入無圓融自在。居士乃禪思餘暇
1278b03: 歎此群迷。遂顯事理幽門。諮呈妙義開斯法
1278b04: 要。可謂涉海之舟船直往菩提。斯言信矣。庶
1278b05: 將未悟者願令得悟。未安者願令得安。未解
1278b06: 脫者願令解脫。
1278b07: 居士問曰。佛法幽玄凡人不惻。文字浩汗意
1278b08: 義難知。請問禪師法要暫辭方便。直往直言
1278b09: 不棄俗流。幸無祕密　大照禪師答。善哉善
1278b10: 哉觀汝所問。菩薩根基似欲純熟。吾長身四
1278b11: 十有五。入道已來二十有餘。未曾有人問斯
1278b12: 意義。汝有何事復決何疑。直問直說不假煩
1278b13: 言　問曰。夫欲入道者當修何法看何法證
1278b14: 何法求何法悟何法得何法而趣菩提　答曰。
1278b15: 一法不看亦無有求。一法不證亦無有後。一
1278b16: 法不悟亦無道可修。即是菩提　問曰。弟子
1278b17: 無始世來流浪生死。與理相違。乍聞頓說冥
1278b18: 漠不知。神識昏昏莫知所在。由若醉人未能
1278b19: 星悟。伏願下接群迷賜垂少問。方便會真
1278b20: 　問曰。云何真性　答曰。不起心常無相清淨
1278b21: 　問曰。云何自性　答曰。見聞覺知四大及
1278b22: 一切法等各有自性　問曰。自性從何而生
1278b23: 　答曰。從妄心生　又問曰。云何離自性
1278b24: 　答曰。心不起即離　問曰。云何是道。云何是
1278b25: 理。云何是心　答曰。心是道。心是理。則是心
1278b26: 心外無理。理外無心。心能平等名之為理。理
1278b27: 照能明名之心。心理平等名之佛心。得此理
1278b28: 者不見生死。凡聖無異。境智無二。理事俱融。
1278b29: 染淨一如。如理真照。無非是道。自他俱離。一
1278c01: 切行一時行。亦無前後亦無中間。縛解自在。
1278c02: 稱之道　問曰。云何順正理人　答曰。心不
1278c03: 起常無相順　問曰。云何順道　答曰。直心
1278c04: 不著一切即順　問曰。云何是妄　答曰。不
1278c05: 識自心是妄　問曰。云何是顛倒　答曰。若起
1278c06: 種種境界是顛倒　問曰。何者是自心。何者
1278c07: 是妄心　答曰。若行分別是妄心。不分別是自
1278c08: 心　問曰。分別心及不分別心從何而生
1278c09: 　答。分別心從顛倒生。不分別心從正智生
1278c10: 　問曰。分別心及與不別心俱從何生　答曰。
1278c11: 無我生處　問曰。既生處云何稱有顛倒稱有
1278c12: 正智　答。若不識自心即行種種顛倒　若識
1278c13: 自心即是正智　問曰。今言識與不識俱從
1278c14: 何而生　答。若識從悟生。若不識從妄想生
1278c15: 問曰。一切眾生總在妄想。為復亦在正智
1278c16: 　答曰。一切眾生無在正智。實無妄想　問曰。
1278c17: 我今現在妄相云何稱有正智　答曰。汝本
1278c18: 來實無妄想。今稱妄想。即如人食莨蕩子於
1278c19: 空中覓針。如此虛空實無有針　問曰。本來
1278c20: 既無妄。今一切行人斷何物而求道乎　答
1278c21: 曰。不斷一物亦無道可求　問曰。既無道可
1278c22: 求。無物可斷。云何世尊經文說斷妄想　答
1278c23: 曰。世尊實不遣斷妄想。若斷妄想者即不離
1278c24: 妄想一切眾生妄有所得妄有所斷妄見有妄
1278c25: 想法。世尊隨眾生意說假立妄想法。世尊實
1278c26: 不說一字妄想法。譬如艮鑿對病說藥。若無
1278c27: 有病即不說藥　問曰。既是世尊不說妄想
1278c28: 法。其妄想何誰造作　答曰。眾生自造作。正
1278c29: 智即無　問曰。云何不造正智。偏造作妄想
1279a01: 答曰。不識正智即有妄想。若識妄想　問曰。
1279a02: 既有正智。即合有妄想。云何說稱無妄想
1279a03: 　答曰。眾生實無妄想。亦無正智。二俱不可
1279a04: 得　問曰。既二俱不可得。即合無有凡夫亦
1279a05: 無聖人　答曰。亦有凡亦有聖。汝自不識
1279a06: 　問曰。何者是凡何者是聖　答曰。汝若
1279a07: 分別即是凡夫。若也不分別即是聖　問曰。
1279a08: 分別是凡。不分別是聖。如小嬰兒長頭不
1279a09: 分別。可是聖人乎　答曰。作此見解大是
1279a10: 愚夫。准如嬰兒幼稚不識好惡。由如癡人
1279a11: 不識尊卑。豈得是不分別會。須於真如理
1279a12: 中常行分別心得無分別智　問曰。作勿生
1279a13: 即是不分別智　答曰。汝且看處看淨心看
1279a14: 心起處。即須覺知心從本已來清淨。不被外
1279a15: 緣所染。事須了了見。因緣性不可得。即知因
1279a16: 緣亦空亦非空者。即是世間所有森羅萬像
1279a17: 君臣父母人義禮信。此即是世間法不壞。是
1279a18: 故經文不壞世法而入涅槃。若壞世法即是
1279a19: 凡夫流浪生死。其世間因緣法各各無主。假
1279a20: 緣和合體性皆空。畢境不可得。若見如是理
1279a21: 者。即名見性是也。即於分別中得無分別智。
1279a22: 常行分別而不分別。此是不壞世法。是故經
1279a23: 云。分別諸結相入第一義而不動。是以能覺
1279a24: 之者即動而起寂也　又問曰。維摩經云。常
1279a25: 求無念實想智惠。於世間法少欲知足。於
1279a26: 出世間法求之無厭。不壞威儀而能隨俗起
1279a27: 神通惠引道於眾生。此義云何　答曰。此義
1279a28: 者即是三世諸佛妙。即證者乃智非心所惻
1279a29: 問曰。既常求無念實想者。緣何事。諸經即說
1279b01: 布施持戒人天之福。豈不是有念法耶。因何
1279b02: 得不同而有差別。令一切學人狐孤疑不信
1279b03: 　答曰。汝莫不信。汝不解事。佛說布施持戒人
1279b04: 天之福者。為眾生多在妄想。佛無量善巧方
1279b05: 便。隨眾生意說妄想法。誘引令趣大乘門。汝
1279b06: 今不信。即為引經來證也。法華經云。我此
1279b07: 九部法隨順眾生說大乘為本。又說云。十方
1279b08: 佛土中准有一乘法。且以假名字引道於眾
1279b09: 生。終不以小乘濟渡於眾生。又說云。勿親近
1279b10: 小乘三藏學者。又說云。唯此一事實餘二即
1279b11: 非真。又諸法無行經云。若人分別戒。是即無
1279b12: 有戒。若見有戒者。是即為失戒。據此而言。明
1279b13: 知佛說究竟門非說人無福。只是引眾生令
1279b14: 入佛惠。過去現在聖人說心得自在心得解
1279b15: 脫心得聖人者。此是三世諸佛大印破汝疑
1279b16: 也　問曰。諸佛若說一乘。教化諸眾生故。如
1279b17: 今總得悟。何須更說惑亂眾生。豈不得罪過
1279b18: 也　答曰。汝莫起此意。諸佛大慈悲故。所
1279b19: 為眾生落三惡道者眾。所以聞方便門為說
1279b20: 六波羅蜜。波羅蜜者。布施持戒忍褥。行此三
1279b21: 事得離三惡道人天來往。精進禪定智惠。行
1279b22: 此三事得離生死苦。當來成佛　問曰。過去
1279b23: 諸佛說三乘。為當現在諸佛說三乘　答曰。
1279b24: 過去現在未來說佛總說　問曰。以何義理
1279b25: 而得知耶　答曰。法華經云。若且讚佛乘。眾
1279b26: 生沒在苦。不能信此法。破法不信。故墮於三
1279b27: 惡道。我寧不說法。疾入於涅槃。尋念過去佛
1279b28: 所行方便力。我今所得道亦應說三乘。明
1279b29: 知過去諸佛並說三乘引道於眾生令入於一
1279c01: 乘　問曰。何者是一乘　答曰。心是一乘
1279c02: 　問曰。心云何知是一乘　答曰。可見心空無
1279c03: 所有。即是一乘　問曰。了見心空無所有是
1279c04: 一乘者得聖耶　答曰。得聖　又問曰。有凡耶
1279c05: 答曰。亦有凡　問曰。凡與聖有異無異　答
1279c06: 曰。並無異也。若悟朝凡暮聖。不悟即六道受
1279c07: 生　問曰。今言悟時何物　答曰。悟心　問
1279c08: 曰。凡心聖心是一是二　答曰。是一　云何
1279c09: 是一　答曰。了見性清淨從本以來無染無著。
1279c10: 即知是一　問曰。何誰知無染無著　答曰。
1279c11: 心知無染　問曰。心云何知無染　答曰。三
1279c12: 世諸佛說心無形體畢竟不可得。是以得知
1279c13: 無染　問曰。既無形體。如何得知無染　答
1279c14: 曰。只為無形體。故知無染。若有相貌處所還
1279c15: 有染　問曰。前言說心。未審心總有幾心
1279c16: 　答曰。汝若悟一心不可得。汝若不悟即有若
1279c17: 干種心不可知數也　問曰。是凡心。何者是
1279c18: 聖心　答曰。汝若取相是凡心。離相即是聖
1279c19: 心　問曰。取相心及不取相心請示其要
1279c20: 　答曰。一切修道者若見來去心即是長矩心。
1279c21: 見好惡。見憎愛。見嗔喜。見邪正。見凡聖。見
1279c22: 自在不自在。見涅槃。見解脫。見不解脫。見
1279c23: 佛菩薩。見究竟不究竟。見知解不知解。見精
1279c24: 進。見禪定。見智惠等者。並是凡夫妄想心
1279c25: 也　問曰。如何是聖人心　答曰。不起一念
1279c26: 亦不見一物。即是聖人心也　問曰。禪師得
1279c27: 聖人心耶　答曰。我亦無得　問曰。既是無
1279c28: 得何有知耶　答曰。我今亦無得亦無知。是
1279c29: 故經云。無智亦無得。以無所得即是菩提薩
1280a01: 埵　問曰。此理究竟屬誰　答曰。一物不屬。
1280a02: 若有所屬。即生死輪迴。若無所屬。畢竟常
1280a03: 住　問曰。一切眾生皆以八識而轉不得自
1280a04: 在。云何是八識　答曰。所為眼耳鼻舌身意
1280a05: 末那賴耶是也。所言識者。以了別為義。如
1280a06: 眼與色相應之時意識於中分別。或時計好。
1280a07: 或時計惡。隨彼所計便有相生即薰於第七
1280a08: 末那之識。承此薰故遂即執取。轉薰於第八
1280a09: 識。所已積聚諸業種子得名為藏。眼識既然。
1280a10: 諸識亦爾。一切眾生業受報者。先將藏識展
1280a11: 轉成因作未來三業。所已因因想乘果果不
1280a12: 絕。終還六道受生死苦。是以未能了心者即
1280a13: 被八識惑亂也。所言此八識者。謂本有以云
1280a14: 為因。藉現在緣而起。造作因緣和合。還欲
1280a15: 生未來之因。今欲斷除不令生者。當正觀之
1280a16: 時了眼識從何而得。為從色得。為從眼得。
1280a17: 為從心得。若從心得。盲人有心。云何不能
1280a18: 生。於眼識。若死人有眼。云何不能分別於色。
1280a19: 若從色得。色即頑礙無知。如此眾緣不能獨
1280a20: 辨了心之時乃知。眼見色時眼因緣空。眼緣
1280a21: 既空。即是色空。若了此三事體空即無分別。
1280a22: 以無分別故意識分別而無分別。七識欲執
1280a23: 而無所執。八識藏中更無薰習。雜染種子以
1280a24: 無種子。更不愛生死。湛然常住。不為生之所
1280a25: 生滅之所滅　問曰。佛有三身從何而得
1280a26: 　答曰。佛三身者從八識而得。由轉八識得成
1280a27: 四智。就此四智束成三身。此乃從因至果。有
1280a28: 此三身差別　問曰。云何義故而得知耶
1280a29: 　答曰。因眼識耳識鼻識舌識身識此五識以
1280b01: 為妙觀察智。第六意識成所作智。第七末那
1280b02: 識為平等性智。第七阿賴耶為大圓鏡智
1280b03: 　問曰。此四智者有何義故而作是說　答曰。
1280b04: 用前五識亦云五根。其五根者即惠門照觸
1280b05: 前境而無妄染。所以將此五識以為妙觀察
1280b06: 智。第六意識者亦云意根。是智門當須懃
1280b07: 覺。覺云便淨。與法相應。真俗齊觀成就智
1280b08: 惠。轉意成惠。惠照能明。識無分別。轉智成。
1280b09: 是名成所作智　第七末那識者。更無執取
1280b10: 自然無憎無愛。以無憎愛故一切法悉皆平
1280b11: 等。故云平等性智。第八阿賴耶識藏中即空。
1280b12: 雜染種子悉皆清淨。猶如明鏡懸在於空。一
1280b13: 切萬像悉皆中現。而此明鏡終不作念言。我
1280b14: 能現像。像亦不言。我從鏡生。無能無所。故
1280b15: 說此智名為大圓鏡智　問曰。四智既爾。云
1280b16: 何三身　答曰。大圓鏡智以為法身。平等性
1280b17: 智以為報身。成所作智及妙觀察智以為化
1280b18: 身　又問曰。以何知之而作是說　答曰。據
1280b19: 今時現在而言。具定一切無漏功德圓滿義
1280b20: 足。猶如世間明鏡現眾面像而無分別。故說
1280b21: 此知以為法身。妄心既盡。平等性成萬行成
1280b22: 就。以為報身。六根無染廣度眾生。自離離
1280b23: 他。令他同解而修因。故以化身　問曰。一切
1280b24: 眾生令欲求佛。三身之中先修何身　答曰。
1280b25: 經云。所說從平等法身流出報身。從此報身
1280b26: 流出化身。從此化身流出三藏等教十二部
1280b27: 經。以是義故先修法身。言法身者所為妙有
1280b28: 妙無中道正觀。若悟此理即是法身。以見法
1280b29: 身即知自身心從無始世來常違法故。既見
1280c01: 法以即須懃。懃用意無間自然清淨。順於如
1280c02: 故久如不以。如心既成。是為報佛。所以法
1280c03: 身本有報身修行。化身者。經云。現種種身名
1280c04: 化身　問曰。佛三身既爾。云何是三寶　答
1280c05: 曰。佛三身者亦云三寶。所謂佛寶法寶僧寶
1280c06: 　問曰。三寶即有幾種　答曰。若具釋而言。
1280c07: 有三種三寶　問曰。云何名三　答曰。一體
1280c08: 三寶。別相三寶。住持三寶　問曰。云何一體
1280c09: 三寶　答曰。真心體覺性清淨。名為佛寶圓
1280c10: 滿義足具有恒沙功用。名為法寶。功用之義
1280c11: 一體一味。名為僧寶　問曰。云何別相三寶
1280c12: 　答曰。別相者即此自身。名為佛寶。亦能隨
1280c13: 機授藥自欲修行。名為法寶。四大五蔭和合
1280c14: 不相違。皆名為僧寶　問曰。何名住持三寶
1280c15: 　答曰。住持者。所謂善能扶上接下事事清
1280c16: 平。名為佛寶。隨意言說聞者歡喜。名為法寶。
1280c17: 在於眾中萬行不違善巧方便能和一切不相
1280c18: 諍論。名為僧寶　問曰。云何稱之為寶　答
1280c19: 曰。此第一義者不在內外亦無中間。無有秤
1280c20: 量無直無價。即喻而言。名三寶。若也有價不
1280c21: 名為寶。故說如意無價寶珠是也　問曰。老
1280c22: 經云。佛道為而無不為。此義云何　答曰。佛
1280c23: 道本自無為。眾生起我見如須彌。而則有為。
1280c24: 此義非意所知非心所惻。證者了知。但能有
1280c25: 功。一時大悟　問曰。經云一切法皆從此經
1280c26: 出　答曰。經者心也。心能表一切。行人修習
1280c27: 圓照無礙。無上正道因是發明。諸佛如來始
1280c28: 則自修。終則化物無法不□。故云皆從此經
1280c29: 出　問曰。經云荷擔如來此義云何　答曰。
1281a01: 汝但反照於性。不住於常。反悟無身。誰受荷
1281a02: 負。深達般若廣為人說。是即荷負正法擔運
1281a03: 勝義。令諸眾生成就功德。故云荷擔如來
1281a04: 　問曰。經云。如來度眾生。此義云何　答曰。汝
1281a05: 自了眾生正性本來清淨。六根起相。煩惱病
1281a06: 生。觀生本空。有何可度。是故若言如來度者。
1281a07: 即著我人眾生受者　問曰。金剛般若波羅
1281a08: 蜜多經者。此義如何　答曰。金剛者是色心。
1281a09: 般若者清淨也。波羅者彼岸也。密者到也
1281a10: 　又問曰。不取於相如如不動　答曰。汝心若起
1281a11: 有去有來。即有為法皆是不安之相。汝心不
1281a12: 起即無來無去即無為法。無為法中動不動俱
1281a13: 離。是即常住。故稱如如不動　問曰。溫室經
1281a14: 云。具其七物洗浴眾僧獲福無量。其福意義
1281a15: 請為表示　答曰。經云。所說者實不虛也。汝
1281a16: 若具七物洗浴者。即須內外相應德福無量。
1281a17: 汝離燒炭火溫淨水清灰操豆楊枝蘇膏內衣
1281a18: 等七物先浴者。若常弄心性縱放貪嗔。呵打
1281a19: 是非令他聲淚俱下。即是出佛身血。常行三
1281a20: 塗業。如此洗浴者猶如洗塹。泥盡應休。但
1281a21: 身心清淨不起貪嗔。自然平等即離分別。已
1281a22: 分別水洗。一切塵垢或足清淨　問曰。此
1281a23: 三毒之心若為對治。成就六波羅蜜　答曰。
1281a24: 汝須心勇猛精進對三毒發其三誓願。誓斷
1281a25: 一切惡。對於嗔毒。誓修一切善。對於癡毒。誓
1281a26: 一切眾生。對於貪毒。以能斷能修著。會於
1281a27: 心三毒。制成三聚淨戒。次明下心者。即便對
1281a28: 於五蔭發五種下心者。一誓觀一切眾生作
1281a29: 賢聖想自身作凡夫想。二者誓觀一切眾生
1281b01: 作國王想自身作百姓想。三者誓觀一切眾
1281b02: 生作師僧想自身作弟子想。四者誓觀一切
1281b03: 眾生作父母於自身作男女想。五者誓觀一
1281b04: 切眾生作曹主想自身作奴婢想。六波羅蜜
1281b05: 者亦云六度。布施持戒忍辱精進禪定智慧
1281b06: 等。對其六六根清淨。六道不生內外無著自
1281b07: 然布施。即攝檀波羅蜜。善惡平等俱不可得。
1281b08: 即攝尸波羅蜜。境智和會違害永盡。即攝忍
1281b09: 辱波羅蜜。大寂不動萬行自然。攝精進波羅
1281b10: 蜜。繁興妙寂法身自現。攝禪波羅蜜。妙寂
1281b11: 開明無有變異究竟常住不著一切。攝般若
1281b12: 波羅蜜。是名六波羅蜜。梵言波羅蜜。漢言達
1281b13: 彼岸也　問曰。俗流向來問答皆是量起心
1281b14: 生惱亂。禪師布施歡喜不有小疑。未敢由意。
1281b15: 恐致勞煩　禪師答。汝若無疑不須強問。法
1281b16: 無得答問。即有法高下。無問無答是法平等。
1281b17: 若廣求見解。即失本道。亦與汝心中作所知
1281b18: 障。令汝心起破□。若也實有疑滯。即須懃
1281b19: 問。皆是證真　問曰。楞伽經云。遠離覺所覺。
1281b20: 此義云何　答曰。覺念不生其心安泰　問
1281b21: 曰。弟子雖是俗人。心識早已入道。曰文今聞
1281b22: 師說皆是正真無上菩提。誓願志成心無退
1281b23: 轉。頓斷世緣心神六識併在無所。一心專念
1281b24: 渴仰。聲淚俱下。不能自止。領解暫愧不勝悲
1281b25: 泣。五內當惟心中痛切自恨。多劫已來迷此
1281b26: 真理。不因禪師悲。蒼生無由可悟。故云。大
1281b27: 解脫論。作此論者。若合聖意。一切眾生同露
1281b28: 此福。若也不合聖意。願罪消滅如有非人不
1281b29: 可傳之。恐將傍毀破法之慧。若有實覺福重
1281c01: 之人。傳□□與悕惜大道之法。不可輕示。不
1281c02: 得翻諍論。唯是默心。自知妄念不生我所
1281c03: 心滅。
1281c04: 大乘開心顯解脫論
