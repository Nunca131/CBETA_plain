0892b01: 閑居編第十八
0892b02: 宋孤山沙門　智圓　著
0892b03: 善惡有餘論
0892b04: 易曰積善之家必有餘慶積不善之家必有餘殃舊
0892b05: 說謂善惡延于子孫故曰餘殃餘慶也而世共疑之
0892b06: 且瞽積惡而有舜禹之餘慶勛華積善而有朱均
0892b07: 之餘殃何聖言之無徵邪以無徵言以訓人是誘人
0892b08: 嚮惡而倍善也豈聖人之意邪故牛僧儒作善惡無
0892b09: 餘論謂積善慶於身積不善殃於身俱無餘也理則
0892b10: 美矣奈何反聖人之經乎聖人言有餘僧儒言無餘
0892b11: 非反而何吾觀聖人之言聖人之旨若仰青天而
0892b12: 白日非不明也由先儒瞽說雰而翳之使僧儒之才
0892b13: 往往未見其旨而惑其言也請揚搉而陳之夫餘殃
0892b14: 餘慶之說蓋繫於己巳不繫於子孫也何哉且士有履
0892b15: 仁義盡忠孝者之謂積善也豈但享福於一朝其實
0892b16: 垂令名於百世也垂令名於百世非餘慶邪其悖逆
0892b17: 殘賊者之謂積惡也豈但速禍於一朝其亦垂醜名
0892b18: 於百世垂醜名於百世非餘殃邪抑又積善之大者
0892b19: 唯堯舜乎人到于今以天下之善歸之而堯舜之善
0892b20: 未必若是之極也故曰博施濟眾堯舜其猶病諸今
0892b21: 以天下之善悉歸之餘慶之驗也積惡之大者非桀
0892b22: 紂邪人到于今以天下之惡歸之而桀紂之惡未必
0892b23: 若是之極也故曰紂之為惡不如是之甚也今以天
0892b24: 下之惡悉歸之餘殃之驗也噫聖人之言之旨微而
0892c01: 顯哉先儒誤傳於前故使驅逐舊說者流而忘反僧
0892c02: 孺雖知善惡不可延於子孫而皆不察說者之非而
0892c03: 於聖言故論之以杜詭說如謂不然以俟君子。
0892c04: 周公撻伯禽論
0892c05: 禮記曾子問曰周公相踐阼而治抗世子法於伯禽
0892c06: 欲令成王之知父子君臣長幼之道成王有過則撻
0892c07: 於伯禽所以示成王世子之道也鄭康成云以成王
0892c08: 之過擊伯禽則足以感喻焉吾謂周公無撻伯禽之
0892c09: 事也蓋傳之者濫耳漢儒因而妄錄焉非聖師仲尼
0892c10: 之所述也康成隨而妄注焉非七十子之徒面受聖
0892c11: 旨也請試論之夫周公大聖也治其家有治國之道
0892c12: 故能刑于四海訓乎萬世也罰者必以罪賞者必以
0892c13: 功不畏強禦不侮鰥寡是聖人之用心也於民乃爾
0892c14: 況於己巳子哉是故聖人意誠而後心正心正而後身
0892c15: 修身修而後家齊家齊而後國治國治而後天下平
0892c16: 且伯禽傳體也苟無辜而受撻是周公自撻於己巳身
0892c17: 也苟成王日十其過則伯禽十受其撻百其過則百
0892c18: 受其撻嗚呼伯禽無辜受撻其狂濫無告者何甚乎
0892c19: 周公知無罪而撻之其欺心亦何甚乎夫瞽瞍之虐
0892c20: 舜未如是之甚也何哉夫瞽瞍實不識舜之賢且聖
0892c21: 也以情之所惡故虐之耳周公知伯禽之無罪又非
0892c22: 情之惡但以成王有過故撻以威之者則虐於瞽瞍
0892c23: 遠矣豈聖人之用心哉。
0892c24: 生死無好惡論
0893a01: 予中庸子寢疾于床其手足也將啟其神爽也將亡
0893a02: 而乃怡然無悶以道自強客有問予疾者避席而起
0893a03: 握手而語曰夫人好之大者莫若生乎惡之大者莫
0893a04: 若死乎予觀子也於生似無所好於死似無所惡予
0893a05: 也惑敢問中庸子喟然歎曰大哉問居吾語汝野哉
0893a06: 世人唯知惡其死而不知惡其生可不大哀乎何居
0893a07: 音基楚語夫枝必有根流必有源噫生者不曰死之根源
0893a08: 乎既有其生安得無死生也人之始死也人之終物
0893a09: 既有始終人故有生死故涅槃曰功德黑闇妹相
0893a10: 隨有智主人二俱不受此則不受其生故無其死矣
0893a11: 且夫春必有冬晝必有夜其有好春而惡冬好晝而
0893a12: 惡夜豈不大愚乎生死者亦猶春冬晝夜也何所好
0893a13: 惡哉故莊周曰以無為首以生為脊以死為臗故知
0893a14: 有無死生乃一體也豈可存其脊而去其臗耶吾以
0893a15: 此觀之故於生無所好於死無所惡也抑又吾年四
0893a16: 十有七矣比夫顏子不曰天壽乎苟有期之壽比
0893a17: 于容彭輩亦殤子耳高下之相形長短之相傾蒙音尨
0893a18: 茸乎豈有止足哉吾無顏子之賢而壽且過之敢有
0893a19: 不足之心耶然此皆域內之說非吾域外之旨也吾
0893a20: 欲談之將恐中士在乎存亡之際下士聞之則大笑
0893a21: 之也客曰願聞域外之說以袪蒙予曰夫天理寂
0893a22: 然曾無生滅之朕乎妄情分動遂見去來之矣譬
0893a23: 夫以清淨目觀晴明空唯一精都無瑕翳苟瞪目
0893a24: 勞視則狂華亂生華既有生而亦有滅愚者無故好
0893b01: 華生而惡華滅而不知華本自無好惡之心是徒勞
0893b02: 耳故楞嚴曰皆由不知常住真心性淨明體用諸妄
0893b03: 想此想不真故有輪轉又曰尚無有生欲何名滅又
0893b04: 曰生滅去來本如來藏蓋謂此也吾又以是觀之故
0893b05: 於生無所欣於死無所怖也客曰美哉言乎夫至當
0893b06: 歸一精義無二我將稟子之言踐而行之而子之兩
0893b07: 說予誰適從予曰夫諸佛常依二諦說法吾敢違之
0893b08: 哉吾前之說俗諦也後之說真諦也吾以真俗求之
0893b09: 而見於生不足可欣於死不足可惡又以二說交
0893b10: 戰於胸中而真諦勝子思吾兩說隨其所得足可以
0893b11: 治心矣雖孟子有言曰魚亦吾好也熊掌亦吾所好
0893b12: 也二者不可兼捨魚而食熊掌矣爾果能捨俗諦之
0893b13: 魚食真諦之熊掌者不亦美乎爾其勉之客霍然驚
0893b14: 視且曰未之聞也敢不寤寐思之使至斯道也於是
0893b15: 再拜于下循墻而去乾興改元之歲正月五日予中庸子有疾弗瘳乃口占斯
0893b16: 文命門人雲卿者筆之。
0893b17: 福善禍淫論
0893b18: 傳曰福善禍淫或者謂驗之於事則為善而召禍為
0893b19: 惡而致福亦多矣其鬼神之無靈耶格言之近誣耶
0893b20: 故論以辨之以示昧者夫世所謂禍福者以富貴崇
0893b21: 高安康壽考之謂福也貧賤側陋刑戮短折之謂禍
0893b22: 也苟惡人之享富貴善人之處貧賤則反覆而懷疑
0893b23: 必謂鬼神之無靈格言之近誣矣蓋庸人之情也夫
0893b24: 君子之謂禍福者異乎哉為仁者有大順之顯名垂
0893c01: 于億載之下雖童子婦人猶知貴而好之非福如何
0893c02: 豈以一世貧賤側陋刑戮短折之為禍也夷齊實貧
0893c03: 賤矣而曰伯夷叔齊賢人也比干實刑戮矣而曰商
0893c04: 有三仁焉顏回實短折矣而曰回也三月不違仁由
0893c05: 是後世聞其名愛之如父母斯謂福善也為不仁者
0893c06: 有至惡之顯名垂于億載之下雖童子婦人猶知賤
0893c07: 而惡之非禍如何豈一世富貴崇高安康壽考之謂
0893c08: 福也商受齊景實富貴崇高矣而謂之獨夫受又曰
0893c09: 無德而稱焉其安康壽考者不可勝說咸以不仁不
0893c10: 道使後世聞其名者賤之如禽獸斯謂禍淫也嗚呼
0893c11: 以億載之美名使人從而尊之不愈乎一世之富貴
0893c12: 耶億載之惡名使人從而卑之不愈乎一世之貧賤
0893c13: 耶故世所謂禍福者得其小者近者君子所謂禍福
0893c14: 者得其大者遠者也詩云愷悌君子求福不回者吾
0893c15: 謂求大者遠者也或曰箕子陳五福則子無取耶曰
0893c16: 以仁義而直富壽者其誰曰不然乎以不仁而幸富
0893c17: 貴者吾無取焉仲尼所謂不義而富且貴於我如浮
0893c18: 雲孟盂子曰以不仁而處大位是播醜於眾人之上也
0893c19: 矧箕子五福其五者曰攸好德且所好在德而獲富
0893c20: 壽康寧考終命者豈不偉與孟盂子云修天爵而人爵
0893c21: 從之是也以無德而幸富貴康寧考終命者吾無取
0893c22: 也故嚮謂福有大小遠近者蘊乎五中也噫吳太宰
0893c23: 以阿君受賂於世則富貴矣人到于今賤之必謂
0893c24: 之讒賊也伍員以忠諫致死於世則刑戮矣人到于
0894a01: 今貴之必謂之忠賢也而布在祀典享血食之不暇
0894a02: 福善禍淫之驗其昭昭乎其昭昭乎若為善而享富
0894a03: 貴為惡而受貧賤者何必論為。
0894a04: 
0894a05: 閑居編第十八
