0600c17: 
0600c18: 
0600c19: 南宋元明禪林僧寶傳卷四
0600c20: 
0600c21: 道場辨禪師
0600c22: 禪師諱明辨。吉安州俞氏之子。說法於郡之道場山。
0600c23: 以正堂自號。據令端方。毫不苟貸。每緇素入山請法。
0600c24: 必令先具香設拜佛眼遠和尚。然後受謁。謁者悚然。
0601a01: 有問。語默涉離微。如何通不犯。辨曰。橫身三界外。獨
0601a02: 脫萬機。前曰。秖秪如風穴道。長憶江南三月裡。鷓鴣啼
0601a03: 處百花香。又作麼生。辨曰。說者箇不唧漢作麼。曰。
0601a04: 嫩竹搖金風細細。百花鋪地日遲遲。曰。你向甚麼處
0601a05: 見風穴。僧曰。耳裡眼裡絕蕭洒。曰。料掉沒交涉。又問。
0601a06: 如何是佛。辨曰。無柴燒猛火。如何是法。曰。貧做富裝
0601a07: 褁如何是。僧曰。賣扇老婆手遮日。如何是一喝如金
0601a08: 剛王寶劍。曰。古墓毒蛇頭帶角。如何是一喝如踞地
0601a09: 獅子。曰。空笑點頭。如何是一喝如探竿影草。曰。石
0601a10: 人拍手笑呵呵。如何是一喝不作一喝用。曰。布袋裡
0601a11: 頭。如何是向上事。曰。鋸解秤錘。如何是和尚栗棘
0601a12: 蓬。曰。不答此話。曰。為甚麼不答。辨大笑曰。吞不進。吐
0601a13: 不出。辨機要精悍。每經旬掩室。即近侍罕得見進。然
0601a14: 其章訓痛絕。名根不把翫不暴用。故及門皆三二十
0601a15: 載。韜神晦。諸方有盛名者。率聞而欽畏之。暮年上
0601a16: 堂云。猛虎口邊拾得。毒蛇頭上安排。更不釘樁搖櫓。
0601a17: 回頭別有生涯。婆子被我勘破了。大悲院裡有村齋。
0601a18: 又上堂。以杖左卓云。三十二相無此相。右卓云。八十
0601a19: 種好無此好。僧繇一筆。成誌公。露出草稿。又卓杖
0601a20: 顧眾曰。莫懊惱。直下承當休更討。下座。歸方丈。跏趺
0601a21: 而化。火後得舍利。塔於仙人山。雪堂。見辨達磨贊乃
0601a22: 嘆曰。當今滿目珠璣。慰我白首。獨有此耳。其詞曰。昇
0601a23: 元閣前。洛陽畔乖張。皮髓傳成話。隻履無
0601a24: 處埋藏。不是一番寒徹骨。怎得梅花撲鼻香。
0601b01: 贊曰。辨公初至少林。立雪遺跡。乃至隕涕。及出世。
0601b02: 必指人知其得法源委。昧者往往以世諦失之。擇
0601b03: 乳在鵝王也。當時佛眼門下。作略逸。獨於辨公。俱
0601b04: 嗟不及。嗚呼熠熠赤幟。皎皎白眉。千秋節合。其揆一
0601b05: 也。
0601b06: 烏巨雪堂行禪師
0601b07: 禪師名道行。號雪堂。處州人也。其父葉公常遊禪社。
0601b08: 自稱見獨居士。以積厚流光而生行。行生而岐嶷。壯
0601b09: 克節儉絕笑。俚愛博施。葉公謂行曰。中無主不立。
0601b10: 外不正不行。此語宜終身踐之。聖賢事業備矣。行茂
0601b11: 年不樂。與諸子伍。乃依普照英禪師得度。英有鑑裁。
0601b12: 舂汲樵。必使行董之。行乘間參請不倦。無所得辭。
0601b13: 英參佛眼。因與高菴竹菴。同得究竟法。方是時。佛果
0601b14: 佛鑑人滿大江南北。而佛眼下諸賢。多馳化於浙水
0601b15: 東西。是以東山法道大闡於三佛。高菴初在龍門時。
0601b16: 骨鯁寡交獨喜。行盤桓不間。嘆曰。稠人廣眾中。鄙
0601b17: 者多。識者少。鄙者易習。識者難親。果能自奮於其間。
0601b18: 如一敵萬。庸鄙之習。力盡真挺特。沒量漢也。行感佩
0601b19: 其言。如雪之事巖頭。故終其身未不舉高菴之
0601b20: 為人。行居薦福。謂眾曰。我佛眼老人。住龍門時。龍象
0601b21: 滿席。尚自潸然太息。以為終愧老東山也。今山僧復
0601b22: 愧老人倍倍耳。其流涕太息。可勝道哉。行雖寓名山。
0601b23: 去就如流雲。聞妙喜之子博山本有賢操。遂達郡守
0601b24: 吳公。以本住持薦福。行遷烏巨。為終焉計。及門者有
0601c01: 且菴仁退菴休晦菴光輩。俱為懿範。行老且病。汪喬
0601c02: 年王十朋來往問道。行答不厭頻。謂十朋曰。金堤
0601c03: 千里潰於蟻壤。白璧之美罹於瑕玷。況無上妙道。非
0601c04: 特金堤白璧也。而貪欲非特蟻壤瑕玷也。要心之端
0601c05: 謹。行之精進。守之堅確。修之完美。然後可以自利而
0601c06: 利他也。又示喬年曰。識則識自本心。見則見自本性。
0601c07: 識見本心本性。正是宗門大病。一日召喬年。囑以後
0601c08: 事。沐浴更衣。跏趺而寂。闍維。齒舌不壞。五色舍利。
0601c09: 所至處。人皆獲之。塔於西寺。
0601c10: 贊曰。濟下宗師。如鉅鹿鏖兵。萬夫辟易。壯矣。行公去
0601c11: 臨濟。其世十三番。為名葩秋月。人人得而就之。經云。
0601c12: 具足優婆夷。得菩薩無盡福得藏解脫門。能於小器
0601c13: 中。隨諸眾生種種欲樂。出生種種美味珍奇。悉令充
0601c14: 足。其行公之謂耶。
0601c15: 慈化普菴肅禪師
0601c16: 普菴禪師。名印肅。政和乙未冬。生於袁州宜春。余姓
0601c17: 肅生。祥光燭天。蓮生道周。異香遠馥。襁褓中即善世
0601c18: 言。夢異僧點其胸曰。汝他日當自省去在。即寤白母
0601c19: 王氏。視胸有赤點。如含桃狀。王氏恍悟初徵。遂捨肅
0601c20: 於壽隆寺。師事沙門賢公。賢授以法華經。肅曰。諸
0601c21: 佛玄旨。貴悟於心。數墨循行。何益乎道。賢大驚。以大
0601c22: 器期之。遂遣行。侶戒修謁牧菴忠於溈山。度嶺。望
0601c23: 叢谷中。有跨黃犢人。近之則忠公所跨者虎也。修擬
0601c24: 避。肅下腰包。進前不審。忠微笑以手西指。令其前行。
0602a01: 將及寺門回望。惟忠公杖而來。失虎所在。二人具
0602a02: 威儀。請益於忠。忠曰。何遲乎。望汝久矣。肅進曰。萬法
0602a03: 歸一。一歸何處。忠以拂示之。肅有省。時年二十九矣。
0602a04: 歸壽隆。袁州尹夢金甲人告曰。普菴大士。行道時至。
0602a05: 言訖。天光五色。尹驚異。適劉長者亦感異徵。捐資鼎
0602a06: 建大伽藍。袁尹俾物色於壽隆。請肅主之。號曰大慈
0602a07: 化寺。肅既居慈化。楮衣糲食。不沾席。十有二年。一
0602a08: 日誦華嚴論。至達本忘情知心體合。通身汗流。乃大
0602a09: 聲示眾曰。我今親契華嚴法界矣。李公長者。於此大
0602a10: 經之首。痛下一椎。擊碎三千大千世界。如湯消雪。不
0602a11: 留毫髮。許於後進作得滯。普菴一見。不覺吞五
0602a12: 千四十八卷。化成一氣。充塞空。方信釋迦老子出
0602a13: 氣不得之句。然後破一微塵。出此華嚴大經。含法
0602a14: 界。無理不收。無法不貫。便見摩耶夫人是我身。彌勒
0602a15: 樓臺是我體。善財童子是甚茄子。文殊普賢是我同
0602a16: 參。不動道場周法界。悲涕歡喜踴躍無量。大似死
0602a17: 中得活。如夢忽醒。良久云。不可說不可說又不可說。
0602a18: 即說偈曰。不成團擘不開。何須南嶽又天台。六根
0602a19: 門首無人用。惹得胡僧特地來。復謂心齋圓通二子
0602a20: 曰。達本情忘知心體。合汝作麼生會。二人各以頌呈。
0602a21: 肅不諾。乃引聲長吟。以示之曰。先天先地。何名何樣。
0602a22: 阿曼陀無物比況。觸目菩提。自是人不肯承當。且輪
0602a23: 迴滯名著相。圓融法界無思無想。廬陵米不用商量。
0602a24: 血纔通。便知道擊木無聲。打空盡成金響。又曰。
0602b01: 庭立雪一場敗缺。了無為當下休歇。百千圍但
0602b02: 只者孤圓心月。不揩磨鎮常皎潔。無餘無欠。無聽無
0602b03: 說。韶陽老只得一橛。十聖三賢聞舉著。魂消膽裂。惟
0602b04: 普菴然寂滅。俄有異僧。名稱道存。雪而來。肅大
0602b05: 喜。互相徵詰。棒喝交馳。心心密契。存合爪嘆曰。師再
0602b06: 來人也。大興吾道。非師而誰。乃指雪書頌而別。於是
0602b07: 肅大唱佛眼宗旨。其師牧菴忠觀水磨。發明心要
0602b08: 於佛眼拂下。後以白木劍。迫死心禪師。死心引頸
0602b09: 而笑。忠作舞而出。故馮濟川曰。佛眼磨頭悟法輪之
0602b10: 常轉。死心室內容慧劍以相揮。忠出入江湖。人莫測
0602b11: 之。宣和間。湘潭大旱。禱雨不應。忠躍入龍淵。呼曰。業
0602b12: 畜當雨一尺。雨隨至。時以佛僧目忠。肅既見忠後。亦
0602b13: 以神異。利濟含靈。藏汙耐垢。不知有己巳。演釋談章。
0602b14: 旋天地。轉陰陽。世盛傳之。布於弦譜。而弭災焉。至其
0602b15: 異跡。不可勝紀。有問曰。師修何行業。而得此三昧。肅
0602b16: 當空一畫云。會麼。曰。不會。肅曰。止止不須說。歸宗賢
0602b17: 禪師曰。慈化乃吾黨黃鍾也。惜哉時流獨傳其跡耳。
0602b18: 肅道滿異。義學竊疑。其宗趣莫詳。肅憫而說偈曰。
0602b19: 蒼天蒼天。悟無生法。談不說禪。開兩片皮。括地該天。
0602b20: 如何是佛。十萬八千。一日書偈方丈西壁云。乍雨乍
0602b21: 晴寶象明。東西南北亂雲深。失珠無限人遭劫。幻應
0602b22: 權機為汝清。乃結跏趺坐。令侍者鳴鐘眾集。瞑目而
0602b23: 逝。時乾道己已丑年。七月二十一也。
0602b24: 贊曰。荻葦之間。病鳥棲焉。六合之外。曲士藐焉。故肅
0602c01: 公現三頭六臂。而傳持祖道。其心良苦矣。悠悠者獨
0602c02: 以神通見推。則公之大慈悲願足乎否邪。
0602c03: 天竺堂仁禪師
0602c04: 禪師名守仁。號堂。洛陽人也。少持重。寬夷好學。初
0602c05: 依東京奉先沙門。宣和間。試經於慶基殿得度。往來
0602c06: 三藏譯經所。諦窮經論。每游刃膠結之隊。恢有餘地。
0602c07: 故互稱曰。酥酪仁焉。於宗門語句。則曰。按黑豆法也。
0602c08: 何足為奇。然疑周金剛蜀之杰士。胡得苴之甚耶。
0602c09: 當是時。佛果勤公居天寧。天寧參頭則有宗杲端裕
0602c10: 曇玩等。擇木寮則有樞密徐俯侍郎李彌達輩。禪風
0602c11: 大盛。仁益疑。乃攝衣探之。值挂牌入室。仁默自計曰。
0602c12: 若有所長則得。倘違吾教乘。自當別有議論在。佛果
0602c13: 知仁在側。乃召仁。問曰。依經解義。三世佛冤。離經一
0602c14: 字。即同魔說。你還湊泊得麼。仁擬引對。佛果以鐵如
0602c15: 意迅擊之。因墜一齒。仁以手抹血。大悟。因太息曰。一
0602c16: 人發真歸源。十方世界悉同消殞。以為一時表法之
0602c17: 詮。安知實有此等境界。至於清淨本然云何忽生山
0602c18: 河大地。不是其人。大難承當。繇是師資契合。住後每
0602c19: 瞋。學者滯於奇妙言句。獨以毒棒。出沒江湖。著其聲。
0602c20: 易服過武林。訪圓覺講主。值其陞堂。勾引經文。反
0602c21: 覆浩浩。仁從傍失笑。講主下座。請仁曰。上座高隱何
0602c22: 處。仁曰。長行粥飯僧。安有定處。曰。適來上座致笑。非
0602c23: 我說與經有違乎。仁曰。違雖未違。合則未合。曰。上座
0602c24: 能明此義否。仁曰。明則不明。背不背。講主即請仁
0603a01: 陞座剖判。仁即躡履而登。舉經中道。居一切時。不起
0603a02: 妄念。於諸妄心。亦不息滅。住妄想境。不加了知。於無
0603a03: 了知。不辨真實。以手空指曰。會麼。庭前栽萵苣。萵苣
0603a04: 生火。火生蓮花。蓮花結木瓜。木瓜纔劈破。撒出
0603a05: 白油麻。參。講主徹見圓覺宗旨。不從人得。即散席南
0603a06: 行。仁為人。不務名。不苛察。輪蹄輳集。罕見其面。衲子
0603a07: 至。不時進謁。然機要險絕。旦過堂無宿客。淳熙甲午。
0603a08: 召入內廷。上問曰。朕披法典。襄州龐蘊奇士也。問
0603a09: 馬祖。不與萬法為侶。是甚麼人。祖云。待汝一口吸盡
0603a10: 西江水。即向汝道。蘊於言下領會。爾師圓悟頌云。一
0603a11: 口吸盡西江。栗棘殺老龐。當陽若也吞得。管取海
0603a12: 內無雙。禪師可中更出手眼。剖朕夙衷。仁對曰。秤錘
0603a13: 搦出油。閒言長語休。腰纏十萬貫。騎上楊州。上大
0603a15: 贊曰。寶覺云。一塵飛而翳天。一芥墮而覆地。安樂處
0603a16: 切忌許多骨董。直須死無量劫偷心乃可耳。仁
0603a17: 公以經論鳴世。偷心正熾。及遇本色作家。一擊而絕
0603a18: 骨董。即家珍也。忌云乎哉。但其前後垂機。所謂浪子
0603a19: 憐鄉客。杯翁愛醉人者。非也。
0603a20: 瞎堂遠禪師
0603a21: 瞎堂禪師者。名慧遠。生眉山之彭氏。為圓悟禪師之
0603a22: 晚子也。圓悟復領昭覺時。年老。乃以化柄屬之門賢。
0603a23: 其門賢已巳播海內矣。以故摩竭之令。復行於昭覺。而
0603a24: 遠新從靈崖來。靈崖為徽禪師所居。得起鐵拂為首
0603b01: 座。敲唱黃龍宗旨。遠事之二載。於徽言下。得其概焉
0603b02: 然起首座。屢誘掖之。遠無留意。乃抵昭覺。侯十日。始
0603b03: 得通謁於悟公。公與語大奇之。嘆曰。吾道未衰也。許
0603b04: 遠得非時入室。遠每大跪請益。公但笑曰。將謂吾老
0603b05: 矣。故如此著急耶。遠屏氣自失。不敢進言。一日聞舉
0603b06: 龐居士不與萬法為侶因緣。大徹其旨越眾進問曰。
0603b07: 淨空無一物。赤骨立貧無一錢。戶破家殘。乞師
0603b08: 賑濟。公曰。七珍八寶一時拏。曰賊不入謹家之門。公
0603b09: 曰。機不離位。墮在毒海。遠便喝。公以拄杖擊禪床曰。
0603b10: 喫得棒也未。遠又喝。公連喝兩喝。遠作禮趨而去。自
0603b11: 此機發莫禦。叢林共加其號。為鐵舌遠。遂與元布袋
0603b12: 輩齊名。紹興間。嵋守請居象耳山。不赴。未幾圓悟順
0603b13: 世。遠勃然起曰。芳躅云亡。繼之者誰。高臥北。顧可
0603b14: 得耶。扁舟出峽。抵淮南開化龍蟠。遷瑯琊。繇瑯琊遷
0603b15: 普濟。繇普濟遷定業。繇定業遷光孝。歷十八載。名輩
0603b16: 歸之。僧問。即心即佛時如何。遠曰。頂分丫角。非心非
0603b17: 佛時如何。曰。耳墮金環。不是心。不是佛。不是物。又作
0603b18: 麼生。曰。禿頂修羅舞柘枝。又問。浩浩塵中如何辨主。
0603b19: 遠曰。木杓頭邊鐮切菜。莫便是和尚為人處也無。曰。
0603b20: 研槌撩飥。又問。不與萬法為侶。是甚麼人。遠曰。
0603b21: 踏轆轤。曰。菴裡人為甚不知菴外事。遠曰。拄杖橫挑
0603b22: 鐵蒺藜。又問。昔有一秀才。作無鬼論。論成。鬼叱曰。爭
0603b23: 柰我何。意作麼生。遠以手斫額曰。何似生。曰。祇如五
0603b24: 祖以手作鵓鳩嘴曰。谷孤孤。又且如何。遠曰。自領出
0603c01: 去。曰。東山水上行。明甚意旨遠曰。初三十一不用擇
0603c02: 日。曰。十二時中如何用心。遠曰。蘸雪喫冬瓜。其機海
0603c03: 無涯。約多類此。又過南嶽寓南臺。是時璉禪師住龍
0603c04: 王。與方廣行公。皆月菴高弟。道著湖湘。私相語曰。此
0603c05: 間壁立萬仞。遠來何所措足乎。故請陞座。設三十餘
0603c06: 問。皆從上訛。險節關。遠畢之。辭旨超倫。璉等
0603c07: 屈服。欲以名剎居遠。遠不顧。東隱天台。來往國清護
0603c08: 國鴻福三寺。乾道丁亥。平江守以虎丘迎遠。又奉旨
0603c09: 歷崇光靈隱二處。孝廟常召見。咨詢法要。加號佛海
0603c10: 禪師。名儒日遶座下。以居士身而嗣法者。則有內翰
0603c11: 曾開知府葛郯。郯號信齋。聞遠發揮即心即佛之案。
0603c12: 有省。而呈頌曰。非心非佛亦非物。五鳳樓前山突兀。
0603c13: 陽影裡倒翻身。埜狐跳入金毛窟。遠曰。公見處只
0603c14: 可入佛。難入魔在。郯愕曰。何也。遠曰。何不道金毛跳
0603c15: 入野狐窟。郯乃領旨。曾開字天遊。久升圓悟大慧之
0603c16: 堂。聞風來訪。故問曰。如何是善知識。遠曰。露柱燈籠。
0603c17: 兒狗子。曰。為甚贊即歡喜。毀即煩惱。遠曰。侍郎曾
0603c18: 見善知識否。開變色曰。三十年參方。何言不見。曰。向
0603c19: 煩惱處見。向歡喜處見。開擬議。遠喝之。開復擬進語。
0603c20: 遠搖手曰。開口底不是。開愧汗透重襟。遠召曰。侍郎
0603c21: 向甚處去也。開猛省踴躍。說偈曰。咄哉瞎驢。叢林妖
0603c22: 孽。震地一聲。天機漏洩。有人更問意如何。拈起拂子
0603c23: 劈口截。遠笑曰。也秖秪得一橛。妙喜在嶺南。因閱遠語
0603c24: 錄。大駭曰。老師暮年有子如是耶。遂以圓悟所付法
0604a01: 衣。寄贈之。於是江湖以為。遠公見超妙喜云。一日忽
0604a02: 示眾曰。淳二年。閏季秋九月旦。處莫出頭。冷處
0604a03: 著眼看。明暗不相干。彼此分一半。一總作貴人。教誰
0604a04: 賣柴炭。向你道。不可毀不可贊。體若空沒涯岸。相
0604a05: 喚相呼歸去來。上元定是正月半。時都下喧傳。頗疑
0604a06: 之。遂達上聽。至期無疾。陞座如常。然士庶競集。上亦
0604a07: 密遣中使。伺起居。遠命侍者。並赴堂。及齋畢。寢室窅
0604a08: 然。白氣氤氳。侍者入帷。見猿行者手捧卷莊立榻前。
0604a09: 遠已巳化矣。急取行者手卷視之。乃辭世偈也。偈曰。
0604a10: 折秤錘。掀翻露布。突出機先。鴉飛不度。四眾殷留十
0604a11: 日。受朝廷最後之供。其顏不少異也。年七十四。坐五
0604a12: 十九夏。遠公素蓄一黑猿。馴知人意。名曰猿行者。亦
0604a13: 悠然脫去。其小師道濟及緇素。奉遠公塔於寺之烏
0604a14: 。亦葬猿行者於其側焉。
0604a15: 贊曰。姬氏曰貞勝者也。余考佛海提唱。如赤帝子斷
0604a16: 蛇。而神姥夜號。其出沒縱橫。與五祖演公類也。此妙
0604a17: 喜寧不望風而駭焉。
0604a18: 湖隱濟顛書記
0604a19: 書記禪師。出浙東天台李氏貴族。名道濟。母夢吞日
0604a20: 而孕。娩時紅光燭室。國清本禪師。以為法中之寶。摩
0604a21: 頂而讖之。濟年十八。走靈隱。見瞎堂遠公。遠即為濟
0604a22: 斬髮。未逾年。神悟絕倫。遠為印可。然濟性狂簡。出入
0604a23: 僧堂。每大言忤眾。眾以濟犯規。白遠。遠曰。禪門廣大。
0604a24: 豈不容一顛僧耶。自後常出冷泉亭。與少年撲跤。或
0604b01: 狂歌酒肆。或去呼猿洞。引猿同翻觔斗。或葷酒。污
0604b02: 看經處。主事復白遠。遠惟以顛僧保護之。是以呼為
0604b03: 濟顛云。遠公歿。濟之顛酒愈甚。寺不容住。遂挂搭淨
0604b04: 慈。淨慈德輝長老。奇濟行履。以書記延之。然終不能
0604b05: 忍酒。淨慈之眾。亦短濟於輝前。輝之曲護亦如瞎堂。
0604b06: 書記常私遊十六聽朝官之門。毛陳二太尉。日以香
0604b07: 醪饋之。人不敢非。書記醉則賦詩千百言。言超意表。
0604b08: 識者尚之。一晚醉臥十里松寺。主令人扶歸。憨睡
0604b09: 下。初夜分忽起遶廊。狂呼火發。眾以為顛。中夜羅漢
0604b10: 堂璃火。延幡寺。輝公乃留偈。承光化去。書記
0604b11: 遂請嵩少林主方丈。嵩之賢書記亦如輝公。書記則
0604b12: 曲設靈機。而夢感朝廷。不二載。萬礎千楹。頓還舊觀。
0604b13: 又以兩廊影壁未就。欲達臨安新任王安撫而成之。
0604b14: 嵩止曰。不可。我聞王公微時。常投齋僧寺。業被寺僧
0604b15: 所賣。王公怒。題寺壁曰。遇客頭如鱉。逢齋項似鵝。今
0604b16: 凡見僧皆恨。汝干之可得耶。眾亦阻之。書記笑而唯。
0604b17: 徑投府前。值王公陞堂。書記則探頭引望。王公大怒。
0604b18: 令陰執擬笞之。書記曰。吾乃淨慈書記濟顛僧也。有
0604b19: 段因緣。惟閣下能省。特來計較耳。公亦微聞濟顛詩
0604b20: 酒之名。意稍解。書記遂以王公昔年題壁事。造玅語
0604b21: 諷之。王公大笑。留濟公。宿內衙。濟公徐以影壁意扣
0604b22: 之。王公遂捐鈔三千貫。以懺前非。濟公之演化無礙。
0604b23: 約類如此。至若釋結弭災。遊戲三昧。異跡饒剩。不勝
0604b24: 述也。一日入城訪舊。與張提點。飲酒賦詩。歸便臥疾。
0604c01: 嵩下安樂堂。問公。公撫榻謝曰。慚愧。乃請嵩為沈萬
0604c02: 法披剃。萬法為人誠重。事公有年。公隨命萬法。報諸
0604c03: 詩酒故檀。即沐浴跏趺書偈。瞑目而逝。太尉朝官俱
0604c04: 赴淨慈。諸山宿德畢集會。送者千萬人。至虎跑寺前。
0604c05: 茶毗。獲無數舍利。回至淨慈寺前。有二行僧。謁嵩
0604c06: 曰。某甲適從六和塔過。遇濟公。寄書一緘僧鞋一雙。
0604c07: 嵩大驚曰。濟公終時。我以此鞋。易其敝屣。對眾啟緘。
0604c08: 其辭懇切。計二百零九言。紙餘又附頌曰。看不著。錯
0604c09: 認笊篱是木杓。昨夜三更月正西。麒麟撼斷黃金索。
0604c10: 幼年曾到鴈門關。老少分明醉眼看。憶昔面前當一
0604c11: 箭。至今猶是骨毛寒。只因面目無人識。又往天台走
0604c12: 一番。又旬餘。有錢塘差使。過天台山下。會濟公。復寄
0604c13: 來詩二首。又後五十年。有范村人。送木料於淨慈。言
0604c14: 近屬濟公所化。
0604c15: 贊曰。濟公徹樞旨於瞎堂言下。遂以格外玄機。混俗
0604c16: 同塵。或嘲風弄月。發明佛祖心宗。時不。以顛僧目
0604c17: 之。幸也。及示化天下。始同稱公。為不可測人。豈非末
0604c18: 後實效光明之被於萬物也。博矣。於戲鑑公生平。若
0604c19: 非賢聖應世。求不巧盡拙。生亦不可得也。
0604c20: 
0604c21: 南宋元明僧寶傳卷四
