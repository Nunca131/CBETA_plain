0062b01: 
0062b02: 
0062b03: 
0062b04: 
0062b05: No. 955
0062b06: 復宗集下
0062b07: 
0062b08: 東掖白蓮　與咸　述
0062b09: 教證方便塵沙
0062b10: 辨淨土修證
0062b11: 教證
0062b12: 荊溪有云前之兩教教證俱權圓教教證俱皆是實
0062b13: 別教教權證實意稍難曉人多迷之是故今家借用
0062b14: 地論教證之義以消別門遂有約行約說四種之相
0062b15: 原乎山家借用者止為別教教權證實非位難明以
0062b16: 地論中教道是權證道是實義頗相當可以借用而
0062b17: 為判釋因例諸教當分行位亦有權實義皆可通故
0062b18: 義例云教證二道本在別教亦可通用乃分二意約
0062b19: 說約證所以通用者教證二道也乃分二意者別教
0062b20: 之中須明四種也舊來先達說此甚多明之者寡予
0062b21: 於此義遲疑甚久因思而得乃見舊來云云之論皆
0062b22: 所未然舊來分別約行教證皆以地前為教登地為
0062b23: 證約說教證莫不皆云為地前說一教始終名約說
0062b24: 教道說十地法名約說證道雖各行章藻但約行教
0062c01: 證并約說教道眾皆同之唯約說證道或云說十地
0062c02: 圓融或云說十地隔歷此為異爾今之所論與昔永
0062c03: 殊以經論明之以祖文考之方見今說得乎正當今
0062c04: 此先且考覈舊說灼見未是方顯今義與祖文合且
0062c05: 如別教從始至終五十二位而談四種者以地前為
0062c06: 約行教道登地為約行證道及乎約說教證又以說
0062c07: 一教始終為約說教道說十地法為約說證道夫如
0062c08: 是祇是三種有行位可收以地前地地上分三種故一種是通途
0062c09: 說法約說教道說一教故是則只消借三種來判別門行位何
0062c10: 用約說教道耶則見借此一種用判何位有何功能
0062c11: 只如諸教如來說法莫不皆為初心之人說其本教
0062c12: 始終行位亦須盡是約說教道又何但四教行位如
0062c13: 此只如如來一代說法大藏之中經律論等莫不皆
0062c14: 是如來金口所宣菩薩聖人代佛宣說行位智斷應
0062c15: 須皆是約說教道以其無非盡為初心之人說行位
0062c16: 等法故何其不達之甚曾不少作如此思惟而考覈
0062c17: 之乎非但今家借用無功亦見地持說義通謾而非
0062c18: 簡要何用借為又只如約說證道既以一教始終皆
0062c19: 是約說教道則十地已巳在其中又以十地為約說證
0062c20: 道則如來兩番說法耶亦使諸位義皆兩屬諸師所
0062c21: 以有作十地圓融者有作十地隔歷者意以兩番說
0062c22: 法而分二義以謂約說教道說十地隔歷約說證道
0062c23: 說十地圓融為欲於一行位分其二義不免須作此
0062c24: 釋推其病源在乎不曉二種名目而謂約行者從行
0063a01: 人履歷邊得名約說者從如來說法邊得名因茲錯
0063a02: 解致使所說行位判攝遂成訛謬此病來久後人循
0063a03: 習認非為是曾不省悟四教之中莫非說法莫非履
0063a04: 行何故此義獨在於別雖皆例通別本正用凡論教
0063a05: 義先正其名名或不正於義成壅須知籤云前文約
0063a06: 行後文約教輔行云一者約行二者約說義例云約
0063a07: 說約證故知諸文於約行教證或云約行或云約證
0063a08: 從有人歷位修行有人證果故云約證於約說教
0063a09: 證或云約教或云約說從但有其教無人歷位無
0063a10: 人證果有其說以誘物機故云約說非謂取如來
0063a11: 說法而為約說也但是教門方便權設其說謂之約
0063a12: 說若於二種名目不正附名說義悉皆顛錯若解約
0063a13: 說但是有教無人則教證之道斯過半矣既知此已巳
0063a14: 方可與論四種行位配對別教五十二位以消別門
0063a15: 坦然明白約行教證者地前屬教登地屬證此如玄
0063a16: 籤輔行明文分之顯然可見人皆共許略無所惑約
0063a17: 說教證者人多迷之故今須以行位分定乃驗昔說
0063a18: 皆所未達須知以十地始終為約說教道以玅覺一
0063a19: 位為約說證道方見以此四種教證判釋別教一教
0063a20: 行位不相混濫是則於別教中約行教證是真似義
0063a21: 則以地前與登地對論約說教證是分極義則以十
0063a22: 地與玅覺對論約行約說既各有其位次分齊則免
0063a23: 一位義有兩屬且如何見約說教證從地上去不涉
0063a24: 地前祖師明文非不白直有眼之者顯然自迷今為
0063b01: 指出今義有歸籤云依教道義以四悉檀說登地法
0063b02: 名為教道故知初地已巳上仍存教道輔行云二者約
0063b03: 說為地前說始終屬教此則明以地上之法而為教
0063b04: 道不涉地前昔人皆於輔行之文錯解始終為一教
0063b05: 始終故成謬妄殊不知所謂始終者乃十地始終非
0063b06: 一教始終也何以知之今引地論本文照之方見今
0063b07: 說誠為得旨地論中金剛藏菩薩從三昧起說十地
0063b08: 法有二十句第十一句云又有菩薩十地始終故論
0063b09: 中云所謂得菩薩十地始終此根本始終乃至十義始
0063b10: 終論文明說十地始終非一教也豈非此等明文以
0063b11: 十地為約說教道籤云故知初地已巳上仍存教道正
0063b12: 此之謂也何曾以約說教道通地前人不見之便以
0063b13: 一教始終而消其文幾許誤哉往往人見有仍存之
0063b14: 說便認地前已巳是教道地上仍存豈非一教始終皆
0063b15: 為約說教道殊不曉荊溪意謂地前是約行教道地
0063b16: 上自是證道今以十地猶屬約說教道豈非地上仍
0063b17: 存教道耶乃見地前為約行教道地上為約說教道
0063b18: 愈更分明約說證道指玅覺位者此如籤云若說十
0063b19: 地已巳證之法即證道也既云已巳證且指誰是已巳證十
0063b20: 地之人等覺一位或有或無諸文開合今置不論正
0063b21: 指玅覺果人為已巳證十地之者但請研詳已巳之一字
0063b22: 乃見今立符文合義何以知之又玅玄云道場所得
0063b23: 法即證道明義道場所得豈非玅覺乎即輔行中斷
0063b24: 十二品無明名為玅覺此等正是約說證道豈有斷
0063c01: 十二品無明之佛耶從別教說佛但只斷十二品爾
0063c02: 自初地同圓從實證說初地即同初住故知地上已巳
0063c03: 去但有其教無行證人從此則以十地為教道玅覺
0063c04: 為證道既實無人但有其教此等行位皆成設若
0063c05: 教若證皆名約說也只為別教權實難明故借彼義
0063c06: 以消別門方見四種借義有功從來先達昧之久矣
0063c07: 知此義者出自於今非謂自矜乃合祖意嗟乎此旨
0063c08: 祖師甚明人何自暗今既獲見豈不歡欣故知一家
0063c09: 借彼四種用判一教且無位位兩屬之過又無借義
0063c10: 無功之咎仍無諸教濫通之失請學教者試以公心
0063c11: 而考詳焉問約說教道既約十地始終是則初地應
0063c12: 是約說教道之始且約行證道又是初地豈非一地
0063c13: 仍有兩屬若謂不然應約說教道只可談九地始終
0063c14: 不應云十答此之一位乃一教之進否圓別之分岐
0063c15: 誠不易解人多迷之借彼判釋深有所以由初心
0063c16: 稟教以十二品無明盡為極果之位以初地一品為
0063c17: 分果之證及乎入地一品纔亡洞見圓理初地即是
0063c18: 初住雖同初住以從地前歷位修證而來且從期心
0063c19: 實證以說乃是別教證道之位若從入地同住即屬
0063c20: 圓初住人非復受別初地之職則初地一位亦是無
0063c21: 人還成設是故此位仍屬教道故止觀云因中有
0063c22: 教行證人果上但有其教無行證人若破無明登初
0063c23: 地時即是圓家初住位非復別家初地位也初地尚
0063c24: 爾況復後果輔行云初地尚無何況後果初地入住
0064a01: 此為正文於教道文不須疑也是故初地從教道邊
0064a02: 亦實無人得云十地始終從證道邊得是別人來入
0064a03: 此位證道之言其實同於初住受稱可宜思之方識
0064a04: 教證問若以有教無人為約說教證且前二教果佛
0064a05: 亦是有教無人亦應得是約說證道耶答教證二道
0064a06: 本為別教教權證實所以借用若例諸教亦可通用
0064a07: 有約行教證也更以義求果佛亦可通是約說證道
0064a08: 以亦無人從因修證今所不爾者非教證借用之正
0064a09: 意故以前教果本是一佛垂為三今且借用以釋
0064a10: 別教教權證實用判行位權實之相餘非其要何用
0064a11: 借為人不見之便以四種教證例通四教者未達斯
0064a12: 旨也又見義例之文亦可通用乃分二意便以四教
0064a13: 一通四種者迷茲之文也如前已巳釋今亦通用者
0064a14: 教證二道以判權實也分二意者正語別教之中約
0064a15: 說約行也思之可知問約說證道權耶實耶若云是
0064a16: 權玄文借彼兩種以證實部若云是實既但有教無
0064a17: 行證人如何是實答舊說皆云約說證道說十地圓
0064a18: 融如神智玄云約說證道能說之人是圓教佛所
0064a19: 說之法是圓融法所被之人是別向圓修人元師隨
0064a20: 釋云約說證道被別地前住行向位圓實機發如來
0064a21: 應之故說十地圓融之法被而接之倫師精微云復
0064a22: 有一類地前宜聞證道圓融附昔所稟十地隔歷點
0064a23: 示圓融稱為約說證道此等所說皆云說十地圓融
0064a24: 之法是實以今所判照之其可得乎則全未識約說
0064b01: 之旨唯假名湛師有云四種教證三種是權一種是
0064b02: 實唯約行證道是實約說證道亦應是權若爾何以
0064b03: 證實有二義故一者以權證實故特云借若一向是
0064b04: 實何須云借二者相帶為證故云及以證道然此一
0064b05: 說能知三權一實猶勝諸師然亦不識約說證道是
0064b06: 玅覺位似是而非今所不取諸師所論全然無識若
0064b07: 謂為圓修人說圓融法何名入地自證權門自開耶
0064b08: 若謂是被接人是何等接若圓接別應說圓教五十
0064b09: 二位圓融之法何用十地圓融耶若是別接正如荊
0064b10: 溪破云成別接別如此被接三接不收故知昔說一
0064b11: 何顛倒須知約說證道既是玅覺有教無人亦屬權
0064b12: 攝所以引證實部者且附彼部以兩證是實兩教是
0064b13: 權以借彼義用證實部亦是且依諸教分極之義乃
0064b14: 以果證為實故得引證爾但得今意以分教證無往
0064b15: 不達問輔行但明三種不論約說證道其義乃略籤
0064b16: 文備明四種何以指之云備如輔行答舊釋此妨
0064b17: 說者甚多或云互有廣略或云名略文廣皆不得
0064b18: 約說教證之旨所以異說應知輔行亦明四種如云
0064b19: 破十二品無明名為玅覺此即約說證道昔人不曉
0064b20: 此之一種位在玅覺不識輔行四種教證備全妄生
0064b21: 穿鑿若得此意四種義全引文又廣所以籤文以略
0064b22: 指廣何所致疑亦不用此妨以此而知荊溪秉筆坦
0064b23: 然明白何曾曲人自不曉遂失祖意問止觀云別
0064b24: 教止觀亦頓亦漸初心知中故名亦頓涉方便入故
0064c01: 名亦漸亦頓之頓圓中耶但中耶若云但中非今頓
0064c02: 義若謂圓中初心之人如何能知輔行云前之三教
0064c03: 不知圓理故也此義如何答舊來多云知但中也中
0064c04: 道法體與圓中同故云亦頓近有人云不然此云知
0064c05: 中名亦頓者正約漸頓止觀以簡偏圓須以圓中為
0064c06: 頓別教初心義應兩種有稟教之初心有初地之初
0064c07: 心今約初地亦云初心例如初住名初發心住今此
0064c08: 乃指初地知中證道同圓名為亦頓故止觀次文云
0064c09: 進破無明入初地證道是頓也輔行云前三不知圓
0064c10: 理者稟教之初心也止觀前後以初地為頓者即
0064c11: 初地初心也然此一說一往聞之似如可采釆細而覈
0064c12: 之大有失旨違文背義者多矣此不識別教教旨
0064c13: 致於別教教義難明先明別教教旨次點示佗失且
0064c14: 別教者別圓兩教同詮中理亦談三諦亦破無明亦
0064c15: 顯三德亦知百界分身作佛亦解一中無量無量中
0064c16: 一此教初心稟教之者便解五十二位功德所說法
0064c17: 門非不圓玅如華嚴會同聞佛說承稟佛旨但有次
0064c18: 第不次第之殊遂分兩教斯別人解之不到不及
0064c19: 於圓遂成別教只如古來諸師所解三身三德非不
0064c20: 圓玅今家乃以不談性具盡判屬別所以爾者荊溪
0064c21: 云但知果上融通不知眾生理本雖知圓融一多相
0064c22: 即不思議理乃謂將來果上有此功勳不知初心與
0064c23: 果地一不解果法全在因心所解圓融期心初地使
0064c24: 此圓融遂成隔歷雖有即名而無即義雖解中道判
0065a01: 之成但教權故以中道在初地顯故但理實故所解
0065a02: 中道圓融一如故中從理實是同故名亦頓從教權
0065a03: 是但故名亦漸別教教旨不易研詳每見學人凡說
0065a04: 別教所謂但中者如雲外月似出水華往往將別教
0065a05: 人所解法門不及通教以通教人解知即空不待
0065a06: 盡即知諸法當體幻便解即空豈可別教詮中道
0065a07: 理不及即空一何可嗟須曉別圓兩人同一座席同
0065a08: 聞佛說不思議理同稟中道雙照雙遮三德三身無
0065a09: 不洞解所以分兩教者以此玅德期心在果方乃能
0065a10: 證所以此教所有圓玅非因心法有此不到遂成別
0065a11: 人所修之行成次第行此教之旨人多迷之次點佗
0065a12: 失略有四非一無理可詮若謂初心知中指初地者
0065a13: 未審稟教之時詮於何理此人稟教以何為期無果
0065a14: 可望良亦可嗟若謂但中未審以何為但中耶如前
0065a15: 所論往往此人不及通教二公違輔行以輔行中釋
0065a16: 此乃云解頓行漸解但知於頓理而已巳行必經歷恒
0065a17: 沙劫數既曰解但知於頓理而已巳此是初地之解耶
0065a18: 稟教初心之解耶若云初地初地已巳證圓頓之理何
0065a19: 云解但知之而已巳驗知荊溪正約稟教初心但能知
0065a20: 此頓理而已巳未能依理頓行故云而已巳豈非的指初
0065a21: 稟之心料想此人不曾看至輔行之文作茲謬釋有
0065a22: 眼之人略會看讀纔見此文必知須以稟教初心而
0065a23: 為亦頓如何敻指初地為初心耶豈是止觀輔行之
0065a24: 文意乎故知此釋灼然謬妄三迷於止觀止觀簡於
0065b01: 偏圓凡有多向前約四句簡次約四法簡後約不定
0065b02: 等簡四句即以理教對簡故輔行中藏通即取設教
0065b03: 之意而得漸名別教即取解知頓理而名亦頓於四
0065b04: 法中有兩種四法初約教觀行證輔行云且約教證
0065b05: 二道以釋四法又云前之四法將於三法對證以簡
0065b06: 次則合觀入教三法對教以簡權實故知止觀約四
0065b07: 句簡乃以初心稟教便知初地證此頓理則教漸理
0065b08: 頓名亦頓亦漸次約教證方是至初地時證其實理
0065b09: 名為亦頓地前亦漸後之四法乃以有教無人以分
0065b10: 頓漸諸科各有一義以揀頓漸不可以四句一科貫
0065b11: 下而云初地為初心也豈非違止觀之文乎四失於
0065b12: 地位初心之言須指十信初稟而為初心如止觀次
0065b13: 文云通別中初心乃至後心對後心說初心須指始
0065b14: 初之心一家不曾以初地為初心公然違背妄作此
0065b15: 釋一何可笑須知此教亦頓之位固在初地初心能
0065b16: 知者指始初稟教之心便知將來初地之上有此頓
0065b17: 證期心於彼證圓融法是故指此以為後果後果之
0065b18: 言通至玅覺皆在初心之所期指也故知此釋誠無
0065b19: 所取自人過莫大焉教證之說人多異論由
0065b20: 不達別教教旨今之所辨義符祖意後之賢達必有
0065b21: 藻鑑。
0065b22: 方便
0065b23: 法華方便品人或問云文談真實題標方便何總別
0065b24: 之不貫昔來說者異論紛然廣立義門各盈章藻予
0065c01: 每於此研味思究求其諸說曲而不直未合佛祖一
0065c02: 貫之意細而求之果見經文不標真實特題方便深
0065c03: 有所以若標真實見經中總別不貫何者釋迦世
0065c04: 尊從大通佛所為此一類結緣中間種種調熟經無
0065c05: 量劫施種種化誘之攝之用無數慈悲權巧覆護來
0065c06: 至今日方得此類心已巳淳熟聞佛所說不起毀謗方
0065c07: 暢如來出世本懷所施功力今日成就不至唐喪豈
0065c08: 不歡喜而暢悅之故至于今將欲授記先乃稱嘆方
0065c09: 便之功敘述昔來誘攝之力是故此經乃是算數孔
0065c10: 目故曰吾從成佛以來種種因緣譬諭言教無數方
0065c11: 便引導眾生五佛章中一一皆云無數方便以方便
0065c12: 力於一佛乘分別說三令入佛慧是我方便諸佛亦
0065c13: 然是故如來殷勤稱歎所稱歎者非歎真實乃歎方
0065c14: 便善巧之功不易成就經文品初歎方便云其智慧
0065c15: 門難解難入門即方便隨宜所說意趣難解亦是方
0065c16: 便品末嘆云諸佛法如是以萬億方便隨宜而說法
0065c17: 故知一品始終皆是稱嘆方便題中從此所嘆方便
0065c18: 為方便品經文雖說所顯真實推功由方便之力
0065c19: 得至於此在昔正用施設之時隱覆秘護不令覺知
0065c20: 住於化城自謂真實今日聞說方知如來機變巧用
0065c21: 省悟昔日所證非真是我等咎非世尊也自非如此
0065c22: 善巧化用何由今日獲大利益方知如來真大導師
0065c23: 誘引一切令入佛慧是則佛所稱嘆乃是嘆方便之
0065c24: 功機所感激亦是荷方便之化因於方便得契真實
0066a01: 方便之功實難思議是故殷勤之所稱嘆此是經家
0066a02: 玅會佛心品標方便不亦宜乎何得乃云文談真實
0066a03: 總別不貫更借世間譬諭顯之如世良將受國重任
0066a04: 提百萬師敵除強虜百萬之眾性命死活國家大事
0066a05: 社稷存亡皆在主將一人之手苟或計謀不深智略
0066a06: 不廣適時所用機不密如何可以當茲重任或小
0066a07: 不利所害非輕殆乎一且破虜滅敵立大功勳成國
0066a08: 大事保全師眾存定社稷主將之心豈不歡慶而快
0066a09: 悅之功既立矣堪對廣眾稱嘆權謀施此機巧能成
0066a10: 大事前來正當運謀之時機密所用決不可泄既已巳
0066a11: 成巧方可對眾稱揚讚嘆如孫臏減韓信旗張
0066a12: 祿隱名陳平反問之類皆上將善巧機密能與國家
0066a13: 安定業在佛亦爾然佛不思議化故不可以世間
0066a14: 小事而惻聖用為未了者借事比□佛為機緣施善
0066a15: 巧破魔軍當正用時機密隱祕不令覺知今既成功
0066a16: 來至法華賞功付業曰方便即顯真實方便有顯
0066a17: 實之功是故殷勤之所稱嘆從此題品可不偉哉何
0066a18: 得以總別不貫而興難辭經家儻或以真實題品反
0066a19: 成總別不貫今山家以三種釋方便甚合佛旨雖有
0066a20: 三種以三教而為方便三教是一今昔有殊在昔
0066a21: 用此施設化誘隨機契用謂之法用若非此用何由
0066a22: 今日得入實相指此三教為入實門謂之能通在昔
0066a23: 雖用機全不知今日顯說始知方便雖指三教名為
0066a24: 方便此方便體即是真實故此方便受祕玅稱昔日
0066b01: 將一以為三今日知三全是一從三題品故云祕玅
0066b02: 方便乃即一之三亦如良將用此機巧當正用時隨
0066b03: 宜施設謂之法用若非此謀何由獲功謂之能通既
0066b04: 已巳獲功對眾稱歎昔之所用既能成功從今題品故
0066b05: 以祕玅而釋題名正是今日所嘆方便今所嘆者無
0066b06: 別方便即是前來所用善巧故此三釋以三教而
0066b07: 為方便前二可釋昔經後一正當今品方便有顯實
0066b08: 之功特題今品名為方便斯乃天台解釋玅合佛心
0066b09: 深符經意豈可與夫古師所謂照常無常內靜外變
0066b10: 者而同日耶仍知今之所說亦豈與夫舊人章藻淺
0066b11: 陋之論而駕耶然則舊來亦見疏文節節皆云方
0066b12: 便有顯實之功故從方便以題品但謂方便即是真
0066b13: 實從絕待以標名雖標方便意則全標真實由權
0066b14: 便是實欲使機緣見此方便即作實真而解此乃善
0066b15: 論之者作如此釋故有名體俱不轉之說若以上來
0066b16: 玅意挌之此等但得三一同體之義殊未見如來所
0066b17: 以稱歎殷勤之旨經家標品之意請明眼人試為詳
0066b18: 考若夫約三種而論開顯據諸文而釋題名昔人章
0066b19: 藻已巳自詳備今但患其舊來所說未合經旨佛意祖
0066b20: 意將恐沈埋故略舉提免致乾沒願同道者共開方
0066b21: 便之門深造實相之府。
0066b22: 塵沙
0066b23: 稟吾佛之法立造修之行必以三觀治三種惑證三
0066b24: 諦理顯三德身此為至要天台一宗立四種教判攝
0066c01: 一代行理智斷無不備盡竊疑之教為能詮理為
0066c02: 所詮理必有三藏通二教同詮真理別圓二教同詮
0066c03: 中理其如俗理無教可詮何也又竊疑之惑既有三
0066c04: 界唯內外界內則以見思為因界外則以無明為因
0066c05: 其如塵沙何界所攝是則塵沙通界內外然彼二惑
0066c06: 內外有限何故塵沙通內通外又聞先賢有以塵沙
0066c07: 牽生不牽生之論異諍紛然未能歸一於是考尋祖
0066c08: 文研究昔說果見祖文甚明昔人自昧唯玅宗鈔有
0066c09: 云見思重數如塵若沙只此二句深識惑體予於此
0066c10: 義不能自默試略辯之先敘昔說次復正宗昔有二
0066c11: 說一云牽生一云不牽生牽生者云見思惑牽同居
0066c12: 生塵沙惑牽方便生無明惑牽實報生據文句云若
0066c13: 無四住分段不生若無無知方便不生若無無明實
0066c14: 報不生不牽生者云塵沙障乎化導見思阻乎空寂
0066c15: 見思惑存牽三界生見思既破無明惑現潤方便生
0066c16: 無明之惑初破一品即生實報驗知塵沙無牽生義
0066c17: 前所據文乃是三惑對土之說以由陳如有無生義
0066c18: 三惑是生無此三惑即三無生故以塵沙以對方便
0066c19: 非謂塵沙牽方便生有難者云若謂塵沙無牽生者
0066c20: 何故四念處云無量取相感無量生死無量塵沙招
0066c21: 無量果報無量無明受無量報身既云招無量果報
0066c22: 豈非牽方便生有釋者云所謂招果報者非謂牽招
0066c23: 實造果報乃是菩薩出假化物破塵沙惑入生死境
0066c24: 起同事攝權受果報故有此云耳此乃近代名師作
0067a01: 如此釋其徒傳習以為高論予憐其暗昧若此待
0067a02: 示正宗方見佗謬次復正宗須知塵沙無別惑體全
0067a03: 以見思藥病方法名為塵沙何以知之故止觀所示
0067a04: 出假有三謂知病識藥授藥方法知病者知一切眾
0067a05: 生見思之病知見思根本知見思因緣久近重數等
0067a06: 識藥者有世間藥有出世間藥有出世上上藥授藥
0067a07: 方法者須能觀機隨病與藥先須自能曉了藥病亦
0067a08: 能了達授藥方法應病與之令佗欣樂隨服而治若
0067a09: 能了達知病等三名破塵沙此三不了名之為惑以
0067a10: 由見思有通有別故塵沙惑有內有外若能分別通
0067a11: 見通思授藥與治破界內塵沙若能分別別見別思
0067a12: 授藥與治即破界外塵沙故知塵沙無別惑體即指
0067a13: 善能分別見思藥病等相名破塵沙菩薩既以利物
0067a14: 為先所以習學恒沙佛法廣為眾生分別藥病雖於
0067a15: 界外無明未破亦能學習四種四諦十六門假至地
0067a16: 住時破一品無明方名真利益夫如是則塵沙惑者
0067a17: 乃佗人分上見思之病見思因緣見思久近見思重
0067a18: 數及治見思之藥也所以不能牽生者我自見思先
0067a19: 已巳斷竟但未能分別佗人見思如何牽我之生耶故
0067a20: 知自己巳分上所有惑者唯見思無明二種能牽界內
0067a21: 外生欲亡此惑修空修中斷此二惑即自行功滿故
0067a22: 云自行唯在空中然於菩薩職在利佗始初發心菩
0067a23: 提為本眾生無邊誓願度脫稱此本故故須為佗分
0067a24: 別見思種種重數令一切人猒離生死永出輪迴若
0067b01: 也不能洞了此等見思法門坐在塵沙如何為物故
0067b02: 云塵沙障乎化導識此惑體唯有四明一人而已巳佗
0067b03: 所不達如此解會非但能識塵沙惑體亦見四教所
0067b04: 詮之理從自行入道故唯真中從出假化物故兼俗
0067b05: 諦即此自行而為化佗令佗依此四教二理之所修
0067b06: 習是故俗諦在四教分界內外在我名俗諦以破
0067b07: 塵沙在佗名空中以破二惑故知俗理在乎學習法
0067b08: 門為佗分別令佗治病破佗生死以佗不知此等是
0067b09: 病故招無量生死受無量果報所以塵沙一切眾生
0067b10: 名自己巳見思菩薩分上名塵沙惑人不見之便謂菩
0067b11: 薩以塵沙惑招自果報牽自生死者幾許哉若了
0067b12: 斯義四念處文煥然冰釋安可以入生死境起同事
0067b13: 攝而消彼文嗟乎此師何以弘演故前二說謂塵沙
0067b14: 牽生者全為失旨非但錯據無生之文亦乃未識塵
0067b15: 沙惑體無生之文如前所釋謂塵沙不牽生者雖知
0067b16: 塵沙無潤生義不知所以無之之旨由不曉此惑
0067b17: 無別自體惑體若正此理自明故知今家教所詮理
0067b18: 唯詮真中不詮俗諦惑所潤生界唯內外此理昭然
0067b19: 自行化佗教理智斷三觀三諦無不顯了其如諸惑
0067b20: 正習體相稍有所涉但痛昔來塵沙惑相罕能明之
0067b21: 欲顯四明玅宗正旨所以略示無益之論此不多及。
0067b22: 辯淨土修證
0067b23: 瑛法師淨土修證儀有云平等心佛無取無捨何
0067b24: 用捨此取彼答古今淆混試為陳之夫一代觀門
0067c01: 有其二種一者此方入道破惑證理無生觀也二
0067c02: 者求生淨土捨身為身有生觀也今且用彼天台
0067c03: 一家理觀對此十六觀經以辯二門不同之相。
0067c04: 彼以十境為境　此以十六為境
0067c05: 彼以十乘為觀　此以一心為觀
0067c06: 彼觀自己巳寂光　此觀同居寂光
0067c07: 彼求成智破惑　此求成業牽生
0067c08: 彼求真空無相　此求聖相現前
0067c09: 彼破一切五陰　此成淨土五陰
0067c10: 彼須遣蕩　此須取著
0067c11: 彼須平等　此須欣猒
0067c12: 彼是觀心　此是觀佛
0067c13: 彼是自力　此是佗力
0067c14: 彼無方所　此定西方
0067c15: 彼心住而不去　此心去而不住
0067c16: 彼則十境互發　此則十六漸成
0067c17: 彼則百乘互用　此則一心不易
0067c18: 彼以五陰為境境是生死幽暗之法以十乘理
0067c19: 觀研之能發九境魔事如楞嚴說皆由五陰故
0067c20: 有魔現是以諸經論傳凡明修觀須辨出魔
0067c21: 事恐其現時行人不識若生取著即落邪故
0067c22: 也。
0067c23: 此以彌陀為境境成果人清淨功德十乘行滿
0067c24: 永絕十境魔事是以淨土一門諸經論傳皆不
0068a01: 言有魔事故知但能依經作想心無邪念則聖
0068a02: 境現前光明顯發能破自己巳幽暗滅五陰生死
0068a03: 也。
0068a04: 問般舟觀佛與今何異答彼是先觀事境後修理
0068a05: 觀故觀彌陀猶如火聚不許取著例如羅漢先修
0068a06: 事禪後修無漏觀此經直觀事境而取往生例如
0068a07: 凡夫單修事禪求生梵天也問何故理觀不許取
0068a08: 著一切相邪答取著必牽生返背無生理云云。
0068a09: 崑山神濟一日持瑛法師修證儀示予且扣之以可
0068a10: 不之問予答之曰可則亦可然未至於全可也若一
0068a11: 向如瑛之論得不違佛祖之本意乎經有三輩九品
0068a12: 機有利鈍賢愚行有捷之逕達有遲疾之期若以
0068a13: 此為至談非但促靈鳳為拙鳩抑亦屈神光為爝火
0068a14: 有二不便一者違經二者背祖違經者經中有三種
0068a15: 修一者孝養父母奉事師長慈心不殺修十善業二
0068a16: 者受持三歸具足眾戒不犯威儀三者發菩提心深
0068a17: 信因果讀誦大乘至於三品生中上品生有三種心
0068a18: 一者志誠心二者深心三者回向發願心又有三種
0068a19: 眾生一者慈心不殺具諸戒行二者讀誦大乘方等
0068a20: 經典三者修行六念回向發願只如三淨業中發菩
0068a21: 提心必依四諦讀誦大乘該三大乘又如方等經典
0068a22: 豈專事行又如三種心志誠心大師疏以專實而釋
0068a23: 深心者以深理而言又引十地論深廣以釋則同聞
0068a24: 深不怖聞廣不驚聞非深非廣意而有勇又此三種
0068b01: 心正同淨名經直心是菩薩淨土深心是菩薩淨土
0068b02: 大乘心是菩薩淨土以心淨故則佛土淨直心即志
0068b03: 誠大乘即六念發願淨名疏釋豈同事行如何以淨
0068b04: 土求生一向為取著事相有生之心而為行法又以
0068b05: 單修事禪而生梵天為例得非違佛意之甚乎二者
0068b06: 違祖有三不便一者疏以修心玅觀感佛土淨為經
0068b07: 宗致則一心三觀為能修四種淨土為所到而專以
0068b08: 取著牽生為因其能感上品寂光之生乎二者疏以
0068b09: 一心三觀釋觀一體三身釋佛既以觀佛為行必舉
0068b10: 正收依舉主攝眾能修既深所證乃極雖通被四機
0068b11: 只從圓深判文之旨故佛之意故其一心三觀一體
0068b12: 三身是取著成業之行否三者大師十疑論專以生
0068b13: 無生性滅無滅跡令契無生方能感土終日取捨且
0068b14: 無猒欣終日求生未脫離豈是有生之法乎若以
0068b15: 事理二觀有生無生對分此彼兩土之行者深為失
0068b16: 旨佛經祖疏以事理兼修利鈍被據佛本意盡
0068b17: 欲以金臺攝引上品利生其奈機有利鈍之殊故生
0068b18: 有三品之別解第一義而以大乘真淨之心求生淨
0068b19: 土必得上生中下既鈍此理難皆事不獲已巳故於慈
0068b20: 心攝受不失令於事相專心亦可得生我國生我國
0068b21: 已巳經歷劫數方得見佛既機有未可故佛亦慈悲此
0068b22: 亦如來廣開方便攝此生故須上體佛心俯求機
0068b23: 種利鈍兼被事理陳則利機直坐金蓮中下須經
0068b24: 劫數利機雖終目欣猒未取捨中下於取捨之念
0068c01: 亦至無生須於事而達理於生見無生方能契佛
0068c02: 祖本心達往生逕路如何徑挺分別彼此克定有求
0068c03: 專在事門決令著相是則此經但為下根者設而無
0068c04: 上品之機經中所以備明九品意在見賢思齊瑛公
0068c05: 專執事修反使壓良為賤乃令一彈指頃得百千陀
0068c06: 羅尼者與夫滿十二劫方發菩提心者同日而語豈
0068c07: 非促靈鳳為拙鳩乎仍使如來玅力無緣大勳永無
0068c08: 攝生令人上品豈非屈神光為爝火乎在機既失其
0068c09: 高賢於應亦喪其玅德其可為學教之眼目修行之
0068c10: 要門者乎經中雖攝機寬廣大師從高深判經瑛特
0068c11: 去無生之文從有相之行深所不可大凡釋義寧可
0068c12: 以深收淺不可從淺失深此實大害故向為未全可
0068c13: 者也慈雲法師決疑行願云九品生相各有行類上
0068c14: 輩三品須解須行故文云汝行大乘解第一義即其
0068c15: 人也意令學者見賢思齊企金臺而高升唯玅觀而
0068c16: 是托若其中下之流六品生因只是精持禁戒行世
0068c17: 仁慈乃至下下品生本是惡逆十念精誠往生彼國
0068c18: 但能知有淨土盡可回心苟不然者寧容九品之差
0068c19: 降玅哉慈雲深達佛祖之意則無失機之咎瑛之所
0068c20: 論亦令高明之機同彼愚夫之習可不哀歟以慈雲
0068c21: 之文格瑛公之見得無慚色紹興辛未元宵書于崑
0068c22: 山慧聚寺普賢閣白蓮澤山叟與咸願與法界有情
0068c23: 同步金臺上品。
0068c24: 
0069a01: 全書二卷今傳下卷良錦美繡尺寸可珍故今梓
0069a02: 行觀君子有得全本見付幸甚。
0069a03: 元祿十七年歲次甲申初春穀旦且
