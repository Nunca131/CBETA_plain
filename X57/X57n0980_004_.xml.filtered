0762b12: 
0762b13: 
0762b14: 天台四教儀註補輔宏記卷四之上
0762b15: 
0762b16: 高麗沙門諦觀錄
0762b17: 南天竺沙門蒙潤集註
0762b18: 清比丘性權補輔宏記
0762b19: 清三寶弟子錢六菴較訂
0762b20: 天台嫡裔比丘諦閑編科參梓
0762b21: △二色界。
0762b22: 次色界十八天。分為四禪。初禪三天。梵眾梵輔大梵二禪三
0762b23: 天。少光無量光光音三禪三天。少淨無量淨淨四禪九天無雲福生廣果
0762b24: 已巳上三天凡夫住處修上品十善坐禪者得生其中。無想天外道所居。無煩無熱善見善現色究竟。已巳上五天
0762c01: 第三果居處。上之一十八天離欲麤散。未出色籠。故名色界。坐得禪定。故得禪名。
0762c02: 此段小註。略顯四禪九天。內外凡聖差降不同。并
0762c03: 結界禪二名所以也。
0762c04: 【□註】妙玄云。正報之身。是清淨色。非如欲界垢染色也。
0762c05: 十八天。此準上座部立。
0762c06: 【■記】此指部釋十八天總名也。言上座者。五分律云。
0762c07: 上更無人。名上座。毗尼母云。從無夏至九夏。名下
0762c08: 座。自十夏至十九夏。名中座。二十夏至四十夏。名
0762c09: 上座。
0762c10: 【□註】若薩婆多宗。唯立十六天。以梵輔大梵合為一。無
0762c11: 別處故。無想廣果合為一。身壽同故。若經部宗佛滅後四
0762c12: 百年初。從一切有部復出一部。名為經部。立義準經。不依律論立十七天。梵輔大梵
0762c13: 身量別故。
0762c14: 【■記】此示餘部。所立天數不同。梵語薩婆多。此云一
0762c15: 切有。於佛滅後。四百餘年。上座部中。因諍論事。立
0762c16: 異部。名薩婆多。彼云。即梵輔天處。有高臺閣。名大
0762c17: 梵天。如世尊處座。四眾圍繞。故曰無別處也。故俱
0762c18: 舍云。梵王。梵輔。同一天故。輔行云。依有宗。但十六
0762c19: 處初禪中。高勝處名梵王。不別立也。無想廣果合
0762c20: 一者。準瑜伽論。亦不言無想。意以廣果中收。由身
0762c21: 壽同也。經部者。從說一切有部出。而立十七天者。
0762c22: 合無想廣果為一。開大梵梵輔為二。以梵輔身量。
0762c23: 一踰繕那。大梵身量。一踰繕那半。故順正理論。第
0762c24: 十七天頌曰。此上十七處。名色界于中。三靜慮各
0763a01: 三。第四靜慮八。共十七天也。
0763a02: 【□註】上座部中須明十八者。以廣果無想。身壽雖同。因
0763a03: 果有異。廣果以無尋伺為因果。無想以無心為因果。
0763a04: 【■記】此申明上座部。立十八天所以也。意謂廣果滅
0763a05: 尋伺為因。五百劫尋伺不起為果。無想因中修無
0763a06: 想定。滅不恒行心心所。果報生無想天中。四百九
0763a07: 十九劫想心不行。既因果有異。故須開之成十八
0763a08: 天也。
0763a09: 【□註】四禪。梵語禪那。此翻為定。攝心專注。不流散故。世
0763a10: 出世間。此禪為根本。各有支林功德。如法界次第。
0763a11: 【■記】此釋通名四禪也。四處總名禪者。準法界次第
0763a12: 云。禪是西土之音。此翻棄惡。能棄欲界五蓋等諸
0763a13: 惡故。或翻功德支林。或云思惟修。今翻為定者。對
0763a14: 散而言也。謂攝歛紛飛之心。專注一緣。使不馳流
0763a15: 于六塵。散誕于五欲。習之既久。自然成定也。世出
0763a16: 世之根本者。法界云。以四無量。八背捨。八勝處。一
0763a17: 切處。神通變化。及無漏觀慧等。種種諸三昧。悉從
0763a18: 四禪中出故。又妙玄云定聖行者。略為三。一世間
0763a19: 禪。二出世禪。三上上禪。世禪復二。一根本味禪。隱
0763a20: 沒。有垢。無記。二根本淨禪。不隱沒。無垢。有記。根本
0763a21: 者。以凡聖外道通修故。世出世法之根本也。大品
0763a22: 云。諸佛成道。轉法輪。入涅槃。悉在禪中。若能深觀
0763a23: 根本。出生勝妙上定。故稱根本也。隱沒者。闇證無
0763a24: 觀慧。有垢者。地地生愛味。無記者。境界不分明。此
0763b01: 有三品。謂禪也。等也。空也。即十二門禪。根本淨者。
0763b02: 不隱沒。無垢。有記。與上不同。此又三品。謂六妙門。
0763b03: 十六特勝。九通明等也。二出世間禪者。有四。謂觀
0763b04: 練。熏。修。觀者。九想。八背捨。八勝處。十一切處。練者。
0763b05: 九次第定。熏者。師子奮迅三昧。修者。超越三昧。三。
0763b06: 出世間上上禪者。即九種大禪。一自性禪。二一切
0763b07: 禪。三難禪。四一切門禪。五。善人禪。六。一切行禪。七
0763b08: 除惱禪。八此世他世樂禪。九清淨淨禪。如地持釋。
0763b09: 法界亦記。今不具記。是則世出世間上上禪。由四
0763b10: 禪而起。故稱根本也。支林功德見下。【■備】十二門等
0763b11: 三藏法數。禪波羅密。均載。有師標曰。大論說。不亂
0763b12: 不味。名波羅蜜。此但名禪不名波羅密者。亂有麤
0763b13: 細。愛有慢見為細。三毒為麤。一心愛樂為味也。辨
0763b14: 訛曰。此翻為定句。恐誤。應云靜慮。以欲界有慮無
0763b15: 靜。無色有靜無慮。惟色界雙備。故禪那別在色界。
0763b16: 定通無色。
0763b17: 
0763b18: 
0763b19: 
0763b20: 
0763b21: 【■記】然此圖中。但各標名相而已巳。今具記之。如法界
0763b22: 二云。初禪五者。一。覺支。初心在緣。名為覺。行者依
0763b23: 未到地。發初禪清淨色界法。觸欲界身根。心大驚
0763b24: 悟。爾時即生身識。覺此色界觸。未曾有功德利益
0763c01: 也。二。觀支。細心分別。名為觀。既證初禪功德。即以
0763c02: 細心分別此禪定中色法。諸妙功德。境界分明。無
0763c03: 諸蓋覆。如是功德。欲界所未有故也。三。喜支。欣慶
0763c04: 之心。名為喜。發時即有喜生。但分別未了。故喜未
0763c05: 成。若觀心分別。所捨欲界樂甚少。今得初禪利益
0763c06: 甚多。懽喜無量也。四。樂支。怡悅之心。名為樂。發時
0763c07: 即有樂。但分別喜動踊心息。則恬然靜慮受於觸
0763c08: 樂怡悅安快也。五。一心支。心與定法一。故名一心。
0763c09: 行者初證禪時。乃即著定。而心猶依覺觀喜樂之
0763c10: 法。故有微細之散。若喜樂心息。自然與定一也。二
0763c11: 禪四者。一。內淨支。心無覺觀溷濁。名內淨。行者欲
0763c12: 離初禪時。種種訶責覺觀。覺觀既滅。則心內淨。心
0763c13: 與淨色法相應。豁爾明淨也。二。喜支。欣喜之心。名
0763c14: 喜。行者初得內淨時。即與喜俱發。而喜心未成。次
0763c15: 心自慶。得免覺觀之患。獲得勝定內淨。歡喜無量
0763c16: 也。三。樂支。怡悅之心。名樂。行者喜踊之情既息。則
0763c17: 恬然靜慮。受于內淨喜中之悅樂也。四。一心支。心
0763c18: 與定法一。名一心。行者受樂心息。則心與定一。澄
0763c19: 渟不動也。三禪五者。一。捨支。離喜不悔。名捨。行者
0763c20: 欲離二禪時。種種因緣訶責於喜。喜既滅謝。三禪
0763c21: 即發。若證三禪之樂。則捨二禪之喜。不生於悔也。
0763c22: 亦云三禪樂。初生時。是樂三界第一。能生心著。心
0763c23: 著。則禪壞。故須行捨也。二。念支。愛念。名念。行者既
0763c24: 發此三禪之樂。樂從內起。須愛念護惜。則樂得增
0764a01: 長。乃至身也。三。慧支。解知之心。名慧。行者既發
0764a02: 三禪之樂。此樂微妙難得。若非善巧解慧。則不能
0764a03: 方便長養。此樂得身也。四。樂支。怡悅之心。名樂。
0764a04: 行者發此三禪樂已巳。若能善用捨念慧。將護此樂。
0764a05: 樂既無過。則增長遍身怡悅。受樂安快。此為最樂。
0764a06: 若離三禪。餘地更無此身樂也。五。一心支。心與
0764a07: 定法一。名一心。受樂心息。則心與定一不動也。四
0764a08: 禪四者。一。不苦不樂支。中庸之心。名不苦不樂。行
0764a09: 者欲離三禪。種種因緣訶責於樂。樂既謝滅。則不
0764a10: 動之定。與捨俱發。故內心湛然。不苦不樂也。二。捨
0764a11: 支。離樂不悔。名捨。既得四禪不動真定。則捨難捨
0764a12: 之樂。不生悔心也。亦云證四禪不動定時。不應取
0764a13: 定起念。若行捨。則無動念之乖也。三。念清淨支。念
0764a14: 者。愛念。既得四禪真定。當念下地之過。念自功德
0764a15: 方便長養。令不退失。進入勝品。名念。亦云是四禪
0764a16: 中有不動照了。正念分明也。四。一心支。心與定一。
0764a17: 名一心。既得四禪捨俱之定。捨念將息。念無所依。
0764a18: 泯然凝寂。一意在定。如明鏡不動。湛然而照。萬像
0764a19: 皆現。何故四禪。獨名不動。以初禪覺觀動。二禪喜
0764a20: 所動。三禪樂所動。故四禪名真定也。若善巧照了
0764a21: 分明。則因此定。發真無漏。有漏外道。無慧方便。入
0764a22: 此定時。不壞身色。直滅其心。入無想定。為謂涅槃
0764a23: 是為邪倒。支者。派也。瑜伽言。諸靜慮中。雖有餘法。
0764a24: 然此勝故。於修定者。為思量故。立為支。
0764b01: 【□註】輔行九上九引婆沙中問。初三何故五。二四何故四。
0764b02: 答。自古相承云。欲界五欲為外亂。二禪喜為內亂。初
0764b03: 禪治外亂之始。三禪治內亂之始。故各有五。二禪外
0764b04: 亂息。四禪內亂息。是故二四。但立四支。
0764b05: 【■記】婆沙言。隨順義是支。若法隨順彼地者立支。五
0764b06: 支隨順初三。四支隨順二四。復次欲界。是難斷難
0764b07: 除難過之界。必須牢強對治。故彼對治初禪立五
0764b08: 支。第二禪喜。亦難斷難除難過。故彼對治三禪。亦
0764b09: 五支也。初禪不難斷難除難過。故彼對治二禪。立
0764b10: 四支。復次為對欲界五種境界愛。初禪立五支。為
0764b11: 對二禪五種喜。第三立五支。初禪無五種境界愛。
0764b12: 三禪無五種喜愛。故二與四不立五支。
0764b13: 【□註】初禪三天。梵者。淨也。無欲染故。十八天皆淨無欲。
0764b14: 此當其首。得淨名。梵眾是民。梵輔是臣。大梵。即王
0764b15: 也。劫初先生。劫盡後滅。主領大千。然通論有萬億梵
0764b16: 王。唯此是大千之中。王名尸棄。得為大千之王。降此
0764b17: 不得。橫論。又初禪有語言號令。能統上冠下故也。如
0764b18: 法華云。娑婆世界主。梵天王。尸棄大梵。若摩醯首羅。
0764b19: 居色界頂。報勝為主。無統王義。以二禪已巳上。無言語
0764b20: 法。是故諸禪。亦各以報勝為主。非統御也。豎辨。具如
0764b21: 法華文句。淨名疏明。若涅槃疏云。娑婆世界主。正是
0764b22: 首羅。又云梵王。只領小千而已巳。乃古師之說。非今家
0764b23: 正意。
0764b24: 【■記】佛地論曰。離欲寂靜。名梵。具云梵摩。此翻清潔
0764c01: 寂靜。謂創離欲染。名清潔。得根本定。為寂靜。法華
0764c02: 疏稱高淨。大論云。斷婬欲天。皆名為梵。初禪當首。
0764c03: 偏名淨也。次明三天分君臣民。以二禪上。無言語
0764c04: 法。故不立王臣。則知初禪。有言語號令統領。故分
0764c05: 王臣也。然通論下。此約一佛所化之境。三千大千
0764c06: 世界。約橫論。有萬億初禪天。萬億梵王。然皆居四
0764c07: 方。惟此尸棄。是大千中。主領大千也。尸棄。翻頂髻。
0764c08: 王頂上有肉髻。似螺形。亦名螺髻。或曰火頂。以火
0764c09: 至此故。貌如童子。身白銀色。衣黃金色。以禪悅
0764c10: 為食也。又下。約豎辨王大千。謂初禪有尋伺。故有
0764c11: 語言號令。統上冠下也。問。法華序品。列外護眾。謂
0764c12: 摩醯首羅。是娑婆世界主何耶。答。摩醯首羅。居色
0764c13: 界頂。但二禪已巳上。既無尋伺。無言語法。故報勝為
0764c14: 主。非統御言主也。又尸棄者。此王本修火光定。破
0764c15: 欲界惑。從德立名。然經標梵王。復舉尸棄。似如兩
0764c16: 人。依釋論正。以尸棄為主。法華舉位顯名。恐一人
0764c17: 耳。又單修禪。為梵民。加四無量心。為王也。涅槃疏
0764c18: 云。大自在天。即摩醯首羅。居色界頂。主大千界。十
0764c19: 地菩薩。現其中也。若法華中。列世界主。梵天王
0764c20: 者。此意云何。若言娑婆世界主者。正是首羅。若言
0764c21: 尸棄大梵等者。更舉二禪等收三四禪梵王耳。又
0764c22: 稱梵天王。為世界主。私謂。此是大千之中。得為大
0764c23: 千之主。降此不得。故知所言梵王。只領小千。乃古
0764c24: 師說。非今註意也。【■補】初禪。名離生喜樂地。謂離欲
0765a01: 界雜惡趣生。得清淨樂。律中喻以巧浴潤漬也。
0765a02: 【□註】二禪三天。少光。光明少故。無量光。光明轉增無限
0765a03: 量故。光音。以光當語音故。新譯云。極光。
0765a04: 【■記】大論云。二禪通名光音。彼天語時。口出淨光。有
0765a05: 云。彼內無尋伺。外無言語。用光當語。故名光音。瑜
0765a06: 伽論稱極光淨。謂淨光遍照。自他處故。【■補】二禪覺
0765a07: 觀俱離。憂懸不逼。麤漏已巳伏。稱定生喜樂地。謂有
0765a08: 定水潤澤其心。律中喻以山頂之泉也。少光等者。
0765a09: 大論云。心清淨優劣。故光有上中下。諸天心清淨
0765a10: 布施持戒。故身有光明。復有人於暗處然燈。亦供
0765a11: 養尊像塔寺。復常修慈。又修念佛三昧。念諸佛光
0765a12: 明神德。復修火一切入。又以智慧光明。教化愚癡
0765a13: 邪見眾生。以是因緣。得心中智慧明。身亦有光。是
0765a14: 以曇毗云。諸天報相。身放光明。無別晝夜。報得五
0765a15: 通。形無障礙。是知三天論光。義前後。三禪論淨。
0765a16: 其義亦然。大要隨位高下。立行淺深耳。
0765a17: 【□註】三禪三天。少淨。意識嗜樂離喜。而純樂受故。無量
0765a18: 淨。淨勝於前。不可量故。淨。樂受最勝。淨周普故。
0765a19: 【■記】少淨離喜而純樂者。唯識論言。五識相應。適悅
0765a20: 受。恒名為樂。但悅身故。意識相應。適悅受。若在欲
0765a21: 界。初二靜慮。近分名喜。但悅心故。若在初二靜慮。
0765a22: 根本名樂。名喜。悅身心故。若在第三靜慮。若近分。
0765a23: 若根本。皆稱樂也。近分者。謂未至地。及未至根本
0765a24: 也。無量勝前者。謂前僅心淨。而此更身淨也。淨
0765b01: 周普者。謂前二雖身心清淨。未能周普。此天更加
0765b02: 物我無二。反於世間。故論曰。三界中淨為樂。又
0765b03: 曰福德淨也。【■補】吳興云。地持論。目第三禪為樂
0765b04: 俱禪。此定功德。與身樂俱發故。前二雖有樂支。
0765b05: 為善所障。今滅喜純樂得名。名離喜妙樂地。律中
0765b06: 喻以蓮華出地。而未出水。根葉花莖。無不潤漬也。
0765b07: 問。三禪何故言淨。答。大論云。緣淨故淨。八色是淨
0765b08: 法。未被練。不得淨。今三四禪法起。來觸此八色。為
0765b09: 作淨緣。三四禪等。此是色界極淨之色。用此為緣。
0765b10: 觸八色更淨。故言緣淨故淨。是樂身受。故知是
0765b11: 三禪中淨也。少淨者。此樂非境。出於淨性恬淡寂
0765b12: 靜。亦名寂滅樂。非無為之寂滅樂也。無量淨。如楞
0765b13: 嚴經云。身心輕安。成寂滅樂。淨。如楞嚴經云。世
0765b14: 界身心。一切圓淨也。
0765b15: 【□註】四禪九天。無雲者。下雖空居。依雲而住。此無雲首。
0765b16: 特號無雲。業疏曰。第四禪上。雲居輕薄如星散住。不
0765b17: 同下天。如雲密合。文福生者。修勝福力。方生此天。從
0765b18: 因彰名。廣果者。凡夫之果。無勝過故。無想者。一期中
0765b19: 間。心想不行故。無煩雜。無熱惱。善相見。善現相。究竟
0765b20: 無極。此五天三果所居。名五不還天。若俱舍舊圖。次
0765b21: 第而上。若準楞嚴第九。皆橫在四禪中。彼四禪天。獨
0765b22: 有欽聞。不能知見。如今世間。曠野深山。聖道場地。皆
0765b23: 羅漢所住持故。世間麤人所不能見。文又色究竟中。
0765b24: 有摩醯首羅。此翻大自在天。
0765c01: 【■記】開蒙曰。三禪皆依雲住。四禪方在空居。此天初
0765c02: 得。獨名無雲。問。何故欲界除下二天。皆名空居。答
0765c03: 前言空居。不履地故。此則雲氣亦無。取意不同也。
0765c04: 業疏下。引證。福生。謂具勝福因。方得生也。廣果。謂
0765c05: 異生善得果報。此天最勝。所有功德。勝下諸天也。
0765c06: 無想。唯識論云。因中修彼無想定時。厭患麤想力
0765c07: 故。生彼天中。違礙不恒行之心。及心所。但以想滅
0765c08: 為首。壽命五百劫。除初生彼半劫。想心尚在。及後
0765c09: 退沒半劫。想心又起。中間四百九十九劫。想心不
0765c10: 行也。無煩雜下。釋後五那含天。輔行言。無煩之始
0765c11: 得無煩名。伏熱惱故。名無熱。果易彰故。名善現。見
0765c12: 清徹故。名善見。色中無上。名色究竟。又言無煩。無
0765c13: 見思煩惱雜也。無熱。意樂調柔。離下界見思熱惱
0765c14: 也。善見者。定障漸微。見極明徹也。善現者。形色轉
0765c15: 勝善能變現也。色究竟者。色法最極之處。是究竟
0765c16: 處也。不遷者。不還人間受生也。俱舍圖失考。唐譯
0765c17: 俱舍頌言。由雜修五品。生有五淨居。論言。由雜熏
0765c18: 修第四靜慮。有五品。故淨居唯五。謂下。中。上。上勝。
0765c19: 上極。五品差別。故此中初三品心現前。便得成滿。
0765c20: 謂初無漏。次起有漏。復起無漏。第二品六。三品九。
0765c21: 四品十二。五品十五。如是五品。雜修次第。感五淨
0765c22: 居。應知此中。無漏勢力。熏修有漏。令感淨居。有言
0765c23: 由信等五。次第增上。感五淨居。然皆論也。楞嚴
0765c24: 橫論者。彼四禪天。指福生。福愛。廣果。無想也。所以
0766a01: 獨聞而不見者。蓋下天修有漏凡定。此五修無漏
0766a02: 聖業。凡聖業異故也。又色究竟下。別明色頂有菩
0766a03: 薩住處。如經言。過五淨居。有十住菩薩住處。亦名
0766a04: 淨居號大自在天王。又三乘中。立此為淨土。是報
0766a05: 身所居。約實。但是十地菩薩攝報之果。多作彼王
0766a06: 耳。大論言。此天有八臂三目。乘白牛。執白拂。一念
0766a07: 之間。能知大千世界雨滴數也。【■補】三天是凡夫。一
0766a08: 無想是外道。五淨居。是三果居處。此名捨念清淨
0766a09: 地。律中喻以沐浴披新淨衣。又如密室中燈。三災
0766a10: 不到。由其離內患也。業疏南山宣律師。釋羯磨。此
0766a11: 言業。
0766a12: 【□註】俱舍頌云。色天踰繕那。初四增半半謂梵眾半踰繕那。梵輔一。
0766a13: 大梵一半。少光二也。
0766a14: 【■記】頌明色界九天身壽劫量。
0766a15: 【□註】此上倍倍增無量光四。光音八。乃至淨六十四。
0766a16: 【■記】解釋與論同。論言。無量光天倍增二至四。乃至
0766a17: 色究竟。增滿萬六千。是也。
0766a18: 【□註】唯無雲減三下淨天。既六十四。無雲。倍應百二十八。身壽但有一百二十五者。謂從
0766a19: 變易受。入不變易受難。故各減三。變易。不變易。約三災壞不壞說。
0766a20: 【■記】無雲減三之故。本論釋不出。若華嚴鈔明無雲。
0766a21: 欲成上都數。故減於三。唯一百二十五也。【■備】辨訛
0766a22: 曰。既無雲入不變易。身壽應增。當如清涼所言。成
0766a23: 上都數故減。又諸天身壽。皆舉大概。故不妨減。存
0766a24: 考。
0766b01: 【□註】少光上下天。大全半為劫少光已巳上。大全為劫。謂少光二大劫。乃至色究
0766b02: 竟。萬六千大劫。少光已巳下。大半為劫。以由身量與壽量等。大梵身既一由旬半。故壽當一劫半。故以四十小劫
0766b03: 為一大劫。則六十小劫。成劫半也。梵輔。壽一劫。身一由旬。四十小劫也。梵眾身半由旬。故壽半劫。二十小劫也。
0766b04: 【■記】註釋。較論為詳。論言。少光已巳上。大全為劫。自下
0766b05: 諸天。大半為劫。由此說大梵。過梵輔天壽一劫半。
0766b06: 謂成住壞。各二十中劫。六十中劫為一劫半。故以
0766b07: 大半。四十中劫。為下三天身壽劫量也。【■補】壽之劫
0766b08: 數既爾。身之由旬亦然。應少光已巳上身量。以八十
0766b09: 里為一由旬。少光已巳下身量。以四十里為一由旬。
0766b10: 此約身壽對論如此。若約三災對論。大全半為劫。
0766b11: 亦允合。蓋世界成。自上而下。壞。自下而上。故成住
0766b12: 壞空。各二十小劫。除空劫。梵王生成劫初。滅壞
0766b13: 劫後。正當六十小劫壽也。自少光二大劫。至光音
0766b14: 八大劫。值七番火災。又一番水。方壞二禪。正
0766b15: 當八大劫壽也。如此對來。全半之義。毫無乖失。此
0766b16: 以八十小劫。為大全劫。四十小劫。為大半劫。
0766b17: △三無色界。
0766b18: 三無色界四天空處識處。無所有處。非非想。已巳上四天。只有四陰。而無色蘊。故得名也。
0766b19: 【□註】若厭色籠。修四空定。生四空天。名無色界。
0766b20: 【■備】有師標曰。此無色。非畢竟無色。婆娑謂或經二
0766b21: 萬劫色斷。乃至八萬劫色斷。命終還與色相續故。
0766b22: 斷有二種。有須臾。畢竟。須臾斷相續。畢竟斷不相
0766b23: 續。
0766b24: 【□註】輔行六上四云。從第四禪欲入空處。必作方便。滅
0766c01: 三種色。一可見可對色。色塵二不可見可對色。五根四塵三
0766c02: 不可見無對色。法入少分無表色也此之三色。並在色界。欲入
0766c03: 無色。故滅此三文。
0766c04: 【■記】滅色入空方便者。先想此身。如甑。如籠。如網。乃
0766c05: 至漸空。大論言。如鳥在缾。缾破得出。婆娑曰。先應
0766c06: 思惟坼上。墻上。舍上。諸空之相。取此相已巳。假想勝
0766c07: 解。觀察照了無邊空相。以先思惟無邊空相。而修
0766c08: 加行。展轉引起初無色生。又順正理曰。空法雖與
0766c09: 色俱。而其自體不依屬色。諸有於色求離者。必應
0766c10: 最初思惟彼法。謂空體雖與色俱。而待色無。方
0766c11: 得顯了。外法所攝。其相無邊。思惟彼時。而能離也。
0766c12: 此明入空方便。滅三種色者。阿毗曇言。一可見。謂
0766c13: 色是。二有對。有十。謂五根五塵。若不可見有對。但
0766c14: 五根四塵。三不可見無對。謂法處少分。問。香味二
0766c15: 想。初禪已巳離。色聲觸想。二禪已巳除。云何言空定滅
0766c16: 耶。答。達法師言。香味雖盡初禪。今言滅者。治有四
0766c17: 種。一壞對治。謂方便道觀下。有漏無常等故。二斷
0766c18: 對治。謂無礙道。正斷下過。三持對治。謂解脫道為
0766c19: 首。及後一切無間解脫。持彼無為。不令散失。四遠
0766c20: 分對治。謂解脫為首。及後一切無礙解脫。遠令前
0766c21: 障。畢竟不退。今此空定。據第四治也。色聲觸三。言
0766c22: 二禪滅者。二禪已巳上。乃至四禪當地雖無。得借故
0766c23: 也。【■補】方便滅色者。禪波羅密言。應深思色法過罪。
0766c24: 以有身色。則內有飢渴。外受寒暑等苦。復次一切
0767a01: 色法。繫縛於心。不得自在。讚嘆空無色。則無此
0767a02: 過。一心緣空。念空不捨。當度於色難也。五根四塵。
0767a03: 根。指五勝義根。唯天眼能見。凡夫不能見。落在浮
0767a04: 塵根。如蒲桃朵等。故言不可見。然猶有對。眼根可
0767a05: 對色等。四塵。指聲香味觸。若法入少分者。以四分
0767a06: 中之一。故言少分。一心數法。屬心。二不相應法。非
0767a07: 色非心。三無為法非三聚攝。四無表色。屬色。此色
0767a08: 不可見。亦無對。無所表彰。名無表。即五塵落謝影
0767a09: 子也。
0767a10: 【□註】無色界色。小乘空有二宗。各計不同。大眾部云。但
0767a11: 無麤色。非無細色。妙玄四六引毗曇云。無色有道共
0767a12: 戒。戒是無作色。以無漏緣通。故此戒色。隨無漏緣。至
0767a13: 無色也文釋籤四三十一云。言無漏緣通者。通九地也。
0767a14: 既通九地。豈隔無色。文妙樂六九云。無色雖無四大
0767a15: 造色。定果所為。皆是墻壁。欲色二界業果所為三界皆以意識
0767a16: 維持。若約諸宗無色。非全無四大色。雅合其宜。文有合
0767a17: 門計有色經墻壁譬此是有宗計有色也。
0767a18: 【■記】細色。即定果色。妙玄引毗曇下。證成有色。婆沙
0767a19: 問。何故世尊弟子生無色。及無色界羅漢。成就道
0767a20: 俱生戒。不成就。定俱生戒。答。有說世俗戒。是縛是
0767a21: 繫法。是以不成就。無漏戒。不縛不是繫法。故成就。
0767a22: 有說世俗戒。墮在界中。墮在定中。無漏戒。雖在地
0767a23: 中。不墮界中。是故成就。則無色界。有道共戒。無作
0767a24: 色故。引妙玄釋籤證成。既有無作。豈得全無色耶。
0767b01: 妙樂下。更引證成。蓋文句言。堂。譬欲界。閣。譬色無
0767b02: 色界。墻壁譬四大。妙樂言。墻壁譬四大者。應通三
0767b03: 界。無色雖無四大造色。然有定果所為之色。皆是
0767b04: 墻壁。欲色業果。所為者。黑業白業。欲界報不動業。
0767b05: 色界報雖有垢淨。不同俱業果也。三界意識維持
0767b06: 者。定業二界。皆意識所執持也。若約下。妙樂判明
0767b07: 有色合宜。【■補】此有宗引無作色。以顯無色界有色。
0767b08: 蓋有宗謂。道共戒。是色聚攝。道共者。見諦道中。所
0767b09: 發無作。與心上勝道俱。故曰道共。以無作為體。無
0767b10: 作者。不假造作。任運而發。體屬於色。故名無作色。
0767b11: 無漏緣通者。無漏即見道八忍八智。此十六心。能
0767b12: 斷三界見惑。而不漏落三途。故此無漏為能緣。三
0767b13: 界苦集滅道諦理為所緣。既遍緣上下八諦。故曰
0767b14: 緣通也。【■備】法數引婆娑云。一道共戒。於見道修道
0767b15: 位中。不作意持。自然不犯。戒與道俱發。名道共。此
0767b16: 戒是初二三果所得。即無漏戒也。二定共戒。謂發
0767b17: 得初禪二三四禪定時。不作意持。自然不犯。戒與
0767b18: 定俱發。此戒斷惑未盡。未出生死。即有漏戒也。【■備】
0767b19: 辨訛曰。此中明無色界。須疏明無色著落。不必引
0767b20: 空有二宗雜解。妙樂墻壁譬亦不必引。彼釋大乘
0767b21: 經。此明三藏。大小須分也。私謂。上說修得無色所
0767b22: 由。此因便詳明無色有定果色。既有二解。必須兼
0767b23: 引大乘證明。均屬要義。無色著落下有四段分解。
0767b24: 非略也。
0767c01: 【□註】妙玄引成論云。色是無教法。此是空宗牒有宗計不至無色。
0767c02: 此是空宗難有宗也。難云。應不至無色耶。如讀教記戒體中辨此是空宗計無色者
0767c03: 也。
0767c04: 【■記】讀教記未詳。若準戒疏言。無教法者。謂戒是色
0767c05: 住。無作是假色。亦言無教。非對眼色。發隱言。亦言
0767c06: 無教者。亦名無教也。非對眼色者。即非色非心之
0767c07: 色法也。【■補】澤山咸戒疏曰。小乘立三聚。謂色。心。非
0767c08: 色非心。薩婆多有宗。作。無作。並色為體。註言。初依
0767c09: 身口而起。故作戒以色為體。所發善業。天眼能見。
0767c10: 故無作戒。亦色為體。成實空宗。作戒。以色心為體。
0767c11: 無作。以非色非心為體。註言。業由心起。心是正因。
0767c12: 身口為緣。兼緣顯正。故作戒色心為體。無作體者。
0767c13: 由作初起。必假色心。無作後發。異於前緣。故強目
0767c14: 之非色非心耳。若大乘者。但論色心。無第三聚。故
0767c15: 作無作戒體。通色通心。有師曰。無教法。即無作色。
0767c16: 亦名無表色。不可教示。故有宗謂。無作業。雖屬於
0767c17: 色。無有相狀。不可分別教示。故名無教。空宗牒彼
0767c18: 所計。故言色是無教法。無色一句是難。謂汝既言
0767c19: 道共戒有色。是無教法。既言是色。則道共戒應不
0767c20: 至無色耶。何者。以道共是非色非心。故能通至無
0767c21: 色。汝既是色。豈能至無色耶。如此難者。蓋空宗亦
0767c22: 許道共戒通至無色。但不許道共戒是色。以無色
0767c23: 界無色故。是以空宗立戒體。是非色非心聚。故能
0767c24: 隨無漏緣。通至無色也。
0768a01: 【□註】然小乘計有。是不了義。說無色者。乃名了義。大乘
0768a02: 反此。
0768a03: 【■記】小乘以所證空。謂極處。故推空宗。計無色為了
0768a04: 義也。【■備】辨訛曰。然小乘計有。是不了義。上引妙樂。
0768a05: 許有宗合宜。復引籤文。破其不了。若破其不了。則
0768a06: 荊溪許他有過。又引楞嚴及孤山釋。判與小乘有
0768a07: 宗義合。此但見荊溪許有宗合宜。不知荊溪釋文
0768a08: 後。不過旁引有宗。許其雅合。集註不當將大乘經。
0768a09: 反合小乘也。私謂。小乘著空。計有不了。遂覺空宗。
0768a10: 勝於有宗。是小乘意。許有定果。是大乘意。亦是今
0768a11: 注引以證成意。上引籤文。並非破其不了。下引楞
0768a12: 嚴。孤山釋。乃就大小乘說有。是同邊論。存俟後定。
0768a13: 【□註】楞嚴經言。是四空天。身心滅盡。定性現前無業果
0768a14: 色。孤山釋云。謂無業果色者。顯有定果色也。此與小
0768a15: 乘有宗義合。若大經云。無色界色。是佛境界。非諸聲
0768a16: 聞緣覺所知者。此是大乘說有色義也。
0768a17: 【■記】大經迦葉言。聲聞緣覺若非色者。云何得住。世
0768a18: 尊言。如非想非非想天。亦色非色。我亦說為非色。
0768a19: 若人難言。非想非非想天。若非色者。云何得有去
0768a20: 來進止。如是之義。諸佛境界。非諸聲聞緣覺所知。
0768a21: 【■補】四空身心滅盡等者。正脈言。初二天全無身境。
0768a22: 故曰身滅。後二天七八現行。俱伏不行。故曰心滅
0768a23: 盡。定性現前者。明有定果色。無業果色者。依正皆
0768a24: 空。聖眼觀之。三尺識神。似中有也。是佛境界。非聲
0768b01: 緣所知者。以聲聞經。說所證空。遂謂極處。悉皆無
0768b02: 色。大乘實說。界外尚受法性之色。豈此四天惟空
0768b03: 空然。故斥二乘非所知也。又中陰經言。無色界天。
0768b04: 禮拜世尊。楞嚴亦曰。無色稽首。仁王經言。無色界
0768b05: 天。雨諸香華。阿含說。舍利弗入涅槃。無色界天空
0768b06: 中淚下。如春細雨。皆明有色也。又定果色。顯揚論。
0768b07: 名定自在所生色。謂勝定力故。於一切色。皆得自
0768b08: 在。即以定變起五塵境。故論言變身萬億。共立毫
0768b09: 端。空量地界也。以上辨有色竟。
0768b10: 【□註】空處。禪門六九云。此定最初。離三種色。心緣空。
0768b11: 既與無色相應。故名空定也文。
0768b12: 【■記】三種。即可見有對有三種。
0768b13: 【□註】識處。禪門六十一云。捨空緣識。以識為處。正從所緣
0768b14: 處受名。故名識處文。
0768b15: 【■記】所緣識處。必帶於相。識相無邊。名識無邊處。
0768b16: 【□註】無所有處。行者厭於識處無邊。於是捨之。入無所
0768b17: 有處。亦名不用處。禪門六十二云。修此定時不用一切
0768b18: 內外境界。外境名空。內境名識。捨此二境。故言不用
0768b19: 處文。
0768b20: 【■記】止觀言。識處謝已巳。緣無所有法相應。名不用處。
0768b21: 即佛。三年就阿藍迦藍所習定也。
0768b22: 【□註】非非想。止觀六四引阿毗曇婆娑云。非無想天之
0768b23: 無想。非三空之有想。故言非想非無想也。人師云。無
0768b24: 想是色天異界。不應仍此得名。就同界識名。前無所
0768c01: 有定。已巳除想。今復除無想。想。無想。兩捨。故言非有想
0768c02: 非無想。文輔行六上。五人師尚不許引色無想天。況
0768c03: 總引四禪。既是論文。取亦無失。人師釋義。亦未全非。
0768c04: 今家俱存。故無破斥。文止觀九八云。此定不緣識處。
0768c05: 故非想。不緣不用處。故非非想文。
0768c06: 【■記】人師意謂。無想是色天。與無色異界。故不應依
0768c07: 以立名。當依同界之無所有。已巳除乎想。今復除無
0768c08: 所有之無想。立為非想非無想也。輔行下。明止觀
0768c09: 雙存兩釋之意。論文乃大士本經而造。取亦無失。
0768c10: 此存論家釋。人師非想依同界不無其義。此存人
0768c11: 師釋。止觀下。此止觀正釋。【■備】集註問答。總引四禪
0768c12: 句。輔行引立世論曰。非如四色。及以三空。故言非
0768c13: 想。非無想天。及無心定。故非非想。
0768c14: 【□註】只打四陰。輔行五上二十四云。蘊之與陰。新舊異譯
0768c15: 文。
0768c16: 【■記】唐元奘師。新譯曰蘊。舊譯曰陰。大論問。既有四
0768c17: 陰。云何言非有想非無想。答。是中有想。微細難覺。
0768c18: 故謂非有想。有想故。非無想。凡夫謂得諸法實相。
0768c19: 是為涅槃。佛法中雖知有想。因其本名。稱非有想
0768c20: 非無想也。
0768c21: 【□註】積聚名蘊。蓋覆名陰。積聚有為。蓋覆真性。
0768c22: 【■記】有為。即色受想行識生滅法。真性。即真如法性。
0768c23: 只由無始不覺。遂有諸法積聚蓋覆也。
0768c24: 【□註】然諸文。或云。四禪八定。或云四定者。輔行九上初云
0769a01: 若色無色二界相對。則色界名禪。無色界名定。若總
0769a02: 以上界望於下欲。則上二界俱名定地。下界為散文。
0769a03: 【■記】色界思維修故。無色深定勝故。故分禪定二名。
0769a04: △三結二。初結判生死。
0769a05: 上來所釋從地獄至非非想天。雖然苦樂不同。未免
0769a06: 生而復死。死而還生。故名生死。
0769a07: 【□註】一往言之。三途唯苦。諸天純樂。人中苦樂相間。通
0769a08: 而言之。天亦有苦。妙玄六二十九云。六欲天者。地天。別
0769a09: 有修羅戰之難。通有五衰死相。苦等地獄。色天。雖
0769a10: 無下界諸苦。而為色所籠。若命盡時。不樂入禪。風觸
0769a11: 吹身。唯除眼識。餘皆有苦。四空諸天。雖無欲色界等
0769a12: 苦。如瘡。空處如癰。識處如病。無所有處如箭入體。非非想成就細
0769a13: 煩惱。文及非想有八苦等。
0769a14: 【■記】四王忉利二天。別有修羅難者。瑜伽論言。若修
0769a15: 羅戰時。諸天失手。復生。若斬首截腰亦死。六天
0769a16: 通有五衰者。涅槃經言。大五衰者。頭上花萎。腋下
0769a17: 汗出。衣裳垢染。身體臭穢。不樂本座。小五衰者。衣
0769a18: 服絕香。身光忽滅。浴滴沾身。本性囂馳。兩目眴動。
0769a19: 小五相現。遇勝善緣。猶可轉故。大五相現。必定當
0769a20: 死。禪經言。於彼恒樂處。衰死二五相。是相及命終。
0769a21: 爾時最大苦。方欲恣所樂。五衰忽然至。若見是相
0769a22: 時。愁怖不自安。天眼卒便瞬。浴已巳水著身。一切妙
0769a23: 境界。其心不喜樂。千種樂自然。迦陵頻伽音。今則
0769a24: 寂無聲。當知七日死。玉女悉捨去。餘天共從事。見
0769b01: 已巳生熱惱。命終入地獄。又禪經云。腋下流汗出。衣
0769b02: 服卒垢膩。見已巳大恐怖。是則淨業盡。花冠昔鮮麗。
0769b03: 而今忽萎熱。身體本光澤。一朝頓枯瘁。常所愛樂
0769b04: 座。今惡不復樂。是五種相現。當知時死至。是也苦
0769b05: 等地獄。禪經言。諸天共器食。隨福有差別。見此異
0769b06: 色時。心則生憂惱。如是極愁慘。猶如地獄苦。是也。
0769b07: 色天命盡時。風觸吹身。唯除眼識者。籤文無解。從
0769b08: 來無確釋。有約義通曰。勝禪定者。目力最勝。故命
0769b09: 盡風觸吹身。五根受苦。而眼識猶不受。又有言。上
0769b10: 地眼識。眼起方有。風非眼境。故不受苦。俟再考定。
0769b11: 如瘡等者。禪門云離四空定。說八種觀。如瘡。癰。病。
0769b12: 刺剌。無常。苦。空。無我。是也。前四對治事觀。後四即是
0769b13: 理觀。此八有總別。總則用此八法。總觀空處定。四
0769b14: 陰和合。故有此定。可患無實。別觀者。前四對治。觀
0769b15: 四陰事。謂病。治受。癰。治想。瘡。治行。刺剌。治識。無常等
0769b16: 四。即對觀四陰理相。謂無常觀識。苦觀受。空觀想。
0769b17: 無我觀行陰。又有云。觀五陰能生諸惱故。如病。有
0769b18: 聞病為輕微。故言如癰疽。有人以癰猶或可差。故
0769b19: 言如箭鏑入體。此為上根說四。若中根說八。下根
0769b20: 說十。加痛惱衰壞。憂畏不安。今玄文為上根。以前
0769b21: 四對治方法。別觀四空也。成就細煩惱者。以四空
0769b22: 有三十六品思也。非想八苦者。謂心生異念。名生
0769b23: 若。念念不停。名老苦。行心擾擾妨定。名病苦。退定。
0769b24: 是死苦。求定不得。名求不得苦。求定不得。必有於
0769c01: 障。即怨憎會苦。失定時苦。名愛別離苦。四陰心。即
0769c02: 熾盛苦。故三界皆苦也。【■補】十種細煩惱。輔行言。受
0769c03: 乃至慧受謂識所受。想謂識所想。行謂法行。觸謂
0769c04: 意觸。思謂法思。欲謂欲入定。解謂法勝解。念謂念
0769c05: 三昧。定謂心如法住。慧謂慧根慧力。此之十法。乃
0769c06: 無色之愛。無明掉慢。心不相應。諸行苦集。因緣和
0769c07: 合。得生於彼。欲入滅定。先滅此等是也。【■備】止觀言。
0769c08: 識處如癰。無所有處如瘡。輔行補言。空處如病。非
0769c09: 非想如刺剌。今儀文空處如瘡。無所有如病。然禪波
0769c10: 羅密引摩訶衍言。觀識處如瘡。如箭。觀無想處如
0769c11: 癡。存考。集註問答。問。風觸吹身。何故唯除眼識。答。
0769c12: 據俱舍言。眼識通二地。謂欲界及初定。又生二三
0769c13: 四定地。若眼識現起。從彼退於下界生。故云。
0769c14: △二結歸苦諦。
0769c15: 此是藏教實有苦諦。
0769c16: 【□註】文句六云。三藏教詮生滅。故云實有也。
0769c17: △二集諦三。初總標名體二。初牒名示體。
0769c18: 二集諦者。即見思惑。
0769c19: 【□註】集者。招集為義。惑與業俱。能招生死。而今但云惑
0769c20: 者。前苦諦中已巳明善惡業。故即見思惑。示集諦之體
0769c21: 也。見者。若云見理時能斷此惑。即從解得名。若云見
0769c22: 只是假。謂因成。相續相待。三假也。假者。不實為義。即
0769c23: 當體受稱。
0769c24: 【■記】止觀云。見則見理。見實非惑。見理時能斷此惑。
0770a01: 從解得名。又曰。見惑非但從解得名。亦當體受稱。
0770a02: 稱之為假。假者。妄顛倒也。
0770b01: 
0770b02: 
0770b03: 
0770b04: 
0770c01: 【■記】外道諸見者。止觀言。一單四見。二複四見。三具
0770c02: 足四見。四無言見。單四者。執有執無。亦有亦無。非
0770c03: 有非無。於一有見復起利鈍十使。歷三界合有八
0770c04: 十八使。餘三亦各具八十八使。若歷六十二見。見
0770c05: 見各具八十八使。乃至歷六十二見八十八使。各
0770c06: 各百八。又複四見。具足四見。又單複具足外。各各
0770c07: 一絕言見亦皆起八十八使。六十二見。百八等。如
0770c08: 前說。約佛法。藏。四門生四見。通。四門生四見。別。四
0770d01: 門生四見。圓。四門生四見。又四門外。各一絕言見。
0770d02: 如是一一見中。各各起八十八使。六十二見。百八
0770d03: 等惑。如前說。以上諸見。見理則斷也。【■備】辨訛言。既
0770d04: 是從解得名。不當列外道佛法諸見。當知見則是
0770d05: 惑。而非解矣。私謂。見理則從解。見惑則從名。今從
0770d06: 得名邊也。辨訛曰。百八見。准校計經言百八癡。大
0770d07: 論言百八受。即止觀輔行引文。未言百八見也。
0770e01: 
0770e02: 
0770e03: 
0770e04: 
0770e05: 
0770e06: 
0770f01: 【■記】約外道。例前亦應言單複具足各假。并一絕言
0770f02: 假。依佛法。復十六假。一一如前說。又於一一假中。
0770f03: 復有三假。謂因成。相續。相待也。法塵對意根者。因
0770f04: 成。約內外相續。但約內根。相待。待滅無之無。橫
0770f05: 待三無為之無心也。輔行解言。約心。因內因外和
0770f06: 合方成。故所生法名因成。念不實故。故前念滅。滅
0770f07: 已巳復生。生者必滅。計能相續。名相續。己巳待於他。假
0770f08: 立於己巳。相待不實。名相待。若待者。意亦如是。約
0770f09: 色。四大色身。體全不實。是三假故。前念滅時。假後
0770f10: 念續。故名為假。待中亦應具有橫。待往滅身。名
0770f11: 為不身。待也。他非我身。名為不身。橫待也。約依
0770f12: 報。可解。此是三藏隨事三假。滅色空也。
0770f13: 
0770f14: 
0770f15: 
0770f16: 
0770f17: 
0770f18: 
0770f19: 
0770f20: 
0770f21: 
0770f22: 
0770f23: 
0770f24: 
0771a01: 
0771a02: 
0771a03: 
0771a04: 【■記】出止觀會本五卷五。
0771a05: 
0771a06: 
0771a07: 
0771a08: 
0771a09: 
0771a10: 
0771a11: 
0771a12: 
0771b01: 【■記】輔行引大論言。謂色如去等四句。四陰亦然。合
0771b02: 二十句。此計過去也。又計色常等四句。四陰亦然
0771b03: 合二十句。此計現在也。又計色有邊等四句。四陰
0771b04: 亦然。合二十句。即計未來也。一一句下。皆言神及
0771b05: 世間。三世六十。并有無二。論釋言。凡夫取著。計有
0771b06: 神我。計常者。修福滅罪。計無常者。為今世名利。故
0771b07: 有所作。亦常亦無常者。只是雙計初二兩句。故於
0771b08: 神我。以計麤細。為第三句。計神麤者。身死無常。計
0771b09: 神細者。身死不滅。計雙非者。見計第三。二俱有過。
0771b10: 何者。常則不滅。猶如空。風雨不動。若無常者。則
0771b11: 有變動。如雨在皮。則有壞爛。離此二過。以我心故。
0771b12: 復說有神神但非常非無常耳。佛言。四皆邪見。此
0771c01: 即計神也。世間。即是國土。是故神於世間。亦有四
0771c02: 見。言計常者。問言。土若本無。計應有錯。世間是有。
0771c03: 何故邪見。答。破世間者。破常等想。不破世間。如無
0771c04: 目人。以蛇莊嚴。有目語言。蛇非瓔珞。破倒亦爾。現
0771c05: 見無常。不得言常。三四兩句。準說可知。有邊等者。
0771c06: 外人求土。不得其始。即謂無終。無始中終。則名無
0771c07: 邊計有此三。即名有邊。如得禪者。計八萬劫。三四
0771c08: 二句。此可知。亦有人言。第三句者。八方有邊。上
0771c09: 下無邊。有言。上至有頂。下至地獄。上下有邊。八方
0771c10: 無邊。計神我。如芥子等是。亦有計土。及以神我。互
0771c11: 計有無。成三四兩句。準此可知。如去等者。如人彼
0771c12: 來。去至後世。謂如去。謂先世無來。滅亦無去。名不
0771d01: 如去。若謂身死為去。而神不去。名第三句。見俱有
0771d02: 過。名第四句。大論甚廣。須往彼尋。【■備】五陰大小即
0771d03: 離。解見下。於五陰中。一陰四見。成二十。約三世。成
0771d04: 六十。以斷常二見為根本。成六十二。出涅槃經。輔
0771d05: 行亦引。身邊攝者。我即身見。大小即離皆邊見。輔
0771d06: 行乃節取大論。稍有不同。取其明顯。句下皆言神
0771d07: 及世間者。如論言。是見依色。神及世間。常是事實。
0771d08: 餘妄語。於受想等四陰。常無常。邊無邊等。各四句。
0771d09: 例此可知。計常者。修福受後報故。計無常者。但為
0771d10: 今世。不信後報故。亦常亦無常者。謂神有麤細二
0771d11: 種。一微細常住。二現有所作。身死時無常。細神是
0771d12: 常。四皆邪見者。但於五眾。謬計為神耳。世間。指國
0771d13: 土世間。於世間相中。亦有四種邪見。大論問。神。從
0771d14: 本已巳來。無故應錯。世間是有。云何同神邪見。答曰。
0771d15: 但破於世間起常無常相。不破世間。佛破世間常
0771d16: 顛倒。不破世間。何以故。現見無常故。亦不得言無
0771d17: 常。罪福不失故。求土不得其始者。求世間根本不
0771d18: 得其始也。計八萬劫者。過是已巳往。不復能知。但憶
0771d19: 想分別有法。名世性是常故。神如芥子等者。論言。
0771d20: 如芥子。如棗。或言一寸。說神是色法有分故。言神
0771d21: 有邊無邊者。有人說。神滿空。得身處能覺苦
0771d22: 樂。是名神無邊。土及神我。互計有無者。有人言。神
0771d23: 世間無邊。國土世間有邊。或神世間有邊。國土世
0771d24: 間無邊等。名為有邊無邊。有人見世間有邊無邊
0772a01: 俱有過。著非有邊非無邊。以為世間實是邊見。如
0772a02: 去者。如人來此間生。去至後世。亦如是。有人言。先
0772a03: 世無所從來。滅亦無所去。有人言。身神和合為人。
0772a04: 死後神去。身不去。是名如去。不如去。見去不去有
0772a05: 失。是人不能捨神。而著非去非不去也。輔行。土若
0772a06: 木無。計應有錯者。單就國土問也。身去神不去者。
0772a07: 身死變滅為去。神不變滅為不去。大論神去身不
0772a08: 去者。身死消滅為不去。神至後世為去。其義皆通。
0772a09: 又神王疏言。六十二見。釋者不同。且依大論。於色
0772a10: 陰說過去。神及世間常。是事實無常等。三句亦然。
0772a11: 餘陰亦如是。成二十。現在有邊無邊等。歷五陰。亦
0772a12: 有二十。死後如去不如去等。亦有二十。成六十。是
0772a13: 神與身一。神與身異。成六十二也。
0772a14: 
0772a15: 
0772a16: 
0772a17: 
0772a18: 【■記】輔行引婆娑言。六十五見。即於五陰。各計四為
0772a19: 我。所謂色是我。受是僮僕。瓔珞窟宅想等。三陰亦
0772a20: 然。合我及我所十三句。五陰合為六十五句。故一
0772a21: 一陰。初一是我。四是我所。【■補】瓔珞。如人有財。僕。屬
0772a22: 我使。窟宅。如油在麻中等。
0772a23: 
0772a24: 
0772b01: 
0772b02: 
0772b03: 
0772b04: 
0772b05: 
0772b06: 
0772b07: 
0772b08: 
0772b09: 
0772b10: 
0772b11: 
0772b12: 
0772b13: 【■記】輔行言。五十校計經。法相稍異諸經。止觀引經
0772b14: 云。若眼見好色。惡色。平色中。皆有陰有集。乃至意
0772b15: 緣法亦然。一根有三種塵。三種有六個陰集。則六
0772b16: 根具三十六。三世合有一百八也。輔行言。彼經但
0772b17: 立六根各六。雖無三世語。而結言百八。故知約剎
0772b18: 那為三世也。既以心意識三。為意地三。故通三世。
0772b19: 如言集起名心。籌量名意。了別名識也。又輔行言。
0772b20: 若準大論。六根各三受。三受對三塵。三世為百八。
0772b21: 此則約果報對三世論。【■補】剎那約心。果報約境。境
0772b22: 是果報法也。陰集者。好惡平境名陰。陰上起見名
0772b23: 集。有言。陰以陰覆為義。集。以積聚為義。好惡平色。
0772b24: 若對於眼。眼為所轉。即覆於眼。名陰。陰復聚集。好
0772c01: 惡平色。種子於內。名集。眼根既爾。餘根亦然。此說
0772c02: 存考。
0772c03: 【□註】思惑。入修道位。重慮緣真。輔行云。慮謂思慮。見道
0772c04: 觀真。已巳發無漏。今復重觀。故云重慮。此惑即除。名思
0772c05: 惟惑。此從解得名。若云思假及愛惑者。此當體受稱。
0772c06: 【■記】止觀言。稱思惟者。從解得名。初見真淺。猶有事
0772c07: 障。後重慮真。此惑即除。名思惟惑也。【■備】思惑。具因
0772c08: 成。相續。相待。三假。故言思假。愛惑者。法數言。貪愛
0772c09: 曰思。謂於外五塵貪愛染著。法界初門。謂之愛煩
0772c10: 惱。此當體受稱也。
0772c11: 【□註】然見惑從法塵起。能障真理。思惑從五塵起。能牽
0772c12: 三界。此皆約欲界多分說。細論不拘。
0772c13: 【■記】此明見思為障不同。故教中稱見惑為理障思
0772c14: 惑為事障。然約欲界多分說也。【■補】見惑非但障理。
0772c15: 亦能牽生。如言由三復還下。是也。思惑非惟牽生。
0772c16: 亦能障理。如言由貪愛故。不見真理是也。辨訛曰。
0772c17: 細論不拘句。因集註立上百八見圖。故有此言。以
0772c18: 上明百八見。不出六根六塵而起。既有見從五塵
0772c19: 起。何故言見從法塵。思從五塵耶。私謂不拘者。和
0772c20: 會障理牽生而說。
0772c21: △二名異體同。
0772c22: 又云見修。又云四住。又云染污無知。又云取相惑。又
0772c23: 云枝末無明。又云通惑。又云界內惑。雖名不同。但見
0772c24: 思耳。
0773a01: 【□註】見修。見惑。見道所斷。思惑。修道所斷。約能斷位。名
0773a02: 所斷惑也。
0773a03: 【■記】初果見道。八忍八智所斷。名見惑。二三果思惟
0773a04: 修道。九無礙九解脫所斷。名思惑。
0773a05: 【□註】四住。見為一住。思惑分三。因此二惑。故住著三界。
0773a06: 【■記】見一切住地。欲色無色愛三住地。
0773a07: 【□註】染污無知。妙樂一二十四云。然小乘中立二無知。染
0773a08: 污無知。無明為體。不染污無知。劣慧為體。謂味勢熟
0773a09: 德時數量耳文諸法滋味。損益等勢。成熟德用。近遠等時。一一等數。大小等量。。
0773a10: 【■備】法數言。染污無知。即見思。無明為體。謂染污真
0773a11: 性。無所明了也。不染污無知。即塵沙。劣慧為體。指
0773a12: 他人分上見思惑種數多故。如塵若沙。但不能染
0773a13: 我真性。二乘智慧狹劣。不能令他斷見思。名不染
0773a14: 污無知。【■補】不障真理。名不染污。於俗諦不了。名無
0773a15: 知。劣慧。即人空智。雖能證空。於諸佛恒沙法門。眾
0773a16: 生無量根性。皆不能達也。諸法滋味等者。謂於恒
0773a17: 沙法門。無量眾生。約法。有諸法滋味。約機。有損益
0773a18: 等勢。成熟德用。約相。有遠近等時。一一等數。大小
0773a19: 等量。皆非二乘所知。隨相論言。輕重冷熱濕滑軟
0773a20: 堅等。名勢力。熟者。如食果入腹。變熟不同。德者。草
0773a21: 木等威德。或根能出光。或能鬼。或能除毒等。輔
0773a22: 行言。他解不染污。即習氣。今家意者。小乘習氣即
0773a23: 別惑是。
0773a24: 【□註】取相惑。三惑皆名取相。觀音玄記上七云。見思。取
0773b01: 生死相。塵沙。取涅槃相。無明。取二邊相。今見思。取六
0773b02: 道生死之相也。
0773b03: 【■備】計生死為實。見思之取相也。照真不了俗。塵沙
0773b04: 之取相也。偏於真俗。而不契中。無明之取相也。辨
0773b05: 訛言。觀師以取相名見思。應作通別兩解。別解如
0773b06: 文句釋大迦葉觀心云。即空抖擻取相。止觀歸大
0773b07: 處言。取相障般若。均別指見思。
0773b08: 【□註】枝末無明對根本得名。見思以無明為根本。故云
0773b09: 枝末。於一切法無所明了。故曰無明。
0773b10: 【■記】無明為諸雜染所依。故見思以之為根本。
0773b11: 【□註】通惑。對別惑得名。見思通三乘人斷。故曰通惑。塵
0773b12: 沙無明。別在菩薩所斷。故名別惑。
0773b13: 【■記】聲聞。前後各斷見思。支佛。頓斷見思。習猶未盡。
0773b14: 菩薩。以三十四心。頓斷見思習氣。故名通惑。
0773b15: 【□註】界內惑。對界外得名。見思潤有漏業。招三界生。故
0773b16: 云界內。塵沙潤無漏業。無明潤非漏非無漏業。招變
0773b17: 易生。故云界外。塵沙則通界內外也。
0773b18: 【■補】見思惑為能潤。有漏業為所潤。惑業為能招。三
0773b19: 界生為所招。以見思所潤所招。不出六道。名界內
0773b20: 惑。唯識有言。諸有漏善不善業。由煩惱障。助緣勢
0773b21: 力。所感三界。麤異熟果。即分段生死也。塵沙潤無
0773b22: 漏者。此無漏業。即二乘人之所修空。無相無作是
0773b23: 也。但塵沙潤業。未考出何經論。非漏非無漏業者
0773b24: 即菩薩出假所修之行。以不同六道生死業。故非
0773c01: 漏。亦不同二乘耽空業故非無漏。招變易生者。惑
0773c02: 業為能招。變易生為所招。由悲願力。改轉身命。無
0773c03: 定齊限。名變易。如改麤為細質。易短作長年也。問。
0773c04: 改麤易短。何名生死。答。覺知勢盡。名為死。入定還
0773c05: 資。謂之生。以此惑業。只感界外生死。名界外惑。唯
0773c06: 識有言。諸無漏有分別業。由所知障。助緣勢力。所
0773c07: 感殊勝細異熟果。即變易生死也。塵沙通界內外
0773c08: 者此惑在化導邊說。如二乘自斷見思。不能斷他
0773c09: 人見思。故望他人見思。多如塵沙。此界內以見思
0773c10: 為體也。菩薩若自破無明。未能破一切人無明。及
0773c11: 知界外修證果位。故望他人無明。多如塵沙。此界
0773c12: 外以無明為體也。【■備】異熟者。所造惑業。異時異世。
0773c13: 而成熟感果也。所知障者。知。即覺觀因。此覺觀不
0773c14: 泯。障於法性。不得證入。名所知障。【■備】辨訛曰。無明
0773c15: 潤非漏句。當先補潤亦漏亦無漏業句。存俟後定。
0773c16: △二別釋見思二。初見惑三。初標名列使二。初通
0773c17: 標名數。
0773c18: 初釋見惑有八十八使。
0773c19: 【□註】法界次第上七云。使以驅役為義。能驅役行者心
0773c20: 神。流轉三界。故通受使名。
0773c21: 【■記】小乘不言第八識。故曰心神。
0773c22: △二別列十使。
0773c23: 所謂一身見。二邊見。三見取。四戒取。五邪見。以上利使六
0773c24: 貪。七嗔。八癡九慢。十疑已巳上鈍使。
0774a01: 【□註】身見。於陰入界中妄計為身。強立主宰。恒起我見。
0774a02: 諸文或云身見。或云我見。止觀十十六變列二名。云求
0774a03: 我叵得故。則身見破。身見破故。則我見破。文輔行五
0774a04: 下九云。外人計我。如麻豆及母指等。或計身。神身
0774a05: 四句及一異等。文。
0774a06: 【■記】宗鏡言。我有主宰二義。謂主有自在力。宰有割
0774a07: 斷力。義同我故。主是我體。宰是我用。又主乃俱生
0774a08: 我。無分別故。屬第七識我。宰是分別我。有割斷義。
0774a09: 屬第六識我。故主等立。而我見起也。輔行下。示執
0774a10: 我之見。大論云。有言神在心中。微細如芥子。名淨
0774a11: 色身。有言如麥。如豆半寸。一寸。初受身時。最在前
0774a12: 受。譬如像骨。及其成身。如像已巳壯。有言大小隨人。
0774a13: 身死壞時。此亦前出。又唯識言勝論作者我數論
0774a14: 受者我。體常周遍。量同空。隨處造業。隨受苦樂。
0774a15: 又無外道尼犍子等。執我體常。而量不定。隨身
0774a16: 大小即有舒卷。又獸主遍出二宗。計我體常至細。
0774a17: 潛轉身中作諸事業。然九十五種外道。宗計雖多。
0774a18: 不出一異等四句。神身。即神我也。一異及四句解
0774a19: 前。又一是即陰。異是離陰。
0774a20: 【□註】邊見。於身見上。計我斷常。執常非斷。執斷非常。隨
0774a21: 執一邊也。
0774a22: 【■記】此邊見貼我見說。顯揚論曰執邊見者。謂於五
0774a23: 取蘊。執計斷常。染污慧為體。上釋見中廣解。
0774a24: 【□註】見取。謂因此見通至非想。信此非餘。執劣為勝。
0774b01: 【■記】釋論言。此於諸見。及所依蘊。執為最勝。能得涅
0774b02: 槃清淨法。名見取。由互相執勝。而起諍也。又輔
0774b03: 行曰。於非真勝法中。謬見涅槃。生心取著。皆名見
0774b04: 取。若行道時。雖入種種觀門。而真明未發。無明不
0774b05: 了。便謬計所得。為真為勝。生心取著。皆名見取也。
0774b06: 今所言因此見者。謂或常或斷等計。因此修持能
0774b07: 通非想。非毀餘法。執劣為勝也。如外人亦修六妙
0774b08: 觀。修苦行。稍有輕安。以為到家消息。
0774b09: 【□註】戒取。執邪為道。名非因計因。及雞狗等戒名戒取。
0774b10: 【■補】玄籤曰。外道亦有天眼。能見雞狗生天。便受此
0774b11: 戒。作生天計。不知雞等。於彼業謝。往勝因牽生天
0774b12: 耳。見牛羊喫草生天。他亦食草。不知牛羊報盡生
0774b13: 天耳。釋籤云。外道計苦行有六。謂自餓。投淵。赴火。
0774b14: 自墜。寂默。持牛狗等戒。是謂非因計因。名戒取也
0774b15: 有師標曰。昔有外道持牛狗戒。阿難引見佛。白言。
0774b16: 願佛為彼說其果報。佛言。恐生怖畏。不可說之。彼
0774b17: 人再四求。佛言。汝若持牛戒。如其牛法。毫不犯者。
0774b18: 後得牛中。若小犯者。便入地獄。
0774b19: 【□註】邪見。由計斷常。不計因果。復計此我。以為自然。冥
0774b20: 初世性。世性。即是二十五諦。一冥初二從覺等如圖示及六諦等。
0774b21: 或計從於父母微塵梵天等生。皆名邪見。
0774b22: 【■記】不了四諦因果。邪心推度。謂無此理。固執斷常
0774b23: 邪見。因此斷滅出世間善根。乃至世間善根。作闡
0774b24: 提行。是為邪見。又有不知業理眾生。依世間定力。
0774c01: 見人一生好行施者。反生下賤貧餧。彼即思惟世
0774c02: 間定無施與。愛養祠祀。此即謗因。復見善者墮三
0774c03: 途。惡者。生人天善道。隨即思惟。世間定無善感好
0774c04: 報。惡感醜果。即謗果也。二十五諦。集註無圖。百論
0774c05: 文言。從冥初生覺。從覺生我心。從我心生五塵。從
0774c06: 五塵生五大。從五大生十一根。以神我為主諦。覺
0774c07: 相處中。不壞不敗。攝受諸法。【■備】一冥初生覺。二覺
0774c08: 生我心。三我心生五唯。謂四色。五聲。六香。七味。八
0774c09: 觸。次五唯生五大。謂九地。十水。十一。火十。二風。十
0774c10: 三空。次五大生十一根。謂十四眼。十五耳。十六鼻。
0774c11: 十七舌。十八身。十九手。二十足。二十一口。二十二
0774c12: 大遺根。二十三小遺根。二十四心平等根。至二十
0774c13: 五合為神我主諦。此二十五諦數論師所立名迦
0774c14: 毗羅西天第一外道。知八萬劫事。以上則不知立。
0774c15: 冥諦亦名自性。覺。即智大。我心。即我慢。我思受用
0774c16: 自性時。冥性則變成大等。為境所縛。不得解脫。我
0774c17: 若不思。冥性不變。即得解脫。名為涅槃。略錄唯識
0774c18: 論釋。六諦。即六句。勝論師立。名衛世。此亦是我所
0774c19: 受用。未解脫時。受用六句。離此六句。計為涅槃。【■記】
0774c20: 冥諦。金七十論釋之。總略為三。處中為四。廣為二
0774c21: 十五。言略為三者。一自性。二我知。三變異。自性。是
0774c22: 第一諦。古稱冥性。亦名勝性。未生大等。住自分。名
0774c23: 自性。若生大等。名勝性。用尊勝故。智論言外道通
0774c24: 力至八萬劫外。冥然不知。謂為冥諦。從此覺知初
0775a01: 立。名冥諦二我知者。即第二十五諦神我也。三變
0775a02: 異者。即中間二十三諦。自性所作。名為變異。故有
0775a03: 三位也。處中為四者。本性無變異。一也。大等亦變
0775a04: 異。二也。五大。五知。五業。及心平等。共十六但變異。
0775a05: 三也。知者非本變。四也。釋云性能生大等。故名本。
0775a06: 不從他生。故非變異。二大。我慢。五唯。此七亦本。亦
0775a07: 變異。大從本性生。故變異。生我慢。故為本。慢生五
0775a08: 唯。即五唯塵。五唯生五大。五根。故亦變亦本。三。五
0775a09: 大。五知。五業。及心平等一根。但從他生。故唯變異。
0775a10: 不能生他。故不名本。四知者。即我知為體。不從他
0775a11: 生。亦不生他。故非本非變異。若準百論。五大生十
0775a12: 一根。則五大亦本亦變。唯變異中。但十一根也。六
0775a13: 諦者。教乘言。一陀。翻主諦。五大及時方神意。此
0775a14: 主為萬物所依故。二求那。翻依諦。謂色等五塵依
0775a15: 故。三羯磨。翻作諦。俯仰屈伸。出入去來等。故名作。
0775a16: 四三摩若。翻總相諦。謂總相萬法如一有故。五毗
0775a17: 尸沙。翻別相諦。如森羅萬像。各各不同故。六摩波
0775a18: 夜諦。謂五塵成就。不相妨礙故。或計從於父母微
0775a19: 塵者。如路伽論師。執地水火風極微實常。能生麤
0775a20: 色。謂能生極微。為父母微。所生麤色。為子微也。或
0775a21: 計梵天等生者。如圍陀論師。計從那羅延天臍中
0775a22: 生大蓮華。華上有梵天祖翁。為萬物主。出生一切
0775a23: 有命無命物從梵天口。生婆羅門。兩臂生剎利。兩
0775a24: 生首陀。兩生毗舍也。等者。等諸時散外道。計
0775b01: 時生。方論師。計方生。安茶論師。計本際生。即過去
0775b02: 時之初際。口力論師。計空為因無因論師。計自
0775b03: 然生。塗外道。計自在天生。宿作論師。計宿世本
0775b04: 業所作。為一切因。法數詳載。【■備】見取。貼執劣為勝
0775b05: 說。戒取。貼非因計因說。身見。貼我我所。妄執為我
0775b06: 說。邊見。貼身見上計斷常說。邪見。貼撥無因果說。
0775b07: 邪見最廣。此依翻譯名義解。【■備】補遺曰。八天子是
0775b08: 眾生父母。梵王。是八天子父母。韋紐。是梵王父母
0775b09: 韋紐。即那羅延天。
0775b10: 【□註】貪是己巳法者愛。即指五見為己巳法也。
0775b11: 【■記】法界言。以迷心對一切順情境。引取無厭。是貪。
0775b12: 歷三界五行中十五貪。皆貪使。今的指愛五見為
0775b13: 己巳法也。
0775b14: 【□註】嗔。非己巳法故嗔。
0775b15: 【■記】法界言。以迷心對一切違情境。便起忿怒。名嗔。
0775b16: 歷欲界五行中五恚。即恚使。今的指於非己巳法邊
0775b17: 也。
0775b18: 【□註】癡。不識見中苦集。
0775b19: 【■記】法界言。迷惑不了之心。名為無明。若迷心緣境。
0775b20: 隨有所起。念念永失。不知愧者。皆名癡也。歷三
0775b21: 界五行中十五癡。即是無明。今的指不識前五見
0775b22: 苦集名癡也。
0775b23: 【□註】慢。我解他不解。
0775b24: 【■記】法界。言自恃輕他之心。曰慢。乃至歷三界五行
0775c01: 中十五慢。皆是慢使。今的指前五見我解他不解
0775c02: 名慢也。
0775c03: 【□註】疑。猶豫不決。
0775c04: 【■記】法界言。迷心乖理猶豫不決。曰疑。歷三界四行
0775c05: 十二種疑。並是疑使。今以所見猶豫不決釋疑也。
0775c06: 【■備】法苑言。四諦修道。名為五行。以見惑中苦集滅
0775c07: 道為四行。思惑為一行。邪見與疑非思。故三界四
0775c08: 行為十二。貪癡慢。三界見思。具故。三界五行為十
0775c09: 五。上界不行嗔。故欲界見思為五行五恚。然今的
0775c10: 當貼見說。
0775c11: 【□註】利鈍。利則造次恒有。鈍則推利方生。五鈍。亦名見
0775c12: 中思。亦名推利思。亦名背上使。利使若去。鈍使亦亡。
0775c13: 故屬見攝。
0775c14: 【■記】觸著即發。造次恒有者為利。少待而起。推利方
0775c15: 生者為鈍。五鈍下。明鈍中思。亦屬見攝。輔行言。三
0775c16: 種見惑。一俱生見。五鈍中有利。如蟲獸凡夫。亦能
0775c17: 起我我所。即是利從鈍背上起。故屬鈍。二推理見。
0775c18: 未發禪來。雖世智推理辨聰。見想猶弱。故十使同
0775c19: 屬於鈍。三發得見。從因定發。見心猛盛。則十使從
0775c20: 強受名皆屬利也三種思惑一俱生。與形俱生
0775c21: 如男女托胎。妄與父母生愛惡心。此是邪思。還歸
0775c22: 見惑。二依見思。如外道依見而起嗔。此利中鈍名
0775c23: 背上使。見諦斷時。正利去背亦去。三界繫思即三
0775c24: 界九品思。此名鈍使。亦名事障。號正三毒。然輔行
0776a01: 意。乃明見思利鈍互相攝屬。今文但明鈍中之思。
0776a02: 仍屬見攝。若欲會之。輔行俱生思。即此見中思。輔
0776a03: 行依見思。即此推利思。背上使也。【■補】毗曇言。利雖
0776a04: 有鈍。此鈍屬利。從利使背上起。利使。如刀口。鈍使。
0776a05: 如刀背。鈍使從利使後起。名背上使。【■備】蟲獸凡夫
0776a06: 起我我所者。止觀言。如諸蝡動實不搉理。而舉螯
0776a07: 張鬐。怒目自大。底下凡夫。何嘗執見。行住坐臥。恒
0776a08: 起我心。故五鈍非無利也。餘解。翻譯名義詳引。
0776a09: △二約界釋成二。初通示。
0776a10: 此十使。歷三界四諦下增減不同。成八十八。
0776a11: 【□註】四諦下惑。增減不同。前云集諦雖在惑業。今歷四
0776a12: 諦者。集是能迷。苦是所迷。又道滅雖是出世間因果。
0776a13: 由迷苦集。道滅亦迷。如不識病。亦迷於藥。
0776a14: 【■補】道滅是惑之正主對。既迷苦集。必然道滅亦迷。
0776a15: 故亦有惑也。
0776a16: △二別明二。初欲界。
0776a17: 謂欲界苦十使具足。集滅各七使。除身見。邊見。戒取。
0776a18: 道諦八使。除身見。邊見。四諦下合為三十二。
0776a19: △二上界。
0776a20: 上二界四諦下餘皆如欲界。只於每諦下除嗔使。故
0776a21: 一界各有二十八。
0776a22: 【□註】此四諦惑。俱舍頌云。苦下具一切。集滅各除三。道
0776a23: 除於二見。上界不行嗔。輔行下五九問。四諦下惑。依
0776a24: 何理教。增減不同耶。答。依阿毗曇。上界不行嗔。無相
0776b01: 害故。有善欲故。性寂靜故。心滋潤故。然止而不行。非
0776b02: 能斷也。故法華中蜈蚣喻嗔。通三界。妙樂六三十二云。
0776b03: 小乘中云。上界無恚。非盡理也。
0776b04: 【■記】此料揀四諦。各使有無。今先引毗曇。證說上界
0776b05: 無嗔。行慈無相害。苦下無嗔。有十善欲。集下無嗔。
0776b06: 有禪定。則性寂靜。滅下無嗔。有定。而兼到佛僧邊
0776b07: 聞法。則心滋潤。道下無嗔。以上界均定水寂靜滋
0776b08: 潤故。然止而不行下。依大乘斷嗔。通三界者。法華
0776b09: 云。蜈蚣蚰蜒。毒蛇之類。為火所燒。爭走出穴。文句
0776b10: 云。厭色界定。出向無色。如毒蛇類。火燒出穴。若爾
0776b11: 嗔通三界也。句記釋云。色界如穴。厭下如燒。欣上
0776b12: 如出穴。前欲界以蜈蚣譬嗔。此中例之。不別分出。
0776b13: 既曰蜈蚣。復是無色。故譬彼嗔色界中曰毒蟲。即
0776b14: 兼蜈蚣。是則上界但不起嗔之現行。非無嗔之種
0776b15: 子也。【■備】法華火燒出穴四句。科中判明無色界。故
0776b16: 譬無色。同欲有嗔也。
0776b17: 【□註】問。何故身邊唯在苦耶。答。此見依身。故名身見。依
0776b18: 於身見。而起邊見。餘三非身。故無此見。又見苦斷故。
0776b19: 故在昔下。四空無色有身見者。雖無麤色。而有細色。
0776b20: 所執未亡。即是身見。非想八苦其義可知。
0776b21: 【■記】毗曇云。身見邊見。唯迷苦諦。以凡夫皆執苦為
0776b22: 我故。身見從苦諦生。依身苦報。計斷計常。故邊見
0776b23: 亦迷苦生。雜心論問。何故身邊見苦斷耶。答。苦處
0776b24: 轉故。果處轉。故見彼則斷不遠。隨至根。此見不隨
0776c01: 根。故初見諦則斷。【■補】身為眾苦之本。邊見依身而
0776c02: 起。故苦處轉。果處轉。見彼苦諦。則斷不遠。隨至根
0776c03: 本無明。非想八苦見前。【■備】辨訛曰。四空無色。有身。
0776c04: 見等句。似謂無色界無色。恐無身見。不知餘四蘊。
0776c05: 亦有身見。不獨色蘊也。私謂。玉師非不知四蘊有
0776c06: 身見。而四空獨指其色者。點人之所易忽也。
0776c07: 【□註】問。戒取何故唯在苦道。答。唯彼所起。問。戒取計因。
0776c08: 苦諦是果。何故在苦。答。計多苦行。望為實因。故在苦
0776c09: 下。非出世道。妄謂出道。是故復於道處能起。集滅異
0776c10: 此。故無身見。無身見故。亦無邊見。集滅非道。不生戒
0776c11: 取。又復戒取。在於苦道二諦下者。本是內道。見苦能
0776c12: 斷。本外道者。見道能斷。故唯在二。
0776c13: 【■補】戒取。見苦見道斷者。本是內道。但知苦時。不生
0776c14: 戒取。故見苦斷。本外道者。已巳生戒取。必斷惑見道。
0776c15: 方斷戒取。故見道斷。【■備】辨訛曰。又復戒取等文。此
0776c16: 中明四諦下。十使增減不同。四諦乃佛所宣之法。
0776c17: 不當反引外道也。私謂。戒取之名。多對外道而立。
0776c18: 此段本玉師餘意。當以上解為正判也。
0776c19: 【□註】此有親之義。孤山作六十四句解云云。
0776c20: 【■記】解見下。
0776c21: △三結成大數。
0776c22: 二界合為五十六。并前三十二。合為八十八使也。
0776c23: 【□註】八十八使。且據見惑。婆娑中云。九十八使者。兼十
0776c24: 思故也。輔行五下十云。以十纏為九十八。
0777a01: 【■記】十思。法界言。欲界四。謂貪嗔癡慢。色無色各三。
0777a02: 除嗔使為十。輔行引論言。纏八無慚愧。嫉慳并悔
0777a03: 眠。及掉舉昏沉。或十加忿覆。法數言。悔。謂所作過。
0777a04: 不能自安。而成悔蓋。覆。謂隱藏所作過。惟恐人知。
0777a05: 餘可解。
0777a06: 【□註】論文所出不同。或名三結。止觀云。初果所破。如竭
0777a07: 四十里水。功夫甚大。恐聞者生疑。略斷三結。文謂身
0777a08: 見。戒取疑如下圖示。
0777a09: 【■記】論。指大論。或時為鈍。但說斷三。是也。止觀準大
0777a10: 經迦葉問。如來說須陀洹斷煩惱。如竭四十里水。
0777a11: 云何言斷三結。一我見。二非因計因。三疑網。佛言。
0777a12: 此三重故。亦攝須陀洹人。一切所斷結故。輔行引
0777a13: 論言。三結。生惑增上。身見。生六十二。戒取。生一切
0777a14: 苦行。疑。於過去一切處生猶豫也。又世尊說斷八
0777a15: 十八使。及無量苦。名須陀洹。則受化者生憂。何能
0777a16: 拔除八十八大樹。度八十八大河等。若佛說斷三
0777a17: 結者。受化者歡喜也。斷結之相。準十地經言。非初
0777a18: 非中後。論言是斷結相。此智盡漏力為初。智斷為
0777a19: 中為後。答。非初智斷。亦非中後。如燈燄非唯初中
0777a20: 後。前中後取故。謂取一時。則不能斷。三時總取。方
0777a21: 能說斷。假三時斷。則無定性。何者。初若能斷。不假
0777a22: 中後。後若能斷。不假初中。既假三時。故知無性。一
0777a23: 一推徵。三皆不斷。是故經言。非初非中後。由三時
0777a24: 無斷。方能斷結。故論云。前中後取故。論主總取三
0777b01: 時。方顯三時無斷。經論言反。意乃相成。經則約性。
0777b02: 論則約相。性相無礙。方能斷結。然經論雖明大乘
0777b03: 斷結相。亦可意會小乘也。
0777b04: 
0777b05: 
0777b06: 
0777b07: 
0777b08: 
0777b09: 【■記】節引雜心論曰。凡計罪福。是我所作。不將善惡
0777b10: 業因為我。故身見不依集。知集非我。不名迷集。邊
0777b11: 見依身。亦不依集。亦不將滅道為我。計斷計常。亦
0777b12: 同。故身邊唯苦。若戒取迷苦及道。謂愚人聞說精
0777b13: 勤苦行。即謂事中苦身是道。不知勤觀苦空。方斷
0777b14: 生死。身苦非道。故戒取迷苦諦生。或不將身苦為
0777b15: 道。直執戒等福行為道。此將集因轉將為道。如此
0777b16: 戒取。名迷道諦。理實凡愚。不識集因。妄執為道。應
0777b17: 是迷集。但彼迷心。不計福行。以為集因方轉為道。
0777b18: 故不名迷集。不同計苦以為道者將苦為道。故名
0777b19: 迷苦。是故戒取迷苦迷道。不迷於集。滅是聖果眾
0777b20: 生所求。不取惑滅。為道因行。故戒取不名迷滅。若
0777b21: 邪見。見取。及疑。此三通迷四諦。邪見謗無因果。該
0777b22: 凡及聖故通迷。見取於自身報。取為第一。即迷苦。
0777b23: 於事善業計為第一。名迷集。若取梵無想等天為
0777b24: 涅槃。名迷滅。於彼戒取所言之道。取為第一。名迷
0777c01: 道。故通迷。疑心於諸凡聖因果。不知有無。生疑不
0777c02: 決。故亦疑四。上來所明五見及疑。惟迷諦理。不名
0777c03: 迷事。以迷理故。還見理斷。唯識心要云。迷諦有總
0777c04: 別。總。謂十種。皆迷四諦。苦集。是彼六道因依處故。
0777c05: 滅道是彼怖畏處故。別謂身邊唯迷苦。八通迷四。
0777c06: 身邊唯果處起。別修空觀。及非我觀。對治身邊。屬
0777c07: 苦諦故。疑與身邊邪三見。親迷苦理。戒見二取。執
0777c08: 彼三見戒禁。及所依蘊。為勝能淨。於自他見。及彼
0777c09: 眷屬。如次隨應起貪恚慢。相應無明。與九同迷。不
0777c10: 共無明。親迷苦理。疑及邪見。親迷集等。二取貪等。
0777c11: 准苦應知。然嗔亦能親迷滅道。由怖畏故。生憎嫉
0777c12: 故。迷諦親。麤相如是。與此大同小異。對會可識。
0777c13: 【■補】孤山六十四句。閒居編言。苦諦十使皆具足。身
0777c14: 見唯緣苦境生。集諦癡業有漏因。滅諦無為無漏
0777c15: 果。皆非身見所緣境。邊身并及戒禁取。此二隨身
0777c16: 亦不生。是故集滅除三見。道諦本為無漏因。是故
0777c17: 身邊亦不起。邪見既撥無聖道。戒取還從邪見生。
0777c18: 執取非道為真道。是故則有戒禁取。四諦具足有
0777c19: 親。苦下三親有七。執我我所為身見。邊見從
0777c20: 身計斷常。邪見撥無因果法。見取執劣以為勝。禁
0777c21: 取於非因計因。疑則猶豫而不決。無明迷暗不了
0777c22: 故此等皆依苦等起。是故七惑號親迷貪嗔與慢
0777c23: 三種惑不從苦諦境上起。但緣前七背上生。是故
0777c24: 三得迷號。集七四親三種。邪見撥無疑猶豫。
0778a01: 見取執劣癡迷暗。三名目亦如前。貪等只依四
0778a02: 法起。滅則三親四是。則前三添見取。苦諦是
0778a03: 劣執為勝。是故見取得為親。今滅諦是勝妙法。不
0778a04: 可更言劣為勝。但從邪見背上起。執劣為勝名見
0778a05: 取。是故滅諦有四。親行相悉如前。道八三親
0778a06: 五種。親則癡疑與邪見。法望前加禁取。苦諦
0778a07: 戒禁則為因。有漏果非無漏道。妄執為因為果故。
0778a08: 則有戒禁親緣起。道諦真因真道故。不可親緣非
0778a09: 因道。但緣邪見起非道。故以戒取屬法。道滅俱
0778a10: 是無漏法。非是執劣以為勝。見取從前亦屬。但
0778a11: 從邪見起其執。總依俱舍如上釋。此中少四句。想
0778a12: 抄錄者。刪其非要。又閒居編頌言。從諦生使名為
0778a13: 親。從使生使名為。四諦俱貪嗔慢。四諦俱親
0778a14: 邪癡疑。身邊唯局苦親使。戒見苦親而道。見取
0778a15: 集親滅下。迷諦親義如此。末二句。應改言。集
0778a16: 有四親滅四。總於前三加見取。更簡明。又苦七
0778a17: 親三者。以苦諦五陰法計為身。依身而起斷常
0778a18: 等見。將苦行以為實因。計非想以為涅槃。將世間
0778a19: 果。撥之為無。而皆迷癡不了。猶豫不決。故七日親。
0778a20: 貪嗔慢。由於身邊而起。又隔一層。故三曰。集以
0778a21: 見取。非因計因。邪則將世間之因。撥之為無。癡疑
0778a22: 可知。故四曰親。三其義同前。滅以邪見。將出世
0778a23: 果撥之為無。癡迷不了。狐孤疑不決。故三曰親。道以
0778a24: 邪見。則將出世因。撥之為無。癡疑可知。故三曰親。
0778b01: 五由迷真道。方執戒取見取為道。故連貪嗔慢
0778b02: 成五也。
0778b03: △二思惑三。初標名示數。
0778b04: 二明思惑者。有八十一品。
0778b05: 【□註】此界繫思。亦名迷事思。亦名正三毒。異俱生思。及
0778b06: 推利思也。
0778b07: 【■記】界繫者。由此思惑便繫三界也。迷事。即事障。對
0778b08: 五塵境。憎愛等生。迷在事也。正三毒者。輔行言。思
0778b09: 有四。慢入癡攝為三。以非背使。非習氣。名正。俱生
0778b10: 思。還歸於見。推利思。是利上之鈍。見諦斷時。正利
0778b11: 既去。推利之鈍思亦去。故此檢之。俱生推利。解見
0778b12: 前。推利即依見思。【■補】斷見得人空智。雖有事中獨
0778b13: 頭相應。了法從緣。不計性實。而於三毒無邪。故曰
0778b14: 正。
0778b15: △二約界示體二。初通示九地。
0778b16: 謂三界分為九地。欲界合為一地。四禪。四定。為八。共
0778b17: 為九地。
0778b18: 【□註】九地。所依處得名。欲界同一散地。故合為一。
0778b19: △二列地分品二。初欲界。
0778b20: 欲界一地中有九品貪嗔癡慢。言九品者。上上。上中。
0778b21: 上下。中上。中中。中下。下上。下中。下下。
0778b22: △二上界。
0778b23: 上八地各有九品。除嗔使。
0778b24: △三結成大數。
0778c01: 故成八十一也。
0778c02: 【□註】於九地中。各有九品貪嗔癡慢。但上八地無嗔耳。
0778c03: 【■記】輔行云。以智斷惑。智分分明。惑漸漸盡。何啻有
0778c04: 九。立教判果。且略為九。
0778c05: 【□註】不言疑者。見道已巳斷。理合無疑。
0778c06: 【■記】事障雖在。正信必具。
0778c07: 【□註】斷此惑時。或直緣一真諦。或於四諦中隨緣一諦。
0778c08: 【■記】釋籤云。或四諦中。隨思一諦。或唯思滅諦。斷三
0778c09: 界諸品不同。得後三果也。
0778c10: 【□註】故止觀中云見惑如四十里水。思惑如十里水。大
0778c11: 經云。初果所斷。如四十里水。其餘在者。如毛一渧。
0778c12: 【■記】思雖八十一品。對境方生。不同見緣法塵橫起
0778c13: 故。
0778c14: △三結收集諦。
0778c15: 上來見思不同。總是藏教實有集諦。
0778c16: 【□註】此惑有為有漏之因。故云實有。上明見惑八十八
0778c17: 使。思惑八十一品。乃見思俱開。若云九十八使。乃開
0778c18: 見合思。若云四住。開思合見。但云見思俱合義也。或
0778c19: 云三漏。欲有無明或云四流。見欲有無明或云上下五分。妙樂
0778c20: 七十八云。上五分中。色染無色染。一向唯上。掉舉等三
0778c21: 掉舉慢無明雖復通下。不能牽下。欲界受生故云上分。言下分
0778c22: 者貪雖通上。不是唯上。嗔一唯下。不通於上。餘三遍
0778c23: 攝一切。見惑雖復通上。而能牽下。故名為下。故俱舍
0778c24: 云。由二貪嗔不超欲。由三身邊戒取復還下。縱斷貪等名伏為斷
0779a01: 至無所有貪亦斷得非非想由身見等。還來欲界文。
0779a02: 【■記】此明見思開合。及見思別名。漏落三界。曰漏。四
0779a03: 流。輔行言見流。三界見也。欲流。欲界諸惑。除見及
0779a04: 癡。有流。上二界諸惑。除見及癡。無明流。三界癡也。
0779a05: 漂流不息。曰流。染貪也。
0779a06: 
0779a07: 
0779a08: 
0779a09: 
0779a10: 
0779a11: 
0779a12: 
0779a13: 
0779a14: 頌曰身攝邊見戒攝取邪見元從疑惑生
0779a15: 四鈍皆由利使生是故三結攝見盡癡起貪嗔二生慢
0779a16: 舉二攝二成欲思無明即癡染即貪掉舉遍三俱定愛
0779a17: 【□註】頌曰。身攝邊見戒攝取。
0779a18: 【■補】邊從身起。故非因計因為戒取。於中必見有所
0779a19: 取。即見取。
0779a20: 【□註】邪見元從疑惑生。
0779a21: 【■記】始而猶豫不決。繼即撥無因果。
0779a22: 【□註】四鈍皆由利使生。是故三結攝見盡。
0779a23: 【■補】三結。身戒疑也。此頌下五分見。
0779a24: 【□註】癡起貪嗔二生慢。舉二攝二成欲思。
0779b01: 【■記】此頌下五分欲思。舉二。指貪嗔。攝二。指癡慢。
0779b02: 【□註】無明即癡染即貪。掉舉遍三俱定愛。
0779b03: 【■記】此頌上界五分思惑。成論問。掉於上界名結。何
0779b04: 故欲界不說。答。彼無麤煩惱。故掉戲明了。又壞定
0779b05: 身有力。故為結。斷此上分則得解脫。
0779b06: 
0779b07: 天台四教儀註補輔宏記卷四之上
0779b08: 
0779b09: 
0779b10: 天台四教儀註補輔宏記卷四之下
0779b11: 
0779b12: 高麗沙門諦觀錄
0779b13: 南天竺沙門蒙潤集註
0779b14: 清比丘性權補輔宏記
0779b15: 清三寶弟子錢六菴較訂
0779b16: 天台嫡裔比丘諦閑編科參梓
0779b17: △三滅諦三。初標名。
0779b18: 三滅諦者。
0779b19: △二示體。
0779b20: 滅前苦集。顯偏真理。
0779b21: △三揀非。
0779b22: 因滅會真。滅非真諦。
0779b23: 【□註】法界次第中十云。滅。以滅無為義。結業既盡。則無
0779b24: 生死之累。故名為滅。妙玄二二十云。二十五有。子果縛
0779c01: 斷是滅諦文。
0779c02: 【■記】結業。即集。生死。即苦。玄文言。癡惑之本。既無常
0779c03: 苦空無我。則無明滅。無明滅故。諸行滅。乃至老死
0779c04: 滅。若不燃火。則無煙。名子縛斷。無子則無果。滅智
0779c05: 身。離二十五有。名果縛斷。又言若發見思無漏
0779c06: 真明。具三十四心斷結者。三界九十八使皆滅。以
0779c07: 煩惱結使滅故。三界業亦滅。若三界業煩惱滅者。
0779c08: 即滅諦有餘涅槃也。因滅故果滅。捨此報身。後報
0779c09: 不續。名無餘涅槃。真滅度也。滅理不。曰諦。
0779c10: 【□註】觀音玄記上十七云。滅諦之體。是二涅槃。雖非真諦。
0779c11: 能冥於理。故云因滅會真。滅非真諦。因滅苦集。方能
0779c12: 會真。非謂此滅。便是真諦。
0779c13: 【■記】先問。三藏所談。滅非真諦。今文依滅起第四誓。
0779c14: 那云真諦無為理耶。答滅諦之體。是二涅槃。雖非
0779c15: 真諦。能明於理。故曰因滅會真。道是滅因。苦集違
0779c16: 理。佛既契真。故成佛誓。觀真而發。是所引文。乃釋
0779c17: 依滅起成佛誓義。今證揀滅非真也。【■補】涅槃。翻滅
0779c18: 度。大患永滅。超度四流故。【■備】滅。但功用盡處。若真
0779c19: 諦。即下法性自天而然也。
0779c20: 【□註】止觀一十二云。法性自天而然。集不能染。苦不能惱。
0779c21: 道不能通。滅不能淨。如雲籠月。不能妨害。卻煩惱已巳。
0779c22: 乃見法性。經言滅非真諦。因滅會真。滅尚非真。三諦
0779c23: 焉是。文輔行一下十一云。當知苦集。但是能覆。不能惱
0779c24: 染。道滅能顯。而理本淨。法性如月。苦集如雲。道如卻
0780a01: 除。滅如卻郤已巳文。
0780a02: 【■補】輔行言。法性與真。名異義同。【■備】問。藏教何為真
0780a03: 理。曰。枯寂偏空也。
0780a04: △四道諦三。初牒名。
0780a05: 四道諦者。
0780a06: 【□註】法界次第中十云。道。以能通為義。正道及助道。是
0780a07: 二相扶。能通至涅槃。故名為道文。
0780a08: 【■記】正道者。實觀三十七品。三解脫門。緣理慧行。及
0780a09: 忍智無礙解脫。三十四心真無漏慧也。助道者。得
0780a10: 解觀中。諸對治法。及諸禪定。皆助道。有餘方便。對
0780a11: 治諸禪三昧。三十七品等。皆助道也。【■備】下集註言。
0780a12: 此道品通正通助。大約止觀法。皆正道。二十五前
0780a13: 方便。皆助道也。
0780a14: 【□註】妙玄二二十云。戒定慧。無常。苦空。能除苦本是道諦
0780a15: 文。
0780a16: 【■記】苦本即結惑。
0780a17: △二示體二。初總標廣略。
0780a18: 略則戒定慧。廣則三十七道品。
0780a19: 【□註】略則戒定慧。釋籤三九云。道品雖多。戒等攝盡。戒
0780a20: 攝三。正語。正業正命。定攝十。四如意足。定根。定力。除
0780a21: 覺。定覺。捨覺。正定。慧攝十八。四念處。四正勤。進根。慧
0780a22: 根。進力。慧力。擇覺。進覺。喜覺。正見。正思惟。正進精。通
0780a23: 定慧。念根。念力。念覺。正念。止觀七九云。念通緣兩處。
0780a24: 通三學。信根。信力。輔行云。一切諸法。信為本故。文廣
0780b01: 則三十七道品。三四。二五。單七。隻八。若六度攝三十
0780b02: 七具如輔行七上二十一。
0780b03: 【■記】三四。即念。勤。足。二五即根。力。七即覺。八即正道。
0780b04: 輔行六度攝道者。檀具二覺。謂除。與捨。尸具三。謂
0780b05: 正語。正業。正命。忍具四。謂念根。念力。念覺。正念。進
0780b06: 具八。謂四勤。進根。進力。進覺分。正進精。禪具八。謂
0780b07: 四如意足。定根。定力。定覺。正定。慧具十。謂四念處。
0780b08: 慧根。慧力。擇覺。喜覺。正見。正思。餘有二信。通三十
0780b09: 五。一切諸法。信為根本故。
0780b10: 【□註】道品者。法界次第中十二云。品者。類也。此七科法門。
0780b11: 悉是入道淺深之氣類。故云道品也文。
0780b12: 【■備】入道淺深。應指對位相生兩種說。
0780b13: 
0780b14: 
0780b15: 
0780b16: 
0780b17: 【■記】當分者。止觀言。未必全具道品。方能得道。三四
0780b18: 二五。單七隻八。當分是道。故曰依念處得道。念處
0780b19: 既爾。餘品亦然。為當分。相攝者。釋論言。念處既攝
0780b20: 餘品。餘品亦攝念處。為相攝。對位者。俱舍頌言。初
0780b21: 業順決擇。及修見道位。念處等七品。應知次第增。
0780b22: 華嚴鈔曰。初業者。修總相別相念處。此初業位。能
0780b23: 照身等四境。慧用勝故。說念處增。順決擇者。煖等
0780b24: 四位也。煖法位中。能證異品決擇分。殊勝功德。勤
0780c01: 用勝故。說正勤增。頂法位中。能持善趣。無退轉位。
0780c02: 定用勝故。說神足增。忍法位中。必不退墮善根堅
0780c03: 固。得增上義。說五根增。世第一位中。非世惑法所
0780c04: 能屈伏。得無屈義。說五力增。及修見道位者。修道
0780c05: 位中。近菩提位。助覺勝故。說七覺增。見道位中。速
0780c06: 疾而轉。道行勝故。說八正見增。此對位義同也。據
0780c07: 止觀言。八正。是見諦位。為第六。七覺。是修道位。為
0780c08: 第七。乃是約位。非調停也。今約調停。故以七覺為
0780c09: 第六。入正為第七。相生者。論言。聞法已巳。先當念持。
0780c10: 次即勤修。勤故。攝心調柔。調柔故。信等成根。根增
0780c11: 為力。次七覺分別。八正道是正行也。有時八正在
0780c12: 前。未辦名道。已巳辦名覺也。又止觀云。如修念處。能
0780c13: 生正勸。正勤乃發如意。如意生根。根生力。力生覺。
0780c14: 覺入八正。為相生也。
0780c15: 【□註】然此道品。通正通助。通大通小。通漏通無漏。亦漏
0780c16: 亦無漏。並如止觀第七具釋。
0780c17: 【■記】止觀問。道品是二乘法。云何是菩薩道耶。答淨
0780c18: 名言。道品善知識。由是成正覺。道品是道場。亦是
0780c19: 摩訶衍。涅槃云。能修八正道者。即見佛性。名為醍
0780c20: 醐。大集云。三十七品。是菩薩寶炬陀羅尼。如此等
0780c21: 經。皆名道品。何得獨是小乘。又有漏道品。欲界二
0780c22: 十二。未到三十六。初禪三十七。皆有漏道品。如乳。
0780c23: 三藏道品。如酪。通教道品。如生酥。別教道品。如熟
0780c24: 酥。圓教道品。如醍醐。或問。三十七是助道。是正道。
0781a01: 答。大論云。是菩薩道。正也。淨名云。道品善知識。由
0781a02: 是成正覺。助也。又問。三十七品是有漏者。云何言
0781a03: 七覺是修道。法華云。無漏根力覺道之財。云何八
0781a04: 正在七覺前。答。此應三句分別。一。三十七品皆有
0781a05: 漏。二。皆無漏。三。亦有漏亦無漏。大論言。修八正道。
0781a06: 得初善有漏五陰。善有漏五陰。即是煖法。煖法之
0781a07: 前。尚得修於八正道。云何修耶。謂初師受法繫心
0781a08: 憶念。名念處。為求此法。勤而行之。名正勤。一心中
0781a09: 修。名如意足。五善根生。名根。根增長。名力。分別道
0781a10: 用。名七覺。安隱道中行。名八正道。能如是修。得善
0781a11: 有漏五陰。當知道品皆有漏也。二皆是無漏者。即
0781a12: 是見諦思惟。所行道品。一向是無漏。法華之文。意
0781a13: 在此也。從來雖言有漏中。得修八正七覺等。未有
0781a14: 文證。而毗婆娑云八正。在七覺後。亦是有漏。亦是
0781a15: 無漏。何以故。依八正入見諦即是亦無漏。若八正
0781a16: 在七覺前。一向是無漏。此則可解。又亦漏亦無漏
0781a17: 即是對位意也。
0781a18: 【□註】又小唯正道。大通正助。今是小乘道品。義當相生。
0781a19: 【■記】此明通局結歸也。謂約小乘七科。皆唯正道。約
0781a20: 大乘七科。正助俱通也。今文言小乘之道品。當以
0781a21: 相生之義為正也。
0781a22: △二別釋詳明二。初標科。
0781a23: 此三十七合為七科。
0781a24: 【■記】準瑜伽雜集。三十七品總有七類。一。對治顛倒
0781b01: 道。四念處。二。斷諸懈怠道。四正勤。三。引發神通道。
0781b02: 四神足。四現觀方便道。五根。五。親近現觀道。五力。
0781b03: 六現觀自體道。七覺分。七。現觀後起道。八正道。故
0781b04: 科為七也。
0781b05: △二列釋七。初念處。
0781b06: 一四念處。一觀身不淨。色蘊二觀受是苦。受蘊三觀心無
0781b07: 常。識蘊四觀法無我想行蘊。
0781b08: 【□註】四念處一五云。四者。數也。念者。觀慧也。處者。境也。
0781b09: 今言四者。人於五陰起四倒故。於色。多起淨倒。於受。
0781b10: 多起樂倒。於想行。多起我倒。於心。多起常倒。舉四倒。
0781b11: 故言四也。若相生次第。應言識受想行色。若麤細次
0781b12: 第。應言色行想受識。今從語便。故言身受心法文。
0781b13: 【■記】觀慧釋念者。同是別境心所。慧觀由念得住也。
0781b14: 論云。身應多觀不淨。受應多觀是苦。心應多觀無
0781b15: 常。法應多觀無我。何以故。凡夫未入道時。起四顛
0781b16: 倒故。破淨倒。說身念。破樂倒。說受念。破常倒。說心
0781b17: 念。破我倒。說法念也。四法次第者。教中論相生。從
0781b18: 細至麤。論除滅。自麤至細。今從語便也。
0781b19: 【□註】若迷心不迷色。則數為五陰。若迷色不迷心。則數
0781b20: 為十二入。若心色俱迷者。則數為十八界。如婆娑論。
0781b21: 俱舍頌云。聚生門種族。是蘊處界義。愚根樂。有三。故
0781b22: 說蘊處界諸有為法和合是聚義。生長門是處義以能生長心心所法。種族。是界義。如一山中。有金
0781b23: 銀銅鐵等名多界等補註十三卷十二紙。
0781b24: 【■記】有為和含是聚義者。是論釋頌。以明蘊義。次引
0781c01: 經言。諸所有色。若過現未。若內外麤細。若劣勝遠
0781c02: 近。如是一切。略為一聚。說名色蘊。由此聚義。蘊義
0781c03: 得成是也。生長門是處義者。亦論文釋頌。以能生
0781c04: 長心心所法一句。是論主釋詞。種族是界義下。亦
0781c05: 是論文釋頌。又云。如是一身。或一相續有十八類。
0781c06: 諸法種族。名十八界。今以等字該之。已巳上論文。釋
0781c07: 前半頌也。而後半頌。論釋云。所化有情有三品故
0781c08: 世尊為說蘊界處三門。或愚心所。總執為我。或唯
0781c09: 愚色。或愚色心根有三。謂利中鈍。樂有三。謂樂略
0781c10: 樂中。樂廣。如其次第。佛為說蘊處界三也。補註。神
0781c11: 智師釋三大部。
0781c12: 
0781c13: 
0781c14: 
0781c15: 【■記】一色陰。有十四種。謂四大五根五塵。二受陰。領
0781c16: 納所緣。名受。有六種。謂六觸因緣生六受。三想陰。
0781c17: 能取所領之緣相。名想。有六種謂取所領六塵相。
0781c18: 四行陰。造作之心。能趣於果名行。有六種。謂於六
0781c19: 想之後。各起善業不善業無動業也。五識陰。了別
0781c20: 所緣之境。即六識也。以迷心偏重。故聖教開心為
0781c21: 四。出法界次第。【■補】唯識論。以受對前五識。想對六
0781c22: 識。行對七識。識對八識。今此不論。弗以唯識所解
0781c23: 配合也。
0781c24: 
0782a01: 
0782a02: 
0782a03: 
0782a04: 
0782a05: 
0782a06: 
0782a07: 【■記】惑者。迷色偏重。故大聖開色為十。心但為二也。
0782a08: 入以涉入為義。根塵相對有識生。識依根塵。識為
0782a09: 能入。根塵是所入。今此十二。通從所入受名也。內
0782a10: 六親。故屬內。為識所依。名入。亦名六根者。能生為
0782a11: 義。有生識功也。一眼入。眼是四大造色體為十色
0782b01: 共成。所謂四大四微。身根微。眼根微。二耳入。三鼻
0782b02: 入。四舌入。均四大造色。體為十色共成。但各換一
0782b03: 耳鼻舌根微也。五身入。但有九色所成。謂四大四
0782b04: 微。身根微。六意入。除諸心數法。但取能知諸法心
0782b05: 王也。外六。故屬外。識所游涉。名入。亦名六塵者。
0782b06: 染污為義。色聲香味觸五入。可解。六法入。有二種。
0782b07: 一者心法。除心王。但取相應諸心所法。二非心法。
0782b08: 即過去未來色法。及心不相應諸行。三無為法。【■補】
0782b09: 法入中無表色屬色。心數法屬心。不相應行非色
0782b10: 非心。三無為。非三聚攝。故不屬內色。亦不屬外色
0782b11: 也。
0782c01: 
0782c02: 
0782c03: 
0782c04: 
0782c05: 
0782c06: 
0782d01: 【■記】惑者。色心俱迷。聖教俱開為十八也。界。以界別
0782d02: 為義。十八法各有別體故。十二入。及前五識界可
0782d03: 解。識。以了別為義。六意識界。謂前五生已巳。傳入意
0782d04: 識。即以前五為能生。後意識為所生。此意前滅。次
0782d05: 識續生。即前意識。生後意識。如是亦脫傳受根識
0782d06: 之名。皆能生為根。所生為識。今專指所生為意識
0782d07: 也。上明蘊處界所攝法。即小乘七十五法。如云內
0782e01: 色。外色。無表色。即五根。六塵。十一種色法。心王。即
0782e02: 前六識。心所法。明四十六。謂遍大地有十。受。想。思。
0782e03: 觸。欲慧。命。作意。勝解。三摩地。此十通善通惡。一
0782e04: 切心。勝解者。於理明了。三摩。云等持。離沉掉。曰等。
0782e05: 專注不散。曰持。大善地有十。謂信。勤。捨。慚愧。無貪。
0782e06: 無嗔不害。輕安。不放逸。此十。不通於惡。唯是善業。
0782e07: 能通至無漏聖道故云大善地。捨者。遠離掉舉。大
0782f01: 煩惱有六。謂癡。放逸。懈怠。不信。昏沉。掉舉。此六。依
0782f02: 五六七識起。不通於善。唯是惡法。故云大煩惱也。
0782f03: 大不善有二。謂無慚無愧。人因此二。則無惡不造。
0782f04: 故云大不善也。小煩惱有十。謂忿覆慳嫉惱害恨
0782f05: 諂誑憍。此十但依六識而起。故云小煩惱也。不定
0782f06: 有八。謂悔眠尋伺貪嗔慢疑。此八通於善惡無記
0782f07: 三性。故云不定法也。無記者。不善不惡。無所記錄
0782f08: 也。麤念曰尋。細察曰伺。不相應。有十四。得非得眾
0782f09: 同分。無想異熟。無想定。滅盡定。命根。生。住。異。滅。名。
0782f10: 句。文也。此十四不與色法。心法。心所法。相應。故眾
0782f11: 同分。眾人形狀相似也。無想果報。異世成熟。曰無
0782f12: 相異熟。外道所修。曰無想定。聖教所修。受想心滅。
0782f13: 曰滅盡定。依事立名。曰名。積字成句詮差別。曰句。
0782f14: 為名句依。而能顯所表理。曰文。身。即字也。【■備】無為
0782f15: 有三。天溪補遺。引俱舍頌云。此中空無礙。謂大
0782f16: 空。無礙為性即空無為。頌曰。擇滅為離繫。隨繫
0782f17: 事各別。隨三界繫不同。名事。離一繫故。得一擇滅。
0782f18: 擇力所得滅。名擇滅。擇為斷智。推度令滅。故名擇
0782f19: 滅。非擇滅者。頌云。畢竟礙當生。此二類不同。謂根
0782f20: 塵缺緣及所證位。諸無知惑。不得續起。名礙當生。
0782f21: 如緣一色時。於餘諸色。及餘四塵。得非擇滅為正
0782f22: 緣色礙。餘色等當不生。故名礙當生。其餘法數廣
0782f23: 解。
0782f24: 【□註】觀身不淨。四念處一六云。一切色法。名之為身。內
0783a01: 身。外身。內外身。己巳。名內身。眷屬。及他。名外身。若己巳若
0783a02: 他。名內外身。此三種色。皆從前世不淨業生。則有五
0783a03: 種不淨。謂生處。種子。相。性。究竟。
0783a04: 【■記】大論言。自身有二種。一身內不淨。二身外皮毛
0783a05: 爪髮等皆不淨。復次行者。觀死屍脹爛壞。取是
0783a06: 相。觀自身亦如是相。如是事。我未離是法。死屍是
0783a07: 外。行者是內。如見端正女人而心。即觀其身。種
0783a08: 稱不淨為外。知我身亦如是為內。復次眼等五情
0783a09: 為內身。色等五塵為外身。四大為內身。四大造色
0783a10: 為外身。覺苦樂處為內身。不覺苦樂處為外身。自
0783a11: 身及眼等根為內身。妻子田宅所用之物為外身。
0783a12: 乃至今當總觀內外。謂先觀內身。求淨不可得。次
0783a13: 便觀外。復不可得。疑曰。我觀內時。於外或錯。觀外
0783a14: 時。於內或錯。故內外俱觀。亦不可得。然觀內觀外
0783a15: 是別相。一時俱觀是總相。總觀別觀。既皆不得淨
0783a16: 相。故知三種色。從不淨生。此明五種不淨。望大論
0783a17: 列次有殊。以論列第一種子。二住處。三自體。四自
0783a18: 相。五究竟。對此前後可知。
0783a19: 【□註】生處者。女人之體是不淨聚。蟲膿穢惡。合集成立。
0783a20: 經十月日。二臟間夾。迮隘如獄。釋論云。此身非蓮華。
0783a21: 亦不由旃檀。糞穢所長養。但從尿道出。
0783a22: 【■記】此釋生處不淨也。大論言。住處不淨。謂諸不淨
0783a23: 物和合。名為女身。內有生臟。熟臟。屎尿不淨。外有
0783a24: 煩惱業因緣風吹識種。令入二臟中間。如在尿坑
0783b01: 中。所謂是身為臭穢。不從華開生。亦不從薝葡。又
0783b02: 不出寶山。迮隘如獄者。胎骨經云。嬰兒在胎有八
0783b03: 種獄。謂嬰兒之身。最嫩。母喫熱食。如鑊湯獄。母喫
0783b04: 冷食。如寒獄。飽時。如石壓獄。饑時。如餓鬼獄。硬
0783b05: 食。如刀山獄。行時辛苦。如碓搗獄。坐時。如鐵床獄。
0783b06: 母若低頭。如倒懸獄。
0783b07: 【□註】種子不淨者。攬父母遺體。赤白二渧。於中而住。是
0783b08: 識隨母氣息出入。是為受身最初種子不淨也。
0783b09: 【■記】此釋種子不淨也。大論謂父母以邪念風。吹婬
0783b10: 欲火。肉髓膏流。熱變為精。宿業因緣。識種子在赤
0783b11: 白中住。是名身種。如偈言。是身種不淨。非餘妙寶
0783b12: 物。不由淨白生。但從尿道出是也。
0783b13: 【□註】相不淨者。頭等六分。從首至足。純是穢物。譬如死
0783b14: 狗。盡海水洗。洗死屍盡。唯餘一塵。一塵亦臭。
0783b15: 【■記】此釋相不淨也。大論亦名外身不淨。謂是身九
0783b16: 孔。常流不淨。眼流眵淚。耳出結。鼻中洟流。口出
0783b17: 涎吐。穀道水道。常出屎尿。及諸毛孔。汗流不淨。如
0783b18: 是不淨。充滿身內。如偈言。常流出不止。如漏囊盛
0783b19: 物是也。
0783b20: 【□註】性不淨者。根本從穢業生。託於穢物長養。其性自
0783b21: 爾。不可改變。
0783b22: 【■記】此釋性不淨也。大論言自體不淨謂從足至頂。
0783b23: 四邊薄皮。其中所有。不淨充滿。飾以衣服。澡浴花
0783b24: 香。食以上饌。眾妙肴膳。經宿之間。皆為不淨。如說
0783c01: 地水火風質。能變成不淨。傾海淨此身。不能令香
0783c02: 潔是也。
0783c03: 【□註】究竟不淨者。業盡報終。捐棄塚間。如朽敗木。大小
0783c04: 不淨。盈流於外文。
0783c05: 【■記】此釋究竟不淨也。是身投火。為。在地腐壞。為
0783c06: 土。在水脹爛壞。為水蟲所食。一切死屍中。人身
0783c07: 最不淨。如說。審諦觀凡身。終必歸死處。難御無反
0783c08: 覆。背恩如小人是也。
0783c09: 【□註】觀受是苦四念處一七云。領納。名受。有內受。外受。
0783c10: 內外受。緣內。名內受。緣外。名外受。緣內外。名內外受。
0783c11: 又意根受。名內受。五根受。名外受。六根。名內外受。一
0783c12: 一根有順受。違受。不違不順受。於順。生樂受。於違。生
0783c13: 苦受。於不違不順。生不苦不樂受。樂受。是壞苦。苦受。
0783c14: 是苦苦。不苦不樂受。是行苦。
0783c15: 【■記】此釋受也。如論言。佛說有二種。謂身受。心受。心
0783c16: 受是內。身受是外。又五識相應受是外。意識相應
0783c17: 受是內。十二因緣故。諸受生。內六入分生受為內。
0783c18: 外六入分生受為外。麤受為外。細受為內。又緣內
0783c19: 法為內。緣外法為外。復次一百八受為內受。餘殘
0783c20: 是外受。又言從內六情。外六塵。和合故生六種識。
0783c21: 六種識中生三種受。行者觀是世間樂受。皆從顛
0783c22: 倒生。俱無有實。雖欲受樂。能得大苦。如是觀樂受。
0783c23: 是壞苦。樂相壞。苦相至即樂極生悲也。觀苦受。是
0783c24: 苦苦。五陰之身。性常逼迫。又與苦受相應。苦上加
0784a01: 苦也。行苦者。有漏之法。四相遷流。常不安隱也。能
0784a02: 如是觀。則於樂受。不生欲。苦受不生忿恚。不苦
0784a03: 不樂受中。不生愚癡名受念處也。
0784a04: 【□註】觀心無常者。心。即心王。心王不住。體性流動。若麤
0784a05: 若細。若內若外。皆悉無常。
0784a06: 【■記】四念處云。心者。心王。例上有內心。外心。內外心。
0784a07: 心王不住。體性流動。若麤若細。若內若外。皆悉無
0784a08: 常。無奢無促。今日雖存。明亦難保。昔諸比丘謂不
0784a09: 保七日。乃至不保一日。佛呵為懈怠。又一比丘言。
0784a10: 出息不保入息。佛言善哉。剎那促。時無常。山水溜。
0784a11: 石光。若不及時。後悔無及。是也。今但略引耳。今
0784a12: 準論釋言。心王不住者。謂過去已巳滅。未來不生。現
0784a13: 在一念不住。疾故不覺。若心一念住。第二念亦應
0784a14: 住。是為常住。無有滅相。如佛說。一切有為法。三相
0784a15: 住中。亦有滅相。若無滅者。不應是有為相故知心
0784a16: 無住時也。若麤細內外皆無常者。謂是有為法。一
0784a17: 切屬因緣。故無常。先無今有故。今有後無故。又復
0784a18: 無常相。常隨逐有為法故。有為法。無有增積故。一
0784a19: 切有為法。相侵剋故無常。於有為法。心無常最易
0784a20: 知。如佛說凡夫或知身無常。不知心無常。若言身
0784a21: 有常猶差。以心為常是大惑。何故。身住或十二十
0784a22: 歲。是心日月時頃。須臾過去。生滅各異。念念不停。
0784a23: 欲生異生。欲滅異滅。如幻事。實相不可得。故知心
0784a24: 是無常。名心念處也。
0784b01: 【□註】觀法無我。四念處一七云。法名軌則。有善法。惡法。
0784b02: 無記法。人皆約法計我。我能行善。行惡。行無記。若於
0784b03: 心王計我。已巳屬心念處攝。若於心數計我。從九心數。
0784b04: 一切善數。惡數。通大地數。並屬行陰。法念處攝。此等
0784b05: 法中求我。決不可得。龜毛兔角但有名字實不可得。
0784b06: 若善法是我。惡法應無我。若惡法是我。善法應無我。
0784b07: 若無記是我。無記不能起業。但名因等起。因此無記。
0784b08: 起善起惡。善惡業。尚非我。因等起。何得是我。當知皆
0784b09: 無有我。但是行陰。故經云起惟法起。滅惟法滅。但是
0784b10: 陰法起滅。無人無我。眾生壽命。雖有法起。亦是顛倒。
0784b11: 顛倒者。即是身邊二見。
0784b12: 【■記】此釋法處也。如教中明。法者。有軌持二義。軌者。
0784b13: 軌生物解。持者。任持自性。此但約軌物生解義。以
0784b14: 釋法名。不取任持自性義者。意顯法中無我實性
0784b15: 可持故也。約法計我者。按定所計之我。必依於法。
0784b16: 謂於心王計我上。已巳觀為無常。無實我體。此除開
0784b17: 心王。若於心數等者。此正推法無我。於十大地數
0784b18: 中除受。以前觀受是苦攝。今以九心數中。想。即想
0784b19: 蘊。餘八。行蘊攝。一切善數有十。謂信。進。念。定。慧。喜。
0784b20: 猗。捨。覺。戒。惡數亦有十。謂恚。恨。讒。誑。憍。忿。怒。慳。癡。
0784b21: 。皆行蘊攝。通大地數者。涅槃獅子吼品疏引數
0784b22: 人云。十數並起。為大地通五品。謂善惡無記不共
0784b23: 薉污等。成論云。法起十數。義說為十。或言欲界十。
0784b24: 居止是十數。謂三途人六天。今觀此等行陰法中。
0784c01: 求其我體。決不可得。但有龜毛兔角之名字。而
0784c02: 無實事也。次以善惡無記互奪。觀法無我。謂若善
0784c03: 法是我。以善奪惡。惡法應無我。以善是惡主對故。
0784c04: 若惡法是我。以惡奪善。善法應無我。以惡是善違
0784c05: 害故。則互奪兩亡。善惡法俱非是我。何得言我能
0784c06: 行善行惡乎。若言無記法是我。然無記於法無所
0784c07: 記錄。則不能親起作業。但名因等起耳。謂因此無
0784c08: 記故。方能起善起惡。是則所起善惡之業。尚非是
0784c09: 我。而此因等起之無記。何得是我乎。已巳上觀法無
0784c10: 我竟。當知下。指是行陰於中起滅。故經云下。引證
0784c11: 此中無我人眾生壽命者。謂無生空四相。正與金
0784c12: 剛四相義同。金剛四相者。我是自在之名。人為主
0784c13: 宰之目。眾生者。取續前義。壽命者。取接後名。則以
0784c14: 四為人執。故同此中義。大論云。人者。謂於陰界入
0784c15: 中。謂我是行人。我者。於陰界入計我我所。若即若
0784c16: 離。眾生者。於陰界入和合之中。計有我生。壽命者。
0784c17: 於陰界入中。計一期果報。若長若短。又法數言。眾
0784c18: 生於五陰法中。若即若離。計我及我所。五陰是實。
0784c19: 名我相。於五陰法中。妄計我是人。我生人道。異於
0784c20: 餘道。名人相。計五陰眾共而生此身。名眾生相。於
0784c21: 陰法中計我受一期壽命長短。名壽者相。今既知
0784c22: 但是陰法起滅。則無人我等計也。已巳上破我執。下
0784c23: 并破法執。或謂既是法起法滅。而法應實有耶。故
0784c24: 言雖有法起。亦是顛倒。即是身邊二見。謂此五蘊
0785a01: 法中。本非有身。而起此見。妄計為身。本非斷常。而
0785a02: 起邊見。妄自執之。為斷為常。非顛倒而何。故知由
0785a03: 顛倒。而見有法。其實法亦當體全空。則知不但法
0785a04: 中無我。而法亦空。今且破我見。故言法無我也。
0785a05: 【□註】想行蘊者。止觀五八云。想取相貌。行起違從文。
0785a06: 【■記】想。謂取相在心。行。謂於好惡相邊。起違從之念。
0785a07: 念起念滅。遷流不住也。
0785a08: 【□註】念處居初者。一佛囑。佛將入涅槃。阿難請問。佛去
0785a09: 世後。比丘依何修道。佛答。比丘當依四念處行道。二
0785a10: 依經。止觀五二云。大品云。聲聞人依四念處行道。菩
0785a11: 薩初觀色。乃至一切種智。章章皆爾。故不違經。文三
0785a12: 現前。止觀五云。又行人受身。誰不陰入重擔現前。是
0785a13: 故初觀。文輔行七上十二云。以四念處能為大小觀行
0785a14: 初門。如來殷勤遺囑。意在於斯文。
0785a15: 【■記】此釋註中問答也。如大經佛涅槃時。答阿難言。
0785a16: 佛滅度後。當依四念行道。二依經下章章皆爾者
0785a17: 謂菩薩觀不淨苦空無我。至於一切種智。皆應先
0785a18: 觀色故。輔行云。大品凡列法門。皆以五陰為首。三
0785a19: 現前下。大論云。五陰麤重常惱。故名擔。如佛說五
0785a20: 陰是擔。羅漢此擔已巳除。名棄擔。則知行人陰入。重
0785a21: 擔現前也。
0785a22: △二正勤。
0785a23: 二。四正勤。一。未生惡。令不生。二。已巳生惡。令滅。三。未生
0785a24: 善。令生。四。已巳生善。令增長。
0785b01: 【■記】此釋勤者。不惟力勤當以繼念為勤也。念智如
0785b02: 火。勤力如風。智得勤力。無往不克。瑜伽論曰。於四
0785b03: 念住中。慣習行故。已巳能除遣麤重。了達善不善等。
0785b04: 從此無間。於未生善法令生。於已巳生惡法令滅。
0785b05: 【□註】正則不邪。勤則不怠。輔行七上十二云。只是於前念
0785b06: 處。精勤除惡生善。文從語便。先除二惡。次生二善。據
0785b07: 行。必以已巳生善惡居先。未生善惡居次。並先明滅惡。
0785b08: 次明生善文。
0785b09: 【■記】善惡二法。有通有別。通如大乘。勤觀法性為善。
0785b10: 實相之外皆名為惡。別則取觀中懈怠五蓋等為
0785b11: 不善。其能對治為所生善也。
0785b12: 【□註】止觀七二十六引十住毗婆娑偈云。斷已巳生惡法。猶
0785b13: 如除毒蛇。斷未生惡法。如預防流水。增長已巳生善。如
0785b14: 溉甘果栽。未生善為生。如鑽木出火。文一未生惡令
0785b15: 不生。四念處觀時。若懈怠心起。及諸煩惱惡法。雖未
0785b16: 生。恐後應生。遮信等五種善根。今為不令生故。一心
0785b17: 勤精進。方便遮止不得令生也。
0785b18: 【■記】此四正斷中。名斷斷。瑜伽論言。斷斷者。即未生
0785b19: 惡法。為欲令彼不現行斷。為欲令彼不現前斷。為
0785b20: 斷故斷。名為斷斷。【■備】辨訛曰。若懈怠起句。准法界
0785b21: 次第。無此起字。若言起。如何說未生。
0785b22: 【□註】二已巳生惡令滅。四念處觀時。若懈怠心起。諸煩惱
0785b23: 覆心。離信等五種善根。如是等惡若已巳生。一心勤精
0785b24: 進。方便除斷令盡也。
0785c01: 【■記】四正斷中。名律儀斷。瑜伽論曰。律儀斷者。即已巳
0785c02: 生惡法。應修律儀。令其斷滅不應忍受也。
0785c03: 【□註】三未生善令生。四念處觀時。信等五種善根未生。
0785c04: 為令生故。一心勤精進。方便修習。令善根生也。
0785c05: 【■記】四正斷中。名修習斷。瑜伽論曰。修習斷者。即未
0785c06: 生善法。由於善法。數數修習。先所未得。能令現前。
0785c07: 能有所斷也。
0785c08: 【□註】四已巳生善令增長。四念處觀時。信等五種善根已巳
0785c09: 生。為令增長故。一心勤精進。方便修習。令不退失。增
0785c10: 長成就。
0785c11: 【■記】四正斷中。名防護斷。瑜伽論曰。防護斷者。即已巳
0785c12: 生善法。由於已巳得。已巳現在前。諸善法中。遠離放逸
0785c13: 能生善法。住不忘失。修習圓滿。防護已巳生。所有善
0785c14: 法。能有所斷也。問。何以七科。此四名正勤。及後八
0785c15: 名正道。餘不名正耶。答。心勇發勤。畏有錯誤。故言
0785c16: 正。行道畏墮邪法。故言正。
0785c17: △三如意。
0785c18: 三四如意足欲念進慧。
0785c19: 【□註】法界次第中十三云。智定力等。所願皆得。故名如意足。
0785c20: 【■記】法界言。四念智慧。四勤精進。精進智慧增多。定
0785c21: 力少弱。得四種定攝心。即智定力等。所願皆得。故
0785c22: 通名如意。智定力等。能斷結使。故斷行成就也。
0785c23: 【□註】此四屬定。六神通中。身如意足。藉茲而顯。又通因
0785c24: 定生。亦可六通。因茲並發。
0786a01: 【■記】身如意有三。謂能到。轉變。聖如意。能到復四。一
0786a02: 身飛。如鳥無礙。二移遠令近。不往而到。三此沒彼
0786a03: 出。四一念能至。轉變者。大能作小。小能作大。一多
0786a04: 亦然。種種諸物。皆能轉變。外道輩轉變化。不過七
0786a05: 日。佛及弟子轉變自在。無有久近也。聖如意者。外
0786a06: 六塵中不可愛。不淨物。能觀令淨。可愛淨物。能觀
0786a07: 令不淨也。六通因此發者。如意如上。天眼通者。眼
0786a08: 得色界清淨色。自地及下地。六道眾生諸物。若近
0786a09: 若遠。若麤若細諸色。無不能照。此有二。一報得。二
0786a10: 修得。五道中天眼從修得。非報得。以從常憶念種
0786a11: 種光明得故。天耳通者。能聞一切聲。天聲。人聲。三
0786a12: 惡道聲。云何修得天耳。常憶念種種聲故。宿命通
0786a13: 者。本事常憶念。日月年歲。至胎中乃至過去一世。
0786a14: 十百千萬億世。乃至大羅漢辟支。知八萬大劫。菩
0786a15: 薩及佛。知無量劫也。他心通者。知他心。若有垢。若
0786a16: 無垢。自觀心生住滅時。常憶念故得。復次觀他人
0786a17: 喜相嗔相。怖畏相。見此相已巳。然後知心。是為他心
0786a18: 智也。無漏通者。如來莊嚴。入一切佛境界經言。無
0786a19: 漏者。謂離四漏。以不取彼四種漏故。名遠離諸漏智。
0786a20: 【□註】四正勤是慧慧觀不勤。念處不成。反招散動。如風
0786a21: 中燈。今修如意。如加密室。定慧均等。欲者希向慕樂。
0786a22: 莊嚴彼法。言彼法者。謂念處境。言莊嚴者。修希向心。
0786a23: 令法端美。凡所修立。一切諸法。若無樂欲。事必遺。
0786a24: 念者。專注彼境。一心正住。若無一心。觀法斷絕。進者。
0786b01: 唯專觀理。使無間雜。無雜故精。無間故進。凡所修立
0786b02: 一切諸法。若無精進。事必不成。慧者。止觀法界次第。
0786b03: 皆名思惟。思惟彼理。心不馳散。當知四法。是入定方
0786b04: 便。出輔行七上十二玄下三十六云。四觀神足。心所中
0786b05: 慧。以覺察為義。文妙樂二八云。思是慧數文。
0786b06: 【■記】謂第四乃五別境中慧。覺察為義。神。即神通。足。
0786b07: 即是定。瑜伽論云。如有足者。能往能還。統紀言。法
0786b08: 師敬雲。依俱舍論。述小乘入道五位。作玄記二
0786b09: 卷。以小乘明析空五位。乃中之玄。名玄記。
0786b10: △四五根。
0786b11: 四五根信進念定慧。
0786b12: 【□註】輔行七上十三云。修前諸品。縱善萌微發。根猶未生。
0786b13: 根未生故。善易壞。今修五法。使善根生。故此五法。
0786b14: 皆名為根。文信者。信於諦理。能生一切無漏根力。禪
0786b15: 定解脫。三昧等。然此信根。必依念處。若無信境。根何
0786b16: 能生。
0786b17: 【■記】此釋信也。於四念處諦理。深忍樂欲。如蜂搆蜜。
0786b18: 如犢思乳。能如是深住淨信。便生一切無漏功德。
0786b19: 經言。信為道元功德母。長養一切諸善法也。
0786b20: 【□註】進者。信諸法故。倍精進。念者。但念正助之道。不
0786b21: 令邪妄得入。定者。攝心在正道。及諸助道善法中相
0786b22: 應不散。慧者。念處之慧。為定所攝。以觀自照。不從他
0786b23: 知。
0786b24: 【■記】慧者。謂修如意後。慧得定攝。即能照理除妄。惟
0786c01: 以不淨苦等觀法自照。更不從他異緣而別知也。
0786c02: △五五力。
0786c03: 五五力同上根名。
0786c04: 【□註】前不入故。進修五力。令根增長。則能排障。同上根
0786c05: 名者。輔行七上十三云。問。名同於根。何須更立。答。善根
0786c06: 雖生。惡猶未破。復更修習。令根增長。是故此五。復受
0786c07: 力名。根成惡破。故名為力。文釋籤一九云。信解品云。
0786c08: 無有欺怠嗔恨怨言。欺為信障。怠為進障。嗔為念障。
0786c09: 恨為定障。怨為慧障。若根增長。能破五障。故名為力
0786c10: 文。
0786c11: 【■記】此釋釋籤引經文以明五障也。欺則忽亂浮疑。
0786c12: 不能深忍樂欲。故障信。怠則不能勇悍深造。故障
0786c13: 進。嗔則不善心多。不能明記正助之道。故障念。恨
0786c14: 則心神結。不能泯然攝歸念處。故障定。怨則含
0786c15: 毒事深。不能覺察諦理。故障慧也。
0786c16: 【□註】信力信諦。不為邪外諸疑所動。
0786c17: 【■記】諸疑雖多。不必障定。論障定者有三。一疑自者。
0786c18: 自念諸根暗。鈍罪垢深重。非其人乎。作此自疑。定
0786c19: 慧不發。二疑師者。彼人威儀相貌如是。自尚無道。
0786c20: 何能教我。作是疑時即為障定。三疑法者。如世人
0786c21: 多執本心。於所受法。不信敬受行。若生猶豫。法不
0786c22: 染心。今此信根。增長有力。即不為所動也。【■備】三疑
0786c23: 古今通病。教中謂。疑自者。當念先世善根何限。精
0786c24: 勤懺悔以破之。疑師者。但遵其法。不論其人。如夜
0787a01: 行。弊人持燈。不以人故廢其照。疑法者。佛無誑語。
0787a02: 篤信力行可也。
0787a03: 【□註】進力觀諦。心無間雜。本求道果。未證不休。念力持
0787a04: 諦。破邊邪想。不令煩惱之所破壞。定力若成。能破欲
0787a05: 界一切諸散。能於諸禪互無妨礙。不同單修根本之
0787a06: 相。
0787a07: 【■記】定力若成。不但破欲界散。亦不同上地單修之
0787a08: 定。以於諸禪定。互無妨礙故。如輔行云。雖用欲界
0787a09: 語法。不礙初禪支林。或住初禪覺觀之法。不礙二
0787a10: 禪內淨。或住二禪與喜相應。不礙三禪樂受。或與
0787a11: 四禪捨受相應。而能教化一切眾生。縱妨四禪。不
0787a12: 妨諸定。妨。謂妨礙。礙。謂遮止。縱有因緣不入四禪。
0787a13: 不妨一切禪定自在也。【■備】辨訛曰。諸禪互無妨礙。
0787a14: 此止觀文。彼約圓意。今明藏教。當斟解之。
0787a15: 【□註】慧力。能破一切邪外等慧。能破一切見愛等執。
0787a16: △六七覺。
0787a17: 六七覺支念擇進喜輕安定捨。
0787a18: 【□註】修前不入。由定慧不調。故用七覺均調之。
0787a19: 【■記】念勤。是慧。四足。是定。又得根力。成善破惡。未能
0787a20: 入理者。由定慧不調。故以七覺均調之。
0787a21: 【□註】覺。謂覺了。支。謂支分。法界次第中十四云。無學實覺。
0787a22: 七事能到文。
0787a23: 【■記】實覺者。如實覺慧也。法界云。一擇法覺。善能簡
0787a24: 別真偽。不謬取諸偽法故。二精進覺。善能覺了
0787b01: 不謬行無益苦行。常勤心在真法中行故。三喜覺。
0787b02: 心得法喜。覺了此喜。不依顛倒法生喜。住真法喜
0787b03: 故。四除覺。斷除諸見煩惱時。覺了除諸偽。不損
0787b04: 真正善根故。五捨覺。善能覺了所捨境。偽不實。
0787b05: 永不追憶故。六定覺。發諸禪定。覺了諸禪偽。不
0787b06: 生見愛妄想故。七念覺。善能覺了。常使定慧均平。
0787b07: 若心沉念。用擇進喜起之。若心浮念。用除捨定攝
0787b08: 之。調和適中也。
0787b09: 【□註】止觀七九云。心浮動時。以除覺除身口之麤。
0787b10: 【■記】輕安。即除覺。亦名猗覺。乃猗任自在意。七覺乃
0787b11: 入道之要。大論云。若離五蓋。專修七覺。不得入禪
0787b12: 者。無有是處。
0787b13: 【□註】以捨覺捨於觀智。以定心入禪。若心沉時。以精進
0787b14: 擇喜起之。念。通緣兩處文。
0787b15: 【■記】攝散昏。不使偏落昏散。是念覺。前說定慧調
0787b16: 勻。是用七覺所以。今是念覺當體。
0787b17: 【□註】輔行七上十三云。定慧各三。各隨用一。得益便止。無
0787b18: 假修。若全無益。方趣後品。念能通持定慧六分。是
0787b19: 故念品通於兩處文。
0787b20: 【■記】佛說教令修。如醫照方教服。止微加一劑。不
0787b21: 痊。方添後藥。前支未益。乃用次覺。法雖稟醫。行由
0787b22: 自己巳。如得益便已巳。
0787b23: △七八正。
0787b24: 七八正道正見正思惟正語正業正精進正定正念正命。
0787c01: 【■記】正念。正定。是定。見。思惟。精進。是慧。唯語。業。命。通
0787c02: 戒。又前七覺是分別。此八正道正行也。
0787c03: 【□註】正。以不邪為義。能通至涅槃。故名為道。
0787c04: 【■記】八正。亦名八聖道。出瑜伽論。
0787c05: 【□註】正見。脩無漏十六行故。明見四諦。
0787c06: 【■記】十六行解見五卷。
0787c07: 【□註】正思惟。以正思惟。發動此觀。正語。以無漏智。除四
0787c08: 邪命。常攝口業。住正語中。
0787c09: 【■補】八犍度論曰。以邪命作口四惡行。名邪語邪命。
0787c10: 以邪命作身三惡行。名邪業邪命。又五邪中。後四
0787c11: 皆口業。不必專指貪求利養。凡掉戲等。皆屬邪命
0787c12: 攝。俱舍言。觀象等。佛亦立邪命中。邪受外境。
0787c13: 延命故。【■備】辨訛曰。似不必指後四邪。以彼四種。大論
0787c14: 名四邪業。故婆娑言。身口業中。若貪所起。皆名邪命。
0787c15: 【□註】正業。以無漏智。除身邪命。住於清淨。正身業中。
0787c16: 【■記】身邪現奇特等。
0787c17: 【□註】正精進。勤修涅槃。善入正諦。正定。正住於理。決定
0787c18: 不移。正念。心不動失。正直不忘。正命。以無漏智慧。通
0787c19: 除三業中五種邪命。見他得利。心不熱惱。而於己巳利。
0787c20: 常知止足。住清淨正命。
0787c21: 
0787c22: 
0787c23: 
0787c24: 
0788a01: 
0788a02: 
0788a03: 
0788a04: 
0788a05: 
0788a06: 
0788a07: 
0788a08: 
0788a09: 【■記】四種別在口業。五種通乎三業。
0788a10: △三結歸。
0788a11: 已巳上七科即是藏教生滅道諦。
0788a12: 【□註】輔行一下十一云。菩提煩惱。更互相傾。故名生滅。
0788a13: △二通論四諦二。初論隨機施教勝劣不同。
0788a14: 然如前所列四諦名數。通下三教。但是隨教廣狹勝
0788a15: 劣。生滅。無生。無量。無作。不同耳。故向下名數。更不再列。
0788a16: 【□註】釋籤三八云。問。何故立四種四諦之殊。答。諦本無
0788a17: 四。諦秪是理。理尚無一。云何有四。故知依如來藏同
0788a18: 體權實。依大悲力。無緣誓願。物機所扣。不獲已巳而用。
0788a19: 機宜不同。致法差降。從一實理。施出權理。權實二理。
0788a20: 能詮教殊。故有四種差別教起。涅槃實後。暫用三權
0788a21: 助圓。故須具用偏圓事理。故今引之。以顯成證。三偏
0788a22: 一圓。界內。界外。各一事理。故成四種文。
0788a23: 【■記】物機所扣者。釋上依大悲力無緣誓願。由眾生
0788a24: 根器千差。如來聲教萬別。如言如來為眾生。隨機
0788b01: 應量說也。從一實理等。解前。界內外各一事理者。
0788b02: 藏事。通理。別事。圓理也。
0788b03: 【□註】廣狹等者。以藏通造六。故狹。別圓造十。故廣。藏別
0788b04: 不即。故劣。通圓談即。故勝。於廣狹境。各論勝劣。則成
0788b05: 四種四諦。迷真有重輕。故論生滅無生。迷中有重輕。
0788b06: 故論無量無作。不可作尋常迭論勝劣釋也。
0788b07: 【■記】謂當以藏對通。別對圓。各論勝劣也。
0788b08: 【□註】生滅。妙玄二二十云。迷真重故。從事受名。如前釋。
0788b09: 【■記】前釋者。苦則三相遷移等。雖世出世。四皆變易
0788b10: 也。
0788b11: 【□註】無生。妙玄二十云。迷真輕故。從理得名。苦無逼迫相。
0788b12: 集無和合相。道不二相。滅無生相。
0788b13: 【■記】苦無逼迫者。謂五蘊皆空。豈有空能逼空。集無
0788b14: 和合者。謂因果俱空。豈有因空與果空合。歷一切
0788b15: 貪嗔癡亦如是。道不二者。謂無能治所治。空尚無
0788b16: 一。云何有二。滅無生者。法本不生。今則不滅。不生
0788b17: 不滅。名真無生。
0788b18: 【□註】無量。妙玄云。迷中重故。從事得名。苦有無量相。十
0788b19: 法界不同故。集有無量相。五住煩惱不同故。道有無
0788b20: 量相。恒沙佛法不同故。滅有無量相。諸波羅密不同
0788b21: 故文。
0788b22: 【■記】苦無量者。謂一法界苦尚若干。況十法界。非二
0788b23: 乘所知。謂地獄種種剝割燒剉切。不可稱計。況
0788b24: 復餘界種種苦相。菩薩智眼。乃通達也。集無量者。
0788c01: 謂無明塵沙見思諸惑若干。道無量者。謂體拙
0788c02: 巧。權實正助等。滅無量者。如是方便。能滅見思等。
0788c03: 均是菩薩。乃能明了也。又即空。方便若干皆無若
0788c04: 干。雖無若干。而分別若干。無謬無亂。又如是方便。
0788c05: 能滅見思。如是方便。能滅塵沙無明。又三悉檀分
0788c06: 別有若干。第一義悉檀無若干。雖無若干。從多為
0788c07: 論。名為無量。
0788c08: 【□註】無作。妙玄云。迷中輕故。從理得名。止觀一三云。陰
0788c09: 入皆如。無苦可捨。無明塵勞即是菩提。無集可斷。邊
0788c10: 邪皆中正。無道可修。生死即涅槃。無滅可證文。
0788c11: 【■記】無作者。皆實相不可思議。四念處釋無作四諦
0788c12: 云。一念心具十界苦。名苦諦。具十界惑。名集諦。苦
0788c13: 即涅槃。名滅諦。惑即菩提。名道諦。所謂即事而中。
0788c14: 無思無念。無誰造作。名為無作。
0788c15: △二示二世麤妙因果有異二。初明因果差殊。
0788c16: 然四諦之中。分世出世。前二諦為世間因果。苦果集因後
0788c17: 二諦為出世間因果滅果道因。
0788c18: 【□註】釋籤三八云。苦集只是世間一切法。道滅只是出
0788c19: 世一法。世出世法因果性殊。而因必趣果。因果類異。
0788c20: 故使四殊文。
0788c21: △二明差殊所以。
0788c22: 問。何故世出世前果後因耶。答。聲聞根鈍。知苦斷集。
0788c23: 慕果修因。是故然也。
0788c24: 【□註】聲聞根鈍。苦為初門。支佛以集。菩薩以道。通菩薩
0789a01: 以滅。別菩薩以界外道。圓菩薩以界外滅。
0789a02: 【■記】註中補明四教所修初門。謂聲聞根鈍。約界內
0789a03: 苦為初門。支佛以界內集。菩薩以界內道。此藏教
0789a04: 三乘。修生滅諦分利鈍也。通修無生空理。故以界
0789a05: 內滅。別修無量不思議事。故以界外道。圓修無作
0789a06: 不思議理。故以界外滅也。
0789b01: 【□註】慕果修因。且據凡位。若初果去。則云帶果行因。支
0789b02: 佛不立分果。乃云望果行因。
0789b03: 【■記】此揀明慕果修因句。唯約聲聞凡位說。
0789b04: 【□註】四諦果前因後。此且一途。餘亦不定。
0789b05: 【■記】不定如下示。
0789c01: 
0789c02: 
0789c03: 
0789c04: 
0789c05: 
0789c06: 
0789d01: 【■記】籤云或說世諦。謂苦集。第一義。謂道滅。復有說
0789d02: 世諦。謂苦集滅第一義。謂道。評者曰。四是世諦。亦
0789d03: 第一義諦。如苦集是世諦。苦空無常集因緣生是
0789d04: 第一義。滅是世諦者。佛說如城園林。是第一義者。
0789d05: 盡止妙離。道是世諦者。佛說如筏如山如梯如樓。
0789d06: 是第一義者。道如跡乘。若四諦盡第一義者。世諦
0789d07: 說陰界入。第一義亦說陰界入也。
0789d08: 
0789d09: 天台四教儀註補輔宏記卷四之下
