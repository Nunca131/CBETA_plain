0815b09: 
0815b10: 
0815b11: 天台四教儀註補輔宏記卷六之上
0815b12: 
0815b13: 高麗沙門諦觀錄
0815b14: 南天竺沙門蒙潤集註
0815b15: 清比丘性權補輔宏記
0815b16: 清三寶弟子錢菴較訂
0815b17: 天台嫡裔比丘諦閑編科參梓
0815b18: △二聖三。初標科列位。
0815b19: 次明聖位。亦分三。一見道。初果二修道。二三果三無學道
0815b20: 四果。
0815b21: 【□註】四教義云。通名聖者。聖。以正為義。捨凡性。入正性。
0815b22: 【■記】四教義云。苦忍真明。捨凡性得入聖性。真智見
0815b23: 理。斷於同類之因。故名聖也。
0815b24: 【□註】初果見理破惑。名見道。二三果去重慮緣真。名修
0815c01: 道。四果惑盡。名曰無學。文句八四云。研真斷惑名為
0815c02: 學。真窮惑盡名曰無學文。
0815c03: 【■記】此明四果三道之義也。初果名見道者。謂初果
0815c04: 人破八十八使見惑。最初見真諦偏空之理。故云
0815c05: 見道也。二三果名修道者。謂二三果人重起緣慮。
0815c06: 緣前所見之真。斷諸欲界思惑盡。進斷上地之思。
0815c07: 是乃帶果修因。故名修道也。四果名無學道者。謂
0815c08: 四果之人斷除三界惑盡。於諸所作。更無可學。故
0815c09: 名無學道也。文句下。證釋無學。謂正在空觀研真。
0815c10: 以一切智斷惑。正云斷妄。妄。猶惑也。真與妄有所
0815c11: 未窮。名之為學。即前三果也。若其所研之真已巳窮。
0815c12: 所斷之惑已巳盡。於諸學事。更無可學。故名無學也。
0815c13: 然此約當教以明學。若望後教。遠則遠矣。
0815c14: 【□註】然初果位。從世第一後心。苦忍真明。或云苦忍明發。即欲界苦
0815c15: 諦下苦法忍也。明發。即苦法智也。謂真智明發也於八諦下。發八忍八智。總
0815c16: 十六心。有門以十五心名見道。為初果向。十六心是
0815c17: 修道初果攝。玄空門。以十六心名見道。為初果。二
0815c18: 果去方屬修道。宗計不同。不須和會。今家雖多用有
0815c19: 門。高麗師欲令易解。且準空門。註見道是初果也。
0815c20: 【■記】此明初果對見之意也。初三句。明初果所從於
0815c21: 諦。發十六心。而有二說。初謂苦忍真明者。即欲界
0815c22: 苦諦下苦法忍也。次謂苦忍明發者。即欲界苦諦
0815c23: 下苦法智也。然忍為因。智為果。此分忍智因果言
0815c24: 之。謂世第一後心。真智明發也。【■備】辨訛曰。二果去
0816a01: 方屬修道句。當知空有二宗。只諍在一剎那間。而
0816a02: 空宗雖以十六心為見道。當知過此十六心仍屬
0816a03: 修道。豈二果去屬修道耶。私謂。註解本同。惟二果
0816a04: 去字面稍晦。故辨明之也。辨訛又曰。且准空門句。
0816a05: 當知觀師一往約果。判云初果。乃是見道。二果已巳
0816a06: 去。乃是修道。非准空門也。私謂。此判既與空門同。
0816a07: 謂之準空亦可。
0816a08: 【□註】八忍八智者。俱舍頌云。前十五見道。見未曾見故。
0816a09: 世第一無間。即緣欲界苦。生無漏法忍。忍次生法智。
0816a10: 次緣餘界苦。生類忍類智。緣集滅道諦。各生二亦然。
0816a11: 此明十五心見道。未曾見也。謂見道所見之理。名
0816a12: 未曾見也。以從來不曾見。而今始見故也。若修道
0816a13: 修見之理。則可謂見中曾見過也。言無間者。有二
0816a14: 義。一者。以其剎那頃即入初果也。二者。唯繫緣于
0816a15: 無漏真空之理。不令餘念間入。故云無間也。言忍
0816b01: 次生智者。此十六心原在一時發起。有何次第。今
0816b02: 言次者。以無次第中而論次第也。【■備】辨訛曰。各生
0816b03: 二亦然。準論二字。應四字。以苦諦下。有法忍智二。
0816b04: 類忍智二。集滅道三諦下。四種亦然。私謂。二四字
0816b05: 面雖異。而意則同。十五心見道者。論釋言。苦法智
0816b06: 忍為初。道類智忍為後。其中總十五剎那。皆見道
0816b07: 所攝。見未見諦。故至第十六道類智時。無一諦理
0816b08: 未見。今見如習曾見。故修道攝。此二句頌。本在後。
0816b09: 下世第一無間等句頌。本在前。無間者。論云。從世
0816b10: 第一善根無間。即緣欲界苦聖諦境。有無漏攝法
0816b11: 智忍生。又云。此忍無間。即緣欲苦。有法智生。如是
0816b12: 復於法智無間。緣餘界苦。有類智忍生。最初證法
0816b13: 真理。名法智。此後境智與前相似。故得類名。緣餘
0816b14: 三諦各四亦然。上皆論文。
0816b15: 
0816c01: 
0816c02: 
0816c03: 
0816c04: 
0816c05: 
0816c06: 
0816c07: 
0816c08: 
0816c09: 
0816d01: 世第一後心。任運緣於四諦。而生忍智。與前忍位
0816d02: 中作意緣四諦不同。蓋十六心。雖一時頓發。然忍
0816d03: 能斷惑。智能證理。亦必任運緣于四諦也。【■補】言忍
0816d04: 因智果者。謂忍能斷惑。智能證理。由惑斷而理方
0816d05: 顯。故忍為因。智為果也。亦名無礙者。即無間道。謂
0816d06: 初果依八忍。能斷八諦下迷理之惑。此八忍不被
0816d07: 見惑之所間隔。名無間道。解脫道者。謂初果依八
0816d08: 智。能證八諦下無為之理。此八智已巳離惑縛。名解
0816d09: 脫道也出玄記。【■備】苦法忍者。苦。謂欲界生死苦。
0816d10: 法。即真如理。忍。即忍可。亦印證義也。謂於煖頂忍
0816d11: 世第一中。因觀欲界生死之苦。至世第一後心。真
0816d12: 如理顯。生無漏法忍。是名苦法忍。苦類忍者。色無
0816d13: 色苦。是欲界流類。又觀上二界苦。是欲界流類。又
0816d14: 觀上二界苦。亦生無漏法忍。名苦類忍。苦法智者。
0816d15: 智。是能證真如之智。謂欲界生死之苦。真智明發。
0816d16: 證真如之理。名苦法智。苦類智者。又觀上二界諦。
0816d17: 真智明發。是欲界苦法智之流類。名苦類智。下集
0816d18: 等三諦可知。出三藏法數。苦法忍者。以行人迴光
0816d19: 返照。的向苦上研求落處。但見其空。無常無我。安
0816d20: 有苦相可得。即將不可得理。忍可於心。故名苦法
0816d21: 忍也。苦法智者。即以空觀研之既深。則真如之理
0816d22: 自得現前明了。故名苦法智也。上界言類忍類智
0816d23: 者。類者。比也。謂行人欲觀上界之苦。當須以欲界
0816d24: 之苦法。比類而知也。
0817a01: 【□註】七聖位。對三道四果及向。次第。超越。住果。勝進。委
0817a02: 如妙玄四教義明。今圖示之。
0817b01: 【■記】下詳辨四果位次名義。入道功能。今欲易明。故
0817b02: 先以圖示之。
0817c01: 
0817c02: 
0817c03: 
0817c04: 
0817c05: 
0817c06: 
0817c07: 
0817c08: 
0817c09: 
0817c10: 
0817c11: 
0817c12: 
0817c13: 
0817c14: 
0817c15: 
0817d01: 【■記】此圖但略示其對位名義。若欲具知。當閱玄文
0817d02: 四下。及四教義三。今略錄四教義文。以明之。如四
0817d03: 教義云。七聖位者。一隨信行。二隨法行。三信解。四
0817d04: 見得。五身證。六時解脫。七不時解脫。就此七聖位
0817d05: 分為三道。所謂見道。修道。無學道也。一見道者。即
0817d06: 是八正道見理。斷見諦惑。至十五心。如破石方便
0817d07: 也。二修道者。即是七覺分。隨觀諦一。所斷思惟。如
0817e01: 斷藕絲方便也。三無學道者。如前分別真智。見理
0817e02: 既極。三界正使已巳盡。無惑可治。不須更學也。一明
0817e03: 信行位者。即鈍根入見道名也。言鈍者。謂非自智
0817e04: 熏。憑他生解故也。是在方便道。先雖有信。以未發
0817e05: 真。不名為行。行。以進趣為義。從得苦忍真明。十五
0817e06: 剎那進趣見真。名隨信行。乃至言是信行人見道。
0817e07: 十五心。亦名八人地。八忍具足。智少一分。即是須
0817f01: 陀洹向。亦名行中須陀洹也。二明法行位者。即利
0817f02: 根入見道名也。言利者。自以智熏。見理斷結故也。
0817f03: 本在方便道中。能自用觀智。觀四真諦法。但未發
0817f04: 真。不名為行。因世第一法。發苦忍真明。十五剎那。
0817f05: 進趣見真。故名法行。乃至云。但鈍根憑他生解。智
0817f06: 少觀察。若利根以自智多。觀察為異耳。三明信解
0817f07: 者。即信行入修道。轉名信解。鈍根憑他起信。進發
0817f08: 真解。故名信解也。此信解人。證果有三。一證須陀
0817f09: 洹果者。第十六道。比智相應即證也。若見使斷。略
0817f10: 說三結盡。廣說八十八使盡。名須陀洹。受生死七
0817f11: 返。終不至八生。二證斯陀含果者。有二種。一向。二
0817f12: 果。一向者。從初果後心。更修十六諦觀。七覺支菩
0817f13: 提行現前。即此世無漏。斷於煩惱。一品無礙。斷欲
0817f14: 界煩惱一品。二品無礙。斷煩惱二品。乃至五品。皆
0817f15: 是斯陀含向。亦名勝進須陀洹。約此說家家也。二
0817f16: 果者。若斷六品盡。證欲界第六品解脫。即斯陀含
0817f17: 果。三證阿那含者。亦二種。一向。二果。一向者。若斷
0817f18: 欲界七八品。皆名阿那含向。亦名勝進斯陀含。約
0817f19: 此說一種子也。二果者。以九無礙。斷欲界結。證第
0817f20: 九解脫。即阿那含果。復次須陀洹。有三種。一行中
0817f21: 須陀洹。即是須陀洹向。二住果。正是須陀洹果。三
0817f22: 勝進。即是勝進須陀洹。亦名家家。即斯陀含向也。
0817f23: 斯陀含。但二種。一住果。二勝進。勝進斯陀含。亦名
0817f24: 一種子。阿那含。亦二種。一住果。二勝進。勝進者。進
0818a01: 斷上五分結。即阿羅漢向也。阿羅漢。但一住果。若
0818a02: 據毗曇超越得果者。謂凡夫時。斷欲界六品。乃至
0818a03: 八品盡來。入見諦道。後發苦忍真明。十五心中。是
0818a04: 第二果向。十六心。即證第二果也。若在凡夫時。先
0818a05: 斷欲界第九品。乃至無所有處盡。後入見諦十五
0818a06: 心。名阿那含行。第十六心。即證三果。此是超越人。
0818a07: 不證前二果也。四明見得者。法行轉入修道。是名
0818a08: 見得。是人在思惟道中。次第證三果。超越得二果。
0818a09: 亦如信解中分別。但以利根。不藉聞法。不假眾具。
0818a10: 自能見法得理為異也。五明身證者。還是信解見
0818a11: 得二人。入思惟道。用無漏智。斷五下分結。故發四
0818a12: 禪四無色定。即用共念處。修八背捨。八勝處。十一
0818a13: 切處。入九次第定。三空定。事性兩障。先已巳斷盡。又
0818a14: 斷非想事障。滅緣理心心數法。入滅盡定。得此定
0818a15: 故。名身證阿那含也。所以者何。以入滅盡定。似涅
0818a16: 槃法。安置身內。息三界一切勞務。身證受想滅。故
0818a17: 名身證也。若約初果解身證者。但以先於凡夫用
0818a18: 等智斷結。得四禪四無色定後。得見諦第十六心。
0818a19: 證第三果。即修共念處。還從欲界而修背捨。勝處。
0818a20: 一切處。入九次第定。成身證也。是阿那含乃有二
0818a21: 種。一住果。但是那含。二帶果行向。即是勝進阿那
0818a22: 含也。猶名那含行向故。即是羅漢向攝。故智論言。
0818a23: 那含有十一種。五種正是阿那含。六種阿羅漢向
0818a24: 攝。當知此身證阿那含。即是勝進阿那含。阿羅漢
0818b01: 向攝。五種般那含。七種般那含。皆但有上流般。八
0818b02: 種般那含。但有現般無色般也。如是阿毗曇。約信
0818b03: 解見得分別而數。乃至有一萬二千九百六十種。
0818b04: 廢說本旨。豈煩分別。六明時解脫羅漢。即信行鈍
0818b05: 根。待時及眾緣具。方得解脫。名時解脫。而有五種
0818b06: 不同。謂退法。思法。護法。住法。必勝進法也。彼得二
0818b07: 智。謂盡智。無學智等見也。若用金剛三昧。於非想
0818b08: 第九品惑盡。次一剎那。證非想第九解脫。成盡智。
0818b09: 次一剎那。得無學智等見也。彼或時退。故不說得
0818b10: 無生智。此五種羅漢是信種性。根鈍。因中修道。必
0818b11: 假衣食。具。處所。說法。及人隨順。善根增進。不能
0818b12: 一切時所欲進也。是五種羅漢。各有二種。不得滅
0818b13: 盡定。是慧解脫。得滅盡定。是俱解脫。若不得滅盡
0818b14: 定。是人因中偏修性念處觀。不修共念處觀。若得
0818b15: 滅盡定者。是人因中修性念處觀。亦修共念處觀。
0818b16: 若證果時。三明八解一時俱得。故名俱解脫也。七
0818b17: 明不時解脫阿羅漢者。即是法行利根。名不動法
0818b18: 羅漢也。言不時解脫者。不動法人。一向利根。因中
0818b19: 修道。能一切時中。隋其所欲。進修善業。不待眾具。
0818b20: 故名不時解脫。是人不為煩惱所動。故名不動。是
0818b21: 不退義。成就三智故。謂盡智。無生智。無學智等見。
0818b22: 能用重空三昧。擊聖善法。以定捨定。故言能擊也。
0818b23: 【■補】是不動阿羅漢。亦有二種不同。一。不得滅盡定。
0818b24: 名慧解脫。二。得滅盡定。即俱解脫。若聞佛說三藏
0818c01: 教門。修緣念處。即發四辯。名無疑解脫。是名波羅
0818c02: 蜜聲聞。能究竟具足一切阿羅漢功能也。問。時不
0818c03: 時二人。利鈍不同。云何並得俱解脫耶。答。此簡鈍
0818c04: 利明得有難易之殊。何關簡得與不得耶。此之七
0818c05: 聖。名奠沙門。沙門有二種。一者直言沙門。即因也。
0818c06: 二者。沙門那。即果也。沙門。有八十九。謂見諦八忍。
0818c07: 思惟八十。一無礙也。沙門那。亦八十九。謂見諦八
0818c08: 智。思惟八十。一解脫也。沙門那。復有二種。一有為
0818c09: 果。八十九有為果也。二無為身。八十九無為果也。
0818c10: 此二者約智斷而論也。約智德。明八十九有為果。
0818c11: 約斷德。明八十九無為果也。
0818c12: △二斷惑階梯四。初預流果。
0818c13: 一須陀洹。此翻預流。此位斷三界八十八使見惑。見
0818c14: 真諦故。名為見道。又名聖位。
0818c15: 【□註】預流者。預入聖道法流。金剛云入流。或翻逆流。逆
0818c16: 生死流也。玄下八名抵債。不受三途業債故。
0818c17: 【■記】此釋預流之義也。謂斷三界等者。約逆流而言。
0818c18: 即四流中逆見流也。得果證者。約入流而言。即入
0818c19: 八正道流也。故有二義。一者。生死流。須陀洹人。即
0818c20: 逆此流。惟眾生順之也。二者。道流。須陀洹人。順入
0818c21: 此流。眾生逆之。而未入也。玄名抵債者。如羅漢
0818c22: 先直取道。未遑償業。故名抵債。優婆塞戒經云。若
0818c23: 負三寶物人。正事修道。欲求須陀洹。乃至阿羅漢
0818c24: 者。則不須償也。不學道。應急償也。準此。則知見道
0819a01: 聖人。了知業債本空。求其償處了不可得。故名抵
0819a02: 債也。
0819a03: 【□註】斷三界八十八使者。何故婆沙論云。二十八使見
0819a04: 道斷。餘六十使修道斷耶。先達云。有二種根性。若等
0819a05: 觀四諦者。見道斷八十使。若不等觀四諦者。見道中
0819a06: 唯斷三界苦諦下二十八使。餘三諦下見。隨修道斷。
0819a07: 乃是鈍根。
0819a08: 【■記】此釋斷見惑有二種不同也。註中舉婆沙意為
0819a09: 問者。以婆沙問云。何故波羅伽那。作如是說。八十
0819a10: 八是見道。十是修道斷。彼作是答。二十八決定是
0819a11: 見道斷。十是修道斷。六十不定者。於見道中而有
0819a12: 差別。波羅伽那說次第故。說八十八使是見道斷。
0819a13: 十是修道斷。是則註中乃舉其答意而為問端也。
0819a14: 今又舉古明有二種根性為答者。即二種根性。以
0819a15: 鈍根隨修道斷餘三諦下見惑。釋論意。以利根等
0819a16: 觀四諦。釋今斷三界八十八使見惑文也。【■備】辨訛
0819a17: 曰。先達言一節。據舊婆沙四十末九十八使。二十
0819a18: 八使見道斷。十是修道斷。餘者。若凡夫修道斷。若
0819a19: 內教弟子。是見道斷。又四卷言。二十八法定見道
0819a20: 斷。六十不定。不定者。於見道中而有差別。既以凡
0819a21: 夫對佛弟子說。則佛弟子於見道中。頓斷八十八
0819a22: 使。修道斷餘六十也。舊婆沙指凡夫而說。信無疑
0819a23: 矣。
0819a24: △二一來果。
0819b01: 二斯陀含。此云一來。此位斷欲界九品。思中斷前六
0819b02: 品盡。後三品猶在。故更一來。
0819b03: 【□註】此果斷欲界九品思惑前之六品。於初果之後此
0819b04: 果之前。須論家家。今先明欲惑潤七番生死。次通示
0819b05: 超次根性。後別釋家家之義。
0819b06: 【■記】此明二果所斷功行。名義不等。故須論之。先定
0819b07: 三意也。如金剛疏。釋此人名為一來者。謂從此死
0819b08: 後。一往天上。一來人間。得盡眾苦。大論言。息忌伽
0819b09: 彌。息忌。名一。伽彌。名來。四教義翻言薄。前斷已巳多。
0819b10: 其未斷少。名薄。今文釋此。名同大論。義合四教。儀
0819b11: 註云。此果。斷欲界九品思中前之六品也。若準空
0819b12: 門位次。則應於初果斷見惑之後。二果斷六品思
0819b13: 之前。或斷四品。須三生二生家家。儀文雖略。今註
0819b14: 補出。是以先則通明欲界九品思惑。共潤七翻生
0819b15: 死。次則通示四果及佛。有超斷次斷之根性。然後
0819b16: 別出二生三生家家之義也。此先略標。下文逐一
0819b17: 解釋。
0819b18: 【□註】惑有麤細。故分九品。無漏智力。故經七生。所以須
0819b19: 七生者。如輔行成引論云。於七世中。無漏智熟。如服
0819b20: 酥法。七日病消。如歌羅邏。七日一變。如親族法。限至
0819b21: 七代。如七步蛇。四大力故。行至七步。蛇毒力故。不至
0819b22: 八步。惑力至七。道力非八。婆沙云。應云十四。何故云
0819b23: 七。答。中有。本有。數不出七。故但云七。乃至若總論生。
0819b24: 應云七人。七天。十四中有。合二十八生。且依前說。不
0819c01: 出七故。故但云七。
0819c02: 【■記】此釋上欲惑潤七番生死也。然惑潤多番生死
0819c03: 者為細。少者為麤。故以惑麤細成九品。而潤生死
0819c04: 成七番也。所以下出其須七生之故。輔行引成論
0819c05: 文者。即成論分別賢聖品云。極七有者。是人於七
0819c06: 世中。無漏智熟。如歌羅邏等。此言凝滑。狀如凝酥。
0819c07: 七日變成。又如服酥等。極至七日。堅病則消。如七
0819c08: 步蛇者。心地觀經云。或有菩薩。以彼五欲。而為恐
0819c09: 怖。譬七步蛇。當害人時。毒力熾盛。行過七步。即便
0819c10: 命終也。婆沙答文中言中有本有者。如人現前之
0819c11: 身。名本有身。死後即受中陰之身。名中有身。於中
0819c12: 有身中。投托父母。或生人間天上鬼畜之中。名後
0819c13: 有身也。
0819c14: 
0819c15: 
0819c16: 
0819c17: 
0819c18: 
0819c19: 
0819c20: 
0819c21: 
0819c22: 【■補】輔行云。初果生死極至於七。定不至八。故名七
0819c23: 翻。不必一切盡至于七。楞伽云。下者至七。中者三
0819c24: 五。上者即生。而入涅槃。四教義云。須陀洹受生死
0820a01: 七返。終不至八生。集論云。極七返有者。謂即預流。
0820a02: 於人天生。往來雜受。極至七返。得盡苦際。
0820a03: 
0820a04: 
0820a05: 
0820a06: 
0820a07: 【■補】任斷下。即止觀引舊婆沙對超論次文。詳引在
0820a08: 後。次斷解下。次斷內前任斷經生。謂經七番生死。
0820a09: 而盡損惑。今次斷。則以一生中斷二必三斷五必
0820a10: 六。為斷惑損生也。【■備】辨訛曰。任斷下引止觀對超
0820a11: 所論之次句。當知是次斷。非關任斷也。詳論在後。
0820a12: 
0820a13: 
0820a14: 
0820a15: 
0820a16: 
0820a17: 
0820a18: 
0820a19: 
0820a20: 【■補】此次斷超斷二圖。示上所言次通示超次根性
0820a21: 之義也。本斷超下六行觀者。厭下苦麤障。欣上妙
0820a22: 勝離也。隨其品數多少。至無成根緣者。謂隨其本
0820a23: 在凡地時。以世智伏思惑品數。或多或少。今入十
0820a24: 六心。超果不同。若本斷五品四品。今但名初果。本
0820b01: 斷六品。今但二果向。本斷七八品。今名二果。本斷
0820b02: 九品。今超證三向。問。斷九品應證三果。何以只名
0820b03: 三向耶。答。以彼在凡地。用有漏智。智弱故。須抑退
0820b04: 一位。故但名三向也。雖本地斷上界惑得非想定。
0820b05: 應超證四果向。今但極至三果也。既以有漏智斷
0820b06: 惑。則無成根緣。以有漏智。不能成無漏根故。若無
0820b07: 成根緣。容或退歸見道等位。則不止三生矣。故闕
0820b08: 此緣。不論家家。【■備】辨訛曰。斷超下無成根緣句。文
0820b09: 中既說入十六心。超果不同。可知亦有從十六心
0820b10: 後。緣四諦修。成無漏根。云何說無成根緣耶。私謂。
0820b11: 外道本性斷思後斷見。故入十六心時。即超證果
0820b12: 時。似不論十六心後也。故言無成根緣。辨訛又曰。
0820b13: 小超下乃至無學向果句。若超至無學。是大超。非
0820b14: 小超也。論解見下節。
0820b15: 【□註】任斷者。此人非全無觀行。但不及次斷勤加功行
0820b16: 耳。
0820b17: 【■記】此釋任斷名也。意明此任斷有少觀行。雖不及
0820b18: 次斷加功斷惑。亦能依觀任運除妄。故名任斷也。
0820b19: 【□註】次斷者。雖異任斷。乃對超斷。越次得名。
0820b20: 【■記】此釋次斷名也。意謂此人異乎前之任運斷惑
0820b21: 者。既然次斷之人。加功進行。斷惑損生。是乃對後
0820b22: 超斷人斷見惑時。即超證二三果。乃至四果。超其
0820b23: 次第。故今次斷人。得初果已巳。雖云起大加行。斷二
0820b24: 必三。斷五必六。未能超越位次。故得次斷名也。
0820c01: 【□註】本斷超者。輔行六上十云。本得非想定。即是已巳斷
0820c02: 下八地思。至十六心。應名阿羅漢向。但名阿那含者。
0820c03: 以凡地時。有漏智弱。但名那含。若本斷九品。今名三
0820c04: 向。若七八品。得名二果。斷六品等。名二果向。斷五四
0820c05: 等。但名初果。文須抑退者。意令此人。此生必定起無
0820c06: 漏聖道故。文出俱舍。
0820c07: 【■記】此釋本斷超名也。輔行下。引文釋明本斷超之
0820c08: 義。須抑退者下。出其抑退一位。所以意明抑之者。
0820c09: 實進之也。文出俱舍者。陳本第十七卷頌云。利鈍
0820c10: 根二人。于中信法行。若已巳滅修惑。于初果道向。乃
0820c11: 至滅五品。向二滅九前。離欲上色界。則向第三果。
0820c12: 【■補】次斷與斷超何異。以次斷之人。斷見惑。得初果
0820c13: 已巳後。次第進果。次第斷惑。三緣具足。論家家種子。
0820c14: 斷超之人。在凡夫時。見思全伏。至十六心滿。超果
0820c15: 不定。【■備】有師標云。既得非想定。何故但斷下八地
0820c16: 思。不斷非想地思耶。以內弟子得其地定。即破其
0820c17: 地惑。外道先得其定。未破其惑。故雖得無想。止破
0820c18: 下地思也。又辨訛曰。此節文。雖出輔行。然違俱舍。
0820c19: 當知論中未起勝進道。名住果非向。不論超證次
0820c20: 斷。悉皆十五心名向。十六心名果。縱斷上地七十
0820c21: 一品。十六心時。但名阿那含果。以未起勝進道故。
0820c22: 是以止觀超次斷辨。則次斷名向。超斷不名向也。
0820c23: 問。若住果不名為向。則輔行若本斷九。今名三向。
0820c24: 斷六品等。名二果向。云何通。答。此是荊溪約抑退
0821a01: 意立名。俱舍婆沙。無此名目。讀者幸勿以辭害意。
0821a02: 私謂。止觀超次對辨。專指小超。其判本斷超中。有
0821a03: 隨以世智斷之多少句。則三向二向已巳含於中。故
0821a04: 荊溪約意分判耳。
0821a05: 【□註】小超者。止觀六九云。若凡夫地未得禪。十六心滿。
0821a06: 超能兼除欲惑諸品。或三兩品。輔行云。應云三四。或恐文誤。或婆沙不同
0821a07: 即是家家一種子等。即是小超。文及前文云。超斷至
0821a08: 五品。名家家。乃至八品。名一種子文。
0821a09: 【■記】此重引止觀超斷。以釋少超。前文即上所引釋
0821a10: 少超之前文。【■補】止觀中家家種子在前。故曰前文。
0821a11: 會本六上二十如超次對辨後明小超。故下言下文。
0821a12: 會本六上四十玉師。因宋代諸師錯執止觀中。小超
0821a13: 與次斷對辨之文。將謂小超一類。只能超至一種
0821a14: 子。故註家引輔行力辨小超。其類非一。亦有至無
0821a15: 學果也。
0821a16: 【□註】輔行六上釋云。今文中言超斷者只是下文小超
0821a17: 之人此定止觀超斷屬小超也。
0821a18: 【■記】此引輔行釋明重引止觀之文。而有三節。此一
0821a19: 節會超斷是小超。今文。即今重引止觀之文。下文。
0821a20: 即指上所引止觀正釋小超。若凡地未得禪等文。
0821a21: 以其在下。故指為下文。所以引輔行釋者。即釋超
0821a22: 斷至五品名家家。乃至八品。名一種子之文。今文
0821a23: 中言超斷者。即是下文明四超中小超之人也。下
0821a24: 文者。以止觀中明超斷之文在前。小超之文在後
0821b01: 故也。
0821b02: 【□註】本在凡地。未得色定。或修欲定。欲惑未斷。此人至
0821b03: 十六心超斷五品。名為家家。此之五品。同四品故此文
0821b04: 別釋小超中斷五品惑論家家者。一種人也。不可據此之文。通定小超之人皆未得色定。如止觀云。若凡地未
0821b05: 得禪。若已巳得禪。豈止三向。蓋小超人。其類非一。
0821b06: 【■記】此一節文。輔行別釋小超中論家家。【■備】五六共
0821b07: 潤一生。故超斷五品。退一位同四品也。
0821b08: 【□註】隨其本斷品之多少。而得名為家家種子。及以無
0821b09: 學向果等名此文通釋少超。超果不定。蓋止觀文。明小超人至一種子義猶未盡。故此點云。隨其
0821b10: 本斷等也。蓋隨其小超本位斷惑。品數多少。則斷五品名家家。多則乃至極果。則知小超。不可惟局三果向也
0821b11: 故止觀云十六心後。即有一念超果至那含。或超至羅漢。
0821b12: 【■記】此引輔行通釋小超超果不定意也。文中示其
0821b13: 超果不定。推知不局三向。故止觀下。證明超果不
0821b14: 定也。【■備】辨訛曰。此引止觀文未恰。當知此論小超。
0821b15: 在十六心中。隨斷惑品多少論。不在十六心後。不
0821b16: 可將十六心後答超斷思惑之文。來證十六心中
0821b17: 也。私謂。此等超果之人。似應攝歸小超。否則遺漏。
0821b18: 存俟後定。
0821b19: 【□註】問。小超若超至四果者。止觀何故但云。若凡地未
0821b20: 得禪。超能兼除欲惑諸品。
0821b21: 【■補】除欲惑諸品。不過二三果而已巳。何能至四果耶。
0821b22: 【□註】答。此據小超中未得色定者而言。故云若凡地未
0821b23: 得禪。超能兼除欲惑諸品。若之為言。乃不定之辭也。
0821b24: 況諸品之言。豈惟八品。故下即云。一種子等。
0821c01: 【■記】此料簡小超有四番問答。問中舉止觀何故釋
0821c02: 小超。只言超能兼除欲惑諸品。意明兼除欲惑諸
0821c03: 品。但可名小超為家家。或種子。及三向而已巳。不得
0821c04: 超名無學向果也。答中先約未得色定小超。以釋
0821c05: 止觀之文。次以二意。釋推其辭。以明超得無學向
0821c06: 果。先以不定之辭釋若字。意明若得色無色定者。
0821c07: 則能超至無學向果。次以不一之義釋諸字。意明
0821c08: 兼除多品者。則能超至無學向果也。
0821c09: 【□註】問。或謂小超只至三向。乃判輔行隨其本斷品之
0821c10: 多少。謂雙點超次而得。名為家家種子。乃別點小超。
0821c11: 及以無學向果等名。乃別點次斷。如此可乎。答。止觀
0821c12: 雖超次對辨。輔行唯指小超。如云今文中言超斷者。
0821c13: 即是下文小超之人。乃至云此之五品。同四品故。隨
0821c14: 其本斷品之多少等。乃釋小超一連之文。豈可分擘
0821c15: 對當耶。
0821c16: 【■記】此料簡分文對當超次也。問中堅執己巳意。乃分
0821c17: 輔行對當止觀超次。答中有縱有奪。縱之則明。止
0821c18: 觀以超次對辨。奪之則顯。輔行唯指小超。如云下。
0821c19: 示輔行唯指小超之文。豈可下。結責不應分文對
0821c20: 當。【■備】止觀超次對辨者。文言。今且依修道斷一品
0821c21: 欲惑。次第至第五品盡。皆名斯陀含向。若超斷至
0821c22: 五品。名家家。次斷六品盡。名斯陀含果。超斷至六
0821c23: 品盡。名一往來。次斷第七品。至第八品。名阿那含
0821c24: 向。超斷至第八品。名一種子。次斷第九品盡。名阿
0822a01: 那含果。畢竟不復還來欲界。次斷初禪初品。至非
0822a02: 想第八品。凡七十一品。悉名阿羅漢向。六種那含。
0822a03: 位在其中。第九無礙道。斷非想第九惑盡。第九解
0822a04: 脫道證。名阿羅漢果是也。三緣具足。得論家家者。
0822a05: 輔行註云。今文中言超斷者。即是下文小超之人。
0822a06: 本在凡地。未得色定。或修欲定。欲惑未斷。此人至
0822a07: 十六心。超斷五品。名為家家。此之五品。同四品故。
0822a08: 隨其本斷品之多少。而得名為家家種子。及以無
0822a09: 學向果等名也。辨訛曰。此是紀要中語。其說本正。
0822a10: 不應破。私謂。此是小超之文。豈可分擘對當二語。
0822a11: 集註乃依文定斷。全不扭。可以依從。吾儕未具
0822a12: 毫末熏修。判位之處。衷仰信而已巳。不敢以諍論
0822a13: 見長也。
0822a14: 【□註】問。止觀超次對辨。何故小超只至一種子耶。答。小
0822a15: 超一種子已巳前。與次斷異。
0822a16: 【■補】一種子以前。次斷必須得初果已巳後起加行。斷
0822a17: 二必斷三。斷五必斷六等。若小超見思同斷。超至
0822a18: 五品等。故異。
0822a19: 【□註】若三果後。與次斷同。故止觀不論也。
0822a20: 【■補】此料簡止觀超次對辨之意。謂斷欲界惑九品
0822a21: 盡。若次若超。同名三果。進斷上八地七十一品思。
0822a22: 若次若超。總名四向。七十二品斷盡。同名無學。【■記】
0822a23: 答中有同有異。前異故。所以超次對辨。後同故。所
0822a24: 以不論小超至無學果向也。
0822b01: 【□註】問。或謂十六心後。一念超果至那含。屬本斷超。超
0822b02: 至羅漢。屬大超者。且小超何不預耶。答。本斷超人。豈
0822b03: 止那含。
0822b04: 【■記】本斷超有至四果向者。故不止那含。【■補】有但名
0822b05: 那含向者。乃至斷欲三四品。但名初果者。豈止那
0822b06: 含一種而已巳。【■備】辨訛曰。既言十六心後。不在四超
0822b07: 中攝。若欲攝者。超至那含。可攝屬小超。若至羅漢。
0822b08: 或可附於大超。然與聞唱善來者不侔。當知凡言
0822b09: 超者。皆在十心論。不在十六後。私謂。後字須活看。
0822b10: 今言一念。時分甚促。未必經久方證也。且此等超
0822b11: 果。既不在四超之中。此後又不別論。則義有遺漏。
0822b12: 既與凡地聞唱者不同。則附入大超。亦非全合。莫
0822b13: 若今註。依無學向果一連之說。攝歸小超為妥。至
0822b14: 言超在十六心論者。則聞唱即證之流。何曾歷過
0822b15: 煖頂等耶。存俟後定。又本斷超。係外道斷思不斷
0822b16: 見。故極至非想。應名羅漢向。抑他一位。屬那含而
0822b17: 止。記解為順。
0822b18: 【□註】若大超人。凡地聞唱善來。即證羅漢。何得云十六
0822b19: 心後。
0822b20: 此料簡十六心後超果。是小超也。因有師謬將止
0822b21: 觀文中十六心後。一念超果至那含。判屬本斷超。
0822b22: 超至羅漢。判屬大超。故今問中舉他十六心後超
0822b23: 果所屬。以問小超不預超果之故。然此問意。謂既
0822b24: 有師如此之判。而小超不預十六心後超果之內
0822c01: 矣。云何前引十六心後超果。以證小超耶。【■記】答中
0822c02: 意明。止觀所云。十六心後。一念超果至阿那含。乃
0822c03: 小超未得禪者。或至阿羅漢。即小超已巳得禪者。正
0822c04: 屬小超證果不定。非屬本斷及太超也。
0822c05: 【□註】問。小超既至羅漢。與大超何別。答。以小超凡地修
0822c06: 觀。伏於見思。至十六心。超果不定。若大超人。凡地一
0822c07: 呼善來。直超四果。與小超自不侔矣。
0822c08: 【■記】此料簡大小二超遼然不同也。問中以小超超
0822c09: 至羅漢而問。與大超直至羅漢何別。答中明小超
0822c10: 在於凡夫地位。修觀之時。已巳得伏惑。至十六心後。
0822c11: 或能超至羅漢。而與大超聞呼善來。即證羅漢
0822c12: 然有別也。所言一呼即證者。如輔行云。佛言。善來
0822c13: 比丘。自然得具足戒。當於言下。鬚髮自落。袈裟在
0822c14: 身。盂在手。猶如五歲。知法比丘。如陀羅波楞
0822c15: 伽者是。以上釋通辨超次根性也。
0822c16: 【□註】次釋家家之義。家家者。受生處不一也。人中三洲。
0822c17: 張王不同。天上六欲。宮殿等別。故論天家家。人家家。
0822c18: 不等家家。平等家家。輔行六上六云。家家者。有二不
0822c19: 同。謂天。及人。天。謂欲天三二家生。而證圓寂。此天家家人。
0822c20: 謂人處或三二家。或三二洲。而證圓寂。此人家家。已巳上皆平等家
0822c21: 家也若天三生。天三。人二。若天二生。天二。人一。天不等家家
0822c22: 人生三二。反此可知。人不等家家。故天家家。先於人中得
0822c23: 見道已巳。若超若次。進斷三四。後於天中三二處生。人
0822c24: 中反此。天家家者。於最後生天中。餘殘結斷。名得圓
0823a01: 寂。人中家家。準此可知。
0823a02: 【■補】此引輔行釋上人天以論家家也。謂三家生而
0823a03: 證圓寂者。即是已巳斷欲惑三品。則損四生。即有三
0823a04: 生在。故三生而證也。二家生而證圓寂者。乃欲惑
0823a05: 已巳斷四品。則損五生。而有二生在。故二生而證也。
0823a06: 或純天上。或純人間。此所謂平等者也。故天家家
0823a07: 者。先於人中見道起生。最後於天上而證圓寂也。
0823a08: 人家家者。先於天上得見道。最後於人中而證圓
0823a09: 寂也。圓寂者。即小乘涅槃無為之理。圓見思之惑
0823a10: 寂也。瑜伽論曰。天家家者。謂於天上從家至家。若
0823a11: 往若來。證苦邊際。人家家者。謂於人間從家至家。
0823a12: 若往若來。證苦邊際是也。又天不平等者。天上起
0823a13: 生。天三人二。最後天上而得圓寂。是也。人中反此。
0823a14: 然輔行云。三二生而證圓寂。即四果也。此是家家種性。不可作尋常斷九品惑。得三果釋也。。
0823a15: 【■記】尋常釋。斷欲惑九品。只得三果。今證圓寂。指四
0823a16: 果也。【■備】辨訛曰。玉師意謂。家家種性。故不生上界。
0823a17: 而得四果。若尋常次斷九品惑者。還生上二界。方
0823a18: 證四果。故言不可作尋常等。不知欲界經生聖者。
0823a19: 定不復生色無色界。以上二界。亦有長時之苦。同
0823a20: 於欲界故也。私謂。俱舍論言。若在聖位。經欲界生。
0823a21: 必不往生色無色界。由彼證得不還果已巳。定於現
0823a22: 身。般涅槃故。若於色界經生聖者。容有上生無色
0823a23: 界義。然集註尋常二字。乃指斷九品惑。只得三果
0823a24: 者說。以明今證圓寂。是四果也。
0823b01: 【□註】俱舍頌云。欲斷三四品三二生家家此二句正頌家家。斷三品。
0823b02: 則損四生。後三生在。論三生家家。若斷四品。則損五生。後二生在。論二生家家。
0823b03: 【■記】此兩行小註。以釋論家家也。而本論釋曰。然復
0823b04: 應說三二生者。以有增進。於所受生。或少或無。或
0823b05: 過此故。何緣此無斷五品者。以斷第五。必斷第六。
0823b06: 非一品惑。能障得果。猶如一間。未越界故也。
0823b07: 【□註】斷五至二向斷至五品。名二果向。
0823b08: 【■記】論云即預流者。進斷欲界一品修惑。乃至五品。
0823b09: 應知轉名一來向果。
0823b10: 【□註】斷六一來果。
0823b11: 【■記】論云。若斷第六。成一來果。彼在天上。一來人間。
0823b12: 而般涅槃。名一來果。過此已巳後。更無生故。此惑名
0823b13: 曰。薄貪嗔癡。唯餘下品貪嗔癡故。
0823b14: 【□註】斷七或八品。一生名一間斷至七品或八品。猶有一生間隔。此據命終者。
0823b15: 【■記】論云。即一來者。進斷餘惑。若三緣具。轉名一間。
0823b16: 一由斷惑。斷欲修惑。七八品故。二由成根。得能治
0823b17: 彼。無漏根故。三由受生。更受欲有。餘一生故。頌中
0823b18: 但說初後斷惑受生二緣。不說成根緣。如何一品
0823b19: 惑。障得不還果。由彼若斷。便越界故。前說三時業
0823b20: 極為障。應知煩惱亦與業同。越彼等流。異熟地故。
0823b21: 間。謂。間隔。彼餘一生為間隔故。不得不還果。有一
0823b22: 間者。說名一間。華嚴疏言。有三緣具。名為一間。上
0823b23: 之二句。即是二緣。更有第三。得無漏根。以為能治。
0823b24: 易故不說。同前家家。以下三品。共潤一生。故斷七
0823c01: 八。餘第九在。亦有一生。而為間隔。故名一間。有一
0823c02: 品惑。不證不還。有一生在。不證圓寂。皆名一間。
0823c03: 【□註】此則第三向此據不命終者。而向三果。
0823c04: 【■記】本論言。即斷修惑七八品者。應知亦名不還果
0823c05: 向。先斷三四七八品惑。入見諦者。後得果時。乃至
0823c06: 未修後勝果道。仍不名曰家家。一間未成。治彼無
0823c07: 漏根故。華嚴疏言。即此一間。是不還向也。【■備】辨訛
0823c08: 曰。原註分命。終不命終。準論並無此意。若命終名
0823c09: 一間。不命終名。向者如得二果。名一往來。亦應約
0823c10: 命終不命終論否。既二果可言現在。一間必定局
0823c11: 指命終也。且頌本是一意。不當分屬兩意也。
0823c12: 【□註】斷九不還果。
0823c13: 【■記】論釋云。若斷第九成不還果。必不還來生欲界。
0823c14: 故此惑名曰五下結斷。雖必先斷。或二或三。然於
0823c15: 此時。總集斷故。依不還位。諸契經中。以種種門。建
0823c16: 立差別。華嚴疏言。九品全斷。更不還生欲界。故云
0823c17: 不還果也。
0823c18: 【□註】已巳上論頌。正頌加行次斷。備乎九種根性。
0823c19: 【■記】言九種根性者。即色界九種般。謂於色般合五
0823c20: 為三。謂有行。無行。皆生般攝。并中般。上流般為三。
0823c21: 即開三為九。見下文圖示九般也。【■補】九種根性者
0823c22: 一。三生家家。二。二生家家。三。二果向。四。一來果。五。
0823c23: 斷七品一間。六。斷八品一間。七。斷七品第三向。八
0823c24: 斷八品第三向。九。不還果。然一間之名者。集論言。
0824a01: 謂即一來。或於天上惟受一有。得盡苦際。所以者
0824a02: 何。即一來果。進至不還果向。或於天上。惟受一有。
0824a03: 得般涅槃。故有一隙。容此一生。故名一間。約斷七
0824a04: 品。或八品而命終者。為兩種一間。以同是一生間
0824a05: 隔故。約斷七品。或八品而不命終者。則為兩種三
0824a06: 向。以同是近三果故。如四教義云。信解人證阿那
0824a07: 含。亦有二種。一向。二果。一向者。若斷欲界七品或
0824a08: 八品。皆是阿那含向。據此皆是之言。則斷七或八。
0824a09: 為兩種一間。等無謬矣。是為備乎九種根性也。【■備】
0824a10: 節義曰。天平等家家。天不平等家家。人平等。不等。
0824a11: 共四位。并後五。二向。一來。一間。三向。不還。為九種。
0824a12: 集註問答解亦同宜依節義。
0824a13: 【□註】輔行問何緣無斷一品。二品及斷五品。名家家耶。
0824a14: 答。加行次人。斷二必三。斷五必六。必無不斷大品惑
0824a15: 盡。而命終者。輔行云。此次斷義與今文同。蓋指俱舍
0824a16: 加行次斷。與止觀所引婆沙小超是同。
0824a17: 【■記】此料揀無斷一二及五品惑。名家家義。問中問
0824a18: 其不名家家所以。答中約加行必斷大品惑盡命
0824a19: 終。出其緣由。斷二必三。斷五必六者。謂由聖者。起
0824a20: 大加行。必斷大品惑盡而命終者。如輔行云。大品
0824a21: 者。謂三品。離三成九。故三名大。若斷二。必至于三。
0824a22: 是斷初大品。若斷五。必六者。是第二大品。又無一
0824a23: 品能障於果。是故斷五必至于六。所以無斷一二。
0824a24: 及五品惑。名家家也。輔行云下。牒釋會文同義。俱
0824b01: 舍加行次斷。即上文所引二頌。婆沙小超之文。止
0824b02: 觀第六所引。此下註中有出。【■補】與今文同者。玉師
0824b03: 恐人錯認輔行義。謂與止觀超次對辨之次斷是
0824b04: 同。故此牒而辨之。謂與今文超次對辨之超斷同。
0824b05: 不與次斷同也。以玉師意。止觀次斷。是經生損惑。
0824b06: 不論家家故。若超斷是斷惑損生。故論家家種子。
0824b07: 而與俱舍明加行次斷之論家家種子。其意正同。
0824b08: 但止觀中只云超斷五品名家家一句。輔行引俱
0824b09: 舍次斷家家以釋之。故又會通云。此次斷文。與今
0824b10: 文同。此會義同若爾。若會釋止觀。應云此次斷人。
0824b11: 欲斷四品。名二生家家。與今超斷五品名家家是
0824b12: 同。以超斷五品。功齊四品故。此止觀言超斷。即是
0824b13: 小超。故註中言小超也。
0824b14: 【□註】問。次斷之人。必斷大品惑盡。何故斷四。不至五六
0824b15: 又斷八品。何不至九。答。斷初大品已巳既有餘力。故更
0824b16: 進斷第四也。不至九者。以有得果越界。二義故。六唯
0824b17: 得果。無越界義。是故斷五。必至於六。
0824b18: 【■補】得果越界。有決定諸業為作留難。如婆沙四十
0824b19: 二。然論謂得四果。今借言之。
0824b20: 【□註】二三品中。全無二義。斷二必三。於理無疑。
0824b21: 【■記】此料揀斷二必三。五必至六義也。如輔行云。斷
0824b22: 九二義異三品。一者得果。二者越界。第九一品。以
0824b23: 有得果。及能越界。故斷至八有命終者。所以斷八
0824b24: 不九也。
0824c01: 【□註】問。還有斷一二品。論五四生家家否。答。既斷二必
0824c02: 三。豈惟一耶。
0824c03: 【■記】此料揀斷一二品不論家家也。問中由明斷欲
0824c04: 三四品。三二論家家。故發此問。以初大品之初。一
0824c05: 品潤二生。第二品潤一生。若斷此一二兩品。但損
0824c06: 三生。故有此問。答中舉無不斷大品惑盡而命終
0824c07: 之事。以顯斷二。既不論家家。惟斷一品。亦不論家
0824c08: 家也。【■備】既斷二必三。加行人無有不斷至三品而
0824c09: 命終者。豈有斷一品而命終者乎。
0824c10: 【□註】問。還有斷六品論一生家家否。答家家者。受生處
0824c11: 不一。既唯一生。則不論也。
0824c12: 【■記】此料簡斷六品不論家家也。問中由斷前六品。
0824c13: 損六生。後三品未斷。猶有一生在。故有此問也。答
0824c14: 中舉受生不一。得名家家。既明一生。只一處。非家
0824c15: 家之義。故不論也。
0824c16: 【□註】問。斷五至二向。還可於此論功齊四品。論家家否。
0824c17: 答。加行次人。既斷五必六。不同小超也。
0824c18: 【■備】加行次人。雖有二向之名。然此生必證二果。故
0824c19: 與小超異。
0824c20: 【□註】三緣具足。方論家家。俱舍云。即預流者。進斷修惑。
0824c21: 若三緣具。轉名家家。一。斷惑緣。斷欲修惑。三四品故。
0824c22: 此揀異任斷。
0824c23: 【■補】目初果後。任運七生。
0824c24: 【□註】二。成根緣。得能治彼三四。成無漏根故此揀異本斷超。
0825a01: 【■補】在凡夫地。修四禪。用六行觀。以有漏智弱。不緣
0825a02: 四諦而修。成無漏根。故無成根緣。
0825a03: 【□註】三。受生緣。更受欲有。三二生故此揀異大超。
0825a04: 【■補】大超之人。在凡夫地。聞唱善來。即證羅漢。故無
0825a05: 受生緣。
0825a06: 【□註】頌中但說初後二緣者斷欲三四品。即斷惑緣三二生家家即受生緣論
0825a07: 中既云預流果後。進斷修惑。即是治彼三四。成無漏
0825a08: 根。義準已巳成。故不具說。
0825a09: 意謂。若在預流果前。或屬小超。或屬本斷超。猶未
0825a10: 可定。今論既云。在預流果後。自屬加行次斷之人。
0825a11: 成無漏根。三緣具足。其義自可準知也。故頌中不
0825a12: 必具說也。
0825a13: 【□註】三緣缺一。非家家之義。若斷七八。亦具三緣。轉名
0825a14: 一間。此約次斷。若小超人。既論家家。三緣必具。
0825a15: 【■記】此料簡次斷之人。五品不論功齊四品家家也。
0825a16: 三緣具足下。示次斷之人論家家。俱舍下。引釋或
0825a17: 難。俱舍但明前後二緣。不說無漏一緣。故以論中
0825a18: 明指預流果後。則明屬加行次人。已巳成無漏根。非
0825a19: 小超本斷超。可得混淆。不必更說也。若斷七八下。
0825a20: 帶示一間。雖亦具三緣。轉名一間。無家家義。若小
0825a21: 超下。兼示小超。若論家家。亦必具足三緣也。
0825a22: 【□註】輔行六上。若超若次。進斷三四。文得非小超亦至
0825a23: 三四品耶。彼釋家家。三二處生故。以五品功齊四品。
0825a24: 而總言耳。非謂小超至四品也。
0825b01: 【■記】此料簡小超。非止斷四品也。問中舉輔行。明超
0825b02: 次進斷三四之文。以問小超之人。止超三四。答中
0825b03: 約釋家家三二處義。中明輔行之文。乃釋超次。非
0825b04: 連及小超。亦止超三四也。
0825b05: 【□註】又復小超至五品。而不至六者。由得果義故。
0825b06: 【■記】此揀小超。超五不六名家家。恐伏難言。次斷根
0825b07: 性。斷五必六。得論斷第二大品惑盡。何故小超但
0825b08: 至五。不至六耶。故註中牒而釋之。以明第六有得
0825b09: 果義。若斷之。則成二果。不名家家也。今欲論家家。
0825b10: 故小超但至五品也。
0825b11: 【□註】止觀六引婆沙云。次斷五品。名斯陀含向。超斷五
0825b12: 品。名家家。次斷六品。名斯陀含果。超斷六品。名一往
0825b13: 來。次斷七品八品。名阿那含向。超斷八品。名一種子。
0825b14: 文。
0825b15: 【■記】此舉止觀所引。意取超斷五品名家家一句。證
0825b16: 成上義。由上超次對明。謂超次之人。斷五必六。小
0825b17: 超之人。斷五不六。故引而證之。然雖全舉所引。意
0825b18: 取超斷五品名家家一句。證成上義。亦是起下文
0825b19: 料簡也。【■補】此中次斷一品。乃至五品。皆名斯陀含
0825b20: 向者。以此是經生損惑。無斷惑緣。故斷三四品。不
0825b21: 得論家家。斷七八品。不得論一間也。是知此次。即
0825b22: 任斷之根性也。又云。此即止觀六上。超次對辨之
0825b23: 文。由次斷中。不論家家一種子。故玉崗師意。以此
0825b24: 中次斷為任斷也。俱舍論。以未起勝進道。名住果
0825c01: 非向。不論超證。次證。悉皆十五心中名向。第十六
0825c02: 心名果。縱斷上地七十一品。十六心時。皆但名阿
0825c03: 那含果。未起勝進道。故。故止觀超次對辨。以次斷
0825c04: 名向。超斷不名為向。又。所云次斷。自屬加行次斷。
0825c05: 玉崗師似作任斷釋之。若任斷者。何必更論。且任
0825c06: 斷之人。至第七生中。得盡苦際。不往上二界受生。
0825c07: 諸經論中。具有明文。何得云六種那含。位在其中。
0825c08: 故知但約加行次斷說也。問。若云住果。不得名向。
0825c09: 則輔行明本斷超中。若本斷九品。今名三向。斷六
0825c10: 品等。名二果向。復云何通。答。此是荊溪大師。據抑
0825c11: 退之意。約意立名也。俱舍婆沙。無此名目。讀者幸
0825c12: 勿以辭害意也。【■備】加行次斷。斷惑損生。勝於任斷。
0825c13: 似不應反生上界。受長時苦。當以根性不同。有現
0825c14: 般上流之異。仰信而已巳。至止觀引婆沙判超次文。
0825c15: 輔行釋中有天家家。先於人中得見道已巳。若超若
0825c16: 次。進斷三四等。此似指論家家之次斷。非任斷比。
0825c17: 辨訛亦曰。註師以此中次斷為任斷。然此中次斷。
0825c18: 玉崗師亦作加行次斷釋。唯前任斷圖中。所引對
0825c19: 超論次句。作任斷釋讀下。若任斷人結句。玉師業
0825c20: 經料簡。
0825c21: 【□註】問。次斷五品名二向。超斷五品名家家。又斯陀含
0825c22: 與一往來。阿那含向與一種子。其義無別。何分超次。
0825c23: 答。由命終不命終。經生不經生。異也。蓋次斷五品。名
0825c24: 二四者。此人既不命終。向二果也。超斷五品名家家
0826a01: 者。此既命終。雖斷五品。功齊四品以論家家。下二例
0826a02: 說。故三緣具足。得受一間。正取命終一生間隔。三緣
0826a03: 不具。不受一間之名。但名阿那含向。正取不經生者。
0826a04: 向三果也。
0826a05: 【■記】此料揀超斷次斷兩名有異。蓋下。別釋超次五
0826a06: 品異之所以。下二例說者。謂次斷六品名斯陀含
0826a07: 果者。此人斷五必六。大品惑盡力亦盡。住二果也。
0826a08: 超斷六品一往來者。此人雖超六品命終。猶須一
0826a09: 番往來。據此立名也。又次斷七八品名阿那含向
0826a10: 者。此人既不命終向三果也。超斷八品名一種子
0826a11: 者。此既命終。雖斷八品。猶有一生間隔。名一種子
0826a12: 也。上文引俱舍頌曰。斷七或八品。一生名一間。此
0826a13: 則第三向。而原註中既以命終不命終分釋。故此
0826a14: 結示之也。【■補】此中次斷。皆約功立號。超斷。似約過
0826a15: 立名。但在功過邊著眼。其義自分。問。且如斯陀含。
0826a16: 與一往來。但唐梵不同。何分功過。答。名果名向。悉
0826a17: 是從功立號。但言一往來。即約生死過邊立名。餘
0826a18: 亦例爾。
0826a19: 【□註】然教門方便。論家家者。為令聖者。畏經生故。速得
0826a20: 證果。若任斷人。既經生損惑。故不說也。
0826a21: 【■記】此釋論家家之所以。或謂。佛祖教門。施設種種
0826a22: 方便論家家義。所以者何。故此釋云。為令超次聖
0826a23: 人。怖畏生死。速取寂滅道果故也。任斷既不起加
0826a24: 行。任運經于七生。故不論家家也。
0826b01: △三不還果。
0826b02: 三阿那含。此云不來。此位斷欲殘思盡。進斷上八地
0826b03: 思。
0826b04: 【□註】此果斷欲界下三品思盡。進斷上八地思。取證四
0826b05: 果。而般涅槃此云滅度。
0826b06: 【■記】此明儀文不來之義。如金剛疏云。是人欲界中
0826b07: 死。生色無色界。於彼漏盡。不復來生。大論名阿那
0826b08: 伽彌。阿那。名不。伽彌。名來。四教義翻為不還。又經
0826b09: 言。阿那含者。非數數來。又不還來二十五有。名阿
0826b10: 那含也。若更受身。名那含。不受身者。名阿那含。有
0826b11: 去來者。名曰那含。無去來者。名阿那含。今以斷惑
0826b12: 釋立名者。蓋欲惑乃潤生之因。既無其因。亦無其
0826b13: 果。故不還來欲界受生。名不來也。此三果人。已巳斷
0826b14: 盡欲惑。更斷上二界惑。意在現生取證四果而般
0826b15: 涅槃。何期不遂本意。即於勝進時命終。則論般那
0826b16: 含也。
0826b17: 【□註】就此釋般那含。此名從略。乃是般涅槃之阿那含
0826b18: 也。舊對家家。稱為般般。義無所準。
0826b19: 【■補】般者。取也。以進斷上惑。般取涅槃。故言般涅槃。
0826b20: 但思惑未盡。仍屬勝進。故名阿那含。是知此般涅
0826b21: 槃之阿那含。乃約功能立名也。若約行名勝進阿
0826b22: 那含。約位。名阿羅漢向。雖有如此不同。只是那含
0826b23: 斷惑之位也。舊對下。斥舊。蓋舊師謂二果向。既斷
0826b24: 三四品。仍有三二處受生。可稱家家。今那含斷上
0826c01: 界惑。既有六種九種。亦可對家家稱般般。然家家
0826c02: 義。乃憑經論。今般般義。經論無憑。故言義無所準。
0826c03: 【□註】又此且論有餘涅槃。俱舍論云。般涅槃者。謂有餘
0826c04: 依。有餘師說。亦無餘依。此不應理。彼應捨壽。無自在
0826c05: 故。
0826c06: 【■補】若是無餘依者。即應自在捨壽入滅。今既果縛
0826c07: 猶存。須待報盡。方入涅槃。故無自在。顯宗論云。彼
0826c08: 捨壽中。無自在故。羅漢見思子縛已巳斷。報身猶存。
0826c09: 為有餘。身滅智。為無餘。今仍有非想最後一品。
0826c10: 故且一往論有餘。若再往。即有餘亦不許也。彼應
0826c11: 捨壽。俱舍作彼於有餘依。即是有漏所依。八種依
0826c12: 中名最後邊依。謂其最後身依有餘涅槃而住也。
0826c13: 八種依。見法數。【■備】辨訛曰。有餘涅槃的指無學。妙
0826c14: 句解便有涅槃音。謂陳如初得見諦。即斷見惑。分
0826c15: 證滅諦。亦是分得有餘涅槃等。此是今家順經意。
0826c16: 非論意。
0826c17: 【□註】止觀六五云。次斷初禪初品。至非想第八。品凡七
0826c18: 十一品。悉名阿羅漢向。六種那含。位在其中。
0826c19: 【■記】此引止觀明六種那含。在四向攝也。如釋論云。
0826c20: 那含有十一種。五種正是阿那含。六種阿羅漢向
0826c21: 攝。即今六種也。【■補】任斷根性。而止觀名次斷者。如
0826c22: 俱舍云。若在聖位。經欲界生。必不往生色無色界。
0826c23: 由彼證得不還果已巳。定於現身般涅槃故。可見須
0826c24: 陀洹人。至第七生。仍須先證三果。方證四果。故亦
0827a01: 得論次斷也。又三果前。超次對辨。三果後一切合
0827a02: 論。故得論六種那含。若任斷人。既是現般。不得復
0827a03: 論六種。
0827a04: 此是任斷根性。
0827a05: 【■補】此中次斷。與前所引次斷五品。名斯陀含向等。
0827a06: 是止觀一連之文。故知是任斷根性。此玉師之意
0827a07: 也。
0827a08: 【□註】輔行六上六引大論七種。一中般。二生般。三有行
0827a09: 般。四無行般。五上流般。色界六現般。欲界七無色般。俱舍
0827a10: 七種。前五如大論。第六取無色般。輔行脫一無字。乃云但取色般。
0827a11: 并五為六第七方立現般。
0827a12: 【■記】然二論七般名同。但六七二般。列次先後互異
0827a13: 也。【■補】輔行脫一無字。今考輔行會。本六上二十二
0827a14: 有無字。輔行云。無色般那含。於彼無色得有餘。名
0827a15: 為羅漢。唯有心智。而無色身。據此得有餘涅槃者。
0827a16: 名為羅漢。今言般那含者。仍舊名耳。
0827a17: 【□註】荊溪謂俱舍不立現般。指七種中。第六不立耳。非
0827a18: 謂論文不明現般。據二論六種。一立一不立。對釋止
0827a19: 觀六種那含。故有此言。
0827a20: 【■記】此明輔行荊溪所言不立現般之意。即輔行釋
0827a21: 止觀文言。六種那含。位在其中者。大論明五那含。
0827a22: 謂中。生。行。不行。上流。復有六種。五如上。加現般。復
0827a23: 有七種。六如上。加無色般。俱舍不立現般。但取無
0827a24: 色般并五為六。因有俱舍不立現般之言。今釋俱
0827b01: 舍不立現般之言。而引二意釋之。一者。荊溪尊者
0827b02: 乃指七種中。第六不立現般。故言俱舍不立。非謂
0827b03: 俱舍不明現般也。二者。乃據二論六種。一大論立。
0827b04: 一俱舍不立。對釋止觀六種那含。故有此俱舍不
0827b05: 立現般言也。【■補】止觀六種。蓋準俱舍不立現般。而
0827b06: 取無色般。彼下文云。斷非想第九惑業盡。名阿羅
0827b07: 漢。現般。即屬四果中收。故不另立。
0827b08: 【□註】但諸文種數多少。今準俱舍三界七種圖示。然後
0827b09: 對揀。
0827b10: 【■記】此標揀取。以定今文也。揀者。諸文五七八九至
0827b11: 萬二千九百六十種。既多少不可定準。故當揀之。
0827b12: 取者。俱舍三界七種。名義周足準定。故當取之。
0827b13: 【□註】頌云此中生有行。無行般涅槃。上流若雜修。能往
0827b14: 色究竟。超半超沒。餘能往有頂。餘字。指不雜修。有頂。非非想處行
0827b15: 無色有四。住此般涅槃。
0827b16: 【■記】言住此者。即指欲界也。俱舍云。此不還者。總說
0827b17: 有七。且行色界。差別有五。一中般。二生般。三有行。
0827b18: 四無行。五上流。中般者。謂往色界。住中有位。便般
0827b19: 涅槃。生般者。謂生色界已巳。不久便般涅槃。以具勤
0827b20: 修速進道故。此中所說般涅槃者。謂有餘依。有餘
0827b21: 師說。亦無餘依。此不應理。彼於捨壽無自在故。有
0827b22: 行般者。謂往色界生已巳。長時加行不息。由多功用。
0827b23: 方般涅槃。此唯有勤修。無速進道故。無行般者。謂
0827b24: 往色界生已巳。經久。加行懈怠。不多功用。便般涅槃。
0827c01: 以缺勤修速進道故。有說。此二有差別者。由緣有
0827c02: 為無為聖道。如其次第得涅槃故。然此說非理。大
0827c03: 過失故。然契經中先說無行。後說有行。般涅槃者。
0827c04: 如其次第與理相應。有速進道。無速進道。無行有
0827c05: 行。而成辦故。不由功用得。由功用得。故生般涅槃。
0827c06: 得最速進。最上品道。隨眠最劣。故生不久。便般涅
0827c07: 槃。言上流者。是上行義。以流與行。其義一故。謂欲
0827c08: 界沒。往色界生。未即於中能證圓寂。要轉生上。方
0827c09: 般涅槃。即此上流。差別有二。由因及果有差別故。
0827c10: 因差別者。此於靜慮。由有雜修。無雜修故。果差別
0827c11: 者。色究竟天。及有頂天。為極處故。謂若於靜慮樂
0827c12: 慧有雜修者。能往色究竟方般涅槃。即此復有三
0827c13: 種差別。全超。半超。遍沒。異故。全超者。謂在欲界。於
0827c14: 色靜慮已巳具雜修。遇緣退失上三靜慮。以初靜慮。
0827c15: 愛味為緣。命終上生梵眾天處。由於先世慣習勢
0827c16: 方。復能雜修第四靜慮。從彼處沒。生色究竟。於梵
0827c17: 眾天。最初處沒。生色究竟。最後天中。頓越中間。是
0827c18: 全超義。言半超者。從彼漸次生五淨居。即無煩天
0827c19: 等。乃至中間能越一處。生色究竟。超非全故。名為
0827c20: 半超。聖必不生大梵天處。僻見處故。一導師故。言
0827c21: 遍沒者。從彼漸次。於一切處皆遍受生。最後方能
0827c22: 生色究竟。一切處死。故名遍沒。無不還者。於已巳生
0827c23: 處。受第二生。由彼於生。容求勝進。非等劣故。即由
0827c24: 此故。不還義滿。必不還生。曾生處故。尚不生本處。
0828a01: 況有生於下應知此謂。二上流中。由有雜修。靜慮
0828a02: 因故。往色究竟般涅槃者。餘於靜慮無雜修。即樂
0828a03: 定不兼事而修者。能往有頂。方般涅槃。謂彼先無
0828a04: 雜修靜慮。由於諸定。愛味為緣。此沒遍生色界諸
0828a05: 處。唯不能往五淨居天。色界命終於。三無色次第
0828a06: 生已巳。復生有頂。方般涅槃。二上流中。前是觀行。指
0828a07: 有雜修。後是止行。指無雜修。樂慧樂定。有差別故。
0828a08: 二上流者。於下地中。得般涅槃。見不違理。而言此
0828a09: 往色究竟天。及有頂天為極處者。由此過彼無行
0828a10: 處故。如預流者。極七返生。此五。名行色界者。若行
0828a11: 無色界者。差別有四。謂在欲界。離色界貪。從此命
0828b01: 終。生於無色。此中差別。唯有四種。由生般涅槃有
0828b02: 差別故。此并前五。成六不還。復有不行。色無色界。
0828b03: 即住於此。能般涅槃。名現般。并前六為七也。
0828b04: 輔行六上玄具釋。論頌七種。先色次無色。後欲般。今圖順三界次第。
0828b05: 【■記】此段小註指文釋頌。如輔行云。一。中般。謂欲界
0828b06: 沒。於色中陰。而般涅槃。二生般。生色界已巳。而般涅
0828b07: 槃。三。有行。生色界已巳。長時修行。方般涅槃。但有勤
0828b08: 修。無速進道。四。無行。生色界已巳。不經久修。無功用
0828b09: 行。而般涅槃。勤修速進。二道俱無。五。上流。於色界
0828b10: 中。要轉經於四禪天處。方般涅槃。上流又二。一。雜
0828b11: 修。即樂慧是。二。無雜修。即樂定是。有雜修者。往色
0828b12: 究竟。無雜修者。往於有頂。頌中餘字。是不雜修。又
0828b13: 有三種。一。全超者。謂在欲界。於四禪中。已巳遍雜修。
0828b14: 遇緣退失。從梵眾沒。生色究竟。中間盡越。名為全
0828b15: 超。二者。半超。梵眾沒已巳。中間漸受十四天處。或超
0828b16: 一二。乃至十三。後乃方生色究竟天。皆名半超。非
0828b17: 全超故。通受半名。全不能超。名為遍沒。無雜修者。
0828b18: 生無色界。唯不能生。五淨居天。從廣果沒。生三無
0828b19: 色。後生有頂。方般涅槃。故此那含。縱生無色。猶屬
0828b20: 色攝。若欲界沒生無色。即無色攝。析玄釋者。未詳。
0828b21: 論頌下。明從列三界次序。今圖稍別。
0828c01: 
0828c02: 
0828c03: 
0828c04: 
0828c05: 
0828c06: 
0828d01: 【■記】雜修者。以其有時。修初禪慧。或有時修四禪慧。
0828d02: 交互修故。乃樂慧根性也。問。上流雜修何法。答。修
0828d03: 夾熏禪。初以一念無漏。一念有漏。又一念無漏。以
0828d04: 前後二念無漏。熏此一念有漏。共有三念。以為根
0828d05: 本。第二翻以前三念為加行。更引起三念。則有六
0828d06: 念。乃至第五色究竟天。則有十五心。由此有漏無
0828d07: 漏間雜而修。名為雜修。亦名夾熏禪。不雜修者。不
0828d08: 生五淨居也。以雜修者。修此夾熏禪故。故能生于
0828d09: 淨居天中。不雜修者。不修此禪。是故不生。既無其
0828d10: 因。云何有果。非唯全超。半超者不生。即遍沒者。亦
0828d11: 不生也。雖往非想無色。只是色般根性者。輔行云。
0828d12: 無雜修者。生無色界。唯不能生五淨居。從廣果沒。
0828d13: 生三無色。復生有頂。方般涅槃。此猶屬色般攝也。
0828d14: 【■備】辨訛曰。雖言遍沒。不必遍生。以有可生之道。令
0829a01: 人厭離。且作是說。但是具歷四禪。即可云遍沒也。
0829a02: 故大經明上流中。若受二身。名利根。受四身。名鈍
0829a03: 根也。
0829a04: 【□註】大論七種名同俱舍。列次小異。如下圖示。俱舍論
0829a05: 云。行無色者。差別有四。謂在欲界。離色界貪。從此命
0829a06: 終。生於無色。此并前五。成六不還。復有不行色無色
0829a07: 界。即住於此。欲界惑盡。現般涅槃。并前六為七。全超
0829a08: 者。謂在欲界於四禪中。已巳雜修。即可生於色究竟
0829a09: 天。蓋由遇緣退失。故生梵眾。須從梵眾沒已巳。然後生
0829a10: 于色究竟天。中間盡越。故名全超。
0829a11: 【■補】謂此人以初禪愛味為緣。故命終生梵眾。又由
0829a12: 先世慣習勢力能雜修第四禪。所以從梵眾沒。生
0829a13: 色究竟。名全超也。【■備】集註問答。問。退失反得全超
0829a14: 何耶。答。準俱舍意。以遇違緣退失。則生畏懼。起大
0829a15: 加行。況在欲界先已巳修。故得全超。不退者。不爾。
0829a16: 故但半超。及沒也。
0829a17: 【□註】半超者。謂自梵眾沒已巳。中間漸受梵輔。小光等不定。於此十四
0829a18: 天中。或超一二。乃至十三。後乃方生。色究竟天。皆名
0829a19: 半超。非全超故。通受半名。
0829a20: 【■補】色界共十八天。梵眾。乃最初沒處。色究竟。乃最
0829a21: 後生天。中間大梵。我慢。無想。外道。此二天。聖人不
0829a22: 生。故言十四。於此中若超一天者。即超梵輔。超二
0829a23: 天者。即梵輔少光。乃至十三者。即超至善見。若至
0829a24: 十四。即是全超。故不論也。可見十四天中。如有一
0829b01: 天不超。皆名半超也。
0829b02: 【□註】沒。全不能超。名為沒。色界沒。即十六天。大
0829b03: 梵。是天主我慢。無想。是外道所居。聖者不生此二天也。
0829b04: 【■備】華嚴大梵天王。寄配十地。此言聖者不生。如何
0829b05: 會通。須知大乘發明示現。當亦寄生。小乘實行聲
0829b06: 聞。不生也。
0829b07: 【□註】俱舍復有九種。即於色般。合五為三。有行及無行。
0829b08: 皆生般攝。即開三為九。頌云。行色界有九。謂三各分
0829b09: 三。業惑根有殊。致成三九別。
0829b10: 【■記】此示俱舍九種。以有行無行為生般一種。并前
0829b11: 中般。及後上流。是為合五為三也。論云。即行色界
0829b12: 五種不還。總立為三。各分三種。故成九種。何等為
0829b13: 三。謂中。生。上流。有差別故。云何三種。各分為三。且
0829b14: 中般涅槃。分為三種。速。非速。經久。得般涅槃。由三
0829b15: 火星喻所顯故。生般涅槃。亦分三種。生有行等。般
0829b16: 涅槃故。此皆生已巳。得般涅槃。是故並應。名為生般
0829b17: 於上流中。亦分三種。超半超等。有差別故。然諸三
0829b18: 種。一切皆由速。非速。經久。得般涅槃。故更互相望。
0829b19: 無雜亂故。如是三種九種不還。由業惑根。有差別
0829b20: 故。有速。非速。經久。不同。且總成三。由造增長。順起
0829b21: 後生後業差別故。如其次第下中上煩惱現行有
0829b22: 差別故。及上中下根差別故。此三一一如其所應。
0829b23: 亦業根有差別故。因各有三。故成九種。謂初二三。
0829b24: 由惑根別。各成三種。非由業異後三。亦由順後受
0829c01: 業有差別故。分成三種。故說如是行色不還。業惑
0829c02: 根殊。成三九別。
0829c03: 
0829c04: 
0829c05: 
0829c06: 
0829c07: 
0829c08: 
0829c09: 【■記】此圖示大論七種。名同俱舍。列次小異。【■補】言六
0829c10: 種那含位在其中者。意謂止觀六種那含。即同二
0829c11: 論之七種。何者。以依大論明六種。即是一中二生。
0829c12: 乃至第六現般。七種中。缺無色般也。若依俱舍明
0829c13: 六種。即是一中二生。乃至第六無色般。乃七種具
0829c14: 矣。故荊溪一立一不立。特指第六。以對止觀。則顯
0829c15: 止觀雖曰六種。即是七種。
0829c16: 
0829c17: 
0829c18: 
0829c19: 
0829c20: 
0829c21: 
0829c22: 
0829c23: 
0829c24: 【■記】此圖示俱舍九種般也。釋籤引論言。中般為三
0830a01: 者。謂速。非速。久住。準俱舍論。總為九種。謂三各分
0830a02: 三。即中生上流也。有行無行。生色界已巳。方般涅槃。
0830a03: 並生般攝。言中三者。謂速。非速。經久。如迸火星。以
0830a04: 喻三義。思之可知。並於中陰論速非速等。生有三
0830a05: 者。一生。約速立。二有行。約非速立。三無行。約經久
0830a06: 立。並生色界已。論速等也。上流三者。一全超。約速
0830a07: 立。二半超。約非速立。三沒。約經久立。從初色至
0830a08: 色末。始終有此三人不同。如是三九。由業惑根異。
0830a09: 言業異者。造順現業。成中般。造順生業。成生般。造
0830a10: 順後業。成上流般。言惑三者。下品惑。成中般。中品
0830a11: 惑。成生般。上品惑。成上流般。言根別者。上根。中般。
0830a12: 中根。生般。下根。上流般也。【■補】中般速者。捨身未離
0830a13: 欲界。非速者。離欲界已巳。經久者。至色界邊。生般速
0830a14: 者。生色界即般涅槃。非速者。生四五天不等。經久
0830a15: 者。至色究竟。上流速者。全超。非速者。半超。經久者。
0830a16: 遍沒。順現者。此人厭苦心切。三界如牢獄。在欲即
0830a17: 涅槃。順生者。其心。至色界。順於後者又。至色
0830a18: 究竟天。下品惑輕。至色界。中品重。至三四天。上品
0830a19: 又重。至色究竟天。上。謂中有。中。謂色界。下。至色究
0830a20: 竟。此依大經釋。【■備】辨訛曰。中般下順現。論是順起。
0830a21: 所謂食香中有起。中有以香為食。故曰食香起。亦
0830a22: 是中有。故言順起。荊谿恐人未曉。改現字耳。
0830a23: 【□註】諸文或云五種。獨指色般。或云八種。三界七中。加
0830a24: 不定般補註十四初引婆沙三界般中。遍有不定。進老。示不定相。乃約期心欲界。便般涅槃。或未
0830b01: 能克。生上界。而取證也。或期生上界。忽發宿習。欲界即證。色無色準說可知。
0830b02: 【■記】此釋不定般也。色無色準說者。謂期心色界。便
0830b03: 般涅槃。或未能克。生無色取證。或期生無色。色
0830b04: 界即證也。又期心無色。空處便般涅槃。或未能克。
0830b05: 生識處。已巳上諸天取證。或期生非非想天。乃空
0830b06: 處即證也。【■補】進老。人名也。宋。崇進法師。有精英集
0830b07: 行世。以年道相若。故稱進老。舜江紀要中。頻有進
0830b08: 老之稱。
0830b09: 【□註】雜心論七種。妙玄所用。於色界五。初開中為三。速非
0830b10: 速經久并後四成七。
0830b11: 【■記】雜心七般。謂速般。非速般。經久般。生般。有行般。
0830b12: 無行般。上流般也。
0830b13: 【□註】毗曇有一萬二千九百六十種般。如釋籤第五具
0830b14: 示。
0830b15: 【■記】釋籤引雜阿毗曇云。阿那含者。或五。或七。或八。
0830b16: 五。謂中。生。有行。無行。上流。七。謂中般分三。如迸火
0830b17: 星喻。八。謂五如上。加現。無色。及不定。且從五種說。
0830b18: 謂色五種。從根分十五。謂上中下。各五故。約地成
0830b19: 二十。四禪各五故。約性有三十。謂退。思。護。住。進。不
0830b20: 動。謂種性各五故。處有八十。梵眾至尼吒。十六處。
0830b21: 各五故。每一種那含。有二千五百九十二。何者。約
0830b22: 六處。成十六人。約種性六。成六倍增之。合九十六。
0830b23: 約根有三。三倍增之。成二百八十八。更以九離欲
0830b24: 人。九倍問之。成二千五百九十二人。一人既爾。五
0830c01: 種那含。又倍增之。成一萬二千九百六十種也。九
0830c02: 離欲人者。謂離欲界九品惑。以為九人也。
0830c03: 【□註】色界中般者。初離欲界。生色界時。厭苦心切。即在
0830c04: 中有。而般涅槃。故屬色攝。
0830c05: 【■補】此簡明色界中有。論般涅槃也。如大經迦葉問。
0830c06: 何故欲界有中般涅槃。佛言。善男子。是人觀欲界
0830c07: 煩惱因緣有二。一內。二外。色界無內外因緣。欲界
0830c08: 復有二種愛心。一欲。二食。觀是二愛。至心呵責。既
0830c09: 呵責已巳。得入涅槃。是欲界中。能得呵責。諸麤煩惱。
0830c10: 謂慳貪嫉。無無愧。以是因緣。能般涅槃。又欲
0830c11: 界道。其性勇健。得向果故。故欲界有中涅槃。色界
0830c12: 中無。善男子。涅槃有三種。上者捨身。未離欲界。便
0830c13: 般涅槃。中者始離欲界。未至色界。便得涅槃。下者
0830c14: 離欲界已巳。至色界邊。乃得涅槃。又婆沙問。如色界
0830c15: 有中般涅槃。欲界亦有耶。答。無。欲界是不定界。多
0830c16: 諸過失留難。住本有時。尚難得果。況住中有微劣
0830c17: 身耶。然大經言欲界有中般。婆沙云。欲界無中般
0830c18: 者不同。何也。蓋經據欲界命終。即受中陰。故云欲
0830c19: 界有。論據欲染。必進趣色界。方般涅槃。故云色界
0830c20: 有。言雖有別。其義一也。故此中言中有。屬色攝也。
0830c21: 【□註】若至色界。上生餘天。雖有中有。不得論般。為無宿
0830c22: 習厭苦力故。如玄下。
0830c23: 【■記】玄未詳。
0830c24: 【□註】無色不立中般者。指歸鈔十八云。經云。無色眾生。
0831a01: 無有中陰者。毗曇法中說。除四空。餘一切處。定有中
0831a02: 陰。以無色界。無處所故文。
0831a03: 【■記】此簡明無色。不立中般。然鈔中指論釋經。無色
0831a04: 無中陰者。如雜阿毗曇心論言。中陰五者。中陰五
0831a05: 陰性有去來。故非雜色。有去來故。欲色界有中陰。
0831a06: 非無色界。色非分故。故知無色無中陰。不立中般
0831a07: 也。【■補】淨覺師作彌陀疏。名指歸鈔。無色界無處所
0831a08: 者。顯揚論言。欲界居下方。色界居上方。無色界無
0831a09: 方處。俱舍明無色界無方處。謂於是處得彼定者。
0831a10: 命終即於是處生故。復從彼沒生欲色時。即於是
0831a11: 處。中有起故。無色既無方處。命終生彼。當處即是。
0831a12: 故無中陰。後來退墮。欲色界時。方有中陰現起。又
0831a13: 云此釋四空天無中陰之故。蓋中陰屬色。托胎必
0831a14: 假處所。四空天無有色陰。但依空等為處。依報之
0831a15: 色。既無。正報之質安有。是故無色界。無中陰也。
0831a16: 【□註】俱舍明隨於何處。得無色定。於命終時。即生無色。
0831a17: 【■記】此指論明以釋妨難。恐有難言。若無色界無中
0831a18: 陰者。當云何知得生無色。故此釋之。以明隨處得
0831a19: 定為因。命終即生無色為果。
0831a20: 【□註】圖中引五差者。指五不還天。因中。有五種差別謂下。中。上。上勝。上
0831a21: 極。輔行六上三玄下十三委釋行相。由此五禪。生五淨
0831a22: 居。
0831a23: 【■記】此簡明圖引五差。初句標示。次指釋行相。輔行
0831a24: 云生五含者。然由修熏禪。有五階差。大品九定。通
0831b01: 熏九地。此中唯熏第四禪地。先修得已巳。更以多念
0831b02: 無漏相續現起。從此引生多念有漏。從此復生多
0831b03: 念無漏。如是後後漸漸減少。乃至最後二念無漏。
0831b04: 次復引生二念有漏。無間復生二念無漏。名熏加
0831b05: 行成相。次唯一念無漏。次復唯有一念有漏。無間
0831b06: 復生。一念無漏。名根本成。故俱舍云。成由一念雜。
0831b07: 言五差者。謂下。中。上。上勝。上極。一品有三。後品兼
0831b08: 前。故第五品。合成十五。如是五品。如其次第。三六
0831b09: 九等。生五淨居。由此下。結釋引意。【■補】圖中引五差
0831b10: 者。指前俱舍三界。七種那含圖也。差。階級也。乃指
0831b11: 圖中。所引雜修樂慧者。生五淨居天也。以未明雜
0831b12: 修五差之相。故此釋之。謂雜修下品。生無煩。乃至
0831b13: 雜修上極品。生色究竟。楞嚴文句云。初無煩天。即
0831b14: 雜修下品。謂行人先練人四禪定已巳。於此定中。先
0831b15: 起多念無漏心相續現前。次起多念有漏心相續
0831b16: 現前。又起多念無漏心。相續現前。如是漸漸。減至
0831b17: 二念無漏。二念有漏。復二念無漏時。名雜修加行
0831b18: 成滿。次起一念無漏。一念有漏。一念無漏。至此名
0831b19: 為根本成滿。由此有漏無漏間雜。故名雜修。亦名
0831b20: 夾熏禪。以用無漏。夾熏有漏。色定轉明。果報轉勝。
0831b21: 由此資其故業。故從廣果沒。生無煩也。次無熱天。
0831b22: 即雜修中品。有六心。用前下三品心。為加行。更引
0831b23: 三心。一念無漏。有漏。無漏。為根本。資其故業。從廣
0831b24: 果沒。能起無煩。生無熱也。三善見天。即雜修上品。
0831c01: 有九心。用前六心為加行。更起三心為根本。資其
0831c02: 故業。從廣果沒。生善見也。四善現天。即雜修上勝
0831c03: 品。有十二心。用前九心為加行。更引三心為根本。
0831c04: 資其故業。能超三天。生善現也。五色究竟天。即雜
0831c05: 修上極品。有十五心。用前十二心為加行。更引三
0831c06: 心為根本。資乎故業。能超四天。生色究竟也。無漏
0831c07: 有漏者。如觀一切法。無實我無實法。直稱理而觀。
0831c08: 即此可以資熏本有無漏種子發起。謂之無漏。若
0831c09: 是不觀于理起。有執雜心。謂之有漏。蓋雜修亦爾。
0831c10: 先起多念無漏。次起多念有漏。後又起多念無漏。
0831c11: 如是乃至一念亦然。此但約定中而論。有漏無漏。
0831c12: 有云在定是無漏。出定是有漏者。非也。所謂定中
0831c13: 起有漏念者。即於定中貪著此為妙。是也。
0831c14: 【□註】又樂論議者。恐就下界修觀時說。非生淨居有論
0831c15: 議也。以二禪上。無語言故文。
0831c16: 【■記】此簡明淨居決無論議也。如相宗云。眼耳身三
0831c17: 二地居。則初禪尚不起舌識。何況二禪。二禪尚不
0831c18: 假語言。況五淨居。故知淨居必無議論。有謂那含
0831c19: 樂議論者。乃就下地修觀時說耳。【■補】大經云。上流
0831c20: 般者。復有二種。一樂慧。二樂定。樂慧者。入五淨居。
0831c21: 樂定者。入無色界。如是二人。一樂論議。二樂寂靜。
0831c22: 樂寂靜者。入無色。樂論議者。生淨居。
0831c23: 
0831c24: 天台四教儀註補輔宏記卷六之上
0832a01: 
0832a02: 
0832a03: 天台四教儀註補輔宏記卷六之下
0832a04: 
0832a05: 高麗沙門諦觀錄
0832a06: 南天竺沙門蒙潤集註
0832a07: 清比丘性權補輔宏記
0832a08: 清三寶弟子錢菴較訂
0832a09: 天台嫡裔比丘諦閑編科參梓
0832a10: △四無生果。
0832a11: 四阿羅漢。此云無學。又云無生。又云殺賊。又云應供。
0832a12: 此位斷見思俱盡。子縛已巳斷。果縛猶在。名有餘涅槃。
0832a13: 若身滅智。名無餘涅槃。又名孤調解脫。
0832a14: 【□註】此位斷上八地七十二品思俱盡。四智已巳圓。我生已巳盡。
0832a15: 梵行已巳立。所作已巳辦。不受後有無法可學。名無學果。亦名究竟。如
0832a16: 玄下。
0832a17: 【■記】色無色八地。每各九品思。八九七十二品思惑。
0832a18: 今此位淨盡無餘也。言智圓者。如大經云。一。我生
0832a19: 已巳盡。羅漢斷見思惑盡。更不受三界生死。二。梵行
0832a20: 已巳立。梵。即淨行。謂羅漢由戒定慧之行成就。得證
0832a21: 此果。三。所作已巳辦。謂羅漢本求出離三界。今生死
0832a22: 既盡。更不受後有之身。又戒師云。曠劫生死。於今
0832a23: 始盡。故我生盡。無漏道品。已巳階不退。故梵行立。四
0832a24: 沙門果。今已巳克證。故所作辦。身泯智。永無來報。
0832b01: 故不受後有。又婆沙云。我生盡。說盡智。梵行立。說
0832b02: 道智。所作辦。說滅智。不受後有。說無生智。又我生
0832b03: 盡。是說集智。梵行立。說道智。所作辦。說滅智。不受
0832b04: 後有。說苦智。是為四智已巳圓也。又此四句。亦名四
0832b05: 諦下行。亦如婆沙云。我生盡。集下四行。梵行立。道
0832b06: 下四行。所作辦。滅下四行。不受後有。苦下二行。謂
0832b07: 無常及苦也。又準勝鬘經云。於二種死中。無分段
0832b08: 死。故說阿羅漢辟支佛。我生已巳盡。得有餘果證。故
0832b09: 說梵行已巳立。凡夫人天。所不能辦。七種學人。先所
0832b10: 未作。偽煩惱斷。說所作已巳辦。羅漢辟支佛所斷
0832b11: 煩惱。更不能受後有。故說不受後有也。故今以其
0832b12: 智圓行滿。而釋其名。謂研真斷妄。為有學。真窮惑
0832b13: 盡。名無學。又此無學。四智究竟圓。二惑究竟盡。名
0832b14: 究竟也。玄未詳。【■備】辨訛曰。儀文此云無學。應無
0832b15: 著。以無學乃位次。非翻名也。存考。
0832b16: 【□註】阿羅漢者。文句一云。或言無翻。含三義故。淨名疏
0832b17: 十引智論釋云。一殺賊。從破惡以得名。二不生。從怖
0832b18: 魔以受稱。三應供。因乞士以成德。文因果對釋多含不翻。
0832b19: 乃今家正意。以三義翻之。乃順古耳。
0832b20: 【■記】此明翻為三義者。謂無明糠脫。後世田中不受
0832b21: 生死果報故曰不生。九十八使煩惱盡。故名殺賊。
0832b22: 具智斷功德。堪為人天福田。故言應供。含此三義。
0832b23: 故存梵名。言無翻也。大論云。阿羅。名賊。漢。名破。一
0832b24: 切煩惱賊破故。復次阿羅漢。一切漏盡故。應得一
0832c01: 切世間諸天人之所供養。又阿。名不。羅漢。名生。後
0832c02: 世中。更不生故。淨名疏引而斷之也。因果對釋句。
0832c03: 申論意。
0832c04: 【□註】若釋比丘因名乞士等。對舉果名。蓋欲顯大比丘
0832c05: 之階位也如法華文句及觀經疏。
0832c06: 【■記】此明諸疏對果釋因之意。初二句。正明對果釋
0832c07: 因。蓋欲下。申意。謂如諸疏中。以釋比丘因名乞士。
0832c08: 怖魔。破惡。必對果名應供。無生。殺賊。以名之者。蓋
0832c09: 欲顯大比丘之階位。即是阿羅漢。故對果。以釋因
0832c10: 也。文句云。比丘者。肇師云。秦言淨命乞食。破煩惱。
0832c11: 能持戒。怖魔等。天竺一名。含此四義。秦無以翻。故
0832c12: 存本稱。什師云。始出妻子家。應以乞食。自資清淨
0832c13: 活命。終出三界家。必須破煩惱。持戒自守。具此二
0832c14: 義。天魔怖其出境也。釋論云。怖魔。破惡。乞士者。魔
0832c15: 樂生死。其既出家。復化餘人。俱離三界。乖於魔意。
0832c16: 魔用力制。翻被五繫。但愁懼而已巳。故名怖魔。出家
0832c17: 人必破身口七惡。故言破惡。夫在家三種如法。一
0832c18: 田。二商。三仕。用養身命。出家人。佛不許此。唯乞自
0832c19: 濟。身安道存。福利檀越。三義相成。即比丘義也。涅
0832c20: 槃寶梁。皆舉破惡名比丘者。不具說也。今明此三
0832c21: 義。應通初後。如初出家時。白四羯磨。無作戒力。
0832c22: 一切境。翻無作惡。初修禪定。發定共戒。防伏意地。
0832c23: 貪嗔不起。初修觀慧。發相似道共戒。能伏煩惱初
0832c24: 心。亦稱破惡。何獨後心耶。怖魔者。初剃髮稟戒。已巳
0833a01: 令魔愁。修定。欲伏煩惱。修慧。欲破煩惱。初心亦令
0833a02: 魔怖。何獨後心耶。乞士者。初離邪命。以乞自活。修
0833a03: 禪。歷境求定。修慧。緣理求無漏。皆是乞士。何況相
0833a04: 應而非乞士。具此義故。通名比丘。依經家皆歎後
0833a05: 心。比丘義必通初。證信必後。故今歎之。以通初後。
0833a06: 此皆三藏意也。引文句竟。觀經疏云。比丘者。因果
0833a07: 六義。因名乞士。怖魔。破惡。果號應供。殺賊。無生。又
0833a08: 疏謂乞士名清淨食。鈔云。常行乞食名乞士。至果
0833a09: 成應供德也。疏謂。怖魔者。若發心出家。地行夜叉
0833a10: 唱。飛行空中展轉乃至六天。魔王聞之。怖畏失人
0833a11: 眾也。鈔云。出家離染。趨向無生。是故魔王聞之。心
0833a12: 生恐怖。勤修三學。果證無生。疏謂破惡者。九十八
0833a13: 使悉皆破斷。鈔云修觀推窮。名為破惡。證智斷盡。
0833a14: 名為殺賊。【■補】翻無作惡者。境是五欲六塵。若極淫
0833a15: 極殺。則時時淫殺現前。名無作惡。今受戒。翻淫殺
0833a16: 等為持戒心。則戒相現前也。
0833a17: 【□註】又前標聲聞。通凡聖位。若阿羅漢。局第四果。此位
0833a18: 修三昧。一名金剛。二名重空。三名電光上二名如妙玄第四。電光
0833b01: 如止觀第九。電光義通初果。金剛通前五種羅漢。重空別在不動羅漢所修。
0833b02: 【■記】此明阿羅漢所修三昧也。初列名。次指釋。末結
0833b03: 名通位。如玄文云。時解脫羅漢。五種得盡智無學
0833b04: 等見也。若用金剛三昧。於非想九品惑盡。次一剎
0833b05: 那。證非想第九解脫。成盡智。次一剎那。得無學等
0833b06: 見也。或彼遇違緣。有時退故。不說得無生智。又云
0833b07: 不時解脫羅漢。名不動法。成就三智。謂盡智。無生
0833b08: 智。無學等智。能用重空三昧。擊聖善法。以定捨定。
0833b09: 故言能擊。籤云。空空三昧。無相無相三昧。無作無
0833b10: 作三昧。空。是聖法。復修空。擊前聖法。名重空。然金
0833b11: 剛三昧。通前五種羅漢。重空三昧。別在不動羅漢
0833b12: 修也。止觀云。稱電光者。彼論云。七依定外。更有定
0833b13: 發無漏否。答。有欲界定。能發無漏。如電光。遺教
0833b14: 經云。若見電光。暫得見道。如阿難心不發放心
0833b15: 取枕。即入電光。可見義通初果。【■補】能斷非想難斷
0833b16: 之惑。故曰金剛。
0833b17: 【□註】此果別號。二種三種。六種九種。及果性退。不退義。
0833b18: 今歷示之。先明二種。
0833c01: 
0833c02: 
0833c03: 
0833c04: 
0833c05: 
0833c06: 
0833d01: 【■補】慧解脫。既云緣空直入。而又通九想八念十想
0833d02: 者。如大論云。九想乃是得解觀。因修九想。生恐怖
0833d03: 故。更修八念除之。由心安無障。復修十想。轉心轉
0833d04: 想。以此為緣開三十七品。三十七品為緣。開涅槃
0833d05: 門。故雖修九想等。仍是緣空直入也。俱解脫帶事
0833d06: 兼修者。即指八背捨八勝處。十一切處等為事也。
0833d07: 不壞法來住骨想。八色流光者。義疏記云。即九想
0833d08: 中。於第八白骨。修八色流光。八色者。見地色。如黃
0833d09: 白淨潔之地。見水色。如深淵清澄之水。見火色。如
0833d10: 無清淨之火。見風色。無塵迴淨之風。見青。如金
0833d11: 精山。見黃。如簷葡華。見赤。如春朝霞。見白。如珂貝
0833d12: 雪。見色分明而無質礙是也。【■記】玄下未詳。圖中
0833d13: 妙玄四云。時解脫者。是信行鈍根。待時及緣具。方
0833d14: 得解脫。故名時也。不時解脫者。即是法行利根。此
0833d15: 人因中修道。能一切時。隨所欲進修善業。不待緣
0833d16: 具。故名不時解脫。又云不得滅盡定者。但是時慧
0833d17: 解脫。得滅盡定者。即是不時俱解脫也。止觀云。不
0833d18: 淨禪發者。一壞法人修九想。此人但求斷苦。燒滅
0833d19: 骨人。急取無學。不欣事觀。既無骨人可觀。便無神
0833d20: 通變化。願智頂禪。雖然身滅。實有身在。乃至云即
0833d21: 是世智斷惑慧解人。若不壞法人。修九想。從初脹
0833d22: 想。來住第八骨想。不進第九燒想。得有流光。背捨。
0833d23: 勝處。觀。練。熏。修。神通變化一切功德具足。成俱解
0833d24: 脫人也。今準法界次第釋九想者。文云。六妙特勝
0834a01: 通明等。但是實觀。未有得解之觀。九想已巳去。是得
0834a02: 解觀。於對治煩惱重病。力用為強。此九名想者。能
0834a03: 轉心轉想故。謂能轉不淨顛倒想。故此九法。皆名
0834a04: 想也。詳解。見五卷不淨觀。八念者。文云。若修九想
0834a05: 時。思惟死屍可惡。因此驚怖。然毛。由是惡魔
0834a06: 惱亂。憂懼轉增。若存心八念。怖恐即除。言念者。內
0834a07: 心在憶異名也。專心存憶。八種功德。故名八念。何
0834a08: 者八念。謂一念佛。二念法。三念僧。四念戒。五念捨。
0834a09: 六念天。七念阿那。八念死也。十想者。文云。九想如
0834a10: 縛賊。十想如殺賊。大師云。若爾。即應次前九想。何
0834a11: 在八念之後。但為修九想時。若恐怖等障。既修八
0834a12: 念。離諸恐怖。則心安無障。是以於八念之後。當用
0834a13: 十想也。通言想者。能轉心轉想也。能轉計常樂等
0834a14: 諸顛倒等想。故名為想。前三想。為斷見諦惑說。中
0834a15: 四想。為斷思惟惑說。後三想。為修無學道者說。是
0834a16: 以壞法之人。修此十想。能斷三界結使。證無漏聖
0834a17: 果也。何者十想。謂一無常想。二苦。三無我。四食不
0834a18: 淨。五世間不可樂。六死。七不淨。八斷。九離想。十盡
0834a19: 想也。八背捨者。文云。前九想十想心。既是壞法。對
0834a20: 治觀門。則橫局而豎短。皆未具足。若證聖果。無三
0834a21: 明八解。諸大功德。若修此觀練諸禪定。證聖果時。
0834a22: 則成大力羅漢。具三明六通八解等諸功德。此八
0834a23: 通名背捨者。大論云。背是潔淨五欲。捨是著心。故
0834a24: 名背捨。若發真無漏慧。斷三界結業盡。即名解脫。
0834b01: 詳解。見五卷不淨觀。八勝處。亦名八除入。亦見五
0834b02: 卷。十一切處者。文云。從所觀境得名也。亦名十一
0834b03: 切入。一青一切處。二黃。三赤。四白。五地。六水。七火。
0834b04: 八風。九空。乃至第十識一切處。九次第定者。文云。
0834b05: 若入禪時。深心智慧深利。能從一禪入一禪。心心
0834b06: 相續。無異念間雜。故名次第。初禪次第定者。離諸
0834b07: 欲惡不善之法。有覺有觀。離生喜樂。入初禪定時。
0834b08: 是中初禪定觀均齊。自識其心。其心次第而入。無
0834b09: 有剎那雜念間入初禪定。是為初禪次第定。二禪
0834b10: 次第定者。若從初禪入二禪時。是中二禪定觀均
0834b11: 齊。自識其心。其心次第而入。無有剎那雜念間。入
0834b12: 二禪定。是為二禪次第定。三禪四禪次第定意。類
0834b13: 如初二禪中明。五空處。六識處。七無所有處。八非
0834b14: 有想非無想處次第定。俱如上初二禪中明。九滅
0834b15: 受想次第定者。若從非有想非無想入滅受想定
0834b16: 時。於是定前。自識其心。要期心利。心心次第而入。
0834b17: 無有剎那雜念間。入滅受想定。是為滅受想次第
0834b18: 定也。師子者。文云。菩薩依九次第。入師子奮迅三
0834b19: 昧。所言師子奮迅者。潛譬以顯法也。如世師子奮
0834b20: 迅。為二事故。一為奮塵土。二能前走走。捷疾
0834b21: 異於諸獸。此三昧亦爾。一則奮除障定細微無知
0834b22: 之惑。二能入出捷疾無間。異上所得禪定也。又有
0834b23: 二義。一者。入禪奮迅。師子奮迅入三昧者。離欲惡
0834b24: 不善法。有覺有觀。入初禪。如是次第。入二禪。三禪。
0834c01: 四禪。空處。識處。無所有處。非有想非無想處。滅受
0834c02: 想定。是為奮迅入也。二者。出禪奮迅。師子奮迅出
0834c03: 者。從滅受想定起。還入非有想非無想。從非有想
0834c04: 非無想起。還入無所有處。如是識處。空處。四三二
0834c05: 初禪。乃至出散心中。是為奮迅出也。超越者。文云。
0834c06: 菩薩依師子奮迅三昧。入超越三昧。名超越者。能
0834c07: 超過諸地。自在入出。故名超越。亦有三義。一者超
0834c08: 入三昧。云何名超入三昧。離諸欲惡不善之法。有
0834c09: 覺有觀。離生喜樂入初禪。從初禪起。超入非有想
0834c10: 非無想處。非有想非無想處起。入滅受想定。滅受
0834c11: 想定起。還入初禪。從初禪起。入滅受想定。滅受想
0834c12: 定起。入二禪。二禪起。入滅受想定。滅受想定起。入
0834c13: 三禪。三禪起。入滅受想定。滅受想定起。入四禪。四
0834c14: 禪起。入滅受想定。滅受想定起。入空處。空處起。入
0834c15: 滅受想定。滅受想定起。入識處。識處起。入滅受想。
0834c16: 滅受想定起。入不用處。不用處起。入滅受想。滅受
0834c17: 想定起。入非有想非無想。非有想非無想處起。入
0834c18: 滅受想定。是為菩薩超入三昧相。若聲聞但能超
0834c19: 入一。不能超入二。況能如上所明。自在超耶。是中
0834c20: 明超入有三種。一順入超。二逆入超。三順逆入超。
0834c21: 細心約義。自作可解。二者超出三昧。云何名超出
0834c22: 三昧。從滅受想起。入散心中。散心起。入滅受想定。
0834c23: 滅受想定起。還住散心中。散心起。入非有想非無
0834c24: 想。非有想非無想處起。住散心中。散心起。入無所
0835a01: 有處。無所有處起。住散心中。散心起入識處。識處
0835a02: 起。住散心中。散心起。入空處。空處起。住散心中。散
0835a03: 心起。入四禪。四禪起。住散心中。散心起。入三禪。三
0835a04: 禪起。住散心中。散心起。入二禪。二禪起。住散心中。
0835a05: 散心起。入初禪。是為佛菩薩超出三昧相。若聲聞。
0835a06: 但能超一禪出。而不能超二。何況能自在超出耶。
0835a07: 是中超出有三種。一順超出。二逆超出。三順逆超
0835a08: 出。足前三種超入。合為六種超越三昧。如來於此
0835a09: 六種三昧。而入涅槃也。齊此明三乘行行共禪竟。
0835a10: 觀練熏修者。止觀云。觀者。謂九想。八背捨。八勝處。
0835a11: 十一切處。通稱觀禪。九想。為破行人淫火。必須增
0835a12: 想純熟。能除世間貪愛。破六種欲。此九既除於欲。
0835a13: 亦薄嗔癡。九十八使山動。雖是不淨初門。能成大
0835a14: 事。背捨者。背淨潔五欲。捨離著心。故名背捨。修者。
0835a15: 持戒發誓。端身正心。諦觀足大指黑脹起。進觀
0835a16: 從足至頭。唯見腫脹。心生厭離。復觀膿爛。次皮
0835a17: 肉。諦觀白骨。八色流光。如是次第。乃至八背捨發
0835a18: 相。具如禪門。八勝處者。前背捨雖能背捨淨潔五
0835a19: 欲。既是初觀緣中轉變。不得自在。若欲得觀心純
0835a20: 熟。轉變自在。必須進修勝處。更深細觀察少多好
0835a21: 醜。悉使勝知勝見。如快馬能破陣。亦能自制其馬。
0835a22: 十一切處者。勝處雖能觀中轉變自在。而未普。
0835a23: 今以八色兩心。更相涉入。廣普滿。轉變無礙。大
0835a24: 論云。背捨。為初門。勝處。為中行。一切處。為成就。三
0835b01: 種觀足。即是觀禪體成就。具如禪門。練者。即九次
0835b02: 第定也。上來所明之禪。雖體用具足。並是觀禪。未
0835b03: 明練熟調柔之相。今欲純熟。則從初淺。及至後深。
0835b04: 次第而入。中間無有垢滓間穬。令不次第者次第。
0835b05: 故名次第。亦是無漏練於有漏。除諸間穬。故名練
0835b06: 禪。熏者。即師子奮迅三昧也。前是次第無間入。今
0835b07: 亦是次第無間入。亦能次第無間出。除麤雜及法
0835b08: 愛味塵。猶如師子能能進。奮諸塵土。修者。超越
0835b09: 三昧也。近遠超入。近遠超出。近遠超住。是功德最
0835b10: 深。故名頂禪。於諸法門。自在入出也。音減。皮起
0835b11: 也。穬音棍。芒粟也。八念等。法界初門備載。
0835b12: 【□註】初時不時。從緣得名。
0835b13: 【■記】言從緣得名者。謂須待時及緣具。方得解脫。名
0835b14: 時。若能於一切時。隨所樂欲。進修善業。不待緣具。
0835b15: 而得解脫。名為不時。故以從緣得名也。
0835b16: 【□註】次慧俱。約觀立號。
0835b17: 【■記】言約觀者。謂因中修性念處。唯觀空理。果上只
0835b18: 證偏真。名慧脫。因中修共念。兼觀於事。果具三明
0835b19: 八解。名俱脫。
0835b20: 【□註】三壞不壞。依境受稱也。
0835b21: 【■記】言依境者。謂因中修九想。燒滅骨人。壞其觀境。
0835b22: 名壞法。若修九想。不進燒骨人。不壞其境。名不壞
0835b23: 法也。
0835b24: 【□註】或準正理論。以時不時敵對慧俱。
0835c01: 【■記】正理論云。契經說。若有五根。增上猛利。極圓滿
0835c02: 者。名俱解脫阿羅漢果。若有五根漸劣。名慧解脫。
0835c03: 當知論云根利者名俱。即是以不時對俱人也。根
0835c04: 劣者名慧。即是以時對慧也。
0835c05: 【□註】若準妙玄四二十六及四教義二十六信行法行各二。
0835c06: 不得滅盡定者。但是慧解脫。得滅盡定者。名俱解脫。
0835c07: 【■記】玄文明時解脫。即是信行鈍根。而有五種。謂。退
0835c08: 思護住進。是也。是五種羅漢。各有二種。不得滅盡
0835c09: 定者。但慧人。得滅盡定者。即俱人。不時解脫。即是
0835c10: 法行利根。名不動羅漢。亦有二種。一。不得滅盡定。
0835c11: 但慧解脫。二。得滅盡定。即俱解脫也。四教義引雜
0835c12: 心偈云。慧解脫當知。不得滅盡定。若得滅盡定。當
0835c13: 知俱解脫。則知時不時二種。各有慧俱二種也。
0835c14: 【□註】舊云。敵對。乃從正從多。各對。則旁正兼舉。以信行
0835c15: 亦有帶事兼修。法行。亦有緣空直入。
0835c16: 【■記】此舉舊釋對敵二意。初句釋正理意。次句。釋妙
0835c17: 玄四教義意。以下二句。釋旁正兼舉也。
0835c18: 【□註】若壞法不壞法。與慧俱同。
0835c19: 【■記】此明壞不壞敵對各對義。既與慧俱同。則當以
0835c20: 意知。不必更論。故下但揀判慧俱二種也。謂以時
0835c21: 不時。對壞不壞。亦可敵對各對慧俱相同也。
0835c22: 【□註】舊約五義。揀判慧俱。
0835c23: 【■補】此總標舊以五義。揀判慧俱。舊字。即指湛法師
0835c24: 之假名集。以集中約十義揀判慧俱。謂十義。只成
0836a01: 五義。以分之成十。合之成五。但有隻雙不同。故今
0836a02: 引文曰五義。
0836a03: 【□註】一。約性共。慧人修性念處。俱人修共念處四教義。
0836a04: 【■記】此別示性共揀。四教義明別相四念處位。有三
0836a05: 種根性不同。若慧解脫根性。於別相四念處。但修
0836a06: 性念處。若俱解脫根性。亦修共念處。若無疑解脫。
0836a07: 俱修三種念處。今但指揀慧俱二種也。
0836a08: 【□註】二。約正助。慧人正道斷結。俱人兼修助道光明句中四教
0836a09: 義二。
0836a10: 【■記】此別示正助揀。光明句云。亦名慧行。行行。緣空
0836a11: 直入。名慧行。帶事兼修。名行行。亦正道助道。小乘
0836a12: 修正道斷結。名慧脫。修助道斷結。名俱脫。四教義
0836a13: 問。性念處但說慧數羸弱。云何能斷結。答。慧數不
0836a14: 獨起。豈不能斷結。又問。若諸數隨起。即是共義。答。
0836a15: 諸數隨起。有三種。一。但是緣理之慧。諸數任運隨
0836a16: 起。此說性念處。二。修諸數作助道善法。故說共念
0836a17: 處斷結。故佛說善法積聚屬共念處。助道與正道
0836a18: 共斷結故。雜心偏說共念處能斷結。然利鈍根人。
0836a19: 用性念處。非不斷結也。
0836a20: 【□註】三。約事理。直緣真理。名慧解脫。帶事兼修。名俱解
0836a21: 脫。
0836a22: 【■備】此別示事理揀也。有師標曰。有二無漏。直緣理。
0836a23: 名緣理無漏。觀等四。為對治無漏。出舊婆沙。
0836a24: 【□註】事者。一帶根本四禪。俱人亦依世禪。修六行觀故。
0836b01: 二帶無漏禪。慧人但至觀禪。俱人具修觀練薰修。止觀
0836b02: 第九。婆沙亦有少分慧脫。全分慧脫。此有三根。全無四禪下根也。能修一禪至四禪。中根也。能修無漏禪。至九
0836b03: 想十想。上根也。俱人能修一二三禪。下根也。具足四禪。中根也。修觀練薰修。上根也。妙樂二云。四禪一切羅漢
0836b04: 並得。次觀等四。俱解脫人方乃具足三得滅盡定。如妙玄四二十六已巳上
0836b05: 三事。俱人兼得也。
0836b06: 【■記】先以事理分約慧俱。事者下。轉釋。俱人所兼修
0836b07: 事有三。一下。明兼修根本四禪。六行觀者。即厭下
0836b08: 苦麤障。欣上淨妙離也。二下。明兼修無漏禪。意明
0836b09: 慧人上根。但修九想八念十想之觀禪。若俱人上
0836b10: 根。又能修九次第定之練禪。師子奮迅三昧熏禪。
0836b11: 超越三昧修禪也。原註止觀第九者。即觀禪定境
0836b12: 中。詳明此慧俱二種所修無漏禪也。婆沙少分全
0836b13: 分者。第八十一之五文云。若慧解脫阿羅漢。能起
0836b14: 根本禪現在前者。云何經說。蘇尸摩問諸比丘。云
0836b15: 何起諸禪現在前。諸比丘答蘇尸摩。當知我等是
0836b16: 慧解脫人耶。答曰。慧解脫有二種。一是少分。二是
0836b17: 滿分。少分慧脫者。能起一禪二禪三禪現在前。滿
0836b18: 分者。乃至不能起一禪現在前。此中說少分慧脫。
0836b19: 經中說滿分慧脫。是故二俱善通。此有三根下。釋
0836b20: 明慧俱並有三根。先明慧人以修觀禪者為上根。
0836b21: 俱人以具修觀練熏修者。為上根也。三下。明得滅
0836b22: 盡定。妙玄云。得滅盡定者。即俱解脫人。末結俱人
0836b23: 兼得也。
0836b24: 【□註】四。約神變。慧人十四變化。俱人十八變。文句一。
0836c01: 【■記】此別示神變揀。言十四十八變者。如文句云。十
0836c02: 四變化者。初禪二變化。一。初禪化。二。欲界化。二禪
0836c03: 三變化。一。二禪化。二。初禪化。三。欲界化。三禪四變
0836c04: 化。加一三禪化。四禪五變化。再加一四禪化。無而
0836c05: 有。曰變。有而無。名化。四禪俱有上能化下。下
0836c06: 不能化上。故至數增滅十四種色。謂五根。四大。五
0836c07: 塵也。十八變化者。出彌勒瑜伽論。一震動。二熾然。
0836c08: 三流布。四示現。五轉變。六往來。七卷。八舒。九眾像
0836c09: 入身。十同類往越。十一隱。十二顯。十三所作自在。
0836c10: 十四制他神通。十五能施辯才。十六能施憶念。十
0836c11: 七能施安樂。十八放光普動一切界也。又有人註
0836c12: 云。一普動一切界。二身上出火身下出水。三流光
0836c13: 遍照。四隨所欲示佛土惡趣。五於地起冰。解令成
0836c14: 水。於火亦然。六山石中往來無礙。七八能舒卷雪
0836c15: 山王等。九以現前大眾大地內己巳身中。十能往彼
0836c16: 同其色類。十一十二或隱或顯皆不可得。十三往
0836c17: 來去住無礙。十四他現通悉能制伏。十五能與一
0836c18: 切有情辯才。十六有情於法失念者能與之。十七
0836c19: 令聽法人身心安樂。十八身放光明作諸佛事。如
0836c20: 此對之。依四禪十四變化。依觀練熏修十一切無
0836c21: 漏事禪。能作十八變。又此十四變化。法界次第亦
0836c22: 具明。十八變者。瑜伽論有頌。而以後三種為能變
0836c23: 也。
0836c24: 【□註】五。約三明八解。俱人則具。慧人則無。若輔行云。通。
0837a01: 通於六。明。唯局三。天眼。宿命。漏盡三也。諸羅漢皆能
0837a02: 得之。文此有闕具之義。婆沙云。若有一明二明。名慧
0837a03: 解脫。文準知俱人。三明具足。
0837a04: 【■記】此別示明解揀。言三明者。謂天眼明。宿命明。漏
0837a05: 盡明。然通大小乘。今是小乘三明。與大有異。大論
0837a06: 云。三乘雖得三明。明不滿足。佛悉滿足。是為異也。
0837a07: 言八解者。一。內有色觀外色解脫。二。內無色觀外
0837a08: 色解脫。此二背。棄色愛心。三。淨勝解身作證具足
0837a09: 住。此一背。棄不淨心。四。超一切色想。滅有對想。不
0837a10: 思惟種種想。入無邊空處具足住。此一背。棄下地
0837a11: 法。五。超一切空無邊處。入識無邊處定具足住。六。
0837a12: 超一切識無邊處。入無所有處定具足住。七。超一
0837a13: 切無所有處。入非想非非想處定具足住。此三背。
0837a14: 棄下地法。八。超一切非想非非想處入滅受想定
0837a15: 具足住。此一背。棄一切有緣心。是為八解也。今以
0837a16: 此三明八解。揀判慧俱。謂俱人則具。以其因中具
0837a17: 修性共念處。果上三明八解一時俱得。慧人則無
0837a18: 者。以其因中但修性念處。果上唯證無學故也。若
0837a19: 輔行下。恐謂慧人若無三明者。何以輔行說三明
0837a20: 六通。諸羅漢皆能得耶。故此斷有闕具之義。意謂
0837a21: 具足三明者。即俱人。其有缺者。乃慧人也。婆沙下。
0837a22: 別證慧缺。又有三家贊定慧。第一家贊慧者。作如
0837a23: 是說。若有三明。不具八解脫者。名三明。若有三明
0837a24: 具八解脫者。亦名三明。具八解脫。無三明者。是名
0837b01: 俱解脫。若有一二明者。是名慧解脫。所以者何。慧
0837b02: 勝滅定故。第二家贊定者。作如是說。若具八解脫。
0837b03: 無三明者。是名俱解脫。若具八解脫。有三明者。亦
0837b04: 名俱解脫。若有三明。不具解脫者。是名三明。若有
0837b05: 一二明。名慧解脫。所以者何。滅定勝慧故。第三家
0837b06: 云。此二所說。俱唐捐其功。於文義無益。以三明或
0837b07: 得滅定。或不得滅定故。若得者。名俱脫三明。若不
0837b08: 得者。名慧脫三明。今註引第二贊嘆定者之文。以
0837b09: 證三明有缺者。是慧人。準之則知具足三明者。是
0837b10: 俱人也。是則所謂慧人無三明者。亦據贊定者初
0837b11: 意也。然上所出輔行文云。通。通於六。明。唯局三。蓋
0837b12: 顯通明之用有異。如大論問。神通與明有何等異。
0837b13: 答。直知過去宿命事。名宿命通。兼知過去因緣行
0837b14: 業名明。直知死此生彼。名天眼通。兼知行因緣際
0837b15: 會不失。名明。直知盡結使。不知更生不生。是名漏
0837b16: 盡通。若知漏盡更不復生。名明。則通明有淺深異
0837b17: 也。又六通中三立明。餘三不立明者。婆沙云。身通
0837b18: 是工巧法。天耳聞聲而已巳。他心緣別相法。此三明
0837b19: 能隨順厭離法。能棄生死。隨順善法。能到涅槃。何
0837b20: 者。以宿命念前世智證。明見過去世事。生大厭離。
0837b21: 天眼觀生死智證。明見未來世事。生大厭離。以厭
0837b22: 離故。漏盡智證明。能作正觀。斷煩惱故也。又天眼
0837b23: 通。但知眾生死此生彼。明則兼知造業差別。宿命
0837b24: 通。但知過去受生。明則兼知姓名差別。漏盡通。但
0837c01: 知煩惱斷盡。明則兼知永不復生也。
0837c02: 【□註】次明三種。
0837c03: 
0837c04: 
0837c05: 性念處者亦名自性念處緣理斷結除自性過共念處者正
0837c06: 助合修緣念處者緣佛三藏及世間文字所緣處廣也具如
0837c07: 四念處一四教義二俱舍亦有三種羅漢各論三念處。
0837c08: 【■補】緣理斷結者。謂緣無生空理。發真無漏智。斷見
0837c09: 思之結惑也。除自性過者。謂除於身受心法之上。
0837c10: 常樂我淨自性過也。又身受心法。其性本來是無
0837c11: 常。苦。空。無我。不淨。不可改易。故名性也。【■記】四念處
0837c12: 云。阿毗曇明三種念處。謂性。共。緣。對破三外道。有
0837c13: 人釋性念處。謂觀無生淺。名為生。深細觀無生。見
0837c14: 細法皆生死苦諦。名性念處。有人專用慧數。緣無
0837c15: 生空理。發真斷結。得慧解脫羅漢。對破邪因緣。無
0837c16: 因緣顛倒執性一切智外道也。共念處者。以禪定
0837c17: 助道。正助合修。亦名事理共觀。發得無漏三明。六
0837c18: 通。八解。成俱解脫羅漢。對破根本愛慢得五通外
0837c19: 道也。緣念處者。緣佛三藏十二部文言。及一切世
0837c20: 間名字。所緣處廣。了達根性。善知四辯。堪集法藏。
0837c21: 成無疑大羅漢。對破世間韋陀。星文地理。文字鄙
0837c22: 狹。當知邪正真偽。猶金比鐵。故大經云。於諸想中。
0837c23: 無常為最。於諸耕中。秋耕為最。於諸跡中。象跡為
0837c24: 最。無常譬性。耕譬神通。跡譬文字也。經云。諸優婆
0838a01: 塞。善解諸法對治之門。所謂常無常等。故知心行
0838a02: 理外。未入正真也。四教義云。三種念處成三羅漢
0838a03: 者。性念處。即是緣理之智慧。念處相應。發真無漏。
0838a04: 成慧解脫羅漢。共念處。共善五陰成就背捨。乃至
0838a05: 超越三昧。願智頂禪。如此助道。共正道合。發真無
0838a06: 漏。得三明六通。具八解脫。成俱解脫羅漢。若緣念
0838a07: 處。即緣佛言教。所詮一切陰界入。性共二種念處。
0838a08: 能觀所觀名義。若在禪定。觀此名義。即發四無礙
0838a09: 辯。名無疑解脫大羅漢也。又云。所言自性念處者。
0838a10: 說不顛倒慧也。如佛說修身觀。身觀者。是慧。念處
0838a11: 者。所作事不妄受緣故。除自性過。故說念處。南嶽
0838a12: 云。亦名慧行。亦名實觀。緣理斷結之正要也。所言
0838a13: 共念處者。與慧相共法。如佛說。此比丘善法積聚。
0838a14: 謂四念處是為正說也。南嶽云。亦名行行。亦名得
0838a15: 解脫。是對治事中善法。共正道斷結。色及諸數也。
0838a16: 又能發諸禪神通也。所言緣念處者。一切法也。如
0838a17: 佛所說。比丘一切法。四念處。是為正攝受具足故。
0838a18: 及略緣故。南嶽云。還是性共二種念處。能觀智。所
0838a19: 觀境。合辨具一切法義也。若能分別觀察。即發四
0838a20: 無礙辯也。又云。佛說四念處教。出過三種六師之
0838a21: 說。故能破一切外道也。一切智六師者。初心見理。
0838a22: 發於邪智。辯才無礙也。神通六師者。得世間禪定。
0838a23: 發五神通。亦有慈悲忍力。刀割香塗。心無憎愛。皆
0838a24: 是根本十二門禪力用也。韋陀六師者。即是博學
0838b01: 多聞。通四韋陀。十八大經。世間吉。天文地理。醫
0838b02: 方卜相。無所不知也。若此六師。內則有邪發一切
0838b03: 慧。外則便能神通轉變。知世吉。通四韋陀。及十
0838b04: 八大經。無不知曉。十六大國。敬之如佛。為欲破此
0838b05: 三種六師。故說三種念處。一性念處破一切智者。
0838b06: 外人皆依身邊二見。發一切智。謂得涅槃。常樂我
0838b07: 淨。此則如蟲食木。偶得成字。蟲亦不知是字非字
0838b08: 也。今性念處觀。破此身邊二見。不生四見。六十二
0838b09: 見等顛倒。是故破一切智六師也。二共念處破神
0838b10: 通者。外人但於根本四禪發五神通。定既淺近。兼
0838b11: 無不淨觀。神力轉變。蓋不足言。今共念處。即能發
0838b12: 背捨。勝處。一切處。九次第定。師子奮迅超越三昧。
0838b13: 發諸神通。禪定既深。觀行力大。所發神通。無礙自
0838b14: 在。變化無方。摧諸外道。易如反掌。是以身子降伏
0838b15: 勞度差。目連。化河溺諸外道。皆是共念處觀所成
0838b16: 神通也。次緣念處觀破韋陀外道者。四韋陀十八
0838b17: 大經。皆明世間人天愛論。見論。淺近之論。佛說出
0838b18: 世三藏。若名與義。而彼經書所不記。載佛說緣念
0838b19: 處觀。緣佛所說三藏教門。出世名義。法門道理。相
0838b20: 對比並。豈是外人之所聞見。故緣念處觀。破韋陀
0838b21: 外道也。俱舍亦有三種羅漢。各論三念處者。即論
0838b22: 明四念住體中云。此四念住。體各有三。自性相雜。
0838b23: 所緣別故。自性念住。以慧為體。此慧有三種。謂聞
0838b24: 思修等所成。即此亦名三種念住。相雜念住。以慧
0838c01: 所餘俱有為體。所緣念住。以慧所緣諸法為體。寧
0838c02: 知自性。是慧非餘。經說於身住循身觀。名身念住。
0838c03: 餘三亦然。諸循觀名唯自慧。非慧。無有循觀用故。
0838c04: 何緣於慧立念住名。毗婆沙師說。此品念增故。是
0838c05: 念力持。慧得轉義。如斧破木由楔力持。理實應言。
0838c06: 慧令念住。是故於慧。立念住名。隨慧所觀。能明記
0838c07: 故。由此無滅。作如是言。若有能於身住循身觀。緣
0838c08: 身念得住。乃至廣說。世尊亦說。若有於身住循身
0838c09: 觀者。念便住不謬。然有經言。此四念住。由何故集。
0838c10: 由何故滅。食觸名色作意集故。如次令身受心法
0838c11: 集。食觸名色作意滅故。如次令身受心法滅。應知
0838c12: 彼說所緣念住。以念於彼得安住故。又念住別名
0838c13: 隨所緣緣。自他共相續異故。一一念住。各有三種。
0838c14: 【■備】華藏說四念住。即身受心法四念處。於一念中。
0838c15: 又具三種。謂自性相雜所緣。何以為自性念住。如
0838c16: 觀身不淨。以觀不淨之慧數為體。內又分三。謂聞
0838c17: 思修慧也。何以為相雜念住。如觀身不淨。是本慧。
0838c18: 其受心法等。即其所餘。今觀受心法等。是謂所餘
0838c19: 俱有為體也。何以為所緣念住。即指所緣之身受
0838c20: 心法為體。食觸名色。推說諸法也。何以念住別名
0838c21: 隨所緣緣。自緣。他緣。自他共相續之不同也。
0838c22: 【□註】慧俱略如上。
0838c23: 【■記】此指如上略釋慧俱得名。即所謂約觀立號也。
0838c24: 【□註】無疑者三藏教法。四韋陀典。天文地理。一切通達。
0839a01: 故曰無疑。
0839a02: 【■記】此釋無疑名義也。三藏教法。即小乘經律論。言
0839a03: 四韋陀典者。一。阿毗陀。此云方命。謂養生繕性。二。
0839a04: 殊夜陀。諸祭祀祈禱。三。婆夜摩陀。謂禮經占卜。軍
0839a05: 陣兵法。四。阿達婆陀。謂異能技數。禁醫方。摩登
0839a06: 伽經載。初人。名梵天造一韋陀。次人名白淨。變一
0839a07: 為四。謂讀誦。祭祀。歌。禳災也。廣而言之。仰觀天
0839a08: 文。俯察地理。乃至一切五通仙。所有經書術。智
0839a09: 慧技能。自然通達。所謂六鴦伽術。知日月五星
0839a10: 經。原夢經。地動。鬼語。鳥語。獸語。四足獸鬼著人語。
0839a11: 國王占相豐儉。日月五星。相醫藥。章算數卜。歌
0839a12: 舞妓樂。如是等工巧技術諸經。盡知明達。故得名
0839a13: 為無疑也。
0839a14: 【□註】四教義二云。問。不應別說無疑。九種羅漢。無此名
0839a15: 目。答。此出智度論明。欲結集法藏。集千羅漢。皆得共
0839a16: 解脫。無疑解脫也。文既是大論開出。在佛世時俱人
0839b01: 所攝。佛世且明自行入道。是故諸文只云慧俱。
0839b02: 【■記】此明無疑之名有祖。故得別說成三種也。
0839b03: 六種九種。皆無此名。若集論明六種中有無疑法者。與不動法名異義一。非今無疑。
0839b04: 【■記】此揀集論無疑也。集論謂利根不動。於法無疑。
0839b05: 妙玄謂本住不動。不為煩惱所退動故。名雖異而
0839b06: 義一也。
0839b07: 【□註】釋籤五十九云。得滅盡定。但名俱解脫人。以未修緣
0839b08: 念處。終非無疑解脫也。文故知無疑。乃俱人中勝者
0839b09: 耳。小大言之。慧俱並小。無疑乃名大阿羅漢。妙樂一
0839b10: 三十一引中阿含。舍利弗問。五百比丘。幾三明。幾俱解
0839b11: 脫。幾慧解脫。佛言。九十人三明。九十三俱解脫。餘但
0839b12: 慧解脫。荊溪云。三明者。即無疑解脫。文須知三明。是
0839b13: 俱人得。取其勝者。復云無疑也。
0839b14: 【■記】此證無疑。即三明中之勝人也。
0839b15: 【□註】後明六種。附揀七種。及列九種。然後約六種明果
0839b16: 性退否。
0839c01: 
0839c02: 
0839c03: 
0839c04: 
0839c05: 
0839c06: 
0839c07: 
0839c08: 
0839d01: 【■記】第一退下玄云者。文雖失詳。準意乃釋退之
0839d02: 所以得名也。籤云等者。釋所退法。婆沙云。經說尊
0839d03: 者瞿醯迦。是時解脫阿羅漢。六返退失。第七返還
0839d04: 得時解脫身作證。以刀自害而死。問。彼尊者瞿醯
0839d05: 迦為是退性。為是憶性。若是退性者。何故以刀自
0839d06: 害。若是憶性者。何故六返退耶。答。是退法性。以厭
0839d07: 患退故。用刀自害。若不退以是自害者。是憶法性
0839d08: 也。又新譯問。彼為是退。為刀思耶。若是退法。何緣
0839d09: 自害。若是思法。何故退耶。答。若退法彼厭故。以刀
0839d10: 自害。又彼是退法。練成思法。仍恐退故。以刀自害。
0839d11: 故知以刀自害。通二種也。思法下。婆沙亦云者。明
0839d12: 六種羅漢中第二憶法。釋云。心生厭憶。持刀欲自
0839d13: 害也。成論稱死法者。釋云。此死相者。根有小勝。深
0839d14: 厭諸有。是人不得三昧。故無漏智慧。難得現前。設
0839d15: 得善失。故求死也。論稱死相此謂死法也。舊婆沙
0839d16: 云憶法者。即北涼時所譯之名也。舊俱舍名自害
0839d17: 法者。即陳譯俱舍。釋論明六種羅漢。其第二種稱
0839d18: 自害法也。集論名念法者。考唐譯論六。亦稱思法。
0839d19: 不名念法。或舊有譯稱念法者。未可知也。然諸文
0839d20: 名雖不同。其義一也。護法下。舊俱舍稱守護法者。
0839d21: 陳本俱舍釋論六種中第三名守護法也。住法下。
0839d22: 舊俱舍稱者。陳本六種中第四名住不動法也。顯
0839d23: 揚云者。即第三卷中。明無學果中。第四種稱住不
0839d24: 動。謂成就如是善根。雖不思自害。及行放逸。然皆
0840a01: 不退。不能練根。不能發起勝品功德。是則非今六
0840a02: 種中最後之不動明矣。進法下。新俱舍稱堪達法
0840a03: 者。出唐譯。集論稱分別法者。唐本無此名。以六種
0840a04: 中第五名堪達。或此準舊譯稱也。不動法下。舊俱
0840a05: 舍稱不壞法者。亦即陳本。顯揚。第三稱不動法。謂
0840a06: 從先來自性。成就利根。此人於諸善根。不為退法
0840a07: 之所搖動。亦不為發勝功德。及上練根之動搖。故
0840a08: 說名為不動法也。則註云不退法者。誤也。集論名
0840a09: 無疑法者。唐本六種。亦無此名。以第六種同今名
0840a10: 為不動法。或註準舊譯名也。【■補】此六種皆前破七
0840a11: 十一品思。後更斷最後一品。此處明重玄門。又果
0840a12: 縛未亡。聖所難過。故六種生焉。
0840a13: 
0840a14: 
0840a15: 
0840a16: 
0840a17: 【■記】北涼時譯婆沙明六種。謂退法。憶法。護法。等住
0840a18: 法。能進法。不動法。於第六不動羅漢中。云有二種。
0840a19: 謂有從時解脫至不動。有性不動。從時解脫至不
0840a20: 動者。中上。本性不動者。上下也。正理論云。退法種
0840a21: 性。必是先有思法等五。亦有後得。謂有先來是思
0840a22: 法性。乃至不動。有先退法。練根成思至不動等。多
0840a23: 種差別。如理應思是。婆沙及正理。既皆開不動為
0840a24: 二。足成七種。故此中釋之。以明七不出六。不復別
0840b01: 示。但附明而已巳。
0840b02: 
0840b03: 
0840b04: 
0840b05: 
0840b06: 【■記】釋籤所引福田經九種。出中阿含三十卷。大品
0840b07: 福田經。詳見五卷。輔行引成論九種無學者。謂退
0840b08: 相。守相。死相。住相。可進相。不壞相。慧解脫相。俱解
0840b09: 脫相。不退相。據今所記守相。即註是護。可進相。即
0840b10: 註是思。是則名次有少未同。而思死原是為二。或
0840b11: 註與今所記。有新舊譯異也。而經論次異。可會同
0840b12: 也。【■補】退者。退失三昧。智慧難得現前。守者。根少勝
0840b13: 故。以守護三昧。不得退失。勝於退法。雖護亦退。故
0840b14: 名為守。死者。無漏智難得現前。設得恐失。故求死
0840b15: 也。住者。得三昧已巳。不進不退。進者。得三昧已巳。轉深
0840b16: 增益。不壞者。得三昧已巳。無能敗壞。慧俱者。因滅盡
0840b17: 定。故有二人。得滅盡名俱。未得名慧。不退者。所作
0840b18: 功德無退失故。
0840b19: 【□註】六種。約根性。慧俱。約觀行。九種。乃根性觀行兼舉
0840b20: 耳。
0840b21: 【■記】六種約根性者。釋籤云。盡智。有五種。無生。唯一
0840b22: 種。即不動。此即從根。又云。以有五種性故羅漢有。
0840b23: 種。并法行一人名不動。共六種也。慧俱約觀行者。
0840b24: 如前釋云。慧人。緣空直入。俱人。帶事兼修。是也。九
0840c01: 種。則雙約二義可知。
0840c02: 【□註】又九是空門二十七賢聖中之無學。為答福田長
0840c03: 者所問顯福田之多。赴機生善故。又六種明二加行
0840c04: 差別。如玄下二十九一者。恒時加行。即勤修行。二者尊重加行。即猛利修行。六
0840c05: 種羅漢。前二種俱無加行。第三護法。惟有恒時無尊重。第四住法。惟尊重無恒時。第五第六。皆具二加行也。
0840c06: 【■補】正理論云。初二闕恒時尊重。然至無學。思法少勤。
0840c07: 護法。唯有恒時加行。安住法。唯有尊重加行堪達具
0840c08: 二。而是鈍根。不動具二。而是利根。
0840c09: 【■記】此約兩種加行。揀分六種也。初一句標。次一句
0840c10: 指載。小註中先列配二種加行。六種羅漢下。分四
0840c11: 句料簡。以前二後二。各為一句。中間二種。各為一
0840c12: 句也。
0840c13: 【□註】果性退否者。俱舍頌云。阿羅漢有六。退法至不動。
0840c14: 前五信解生。信行轉入修道名信解總名時解脫。後不時解脫。
0840c15: 從前見至生見得亦名見至。亦是法行轉入之名。
0840c16: 【■記】論釋云。經說有六種羅漢。一退法。遇少違緣。便
0840c17: 退所得故。二思法。懼退失恒思自害故。三護法。於
0840c18: 所得善。自防護故。四安住法。無勝退緣。雖不自護。
0840c19: 亦能不退。無勝加行。亦不增故。五堪達法。堪能好
0840c20: 修練根。速達不退故。六不動法。不為煩惱所退動
0840c21: 故。前五動性。從於學位信解性生。總名時解脫。以
0840c22: 要待時。方得入定。及心解脫。其所待時有六。一衣。
0840c23: 二食。三臥具。四處所。五好說法師。六好同學也。後
0840c24: 不動性。名不時解脫者。謂是利根。以不待時。便能
0841a01: 入定。及心解脫。故從於學位見至生也。然此從信
0841a02: 解見至名者。論云。第十六心。隨三向住果。名信解
0841a03: 見至。亦由鈍利有別。論者釋云。隨三向人而住三
0841a04: 果。利鈍二根。得名不同。若鈍根。名信解。若利根。名
0841a05: 見至。前隨信行。今名信解。謂由信故。勝解相顯。前
0841a06: 隨法行。今名見至。謂由向見。得至果見。此二聖者。
0841a07: 信慧互增。故有信解見至名別。
0841a08: 【□註】有是先種性。有後練根得六種羅漢。有先世種性定者。有後來修練根性
0841a09: 轉劣成勝者。如本是退法。練成思法。乃至不動。或思練成護。乃至進練成不動。唯初退法。是先動性。無練根者。
0841a10: 又練根通資加修三位。唯除見道。以時速。不能轉根故。
0841a11: 【■記】此釋先有後得二義。文中初二句標示先後二
0841a12: 種。如本是下。釋練根。唯初下。釋先有。又練根下。明
0841a13: 練根所通之位。唯除下。明練根不通之位。以見道
0841a14: 第十六一剎那心速。不能轉劣成勝故也。然論文
0841a15: 解頌有異。以論釋云。退法種性。必是先有思法等
0841a16: 五。亦有後得。謂有先來是思法性。有退法性。後練
0841a17: 根成思。乃至不動。隨文當說。茲有具記。又云。退法
0841a18: 種性。非定退也。乃至堪達。非必能達。但約容有建
0841a19: 立此名。故六阿羅漢。通三界皆有。若執退者。必定
0841a20: 應退。乃至堪達。必能達者。彼執欲界具足有六。色
0841a21: 無色界中。唯安住不動。彼無退失自害自防及修
0841a22: 練根故。唯此二句。知與此解頌有同異也。【■備】小註
0841a23: 中自六種羅漢至無練根者。與論正解全同。論解
0841a24: 增出退非定退。及三界六種具缺。今小註中。增出
0841b01: 練根。通資加修三位。皆增出意耳。【■補】練根通三位
0841b02: 者。正理云。非唯無學有增進根。有學異生亦有此
0841b03: 義。唯見道位。無容起加行故。【■備】辨訛曰。有先世種
0841b04: 性。世字未協。按頌中先字。通指學有位中。頌中後
0841b05: 字。須的無學果後。
0841b06: 【□註】四從種性退第一退法。最下無處可退。第六利根不退。唯中間四種根性有退。如第二。
0841b07: 退為第一。乃至第五。退為第四。又此退性。乃是練根。非先定根性也。
0841b08: 【■記】此一句頌。明從種性退也。小註釋明。初二句。明
0841b09: 初後不退之故。次三句。明中間四種有退。末二句。
0841b10: 明練根有退也。然與論釋頌同。論云。不動種性。必
0841b11: 無退理。前之五種。皆有退義。於中後四。有從性退。
0841b12: 退法一種。無退性理。由此種性。最居下故。
0841b13: 【□註】五從果非先前五種從無學果。退居學位。第六則不退也。亦是練根論退。非先種性也。
0841b14: 非先二字。總頌果性二種退者。
0841b15: 【■補】此一句頌。明前五種從果退也。非先二字。乃總
0841b16: 頌前性退果退二種。以四從種性退者。乃謂練入
0841b17: 根性有退。非先種性有退也。五從果退者。亦是先
0841b18: 退法。及從退練入思等之果有退。非先思等種性
0841b19: 有退也。若欲易明。非先之上應加一先字。如約性
0841b20: 明先非先以論退不退。則先性不退。練入非先種
0841b21: 性有退。若約果。明先非先論退不退。則先思性等
0841b22: 不退。惟從退練入四位。及退一位論退也。以先種
0841b23: 性。即先天根本。故不退。非先。乃今生學知工夫。故
0841b24: 有退耳。【■備】此有二種。謂性退果退也。性中論四。謂
0841c01: 本是退法性羅漢。練成思法。退時。仍退至退法。或
0841c02: 本是住法性。練成進法。退時。但退至住法。或是退
0841c03: 法性。練成住法。進法。退時。仍退。至退法。是謂性退。
0841c04: 以退性最下。無處可退。故不論之。若先是思護住
0841c05: 進四種性。決不退至退法。故曰非先也。果退論五。
0841c06: 其退法一種。本是退性。至思護住進四性。亦必須
0841c07: 由退練入者。方從而并退。若先是思護住進四種
0841c08: 性。決不退至有學果故。亦曰非先也。性退。單就五
0841c09: 種無學四果論。果退。則從五種四果。退至有學。初
0841c10: 二三果論。如此。庶與本論及析玄解稍合。後賢詳
0841c11: 之。
0841c12: 若析玄辨果退非先中云。如第三護法。若先是退法。至果練成護法。則有果退。若先是思法。後練成護法。則無
0841c13: 果退。乃至結云。即知果退。惟約先是退法。若先是思法等四性。必無果退。（文）此似即就退法根性論之。
0841c14: 【■記】此段小註釋明前五從果退也。初二句。正釋前
0841c15: 五果非六。次二句。重明是根非性退。次二句。明非
0841c16: 先意含二退也。析玄下。辨果退非先義。此似下。註
0841c17: 家斷意。然與論不無同異。論云。五種皆有從果退
0841c18: 義。雖俱有退。然並非先。謂諸無學。先於學位中所
0841c19: 住種性。彼從此性。必無退理。學無學道。所成堅故。
0841c20: 若諸有學。先凡位中所住種性。彼從此性。亦無退
0841c21: 理。世出世道。所成堅故。若住此位。後修練根所得
0841c22: 思等四種種性。彼從此性。容有退理。而先位中住
0841c23: 四等性。必無退理。此所得果。先退法。有退果義。又
0841c24: 亦無退先所得果。後所得果。容有退義。是故定無
0842a01: 退預流果。由此應知。果退法有三。一。增進根。二。退
0842a02: 住學。三。住自位而般涅槃。思法有四。三如前說。更
0842a03: 加一種退住性。餘三如次。有五六七。應知後一。後
0842a04: 一增故。思法等四。退住學位時。還住退非餘。若異
0842a05: 此者。得勝種性故。應是進非退。何緣定無退先果
0842a06: 者。以見所斷。依無事故。謂有身見依我處轉。見所
0842a07: 斷惑。此見為根。我體既無。名依無事。以無事故。必
0842a08: 無退理等也。
0842a09: 【□註】非先有退者。但據餘四說。
0842a10: 【■補】此二句。是析玄釋。非論文。玉師引以解上二句
0842a11: 義耳。
0842a12: 此釋伏疑也。蓋上云五從果非先。然於退法。本先種性。何故併云五從果非先。故即釋云。非先有退等也。則果
0842a13: 退雖在前五。若論非先。唯中間四。第一退法。雖無練根。不論性退。亦論果退。思護住進。若退法練入。尚論果退。
0842a14: 況本是退法。豈不退耶。
0842a15: 【■記】此段小註。明釋意也。初一句。斷文。蓋上云下。出
0842a16: 伏疑意。故即下。出今釋辭。則果退下。明非退法論
0842a17: 性退。第一下。明退法亦論果退。思護下。約中間四。
0842a18: 例初退法有果退。
0842a19: 【□註】不動盡智後。必起無生智。
0842a20: 【■補】此二句頌。明第六羅漢起無生智也。盡智。是解
0842a21: 脫道智。即我知苦已巳。我斷集已巳等。無生智。一切煩
0842a22: 惱更不再生。即我知苦已巳。不復更知等。故前五雖
0842a23: 得盡智已巳。或遇違緣即便退失。今煩惱永不復生
0842a24: 無有退失。故曰不復更知更斷等。
0842b01: 第六於盡智後。能起無生智。所以果性皆不論退。餘五有退。以不起無生智故。本住不動。練根不動。皆無
0842b02: 退義。
0842b03: 【■記】此段小註釋頌明不退義。先明第六不動義。次
0842b04: 明前五有退義。後明第六本住練根皆無退義。論
0842b05: 釋云。不動種性諸阿羅漢。盡智無間起無生智。非
0842b06: 更有盡智無學正見生也。
0842b07: 【□註】餘盡或正見五種盡智後。或但起正見。
0842b08: 【■記】此釋與論同。論云。除不動法。餘阿羅漢。盡智無
0842b09: 間有盡智生。或即引生無學正見。非無生智後。容
0842b10: 有退故。
0842b11: 【□註】此應果皆有盡智後正見。六種應果皆有。
0842b12: 【■記】此釋與論。辭異義同。論云。前不動性。無正見生。
0842b13: 即有正見生。而不說者。一切應果。皆有此故。謂不
0842b14: 動法。無生智後。有無生智起。或無學正見前說四
0842b15: 果。是誰果耶。應知此四。是沙門果也。【■補】正見者。一
0842b16: 切羅漢皆有。皆知我是羅漢。
0842b17: 【□註】已巳上頌語。取析玄意略註。且羅漢見思已巳盡。已巳證
0842b18: 無學。所以有退者。考論祖誥。妙玄四十六止觀九上十二
0842b19: 輔行九上十五。
0842b20: 【■記】此考祖文明羅漢有退所以。妙玄云。隨信行。生
0842b21: 退思護住升進等法。得盡智無學等見。若用金剛
0842b22: 三昧。於非想九品惑盡。次一剎那。證非想第九解
0842b23: 脫。成盡智。次一剎那。得無學等見。或彼遇違緣有
0842b24: 時退故。不說得無生智。此五種是信種性鈍根。因
0842c01: 中修道。必假衣食等善根增進。不能一切時所欲
0842c02: 進也。止觀云。初從麤住。訖至非想。通有四分。謂退
0842c03: 護住進。退。又二。一。任運退。二。緣觸退。緣有內外。外。
0842c04: 諸方便二十五種吐納失所。是外緣觸退。內。於靜
0842c05: 心中三障四魔。而生憂愛。是內緣觸退。後或更修
0842c06: 得。或修不得。此人甚多。護分者。以內外方便。將護
0842c07: 定心不令損失。住分者。或因守護安隱不失。或任
0842c08: 運自住。即是住分。進分者。或任運進。或勤進。各
0842c09: 有橫豎。橫豎各有頓漸。若十二門一一而進。名漸
0842c10: 進。若一時具足。名頓進。特勝通明品品而發。名橫
0842c11: 漸。一時具發。名橫頓。又於四分。分分皆有四分。具
0842c12: 如修證中說。輔行云。言退者。有因緣退。名緣觸退。
0842c13: 無因緣退。名任運退。二十五種等吐納失所。即去
0842c14: 取失宜。是外緣觸退。於靜心下。是內緣觸退。又云
0842c15: 禪門謂退分中退分者。從九品至初品併失也。退
0842c16: 住者。至初品便住也。退進者。至初品已巳。更能進
0842c17: 至二品。乃至九品。亦能更進。退護者。退已巳將護。使
0842c18: 從初品。以至九品。弗使更退。餘之三分。例說可知。
0842c19: 【□註】蓋信行慧解脫人。不修事禪。不得滅盡定。或世智
0842c20: 斷惑。但得盡智。不得無生智。遇著違緣。還起煩惱。故
0842c21: 有退也。
0842c22: 違緣者。一長病。二遠行。三諫諍。四營事。五多讀誦。又大經明五緣。一樂多事。二樂說世事。三樂睡眠。四樂近在
0842c23: 家。五樂多遊行。
0842c24: 【■記】此玉師出其退之所以。然取止觀文意釋也。如
0843a01: 止觀云。一壞法人修九想。但求斷苦。燒滅骨人。急
0843a02: 取無學。不欣事觀。既無骨人可觀。便無神通變化。
0843a03: 願智頂禪。雖言燒滅。實有身在。例如滅受想。而身
0843a04: 作證。此人好退。乃至云若然。即是世智斷惑。慧解
0843a05: 脫人。故得有退。非無漏智。斷一品惑。進一品解。而
0843a06: 有退也。【■補】隨願而了。名為願智。
0843a07: 【□註】又析玄謂。非先種性者。但是無學一道所成。不得
0843a08: 堅固。故有退。若是先種性。由學無學二道資堅固。故無退。
0843a09: 【■記】一道所成。指緣空直入者。二道所成。指帶事兼
0843a10: 修者。【■補】一道所成者。或謂是本斷超人。初依有漏
0843a11: 智。斷上八地思。至十六心滿。即超無學。不從二三
0843a12: 果資加修而入者。名一道。若內弟子。必學無學二
0843a13: 道入者。故堅固無退也。若準俱舍意。非先種性者。
0843a14: 本是退法。至果練成護住等。此是無學一道所成。
0843a15: 故有退。若先是護住等種性。或於學位練成護住
0843a16: 等種性。此是學無學二道資持。故無退也。準俱舍
0843a17: 及正理論。無學位中。所練根性。名一道所成。若先
0843a18: 世所種。若有學位中。所練至無學位。皆名二道所
0843a19: 成。正理云。無學位從退法種性。修練根行。轉成思
0843a20: 等。此四皆有退性果義。退法種性。雖必先得而是
0843a21: 退法。故容退果。諸學位中。從退法性。修練根行。轉
0843a22: 成思等。及得學果。皆容退失。諸無學者。先學位中。
0843a23: 所住種性。彼從此性。必無退理。學無學道。所成堅
0843a24: 故。諸有學者。先凡位中。所住種性。彼從此性。亦無
0843b01: 退理。世出世道。所成堅故。
0843b02: 彼文更有果退性不退等四句分別。
0843b03: 【■補】析玄云。一。果退性不退。即先學位是退法。至果
0843b04: 亦是退法是也。二。性退果不退。即練思成護。練護
0843b05: 成住。練住成進者是也。三。性果俱退。即先是退法。
0843b06: 後練成思等四法是也。四。果性俱不退。則前二道
0843b07: 所成。及第六不動法是也。
0843b08: 
0843b09: 
0843b10: 
0843b11: 
0843b12: 
0843b13: 【■備】有師標云。此六種中。約練性練果。云何分別。初
0843b14: 時方始轉根。名練性。所修已巳成。名練果。以退法是
0843b15: 先性。故不退。餘四是練性。故皆退。不動得無生智。
0843b16: 性果俱不退。又云若據圖中論乎四句。於六種中
0843b17: 退法。是果退性不退。如思練護。護練住。住練進。約
0843b18: 性是退。約果是不退。是為性退果不退也。若退練
0843b19: 為思。乃至退練成進。約性是退。約果亦退。則是性
0843b20: 果俱退。若二不動。性果俱不退。顯揚論明前三退
0843b21: 思。護。則有退失。四住進不動。則無退想。抑揚隨機
0843b22: 也。
0843b23: 
0843b24: 
0843c01: 
0843c02: 
0843c03: 
0843c04: 
0843c05: 
0843c06: 
0843c07: 
0843c08: 
0843c09: 
0843c10: 
0843c11: 
0843c12: 
0843c13: 
0843c14: 
0843c15: 
0843c16: 
0843c17: 
0843c18: 
0843c19: 
0843c20: 
0843c21: 
0843c22: 
0843c23: 
0843c24: 
0844a01: 【□註】然前五種。未必全退。有遇違緣者。故有退耳。故輔
0844a02: 行九上十五云。然慧解脫。亦不併退。有退義故。故說有
0844a03: 退文。
0844a04: 【■記】此申五種不全果退也。然者。領上之詞。由上文
0844a05: 明五從果退。故此領之。以明遇違緣者退。不遇者
0844a06: 不退。輔行下。引證上義。
0844a07: 【□註】又退者。非久。輔行問。退經幾時。答。經少時。乃至自
0844a08: 不知退。若自知退。當脩勝進方便。復次彼煩惱現在
0844a09: 前時。心生愧。速作方便。如明眼人。晝日平地顛蹶。
0844a10: 尋即還起。文釋籤云。此生之中。必得無疑。極至臨終。
0844a11: 亦得無學故也文五十九。
0844a12: 【■記】此明退者不久。即還得果也。初一句標示退果
0844a13: 不久。輔行下。引證。準阿含明三果人。退戒還家。毀
0844a14: 失律儀。不失道共。俗人生謗。言無聖法。佛言欲飽
0844a15: 起厭。不久當還更求出家。故知退即還起也。釋籤
0844a16: 下。轉明退即還證道果。此是略引。今具記之。文云。
0844a17: 若退果者。牽於斯那。二果亦失。至初果住。法爾然
0844a18: 也。此生之中。必得無疑。猶如勝人。平地顛墜。四顧
0844a19: 遙望。不有他人。見我倒否。即能自起。極至臨終。亦
0844a20: 得無學也。
0844a21: 【□註】或曰。前時不時。各有慧俱。不動既從時解脫生。得
0844a22: 非六種皆有退義耶。
0844a23: 【■記】此問意謂時慧兩種有退。既時不時。各有慧俱。
0844a24: 則不時中。慧解脫人。應亦有退。練根不動。既從時
0844b01: 解脫生。應亦不免于退也。豈非六種皆有退義耶。
0844b02: 【□註】答慧人未必一向論退。恐只鈍根有漏智斷。遇違
0844b03: 緣者退。
0844b04: 【■記】此科簡利根不退也。問中舉前義。而問六當有
0844b05: 退。答中指鈍者逢違緣有退若無違緣。即鈍亦不
0844b06: 退。況利者乎。況俱人不動者乎。如阿含中阿難問
0844b07: 佛。大德。是學退。無學退。佛言。無學退。則知世智斷
0844b08: 惑。慧解脫人。故得有退。非無漏智斷惑一品。進一
0844b09: 品解。而有退也。【■補】不動者。乃問練根不動。謂退法
0844b10: 是時解脫。從退練成不動。亦時解脫。前五既有慧。
0844b11: 後一亦應有慧。前五中慧解脫若退。則後一不動
0844b12: 中慧解脫亦應有退。故問曰。得非六種皆有退義
0844b13: 耶。然此由前釋退所以中云慧人有退。非先種性
0844b14: 亦有退。故據此問曰練根不動中慧人應有退義
0844b15: 耶。答中謂前五慧解脫人亦不一向必退。但有漏
0844b16: 智遇緣方論果退耳。若五位慧人。無漏智亦不退
0844b17: 矣。豈有不動慧人。尚論退哉。此斷定不動不退之
0844b18: 義也。
0844b19: 【□註】今復圖示。
0844b20: 
0844b21: 
0844b22: 
0844b23: 
0844b24: 
0844c01: 
0844c02: 
0844c03: 
0844c04: 
0844c05: 
0844c06: 
0844c07: 
0844c08: 
0844c09: 
0844c10: 
0844c11: 
0844c12: 
0844c13: 
0844c14: 
0844c15: 
0844c16: 
0844c17: 
0844c18: 
0844c19: 
0844c20: 
0844c21: 
0844c22: 
0844c23: 
0844c24: 
0845a01: 
0845a02: 
0845a03: 
0845a04: 
0845a05: 
0845a06: 
0845b01: 【■補】此點示六種羅漢各有慧俱。四教義明。唯退只
0845b02: 是先種性。餘皆有練根性。故約性退。惟除退法。【■記】
0845b03: 圖中以利鈍分判時不時者。且一往說。其實互有
0845b04: 利鈍。止觀云。若論根利鈍者。法行利。內自觀法故。
0845b05: 信行鈍。藉他聞法故。又信行利。一聞即悟故。法行
0845b06: 鈍。歷法觀察故。或俱利俱鈍。信行聞慧利。修慧鈍。
0845b07: 法行修慧利。聞慧鈍。是也。
0845b08: 【□註】六種論退。局第四果。通辨四果退不退者。玄引
0845b09: 三家。一。薩婆多云。初果不退。後三果退。二。大眾部云。
0845b10: 前三果退。第四不退。三。經部宗云。初四兩果不退。中
0845b11: 間二果有退廣如彼文。
0845b12: 【■記】此通辨四果退不退義。析玄下。指所引宗計不
0845b13: 同。
0845b14: 【□註】彼但註云。三師難定。今恐成諍。略為和融。輔行九
0845b15: 上十五引婆沙云。阿羅漢退。牽二三果退。猶如井沙。上
0845b16: 下有。中間唯沙。上若頹。從上至下。其中間沙。豈
0845b17: 得不頹。四果如上。二果如中沙。初果如底下。乃至
0845b18: 初果之前。更無有退。若彼退時。更無住處。文不可聖
0845c01: 退為凡夫也。合彼初師。然見道既有不等觀四諦。如
0845c02: 婆沙云。二十八使見道斷。餘六十使修道斷先斷三界苦下
0845c03: 見惑見既分盡。果理未圓。例如身子六住尚退。又後三
0845c04: 果中斷惑之智。通漏無漏。是則四果俱退俱不退。三
0845c05: 師之說。皆無妨礙。
0845c06: 【■記】此約義融收三宗也。初二句。指析玄註辭。次二
0845c07: 句。明今和融。輔行下。舉所引斷合。然茲略舉所引。
0845c08: 今具記之。謂婆沙中問。阿羅漢退。不應二三果亦
0845c09: 退。答云。羅漢退。牽二果退。猶如沙井。上下有。中
0845c10: 間唯沙。上若頹。從上至下。其中間沙。豈得不頹。
0845c11: 四果如上。二果如中沙。初果如底下。若至底竟
0845c12: 不復得去。問。若至初果。亦應言退第二第三。答。如
0845c13: 人墮於三層之屋。彼亦如是。雖不言退二三。二三
0845c14: 實退。復次二三是第四因。其果既退。其因亦退。若
0845c15: 爾。初果亦四果因。亦應說退。答。初果之前。更無有
0845c16: 果。若彼退時。更無住處。若許初退。則有多妨。本是
0845c17: 見諦。今非見諦。本是得果。今非得果。本是決定。今
0845c18: 非決定。本是聖人。今非聖人。離如是過。故不說退。
0845d01: 總而言之。不可以聖退為凡也。如金出。豈更為
0845d02: 乎。則知此論。合彼薩婆多宗說也。然見道下。融
0845d03: 初果亦有退義。如婆沙云者。如上註云。先達言。有
0845d04: 二種根性。若等觀四諦者。見道斷八十八使。若不
0845d05: 等觀四諦者。見道中唯斷三界苦諦下二十八使。
0845d06: 餘三諦下之見。隨修道斷。乃鈍根也。見既分盡。果
0845d07: 理未圓。猶鏡垢未盡去。光不全現也。例如身子六
0845d08: 住尚退者。舍利弗于六十劫中。行菩薩道。證別六
0845d09: 住。欲渡布施河時。有人乞眼。舍利弗言。眼無所用
0845d10: 何以索之。若須我身及財物者。當以相與。答言。不
0845d11: 須汝身及以財物。唯欲得眼。若汝實行檀者。以眼
0845d12: 見與。時舍利弗出一眼與之。乞者得眼。于尊者前
0845d13: 之嫌臭。唾而棄地。又以踏。舍利弗思惟言。眼
0845d14: 實無用。而強索之。既得而棄。又以踏。何弊之甚。
0845d15: 如此人輩不可度也。不如自調。早脫生死。思惟是
0845d16: 已巳。於菩薩道退。迴向小乘。是則身子尚退。況小乘
0845d17: 初果聲聞。豈有觸違緣得不退乎。妙樂云。六心中
0845d18: 退者。準纓絡意。身子於十住中。第六心退。恐是爾
0845d19: 前。見思俱斷。至六心時。見猶未盡。六心尚退。故云
0845d20: 例如也。又後下。融後三果有退不退。如論家云。無
0845d21: 漏不退。但禪定退。修得欲界電光之定。此定難促。
0845d22: 有時退失名退。無漏無退。又阿含云。世智斷惑。慧
0845d23: 解脫人。故得有退。非無漏智。斷一品惑。進一品解。
0845d24: 而有退也。是則下。結成四果退不退義。
0846a01: 【□註】子縛者。見思煩惱。果縛者。五陰報質也。身即滅
0846a02: 戒身定身。解脫身。解脫知見中半分。滅智。即滅慧身。
0846a03: 解脫知見中半分。則五分法身俱滅也。
0846a04: 【■記】此釋出有餘無餘二涅槃體。然就小乘宗。自有
0846a05: 二義。一者有宗曰。涅槃體一。約時不同。得二名字宇。
0846a06: 言體一者。於此宗中。煩惱業思。以道力故。應起不
0846a07: 起。擇滅無為。是涅槃體。此體是一。約對身智。得二
0846a08: 名字。身智未盡。說前涅槃。以為有餘。身智盡竟。向
0846a09: 前涅槃。轉名無餘。非身智滅。即名涅槃。以此身智。
0846a10: 起已巳謝滅。是無常故。若斷因故。令後不起。是非擇
0846a11: 滅。故非涅槃也。二依成實。涅槃體二。生死因盡。名
0846a12: 一涅槃。生死果盡。名二涅槃。由有宗中。要道親斷。
0846a13: 方稱擇滅。身口二業。及生死果。非道親斷。故不取
0846a14: 之。成實。由斷煩惱。餘不起故。見道斷故。亦得擇滅。
0846a15: 故名涅槃。今合有宗義也。【■補】解脫者。於無明心俱
0846a16: 解脫。無有餘習。永不退轉。故名解脫。解脫知見者。
0846a17: 能於一切斷結道中。念念悉知。又知眾生。深心所
0846a18: 念。如應說法。令得解脫。故能於一切眾生。一切解
0846a19: 脫道中。知見具足。又五分法身者。分。即分齊。法。謂
0846a20: 戒定慧諸法。身者。聚也。聚集諸法。以成其身也。諸
0846a21: 法指五陰。戒身。戒法成就。證得此身。因修無漏定
0846a22: 禪。得定身。修無漏慧。得慧身。心智斷有漏煩惱。名
0846a23: 有為解脫。煩惱滅盡。證得無為真理。名無為解脫。
0846a24: 由二種解脫證得。名解脫身。知以智知。見以眼見。
0846b01: 因此智眼。於一切法。知覺照了。當體即空。悉皆如
0846b02: 幻。得證此身。名解脫知見身。文出三藏法數。又戒
0846b03: 身等者。光明記云。謂無學道共戒。滅盡定。無生慧。
0846b04: 有餘解脫。照解脫智眼。知名為見。謂自知是初果。
0846b05: 乃至四果也。是則前三。並在於果。方名法身。若入
0846b06: 無餘。則五分滅。身。則戒定有餘解脫滅。滅智。則
0846b07: 慧及知見滅也。又解脫者。肇云。縱任無癡。塵累不
0846b08: 能拘。解脫也。釋云。變化如意。於法自在。解脫無礙。
0846b09: 故名解脫。又云。心得自在。不為不能所縛。故名解
0846b10: 脫。淨名疏云。一真性。二實慧。三方便。此當初真性
0846b11: 也。解脫知見者。如大論問。但言知。何以復言見。答。
0846b12: 言知言見。事得牢固。譬如繩。二合為一。則得牢堅。
0846b13: 復次若但說知。則不攝一切慧。如阿毗曇所說。慧
0846b14: 有三種。一。有知非見。二。有見非知。三。有亦知亦見。
0846b15: 有知非見者。盡智無生智。五識相應智。有見非知
0846b16: 者。八忍世間正見。五邪見。有亦知亦見者。餘殘諸
0846b17: 慧。若說知。則攝見。若說見。則不攝知。故說知見。則
0846b18: 具足。【■備】辨訛曰。將解脫知見分。半分屬身。半分屬
0846b19: 智。據經論祖誥。並無此意。又解脫身。即盡智。解脫
0846b20: 知見。即無生智。若論身者。五俱身。論智。五俱智。不
0846b21: 可半半分對也。又身者。乃滅報質身。不可指五
0846b22: 分法身。存考。
0846b23: 【□註】然身子入滅。而均提答佛。何云五分法身不滅耶。
0846b24: 釋籤十云。無作之業。至未來世。名為不滅。非常住不
0846c01: 滅也。文無作業者。乃功勳耳云云。
0846c02: 【■記】此料簡五分法身滅義。問中舉事。以明滅而不
0846c03: 滅。然均提乃身子弟子。身子既入涅槃。弟子均提
0846c04: 攜師衣來至佛所。佛即問言。汝師五分法身滅
0846c05: 耶。均提答佛。不滅。今釋無餘涅槃。五分法身俱滅
0846c06: 故舉其事。問彼云何不滅。反明彼若不滅者為是。
0846c07: 此則何以言俱滅耶。釋籤下。引答以明其不滅者。
0846c08: 乃延留未來之不滅。非亙互古今湛然常住之不滅
0846c09: 也。蓋無作業。即小乘戒定慧也。所以但至未來世
0846c10: 者。如律疏云。無作之業。至未來世。戒是有為色法。
0846c11: 定是有為心法。命朽之時。形俱無作。戒體雖謝。無
0846c12: 作戒業得得不滅。以隨業道至未來故。由諸事定
0846c13: 能伏結惑。如蟲殘藏。由伏故斷。如蟲害命。以無漏
0846c14: 慧。得初果已。慧道勢分。流至未來。經於七生。以滅
0846c15: 盡惑。是則均提所言不滅。終歸乎滅。以無作之業。
0846c16: 乃功勳故耳。故此無餘涅槃。必須五分法身俱寂
0846c17: 滅也。【■補】若約凡夫及有學人。可云是業至未來。羅
0846c18: 漢不受後有。只可作功勳邊論。
0846c19: 【□註】孤調解脫者。輔行三上十一云。身。故無身。滅智。故
0846c20: 無智。獨一解脫。故曰孤調。妙玄取獨滅義。亦名孤調。
0846c21: 涅槃名獨滅者。輔行引大論云。小乘戒為自調。禪為
0846c22: 自淨。慧為自度文。
0846c23: 【■記】此釋孤調解脫義也。謂此小乘解脫。不同大乘
0846c24: 必具身智。所謂直解脫。非解脫。解脫必具法身般
0847a01: 若故也。小乘以身為大患。以智為勞形。故其身。
0847a02: 滅其智。以取解脫。是為孤然一解脫也。輔行云。若
0847a03: 入滅定等者。既有身在。名為法身。受想心所識智
0847a04: 不行。名無般若。故云無智羅漢。在無色等者。無色
0847a05: 般含。於彼無色。得有餘般。名為羅漢。唯有心智。而
0847a06: 無色身。似有般若。而無法身。若入無餘等者。身
0847a07: 故無身。滅智。故無智。獨一解脫。故曰孤調。妙玄下。
0847a08: 指義示明。輔行引大論釋妙玄獨滅名義者。謂是
0847a09: 中說勝因緣。是二乘福德。皆為自調自淨自度。持
0847a10: 戒是自調。修禪是自淨。修慧是自度。又自調者。正
0847a11: 語。正業。正命。自淨者。正念。正定。自度者。正見。正思
0847a12: 惟。正方便。此亦不出戒定慧意。今取自私自利之
0847a13: 行。不行利他之業。以釋獨滅義也。【■補】妙玄取獨滅
0847a14: 義。應妙樂四卷二十九。
0847a15: 【□註】然斷欲九品。立二三果。上八地思惟一無學者。止
0847a16: 觀六七云。如險處多難。多須城壁。欲界多難。多果休
0847a17: 息也。文故知上界定地少難。惟立一果。
0847a18: 【■記】此釋伏問也。或問教中依斷惑立果證。則應依
0847a19: 品數寬狹立果位多少。何以欲界唯九品惑。多立
0847a20: 二三兩果。而上界八地。有七十二品惑。唯立一果
0847a21: 耶。故此牒而釋之。以明欲界多難。人有八苦。天有
0847a22: 五衰。所具之惑。能潤七番生死。既有多種患難。故
0847a23: 二三兩果與之休息。以下例上。則知定地。縱然有
0847a24: 難。難亦不多。是故唯立一無學果也。
0847b01: 【□註】若爾。七聖中二為見道。信行法行二為修道。信解見得二為
0847b02: 無學道。時解脫不時解脫復以身證對四果向者。何耶。有云。
0847b03: 位鄰無學。將斷非非想惑。特立此位。如別圓之有等
0847b04: 覺也。今謂空有二論。設位不等。教門方便。多少隨宜
0847b05: 耳。
0847b06: 【■記】此釋躡問也。或躡上問云。若上界定地少難。惟
0847b07: 立一果者。何以教門七聖對三道。復以身證對四
0847b08: 果向耶。答中有二。初舉舊答。意明別人將斷十二
0847b09: 品無明。證妙覺果時。必立一位等覺。圓人將斷四
0847b10: 十二品證妙覺果時。亦立一位等覺。蓋以別圓兩
0847b11: 教。意在等覺。運起金剛觀智。斷盡一分障果無明。
0847b12: 藏人亦然。欲運金剛觀智。斷盡非非想最下一品
0847b13: 惑。故須立此身證一位也。今下。是註家融會。意
0847b14: 明身證一位。成論所有。毗曇所無。且教門隨機施
0847b15: 設。不必定執也。
0847b16: 【□註】妙玄明身證得滅盡定。約似證也。成論云。不得滅
0847b17: 盡定名身證者。對四果真證。奪而言之。
0847b18: 【■記】此二文明身證滅定。有得不得之別。妙玄第四
0847b19: 下。明身證云。入滅盡定者。身證此定。受想心滅。成
0847b20: 論明若得滅盡。而不能入諸禪定。名慧脫。若能入
0847b21: 諸禪定。而不得滅盡。名身證。若二俱得。名俱解脫。
0847b22: 是則二文身證滅定。有得不得之別。故此釋明妙
0847b23: 玄。乃約似證而與之。成論。乃對真證而奪之。【■補】成
0847b24: 論以滅盡定為羅漢果。引經若比丘能入滅定。一
0847c01: 切事訖。若滅定非羅漢果。不應說一切事訖。經中
0847c02: 說學人得九次第定。不說得滅盡。行者。若得滅盡。
0847c03: 而不能入諸禪定。名慧解脫。若能入諸禪定。而不
0847c04: 得滅盡。名身證。若二俱得名俱解脫。
0847c05: △三結明位竟。
0847c06: 略明聲聞位竟。
0847c07: △二支佛三。初合標。
0847c08: 次明緣覺。亦名獨覺。
0847c09: 【□註】輔行九下十五引大論二十一云。迦羅此翻緣覺。亦
0847c10: 名獨覺。文四教義二十八標云。辟支迦羅。此翻緣覺。釋
0847c11: 中開二。謂緣覺獨覺。
0847c12: 【■記】四教義云。辟支迦羅。此翻緣覺。此人宿世福德
0847c13: 神根勝利。學十二因緣以悟道也。大論云。緣覺有
0847c14: 二種。一。獨覺。若佛不出世。佛法已巳滅。是人先世因
0847c15: 緣。能獨出世。不從他聞。自以智慧得道。故名獨覺。
0847c16: 二名因緣覺者。是人道根淳熟。藉小因緣。而能覺
0847c17: 悟。如見林壞。因此覺悟。成辟支佛。大論意似用此
0847c18: 名因緣覺。是為標示華梵一名。而釋為二也。今明
0847c19: 因緣覺者。因聞十二因緣以悟也。皆四教義文。
0847c20: 【□註】新譯華嚴音義云。二名各有梵語。畢勒支底迦。此
0847c21: 名各各獨行。佛者覺也。羅底迦。此翻緣覺翻譯名義亦開
0847c22: 二名。
0847c23: 【■記】此出靜苑師音義。又曰畢勒支底迦。舊翻獨覺。
0847c24: 正得其義。或翻緣覺者。譯人之謬。以梵語羅底
0848a01: 迦。此翻緣覺。故智論十八通上二類也。
0848a02: 【□註】辟支迦羅。名通二種。若畢勒支底迦。局在獨覺。此
0848a03: 皆梵音切故也。除通二名。切局獨覺緣覺者。觀內因緣。稟佛
0848a04: 教法。獨覺者。觀外因緣。無師自悟。文句四七引大論
0848a05: 云。獨覺者。出無佛世。緣覺者。願生佛世文。
0848a06: 【■記】此正釋二名。言緣覺觀內者。如云。過去二支因。
0848a07: 現在五支果。現在三支因。未來二支果。又云。二因
0848a08: 既非其業。五果之報何酬。愛取有既已巳無疵。生老
0848a09: 死亦何所累。如此觀察十二因緣。流轉還滅。是出
0848a10: 有佛世。稟佛教法者也。獨覺觀外者。如云。秋觀黃
0848a11: 葉落。春見百華開。物變以悟無常。鑑時遷而入
0848a12: 真道。是出無佛世。無師自悟者也。文句引大論。是
0848a13: 證成意。
0848a14: 【□註】俱舍明獨覺。自有二種。一麟喻。二部行如析玄上。
0848a15: 【■補】一麟喻者。唯欲自度。全無度他之心。譬如麒麟。唯
0848a16: 有一角。獨行無偶。二部行者。兼能利他。謂部黨共行。
0848a17: 對前各各獨行而言。此人得初果已巳。未值佛世。七番
0848a18: 生死後。證餘支佛。教中如鹿行走。亦能並馳並顧也。
0848a19: 【□註】已巳上名義各釋。
0848a20: 【■記】此結上文緣覺獨覺各釋名義也。自此以下。約
0848a21: 名義通釋。
0848a22: 【□註】若集解云。慈恩基師。引仁王經列獨覺眾。又云釋
0848a23: 迦出世。五百獨覺從山中來。至於佛所。學者如何消
0848a24: 釋此耶文。
0848b01: 【■記】此引集解為通釋之本。集解神智義師。釋四教
0848b02: 儀之書也。
0848b03: 【□註】補註六亦引而釋云。本是聲聞根性。以緣悟菩提。
0848b04: 故名支佛文。
0848b05: 【■記】此引輔註以聲聞根性。通釋獨覺。輔註神智義
0848b06: 師釋三大部之書也。
0848b07: 【□註】然仁王經初。本無獨覺之名。但云復有八百萬億
0848b08: 大仙緣覺。慈恩意以緣覺一眾。諸經兼聲聞而列之。
0848b09: 若二乘別列。如仁王也。然經云緣覺。慈恩稱獨覺者。
0848b10: 蓋根性不異名義互通。如緣覺稱獨覺者。雖值於佛。
0848b11: 樂獨善寂故。即慈恩所云是也。獨覺稱緣覺者。雖無
0848b12: 師教。觀外因緣故。如光明經云。或不恭敬。緣覺菩薩。
0848b13: 智者科為懺無佛世。敬田惡業是也。
0848b14: 【■記】此會通基師。引經列眾之意。然仁王經下。領上
0848b15: 列獨覺眾意來。謂經初本無其名。但有大仙緣覺
0848b16: 之語。而基師列為獨覺者。意列諸經。以獨覺攝在
0848b17: 聲聞眾中。乃以大仙緣覺之語。列為獨覺眾。所謂
0848b18: 若聲聞獨覺。二乘別列。則如仁王經也。然經云下。
0848b19: 釋明基師以經中緣覺稱獨覺意。謂根性不異。故
0848b20: 同為小乘。而名義互通。故可交互相稱。雖值於佛
0848b21: 下。示緣覺之名義通獨覺。謂值佛聞因緣入道。名
0848b22: 緣覺。而志樂離孤寂。故義通獨覺也。如慈恩所
0848b23: 云一句。證慈恩所指獨覺是其人也。無師教示下。
0848b24: 示獨覺名亦通緣覺。謂無師教示。而觀外因緣境
0848c01: 悟道。故名通也。如光明經下。指證其人。即經懺悔
0848c02: 品云。或不恭敬。緣覺菩薩。如是等罪。悉皆懺悔。而
0848c03: 大師文句中。科為懺無佛世敬田惡業。是則科名
0848c04: 無佛世敬田。即是獨覺。而經言緣覺者。當是獨覺
0848c05: 名為緣覺也。【■補】懺敬田惡業者。田有三種。一。卑田。
0848c06: 亦名悲田。即眾生是。二。敬田。即父母佛菩薩是。謂
0848c07: 緣覺菩薩。出無佛世。乃眾生之福田。既不恭敬福
0848c08: 田。即成惡業矣。故當懺悔之。既無佛世。而有緣覺。
0848c09: 則知獨覺。亦稱緣覺矣。若不孝養父母。則為恩田
0848c10: 惡業。不濟貧苦眾生。則為悲田惡業。今不崇三寶。
0848c11: 故云敬田惡業也。
0848c12: 【□註】又獨覺亦通見佛。文句四七引華嚴等。獨覺有三
0848c13: 類。一者知佛出世。即先入滅。或佛神力。徙於他土。二
0848c14: 者出無佛世。三者雖生佛世。願見佛故。不即捨壽。亦
0848c15: 不被移。文中義具此三五百獨覺從山來者。即第三類。
0848c16: 【■記】此人云通五百獨覺。來至佛所也。初一句。標。文
0848c17: 句下。舉文證釋。一者下。即華嚴所云。菩薩下兜率。
0848c18: 放光照之。覺即捨身。不覺。則佛以神力而徙之。二
0848c19: 者下。即中論所云支佛出世。佛法已巳滅。此是獨覺
0848c20: 人也。三者下。謂此人先得初果。十四生未滿。若值
0848c21: 佛。即成羅漢。不值佛。即成獨覺。其既值佛。亦不捨
0848c22: 壽。亦不被移。願見佛故。二果三果例然。文中義具
0848c23: 此三者。此句指今儀文。通具三類獨覺。或是文句
0848c24: 指經通具也。
0849a01: 【□註】通義雖爾。別釋如前。又二辟支。各有大小。準輔行
0849a02: 九下十五有三義。一具相名大。不具名小。二兩大中現
0849a03: 通者大。無通者小。三現通中說法者大。不說者小。又
0849a04: 四教義四。宿世偏修性念處者小。兼修共念處者大。
0849a05: 又先達立漸頓二義。如輔行等。七生初果後方極證
0849a06: 為小。頓證為大。
0849a07: 【■記】輔行三義者。引大論云。若七生初果。值無佛世。
0849a08: 名小。百劫種相。名大。種相不同。或三十相。二十九
0849a09: 八。乃至一相。此獨覺大小也。又七生盡。植佛出世。
0849a10: 名小。種相修福。遇佛聞教。名大。此緣覺大小也。又
0849a11: 兩大中。各有現通不現通現通者大。不現通者小。
0849a12: 現通說法者大。不說法者小也。四教義云。今此小
0849a13: 大二種獨覺。辟支迦羅。宿植不同。或於前世。若偏
0849a14: 修性念處。觀十二因緣。善根淳熟。生無佛世。因於
0849a15: 遠離。自然獨覺。成小辟支迦羅也。若修性共二種
0849a16: 念處。理事善根淳熟。獨覺自悟。具足三明八解脫。
0849a17: 及六神通。成大辟支迦羅也。又先達立頓漸指如
0849a18: 輔行等者。【■備】意謂七生方證辟支果。為漸為小。不
0849a19: 待七生而證者。為頓為大。此以加行損生為大也。
0849a20: 【□註】若與聲聞對辨者。如文句七二十六云。二乘六義同。
0849a21: 十義別。同出三界。同盡無生。同斷正使。同得有餘無
0849a22: 餘。同得一切智。同名小乘。別開十義者。行因久近。六
0849a23: 十劫百劫故一。根利鈍二。從緣獨悟三。無悲鹿羊。四。聲
0849a24: 聞如羊。驚絕奔走。支佛如鹿。並馳並顧有相無相五。觀廣略六。能說得
0849b01: 四果法。不能說法得煖法。七。有云支佛能說法。令人得四果。聲聞不能說法。不
0849b02: 能令人得煖法在佛世不在佛世八。頓證漸證九。多現通。少
0849b03: 說法。聲聞不定十。
0849b04: 【■記】此示聲聞與支佛對辨。而有六同十別之異。言
0849b05: 二乘六同者。一同出三界。即梵行已巳立。二同盡無
0849b06: 生。即我生已巳盡。三同斷正使。即所作已巳辦。四同得
0849b07: 有餘無餘。即不受後有。五同得一切智。即人空般
0849b08: 若。六同名小乘。即喻如羊鹿二車也。言十別者。一
0849b09: 聲聞行因六十劫。支佛行因百劫。二支佛根利。聲
0849b10: 聞根鈍。三聲聞從師。支佛獨悟。四聲聞如羊。驚絕
0849b11: 奔走。支佛如鹿。並馳並顧。五支佛有相聲聞無相。
0849b12: 六支佛廣觀內外因緣。聲聞略觀四諦。七支佛能
0849b13: 說法。令人得四果。聲聞不能說法。不能令人得煖
0849b14: 法。八聲聞在有佛世。支佛不在佛世。九支佛無分
0849b15: 果。故能頓證。聲聞有分果。故但漸證。十支佛不樂
0849b16: 說法。假神力以化他。聲聞或時現通。或時說法。之
0849b17: 不定也。【■補】言能說得四果法者。如本行經云。辟支
0849b18: 佛者。理無說法。唯以神通。而用化物。不以餘法。四
0849b19: 念處云。支佛出無佛世。不稟佛教。但作神通。以悅
0849b20: 眾生。不能說法。此中小註有。當是聲聞能說。支
0849b21: 佛不能說耳。縱能說法。既出無佛之世。安得有四
0849b22: 果者乎。【■備】上曰現通中說法者大。此中小註指支
0849b23: 佛當能說法。令得四果者。似指支佛說法功用。顯
0849b24: 其用勝也。
0849c01: 【□註】文中六十劫百劫者。析玄上一明修行。聲聞利者
0849c02: 三生。鈍者六十劫。支佛利者四生。鈍者百劫。文然則
0849c03: 聲聞勝支佛耶。聲聞但入見道。支佛極證無學。還以
0849c04: 支佛為勝。【■補】此牒釋行因久近。意明二乘各有利鈍。
0849c05: 而上文乃就二乘鈍者。論行因久近也。次料簡勝劣。
0849c06: 問中舉行因久近。故以聲聞為勝。答中約所證淺深。
0849c07: 故顯支佛為勝也。言三生者。聲聞順解脫分。外凡為
0849c08: 一生。四善根順決擇分。內凡為一生。見道入聖位為
0849c09: 一生。俱舍云。極速三生得解脫。謂初生起順解脫分。
0849c10: 二生起順決擇分。三生入聖乃至得解脫。婆沙問。順
0849c11: 解脫分善根。在有情身。其相微細。已巳種未種。云何可
0849c12: 知。答。以相故知。彼有何相。謂聞善友說法。身毛為豎。
0849c13: 悲泣流淚。厭離生死。欣樂涅槃。於法。法師。深生愛敬。
0849c14: 當知決定已巳種順解脫分善根。若不爾者。當知未種
0849c15: 也。支佛四生者。三生見道。得初果已巳。出無佛世。證無
0849c16: 學果。故為四生。
0849c17: 【□註】又有相者支佛。無相者聲聞。分別功德論五卷。初
0849c18: 謂字函云。身子有七相。目連有五相。阿難二十相。獨
0849c19: 難陀有三十相。難陀金色。阿難銀色。文是則聲聞亦
0849c20: 有相耶。須知元是聲聞根性。不論種相。若是支佛轉
0849c21: 為聲聞。不妨有相。四教義二云。迦葉舍利弗等。皆是
0849c22: 辟支根性人也。文若文句解形色憔悴。謂二乘不修
0849c23: 相好。此以大形小。不可為並。
0849c24: 【■記】此相有相無相義別。初二句。指釋。論下。引證可
0850a01: 知。四教義下。指人顯根性也。如四教義云。若生佛
0850a02: 世。聞生滅十二因緣教。即發四辯。還名羅漢。在聲
0850a03: 聞數。如迦葉舍利弗等。皆是辟支根性人也。亦名
0850a04: 辟支佛。若不爾者。那得次為求支佛乘。說十二因
0850a05: 緣。設不值佛。亦自得道。據此。則知身子等聲聞。是
0850a06: 支佛根性。故亦有相也。
0850a07: 【□註】又根利鈍者。別對支佛是法行。聲聞是信行。通論
0850a08: 各有信法二行。文句五三十一妙樂六二十八。
0850a09: 【■記】文句云支佛求自然慧者。辟支是法行人。從他
0850a10: 聞法少。自推義多。故取譬鹿。鹿不依人故也。自然
0850a11: 慧者。從十二因緣門入。此門本自有之。非佛天人
0850a12: 所作也。妙樂云。是法行人者。一往。且對聲聞憑教
0850a13: 所以。支佛自思為法。然支佛必自證。聲聞信法。信
0850a14: 法具如止觀第五記。引婆沙等文。聞法少者。支佛
0850a15: 或聞教。墮在聲聞者。亦是因信。但云聞少。是則文
0850a16: 句證成別對妙樂證成通論。各有利鈍也。
0850a17: 【□註】諸文更有侵習不侵習。亦由根利鈍故。
0850a18: 【■記】此重約利鈍釋也。謂支佛根利。故斷正使更能
0850a19: 侵習。而聲聞根鈍。故雖盡正使不能侵習也。
0850a20: 【□註】支佛不制分果。四教義二。釋小獨覺云。本是學人
0850a21: 在人間生。或須陀沍。七生既滿。不受八生。自悟成道。
0850a22: 輔行亦云七生初果此是聲聞根性。出無佛世。後證支佛。是故
0850a23: 云爾。非分果也。
0850a24: 【■記】此明支佛。不立分果也。初一句。直標。次四教義
0850b01: 下。引示。文云。本是學人。在人間生。爾時無佛。佛法
0850b02: 亦滅。或須陀沍。七生既滿。不受八生。自悟成道。是
0850b03: 人不名為佛。亦非羅漢。但名小辟支也。若論其道
0850b04: 力。或有不如舍利弗等大羅漢也。輔行亦云。若七
0850b05: 生初果。值無佛世。名小迦羅。此是下。釋非分果義
0850b06: 也。
0850b07: 【□註】若般若經。明獨覺向。此則無妨大乘同性經。明支佛十
0850b08: 地此乃兼說耳。
0850b09: 【■記】如大品云。辟支佛辟支佛道。當知支佛道。即獨
0850b10: 覺向也。無妨者。以獨覺向。但是伏惑之類。非是分
0850b11: 斷惑果。故雖明。而不妨也。大乘同性經。明諸佛十
0850b12: 地。聲聞十地已巳有菩薩。名海妙深持。問佛。支佛地
0850b13: 復有幾許。佛言。支佛地。有十種。一。苦行具足地。二。
0850b14: 自覺甚深十二因緣地。三。覺了四聖諦地。四。甚深
0850b15: 利智地。五。八聖道地。六。覺了法界空界眾生界
0850b16: 地。七。證寂滅定地。八。六通地。九。微秘密地。十。習氣
0850b17: 漸薄地。是名十種支佛地。是知同性明支佛十地。
0850b18: 乃因問之便兼說耳。言兼說者。謂此經正明菩薩
0850b19: 聲聞十地。約行證境智。而明支佛十地者。乃兼說
0850b20: 耳。
0850b21: 【□註】別行疏云。支佛侵習為淺處。通教菩薩正習盡名
0850b22: 彼岸。文。此以三藏支佛。與通菩薩共論。疏記上云。支佛修行。不立分
0850b23: 果。深觀緣起。九種三多。作福。供佛。聞法福慧既隆。預侵二習。
0850b24: 預。進也。此釋支佛侵習之所以也。不可竟作斷習看。而連下文作難雖未發真真無漏智四
0850c01: 流莫動。欲。有。見。無明名得淺處。支佛向中伏惑頓證極果。名到彼
0850c02: 岸。此以支佛向。與支佛自論通教菩薩。正盡。得淺處。習盡。到彼岸
0850c03: 文。此約通菩薩正盡習盡自論。
0850c04: 【■記】此別行疏明水難中文。疏以三藏支佛。與通菩
0850c05: 薩共論淺處彼岸。記中各論二人淺處彼岸。可解。
0850c06: 二習。即煩惱習。業習。以其福隆。故進侵業習。以其
0850c07: 慧隆。故進侵煩惱習也。與支佛自論者與。支佛果
0850c08: 自論也。
0850c09: 舊謂支佛必須發真。方侵習氣。別行疏記云。預侵二習。復云。雖未發真。此謂難也。須知疏中以三藏。支佛與通
0850c10: 菩薩共論淺處彼岸。記中義開二人各論。不可謂記文正釋疏中支佛侵習為淺處。以預侵二習連下雖未發
0850c11: 真。而作難也。若如上註釋。則無妨矣。
0850c12: 【■記】此段小註。正上記文句義。先出引舊并疏記文
0850c13: 作難。次誡示疏記共論各論義別。不可下。遮其以
0850c14: 文作難。若如下。指依上釋為妥。
0850c15: △二分釋二。初明緣覺稟教四。初正明所稟教法。
0850c16: 值佛出世。稟十二因緣教。所謂一無明煩惱障煩惱道。
0850c17: 【□註】過去一切煩惱。皆是無明。體。即是癡。迷闇為性。無
0850c18: 所明了。故曰無明。
0850c19: 【■記】此指無明名體也。初二句。指名。如法界次第云。
0850c20: 過去一切煩惱。通是無明。以過去未有智慧光明。
0850c21: 則一切煩惱得起。是以過去煩惱。悉是無明也。次
0850c22: 一句。出體。如唯識論云。癡惑於諸理事。迷闇為性。
0850c23: 當知癡。即無明也。又云。我癡者。謂無明。愚於我相。
0850c24: 迷無我理。故名我癡。若敵體指之。亦如唯識云。此
0851a01: 中無明。唯取能發。正惑後世善惡業者是也。末二
0851a02: 句。謂無智照之明於諸事理。無所明了故。
0851a03: 【□註】注云煩惱障煩惱道者。輔行三下十四云。能蔽聖道
0851a04: 故名為障。展轉互通。故名為道。並從過患功能立名
0851a05: 文。
0851a06: 【■記】此釋無明。即名障道。蓋障者。遮障遮蔽為義。道
0851a07: 者道路能通為義。而此無明。能遮蔽聖道真明。能
0851a08: 互通有漏業果。是故以三障論之。為煩惱障。以三
0851a09: 道論之。為煩惱道也。
0851a10: 二行業障。業道。此二支。屬過去。
0851a11: 【□註】造作名行。於過去世。造作諸業也。
0851a12: 【■記】此釋行業名義。如法界云。從無明生業。業即是
0851a13: 行。以善不善業。能作世界果故。故名為行。妙玄云。
0851a14: 行時過去諸行時。唯識論云。即彼無明所發。名行
0851a15: 也。既行以造作為義。能引為支故於三障。為業障。
0851a16: 於三道。為業道。此即過去二支因也。【■備】辨訛曰。標
0851a17: 記云。三障。與三道不同。數數現起者。名煩惱障。餘
0851a18: 惑名煩惱道。五逆惡業。名業障。餘業但名業道。北
0851a19: 洲無想及善惡趣名為報障。餘報。但名苦道。分道
0851a20: 障者。修行之切要也。
0851a21: 三識托胎一分氣息。
0851a22: 【□註】既有惑業。以生垢心。故父母交會時。意識妄念投
0851a23: 托母胎。一剎那間。有了別義。名之為識。
0851a24: 【■記】此釋識名惑業者。即無明與行。為能生垢心。即
0851b01: 顛倒垢染之心為所生。由此所生垢心。於父母交
0851b02: 會根境研磨之時而起妄念。或愛母而憎父。或愛
0851b03: 父而憎母。認其所遺。以為己巳有。即此三緣和合。名
0851b04: 為投胎。所謂流愛為種。納想為胎也。一剎那間有
0851b05: 了別義名之為識者。法相宗以集起名心。思量名
0851b06: 意。了別名識。蓋明八七六識次第得名也。今指第
0851b07: 六名識支。又法界云。從行生垢心。初身因。如犢子
0851b08: 識母。自相識故。名識。即是父母交會托胎時名。
0851b09: 【□註】托胎一分氣息。止觀九二十一云。初托胎。名歌羅邏。
0851b10: 此時即具三事。一命。二煖。三識。是中有報風。依風。名
0851b11: 為命。精血不臭不爛。名為煖。是中心意。名為識。文此
0851b12: 時便隨母氣息上下出入也。
0851b13: 【■記】此引止觀之文釋托胎也。如輔行云。初入母胎
0851b14: 如風雨入舍。入已巳。若不壞者。七日一變。初七名歌
0851b15: 羅邏。此云凝滑。狀如薄酪。是中有報風依風名命
0851b16: 者。輔行云。壽名風息。初投胎時。有一毫氣。但根未
0851b17: 具時。隨母氣息。根具氣分。名為兒息。由有息故。連
0851b18: 持此身。從能持說。故息名壽也。精血名煖者。輔行
0851b19: 云。煖。即是身。以由煖故。精血不壞。從功能熊說也。心
0851b20: 意名識者。輔行云。識。即是心。從當體說。【■補】報風依
0851b21: 風。亦名報息依息。依息者。依心而起。如嗔欲時。氣
0851b22: 息隆盛。初入母胎。即有報息。隨母氣息。兒漸長成。
0851b23: 風路滑成。兒息出入。不復隨母。生在異處。各各有
0851b24: 息。名曰報息。
0851c01: 四名色名是心色是質。
0851c02: 【□註】從托胎後。五個七日。名形位。生諸根形。四支差別
0851c03: 故。雖有身根。及意根。未有眼等餘四根故。六處未圓。
0851c04: 皆是名色躡。
0851c05: 【■記】此釋名色也。初一句。示胎中第五位。以教中明
0851c06: 初七名歌羅邏。翻凝滑。二七名頞部曇。翻皰。三七
0851c07: 名蔽尸。翻凝結。四七名羯南。翻凝厚。五七名羅
0851c08: 奢佉。翻形位也。雖有下。明成及未成各根。妙玄云。
0851c09: 已巳受生相續。未生四種色根也。
0851c10: 【□註】名是心色是質者。四蘊是心。一蘊是色。質礙曰色。
0851c11: 心但有名也。
0851c12: 【■記】名者。緣慮之氣。但有其名。而無其實。法界云。從
0851c13: 識生非色四陰。及所住色陰。是為名色也。
0851c14: 五六入六根成此胎中。
0851c15: 【□註】從名色後至第六七日。名髮毛爪齒位。七七日名
0851c16: 具根位。五根圓滿故。
0851c17: 【■記】妙玄云。六入已巳生。四種色根具足也。法界云。從
0851c18: 名色中生眼等六情。名六入。從五皰初開已巳來。即
0851c19: 是六入名也。
0851c20: 【□註】六根成者。輔行四下二十一云。十九七日。諸根具足。
0851c21: 文此胎中總有名色六入。皆胎中位故。輔行八云。三
0851c22: 十八個七日。皆胎中位。
0851c23: 【■記】此結示胎中位也。初總示。次引證。輔行引阿難
0851c24: 問經。佛為廣說胎相。初七名阿羅邏。如薄酪。二七
0852a01: 名阿浮陀。如厚酪。三七名閉手。如短小藥杵。四七
0852a02: 名伽那。如溫石。五七名波羅奢呵。五皰開張。六七
0852a03: 現膝相。七七現手足相。八七手指相。九七眼耳鼻
0852a04: 口。大小便道相。十七堅實有風門。吹胎如囊。十一
0852a05: 七七孔開徹。母性改常。十二七生大小腸如絲綖。
0852a06: 有三支節。一百孔穴。十三七生飢渴想。十四七生
0852a07: 九脈交絡纏繞。十五七生二十脈派一邊各十。又
0852a08: 四十脈派。八萬名。十六七氣息通。十七七眼得光。
0852a09: 十八七諸根明。十九七諸根具。二十七生諸骨。二
0852a10: 十一七生肉。二十二七生血。二十三七生皮。二十
0852a11: 四七生膚。二十五七血肉長。二十六七生髮。二十
0852a12: 七七以業力故。分別端醜。男居母左。女居母右。男
0852a13: 面向內。女面向外。皆手掩面。蹲踞而坐。二十八七
0852a14: 生八種想。謂榻園林等。二十九七生光潤。五色
0852a15: 別異。三十七長髮爪。三十一七至三十五七。人相
0852a16: 具足。三十六七生厭離想不樂。三十七七生穢獄
0852a17: 想。三十八七風力所轉。頭向產門。申兩臂。出產門。
0852a18: 每於一七。各有一風。吹令變易。風各有名。具如彼
0852a19: 經。生已巳。八萬戶蟲。從方而生。縱橫飲噉。左右各五
0852a20: 百諸節。各有若干蟲戶。長大衰老。常與蟲居。是則
0852a21: 乃至三十八七。計日成二百六十六。計成九月。所
0852a22: 以少四日者。以半小月故也。問。世教及經。並云十
0852a23: 月。何故唯九。答九即十也。如月初一受胎者。定唯
0852a24: 九月。二日已巳去。日數滿時。即跨至十。又羅云六年。
0852b01: 脅尊者六十。亦有減者。乃至五月者。雖謂增減不
0852b02: 同。而壽煖息必具。此不可以常論。
0852b03: 六觸出胎。
0852b04: 【□註】出胎已巳後。至三四歲。由根對塵。情塵識合。然於違
0852b05: 順中庸差別境上。未能了知生苦樂捨。是名為觸。
0852b06: 【■記】此釋觸名體也。先出體。謂人生三四歲時。眼等
0852b07: 五根。對色等五塵。中有識生。以此情塵識三。和合
0852b08: 而成觸體。故法界云由入對塵。情塵識合。是名為
0852b09: 觸。然於下。示觸名。謂一切境緣。並有媸妍。見有好
0852b10: 醜。皆出自心。故人於違境生苦。順境生樂。非違順
0852b11: 中庸境。生捨。今尚未起苦樂等見。名之為觸也。
0852b12: 七受領納前境好惡等事。從識至受。名現在五果。
0852b13: 【□註】從五六歲至十三歲。因六塵。觸六根。即領納前境。
0852b14: 於三受違順中庸境上。已巳能了別。然未能起淫貪之
0852b15: 心。故名受也。
0852b16: 【■記】妙玄云。能分別苦樂。避危害事。能生貪愛。不起
0852b17: 淫欲。於一切相。不生染。是時名受。此上識等五。
0852b18: 以三世因果言之。同是現果。即現在五支果也。
0852b19: 八愛愛色男女金銀錢物等事。
0852b20: 【□註】從十四五歲。至十八九歲。貪於種種勝妙資具。及
0852b21: 淫欲等境。然猶未能廣遍追求。不名為取。皆是愛支
0852b22: 所攝。
0852b23: 【■記】此釋愛名用也。先明業用。謂貪勝妙資具。乃愛
0852b24: 資生塵境。及貪淫欲。乃愛男女情境。法界云。從受
0852c01: 中心著。名愛。謂於領受中心心渴愛也。然未能廣
0852c02: 遍追求。如衝虎穴。過龍津。不顧危亡。唯以欲求。乃
0852c03: 名為取。今既未能。故是愛攝。
0852c04: 九取凡見一切境。皆生取著心。此二未來因。皆屬煩惱。如過去無明。
0852c05: 【□註】即從二十歲已巳後。貪欲轉盛。於五塵境。四方馳求。
0852c06: 名之為取。
0852c07: 【■記】以釋取名也。謂二十已巳後。正當強壯。血氣方剛。
0852c08: 較前淫欲。愈覺轉盛是以戴月披星。梯山航海。適
0852c09: 越投楚。走北奔南。深染塵欲。名之為取。妙玄云。以
0852c10: 貪境故。四方追求。是時名取也。此取與愛。以三世
0852c11: 因果言之。同是未來生死因。以三障三道言之。如
0852c12: 過去無明同煩惱障。煩惱道。即無明愛取三煩惱
0852c13: 也。惟無明發業。愛取潤生。有殊耳。
0852c14: 十有業已巳成就。是未來因。屬業道。如過去行。
0852c15: 【□註】體即是業。謂馳求諸境。起善惡業。積集牽引。當生
0852c16: 三有果。故名為有。注云是未來因者。雖屬現在。為
0852c17: 未來苦果之因也。
0852c18: 【■記】此釋有名體也。初指體次釋名。取為能起。善惡
0852c19: 業為所起。即此所起善惡業為牽引因。成三有之
0852c20: 異熟果。是則有因有果。因果不忘。名有。法界云。從
0852c21: 取。則後世業因成。名有。又因能有果。故名為有。注
0852c22: 指儀文原解。業已巳成就是未來因者。雖云現在三
0852c23: 支因。實為未來苦果之因也。又以三道言之。而此
0852c24: 有支。與過去行支。同是業道。即行有二支屬業道
0853a01: 也。然有少別。以行惟善惡二性。有。通善無覆無記
0853a02: 也。
0853a03: 十一生未來受生事。
0853a04: 【□註】從有還受後世五眾之身。是名生。所謂四生六道
0853a05: 中受生也。
0853a06: 【■記】此釋生名也。初正釋名。謂由現在有支為正感
0853a07: 生死之因。故受未來生身之果。五眾。即五蘊也。所
0853a08: 謂下。示生處。先德云鑽馬腹。入驢胎。塗炭經曾幾
0853a09: 度回。適從帝釋殿前過。又向閻君鍋裏來。是也。四
0853a10: 生六道。乃善惡者。受生之處也。
0853a11: 十二老死。
0853a12: 【□註】從五眾之身熟壞。是名老死。
0853a13: 【■記】此釋老死名也。如唯識云。老死。猶云衰變敗壞。
0853a14: 住世衰變。總為老名。身毀命終。最後敗壞。乃得死
0853a15: 名也。而老死同一支者。唯識又云。老非定有。附死
0853a16: 立支也。此老死支。與上生支。同為未來苦果。即未
0853a17: 來二支果也。又此未來二果。及現在五果。於三道。
0853a18: 即苦道。於三障。即報障也。
0853a19: 此是所滅之境。
0853a20: 【□註】以能滅之觀。順推此境。故此十二。即所滅境也。
0853a21: 【■記】此釋結名也。言所滅之境者。如法界云。若正觀
0853a22: 諸法實相清淨。則無明盡。無明盡。故行盡。乃至眾
0853a23: 苦和合皆盡。是為以觀順推。此境滅盡。名所滅境。
0853a24: 【□註】不立病支者。妙玄二十六云。問。何不說病為支。答。一
0853b01: 切時。一切處。盡有者立支。自有人從生無病。如薄拘
0853b02: 羅生來不識頭痛。況餘病也。是故不立。問。憂悲是支
0853b03: 否。答。非也。以終顯始耳。如老死。必憂悲文。
0853b04: 【■記】此節料簡有二。先明病不立支。問以生老病死
0853b05: 為四大山。皆能逼害於人。既三種立支。何獨病不
0853b06: 立支耶。答中不時處。故不立支。如瑜伽論云。十
0853b07: 二有支。一切一分。上二界有。而病不遍一切處。不
0853b08: 定一切時。故不立支。又唯識論云。薄拘羅。年百六
0853b09: 十歲。無病無夭。由昔持不殺戒。九十一劫命不中
0853b10: 夭。昔施僧一訶黎勒果。故身常無病。欲界眾生尚
0853b11: 有如薄拘羅者。況色無色。故不以病為支也。次明
0853b12: 憂悲不立支。如有老死。必有憂悲。故婆沙云。老死
0853b13: 有果。謂憂悲。老死為憂悲因。名始。憂悲為老死果
0853b14: 名終。憂悲既苦。老死亦苦。故云以終顯始耳。
0853b15: 【□註】釋籤三三云。問。愛取何別。答。愛增廣。名取。文然上
0853b16: 一往似論三世。在支佛逆順兩緣。百千萬世觀因緣
0853b17: 等。
0853b18: 【■記】因緣有三世。二世。一念。三種。隨修一種。即證緣
0853b19: 覺果故。今但論三世也。支佛逆順兩緣。百千萬世
0853b20: 等觀。已巳記前。
0853b21: △二諦緣開合殊異三。初標顯殊異。
0853b22: 與前四諦開合之異耳。
0853b23: 【□註】止觀一十二云。總說名四諦。別說名十二因緣。
0853b24: △二徵釋開合。
0853c01: 云何開合。謂無明。行。愛。取。有。此之五支。合為集諦。餘
0853c02: 七支。為苦諦也。
0853c03: 【□註】苦。是識。名色。六入。觸。受。生。老死。七支。集。是無明。行。
0853c04: 愛。取。有。五支。道。是對治因緣方便。滅。是無明滅。乃至
0853c05: 老死滅。文輔行一下十云。離苦集為十二支。觀因緣
0853c06: 智以為道諦。十二支滅。以為滅諦。文文句七二十一云。
0853c07: 十二因緣者。還是別相細觀四諦耳。約苦集。即有無
0853c08: 明老死。約道滅。即有無明滅。乃至老死滅也文。
0853c09: 【■備】此對聲聞四諦判。
0853c10: △三殊異所以。
0853c11: 既名異義同。何故重說。為機宜不同故。
0853c12: 【□註】聲聞總觀四諦。緣覺別觀十二因緣。
0853c13: 【■記】根有鈍利。所謂機宜不同也。
0853c14: △三境觀逆順研推。
0853c15: 緣覺之人。先觀集諦。所謂無明緣行。行緣識。乃至生
0853c16: 緣老死。此則生起。若滅觀者。無明滅。則行滅。乃至生
0853c17: 滅。則老死滅。
0853c18: 【□註】緣覺之人。等者。此觀十二因緣生。若滅觀者等。此
0853c19: 觀十二因緣滅。
0853c20: 【■記】此順推流轉還滅二門也。
0853c21: 【□註】諸文更有逆順等異。如阿含明始無明。終老死。名
0853c22: 順觀。始老死。終無明。名逆觀。又止觀禪境。以有支在
0853c23: 初。推因。知果也。釋籤先從受支起觀。此推果知因也
0853c24: 此如輔行。又四念處約十二支。觀愛觀見。明推尋觀破之義也文。
0854a01: 【■記】此指諸文推境推觀。阿含明逆順觀者。但作此
0854a02: 觀自滅諸惑也。止觀以有支在初者。文云。思惟心
0854a03: 所緣處。或緣善心惡心。能緣所緣。即是有支。有能
0854a04: 含果。此有由取。以取善惡。而得有有。若不取者。亦
0854a05: 無此有。故知有從取生。復知取從愛起。如愛色故
0854a06: 取。不愛。則不取。愛因受生。由領受善惡。故愛生。若
0854a07: 無領納。愛則不生。又觀受由觸。六塵來觸六根。故
0854a08: 得有受。無觸。則無受。經云。六觸因緣生諸受。又知
0854a09: 觸由入。若無六陰統六根。則不能涉入諸塵而生
0854a10: 觸。入由名色。色心合故。則有于入。當知入由名色。
0854a11: 名色由初托胎識。故有凝酥薄酪。六皰開張。名色
0854a12: 和合。當知名色由識。識由過去善惡業行。行由無
0854a13: 明癡愛。造作眾行。使識流轉。從過去來今。從今愛
0854a14: 取緣有。有能含果。招未來生死。是知以有支在初。
0854a15: 以欲推因知果也。釋籤先從受支起觀者。文云如
0854a16: 諸觀法。皆從受起。若支佛自起觀者。應如阿含。生
0854a17: 滅各有逆順觀境。但作此觀。自滅諸惑。今大小偏
0854a18: 圓。共為觀法。況四諦因緣。名異義同。四諦。觀苦為
0854a19: 初門。故今觀因緣。亦初起苦道。如四四諦。苦並居
0854a20: 初。故四觀緣。咸從受起。知苦斷集。次第不殊。用四
0854a21: 種智。見理各異。須分此四也。是知從受支起觀。乃
0854a22: 欲推果知因也。此如輔行者。文云觀十二緣。凡有
0854a23: 二種。一。推果知因。如先推受。以至無明。既知無明。
0854a24: 生於受等。則不起愛等。起於當果。具如玄文。釋因
0854b01: 緣境。二推因知果。即如今文。文明發得。還寄修辯。
0854b02: 於定心中。所緣善惡能所和合。得名為業。業必招
0854b03: 果。故名為含。業即有因。故有能含果。次推此業。還
0854b04: 由於取。取於善惡。乃至無明。故息現因。令滅當果
0854b05: 也。四念處文。已巳記前五卷因緣觀中不錄。
0854b06: △四結顯悟理受名。
0854b07: 觀十二因緣。覺真諦理。故言緣覺。
0854b08: 【□註】因觀十二等。以觀因緣生滅。覺悟真空。而結名也。
0854b09: 【■記】此釋結名也。意謂因緣和合。諸法有生。因緣別
0854b10: 離。諸法有滅。是知生滅本自因緣。而諸法體寂然
0854b11: 不動。真空之理。從茲別觀。細察自悟。是故得名因
0854b12: 緣覺也。
0854b13: △二明獨覺自悟。
0854b14: 言獨覺者。出無佛世。獨宿孤。觀物變易。自覺無生。
0854b15: 故名獨覺。
0854b16: 【□註】觀外因緣。無師自悟。未必一向。獨宿孤。如國王
0854b17: 花飛釧動等如釋籤七二十一云。
0854b18: 【■記】此別釋獨覺也。花飛者。如大論云。有一國王。出
0854b19: 國遊戲。清旦見樹林花果茂。甚可愛樂。時王食
0854b20: 已巳。即便偃臥。王諸婇女。採花毀樹。時王覺已巳。見林
0854b21: 毀壞。思惟一切。悉皆無常。無漏開發。斷結成辟支
0854b22: 佛果。釧動者。如禪經云。有國王。令宮女摩身。為鐶
0854b23: 釧鬧。令漸漸減。乃至唯一。則不復聲。因思此聲。從
0854b24: 因緣生。悟證辟支佛果。等者。如獼猴見支佛坐禪。
0854c01: 後於餘處。見諸外道。種種苦行。乃教外道。跏趺而
0854c02: 坐。捻其口。合其眼。外道歎云。必有勝法。外道受教。
0854c03: 皆證支佛是也。
0854c04: △三同異二。初明兩種自揀行位無殊。
0854c05: 兩名不同。行位無別。
0854c06: 【□註】雖緣覺獨覺之異。而同修因緣之行。同證侵習之
0854c07: 果。
0854c08: △二與聲聞對揀斷侵有異。
0854c09: 此人斷三界見思。與聲聞同。更侵習氣。故居聲聞上。
0854c10: 【□註】習氣者。慣習氣分。如氣中香。其香雖盡。餘氣尚存。
0854c11: 統論諸文。有三家二即。今是見思家習耳。
0854c12: 【■記】三家。謂見思塵沙無明三家習也。二即謂塵沙
0854c13: 即習。無明即習。【■補】無明亦分正習。而言即者。菩薩
0854c14: 斷無明時。至等覺位。必斷其習。無留習者。故言無
0854c15: 明即習。若聲聞但斷正使。則正習條然不同。故不
0854c16: 即也。【■備】集註問答云。通名三家。別稱二即。何耶。答。
0854c17: 見思最麤。正使外別有習氣體。故聲聞斷正。支佛
0854c18: 侵習不盡。菩薩方盡。塵沙無明惑細。習無別體。只
0854c19: 附於正。正斷。習亦斷。是知二無別體。故即。三各不
0854c20: 同稱家耳。
0854c21: 【□註】大經云。我衣我。見習也。舍利弗嗔。畢陵伽慢。思
0854c22: 習也。
0854c23: 【■記】大經云。聲聞緣覺。有煩惱習氣。謂我身我衣等。
0854c24: 又疏云。二乘猶有我衣我。是見習也。大論佛言。
0855a01: 舍利弗往昔為蛇。曾害國王。醫人收蛇。令吸毒氣。
0855a02: 若不吸者。即須入火。蛇思之云。我毒已巳放。云何更
0855a03: 吸。即入火死。以由善惡不相妨故。故得聖果。猶餘
0855a04: 嗔也。又畢陵伽。一日渡河。因其水急。叱曰。小婢駐
0855a05: 流。河神詣佛白言。畢陵慢我。佛令懺悔。畢陵喚云。
0855a06: 小婢來。我與汝懺悔。眾笑。懺而更罵。佛問神。見畢
0855a07: 陵合掌未。曰。見。佛言。懺已巳無慢。當知此人。五百世
0855a08: 作婆羅門。又見河神。宿生曾為己婢。常自高傲口
0855a09: 言而已巳。是思習也。
0855a10: 
0855a11: 天台四教儀註補輔宏記卷六之下
