0559a01: 大方廣佛華嚴經鈔會本第四十二　韓七
0559a02: 唐于闐國三藏沙門實叉難陀　譯
0559a03: 唐清涼山大華嚴寺沙門澄觀撰述
0559a04: 佛子云何為菩薩摩訶薩一切眾生差別身
0559a05: 三昧佛子菩薩摩訶薩住此三昧得十種無
0559a06: 所著何者為十所謂於一切剎無所著於一
0559a07: 切方無所著於一切劫無所著於一切眾無
0559a08: 所著於一切法無所著於一切菩薩無所著
0559a09: 於一切菩薩願無所著於一切三昧無所著
0559a10: 於一切佛無所著於一切地無所著是為十。
0559a11: 第八一切眾生差別身三昧釋中分五一
0559a12: 明能入智二顯入出之相三明入定之益
0559a13: 四明境界自在五總結究竟今初由得十
0559a14: 種無著成後出入自在一切地者佛地菩
0559a15: 薩地等。
0559b01: 佛子菩薩摩訶薩於此三昧云何入云何起
0559b02: 佛子菩薩摩訶薩於此三昧內身入外身起
0559b03: 外身入內身起同身入異身起異身入同身
0559b04: 起人身入夜叉身起夜叉身入龍身起龍身
0559b05: 入阿脩羅身起阿脩羅身入天身起天身入
0559b06: 梵王身起梵王身入欲界身起。
0559b07: 二入出相中二先徵起後釋相於中先法
0559b08: 後喻法中略辨十類以表無盡一諸類正
0559b09: 報相對明入出。
0559b10: 天中入地獄起地獄入人間起人間入餘趣
0559b11: 起。
0559b12: 二天中入下六趣依報明入出。
0559b13: 千身入一身起一身入千身起那由他身入
0559b14: 一身起一身入那由他身起。
0559b15: 三千身入下一多相對。
0560a01: 閻浮提眾生眾中入西瞿陀尼眾生眾中起
0560a02: 西瞿陀尼眾生眾中入北拘盧眾生眾中起
0560a03: 北拘盧眾生眾中入東毗提訶眾生眾中起
0560a04: 東毗提訶眾生眾中入三天下眾生眾中起
0560a05: 三天下眾生眾中入四天下眾生眾中起四
0560a06: 天下眾生眾中入一切海差別眾生眾中起
0560a07: 一切海差別眾生眾中入一切海神眾中起。
0560a08: 四閻浮提下四洲大海相對。
0560a09: 一切海神眾中入一切海水大中起一切海
0560a10: 水大中入一切海地大中起一切海地大中
0560a11: 入一切海火大中起一切海火大中入一切
0560a12: 海風大中起一切海風大中入一切四大種
0560a13: 中起一切四大種中入無生法中起無生法
0560a14: 中入妙高山中起妙高山中入七寶山中起
0560a15: 七寶山中入一切地種種稼穡樹林黑山中
0560b01: 起一切地種種稼穡樹林黑山中入一切妙
0560b02: 香華寶莊嚴中起。
0560b03: 五一切海神下大種事法相對其無生法
0560b04: 乘四大種生便故來。
0560b05: 一切妙香華寶莊嚴中入一切四天下下方
0560b06: 上方一切眾生受生中起。
0560b07: 六一切妙香華下諸方相對。
0560b08: 一切四天下下方上方一切眾生受生中入
0560b09: 小千世界眾生眾中起小千世界眾生眾中
0560b10: 入中千世界眾生眾中起中千世界眾生眾
0560b11: 中入大千世界眾生眾中起大千世界眾生
0560b12: 眾中入百千億那由他三千大千世界眾生
0560b13: 眾中起百千億那由他三千大千世界眾生
0560b14: 眾中入無數世界眾生眾中起無數世界眾
0560b15: 生眾中入無量世界眾生眾中起無量世界
0561a01: 眾生眾中入無邊佛剎眾生眾中起無邊佛
0561a02: 剎眾生眾中入無等佛剎眾生眾中起無等
0561a03: 佛剎眾生眾中入不可數世界眾生眾中起
0561a04: 不可數世界眾生眾中入不可稱世界眾生
0561a05: 眾中起不可稱世界眾生眾中入不可思世
0561a06: 界眾生眾中起不可思世界眾生眾中入不
0561a07: 可量世界眾生眾中起不可量世界眾生眾
0561a08: 中入不可說世界眾生眾中起不可說世界
0561a09: 眾生眾中入不可說不可說世界眾生眾中
0561a10: 起。
0561a11: 七一切四天下下眾數多少相對。
0561a12: 不可說不可說世界眾生眾中入雜染眾生
0561a13: 眾中起雜染眾生眾中入清淨眾生眾中起
0561a14: 清淨眾生眾中入雜染眾生眾中起。
0561a15: 八不可說不可說眾生眾中入下染淨相
0561b01: 對。
0561b02: 眼處入耳處起耳處入眼處起鼻處入舌處
0561b03: 起舌處入鼻處起身處入意處起意處入身
0561b04: 處起自處入他處起他處入自處起。
0561b05: 九眼處下諸界相對。
0561b06: 一微塵中入無數世界微塵中起無數世界
0561b07: 微塵中入一微塵中起聲聞入獨覺起獨覺
0561b08: 入聲聞起自身入佛身起佛身入自身起一
0561b09: 念入億劫起億劫入一念起同念入別時起
0561b10: 別時入同念起前際入後際起後際入前際
0561b11: 起前際入中際起中際入前際起三世入剎
0561b12: 那起剎那入三世起真如入言說起言說入
0561b13: 真如起。
0561b14: 十一微塵下雜明諸類相對為麤細凡聖
0561b15: 念劫真妄等其入出等義如賢首品。
0562a01: 佛子譬如有人為鬼所持其身戰動不能自
0562a02: 安鬼不現身令他身然菩薩摩訶薩住此三
0562a03: 昧亦復如是自身入定他身起他身入定自
0562a04: 身起。
0562a05: 二喻顯中有四喻喻前十類各有法合一
0562a06: 鬼力持人喻喻第一第四多約身故。
0562a07: 佛子譬如死屍以力故而能起行隨所作
0562a08: 事皆得成就屍之與雖各差別而能和合
0562a09: 成就彼事菩薩摩訶薩住此三昧亦復如是
0562a10: 同境入定異境起異境入定同境起。
0562a11: 第二起死屍喻喻第二五六多約依報
0562a12: 境故。
0562a13: 佛子譬如比丘得心自在或以一身作多身
0562a14: 或以多身作一身非一身沒多身生非多身
0562a15: 沒一身生菩薩摩訶薩住此三昧亦復如是
0562b01: 一身入定多身起多身入定一身起。
0562b02: 第三羅漢現通喻喻第三第七多約數故。
0562b03: 佛子譬如大地其味一種所生苗稼種種味
0562b04: 別地雖無差別然味有殊異菩薩摩訶薩住
0562b05: 此三昧亦復如是無所分別然有一種入定
0562b06: 多種起多種入定一種起。
0562b07: 第四地一苗多喻喻後三門雜明種種故
0562b08: 喻合相映文理自顯。
0562b09: 佛子菩薩摩訶薩住此三昧得十種稱讚法
0562b10: 之所稱讚何者為十所謂入真如故名為如
0562b11: 來覺一切法故名之為佛為一切世間所稱
0562b12: 讚故名為法師知一切法故名一切智為一
0562b13: 切世間所歸依故名所依處了達一切法方
0562b14: 便故名為導師引一切眾生入薩婆若道故
0562b15: 名大導師為一切世間燈故名為光明心志
0563a01: 圓滿義利成就所作皆辦住無礙智分別了
0563a02: 知一切諸法故名為十力自在通達一切法
0563a03: 輪故名一切見者是為十。
0563a04: 第三佛子至住此三昧下入定益中有三
0563a05: 一得讚同佛果益皆上句顯義下句結名
0563a06: 十力義中云心志圓滿者明力自利義義
0563a07: 利成就顯力利他所作皆辦彰力圓滿住
0563a08: 無礙智總顯力體分別了知一切諸法通
0563a09: 明力用餘文可知。
0563a10: 佛子菩薩摩訶薩住此三昧復得十種光明
0563a11: 照耀何者為十所謂得一切諸佛光明與彼
0563a12: 平等故得一切世界光明普能嚴淨故得一
0563a13: 切眾生光明悉調伏故得無量無畏光明
0563a14: 法界為場演說故得無差別光明知一切法
0563a15: 無種種性故得方便光明於一切法離欲際
0563b01: 而證入故得真實光明於一切法離欲際心
0563b02: 平等故得一切世間神變光明蒙佛所加
0563b03: 恒不息故得善思惟光明到一切佛自在岸
0563b04: 故得一切法真如光明於一毛孔中善說一
0563b05: 切故是為十。
0563b06: 二身智光照益。
0563b07: 佛子菩薩摩訶薩住此三昧復得十種無所
0563b08: 作何者為十所謂身業無所作語業無所作
0563b09: 意業無所作神通無所作了法無性無所作
0563b10: 知業不壞無所作無差別智無所作無生起
0563b11: 智無所作知法無滅無所作隨順於文不壞
0563b12: 於義無所作是為十。
0563b13: 三業用無作益皆有佛子文相並顯。
0563b14: 佛子菩薩摩訶薩住此三昧無量境界種種
0563b15: 差別所謂一入多起多入一起同入異起異
0564a01: 入同起細入麤起麤入細起大入小起小入
0564a02: 大起順入逆起逆入順起無身入有身起有
0564a03: 身入無身起無相入有相起有相入無相起
0564a04: 起中入入中起如是皆是此之三昧自在境
0564a05: 界。
0564a06: 第四佛子至住此三昧無量境下明境界
0564a07: 自在先法後喻今初前第二但明入起
0564a08: 今兼明逆順有無等為種種境界起中入
0564a09: 者即用之寂故入中起者即寂之用故是
0564a10: 知菩薩之定常入常起常雙入出常無入
0564a11: 出方為自在為顯自在寄諸境界交絡而
0564a12: 明是知菩薩之定者結成難思若以定門觀則常入定以用門觀則常出定以用
0564a13: 門觀則常起用實則動寂必俱故常雙入出矣然動靜唯物據其體極動靜斯亡故
0564a14: 常無入起又入即起故無入起即入故無起若然何以經云麤細入起等故下釋云
0564a15: 為顯自在故寄諸境界交絡而明若云一入多起即云自在若云無入無起何名自
0564b01: 在常入常起自在之相亦然廣如賢首品辨。
0564b02: 佛子譬如幻師持得成能現種種差別形
0564b03: 相與幻別而能作幻唯是聲而能幻作
0564b04: 眼識所知種種諸色耳識所知種種諸聲鼻
0564b05: 識所知種種諸香舌識所知種種諸味身識
0564b06: 所知種種諸觸意識所知種種境界菩薩摩
0564b07: 訶薩住此三昧亦復如是同中入定異中起
0564b08: 異中入定同中起。
0564b09: 二喻顯中文有六喻皆自有合一幻現六
0564b10: 境喻喻前同異。
0564b11: 佛子譬如三十三天共阿脩羅戰之時諸
0564b12: 天得勝脩羅退阿脩羅王其身長大七百
0564b13: 由旬四兵圍繞無數千萬以幻術力將諸軍
0564b14: 眾同時走入藕絲孔中菩薩摩訶薩亦復如
0564b15: 是已善成就諸幻智地幻智即是菩薩菩薩
0565a01: 即是幻智是故能於無差別法中入定差別
0565a02: 法中起差別法中入定無差別法中起。
0565a03: 二修羅竄匿喻喻前麤細小大二對約理
0565a04: 事相望則無差別為細差別為麤理細事
0565a05: 麤故或無差為麤總相入故差別為細別
0565a06: 相入故無差則大周法界差則隨事成小
0565a07: 若唯約事明大小並差別所收若約理事等者由標
0565a08: 云喻麤細大小二對及經合中云無差別中入定差別法中起等故為此釋於中先
0565a09: 釋麤細後釋大小前中有二意取義雖異麤細是同前則理細事麤後則總麤別細
0565a10: 別於一一事中而入理故則後對唯約理說無差則下釋上大小一對亦有二意初
0565a11: 一事理對明大小若唯約事下唯就事明大小可知。
0565a12: 佛子譬如農夫田中下種種子在下果生於
0565a13: 上菩薩摩訶薩住此三昧亦復如是一中入
0565a14: 定多中起多中入定一中起。
0565a15: 三農夫下種喻喻明上下合辨一多文影
0565b01: 略耳。
0565b02: 佛子譬如男女赤白和合或有眾生於中受
0565b03: 生爾時名為歌羅邏位從此次第住母胎中
0565b04: 滿足十月善業力故一切支分皆得成就諸
0565b05: 根不心意明了其歌羅邏與彼六根體狀
0565b06: 各別以業力故而能令彼次第成就受同異
0565b07: 類種種果報菩薩摩訶薩亦復如是從一切
0565b08: 智歌羅邏位信解願力漸次增長其心廣大
0565b09: 任運自在無中入定有中起有中入定無中
0565b10: 起。
0565b11: 四受胎生長喻喻上有身無身如彼從無
0565b12: 之有故。
0565b13: 佛子譬如龍宮依地而立不依虛空龍依宮
0565b14: 住亦不在空而能興雲滿空中有人仰視
0565b15: 所見宮殿當知皆是乾闥婆城非是龍宮佛
0566a01: 子龍雖處下而雲布上菩薩摩訶薩住此三
0566a02: 昧亦復如是於無相入有相起於有相入無
0566a03: 相起。
0566a04: 五龍下雲上喻喻有相無相。
0566a05: 佛子譬如妙光大梵天王所住之宮名一切
0566a06: 世間最勝清淨藏此大宮中普見三千大千
0566a07: 世界諸四天下天宮龍宮夜叉宮乾闥婆宮
0566a08: 阿脩羅宮迦樓羅宮緊那羅宮摩羅伽宮
0566a09: 人間住處及三惡道須彌山等種種諸山大
0566a10: 海江河陂澤泉源城邑聚落樹林眾寶如是
0566a11: 一切種種莊嚴盡大輪圍所有邊際乃至空
0566a12: 中微細遊塵莫不皆於梵宮顯現如於明鏡
0566a13: 見其面像菩薩摩訶薩住此一切眾生差別
0566a14: 身大三昧知種種剎見種種佛度種種眾證
0566a15: 種種法成種種行滿種種解入種種三昧起
0566b01: 種種神通得種種智慧住種種剎那際。
0566b02: 六梵宮普現喻喻上入中起起中入及逆
0566b03: 順相對故合云種種。
0566b04: 佛子此菩薩摩訶薩到十種神通彼岸何者
0566b05: 為十所謂到諸佛盡虛空法界神通彼岸
0566b06: 到菩薩究竟無差別自在神通彼岸到能發
0566b07: 起菩薩廣大行願入如來門佛事神通彼岸
0566b08: 到能震動一切世界一切境界悉令清淨神
0566b09: 通彼岸到能自在知一切眾生不思議業果
0566b10: 皆如幻化神通彼岸到能自在知諸三昧麤
0566b11: 細入出差別相神通彼岸到能勇猛入如來
0566b12: 境界而於其中發生大願神通彼岸到能化
0566b13: 作佛化轉法輪調伏眾生令生佛種令入佛
0566b14: 乘速得成就神通彼岸到能了知不可說一
0566b15: 切祕密文句而轉法輪令百千億那由他不
0567a01: 可說不可說法門皆得清淨神通彼岸到不
0567a02: 假晝夜年月劫數一念悉能三世示現神通
0567a03: 彼岸是為十。
0567a04: 第五佛子至到神通彼岸下總結究竟並
0567a05: 顯可知。
0567a06: 佛子是名菩薩摩訶薩第八一切眾生差別
0567a07: 身大三昧善巧智。
0567a08: 佛子云何為菩薩摩訶薩法界自在三昧佛
0567a09: 子此菩薩摩訶薩於自眼處乃至意處入三
0567a10: 昧名法界自在。
0567a11: 第九法界自在三昧釋中四一顯定體用
0567a12: 二明定成益三以喻寄顯四總結雙行今
0567a13: 初分三初總顯名體謂於眼等法界得自
0567a14: 在故。
0567a15: 菩薩於自身一一毛孔中入此三昧。
0567b01: 二菩薩於自身下彰入定處謂於毛孔中
0567b02: 入眼等定顯互用自在故謂於毛孔下然常途所明互用
0567b03: 者但眼處能作耳處等事耳處能作眼鼻事等故六根互用今約十八界明則有數
0567b04: 重之互一諸根互二分圓互毛孔身根中互能入眼等定故三一多互謂一根頓作
0567b05: 多根事故四根境互謂根入境定如賢首品說以此云法界必該十八界故五復有
0567b06: 一根入多境一境入多根六復有六識對境以明互入等。
0567b07: 自然能知諸世間知諸世間法知諸世界知
0567b08: 億那由他世界知阿僧祇世界知不可說佛
0567b09: 剎微塵數世界見一切世界中有佛出興菩
0567b10: 薩眾會悉皆充滿光明清淨淳善無雜廣大
0567b11: 莊嚴種種眾寶以為嚴飾。
0567b12: 三自然下明定功用於中四一了三世間。
0567b13: 菩薩於彼或一劫百劫千劫億劫百千億那
0567b14: 由他劫無數劫無量劫無邊劫無等劫不可
0567b15: 數劫不可稱劫不可思劫不可量劫不可說
0568a01: 劫不可說不可說劫不可說不可說佛剎微
0568a02: 塵數劫修菩薩行常不休息。
0568a03: 二菩薩於彼下多劫修行。
0568a04: 又於如是無量劫中住此三昧亦入亦起亦
0568a05: 成就世界亦調伏眾生亦了法界亦普知
0568a06: 三世亦演說諸法亦現大神通種種方便無
0568a07: 著無礙。
0568a08: 三又下入出無礙。
0568a09: 以於法界得自在故善分別眼善分別耳善
0568a10: 分別鼻善分別舌善分別身善分別意如是
0568a11: 種種差別不同悉善分別盡其邊際。
0568a12: 四以於法界下結成自在此有二義一於
0568a13: 理法界自在故能善分別眼等界二善分
0568a14: 別眼等十八界即是事法界自在此二無
0568a15: 礙及事事無礙故云如是種種皆橫盡其
0568b01: 邊豎窮其際。
0568b02: 菩薩如是善知見已能生起十千億陀羅尼
0568b03: 法光明成就十千億清淨行獲得十千億諸
0568b04: 根圓滿十千億神通能入十千億三昧成就
0568b05: 十千億神力長養十千億諸力圓滿十千億
0568b06: 深心運動十千億力持示現十千億神變具
0568b07: 足十千億菩薩無礙圓滿十千億菩薩助道
0568b08: 積集十千億菩薩藏照明十千億菩薩方便
0568b09: 演說十千億諸義成就十千億諸願出生十
0568b10: 千億迴向淨治十千億菩薩正位明了十千
0568b11: 億法門開示十千億演說修治十千億菩薩
0568b12: 清淨。
0568b13: 第二菩薩如是下明定成益中辨十種益
0568b14: 一生多功德益有二十一句各十千億。
0568b15: 佛子菩薩摩訶薩復有無數功德無量功德
0569a01: 無邊功德無等功德不可數功德不可稱功
0569a02: 德不可思功德不可量功德不可說功德無
0569a03: 盡功德佛子此菩薩於如是功德皆已辨具
0569a04: 皆已積集皆已莊嚴皆已清淨皆已瑩徹皆
0569a05: 已攝受皆能出生皆可稱歎皆得堅固皆已
0569a06: 成就。
0569a07: 二佛子至復有無數下具無盡德益隨前
0569a08: 一事皆至無盡故於中二十句前十句所
0569a09: 具之多後十句能具之相清淨者除垢故
0569a10: 瑩徹者發本智光故。
0569a11: 佛子菩薩摩訶薩住此三昧為東方十千阿
0569a12: 僧祇佛剎微塵數名號諸佛之所攝受一一
0569a13: 名號復有十千阿僧祇佛剎微塵數佛各各
0569a14: 差別如東方南西北方四維上下亦復如是。
0569a15: 三佛子至住此三昧下諸佛攝受益於中
0569b01: 三初明攝受。
0569b02: 彼諸佛悉現其前為現諸佛清淨剎為說諸
0569b03: 佛無量身為說諸佛難思眼為說諸佛無量
0569b04: 耳為說諸佛清淨鼻為說諸佛清淨舌為說
0569b05: 諸佛無住心為說如來無上神通。
0569b06: 次彼諸佛下現身說法。
0569b07: 令修如來無上菩提令得如來清淨音聲開
0569b08: 示如來不退法輪顯示如來無邊眾會令入
0569b09: 如來無邊秘密讚歎如來一切善根令入如
0569b10: 來平等之法宣說如來三世種性示現如來
0569b11: 無量色相闡揚如來護念之法演暢如來微
0569b12: 妙法音辯明一切諸佛世界宣揚一切諸佛
0569b13: 三昧示現諸佛眾會次第護持諸佛不思議
0569b14: 法說一切法猶如幻化明諸法性無有動轉
0569b15: 開示一切無上法輪讚美如來無量功德令
0570a01: 入一切諸三昧雲令知其心如幻如化無邊
0570a02: 無盡。
0570a03: 後令修下令其修證。
0570a04: 佛子菩薩摩訶薩住此法界自在三昧時彼
0570a05: 十方各十千阿僧祇佛剎微塵數名號如來
0570a06: 一一名中各有十千阿僧祇佛剎微塵數佛
0570a07: 同時護念令此菩薩得無邊身令此菩薩得
0570a08: 無礙心令此菩薩於一切法得無忘念令此
0570a09: 菩薩於一切法得決定慧令此菩薩轉更
0570a10: 敏於一切法皆能領受令此菩薩於一切法
0570a11: 悉能明了令此菩薩諸根猛利於神通法悉
0570a12: 得善巧令此菩薩境界無礙周行法界恒不
0570a13: 休息令此菩薩得無礙智畢竟清淨令此菩
0570a14: 薩以神通力一切世界示現成佛。
0570a15: 四佛子至住此法界下諸佛護念益攝受
0570b01: 攝之屬佛護念即佛力來加。
0570b02: 佛子菩薩摩訶薩住此三昧得十種海何者
0570b03: 為十所謂得諸佛海咸見故得眾生海悉
0570b04: 調伏故得諸法海能以智慧悉了知故得諸
0570b05: 剎海以無性無作神通皆往詣故得功德海
0570b06: 一切修行悉圓滿故得神通海能廣示現令
0570b07: 開悟故得諸根海種種不同悉善知故得諸
0570b08: 心海知一切眾生種種差別無量心故得諸
0570b09: 行海能以願力悉圓滿故得諸願海悉使成
0570b10: 就永清淨故。
0570b11: 五得十海深廣益。
0570b12: 佛子菩薩摩訶薩得如是十種海已復得十
0570b13: 種殊勝何等為十一者於一切眾生中最為
0570b14: 第一二者於一切諸天中最為殊特三者於
0570b15: 一切梵王中最極自在四者於諸世間無所
0571a01: 染著五者一切世間無能映蔽六者一切諸
0571a02: 魔不能惑亂七者普入諸趣無所罣礙八者
0571a03: 處處受生知不堅固九者一切佛法皆得自
0571a04: 在十者一切神通悉能示現。
0571a05: 六得殊勝超絕益並可知。
0571a06: 佛子菩薩摩訶薩得如是十種殊勝已復得
0571a07: 十種力於眾生界修習諸行何等為十一謂
0571a08: 勇健力調伏世間故二謂精進力恒不退轉
0571a09: 故三謂無著力離諸垢染故四謂寂靜力於
0571a10: 一切法無諍論故五謂逆順力於一切法心
0571a11: 自在故六謂法性力於諸義中得自在故七
0571a12: 謂無礙力智慧廣大故八謂無畏力能說諸
0571a13: 法故九謂辯才力能持諸法故十謂開示力
0571a14: 智慧無邊故。
0571a15: 七得諸力幹能益於中初列十力。
0571b01: 佛子此十種力是廣大力最勝力無能摧伏
0571b02: 力無量力善集力不動力堅固力智慧力成
0571b03: 就力勝定力清淨力極清淨力法身力法光
0571b04: 明力法燈力法門力無能壞力極勇猛力大
0571b05: 丈夫力善丈夫修習力成正覺力過去積集
0571b06: 善根力安住無量善根力住如來力力心思
0571b07: 惟力增長菩薩歡喜力出生菩薩淨信力增
0571b08: 長菩薩勇猛力菩提心所生力菩薩清淨深
0571b09: 心力菩薩殊勝深心力菩薩善根熏習力究
0571b10: 竟諸法力無障礙身力入方便善巧法門力
0571b11: 清淨妙法力安住大勢一切世間不能傾動
0571b12: 力一切眾生無能映蔽力。
0571b13: 後佛子此十種力下顯其超勝隨前一一
0571b14: 力皆具此三十八力。
0571b15: 佛子此菩薩摩訶薩於如是無量功德法能
0572a01: 生能成就能圓滿能照明能具足能具足
0572a02: 能廣大能堅固能增長能淨治能淨治。
0572a03: 八佛子此菩薩下結能圓滿益。
0572a04: 此菩薩功德邊際智慧邊際修行邊際法門
0572a05: 邊際自在邊際苦行邊際成就邊際清淨邊
0572a06: 際出離邊際法自在邊際無能說者此菩薩
0572a07: 所獲得所成就所趣入所現前所有境界所
0572a08: 有觀察所有證入所有清淨所有了知所有
0572a09: 建立一切法門於不可說劫無能說盡。
0572a10: 九此菩薩功德下自德無邊故他不能說
0572a11: 益。
0572a12: 佛子菩薩摩訶薩住此三昧能了知無數無
0572a13: 量無邊無等不可數不可稱不可思不可量
0572a14: 不可說不可說不可說一切三昧彼一一三
0572a15: 昧所有境界無量廣大於境界中若入若起
0572b01: 若住所有相狀所有示現所有行處所有等
0572b02: 流所有自性所有除滅所有出離如是一切
0572b03: 靡不明見。
0572b04: 十佛子至住此三昧下三昧無邊自無不
0572b05: 了益上十中前七別明後三總結。
0572b06: 佛子譬如無熱惱大龍王宮流出四河無濁
0572b07: 無雜無有垢穢光色清淨猶如虛空其池四
0572b08: 面各有一口一一口中流出一河於象口中
0572b09: 出恒伽河師子口中出私河於牛口中出
0572b10: 信度河於馬口中出縛芻河其四大河流出
0572b11: 之時恒伽河口流出銀沙私陀河口流出金
0572b12: 剛沙信度河口流出金沙縛芻河口流出
0572b13: 璃沙恒伽河口作白銀色私陀河口作金剛
0572b14: 色信度河口作黃金色縛芻河口作璃色
0572b15: 一一河口廣一由旬其四大河既流出已各
0573a01: 共圍繞大池七隨其方面四向分流澒涌
0573a02: 奔馳入於大海其河旋繞一一之間有天寶
0573a03: 所成優羅華波頭摩華拘物頭華芬陀利
0573a04: 華奇香發越妙色清淨種種華葉種種臺
0573a05: 悉是眾寶自然映徹成放光明互相照現其
0573a06: 無熱池周圍廣大五十由旬眾寶妙沙布
0573a07: 其底種種摩尼以為嚴飾無量妙寶莊嚴其
0573a08: 岸栴檀妙香普散其中優羅華波頭摩華
0573a09: 拘物頭華芬陀利華及餘寶華皆悉滿微
0573a10: 風吹動香氣遠徹華林寶樹周圍繞日光
0573a11: 出時普皆照明池河內外一切眾物接影連
0573a12: 輝成光明網如是眾物若遠若近若高若下
0573a13: 若廣若狹若麤若細乃至極小一沙一塵悉
0573a14: 是妙寶光明鑒徹靡不於中日輪影現亦復
0573a15: 展轉更相現影如是眾影不增不減非合非
0573b01: 散皆如本質而得明見。
0573b02: 第三喻顯中正顯前體用及益亦明前所
0573b03: 未顯故不全似上文文中二先總舉喻體。
0573b04: 佛子如無熱大池於四口中流出四河入於
0573b05: 大海菩薩摩訶薩亦復如是從四辯才流出
0573b06: 諸行究竟入於一切智海。
0573b07: 後佛子如無熱下對喻別合有十三門各
0573b08: 先喻後合一合流沙入海喻中先總明喻
0573b09: 合雖舉四河意在四口出沙故下第九別
0573b10: 明四河。
0573b11: 如恒伽大河從銀色象口流出銀沙菩薩摩
0573b12: 訶薩亦復如是以義辯才說一切如來所說
0573b13: 一切義門出生一切清淨白法究竟入於無
0573b14: 礙智海如私陀大河從金剛色師子口流出
0573b15: 金剛沙菩薩摩訶薩亦復如是以法辯才為
0574a01: 一切眾生說佛金剛句引出金剛智究竟入
0574a02: 於無礙智海如信度大河從金色牛口流出
0574a03: 金沙菩薩摩訶薩亦復如是以訓詞辯說隨
0574a04: 順世間緣起方便開悟眾生令皆歡喜調伏
0574a05: 成熟究竟入於緣起方便海如縛芻大河於
0574a06: 璃色馬口流出璃沙菩薩摩訶薩亦復
0574a07: 如是以無盡辯雨百千億那由他不可說法
0574a08: 令其聞者皆得潤洽究竟入於諸佛法海。
0574a09: 後如恒伽下別明四辯即喻四口所說即
0574a10: 喻四沙若開四辯總別為五則有十七門。
0574a11: 如四大河隨順圍繞無熱池已巳四方入海。
0574a12: 二如四大河下合遶池入海喻於中先喻
0574a13: 後合。
0574a14: 菩薩摩訶薩亦復如是成就隨順身業隨順
0574a15: 語業隨順意業成就智為前導身業智為前
0574b01: 導語業智為前導意業四方流注究竟入為
0574b02: 一切智海佛子何者名為菩薩四方佛子所
0574b03: 謂見一切佛而得開悟聞一切法受持不忘
0574b04: 圓滿一切波羅蜜行大悲說法滿足眾生。
0574b05: 合中先合遶池菩提心智名之為池三業
0574b06: 隨順智慧即為遶義後佛子下合其四方。
0574b07: 如四大河圍繞大池於其中間優羅華波
0574b08: 頭摩華拘物頭華芬陀利華皆悉滿菩薩
0574b09: 摩訶薩亦復如是於菩提心中間不捨眾生
0574b10: 說法調伏悉令圓滿無量三昧見佛國土莊
0574b11: 嚴清淨。
0574b12: 三如四大河圍遶下合池間寶華喻說法
0574b13: 有開敷之義三寶有感果之能莊嚴清淨
0574b14: 皆華上之別義。
0574b15: 如無熱大池寶樹圍繞菩薩摩訶薩亦復如
0575a01: 是現佛國土莊嚴圍繞令諸眾生趣向菩提。
0575a02: 四合寶樹遶池喻。
0575a03: 如無熱大池其中縱廣五十由旬清淨無濁
0575a04: 菩薩摩訶薩亦復如是菩提之心其量無邊
0575a05: 善根充滿清淨無濁。
0575a06: 五合大池清淨喻即是池體。
0575a07: 如無熱大池以無量寶莊嚴其岸散栴檀香
0575a08: 滿其中菩薩摩訶薩亦復如是以百千億
0575a09: 十種智寶嚴菩提心大願之岸普散一切眾
0575a10: 善妙香。
0575a11: 六合栴檀香岸喻十種智寶有二義一即
0575a12: 離世間中十種如寶智二即他心等十種
0575a13: 智也。
0575a14: 如無熱大池底布金沙種種摩尼間錯莊嚴
0575a15: 菩薩摩訶薩亦復如是微妙智慧周觀察
0575b01: 不可思議菩薩解脫種種法寶間錯莊嚴得
0575b02: 一切法無礙光明住於一切諸佛所住入於
0575b03: 一切甚深方便。
0575b04: 七合底布金寶喻妙智合金沙解脫合摩
0575b05: 尼無礙光明合二種放光住佛所住入於
0575b06: 甚深合布其底上四各以如無熱大池
0575b07: 為首。
0575b08: 如阿那婆達多龍王永離龍中所有熱惱菩
0575b09: 薩摩訶薩亦復如是永離一切世間憂惱雖
0575b10: 現受生而無染著。
0575b11: 八如阿那下合龍王無惱喻即合池名名
0575b12: 因龍得故。
0575b13: 如四大河潤澤一切閻浮提地既潤澤已入
0575b14: 於大海菩薩摩訶薩亦復如是以四智河潤
0575b15: 澤天人沙門婆羅門令其普入阿耨多羅三
0576a01: 藐三菩提智慧大海以四種力而為莊嚴何
0576a02: 者為四一者願智河救護調伏一切眾生常
0576a03: 不休息二者波羅蜜智河修菩提行饒益眾
0576a04: 生去來今世相續無盡究竟入於諸佛智海
0576a05: 三者菩薩三昧智河無數三昧以為莊嚴見
0576a06: 一切佛入諸佛海四者大悲智河大慈自在
0576a07: 普救眾生方便攝取無有休息修行秘密功
0576a08: 德之門究竟入於十力大海。
0576a09: 九合四河潤澤喻。
0576a10: 如四大河從無熱池既流出已巳究竟無盡入
0576a11: 於大海菩薩摩訶薩亦復如是以大願力修
0576a12: 菩薩行自在知見無有窮盡究竟入於一切
0576a13: 智海。
0576a14: 十合四河無盡喻。
0576a15: 如四大河入於大海無能為礙令不入者菩
0576b01: 薩摩訶薩亦復如是常勤修習普賢行願成
0576b02: 就一切智慧光明住於一切佛菩提法入如
0576b03: 來智無有障礙。
0576b04: 十一合入海無障喻。
0576b05: 如四大河奔流入海經於累劫亦無疲厭菩
0576b06: 薩摩訶薩亦復如是以普賢行願盡未來劫
0576b07: 修菩薩行入如來海不生疲厭。
0576b08: 十二合入海無厭喻上之四喻各以如四
0576b09: 大河而為喻首上之十喻皆以菩薩而為
0576b10: 合初。
0576b11: 佛子如日光出時無熱池中金沙銀沙金剛
0576b12: 沙璃沙及餘一切種種寶物皆有日影於
0576b13: 中顯現其金沙等一切寶物亦各展轉而現
0576b14: 其影互相鑒徹無所妨礙。
0576b15: 十三佛子如日光下合眾寶交影喻先喻
0577a01: 後合。
0577a02: 菩薩摩訶薩亦復如是住此三昧於自身一
0577a03: 一毛孔中悉見不可說不可說佛剎微塵數
0577a04: 諸佛如來亦見彼佛所有國土道場眾會一
0577a05: 一佛所聽法受持信解供養各經不可說不
0577a06: 可說億那由他劫而不想念時節長短其諸
0577a07: 眾會亦無迫隘何以故以微妙心入無邊法
0577a08: 界故入無等差別業果故入不思議三昧境
0577a09: 界故入不思議思惟境界故入一切佛自在
0577a10: 境界故得一切佛所護念故得一切佛大神
0577a11: 變故得諸如來難得難知十種力故入普賢
0577a12: 菩薩行圓滿境界故得一切佛無勞倦神通
0577a13: 力故。
0577a14: 合中二先正合後何以下徵釋涉入所由。
0577a15: 佛子菩薩摩訶薩雖能於定一念入出而亦
0577b01: 不廢長時在定亦無所著雖於境界無所依
0577b02: 住而亦不捨一切所緣雖善入剎那際而為
0577b03: 利益一切眾生現佛神通無有厭足雖等入
0577b04: 法界而不得其邊雖無所住無有處所而恒
0577b05: 趣入一切智道以變化力普入無量眾生眾
0577b06: 中具足莊嚴一切世界雖離世間顛倒分別
0577b07: 超過一切分別之地亦不捨於種種諸相雖
0577b08: 能具足方便善巧而究竟清淨雖不分別菩
0577b09: 薩諸地而皆已善入佛子譬如虛空雖能容
0577b10: 受一切諸物而離有無菩薩摩訶薩亦復如
0577b11: 是雖普入一切世間而離世間想雖勤度一
0577b12: 切眾生而離眾生想雖深知一切法而離諸
0577b13: 法想雖樂見一切佛而離諸佛想雖善入種
0577b14: 種三昧而知一切法自性皆如無所染著雖
0577b15: 以無邊辯才演無盡法句而心恒住離文字
0578a01: 法雖樂觀察無言說法而恒示現清淨音聲
0578a02: 雖住一切離言法際而恒示現種種色相雖
0578a03: 教化眾生而知一切法畢竟性空雖勤修大
0578a04: 悲度脫眾生而知眾生界無盡無散雖了達
0578a05: 法界常住不變而以三輪調伏眾生恒不休
0578a06: 息雖常安住如來所住而智慧清淨心無怖
0578a07: 畏分別演說種種諸法轉於法輪常不休息。
0578a08: 第四佛子至雖能於定下總結雙行謂權
0578a09: 實定散無障礙故於中三先法次佛子下
0578a10: 喻後菩薩下合然法中明即寂而用喻合
0578a11: 乃明即用而寂文影略耳。
0578a12: 佛子是為菩薩摩訶薩第九法界自在大三
0578a13: 昧善巧智。
0578a14: 大方廣佛華嚴經鈔會本第四十二
0578a15: 音釋
0578b01: 稼穡稼古訝切穡所力切種之曰稼斂之曰穡。屍升脂切屍人尸骸也。
0578b02: 女六切敗比也。陂彼為切池也。瑩徹瑩烏絅切瑩潔也徹敕列切明徹也。
0578b03: 勇健健渠建切勇而有力也。縛芻梵語也此云青河芻俞切。澒
0578b04: 涌澒胡孔切濛澒大水貌涌余隴切水泛溢也。如累切也華外曰
0578b05: 華內曰。狹胡夾切隘也。
