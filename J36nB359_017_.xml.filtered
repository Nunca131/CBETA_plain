0693b01: 百愚斯禪師語錄卷第十七
0693b02: 住國山善權寺嗣法門人智操
0693b03: 住京兆薦福寺嗣法門人智覺　編次
0693b04: 源流頌
0693b05: 第一祖菩提達磨大師至金陵，武帝問曰：「如何是聖
0693b06: 諦第一義？」祖曰：「廓然無聖。」曰：「對朕者誰？」祖曰：「不識。」帝
0693b07: 不契。遂渡江至少林。一日，命諸門人曰：「汝等各言所
0693b08: 得。」最後慧可禮三拜，依位而立。曰：「汝得我髓。」
0693b09: 廓然無聖箭鋒機，不契徒勞入禁幃。拂袖江頭乘
0693b10: 葦去，蹋翻明月亂流輝。風凜冽，雪紛飛，禪林從此
0693b11: 始多非。謾云皮髓都分盡，剩有芒鞋遮面歸。
0693b12: 第二祖慧可大師參初祖，立雪斷臂，悲淚求法。祖曰：
0693b13: 「諸佛最初求道，為法忘形。汝今斷臂我前，求亦可在，
0693b14: 易名慧可。」師曰：「諸佛法印，可得聞乎？」曰：「諸佛法印，非
0693b15: 從人得。」師曰：「我心未寧，乞師與安。」曰：「將心來與汝安。」
0693b16: 師曰：「覓心了不可得。」曰：「與汝安心竟。」
0693b17: 梅枝孕玉少林春，立雪空階太苦辛。佛法若從斷
0693b18: 臂得，西天東土沒全人。
0693b19: 第三祖鑑智僧璨大師以居士參二祖，曰：「弟子身纏
0693b20: 風恙，請和尚懺罪。」曰：「將罪來與汝懺。」士良久曰：「覓罪
0693b21: 了不可得。」曰：「與汝懺罪竟，宜依佛法僧。」士曰：「今見和
0693b22: 尚，已知是僧。何名佛、法？」曰：「是心是佛，是心是法，法、佛
0693b23: 無二，僧寶亦然。」士曰：「今日始知罪性不在內、外、中間。
0693b24: 如其心然，佛法無二也。」即為薙髮。
0693b25: 丹砂九轉，璿璣一撥。食牛之氣，自爾天生。迦陵之
0693b26: 音，迥然蘊殼。頓空罪性兮霜月沉空，至道無難兮
0693b27: 薰風解籜。莫莫莫，須斟酌，謾將風恙累兒孫，病差
0693b28: 何假驢馱藥？
0693b29: 第四祖大醫道信大師沙彌時，年十四，禮三祖曰：「願
0693b30: 和尚慈悲，乞與解脫法門。」曰：「誰縛汝？」師曰：「無人縛。」曰：
0693c01: 「何更求解脫乎？」師言下大悟，服勞九載，屢試玄微。
0693c02: 臘盡寒初散，春來雪自融。霧深知變豹，浪暖看飛
0693c03: 龍。月落江眉暗，雨添花淚紅。玉關人去後，千古動
0693c04: 悲風。
0693c05: 第五祖大滿弘忍大師兒時造四祖，祖曰：「汝何姓？」師
0693c06: 曰：「姓即有，非常姓。」曰：「是何姓？」師曰：「是佛性。」曰：「汝無姓
0693c07: 耶？」師曰：「性空故無。」祖識是法器。
0693c08: 河出圖，洛出書。丹山之鳳，蚌腹之珠。其翱翔也縱
0693c09: 橫而莫遏，其圓潤也宛轉而無拘。黃梅老，黃梅老，
0693c10: 栽得青松惹煩惱。至今六月尚餘寒，千古萬古月
0693c11: 皎皎。
0693c12: 第六祖大鑑慧能大師參五祖，問：「汝從何來？」師曰：「嶺
0693c13: 南。」曰：「欲須何事？」師曰：「唯求作佛。」曰：「嶺南人無佛性，若
0693c14: 為得佛？」師曰：「人即有南北，佛性豈然？」祖異之，乃曰：「著
0693c15: 槽廠去。」師遂服勞於杵臼間。因祖索偈，欲付衣法，師
0693c16: 和偈曰：「菩提本無樹，明鏡亦非臺。本來無一物，何處
0693c17: 惹塵埃？」祖呼入室，密授心宗衣缽，令渡江。
0693c18: 相逢狹路難避，腦後一鎚見腮。落落玄關頓斷，重
0693c19: 重金鎖雙開。霜寒鶴唳，露冷猿哀。傳衣夜半成何
0693c20: 事，南北紛紛起禍胎。
0693c21: 第七祖青原行思大師參六祖，問：「當何所務，不落階
0693c22: 級？」曰：「汝曾作什麼來？」師曰：「聖諦亦不為。」曰：「落何階級？」
0693c23: 師曰：「聖諦尚不為，何階級之有？」祖深器之，即令首眾。
0693c24: 跣足披蓑度別岑，相逢切忌話威音。掀翻麟閣勳
0693c25: 勞泯，擊碎菱花影象沉。靄靄寒雲籠嶽頂，團團皓
0693c26: 月蕩波心。金牛不喫凡間艸，曉入滄溟無處尋。
0693c27: 第八祖南嶽石頭希遷大師參青原，原問曰：「子何方
0693c28: 來？」師曰：「曹溪。」曰：「將得甚麼來？」師曰：「未到曹溪亦不失。」
0693c29: 曰：「若恁麼用，去曹溪作甚麼？」師曰：「若不到曹溪，爭知
0693c30: 不失？」師又曰：「曹溪大師還識和尚否？」曰：「女今識我否？」
0694a01: 師曰：「識又爭能識得？」曰：「眾角雖多，一麟足矣。」
0694a02: 入門一句辨疏親，識寶還他碧眼人。眾角雖多何
0694a03: 足貴，彩雲端裏產麒麟。
0694a04: 第九祖藥山惟儼大師參石頭，問：「直指人心，見性成
0694a05: 佛，伏望指示。」曰：「恁麼也不得，不恁麼也不得，恁麼不
0694a06: 恁麼總不得。子作麼生會？」師罔措。復至馬祖，仍伸前
0694a07: 問，於揚眉瞬目處契悟，便禮拜。曰：「你見甚麼道理便
0694a08: 禮拜？」師曰：「某甲在石頭處如蚊子上鐵牛。」曰：「汝既如
0694a09: 是，善自護持。」後返石頭，頭曰：「言語動用沒交涉。」師曰：
0694a10: 「非言語動用亦沒交涉。」曰：「我者裏鍼劄不入。」師曰：「我
0694a11: 者裏石上栽花。」頭然之。
0694a12: 南海瞎波斯，撞入羅剎鬼國，把家珍盡傾。鼻孔剛
0694a13: 剛捨得，午夜特牛生箇兒，五彩黃金額。看他蹋斷
0694a14: 滄溟，撐出那珊瑚枝上月。
0694a15: 第十祖雲嵒曇晟大師參藥山，山問：「甚處來？」師曰：「百
0694a16: 丈。」曰：「百丈有何言句？」師舉百味具足話。曰：「鹹則鹹味，
0694a17: 淡則淡味，不鹹不淡是常味。作麼生是百味具足？」師
0694a18: 無對。又問：「更說甚麼法？」師曰：「有時道，三句外省去，六
0694a19: 句內會取。」曰：「三千里外，且喜沒交涉。」又問：「更說甚麼
0694a20: 法？」師曰：「有時上堂，大眾立定，以拄杖一時趁散，復召
0694a21: 曰：『大眾』，眾回首，丈曰：『是什麼？』」曰：「何不早恁麼道？今日
0694a22: 因子，得見海兄。」師於言下頓省。
0694a23: 凍鎖幽人眠雪屋，金鞭擊碎蒼龍窟。爻象動而悔
0694a24: 吝生，鳥篆成而鬼神哭。續鸞膠，截鼇足，環樞玅轉
0694a25: 無拘束。獅子教兒迷子方，六即一兮一即六。
0694a26: 第十一祖洞山良价大師參雲嵒問「無情說法」有省，
0694a27: 乃曰：「也大奇，也大奇！無情說法不思議。若將耳聽終
0694a28: 難會，眼裏聞聲始得知。」後因過水睹影大悟，有偈曰：
0694a29: 「切忌從他覓，迢迢與我疏。我今獨自往，處處得逢渠。
0694a30: 渠今正是我，我今不是渠。應須恁麼會，方得契如如。」
0694b01: 睹影逢渠不是渠，到家何必鴈傳書？曉風吹破梅
0694b02: 花夢，香霧輕沾粉蝶鬚。月上珠簾剛夜半，天明玉
0694b03: 漏催更箭。當軒秦鏡絕狐蹤，禁殿無人誰敢犯？
0694b04: 第十二祖雲居道膺大師參洞山，山問：「甚處來？」師曰：
0694b05: 「翠微。」曰：「翠微有何言句？」師曰：「微供羅漢，某問：『供養羅
0694b06: 漢還來否？』曰：『每日你箇甚麼？』」曰：「實有此語否？」師曰：
0694b07: 「有。」曰：「不虛參見作家來。」山又曰：「吾聞思大和尚生倭
0694b08: 國作王，是否？」師曰：「若是，思大和尚佛亦不作。」山然之。
0694b09: 險處連推不倒，直須出手相扶。一枝別露春色，風
0694b10: 月猶殊帝都。
0694b11: 第十三祖鳳棲同安道丕大師，僧問：「如何是和尚家
0694b12: 風？」師曰：「金雞抱子歸霄漢，玉兔懷胎入紫微。」曰：「忽遇
0694b13: 客來，將何祗待？」師曰：「金果早朝猿摘去，玉花晚後鳳
0694b14: 銜來。」
0694b15: 徹底打開寶藏，傾來滿地奇珍。就中那復擇疏親？
0694b16: 博施逢人不吝。家風凜凜，無比尊貴，堂堂絕倫。凡
0694b17: 流切莫妄評論，此箇門牆萬仞。
0694b18: 第十四祖鳳棲同安志大師參先同安，將示寂，上堂
0694b19: 曰：「多子塔前宗子秀，五老峰前事若何？」如是三舉，眾
0694b20: 無對，師曰：「夜明簾外排班立，萬里歌謠道太平。」安曰：
0694b21: 「須是者驢漢始得。」
0694b22: 老不休心更可嗟，教兒汲汲做人家。恁麼舉，太周
0694b23: 遮，遺來枯井填難滿，日後方知怨恨爺。
0694b24: 第十五祖梁山緣觀大師上堂曰：「垂絲千尺，意在深
0694b25: 潭。一句橫空，白雲自異。孤舟獨棹，不犯清波。海上橫
0694b26: 行，罕逢明鑑。」僧問：「師唱誰家曲，宗風嗣阿誰？」師曰：「龍
0694b27: 生龍子，鳳生鳳兒。」
0694b28: 蘆花碎翦補羊裘，鶴影悠悠，雲影悠悠。七里灘邊
0694b29: 獨放舟，深也拋鉤，淺也拋鉤。盲龜釣盡始方休，雨
0694b30: 又將收，風又將收。水天虛碧看飛鷗，月滿枝頭，霜
0694c01: 滿枝頭。
0694c02: 第十六祖太陽警玄大師參梁山，問：「如何是無相道
0694c03: 場？」山指觀音像曰：「者是吳處士畫底。」師擬進語，山急
0694c04: 索曰：「者是有相底，如何是無相底？」師遂有省，便禮拜。
0694c05: 曰：「何不道取一句？」師曰：「道即不辭，恐上紙筆。」曰：「此語
0694c06: 上碑去在。」師獻偈曰：「我昔初機學道迷，萬水千山覓
0694c07: 見知。明今辨古終難會，直說無心轉更疑。蒙師點出
0694c08: 秦時鏡，照見父母未生時。如今覺了何所得？夜放烏
0694c09: 雞帶雪飛。」山謂：「洞上之宗可倚。」一時聲價藉甚。
0694c10: 有相無相，重加鹽醬。鏡愈磨而痕生，工多巧而璞
0694c11: 喪。擬尋思，莫輕放，到此還須喫痛棒。且道利害在
0694c12: 甚麼處？咄！不用擔枷過狀。
0694c13: 第十七祖投子義青大師，僧問：「師唱誰家曲，宗風嗣
0694c14: 阿誰？」師曰：「威音前一箭射透兩重山。」曰：「如何是相傳
0694c15: 底事？」師曰：「全因淮地月，得照郢陽春。」曰：「恁麼則入水
0694c16: 見長人也。」師曰：「祇知荊玉異，那辨楚王心？」僧禮拜，師
0694c17: 隨以拂子擊香几一下。
0694c18: 重關覿面勢崔巍，一蹋鴻門兩扇開。香象截流無
0694c19: 阻隔，鯤鵬展翼任徘徊。任徘徊，看變態，等閑直透
0694c20: 威音外。桐谿從此顯家聲，一夜春風敷萬卉。
0694c21: 第十八祖芙蓉道楷大師謁投子，問：「佛祖言教如家
0694c22: 常茶飯，離此之外別有為人處麼？」曰：「汝道寰中天子
0694c23: 敕，還假堯舜禹湯也無？」師欲進語，子以拂摵師口曰：
0694c24: 「汝發意來早有三十棒也。」師大悟，再拜便行。曰：「且來
0694c25: 闍黎。」師不顧。曰：「汝到不疑之地耶？」師掩耳而出。
0694c26: 家寶不須外尋，衣珠豈向他索？雖然掩耳便行，面
0694c27: 目被人換卻。面目換來見也無，一條楖栗兩相扶。
0694c28: 只解扶兮不解倒，可憐父子入荒艸。
0694c29: 第十九祖鹿門自覺大師參芙蓉，問：「胡家曲子不墮，
0694c30: 五音韻出青霄。請師吹唱。」曰：「木雞啼夜半，鐵鳳叫天
0695a01: 明。」師曰：「恁麼則一句曲含千古韻，滿堂雲水盡知音。」
0695a02: 曰：「無舌童兒能解和。」師曰：「作家宗師，人天眼目。」曰：「禁
0695a03: 取兩片皮。」師從此悟入，遂承印記。
0695a04: 綠暗園林春欲暮，長安煙景仍如故。五陵公子問
0695a05: 歸路，遙指顧花開何事。風偏妒泣血，子規啼不住。
0695a06: 窮愁無限向誰訴，回首家山月滿戶。急轉步，度水
0695a07: 休教溼卻褲。
0695a08: 第二十祖青州希辨大師參鹿門，得言外旨，出住中
0695a09: 都萬壽，嘗設百問，曰：「聲前薦得，落在今時；句後承當，
0695a10: 迷頭認影。作麼生是空劫已己前自己？」又曰：「有口讚不
0695a11: 盡，無言心自明。是則裂破虛空，不是則鬼家活計。上
0695a12: 入端的處，道將一句來。」
0695a13: 劍按當門，鍼投水碗。象骨輥毬，紫湖看犬。直饒費
0695a14: 盡精神，也是徐六擔板。擔板流，沒來由，卻把真金
0695a15: 喚作鋀。令人翻憶青州老，恩大難將雨露酬。
0695a16: 第二十一祖大明寶大師參青州，問：「離四句，絕百非，
0695a17: 請師直指西來意？」曰：「昨日有人問，打出去也。」師曰：「今
0695a18: 日又如何？」曰：「你恁麼不識痛癢。」師禮拜。曰：「可惜許棒
0695a19: 折也。」師直得汗下。後上堂：「輪王寶藏如赤窮底人，酒
0695a20: 店腰帶如大富底事。掉轉身來撞著沒面目漢，要拳
0695a21: 便拳，要踢便踢。誰知我洞上家風別有擒虎頭、收虎
0695a22: 尾底宗旨。會麼？玉犬徹夜行，不知天已曉。」
0695a23: 芙蓉影落澂江水，冷笑刻舟子底事。披霜曉夜行，
0695a24: 浪蕩天涯，興盡狂心死。死後重甦卻為誰？新月澹
0695a25: 蛾眉，醉臥花陰渾不管。好飲無錢，酒債何時滿？
0695a26: 第二十二祖王山體大師侍大明於生臺，見雀拾食，
0695a27: 乃拍手，雀飛去。明撫師背，師驚顧。曰：「若是雀子，我孤
0695a28: 負你；不是雀子，你孤負我。」師罔措。曰：「幸是可憐生，互
0695a29: 相孤負去。」師豁然。後上堂：「還有衝流度刃者麼？」僧從
0695a30: 東過西、從西過東。師曰：「未得一場榮，先刖兩脛足。」曰：
0695b01: 「也知和尚慣用此機。」師曰：「罪不重科。」僧擬議，師便打。
0695b02: 我負你，你負我，麻纏不住紙重裹。狻猊爭肯被羅
0695b03: 籠，迸斷黃金無縫鎖。白日昏兮霧漫漫，浮雲散兮
0695b04: 山朵朵。一聲哮吼隕空花，柳魅山魈沒處躲。
0695b05: 第二十三祖雪岩滿大師初參普照，照曰：「兄弟年俊，
0695b06: 正宜叩參。我當年念念以佛法為事。」師避席，進曰：「和
0695b07: 尚而今如何也？」曰：「如生冤家相似。」師曰：「若不得此語，
0695b08: 幾乎枉行千里。」照下禪床握師手曰：「作家那。」後造王
0695b09: 山，山舉洞山睹影因緣，師疑之，閱頌至「折合終歸炭
0695b10: 裏坐」大悟，曰：「今日方知病即藥也。」呈山，山曰：「料掉沒
0695b11: 交涉。」師曰：「和尚此回瞞我不得。」
0695b12: 胸積經綸，舌藏利劍，不露鋒鋩，埋兵索戰。好作家，
0695b13: 猶未善，平地可憐親被陷。翻得身來是幾時，花開
0695b14: 二月春將半。也大奇，也大奇，男兒志在青雲上，投
0695b15: 筆封侯更有誰？
0695b16: 第二十四祖萬松行秀大師參勝默有省，復看玄沙
0695b17: 未徹語，請益雪岩，岩曰：「待你頭生角、腳手生爪牙，然
0695b18: 後討棒喫。」師偶見雞飛鳴，大悟，曰：「今日不惟捉敗沙
0695b19: 老虎，亦乃捉敗岑大蟲也。」曰：「不怕我笑你那。」
0695b20: 忽聞架上一聲雞，蝶夢驚回月墜西。謾道山河歸
0695b21: 至德，首陽千古話夷齊。
0695b22: 第二十五祖雪庭福裕大師參萬松，松問：「何處得箇
0695b23: 消息來？」師曰：「老老大大，向學人納敗闕。」曰：「老僧過在
0695b24: 何處？」師曰：「學人且禮拜，暫為和尚蓋覆卻。」松大喜，遂
0695b25: 印可。後問僧：「面壁石有人看見達磨影者麼？」曰：「今日
0695b26: 幸遇和尚。」師曰：「拄杖子今日幸遇上座，乞供養他一
0695b27: 頓。」遂打三棒。曰：「恩大難酬。」師擲下杖曰：「脹殺懷州牛。」
0695b28: 恁麼來，看變動，謾張兔網去羅鳳。偏圓回互兩無
0695b29: 傷，捩轉機關全玅用。杜禪流，休賣弄，縱時擒，擒時
0695b30: 縱，棒頭有眼須珍重。懷州脹殺一條牛，嚇得蝦蟆
0695c01: 跳入甕。
0695c02: 第二十六祖靈隱文泰大師參雪庭。庭曰：「當機一句，
0695c03: 試拈出看？」師擬開口，曰：「家產被人籍沒了也，還在者
0695c04: 裏叫屈？」師撫掌曰：「誰奈我何？」曰：「者風顛漢。」後上堂：「塵
0695c05: 劫來事，只在於今。河沙玅德，總在心源。試教伊覿面
0695c06: 相呈，便不解當風拈出。且道過在何處？」卓拄杖曰：「只
0695c07: 為分明極，翻令所得遲。」
0695c08: 腦後張弓，就地彈雀。放去收回，死蛇弄活。活來毒
0695c09: 氣便傷人，說甚南山鱉鼻惡？老蒼天，老蒼天，白頭
0695c10: 婆子搽脂粉，卻向人前賣少年。
0695c11: 第二十七祖還源福遇大師參靈隱，聞舉「切忌從他
0695c12: 覓，迢迢與我疏」語，即領悟，曰：「今日捉敗老賊也。」隱喝
0695c13: 出。後僧問：「如何是祖師西來意？」師曰：「風送泉聲來枕
0695c14: 畔，月移花影到窗前。」
0695c15: 得意謾將說向人，畫龍點眼未為真。揭開翡翠簾
0695c16: 初曉，拂卻鸞臺鏡上塵。風送泉聲休逐響，月移花
0695c17: 影別家春。重重指出何勞問，少室庭前雙桂新。
0695c18: 第二十八祖香嚴文才大師讀證道歌，至「幻化空身」
0695c19: 契悟，乃謁源求證，源曰：「祇如道『君不見』，是指阿誰？」師
0695c20: 曰：「覿面親呈，更無回互。」曰：「墮坑落塹漢，作恁麼語。」師
0695c21: 曰：「和尚作麼生？」曰：「汝口？」師曰：「勘破了也。」源休去。
0695c22: 老鼠偷油打破燈，鄰家日午罵三更。可憐笑殺人
0695c23: 無數，月裏嫦娥夢不成。勘破了，且低聲，鷺鷥腳上
0695c24: 螞蝗釘。
0695c25: 第二十九祖萬安子嵒大師初參息菴有省，復參香
0695c26: 嚴，呈解，嚴曰：「子不聞蠱毒之家水莫嘗否？」師曰：「也須
0695c27: 吞得去、吐得出，始是肚皮。」曰：「蒼天中更添冤苦。」師曰：
0695c28: 「謝和尚印可。」曰：「未在。」復閱《寶鏡三昧》，大豁疑礙。後上
0695c29: 堂：「我不學諸方，說禪浩浩地，魔魅人家男女。」僧問：「達
0695c30: 磨面壁時如何？」師曰：「正是浩浩禍胎。」曰：「如何得勦絕
0696a01: 去？」師曰：「倒槎芒繩縛鬼子，須是其人。」
0696a02: 獨眼獰龍，夜生角虎。反掌為雲，覆掌為雨。焚劫之
0696a03: 火，不礙吸噓。蠱毒之水，何妨吞吐？鶴翥翼而難留，
0696a04: 箭離絃而莫阻。橐籥乾坤，紛紜宇宙。撲碎虛空萬
0696a05: 象沉，離婁有目還如瞽。
0696a06: 第三十祖凝然了改大師參萬安，安曰：「路逢死蛇莫
0696a07: 打殺，無底籃子盛將歸。此是洞上宗旨，若是莽鹵禪
0696a08: 和，如何透得？」師曰：「莫是背觸不得底麼？」曰：「笑破山僧
0696a09: 口。」師罔措。曰：「你在鬼窟裏討甚麼碗？」師愈不安。一日，
0696a10: 嚴上堂曰：「一言迥脫，獨拔當時。」師當下釋然。
0696a11: 一言迥脫，掀翻鬼窟。獨拔當時，放出俊鶻。阿喇喇，
0696a12: 阿喇喇，五乳峰頭路更滑。寄語遊人仔細行，謾將
0696a13: 竿木強支撐。
0696a14: 第三十一祖俱空契斌大師參凝然，然曰：「達磨未來，
0696a15: 你作麼生參？」師疑之。偶睹秦封槐有省，回侍次，身甚
0696a16: 戰慄，然曰：「契斌參得禪也，何驚疑之有？」師豁然省曰：
0696a17: 「某今日到此，如在紅爐中拾得一片冰相似。」然頷之。
0696a18: 咄哉！沒智老翁白日青天見鬼。達磨未必東來，神
0696a19: 光何曾得髓？爛泥有刺剌須防，卞璧無暇休指。紅爐
0696a20: 燄裏拾冰，敲落舜若多齒。
0696a21: 第三十二祖定國可從大師參俱空，空曰：「曾參何人
0696a22: 來？」師曰：「少室山前風悄然。」曰：「因甚一華開五葉？」師曰：
0696a23: 「沒孔鐵鎚百雜碎。」曰：「掠虛作麼？」師曰：「天下人只解掠
0696a24: 實，無一人掠虛。」曰：「不打自招。」師曰：「慣用底不妨勘破。」
0696a25: 家富小兒嬌，亂把珠璣滿地拋。闌干斜倚，憑誰語，
0696a26: 兩岸芙蕖，露滴晚香飄。任公釣錦鰲，釣得錦鰲透
0696a27: 碧霄。翻憶西湖，月下弄笙簫，柳鎖長隄十二橋。
0696a28: 第三十三祖月舟文載大師掩關，閱《萬松機緣》有省，
0696a29: 嘆曰：「洞上宗風大播天下，有織錦回文之功。非鍼線
0696a30: 細密，盤旋回互，不觸當頭者，不能與伊作主也。」既而
0696b01: 幡然出關，參無方從公，發明己見，撫而印之。
0696b02: 春雨山花燦錦，秋風落葉飛金。夜靜幽人得意，猿
0696b03: 啼旅客傷心。等閒若不登高朢，爭見東流海漾深？
0696b04: 第三十四祖宗鏡宗書大師聞月舟法席之盛，入室
0696b05: 請益，密踐八載，蒙付囑。後少室請師，師慨曰：「先師化
0696b06: 後三十餘年，洞上宗風迨乎湮沒。」遂主之，臨終索筆
0696b07: 書偈曰：「宗鏡宗鏡，心法成行。即日圓覺，鏡破宗正。」
0696b08: 招手悟猶鈍，那堪八載周？無脣不是兔，有角亦非
0696b09: 牛。春信梅花曉，琴聲月下悠。華亭誰更委，翻卻釣
0696b10: 魚舟。
0696b11: 第三十五祖西京幻休常潤大師參宗鏡，問：「鏡中現
0696b12: 像時如何？」曰：「何不打破？」師曰：「其奈鏡像何？」曰：「鏡像安
0696b13: 在？」師有省。一日，舉「我今不是渠」，詰之曰：「既不是渠，畢
0696b14: 竟是何人？」師曰：「若要識此人，有箇真消息。無相滿虛
0696b15: 空，有形沒蹤跡。曾為佛祖師，常作乾坤則。龜毛拂子
0696b16: 清風生，兔角杖頭明月出。」鏡復徵之，師曰：「彩鳳翻飛
0696b17: 身自在，鐵牛奔吼意常閒。」曰：「善哉。」
0696b18: 水潺潺，山疊疊，蹭蹬天涯老劍客。江北江南遍問
0696b19: 津，芒鞋蹋綻路頭絕。風吹柳絮走毛毬，雨打梨花
0696b20: 飛蛺蝶。乳酪醍醐味不殊，瓶盤釵釧金非別。休休
0696b21: 休，直一橛，轉盼家山雲外月。他家父子好機關，說
0696b22: 甚臨濟白拈賊。
0696b23: 第三十六祖大覺方念大師參幻休，休問：「甚處來？」師
0696b24: 曰：「北方。」曰：「北方道法與此方何如？」師曰：「水分千派，流
0696b25: 出一源。」一日，遊初祖面壁處契悟，乃曰：「五乳峰前，好
0696b26: 箇消息。大小石頭，塊塊著地。」詣室呈休，休囑曰：「無上
0696b27: 涅槃心，佛祖相傳付。吾今授受時，雲淨峰頭露。」
0696b28: 乳峰嶮巇人難到，到者應須膽也銷。紫電光中鳴
0696b29: 布鼓，桃花浪裏看騰蛟。頭角昂而機用別風雲際
0696b30: 而意氣豪。遞相承授兮水向源濁，體佛祖心兮霜
0696c01: 妒花嬌。眾生末法真堪嘆，艸木皆兵何處逃？
0696c02: 第三十七祖雲門圓澂大師掩關，看乾峰「舉一不得
0696c03: 舉二」話，發明，詣雲棲，棲舉「海底泥牛」，師推出傍僧，曰：
0696c04: 「大眾證明。」後參大覺，覺曰：「止風塗向青山近，越王城
0696c05: 畔滄海遙時如何？」師曰：「月穿滄海破，波斯不展眉。」復
0696c06: 呈偈，覺曰：「語句綿密，不落始終，真當家種艸。向後開
0696c07: 兩片皮，截斷天下人舌頭有分在。」
0696c08: 一鎚奮力碎重關，直透雷門萬仞山。江練靜，暮雲
0696c09: 閒，奪得靈符肘後還。轉步乾坤外，橫身宇宙閒。忘
0696c10: 依倚，絕躋攀，洞簾倒捲水潺湲，誕生王子天然貴，
0696c11: 金闕春風扣玉環。
0696c12: 第三十八祖百丈明雪大師參雲門，門舉斬貓話，師
0696c13: 於言下知有，將蒲團拋出門，曰：「一語下徐州，會從橋
0696c14: 上過。」曰：「溪水潺潺，汝等道看。」師曰：「敲空有響，擊木無
0696c15: 聲。」門頷之。閱六日，聞鐘聲大悟。九坐道場，臨終說偈：
0696c16: 「來也無一物，去也無一物。欲知端的意，百丈花梢月。」
0696c17: 五色書徵，九苞應瑞。迥脫樊籠，不墮圈繢。蒲團拋
0696c18: 出，駿蹄空群。擊木相酬，靈禽折翨。忽聞鐘聲，世界
0696c19: 殞而生佛平沉；廓落身心，朕兆泯而虛空粉碎。楊
0696c20: 老師，真奇異，令人千古仰高蹤，百丈花梢風月霽。
0696c21: 經旨頌
0696c22: 楞嚴經七處徵心。
0696c23: 徵心七處遍推求，堪笑騎牛更覓牛。回首西山殘照
0696c24: 近，一聲鴈叫又清秋。
0696c25: 若見是物，則汝亦可見吾之見，乃至自然非物、
0696c26: 云何非汝。
0696c27: 浮雲散盡碧天開，一片冰輪耀御階。花下相逢須急
0696c28: 轉，莫教衣袖惹塵埃。
0696c29: 見見之時，見非是見；見猶離見，見不能及。
0696c30: 休誇投筆戎軒貴，謾謂采薇義士高。怎似幽人忘寵
0697a01: 辱，鬖隨處混漁樵。
0697a02: 二十五圓通。
0697a03: 奇哉諸聖說圓通，不覺和身墮艸中。陰處三科撈井
0697a04: 月，火風七大捕魚蹤。秋深菊蕊噴香遠，春暮桃花鬥
0697a05: 色濃。剖破藩籬元一統，誰分南北與西東？
0697a06: 五十五位菩提路。
0697a07: 重重單複立階差，畫足從來不是蛇。行滿三祇湯裏
0697a08: 雪，功成剎海眼中沙。通衢處處乘車馬，古岸灣灣渡
0697a09: 艇槎。掉臂經行皆祖意，胡為特地費周遮？
0697a10: 涅槃經生生。
0697a11: 拂地春風至，山花遍野開。遊人興不盡，又上一崔巍。
0697a12: 不生生。
0697a13: 龜毛牽玉象，兔角趁麒麟。嚇得虛空走，須彌也起瞋。
0697a14: 生不生。
0697a15: 喫飯不開口，穿衣沒寸絲。閻浮都蹋遍，兩足未曾移。
0697a16: 不生不生。
0697a17: 踢翻香水海，拈卻蕊光幢。萬籟悉沉寂，聖凡兩俱忘。
0697a18: 佛牙頌。
0697a19: 偉哉婆伽梵，果極名調御。曩劫積殊勳，萬德體圓具。
0697a20: 法身本無為，而不墮諸數。無形示有形，無住顯常住。
0697a21: 處潔以非淨，居染而不污。大小阿毘曇，一切文身句。
0697a22: 頻伽微玅音，悉從齒端注。不可以耳聞，不可以目睹。
0697a23: 耳目不可近，近之大火聚。愚昧自疑惑，闡提見嫉妒。
0697a24: 我祖獲斯瑞，千載罕一遇。永為福德城，廣闢人天路。
0697a25: 我今作斯頌，大海一滴助。並冀垂不朽，盡未來如故。
0697a26: 浮山十六題。
0697a27: 堂前不挂夜明簾，花下閒閒懶去眠。散髮齊眉誰作
0697a28: 伴，泥牛鞭起曉耕煙。識自宗。
0697a29: 句中有響辨來機，迥脫玄關絕是非。上苑春回鶯語
0697a30: 巧，落花流水自依依。死中活。
0697b01: 春園遊罷且休誇，煙景依稀未是家。玉笛一聲何處
0697b02: 去，紛紛天際落梅花。活中死。
0697b03: 夜靜銀河泛鐵船，蘭橈撥破玉壺天。驚回石女鴛鴦
0697b04: 夢，倒跨金鸞入廣寒。不落生死。
0697b05: 兔老冰盤夜倍明，幾家砧杵動秋聲。殷勤寄語嬋娟
0697b06: 子，莫負乘槎萬里情。背捨。
0697b07: 歷代簪纓與麼來，何妨落魄混塵埃？薰風到處幽階
0697b08: 靜，帶笑葵花向日開。不背捨。
0697b09: 當陽突出迅如風，鐵壁銅牆一貫通。夜半髑髏頻發
0697b10: 笑，驟驚木馬出紗籠。活人劍。
0697b11: 高軒毒鼓謾勞撾，觸著應須盡喪家。聖解凡情齊掃
0697b12: 蕩，老胡依舊度流沙。殺人刀。
0697b13: 不將奇特向人施，遮莫行藏只自知。夜靜一簾明月
0697b14: 上，微風吹動影離離。平常。
0697b15: 莫道垂慈語帶柔，異中來也為誰酬？不從脅下安名
0697b16: 字，笑殺溈山水牯牛。利道拔生。
0697b17: 金鎚覿面向君拋，道火何曾口被燒？不會逢人休錯
0697b18: 舉，春來依舊鳥聲嬌。言無過失。
0697b19: 歷然藻鑑用無偏，透脫離微始得玄。秋水長天誰辨
0697b20: 別，鷺鷥飛出荻蘆邊。透脫。
0697b21: 翀霄鸞鳳縈金鎖，挂角羺羊猶滯蹤。子夜木人剛轉
0697b22: 側，碧潭雲外看飛龍。透脫不透脫。
0697b23: 輥毬舞笏幾多般，玅闡當年教外傳。熊耳真機千古
0697b24: 秀，松聲皓月永娟娟。稱揚。
0697b25: 一句明明蓋古今，超聲越色卒難尋。雲封絕頂誰能
0697b26: 到，回首斜陽煙水深。降句。
0697b27: 卷舒殺活不同倫，大用何曾涉點塵？蝸角尖頭藏宇
0697b28: 宙，螺螄眼裏定乾坤。方入圓。
0697b29: 瑞老和尚住百丈。一日，垂問：「佛殿簷前為何墮落一
0697b30: 花？」師云：「詩向梅中得，琴從月下彈。」頌：「詩向梅中得，琴
0697c01: 從月下彈。明明頻舉似，切忌妄生端。古澗潺潺兮歌
0697c02: 詠新韻，和風蕩蕩兮花開笑顏。」
0697c03: 問：「野狐既脫皮毛，因甚虛名千古不昧？」師云：「敲空有
0697c04: 響，擊木無聲。」頌：「敲空有響，擊木無聲。雨過山翠，雲收
0697c05: 日晴。石筍抽條兮長春豔豔，冰河發燄兮互古騰騰。」
0697c06: 問：「冬閒日色為何寒冷？」師云：「大雄峰高。」頌：「大雄峰高，
0697c07: 覿面全拋。擬議開眼，已犯吹毛。不犯吹毛，意句迥超。
0697c08: 木童腔外歌舞，石女雲中品簫。」
0697c09: 　　　大悲菴行慧備資敬刻
0697c10: 　　百老和尚語錄第十七卷
0697c11: 百愚斯禪師語錄卷第十七
