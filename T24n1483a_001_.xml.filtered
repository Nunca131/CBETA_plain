0972b10: 
0972b11: 
0972b12: No. 1483
0972b13: 此律與宋元明宮四本大異今以宋本元本宮本對明本別附卷末 cf. P. 988佛說目連問戒律中五百輕重事
0972b14: 
0972b15: 失譯人名今附東晉錄
0972b16: 五篇事品第一
0972b17: 如是我聞。一時佛住王舍城迦蘭陀竹園。是
0972b18: 時目連。從坐而起白佛言。世尊。我今欲有所
0972b19: 問。唯願世尊。為我演說。佛言。善哉。汝所問
0972b20: 者。能大利益無量眾生。恣汝所問。目連。白佛
0972b21: 言。世尊。末世比丘。輕慢佛語犯眾學戒。雜
0972b22: 用三寶物。當墮何處。爾時佛告目連。諦聽諦
0972b23: 聽。當為汝說。若比丘。無慚愧輕慢佛語犯眾
0972b24: 學戒。如四天王壽五百歲。墮泥犁中。於人間
0972b25: 數九百千歲。犯波羅提提舍尼。如三十三天
0972b26: 壽千歲。墮泥犁中。於人間數三億六十千歲。
0972b27: 犯波夜提。如夜摩天壽二千歲。墮泥犁中。於
0972b28: 人間數二十億千歲。犯偷蘭遮。如兜率天壽
0972b29: 四千歲。墮泥犁中。於人間數五十億六十千
0972c01: 歲。
0972c02: 犯僧伽婆尸沙。如不憍樂天壽八千歲。墮泥
0972c03: 犁中。於人間數二百三十億四十千歲。犯波
0972c04: 羅夷。如他化自在天壽十六千歲。墮泥梨中。
0972c05: 於人間數九百二十一億六十千歲。
0972c06: 問佛事品第二
0972c07: 問曰。佛物先在一處。有比丘齎至餘處作佛
0972c08: 事。犯何事。答犯棄。一切佛物都不得移動。若
0972c09: 有事難。眾僧盡去。當白眾。若眾聽。得齎至餘
0972c10: 處。無罪。
0972c11: 問曰。佛物得買供養具不。答得。
0972c12: 問佛物造堂與直可賃不。答一切佛物得買
0972c13: 不得貸。
0972c14: 問比丘作佛事。得佛奴牛驢馬。得借使不。答
0972c15: 若知本是佛物不得。不知得。以非法得故。
0972c16: 問僧地起塔。用佛物作障擁。攡裏可住不。答
0972c17: 若知而故入犯墮。不知不犯。若知故住。過三
0972c18: 諫。犯決斷過四諫。轉犯重。
0972c19: 問先佛堂壞。主人更出私財作堂。用故財施
0972c20: 僧僧得取不答不得。
0972c21: 問僧地。佛物用作障擁。擁裏先有井果菜。可
0972c22: 食不。答不得。若是檀越物作佛事。先要以果
0972c23: 井菜施僧。得食。不要不得食。若買五倍價。若
0972c24: 知不買而食。計錢多少皆犯罪。
0972c25: 問佛塔上掃。得土棄之有罪不。答得棄。不得
0972c26: 餘用也。問久負佛物云何償。若直償本物。以
0972c27: 佛不出入故。故不加償。雖爾故入地獄。昔佛
0972c28: 般泥洹後。一比丘精進聰明。有一婆羅門見
0972c29: 比丘精進聰明。持女施比丘。作比丘尼。比丘
0973a01: 即受。其女端正。比丘後生染意。便共生活用
0973a02: 佛法僧物。各一十萬錢用衣食之。而此比丘
0973a03: 極大聰明。能說法使人得四道果。自思惟罪
0973a04: 大深重。便欲償之。即詣沙佉國乞。大得錢物
0973a05: 還欲償之。道路山中為七步蛇所螫。比丘知
0973a06: 七步當死。六步裏便向弟子處。分償物。遣還
0973a07: 本國言。汝償物已還。我住此待汝。弟子償物
0973a08: 訖還報之。即起七步便死。墮阿鼻地獄中。
0973a09: 初入溫暖未至苦熱。謂是溫室。便大舉聲經
0973a10: 唄願。獄中諸罪人鬼聞經唄者。無數千人
0973a11: 得度。獄卒大瞋。便舉鐵杈打之。命終生三十
0973a12: 三天。以此驗知。負佛法僧物不可不償。雖復
0973a13: 受罪。故得時出矣。
0973a14: 問佛物出與人。取子自用有罪不。答與佛物
0973a15: 同體俱犯重。合子與佛。猶故無福。以壞法身
0973a16: 而為形故。
0973a17: 問佛圖主。遣佛奴小兒給比丘可使不。答不
0973a18: 得使。以是佛物故。
0973a19: 問比丘與佛作得食佛食不。答不得。比丘無
0973a20: 客作之理。況復得取佛物衣食用耶。
0973a21: 問白衣與佛作得佛物。用此物作食請僧。僧
0973a22: 得食不。答不得食。
0973a23: 問佛事法事得捉金銀錢不。答不得。捉犯捨
0973a24: 墮。問人施佛牛驢馬奴。造作佛事法事。可受
0973a25: 不。答得受使用。但不得賣弓刀軍器。一不得
0973a26: 受。問人施佛光明室宅。未用可寄住不。答不
0973a27: 得。便是佛物故。
0973a28: 問續佛光明晝可滅不。答不得。若滅犯墮。雖
0973a29: 佛無明闇。施者得福故。滅有罪耳。問非佛堂。
0973b01: 佛像在中。可在前食臥不。答得。若佛在世猶
0973b02: 於前食臥。況像不得耶。但臥須障。若有燈明。
0973b03: 不得從光中過住。若自有燈明得。
0973b04: 問上佛圖佛塔佛牆遠望。犯何等事。答不知
0973b05: 不犯。若必急難事上亦不犯。知而慢上犯墮。
0973b06: 過三諫犯決斷。過四諫故上犯棄。問指物欲
0973b07: 造佛經。更得他物。不用前物得爾不。答不得
0973b08: 以許便是故也。
0973b09: 問形相佛像犯何事。答一切佛像。不問好惡
0973b10: 不得形相。其罪甚重必不可為。
0973b11: 問得買佛上繒作衣不。答不得。
0973b12: 問人作佛像鼻不作孔。後人得作不。答不得。
0973b13: 問佛牆得持物倚不。答不得。犯墮。昔有一比
0973b14: 丘。欲入寺禮佛。有一婆羅門知相。相比丘有
0973b15: 天子相。便語比丘言。我有一女嫁與比丘。比
0973b16: 丘言。須我禮佛還。比丘便持錫杖倚佛圖牆。
0973b17: 入寺禮塔已還出。婆羅門便不復與語。比丘
0973b18: 問。故與我女不。婆羅門言。不與。比丘問。向
0973b19: 言與。爾何以不與。婆羅門言。向見比丘有大
0973b20: 貴相故與。今無復此相是故不與。所以爾者。
0973b21: 消功德故。是以佛塔及牆壁。不可持物倚。既
0973b22: 犯戒。又消其無量功德。
0973b23: 問佛物得作人天及畜生像不。答佛邊作得。
0973b24: 問比丘度人不問本末度。後知是佛奴。而不
0973b25: 發遣。犯何事。答知是而度。犯重。若先不知。
0973b26: 知便發遣。若不發遣亦犯重。問其人是大道
0973b27: 人不。答曰非。
0973b28: 問有私財雇比丘作佛像。作者得取物不。答
0973b29: 不得。
0973c01: 問先上佛幡。得取用作佛事不。答佛事得用。
0973c02: 若檀越不聽不得。
0973c03: 問得通禮過去七佛不。答得。以法身同故。
0973c04: 問若人先許佛三會。然後作一會。或三行香。
0973c05: 或三布施。得了不。答不得。自違言獲罪。
0973c06: 問比丘犯決斷。得佛地中懺悔不。答不得。
0973c07: 問久遠故寺。都無垣障。不知佛地近遠。若欲
0973c08: 作者。云何得知齊畔。答不知當以意作齊畔。
0973c09: 以不知故增損無罪。
0973c10: 問佛物作鬼子母屋及形像。有罪不。答罪同
0973c11: 以佛物施人。
0973c12: 問比丘自手斷樹掘地。作佛塔寺及造形像。
0973c13: 有福不。答尚不免地獄受大罪苦。何有福耶。
0973c14: 以故犯戒故。
0973c15: 問佛塔前得禮比丘不。答不得。犯墮。
0973c16: 問比丘賣佛像有何罪。答罪同賣父母。
0973c17: 問法事品第三
0973c18: 問高座說法前人。著俗服。可與說法不。答聽
0973c19: 說法者二俱犯眾多。過三諫不改犯突吉羅。
0973c20: 復經三諫犯決斷。復過三諫犯棄。若使不諫
0973c21: 經三說戒轉增。
0973c22: 問為說法者如法。餘聽法者不如法。得說法
0973c23: 不。答同上。
0973c24: 問僧坐先寄佛在上。後可於上坐不。答佛坐
0973c25: 不得。先是僧坐得。
0973c26: 問請人說法。先高座上帳。是供養佛物。得
0973c27: 於下坐不。答都不知不犯知不得。
0973c28: 問若人請比丘。讀經及說法。施物得受不。答
0973c29: 有希望心受犯捨墮。若無貪心受不犯。若無
0974a01: 衣受不犯。
0974a02: 問僧中說法高座上得机捉麈塵尾不。答不
0974a03: 病机捉麈尾犯墮。非尾翅者皆得。
0974a04: 問祕經及戒律有犯不。答曰。犯墮。
0974a05: 問師具著俗服得向說法禮不。答得禮不病
0974a06: 不得為說法。
0974a07: 問白衣頭上有帽。得為說法不。答除有病必
0974a08: 須覆頭。餘悉不得。
0974a09: 問經上有塵土草穢得吹去不。答不得。
0974a10: 問比丘得書經取物不。答不得。取犯捨墮。
0974a11: 問經上食食犯何事。答若有慢意故為犯決
0974a12: 斷。不慢意犯墮。
0974a13: 問戒律不。用流落得燒不。答不得。不知有罪。
0974a14: 燒犯墮。若知燒有罪。故燒犯決斷。與方便破
0974a15: 僧同。亦如燒父母。
0974a16: 問結界法品第四
0974a17: 問結界法云何。答結界法。若山澤無人處隨
0974a18: 意遠近。若在城邑聚落不得遠結。亦不得夜
0974a19: 結。結時要須比丘在四角頭立。不得使外人
0974a20: 入。外人入則界不成。先結界場。僧家白衣奴
0974a21: 子。盡著界場上。然後規度四方。結界時除四
0974a22: 處。一者聚落。二者聚落外俗人田地常作事
0974a23: 處。三者若阿練若獨處山澤。恐說戒羯磨時。
0974a24: 有種種事難不得來。白眾求別結小界。眾若
0974a25: 聽可。彼無五人眾。當遣僧與結別界。此謂阿
0974a26: 練若坐處。四者受戒場。先結界不均。除結界
0974a27: 場。除是結界。以是其事。或先結大界。後結
0974a28: 戒場。於中受戒。如卑公所云。恐無所獲。然
0974a29: 云不知同於未制賴通。此路可有僥倖。其人
0974b01: 云。若有病比丘。不能得往僧中。求索別一屋
0974b02: 中結界。僧亦應聽。先解大界與結別界。結別
0974b03: 界訖然後還結大界。一切比丘夜不持衣不
0974b04: 得入中。有一住處有界。一比丘亦可打揵椎
0974b05: 廣說戒先。向四方僧懺悔。然後說亦可三語。
0974b06: 三語者。謂三說。
0974b07: 問結界得通佛地結不。答不得於中受戒。若
0974b08: 先不知法已受得戒。師僧若知故違有罪。問
0974b09: 行舟船上得結界不。答得。若有沙彌白衣。驅
0974b10: 著岸上。然後結界。若不驅出。當障隔著一處。
0974b11: 然後結界。結界後比丘夜不持衣不得入水
0974b12: 中。
0974b13: 問大僧盡行。唯有沙彌在界。為得不。答但有
0974b14: 一清信士。界便不壞。況復沙彌。盡無一宿界
0974b15: 壞。若僧盡去不還。亦不須解。
0974b16: 問賊來界裏殺比丘界壞不。答不壞。
0974b17: 問一二三四人行道。或在白衣家。得結界不。
0974b18: 答不得。五人以上得結界。
0974b19: 問結界得通流水池水結不。答一切停水盡
0974b20: 得。分流不得。以不知齊畔故。
0974b21: 問結界後不打揵椎界壞不。答不壞。
0974b22: 問結界得通王路結不。答得。當結界時遣人。
0974b23: 兩頭斷行人。然後得結。
0974b24: 問無主地可結界不。答得。便如單越法。
0974b25: 問先結界後有大水。或掘坑長十五步。或復
0974b26: 於中行欲。此界壞不。答盡不壞。其人云。假使
0974b27: 有掘大坑深廣一由旬。界猶不壞。況小小坑
0974b28: 耶。
0974b29: 問比丘得尼界裏宿不。答得。亦不得失衣。但
0974c01: 不得入其房內耳。
0974c02: 問僧結界竟。後來僧共住。不持衣失衣不。答
0974c03: 不失。當結界時以通三世僧故。
0974c04: 問僧不盡集得結界不。答若有事囑授得。無
0974c05: 事不得。
0974c06: 問一結界得經幾時。答不限年數。若施主更
0974c07: 增地。乃更結耳。
0974c08: 問先僧結界不解而去。後來僧得於中結界
0974c09: 不。答不得。
0974c10: 問結戒場時。要須集一切僧。為隨意多少。答
0974c11: 五人以上得。以無大界故。眾不集無犯。
0974c12: 問結戒場要須至場上。亦得遙結耶。答要須
0974c13: 至場上。乃得結耳。
0974c14: 問二眾結界得互相叉結不。答不得相叉。得
0974c15: 共通結耳。
0974c16: 問一界裏得鳴二揵椎不。答得。但不得二處
0974c17: 說戒及以羯磨種種僧事。唯得燒香飲食而
0974c18: 已。
0974c19: 問大僧得與尼通結界不。答得。
0974c20: 問歲坐事品第五
0974c21: 問夏坐幾日得結坐。答從四月十六日。盡五
0974c22: 月十五日。日日可結。此謂坐初有事難不得
0974c23: 結。或五四三日。乃至一月盡。不失前坐。此名
0974c24: 三十日結坐一日受歲。後坐人唯得一日結
0974c25: 坐。過七月十五日。有事難日日可受歲。盡八
0974c26: 月十五日。此名一日結坐三十日受歲。
0974c27: 問結坐受七日法。為坐初受。為行時受。答若
0974c28: 坐初受者好。臨行時受亦得。夫受七日法。行
0974c29: 不滿七日還。後行不復更受。計滿七日。乃復
0975a01: 更受。若慮忘亦可日受。
0975a02: 問夏坐中。不受床座房舍十二物。得坐不。答
0975a03: 不須受。
0975a04: 問夏中若三寶事。若疾病種種事難。得移坐
0975a05: 不。答得。坐初當白眾眾中受三十九日法。三
0975a06: 十九日法已有一事便出界三十九日。三十
0975a07: 九日滿得還好。若不得還。亦可於彼處受歲
0975a08: 無犯。若坐初不受臨行時受亦得。若坐已滿
0975a09: 三十九日者。有事便出界。不須復受。若事不
0975a10: 得還亦可於彼處受歲。
0975a11: 問結坐而不坐得歲不。答若先不知坐法受
0975a12: 歲得。若知故違不得。
0975a13: 問都不結不坐受歲得不。答若先不知有結。
0975a14: 不知有坐法。受臘得。知便應向眾僧懺悔。若
0975a15: 先知法。故違不得。
0975a16: 問不結而坐得歲不。答同上事。
0975a17: 問夏坐中得入流水池水浴不。答界內盡得。
0975a18: 若受七日行過水亦得。
0975a19: 問夏坐中犯決斷不悔。受歲得不。答雖有罪
0975a20: 得歲。所以爾者。是比丘故。
0975a21: 問受歲不和合得歲不。答要先懺悔然後受
0975a22: 歲。若其人不悔擯出得受。若不肯出眾當三
0975a23: 諫。過三諫不受犯決斷。過四諫犯重。若力能
0975a24: 驅。逼出界好。若其不出。當牢閉著一房中。
0975a25: 然後受歲無苦。以其非復比丘故。若惡人多
0975a26: 眾所不擯當避出界。若共受歲不得歲。
0975a27: 問夏坐中得捉扇拂不。答一切毛尾總翅不
0975a28: 得捉。葦竹扇得捉。
0975a29: 問夏坐中得為亡師造福不。答得。但不得手
0975b01: 自造事耳。
0975b02: 問後坐人。得七月十五日受歲起去不。答不
0975b03: 得。若先不知已受歲得。若知法故違不得。若
0975b04: 已和合。僧就受籌而已。若後坐人受歲時。前
0975b05: 坐人亦爾。
0975b06: 問二人同臘。小者前坐。大者後坐。前坐者已
0975b07: 受歲。後坐者未受。於一月中何者應大。答先
0975b08: 大者故大。計本日故。
0975b09: 問夏中不受七日法。暫小小出界故得坐不。
0975b10: 答懺悔得。
0975b11: 問夏中一因緣得三受七日不。答言得。
0975b12: 問夏中不坐人。或十或五。欲來寄住共受歲。
0975b13: 得共住共受歲不。答若及後坐當結。若不及
0975b14: 後坐不得。此人若全不知有坐法得容。若知
0975b15: 有故違不得。
0975b16: 問不結坐或不受七日。已受臘得夏不。答不
0975b17: 知法。已受。得臘。不得夏。若已夏。僧一諫還
0975b18: 取好。過三諫不取。犯戾語決斷懺。還取得。當
0975b19: 取時白眾然可乃得。
0975b20: 問比丘不受歲犯何事。答若一比丘不受歲。
0975b21: 眾諫使受。一諫至三受好。若過三不受犯決
0975b22: 斷。過四不受非沙門。以不肯受法故。
0975b23: 問夏坐新受戒人。日中後結坐得歲不。答得。
0975b24: 唯後夜不得。
0975b25: 問夏坐中忘不受七日。一出行得坐不。答憶
0975b26: 即悔得。一坐中不得過三悔。過三悔不得歲。
0975b27: 問受歲時。若天雨得屋下受歲不。答得。
0975b28: 問規至某方結坐。有礙不達。得進得遙結坐
0975b29: 不。答不得。正可到彼結後坐。若道路有僧住
0975c01: 處。便應就坐結。二三日治房室。然後受三十
0975c02: 九日得去。若無僧住處。五人以上共結界坐。
0975c03: 然後留一二人守界。滿三十九日乃得去。若
0975c04: 後人不滿三十九日去者。前去人不知不失
0975c05: 坐。後人失。
0975c06: 問一人至。四人得白衣家結坐不。答不得。五
0975c07: 人以上得結。
0975c08: 問一人靜處得結坐不。答先有結界二人以
0975c09: 上得。一人不得。無人共受坐故。無界盡不得。
0975c10: 若欲別坐。當更請僧結界坐然後得。
0975c11: 問比丘夏坐中。受他淨施。及受他寄物。或經
0975c12: 十日至三月。得爾不。答作不貪意受。不限時
0975c13: 節。
0975c14: 問夏坐中界內作有為事。得應坐不。答福事
0975c15: 得指授。餘不得。
0975c16: 問受夏坐文云房舍破當補治。為謂始坐坐
0975c17: 訖時耶。答三月中破即治。
0975c18: 問受歲時尼來界內求索受歲。應與受歲不。
0975c19: 答二尼已上得。一不得所以爾者。以尼獨行
0975c20: 出界故犯重故。
0975c21: 問度人事品第六
0975c22: 問一人得度沙彌不。答二人乃得。
0975c23: 問度沙彌得遙請和上不。答不得。
0975c24: 問未滿五臘度人犯何事。其弟子為得戒不。
0975c25: 答若知非法而度犯墮。過三諫不止犯決斷。
0975c26: 若弟子不知是非法得戒。若知不得。
0975c27: 問比丘都不誦戒。又不知種種僧事而多度
0975c28: 人。或作三師有所犯不。答此人尚不應食人
0975c29: 信施況復度人。
0976a01: 問若人父母王法不聽。比丘盜將人去度。犯
0976a02: 何事。答犯重。若官人走奴投比丘為道。比丘
0976a03: 若知而安止。未度尚犯重。
0976a04: 問若兒先出家。父母後出家。來投其兒。兒得
0976a05: 度不。答得。
0976a06: 問犯戒比丘得度人不。答犯重者。無復度人
0976a07: 之理。若犯決斷事。同上未滿五臘者。若犯餘
0976a08: 輕戒。法要須懺悔。然後得度。
0976a09: 問白衣投一比丘欲出家。比丘即受。更為請
0976a10: 和上戒師。所投比丘故是師非。答非師若後
0976a11: 從受法者。可為法師。若依隨者。可為依止
0976a12: 師。
0976a13: 問比丘多度弟子。或作三師。都不教誡。犯何
0976a14: 事。答犯墮。昔迦葉佛時有一比丘。度弟子不
0976a15: 教誡。弟子多作非法。命終生龍中。龍法七日
0976a16: 一受對時火。燒其身肉盡骨在。尋復還復。復
0976a17: 則復燒。不能堪苦。便自思惟。我宿何罪致苦
0976a18: 如此耶。便觀宿命。自見本作沙門不持禁戒。
0976a19: 師亦不教。便作毒念。恚其本師。念欲傷害。會
0976a20: 後其師與五百人乘船渡海。龍便出水捉船。
0976a21: 眾人即問。汝為是誰。答我是龍。問汝何以捉
0976a22: 船。答汝若下此比丘放汝使去。問此比丘何
0976a23: 豫汝事。都不索餘人獨索此比丘者何。龍曰。
0976a24: 此比丘本是我師。不教誡我。使我今日受如
0976a25: 此苦痛。是以索之。眾人事不得止。便欲捉此
0976a26: 比丘下著水中。比丘曰。我自入水不須見捉。
0976a27: 即便投水喪滅身命。生諸苦處受罪無量。以
0976a28: 此驗之度人事大不可不教誡。
0976a29: 問受戒事品第七
0976b01: 問沙彌犯十戒。或一二三不悔。受大戒得不。
0976b02: 答若憶而不懺不得。都不憶。又不知法已受
0976b03: 得。夫受戒法師應問沙彌。汝犯戒不。若言犯
0976b04: 即應教懺。若本師不問壇上師應問若都不
0976b05: 問師犯墮。
0976b06: 問已受大戒。得悔沙彌時所犯不。答得悔悔
0976b07: 法同沙彌時悔法。
0976b08: 問沙彌壇上欲受大戒或著俗服。著履屣。
0976b09: 或衣不具假借。當時為得戒不。答唯俗服。
0976b10: 師不問不得。其除盡得。師僧犯墮。
0976b11: 問若有比丘不捨戒。或作沙彌。或即大道人。
0976b12: 而更受戒為得戒不答不得。
0976b13: 問若不得戒。前所受戒故在不。答在。
0976b14: 問後師故是師不。答非。
0976b15: 問多人受戒。而并請一人為師。可得十人五
0976b16: 人一時受戒不。答無此理。
0976b17: 問沙彌受大戒。請一比丘為大戒師。而此比
0976b18: 丘不知羯磨及受戒法更轉請一人與受戒。
0976b19: 以何當為師。答與受戒者是師。無戒法與者
0976b20: 非師。
0976b21: 問壇上師僧或著俗服。或犯戒。受戒者得戒
0976b22: 不。答若受戒人知是非法不得。不知便得。
0976b23: 問受戒。時眾僧不和。或相打罵為得戒不。答
0976b24: 若壇上僧和得。不和不得。
0976b25: 問受戒為有時節不。答唯後夜不得。初夜中
0976b26: 夜無燈燭亦不得。要須相形色乃得。
0976b27: 問受戒時。或值天雨更移戒場。屋下受戒得
0976b28: 戒不。答不得。若欲移戒場。當先解大界更結
0976b29: 戒場。乃得受戒。不爾者不得。
0976c01: 問受戒時。或有事難不得究竟。是大比丘非。
0976c02: 答但三羯磨訖便是。
0976c03: 問受戒盡十三事。後諸戒師和上不續教誡。
0976c04: 得具戒不。答若師不教誡經十五日。說戒時
0976c05: 專心聽受。便得具足。
0976c06: 問受戒時三衣不具。有持衣。或染不染。或
0976c07: 裁不裁。得當衣不。答盡不得。
0976c08: 問受戒時眾僧難得限齊。幾僧得受大戒。答
0976c09: 除三師五人以上得。
0976c10: 問沙彌。曾詐稱為大道人。受大比丘禮。後得
0976c11: 受大戒不。答不得。
0976c12: 問沙彌辭師行。事難不得還。輒於彼處請依
0976c13: 止師受戒。得戒不。答得戒。
0976c14: 問若比丘誘他沙彌。將至異眾與受大戒。犯
0976c15: 何事。彼眾知應聽不。答若其師有非法事。沙
0976c16: 彌及將去者。無罪。若無非法將去者。犯重。壇
0976c17: 上師僧犯墮。昔有長老比丘。唯有一沙彌瞻
0976c18: 視。有一比丘。輒誘將沙彌去。此長老比丘無
0976c19: 人看視。不久命終。因此制戒。不得誘他沙彌。
0976c20: 誘他沙彌犯重。若有比丘見他沙彌瞻視老
0976c21: 病人。教使捨去。此比丘亦犯重。
0976c22: 問受施事品第八
0976c23: 問比丘受檀越請。四事供養所受物。得以施
0976c24: 人不。答得。
0976c25: 問已受四事長請。小小緣事出行。得食外食
0976c26: 服外藥不。答施主聽得。
0976c27: 問他人欲施比丘物先問比丘有無。比丘實
0976c28: 自有。以貪心欺彼言無。他即施物。犯何事。答
0976c29: 貪取犯捨墮。妄語犯墮。
0977a01: 問若眾僧食。偏與上座。上座得食不。答上坐
0977a02: 貪心犯墮。
0977a03: 問比丘不病稱有患苦。求索好食。既得食之
0977a04: 犯何事。答犯重。
0977a05: 問不著三衣受食犯何事。答犯墮。問檀越適
0977a06: 請二三人。須眾唱不。答須唱。
0977a07: 問大比丘羯磨分物時。尼來界內。應得分不。
0977a08: 答應得。
0977a09: 問有人寄物施一處僧。物至後更有一比丘
0977a10: 來。分時在坐。應得分不。答打揵椎應得。不打
0977a11: 不得。
0977a12: 問比丘行道中。婦人施物得受不。答是親里
0977a13: 若相識得取。
0977a14: 問比丘行道中。比丘尼施物得取不。答施眾
0977a15: 得取。非眾不得犯墮。
0977a16: 問供僧齋米。僧去。齋主得用供後僧。後人得
0977a17: 食不。答打揵椎得食。若不打揵椎食一飽犯
0977a18: 棄。
0977a19: 問四月八日嚫物。七月十五日本僧已去。寺
0977a20: 主取與後僧。後僧分取者犯何事。答打揵椎
0977a21: 現僧共分無罪。若不打揵椎分者犯盜。
0977a22: 問白衣有餘嚫物。本道人去。與後人。後人得
0977a23: 取不。答應問主人本道人當來不。若言永不
0977a24: 來。便願取。若言或來不得取。活取犯捨墮。
0977a25: 知死取犯棄。是僧物故。
0977a26: 問比丘治生得物施比丘衣食。得衣食不。答
0977a27: 取衣犯捨墮。若窮厄無食處。彼使白衣作可
0977a28: 食。治生道人若白眾言。此物非我物。是使人
0977a29: 物。若爾可食。若主不白眾食犯墮。二三人亦
0977b01: 可白。若道人施使人。使人言。是我物此可
0977b02: 食。
0977b03: 問比丘得出物不。答不得犯捨墮。
0977b04: 問長受百日請中間得受他一食二食不。答
0977b05: 施主聽得。不聽不得。
0977b06: 問乞食長得與人不。答先無貪心取。長得施
0977b07: 眾生。若無眾生舉著樹頭。有眾生噉好。若無
0977b08: 眾生。明日還自受水取食。不得棄之。以信施
0977b09: 至重故。所以還得自取者。以更無主故如
0977b10: 單越取食法。
0977b11: 問比丘食。或舍一口飯吐之取一揣飯棄之。
0977b12: 犯事不。答犯墮。
0977b13: 問主人慇懃得長受請不。答若其處得行道。
0977b14: 無眾難無乏短得往。
0977b15: 問主人請食。得遣人代不。答若主人意無在
0977b16: 得。若主人慊代去者犯墮。
0977b17: 問鬼子母食可食不。答願然後可食。
0977b18: 問主人施比丘牛馬奴供食。直得取不。答得
0977b19: 取用。不得賣唯。一切凶器仗皆不得受。
0977b20: 問人自出物供齋。齋竟去。餘物後僧來得食
0977b21: 不。答打揵椎得食不。打椎犯盜。
0977b22: 問比丘共槃食他分犯何事。答若問聽無罪。
0977b23: 不聽食取犯墮。若不問亦犯墮。所以不犯盜
0977b24: 者。以共仰手受故。
0977b25: 問比丘乞前人問是好。比丘非答。是得物犯
0977b26: 何事。答實好言好犯墮。不好言好犯棄。
0977b27: 問比丘一切長物。施人言。我後須還自取。得
0977b28: 爾不。答得與可信者。然後更語一人。我物施
0977b29: 與某比丘。若取還語不得輒取。
0977c01: 問疾病事品第九
0977c02: 問比丘病時得離食不。答重病得。小小輕
0977c03: 者皆不得。
0977c04: 問比丘疾病。三衣不持犯何事。答大困無所
0977c05: 識知得。有覺知不得。
0977c06: 問看病人不語病者。私用錢與他病人。作衣
0977c07: 食湯藥。犯何事。答若用五錢犯棄。若後語病
0977c08: 者。病者歡喜不犯。若病者瞋慊。不償亦犯棄。
0977c09: 問為病故主人日供一百錢。五十便足。餘者
0977c10: 得與餘病人作食藥不。答病者自與便得。
0977c11: 問病比丘無人看比丘得與作食不。答山澤
0977c12: 無人處日中不得往還得作。七日先淨薪米
0977c13: 受取得作。
0977c14: 問病人須酒一二升下藥可與不。答若師言
0977c15: 必差。聽和藥服不得空服。
0977c16: 問比丘病得服氣不。答不得。以同外道故。
0977c17: 問比丘腫病得使人唾吮不。答不得。
0977c18: 問比丘病困。或闕衣施眾。或賣用作福犯
0977c19: 何事。答若更得弊故即受得。無者犯捨墮。
0977c20: 問比丘死亡事品第十
0977c21: 問亡比丘物。都不打揵椎不羯磨而分。犯何
0977c22: 事。答界裏十人以上。盡得打揵椎而羯磨。若
0977c23: 不打揵椎而羯磨。若打揵椎而不羯磨盡犯
0977c24: 棄。所以爾者一切亡比丘物盡屬四方僧故。
0977c25: 不得輒分。若界外五人以上。得羯磨分。不須
0977c26: 打揵椎。以無界故。四人以下不得羯磨分。若
0977c27: 分犯棄。當齎詣僧中。若自取齎去至異眾。初
0977c28: 入界不犯。出則犯棄。如是復至餘眾。一出界
0977c29: 一犯棄。弟子持師物去亦爾。
0978a01: 問比丘亡。弟子不持師物與眾。輒自分處供
0978a02: 養僧。僧可食不。答其弟子先知法者有罪。僧
0978a03: 不打揵椎不羯磨。而食犯捨墮。
0978a04: 問若師亡。僧羯磨分物。弟子應得分不。答應
0978a05: 得。即是僧故。
0978a06: 問若師亡更無餘僧。唯有弟子。或五或十。得
0978a07: 羯磨分物不。答得分。即是僧故得分。要打揵
0978a08: 椎羯磨。不爾不得。
0978a09: 問病者無常。供病餘物。得與餘病者不。答此
0978a10: 是僧物。不得輒餘。直五錢犯棄。
0978a11: 問師徒父母兄弟死得哭不。答不得。一舉聲
0978a12: 犯墮。正可小小泣淚而已。
0978a13: 問或比丘死時在。羯磨時不在。或死時不在。
0978a14: 羯磨時在。各應得分不。答及羯磨盡得。死時
0978a15: 在。羯磨時不在。不得。
0978a16: 問比丘死。後人與買棺木衣服。葬埋與者犯
0978a17: 何事。答白僧。僧與泥洹僧僧祇支自覆。自餘
0978a18: 盡入僧物。一切不得埋。埋滿五錢犯棄。若
0978a19: 弟子私物得。若亡者不知法。以自分處與者
0978a20: 無罪。
0978a21: 問父母諸親死。比丘得與辦衣棺木埋不。答
0978a22: 都不得。若父母亡者。若病無人供養。得與
0978a23: 乞食與半。若自能小小紡績綜事不得與食。
0978a24: 與食犯墮。與衣犯捨墮。況復棺木葬埋耶。
0978a25: 問病者無常。衣先與看病者竟不羯磨。看
0978a26: 病者賣為飯僧。僧得食不。答眾未羯磨食眾
0978a27: 犯捨墮。若看病者不知法已作羯磨得食。若
0978a28: 未作眾當語法。
0978a29: 問比丘借人物。前人死。得還自取不。答一切
0978b01: 不得。還自取犯突吉羅。白眾。眾還得取。若眾
0978b02: 不與犯墮。
0978b03: 問比丘得為亡師起塔不。答自物得用。師物
0978b04: 作不得。
0978b05: 問比丘得向師塚作禮不。答得。難曰。生是我
0978b06: 師。已死尚非比丘。唯枯骨而已。何由向禮耶。
0978b07: 答佛在世應供養恭敬。般泥洹後亦是枯骨
0978b08: 而已。何以故供養耶。師生以法益人。死後敬
0978b09: 禮有何過也。
0978b10: 問分物時羯磨已訖。更有僧來。應得分不。答
0978b11: 若三羯磨訖不與無咎。若及後一羯磨者。猶
0978b12: 故得分。
0978b13: 次問三衣事品第十一
0978b14: 問三衣浣要須捨不。答須捨若不捨犯墮。當
0978b15: 施人人還乃得更受。
0978b16: 問三衣盡得徐成不。答大衣得。中衣小衣不
0978b17: 得。
0978b18: 問小衣得著燒香上講不。答無中衣得。若不
0978b19: 近身淨潔亦得。
0978b20: 問浣衣出帛得用米不。答不得犯墮。
0978b21: 問三衣應施裏不。答裏施不施皆得。
0978b22: 問大衣得著上講亦得禮拜不。答無中衣得。
0978b23: 問三衣得用生絹作不。答一切絹衣不見身
0978b24: 者得著。
0978b25: 問比丘瞋忿自壞衣錫杖犯何事。答瞋惱
0978b26: 自壞三衣犯捨墮。壞錫杖犯墮。壞他物計
0978b27: 錢犯事。
0978b28: 問三衣得借人不。答不得。出界經宿。若同界
0978b29: 內不限日數。
0978c01: 問入聚落中不著大衣犯何事。答著肩上去
0978c02: 不犯。若僧使或為病人。不持去皆不犯。
0978c03: 問三衣破補便得受。須復施他人耶。答破容
0978c04: 子便應施人。人還乃得補受。若先補後
0978c05: 施人亦得。
0978c06: 問事品第十二
0978c07: 問云何失。答若緣缺若穿穴若破裂若油
0978c08: 不捨。盡是失。緣缺穿穴不可復持。裂者綴。已
0978c09: 施人。人還更受。油不捨亦爾若棄出界經宿
0978c10: 不失。
0978c11: 問得覆著壁上不。答若巾裹得令淨處若
0978c12: 囊盛懸壁。好不得覆著壁上。六群比丘覆
0978c13: 壁上墮地即破。佛因此制戒。自今以後不得
0978c14: 覆壁上。覆壁上者犯墮。墮地破犯捨墮。
0978c15: 問早起得用食。不用有何咎耶。一切食皆
0978c16: 應用。若一日都不用犯墮。
0978c17: 問比丘食飯欲盡得側刮取飯不。答得。
0978c18: 問食飯已訖更敢餘果。手得離不。答得。若
0978c19: 食未訖亦得暫離。
0978c20: 問比丘食要當擎。亦得放地耶。答要當擎。
0978c21: 若有必緣放他無犯。
0978c22: 問比丘以器盛飯。停著中。得了用食不。
0978c23: 答不得犯墮。
0978c24: 問得借人不。答得除自食。
0978c25: 問得炊作食不。答不捨炊捨墮。
0978c26: 問雜事品第十三
0978c27: 問比丘。或被劫盜物。未出界主見本物。不知
0978c28: 誰盜得取不。答得取。即同九十事中寶相似
0978c29: 者。當先作念。若有人認者不得取。無認者。白
0979a01: 眾得取。若無眾作界內物取。不以為己物故
0979a02: 取。
0979a03: 問眾僧打揵椎食。而限外人不與食犯何事。
0979a04: 答便是失利得突吉羅。
0979a05: 問先比丘教化作百人齋。長一人至十人應
0979a06: 受。不教化比丘有犯不。答若打揵椎食應受
0979a07: 教化者無犯。所以者何。打揵椎請僧僧多何
0979a08: 過。夫打揵椎法要作意請四方僧。僧來若多
0979a09: 若少。一切分財飲食無咎。
0979a10: 問比丘教化白衣供養眾僧。若有外人來乞
0979a11: 索。得與一升五升不。答不得。若知非法故。私
0979a12: 與滿五錢犯棄。若白眾眾聽得。
0979a13: 問主人供養僧。長請一日百錢。用五十自供。
0979a14: 殘者得餘用不。答打揵椎得。若無衣不打
0979a15: 揵椎。眾和合得減用。若自損施客僧最善。
0979a16: 問主人請比丘。十日供十日食。殘用作五三
0979a17: 日好食犯何事。答不犯。但不得更索。索犯墮。
0979a18: 若不滿十日去亦犯捨墮。
0979a19: 問主人請比丘供十日食。自裁作一月食得
0979a20: 不。答打揵椎得。若不打揵椎。僧有出去者。
0979a21: 若不施後人食。後人食己分盡食他分。一飽
0979a22: 犯棄。不飽犯墮。
0979a23: 問父母兄弟破壞得乞物贖不。答得。但不得
0979a24: 自稱己。須乞稱為父母兄弟得。若用訖長者
0979a25: 不得自入。還屬所贖人。若自用其所親不慊
0979a26: 者犯捨墮。若慊不償犯棄。
0979a27: 問得酤酒家乞食乞財不。無事得空語不。答
0979a28: 酤酒門一切不得入。若入者犯墮。若更有餘
0979a29: 門得入。若請比丘會當問。能受一日戒不。答
0979b01: 言能。與受戒得往。若不能受戒但能一日不
0979b02: 酤酒得往。屠家亦爾。
0979b03: 問勸人飲酒犯何事。答強勸不飲突吉羅。若
0979b04: 飲犯墮。
0979b05: 問比丘寄白衣物。此人過期不還。與餘比丘
0979b06: 得取不。答不得取。若活是有主物。若死是
0979b07: 僧物。
0979b08: 問比丘夜得把火行不。答冬得。夏燈燭亦得。
0979b09: 若把火犯墮。
0979b10: 問本物直一匹。因行至他方賣得五三匹可
0979b11: 取不。答不得犯捨墮。
0979b12: 問一切戲取物及與犯何事。答盡犯捨墮。若
0979b13: 不與強奪犯棄。
0979b14: 問比丘食得食不。答不得。知而食犯墮。前
0979b15: 食人亦犯墮。若不即懺其罪日增。昔有一
0979b16: 執事比丘。恒知處。當僧家飲食。常手柱器言。
0979b17: 取是用是。日日常爾而不懺命終後墮餓鬼
0979b18: 中。有一無著。於夜上廁。聞呻喚聲。問汝是誰
0979b19: 答我是餓鬼。問本作何行墮餓鬼中。答於此
0979b20: 寺中為僧執事。問汝本精進何由墮餓鬼中。
0979b21: 答持不淨飲食與眾僧故。
0979b22: 問云何不淨。答眾僧有種種器物。見以指柱
0979b23: 器。教使取是用是物。犯墮。三說戒不悔。轉增
0979b24: 乃至重。以是故墮餓鬼中。兩手擘胸。裂皮破
0979b25: 肉吹。問何以擘胸。答蟲噉身痛故。問何
0979b26: 以吹。答以口中有蟲故。
0979b27: 問何以呻喚。答餓極欲死故。問欲食何物。答
0979b28: 意欲食糞而不能得。問何故不得。答以諸餓
0979b29: 鬼多見推排不能前。無著言。我知奈何。鬼言。
0979c01: 願眾僧見為願。答可爾。無著即還向眾說。
0979c02: 彼人墮餓鬼。眾僧問。本行精進何故墮餓鬼
0979c03: 中。答云本以不淨飲食與僧而不悔故。願眾
0979c04: 僧與彼願即為願。便得食糞不復呻喚。
0979c05: 以是證故知大比丘。不得以手自造飲食及
0979c06: 柱觸僧器物。若非僧器。若受得行與僧無犯。
0979c07: 問師命弟子販賣作諸非法。得遠離師不。答
0979c08: 得違捨去。弟子有四因緣應住。一者與法
0979c09: 與食。不與衣應住。二者與法與衣。不與
0979c10: 食應住。三者與法與衣與食應住。四者與
0979c11: 法不與衣。不與食應住。若師都不與法不
0979c12: 與衣食法應去。
0979c13: 問夫淨何者須淨。淨有幾事。答果菜須刀手
0979c14: 火淨。唯穀米須火淨。果已淨食子無苦。
0979c15: 問禮拜得著靴履鞋不。答淨潔者得。
0979c16: 問比丘畜奴牛驢馬犯何事。答犯捨墮。不悔
0979c17: 轉增如上。
0979c18: 問比丘教他販賣犯何事。答犯捨墮。
0979c19: 問畫作幡華賣得物犯何事。答犯捨墮。
0979c20: 問白衣投比丘為道未度得。食僧食不。答白
0979c21: 僧得。不白犯墮。
0979c22: 問比丘為僧乞食在道路。己身得食眾僧食
0979c23: 不。答若去時先白僧。僧聽得。若去時不白。還
0979c24: 白聽亦得。若不聽還償。若不償計錢直犯重。
0979c25: 問若他人持食具寄屋中經宿有犯不。答不
0979c26: 犯。
0979c27: 問續明油一升二升得著自房中不。答得。
0979c28: 問藥酒得著自房中不。答病得七日。
0979c29: 問都不用楊枝有犯不。答犯墮。
0980a01: 問未曉得楊枝不。答明星出後得用犯墮。
0980a02: 問中食後口得用楊枝不。答得用。若不用純
0980a03: 灰皂莢。計都不用犯墮。過中亦犯墮。中後除
0980a04: 藥。一切草木有形之味。不得入口犯墮。
0980a05: 問若無楊枝。口得用一切餘木不。答盡得。
0980a06: 問貧乏得入市乞不。答中前得。中後不得。亦
0980a07: 不得乞錢。若欲乞錢。當將一白衣沙彌亦得。
0980a08: 問人捉比丘賣得走不。答初時得經主不得。
0980a09: 問比丘戲得物作食請。比丘得食不。答不得
0980a10: 犯墮。
0980a11: 問比丘尼不精進。可勸罷道不。答無此理。
0980a12: 問合藥施人。而不知裁節。服者死。犯事不。答
0980a13: 好心與無犯。惡心與犯重。
0980a14: 問比丘或十臘五臘竟不誦戒。犯何事。答若
0980a15: 不誦或食人信施。日日犯盜。若先不知猶得
0980a16: 懺悔。
0980a17: 問一切鬼神屋可寄宿不。答行路得宿。有觸
0980a18: 擾意住犯墮。
0980a19: 問比丘噉生肉犯何事。答犯墮。
0980a20: 問二男行欲不竟犯何事。答犯決斷。
0980a21: 問二男欲口戲擬便止。犯何事答犯墮。成者
0980a22: 犯決斷。
0980a23: 問床席他人於上行欲。其處可住不。答見處
0980a24: 淨可住。
0980a25: 問已唱僧跋。上坐未食。下坐先食。犯何事。答
0980a26: 聞唱便食不犯。
0980a27: 問比丘不具六物犯何事。答不乞作犯捨墮。
0980a28: 若乞不能得不犯。
0980a29: 問比丘大寒得通衣臥不。答著衣得。
0980b01: 問比丘自稱貴姓及持戒強力乞得犯何事。
0980b02: 答犯捨墮。
0980b03: 問姊妹有腫病。或有痛處。比丘手案此處可
0980b04: 治。犯何事。答若起心犯決斷不起犯墮。
0980b05: 問妹姊無兒息。語比丘。教我方術。比丘即教
0980b06: 犯何事答犯決斷。
0980b07: 問寄比丘物與。人竟不與。犯何事。答自取不
0980b08: 過犯重。著故壞還。計直輕重。
0980b09: 問聚落中都不著衣犯何事。答犯墮。
0980b10: 問比丘噪犯何事。答若聚落眾中一作犯墮。
0980b11: 三諫不休犯決斷。
0980b12: 問聚落中。持弓刀看。犯何事。答先不知法無
0980b13: 犯。知突吉羅。
0980b14: 問比丘騎乘犯何事。答雄者一往犯過。三諫
0980b15: 不止犯決斷。雌者一載犯決斷。問聚落中。比
0980b16: 丘看白衣。犯何事。答犯墮。
0980b17: 問比丘暫捉碁子弄。而戲犯何事。答犯墮。
0980b18: 問聚落中三歲小兒抱嗚鳴口。犯何事。答犯墮。
0980b19: 問聚落中合白衣相撲。犯何事。答犯突吉羅。
0980b20: 問聚落中看白衣合畜生。犯何事。答知非法
0980b21: 故看。犯墮。不知不犯。內起婬心。口有染污
0980b22: 言。犯決斷。
0980b23: 問比丘食不足。得囑未具戒者不。答得唯除
0980b24: 婆羅門。
0980b25: 問山中曠野中。見一無主器物。可取用不。答
0980b26: 得用。要須語王。若王家之人。若語餘人得用。
0980b27: 不得持去。犯捨墮。
0980b28: 問道人作醫得取物不。答若慈心治得作。惡
0980b29: 心不得。無衣前人與得取。若有衣。前人
0980c01: 強與。為福事得取。若人不與。亦不得為福乞
0980c02: 犯捨墮。
0980c03: 問食巾或少多。將菜飯捉墮上。要須浣不。答
0980c04: 不污亦須曰浣。若有沙彌白衣付之曰從受。
0980c05: 不犯。若已付著室中無苦。若不付又不浣。犯
0980c06: 捨墮。
0980c07: 問比丘私房小小出不閉戶有犯不。答犯捨
0980c08: 墮。
0980c09: 問比丘私房內拍手笑。犯何事。答犯捨墮。
0980c10: 問比丘得躑過小水小坑不。答不得。犯墮。昔
0980c11: 有一優婆塞。請一比丘欲與作一領好衣。比
0980c12: 丘即隨去。中道有一小水。比丘便躑度。此優
0980c13: 婆塞便嫌心念。我謂是好比丘。欲與一領好
0980c14: 衣。而更趒躑溝坑。我歸當與半領衣。此是無
0980c15: 著人。即其人念。前行見水復故躑過。賢者復
0980c16: 念。我歸當與一張。前行見水復躑過。賢
0980c17: 者復念。我歸當與一頓食。無著復知其念。前
0980c18: 行見水便舉衣涉渡。賢者問比丘。何以不躑
0980c19: 渡。比丘言。卿前與我一領衣已。一躑過水。正
0980c20: 得半領。復一躑正得一張。復一躑正得
0980c21: 一頓食。我今所不躑者。恐復失食。賢者乃知
0980c22: 是得道人。便向懺悔將歸大供養。以此驗之
0980c23: 知。比丘不得躑過坑水。
0980c24: 問比丘走犯何事。答犯墮。有急事不犯。
0980c25: 問有人出家之後。還來盜本家物。犯何事。答
0980c26: 犯棄。所以爾者。初出家時一切盡捨。非己
0980c27: 物故。
0980c28: 問比丘本在俗時。共父母兄弟藏物。出家後
0980c29: 家人盡死。比丘還自來取物。犯何事答若自
0981a01: 取犯棄。若有所親白衣。可語使取作福應分
0981a02: 半與官。所以爾者。此物無主。應屬官。不得全
0981a03: 取。取犯重。
0981a04: 問師更受戒小弟子。弟子得下臘下戒及在
0981a05: 下行不。若不下得為作禮不。答都無此理。
0981a06: 問比丘行他田地中或有苗或無苗。有事不。
0981a07: 答有苗犯墮急事不犯。無苗盡得。
0981a08: 問大悔人已發露。或五三日。或有難眾僧分
0981a09: 散。罪得決不。答更求眾乃決問王者問比丘
0981a10: 吉凶事。比丘為說。然後供養。犯何事。答若得
0981a11: 食犯墮。得衣犯捨墮。若說征伐得供養犯重。
0981a12: 問比丘有緣事俗田行得不。答得。
0981a13: 問比丘未滿五臘不依止。犯何事。答不依止
0981a14: 師。若飲水食飯日日犯盜。若先不知法。猶得
0981a15: 懺悔。
0981a16: 問若比丘或十臘不誦戒。答同上依止。
0981a17: 問比丘市賣。自譽己物過價。前人信貴買。犯
0981a18: 何事。答犯盜。
0981a19: 問比丘行路。有食無人受。云何得食。答正
0981a20: 得舒一手下向一捉食便止過。犯墮。
0981a21: 問比丘船行水大不得下。得水中便利不。答
0981a22: 得。
0981a23: 問比丘書經竹木上誦訖。拭去犯事不。答犯
0981a24: 墮。
0981a25: 問未滿五臘。得並入誦律不。答不得為可粗
0981a26: 教誡而已。若誦犯墮捨大戒不滅沙彌戒故。
0981a27: 是沙彌非。答非。
0981a28: 問比丘晝眠犯何事。答開戶不得犯墮。
0981a29: 問比丘得倚墮伏地不。答私戶得。眾中不得
0981b01: 犯墮。
0981b02: 問比丘舍內都不著三衣。犯何事。答坐禪誦
0981b03: 經不著。犯墮。
0981b04: 問比丘行道著泥洹僧。得繫不。答大寒得。
0981b05: 問比丘畜漆器。犯何事。答漆木器盡不得用。
0981b06: 用犯墮。
0981b07: 問比丘已食手。或搪飲食污手。更得受食不。
0981b08: 答得。
0981b09: 問比丘至上房中不坐輒坐犯何事。答犯墮。
0981b10: 問比丘旋塔。或比丘尼優婆夷隨後旋。有犯
0981b11: 不。答若有優婆塞不犯。
0981b12: 問比丘生菜已淨。有根得食不。答得。
0981b13: 問弟子遠行寄師物。或師寄弟子。過期不還。
0981b14: 或經年歲。可取用不。答若去時無言不得用。
0981b15: 若知在是有主物。若死是僧物。
0981b16: 問比丘教白衣不祭一切亡人。為是理不。答
0981b17: 非。假使父母不食敬心供養。亦得其福。
0981b18: 問眾中得共師並坐不。答不接得共盤食。
0981b19: 問比丘不寒。三衣禮佛。犯何事。答眾多突吉
0981b20: 羅。
0981b21: 問比丘得手自合藥不。答被淨草得。
0981b22: 問比丘休道意已。著俗服經時向其尊禮拜
0981b23: 之體。然後還來投眾。求服常位。為應聽不。答
0981b24: 若不捨戒者。應聽。
0981b25: 問比丘知其父母兄弟破落屬人。而不購贖。
0981b26: 有罪不。答若為行道不贖無罪。
0981b27: 問若人白僧。稱言聖眾。得然可不。答不得然
0981b28: 可。
0981b29: 問若人持物施僧。言施聖眾。應受不。答若不
0981c01: 言。得分得取。以眾通有俗故。
0981c02: 問行道過水。使人負渡。犯何事。答若不老病。
0981c03: 犯墮。
0981c04: 問眾僧家奴。比丘得小小請使不。答小小取
0981c05: 與得。大事不得。
0981c06: 問比丘養爪甲長。犯何事。答犯墮。
0981c07: 問上坐比丘未浴。下坐於前浴有犯不。答犯
0981c08: 墮。
0981c09: 問比丘器中忽有異物。或復弊故。不知誰許。
0981c10: 可取用不。復可棄不。答與僧不得私用。
0981c11: 問有一住處。多去來僧。所有遺亡。或是新或
0981c12: 是弊衣。永無取用者。可取不。答與眾僧。眾僧
0981c13: 停一月一歲。後得用。若後主來。僧物償。若是
0981c14: 貴珍寶。眾後不能償者。勿用。
0981c15: 問比丘有知舊白衣來造。己得語上坐維那
0981c16: 持僧食與不。答僧先令得。不令不得。
0981c17: 問比丘捨道還俗。後更出家。前師故是師非。
0981c18: 答非是。
0981c19: 問臨壇諸師僧可呼言師不。答無此理。不從
0981c20: 受法者。盡不得為師。
0981c21: 問一切師得呼為和上不。稱為弟子不。答不
0981c22: 得。正可敬重。如俗中之尊。
0981c23: 問三自歸事品第十四
0981c24: 問三自歸趣得人受。復有不應受者不。答除
0981c25: 五逆罪得。
0981c26: 問三自歸斯行何事。答身口意不行邪事。及
0981c27: 不隨邪見師。
0981c28: 問云何犯三歸。答好邪見。隨外道師。
0981c29: 問若犯三自歸云何悔。答向本師悔。若無本
0982a01: 師向餘比丘亦得。
0982a02: 問若不能持得還不。答得。
0982a03: 問若還。還云何答向本師若一比丘言我從
0982a04: 今日以後。不復能歸佛法歸比丘僧。如是三
0982a05: 說。若不滿三。故成就三歸。
0982a06: 問或人受三自歸。乃悔宿命惡逆。為是理非
0982a07: 答無此理。
0982a08: 問三歸正得從一人受。復得從三人。各得受
0982a09: 一歸不。答不得。
0982a10: 問受三歸法要終身。復可得一年半年十日
0982a11: 五日不。答隨意多少。
0982a12: 問若從師受一年半年自歸。曰滿後故是師
0982a13: 非。答一從受法。終身是師。
0982a14: 問三自歸。得但受一二歸不。答不得。
0982a15: 問受三歸現前無師。得逢從文受不。答不得。
0982a16: 問先受三歸犯不悔。過得更受不。答不得。要
0982a17: 當悔。若欲當受。捨先所受若不捨。更受者。不
0982a18: 得。
0982a19: 問五戒事品第十五
0982a20: 問不受三歸。得受五戒不。答不得。
0982a21: 問若受三歸。犯而不悔者。得受五戒不。答不
0982a22: 得。
0982a23: 問受五戒法。可得但受五日十日一年二年
0982a24: 不。答隨意多少。
0982a25: 問犯五戒。不悔得更受不。答不捨不得更受。
0982a26: 不悔亦不得捨。
0982a27: 問五戒盡得悔不。答若殺人。婬其所尊及比
0982a28: 丘尼。盜三尊財。盡不得悔。餘得悔。
0982a29: 問五戒若不能持。得中還不。答得還。若欲都
0982b01: 還五戒者。合三自歸還言。從今日佛非我尊。
0982b02: 我非佛弟子。如是至三。法僧亦爾。若還一二
0982b03: 三四者。但言。我從今日不能復持某戒。如是
0982b04: 至三。若不滿三。戒猶成就。
0982b05: 問五戒可從五師各受一戒不。答得。
0982b06: 問既受五戒偏所重。可但分還一二不。答得。
0982b07: 問五戒可但受一二三不。答得隨意多少。
0982b08: 問比丘犯重戒或犯酒戒得不。答得。
0982b09: 問頗有八戒白衣不。答無。唯有八關齊。
0982b10: 問十戒事品第十六
0982b11: 問不受五戒得受十戒不。答若先三自歸得。
0982b12: 以十戒中即有五戒。亦不復受。
0982b13: 問犯五戒不悔。得受十戒不。答不得。若先不
0982b14: 知悔已。而受不悔不得。
0982b15: 問若師犯重戒。從受十戒得不。答不得。
0982b16: 問若犯重戒。受十戒得不。答不得。
0982b17: 問沙彌犯十戒。盡得悔不。答同上五戒。
0982b18: 問沙彌品第十七
0982b19: 問悔須眾不。答不須眾。但向本師得了。若現
0982b20: 在無師。向餘一比丘亦得。
0982b21: 問沙彌半月一說戒不。答無此理。所以爾者。
0982b22: 以沙彌戒不函俗。人然終已可。說須十五日
0982b23: 一集。
0982b24: 問沙彌犯。戒得還向沙彌悔不。答不得。
0982b25: 問沙彌得著俗服不。答不得。
0982b26: 問師有種種違法事。沙彌得捨更求師不。答
0982b27: 得。
0982b28: 問沙彌叛師。以白衣師綜謂俗。竟不捨戒。或
0982b29: 經年月。還來投師。故是沙彌非。但悔過而已。
0982c01: 不須更受戒。耶答故是沙彌。但向師懺。本不
0982c02: 捨戒不得更受。受亦不得戒。
0982c03: 問沙彌為賊所抄。經歷年月。或轉經主。得逃
0982c04: 不。答轉經主不得。
0982c05: 問沙彌犯禁。師僧已擯。謝得更出定不。答若
0982c06: 不捨戒。故是沙彌可懺而已。
0982c07: 問白衣時。從沙彌受五戒。然後出家受大戒。
0982c08: 本師故是沙彌。得呼為師不。答得呼為師。但
0982c09: 不得為禮。沙彌應作禮。白衣時從尼受五戒。
0982c10: 然後出家亦爾。
0982c11: 問比丘貪資之物。其罪甚重。昔有一比丘。貪
0982c12: 著一銅鐃。死後作餓鬼。眾分物竟便來其身
0982c13: 絕。大黤黮如純黑雲。諸比丘驚怪。此是何物。
0982c14: 眾中有得道者言。是死比丘貪著鐃故。墮餓
0982c15: 鬼中。今故貪惜來欲索之。諸比丘即以鐃還。
0982c16: 既得便捉。舌舐放地而去。諸比丘還取之。而
0982c17: 絕臭不可近。復使人更鑄作器。猶臭不可用。
0982c18: 以此驗之。知貪為大患。比丘貪著衣服。乃有
0982c19: 自焚之酷。昔有一比丘。喜作衣晝夜染著。得
0982c20: 病困篤。自知當死。便舉頭視衣。內起毒想言。
0982c21: 我死後誰敢著我此服者。不久便命終。作化
0982c22: 生蛇。還來纏衣。眾舁死比丘出燒葬訖。遣人
0982c23: 往取衣物。見蛇纏衣。延咽吐毒。不敢近。即還
0982c24: 白眾具說所見。諸比丘便共往看之。都無敢
0982c25: 近者。有一比丘。得道。便入四等觀毒不中。便
0982c26: 往近之語言。此本是汝衣。今非汝有。何以護
0982c27: 之。便即捨去。不遠入一草。毒火出然草。還自
0982c28: 燒身命終。即入地獄火燒一日之中三過被
0982c29: 燒皆由貪害。
0983a01: 歲坐竟懺悔文第十八
0983a02: 若僧聽多薩阿竭。所受歲坐比丘應爾。我從
0983a03: 歲始至今歲竟。六月中多所違失。違失者戒
0983a04: 事。除二鼻貳事。餘不除是。世尊集和僧所教。
0983a05: 。今我是思念。共諸君發露陳說。所違失事。
0983a06: 君各忍受。我若九十日。無世尊定。無世尊智。
0983a07: 無世尊戒故多犯。無世尊智。無世尊戒故犯。
0983a08: 無世尊戒故犯。無世尊智故。多失教事。無世
0983a09: 尊定故。多犯亂意。或念欲法。不行欲事。或念
0983a10: 盜法不行盜事。或念殺法不行殺事。或念欺
0983a11: 法不行欺事。或念僧伽婆尸沙法。不行僧伽
0983a12: 婆尸沙事。
0983a13: 此九十日中所犯事通威儀。
0983a14: 問白衣欲出家。比丘即受。更為請師。故是師
0983a15: 非。答非師。若從受法者可為師。若依隨者可
0983a16: 為依止師。
0983a17: 問若有比丘不捨作沙彌。即大道人。而更受
0983a18: 戒為僧不。答得。
0983a19: 問若不得戒。前所受戒故在不。答在。
0983a20: 問後師是非。答非。
0983a21: 問多人受戒。而并請一人為師。可得十人五
0983a22: 人一時受不。答無理。
0983a23: 問沙彌受大戒。請一比丘為大戒師。而此比
0983a24: 丘不知羯磨及受戒法。轉請一人與授。以何
0983a25: 者為師。答與戒者為師。是無法非師。授五戒
0983a26: 比丘唯。得授婆羅門。於餘者尼。授比丘不得。
0983a27: 問中間事問者。犯僧殘。
0983a28: 問一切所有。王者不全施得不。答王者不嫌
0983a29: 便得。
0983b01: 問見人行欲不呵。犯事不。答前人可諫。不諫
0983b02: 犯墮。若不可諫。向一比丘好發露。
0983b03: 問比丘先犯事。更受戒得共住不。答犯重。不
0983b04: 得更受戒。決斷悔過得。更作不悔亦不得。況
0983b05: 得共住。
0983b06: 問有急事。比丘持弓箭上船。可隨去不。答主
0983b07: 犯重。寄載犯捨墮。
0983b08: 問比丘官逼作非法。犯何事。答不得作。
0983b09: 問二男共戲便止。犯何事。答成犯決斷。
0983b10: 問比丘盜聽二男行欲。犯何事。答無欲心。聽
0983b11: 犯墮。有欲心聽身不失犯不失突吉羅。
0983b12: 問比丘病不能得行乘車馬不。答雄者盡得。
0983b13: 雌者無想犯墮。有想犯決斷。不知是雌無罪。
0983b14: 問比丘嫌經不好。賣去更作好者。犯何事。答
0983b15: 賣經如賣父母罪同。
0983b16: 問二男角力。犯何事。答犯墮。
0983b17: 問畜生行欲。比丘驗令全別離。犯何事。答犯
0983b18: 墮。
0983b19: 問著小衣行留大衣得受人施不。答言得。
0983b20: 問比丘夏中得受僧物不。答若施僧物。即應
0983b21: 分不得亭。
0983b22: 問比丘有好知家。結事委任之。更異比丘從
0983b23: 乞得物。犯何事。答觀主人意惡不得。犯捨墮。
0983b24: 知主意好得取。
0983b25: 問鳩雀於人舍內作窠。比丘破。或塞鼠孔。犯
0983b26: 何事。答鳩雀未有子得去。有子不得。鼠穴唯
0983b27: 有一孔不得塞。若有內外孔。得塞內者。
0983b28: 問比丘得與師及同學得作書不。答在他方
0983b29: 情通。異國不得。
0983c01: 問人出家。王法父母不聽。為得戒不。答不
0983c02: 得。
0983c03: 爾時目連。從座而起。白佛言。世尊。快說毘
0983c04: 尼。於如來滅度後。誰能受持如是毘尼。佛告
0983c05: 目連。思學毘尼者。當知是人。能修行如是毘
0983c06: 尼。佛告目連。吾滅度後。若有比丘比丘尼誹
0983c07: 謗如是毘尼者。當知是人是魔朋侶。非吾弟
0983c08: 子。如是人輩。世世學道不成。不出三界。吾今
0983c09: 憐愍諸眾生輩。是時目連。聞佛所說。歡喜奉
0983c10: 行。
0983c11: 佛說目連問戒律中五百輕重事
0983c12: 按文國本有三百六十七問。丹本同此。則
0983c13: 宋本只有二百二十問者。脫之甚矣。今取
0983c14: 二本補之。然亦不滿五百。今疑譯本不足。
0983c15: 或恐題舉大數標為三百。而傳寫者。錯三
0983c16: 為五焉。
