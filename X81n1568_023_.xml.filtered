0286b01: 
0286b02: 
0286b03: 
0286b04: 五燈嚴統卷第二十三
0286b05: 
0286b06: 臨濟宗
0286b07: 南嶽下二十三世
0286b08: 中峰本禪師法嗣
0286b09: 全華府伏龍聖壽千巖元長禪師蕭山董氏子。天資
0286b10: 明敏。經目成誦。年十九薙髮受具。會行丞相府飯僧。
0286b11: 師隨眾入。中峰在座。呼曰。汝日用何如。師曰念佛。峰
0286b12: 曰。佛今何在。師擬議。峰厲聲叱之。師遂跪求法要。峰
0286b13: 授以無字話。師縛茆靈隱山中。三載不沾席。因往
0286b14: 望亭。聞鵲聲有省。亟見峰。具陳悟因。峰復斥之。師憤
0286b15: 歸。夜寂。忽鼠翻食之器。墮地有聲。恍然開悟。復往
0286b16: 質於峰。峰問。趙州何故言無。師曰。鼠食飯。峰曰未
0286b17: 也。師曰。飯器破矣。峰曰。破後如何。師曰。築碎方甕。峰
0286b18: 微笑。住後上堂。僧問。如何是第一句。師曰。有口如啞。
0286b19: 曰如何是第二句。師曰。有眼如盲。曰如何是第三句。
0286b20: 師曰。棒折也未放你在。師乃擲拂子曰。此是老僧第
0286b21: 二句。如何是第一句。便下座。上堂。是法住法位。世間
0286b22: 相常住。山是山。水是水。僧是僧。俗是俗。盡乾坤大地。
0286b23: 無絲毫過患。德山臨濟門下。又且不然。畢竟如何。剛
0286b24: 然愛結死冤家。擉瞎頂門三隻眼。賜法衣上堂。陳年
0286c01: 布裰破毸毸。新製金襴天上來。裹得空無少。山
0286c02: 河朵朵笑顏開。上堂。大眾。佛之一字。吾不喜聞。況說
0286c03: 出許多閑言長語。教壞人家男女。好與三十棒。何故。
0286c04: 蚊虫遭扇打。只為口傷人。久立。上堂。是法非思量分
0286c05: 別之所能解。釋迦老子云。我於三七日。思惟如是事。
0286c06: 喚作不思量得麼。達磨大師云。汝得吾髓。喚作不分
0286c07: 別得麼。咦。相逢盡道休官去。林下何曾見一人。上堂。
0286c08: 江月炤松風吹。面面青山展笑眉。經有經師。論有論
0286c09: 師。莫怪老僧無法說。勞汝諸人立片時。僧問。如何是
0286c10: 祖師西來意。師曰。野馬入牛闌。問如何是和尚家風。
0286c11: 師曰。無力拳頭。問釋迦彌勒猶是他奴。未審他是
0286c12: 阿誰。師曰。糞掃堆頭生苕。曰學人不會。師曰。問取
0286c13: 淨頭。問如何是奪人不奪境。師曰。日炤山河影動搖。
0286c14: 曰如何是奪境不奪人。師曰。背水陣圓增勇健。曰如
0286c15: 何是人境俱奪。師曰。任是鋒刀常坦坦。假饒毒藥也
0286c16: 閒閒。曰如何是人境俱不奪。師曰。野老不知堯舜力。
0286c17: 鼕鼕打鼓祭江神。示眾。召眾曰。還知老僧落處麼。如
0286c18: 釣魚放生。示眾。拈拄杖曰。古佛過去久矣。汝諸人更
0286c19: 要第二杓惡水那。卓一卓。示眾。狂心不息。雖天上亦
0286c20: 不稱意。便成佛亦是頭。狂心一息。便是佛也不要
0286c21: 做。更說什麼天堂地獄。汝諸人還息麼。示眾。今朝臘
0286c22: 月二十五。雲門一曲曾無譜。爭似無明調轉高。等閒
0286c23: 唱出千山舞。大地為琴。空為鼓。拍拍相隨。聲聲相
0286c24: 助。汝諸人須聽取。白雪陽春何足數。箇中端的孰知
0287a01: 音。寥寥永夜松風度。眾看經次。師舉起經曰。這是甚
0287a02: 麼經。眾無對。師代曰。序品第一。良久曰。會麼。向下文
0287a03: 長。因俗官見兒。問曰。兒喫肉否。師曰。不喫肉。只
0287a04: 喫老鼠。曰善知識如何容得他。師曰。教官人莫來不
0287a05: 得。至正丁酉六月十四日示微疾。會眾書偈曰。平生
0287a06: 饒舌。今日敗闕。一句轟天。正法眼滅。遂投筆而逝。弟
0287a07: 子等。用陶器函。奉蛻質。瘞于青松庵。賜諡佛慧圓
0287a08: 鑒禪師。
0287a09: 蘇州師子林天如惟則禪師吉安永安譚氏子。示眾
0287a10: 曰。趙州道箇無字。開口見心肝。因甚諸人自生障。
0287a11: 時有僧問。蠢動含靈。皆有佛性。因甚狗子獨無。師曰。
0287a12: 莫說狗子。直饒汝問他釋迦彌勒還有佛性也無。他
0287a13: 也道無。曰趙州禪在口唇邊。因甚只道箇無字。師曰。
0287a14: 趙州見處只到這裏。曰和尚不趙州那。師曰是。曰
0287a15: 趙州是古佛。和尚因甚不他。師曰。趙州在那裏。隨
0287a16: 後便喝。示眾曰。紙屏風上於菟。兩眼通紅似火珠。
0287a17: 夜來突出一雙角。殺楊岐三驢。汝等諸人。上
0287a18: 下地。出門入戶。各自炤管窮性命。示眾。舉臨濟道。我
0287a19: 這裏是活祖師西來意。一切臨時要用便用。師拈拂
0287a20: 子搖曳曰。我這裏也是活底。要用便用。一切臨時。且
0287a21: 道與臨濟底。是同是別。擊一擊。擲下曰。臨濟猶欠這
0287a22: 一著在。示眾。跛者命在杖。濟者命在舟。有來繇沒來
0287a23: 繇。一身還有一身愁。衲僧門下。奪食驅牛。擬著眼看。
0287a24: 便與閉戶牖。擬開口道。便與塞咽喉。夜廊無月
0287b01: 不點火。露柱從教撞破頭。示眾。天如老漢。一箇呆僧。
0287b02: 爭奈諸人認他不著。道他卓卓巍巍。他苴苴。
0287b03: 道他苴苴。他又卓卓巍巍。或時做知識模樣。談
0287b04: 玄說妙。或時現三頭六臂。發嗔發惡。如是等處一一
0287b05: 認他不著。殊不知。老漢不在諸人眼睛裏。在諸人
0287b06: 鼻孔裏。諸人不信。伸手摸著。縱饒摸他不著。也摸著
0287b07: 自家鼻孔。示眾。舉拂子曰。只這些子不直半錢。指揮
0287b08: 佛祖。號令人天。即今分付諸人去也。遂擲下。喝一喝。
0287b09: 示眾。山中何所有。嶺上多白雲。呵呵呵。箇是眾家之
0287b10: 物。誰敢私而有之。雖然如是。只可自怡悅。不堪持贈
0287b11: 君。示眾。釋迦老子推不開。達磨大師趕不出。引得一
0287b12: 畝之地。三蛇九鼠。盡道呼蛇易。遣蛇難。拍膝曰。有甚
0287b13: 麼難。家有白澤之圖。必無如是妖怪。除夜示眾。欲達
0287b14: 佛性義。當觀時節因緣。舊時官曆。賣不值錢。師子林
0287b15: 下。別有說焉。過得臘月三十日。明朝決定是新年。佛
0287b16: 誕日示眾。梅雨弄晴。梅風吹濕。悉達太子生也。舉拂
0287b17: 子曰。現在拂子頭上。目顧四方。周行七步。惱亂天下
0287b18: 人。盡從今日起。吽吽。莫道世無雲門。無人敢欺你。惡
0287b19: 水驀頭澆。杓柄在老僧手裏。後示寂。塔于水西原。
0287b20: 日本國相州建長寺。古先印原禪師俗姓藤。為國中
0287b21: 貴族。十三剃髮。歷戶庭。咸無證入。遂乘航而南。參
0287b22: 無見。見指謁中。隨侍左右。屢呈見解。呵曰。根
0287b23: 塵不斷。如纏縛何。師寢食俱廢。憐其誠。乃曰。此心
0287b24: 包羅萬象。迷則生死。悟則涅槃。生死之迷。固是未易
0287c01: 驅斥。涅槃之悟。猶是入眼金塵。當知般若如大火聚。
0287c02: 近之則焦頭爛額。唯存不退轉一念。生與同生。死與
0287c03: 同死。自然與道相符。脫使未悟之際。千釋迦萬慈氏。
0287c04: 傾出四大海水。入汝耳根。總是妄塵勞。皆非究竟
0287c05: 事。師聞之。不覺汗下。一日有省。告曰。印原已巳撞入
0287c06: 銀山壁去也。曰。既入銀山壁。來此何為。師超
0287c07: 然領旨。後受請出世。八遷名剎門人欲繪師像。預索
0287c08: 贊語。師作一圓相。題其上曰。妙相圓明。如如不動。觸
0287c09: 處相逢。是何面孔。洪武甲寅春。將入滅。呼侍者曰。時
0287c10: 至矣。可持觚翰來。及至。復曰。吾塔已巳成。唯未書額耳。
0287c11: 大書心印二字。入室端坐而化。
0287c12: 九壽首座得旨於中。後示寂。說偈曰。七十二年。
0287c13: 這邊那邊。喫十方飯。參達磨禪。今朝一擲翻身去。笑
0287c14: 破傍觀嘴半邊。
0287c15: 般若誠禪師法嗣
0287c16: 建寧府高仰山古梅正友禪師廣信貴溪丁氏子。弱
0287c17: 齡出家。及長遍參耆宿。一日因小便觸地。得個入處。
0287c18: 請益絕學。後到雪岩。閱法昌語錄。至驅耕奪食。不覺
0287c19: 汗下。便頌公案數則。寄呈學。學曰。此人得我第三番
0287c20: 竹篦上氣力。但欠脫在。越三。因過堂。打動盂。
0287c21: 忽大悟。上堂。慧劍單提。明行正令。擬議不來。喪身失
0287c22: 命。還有當鋒底麼。良久曰。正好一帆風過海。箇中不
0287c23: 遇駕濤人。小參。月落山頭慘。雲橫谷口陰。欲明生死
0287c24: 事。直指本來心。還有會得本來心底麼。夜靜不勞重
0288a01: 借月。玉蟾常掛太中。至正壬辰夏。示寂。
0288a02: 智者義禪師法嗣
0288a03: 杭州淨慈德隱普仁禪師蘭溪人。俗姓趙。參了然。機
0288a04: 語相契。至正乙未間。住金華西。太祖取婺州。幸智
0288a05: 者寺。詔師住之。晚蒞淨慈。忽示微疾。屈指計曰。今夏
0288a06: 五月矣。左右曰然。師曰。此八月八日最良。吾將逝矣。
0288a07: 至期整衣坐脫。
0288a08: 平山林禪師法嗣
0288a09: 杭州止庵德祥禪師本郡人。一日倚座曰。一隊酒
0288a10: 糟漢。我爭如你何不道。竟寂。
0288a11: 海門則禪師法嗣
0288a12: 湖州弁山白蓮寺嬾雲智安禪師嘉興沈氏子。示眾。
0288a13: 萬法歸一。無孔鎚當面擲。一歸何處。抹過西天并
0288a14: 此土。青州布衫重七斤。寒岩古木璚花春。仁者殷勤
0288a15: 問端的。娘生鼻孔從來直。倘於言下解知歸。九九分
0288a16: 明八十一。示寂。塔于蒼弁之南阡。
0288a17: 華頂禪師法嗣
0288a18: 處州福林院白雲智度禪師郡之麗水吳氏子。弱冠
0288a19: 從空中假公。披削受具。後一策南游。叩禪林。無有
0288a20: 可其意者。復旋白雲遺址。築院以居。日取楞嚴圓覺
0288a21: 二經鈔疏。但執泥文字。所見不允。聞無見和尚說
0288a22: 法天台。欣然就謁。問西來密意未審如何。見曰。待娑
0288a23: 羅點頭與汝道。師以手搖曳擬答。見便喝。師曰。娑
0288a24: 羅頂。白浪滔天。花開芒種後。葉落立秋前。見曰。我
0288b01: 家無殘羹剩飯也。師曰。此非殘羹剩飯而何。見頷之。
0288b02: 後主普慈諸剎。洪武庚戌春。浩然有歸志。眾堅留之。
0288b03: 師曰。葉落歸根。吾所願也。便回福林。一日書偈曰。無
0288b04: 世可辭。有眾可別。太空中。何必釘橛。擲筆而逝。火
0288b05: 餘獲五色舍利。併靈骨不壞等。瘞于院西。
0288b06: 別源源禪師法嗣
0288b07: 明州天童元明原良禪師寧海周氏子。侑宏智禪師
0288b08: 詞曰。嗚呼山不讓塵。故能成其高。海不讓流。故能成
0288b09: 其深。師非宿備六度萬行之願輪。則曷由樹斯大法
0288b10: 之功。於古今聖人出興。作百世師。千載一時。惟師得
0288b11: 之巍巍窣堵。鎮茲東谷。洞上一宗。真規復復。昭告菲
0288b12: 詞。深勒崖谷。願師再來。為法作則。
0288b13: 天童一禪師法嗣
0288b14: 撫州雲居呆庵普莊禪師台之仙居袁氏子。母夢梵
0288b15: 僧入室而生。晬歲岐嶷異。負笈入鄉校。授書成誦。
0288b16: 長依天童左庵。薙髮受具。抵郡之天寧。參了堂。堂問。
0288b17: 何來。師曰。天童。堂曰。雨衝寒著甚死急。師曰。正為
0288b18: 生死事急。堂曰。如何是生死事急。師以坐具作摵勢。
0288b19: 堂曰。敢來這裏捋虎鬚。參堂去。一日。堂室中。舉庭前
0288b20: 樹子話。師擬開口。堂劈口掌之。豁然有省。住初出
0288b21: 世撫州北禪。示眾。昨日開荒地。請諸人。荊棘。除
0288b22: 去瓦礫。本來基址。已巳見分明。只有中間樹子。無人
0288b23: 得。山僧。今日未免別行方便。利刀剪盡繁枝葉。鈍钁
0288b24: 深鋤邪倒根。實地工夫成一片。住山斧了無痕。鏟
0288c01: 草次。僧問。者片田地。幾時鏟得乾淨。師舉起鋤頭曰。
0288c02: 不得喚作鋤頭。未審上座喚作什麼。僧無語。師拋下
0288c03: 鋤頭曰。者片田地。幾時鏟得乾淨。問如何是雲居境。
0288c04: 師曰。路轉溪回空院靜。曰如何是境中人。師曰。太平
0288c05: 時代自繇身。曰人境已巳蒙師指示。願聞一句接初機。
0288c06: 師曰。無毛子潑天飛。問路逢達道人。不將語默對。
0288c07: 時如何。師曰。達道者方知。曰和尚何得干戈相待。師
0288c08: 曰。捉賊不如嚇賊。曰明眼人瞞他一點也不得。師曰。
0288c09: 情知汝不是好心。洪武二十六年春。詔徵天下高僧。
0288c10: 師與舉首。對揚稱旨。秋。函命祭廬山禮成。復賜衣一
0288c11: 襲。是冬。得旨升住徑山。上堂。人從廬嶽來。接得華頂
0288c12: 信。報道。南山白額虎。在龍淵裏。藏牙伏爪。東海赤
0288c13: 梢鯉。直上鷲頭。躍浪衝波好。大眾。一大藏教。何曾
0288c14: 說到者裏。雖然。徑山拄杖子。未肯放過在。拈拄杖。畫
0288c15: 一畫曰。仙人張果老。不愛藥葫蘆。靠拄杖。下座。忽於
0288c16: 十月二十三日。謂眾曰。難難。二八嬌娘上高山。老僧
0288c17: 扶不得。言訖遂寂。
0288c18: 徑山悅禪師法嗣
0288c19: 杭州靈隱見心來復禪師南昌豐城王氏子。掩關示
0288c20: 眾。槁木形骸百念。溪猿野苦相猜。閉門獨掩青
0288c21: 松雨。笑口逢人亦嬾開。賦白牛偈曰。耕耘不住海門
0288c22: 東。收向楞伽小朵。露地已巳忘調伏力。雪山誰識去
0288c23: 來。放歸祇樹垂羊鹿。種就曇花伴象龍。一色天
0288c24: 頭角別。水精池沼玉芙蓉。洪武元年冬。以高行召。說
0289a01: 法鍾山。賜食內廷。時蜀王椿。為太祖所鍾愛。命儒臣
0289a02: 與師論道無日。二十四年。山西捕獲胡黨。舉師等
0289a03: 往來胡府。坐罪入滅。
0289a04: 靈隱明禪師法嗣
0289a05: 杭州淨慈無旨可授禪師台之臨海李氏子。十九得
0289a06: 度。後杖游方。參普覺。問答之際。疑情頓釋。覺可之。
0289a07: 臨終日。眾求偈。師曰。吾宗本無言說。遂合掌而化。
0289a08: 南嶽下二十四世
0289a09: 伏龍長禪師法嗣
0289a10: 蘇州鄧尉山萬時蔚禪師溫之樂清人也。俗姓金。
0289a11: 母夢儒釋二人入其寢。覺而生二子。師居末。白光燭
0289a12: 室。襁褓中。見僧輒微笑。作合掌態。十三歲得度。誦
0289a13: 法華經。至諸法從本來常自寂滅相。有省。遂入杭受
0289a14: 具。參止巖。巖示以三不是語。別入達蓬山卓庵。一日
0289a15: 聞寺僧舉溈山踢倒淨瓶公案。忽契悟。後往華頂。謁
0289a16: 無見。囑師且居山保守已。而聞千岩偈。有寄語
0289a17: 諸方參學者。莫教錯過好時光之句。徑造伏龍。岩便
0289a18: 問。將甚麼與老僧相見。師拳曰。者裏與和尚相見。
0289a19: 岩曰。死了燒了。向何處安身立命。師曰。漚生漚滅水
0289a20: 還在。風息波平月映潭。巖曰。不是心不是佛不是物。
0289a21: 是箇甚麼。師以坐具打圓相。叉手而立。一日普請砍
0289a22: 松次。師拈圓石。作獻珠狀曰。請和尚酬價。巖曰。不值
0289a23: 半文錢。師曰。瞎。巖曰。我也瞎。汝也瞎。師曰。瞎瞎。巖就
0289a24: 命堂中第一座。師辭不獲免。一日巖陞堂。舉無風荷
0289b01: 葉動。必定有魚行。師震威一喝。拂袖而出。巖示偈曰。
0289b02: 鬱鬱黃花滿目秋。白雲端坐碧頭。無賓主句輕拈
0289b03: 出。一喝千江水逆流。師受偈。退職往蘭溪嵩山。眾請
0289b04: 開堂。僧問。如何是嵩山境。師曰。四面好山擎日月。一
0289b05: 湖秋水浸青天。曰如何是境中人。師曰。三僊描不就。
0289b06: 終不與君傳。曰如何是目前事。師曰。眉毛眼上橫。曰
0289b07: 莫不是他安身處麼。師曰。錯認定盤星。乃曰。千聖難
0289b08: 明不了因。代代相傳古到今。今日嵩山重舉似。樹
0289b09: 花開別是春。向無影樹不打眠。宏開飯店於空。背
0289b10: 上經行。大闡宗乘。塵塵剎剎全彰。物物頭頭合轍。擊
0289b11: 碎魔王窠臼。斷送衲子命根。不作奇特商量。不作玄
0289b12: 妙解會。直得淨名杜口。共贊昇平。巖頭密契。咸宣至
0289b13: 化。政恁麼時。開堂祝聖一句。作麼生道。良久曰。一片
0289b14: 靈光輝宇宙。儼然萬國奉君恩。上堂。月頭是初一。光
0289b15: 明漸漸出。月尾是三十。光明何處覓。假饒老釋迦。也
0289b16: 道拈不出。拈得出。萬事畢。大眾。若有人道得。出來道
0289b17: 看。如無。嵩山與你諸人。露箇消息。舒兩手曰。我見燈
0289b18: 明佛。本光瑞如此。後居鄧尉。四眾歸響。搆大伽藍。曰
0289b19: 聖恩。將入滅時。門人問曰。和尚會中。幾人得法。師示
0289b20: 偈曰。慈悲無念。花開果熟。因地分明。慧寶致囑。清徹
0289b21: 源源一派流。千古萬古來相續。復說偈曰。七十九年。
0289b22: 一味杜田。懸崖撒手。杲日當天。趺坐而逝。停龕十三
0289b23: 日。顏色如生。塔全軀於院西。其遺像。吳人咸繪事之。
0289b24: 杭州天龍無用守責禪師俗姓甄。家業耕樵。每使之
0289c01: 行饁田間。志甚弗樂。弱冠為苾。謁千岩。深有證入。
0289c02: 次遍扣名宿。乃曰。千江雖殊。而明月則一。吾今後無
0289c03: 疑矣。後住持天龍。百廢具飭。示寂日。書偈曰。一蝸臭
0289c04: 。內外穢惡。撒手便行。空振鐸。天龍一指今猶昨。
0289c05: 擲筆而逝。丞相達識帖穆爾。為造慈濟。塔于天龍西
0289c06: 崗。奉全身焉。
0289c07: 松江府松隱唯庵德然禪師郡之張氏子。少祝髮于
0289c08: 無用貴公。后謁千岩。聞其提唱。頓領深旨。於是聲光
0289c09: 聳起。繼席聖壽。上堂。垂四海。慣釣鯨鰲。眾中莫有
0289c10: 不惜性命者麼。出來道一句看。僧便問。遠離松水。來
0289c11: 據龍。海眾臨筵。請師祝聖。師曰。萬年松在祝融。
0289c12: 曰。祝聖已巳蒙師指示。列祖宗風事若何。師曰。春到寒
0289c13: 食一百五。曰莫便是和尚為人處麼。師曰。斧頭是鐵
0289c14: 做。曰恁麼則龍門無宿客也。師曰。早已巳點額。曰若不
0289c15: 登樓望。焉知滄海深。師曰。汝道。老僧眉毛有幾莖。曰
0289c16: 一堂風冷淡。千古意分明。師曰。蹉過不少。乃曰。第一
0289c17: 義諦。已巳被東白和尚一槌擊碎了也。未免向第二義
0289c18: 門。露箇消息。山僧數年搓得一條龜毛索子。今日拈
0289c19: 來。將三世諸佛。西天四七。東土二三。天下老和尚鼻
0289c20: 孔。一串穿。且道。山河大地。草木叢林。森羅萬象。有
0289c21: 情無情。甚處得來。良久曰。莫將閒學解。埋沒祖師心。
0289c22: 上堂。蠟人為。始於今日。九十日終。推功辨的。黃面
0289c23: 老瞿曇。結住布袋頭。百萬人天。咸皆受屈。松隱結制。
0289c24: 總不恁麼。以手作搖櫓勢曰。山僧。即今駕無底鐵船。
0290a01: 普請大眾。同入大圓覺海遊戲去也。喝一喝曰。看取
0290a02: 定南針。上塔頂寶索。上堂。索連環。連環索。覿體
0290a03: 全彰。眼眼相顧。其橫也。穿空鼻頭。其也。鎖住
0290a04: 須彌鐵柱。親從惡辣鉗上煉得來。豈比尋常麻纏
0290a05: 紙裹。個是谷居士。壯觀浮圖。騰今古底作也。雖
0290a06: 然如是。且道。高懸倒掛一句。如何舉似。四簷平定香
0290a07: 雲繞。萬世光華佛日長。
0290a08: 金華府花山明叟昌庵主辭眾偈曰。生本非生。滅亦
0290a09: 無滅。撒手便行。空片月。端坐而逝。
0290a10: 白蓮安禪師法嗣
0290a11: 杭州正傳院空谷景隆禪師蘇之洞庭陳氏子。因日
0290a12: 本僧問。如何是禪。師曰。大明國對扶桑國。曰恁麼則
0290a13: 風吹南岸柳。雨打北池蓮。師曰。猶著外境在。曰如何
0290a14: 是不著外境。師曰。說似一物則不中。問如何是佛法
0290a15: 的的大意。師曰。此問最親切。曰覿面露堂堂。師曰。途
0290a16: 路未為真。曰南人如問雪。我道是楊花。師曰。一任喚
0290a17: 鐘作甕。示徒偈曰。春暖天風浩蕩吹。痛心求法效常
0290a18: 啼。看他空裏翻身擲。正是金毛師子兒。又曰。便於言
0290a19: 外解承當。未許雄文可度量。越格一機神莫測。拈來
0290a20: 瓦礫也生光。
0290a21: 福林度禪師法嗣
0290a22: 太平府繁昌八山古拙俊禪師無際參師。問還我
0290a23: 炤用來。際曰。若有炤用。即成障隔。師曰。者廝著空。佛
0290a24: 也救不得。際曰。有無俱寂滅。空佛悉皆非。后示以偈
0290b01: 曰。憶昔繁昌一別時。此心能有幾人知。無絃曲子真
0290b02: 堪續。慧命懸懸付阿誰。
0290b03: 南嶽下二十五世
0290b04: 鄧尉蔚禪師法嗣
0290b05: 蘇州鄧尉山寶藏普持禪師參萬。付偈曰。大愚
0290b06: 下痛還拳。三要三玄絕正偏。臨濟窟中師子子。燈
0290b07: 燈續燄古今傳。白參師。問曰。心不是佛。智不是道。
0290b08: 汝云何會。白向前問訊。叉手而立。師呵曰。汝在許多
0290b09: 時。還作者見解。白乃發憤忘食。至第二夜大徹。師笑
0290b10: 曰。雖然如是。也須善自護持。復送偈曰。見得分明不
0290b11: 是禪。竿頭進步絕思言。發揚祖道吾宗旨。更入山中
0290b12: 二十年。示寂。塔建本山。
0290b13: 武昌府九無念勝學禪師隨州應山陳氏子。幼禮
0290b14: 本郡寶林無極公為師。初不識字。執苦經年。自覺己巳
0290b15: 事不明。往參無聞。授以一歸何處話。後入嵩山。住靜
0290b16: 有省。偈曰。數載東山昏霧濛。欄終日待晴空。夜來
0290b17: 忽霜天月。萬象全彰一鏡中。繇是遍訪耆宿。抵鄧
0290b18: 尉參萬。舉牛過櫺話令頌。師曰。頭角崢嶸四
0290b19: 足蹄。通身過隙月沉西。當機若解翻身去。哮吼一聲
0290b20: 更不疑。印可之。洪武間。太祖召至奉天殿。親問法
0290b21: 要。師進偈曰。萬機之暇究真玄。百草頭邊佛祖禪。毛
0290b22: 孔遍含塵剎土。毫端現出性中天。定迴坐看雲橫谷。
0290b23: 行樂閒觀石涌泉。林下衲僧何以報。祝延聖壽億千
0290b24: 年。上大悅。御製詩文以賜。永樂三年示寂。說偈曰。世
0290c01: 尊七十九。無念八十邊。打破華藏海。依舊水連天。儼
0290c02: 然而逝。塔全身於師子岩。諡清福廣惠禪師。
0290c03: 果林首座因僧參。師擲下蒲團索頌。僧曰。只此消息。
0290c04: 本無言說。破蒲團上。地迸天裂。師曰。且道。裂箇甚麼。
0290c05: 僧擬進語。師便打。
0290c06: 慈舟濟禪師法嗣
0290c07: 杉關福田西竺本來禪師撫州崇仁人也。俗姓裴。年
0290c08: 十三發足。參禮一。後往金山。見慈舟濟曰。學人拿
0290c09: 得賊來。請師決斷。舟曰。賊即不問。在甚處。師以拳
0290c10: 打香案一下。舟喝曰。你到這般無禮。師曰。和尚到這
0290c11: 般無禮。舟曰。聞你當初見一。是否。師曰。是。喫他三
0290c12: 十痛棒。文書久已巳到手。今日特來和尚處。討個印子。
0290c13: 舟指淨缾花曰。你試頌看。師曰。當機拶破乾坤骨。撒
0290c14: 髓漫天瑩絕瑕。驚得淨缾開口笑。常敷劫外四時花。
0290c15: 舟曰。諸佛不說。諸祖不傳。除搖唇鼓舌。瞬目揚眉
0290c16: 處。還我到家語來。師默然。舟之。未幾。遁跡劍江壽
0290c17: 聖寺。寧王聞師道邁。遣使齎書。三請不赴。復進書問
0290c18: 道。崇錫師號。黎川壽昌上堂。拈香畢曰。天日高明暑
0290c19: 漸隆。榴花噴火耀庭中。衲僧眼裏真機露。無位真人
0290c20: 覿面逢。直下知端的。擬議隔千重。要達己巳事。黃龍
0290c21: 最上。便下座。後住閩杉關福田。重興大剎。一日焚
0290c22: 香趺坐。書偈曰。這個老乞兒。教化何時了。顛顛倒倒
0290c23: 任隨流。是聖是凡人不曉。咄。來來來。去去去。海湛波
0290c24: 澄。風清月皎。默然而逝。世壽六十八。僧臘五十五。
0291a01: 繁昌俊禪師法嗣
0291a02: 普州東林無際悟禪師蜀人。楚山參師。問數年來住
0291a03: 在何處。山曰。我所住廓然無定在。師曰。汝有何所得。
0291a04: 山曰。本自無失。何得之有。師曰。莫不是學得來者。山
0291a05: 曰。一法不有。學自何來。師曰。汝落空邪。山曰。我尚非
0291a06: 我。誰落誰空。師曰。畢竟若何。山曰。水淺石出。雨霽雲
0291a07: 收。師曰。莫亂道。只如佛祖來。也不許縱。你橫吞藏教。
0291a08: 現百千神通。到者裏更是不許。山曰。和尚雖是把定
0291a09: 要津。其奈勞神不易。師拍膝一下曰。會麼。山便喝。師
0291a10: 笑曰。克家須是破家兒。恁麼幹蠱也省力。山掩耳而
0291a11: 出。
0291a12: 何密庵居士法嗣
0291a13: 楊州素庵田大士僧問。普陀路向甚麼門出。士曰。即
0291a14: 今從何門入。曰抑勒人作麼。士曰。看下。僧頭。進
0291a15: 前三步。士曰。錯。僧退後三步。士曰。錯。僧茫然。士曰。是
0291a16: 汝錯。貧道錯。僧曰。未舉已巳前。早知錯了。士指膝曰。正
0291a17: 好喫棒在。僧無語。士曰。若到諸方。分明記取。
0291a18: 南嶽下二十六世
0291a19: 鄧尉持禪師法嗣
0291a20: 杭州東明白慧旵禪師湖廣王氏子。年十四。禮丹
0291a21: 陽妙覺寺湛然落髮。一日作務次。然問曰。汝在此作
0291a22: 甚麼。師曰。切蘿蔔。然曰。汝只會切蘿蔔。師曰。也會殺
0291a23: 人。然引頸與師。師曰。降將不斬。值然住山。聞松隱
0291a24: 唱道雲間。即往咨扣。因睹松有省。後見寶藏。具陳悟
0291b01: 因。藏叱之。師乃發憤忘食。至第二夜。驀然徹法源底。
0291b02: 偈曰。一拳打破太空。百億須彌不露。借問箇中
0291b03: 誰是主。扶桑涌出一輪紅。師受囑。後至安溪設關。三
0291b04: 十餘年影不出山。道風揚播。宿衲爭趨座下。示眾曰。
0291b05: 株守林泉三十載。一條拄杖兩眉橫。去來不用纖毫
0291b06: 力。試問水雲會。未曾付海舟法。陞座曰。瞿曇有意向
0291b07: 誰傳。迦葉無端開笑顏。到此豈容七佛長。文殊面赤
0291b08: 也茫然。今朝好笑東明事。千古令人費吐涎。幸得海
0291b09: 公忘我我。濟宗一續綿綿。擲下拄杖曰。千觔擔子
0291b10: 方全付。玄要如今拄杖談。以拂子擊三下。下座。宣德
0291b11: 辛酉六月二十七日。有去世意。眾請留偈。師曰。一大
0291b12: 藏教。無人看著。爭得這幾句閒言語。越二日。趺坐而
0291b13: 逝。塔於安溪東塢。
0291b14: 壽昌來禪師法嗣
0291b15: 建寧府天界山雪骨會中禪師大闡參師。示偈曰。萬
0291b16: 緣都競起。放下莫驚寒。但把河沙法。收歸作一團。掀
0291b17: 翻諸障礙。打破五陰關。戰退魔軍陣。干戈罷閒。闡
0291b18: 有省。師讚曰。的是金毛親出窟。法輪早轉入來。一
0291b19: 聲卒地遙空吼。野獸聞知腦裂開。
0291b20: 東林悟禪師法嗣
0291b21: 成都府東山天成寺楚山紹琦禪師唐安雷氏子。初
0291b22: 詣玄極通。學出世法。後謁無際。示以無字公案。偶聞
0291b23: 板鳴。礙膺泮。往見際。際曰。還我無字意來。師曰。者
0291b24: 僧問處偏多事。趙老何曾涉所思。信口一言都吐露。
0291c01: 翻成特地使人疑。曰如何是汝不疑處。師曰。青山綠
0291c02: 水。燕語鶯啼。歷歷分明。更疑何事。曰未在更道。師曰。
0291c03: 頭頂空。踏實地。際曰。亦未在。師乃禮拜。際曰。如
0291c04: 是如是。住投子。僧問。遠離皖山。來據投子。海眾臨筵。
0291c05: 請師祝聖。師曰。鼎內長生篆。頭不老松。曰祝聖已巳
0291c06: 蒙師的旨。投子家風事若何。師曰。提瓶穿市過。不是
0291c07: 賣油翁。曰只如祖師道。不許夜行。投明須到。還端的
0291c08: 也無。師曰。雖然眼裏有筋。爭奈舌頭無骨。曰趙州道。
0291c09: 我早侯白。更有侯黑。意作麼生。師曰。不因弓矢盡。未
0291c10: 肯降旗。師入園。見園頭縛冬瓜架。師指冬瓜曰。者
0291c11: 個無口。因甚長如許多大。頭曰。某甲不曾怠惰一時。
0291c12: 師曰。你主人公。還替你出些氣力也無。頭曰。全靠他
0291c13: 力。師曰。請來與老僧相見。頭禮拜。師曰。猶是奴兒婢
0291c14: 子在。頭拈篾縛冬瓜架。師呵呵大笑。回顧侍僧曰。菜
0291c15: 園有蟲成化。九年三月望日。示微疾。眾請師末後句。
0291c16: 師展兩手曰。會麼。曰不會。復曰。今年今日。推車撞壁。
0291c17: 撞倒空。青天霹靂。呵呵呵。泥牛吞老龍珠。澄澄
0291c18: 性海漚花息。遂安詳而逝。
0291c19: 太平府八山廣善寶月潭禪師付大慧偈曰。乾坤
0291c20: 雖大不能藏。日月雖明難逾光。紹續慧燈常不滅。流
0291c21: 傳千古繼諸方。
0291c22: 南京太崗月溪澄禪師付法偈曰。心即能知心。法即
0291c23: 可知法。今所付法心。非心亦非法。
0291c24: 伏牛山物外圓信禪師金臺高氏子。依無際參究。後
0292a01: 得灑脫。偈曰。崑崙倒跨清風舞。底泥牛石虎。磕
0292a02: 著蒼松眼上眉。蟭螟踏破空肚。
0292a03: 重慶府西禪雪瑞禪師天奇參師。問無字話。奇移
0292a04: 時方覺。答曰。底頑吞宇宙。性湖明月匝天寒。師
0292a05: 大喝曰。汝還有嫌凡愛聖底心。掃妄求真底見。奇曰。
0292a06: 是。師曰。汝若嫌凡愛聖。斷般若之善根。你若掃妄求
0292a07: 真。絕諸佛之命。震聲又喝曰。真又是誰。妄又是誰。
0292a08: 凡又是誰。聖又是誰。奇豁然。
0292a09: 浮山古庭善堅禪師滇之昆明人。參一歸何處話。一
0292a10: 日定中聞僧曰。見無所見即真見。忽頓然脫落。後至
0292a11: 隆恩。見無際。機語相投。一日禮辭。際曰。子向甚麼處
0292a12: 去。師曰。十字街頭。喝佛罵祖去。際曰。子再來麼。師曰。
0292a13: 不違和尚尊顏。脫開法浮山。
0292a14: 南嶽下二十七世
0292a15: 東明旵禪師法嗣
0292a16: 杭州東明海舟普慈禪師蘇州常熟錢氏子。世宗儒
0292a17: 業。出家於破山。聽講楞嚴。至但有言說都無實義處。
0292a18: 有疑。往謁萬。問。何來。師曰。常熟。曰。到此何為。
0292a19: 師舉前話求示。劈頭兩棒曰。只者是實義。師有省。
0292a20: 遂結廬洞庭山塢。後有一僧。呵其見解未忘。師即謁
0292a21: 東明。一日明問。曾見人否。師曰。見萬。明曰。萬即
0292a22: 今在什麼處。師罔然。明曰。恁麼則何曾見萬。歸寮。
0292a23: 三晝夜寢食俱忘。偶琉璃燈墮地。忽然大悟。詣呈悟
0292a24: 繇。明曰。老闍黎。承嗣萬去。師曰。和尚為我打徹。豈
0292b01: 得承嗣萬。明乃出關。陞座付法。未幾。明遷化。師留
0292b02: 繼席。示眾。舉趙州到黃檗。檗見來。便閉方丈門。州入
0292b03: 法堂曰。救火救火。檗開門捉住曰。道道。州曰。賊過
0292b04: 後張弓。師曰。此二老。疑殺天下人。時有僧問。和尚疑
0292b05: 箇什麼。師曰。捉賊不著被賊笑。曰和尚也須具眼始
0292b06: 得。師便打。僧禮拜。師頌曰。一擒一縱二施能。戟去鎗
0292b07: 來兩陣陳。彼此機關誰識得。至今疑殺李將軍。示春。
0292b08: 舉僧問睦州。一言道盡時如何。州曰。老漢在你囊
0292b09: 裏。師曰。看。這僧如出林虎。睦州輕輕收入重網深坑
0292b10: 埋。僧問。如何是重網深坑處。師曰。禮拜了向汝說。
0292b11: 僧拜起。又問。師哭曰。我爺我娘。僧罔措。師打曰。
0292b12: 不會出去。別時再來。頌曰。問人容易會機難。只在渠
0292b13: 儂彈指間。裏哭聲如悟得。千七百則一齊穿。示眾。
0292b14: 舉僧問投子。依稀似半月。彷彿若三星。乾坤收不得。
0292b15: 師於何處明。子曰。道什麼。僧曰。想師只有湛水之波。
0292b16: 且無滔天之浪。子曰。閒言語。師曰。這僧文辭燦爛。投
0292b17: 子本分提持。若是濟下兒孫。痛打一頓逐出。復頌曰。
0292b18: 中宮夜靜百花香。欲捲珠簾春恨長。斜抱三星光並
0292b19: 日。朦朧樹色隱昭陽。景泰元年示寂。說偈曰。九十六
0292b20: 年於世。七十四載為僧。中間多少訛。一見東明消
0292b21: 殞。以拂子打圓相曰。釋迦至我。六十二世。有不可數
0292b22: 老和尚。多向這裏安身。咄。泊然而逝。全身塔於本山
0292b23: 之左。
0292b24: 天界中禪師法嗣
0292c01: 邵武府君大闡慧通禪師建寧政和邵氏子。出家
0292c02: 斗。初參周山主。閉關岩頭庵。次參雪骨。一夕有省。
0292c03: 即呈偈曰。手把清風斧。毗盧頂破開。三千諸佛法。一
0292c04: 串串將來。骨肯之。成化癸巳秋。抵燕京。中官黃高。為
0292c05: 師建寺。奏上賜名正法。開堂日。僧問。無眼人如何吹
0292c06: 得笛響。師曰。禮拜著。向汝道。僧禮拜。師曰。響也響也
0292c07: 豈得無眼。僧豁然。後住君。弘治十四年二月十七
0292c08: 日。辭世偈曰。人生七十古來稀。更添一歲也希奇。若
0292c09: 問老僧何處去。太裏面笑嘻嘻。沐浴而化。
0292c10: 天成琦禪師法嗣
0292c11: 襄陽府大雲興禪師隨楚山下山。回至途中。性空。本
0292c12: 潔。毒庵三人來迎。山曰。你道我甚麼處去來。空曰。知
0292c13: 和尚去處也。潔曰。今朝天色晴暖。庵曰。和尚登山不
0292c14: 易。山顧師曰。汝作麼生。師曰。大眾久立。請師回寺。山
0292c15: 曰。那裏是寺。師曰。鐘聲響得好。山笑曰。頭角。鼻
0292c16: 孔一般。到家各與三十拄杖。眾同禮一拜。山轉身便
0292c17: 行。
0292c18: 州金山寶禪師參楚山。山問。面南觀北斗。低回看
0292c19: 青天。此語明甚麼邊事。師曰。和尚合口好。山曰。未
0292c20: 在。師曰。瞞別人即得。山曰。差別用處。非智眼不能無
0292c21: 惑。子欲洞明佛祖真宗。須具透關正眼。未審。如何是
0292c22: 透關正眼。師振威一喝。山曰。具得正眼。當明向上一
0292c23: 機。如何是向上一機。師曰。青天日卓午。山曰。猶未夢
0292c24: 見在。師曰。木人拈玉線。石女度金針。山曰。從上佛祖
0293a01: 不傳之妙。子作麼生領會。師近前禮拜。山曰。轉身一
0293a02: 句。速道將來。師曰。雨添山色秀。風來草影移。山擬拈
0293a03: 拄杖。師一喝拂袖而出。山曰。放子三十棒。師復回近
0293a04: 前合掌曰。謝和尚垂慈。深錐痛劄。山曰。子雖有滔天
0293a05: 之浪。且無湛水之波。師叉手默然。山曰。如是如是。
0293a06: 唐安湛淵奫禪師楚山問。如何是至理一言。師曰。有
0293a07: 口說不得。山曰。松風流水。為甚麼說得。師曰。為渠
0293a08: 無口。山曰。你道他說個甚麼。師曰。和尚適來問甚麼。
0293a09: 山曰。絕音響處。還有說也無。師曰。有則灼然有。只是
0293a10: 聞不及。山曰。聞則且置。你道說個甚麼。師乃起拳
0293a11: 頭。山曰。還有聞得及者麼。師指香爐曰。是渠聞得。
0293a12: 山曰。渠為甚聞得。師曰。為渠有耳。山曰。汝亦有耳。
0293a13: 為甚聞不得。師曰。雖然聞不得。瞞他一點不過。山曰。
0293a14: 放汝二十棒。師乃禮拜。
0293a15: 古渝濟川洪禪師問楚山曰。蟭螟蟲吸乾滄海。魚龍
0293a16: 蝦。向何處安身立命。山曰。識海若空。魚龍自有變
0293a17: 化。師曰。未審蟭螟蟲即今何在。山曰。在汝眉毛下。師
0293a18: 曰。水母飛上色究竟天。入摩醯眼裏作舞。因甚不見。
0293a19: 山曰。多少人。向者不見處。打失鼻孔。師曰。未審如何
0293a20: 是摩醯正眼山喝曰。會麼。師曰。不會。山曰。面門兩眼
0293a21: 渾無事。頂中一點耀乾坤。師曰。蓮湖橋為人直指。因
0293a22: 甚明眼人落井。山曰。高山無險路。平地有深坑。師曰。
0293a23: 如何是直指的事。山曰。玉欄干上石獅子。紅藕花邊
0293a24: 白鷺鷥。師曰。謝師答話。山曰。切忌隨語生解。師禮拜。
0293b01: 太原府海雲深禪師因鐘聲。楚山便問。子還聞麼。師
0293b02: 曰。聞。山曰。你道說個甚麼。師作鐘聲。山曰。只如鐘聲
0293b03: 未發已巳前。響在何處。師曰。未發已巳前。山曰。鐘聲絕後。
0293b04: 響歸何處。師曰。鐘聲起後。山曰。耳是根。響是塵。知響
0293b05: 者是甚麼。師曰。非心不響。非響不心。山曰。心豈有響
0293b06: 乎。師曰。心雖非響。響處分明。師曰。無響之時。心在何
0293b07: 處。師曰。心體湛然。不逐響生。不隨響滅。繇兩耳
0293b08: 通。是以應用無礙。山曰。子說道理耶。師曰。不說可乎。
0293b09: 山便打。師禮拜。
0293b10: 石經海珠祖意禪師掩關次。楚山撫關門一下曰。請
0293b11: 關中主相見。師斂手鞠而立。山曰。日用事作麼生。
0293b12: 師曰。看取無字。山曰。如何是無字意。師曰。無孔鎚
0293b13: 當面擲。山曰。趙州意作麼生。師曰。只為婆心切。肝膽
0293b14: 向人傾。山曰。不涉有無。如何體會。師曰。某甲到這裏。
0293b15: 無用心處。山曰。早是用心了也。師曰。某亦不知。山曰。
0293b16: 誰道不知。師曰。道者亦非。山曰。待出關來。與汝一頓。
0293b17: 師曰。某即今亦不在關內。山拍關門一下曰。這裏。
0293b18: 師一喝。山曰。未在更道。師曰。靈機無隔礙。墻壁絕周
0293b19: 遮。山亦喝。師近前問訊曰。謝指教。山曰。天時酷暑。善
0293b20: 加保愛。
0293b21: 長松大心真源禪師三池張氏子。參楚山。問從上佛
0293b22: 祖言行不到處。請師直指。師拈拄杖曰。。師一喝。山
0293b23: 便打。師又喝。山又打曰。汝道好打麼。師乃捉住拄杖
0293b24: 曰。打甚麼。山與一喝。師作禮。山曰。那裏來。師曰。本無
0293c01: 動靜。山曰。因甚到此。師曰。來處亦非。山曰。與甚麼人
0293c02: 同途。師曰。野獨翔雲漢表。清蟾孤炤宇寰中。山曰。
0293c03: 途中忽遇猛虎時如何迴避。師曰。虎在甚麼處山便
0293c04: 作虎聲。師作怕勢。山曰。恁麼。子親見虎來耶。師作
0293c05: 虎聲。山呵呵大笑。復問曰。子於二六時中。何所用心。
0293c06: 師曰。獨開雙眼睜。長伸兩眠。山曰。向上還有事也
0293c07: 無。師曰。晴霄月曬梅花冷。寒夜霜敲木葉。山曰。只
0293c08: 此便是。別更有麼。師曰。古木枝頭飛赤鳥。山曰。末後
0293c09: 一句。始到牢關。把斷要津。不通凡聖。子又如何領會。
0293c10: 師曰。泥牛走入海。吞老龍珠。山曰。未在。師進前叉
0293c11: 手。默然而立。山曰。如是如是。
0293c12: 石經豁堂祖禪師成都巨氏子。參楚山。值山閱經
0293c13: 次。師進前。舉起經曰。這箇是什麼。山一喝曰。你道是
0293c14: 什麼。師亦喝。山乃奪經舉起曰。百千三昧。無量妙義。
0293c15: 皆從此經流出。子還知此經出處麼。師彈指一下。山
0293c16: 曰。般若智用。子今得矣。遂度經與師曰。更須一字一
0293c17: 句從頭閱過。再來汝共商量。師接經。作禮而出。
0293c18: 中溪隱山昌雲禪師參楚山。山問。汝名甚麼。師曰。昌
0293c19: 雲。山曰。號甚麼。師曰。隱山。山曰。雲在山中隱。如何又
0293c20: 出山。師曰。只因夜來。帶過上頭關。山曰。或為霖雨
0293c21: 時如何。師曰。布寰區。山曰。忽被猛風吹散時如何。
0293c22: 師曰。依舊青天白晝。山乃笑。
0293c23: 松藩大悲寺崇善一天智中國師彭縣人。生有異相。
0293c24: 年十二。即禮月光為師。後住松藩。時番夷叛服不常。
0294a01: 師為撫化。莫不投伏。天順間。累封國師。楚山過訪。師
0294a02: 呈悟繇。山曰。如何是無字意。師曰。出匣吹毛劍。寒光
0294a03: 射斗牛。山曰。趙州因甚道無。師曰。波斯嚼雪。不覺
0294a04: 齒牙寒。山曰。拈過有無如何湊泊。師曰。夜深誰把手。
0294a05: 同共御街遊。山曰。向上還有奇特事也無。師曰。秋夜
0294a06: 家家月。春來處處花。一雙明白眼。何處撤塵沙。山曰。
0294a07: 善哉。
0294a08: 三池月光常慧禪師簡州李氏子。謁楚山。山問。二六
0294a09: 時中如何用工。師曰。看取無字。山曰。如何是無字。師
0294a10: 曰。適來上山恁麼發困。山曰。意旨如何。師曰。風吹秋
0294a11: 月冷。雪壓老梅寒。山曰。還我無字頌來。師曰。無無無
0294a12: 處亦非無。雲散長空月正孤。古今渾不昧。要將
0294a13: 名列祖師圖。山肯之。
0294a14: 天成古音韶禪師掩關次。楚山以拄杖扣門三下曰。
0294a15: 關主在麼。師曰。他不曾出入。誰云在不在。即開門禮
0294a16: 拜。山曰。此猶是奴兒婢子事。請關中主相見。師叉手
0294a17: 默然。山曰。恁麼則寂默去也。師曰。師適來問甚麼。山
0294a18: 曰。問汝關中主。師曰。喚作寂默得麼。遂呈偈曰。只此
0294a19: 寂默非寂默。非寂默中非亦絕。渠儂面目已巳呈師。動
0294a21: 甲見和尚亦不在關外。山以手拍關門曰。爭奈者箇
0294a22: 何。師擬對。山便叱之。
0294a23: 翠薇悟空真空禪師陝陜右人。楚山問。踏翻大地。了無
0294a24: 寸土。徹底窮源。更無一物。子作麼生領會。師曰。有星
0294b01: 皆拱北。無水不朝東。山曰。此中還假履踐功用也無。
0294b02: 師曰。履踐則不無。功用不可得。山曰。只個不可得處。
0294b03: 亦不可得。子又作麼生。師擬開口。山振聲一喝。師曰。
0294b04: 恩大難酬。山彈指曰。知即得。宜加保任。
0294b05: 南京香岩古溪覺澄禪師高陽張氏子。參楚山。山問。
0294b06: 心外無法。滿目青山。作麼生會。師曰。法外無心。青山
0294b07: 滿目。已巳而針芥相投。隨眾入室。天順五年。住高座寺。
0294b08: 結制小參。三根椽下坐堆堆。把定身心若死。撥出
0294b09: 爐中些子火。驚天動地一聲雷。我此堂中。都是伶俐
0294b10: 衲僧。本分禪和。個中有不惜眉毛者。出來問話。有麼
0294b11: 有麼。十五日以前。不許動著。十五日以後。道將一句
0294b12: 來。有者云。日日是好日。如此則太煞分明。又論甚麼。
0294b13: 小參大參。橫說說。有時。三世諸佛。與露柱說法。覓
0294b14: 火和得。有時。火爐說法。三世諸佛諦聽。擔泉帶月
0294b15: 歸。如斯會得。芥子納須彌也得。極小同大。忘絕境界。
0294b16: 須彌納芥子也得。極大同小。不見邊表。只如大小相
0294b17: 含。一多無礙。樹凋葉落。體露金風。作麼商量。太陽門
0294b18: 下日日三秋。明月堂前時時九夏。正眼觀來。兩個火
0294b19: 爐。三世諸佛結住。於青州布衫。不放出頭。一粒芥子。
0294b20: 百億須彌收之。於雲門胡餅。不容開口。教你兩堂雲
0294b21: 水。穿又穿不得。咬又咬不破。正當恁麼時。且道。是小
0294b22: 參是大參。還會麼。眉間拶出金剛焰。露柱燈籠盡放
0294b23: 光。成化癸巳秋坐化。眾皆悽然。師徐開目曰。不須如
0294b24: 是。遂瞑目。
0294c01: 陝陜府玉如琳禪師楚山問。子在甚處用心。師曰。無
0294c02: 用心處。山曰。與麼則喪光陰耶。師曰。空百雜碎。
0294c03: 廓徹太分明。山曰。如何是分明的事。師曰。識得東君
0294c04: 面目。乾坤總是春。山曰。未在。師曰。面門鼻孔大頭垂。
0294c05: 山曰。子恁麼到不疑之地耶。師曰。某甲亦不向者裏
0294c06: 住著。山曰。子向甚麼處住著。師曰。有無俱不滯。脫體
0294c07: 絕思量。山曰。只者絕思量處。子今正好思量。師乃諾
0294c08: 諾。山曰。且道絕思量處。如何思量。師曰。非思量非思
0294c09: 量。山為點首。
0294c10: 珪庵祖玠侍者病甚作痛苦聲。楚山問。子平日得力
0294c11: 句。到此還用得著麼。師曰。用得著。山曰。既用得著。
0294c12: 苦作麼。師曰。痛則。癢則笑。山曰。笑與者。復是阿
0294c13: 誰。師曰。四大無我。者亦非真。寂體中實無受者。山
0294c14: 曰。主人公。即今在什麼處。師曰。秋風不扇。桂蕊飄香。
0294c15: 山曰。恁麼則界絕遮藏也。師曰。有眼不見。山曰。
0294c16: 只如三寸氣消時。子向何處安身立命。師曰。雨過天
0294c17: 晴。青山依舊。山曰。從今別後。再得相見否。師曰。曠劫
0294c18: 不違。今何有間。山曰。恁麼則子不曾病耶。師曰。病與
0294c19: 不病。總不相干。山遂執其手曰。此是甚麼。師曰。是祖。
0294c20: 玠手。山曰。祖玠是誰。師曰。玠固非我。亦不離我。山嘆
0294c21: 曰。善哉。只個不即不離。妙契無生。子今理見既明。雖
0294c22: 則年茂。死亦何憾。師乃合掌。告山曰。快與某甲趲座
0294c23: 龕來。山命舁龕至。師顧眾曰。吾行矣。遂振身端坐。斂
0294c24: 目而逝。
0295a01: 廣善潭禪師法嗣
0295a02: 南京崇福寺大慧覺華禪師維楊劉氏子。初請益海
0295a04: 堂。舉拂子曰。威音那畔。元只是者個。如今目前。也只
0295a05: 是者個。山僧將來。上下拂。左右拂。若喚作拂子。瞎
0295a06: 人天眼目。若不喚作拂子。亦瞎人天眼目。大眾。畢
0295a07: 竟喚作甚麼。若也會得。便知迦葉微笑。二祖覓心了
0295a08: 不得處。紹如來傳燈。續祖庭正。聯二十八世英華。
0295a09: 接三十四代骨髓。眾皆默然。良久曰。千聖不能識。以
0295a10: 拂子擊香几。下座。
0295a11: 太崗澄禪師法嗣
0295a12: 杭州天真寺毒本善禪師鳳陽吳氏子。幼惡腥葷。
0295a13: 好以佛事為嬉。年十七薙髮。遇源明。授以無字公案。
0295a14: 遍扣禪。至淯溪。設關精進。一日聞鐘聲有省。偈曰。
0295a15: 沉沉寂寂絕施為。觸著無端吼似雷。動地一聲消息
0295a16: 盡。髑髏粉碎夢初回。遂參月溪于廣恩。溪問。如何是
0295a17: 無字。師曰。本善一向隨人道。是無字。今日看來。是
0295a18: 口金剛王寶劍。溪曰。如何是金剛王寶劍。師曰。寒霜
0295a19: 焰焰騰今古。溪曰。還我劍來。師曰。擬動即犯他鋒鋩。
0295a20: 溪曰。橫按當軒時如何。師曰。佛來也殺。祖來也殺。溪
0295a21: 曰。老僧來。師曰。亦不相饒。溪曰。殺敗後如何。師曰。
0295a22: 且喜天下太平。溪頷之。師深自韜晦。隨處掩關。上堂。
0295a23: 諸大德。既來這裏。參禪。究明生死。須依貧道家風行
0295a24: 持。他後決不相賺。各各俱要屏息諸緣。一心向道。追
0295b01: 復百丈已巳前。釋迦老子頭陀之行。是謂家風。此之苦
0295b02: 行頭陀。經中具載。請自檢看。然雖今人難比古人。且
0295b03: 請。於中行得一半。亦得沾頭陀苦行之少分不可似。
0295b04: 今時學者。至不問著。甘作無慚愧人。佛法驢年會得。
0295b05: 只如世尊當時。飢則領眾持入城。歸則各處岩穴。
0295b06: 趙州。三十年不開口告人。匾擔山和尚。唯橡栗過
0295b07: 日。丹霞然。一生只箇布衲。芙蓉楷。不發疏簿。甘事淡
0295b08: 薄。此諸尊宿。俱是行頭陀行家風。所以箇箇魁磊秀
0295b09: 出。當時千古。為世所尊。諸大德。若依此苦行行持。久
0295b10: 之。不移不易。僧問。如何是佛。雲門道。乾屎橛。管取呵
0295b11: 呵大笑。時有僧問。如何是和尚家風。師曰。前江潮急
0295b12: 魚行。後嶺松高鳥泊難。下座。普說。略曰。寶劍全提
0295b13: 日用中。高揮大抹肯從容。卷兮魂膽迎風喪。舒也髑
0295b14: 髏遍地橫。萬死萬生渾不顧。一鎗一劍便收功。趙州
0295b15: 性命分明也。血刃參天不露鋒。拂一拂曰。空廓徹
0295b16: 無消息。萬里無雲天碧碧。拶得須彌入藕絲。彌勒釋
0295b17: 迦齊屈。倒騎鐵馬逐西風。驚殺泥牛從海出。諸仁
0295b18: 者。若作奇特勝妙會。正是辜負已巳靈。不作奇特勝妙
0295b19: 會。又是抱屈。且作麼生會。不見道。解藏天下於
0295b20: 天下。始見林梢掛角羊。
0295b21: 夷寧禪師付法偈曰。祖祖無法付。人人本自有。汝
0295b22: 受無付法。急著傳於後。
0295b23: 代州五臺普濟寺孤月淨澄禪師西河張氏子。參月
0295b24: 溪。看無字話。三日有省。溪可之。後入蜀。謁廣福。福問。
0295c01: 大死底人。活時如何。師曰。眉毛眼上橫。鼻孔大頭
0295c02: 垂。曰如何是無字意。師曰。風行草偃。水到渠成。曰大
0295c03: 地平沉。空粉碎。汝向何處安身立命。師曰。雲消山
0295c04: 岳露。日出海天清。天順改元。代王請詣內掖問道。感
0295c05: 現光明。王心大悅。而師禮焉。遂捐俸建寺華嚴谷。額
0295c06: 曰普濟。山居偈曰。寰中獨許五臺高。無位真人伴寂
0295c07: 寥。一任諸方風浩浩。常空兩眼視雲霄。颯颯春風和
0295c08: 鳥哀。清音直到耳邊來。爐燒子端然坐。對月殘經
0295c09: 又展開。後坐脫於本寺。
0295c10: 西禪瑞禪師法嗣
0295c11: 棠城寶文洪印禪師古渝棠城張氏子。禮西禪瑞有
0295c12: 年。因禪遷化。遠扣楚山。值定王除。請山陞座。師出
0295c13: 問。雷音動地。選佛場開。一會靈山儼然未散。未審。皇
0295c14: 恩佛恩。如何補報。山曰。蕩蕩堯風清六合。明明佛日
0295c15: 炤三千。師曰。祝讚已巳聞師的旨。拈花微笑意如何。山
0295c16: 曰。機前有語難容舌。獨許頭陀一笑傳。師曰。玉梅破
0295c17: 雪。紅葉凋霜。適官家除之辰。駕仙遊之日。未
0295c18: 審。即今何在。山拂曰。在山僧拂子頭上。成等正覺。
0295c19: 放大光明。與三世如來。共轉法輪。汝還見麼。師曰。與
0295c20: 麼則界絕遮藏也。山曰。要且有眼不見。師曰。只
0295c21: 者不見處。不隔纖毫。山曰。未是妙。師曰。未審如何
0295c22: 是妙。山曰。二邊俱抹過。始見劫前人。師曰。蒙師點出
0295c23: 金剛眼。死去生來更不疑。山曰。俊哉衲子。透網金鱗。
0295c24: 出語標宗。不忝西禪之嗣。更須保任。切莫自欺。師曰。
0296a01: 人天證明。謝師印可。
0296a02: 古庭堅禪師法嗣
0296a03: 五臺山顯通大巍淨倫禪師昆明康氏子。受業于無
0296a04: 極泰。得法於浮山堅。住臺山日。僧問。如何是臺山境。
0296a05: 師曰。不是下雨。便是天晴。曰如何是境中人。師曰。金
0296a06: 剛寶窟萬菩薩。曰尋常所談何事。師曰。清風吹幽松。
0296a07: 近聽聲愈好。問如何是佛法的的大意。師曰。今年調
0296a08: 雨水。農家好春麥。問如何是祖師西來意。師曰。飯仙
0296a09: 山轉身。即向汝道。示眾。山高海。月朗風清。松蒼石
0296a10: 白。夏暑冬寒。如是歷歷分明。一一成現。且衲僧分上。
0296a11: 成得個什麼邊事。莫有道得者麼。不妨出來道看。若
0296a12: 無。老僧自道去也。拈拄杖。下座。示眾。目前無法。意在
0296a13: 目前。他不是目前法。非耳目之所到。白雲自占青山。
0296a14: 明月誰分流水。示眾。我這裏。也不管東村李大郎太
0296a15: 儉。也不說西社王二姐太奢。也不會安角呼兔。也不
0296a16: 會添足畫蛇。早起一碗白粥。午後一碗清茶。誰管他
0296a17: 陳年爛葛藤。冷地開花。展兩手云。你等諸人。來這裏
0296a18: 討什麼。乾木查。示眾。演祖道。有一則奇特因緣。舉似
0296a19: 諸人。欲說又被說礙。不說又被不說礙。師曰。大小演
0296a20: 祖。大似靈龜曳尾。一言既落人耳。如何又諱得住。山
0296a21: 僧者裏。也有一則奇特因緣索性。舉似大方。使他依
0296a22: 門傍戶。者一箇箇。壁立千仞。也不為分外。示眾。長沙
0296a23: 岑大師道。盡大地草木人畜。總是般若真光。師乃召
0296a24: 曰。大眾看看。老僧上黃樓也。只見晴川歷歷漢陽
0296b01: 樹。芳草萋萋鸚鵡洲。是汝諸人還見麼。喝一喝。
0296b02: 南嶽下二十八世
0296b03: 東明慈禪師法嗣
0296b04: 南京寶明瑄禪師吳江范氏子。素業木工。因海舟
0296b05: 建塔院。失斧傷足。痛甚索酒。舟曰。范作頭。傷足猶可
0296b06: 假。若斫去頭。有千石酒與作頭喫。能喫否。師有省。即
0296b07: 求為僧。舟與披剃曰。今日汝頭落也。師曰。頭雖落好。
0296b08: 喫酒人不落也。乃充火頭。一日負薪。舟見曰。將刺剌棘
0296b09: 作麼。師曰。是柴。舟呵呵大笑。師惘然。舟曰。是柴將去
0296b10: 燒。師疑曰。和尚畢竟有什麼道理。故爾問我。是夕
0296b11: 刻意參究。不覺被火燎眉。面如刀割。以鏡炤之。忽然
0296b12: 大悟。呈偈曰。負薪和尚喚為棘。火焰燒眉面皮急。祖
0296b13: 師妙旨鏡中明。一鑑令人玄要得。舟便打。師奪拄杖
0296b14: 曰。這條六尺竿。幾年不用。今日又要重拈。舟大笑。師
0296b15: 又呈偈曰。棒頭著處血痕斑。笑裏藏刀仔細看。若非
0296b16: 英靈真漢子。死人喫棒舞喃喃。舟曰。即此偈語。可紹
0296b17: 吾宗。乃付偈曰。臨濟兒孫是獅子。一吼千山百獸死。
0296b18: 今朝汝具爪牙威。也須萬壑深山止。從此名聞遐邇。
0296b19: 學徒川赴。逝於成化八年臘月九日。塔建東明寺左。
0296b20: 君通禪師法嗣
0296b21: 邵武府君清祥上座呈大闡偈曰。法性空無礙。平
0296b22: 等觀自在。截斷兩頭機。是名超三界。
0296b23: 天寧宣禪師法嗣
0296b24: 杭州徑山天才英禪師曰默堂和尚。平地上湧起
0296c01: 波濤。空裏敲出木楔。中人毒氣回來。剛道親見寶
0296c02: 月。不知瞎多少人眼睛。啞洎合饒舌。
0296c03: 東方禪師法嗣
0296c04: 南京碧寺天通顯禪師玉芝問。碧寺裏有如來。
0296c05: 莫便是和尚否。師曰。上座還見麼。曰縱見得。也是金
0296c06: 屑落眼。師曰。者漢死去多少時。汝來為他乞命。便歸
0296c07: 方丈。明日上堂。舉古德云。打破大唐國。覓個不會佛
0296c08: 法的也無。又曰。向南方走了一轉。拄杖頭上不曾撥
0296c09: 著個會佛法的。此二句。甚有訛。試為酬一語看。芝
0296c10: 曰。前不遘村。後不迭店。師曰。未在再道。曰不遇知音
0296c11: 者。徒勞話歲寒。師復問曰。汝向南參。有何言句。試道
0296c12: 看。芝舉悟道偈曰。湖光倚杖三千頃。山色開門五六
0296c13: 。觸目本來成現事。蒲團今不鍊頑空。滿月風光足
0296c14: 起居。有誰平地別親。縱令達磨傳心訣。問著依然
0296c15: 不識渠。師曰。非非。芝曰。云何非非。師曰。子不非非。恁
0296c16: 人非非。梁皇達磨。兩不見機。何勞折葦。又遣人追古
0296c17: 之今之。落人圈繢。曰如何得不落人圈繢。師打一掌
0296c18: 曰。是落耶。是不落耶。芝禮拜。平日所蘊。泮然釋。師
0296c19: 遊南屏宗鏡堂。升法座曰。此處正好說法。芝從傍唱
0296c20: 曰。說法已巳竟。師便下座。顧曰。何者是我說法處。芝曰。
0296c21: 劍去久矣。師頷之。
0296c22: 夷寧禪師法嗣
0296c23: 杭州天目寶芳進禪師付法偈曰。真性本無性。真法
0296c24: 本無法。了知無法性。何處不通達。
0297a01: 南嶽下二十九世
0297a02: 寶瑄師法嗣
0297a03: 天奇本瑞禪師鍾陵人。江氏子。二十一歲。從荊南無
0297a04: 說能披剃。即看一歸何處。後遍遊叢社。遇全首座行
0297a05: 次。聞呼聲。全曰。阿娘墻裏喚哪哪。途路師僧會也
0297a06: 麼。拶破這些關子。娘娘依舊是婆婆。師聞之瞿然。
0297a07: 一日染病甚劇。有暉禪者。囑曰。病中不可放逸。昔大
0297a08: 慧杲生背瘡。晝夜痛。有問。和尚還有不痛底麼。杲
0297a09: 曰。有曰。有在什麼處。杲曰。痛死人。師於此。透得娘娘
0297a10: 依舊是婆婆。一日聞鹿鳴。會得日用之中無不是語。
0297a11: 後往南京。過單縣途次。恍如夢醒。始覺從前所悟。一
0297a12: 場。乃參見寶。問。甚處來。師曰。北京。曰。別
0297a13: 有去處麼。師曰。隨方瀟灑。曰。曾到四川否。師曰。曾
0297a14: 到。曰。四川境界。與此間如何。師曰。江山雖異。風月
0297a15: 一般。拳曰。還有這個麼。師曰。無。曰。因甚無。
0297a16: 師曰。非我境界。曰。如何是汝境界。師曰。諸佛不能
0297a17: 識。誰敢強安名。曰。汝豈不是著空。師曰。終不向鬼
0297a18: 窟裏作活計。曰。西天九十六種外道。汝是第一。師
0297a19: 拂袖便行。乃付偈曰。濟山棒喝如輕觸。殺活從茲
0297a20: 手眼親。聖解凡情俱坐斷。曇華猶放一枝新。住後示
0297a21: 眾。一切無餘。一切無礙。一切無礙。一切無餘。透得無
0297a22: 礙。自然無餘。透得無餘。自然無礙。會麼。嬌花若繡紅
0297a23: 千朵。曲水如羅碧一灣。示眾。人人鼻孔撩天。何用拈
0297a24: 花對眾。箇箇眼睛突出。休尋向上玄機。臨濟妄立三
0297b01: 玄。洞山強分五位。識破溈山水牯。方知僧璨無罪。舉
0297b02: 拂曰。三陽開泰戶。一氣轉鴻鈞。示眾。大眾會麼。若
0297b03: 然不會。更聽一偈。寬兮宇宙誠然小。窄也絲毫實不
0297b04: 存。空劫那邊如殞。莫來這裏強言論。復拈拄杖曰。
0297b05: 曾伴夜行驚惡虎。幾回同上碧蘿。
0297b06: 吉庵祚禪師法嗣
0297b07: 嘉興府天寧法舟道濟禪師本郡張氏子。依東禪昂
0297b08: 為比丘。後謁吉庵。偶行廊廡間。聞磬響契悟。尋趨方
0297b09: 丈。庵望見笑曰。子著賊也。師曰。賊已巳收下。庵曰。在
0297b10: 甚處。師提坐具曰。狼籍狼籍。庵曰。這掠漢。狼籍箇
0297b11: 甚麼。師一喝歸眾。庵喜而印之。嘉靖初。出世金陵。僧
0297b12: 問。如何是安隱境。師曰。三山半落青天外。二水中分
0297b13: 白鷺洲。曰如何是安隱家風。師曰。石虎山前。泥牛
0297b14: 水底眠。曰不會。師曰。用會作麼。未幾。歸天寧。示眾。舉
0297b15: 梁武帝問達磨曰。如何是聖諦第一義。磨曰。廓然無
0297b16: 聖。帝曰。對朕者誰。磨曰。不識。帝不領悟。師頌曰。廓然
0297b17: 無聖絕機輪。打破重關百萬門。雨過落花紅滿地。行
0297b18: 人猶自不知春。示眾。精嚴寺裏撞鐘。府譙樓上擂鼓。
0297b19: 同時顯大神通。穿透千門萬戶。大眾聞麼。若道不聞。
0297b20: 爭奈鐘鼓分明。人人有耳。若道聞。將什麼聞。即今鼓
0297b21: 絕鐘消。聞的事作麼生。速道速道。卓拄杖曰。黃金自
0297b22: 有黃金價。終不和沙賣與人。僧問。如何是道。師曰。滿
0297b23: 口道不出。僧復問師曰。一番提起。一番新問。達磨未
0297b24: 來時如何。師曰。古鏡分明含萬象。曰來後如何。師曰。
0297c01: 萬象分明古鏡中。曰用來作麼。師曰。若不來埋沒古
0297c02: 鏡。問佛佛授手。祖祖相傳。未審。傳箇甚麼。師曰。蘇盧
0297c03: 蘇盧。悉利悉利。溪上坐次。僧問。如何是隨波逐浪句。
0297c04: 師曰。兩岸春風香不斷。一溪流水落花新。曰爭奈學
0297c05: 人不會。師曰。蜻蜓飛尚緩。蛺蝶舞偏忙。曰和尚將境
0297c06: 示人。師震威一喝。僧禮拜。師曰。未在更道。僧無語。師
0297c07: 曰。啼得血流無用處。不如緘口過殘春。有士對奕問
0297c08: 曰。如何下手方妙。師曰。向黑白未分時。下一著看。士
0297c09: 作下子勢。師曰。妙手妙手。陸五臺問。畫前元有易否。
0297c10: 師曰。若無庖犧氏。將甚麼畫。曰畫後如何。師曰。元無
0297c11: 一畫。曰現有六十四卦。何得言無。師曰。莫著文字。曰
0297c12: 請師離文字。發一爻看。師召臺。臺應諾。師曰。這一爻。
0297c13: 從何處起。師示一少年偈曰。學道還須年少身。每因
0297c14: 年少誤青春。若言年少堪憑仗。荒塚應無年少人。梵
0297c15: 僧來。師假榻與坐。二鼓見三神人。冠緋衣而入。師
0297c16: 怪問之。皆曰。吾伽藍神也。師入深禪定。故來謁耳。遂
0297c17: 不見。秋寢疾革。或請說偈。師曰。此皆文飾耳。無事此
0297c18: 也。以手搖曳而逝。年七十四。坐五十二夏。
0297c19: 碧顯禪師法嗣
0297c20: 湖州天池玉芝庵月泉法聚禪師嘉禾富氏子。幼肄
0297c21: 儒業。長得度於海鹽資聖寺。喜作韻語。忽自謂曰。出
0297c22: 家當為生死。嗜此奚益。遂誓志參學。後聞禪者舉僧
0297c23: 問大顛。如何是見性。顛曰。見即是性。躍然一笑。結廬
0297c24: 於澉湖悟空山。參碧。問如何不落人圈繢。與一
0298a01: 掌。師即大悟。徙居天池玉芝精舍。與名紳。證儒釋
0298a02: 大同之旨。聞者欣快。上堂。迅速年光若流水。盡道三
0298a03: 十六旬今夜止。爭如山僧有個陳年曆日。直是無頭
0298a04: 無尾。雖然。墨爛紙。爭奈諸人本命元辰。盡在裏許。
0298a05: 驀然拈出繩角頭。打亂週天星紀。誰管他角亢危
0298a06: 婁氐房箕尾。切忌顛拈倒舉。如何是顛拈倒舉。老者
0298a07: 不減年。幼者非得歲。申生人不屬猴。子生人不屬鼠。
0298a08: 上堂。棒喝交馳。機如掣電。猶是祖師門下尋常茶飯。
0298a09: 忽若移星換斗。露影藏形。苟非親見古人用處。往往
0298a10: 分不下。遂舉趙州訪二庵主因緣。師曰。此話。商量
0298a11: 者不少。每向拳處。卜度異同。殊不知機輪轉處。擒
0298a12: 縱臨時。變通無滯。方堪八面受敵。使或據險一隅。不
0298a13: 免得隴失蜀。得失且置。只如趙州。拂袖便行。與禮拜
0298a14: 處。是同是別。試聽一偈。鋪席經過祇一般。爭知死貨
0298a15: 活人拈。東行賣貴西行賤。勘破方知不值錢。上堂。舉
0298a16: 金剛經曰。一切諸佛。及諸佛阿耨多羅三藐三菩提
0298a17: 法。皆從此經出。既是佛從經出。則經非佛說。畢竟喚
0298a18: 什麼作此經。現前大眾。又作麼生受持。良久。擊拂子
0298a19: 曰。口說如啞。耳聽若聾。鷺鷥夜宿寒汀月。飛入蘆花
0298a20: 不見蹤。陸五臺問。東土一千七百善知識。即今向什
0298a21: 麼處去。師指樹上鳴蟬曰。這裏也有一個。曰聲響便
0298a22: 是麼。師曰。喚作聲響。即蹉過去也。嘉靖癸亥五月示
0298a23: 寂。葬於本山。壽七十有二。
0298a24: 金臺覺禪師法嗣
0298b01: 杭州徑山萬松慧林禪師仁和沈氏子。因入京師宿
0298b02: 通堂。聞僧誦丹霞上堂語。大徹。后參金臺。陳所解。遂
0298b03: 得法焉。晚住徑山。一日書偈曰。七十六年。萍何倚。
0298b04: 本無去來。應緣而已巳。蛻然而逝。
0298b05: 天目進禪師法嗣
0298b06: 野翁曉禪師無趣來參。師令看一歸何處話。後趣有
0298b07: 省。師付以偈曰。非法非非法。非性非非性。非心非非
0298b08: 心。付汝心法竟。
0298b09: 壽堂松禪師法嗣
0298b10: 建寧府斗古音淨琴禪師建陽蔡氏子。參萬法歸
0298b11: 一公案。後經南陽鳴河。中途有省。謁壽堂于巫山
0298b12: 寺。遂承印可。有醍醐集。行於世。
0298b13: 南嶽下三十世
0298b14: 天奇瑞禪師法嗣
0298b15: 隨州關子嶺龍泉寺無聞明聰禪師邵武光澤奚氏
0298b16: 子。依隱庵初出家。參大通智勝佛四句偈。數載。偶聞
0298b17: 馬嘶。豁然大悟。參天奇。纔入門。值奇外出。師曰。一出
0298b18: 一入。是同是別。奇曰。同別且置。見出入者是阿誰。師
0298b19: 良久。奇怒罵而出。夜歸。問知客曰。今日我罵這僧在
0298b20: 否。曰在。奇曳杖到寮。師禮拜。奇便打。師曰。適來某甲。
0298b21: 草草觸忤和尚。奇曰。老僧今日被上座勘破。復問。在
0298b22: 世忘世是如何。師曰。了物非物。奇曰。在念忘念是如
0298b23: 何。師曰。於心無心。奇曰。心物俱忘是如何。師曰。華山
0298b24: 高太行。奇曰。教壞人家男女者。惟汝一人。乃付
0298c01: 以偈曰。破情情破破還情。絕跡無私精內精。知是個
0298c02: 中今不惜。盡分付與仁行。師後住關子嶺龍泉寺。
0298c03: 為開山第一世。僧問。如何是本來面目。師曰。石香亭。
0298c04: 曰。便恁麼去時如何。師曰。喪了也。問今朝四月八。
0298c05: 天下叢林。皆慶如來降誕。未審。如來何處降生。師於
0298c06: 几上。畫圓相示之。示疾。告眾曰。因心不了又遊山。吳
0298c07: 越山川路渺茫。拄杖一條擔日月。龍泉寺裏話偏長
0298c08: 以拄杖擲地。趺坐而逝。全身塔於寺右。
0298c09: 淨庵素禪師法嗣
0298c10: 襄西大覺圓禪師儀貌豐碩。音聲如鐘。因僧入室次。
0298c11: 師曰。外道問佛。不問有言。不問無言。世尊良久。外道
0298c12: 便悟。既不涉有無。良久亦是閑名。正恁麼時。外道悟
0298c13: 箇什麼。僧擬答。師急掩其口曰。止止。猶要掛齒在。僧
0298c14: 有省。師曰。可謂東土衲僧。不如西天外道。僧呈偈曰。
0298c15: 自笑當年模則。幾番紅了幾番黑。如今謝主老還
0298c16: 鄉。那管平生得未得。師大喜之。一日無病而終。壽七
0298c17: 十三。坐五十三夏。
0298c18: 天寧濟禪師法嗣
0298c19: 嘉興府胥山雲谷法會禪師嘉善懷氏子。參法舟於
0298c20: 天寧。舟令參念佛是誰話。一日受食。碗忽墮地。有省。
0298c21: 尋閱宗鏡錄大悟。僧問。如何是祖師意。師曰。有水皆
0298c22: 含月。無山不帶雲。曰莫更有奇特否。師曰。不得將龜
0298c23: 作。
0298c24: 嘉興府精嚴寺冬谿方澤禪師嘉善任氏子。聞法舟。
0299a01: 舉龍潭參天王語。至何處不指示心要。有省。解制秉
0299a02: 拂。佛法雖一切世間。而未有絲毫逗漏。作麼生
0299a03: 結。雖未有絲毫逗漏。亦未有絲毫囊藏。作麼生
0299a04: 解。故知。百丈大師。曲引初學。為此方便之辭。其實不
0299a05: 能結。不能解也。設有箇孟八郎漢。出來道。我能向百
0299a06: 丈大師結不得處。一結結斷。直使天下衲僧。忘前失
0299a07: 後。求出無門。亦能向百丈大師解不得處。一解解開。
0299a08: 直使天下衲僧。七狼八籍。身無地。甚奇特。諸上
0299a09: 座。彼既丈夫。我能不爾。乃擊拂子曰。吽。
0299a10: 野翁曉禪師法嗣
0299a11: 嘉興府敬畏庵無趣如空禪師本郡施氏子。志慕祖
0299a12: 道。適野翁寓東塔。師往謁。每呈見解。盡被掃闢。一日
0299a13: 翁謂師曰。達磨西來。直指人心。見性成佛。唯在直下
0299a14: 體取。你若信得及。可放下萬緣。參箇一歸何處。師猛
0299a15: 參三載。聞鳴有省。遂蒙印可。付衣焉。剃染後。眾
0299a16: 請居敬畏庵。示眾。搜窮三際元無我。逼塞空更有
0299a17: 誰。祖佛相傳無法付。拈花微笑只因渠。召大眾曰。世
0299a18: 尊拈花則不問。且道。迦葉作麼生笑。眾無對。師曰。苦
0299a19: 哉佛陀耶。示眾。鴻蒙未判。天地未分。先有一物。時人
0299a20: 呼為正法眼藏。亦名涅槃妙心。今在諸人六根門頭
0299a21: 顯現。四威儀內昭彰。拈起拂子曰。見麼。若見。通箇消
0299a22: 息。其或未然。不得不疑。示眾。眾纔集。師良久。喝一喝
0299a23: 曰。禍出私門。便歸方丈。示眾。夏末秋新。即佛即心。秋
0299a24: 新夏末。即心即佛。擲下拄杖曰。會麼。不知寒暑催人
0299b01: 老。除夜聞竹聲。師問眾曰。是什麼。曰竹聲。師曰。
0299b02: 破了也。眾有省。同居士湖邊步月。一僧至。師曰。明月
0299b03: 與清風。水天同一色。人人在箇中。祇是出不得。僧曰。
0299b04: 打草驚蛇作什麼。師曰。汝又作麼生。曰看下。師呵
0299b05: 呵大笑曰。將謂胡鬚赤。更有赤鬚胡。師問講主。經前
0299b06: 一句。逼塞空。經後一句。充滿大地。包括一句。函
0299b07: 乾坤。正恁麼時。法師向什麼處下口。主無對。師良久
0299b08: 曰。善來法師杭城回。示眾。予在湖山境中。作篇佛法。
0299b09: 且是平直切當。簡易明白。渴欲歸來。舉示大眾。及乎
0299b10: 今日相見。忘卻了也。遂起拂子曰。記得麼。萬曆己
0299b11: 卯冬。謂門人性曰。來歲中秋。五六。之間。吾欲行子
0299b12: 宜來。次年八月六日。以前命至。師示微恙。說偈而
0299b13: 逝。偈曰。生來死去空華。死去生來一夢。皮囊付與丙
0299b14: 丁公。白骨斷橋隨眾。呵呵。明月清風吟弄。塔於本庵。
0299b15: 石門海禪師法嗣
0299b16: 隨州七尖大休宗隆禪師青州益都賈氏子。在成
0299b17: 都北寺為典座。挑水忽地撞壁。有省。謁無盡於乾明
0299b18: 寺。遂蒙印。住後。垂三關語。示學者曰。吹毛寶劍。被
0299b19: 石人持去。掛在萬仞頭。四壁無路。如何取得。有一
0299b20: 如意珠。被木人擎來。拋向大海波中。不假舟航。如何
0299b21: 覓得。盡大地是個火坑。燒了也。惟有一莖眉毛在。
0299b22: 未審。何人見得。示寂偈曰。三際握來為拄杖。十方原
0299b23: 是舊袈裟。泥牛石虎知消息。踏破空便到家。端坐
0299b24: 而逝。
0299c01: 斗琴禪師法嗣
0299c02: 建寧府斗天真道覺禪師本郡張氏子。看一歸何
0299c03: 處話。有省。作偈曰。一手拍兮一手鼓。無位真人出格
0299c04: 舞。口中唱出無腔歌。三千諸佛同一母。呈古音。即蒙
0299c05: 印記。
0299c06: 
0299c07: 五燈嚴統卷第二十三
