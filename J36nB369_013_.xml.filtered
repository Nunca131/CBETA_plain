0953b01: 蔗菴範禪師語錄卷十三
0953b02: 侍者本孝錄
0953b03: 住越州東關天華寺語錄
0953b04: 上堂舉僧問古德萬境來侵時如何德曰且坐著師
0953b05: 曰莫動著且教坐殺者漢或有問天華萬境來侵時
0953b06: 如何野鳥一聲花自落綠陰高臥北窗幽。
0953b07: 上堂不用求真惟須息見以甚麼為真喚甚麼作見
0953b08: 花老蜂王逸春深燕子新門前逢故客笑問是何人
0953b09: 忽有箇衲僧出曰和尚恁麼道天下人未肯在是我
0953b10: 同流。
0953b11: 坦然知浴請上堂古路坦然如何履踐霜重風嚴夜
0953b12: 船到岸為輸一點赤心說了許多方便既是自肯承
0953b13: 當不昧絲毫全無滲漏理合歸家穩坐不復思惟籌
0953b14: 算桶裏水缽裏飯一任細嚼麤飧好生無猒浴鍋頭
0953b15: 兩兩三三總是時人功幹緇緇素素辛辛苦苦不離
0953b16: 者邊那畔迦葉親聞底達磨不識底輥作一團混成
0953b17: 一片如斯之事無有錯謬如來明見山僧看來秖得
0953b18: 一半還有那一半良久今年田稻不登只好隨家豐
0953b19: 儉。
0953b20: 上堂夜來則眠睡覺便起無位真人多嗔少喜床頭
0953b21: 擊碎唾壺是箇甚麼道理咄貓兒捉老鼠。
0953b22: 上堂深宮月鎖人靜燭殘寶印懶提全彰至化直饒
0953b23: 恁麼來者猶是功勳邊事尊貴一路如何行履金烏
0953b24: 啼夜半玉鷺宿蘆灣。
0953b25: 上堂崇虛非徵積實莫尚東廊下左邊底西廊下右
0953b26: 邊底拍案一下者裏用得著敢保千愁萬愁一時埽
0953b27: 蕩便下座。
0953b28: 上堂道無可道禪無可傳秖有一事說與高賢見人
0953b29: 喫著青梅子縱不酸心也皺眉。
0953b30: 上堂是與不是知與不知倚墻靠壁漢不堪共語篤
0953c01: 志真參死心研究非大丈夫之氣概請過一邊秖如
0953c02: 師子兒哮吼時如何顧左右幾乎驚殺人。
0953c03: 上堂虛空可銷殞無明無斷時如實而言若是箇人
0953c04: 且不如是春暖張公子村壚醉不休。
0953c05: 客至上堂即賓即主非短非長遠山疊翠流水增瀾
0953c06: 儒者讀春秋善能甄別賢否道士鍊丹液自可忘情
0953c07: 絕解衲僧與道伴交肩過合作麼生莫言相見易此
0953c08: 歡是最難。
0953c09: 上堂舉僧問趙州萬法歸一一歸何處州曰我在青
0953c10: 州做領布衫重七斤師曰老趙州如此答話圖快眼
0953c11: 下風稜不顧日後盤錯非唯使者僧脫體道應難亦
0953c12: 令人鑽頭無縫罅有問天華萬法歸一一歸何處東
0953c13: 關橋下水西流。
0953c14: 上堂拈拄杖見得諦當捏目生花未識玄旨動步便
0953c15: 差恁麼不恁麼相去非遐白雲深處有人家。
0953c16: 上堂雲門一曲調高無上伯牙匪諧子期莫識奇怪
0953c17: 冷水灣頭老漁拍手小漁唱唱出箇東風第一枝不
0953c18: 知月在梧桐上喝一僧出師便打僧曰某甲不是恁
0953c19: 麼人師曰不是恁麼人自不殃及你。
0953c20: 上堂過去事閒思已巳遠未來事深想無據現在事瞻
0953c21: 之在前忽焉在後日長風靜倚闌干時聞花外鶯啼
0953c22: 畫良久古今洞徹無藏覆。
0953c23: 上堂眼上無一塵為礙何故青黃莫辨好惡不分腳
0953c24: 下無一絲為絆因甚高低罔識上下難知到者裏作
0953c25: 麼生倒斷拍禪床且出一身白汗來。
0953c26: 上堂胡達磨面壁是少斟酌盧行者踏碓千殃並起
0953c27: 致使後代兒孫攜儔結侶低昂頫仰百樣行藏要天
0953c28: 下人勿住空劫盡卻今時結死冤讎山僧不妨與天
0953c29: 下人雪屈噁好笑而今事轉覺當初錯。
0953c30: 上堂自己巳冷暖別人不知他家長短我亦不管不是
0954a01: 心不是佛不是物者裏知得分曉漿粉錢山僧與你
0954a02: 還草鞋錢自去料理不然得失紛然是非交互折腰
0954a03: 猶被浮名誤。
0954a04: 上堂池畔蛙鳴的的是諸人得力處檐前鵲噪確確
0954a05: 是諸人親切處只要自肯一切人不柰你何簡點來
0954a06: 正有事在何謂閬苑雖高臥傳烽愁更多。
0954a07: 道和化主領周巷檀越請上堂斯門洞開曾無扃鐍
0954a08: 要箇信腳跨入者千難萬難惟孟八郎心無異緣用
0954a09: 無向背行無近遠到無先後飽風霜而不猒任逆順
0954a10: 而無辭化塵勞侶入歸信門使聞聲者開懷見面者
0954a11: 解脫無私無曲徹始徹終有甚麼斟酌有甚麼限量
0954a12: 但要諸人於一切時中不挂本來衣不行心處路則
0954a13: 杓大碗小有鹽無醬隨意所需全無吝惜喝我住於
0954a14: 此家法若斯。
0954a15: 上堂人人己巳躬下有則因緣多不增一毫少不減一
0954a16: 點古人說箇七日不悟截取老僧頭去大似一盲引
0954a17: 眾盲豎拂子和盤托出了也麤茶留客意村酒古人
0954a18: 心擊一下天寒簡褻不勞久立。
0954a19: 上堂霏煙生遠浦皓月滿庭除相看總不猒日復轉
0954a20: 躊躇驀喚侍者者應諾師曰長見何勞問起居。
0954a21: 上堂舉金峰示眾曰老僧二十年前有老婆心二十
0954a22: 年後無老婆心時有僧問如何是二十年前有老婆
0954a23: 心峰曰問凡答凡問聖答聖曰如何是二十年後無
0954a24: 老婆心峰曰問凡不答凡問聖不答聖師曰金峰與
0954a25: 麼答話正是載馳車塵馬足之道無休歇時天華當
0954a26: 時若在點把火照看面皮厚多少金峰從此移身轉
0954a27: 步敢保如入桃源見白雲青嶂雞犬桑麻使人澹然
0954a28: 忘情不樂故處。
0954a29: 上堂雪峰蛇趙州狗毒氣薰蒸衝牛斗山僧昔年親
0954a30: 遭一口如今搔著舊時痛處自難歇手你者隊死蝦
0954b01: 蟆向甚麼處走遂以拄杖打趁。
0954b02: 上堂月館霜橋水村煙市試問諸人你故家田地在
0954b03: 甚麼處以拂子畫一畫莫不是。
0954b04: 上堂諸人大事不克成就山僧日夜坐臥不寧想得
0954b05: 一句要緊佛法與汝說了不可不聽良久門外好大
0954b06: 風出入要謹慎。
0954b07: 請化士上堂此一著子逆順向背千變萬化傳授不
0954b08: 得指示不得惟大丈夫漢堪任大丈夫事大眾要識
0954b09: 大丈夫事麼豎拂子泥水通身不憚勞撞見知音便
0954b10: 舉似。
0954b11: 上堂釋迦老子怕是未知達磨祖師曾言不識天下
0954b12: 大和尚愁兼旅食面撲風塵說也說不著看也看不
0954b13: 見天華掉老婆舌頭盡情與諸人說了良久欬嗽一
0954b14: 聲是甚麼。
0954b15: 上堂奮大機發大用既非古佛徽猷知好惡識休咎
0954b16: 豈是衲僧樞要理隨事變事逐理融隨波逐浪漢烏
0954b17: 足道哉今日三明日四冷湫湫地休去歇去是深村
0954b18: 古廟裏無轉智大王有甚氣息衲僧分上合作麼生
0954b19: 道百篇詩就惟耽酒從古風流傲謫仙。
0954b20: 上堂嘉州大象喫酒陝陜府鐵牛醉倒乃同張五搆冤
0954b21: 要與趙六相鬧到我天華者裏一齊抹過便了何故
0954b22: 此事不可草草。
0954b23: 上堂世上知予拙此中託汝深老胡曾面壁究竟是
0954b24: 何心既非明悟知見而揣摩豈是世智辨聰可彷彿
0954b25: 透底人出來通箇消息靠拄杖下座。
0954b26: 上堂為法施主匪吝家風有問必從無疑不決諸人
0954b27: 問訊山僧合掌倒腹傾腸未常吝惜昨日晴今日雨
0954b28: 明明百草頭明明祖師意有何疑可以決擊拂子其
0954b29: 言足以豁人人之迷悶。
0954b30: 上堂天華曾無岐路與人亂走亦無一途要人坐守
0954c01: 惟要諸人入門來知得鍋是鐵鑄飯是米做然後我
0954c02: 與你道箇面皮尺厚若也朝三莫四疑惑轉生拈拄
0954c03: 杖曰拄杖子只好打狗。
0954c04: 上堂不從請益得出路應知在家好悟了須遇人嗔
0954c05: 時多喜時少夜裏熟睡一覺起來覿面相逢更無回
0954c06: 互喫粥了也洗缽盂去眾生日用而不知自成顛倒
0954c07: 喝去去不復道。
0954c08: 上堂入山既不深莫若在塵市大丈夫兒去就無固
0954c09: 無必且道塵市中有甚好處和羅飯骨董羹喫飽了
0954c10: 好趁船省走路高聲喚曰菩薩子但恁麼去。
0954c11: 上堂寒時自寒熱時自熱道無橫徑說甚直捷驢腳
0954c12: 馬腳行止無拘我手佛手取舍自決固是諸人之能
0954c13: 事且道蟭螟眼裏放夜市做甚買賣咄。
0954c14: 上堂問跋涉關山不遑休息未了生平願垂指示師
0954c15: 曰傾蓋在須臾投分踰疇昔日即今事又如何師曰
0954c16: 三五月圓四五兔缺僧罔措師曰天寒日短且去乃
0954c17: 曰白日裏有箇老鼠子東跳西跳萬指叢中人人視
0954c18: 物命如己巳命宜乎不能一刀兩段且貓兒突出時如
0954c19: 何良久無人知此意令我憶南泉。
0954c20: 祈雨上堂久晴不雨河竭泉枯根本堅強底未聞改
0954c21: 志焦芽敗種者退屈無疑拈拄杖好看拄杖子化龍
0954c22: 去也卻道你輩茄子瓠子且莫著忙我有一雲一雨
0954c23: 普澍大千種類若干名色各異承受得者改頭換面
0954c24: 轉見精神乃我常分不借餘力不知誰是知恩者卓
0954c25: 拄杖舉世皆迷悶襟懷此日開。
0954c26: 上堂千說萬說秖是一句親切若明得此一句可以
0954c27: 鎖佛祖咽喉開人天眼目大眾你道是那一句良久
0954c28: 擲拄杖。
0954c29: 上堂今我不樂日月如馳此古有天下者憂天下之
0954c30: 憂而發此語也天華寺裏山田脫粟飯野菜淡黃虀
0955a01: 天寒日短兩人共一碗日日如是不致缺少諸人久
0955a02: 聚甘苦同之眉毛橫底鼻孔豎底我皆識得量諸人
0955a03: 決不錯怪山僧我亦安心不然人生如寄多憂何為
0955a04: 喝一喝。
0955a05: 上堂欬唾掉臂總是祖師意橫七豎八莫非古佛心
0955a06: 到天華者裏碾得你骨出未肯放在何謂不見道新
0955a07: 詩貯得滿奚囊古來盡是窮途客。
0955a08: 上堂舉僧問龍光如何是極則為人處光曰殷勤囑
0955a09: 付後來人師曰無文鐵印沒鼻金針龍光急要出脫
0955a10: 爭柰分付不著當時設問天華如何是極則為人處
0955a11: 舌上青苔三五寸口邊棘刺兩三重。
0955a12: 上堂見農夫則說田疇闊狹耕力細微逢漁父則談
0955a13: 煙波浩渺出沒神奇達磨門下兒孫胸中無一點塵
0955a14: 腳下無五色線佛不是心心不是佛那裏有者般事
0955a15: 可笑雲門乾矢橛梗人齒頰山僧已巳道了也汝等又
0955a16: 覓箇甚麼遂下座。
0955a17: 長至上堂正不居正時偏不坐偏處有箇關捩子撥
0955a18: 得轉無量義門一齊開演老梅傳馥枯木向榮天時
0955a19: 與人事和融祖意偕物情胥慶黧奴白牯體候自佳
0955a20: 跛鱉盲龜心神仍暢衲僧家便道陽從鼻孔裏長陰
0955a21: 從腳跟下消出入無疾朋來無咎事無可虞利有攸
0955a22: 往作者般見解討甚好衲僧以拂子畫一畫通得此
0955a23: 竅始謂飽參。
0955a24: 上堂教中道若有所求者不能師子吼諸人晝廢飧
0955a25: 夜忘寢孜孜不倦汲汲不休轉求轉遠轉不相應望
0955a26: 為師子吼大抵不能出來作金雞報曉一聲看拍膝
0955a27: 一下蕭蕭落葉滿階砌多半行人在路中。
0955a28: 上堂眼睛頭底橫亙十方覷他不著舌尖上底豎窮
0955a29: 三際道他不著天南天北盡力馳求冒暑衝寒潛心
0955a30: 尋討大似欲往長安去趁了福建船縱經塵劫無到
0955b01: 家日子卓拄杖者裏歇得下好不省力。
0955b02: 上堂兔角不用無牛角不用有一僧出曰描也描不
0955b03: 成畫也畫不就師曰不是不是曰請和尚端的師曰
0955b04: 汝既頭角不成我肯將錯就錯便下座。
0955b05: 上堂因風吹火用力不多豎拂子從上大老天下道
0955b06: 流總要發明者箇忽一僧出曰殘羹餿飯誰肯喫師
0955b07: 連棒打趁僧曰和尚伎倆已巳盡帶累別人受屈師曰
0955b08: 不見道因風吹火用力不多。
0955b09: 上堂世尊密付達磨單傳循山采藻掘地覓天可惜
0955b10: 赤腳波斯在十字街頭說五位論三玄分秦別楚顯
0955b11: 實開權只成擔板漢此事如何舉得全拍案一下維
0955b12: 摩有病孰堪憐。
0955b13: 上堂舉雪峰與嵒頭欽山聚話次驀指一碗水山曰
0955b14: 水清月現峰曰水清月不現嵒頭踢卻水碗而去師
0955b15: 曰三箇漢自謂統裕石頭流輝天壤看來也是飯飽
0955b16: 弄箸不知羞恥若相委悉不妨作箇脫洒衲僧雖然
0955b17: 龍樓千里隔鳳閣五雲多。
0955b18: 上堂頭戴是天腳踏是地智士愚夫那箇不會若論
0955b19: 本分事不可拏三道五桶底脫時方始是喝一喝認
0955b20: 著依然還不是。
0955b21: 上堂雪峰謂玄沙曰備頭陀何不遍參去沙曰達磨
0955b22: 不來東土二祖不往西天師曰良驥嘶風昂首思奮
0955b23: 被當頭一按仍跛然伏櫪矣就中有箇淆訛處市客
0955b24: 誤為垂釣子唯予知是謝三郎。
0955b25: 立秋上堂良久肯恁麼去極是省力待說箇未入門
0955b26: 時與汝相見了也堪作甚麼拈拄杖梧桐葉落盡知
0955b27: 秋莫道參方無所益。
0955b28: 上堂謝正修黃九圍李馥初齋路途極盡處轉一機
0955b29: 機無不神塵勞夢醒時發一用用無不妙若要顯揚
0955b30: 祖意密闡宗猷再借檀越新條行箇古皇舊令豎拂
0955c01: 子此一些子彌滿虛空諸佛以之開方便門眾生以
0955c02: 之到不退地其豐功無不包美德無不備獨有今辰
0955c03: 檀越不墮諸數何謂也百官江上夜潮來過水不曾
0955c04: 兩腳溼。
0955c05: 上堂會佛法底人如恒河沙數拄杖頭上不曾撥著
0955c06: 一箇半箇一僧出曰和尚拄杖子得恁麼短師曰道
0955c07: 者莫非從天台來麼曰是師曰踏破幾緉草鞋曰侍
0955c08: 者記得分明師曰背後底是甚麼僧擬議師便打曰
0955c09: 到諸方不可錯舉。
0955c10: 上堂金雞唱徹時尚五更玉犬吠來天猶未曉正恁
0955c11: 麼時王未登殿萬國來朝時如何金門青靄合玉闕
0955c12: 紫煙封。
0955c13: 上堂日裏閒遊夜間高臥萬兩黃金不為浪費矢志
0955c14: 坐禪深心看教一滴清水實是難消設總不恁麼底
0955c15: 叉手向前且請過一邊何故檀越面前不可謾汝。
0955c16: 上堂志歸一處萬法攸宗拈拄杖者箇是一喚甚麼
0955c17: 作萬法者箇是萬法喚甚麼作一者裏辨得無明黑
0955c18: 暗不擊而開煩惱湍流不遏而止威鳳高翥雲霄長
0955c19: 鯨吸乾大海或躊躕不決不得動著絲毫若動著敲
0955c20: 得你頭破腦裂為甚如此卓拄杖家無二主。
0955c21: 上堂龍潭吹滅紙燭德山燒卻骨董敗壞從上家風
0955c22: 總道伊人作俑自古到今是非紛紜無敢定奪據山
0955c23: 僧看來其情可原天皇老漢好與三十棒大眾知麼
0955c24: 子孫不賢過由家長。
0955c25: 上堂一飲一啄無推無托很若砒霜烈如酖毒人皆
0955c26: 知有下口則難縱使吞得吐得略無一些過患猶是
0955c27: 逐妄流轉不識好惡山僧執持糞器往到子所諸人
0955c28: 作箇甚麼趣向喝一喝。
0955c29: 上堂僧問如何是宗門中事師曰佳客來到下塵榻
0955c30: 曰學人不會師曰只因思慕久相見多歡言僧喝師
0956a01: 曰尊客在筳不可無禮乃曰宗門中事古今一貫凡
0956a02: 聖同途動步踏著開口道著龐道玄鈍置於馬祖李
0956a03: 刺史折節於藥山今日檀越到山是何意旨青山夢
0956a04: 好渾忘世苦茗杯深不願官。
0956a05: 晚參舉洞山因雪峰問訊次山曰入門須有語不得
0956a06: 道早箇入了也峰曰某甲無口山曰無口且從還我
0956a07: 眼來峰無語師曰洞山畫堂高玉食雪峰密室泛金
0956a08: 卮雲居別前語曰待某甲有口即道卻有口道不得
0956a09: 長慶別前語曰某甲謹退卻有腳進不得總為諸人
0956a10: 勘過了也秖如雪峰無語且道是門內是門外良久
0956a11: 曰問取雪峰去。
0956a12: 上堂舉深明二上座淮河岸上行見魚從網中跳出
0956a13: 因緣頌曰途中好景正宜秋忽訝朋情說舊遊出網
0956a14: 金鱗去不返敢將艸率報同儔。
0956a15: 上堂良久到者裏說箇甚麼即得顧左右青苔石路
0956a16: 雖滑黃菊籬邊最幽便下座。
0956a17: 上堂舉德山曰問則有過不問猶乖有僧纔出禮拜
0956a18: 山便打僧曰某甲纔禮拜何故便打山曰待汝開口
0956a19: 堪作甚麼師曰臨階一叱悍臣落膽敢道德山號令
0956a20: 不嚴鐵騎孤征霜戈進敵敢道者僧氣概不勇然則
0956a21: 檢點來總是戎馬生郊未到河清海晏畢竟作麼生
0956a22: 識得漢家制度自不輕笑子卿。
0956a23: 湛和尚忌日上堂最尊最貴非正非偏碧玉樓中睹
0956a24: 容不易黃金殿上望影尤難果若辦得副海大胸襟
0956a25: 太虛心量絕無背向有甚易難豎拂子大眾先師翁
0956a26: 在山僧拂子頭上現無邊身說無量義有憂深慮遠
0956a27: 之心承祖業綿延之厚從者裏略得少分豁多生疑
0956a28: 悶獲本有妙明雖千百世後而旦暮遇之也其悠悠
0956a29: 汎汎得失在懷者欲親承告誨須到彼根前更下一
0956a30: 分人事始得。
0956b01: 上堂問不落階級敢求指示師曰畫樓春畫永高臥
0956b02: 不垂簾僧沉吟師曰要會就會想箇甚麼曰不會師
0956b03: 喝乃曰與你闢一條廣闊大路你不肯走與你開一
0956b04: 箇省力法門你不肯入你參過天下知識一切差別
0956b05: 君臣五位賓主三玄有背有向有縱有奪出來露箇
0956b06: 消息知你猶是遊州獵縣虛著草鞋底人休休縱然
0956b07: 道得倜儻有何用處喝。
0956b08: 祁文載居士訃至上堂知有此事之人生死見病既
0956b09: 已巳斷除權實法藥自合廢棄故文載居士為國為民
0956b10: 秖有一箇心腸為法為道曾無兩樣面孔濁惡世中
0956b11: 平高就下已巳稱無我愚菴室內同聲相應可為得人
0956b12: 黃梁煮熟天明芻狗吠雲邊奕罷仙棋樵子已巳歸青
0956b13: 嶂外不獨醯雞蠛蠓無處尋蹤跡恐天下大老未辨
0956b14: 端倪在山僧與麼舉揚大眾與麼拱聽且道明甚麼
0956b15: 邊事生死魔軍俱殺退此回不負老瞿曇。
0956b16: 上堂晨時粥午時飯早一刻不得遲一刻不得缽盂
0956b17: 裏盡有生機匙箸上絕無回互求箇知得飯是米做
0956b18: 四顧寥寥一僧曰忽若知得時如何師曰不是餿酸
0956b19: 便是雪淡曰今日得遇和尚師曰六窗雖洞開獼猴
0956b20: 喚不醒。
0956b21: 上堂牛過窗欞頭角四蹄都過了因甚尾巴過不得
0956b22: 天外白雲淡籬邊黃菊開無錢沽美酒唱箇醉蓬萊
0956b23: 擊拂子常住事煩各請珍重。
0956b24: 上堂此道雖樸小天下不能臣侯王若能守萬象將
0956b25: 自賓李伯陽恁麼道雖謂有權有實終為自起自倒
0956b26: 天華杜撰得四句可與諸人點眼山上波濤湧虛空
0956b27: 駕鐵船無舌人穩坐高唱太平年。
0956b28: 上堂佛頭邊恣意歡歌魔宮裏攢眉相向能說不能
0956b29: 行有何用處趯翻佛界震裂魔宮能做不能當未為
0956b30: 豪傑總被拄杖子穿卻鼻孔了也你道拄杖子有何
0956c01: 長處卓一下風涼同緩步月好共披襟。
0956c02: 覺初同幻如夢生二戒子請上堂入總持妙湛之門
0956c03: 流般若光明之耀秖貴當人自肯決定奮大志力整
0956c04: 頓本有同乎日月照徹前後所以入得此門者把住
0956c05: 則文彩不露放行則大用全彰孝事父母撫訓子孫
0956c06: 知身如幻醒世是夢棄俗愛家成佛子住艱辛不動
0956c07: 毀譽不搖世出世間宛轉偏圓千般萬種無不合宜
0956c08: 其至性風標不肯混於常流然則要合從上大旨山
0956c09: 僧唯笑而已巳你道笑箇甚麼正氣可孚劉鐵磨目前
0956c10: 大路幾人行。
0956c11: 上堂田裏要車水地上要澆菜米頭要春碓屋漏要
0956c12: 翻蓋諸人底事山僧盡知山僧底事諸人不會良久
0956c13: 夜來得箇高枕一覺睡到天明。
0956c14: 上堂湖海交情天涯旅況夜月千里秋風萬家秖快
0956c15: 涼生肘腋不知葉落梧桐若是過量人胸中物淨盡
0956c16: 或彼或此以空合空倘不如是卓拄杖要作脫洒衲
0956c17: 僧切忌坐在者裏。
0956c18: 上堂僧問新豐一曲天下人唱和尚一曲甚麼人唱
0956c19: 師曰無鼻針兒穿玉線佳人黑夜繡鴛鴦曰還許學
0956c20: 人和也無師曰子期去不返知音復是誰僧喝師曰
0956c21: 不是腔也便下座。
0956c22: 上堂春光已巳過夏日方長饑時喫飯熱處乘涼或說
0956c23: 惟心所現或說幻有即空恁麼道笑殺傍觀喝一喝
0956c24: 落花滿地無人埽燕子喃喃遶畫梁。
0956c25: 上堂瘦竹嚲煙山樓隔市梅放疏籬含香依舊人人
0956c26: 有鼻孔那箇言無分釋迦老子道汝今可以此寶貿
0956c27: 易所須常可如意無所乏短好與三十棒為甚如此
0956c28: 不合將常住物私作人情。
0956c29: 上堂諸人也恁麼山僧也恁麼以凡眼觀則凡土有
0956c30: 餘以佛眼觀則佛界無外天華一多無礙小大無虧
0957a01: 上白米八十錢一斗黃瓜茄子十文錢十五斤雖然
0957a02: 飯籮邊坐底餓殺無數海水裏浸底渴殺無數諸人
0957a03: 不可不知拍禪床下座。
0957a04: 解制上堂正覺山頭世尊悟道胡言亂語不堪聽天
0957a05: 華寺裏衲子罷參逆行順行天莫測雖則雲騰鳥飛
0957a06: 所向無礙據實看來猶是枉涉百城徒勞千里山僧
0957a07: 有箇祕密法門從來不敢輕授今日臨行之際傳與
0957a08: 諸人步行騎馬上天台眼望東南過西北。
0957a09: 上堂問如何是衲僧本分事師曰山上挑柴田頭車
0957a10: 水曰學人不會師曰少頃普請自然有分乃曰高不
0957a11: 在絕頂低不在平原說箇普請大家有分便去壁邊
0957a12: 摸得雙斷鼻草鞋歡喜不煞未過石橋踏斷略彴被
0957a13: 東村王老大笑曰你者一隊漢說得也親切行得也
0957a14: 快便本分事未夢見在。
0957a15: 上堂囊中有至寶歷劫無遺不逢親友指示千萬年
0957a16: 秖成窮子山僧或東或西忽出忽入外邊遑遑勞慮
0957a17: 不已巳家中七事一無所有全不提起然則色色要用
0957a18: 事事省不來底當孟秋大盡之日暑氣漸減天時微
0957a19: 涼與諸人略為舉示以拂子東指曰那邊也是西指
0957a20: 曰者邊也是放拂子曰元來如此現成。
0957a21: 上堂舉僧問曹山寂和尚如何是曹山眷屬山曰白
0957a22: 髮連頭戴頂上一枝花師曰得此三昧者如神龍行
0957a23: 雨電閃雷鳴千奇百變然曹山雖是風流賣俏未免
0957a24: 笑倒傍觀有問天華和尚眷屬多少浮雲嶺上三秋
0957a25: 幻明月堂前一笑新。
0957a26: 上堂百丈遭馬祖一喝耳聾三日臨濟受黃檗三頓
0957a27: 痛棒冤屈一生天下有本領底衲僧遇著有眼睛底
0957a28: 知識只教你休心好退步好意在於何良久山父不
0957a29: 貪天下之樂曾參不慕晉楚之富拍禪床下座。
0957a30: 上堂長安大道處處可通惟在自肯莫問我儂其志
0957b01: 不果者深思仰羨覓他路頭不著卓拄杖直截荷負
0957b02: 何以過此。
0957b03: 上堂傾出秘密藏取用者稀拋撒如意珠信受者少
0957b04: 若道犬吠客來雞鳴天曉十箇有五雙不見省動須
0957b05: 是本分道流死貨自然弄活豎拂子畢竟其中意若
0957b06: 何擲下曰莫道山僧謾你。
0957b07: 上堂問如何是向去底人師曰田翁不問姓曰如何
0957b08: 是卻來底人師曰野鳥盡呼名乃曰入廛尋鬧退步
0957b09: 養恬中無迷謬何用指南所以向去底人田翁不問
0957b10: 姓卻來底人野鳥盡呼名卓拄杖三十棒山僧自領
0957b11: 了與諸人無干不勞久立。
0957b12: 上堂舉守廓到華嚴因緣師曰華嚴申無敵之威守
0957b13: 廓奏有常之捷灼見石頭風景不殊濟北江山如舊
0957b14: 卻被風穴妄傳軍令洩漏兵機千載以來烽煙未息
0957b15: 還有辨得者麼但知邊塞近不道馬蹄長。
0957b16: 結制小參天寬地闊道人家飄忽時光是可嗟有志
0957b17: 生平宜勇決霜濃風急到天華然未過關東橋一句
0957b18: 子道著便合轉步晝繡故鄉榮耀無比慶快生平若
0957b19: 也五步一觀十步一望風雨奔騰安危顧慮倚彼門
0957b20: 墻看人冷煖那有相應時節天華事不獲已巳依舊時
0957b21: 格式畫箇地圈入佛入魔也在裏許可凡可聖也在
0957b22: 裏許若內若外也在裏許不尷不尬也在裏許信與
0957b23: 不信知與不知但恁麼去不得動著以拂子畫相
0957b24: 曰老馬簸箕略異雲巖寶鏡相同。
0957b25: 結制知浴坦然道和請上堂趯倒五須彌踏翻四大
0957b26: 海中心無所為呼喚總不采世間過患不知為障礙
0957b27: 之法出世勝妙不肯生好樂之心過東則巋其束從
0957b28: 西則屹其西正是三家村裏泥塑大王有甚巴鼻若
0957b29: 謂青山高臥不嫌冷靜塵市橫身不猒熱鬧劫外優
0957b30: 游風前歷落固是英異道流出群氣概然則到浴鍋
0957c01: 頭被他喚道喫茶去不受謾者能有幾人古來之說
0957c02: 秖有一句稍有相應你道是那一句良久有書不向
0957c03: 寒窗讀到老空吟恨白頭。
0957c04: 上堂威音王是我侍者昨夜與人爭論佛法甚鬧山
0957c05: 僧與三十棒趁出了還有人申救者麼有僧出禮拜
0957c06: 師便打僧曰若不上來幾被謾過此生師曰追思往
0957c07: 事始茫然。
0957c08: 上堂山僧禪不曾參道不曾悟住五六箇破所在做
0957c09: 十六七年長老大似牽牛上磨昨夜檀越請說法夜
0957c10: 裏子細思量無一事可開示無一字可說得大眾久
0957c11: 立豈不慚愧良久肚饑了喫飯去。
0957c12: 白雲鄰木和尚訃至上堂石繖峰前聚頭作息白雲
0957c13: 堆裏空手行拳草鞋底踏出千聖骨髓钁頭邊闡明
0957c14: 萬古徽猷新豐曲子唱彌高和彌寡雲門家法進以
0957c15: 禮退以義其祖道壯觀法門光大咸謂愚菴有真子
0957c16: 也今白雲和尚撒手而去同門知己巳之望既絕後賢
0957c17: 懷慕之心猶深然不必引古證今分三別六卓拄杖
0957c18: 法道寂寥感傷抑鬱者此也。
0957c19: 上堂紛紛事不省悶悶終日眠達磨不來東土二祖
0957c20: 不往西天卓拄杖退後進前無向背何勞枉費許多
0957c21: 錢。
0957c22: 上堂不知有者看見不易若知有也取用猶難不是
0957c23: 山僧不肯指示自是諸人無箇入處拈拄杖知有也
0957c24: 看見也山僧註破也那裏是諸人入處雖然本無門
0957c25: 限用入作麼卓拄杖。
0957c26: 上堂若恁麼去傾蓋自同膠漆不恁麼者對面已巳隔
0957c27: 雲泥設使恁麼時不恁麼不恁麼時卻恁麼靈利衲
0957c28: 僧何處摸索擊拂子門前多古木曉夕亂鴉鳴。
0957c29: 請清涼友和尚立僧上堂薝蔔花間夜眠玉狗珊瑚
0957c30: 樹下曉唱金雞一一全該機機相應那箇不曾備足
0958a01: 那箇不堪荷負爭柰寸心多起滅十指有短長未免
0958a02: 截長補短移高就低隨資稟之厚薄任力量之淺深
0958a03: 絕不以上中下根定其品位山僧伎倆已巳盡無計可
0958a04: 施堂中第一座清涼和尚培風積厚雅量寬洪真人
0958a05: 天眼目也若從咨決心疑必然徹困為你。
0958a06: 上堂明了底人看來無有不真實無有不現成非因
0958a07: 得失而有殊非為迷悟而致異若有絲毫許有錯謬
0958a08: 有矯強我誓不說向諸人如有明得底出來決擇看
0958a09: 未明得也乘時當自勉慎勿再蹉跎喝一喝。
0958a10: 粥後普請上堂佛法無人說雖慧莫能了喫粥了洗
0958a11: 缽盂去古人說了也佛法在甚麼處趁此天氣好荳
0958a12: 麥宜種早。
0958a13: 上堂極是現成最為費力日參夜究七顛八倒腳根
0958a14: 下有分曉底自然金針曉貫玉線暗通頭頭恰好若
0958a15: 是開眼坐睡者待我舉示看拈拄杖還識者箇麼良
0958a16: 久擲下曰拄杖子也不識。
0958a17: 
0958a18: 
0958a19: 
0958a20: 蔗菴範禪師語錄卷第十三
