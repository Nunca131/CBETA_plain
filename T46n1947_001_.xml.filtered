0963c14: 
0963c15: No. 1947
0963c16: 【原】康熙六年刊增上寺報恩藏本釋迦如來涅槃禮讚文序
0963c17: 
0963c18: 宋霅谿沙門仁岳撰
0963c19: 儒家流有終身之憂者。考妣遠日之謂也。釋
0963c20: 氏子豈不然乎。彼所以思生我劬勞之親。此
0963c21: 所以懷度我慈悲之父。其德罔極其孝攸同。
0963c22: 觀夫叔世出家之徒。具沙門之形。稟釋迦之
0963c23: 姓。至佛涅槃日。不能齋莊致禮者眾矣。予竊
0963c24: 傷之。嘗讀涅槃後分。如來滅後。梵釋天眾
0963c25: 大龜氏等。莫不皆以偈頌為之哀歎。又僧祇
0963c26: 律。令涅槃日稱揚佛德。於是追述化輒成
0963c27: 讚辭。凡十四章章八句。初十章讚佛。次一章
0963c28: 讚法。後三章讚僧。其諸方軌亦備行用。所冀
0963c29: 吾眾於二月十五日。嚴事經像精設供養。命
0964a01: 聲德者唱之。以展必哀之誠矣。昔孤山中庸
0964a02: 子有涅槃八德讚。蓋倣於傅徽白衣觀音禮
0964a03: 而作也。以為吳蜀音韻碩異。故江浙間多不
0964a04: 行焉。今擬天竺法師讚智者文撰之。非苟好
0964a05: 異務在生善。知我者且無以色聲求佛。邪道
0964a06: 為讓哉。
0964a07: 
0964a08: 釋迦如來涅槃禮讚文天台智者大師齋忌禮讚文同
0964a09: 
0964a10: 初入道場普禮三拜焚香互跪首者唱云。
0964a11: 恭以。能仁應世寂默證真。廓千界以居尊。撫
0964a12: 四生而為子。形隨物現。元同非相之身。教逐
0964a13: 機興。詎異無言之道。爰自法輪載轉。化彌
0964a14: 隆。半字初談。譬擊蒙而靡倦。百金後寄。猶贖
0964a15: 命以惟勤。普令煩惱之儔。安住如來之藏。四
0964a16: 心告滿三德云歸。所謂不令一人獨得滅度。
0964a17: 皆以如來滅度而滅度之。是故入于涅槃不
0964a18: 可得而思議。我等鶴林既遠痛失於前緣。像
0964a19: 法猶存忝遵於遺訓。今值中春之日。緬懷北
0964a20: 首之儀藻谿蘋。聊展薦羞之禮。巴歈俚詠。
0964a21: 少陳哀歎之誠。惟願洪慈俯迴昭鑒至此總禮一拜晨朝
0964a22: 必須致請。餘時存略。請者一位三唱。
0964a23: 一心奉請涅槃教主堪忍世尊釋迦文佛。
0964a24: 　惟願降臨道場受我供養。
0964a25: 一心奉請涅槃會上所說法門修多羅藏。
0964a26: 　惟願降臨道場受我供養。
0964a27: 一心奉請涅槃會上所集聖賢菩薩僧眾。
0964a28: 　惟願降臨道場受我供養。
0964a29: 一心奉請涅槃會上所集聖賢緣覺僧眾。
0964b01: 　惟願降臨道場受我供養。
0964b02: 一心奉請涅槃會上所集聖賢聲聞僧眾。
0964b03: 　惟願降臨道場受我供養。
0964b04: 　　　歎佛偈依經中迦葉菩薩所說歎後宣疏或隨意陳白。
0964b05: 憐憫世間大醫王身及智慧俱寂靜
0964b06: 無我法中有真我是我頂禮無上尊
0964b07: 　　　向下禮讚凡唱一身至釋迦字和之禮畢起立唱讚。
0964b08: 一心頂禮涅槃教主堪忍世尊現聲光集眾時
0964b09: 身釋迦文佛。
0964b10: 吉河堅樹生初日靈耀仙音遍十方
0964b11: 為召群生問後疑示言大覺歸元寂
0964b12: 世界寶嚴如樂土人身血現似奢華
0964b13: 天供雲臻但默然一時稽首懷憂惱
0964b14: 　　　故我一心歸命頂禮。
0964b15: 一心頂禮涅槃教主堪忍世尊受純陀施食時
0964b16: 身釋迦文佛。
0964b17: 如來久證遮那體權現臨終應供儀
0964b18: 能與毛端變化身受茲華氏粳糧食
0964b19: 六塵雖謂空無相五果當知結有緣
0964b20: 我今追遠奉粢盛願證真常同妙義
0964b21: 　　　故我一心歸命頂禮。
0964b22: 一心頂禮涅槃教主堪忍世尊臥寶床現病時
0964b23: 身釋迦文佛。
0964b24: 付囑文殊傳正法俄然背疾示眾生
0964b25: 曲肱右脅類嬰兒收視無言如病者
0964b26: 鄭重任聽迦葉問從容猶待世王來
0964b27: 再起流光燭大千滿中群苦皆消蕩
0964b28: 　　　故我一心歸命頂禮。
0964b29: 一心頂禮涅槃教主堪忍世尊入月愛三昧時
0964c01: 身釋迦文佛。
0964c02: 大悲俯念阿闍世隨順耆婆發善心
0964c03: 麑座重舒月愛光袞衣頓覺身瘡愈
0964c04: 歸佛始知邪道誤聞經方了逆緣空
0964c05: 伊蘭叢裏出栴檀奇哉取譬無根信
0964c06: 　　　故我一心歸命頂禮。
0964c07: 一心頂禮涅槃教主堪忍世尊示人天相好時
0964c08: 身釋迦文佛。
0964c09: 手祛法服舒身相昇降虛空四六迴
0964c10: 欲入泥洹寂靜門今觀紫磨莊嚴聚
0964c11: 麋軀曷報修因德塵劫難逢出世緣
0964c12: 遺教殷勤囑未來歸依三寶皆當受
0964c13: 　　　故我一心歸命頂禮。
0964c14: 一心頂禮涅槃教主堪忍世尊觀世間寂定時
0964c15: 身釋迦文佛。
0964c16: 應物已曾開祕藏還源相次近中宵
0964c17: 又放光明號涅槃遍遊禪定咸超越
0964c18: 種智莫非觀實相有情寧免見無常
0964c19: 薪盡臨當火滅時阿難於是心迷亂
0964c20: 　　　故我一心歸命頂禮。
0964c21: 一心頂禮涅槃教主堪忍世尊入四禪滅度時
0964c22: 身釋迦文佛。
0964c23: 重入四禪休顧命便於三昧示云亡
0964c24: 雙林變鶴覆金棺大地如雷震沙界
0964c25: 釋梵累陳哀歎偈魔邪聊解戰爭憂
0964c26: 慧日慈光罷照臨無明長夜何當曉
0964c27: 　　　故我一心歸命頂禮。
0964c28: 一心頂禮涅槃教主堪忍世尊入金棺白時
0964c29: 身釋迦文佛。
0965a01: 國人相問荼毘法天帝親傳囑累言
0965a02: 俾順輪王所化儀令生梵眾無疆福
0965a03: 細千重周聖體寶棺七匝繞仙城
0965a04: 再以香泉灌沐時咸妙嚴身不壞
0965a05: 　　　故我一心歸命頂禮。
0965a06: 一心頂禮涅槃教主堪忍世尊示飲光在柩時
0965a07: 身釋迦文佛。
0965a08: 尊者飲光居鷲嶺出禪知佛已歸真
0965a09: 遙望拘尸徒步來正值闍維襄事日
0965a10: 柩中先現身金色拜次仍迴足輻輪
0965a11: 最後能隨哀慕心是為平等慈悲相
0965a12: 　　　故我一心歸命頂禮。
0965a13: 一心頂禮涅槃教主堪忍世尊入香樓火化時
0965a14: 身釋迦文佛。
0965a15: 卍字胸中流聖火眾香樓上真軀
0965a16: 玉相金姿竟不存霜綿素還如故
0965a17: 舍利晶熒分國土塔婆高顯示人天
0965a18: 我等慚生像法餘空讚當時遺化事
0965a19: 　　　故我一心歸命頂禮。
0965a20: 一心頂禮涅槃會上所說法門修多羅藏。
0965a21: 始為純陀敷妙義終因須跋演微言
0965a22: 力扶毘奈破權疑能使闡提生實信
0965a23: 飲用醍醐勝眾味浴臨渤海足群流
0965a24: 我願聞持盡後身圓伊滿字常修學
0965a25: 　　　故我一心歸命頂禮。
0965a26: 一心頂禮涅槃會上所集聖賢菩薩僧集。
0965a27: 爰求無上菩提道遍集微塵薩埵因
0965a28: 不於三界現諸心等視眾生如一子
0965a29: 引道大乘令發趣提弱喪使知歸
0965b01: 人中自在盡猶龍乘時利見難思議
0965b02: 　　　故我一心歸命頂禮。
0965b03: 一心頂禮涅槃會上所集聖賢覺僧眾。
0965b04: 因緣入輪迴境觀照優遊解脫門
0965b05: 福智曾經累劫修神通能起無方用
0965b06: 已捨鹿車行直道不同犀角守孤峰
0965b07: 來會娑羅雙樹間猶如鏡像隨形現
0965b08: 　　　故我一心歸命頂禮。
0965b09: 一心頂禮涅槃會上所集聖賢聲聞僧眾。
0965b10: 調伏諸根皆寂靜受持遺教悉流通
0965b11: 既於朽宅免焚燒不向春池收瓦礫
0965b12: 四果並堪為佛子三修俱得會經王
0965b13: 常與無常畢竟同是謂莊嚴雙樹者
0965b14: 　　　故我一心歸命頂禮。
0965b15: 　　　禮讚已復跪秉爐如常運想披陳五悔。
0965b16: 至心懺悔。我及十方法界一切眾生。惟自心
0965b17: 清淨之元。具種智妙明之性。千如未眹本絕
0965b18: 於聖凡。六妄成因遂流於生死。由是眉珠頓
0965b19: 失。眼膜重增。不逢明鏡之醫罔會金之治。
0965b20: 何緣宿植生處人倫。值釋迦法中。預比丘僧
0965b21: 數。但以律儀匪慎。道品難成。一乘了義之談。
0965b22: 未開實慧。七聚防非之制。多犯深。畜不淨
0965b23: 以資身。順無明而為行。浮囊有缺。誠懷溺海
0965b24: 之憂。華屋空存。寧受入門之賜。今則眇觀泥
0965b25: 越。躬事懺摩。既發露於罪根。乃淨除於業障。
0965b26: 佛慈普覆法力潛通。故我歸依必垂護念。
0965b27: 　　　懺悔已至心歸命三寶。
0965b28: 至心勸請。
0965b29: 十方諸佛同常寂各為眾生出世間
0965c01: 既成道果已降魔勸轉法輪當度物
0965c02: 優曇瑞良難見師子雄音豈易聞
0965c03: 乃至隨機現滅時請以洪慈延劫壽
0965c04: 　　　勸請已至心歸命三寶。
0965c05: 至心隨喜。
0965c06: 圓通已是開方便五衍無非會一乘
0965c07: 去來今世有修行身語意業皆隨喜
0965c08: 黃葉謂金因亦善聚沙為塔道猶成
0965c09: 一切曾生嫉恚心故茲悔過咸稱讚
0965c10: 　　　隨喜已至心歸命三寶。
0965c11: 至心迴向。
0965c12: 疇昔與今諸福業總將空慧悉融通
0965c13: 所作皆成四德因不為再求三有果
0965c14: 庶彙若非同解脫我心終未取菩提
0965c15: 萬水唯朝大海宗其猶迴向無差別
0965c16: 　　　迴向已至心歸命三寶。
0965c17: 至心發願。
0965c18: 誓向此身修般若常觀我佛住泥洹
0965c19: 不離因緣所起心即見空中無相體
0965c20: 若雪山書樹石或於田里舉筌蹄
0965c21: 普願猶如妙吉祥俱時明了如來性
0965c22: 　　　發願已至心歸命三寶。
0965c23: 　　　右旋道場諷遺教經稱揚佛號盡誠而退。
0965c24: 釋迦如來涅槃禮讚文
