0444c01: 
0444c02: 
0444c03: 佛祖統紀卷第五十
0444c04: 
0444c05: 宋咸淳四明東湖沙門志磐撰
0444c06: 名文光教志第十八之二
0444c07: 不分卷【甲】不分卷【甲】仁王般若經疏序待制晁說之
0444c08: 陳隋間。天台智者遠稟龍樹立一大教。九
0444c09: 傳而至荊溪。荊溪之世。有新羅來學者。曰
0444c10: 法融理應純英。故此教播於海外諸國與中
0444c11: 原並盛矣。唐室喪亂典籍蕩滅。雖此教為
0444c12: 不可亡者。亦難乎其存也。然杲日將出而
0444c13: 曉霞先升。真人應運而文明自見。我有宋之
0444c14: 初此教復杭海入吳越。今世所傳三大部之
0444c15: 類是也。然尚有留而不至。與夫至而非真
0444c16: 者。仁王經疏先至有二本。眾咸斥其偽。昔
0444c17: 法師既納日本信禪師所寄辟支佛＝髮【甲】髮。答
0444c18: 其所問二十義。乃求其所謂仁王經疏。信即
0444c19: 授諸海舶。無何中流大風驚濤。舶人念無
0444c20: 以息龍神之意。遽投斯疏以尉安之。法智
0444c21: 乃求強記者二僧。詣信使誦文以歸。既而
0444c22: 二僧喪乎日本。至元豐初。海賈乃持今疏二
0444c23: 卷來。四明有沙門如詢。因緣得之云云智者慈
0444c24: 盡法性為止觀。而源流釋迦之道。今方
0444c25: 盛於越中。異日會當周於天下。豈獨是書
0444c26: 之不可掩哉。大抵吾宗所以永異他家不
0444c27: 容同世並語者。其唯三千乎。其唯觀具乎。
0444c28: 明智法師碑論晁　說之
0444c29: 世尊鶴林法付迦葉。二十四傳至於＝于【甲】於于師子。
0445a01: 或曰。二十八傳至於達磨。磨在梁時始來
0445a02: 東土。於六度中特以禪名。雖云頓示豈
0445a03: 無方便。雖云不立文字初傳則有楞伽。後
0445a04: 五六葉則尚般若。覽教照心不在茲乎。自
0445a05: 迦葉十三傳曰龍樹。著大智度論。譯傳震
0445a06: 旦。則有北齊文禪師。一覽斯文即悟中觀
0445a07: 之旨。以傳南岳。岳傳之天台。天台悟法華
0445a08: 三昧。始開拓義門。定而三止。慧而三觀。曰
0445a09: 具。曰即。曰一念三千。其所歸宗曰法華。
0445a10: 則華嚴阿含方等般若。攝六度融萬行。開
0445a11: 而顯之無非法華佛慧之道。暨傳之章安
0445a12: 縉雲東陽左溪。至於荊溪。於是智者之教悉
0445a13: 載於書。而一歸於正矣。荊溪傳滿。滿傳脩
0445a14: 當云荊溪傳邃邃傳脩脩傳外。外傳琇。琇傳竦。竦傳寂。
0445a15: 寂傳通。通傳禮。是為四明。於時此教特
0445a16: 盛。異同亦多。龍象重望未易柔服。一言之
0445a17: 辨勤乎十返。如不觀真心唯觀陰妄。至
0445a18: 今稱之為是。後世何為而欲異其說乎。仰
0445a19: 惟智者之為智也。大矣哉。三觀單複之旨。實
0445a20: 著乎圓覺。十境互發之論。方見乎楞嚴。智
0445a21: 者先言之於隋。此經後譯之於唐。雖欲不
0445a22: 信其可得乎瑩公清話。楞嚴本在西域。智者聞之。忍死以候＝俟【甲】候俟。既而入滅期逼。遺
0445a23: 記之曰。此經入漢吾不得見之矣。當有宰官身菩薩。以文章翻譯佛語。又數百年。當有肉身比丘以吾教判
0445a24: 此經歸中道所謂靈山親聞者。此亦其躅歟。故其教
0445a25: 東及日本。西返天竺。未之與抗＝杭【甲】抗杭也。或曰教
0445a26: 外別傳不知教無等等。何外之有。傳授圓
0445a27: 成何別之有。或曰不立文字。不知文字非
0445a28: 真非妄。乃以何者為文字。嘗求乎其人
0445a29: 矣。前乎智者導其教者。曰梁傅大士。北齊
0445b01: 稠禪師。後來推尊而贊之者。曰南山律師。
0445b02: 韶壽諸師韶國師壽禪師密弘而取證者。永嘉真覺。
0445b03: 雖異途而不敢不贊者。賢首藏師。或叛去
0445b04: 而竊用其義者清涼觀師。公為異同。而自
0445b05: 立己意者慈恩基師。唯圭密私用其言。
0445b06: 而專以四禪八定次第之學。何異兒戲以侮
0445b07: 耆德。善乎梁敬之之言曰。佛法以天台為
0445b08: 司南。柳子厚曰。佛道愈遠異端競起。惟天
0445b09: 台得其傳。又曰。傳道益微言禪最病。今之
0445b10: 空空。愚夫縱傲自我者。皆誣禪以亂其教。
0445b11: 乎囂昏放乎淫荒。吾將合馬鳴龍樹之
0445b12: 道焉。唯是明智。其生既晚異端益肆。積德
0445b13: 於躬。無辨於彼。將自屈服。我言則光。顧予
0445b14: 何者。輒與斯事。竊少聞大道於圓照禪師。
0445b15: 且有言曰。他日勉讀經教後三十年果遇
0445b16: 明智。獲聞一家性具之旨。視彼暗證禪師
0445b17: 文字法師乘壞驢車。無力以正之。則不敢
0445b18: 不自勉。
0445b19: 南湖法智大師像贊真隱居士史浩
0445b20: 靈山一席儼在天台。後十三葉復生奇才。
0445b21: 唱道四明講肆宏開。溥海聲聞谹谹雲雷。章
0445b22: 聖在御中使鼎來。得法大旨皇皇恢恢。錫
0445b23: 號法智宸章昭回。抵今後學咸仰崔嵬。蘭
0445b24: 馨菊芳本一根荄。嗚呼是為法宇之柱石。教
0445b25: 鼎之鹽梅。宜茲幻影。歷千古而無塵埃。
0445b26: 永嘉西湖法明寺疏水心先生葉適
0445b27: 茲寺是昔忠法師之所居。師行業至高願力
0445b28: 強果矢言以致道。故雖焚蕩草莽。百年間
0445b29: 冠蓋。常走一郡。至子真師建兩序。師昶
0445c01: 師崇殿堂。於是院落始成。昶師尤精苦。衣
0445c02: 屨穿損。食不累合。諸生雲赴應答泉涌。東掖
0445c03: 天竺之盛。誠足相將＝埒【甲】將埒。初天台立止觀二義。
0445c04: 承而為說者益以蔓衍。而忠昶二師尤多論
0445c05: 述。今其徒妙真普濟。欲集諸家學為教藏。
0445c06: 院中率道俗修念佛三昧。以旌昶之績而
0445c07: 嗣忠之業於無窮。志甚遠也。夫浮圖以身
0445c08: 為旅泊。而嚴其宮室不已。以言為贅疣。
0445c09: 而傳於文字愈多。固余所不解。嘗以問昶。
0445c10: 昶亦不知所以然也。
0445c11: 重刊刪定止觀序鎧庵吳克己
0445c12: 奇哉。救世明道之書。不圖復行於今也。使
0445c13: 王公大人知有此書。必不至信讒以廢毀。
0445c14: 使縉紳先生知有此書。必不至立論以觝
0445c15: 排。使啟禪關者能讀此書。其肯以教外別
0445c16: 傳自欺乎。使尋經論者能讀此書。其肯以
0445c17: 分別名相自困乎。矧欲使薄海內外家藏
0445c18: 此書展轉開導了達此義。又孰肯貪於粗弊
0445c19: 五欲。而不早求解脫者乎。是皆內教弟子。
0445c20: 護持教法之大略也。子貢好辨。孔道以明。孟
0445c21: 子巖巖。功堪繼禹。斯言概之。誰曰不信。
0445c22: 與喻貢元書鎧庵吳克己
0445c23: 佛道來東華幾二千載矣。吾儒攘斥甚力者。
0445c24: 無若韓氏歐陽氏。然皆未究其言與其道。
0445c25: 唯知堅執周孔立教者以詆之。故雖攻之
0445c26: 而愈堅。終無以大服天下之心。獨關洛諸賢
0445c27: 與胡氏父子。頗嘗出入釋氏而不信之。然
0445c28: 考其所與辨明。而謂之詖淫邪遁者亦不
0445c29: 過指禪宗單傳之學而已。夫釋氏之有禪
0446a01: 宗。猶吾儒之有老莊也。苟以拈椎拂誇
0446a02: 誕之談。而疑釋氏一代正教。是猶以王何
0446a03: 所學之浮虛而疑六經語孟修身齊家治國
0446a04: 平天下之道也。奚可哉。去佛愈＝逾【甲】愈逾遠異端並
0446a05: 起。唯天台大師為得其正傳。此唐之梁敬之
0446a06: 柳子厚。我朝晁以道陳瑩中諸公所服膺而
0446a07: 深造者也。僕雖不敏實研究有年。觀其發
0446a08: 揮一性範圍法界俾六凡四聖各迪厥德
0446a09: 而咸底於極。誠未易遽為足下言。惟足
0446a10: 下他日考其書而訂其道。方知僕昨者鄙
0446a11: 詩所謂大道不可私與夫孔釋俱援世之句。
0446a12: 果非自欺而又以欺天下也。然則孔釋之
0446a13: 道果同乎。果異乎。異則不可得而一。同則
0446a14: 不應異其施。曰有世法有出世法。以世
0446a15: 法而疑出世法固不可。以出世法而外世
0446a16: 法亦不可。故天台所傳。亦有真俗相即之
0446a17: 諦。其察乎道並行而不相悖者。亦審矣。世
0446a18: 有足跡未抵乎泰山之麓而輒談其廣狹
0446a19: 高下。欲欺乎未見泰山者。且不可。況乃＝況【甲】乃況
0446a20: 見者乎。今足下未讀佛之書而遽議佛之
0446a21: 道。何怪乎言之諄諄。而僕邈然不聽也。卷第五十終【甲】卷第五十終【甲】
0446a22: 卷第五十一名文光教志第二首【甲】卷第五十一名文光教志第二首【甲】始終心要荊溪大師　湛然
0446a23: 始終心要永嘉沙門從義注。
0446a24: 在因名始。至果為終。因果雖殊諦德無別。圓頓上乘旨歸於＝為【甲】＊於為此。所以荊溪立於為心要。
0446a25: 夫三諦者。天然之性德也上句標指。下句發歎。天然者如天之然。亦名
0446a26: 自然。問。此與外道所計何別。答。外道所執已為三藏所破。那忽謂同圓頓諦理。復次應知。若從破計須
0446a27: 蕩自然。破計雖爾理必自然。是則自行。乃遣執惰＝情【甲】惰情。隨緣無妨。作斯說也。至於下文含生本具祕藏不顯
0446a28: 由三惑覆。亦應準今料簡顯示。舉一例諸。無勞委述中諦者。統一切法。真
0446b01: 諦者。泯一切法。俗諦者。立一切法別示解釋三諦
0446b02: 相也。中者不偏二邊也。諦者審而無虛也。統者總也。一切法者二邊之法也。真者無偽妄也。泯亡泯也。一
0446b03: 切法者三千之法也。俗者世俗也。立者建立也。一切法者百界之法也。當知此約三諦別明。若從通說。應
0446b04: 云一中一切中。無真無俗而不中。則三諦皆統理而絕待也。一真一切真。無中無俗而不真。則三諦俱亡泯
0446b05: 而無相也。一俗一切俗。無中無真而不俗。則三諦並建立而宛然也舉一即三。非
0446b06: 前後也。含生本具非造作之所得也上兩句示三諦
0446b07: 融即。顯非縱橫之殊異也。下二句明三諦本具。彰無作之妙法也。舉一即三者。舉其中諦非真非俗。當體
0446b08: 泯法。復名真諦。常自建立。又為俗諦。中諦之一即三既然。真俗之二即三亦爾。準諸祖誥亦應更云。即
0446b09: 三而一有可相離。即一而三不可相混。非三非一。三一宛然。會之彌分。派之常合。橫之復高。之又廣。
0446b10: 明鏡等譬。真好研詳。勿見三一相即之故。便乃不許俗諦世＝立【甲】世立法真諦亡泯中諦統絕俗＝格【甲】俗格言洋洋。豈可誣哉
0446b11: 悲夫。祕藏不顯。蓋三惑之所覆也三諦微妙眾生不了。稱
0446b12: 之為祕。法界包用不可盡。目之為藏。性雖微妙濁成本有。譬如鏡天。喻若塵雲。今此總明。次文別爾＝示【甲】爾示
0446b13: 故無明翳乎法性。塵沙障乎化導。見思阻
0446b14: 乎空寂無明者。不了法界無所明也。塵沙者。譬無知之數多也。見思者。從解＝俗【甲】解俗等立名也。應
0446b15: 知三惑皆是性具。同體為障。難可了知。文云翳障阻者異其文耳然茲三惑乃體上
0446b16: 之虛妄也結指惑障都非真實。空華之譬其在茲乎於是大覺慈尊。
0446b17: 喟然歎曰大覺即妙覺喟然歎聲也真如界內絕生佛之假
0446b18: 名。平等慧中無自他之形相通指三諦以為真如及平等慧。絕
0446b19: 名離相但以眾生妄想不自證得。莫之能返
0446b20: 也。由是立乎三觀破乎三惑。證乎三智
0446b21: 成乎三德眾生在迷未能復性。是故須明惑觀等說。全性起脩性無所移。全脩在性脩常宛爾。
0446b22: 一家所立三諦文在瓔珞仁王兩經。三觀文出瓔珞經下卷三惑準大品大論而開。三智具如大品三智品中。
0446b23: 三德備在大涅槃經空觀者。破見思惑證一切智成般
0446b24: 若德假觀者。破塵沙惑證道種智成解脫
0446b25: 德。中觀者。破無明惑證一切種智成法身
0446b26: 德一念無相謂之空。無法不備謂之假。不一不異謂之中。知一切法空寂一相名一切智。知十法界諸
0446c01: 種差異為道種智。知於二邊無非中道名一切種智。照明為般若。解縛名解脫。清淨名法身。皆具常樂我淨。
0446c02: 謂之德然茲三惑三觀三智三德。非各別也。
0446c03: 非異時也。天然之理具諸法故上文別示。恐謂縱橫。故茲
0446c04: 融即顯非別異。是故當知。三惑一念中破。三觀一心中脩。三智一念而證。三德一心而成。惑觀一如智德
0446c05: 無別。苟非性具寧免異殊。山門教觀永異諸家。超過眾說良在茲焉然此三諦性之
0446c06: 自爾重歎三諦非作所成迷茲三諦轉成三惑。惑破藉＝籍【甲】藉籍
0446c07: 乎三觀。觀成證乎三智。智成成乎三德自迷
0446c08: 之悟展轉相由。文中五三秖是一三無前無後因果理同從因至果非漸修
0446c09: 也性德之行異乎歷別說之次第理非次第言不頓顯故有前後。若論其
0446c10: 理實在剎那。其理者何。三千三諦大綱如此。綱目可尋矣諦德宏深。
0446c11: 故曰大綱。諸法廣多。號為綱目。華嚴名法界。方等為實相。般若稱佛母。法華號髻珠。涅槃名佛師。三諦
0446c12: 是一法。佛說種種名。龍猛悟之而造論。智者得之以開拓。荊溪傳之為心要。是則十方大覺諸祖所傳。莫
0446c13: 不歸乎諦德祕藏。像末惰澆信心寡薄。如斯法門不能宗重。而更別求心要之術。良由近代習大乘者雜濫故也。
0446c14: 四十二章經疏序孤山法師　智圓
0446c15: 古者能仁氏之王天下也。象無象之象。言
0446c16: 無言之言。以復群生之性。由是佛教生焉。
0446c17: 教之高下視根之利鈍。是故有頓焉有漸
0446c18: 焉。然後混而為一。是謂開顯。而蚩蚩群彙。
0446c19: 率其化復其性。蹈乎大方安乎祕藏者。
0446c20: 可勝言哉。逮乎後漢其道東傳。時君仰其
0446c21: 神。元元陶其訓。乃與仲尼伯陽之說三焉。
0446c22: 原夫仲尼之為訓也。揚唐虞三王之道。尊
0446c23: 仁而尚義。俾復其王而企於帝也。伯陽之
0446c24: 為訓也。揚三王＝皇【甲】王皇朴略之道。而絕聖棄智。
0446c25: 俾復其皇而企於結繩也。矧茲二者。談性
0446c26: 命則未極於唯心乎。言報應則未臻於
0446c27: 三世乎。然於治天下安國家不可一日
0447a01: 而無之矣。美乎哉。其可教乎域中也明矣。
0447a02: 若夫釋尊之為訓也。指虛空世界悉我自心
0447a03: 焉。非止言其太極生兩儀玄牝為天地根
0447a04: 而已。考善惡報應悉我自業焉。非止言其
0447a05: 上帝無常天網恢恢而已。有以見伯陽仲尼。
0447a06: 雖欲謂之廣大悉備。至於濟神明研至
0447a07: 理者。略指其趣耳。大暢其妙者。則存乎
0447a08: 釋尊之訓歟。其可教乎域外也。又已明矣。
0447a09: 域內則詳乎治身。而尚略乎治心。故謂之
0447a10: 外教。域外則善乎治身。而極乎治心。故謂
0447a11: 之內教。昔阮孝緒正以內外之名。為不誣
0447a12: 矣。世人有謂。三者能混同焉。或幾乎失。或
0447a13: 謂三者碩異焉。亦未為得也。何哉。復性有
0447a14: 淺深。言事有遠近。則不得不異也。至於
0447a15: 遷善而遠罪勝殘則去殺。則不得不同也
0447a16: 此略文耳。淨覺還源記有釋。
0447a17: 與駱御史書名偃孤山法師
0447a18: 浮圖之法非古也。其來於東漢乎。其為體
0447a19: 也清淨。其為用也仁恕。由是七六家十九流
0447a20: 焉。為利於上下救＝赦【甲】救赦弊於孔老。其亦至矣。
0447a21: 請揚搉而陳之。夫秦火六經漢興＝與【甲】興與雜。民
0447a22: 澆俗漓。爭奪方熾。禮讓寖微。則仲尼之仁義。
0447a23: 伯陽之道德。或幾乎息矣。賴我浮圖之為
0447a24: 訓也。既以三世報應制其事。復明一心空
0447a25: 寂窮其理。民有聞報應之說者。雖貪殘鄙
0447a26: 吝之夫。亦庶乎振乏周急矣。民有聞空寂
0447a27: 之說者。雖矜功用壯之夫。亦庶乎守雌保
0447a28: 弱矣。能周振則博濟之道行。善保守則朴素
0447a29: 之風還。博濟行則禮讓著。朴素還則刑罰措
0447b01: （以斯而）＋利【甲】利以斯而利於民則仲尼伯陽之道。不遠而復矣。故曰為利於上下救弊於孔老焉。洎＝泊【甲】洎泊乎時君好之失其旨方袍事之違
0447b02: 其道〔以斯而〕－【甲】以斯而失其旨則節制不行。違其道則
0447b03: 寂默不守。乃以彫峻輪奐而奢夸。乃以輕
0447b04: 肥溫飽而煒燁。徒以多為貴。則壞其道者
0447b05: 眾矣。言以怪為美。則惑其聽庶矣。遞相沿
0447b06: 襲寖以成俗。使夫清淨仁恕之風無乃蕩盡
0447b07: 於是。蠶食蠹耗之謗自茲而生。斯乃好之者
0447b08: 事之者之不善耳。非教之罪也而往世君民
0447b09: 不察其所由。視其徒之不肖。而遷怒於善
0447b10: 人教法者有焉。往往造毀佛之律。行挾釋
0447b11: 之誅。亦何異乎以丹朱而罪堯。因商均而
0447b12: 咎舜。服藥過度而歸過於神農。縱火致焚
0447b13: 而反怨於燧人也耶。
0447b14: 南岳止觀後序慈雲大師　遵式
0447b15: 止觀用也。本乎明靜。明靜德也。本乎一性。
0447b16: 性體本覺謂之明。覺體本寂謂之靜。明靜不
0447b17: 二謂之體。體無所分則明靜安寄。體無不
0447b18: 備則明靜斯在。語體則非一而常一。語德
0447b19: 乃不二而常二。秖分而不分。秖一而不一
0447b20: 耳體德無改。強名為萬法之性。體德無住。
0447b21: 強名為萬法之本。萬法者復何謂也。謂舉體
0447b22: 明靜之所為也。何其然乎。良由無始本覺之
0447b23: 明強照照生而自惑謂之昏。無始無住之本
0447b24: 隨緣緣起而自亂謂之動。昏動既作萬法生
0447b25: 焉。目空華豈是他物。故云不變隨緣名
0447b26: 之為心。隨緣不變名之為性。心昏動也。性
0447b27: 明靜也＝其【甲】也其。若知無始即明而為昏。故可了
0447b28: 今即動而為靜。於是聖人見其昏動可即
0447b29: 也明靜可復也故因靜以訓止。止其動也。
0447b30: 因明以教觀。觀其昏也。使其究一念。即
0447c01: 動而靜。即昏而明。昏動既息。萬法自亡。但
0447c02: 存乎明靜之體矣。是為圓頓。是為無作。是
0447c03: 如來行。是照性成修。修成而用廢。誰論止
0447c04: 觀。體顯而性泯。亦無明靜。豁然誰寄。無所
0447c05: 名焉。為示物指歸。止成謂之解脫。觀成謂
0447c06: 之般若。體顯謂之法身。是三即一。是一即
0447c07: 三。如伊三點。如天三日＝目【甲】日目。非縱橫也。非一
0447c08: 異也。是謂不思議二＝三【甲】二三德。是為大般涅槃
0447c09: 也。嗚鳴呼此法。自鶴林韜光授大迦葉。迦葉
0447c10: 授之阿難。阿難而下燈燈相屬。至第十一馬
0447c11: 鳴。鳴授龍樹。樹以此法寄言於＝于【甲】＊於于中觀論。
0447c12: 論度東夏獨淮河慧文禪師解之授南嶽大
0447c13: 師。南嶽從而照心。即復於于性獲六根清
0447c14: 淨。位乎聖。斯止觀之用驗矣。我大師惜
0447c15: 之無聞後代。從大悲心出此數萬言。目為
0447c16: 大乘止觀。亦名一乘。亦名曲示心要。分為
0447c17: 二卷。初卷開止觀之解。次卷示止觀之行。
0447c18: 解行備矣。猶目足焉。俾我安安不遷而運
0447c19: 到清涼之池。噫斯文也。歲月遼遠。因韜晦
0447c20: 於于海外。道將復行也。果於咸平三祀。日本
0447c21: 國圓通大師寂照。錫皆＝背【甲】皆背扶桑。杯泛諸夏。既
0447c22: 登鄮嶺。解篋出卷。天竺沙門遵式首而得
0447c23: 之。度支外郎朱公頓冠首序。出奉錢奉音鳳。
0447c24: 祿也。作俸旨＝音【甲】旨音葑皆誤模板。而廣行之。大矣哉。斯文也。
0447c25: 始自西傳。猶月之生。今復東返。猶日之升。
0447c26: 素景圓暉。終環回於我土也。因序大略以
0447c27: 紀顯晦耳。
0447c28: 書紳論語子張書諸紳慈雲〔法師〕－【甲】法師
0447c29: 知白汝知師字知白日之所為。害善之法偏宜遠
0447c30: 之諸惡莫作。損惡之道益其用之眾善奉行。口無自
0448a01: 伐。心無自欺。勿抱內蠹包藏無良如木有蠹。勿揚外
0448a02: 儀詐現威儀徒增我慢。欲人之譽畜己之私。殺義之始陷
0448a03: 禍之基求虛譽著滅於義。藏己私著蹈於禍。自持其德必有餘譏。
0448a04: 自務＝矜【甲】＊務矜其達必有餘非務德未充而自惟＝持【甲】惟持。故人多譏之。了達未至而
0448a05: 自務矜。故人多非之。眷屬集樹汝宜去之。利養毛繩汝
0448a06: 宜畏之近於眷屬則多惱。當＋（外）【甲】當當外用一＝三【甲】一三術全身遠害。利於供養則多貪。如毛繩縛身入水愈急。
0448a07: 自行之際擇而思之。懲惡之餘何則是宜
0448a08: 欲從自行當須擇思。恐墮二乘也。既知徵惡。（宜用）＋何【甲】何宜用何法願求大乘也。立此質問。委在下文可見。清香
0448a09: 一炷紅蓮數枝。口勿輟誦意勿他思常讀淨土
0448a10: 經唯存淨土境。安禪禮像其則勿虧專修觀佛三昧。專禮阿彌陀佛。量衣
0448a11: 節食其志勿移造世文筆如佛誡之。說人
0448a12: 長短如法謹之。從＝縱【甲】從縱對賓侶口勿多辭。頻
0448a13: 驚光景坐勿銷時寸陰是競。芭蕉虛質非汝久
0448a14: 期身實危脆。蓮華淨土是汝真歸由前禪誦禮念功。即得往生安樂剎。
0448a15: 俾夜作晝勤而行之心心無間。念念往生。所謂無以睡眠一生空過。
0448a16: 
0448a17: 觀心十法界圖
0448a18: 
0448a19: 
0448a20: 
0448a21: 
0448a22: 
0448a23: 
0448a24: 
0448a25: 
0448a26: 
0448a27: 
0448a28: 
0448a29: 
0448a30: 
0448b01: 修觀之道。曰從行。曰附法。曰託事。唯三而
0448b02: 已。今觀心圖者。從行之正軌也。準夫止觀。
0448b03: 二十五法為方便。十乘十境為正修者。固
0448b04: 非於此能備。若其日用之際。以十界德過升
0448b05: 沈鑑我心曲。雖絲＝髮【甲】髮不能自逃。其遷善
0448b06: 改過之要乎。慈雲法師示我以觀心之圖。
0448b07: 研味法喜心乎不忘。置＝挂【甲】置挂諸座隅足以自警。
0448b08: 而未見兼人之益。乃復命工形諸篆刻。用
0448b09: 廣流行。庶幾乎仰承於師志也。
0448b10: 皇宋天聖元年九月既望太原王欽若序＋（光教志七）【甲】序序光教志七
0448b11: 其廣不可涯。高不可蓋。長不可尋。將盈
0448b12: 而虛。將晦而明。雖邊而中。微妙深絕叵得
0448b13: 而思議者。惟心也。天台師聞之於靈山。證
0448b14: 之於三昧。知其寂默非數所求。而強以數
0448b15: 數於非數。依法華作十界百界三千權實。
0448b16: 以明諸性。非合也。非散也。自然而然曰諸
0448b17: 法實相。使人易領也。然後示之。一念空三
0448b18: 千皆空。一念假三千皆假。一念中三千皆中。
0448b19: 成圓三觀觀圓三諦。以明諸修。大智也。大
0448b20: 行也。不運而速曰白牛大車。使人頓入也。
0448b21: 故得自因至果不移一念坐道場成正
0448b22: 覺降魔說法度眾生入涅槃。而能事畢矣。
0448b23: 用龍樹偈因緣即空即假即中。會而同之。十
0448b24: 法界者何也。十統諸法也。三諦為界也。何
0448b25: 者謂佛以中為法界者也。菩薩以俗為法
0448b26: 界者也。緣覺聲聞同以空為法界者也。地
0448b27: 獄鬼畜修羅人天。同以因緣生法為法界
0448b28: 者也。空假中者。雖三而一也。十界者。亦一
0448b29: 而十也。故使互含一復具九。如帝珠交映
0448c01: 成百法界也。一因緣一切因緣。一空一切
0448c02: 空。一假一切假。一中一切中。良由於此。三
0448c03: 千者復何謂也。成界之法者也。有其十。謂
0448c04: 如是相。如是性。如是體。如是力。如是作。如
0448c05: 是因。如是緣。如是果。如是報。如是本末究竟
0448c06: 等。斯總也。十法在佛為中為實為常為三
0448c07: 智為五眼為十力為四無畏為不共法。
0448c08: 在菩薩為假為權為榮為常為萬行為
0448c09: 四攝。在二乘為空為權為三脫為四枯
0448c10: 為無陋為涅槃。在凡夫為倒為惑為陋
0448c11: 為蓋為纏為集惱為生死斯別也。統彼百
0448c12: 界乃成千法。復播諸百界為三世間成三
0448c13: 千法耳。百界三千一也。與夫一念非前後
0448c14: 也非相合也統之有宗。會之有元。必歸
0448c15: 乎不思議三諦無量三法三德密藏矣。噫一
0448c16: 念心法既然。引而同之。彼彼佛法。彼彼眾生
0448c17: 法。咸然也。經曰。如心佛亦爾。如佛眾生然。
0448c18: 心佛及眾生。是三無差別。斯之謂歟。既知
0448c19: 是已當觀日用。凡起一念必屬一界。即
0448c20: 照此界為九為佛。九則隨情偏起。謂之無
0448c21: 明。佛則稱理圓觀。謂之大慧。九界之念并
0448c22: 併俗非佛界之心方是是非鑑矣。非則照之令
0448c23: 是。是則護令成行。經曰。諸佛解脫當於眾
0448c24: 生心行中求。行於非道能達佛道。斯之謂
0448c25: 也。然則目雖在面。反臨鑑以正容。心實由
0448c26: 中。要藉緣以薰慮。神靈潛密。照之或難。識
0448c27: 想紛馳。檢之非易。故今引心於于外。繪彼
0448c28: 升沈之像。存志於中觀我是非之變。然後
0448c29: 策心內照。正道由明。題為圓頓觀心十法界
0449a01: 圖。於一心字派出十界。復引墨迭貫。方之
0449a02: 聯珠。表一法界展轉具九成百法界。仍以
0449a03: 日起行相書之左右。覽者欲深於性。請詳
0449a04: 諸序。欲熟於修。當觀諸圖狀。
0449a05: 佛界。若人因讀圓滿修多羅及聞善知識
0449a06: 所說起淨信心。信已一念三道之性即三德
0449a07: 性。苦道即法身。煩惱即般若。結業即解脫。法
0449a08: 身究竟。般若清淨。解脫自在。一究竟一切
0449a09: 究竟。般若解脫亦究竟。一清淨一切清淨。法
0449a10: 身解脫亦清淨。一自在一切自在。法身般若
0449a11: 亦自在。即一而三。即三而一。非縱非橫亦
0449a12: 非一異。法身常住餘亦常住。樂我淨亦如
0449a13: 是。是則常樂四德祕密之藏遍一切處。一切
0449a14: 諸法悉是佛法。既信是已。以境繫心。以心
0449a15: 繫境。心境念念相續不斷。必見法性。設未
0449a16: 相應。當依一實無作四諦。起四大誓無可
0449a17: 求中。吾故求之。依前苦道即苦諦。發一誓
0449a18: 願未度者令度。煩惱及業即集諦。發一誓
0449a19: 願未解者令解。苦道即法身即是滅諦。發
0449a20: 一誓願未涅槃者令得涅槃。煩惱即菩提
0449a21: 即是道諦發一誓願未安者令安。四弘不
0449a22: 入當巧安心。如是次第具修十法。必入五
0449a23: 品六根及分證位名佛法界。
0449a24: 菩薩界。若觀根塵一念為迷解本。迷故則
0449a25: 有十界苦集。悟故則有四聖道滅。緣此無
0449a26: 量四諦起無量誓願。未度者令度。未解者
0449a27: 令解。未安者令安。未涅槃者令得涅槃。善
0449a28: 巧度生慈眼視物。所集福業與眾生共。如
0449a29: 是起一念者。名菩薩法界○緣覺界。若根
0449b01: 塵念起。則了之從無明生。生故有行。行招
0449b02: 名色乃至老死。三世相續如舞火輪。因緣本
0449b03: 空幻化不實。求自然慧樂獨善寂。觀空心
0449b04: 重耽住寂定。雖得道果不慕化人。復有
0449b05: 觀物榮落悟世非常聞空得道。名為獨
0449b06: 覺。如是行者名緣覺法界○聲聞界。若根
0449b07: 塵因緣隨有一念。依色心故苦。由煩惱故
0449b08: 集。厭苦斷集非對治如何。遂依四諦修
0449b09: 十六觀三十七道品。如救頭然。由四善根
0449b10: 得入無漏四沙門果。證二涅槃。會偏真理。
0449b11: 不得佛法。不慕化人。如獨跳不顧後
0449b12: 群。如此一念名聲聞法界。○天界。若其念
0449b13: 起多忻天樂。篤其善心希於來報。齋戒純
0449b14: 淨飯食沙門。造立塔寺及佛形像。書寫大
0449b15: 乘濟惠貧病。於十善法止作具修。自然成
0449b16: 性。或關禁六根。使六情不蕩六塵不入。
0449b17: 得欲界禪及色無色定。身心寂靜三業調良。
0449b18: 如此一念名天法界○人界。若其念念以
0449b19: 五常立德。五戒修身。於國惟忠。於家惟
0449b20: 孝。謙損居家。中正存誠。推德於人。引咎向
0449b21: 己。尊上恤下。給孤濟貧。慚愧是懷。慈和
0449b22: 為性。深信因果崇重三寶。精修齋戒建
0449b23: 立塔寺。但希世樂無升出心。貪惜自身戀
0449b24: 著眷屬。如此一念名人法界○阿修羅界。
0449b25: 若其念念雖好修善布施齋戒。而多猜嫌狐
0449b26: 疑進退。所修福業多為勝他。見人修善情
0449b27: 多嫉忌。貢高我慢珍己輕人。欲彼歸從不
0449b28: 耐謙損。如＝【甲】高飛下視。外揚仁義內無
0449b29: 實德。眾前談論引長於我。不循理正不愧
0449c01: 賢能。如此行心是阿修羅法界○餓鬼界。若
0449c02: 其念念無慚無愧。貪求無足慳鄙惜。不
0449c03: 施一毛。剋削於人裒歸於我。見人布施
0449c04: 傍起遮障。見人得利心生熱惱。性多諂
0449c05: 曲常起邪見。人前正容屏處放恣。破齋犯
0449c06: 戒恣貪飲食。不信罪福不信因果。不信
0449c07: 三寶不孝所親。是名餓鬼法界○畜生界。
0449c08: 若其念念耽湎五欲貪多眷屬。日增月甚而
0449c09: 無厭足。曲理枉物斷不以公。非法取財動
0449c10: 不由義。秖圖利己不惻孤貧。明負他財
0449c11: 魯扈抵突。市易負直公行劫奪。不忠不孝。
0449c12: 無賢無愚。不信因果不信三寶。癡騃無
0449c13: 恥現同畜生。是名畜生法界○地獄界。若
0449c14: 人親近邪惡友。及性自作惡。起增上心。念
0449c15: 念相續。造上品十惡。謂殺盜婬。妄言綺語兩
0449c16: 舌惡罵。貪嗔邪見。及五逆罪。犯四重禁污
0449c17: 梵行人。沽酒醉亂。不思君父師長恩德。橫
0449c18: 生熱惱挫抑賢能。黨比不肖破塔壞寺。
0449c19: 燒毀＝滅【甲】毀滅經像謗毀大乘。斷學般若謗無諸
0449c20: 佛。破戒受施。用三寶物。偷僧祇物。起於外
0449c21: 道斷常諸見。破正因果三世之法。習十二種
0449c22: 惡律儀法一屠兒。二魁。三養。四養雞。五捕魚。六獵者。七網＝【甲】網鳥。八捕蟒。九
0449c23: 龍。十獄卒。十一盜賊。十二為王家捕賊。及養蠶等業如上等輩死墮阿鼻
0449c24: 大熱大寒諸大地獄。是名地獄界。
0449c25: 宗門尊祖議沙門志磐
0449c26: 如來聖人。以開權顯實開顯本之道化天
0449c27: 下後世者。謂之佛。佛弟子以次傳道為世
0449c28: 宗主者。謂之祖。其實一道爾。故如來之將
0449c29: 息化也。以無上大法付之飲光。〔飲光〕－【甲】飲光任持
0450a01: 二十年。以付慶喜。慶喜持法宣化亦二十
0450a02: 年。以付商那。下而至於十三世曰龍樹。
0450a03: 始以文字般若著所證三觀之道。曰中觀
0450a04: 論。暨譯傳東夏。於是北齊以宿悟已證立
0450a05: 為觀法。以授南岳。南岳承其旨。悟法華
0450a06: 淨六根。以授天台。天台始立五時張八教。
0450a07: 用明法華開顯之妙。而大暢乎境觀之旨。時
0450a08: 則有章安。執筆載為疏論。其道遂大明。法
0450a09: 華天宮繼世講演。嗣其法者唯左溪。左溪
0450a10: 門學。獨荊溪能承正統。述諸記以贊祖謨。
0450a11: 則清涼異議為之寢息。以文字廣第一義
0450a12: 諦。則莫若茲時之盛。以故世之學者取
0450a13: 龍樹至＋（荊溪）【甲】至至荊溪例＝列【甲】例列為九祖以奉清祀。其有由矣。
0450a14: 自荊溪以來。用此道以傳授者。則有興道
0450a15: 邃師至行修師講道不絕。會昌多難教卷散亡。正
0450a16: 定妙說高論外琇竦二法師三世。唯傳止觀之論。迨
0450a17: 乎螺溪。法運將泰寂師天假吳越錢忠懿王求遺書
0450a18: 於于海東。於是教籍復還。寶雲嗣興。敷揚二
0450a19: 紀。而四明法智。以佛所生子垂海隅。一
0450a20: 家教部毘陵師未記者。悉記之。四種三昧人
0450a21: 所難行者。悉行之。斯慈雲之極言也。當是
0450a22: 時有為異說者。如昭圓諸師。世方指為山
0450a23: 外。而法智獨擅中興教觀之名。自興道訖
0450a24: 四明凡八世。所以紹隆正統而顯揚大教
0450a25: 者。有在於是。是宜等而上之用陪位於九
0450a26: 祖。以尊大其道為可爾。然則今之宗門列
0450a27: 剎。凡所以講天台四明之道者。有能起龍
0450a28: 樹至法智。通祀為十七祖。以並為之位。誠
0450a29: 有見於後學尊祖重道之心也。謹議。
0450b01: 佛祖統紀卷第五十＋（一）【甲】十十一終
