0512c01: 黃蘗無念禪師復問卷之三
0512c02: 語溪參學比丘明聞刪訂
0512c03: 復梅司馬長公
0512c04: 來諭中謂一切看破巳得大自在法既看得破火噴
0512c05: 噴的戰兢兢的無非幻妄又有何靜可守何鬧可厭
0512c06: 若有靜鬧可分終是大夢未醒又云醉人不怕虎正
0512c07: 得無知之力既有無知之力可得畢竟還屬寐語只
0512c08: 有筋骨痛時甚不好戲處勉強做去日久月深習慣
0512c09: 機忘豁然貫通隨處逍遙到此地位便好游戲三界
0512c10: 借幻軀作幻戲單棲不覺寂群聚不覺擾說話忘口
0512c11: 下筆忘手便是無心三昧造化屬我矣這段事人人
0512c12: 有分只因執賢愚巧拙分為限量造為巳有認著形
0512c13: 器要常住世所以我是他非豈不謬哉此處醒悔得
0512c14: 孔氏耳順即我礙膺之物化矣。
0512c15: 又
0512c16: 來云日在戈戟場中橫衝直撞見客如牛頭馬面請
0512c17: 酒如下油鍋不勝熱惱憶昔有言醉人不怕虎自得
0512c18: 無知之力此句說話真可為擊煩惱山之鉗鎚今觀
0512c19: 此說則首尾天淵前後不相照應矣若是親達無知
0512c20: 之境了無彼此之相不屬意識不蓄是非那討苦樂
0512c21: 二邊但循世緣隨機應物而巳又有誰受苦樂誰耽
0512c22: 忻厭耶大都只作譬喻說過去了總未真達無知之
0512c23: 旨耳僧數十年前聞說有個佛可成便謂成佛後獨
0512c24: 超物外另有神通變化如意樂事所以憤鼓妄想沸
0512c25: 起馳求磨褌擦褲遍歷艱險忽被幾度掀天撲地的
0512c26: 惡煞逆境照破頓使空劫積習人我高山是非棘林
0512c27: 無明惡覺欻然蕩盡始親見得眾生是佛之功德母
0512c28: 佛是眾生之慈悲父了無棄取方得四楞蹋地倒向
0512c29: 眾生隊裏摻煉巳躬未盡之陰氣年來纔得一星之
0512c30: 力欲共一二銅頭鐵額漢鼓揚法化用了私心柰何
0513a01: 不堪共行終泯殘喘于冰崖而巳門下英俊不群惟
0513a02: 不忘本誓趁此大明之下拔得三兩靈裔出來續遠
0513a03: 佛燈感荷感荷。
0513a04: 又
0513a05: 來云人命在呼吸間此語真切世人都只把做說話
0513a06: 忽略過去了不是自家經歷幾番利害世情怎麼冰
0513a07: 冷得來所云昨日的今朝不見了早辰的下晝不見
0513a08: 了不是夢醒焉得親切朽謂隨說隨了又有誰說誰
0513a09: 記若有可說可記是分外的事回頭猛醒赤條條地
0513a10: 又有何事只因今人要明心見性要識西來大意這
0513a11: 總是事若真無事者饑來喫飯困來打眠應用隨緣
0513a12: 不留朕跡這纔是本色道流又云夢白昔在山中望
0513a13: 侍郎不得到今日侍郎望山中又如何得到盡行說
0513a14: 透了只恐到巳分上又輕放過前長孺居遼陽寄我
0513a15: 書云這番歸來幸虛我一榻以了餘年及至抵家整
0513a16: 日應酬人事那得閑工夫幹辦自巳事來如張江陵
0513a17: 視天下為一巳不復思有身家纔得洪流遠大名垂
0513a18: 不朽今人之用志在恩子榮名總之私欲心在防患
0513a19: 過甚故兩失其全也今觀此老世所罕有不審于巳
0513a20: 躬下安身立命以居士慧眼觀來可有下落否又李
0513a21: 長者英敏過人下筆無滲漏識浪滔天凡讀其書者
0513a22: 無不受益總是依通俠氣不化此真俠骨見解者所
0513a23: 使的樣子也延伯一生妓妾滿室從朝至暮無片刻
0513a24: 寧靜及至死苦臨頭一毫受用不著這是積凡財欲
0513a25: 被財欲所使的樣子也當急看破惟不能看破所以
0513a26: 積凡財欲的被財欲所使抱識見的被識見播弄不
0513a27: 知無事是究竟法居士云先帝甫一月而疏通數十
0513a28: 年廢滯又去之太速他能以一月之間了數十年弊
0513a29: 病又以一日之間了人生百歲纏縛大了當人生滅
0513a30: 之場肯久戀耶這段葛藤望居士一刀截斷免絆後
0513b01: 人。
0513b02: 又
0513b03: 得失成敗物之性也眾生不能洞達一向迷己巳逐物
0513b04: 不免被五行管定然而順則生逆則殺生殺循環何
0513b05: 有窮極大丈夫漢須與世別若依然逢順則喜遇逆
0513b06: 便憂又何與于造次顛沛之旨乎如秀才不經歲考
0513b07: 莫辨優劣官吏不經考察莫別賢愚學道人若不經
0513b08: 幾番拂逆事安能識其的當此正利害卒爾面前宜
0513b09: 著精彩看果到盡致之地否還被境物奪得否且世
0513b10: 之稍有識見者便知得為失本成是敗因況生平以
0513b11: 大事為己巳任者豈隨得失成敗流動乎居士昔云昨
0513b12: 日的今朝不見了早起的晚上不見了此語透骨徹
0513b13: 髓非親證一番不能有是妙論然此火災非無因突
0513b14: 出既當壘卵之世居士乃社稷生民所係上帝以是
0513b15: 試剛健也未須具隻眼莫作等閒忽略過去了經世
0513b16: 出世只在一星間耳今日三十明朝新正事物循環
0513b17: 無乃首尾相換而已巳於一真靈明有何增損快快抖
0513b18: 擻精神裂開見網割斷情根放出無礙大光明藏照
0513b19: 破五蘊山頭元來是個淡蒲虀多買爆竹廣辦珍饈
0513b20: 過個奇勝新年豈不美哉。
0513b21: 復王司空墨池
0513b22: 昨從梅開府處聞尊臺清淨無為不被五欲八風所
0513b23: 吹乃是靈山付囑願力下生現宰官身寡欲自居五
0513b24: 濁世中萬無一矣再有何法可說又有何可印證眾
0513b25: 生迷己巳逐物背覺合塵分外貪求更設王法以平等
0513b26: 心不許分外各得安樂故名正法只因日久成弊不
0513b27: 知寡欲是道各逞私心以公取私以強欺弱便生多
0513b28: 事四海九邊原自清淨無辜欺取私財惹起干戈傷
0513b29: 害天理風雨不時黎民困苦我佛又設緇衣棄欲割
0513b30: 愛隱處巖穴作人標榜不料日久狂瀾熾起一夥瞎
0513c01: 禿捏目生花拈搥豎拂擬古代頌名之曰禪曰道良
0513c02: 可太息古云因禪至病者多有病在耳目者以瞠眉
0513c03: 努目側耳點頭為禪病在口舌者以顛言倒語胡喝
0513c04: 亂喝為禪病在手足者以進前退後指東劃西為禪
0513c05: 病在心腹者以窮玄究妙超情離見為禪據是而論
0513c06: 無非是病惟本色宗匠明察幾微目擊而知其會不
0513c07: 會入門而辨其到不到然後用一錐一拶脫其廉纖
0513c08: 攻其搭滯驗其真假定其虛實而不守一方便昧乎
0513c09: 變通俾終蹈于安樂無事之境既到此境又何印證
0513c10: 之有若謂實有印證失卻本來清淨矣幸者居十門
0513c11: 中間出英豪乘夙願力赤瀝無染借王道而興佛道
0513c12: 則吾宗量不息矣。
0513c13: 又
0513c14: 來云病瘥藥除還他赤子無事可道又何有望州亭
0513c15: 烏石嶺之名也若論己巳躬有甚麼事如人夢醒返思
0513c16: 夢景原無實事這裏了知還元眼不見眼也古宿道
0513c17: 座上無老僧目前無闍黎有甚麼相見這話似拖泥
0513c18: 帶水不少在居士分上首尾一貫動靜如常豈不聞
0513c19: 未出母胎度人已巳畢未開口時說法已巳週近代時人
0513c20: 不識自心將粥飯氣作禪道傳人如窮子出門背父
0513c21: 逃走轉求轉遠唯有居士腳踏實地不被物染從幼
0513c22: 至今無欲無依了事凡夫自無寸絲可挂便與萬像
0513c23: 為主借三界為戲場轉識海為性海這葛藤望居士
0513c24: 猛著精彩把慧劍絕卻老朽命根真報佛恩也。
0513c25: 復潘兵部昭度
0513c26: 蒙賜諭愧薄世緣不敢走侍此件事非夙植德本莫
0513c27: 能擔荷愚見須噴地猛醒何有待時今德民化物之
0513c28: 際不落思議此真無作妙用無可比況古謂千聖不
0513c29: 傳參尋不到聰慧不及亦是朽衲數十年分疏不下
0513c30: 處此中絕無形名那有朝聞夕死之說乎諭中謂從
0514a01: 疑得悟讀至此不勝感涕是中果有一字商量真成
0514a02: 套語佛法原無甚麼說個撒手懸崖亦是剩語大丈
0514a03: 夫豈肯從門入乎惟內不立知外不循境反觀朝聞
0514a04: 夕死皆戲論也。
0514a05: 又
0514a06: 居士與梅長公乘般若力遊戲人間機調相投非老
0514a07: 朽所能測也諭云學道人非具俠骨不能然謂具俠
0514a08: 骨人能學道則可若謂必俠骨人方可學道恐執俠
0514a09: 不化終被意氣驅逐難得本體呈露故世之貴俠骨
0514a10: 者以愈于齷齪庸腐輩耳非真俠骨可貴也況英明
0514a11: 特達之士未必俠骨又復追蹤俠骨是本體逾失也
0514a12: 焦太史末路果是本色則繁苛盡除豈不足佳然與
0514a13: 老朽交最久獨汎濫詞章擔閣一生未免內有能是
0514a14: 的心外有所是的法將本色盡情埋沒而反以障本
0514a15: 色者為太本色豈謂其器度尋常少一段俠骨乎恐
0514a16: 錯認本色矣若果到本色田地透悟兩字何處安頓
0514a17: 居士謂三乘教外更有所發明乎吾教云上根利器
0514a18: 一聞便了尚無有二何況有三秪緣利鈍不等假設
0514a19: 教網澇漉眾生若人猛醒總皆權喻長公疏如鐫石
0514a20: 倘得居士數語則又何啻一玉帶鎮山門也令弟聰
0514a21: 明根利筆底儘有仙氣指日當大魁天下為一代名
0514a22: 儒無疑也。
0514a23: 復喻文學淑余
0514a24: 正懸慕間得中海書道足下于學問地中悉具超宗
0514a25: 令朽人不勝加額但不知于世出世法凡聖位中巳
0514a26: 入平等三昧否若證此三昧我根先灰不見人相既
0514a27: 絕人我比量都無中間自無迷悟聖凡同異顛倒分
0514a28: 別等事正好與世浮沉無非自在亦不妄執此見若
0514a29: 有毫塵不化即是聖證無明生死株裔恐他日翻為
0514a30: 增上慢魔攛入不無干湛寂海中鼓起波濤妄搆是
0514b01: 非使吾人于內外凡聖等法中總不自在先聖訶為
0514b02: 蕉芽敗種是也。
0514b03: 復中海禪師
0514b04: 接來教知造詣非昔讀佳韻字字入聖超凡較諸古
0514b05: 今詩偈更無等者要諳本分事猶有聖證量在未得
0514b06: 拼命一下不免被聖證魔縛使自不覺祖師門中不
0514b07: 容是事若有一毫聖情不盡即是我見未忘就中妄
0514b08: 立聖凡同異等障故釋迦老子於雪嶺六年支離總
0514b09: 無交涉忽睹明星頓盡空劫無明亦只點胸低聲云
0514b10: 個盡大地含靈一時齊成佛道而已巳看他有甚玄妙
0514b11: 能超人處後輩謬解便謂佛有成道後于祗園諸處
0514b12: 四十九年說法度生等事既雪嶺睹星大地一時齊
0514b13: 成佛了復立誰為佛說法誰為眾生得度於此處打
0514b14: 得徹便不墜聖凡是非等坑方許名無著道人不見
0514b15: 有我人是非亦不見山林是靜城闕是鬧眾處不繁
0514b16: 獨居不寂不取現證不務當來隨緣度日緣盡歸根
0514b17: 出入自由不涉滯礙便得與先聖把臂同行若有纖
0514b18: 塵差殊即隔千里萬里去也。
0514b19: 復毛文學玄淑
0514b20: 來教雖真切柰何未步正徑多被知解卜度瞞過且
0514b21: 蘊習太熟開談揮毫不無拖泥帶水來云十年為學
0514b22: 病苦臨頭全不得力如此說話好如欠債怨財主何
0514b23: 也若有真學道不得力者諸佛都成誑語歷代祖師
0514b24: 悉是騙人自謗猶可謗法則殃慎之慎之言平常得
0514b25: 力而臨難不得力者乃正前塵分別影事都是意識
0514b26: 可到之地便由你主持把捉死符卒至能主者先惛
0514b27: 還許爾討得力麼倘有毫毛孔隙蚤被閻老穿去纔
0514b28: 有分曉他家苦具先遍償一遭了曉悟透徹得力奚
0514b29: 為乎此際足下未曾夢著故一毛不契便即忙亂手
0514b30: 腳禪乃衝我關之鐵砲足下執禪自縛曷能解也僧
0514c01: 柰酷患求友病症故使叨咀如許若謂禪言可形意
0514c02: 可測理可度智可知的盡大地都是三藏十二部剩
0514c03: 語打發去了又何待足下講禪道耶老朽秪得曲奉
0514c04: 尊命又胡噴一上足下云臨機不得力欲希得力為
0514c05: 究竟謬矣何也滿世界人學道不得脫離生死皆由
0514c06: 太分曉得力了豈知這個分曉得力的便是生死冤
0514c07: 魂若能從此要覓得力的挨身拶入步步掀翻單刀
0514c08: 徑趨直取那能覓得力的纔覺一毫得力一刀劈開
0514c09: 直教粉碎淨盡始證空王正位快好將一切參想精
0514c10: 進見解得力功臣盡形滅戮無遺復將能證空王者
0514c11: 總教一刀乾坤屬我矣。
0514c12: 復李文學
0514c13: 聞心事不樂逆境動心此是世法非世外人也豈知
0514c14: 大丈夫以他山之石可以攻玉借境煉心莫向外求
0514c15: 縱求得來必有失去何不用自智鑰開己巳寶藏隨處
0514c16: 安閒快樂矣古云父母非吾親誰是最親者尋繹斯
0514c17: 言則父母非靠況其他乎豈不聞凡所有相皆是虛
0514c18: 妄不知自己巳一段風光照天照地耀古騰今何用外
0514c19: 覓也舉世只是依他作主妄想不休便成依報幻命
0514c20: 幻身幻財焉得長久一旦失之悲愁無限公非常人
0514c21: 故出斯語。
0514c22: 復鄧文學信之
0514c23: 爾學道數年正眼全無豈非錯中之錯不聞孔子三
0514c24: 千徒眾終其身秪取一顏氏子雖有七十二賢秪可
0514c25: 傳言宣教幾人實識得心來近時海內學道者如牛
0514c26: 毛識心者如麟角老朽奔馳五六十年求夫真為生
0514c27: 死秪有令叔文潔公梅司馬衡湘公二人耳其餘都
0514c28: 是說禪說道打口鼓子堪作何用不但敵生死閻羅
0514c29: 王徵草鞋錢有日在豈不痛哉道是何物容爾可學
0514c30: 縱然學得轉增我慢若以口說奇言妙語為禪者反
0515a01: 不如三家村裏種田博飯喫的漢子說真實話死後
0515a02: 無罪秪因眾生妄誕不守本分失卻本心達磨當日
0515a03: 航海而來直指各人本心無分外事法華云是法非
0515a04: 思量分別之所能解楞嚴云但有言說都無實義今
0515a05: 時人造妖捏怪說黃道黑指東劃西豎拂搖拳誑惑
0515a06: 眾生造地獄業苦亦甚矣如我數十年妄想學禪學
0515a07: 道今日猛省擔閣一生秪為自害若信得及把從前
0515a08: 葛藤一筆勾斷切莫造作叫即應問即答纔是平常
0515a09: 無事人也且看令岳身外之物如金銀田產徒以增
0515a10: 累有半點相干否。
0515a11: 復王文學在明
0515a12: 來教云少年奔馳未能學道吾不知道是何物縱學
0515a13: 得奇言妙語反添眼翳豈不聞從門入者不是家珍
0515a14: 所以三教聖人各立權巧指人返觀忽然猛省識自
0515a15: 主人變化萬端自不能測故名不睹不聞果有此志
0515a16: 總在日用中回光返照叩己巳而參古云無聲無臭自
0515a17: 知時此是乾坤第一機拋卻自家無盡藏沿門持缽
0515a18: 學貧兒來云只此好色一節殊不可解且看赤子那
0515a19: 有好色念頭來這裏猛省赤洒洒了然無一物纔是
0515a20: 閑道人也。
0515a21: 復樊居士山圖
0515a22: 我宗門中本無實法與人雪山大師睹明星朗然猛
0515a23: 省纔知個個眾生皆有如來智慧德相只因眾生不
0515a24: 省反執妄求每日飯後說出許多葛藤末世凡愚執
0515a25: 著為實臨滅度時文殊請轉法輪世尊曰我四十九
0515a26: 年何曾說一字來若有所說非我弟子居士氣概不
0515a27: 凡夙植德本切莫存一法在心作異端人也來教無
0515a28: 半字虛談依此行持年深月久自有逢緣時節又云
0515a29: 偷心未死吾不知偷是何人心是何物若果有偷心
0515a30: 速呈出來吾看若呈不出切莫草草豈不聞神光覓
0515b01: 心了不可得磨云我與汝安心竟既無所得又安個
0515b02: 什麼莫作道理會好若有所會便是金屑落眼矣老
0515b03: 朽不會禪道如爾葛藤望居士慧劍利牙莫留渣滓。
0515b04: 又
0515b05: 手教言言真實不帶枝葉數十年祈禱甘心瞑目矣
0515b06: 來云遍識偷心難伏此是無始劫來生死根本豈能
0515b07: 一念頓蕩哉古人道家賊難防正謂此也所以時人
0515b08: 說時有放下無歡喜有煩惱無閑靜有忙亂無皆被
0515b09: 他擔閣一生即百千生又寧逃此偷心賊哉今門下
0515b10: 具擇法眼身體力行不做唱道之士真是大心凡夫
0515b11: 撩起便行古有龐公諸老接踵而行今獨門下豈容
0515b12: 易哉但願發大心無休歇心無退轉心此心即名一
0515b13: 行三昧師子奮迅三昧種種三昧皆不出此心耳。
0515b14: 又
0515b15: 來毒一劑藥得老朽鉗口結舌無理可伸雖然猶恐
0515b16: 有超凡入聖出格道理在不能脫化惟門下將多劫
0515b17: 氣力併在一處極力直造還他威音那畔父母未生
0515b18: 前故鄉田地把老朽一摑絕卻氣息拋向洋子江中
0515b19: 攪為蠱毒之水使見者聞者盡喪身失命掃除狼籍
0515b20: 一滿地藏之本願二稱提婆達多之恨懷方不負大
0515b21: 丈夫走此閻浮一遭也。
0515b22: 又
0515b23: 乍聞訃音不勝驚駭朽仲秋一病四大幾散只為報
0515b24: 緣未盡復延殘喘耳今別無他慮惟不能忘情于左
0515b25: 右者以未稱老朽本懷故也門下以出世人豪脊梁
0515b26: 最硬膽氣最雄但未能地一聲病在知見太廣領
0515b27: 略太易所謂活了死不得也昔大慧後于諸佛出身
0515b28: 處聞個薰風自南來殿角生微涼驀然觸發又得圓
0515b29: 悟老人深錐痛拶始至七縱八橫可見工夫到此大
0515b30: 難商量須猛力跳出與大慧把手共行方稱老朽
0515c01: 本懷前聞病苦已極誓斷婬殺此等切要處那個肯
0515c02: 行近來宗門高士稍有知見便謂一切無礙殊不知
0515c03: 未曾實證四大無我故耳這一著子要得橫來直過
0515c04: 去留自在須是個沒量大人始得古來惟汾陽無業
0515c05: 趙州臨濟諸大尊宿纔是個跳出的樣子門下自謂
0515c06: 行得一種粗工勝說千番妙理可謂步步踏實又謂
0515c07: 世間多少英靈漢子俱陷在未悟說悟處余謂不然
0515c08: 若真英靈漢子安肯自欺自昧不見大慧諸方皆已
0515c09: 印可惟自不肯乃曰當以九夏為期其禪若不異諸
0515c10: 方妄以我為是者則造無禪論去也這方是個英靈
0515c11: 漢子若以一知半見為足皆所為辜負已靈埋沒先
0515c12: 聖者也人不經逆折則不知工夫疏密今痛莫大于
0515c13: 親喪苦莫過于身病這兩場惡境不是門下以善權
0515c14: 方便造作得的灰心泯志躲避得的禪道佛法領解
0515c15: 得的福智二嚴替代得的神通三昧超越得的正恁
0515c16: 麼時須有個出脫始得這裏翻過身來方知尊翁何
0515c17: 曾生死歷劫親緣何曾剎那相離自己父母何曾有
0515c18: 兩個如是則佛恩親恩一時頓報無能報者亦無所
0515c19: 報者門下還信得及否時惟珍重。
0515c20: 復高麗禪師
0515c21: 淨戒回始知法席條理不我念也古人入山老屋敗
0515c22: 椽取避風雨艸衣木食粗免飢寒圓悟囑佛日云古
0515c23: 德住山率刀耕火種不蓄長物蕭然布衲麤衣糲食
0515c24: 將大有為也豈不聞藥山之牛欄風穴之單丁溈山
0515c25: 十年而煮橡栗大梅深谷而不世接其後各為大法
0515c26: 器龍象駢集皆隨緣而應誰似而今諸方鋪門庭以
0515c27: 誘信施假鬼神而潤己巳費可不傷哉且達磨少室九
0515c28: 年不吐一辭末後乃曰心如牆壁方可入道豈不是
0515c29: 第一祖師直捷為人處百丈云南方浩浩說禪我這
0515c30: 裏一味種田博飯吃臨濟又曰近代一夥禿兵集徒
0516a01: 二五百眾終日口嚗嚗心憤憤以為當禪當道賺人
0516a02: 家男女入婬魔坑墮拔舌地獄大有日在古人如此
0516a03: 非他只為眾生惡欲不除苦口叮誡殊不知貪求佛
0516a04: 法亦是惡欲況集外緣耶若只在形上做去內有能
0516a05: 取心外有所是法何時得家破人亡永失錐子之地
0516a06: 也來云恒沙如來歷代祖師俱莫能及之處畢竟阿
0516a07: 誰始得今觀此問終是夢話不知楞嚴七徵八辨處
0516a08: 之何在若有得處何名空如來藏也此一葛藤不是
0516a09: 詰問以逞人我正所謂為他閑事長無明也。
0516a10: 復天倪禪師
0516a11: 來教一紙多是詰問這幾端問得我無氣可吐老僧
0516a12: 自後不敢亂言又重問末後句是有是無若學道人
0516a13: 不明末後句曠劫偷心如何得盡昭禪師歷參老宿
0516a14: 七十一員皆妙得其家風自曰五位參尋且要知纖
0516a15: 毫纔動即差違金剛透匣誰能曉唯有那吒第一機
0516a16: 到此地位還是見解門頭最後見首山問百丈捲蓆
0516a17: 意旨如何首曰龍袖拂開全體現象王行處絕狐蹤
0516a18: 始得偷心勦絕便道萬古碧潭空界月再三撈摝始
0516a19: 應知自後諸方八請不答迨首山歿後西河道俗千
0516a20: 餘人協心亦不答後有契聰請住汾洲太子院昭閉
0516a21: 門高枕聰排闥入曰佛法大事靜退小節風穴懼應
0516a22: 讖幸有先師先師已棄世尒有力荷擔大法者今何
0516a23: 時而欲安眠哉昭矍起握聰手曰非公不聞此語既
0516a24: 至宴坐一榻足不越閫者三十年會下雖有五七百
0516a25: 眾終日不語後有慈明瑯邪等五六人三年隨從不
0516a26: 吐一辭每日呵責痛罵慈曰自來不蒙一言罵豈慈
0516a27: 悲法乎昭曰你作罵會耶當下六人始識父母未生
0516a28: 前真面目也豈似而今口傳心受鼓腹搖唇比量合
0516a29: 意者許可得道也豈不聞忍大師七百高僧人人有
0516a30: 一肚子佛法直得年至七十盧行者至祖問何處人
0516b01: 答曰嶺南人特來禮拜和尚不求餘事惟求作佛祖
0516b02: 曰這獦獠根性大利勿多言祖知之恐大眾忌剋半
0516b03: 夜付囑衣缽以衣為信眾人四散尋逐潛入獵中守
0516b04: 網命似懸絲眾人不知衣付何方零落已盡自言不
0516b05: 可久遯出遇印宗法師知他不凡問黃梅衣法付囑
0516b06: 何人答言惟付佛法佛法是不二之法說箇付字拖
0516b07: 泥帶水不少所以云佛法無你會處如人飲水冷煖
0516b08: 自知葛藤無了。
0516b09: 復岳司馬石帆
0516b10: 楞嚴一別音問寥寥近聞公在白下大開爐老朽
0516b11: 枯寂多年不覺起色信知法付國王大臣非偶然也
0516b12: 達磨當日西來號曰單傳直指不曾有半箇元字腳
0516b13: 熏你鼻孔瞎你眼睛二祖三祖祖祖相傳乾嚗嚗地
0516b14: 一點知歸曹溪分派以來大有榜樣後來人心不古
0516b15: 識解多端然後德山臨濟棒喝交馳機鋒掣電令你
0516b16: 捫摸不入插足不得不過勦絕情見坐斷意根初非
0516b17: 實法如國家兵器不得已而用之不見興化道你東
0516b18: 廊也喝西廊也喝後架裏也喝你若一喝喝得老僧
0516b19: 上三十三天跌將下來一點氣息也無向你道未夢
0516b20: 見在可見古人隨機顯示如倚天長劍稍存擬議早
0516b21: 見髑髏滿地今人盡是平白地害藥病何曾有半星
0516b22: 正病故古德謂打破大唐國覓箇不會佛法的不得
0516b23: 老朽亦謂盡十方界有毛頭許妙解與公作對便是
0516b24: 妙魔入心不見僧問歸宗如何是佛宗云即你便是
0516b25: 僧云如何保任宗云一翳在眼空花亂墜這裏須是
0516b26: 大闡提人具滅宗手眼向自己腳跟下撥轉關捩子
0516b27: 如獅子返擲不躡前蹤生機活脫不受千聖羅籠始
0516b28: 得若只揚帆義海攬轡玄途總是靈龜負圖自取喪
0516b29: 身之兆非老朽之所以望公者。
