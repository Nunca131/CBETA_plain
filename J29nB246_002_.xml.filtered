0783b01: 嘉興退菴斷愚智禪師語錄卷下
0783b02: 嗣法門人機輪等編
0783b03: 頌古
0783b04: 世尊初生。
0783b05: 指天指地獨稱尊攪動須彌海嶽昏不是韶陽行正
0783b06: 令幾多賺入鬼家門。
0783b07: 世尊睹星。
0783b08: 纔出孃胎示本顏明星一睹眼睛穿如來德相咸皆
0783b09: 具夜半優曇火裡鮮。
0783b10: 世尊拈華。
0783b11: 拈華顧視豈無端百萬人天總自瞞金色頭陀重漏
0783b12: 洩真風凜冽骨毛寒。
0783b13: 世尊陞座。
0783b14: 老漢家風已巳顯然文殊何必又重宣當時若是英靈
0783b15: 客肯向他山聽杜鵑。
0783b16: 世尊下忉利天栴檀像出迎。
0783b17: 高懸古鏡照無偏萬象森羅似宛然我也笑時渠也
0783b18: 笑不如撲破絕媸妍。
0783b19: 世尊因文殊門外立。
0783b20: 熱心人惹是非多內外何曾有自他無角鐵牛耕海
0783b21: 底懷胎石女唱巴歌。
0783b22: 世尊未離兜率已巳降王宮未出母胎度人已巳畢。
0783b23: 大巧若拙大智若愚四維上下無人識渠。
0783b24: 世尊因文殊出女子定不得。
0783b25: 一本桃林不假栽園丁何必強安排由來灼灼花夭
0783b26: 艷秪在春風拂便開。
0783b27: 世尊因普眼菩薩欲見普賢。
0783b28: 兩次三番意正濃普賢不見許誰同依俙似曲纔堪
0783b29: 聽卻被風吹別調中。
0783b30: 世尊因乾闥婆王獻樂。
0783c01: 乾闥婆王奏樂時山河大地悉如斯電光石火難通
0783c02: 信端的應須秪自知。
0783c03: 世尊因五通仙人問如何是那一通。
0783c04: 那一通你問我須彌倒卓日當午堪笑騎牛更覓牛
0783c05: 分付禪流休莽鹵。
0783c06: 世尊因波斯匿王問勝義諦中有世俗諦否。
0783c07: 一二義諦水銀墮地逼塞虛空有甚巴鼻咄。
0783c08: 殃崛持缽。
0783c09: 凍鎖寒梅一段香春風纔拂便芬芳青山綠水仍如
0783c10: 舊莫向枝頭較短長。
0783c11: 世尊因調達謗佛生身陷入地獄令阿難傳問。
0783c12: 三禪天樂自和諧其奈渾身個裡埋爭若奮然張意
0783c13: 氣管教是處絕安排。
0783c14: 世尊臨入涅槃文殊請再轉法輪。
0783c15: 四十九年曾未說末稍再請復何宣法輪轉處難迴
0783c16: 避逼塞虛空遍大千。
0783c17: 天親菩薩自彌勒內宮而下無著菩薩問。
0783c18: 問處分明答處親綠陰枝上鳥啼春梵音清雅超凡
0783c19: 聽不是其人豈易聞。
0783c20: 維摩居士因三十二菩薩問疾各說不二法門。
0783c21: 毘耶一默義偏雄不二門開觸處通夜半無燈香閣
0783c22: 靜鞦韆垂在月明中。
0783c23: 迦葉尊者因阿難問世尊金襴外別傳何物。
0783c24: 金襴之外復何傳弟應兄呼倒剎竿佛眼直教窺不
0783c25: 得兒孫由是逞顢頇。
0783c26: 圓覺一切障礙即究竟覺。
0783c27: 飯後茶三盞禪餘書幾行本無焦渴患何用樂清涼。
0783c28: 雙林善慧大士因梁武帝請講經。
0783c29: 一卷經文寶鏡明河沙妙義剎那評當時不得誌公
0783c30: 老未免人呼作白丁。
0784a01: 初祖自梁涉魏至少林面壁而坐。
0784a02: 九年冷坐少林前劈脊誰能下一拳不是神光親覷
0784a03: 破一花那得至今傳。
0784a04: 二祖安心。
0784a05: 忘軀為法乞安心不識羞慚滿面塵卻被老胡輕一
0784a06: 拶了然直下喪家珍。
0784a07: 馬祖陞堂百丈捲席。
0784a08: 陞堂捲席意相投脫體風流孰與酬昨日鼻疼今不
0784a09: 痛分明舉似有來由。
0784a10: 南陽慧忠國師因代宗帝問百年後所須何事。
0784a11: 孤孤迥迥絕羅籠不假人間造作工秪為耽源饒舌
0784a12: 後翻令描摸在朦朧。
0784a13: 丹霞因過慧林寺值凝寒乃取木佛燒火向。
0784a14: 滔天巨水涌江千短棹徒教望遠灘忽地風帆摧折
0784a15: 後一鉤新月逼人寒。
0784a16: 南泉斬貓。
0784a17: 貓兒提起意分明剛刃揮時正令行叵耐群英都不
0784a18: 薦草鞋頭戴為施呈。
0784a19: 魯祖凡見僧來便面壁南泉聞云。
0784a20: 池陽面壁也無端痛下金錐孰解看王老頂門加一
0784a21: 拍從教血濺梵天寒。
0784a22: 石鞏接三平。
0784a23: 老將從來膽氣弘當場血戰愛英雄金鞭轉處乾坤
0784a24: 黑降馬猶憐卸甲風。
0784a25: 國師三喚侍者。
0784a26: 三呼三應墨中煤玉斧金刀劈不開負汝負吾重剖
0784a27: 析依然滿面是塵埃。
0784a28: 藥山因李翱刺剌史訪。
0784a29: 雲在青天水在瓶應知此道出常情渠儂自得看經
0784a30: 趣換卻時人眼裡睛。
0784b01: 德山托缽。
0784b02: 詐啞裝聾老德山墻歪戶裂實難關家私卻被傍人
0784b03: 見醜態相傳覺赧顏。
0784b04: 臨濟在黃檗三度問佛法大意。
0784b05: 三頓烏藤恨未休大愚一點豁雙眸歸來便把虎鬚
0784b06: 捋倒嶽旋嵐出眾儔。
0784b07: 布袋和尚。
0784b08: 嘗拖布袋在通衢狼藉家私孰識渠世界大千都著
0784b09: 盡更為拈出示無餘。
0784b10: 趙州因僧問如何是和尚家風。
0784b11: 家風纔舉便郎當逐塊禪流又著忙覿面不知千里
0784b12: 隔如何洞見黑心腸。
0784b13: 古德不出方丈到莊喫油餈。
0784b14: 齋時獨不赴雲堂也是無端著死忙幸自子期能解
0784b15: 會高山流水別宮商。
0784b16: 趙州喚文遠。
0784b17: 東司頭上高高喚步下輕輕應一聲此話已巳經人落
0784b18: 耳長江有水洗難清。
0784b19: 子湖狗。
0784b20: 子湖堂前蓄隻狗藏頭露尾誰知有從來不顧親與
0784b21: 疏擬議遭他秪一口。
0784b22: 南泉因趙州問如何是道。
0784b23: 平常心是道白布休粘皂倦即便眠寒來添衲襖。
0784b24: 趙州因僧問萬法歸一。
0784b25: 佛祖從來說不到盡情抖擻與諸人明明那事無今
0784b26: 古日照青峰朵朵新。
0784b27: 雪峰因三聖問透網金鱗。
0784b28: 金鱗透網絕羈留誰敢揚帆下餌鉤不是拏雲擒霧
0784b29: 手何當倒嶽與傾湫。
0784b30: 臨濟囑三聖偈。
0784c01: 沿流不止問如何殃及兒孫會也麼耀古騰今難蓋
0784c02: 覆一輪皎潔印千波。
0784c03: 真照無邊說似他當機直指絕淆訛洪鐘扣發驚群
0784c04: 夢石臼風吹念佛陀。
0784c05: 離相離名人不稟鐵牛夜半過窗櫺堪憐無限參玄
0784c06: 客錯認胡蘆作帝瓶。
0784c07: 吹毛用了急須磨閃爍寒光孰奈何奮怒那吒纔觸
0784c08: 犯血流滿地罷干戈。
0784c09: 趙州因僧問狗子還有佛性也無。
0784c10: 狗子佛性有無鐵蛇橫在當途瞎眼波斯踏著管教
0784c11: 喪卻全軀。
0784c12: 臨濟上堂僧出作禮濟便喝僧曰老和尚莫探
0784c13: 頭好濟曰你道落在什麼處僧便喝濟便打又
0784c14: 僧問如何是佛法大意濟便喝僧作禮濟曰你
0784c15: 道好喝也無僧曰草賊大敗濟曰過在什麼處
0784c16: 僧曰再犯不容濟便打乃曰大眾要會臨濟賓
0784c17: 主句問取堂中二禪客。
0784c18: 賓主交參殺活全奔流度刃火中蓮堂中禪客分明
0784c19: 示誰道渠儂是白拈。
0784c20: 趙州訪二菴主。
0784c21: 竿木隨身逢場作戲放去收來衲僧巴鼻。
0784c22: 香嚴示眾若論此事如人上樹。
0784c23: 一等全提向上機無錐地漢做來奇當場不畏傍觀
0784c24: 眼別有威聲動四維。
0784c25: 鼓山折箭。
0784c26: 中途箭折有來由誰料奴渠語更優大抵還他肌骨
0784c27: 好不風流處也風流。
0784c28: 寶壽第二世見相打曰得恁麼無面目遂大悟。
0784c29: 浩浩塵中渾不覺一拳打著脫然空森羅萬象齊顛
0784c30: 首依舊扶桑涌日紅。
0785a01: 保福四謾人。
0785a02: 卻是你謾我賊身淨裸裸誰知陝陜府牛吞卻嘉州虎。
0785a03: 趙州因僧問承聞和尚親見南泉是否。
0785a04: 南泉親見不謾人蘿蔔拈來直指陳大塊秋毫非別
0785a05: 物千紅萬紫總皆春。
0785a06: 九峰勘首座。
0785a07: 枯木堂前花正春炷香脫去未為真一條白練如龍
0785a08: 活賺殺參玄幾許人。
0785a09: 雲門上堂乾坤之內。
0785a10: 當陽拈出形山寶燦地輝天遍界彰坐臥經行如不
0785a11: 薦燈籠佛殿漫摶量。
0785a12: 船子覆舟。
0785a13: 沒蹤跡處莫藏身二十年明此事親呈起橈來無別
0785a14: 有踏翻船子脫然新。
0785a15: 趙州勘婆子。
0785a16: 婆子掀翻滄海去趙州踢倒須彌回奈我一雙窮相
0785a17: 手未曾容易舞三臺。
0785a18: 法眼示眾者裡聚集少時為上座僧堂裡者裡
0785a19: 聚集少時為上座山門頭者裡聚集少時為上
0785a20: 座寮舍裡為復說上座過別有道理。
0785a21: 山門寮舍與僧堂覿面全提不覆藏奼女已巳歸霄漢
0785a22: 去獃郎猶自守空房。
0785a23: 臨濟四料揀。
0785a24: 煙塵掃盡顯朝綱萬疊江山總大唐一片皇風無內
0785a25: 外謳歌鼓腹滿邊疆。
0785a26: 興化因僧問四方八面來時如何。
0785a27: 戴角擎頭捋虎鬚當機直指絕離微重拈古廟藏身
0785a28: 處賺殺平人犯夜歸。
0785a29: 三界唯心萬法唯識。
0785a30: 一二三四五五四三二一久拋搕頭拈起無倫匹。
0785b01: 趙州問僧曾到此間麼。
0785b02: 相逢秪喚喫盃茶沾著通身徹骨麻伶俐衲僧多意
0785b03: 氣管教別有好生涯。
0785b04: 興化在大覺為院主。
0785b05: 杖頭豪氣孰同儕撥轉機輪當下灰一炷香焚恩不
0785b06: 負孤賒捉敗古今該。
0785b07: 南院上堂赤肉團上壁立千仞。
0785b08: 絕遮攔處復遮攔獲下南洲小洞蠻赫赫旌旗揮轉
0785b09: 處滿天愁霧鎖青山。
0785b10: 龍濟示眾是柱不見柱非柱不見柱云。
0785b11: 飢來喫飯困來眠兩腳長伸得自然若把是非來辨
0785b12: 我知君猶欠喫粗拳。
0785b13: 風穴陞座顧視大眾首山便下去穴便歸方丈。
0785b14: 纔登寶座揚家醜爭奈傍觀不耐看一把柳絲收不
0785b15: 得和煙搭在玉欄杆。
0785b16: 首山竹篦。
0785b17: 赫赫全提驗棟材堂堂大用出塵埃兩頭坐斷未相
0785b18: 許更擬如何劈脊揮。
0785b19: 慈明參汾陽經二年未許入室。
0785b20: 倒腹傾腸舉似人其如不薦屈難伸一朝捉敗非輕
0785b21: 處眼蓋乾坤氣宇新。
0785b22: 天衣懷禪師示眾百骸俱潰散一物鎮常靈百
0785b23: 骸潰散皆歸土一物常靈何處安。
0785b24: 秋來葉落總歸根春至花開遍界新一片寒心付流
0785b25: 水不知幾是報恩人。
0785b26: 五祖謝監收上堂人之性命第一須是○欲得
0785b27: 成此○先須防於○若是真○人○○。
0785b28: 重重分付最慇懃演祖何曾動嘴脣若向此中窮徹
0785b29: 骨方堪攜手入廛陳。
0785b30: 古云大智發於心於心何處尋成就一切義無
0785c01: 古亦無今。
0785c02: 有有有中無無無無中有猴愁摟搜頭狗走抖擻口。
0785c03: 杭州淨慈斷橋妙倫禪師參無準和尚準以狗
0785c04: 子因何有業識令下語凡三十轉皆不契倫云
0785c05: 可無方便乎準乃舉真淨頌曰言有業識在誰
0785c06: 云意不深海枯終見底人死不知心示之倫悚
0785c07: 然良久忽聞板聲大悟。
0785c08: 一擊通身脫誰為業識來真燈從此續烜赫耀無涯。
0785c09: 古德六刮。
0785c10: 塵毛除去眼中花皮肉蠲來未足誇髓骨直教都刮
0785c11: 盡爭如隨分納些些。
0785c12: 天台瑞巖方山寶禪師參斷橋倫祖祖室中嘗
0785c13: 舉萬法歸一示徒一日寶侍次祖拈莧菜根示
0785c14: 之寶忽大悟。
0785c15: 等閒拈示有來由瞥爾知恩便徹頭正眼豁開凡聖
0785c16: 盡兒孫遞代逞風流。
0785c17: 瑞巖寶禪師因無見睹參便打睹一日作務次
0785c18: 豁然大悟遂呈偈曰選佛甲科喜莫量大千沙
0785c19: 界一禪床嗔拳痛棒知多少今日恩忘怨亦忘
0785c20: 寶以偈印之。
0785c21: 傾盃空著本無意卻還錢坐斷華峰頂真風播御簾。
0785c22: 天台華頂無見睹禪師四十年足不越閫至正
0785c23: 賜號妙明真覺白雲度問西來密意未審如何
0785c24: 頂曰待娑羅峰點頭即向汝道雲於言下大悟。
0785c25: 梗將生鐵錘捏出黃金汁寄語長安人莫把長安覓。
0785c26: 南京大崗月溪澄禪師凡見僧請益乃曰佛法
0785c27: 不是鮮魚怕爛卻那即趁出夷峰寧侍傍大悟。
0785c28: 栗棘金圈事絕倫何期室內有知音都緣惡辣難棲
0785c29: 泊留得丹心煥古今。
0785c30: 繡州天寧法舟道濟禪師因五臺陸公問畫前
0786a01: 元有易否寧曰若無將什麼畫公曰畫後如何
0786a02: 寧曰元無一畫公曰現有六十四卦何得言無
0786a03: 寧曰居士莫著文字好公曰請師離文字發一
0786a04: 爻看寧召五臺臺應諾寧曰者一爻從何處起。
0786a05: 鴛鴦重繡出暗地度金針曲盡千般妙全拋一片心。
0786a06: 繡州敬畏無趣如空禪師元旦示眾日今日新
0786a07: 年第一日圓明普照恒沙國群靈咸在此光中
0786a08: 皆得如來三昧力汝等還會如來力麼以兩手
0786a09: 作掇石勢云遏拙來時有僧問重多少趣曰飯
0786a10: 袋子輕重也不知。
0786a11: 當陽直示本無私懞懂禪流尚不知見徹老人垂手
0786a12: 處方為出格丈夫兒。
0786a13: 杭州徑山無幻性沖禪師因編無趣錄歸趣曰
0786a14: 子一向做得個什麼山曰性沖買得一段田收
0786a15: 得原本契書請和尚簽押遂將錄呈上趣接得
0786a16: 曰者個是我底你底山曰和尚莫攙行奪市
0786a17: 趣擲下錄本山便出。
0786a18: 水乳機投非分外分疆立界太無端兒孫幸得今朝
0786a19: 力萬國春風一統看。
0786a20: 無幻和尚因僧問如何是提婆宗幻曰一字不
0786a21: 著劃僧云某甲不問者個幻曰圓相不著圈。
0786a22: 崑崙顛倒舞北斗面南看不遇知音者徒勞話歲寒。
0786a23: 無幻和尚燒火次僧問如何是自性天真佛幻
0786a24: 曰與我搬取一束柴來僧搬柴了又埋前問幻
0786a25: 曰者奴子好惡也不知便打。
0786a26: 自性天真佛云何向外求當機如委悉恩大莫能酬。
0786a27: 嘉興興善南明慧廣禪師時徑山為首眾一日
0786a28: 地上拾片紙視之有觀方知彼去去者不至方
0786a29: 之句忽大悟乃白幻幻印可。
0786a30: 搕堆頭親撞著面門從此得昂藏五峰頂上烹英
0786b01: 傑一段真風萬古揚。
0786b02: 南明和尚徑山示眾曰五峰頭卓朔雙徑尾顛
0786b03: 先喝石巖一任跳明月池覆地傾天此四句
0786b04: 中有一句有殺人刀無活人劍有一句有活人
0786b05: 劍無殺人刀有一句殺人刀活人劍俱有有一
0786b06: 句殺人刀活人劍俱無揀點得倜儻分明許你
0786b07: 參學事畢。
0786b08: 獅子咆哮自出群驚翻海嶽震乾坤佛魔到此無蹤
0786b09: 跡野犴徒教裂頂門。
0786b10: 南明和尚因聞谷大師問了即業障本來空未
0786b11: 了應須償宿債獅子尊者因甚被罽賓國王斬
0786b12: 卻南曰本來空聞云為什麼王臂自落南曰本
0786b13: 來空聞云和尚意旨如何南曰本來空。
0786b14: 問處絕毫釐答處填溝壑捉敗老南翁始信乾坤廓
0786b15: 錯出穴猛虎戴雙角。
0786b16: 建寧普明鴛湖妙用禪師謁湛然和尚問目前
0786b17: 無法意在目前其旨如何湛曰聞令師出關是
0786b18: 否明曰不是目前法非耳目之所到又作麼生
0786b19: 湛揖曰請出我要止靜明便出。
0786b20: 作家相見果非常舒卷同時徹底揚更有一般奇特
0786b21: 處任教天眼莫窺光。
0786b22: 普明老和尚同雪嶠大師上弦夜翫月次嶠指
0786b23: 月問那半個在那裡去了明良久曰會麼嶠曰
0786b24: 也秪得半個明卻問那半個在那裡去了嶠亦
0786b25: 良久明曰也秪得半個嶠乃呵呵大笑。
0786b26: 皎皎透雙眸相將覿面酬清光吞宇宙何處不風流。
0786b27: 普明老和尚因僧問迷中有悟悟中有迷如何
0786b28: 是悟中迷明曰亂問作麼。
0786b29: 纔問悟中迷全提向上機大鵬擘海水鐵馬透重圍。
0786b30: 繡州永正一初悟元禪師參鴛湖老人一日禮
0786c01: 拜起湖舉拳云道一句看正便掌湖亦掌云且
0786c02: 道你一掌我一掌甚麼意旨正云請和尚珍重
0786c03: 湖乃休正一喝便出。
0786c04: 有縱有奪能主能賓象王迴旋獅子嚬呻莫怪渠儂
0786c05: 多意氣精金百煉越光新。
0786c06: 永正老和尚因報恩祖林上座問既是斷橋因
0786c07: 甚得度斯遠正卓拄杖云全承渠力。
0786c08: 全承渠力不顢頇耀古騰今續正傳分付英流高著
0786c09: 眼當知慧命永綿綿。
0786c10: 既是鴛湖因甚水無二色正云大地沾恩。
0786c11: 大地沾恩直指陳通身徹骨要知津源頭水活流無
0786c12: 盡華放優曇遍界春。
0786c13: 一不成兩因甚更喚作初正云無處不稱尊。
0786c14: 堂堂無處不稱尊萬象之中獨露身見徹濮溪親的
0786c15: 旨金毛吞卻玉麒麟。
0786c16: 永正老和尚因僧舉竹篦子話問聲未絕正便
0786c17: 打僧云恁麼則學人禮拜去也正云獅子咬人
0786c18: 韓盧逐塊。
0786c19: 背觸俱非問作家當機直指驗龍蛇不知殺活全提
0786c20: 處將謂無端又撒沙。
0786c21: 頌偈
0786c22: 和普明禪師牧牛頌
0786c23: 未牧
0786c24: 良田不顧恣跑哮頭角崢嶸路轉遙歷遍幾多危險
0786c25: 處那知回首惜靈苗
0786c26: 初調
0786c27: 今朝鼻孔始將穿劣性生獰盡力鞭縱使驀然狂跳
0786c28: 躍秪消牢把索頭牽
0786c29: 受制
0786c30: 見得調來息妄馳芒繩緊緊且相隨林泉野色雖堪
0787a01: 翫豈可忘勞力暫疲
0787a02: 回首
0787a03: 歷盡艱辛瞥轉頭肯將鞭索放教柔嘗逢香草清泉
0787a04: 處恐起貪饕尚繫留
0787a05: 馴伏
0787a06: 古木陰中碧水邊縱橫收放總悠然牧童歸去天光
0787a07: 晚步步相隨不用牽
0787a08: 無礙
0787a09: 翛然物我兩相如柳陌花衢何所拘溪北溪南王化
0787a10: 裡橫吹短笛樂盈餘
0787a11: 任運
0787a12: 岸柳溪桃花影中隨渠飲啄步芳茸牧童瀟灑煙霞
0787a13: 外徹體風流睡興濃
0787a14: 相忘
0787a15: 人牛脫略沒邊中彼我渾無異與同一片白雲光皎
0787a16: 潔滿山明月絕西東
0787a17: 獨照
0787a18: 拍雙空手獨幽閒豈似尋常麓水間信步歸來孤月
0787a19: 冷還須拶透那重關
0787a20: 雙泯
0787a21: 人牛到此影無蹤雲淨寒光透碧空底事明明休更
0787a22: 問黃花翠竹綠陰叢
0787a23: 和金明宋天封佛慈禪師蜜蜂頌五首
0787a24: 衝煙涉露採花時深入香林滿帶歸歷遍雲山咸自
0787a25: 得豁開雙眼任翻飛
0787a26: 千花萬蕊足生涯來去優游孰共衙滿目風光從所
0787a27: 適兒孫翼翼自成家
0787a28: 徹底掀翻窠臼時赤條條地絕支離豈如迷蝶空遊
0787a29: 戀留得甘甜蜜潤脾
0787a30: 靈明透徹最風光飛舞翩翻各自忙銛利針鋒誰敢
0787b01: 觸痛心一劄直須當
0787b02: 勘破浮華復隱桐個中關捩悉皆通從茲飽腹無餘
0787b03: 事一任芳菲鬥紫紅
0787b04: 禮徑山無幻祖塔
0787b05: 濟水汪洋自有源祖翁嫡脈亙長天當陽迥出摩醯
0787b06: 眼萬古恒開陸地蓮
0787b07: 呈本師老和尚冷灰豆爆
0787b08: 玉蘊荊山珠隱淵忽逢良匠豈能潛一聲爆地無回
0787b09: 互脫體風流顯眾前
0787b10: 興善即境
0787b11: 寶閣凌空紫氣雄碧溪環秀羨羡來龍嵯峨雙塔蒼煙
0787b12: 裏儼若當年靈鷲峰
0787b13: 掃鴛湖老人塔
0787b14: 秀萃秦溪古剎中福臨此地是真龍老翁高蹟巍然
0787b15: 示傑出禪林第一峰
0787b16: 呈本師老和尚乞掩關
0787b17: 為法忘軀不計春巾瓶久侍受恩深每經痛棒難伸
0787b18: 屈更切提持已巳報音祖席定非堪繼紹精修庶是可
0787b19: 擔任關中得滿三年願再乞慈圓巖竇心
0787b20: 祝金明介老和尚
0787b21: 師壽莫能量森羅共讚揚道風遐邇播法席古今彰
0787b22: 濟水興波闊真燈續燄長滿筵龍象擁華放碧曇香
0787b23: 重陽隨本師和尚登岳陽山
0787b24: 沙堤遙望滿林秋執杖登高興轉稠汲水煎茶泉眼
0787b25: 活鋪氈設座景風優海天渺渺同師德山樹濛濛亙
0787b26: 古猷侍久不知歸棹晚謹將瓶子注龍湫
0787b27: 祝興善馥生大師
0787b28: 群然大慶出尋常海納山容豈較量碧漢迸輝雲戶
0787b29: 月金風吹綻桂枝香衲衣高隱秦溪秀竹杖橫拈獨
0787b30: 照長嘯傲煙波清晝永從教緇白共稱揚
0787c01: 答素弘法兄時住蘭若
0787c02: 華屋鄰溪住悠然唯爾家開軒迎皓月移杖款丹霞
0787c03: 野渡垂絲釣游魚噉影花香風時遞遠蘭若道聲嘉
0787c04: 答古鑑禪師
0787c05: 宗風久已巳播嘉聲名剎於今喜得人振起如如新氣
0787c06: 象春光仍復照遐津
0787c07: 留幻菴禪師住竺隱
0787c08: 道誼交來豈計春庭梅幾度吐香新法筵慈命應須
0787c09: 繼不獨弘宗可養親
0787c10: 答素穎法兄歸閩
0787c11: 守拙忘年盡己巳衷禪波浩瀚豈能窮願聞八閩提綱
0787c12: 要自愧疏愚負祖風
0787c13: 和牧公項法兄蕙詠己巳亥年植盆蕙次春不發至庚戌忽發一枝
0787c14: 冰霜歷載久埋身金谷瑤林竟不春何幸挺然連放
0787c15: 萼香風無處掩其真
0787c16: 雲林深隱幾經年忽放奇姿勝藕蓮且喜聯芳名不
0787c17: 昧敢云諸卉漫爭先
0787c18: 天然雅韻愜幽情不假丹青點綴成滿座清風堪足
0787c19: 羨羡團圞共坐話無生
0787c20: 祝沖默法兄六袟
0787c21: 每憶同門誼惟兄契最先忻逢花甲啟佇聽法音宣
0787c22: 慧海摶紅日高風播碧天南山當聳翠祖脈自綿綿
0787c23: 答通濟法兄住永正
0787c24: 本師法道若深淵病骨何能任此緣喜得吾兄欣拽
0787c25: 杖直教濟水愈滔天
0787c26: 喜當湖羽生屠檀越過退菴
0787c27: 荒林幽且靜忽聽語聲揚盃注天池茗爐添柏子香
0787c28: 道交猶水乳意洽若笙簧幸得安閒法來增斗室光
0787c29: 示徒
0787c30: 時中切莫妄攀緣動止當觀上古賢師德親恩應不
0788a01: 負急須參透未生前
0788a02: 示德峰上人
0788a03: 明德由來出眾峰個般消息要須窮百城煙水緣何
0788a04: 事樓閣門開信步通
0788a05: 聞鐘示雲徵張居士
0788a06: 披襟禪寂坐靜聽水雲鐘惺發幽林鳥驚翻巨海龍
0788a07: 聲逾軒外竹響度嶺前松會得其中意同遊般若峰
0788a08: 詠梅示敬泉沈檀越
0788a09: 水肌玉艷白盈空香散幽清月色融不染一塵澄徹
0788a10: 甚共堪涵養性天中
0788a11: 聞蛙示眾
0788a12: 趺坐方床靜夜深蛙聲嚦嚦契禪心灼然物我渾無
0788a13: 二者點靈光絕古今
0788a14: 插田示眾
0788a15: 竭力耕鋤倦不休拖泥帶水汗淋流長歌到處聲嘹
0788a16: 亮祖意西來莫別求
0788a17: 勸放生戒殺
0788a18: 一體同觀莫恣饕堪憐活剝與煎燒此時悅口殃誰
0788a19: 致他劫償渠果自招須種福田如日永好翻業浪若
0788a20: 水消蠲除籠網從飛躍海角天涯德被遙
0788a21: 勸修淨業六首
0788a22: 無論老幼及賢愚好把彌陀佛號提自性天真全體
0788a23: 現金蓮臺畔接歸西
0788a24: 莫戀紅塵念佛陀樂邦絕勝苦娑婆有緣善士親能
0788a25: 到千葉華香鳥獻歌
0788a26: 識得彌陀大覺仙舌尖常現百餘千白毫光照河沙
0788a27: 界馥郁華開七寶蓮
0788a28: 捉敗家中六賊奴西方不異此娑婆彌陀時刻常垂
0788a29: 護引導眾生出愛河
0788a30: 不昧彌陀自性天紅塵堆裏踏青蓮香風時復吹人
0788b01: 惺佛境分明在目前
0788b02: 彌陀念徹絕追求罪性元空不用鉤天上人間堪自
0788b03: 適河沙法界一毫頭
0788b04: 警世十首
0788b05: 勸君猛省懼塵埃好把菩提路踢開直入真如不退
0788b06: 地何妨利眾去還來
0788b07: 終日波波盡屬埃罪門緊閉有誰開秪因把髻自投
0788b08: 入淪溺幽冥不易來
0788b09: 貪迷造業墮塵埃我佛慈悲善戶開權把三乘法教
0788b10: 化聞修定自樂邦來
0788b11: 凝神靜坐莫沾埃縱有紛紜總放開究竟未生誰是
0788b12: 我定然驀地撞將來
0788b13: 若得居塵不染埃猶如菡萏水中開人間天上誠堪
0788b14: 羨羡物外逍遙好去來
0788b15: 三千諸佛淨無埃妄自塵籠障不開瞥地歸真明實
0788b16: 際方知觸處即如來
0788b17: 一念歸真豈有埃百千業鎖廓然開了知生死渾如
0788b18: 夢佛國天宮任往來
0788b19: 心地如能絕點埃性園常自覺花開他時果熟香飄
0788b20: 日不枉閻浮去復來
0788b21: 大地山河非土埃草頭祖意潑天開森羅萬象如如
0788b22: 體隨處瞿曇示現來
0788b23: 識得紅塵不是埃任君收捲任君開縱橫大用誰能
0788b24: 測踏遍乾坤彈指來
0788b25: 示學道八首
0788b26: 學道如撐逆水舟手中篙子豈輕丟一稿不到舟傾
0788b27: 覆得過巔涯未可休
0788b28: 學道如兒到遠方迄今猶未見還鄉時時刻刻倚門
0788b29: 望一旦親逢喜倍常
0788b30: 學道如行快櫓船善操不借索來牽通身冷煖渾忘
0788c01: 卻欲到家山猛向前
0788c02: 學道如人入戰場拼身捨命要征降假饒百萬軍騎
0788c03: 敵得勝歌回意自強
0788c04: 學道如歸萬里程急須努力上前行一朝得到家鄉
0788c05: 處玉樹花開香更清
0788c06: 學道如磨鏡上塵蠲除淨盡乃方親本來面目自成
0788c07: 現妍醜分明豈問人
0788c08: 學道如童牧牯牛一回入草一回收直教不犯他苗
0788c09: 稼猶把鞭繩緊繫留
0788c10: 學道如獅吼一聲百千野犴悉皆驚青山綠水無求
0788c11: 侶明月清風樂自盈
0788c12: 永正即事八首
0788c13: 施茶
0788c14: 普濟香茶滌悶埃頓教煩熱即時開休嫌永正家風
0788c15: 別秪要當人知味來
0788c16: 插蒔
0788c17: 田田綠水總無埃陌陌如龍界畔開插遍青禾農盡
0788c18: 樂灼然恩自聖天來
0788c19: 耕牛
0788c20: 堪羨羡牛兒犁土埃荒蕪淨盡賴渠開不知力竭神疲
0788c21: 苦反益鞭笞促去來
0788c22: 禱雨
0788c23: 狂風終日掃塵埃括盡浮雲四望開水涸苗黃農力
0788c24: 倦願施甘雨沛然來
0788c25: 車水
0788c26: 偉哉步步迥塵埃瀑布瓊花足底開憑桁若行千百
0788c27: 里此身無去亦無來
0788c28: 懸幡
0788c29: 彩幡高掛拂雲埃試看巍然殿貌開不是老盧親口
0788c30: 示那知覿體現如來
0789a01: 古井
0789a02: 幽瀾漱玉潔無埃為惜行人路畔開汲飲頓教涼徹
0789a03: 骨甘泉須信有源來
0789a04: 琉璃
0789a05: 湛湛圓輝絕點埃鐵圍遍照悉皆開光明花向心中
0789a06: 現智慧根從頂上來
0789a07: 和本師老和尚韻八首
0789a08: 竺隱清修
0789a09: 無涯法海最深淵清隱高風詎可宣一任碧峰南拱
0789a10: 揖且從秀水北環聯梵宮香霧氤氳合叢樹幽禽來
0789a11: 往翩暮鼓晨鐘空世想并心參叩大金仙
0789a12: 禪餘覽勝
0789a13: 寶鏡當軒耀碧淵交光映徹妙難宣金風拂拂銀河
0789a14: 湛玉露洋洋珠斗聯雲外天香來馥馥案間雅句綴
0789a15: 翩翩陽春自愧難賡和聊續荒詞奉上仙
0789a16: 古院晨鐘
0789a17: 遙送鯨音過藪淵洪聲普震豈能宣三千界內光明
0789a18: 遍百八嗚中緊慢聯敲惺晨雞啼杳杳驚殘迷蝶夢
0789a19: 翩翩竹移青影東窗曉又得慇勤事大仙
0789a20: 沙汀落雁
0789a21: 晚霞靄靄映湫淵雁集平坡數莫宣蓮渚流清從飲
0789a22: 啄蘆汀沙煖任棲聯長天隱隱排行字遠水迢迢照
0789a23: 影翩閒望秋江無限意逍遙何羨羡醉樓仙
0789a24: 海天一望
0789a25: 疊疊峰巒杳隔淵水雲縹緲景難宣天呈圖畫分濃
0789a26: 淡地獻鯤鯨啟斷聯坐絕妄緣禪寂寂行吟幽思興
0789a27: 翩翩乾坤極目承誰力自信全超不壞仙
0789a28: 秋庭詠菊
0789a29: 昔時佳興羨羡陶淵今植山房幸莫宣銀艷金姿清貴
0789a30: 富瓊葩翠葉錦奇聯游蜂永絕喧相擾浪蝶難教擅
0789b01: 便翩歷盡曉霜終不萎幽芳得獻大羅仙
0789b02: 湖山煙雨
0789b03: 冥蒙山色暗龍淵陰氣沖號曷可宣煙樹數家相掩
0789b04: 映滄波千頃漫淪聯雲生深谷樵迷徑雨洗荒林鳥
0789b05: 絕翩詎訝披簑垂釣叟悠悠物外勝神仙
0789b06: 新秋晚霽
0789b07: 碧漢斜陽漱玉淵澄空瑩潔莫能宣紅霞燦燦光涵
0789b08: 曉綠水迢迢波影聯吹浪游魚歡踴躍凌風歸鳥兢
0789b09: 翻翩江天一色真堪羨羡偏契林泉出世仙
0789b10: 自述
0789b11: 余心同霹靂所作咸忠直事事效先賢心心依古德
0789b12: 六根不染塵一體豈沾色非己巳敢稱誇惟天能委悉
0789b13: 詠雪
0789b14: 閒坐明窗下紛紛落滿林爛銀鋪竹徑碎玉點衣襟
0789b15: 訪友人迷路尋梅客阻心野僧將遣興聊作一篇吟
0789b16: 風箏二首
0789b17: 骨格雖微氣量豪扶搖而上不辭勞秪因自有凌雲
0789b18: 志故爾飛騰霄漢高
0789b19: 有為物色本無情一線靈通得上昇時至高嗚人仰
0789b20: 望目難窮處孰能聽
0789b21: 火爆
0789b22: 頂門竅發震雷霆驚起群聾徹骨惺直得分身遍塵
0789b23: 剎當陽誰敢觸其英
0789b24: 山居十五首
0789b25: 自處重巖尟客來幽林小徑長蒼苔清風明月堪為
0789b26: 伴野蕨藤花不用栽
0789b27: 乍入山來懶閱書攜鋤且自墾茶畬談玄設妙渾閒
0789b28: 事一飽忘飢樂有餘
0789b29: 攜杖穿林野興濃子規啼徹百花叢見聞不昧機先
0789b30: 事一段風光觸處通
0789c01: 似兀如癡口懶開了無閒事掛心來飢時撥火煨黃
0789c02: 獨飽後烹茶飲數盃
0789c03: 幽鳥聲聲宣妙法榴花灼灼顯真機燈籠露柱堪相
0789c04: 委色見聲求豈易歸
0789c05: 坐倦和衣展腳眠鼾齁鼻息任余便猿啼檻外驚殘
0789c06: 夢紅日團團映滿簾
0789c07: 岸柳籠煙綠更濃溪桃映日水浮紅風晴雨霽春三
0789c08: 月幽鳥一聲深樹中
0789c09: 移坐巖前就碧天閒縫破衲少針穿黃虀麥飯隨時
0789c10: 過自喜清貧勝濁緣
0789c11: 緣陰深處囀黃鶯若個知音洞眼睛為報參徒休外
0789c12: 覓瞥然回首是家程
0789c13: 數載煙霞遠市廛甘心冷澹絕攀緣松風竹韻閒消
0789c14: 遣野鹿群猿伴我眠
0789c15: 深棲巖竇是良方喜自埋頭歲月忘閒把蒲團敷地
0789c16: 坐不知日暮與天光
0789c17: 庭花帶雨折簪瓶紫芋添虀煮破鐺幸自檀那輸國
0789c18: 課茅菴無事樂閒情
0789c19: 竹戶閒關坐石床休心碧嶂度餘光庭前古柏無冬
0789c20: 夏那計籬邊幾綻黃
0789c21: 茅舍深棲養病身無思無慮樂天真閒名久謝誰相
0789c22: 識一覺安眠意最親
0789c23: 終日昏昏過了休無論寒暑與春秋有人問我成何
0789c24: 事一個粗拳劈面酬
0789c25: 禪門十事
0789c26: 源流
0789c27: 如來親血脈鼻祖嫡津梁德越乾坤永光逾日月長
0789c28: 拂子
0789c29: 法王真慧命龍象莫輕浮驀地親拈示群峰悉點頭
0789c30: 拄杖
0790a01: 宗風憑繼續日用任施為掃盡狐狼跡堂堂更有誰
0790a02: 如意
0790a03: 縱橫皆自適動轉總隨宜指出形山寶光明遍界輝
0790a04: 禪板
0790a05: 禪林遵警策海眾賴維持一擊虛空碎嚬呻獅子兒
0790a06: 數珠
0790a07: 拈來為道用提起示諸人直下知端的當陽一句親
0790a08: 飲瓢
0790a09: 衲僧親活計顏子似同流飽腹無餘事高懸拄杖頭
0790a10: 斗笠
0790a11: 千聖皆同備群英曷可虧團圞無縫罅日炙與風吹
0790a12: 蒲團
0790a13: 跏趺堪穩坐定慧作根基為報參禪者須明向上機
0790a14: 茫鞋
0790a15: 江山都歷遍到處不曾離颺在紅塵裏無人識得伊
0790a16: 關中四威儀
0790a17: 關中行沒途程飯後欣舒步翛然絕擊縈
0790a18: 關中住無別務焚香閱古書何論朝於暮
0790a19: 關中坐脣懶簸豎起鐵脊梁那管蒲團破
0790a20: 關中臥衲被破鼻息任鼾齁從來無夢作
0790a21: 十二時歌
0790a22: 半夜子床頭鼠咬自家耳噓一聲咸入穴中心暗喜
0790a23: 雞嗚丑眼開一物渾無有黑漫漫大地盡成獅子吼
0790a24: 平旦寅拈香擇火示天真勤禮佛徹體清涼絕世塵
0790a25: 日出卯生涯當處何曾少钁頭邊覆去翻來用不了
0790a26: 食時辰饑火炎炎事最親炊黍甑野菜和羹勝美珍
0790a27: 禺中已巳花笑鳥啼無別旨閉篷門堪歎迷流隨境使
0790a28: 日南午大地炎蒸何處躲一彈指豁開寶藏空今古
0790a29: 日昳未蒲團敷坐如來地沒心情那有工夫閒拭涕
0790a30: 晡時申囊缽蕭然不厭貧無價寶圓明皎潔亙隨身
0790b01: 日入酉參徒莫怪無分剖秪粗拳直下知歸休外走
0790b02: 黃昏戌一日功程方始畢更何為摩訶般若波羅蜜
0790b03: 人定亥威音王佛今何在阿呵呵天上人間絕對待
0790b04: 自讚成侍者請
0790b05: 者漢別無伎倆惟能守拙退讓事師一點赤心應機
0790b06: 秪拈白棒自欣禪律兼規學者難為近傍生平懶合
0790b07: 時宜篤志深棲雲嶂僅留殘質愧先賢莫把渠儂為
0790b08: 榜樣
0790b09: 當湖佛弟子羽生屠行符敬梓
0790b10: 斷愚智禪師語錄卷下終
