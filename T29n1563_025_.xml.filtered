0892c07: 
0892c08: 阿毘達磨藏顯宗論卷第二十五
0892c09: 
0892c10: 尊者眾賢造
0892c11: 三藏法師玄奘奉　詔譯
0892c12: 辯隨眠品第六之一
0892c13: 已辯諸業。契經處處說業感有。然見世間已
0892c14: 離染者。雖造善業。而無功能招後有果。故於
0892c15: 感有。業應非因。業獨為因非我所許。要隨眠
0892c16: 助方能感有。故緣起教初說隨眠。此復何因。
0892c17: 隨眠有幾。頌曰。
0892c18: 隨眠諸有本此差別有六
0892c19: 謂貪瞋亦慢無明見及疑
0892c20: 論曰。以諸隨眠是諸有本。要此所發業。方有
0892c21: 感有能。此中有名目三有果。故離染者雖造
0892c22: 善業。而無勢力招後有果。如是隨眠略有六
0892c23: 種。謂貪瞋慢無明見疑。頌說亦言顯同類義。
0892c24: 謂瞋如貪雖有多類。而可總說為一隨眠。慢
0892c25: 等亦然。故復言亦。或此為顯如貪與瞋行相
0892c26: 不同。故別建立如是慢等行相雖同。餘義有
0892c27: 異故亦別立。及言為顯釋據相違。或顯總攝
0892c28: 隨眠類盡。若諸隨眠數唯＝惟【三】【宮】下同唯＝惟【宋】【元】【明】【宮】下同唯惟有六。何緣經說有
0892c29: 七隨眠。頌曰。
0893a01: 六由貪異七有貪上二界
0893a02: 於內門轉故為遮解脫想
0893a03: 論曰。即前所說六隨眠中分貪為二。故經
0893a04: 說七。欲貪有貪相差別故。色無色愛佛說有
0893a05: 貪。彼貪多託內門轉故。又於上二界有起
0893a06: 解脫想。為遮彼執故立有名。以此有言目＝自【明】，因【宮】目＝自【明】，＝因【宮】目自因
0893a07: 生身義。既說有貪。在上二界。義准欲界。貪
0893a08: 名欲貪。故於頌中不別顯。示多緣五欲外門
0893a09: 轉。故如前所說六種隨眠。復約異門建立為
0893a10: 十。頌曰。
0893a11: 六由見異十異謂有身見
0893a12: 邊執見邪見見取戒禁取
0893a13: 論曰。六隨眠中見行異為五。餘非見五。積數
0893a14: 總成十。即前六種。復約異門成九十八。其相
0893a15: 云何。頌曰。
0893a16: 六行部界異故成九十八
0893a17: 欲見苦等斷十七七八四
0893a18: 謂如次具離三二見見疑
0893a19: 色無色除瞋餘等如欲說
0893a20: 論曰。六種隨眠由行部界門差別故成九十
0893a21: 八。謂＝論【三】【宮】謂＝論【宋】【元】【明】【宮】謂論於六中由見行異建立為十。如前已
0893a22: 辯。即此所辯十種隨眠。部界不同成九十八。
0893a23: 部謂見四諦修所斷五部。界謂欲色無色三
0893a24: 界。且於欲界五部不同。乘十隨眠成三十六。
0893a25: 謂見苦諦至修所斷。如次有十七八四。即上
0893a26: 五部。於十隨眠。一二一一。如其次第具離
0893a27: 三見。二見見疑。謂見苦諦所斷具十。一切皆
0893a28: 違見苦諦故。見集滅諦所斷各七。離有身見
0893a29: 邊見戒取見。道諦所斷八。於前七增戒取。
0893b01: 修所斷四。離見及疑。如是合成三十六種前
0893b02: 三十二名見所斷。纔見諦時彼即斷故。最後
0893b03: 有四名修所斷。見四諦已。後後時中。數數習
0893b04: 道彼方斷故。由此已顯。十隨眠中。薩迦耶見。
0893b05: 唯在一部。謂見苦所斷。邊執見亦爾。戒禁取
0893b06: 通在二部。謂見苦見道所斷。邪見通四部。謂
0893b07: 見苦集滅道所斷。見取疑亦爾。餘貪等四各
0893b08: 通五部。謂見四諦及修所斷。如是總說見分
0893b09: 十二。疑分為四。餘四各五故欲界中有三十
0893b10: 六。此中若見緣苦為境。名為見苦。即是苦
0893b11: 法苦類智忍。此二所斷總說名為見苦所斷。
0893b12: 乃至見道所斷亦然。數習名修。謂見者為
0893b13: 得上義。於苦等智數數熏習。說名為修。此道
0893b14: 所除名修所斷。色無色界五部各除瞋。餘與
0893b15: 欲同。故各＝名【三】各＝名【宋】【元】【明】各名三十一。由是一切正理論師。以
0893b16: 六隨眠約行部界門差別故立九十八。於此
0893b17: 所辯九十八中。八十八見所斷。忍所害故。
0893b18: 十隨眠修所斷。智所害故。約界非地。建立隨
0893b19: 眠。由離界貪。立遍知故。謂四靜慮。諸煩惱法
0893b20: 性少相似。雖有四地而合說一。於四無色合
0893b21: 說亦然。經但說色貪無色貪等故。何緣上界
0893b22: 無瞋隨眠。彼瞋隨眠事非有故。謂於苦受有
0893b23: 瞋隨增。苦受彼無故瞋非有。又彼相續由定
0893b24: 潤故。又彼非瞋異熟因＝田【三】【宮】因＝田【宋】【元】【明】【宮】因田故。有說。彼無惱害
0893b25: 事故慈等善根所居處故。諸所攝受皆遠離
0893b26: 故。言八十八見所斷等。此見修斷為定爾耶。
0893b27: 不爾云何。頌曰。
0893b28: 忍所害隨眠有頂唯見斷
0893b29: 餘通見修斷智所害唯修
0893c01: 論曰。於忍所害諸隨眠中。有頂地攝唯見所
0893c02: 斷。唯類智忍方能斷故。餘八地攝。通見修斷。
0893c03: 謂聖者斷唯見非修。法類智忍如應斷故。若
0893c04: 異生斷唯修非見。數習世俗智所斷故。智所
0893c05: 害諸隨眠。一切地攝唯修所斷。以諸聖者及
0893c06: 諸異生。如其所應皆由數習無漏世俗智所
0893c07: 斷故。如前所辯六隨眠中。由行有殊見分為
0893c08: 五。名先已列。自體如何。頌曰。
0893c09: 我我所斷常撥無劣謂勝
0893c10: 非因道妄謂是五見自體
0893c11: 論曰。由因教力。有諸愚夫。五取蘊中。執我我
0893c12: 所。此見名為薩迦耶見。有故名薩。眾＝聚【三】【宮】眾＝聚【宋】【元】【明】【宮】眾聚謂迦
0893c13: 耶。顯此所緣有而非一。即於所執我我所事。
0893c14: 執斷執常名邊執見。以妄執取斷常邊故。於
0893c15: 實有體苦等諦中。起見撥無名為邪見。五種
0893c16: 妄見皆顛倒轉。並應名邪。而但撥無名邪見
0893c17: 者。以過甚故。如說。臭蘇惡執惡等。此唯損
0893c18: 減。餘增益故。於劣謂勝。名為見取。有漏名劣
0893c19: 聖所斷故。執劣為勝。總名見取。理實應立。見
0893c20: 等取名。略去等言。但名見取。或見勝故。但舉
0893c21: 見名。以見為初取餘法故。於非因道謂因道
0893c22: 見。一切總說名戒禁取。謂大自在時性。或餘
0893c23: 實非苦因。妄起因執。道有二種。一增上生道。
0893c24: 二決定勝道。投火水等種種邪行。非生天因。
0893c25: 妄執為因。名第一道。唯受持戒禁性士夫智
0893c26: 等非解脫因。妄執為因。名第二道。如前除
0893c27: 等。或戒禁勝。是故但立戒禁取名。應知五見
0893c28: 自體如是。若於自在等非因計因。如是戒禁
0893c29: 取迷於因義。此見何故非見集斷。頌曰。
0894a01: 於大自在等非因妄執因
0894a02: 從常我倒生故唯見苦斷
0894a03: 論曰。於自在等非因計因。彼必不能觀察深
0894a04: 理。但於自在等諸蘊果義。妄謂是常一我
0894a05: 作者。此為上首。方執為因。是故此執見苦所
0894a06: 斷。謂執我者是有身見。於苦果義妄執為我。
0894a07: 故現觀苦我執即除。非我智生。非於後位。若
0894a08: 有我見。見集等斷。於相續中。我見隨故。即非
0894a09: 我智。應不得生。以見唯法時我見即滅故。非
0894a10: 我智起。我見已除然有我見。於自在等相續
0894a11: 法中計一我已。次即於彼相續法上起邊執
0894a12: 見。計度為常。由此應知。於自在等法常我二
0894a13: 執唯見苦所斷。以非常等諸無漏行見苦諦
0894a14: 時二見既滅。於自在等非因計因。隨二見生。
0894a15: 亦俱時滅。故說計因執唯見苦所斷。然於
0894a16: 非＝此【三】【宮】非＝此【宋】【元】【明】【宮】非此道計為道中。若違見道強。即見道所斷。
0894a17: 豈不如計自在等為因執苦為因。唯許見苦
0894a18: 斷非見集斷。如是亦應於非道計道執苦為
0894a19: 道。唯許見苦斷非見道斷。此難不然。以於
0894a20: 苦諦見為非常等非彼對治故。謂若有執自
0894a21: 在等為因。必先計為無始無終等。故此因
0894a22: 執唯見苦斷。以非常等想治常等想故。非見
0894a23: 苦諦。非常等時。能治非道計為道執。故彼
0894a24: 道執非見苦斷。由此亦遮見集所斷。由見因
0894a25: 等非彼治故。謂非於集見因等時。能治非道
0894a26: 計為道執。要於道諦見道等時。方能治彼非
0894a27: 道道執。故彼道執應見道斷。若爾如是非道
0894a28: 道執。理必應通見集滅斷。謂如邪見撥無真
0894a29: 道。後即計此能得清淨。此戒禁取許見道斷。
0894b01: 如是邪見撥無集滅。後亦計為能得清淨。彼
0894b02: 二戒禁取應見集滅斷。此難不然。體不成
0894b03: 故。謂戒禁取其體有二。一非因計因。二非
0894b04: 道計道。若有計彼謗集邪見能得清淨。豈不
0894b05: 此見。無斷集因。則不應生。以都無心。信有因
0894b06: 故。又苦與集無別物故。自在等蘊亦應被撥。
0894b07: 若有計彼謗滅邪見能得清淨。豈不此見。無
0894b08: 證滅用。則不應生。如何撥無。滅諦見後。計滅
0894b09: 方便。非不唐捐。如是不成戒禁取體。而言應
0894b10: 有。故彼非難。如何非難。見道所斷。戒禁取
0894b11: 體。亦應不成。以於撥無道諦見後。即計有
0894b12: 道。應不成故。謂緣道諦邪見或疑。若撥若疑
0894b13: 無解脫道。如何即執此能得永清淨。此戒禁
0894b14: 取體非不成。以許有於謗道邪見。執為能證
0894b15: 永清淨道。由彼計為如理解故。謂彼先以餘
0894b16: 解脫道。蘊在心中。後執非謗。真道邪見。為如
0894b17: 理覺。言如理者。彼謂撥疑真解脫道。是不顛
0894b18: 倒。以如理故執為淨因。由此得成。戒禁取
0894b19: 體。彼心所蘊。餘解脫道。非見道所斷。戒禁取
0894b20: 所緣。以彼唯緣自部法故。道有多類。於理
0894b21: 無失。若爾見滅所斷。戒取體亦應成。與道同
0894b22: 故。謂有先以餘解脫處蘊在心中。後執謗真
0894b23: 解脫邪見為如理覺。以如理故執為淨因。如
0894b24: 前應成戒禁取體。無如是理。總許解脫。是常
0894b25: 是寂。執彼謗心為清淨因。理不成故。如許涅
0894b26: 槃體實非實。謂若希求解脫方便。彼應必定
0894b27: 許有解脫。諸許解脫決定有者。必應許彼體
0894b28: 是常寂。若不許爾不應希求。如正法中於涅
0894b29: 槃體。雖有謂實謂非實異。而同許彼是常是
0894c01: 寂。故於非撥俱見為過。如是若有以餘解脫。
0894c02: 蘊在心中。彼必總許涅槃常寂。由此不執謗
0894c03: 解脫見為如理解。故見滅斷戒取定無。又如
0894c04: 天授。雖總許有常寂涅槃。而離八支。別計五
0894c05: 法。為解脫道。外道所計理亦應然。是故有於
0894c06: 八支聖道能謗邪見。謂如理覺。無於謗滅。謂
0894c07: 如理解。以戒禁等自體行相。與聖道殊。無謂
0894c08: 涅槃。常寂體相。有差別者。是故無滅與道同
0894c09: 義。今應思擇。非道計道。謂執戒禁為解脫因。
0894c10: 或執我見能證解脫。此為見苦斷。為見道斷
0894c11: 耶。若執二俱見苦斷者。則見道斷應畢竟無。
0894c12: 或應說別因。等非道計道。何緣此二見苦所
0894c13: 斷。所餘乃是見道斷耶。若執二俱見道斷者。
0894c14: 應說何故見道斷耶。非見道時能了彼境。或
0894c15: 了彼自體。或斷彼所緣。或應遍知建立理壞。
0894c16: 謂若見道所斷隨眠。能緣見苦所斷為境。誰
0894c17: 遮遍知建立壞失。如現觀位苦智已生。集智
0894c18: 未生。見苦所斷。猶為見集。所斷緣縛。雖以永
0894c19: 斷未立遍知。如是乃至滅智已生。道智未生。
0894c20: 見苦所斷。猶為見道。所斷緣縛。亦應雖斷。未
0894c21: 立遍知。然非所許。應辯理趣。我宗說二。俱見
0894c22: 苦斷。唯見苦所斷緣牛戒等故。但計果。為
0894c23: 彼因故。非許二俱見苦所斷。見道所斷便畢
0894c24: 竟無。非道計道有二類故。一緣戒禁等。二緣
0894c25: 親迷道。緣戒禁等違悟道信。力不如緣親迷
0894c26: 道者。緣戒禁等者。行相極故。不遠隨逐故。
0894c27: 意樂不堅故。少設劬勞。即便斷滅。緣親迷道
0894c28: 與此相違。由此應知非道計道。諸戒禁取有
0894c29: 二類別。一見苦斷。二見道斷。如前所說常我
0895a01: 倒生。為但有斯二種顛倒。不爾顛倒總有四
0895a02: 種。一於非常執常顛倒。二於諸苦執樂顛倒
0895a03: 三於不淨執淨顛倒。四於非我執我顛倒。如
0895a04: 是四倒。其體是何。頌曰。
0895a05: 四顛倒自體謂從於三見
0895a06: 唯倒推增故想心隨見力
0895a07: 論曰。從於三見立四倒體。謂邊見中唯取常
0895a08: 見。以為常倒。諸見取中取計樂淨為樂淨倒。
0895a09: 有身見中唯取我見。以為我倒。如是所說是
0895a10: 一師宗。然毘婆沙決定義者。約部分別十二
0895a11: 見中。唯二見半是顛倒體。謂有身見苦見取
0895a12: 全。邊執見中取計常分。斷常二見行相互違。
0895a13: 故可說言二體各別。諸計我論者即執我。於
0895a14: 彼有自在力是我所見。此即我見由二門轉。
0895a15: 豈不諸煩惱皆顛倒轉故。應皆是倒非唯四
0895a16: 種。不爾建立倒相異故。何謂倒相。謂具三因。
0895a17: 何謂三因。一向倒故。推度性故。妄增益故。增
0895a18: 聲亦顯。體增勝故。非餘煩惱。具此三因。謂戒
0895a19: 禁取取禁非一向倒。所計容離欲染等故少分暫
0895a20: 時得清淨故。斷見邪見非妄增益。於壞事門
0895a21: 此二轉故。餘部見取非增勝故。所餘煩惱非
0895a22: 推度故。由此顛倒唯四非餘。豈不經中說諸
0895a23: 顛倒總有十二。如契經言。於非常計常。有想
0895a24: 心見倒。於苦不淨。非我亦然。不爾想心非推
0895a25: 度故。隨見倒力亦立倒名。與見相應行相同
0895a26: 故。然非受等。亦如想心。可立倒名。有別因
0895a27: 故。謂於非常等。起常等見時。必由境中取常
0895a28: 等相。能取相者是想非餘。故立倒名。非於受
0895a29: 等。又治倒慧亦立想名。謂非常等行中。說為
0895b01: 非常等想。由慧與想近相資故。相從立名。
0895b02: 受等不爾。由所依力有倒推增取境相成。故
0895b03: 心名倒。如契經說。心引世間。於惑瀑流處處
0895b04: 漂溺。毘婆沙說。唯想與心可立倒名。世極成
0895b05: 故。謂心想倒世間極成。受等不然。故經不說。
0895b06: 由此心想隨見倒力。立顛倒名。非於受等。如
0895b07: 是諸倒唯見苦斷。以常顛倒等唯於苦轉故。
0895b08: 了非常等覺唯緣苦生故。不應後見集滅道
0895b09: 時。方捨常樂我淨見故。辯見隨眠差別相已。
0895b10: 為餘亦有差別相耶。亦有云何。頌曰。
0895b11: 慢七九從三皆通見修斷
0895b12: 聖如殺纏等有修斷不行
0895b13: 論曰。有愚癡者。先於有事非有事中。校量自
0895b14: 他心生高舉。說名為慢。由行轉異分為七種。
0895b15: 一慢。二過慢。三慢過慢。四我慢。五增上慢。
0895b16: 六卑慢。七邪慢。於他劣等族朋等中。謂己勝
0895b17: 等高舉名慢。於他等勝族朋等中。謂己勝等
0895b18: 名為過慢。於他殊勝族朋等中。謂己勝彼名
0895b19: 慢過慢。於五取蘊執我我所。心便高舉名為
0895b20: 我慢。於未證得地道斷等殊勝德＝得【三】【宮】德＝得【宋】【元】【明】【宮】德得中。謂己
0895b21: 證得名增上慢。諸有在家或出家者。於他工
0895b22: 巧尸羅等德多分勝中。謂己少劣心生高舉
0895b23: 名為卑慢。於無德中謂己有德名為邪慢。言
0895b24: 無德者。謂諸惡行。違功德故。立無德名。猶如
0895b25: 不善。然本論說。慢類有九。類是品類義。即慢
0895b26: 之差別。九類者何。一我勝慢類。二我等慢類。
0895b27: 三我劣慢類。四有勝我慢類。五有等我慢類。
0895b28: 六有劣我慢類。七無勝我慢類。八無等應慢
0895b29: 類。九無劣我慢類。此九皆依有身見起。我勝
0895c01: 者。是過慢類。我等者是慢類。我劣者是卑
0895c02: 慢類。有勝我者。是卑慢類。有等我者。是慢
0895c03: 類。有劣我者。是過慢類。無勝我者。是慢類。
0895c04: 無等我者。是過慢類。無劣我者。是卑慢類。是
0895c05: 故此九從三慢出。謂慢過慢及卑慢。三行次
0895c06: 有殊成三三類。無劣我慢類高舉如何成。謂
0895c07: 有如斯於自所樂勝有情聚。雖於己身知極
0895c08: 下劣。而自尊重如呈瑞者。或栴荼羅。彼雖自
0895c09: 知世所共惡。然於呈瑞執所作時。尊重自身
0895c10: 故成高舉。如是七慢何所斷耶。有餘師言。我
0895c11: 慢邪慢唯見所斷。餘通見修。理實應言七皆
0895c12: 通二。故能安隱作如是言。我色等中不隨執
0895c13: 我。然於如是五取蘊中。有我慢愛。隨眠未
0895c14: 斷。諸修所斷。聖未斷時。定可現行。此不決
0895c15: 定。謂有已斷而可現行。如已離欲貪信苦
0895c16: 隨眠＝眠眼【三】【宮】隨眠＝眠眼【宋】【元】【明】【宮】隨眠眠眼等。有雖未斷而定不行。如未離欲貪聖
0895c17: 者殺纏等。言殺纏者。謂由此纏發起故思斷
0895c18: 眾生命。等者等取盜婬誑纏。無有愛全有愛
0895c19: 一分。無有名何法。謂三界非常。於此貪求
0895c20: 名無有愛。由此已簡無漏非常。彼定非貪安
0895c21: 足處故。有愛一分。謂願當為藹羅伐拏大龍
0895c22: 王等。雖言為顯阿素洛王。北俱盧洲無想天
0895c23: 等。此殺纏等雖修所斷。而諸聖者定不現行。
0895c24: 此不行因如後當釋。有我慢等例亦應然。無
0895c25: 有愛中亦有見斷。隨經說故言唯修斷。如契
0895c26: 經言。一類苦逼作如是念。願我死後斷壞無
0895c27: 有無病樂哉＝我【三】【宮】哉＝我【宋】【元】【明】【宮】哉我。此愛但緣眾同分起。何緣聖者
0895c28: 有諸慢類。我慢等法而不現起。頌曰。
0895c29: 慢類等我慢惡作中不善
0896a01: 聖有而不起見疑所增故
0896a02: 論曰。等言為顯殺等諸纏。無有愛全有愛一
0896a03: 分。以諸聖者善修空故。善知業果相屬理故。
0896a04: 此慢類等我慢惡悔。聖雖未斷而定不行。又
0896a05: 此見疑親所增故。見疑已斷故不復行。謂慢
0896a06: 類我慢有身見所增。殺生等纏邪見所增。諸
0896a07: 無有愛斷見所增。有愛一分常見所增。不善
0896a08: 惡作是疑所增。故聖身中雖有未斷。而由背
0896a09: 析皆定不行。餘非見疑親所增故。聖既成就
0896a10: 容可現行。九十八隨眠中幾是遍行幾非遍
0896a11: 行。頌曰。
0896a12: 見苦集所斷諸見疑相應
0896a13: 及不共無明遍行自界地
0896a14: 於中除二見餘九能上緣
0896a15: 除得餘隨行亦是遍行攝
0896a16: 論曰。唯見苦集所斷。隨眠力能遍行。然非一
0896a17: 切謂唯諸見疑彼相應。不共無明非餘貪等。
0896a18: 見有七見。疑有二疑。相應無明即攝屬彼。不
0896a19: 共有二。故成十一。如是十一。於諸界地中各
0896a20: 能遍行。自界地五部。謂自界地五部法中。遍
0896a21: 緣隨眠為因生染。是故唯此立遍行名。且約
0896a22: 界說言三十三是遍依。何義立不共無明名。
0896a23: 如是說者。相雜名為共。此非共故立不共名。
0896a24: 即是望餘各別為義。如契經說。不共佛僧。此
0896a25: 顯佛僧二寶各別。以不共行故名不共。無明
0896a26: 非餘隨眠相雜行故。或普名共。即是遍義。此
0896a27: 非共故立不共名。與諸隨眠不相應故。何故
0896a28: 唯於見苦集斷諸隨眠內有遍行耶。唯此普
0896a29: 緣諸有漏法。意樂無別勢力堅牢。故能為因
0896b01: 遍生五部。見滅見道所斷隨眠。唯有能緣有
0896b02: 漏一分。所緣有別勢不堅牢。不能為因遍生
0896b03: 五部故。唯前二部有遍行隨眠。此遍隨眠具
0896b04: 三遍義。謂於五部遍緣隨眠。及能為因遍生
0896b05: 染法。此相應法有二遍義。謂於三義唯闕隨
0896b06: 眠。此俱有法有一遍義。謂但為因遍生染法。
0896b07: 若遍行惑。能緣五部。薩迦耶見。緣見滅道。所
0896b08: 斷法生。為見何斷。若見苦斷貪等。亦應緣五
0896b09: 部故。唯見苦斷。又如見取緣見滅道。所斷能
0896b10: 緣無漏境者。以彼親迷。迷滅道故。亦是見滅。
0896b11: 見道所斷。如是身見亦是親迷。迷滅道故。應
0896b12: 見彼斷。或應辯此差別因緣。又如見滅。見道
0896b13: 斷見。取要由遍知境所緣故斷。如是身見例
0896b14: 亦應然。或復如身見遍知所緣斷。如是見取
0896b15: 例亦應然。如是二途宗皆不許。是故所立於
0896b16: 理不然。理必應然。義有別故。且初所例。貪等
0896b17: 亦應緣五部故。唯見苦斷。或且舉此反例身
0896b18: 見。理亦應通五部攝者。此例非理。貪等亦應
0896b19: 一念頓緣五部法故。謂有身見一剎那中頓緣
0896b20: 五部。受乃至識。為我我所。理不應言。一念身
0896b21: 見體分五部。貪等皆是自相惑故。尚無一念
0896b22: 頓緣二部。況能緣五。故例不成。後所例言如
0896b23: 見滅道。所斷見取身見亦然。俱是親迷。迷滅
0896b24: 道故。應亦見滅。見道斷者。亦不應理。薩迦耶
0896b25: 見不能稱譽。謗彼見故。又所緣竟無分限故。
0896b26: 非有身見要先稱譽。謗滅道見。方計為我。亦
0896b27: 非於境作分限緣。見取必由稱譽能謗。滅道
0896b28: 邪見方計第一。於所緣境作分限緣。義既有
0896b29: 殊。不可為例。然有身見見苦諦時遍知所緣。
0896c01: 即全永斷。非見取者。此有別因。所緣行解等
0896c02: 不等故。謂如三界見苦所斷諸蘊非我。乃至
0896c03: 修斷諸蘊非我。其相亦然。故見苦時非我見
0896c04: 起。緣所見苦我見皆除。計勝不然。有於少
0896c05: 法。觀餘少法。計為勝故。由此身見隨行見取。
0896c06: 雖緣見滅道所斷法。生故如身見唯見苦
0896c07: 斷。如緣修道所斷法生。謗滅道見隨行見取。
0896c08: 雖亦緣彼所斷法生。而彼望前極微細故。樂
0896c09: 淨行解所不攝故。親執不欲滅道無明所引
0896c10: 邪見為最勝故。雖見苦位遍知所緣。而要所
0896c11: 緣永斷方斷。是故見取非如身見。唯見苦時
0896c12: 即全永斷。故所說斷差別理成。或緣見滅。見
0896c13: 道所斷。見取各三。謂見苦集及見滅道隨一
0896c14: 斷故。若於見滅見道所斷。執果分勝。是見
0896c15: 集斷。執因分勝。是見集斷。若唯執彼為真
0896c16: 實覺。不偏執彼因分果分。隨緣何生與彼俱
0896c17: 斷。故見取斷。非如身見。若有身見戒取見
0896c18: 取。頓緣五部名為遍行。是則遍行。非唯爾
0896c19: 所。以於是處。有我見行。是處必應起我愛慢。
0896c20: 若於是處淨勝見行。是處必應希求高舉。是
0896c21: 則愛慢。亦應遍行。此難不然。雖見力起而此
0896c22: 二種分限緣故。由＝曰【元】由曰此遍行唯有十一。前說
0896c23: 十一於諸界地中各能遍行自界地五部。為
0896c24: 有他界他地遍行。簡彼故言自界自地。亦有
0896c25: 他界他地遍行。謂十一中除身邊見。所餘九
0896c26: 種亦能上緣。上言正明上界上地。兼顯無有
0896c27: 緣下隨眠。緣下則應遍知界壞。上境勝故。
0896c28: 緣無此失。且欲見苦。所斷邪見。謗色無色。
0896c29: 苦＝若【元】【明】苦若果為無。見取於中執為最勝。戒取於彼
0897a01: 非因計因。疑懷猶豫無明不了。見集所斷。如
0897a02: 應當說。色緣無色例此應知。准界應思約地
0897a03: 分別。然諸界地決定異者。欲界乃至第四靜
0897a04: 慮。有緣上界上地遍行。三無色中闕緣上界。
0897a05: 有頂一地二種俱無。雖有隨眠通緣自上。然
0897a06: 理無有自上頓緣。以自地中諸境界事。是所
0897a07: 緣境亦所隨眠。若上地中諸境界事。是所緣
0897a08: 境。非所隨眠。不可一念。煩惱緣境。有隨眠
0897a09: 處。有不隨眠。勿於相應。亦有爾故。於上界地
0897a10: 必頓緣耶。非必頓緣。或別或總。身邊見何緣
0897a11: 不緣上界地。緣他界地。執我我所及計斷常。
0897a12: 理不成故。謂非於此界此地中生。他界地蘊
0897a13: 中有計為我。執有二我。理不成故。執我不成
0897a14: 故執我所不成。所執必依我執起故。邊見隨
0897a15: 從有身見生。故亦無容緣他界地。由此唯九
0897a16: 緣上理成。有餘師言。身邊二見。愛力起故。取
0897a17: 有執受。為己有故。以現見法。為境界故。必不
0897a18: 上緣。生欲界中若緣大梵。起有情常見為何
0897a19: 見攝耶理實應言。此二非見。是身邊見。所引
0897a20: 邪智。現見蘊中執我常已。於不現見。比＝此【明】比此謂
0897a21: 如斯。謂欲界生。不作是執。我是大梵。亦不
0897a22: 執言。梵是我所。故非身見。身見無故。邊見亦
0897a23: 無。邊見必隨身見起故。非有餘見作此行相。
0897a24: 故是身邊見所引生邪智為遍行體。唯是隨
0897a25: 眠。不爾云何。并隨行法。謂上所說遍行隨眠
0897a26: 并彼隨行受等生等皆遍行攝。同一果故。然
0897a27: 隨行中唯除諸得。得與所得非一果故。由是
0897a28: 遍行因與隨眠相對。具成四句差別。九十八
0897a29: 隨眠中幾緣有漏。幾緣無漏。頌曰。
0897b01: 見滅道所斷邪見疑相應
0897b02: 及不共無明六＝亦【三】【宮】六＝亦【宋】【元】【明】【宮】六亦能緣無漏
0897b03: 於中緣滅者唯緣自地滅
0897b04: 緣道六九地由別治相因
0897b05: 貪瞋慢二取並非無漏緣
0897b06: 應離境非怨清淨勝性故
0897b07: 論曰。唯見滅道所斷邪見疑。彼相應不共
0897b08: 無明。各三成六。能緣無漏。謂見滅道斷三＝二【三】【宮】三＝二【宋】【元】【明】【宮】三二
0897b09: 邪見二疑。相應無明即攝屬彼。不共有二
0897b10: 故合成六。如是六種諸界地中能緣滅道。名
0897b11: 緣無漏。餘緣有漏。不說自成。此無漏緣於一
0897b12: 一地各緣幾地滅道為境。諸緣滅者緣自地
0897b13: 滅。謂欲界繫緣滅隨眠。唯緣欲界諸行擇滅。
0897b14: 乃至有頂緣滅隨眠。唯緣有頂諸行擇滅。諸
0897b15: 緣道者。緣六九地。謂欲界繫緣道隨眠。唯緣
0897b16: 六地法智品道。若治欲界。若能治餘。諸法智
0897b17: 品。皆能緣故。色無色界八地所有。緣道隨眠。
0897b18: 一一唯能通緣九地類智品道。若治自地。若
0897b19: 能治餘。諸類智品。皆能緣故。何緣謗苦＝若【元】【明】苦若。謗
0897b20: 集邪見。欲界繫者。能緣九地。初靜慮者。能緣
0897b21: 八地乃至有頂。唯緣彼地謗滅邪見。於九地
0897b22: 中一一唯能緣自地滅。此有所以。所以者何。
0897b23: 謂若有法此地愛所潤。此地身見執。為我我
0897b24: 所。彼諸法滅。還為此地。見滅所斷。邪見所
0897b25: 緣。此說意言。若有諸行。此地我愛我見所緣。
0897b26: 故由耽著此地行故。若聞說有此地行滅。便
0897b27: 起此地邪見撥無。非上行中有下耽著。寧下
0897b28: 邪見撥彼滅無。雖界地相望因果隔絕。而九
0897b29: 地苦集展轉相牽。又依生立因更互為因故。
0897c01: 一地邪見容有緣多。滅無相牽及相因理。故
0897c02: 謗滅邪見唯緣自地滅。然諸善智悟境理通。
0897c03: 容有頓緣多地行滅。諸邪見起於境迷謬。固
0897c04: 執所隔不能總緣。何緣邪見緣苦集滅。有通
0897c05: 唯別緣道不然。由治有殊互相因故。謂所緣
0897c06: 道雖諸地別。而展轉相屬互為因果。故由此
0897c07: 邪見六九總緣。滅不相因唯緣自地。豈不法
0897c08: 類二智品道。亦互相因下上邪見。應俱能緣
0897c09: 法類品道。如緣苦集諸地無遮。此責不然。非
0897c10: 對治故。若爾六地法智品道。應非欲界。邪
0897c11: 見總緣。上五地中。法智品道。於欲界法非對
0897c12: 治故。未至地亦非全屬上地者。非欲治故。治
0897c13: 欲者亦非全邪見。如是忍所治故。色無色界
0897c14: 謗道邪見。應亦能緣法智品道有法智品道
0897c15: 治色無色故。若謂法智非全治彼苦集法智
0897c16: 品非彼對治故。亦非全能治色無色不能治
0897c17: 彼見所斷故。初品法智不能治彼初品煩惱
0897c18: 非此所治故。法智品非彼所緣。是則應許
0897c19: 色無色邪見不能總緣九地類智品非類智
0897c20: 品。總能對治上二界中諸煩惱故。謂非第二
0897c21: 靜慮地等類智品道。亦能為初靜慮地等。煩
0897c22: 惱對治。初靜慮等。亦非全兩節。推徵如前
0897c23: 說。又緣道諦三界隨眠。非苦集滅忍所對治。
0897c24: 故謗道見理應無能。下上總緣六九地道。如
0897c25: 是過網理實皆無。法類相望種類別故。法類
0897c26: 智品治類同故。互相因故。互相緣故。謂法智
0897c27: 品道同。是欲界中。緣道諦惑＝或【三】【宮】惑＝或【宋】【元】【明】【宮】惑或。對治種類。此
0897c28: 同類道。由互相因互相緣故。設非對治亦欲
0897c29: 緣道煩惱所緣類智品道與法智品雖互相因
0898a01: 由對治門種類別故。不相緣故。非欲緣道。煩
0898a02: 惱所緣。准此已遮色無色界緣道煩惱亦應
0898a03: 能緣。治色無色法智品過＝道【三】【宮】過＝道【宋】【元】【明】【宮】過道。謂於此中。雖有
0898a04: 少分法智品道。能治上界少＝上【三】少＝上【宋】【元】【明】少上分煩惱。亦互相
0898a05: 因而由治門種類別故。與類智品不相緣故。
0898a06: 非上緣道煩惱所緣。於九地中類智品道。由
0898a07: 一種類展轉相因。更互相緣治類同故。雖非
0898a08: 對治而可總為上八地中緣道感境。是故如
0898a09: 頌所說理成。何故貪瞋慢及二取。見無漏斷
0898a10: 不緣無漏。以諸欣求真解脫者。於貪煩惱定
0898a11: 應捨離。若緣無漏如善法欲。希求涅槃及聖
0898a12: 道故。求解脫者不應離貪。又滅道諦應是所
0898a13: 斷。佛說離貪境名斷故。如契經說。汝於色中
0898a14: 若能斷貪。色亦名斷。又於貪境見過失故。方
0898a15: 得離貪。若許有貪緣無漏者。應於滅道。見過
0898a16: 失時貪方得離。此見非淨豈能盡惑。又於貪
0898a17: 境見功德故。貪方得生。若許有貪緣無漏者。
0898a18: 滅靜等行觀無漏時貪應增長。如何因此能
0898a19: 盡諸惑。既俱不盡惑。生死應無窮。是故知貪
0898a20: 不緣無漏。緣怨害事方得生瞋。無漏事中離
0898a21: 怨害相。故緣無漏瞋必不生。又瞋隨眠其相
0898a22: 惡。諸無漏法最極微妙。故瞋於彼無容得
0898a23: 行。諸慢隨眠高舉相故。性不寂靜。諸無漏法
0898a24: 極寂靜故不生高舉。又生慢者。作是念言。我
0898a25: 得此法非無漏法。力能為緣起如是慢。以無
0898a26: 漏法能治慢故。二取若能緣無漏者。是則應
0898a27: 與正見相同。無漏是真淨勝性故。二取既無
0898a28: 倒應非見所斷。是故二取非無漏緣。若爾有
0898a29: 於謗涅槃者。邪見等上起瞋隨眠。既稱所緣
0898b01: 應無有過。於有過法起增＝憎【三】【宮】增＝憎【宋】【元】【明】【宮】增憎背心。正合其儀。
0898b02: 應遠離故。則應瞋恚。非見滅斷。無如是失。愚
0898b03: 滅相者。於能謗者。方起瞋故。謂於餘處執解
0898b04: 脫已。於謗真解脫方起不忍心。是故要愚真
0898b05: 滅相者。方於謗滅邪見等上。起極憎背。見滅
0898b06: 斷瞋。諸有不愚真滅相者。於能謗滅邪見等
0898b07: 上。若生厭背非瞋隨眠。乃是無貪善根所攝。
0898b08: 又如腹內積多病者。為活命故。雖食美食。病
0898b09: 所雜故皆成衰損。腹無病者。凡有所食一切
0898b10: 於身有益無損。如是若有於非滅中妄謂是
0898b11: 滅生貪愛者。相續穢故。於邪見等所起憎嫌。
0898b12: 皆說名為緣見滅斷。邪見等法所起瞋恚。若
0898b13: 有如理於真滅中。知是真滅無貪愛者。相續
0898b14: 淨故。於能謗滅邪見等中。所生厭背皆無過
0898b15: 失。若於知有涅槃正見所起瞋恚。見何所斷。
0898b16: 此不應責。見所斷瞋理必無容。緣善法故。此
0898b17: 緣正見定修所斷。然已見諦者。此不復行緣。
0898b18: 謗滅見貪已永斷故。寧不信有緣無漏瞋。豈
0898b19: 不此瞋世現知有。謂有外道言涅槃中永滅
0898b20: 諸根。是大衰損。故我於此定不欣求。此本非
0898b21: 瞋乃是邪見。故本論說。於樂計苦是見滅斷。
0898b22: 邪見所攝。理必應然。以一切苦至極樂處方
0898b23: 得永滅。極樂處者。唯真涅槃。此極樂言顯勝
0898b24: 義樂。彼不能了此樂相故。又不能知生死過
0898b25: 故。耽著諸有不樂出離。故起邪見。非般＝撥【三】【宮】般＝撥【宋】【元】【明】【宮】般撥涅
0898b26: 槃。寧執此為緣滅瞋恚。
0898b27: 說一切有部顯宗論卷第二十五
