0576b01: 
0576b02: 
0576b03: 
0576b04: 佛祖綱目卷第十二昃字號
0576b05: 
0576b06: 甲子周威烈王九年起庚辰安王元年丙午烈王元年癸丑顯王元年癸
0576b07: 亥周顯王十一年止
0576b08: 戊戌十一祖富那夜奢傳法馬鳴
0576b09: 富那夜奢。華氏國人。姓瞿曇氏。父寶身。有子七人。夜
0576b10: 奢最少。幼即與諸兄異尚。嘗曰。若遇大士。坐於道場。
0576b11: 我則詣彼。親近隨喜。及遇尊者。遂授法。夜奢教被
0576b12: 無量得果者。且五百矣。後至波羅柰國。有一長者。來
0576b13: 趣其會。夜奢謂眾曰。汝等識此來者耶。佛記。聖者馬
0576b14: 鳴紹吾法者也。於是馬鳴致禮問曰。我欲識佛。何者
0576b15: 即是。夜奢曰。汝欲識佛。不識者是。馬鳴曰。佛既不識
0576b16: 焉知是乎。夜奢曰。既不識佛。焉知不是。馬鳴曰。此是
0576b17: 鋸義。夜奢曰。彼是木義。乃問鋸義者何。曰與師平出。
0576b18: 馬鳴問木義者何。曰汝被我解。馬鳴豁然省悟。遂
0576b19: 求剃度。夜奢謂眾曰。此大士者。昔為毗舍利國王。以
0576b20: 其國有一類裸人。如馬裸露。王運神通。分身為蠶。彼
0576b21: 乃得衣。後復生中印度。馬人感戀悲鳴。故號馬鳴。如
0576b22: 來懸記。滅度後六百年。馬鳴當於波羅柰國。摧伏異
0576b23: 道。繼吾傳化。今正是時。遂告之曰。如來大法眼藏。今
0576b24: 付於汝。即說偈曰。迷悟如隱顯。明暗不相離。今付隱
0576c01: 顯法。非一亦非二。付法已巳。即現神變。湛然圓寂。眾興
0576c02: 寶塔。以閟全身。當此土周安王十九年戊戌歲也○
0576c03: 宗鏡錄云。西天韻陀山中。有一羅漢。名富樓那。馬鳴
0576c04: 往見。端坐林中。志氣渺然。若不可測。馬鳴語之曰。沙
0576c05: 門說之。敢有所明。要必屈汝。我若不勝。刎頸以謝。羅
0576c06: 漢默然。容無負色。亦無勝顏。扣之數四。曾無應情。鳴
0576c07: 退自思惟。我負矣。彼勝矣。彼安無言。故無可屈。吾以
0576c08: 言之。雖如言有可屈。自吾未免於言。真可媿矣。遂投
0576c09: 出家。此說與傳燈不同。并識之。
0576c10: 
0576c11: 佛祖綱目卷第十二
