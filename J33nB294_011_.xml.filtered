0771a01: 雲溪俍亭挺禪師語錄卷之十一
0771a02: 
0771a03: 弟子智淙智柱編
0771a04: 頌古
0771a05: 洞山雲居渡水。
0771a06: 巴陵一望洞庭秋日見孤峰水上浮聞道神仙不可
0771a07: 接心隨湖水共悠悠。
0771a08: 雲居何必興化不必。
0771a09: 蒲桃美酒夜光杯欲飲琵琶馬上催醉臥沙場君莫
0771a10: 笑古來征戰幾人回。
0771a11: 洞山寒暑。
0771a12: 日落沙明天倒開波搖石動水縈迴輕舟冷月尋溪
0771a13: 轉疑是山陰雪後來。
0771a14: 洞山延壽堂僧。
0771a15: 釣罷歸來曬網羅閒憑小艇弄清波老僧獨解漁人
0771a16: 意爛醉高眠發棹歌。
0771a17: 興化擯克賓。
0771a18: 七月七日長生殿血染遊魂不相見曾聞飛燕托屬
0771a19: 車空說班姬泣團扇。
0771a20: 青州布衫。
0771a21: 為探桃花古渡頭停驂把手醉高樓青州從事閒相
0771a22: 識那復平原問督郵。
0771a23: 龍牙問洞山如何是祖師西來意山云洞水逆流
0771a24: 即向汝道牙遂悟厥旨。
0771a25: 天外空山影亂浮飛鳶陣陣點雲頭卻郤疑身在滄洲
0771a26: 裏水國相看十二樓。
0771a27: 白水聲不自聲色不自色。
0771a28: 湘中老人讀黃老手援紫藟坐碧草春至不至湖水
0771a29: 深日暮忘卻巴陵道。
0771a30: 蜆子和尚神前酒臺盤。
0771b01: 虎溪閒月引相過帶雪松枝挂薜蘿無限青山行欲
0771b02: 盡白雲深處老僧多。
0771b03: 天童啟的的卓卓。
0771b04: 雪淨胡天牧馬還月明羌笛戍樓間借問梅花何處
0771b05: 落風吹一夜滿關山。
0771b06: 雪峰毬子。
0771b07: 十年磨一劍霜刃未曾試今日把似君斷取不平事。
0771b08: 庭前柏樹子。
0771b09: 昆明池畔柏梁臺五利親祠太乙來果是劫灰飛動
0771b10: 處神仙乘夜下蓬萊。
0771b11: 麻三觔。
0771b12: 羞說河陽一縣花逋逃滿戶走天涯官司有限徵輸
0771b13: 急故事須完幾輛麻。
0771b14: 僧問太陽如何是大達的人陽云虛空類不得僧
0771b15: 云如何是清淨法身陽云白牛吐雪彩黑馬上烏
0771b16: 雞。
0771b17: 瞿塘峽口冷煙低白帝城頭月向西唱到竹枝聲咽
0771b18: 處寒猿晴鳥一時啼。
0771b19: 太陽上堂夜半烏雞抱鵠卵天明起來生老鸛鶴
0771b20: 毛鷹嘴鷺鷥身卻共烏鴉為侶伴高入煙霄低飛
0771b21: 柳岸向晚歸來仔細看依稀卻是雲中雁。
0771b22: 雲擁樓臺山樹低輕鷗兩兩弄柔荑可堪月挂秋蘆
0771b23: 影歷亂銀河烏夜啼。
0771b24: 僧問投子青當今年多少子云月籠丹桂遠星拱
0771b25: 北辰高。
0771b26: 輦路江風暗官庭野草春傷心庾開府老作北朝臣。
0771b27: 僧問芙蓉如何是曹洞家風蓉云繩床風雨爛方
0771b28: 丈草前侵。
0771b29: 歲月人間促煙霞此地多殷勤竹林寺更得幾回過。
0771b30: 國師三喚侍者。
0771c01: 風前彼我寄相思歷亂琴心祗自知今夜月明卿有
0771c02: 約只愁行露晚來遲。
0771c03: 同安孤峰迥秀不挂煙蘿片月橫空白雲自異。
0771c04: 問余何事棲碧山笑而不荅心自閒桃花流水杳然
0771c05: 去別有天地非人間。
0771c06: 王老師賣身。
0771c07: 王孫落魄走天涯西望長安客路賒心事滿腔說不
0771c08: 得只今誰是魯朱家。
0771c09: 僧問梁山如何是和尚家風山云益陽水急魚行
0771c10: 澀白鹿松高鳥泊難。
0771c11: 亭亭孤月照行舟寂寂長江萬里流鄉國不知何處
0771c12: 是雲山漫漫使人愁。
0771c13: 僧問梁山如何是正法眼山云南華裏僧云為甚
0771c14: 在南華裏山云為汝問正法眼。
0771c15: 門徑俯青溪茆堂古木齊紅塵飛不到時有水禽啼。
0771c16: 僧問梁山如何是從上傳來底事山云渡水胡僧
0771c17: 無膝褲背駝梵夾不持經。
0771c18: 中庭地白樹棲鴉冷露無聲濕桂花今夜月明人盡
0771c19: 望不知秋思在誰家。
0771c20: 疏山造洞山值洞早參疏問未有之言請師示誨
0771c21: 洞云不諾無人肯疏云還可功也無洞云你即今
0771c22: 還功得麼疏云功不得即無諱處洞他日上堂云
0771c23: 欲知此事直須如枯木生花方與他合。
0771c24: 壩城春靄五侯家渭水朝飛上苑花可是禁煙和野
0771c25: 合只看仙露倚天斜。
0771c26: 僧問香嚴不求諸聖不重己巳靈時如何嚴云萬機
0771c27: 休罷千聖不攜時疏山在眾作嘔聲曰是何言歟
0771c28: 嚴聞便下座曰適對此僧語必有不是致招師叔
0771c29: 如是未審過在甚麼處山云萬機休罷猶有物在
0771c30: 千聖不攜亦從人得如何無過嚴云卻郤請師叔道
0772a01: 山云若教某甲道須還師資禮始得嚴乃禮拜躡
0772a02: 前問山云何不道肯諾不得全嚴云肯又肯個甚
0772a03: 麼諾又諾於阿誰山云肯即肯他千聖諾即諾於
0772a04: 己巳靈嚴云師叔恁麼道向去倒屙三十年在。
0772a05: 留得桃源好避秦田家父老往來頻洞中雞犬雲迷
0772a06: 處不許漁郎更問津。
0772a07: 僧問白馬如何是密室中人馬云纔生不可得不
0772a08: 貴未生時僧云是個甚麼不貴未生時馬云是汝
0772a09: 阿爺。
0772a10: 寂寂孤鶯啼杏園寥寥一犬吠桃源落花芳草無尋
0772a11: 處萬壑千峰獨閉門。
0772a12: 善權智上堂明月高懸未照前雪眉人憑玉欄干
0772a13: 夜深雨過風雷息客散雲樓酒碗乾。
0772a14: 蒼蒼竹林寺杳杳鐘聲晚荷笠帶斜陽青山獨歸遠。
0772a15: 淨慈暉上堂谷之神樞之要裏許傍參回途得妙
0772a16: 雲雖動而常閒月雖晦而彌照賓主交參正偏兼
0772a17: 到十洲春盡花凋殘珊瑚樹林日杲杲。
0772a18: 對水看山別離孤舟日暮行遲江北江南春草獨向
0772a19: 金陵去時。
0772a20: 東林理上堂峰頭駕鐵船三更日輪杲心閒不自
0772a21: 明落葉知誰掃等閑摘箇鄭州梨放手原是青州
0772a22: 棗。
0772a23: 馬嘶白日暮劍鳴秋氣來我心渺無際河上空徘徊。
0772a24: 文殊白椎。
0772a25: 南國佳人畫裏看霜毫初點曉粧殘莫勞脂粉施顏
0772a26: 色窗外梅花拂影寒。
0772a27: 婆生七子。
0772a28: 相從織女舞輕梭此日天孫已巳渡河最是夜涼秋水
0772a29: 碧支機石上怨聲多。
0772a30: 丹霞淳上堂寶月流輝澄潭布影水無蘸月之意
0772b01: 月無分照之心水月兩忘方可稱斷所以道昇天
0772b02: 的事直須颺卻郤十成的事直須去卻郤擲地金聲不
0772b03: 須回顧著若能如是始解向異類中行還相委悉
0772b04: 麼良久云常行不舉人間步披毛戴角混塵泥。
0772b05: 落日五湖遊煙波處處愁浮沉千古事誰與問東流。
0772b06: 枯木成上堂燈籠忽爾笑皚皚如何露柱亦懷胎
0772b07: 天明生得白頭女至今遊蕩不歸來這冤家好歸
0772b08: 來黃花共翠竹早晚為誰栽。
0772b09: 危石江中起孤雲嶺上還相逢皆得意何處是鄉關。
0772b10: 寶峰照上堂古人道墮肢體黜聰明離形去智同
0772b11: 於大道正當恁麼時且道是甚麼人刪詩書定禮
0772b12: 樂還委悉麼禮云禮云玉帛云乎哉樂云樂云鐘
0772b13: 鼓云乎哉。
0772b14: 亭亭日午猶虧半寂寂三更尚未圓六戶不曾知暖
0772b15: 意往來常在月明前。
0772b16: 石門易上堂懷胎玉兔曉過西岑抱子金雞夜棲
0772b17: 東嶺夜明簾外別是家風空王殿中聖凡絕跡且
0772b18: 道作麼生是夜明簾外事還委悉麼正值秋風來
0772b19: 入戶一聲砧杵落誰家。
0772b20: 酌酒會臨泉水把琴好倚長松南園露葵朝折西舍
0772b21: 黃梁夜春。
0772b22: 僧問石門如何是西來意門云玉璽不離天子手
0772b23: 金箱豈許外人知。
0772b24: 禁苑煙銷玉露清輕陰搖曳晚波明長門飛絮曾無
0772b25: 主半逐春風入鳳城。
0772b26: 報慈上堂云一句遍大地一句纔問便道一句問
0772b27: 亦不道僧問如何是遍大地句慈云無空闕僧云
0772b28: 如何是纔問便道句慈云低聲低聲僧云如何是
0772b29: 問亦不道句慈云便合知時。
0772b30: 誰家玉笛暗飛聲散入春風滿洛城此夜曲中聞折
0772c01: 柳何人不起故園情。
0772c02: 道者娘生褲。
0772c03: 傲如禰子才名拙捐似虞翻骨相屯寂寞山河一杯
0772c04: 土當年挂劍有何人。
0772c05: 道吾指夾山見船子。
0772c06: 朝餐白石褁舂糧暮采芳洲杜若香欲寄深心與明
0772c07: 月送君南浦動蘭槳。
0772c08: 雪峰鏡清醍醐毒藥。
0772c09: 羅剎潮頭敵馬當三江八月似瞿塘翻將僰道巴渝
0772c10: 曲譜入新聲教女郎。
0772c11: 淨因覺上堂金雞報曉丹鳳翱翔玉樹花開枯枝
0772c12: 結子太陽門下日日三秋明月堂前時時九夏要
0772c13: 會麼無影樹垂寒澗月海潮東注斗移西。
0772c14: 懸流小艇傍雲隈夢逐寒蘆浪裏回夜月乍看江上
0772c15: 雪秋風搖落嶺頭梅。
0772c16: 洞山微上堂日暖風和柳眼青冰消魚躍浪花生
0772c17: 當鋒妙得空王印半夜崑崙戴雪行。
0772c18: 採菱渡頭風急策杖村西日斜杏樹壇邊漁父桃花
0772c19: 源裏人家。
0772c20: 僧問慧日如何是和尚為人一句日云狗走抖擻
0772c21: 口意旨如何日云猴愁摟搜頭。
0772c22: 何處秋風至蕭蕭送雁群朝來入庭樹孤客最先聞。
0772c23: 僧問天童玨如何是道童云十字街頭休砍額。
0772c24: 破額山前碧玉流騷人遙駐木蘭舟春風無限瀟湘
0772c25: 思欲採蘋花不自由。
0772c26: 法昌遇上堂夜半烏雞誰捉去石女無端遭指注
0772c27: 空王令下急搜求惟心便作軍中主雲門長驅溈
0772c28: 山隊伍列五位鎗旗布三玄弓弩藥山持刀青原
0772c29: 荷斧石鞏彎弓禾山打鼓陣排雪嶺長蛇兵屯黃
0772c30: 蘗飛虎木馬帶毛烹泥牛和角煮當三軍犒師旅
0773a01: 打葛藤分露布截海颺塵橫山簸土擊玄關除徼
0773a02: 路多少平人受辛苦無邊剎海競紛紛三界聖凡
0773a03: 無覓處無覓處還知否昨夜雲收天宇寬依然帶
0773a04: 日啼高樹。
0773a05: 經過此地無窮事一望凄然感廢興渭水故都秦二
0773a06: 世咸陽秋草漢諸陵天空絕塞聞邊雁葉盡孤村見
0773a07: 夜燈風景蒼蒼多少恨寒山半出白雲層。
0773a08: 招提燈上堂偏不偏正不正那事從來難比並滿
0773a09: 天風雨骨毛寒何須更入那伽定。
0773a10: 武林溪口駐扁舟溪水隨君向北流行到荊門望三
0773a11: 峽莫將孤月對猿愁。
0773a12: 德山凡見僧入門便棒。
0773a13: 灌水蒼藤翠萬重望中雲水宿諸峰空山夜半驚雷
0773a14: 起怒捲寒濤撼蟄龍。
0773a15: 德山示眾云道得也三十棒道不得也三十棒臨
0773a16: 濟聞得謂雒浦曰你去問他道得為甚麼也三十
0773a17: 棒待伊打汝接住棒送一送看他怎麼生浦依教
0773a18: 而問山便打浦接住送一送山便歸方丈。
0773a19: 江邊百丈苦風湍豅口青山百八槃無事別時休要
0773a20: 別上江容易下江難。
0773a21: 真歇問僧琉璃殿上玉女攛梭明甚麼邊事僧云
0773a22: 回互不當機歇云還有斷續也無僧云古今不曾
0773a23: 閒歇云正當不曾問時如何僧珍重便出。
0773a24: 藥徑深紅蘚山窗滿翠微羨羡君花下醉蝴蝶夢中飛。
0773a25: 真歇上堂幻化空身即法身遂作舞云見麼見麼
0773a26: 恁麼見得過橋村酒美又作舞云見麼見麼恁麼
0773a27: 不見隔岸野花香。
0773a28: 門外水流何處天邊樹遶誰家山色東西多少朝朝
0773a29: 幾度雲遮。
0773a30: 唐莊宗問華嚴為甚麼不看經嚴云道泰不傳天
0773b01: 子令時清休唱太平歌。
0773b02: 浮雲不共此山齊山靄蒼蒼望轉迷曉月暫飛千樹
0773b03: 裏秋河隔在數峰西。
0773b04: 僧問九峰滿如何是不遷意峰云東生明月西落
0773b05: 金烏僧云非師不委峰云理當則行僧禮拜峰便
0773b06: 打僧云仁義道中禮拜何咎峰云來處不明須行
0773b07: 嚴令。
0773b08: 青漆船頭畫槳新紅裙盪槳往來頻湖心一夕風波
0773b09: 起便是天涯海角人。
0773b10: 溈山一日見仰山來即以兩手相交過各撥三下
0773b11: 卻豎一指仰山亦以兩手相交過各撥三下卻向
0773b12: 胸前仰一手覆一手以目瞻視溈山休去。
0773b13: 金斝又聞泛玉山還報頹莫教更漏促趁取月明回。
0773b14: 法眼與李國主同觀牡丹花說偈曰擁毳對芳叢
0773b15: 由來趣不同髮從今日白花是去年紅艷冶隨朝
0773b16: 露馨香逐晚風何須待零落然後始知空主頓悟
0773b17: 其意。
0773b18: 檇李城邊落日新幾家煙火傍星辰郊原父老知誰
0773b19: 力白草黃花總一春。
0773b20: 僧問洞山如何是毘盧師法身主山云禾莖粟榦。
0773b21: 海燕西飛白日斜天門遙望五侯家樓臺深鎖無人
0773b22: 到落盡東風第一花。
0773b23: 僧問曹山如何是法身主山云謂秦無人僧云這
0773b24: 個莫便是否山云斬。
0773b25: 居延城外獵夫驕白草連天野火燒玉靶角弓珠勒
0773b26: 馬漢家將賜霍嫖姚。
0773b27: 僧問雲居如何是諸佛師居喝云這田庫奴僧禮
0773b28: 拜居云你作麼生會僧喝云這老和尚居云元來
0773b29: 不會僧作舞出去居云沿臺槃乞兒。
0773b30: 回風度雨渭城西細草新花踏作泥聞道輞川多勝
0773c01: 事玉壺春酒正堪攜。
0773c02: 雲居蹋山。
0773c03: 天門中斷楚江開碧水東流直北迴兩岸青山相對
0773c04: 出孤帆一片日邊來。
0773c05: 臨濟三度被打如拂蒿枝。
0773c06: 海棠花下忽經年楊柳風前幸可憐我憶玉人看不
0773c07: 見空餘啼鳥畫橋邊。
0773c08: 靈雲見桃花。
0773c09: 夢裏相逢不偶然章華臺畔楚王前卻疑環佩人何
0773c10: 往小月峰頭落照偏。
0773c11: 夾山猿抱鳥啼。
0773c12: 長楊廣陌水西東猶有承平京雒風五百禁煙寒食
0773c13: 夜千家絲管畫圖中。
0773c14: 遵布衲浴佛。
0773c15: 鏡裏嵐光削翠巖花前繫馬勒金街潮生正是郎來
0773c16: 路莫待潮來便舉帆。
0773c17: 韓文公于侍者邊得個入處。
0773c18: 湖田甌窶不可居高成沙鹵下成渠昨夜水長三四
0773c19: 尺橫截亂流來捕魚。
0773c20: 金峰上堂云事存函蓋合理應箭鋒拄還有人道
0773c21: 得麼時有僧出禮拜峰云相見易得好共住難為
0773c22: 人便下座。
0773c23: 玉帛徵賢楚客稀猿啼相送武陵歸潮頭望入桃花
0773c24: 去一片春帆帶雨飛。
0773c25: 僧問同安丕無情還解說法也無安云玉犬夜行
0773c26: 不知天曉。
0773c27: 冰河曉徹靜無塵二水中空轉月輪砧杵萬家渾是
0773c28: 夢飛飛白雁往來頻。
0773c29: 僧問同安丕迷頭認影如何止安云告阿誰僧云
0773c30: 如何即是安云從人覓即轉遠也僧云不從人覓
0774a01: 時如何安云頭在甚麼處。
0774a02: 無定河邊暮笛聲赫連臺畔旅人情函關歸路干餘
0774a03: 里一夕秋風白髮生。
0774a04: 僧問廣濟溫伯雪與仲尼相見時如何濟云此間
0774a05: 無恁麼人。
0774a06: 沅水悠悠湘水春臨岐一望一沾巾信陵門下三千
0774a07: 客若到長沙見幾人。
0774a08: 僧問雲居昌相逢不相識時如何昌云既相逢為
0774a09: 甚麼不相識。
0774a10: 萬里辭家事鼓鼙金陵驛路楚雲西江春不肯留行
0774a11: 客草色青青送馬蹄。
0774a12: 龐居士見丹霞大笑作舞。
0774a13: 美人芳香遍肢體況復朱顏發清醴解衣雜坐淳于
0774a14: 髡醉後不知胡所底。
0774a15: 投子下禪床。
0774a16: 苧蘿村裏儘風流何事春山帶雨愁病起微軀越嬌
0774a17: 怯對人無語但含羞。
0774a18: 僧問寶蓋不居正位的人如何行履蓋云紅焰叢
0774a19: 中駿馬嘶。
0774a20: 瑤池阿母綺窗開黃竹歌聲動地哀八駿日行三萬
0774a21: 里穆王何事不重來。
0774a22: 僧問大死翁如何是正中偏翁云面黑老婆披白
0774a23: 練如何是偏中正翁云白頭翁子著皂衫如何是
0774a24: 正中來翁云屎裏翻筋斗如何是兼中至翁云雪
0774a25: 刃籠身不自傷如何是兼中到翁云崑崙夜裏行
0774a26: 向上還有事也無翁云捉得烏龜喚作鱉乞師再
0774a27: 垂方便翁云入山逢虎臥出谷鬼來牽何得干戈
0774a28: 相待翁云三兩線一觔麻。
0774a29: 與君青眼客共有白雲心不向東山去日令春草深。
0774a30: 僧問北山斷言語絕思惟處乞師指示山云滴水
0774b01: 一入石。
0774b02: 爾向空山坐我向空山臥只愁飛鳥來亂沓青苔破。
0774b03: 雪竇宗上堂澗底泥牛金貼面山頭石女著真紅
0774b04: 繫驢橛上生芝草不是雲靄香爐峰。
0774b05: 水流絕澗終日草長深山暮春犬吠雞鳴幾處條桑
0774b06: 種杏何人。
0774b07: 烏臼打玄紹二上座。
0774b08: 門外青帘颭水新往來江口祀潮神江南江北風濤
0774b09: 起只見潮頭不見人。
0774b10: 僧問大同如何是十二時同云子丑寅卯。
0774b11: 去年從征新入州今年還鄉乍褁頭田家養子似豚
0774b12: 犢菽麥不分還牧牛。
0774b13: 天皇示龍潭云任性逍遙隨緣放曠但盡凡心別
0774b14: 無聖解。
0774b15: 花草縈紆水蔚藍陂塘雲木曉相參阿承家有黃頭
0774b16: 女遍種柔桑教養蠶。
0774b17: 光孝週上堂回互不回互覷見沒可睹透出祖師
0774b18: 關踏斷人天路阿呵呵悟不悟落花流水知何處。
0774b19: 行盡江南數十程曉風殘月入華清朝元閣上西風
0774b20: 急都入長楊作雨聲。
0774b21: 卍庵上堂云去年寒食後今年寒食前日日是好
0774b22: 日不是正中偏。
0774b23: 洞庭湖西秋月輝瀟湘江北早鴻飛醉客滿船歌白
0774b24: 苧不知霜露入秋衣。
0774b25: 僧問雲蓋景國土晏清功歸何處蓋云銀臺門下
0774b26: 不展賀僧云轉功無位時如何蓋云王家事宛然
0774b27: 僧云如何是閫外底事蓋云畫鼓聲終後將軍不
0774b28: 點頭。
0774b29: 天山雪後海風寒橫笛偏吹行路難磧裏征人三十
0774b30: 萬一時回首月中看。
0774c01: 僧問禾山陰王子未來登誰人當治化山云閫外
0774c02: 不行邊塞令將軍自致太平年僧云恁麼則治化
0774c03: 之功猶不當山云亦有當僧云如何是當山云十
0774c04: 方國土盡屬於王。
0774c05: 秦時明月漢時關萬里長征人未還但使龍城飛將
0774c06: 在不教牧馬度陰山。
0774c07: 僧問烏牙螮蝀飲雲根時如何牙云金輪天子下
0774c08: 閻浮銕縵頭上金花異僧云正當恁麼時如何牙
0774c09: 云當今不坐靈明殿畫鼓休停八佾音。
0774c10: 不寢聽金鑰因風想玉珂明朝有封事數問夜如何。
0774c11: 夾山掘深坑汝不打殺老僧老僧打殺汝。
0774c12: 琵琶一曲最銷魂馬上黃花逐戍屯西出涼州千萬
0774c13: 里只今猶自恨長門。
0774c14: 大顛擯首座。
0774c15: 金谷春深日影浮新粧昨夜墮高樓因憐薄命人多
0774c16: 少紅葉誰題出御溝。
0774c17: 道吾因僧問如何是和尚深深處吾下禪床作女
0774c18: 人拜云謝子遠來無可抵對。
0774c19: 垂柳垂楊覆曉煙種來多在六橋邊風流莫被人攀
0774c20: 折長送青陰入畫船。
0774c21: 楚王城外水東流。
0774c22: 羊車複道冷春沙草長羅裙窣地花脂粉幾經亡國
0774c23: 後路人猶共玉鉤斜。
0774c24: 趙州因僧問毫釐有差時如何州云天地懸隔僧
0774c25: 云毫釐無差時如何州云天地懸隔。
0774c26: 生長長干小市中龍山漁浦對西東分明咫尺天河
0774c27: 路不到填橋不肯通。
0774c28: 九峰滿問僧近離甚處僧云閩中峰云遠涉不易
0774c29: 僧云不難動步便到峰云有不動步者麼僧云有
0774c30: 峰云爭得到此間僧無對峰以拄杖趁下。
0775a01: 雕弓白羽獵初回薄夜牛羊復下來夢水河邊秋草
0775a02: 合黑山峰外陣雲開。
0775a03: 曹山孝滿曹山顛酒。
0775a04: 羽客笙歌此地違離筵數處白雲飛蓬萊闕下長相
0775a05: 憶桐柏山頭去不歸。
0775a06: 僧問白雲如何是主中主雲云汝還具眼麼僧云
0775a07: 恁麼則學人歸堂去也雲云猢猻入布袋。
0775a08: 門前綠樹無啼鳥亭下蒼松有落花聊與東風論個
0775a09: 事十分春色落誰家。
0775a10: 龍冊悟因僧問正位中還有人成佛否冊云誰是
0775a11: 眾生僧云若恁麼則總成佛也冊云還我正位來
0775a12: 僧云如何是正位冊云汝是眾生。
0775a13: 秋至山寒水冷春來柳綠花紅一點動隨萬變江村
0775a14: 煙雨濛濛。
0775a15: 韶國師上堂大凡言句應須絕滲漏始得時有僧
0775a16: 問如何是絕滲漏的句師云汝口是鼻孔。
0775a17: 日照香爐生紫煙遙看瀑布挂前川飛流直下三千
0775a18: 尺疑是銀河落九天。
0775a19: 南泉異類中行。
0775a20: 混跡屠沽變姓名南山鞭犢早歸耕三時負耒常勞
0775a21: 苦中夜旋聞鞞鐸聲。
0775a22: 宏智上堂心不能緣口不能議直饒退步荷擔切
0775a23: 忌當頭觸諱風月寒清古渡頭夜船撥轉琉璃地。
0775a24: 江上年年春草津頭日日行人借問山陰遠近但聞
0775a25: 薄暮鐘聲。
0775a26: 大洪預上堂丹山無彩鳳寶殿不留冠有時憨有
0775a27: 時癡非我途中爭得知。
0775a28: 空山不見人但聞人語響返景入深林復照青苔上。
0775a29: 治平上堂優游實際妙明家轉步移身指落霞無
0775a30: 限白雲猶不見夜乘明月出蘆花。
0775b01: 木末芙蓉花山中發紅萼澗戶寂無人紛紛開且落。
0775b02: 圓通真際上堂長連床上佛陀耶。
0775b03: 人閒桂花落夜靜深山空月出驚啼鳥時聞寒澗中。
0775b04: 大愚芝上堂大洋波底排斑立從頭第二鬢毛斑
0775b05: 為甚麼不道第一鬢毛斑要會麼金蕊銀絲成玉
0775b06: 露高僧不坐鳳凰臺。
0775b07: 青雀西飛竟未回君王長在集靈臺侍臣最有相如
0775b08: 渴不賜金莖露一杯。
0775b09: 北院參洞山山上堂云坐斷主人公不落第二見
0775b10: 院出眾云須知有一人不合伴山云猶是第二見
0775b11: 院便掀倒禪床山云老兄作麼生院云待某甲舌
0775b12: 頭爛即向和尚道後辭洞山擬入嶺山云善為飛
0775b13: 猿嶺峻好看院沉吟山召通闍黎院應諾山云何
0775b14: 不入嶺去院因有省更不入嶺。
0775b15: 北斗挂須彌杖頭挑日月林泉好商量夏末秋風切。
0775b16: 僧問廣德魚向深潭難避網龍居淺水卻難尋時
0775b17: 如何德云遍體崑崙黑通身一點霜。
0775b18: 五白貓兒爪距獰養來堂上絕蟲行分明樹上安身
0775b19: 法切忌遺言許外生。
0775b20: 僧問石門如何是靈利的物門云古墓毒蛇頭戴
0775b21: 角又云維摩不離方丈室文殊未到卻先知又云
0775b22: 垢膩汗衫皂角洗。
0775b23: 扶桑出日頭黃河輥底流六六三十六陝陜府灌銕牛。
0775b24: 僧問紫陵如何是五逆的人陵云放火夜燒無相
0775b25: 宅天明戴帽入長安僧云如何是孝順的人陵云
0775b26: 步步手提無米飯斂歛手堂前不舉頭。
0775b27: 泥蛟咬石鱉露柱啾啾叫須彌打一棒閻老呵呵笑。
0775b28: 僧問羅漢琛如何是沙門正命食琛云喫得麼僧
0775b29: 云欲喫此食作何方便琛云塞卻你口僧問香嚴
0775b30: 如何是正命食嚴以手撮而示之。
0775c01: 有不有空不空笊籬撈取西北風。
0775c02: 白龍因僧問請師荅無賓主話龍云昔年曾記得
0775c03: 僧云即今如何龍云非但耳聾亦兼眼暗仙宗因
0775c04: 僧問請師荅無賓主話宗云向無賓主處問將來。
0775c05: 一六二六其事已巳足一九二九我要喫酒長伸兩腳
0775c06: 眠一寤起來天地還依舊。
0775c07: 僧問大洪恩三玄三要即不問五位君臣事若何
0775c08: 洪云非公境界僧云恁麼則木人撫掌石女呵呵
0775c09: 洪云杓卜聽虛聲熱睡饒譫語僧云若不上來伸
0775c10: 此問焉能得見少林機洪云放過即不可隨後便
0775c11: 打。
0775c12: 朝朝日出東方夜夜月落西戶如今大宋官家盡是
0775c13: 金枝玉樹。
0775c14: 瑯琊上堂剪除猖寇掃蕩攙搶猶是功勳邊事君
0775c15: 臣道合海晏河清猶是法身邊事作麼生是衲僧
0775c16: 本分事良久云透網金鱗猶滯水回途石馬出沙
0775c17: 籠。
0775c18: 面西行向東北斗震離宮道去何曾去騎牛臥牧童。
0775c19: 十方薄伽梵一路涅槃門乾峰扇子雲門拄杖。
0775c20: 屈原死在五月五家家門前懸艾虎可憐鑼鼓鬧喧
0775c21: 天逢人盡看蛟龍舞。
0775c22: 大梅聞鼯鼠聲。
0775c23: 雒鐘東應銅山西崩鼯鼠鼯鼠五技而窮。
0775c24: 陳操見資福福畫一圓相後掩門。
0775c25: 好個阿師被人促敗關門打鼓鼓聲在外。
0775c26: 前三三後三三。
0775c27: 六六三十六九九八十一二一添作九逢五進一七。
0775c28: 首山竹篦子。
0775c29: 張湯舞文蕭何造律漢帝飾經術秦吏善刀筆撞著
0775c30: 一班乳虎蒼鷹從來沒處叫屈。
0776a01: 僧問鼎州垂一足州云坐久成勞。
0776a02: 見怪不怪其怪自敗鼎州誠實之言將一箇斧子
0776a03: 貴買賤賣若信不及少待少待。
0776a04: 雲門面南看北斗。
0776a05: 北斗七星高哥舒夜帶刀沒梯兒扒在天上迭肚子
0776a06: 過橋從來天子重英豪。
0776a07: 雲巖問藥山如何是異類中行山云吾今日困倦。
0776a08: 金毛獅子變作狗三腳驢兒弄蹄走這回困倦草裏
0776a09: 眠引得曹山好顛酒。
0776a10: 龐居士見則川。
0776a11: 投我木桃報以瓊瑤既見君子鼓瑟吹簫吹簫鼓琴
0776a12: 燕樂嘉賓之心。
0776a13: 僧問雲門一念不起還有過也無門云須彌山。
0776a14: 須彌山當面擲金烏玉兔兩旁出雲門一訣未醒醒
0776a15: 直待當來問彌勒。
0776a16: 護國一場。
0776a17: 殺人須見血為人須為徹大丈夫轟轟烈烈項羽婦
0776a18: 寺之仁印刓敝而不與七十餘戰未免一跌。
0776a19: 法眼問覺上座船來陸來覺退卻問旁僧適來這
0776a20: 僧具眼不具眼。
0776a21: 腦後見腮莫與往來江湖上也有好漢識得大官人
0776a22: 姓柴沒擺布弄癡呆說向人前別賣乖咄羞也不識。
0776a23: 趙州放下著擔取去。
0776a24: 弄丸雖巧不如承蜩桀之犬可以吠堯。
0776a25: 臨濟打院主次打典座。
0776a26: 咸陽三月火宮殿盡遭焚說起長平事當時愁殺人。
0776a27: 清淨本然云何忽生山河大地。
0776a28: 清淨本然只恁麼舉差之毫釐失之千里。
0776a29: 洞山與密師伯過水拈起木橋。
0776a30: 拈起木橋相煎太急一呼便下直恁省力後來者何
0776b01: 不棹頭竟去先行者何不叫喚不回左伯桃羊角哀
0776b02: 豈是閒相識。
0776b03: 九峰釋迦慳迦葉富百歲老兒分夜燈。
0776b04: 真個富月明海底珊瑚樹果然貧布袋長汀乞一文
0776b05: 也不富也不貧滿山落葉盡黃金百歲老兒分夜燈
0776b06: 不如吹滅了一總暗中行。
0776b07: 石柱到洞山四種人語。
0776b08: 相逢拍手笑呵呵石馬金牛事若何見說烏龜啣月
0776b09: 走燈籠緣壁渡滹沱孟嘗君平原君春申君信陵君
0776b10: 去去去東方先生烏有先生。
0776b11: 僧問金峰四海晏清時如何峰云猶是階下漢。
0776b12: 太平本是將軍致不許將軍見太平銷鋒鏑鑄金人
0776b13: 幾年戎馬遍華林良久云得已巳不已巳。
0776b14: 白馬井底蝦驀吞卻月。
0776b15: 萬里一條銕從本無枝葉誰家美人吹玉笛梅花調
0776b16: 裏宮商別死蝦驀吞卻月杜鵑夜半猶啼血可惜許
0776b17: 公孫子陽井底蛙長安空向夢中說。
0776b18: 崇壽凳子周匝有餘雲門凳子天地懸隔。
0776b19: 玄者聽其為烏白者聽其為鵠鶴頸也不須截鳧頸
0776b20: 也不須續程不識刁斗自嚴李將軍從無部曲。
0776b21: 永嘉參六祖。
0776b22: 週週折折團團圈圈七搭八搭這邊那邊恁般地許
0776b23: 他一宿悟去葛獠子也太廉纖。
0776b24: 曹山五位對賓。
0776b25: 水晶宮露重此夜靜無聲雲漢千江影家家見月明。
0776b26: 仰山雪獅子。
0776b27: 大雪紛紛下柴米都長價小釋迦著水賣油一半王
0776b28: 一半霸有的道解弄獅子有的道明一色邊一在鑽
0776b29: 龜打卦。
0776b30: 欽山豎拳開掌。
0776c01: 堅白異同是非多寡放開五箇指頭捏聚共成一把
0776c02: 紛紛學士滿蘭陵朝說碧雞暮譚黃馬。
0776c03: 婆子偷趙州筍。
0776c04: 今夕何夕三星在天千里姻緣使線牽風魔了張解
0776c05: 元。
0776c06: 保福簽瓜。
0776c07: 鄴下流風南皮高躅沉李浮瓜云胡不樂仲宣獨步
0776c08: 于漢南孔璋鷹揚于河朔。
0776c09: 南泉摩尼珠。
0776c10: 和氏之璧隨侯之珠得之則有失之則無王老師王
0776c11: 老師賣寶遇著瞎波斯去汝不會我語鄭人買圖而
0776c12: 還其珠。
0776c13: 禾山打鼓。
0776c14: 辱卿辱孤禰衡撾鼓可憐後來遇著黃祖。
0776c15: 雲門六不收。
0776c16: 六不收一不立強中強吉中吉摩訶般若波羅蜜。
0776c17: 巖頭黃巢劍僧舉似雪峰峰打趕。
0776c18: 肐膊彎彎只居裏僧孺姓牛逢吉姓李。
0776c19: 藥山久不陞座。
0776c20: 掩耳盜鈴偷香塞鼻若解背陰而行到處滅景絕跡。
0776c21: 雲門餬餅。
0776c22: 食餅食餅餅中有毒專諸刺剌王刀在魚腹。
0776c23: 趙州急水打毬僧問投子。
0776c24: 急水打毬夜叉踏碓兔死狐悲物傷其類。
0776c25: 藥山與雲巖遊山抽刀驀口一砍。
0776c26: 抽刀在手干將高懸從來劍術歐冶相傳。
0776c27: 僧問梁山如何是西來意山云莫亂道。
0776c28: 秦并天下焚書坑儒切忌偶語於法當誅。
0776c29: 首山冬至寒食一百五。
0776c30: 清明三月三重陽九月九不是你娘墳何須來奠酒
0777a01: 首山念汾陽昭播揚家醜。
0777a02: 僧問大隨如何是室中燈隨云三人證龜成鱉。
0777a03: 指鹿為馬證龜成鱉曾參親手殺人阿母也沒得說
0777a04: 室中燈室中燈門前鬼火碧燐燐。
0777a05: 僧問瑞巖如何是誕生王子巖云深宮引不出。
0777a06: 玉殿苔生深宮不出監國者有是有非撫軍者或得
0777a07: 或失君不見博望門前車馬多巫盡事起當奈何。
0777a08: 僧問興化軍旗急速時如何化云日料半觔餐。
0777a09: 增灶減灶兵法巧妙一日半觔本分草料。
0777a10: 夾山戶挂凋林影中辨取。
0777a11: 秋水飛孤鶩長天映落霞夕陽衰草野人家好一幅
0777a12: 黃鶴山樵筆意看得眼花。
0777a13: 臨濟會下同學二人相問濟云要會臨濟賓主句
0777a14: 問取堂中二禪客。
0777a15: 主賓相見不犯鋒鋩雙雙乳燕飛落雕梁。
0777a16: 雲門顧鑒咦。
0777a17: 太行山前白日打劫顧鑒咦慣作賊也能殺也能活。
0777a18: 僧問天寧夜半正明天曉不露寧云滿船空載月
0777a19: 漁父宿蘆花。
0777a20: 抱卵歸霄漢懷胎到翠微一片月滿船魚漫向離騷
0777a21: 更卜居。
0777a22: 鏡清問僧趙州喫茶話僧便去。
0777a23: 人將語試水將石試紅粉賣與佳人寶劍贈與烈士。
0777a24: 投子有眼無耳朵六月火裏坐。
0777a25: 黃絹幼婦紛紛露布可憐天下人邯鄲學唐步。
0777a26: 黃龍三關。
0777a27: 得放手時須放手得饒人處且饒人天道好還造物
0777a28: 忌盈。
0777a29: 玄沙虎。
0777a30: 於菟於菟也太糊塗子食其母不順不孝母食其子
0777b01: 何罪何辜住住住看取釣魚船上猛虎口飛出活烏
0777b02: 雛。
0777b03: 臨濟人境俱奪。
0777b04: 群盜滿山赭衣當路天乎何為罹斯塗苦。
0777b05: 趙州到黃蘗救火救火。
0777b06: 相如獻秦璧張儀割商於戰國重策士孰敢言其非
0777b07: 潦倒趙州顛狂黃蘗大家燒了嘴唇皮。
0777b08: 鏡清一點水墨兩處成龍。
0777b09: 以沙代米喚甕作鐘韓幹畫馬鏡清畫龍知麼知麼
0777b10: 葉公好的不是真龍。
0777b11: 香林臘月火燒山雪竇云翹松鶴冷蹋雪人寒。
0777b12: 臘月燒山鶴冷人寒有錢的紅爐煖閣沒錢的穿個
0777b13: 破布衫難難難一條路九曲三灣。
0777b14: 僧問聲聞見性雪峰三下巖頭三掌。
0777b15: 一棒一條痕一掌一握血兩箇沒鼻孔阿翁可惜出
0777b16: 門合轍同條死同條生公公漫饒舌。
0777b17: 南泉令趙州看庵主。
0777b18: 墨翟善守公輸善攻挖壁洞回來討賞這老漢太不
0777b19: 唧溜長他人志氣滅自己巳威風。
0777b20: 長慶羚羊挂角。
0777b21: 也不用伏龍肝也不用羚羊角牛溲馬浡總不奈何
0777b22: 只一味賽貍貓老鼠藥。
0777b23: 南院令合是汝行。
0777b24: 執鞭笞愚黔首虎狼之國慣得便宜侗疑虛喝逢人
0777b25: 輒開大口令合是汝行羞羞播揚家醜。
0777b26: 仰山打大禪佛四藤條。
0777b27: 好頓烏藤是賞是罰翻身轉來還欠一踏大禪佛大
0777b28: 禪佛逢人切忌誇口說。
0777b29: 智門蚌含明月兔子懷胎。
0777b30: 寒山逢拾得普賢見文殊雲門一句子你知我也知
0777c01: 新來添得好兒子人人道老蚌出雙珠。
0777c02: 雪峰前五棒後五棒。
0777c03: 殺人刀活人劍山頭放出連珠箭翻思臨濟拂蒿枝
0777c04: 肋下拳救得一半。
0777c05: 雪峰三相見。
0777c06: 聽瞎子說謊替古人擔憂沒來由沒來由。
0777c07: 孚上座到雪峰一見便下來日入方丈云昨日觸
0777c08: 忤和尚。
0777c09: 假小心最大膽雪峰令行爭敢爭敢從來一棒不饒
0777c10: 人有罪者赦無罪者斬。
0777c11: 興化旻德長老話。
0777c12: 不識得的虎韜豹略識得的斷簡殘編說破那直半
0777c13: 文錢諸葛不生諸葛子一代新鮮一代湮。
0777c14: 玄沙見鼓山來作一圓相又云我得汝不得。
0777c15: 只許州官兒放火不許小百姓點燈天不平地不平
0777c16: 人心不平。
0777c17: 愚庵示眾五臺山上雲蒸飯佛殿街前狗尿天剎
0777c18: 竿頭上煎子三箇猢猻夜簸錢良久云東且道
0777c19: 是那個東字還是東西的東字還是冬夏的冬字
0777c20: 復云蒼天蒼天。
0777c21: 一東二冬你儂我儂雷峰夕照南屏晚鐘開船去湖
0777c22: 心亭上打冬哄。
0777c23: 僧問寶壽對賓不對賓壽云不接客。
0777c24: 寒雨連江夜入吳平明送客楚山孤雒陽親友如相
0777c25: 問一片冰心在玉壺。
0777c26: 愚庵皂角子。
0777c27: 紫陌晴光動綺羅別來離恨為君多池臺晝靜無人
0777c28: 見低轉長眉掃綠波。
0777c29: 愚庵入室次僧禮拜起庵以草鞋覆桌上云是何
0777c30: 意旨僧一喝庵云是何意旨僧又喝庵直打赶出。
0778a01: 橫籬獨山頭有天沒日頭竊鉤者誅竊國者侯顏子
0778a02: 淵餓得個腰細肚皮軟柳盜跖殺人不眨貶眼飲美酒
0778a03: 坐高樓。
0778a04: 僧問愚庵二親俱喪時如何庵云好個消息進云
0778a05: 還假保任否庵云一翳在眼。
0778a06: 稽康酷好彈琴執喪那論繩檢王陵身仕漢朝娘死
0778a07: 也都不管不見道曹山孝滿。
