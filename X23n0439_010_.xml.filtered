0643c18: 
0643c19: 
0643c20: 
0643c21: 大盧毗遮那成佛神變加持經義釋演密鈔卷第十
0643c22: 燕京圓福寺崇祿大夫撿校太保行崇
0643c23: 祿卿總秘大師賜紫沙門　覺苑　撰
0643c24: 【疏】乃至野干師子因緣者如四分律云佛告諸比丘
0644a01: 當聽古昔有兩惡獸為伴一名善牙師子二名善搏
0644a02: 虎晝夜伺捕眾鹿時有一野干逐彼二獸後食其殘
0644a03: 以自全命時彼野干竊自生念我今不能久與相
0644a04: 逐當以何方便亂彼二獸令不復相隨時野干即
0644a05: 往善牙師子所如是語善牙善搏虎有如是語言我
0644a06: 生處勝種姓勝形色勝汝力勢勝汝何以故我日日
0644a07: 得好美食善牙師子逐我後食我殘以自全命即
0644a08: 說偈言形色及所生大力而復勝善牙不能善善搏
0644a09: 如是說善牙問野干言汝以何事得知答言汝等二
0644a10: 獸共集一處相見自知爾時野干竊語善牙已巳便往
0644a11: 語善搏虎言汝知不善牙有如是語而我今日種姓
0644a12: 生處悉皆勝汝力勢亦勝何以故我常食好善搏
0644a13: 虎食我殘而自活命爾時即說偈言形色及所生
0644a14: 大力而復勝善搏不能善善牙如是說善搏問言汝
0644a15: 以何事得知答言汝等二獸共集一處相見自知後
0644a16: 二獸共集一處瞋眼相視善牙師子便作是念我不
0644a17: 應不問便先下手打彼爾時善牙師子向善搏虎而
0644a18: 說偈言形色及所生大力而復勝善牙不如我善搏
0644a19: 說是耶彼自念言必是野干亂我等善搏虎說偈
0644a20: 答善牙師子言善搏不說是形色及所生大力而復
0644a21: 勝善牙不能善若受無利言信他彼此語親厚自破
0644a22: 壞便成於怨家若以知真實當滅除瞋惱今所至誠
0644a23: 說令身得利益今當善降伏除滅惡知識可煞此野
0644a24: 干亂我等者即打野干煞爾時佛告諸比丘此二
0644b01: 獸為彼所破共集一處相見不悅況復於人為人所
0644b02: 破心能不惱等。
0644b03: 【疏】欲無別語等者此中別字抄寫可應是利字故
0644b04: 下疏云雖作無利然以無利而除彼無利之事亦如
0644b05: 下華嚴說善見童女即是也。
0644b06: 【疏】此即不貪因緣也者結成不貪戒也。問前煞盜
0644b07: 等皆明方便此何不爾。答貪寬故如不煞中有異
0644b08: 方便如大蟒欲傷五百商人菩薩為護他故以大慈
0644b09: 悲害之令蛇免罪生天人悉免蛇患豈不是於大
0644b10: 慈悲而生貪耶略示一隅瞋亦可悉耳。
0644b11: 【疏】此間有兩行至不詮者則指經瞋戒未梵本有兩
0644b12: 行為重剩故不詮說也。
0644b13: 【疏】應遍一切處等者謂遍情非情處名一切處非情
0644b14: 處者如上不煞戒中引迦葉佛時比丘為株杌所倒
0644b15: 生瞋受蟒身等是也。
0644b16: 【疏】以此觀於實相等者謂觀一切順違染淨怨親等
0644b17: 法皆是實相此中云觀實相者即觀十緣生句也行
0644b18: 者凡遇一切境界皆作此句觀之且如此中觀空
0644b19: 句時謂觀空中本無我人眾生壽命以心迷亂故而
0644b20: 生我人等種種妄見故第二疏云如人以疾病及非
0644b21: 人等種種因緣其心迷亂妄見淨空中有種種人
0644b22: 物形相或可怖畏或可貪著若得本心時則知如此
0644b23: 事生時不染空滅時亦非還淨畢竟本來不礙空
0644b24: 亦不異於空今此菩薩若他種種加害之時但如此
0644c01: 觀之既皆是空則不生瞋彼之心故云以此觀於
0644c02: 實相等也。
0644c03: 【疏】是隨煩惱等者此隨煩惱即指害曲諂也謂邪見
0644c04: 由此為因方得有故此一行非是經句應是注辭隨
0644c05: 抄寫者便下如悉曇等非經句者皆合作注寫之故
0644c06: 下又云中有重故不詮也。
0644c07: 【疏】逐上九戒等者上九種戒皆有持戒之語若倒此
0644c08: 者應於煞害生命不與取欲邪行乃至瞋恚等上皆
0644c09: 置應當捨離之言謂應當捨離煞害生命乃至應當
0644c10: 捨離瞋恚故云逐上等言應言持不煞等者若言持
0644c11: 不煞戒是隨順持若言持煞戒是方便持也。
0644c12: 【疏】無四沙門果等者即無須陀洹斯陀含阿那含阿
0644c13: 羅漢之四果言等者等彼一乘菩薩故也。
0644c14: 【疏】轉為彼惡等者此之轉字乘前二箇轉字而起謂
0644c15: 邪見相是害是曲是諂今持戒力轉害曲諂為無害
0644c16: 曲諂故云轉也。
0644c17: 【疏】如彼良醫等者如涅槃經云善男子如有國王遇
0644c18: 病崩亡儲君稚小未任紹繼有旃陀羅豐饒財寶巨
0644c19: 富無量多有眷屬自以強力伺弱箕居王位治
0644c20: 化未久人居士婆羅門等亡唯逃走遠投他雖
0644c21: 有在者乃至不欲眼見是王或有長者婆羅門等不
0644c22: 離本土譬如諸樹隨其生處即是中死旃陀羅王知
0644c23: 其人逃叛者眾尋即還遣諸旃陀邏守邏諸道復
0644c24: 於七日擊唱令諸婆羅門有能為我作灌頂師者
0645a01: 當以半而為爵賞諸婆羅門聞是語已巳悉無來者
0645a02: 各作是言何處當有婆羅門種作如是事旃陀羅王
0645a03: 復作是言婆羅門中若無一人為師者我要當令諸
0645a04: 婆羅門與旃陀羅共住食宿同其事業若有能來灌
0645a05: 我頂者分半之封此言不虛術所致三十三天
0645a06: 上妙甘露不死之藥亦當共分而服食之爾時有一
0645a07: 婆羅門子年在弱冠修治淨行長髮為相善知術
0645a08: 往至王所白言大王之所使我悉能為爾時大王
0645a09: 心生歡喜受此童子作灌頂師諸婆羅門聞是事已巳
0645a10: 皆生瞋恚責此童子汝婆羅門云何乃作旃陀羅師
0645a11: 爾時其王即分半與是童子因共治經歷多時
0645a12: 爾時童子語其王言我捨家法來作王師然教大王
0645a13: 微密術而今大王猶不見親時王答言我今云何
0645a14: 不親汝耶童子答言先王所有不死之藥猶未共食
0645a15: 王言善哉善哉大師我實不知師若須者唯願持去
0645a16: 是時童子聞是語已巳即取歸家請諸大臣而共食之
0645a17: 諸臣食已巳即共白王快哉大師有是甘露不死之藥
0645a18: 王既知已巳語其師言云何大師獨與諸臣服食甘露
0645a19: 而不見分爾時童子更以其餘雜毒之藥與王令服
0645a20: 王既服已巳須臾藥發悶亂地無所覺知猶如死人
0645a21: 爾時童子立本儲君還以為王作如是言師子御座
0645a22: 法不應令旃陀羅昇我從昔來未曾聞見旃陀羅種
0645a23: 而為王也若旃陀羅治治民無有是處汝今應還
0645a24: 紹繼先王正法治爾時童子經治是已巳復以解藥
0645b01: 與旃陀羅令其醒悟既醒悟已巳驅令出是時童子
0645b02: 雖為是事猶故不失婆羅門法其餘居士婆羅門等
0645b03: 聞其所作歎未曾有讚言善哉善哉仁者善能驅遣
0645b04: 旃陀羅王善男子我涅槃後護持正法諸菩薩等亦
0645b05: 復如是以方便力與彼破戒假名受畜一切不淨物
0645b06: 僧同其事業爾時菩薩若見有人雖多犯戒能治毀
0645b07: 禁諸惡比丘即往其所恭敬禮拜四事供養經書什
0645b08: 物悉以奉上如其自無要當方便從諸檀越求覓而
0645b09: 與為是事故應畜八種不淨之物何以故是人為治
0645b10: 諸惡比丘如彼童子驅旃陀羅爾時菩薩雖復恭敬
0645b11: 禮拜是人受畜八種不淨之物悉無有罪何以故以
0645b12: 是菩薩為欲擯治諸惡比丘令清淨僧安穩住流布
0645b13: 方等大乘經典利益一切諸天人故善男子以是因
0645b14: 緣我於經中說是二偈令諸菩薩皆共讚歎護法之
0645b15: 人如彼居士婆羅門等稱讚童子善哉善哉護法菩
0645b16: 薩正應如是若有人見護法之人與破戒者同其事
0645b17: 業說有罪者當知其人自受其殃是護法者實無有
0645b18: 罪等。
0645b19: 【疏】此中欠十行等者此中者即指此品下七行經文
0645b20: 十是七字謂此七行經說四重戒即是漫荼羅品中
0645b21: 三昧耶戒言欠者梵本中有應翻譯時為似重故削
0645b22: 去故名為欠今添入者文有少異爾彼中第一戒云
0645b23: 不應捨正法此中云謗諸法又下二行半異於彼中
0645b24: 即其異也。
0645c01: 【經】說百字生品等者說謂宣說即能說也百字者字
0645c02: 有百故帶數為名生者出生流出義也謂此百字從
0645c03: 法界生法界即暗字百字是所生法界是能生亦可
0645c04: 百字相生又說是能詮百字生是所詮作依主釋自
0645c05: 此已巳下來意如科不欲繁指。
0645c06: 【疏】座義更問之者謂此座義即是阿字真言即此阿
0645c07: 字是金剛座經雖不言於義合有以此暗字真言行
0645c08: 者觀此三昧句本來不生安住此中是故阿字名之
0645c09: 為座故悉地出現品云大金剛地際時加持下身為
0645c10: 說此法故而現菩提座最勝阿字同大因陀羅輪中
0645c11: 思惟一切說名瑜伽座等即是說此阿字而為座也
0645c12: 又或可即以暗字名之為座謂此暗字即是大空故
0645c13: 法華諸法空為座如前已巳引故曰座義更問之也又
0645c14: 此三三昧是萬法依處故曰座義更問。
0645c15: 【疏】圓滿三法等者謂由安住此座故即能成滿理行
0645c16: 果三種之法謂阿阿暗也菩提心理也大悲行也方
0645c17: 便果也。
0645c18: 【疏】若翻為放光等者此暗字若以義翻為放光者如
0645c19: 下疏云此真言慧光能破一切無智之暗猶如大日
0645c20: 出時眾暗自除普為一切眾生頓除一切無明之暗
0645c21: 雖作此翻但得理之一分故亦未盡若翻為遍出者
0645c22: 即行果俱得下疏云我以此真言門故隨類普現色
0645c23: 身遍法界一切眾生之類隨彼種種喜見之身能一
0645c24: 時普現其身稱其心欲而為示現等以是故云大都
0646a01: 是遍出之意也。
0646a02: 【疏】一切種類中者此句經中無應即是下故當一切
0646a03: 種句應俱作注用之覽者詳焉。
0646a04: 【疏】然此字輪最中等者此字輪而有三分謂於內心
0646a05: 置暗字真言之王為第一分次於暗字之外置迦上
0646a06: 迦等百字四輪為第二分次於四輪之外置伊
0646a07: 上伊等一十二字為第三分與上字輪品大體是同
0646a08: 今此中言次外一輪有十二字者含密意示謂於第
0646a09: 一分置暗字已巳次外第三分置十二字然後於第二
0646a10: 分置百字次第如是非指第二分為外一輪如盡大
0646a11: 悲漫荼分為三院先於中胎置本尊為第一院次外
0646a12: 置諸菩薩眷屬為第二院次最外置釋迦眷屬為第
0646a13: 三院若作五輪隨一輪中有二十五字五輪總有一
0646a14: 百二十五字即不應品題雖標五輪但彰其四含密
0646a15: 意故其密意者雖列四輪然五輪義足謂第一短聲
0646a16: 阿字輪名菩提心輪第二長阿字輪名大悲行輪第
0646a17: 三暗字輪名為大空輪第四惡字輪既證大空萬行
0646a18: 休息返本還源名涅槃輪更有第五長惡字輪謂已巳
0646a19: 證涅槃眾生緣感現起加持方便名方便輪然此五
0646a20: 輪第二大悲是行是因第三大空是證是果因果互
0646a21: 取故但說四雖說於四五輪不闕故成百字如字輪
0646a22: 品中明之又解若依疏指別師所釋取四輪中俄若
0646a23: 拏那麼等二十字在外伊等十二字同圓布之不須
0646a24: 因果互取則五輪備矣故曰若作五輪至更問等今
0646b01: 以圖寄示之令易見故三院經言第一本尊第二
0646b02: 釋迦非是第二院中釋迦蓋密意也言布於百
0646b03: 字者謂第一輪取迦佉伽仰
0646b04: 者惹闍壤吒侘拏荼膿
0646b05: 哆他娜曩波頗麼婆莽此五類
0646b06: 二十五字皆是短聲短聲者謂帶上入故云短聲為
0646b07: 第一菩提心輪次取前五類字各加傍謂
0646b08: 迦遮吒多波等長聲字為第二大悲輪長謂帶
0646b09: 平去聲也次取前五類字各上置空點謂
0646b10: 甘占詀檐平為第三方便輪次取
0646b11: 斫啅哆博等皆是短聲急呼為第四涅槃輪即是
0646b12: 百字真言輪也。
0646b13: 【疏】若作五重布至更問等者今疏標作五重釋為四
0646b15: 【經】百字果相應品者百字如上釋果者所獲悉地果
0646b16: 有多種悉地該對因稱果是百字之果故相應如
0646b17: 上釋以定慧為體謂此定慧能與百字果而相應故
0646b18: 是百字果之相應故俱依主釋。
0646b19: 【疏】爾時毗盧等者此牒經也經中但盡四行疏依梵
0646b20: 本而別出之未及詢練三藏棄世上下多有此例。
0646b21: 【疏】不空見之身者釋迦出世三乘五性無不蒙益即
0646b22: 同利見大人故以為名也。
0646b23: 【疏】殊異者者此殊異字經句所無疏牒經處有之謂
0646c01: 此少分相似故以為喻然如來三三昧耶身有無量
0646c02: 不思議事非世間空之所能喻故云殊異處空
0646c03: 界也。
0646c04: 【疏】檢華嚴心義者彼經覺林菩薩偈云若人欲了知
0646c05: 三世一切佛應觀法界性一切唯心造乃至譬如工
0646c06: 師分布諸彩色妄取異色大種無差別又云心
0646c07: 如工師能諸世間五薀悉從生無法而不造如
0646c08: 心佛亦爾如佛眾生然應知佛與心體性皆無量等
0646c09: 疏主令檢華嚴蓋為眾生不了自心若了知之即名
0646c10: 如來也。
0646c11: 【疏】尚非菩薩之境等者如來語言莊嚴若捨加持之
0646c12: 力十地菩薩尚非其境界況生死中人豈得聞乎故
0646c13: 如來密印慧經云除蓋障菩薩於法會中欲知佛身
0646c14: 量故令大目連尋之目連上至梵宮猶如來若對
0646c15: 目前佛身威儀說法音聲與本無異乃至盡其神力
0646c16: 往詣他方佛土亦不異梵宮爾時除蓋障菩薩以目
0646c17: 連不能測故自往觀察過十方各如恒沙世界皆見
0646c18: 如來不起於座而演說法乃至周極十方盡其勢力
0646c19: 亦復如是等故此莊嚴之相從佛心真言胎藏生非
0646c20: 眾能知故云尚非菩薩境等。
0646c21: 【疏】種種莊嚴六十種等者種種莊嚴者華嚴不思議
0646c22: 品云如來具足六十種音聲一一音有五百分一一
0646c23: 分有無量百千清淨之音以為嚴好言六十種者華
0646c24: 嚴第十迴向品云佛子菩薩摩訶薩復以此法施所
0647a01: 生善根如是迴向所謂令一切眾生得淨妙音得柔
0647a02: 音得天音等言者等六十四種音聲如華嚴疏
0647a03: 云復有處說六十四音以聲有八轉謂體業具為從
0647a04: 屬依呼是八轉聲各有八德所謂調和聲柔聲諦
0647a05: 了聲易解聲無錯謬聲無雌小聲廣大聲深遠聲八
0647a06: 八則有六十四種故云種種莊嚴等。
0647a07: 【疏】如六根淨品等者雖標六根但取舌德言尚能以
0647a08: 等者即法華經舌根偈文也。
0647a09: 【疏】非是二菩提等者法界無量菩提等遍如漫荼羅
0647a10: 三重上從中胎遮那下至外院非人等類各各隨類
0647a11: 有無量眷屬菩提俱遍何以故皆法界故故曰非是
0647a12: 一等。
0647a13: 【疏】八色脩菩薩道等者八色即八相也謂入此大智
0647a14: 灌頂門住佛種性之者得四種無量由得四無量故
0647a15: 即能稱緣示現赴根設利亦復無量所謂成等正覺
0647a16: 十力降魔作師子吼等脩菩薩道示現八相作諸佛
0647a17: 事故下疏云或示其上行菩薩道八相成佛本生事
0647a18: 等無量無邊故曰八色等。
0647a19: 【疏】即知心無量等者真言行者由依百字輪入灌頂
0647a20: 門生在佛家即是住菩薩種性之中是故即知心無
0647a21: 量等謂知暗字是一切真言之心名知心無量由知
0647a22: 暗字心無量故即知阿上迦等身亦無量由知阿迦
0647a23: 上等身無量故即知長阿迦等智無量長阿慧也由知長
0647a24: 阿等智無量故即知暗字空無量謂加空點下明所以
0647b01: 可知。
0647b02: 【疏】即是成正覺等者行者若得四無量心時即是成
0647b03: 正覺暗字轉也即是具十力長阿字輪也降四魔惡
0647b04: 字輪也即能無畏師子吼乃長噁字方便輪也此中
0647b05: 隱互釋之細尋可悉。
0647b06: 【經】百字位成品者百字如上釋位者住處即字輪也
0647b07: 此之字輪或作三重或五重等俱名為位百字之位
0647b08: 百字即位依主持業二釋皆得成謂成就行者依此
0647b09: 觀行而能成就彼位即能成從所成位以得名是百
0647b10: 字位之成依主釋也。
0647b11: 【經】爾時薄伽梵等者此有十三行偈次第答所問前
0647b12: 四偈半是答誰能知問從被能有知此等三偈半是
0647b13: 答生問從常恒於內外等五偈是答處問也。
0647b14: 【疏】此華臺等者行者於瑜伽中觀於自心同八葉蓮
0647b15: 華此華圓滿光明清淨世間無物可以類此唯有圓
0647b16: 鏡少分相似故取為喻謂如明鏡涵光於中雖能出
0647b17: 現種種形色然有所不照亦不能普現淨心之鏡則
0647b18: 不如是圓現法界普照十方世間之鏡豈得為喻但
0647b19: 欲令行者得意忘言耳故曰此華臺等。
0647b20: 【疏】如上瑜伽法中等者如上者指上相應等類而更
0647b21: 釋之此文是答真言生處生處即是心位為欲令人
0647b22: 易解故說喻如圓鏡於此圓鏡中觀一字真言之王
0647b23: 若得相應即見本尊本尊有多佛菩薩二乘八部等
0647b24: 色像亦別喜怒怡笑青黃男女手印等故令檢問如
0647c01: 成就悉地品偈云摩訶薩意處說名漫荼羅諸真言
0647c02: 心位了知得成果諸有所分別悉皆從意生分辨白
0647c03: 黃赤是等從心起真言住斯位能授廣大果即是現於本尊
0647c04: 念彼蓮華處八葉敷華臺阿字門光暉普周遍深
0647c05: 居圓鏡中應現諸方所乃至知心性如是得住真言
0647c06: 行此中大意為令行者了知自心即是真言住處離
0647c07: 此心處別更無法此心即是汗栗心知此心故即
0647c08: 得一字真言之體由得真言體故即見自身本尊差
0647c09: 別之相如是差別之相不出一字真言之體其由江
0647c10: 河競注而崑源湛湛嵩華爭高而地載平平故曰如
0647c11: 上等。
0647c12: 【疏】以離一切相等者離相之觀隨教差別而有多門
0647c13: 今此之中亦須體解若得意時省切易就如行者心
0647c14: 圓明中見本尊時勿生法愛當作影喻觀之即十緣
0647c15: 生句中第四鏡像第七水月喻也若於字門中觀時
0647c16: 當觀瑳字瑳者一切法如影像不可得義其實一一
0647c17: 字門皆能對治但以瑳字影像言象顯故且舉之耳。
0647c18: 【疏】師說未分明等者今指無畏三藏解說未得分明
0647c19: 此更訪獲梵本已巳來且可具依其所標牒之義次第
0647c20: 屬配放像別解釋之謂此中若依經合於秘密主已巳
0647c21: 下牒之今從前偈末後二行牒者蓋取義便要作
0647c22: 引生下文之勢亦不乖理也所以令更問之。
0647c23: 【疏】若別作此說等者謂上從緣所生之法即是第一
0647c24: 無相亦不離於諸相非不即是第一無相不離於
0648a01: 相之法而強以名言詮說謂別有無相之法若作此
0648a02: 強以名言詮說別有無相者即同外道計斷空矣。
0648a03: 【疏】因如鏡等者因是菩提心即如鏡也業是大悲行
0648a04: 即如身也是二和合則影像現即大空也如行者等
0648a05: 者謂真言行者以如來三業為鏡自身三業為面如
0648a06: 是自他和合故有悉地像現又以自業為鏡佛業為
0648a07: 面自他更互平等平等悉地影生如是皆以四不生
0648a08: 句觀鏡像喻謂自不生他不生共亦不生不無因緣
0648a09: 而得生起即是此中鏡喻矣。
0648a10: 【疏】展轉相見者此相見者相字通平去聲見字通顯
0648a11: 現讀謂若內外相因更相分敷佛即是我我即是佛
0648a12: 於是中間而無障礙名為相見若行者三昧中諦了
0648a13: 分明而無錯謬名為相現也。
0648a14: 【經】觀是法緣等者轉釋上文互相緣起無間斷義緣
0648a15: 者藉待謂影像法與通達慧更相藉待而有作業如
0648a16: 是作業因緣性空故曰觀是法緣等。
0648a17: 【疏】因觀此法等者因由觀此鏡像之法但從緣有俱
0648a18: 不可得而實常空能觀之慧豈可常有是故絕諸戲
0648a19: 論離於言說故曰因觀等言若不說等者釋成上無
0648a20: 間斷義謂成佛已巳說法由觀法成佛乃至此慧從緣
0648a21: 法生復還成法故曰若不說等。
0648a22: 【疏】法是離諸相等者釋法緣通達慧句也由此離相
0648a23: 之法引生通達法性之慧由通達慧即能見法是故
0648a24: 互相發起耳。
0648b01: 【疏】因知法空寂等者釋成通達慧緣法句也謂由有
0648b02: 分別之慧能達空寂之法空寂之法由慧得顯由此
0648b03: 互相緣起即是諸法性空之義故曰因知法性空等。
0648b04: 【疏】如人眼初見白時等者此喻釋意能生意也言初
0648b05: 見者即率爾遇境謂初得總相未能分別是白是黃
0648b06: 次乃至心生分別此是白色異於青等如此解時令
0648b07: 心於白而生染著是名心生若了知此但從緣生即
0648b08: 得離染離染之心由本淨意生即是意能生意故曰
0648b09: 如人眼初見等。
0648b10: 【疏】作時為於等者作時即作觀之時即四運第三也
0648b11: 四運者謂未作欲作作時作已巳此當第三觀白色之
0648b12: 心不從外來非從內出但從緣有即達性空非同維
0648b13: 摩見色與盲等知法與癡等也。
0648b14: 【疏】不用此無字也者經云如內觀意中漫荼羅療治
0648b15: 熱病即時除愈無有疑惑今云不用此無字者疏引
0648b16: 梵文釋之梵音剎那提婆尾末底譯云即時無疑謂
0648b17: 於提婆下有引聲義當無字既婆下引聲即當無字
0648b18: 更不須別置無字若別置時即是重也是故疏云剎
0648b19: 那提婆無疑令用提婆下引聲無字不別用此無字
0648b20: 也。
0648b21: 【疏】若法如是等者因上經云觀是法緣通達慧乃至
0648b22: 無住性空今從彼意起也應云若觀是法緣慧乃至
0648b23: 遞為作業無住性空者云何於此性空之中從意生
0648b24: 起影像耶又下展轉問起此中意從心生之事誰人
0648c01: 能得了知耶。
0648c02: 【疏】佛既說喻等者此答前問也從此至下第五行至
0648c03: 身語亦然也是答云何從意生起影像問又從次又
0648c04: 引喻下至亦如是可解七行是答誰能得知問也。
0648c05: 【疏】且如除熱方便等者如欲除滅熱病之時作圓漫
0648c06: 荼羅其色正白中置字謂圓壇白色字皆取
0648c07: 於水為除熱故言或種子字而上安點者或字不定
0648c08: 種子字者即字也謂或置字或上安點隨應
0648c09: 俱得言餘類此可解者謂方壇黃色當置阿字或置
0648c10: 暗字皆屬地故作增益故若三角壇赤色而置囉
0648c11: 字或置字皆屬火故作敬愛故若半月壇中置
0648c12: 賀字或置含字皆表風故作降伏故故曰類此。
0648c13: 【疏】然其大意等者此百字住處成就之法此中大意
0648c14: 作成就者須得先依前品證得相應方能入此漫荼
0648c15: 羅實相成就大空之壇由成此故如上方圓三角半
0648c16: 月黃白赤黑等無所不有也言然不以此慧方便者
0648c17: 此百字位成品由真言行者於上來字輪品等中已巳
0648c18: 先脩習秘密瑜伽行故得成此果此果廣大無所不
0648c19: 遍已巳上縱也奪云然不以此中鏡像空幻化等喻
0648c20: 而為方便觀空實相洗滌其心令盡分別之垢猶是
0648c21: 世間之法則不能成入漫荼羅實相大空之壇故曰
0648c22: 無所不有等。
0648c23: 【經】百字成就持誦品者百字成就如上已巳明但示有
0648c24: 其相今此正說瑜伽行者於漫荼中正作加持念誦
0649a01: 之法上四字是所成就百字之法下二字是能成就
0649a02: 持誦之人人從法以得名故曰百字成就持誦等。
0649a03: 【經】真言救世者等者此明經正說持誦者相應之相
0649a04: 也真言即百字也此真言即同於救世之尊故云真
0649a05: 言救世者身身者前一是真言謂此真言積聚多法
0649a06: 而成故名為身下之身字即持誦假者此二是一無
0649a07: 其別異之體分故又此二身各有上中下分各生無
0649a08: 量身分俱是一體故云身身無異分言意從意生等
0649a09: 者前是有分別意後是無分別意有分別意從無分
0649a10: 別意生故云意從意生令善淨除者由意淨故能善
0649a11: 淨除一切障垢由無垢故普皆有光普謂支分或目
0649a12: 真言或屬行者皆有支分故於如是支分流出光明
0649a13: 而作諸佛事故曰令善淨除等。
0649a14: 【疏】又喻如空非眾生等者空中無眾生無壽命摩
0649a15: 納婆等但眾生心迷亂故而生如是種種妄見非眾
0649a16: 生數者空非可見法如人以病疾或非人等種種
0649a17: 因緣其心迷亂妄見空中有種種人物形相或生怖
0649a18: 畏或生貪著空本來清淨遠離是相然與此為依
0649a19: 言非壽者者又如空亦非壽命之者謂有外道計
0649a20: 一切法乃至四大草木等皆有壽命如草木伐已巳續
0649a21: 生當知有命難者云若見斬刈還生以為有命則人
0649a22: 斷一支不復增長豈無命耶當知空非壽者耳言
0649a23: 摩納婆者此云勝我智度云有計神我在身心中微
0649a24: 細由如芥子清淨名為淨色初受身時最在前受故
0649b01: 名勝我言作者者是謂有一類外道計自在天是常
0649b02: 能生萬物難者云若眾生是自在子者若自在天作
0649b03: 眾生者誰復作此自在若自在自作是則不然如物
0649b04: 不自作若更有作者則不名自在如十二門論廣說
0649b05: 又勝數外道計我同空能造業受報唯識論說諸
0649b06: 所執我略有三種一者執我體常周遍量同空隨
0649b07: 處造業受苦樂故二者執我其體雖常而量不定隨
0649b08: 身大小有卷舒故二者執我體常至細如一極微替
0649b09: 轉身中作事業故此作者受者即初計也等者等取
0649b10: 下二輪破初執云初且非理所以者何執我常遍量
0649b11: 同空應不隨身受苦樂等又常遍故應無動轉如
0649b12: 何隨身能作諸業故知空非作受者等言一切妄
0649b13: 想者總結如上所計皆是妄情想作如是見今無
0649b14: 分別法界空一切妄想所不能染雖遠離一切分
0649b15: 別無有去來然亦不異眾生界一切眾生依止作業
0649b16: 皆由此法界而得成就不可能成事故便云有為有
0649b17: 相也故曰喻如空等。
0649b18: 【疏】非但空而已巳者此等空之心是不可得空非都無
0649b19: 所有而實有其自性所謂空自性者即不空矣即此
0649b20: 十喻所明緣起甚深中道不思議畢竟不可得空非
0649b21: 但空而已巳也。
0649b22: 【疏】空空性者即空不空也上一空即是但空次言空
0649b23: 性即不空之性而不可得也謂以不可得故名之為
0649b24: 空非是如上都無所有而實有其自性自性者即不
0649c01: 空矣。
0649c02: 【經】阿者此標示異門之相也阿是本不生下置
0649c03: 字者欲以字證本不生義謂者詮語言義由以
0649c04: 阿字而加持故即字語言本來不生由不生故即
0649c05: 言語道斷言語道斷故心行亦寂是為三密加持之
0649c06: 德阿是本不生體即當身密是言語道斷即當語
0649c07: 密心行滅故即是意密。問謂顯異門證阿字者何
0649c08: 不取毗聲迦佉等字越此二十五字於下超聲中取
0649c09: 此字耶。答此以真言為宗以字門證而相順
0649c10: 故又下數者欲示離繁超中間故故標此也。
0649c11: 【疏】空空之號從觀而有等者謂空空性唯有名字畢
0649c12: 竟求不可得是名空空言從心者從菩提心而生也
0649c13: 故經云當等空心生所謂菩提心故曰空空等。
0649c14: 【疏】此聲分去聲者聲即言也分字去聲呼之謂一之
0649c15: 分異於二三乃至十百千之分故名分異也。
0649c16: 【疏】二即此阿字等者此之二字非一二之字乃是上
0649c17: □次第重言之二也應云增長如次第次第即此阿
0649c18: 字等想等者言唯想義也即是以下釋上謂從一增
0649c20: 如是次第即是阿字等想等想者即唯想也謂唯想
0649c21: 阿字由阿字故則有迦遮吒等增一而分異也迦遮
0649c22: 吒等從阿而起猶如一二三等依空而立故曰即此
0649c23: 阿等。
0649c24: 【疏】十六種空等者如大般若經顯揚論瑜伽論辨中
0650a01: 邊論說謂內空外空內外空大空空空勝義空有為
0650a02: 空無為空畢竟空無際空無散空本性空相空一切
0650a03: 法空無性空無性自性空也。
0650a04: 【疏】乃至有形無形等者布列圖位事類頗多不可備
0650a05: 舉故置乃至言有形等者謂如空本無煙雲塵霧
0650a06: 青白黃赤等種種形色以眾生疾病或非人所持心
0650a07: 生迷亂由此因緣遂見如上種種形色得本心時畢
0650a08: 竟求不可得故名有形無形言有相無相者猶如
0650a09: 空遠離男相女相等由眾疾病等同前說之名有相
0650a10: 無相阿字亦復如是且如一切字上皆帶阿字之畫
0650a11: 名之有形畢竟不離阿字本不生體名之無形又一
0650a12: 切字隨具造作遷變我慢如如第一義諦乃至因緣
0650a13: 等相名之有相由阿字故亦復畢竟本來不生名之
0650a14: 無相若廣釋時內外漫荼羅三位聖賢種種差別形
0650a15: 相展轉出生更互出入無量無邊皆從阿字本不生
0650a16: 中而流出之。
0650a17: 【疏】阿字假立等者謂於阿字本不生體上生起定慧
0650a18: 因緣和合名為假立言加持者由如是因緣令真言
0650a19: 門持誦之者速得同於毗盧遮那也故曰阿字假立
0650a20: 等。
0650a21: 【疏】如迦字若上置橫畫等者應云如迦字若不上置
0650a22: 橫畫即不成迦聲以迦中闕阿聲故此恐難顯更以
0650a23: 梵字釋之謂迦字上橫畫即是阿聲一阿聲也迦字也
0650a24: 若不以上橫畫安置在下字之上下字不成迦字何
0650b01: 以故闕阿聲故此疏若字下少一不字故云如迦字
0650b02: 等。
0650b03: 【疏】或一切行不可得等者此行字平聲讀之即行止
0650b04: 義謂梵云底也二合即是行也或一切法離戰敵等
0650b05: 者此彼二法即是相形名為戰敵如善不善善名為
0650b06: 此不善名彼又逆生死流順生死流布施慳貪乃至
0650b07: 智慧無明等相形之法名為戰敵或一切法離我慢
0650b08: 故等者梵語吒迦囉此譯云慢慢謂自高者既有自
0650b09: 高必有他下此是不平等見如三界六趣種種優劣
0650b10: 差別無量乃至求三乘人猶有上地下地不平等見
0650b11: 若觀阿字諸法無生則無待對則知阿耨多羅三藐
0650b12: 三菩提於法平等無有高下是故如來亦名一切金
0650b13: 剛菩薩亦名四果聖人亦名凡夫外道種種惡趣眾
0650b14: 生等大悲漫荼正表此義也或一切法離怨離對等
0650b15: 者此與闍字門戰敵義為一為異皆有彼此相形待
0650b16: 故然梵語各別義亦隨異前戰敵梵云社麼此中
0650b17: 怨對梵云拏摩囉前是戰敵彼此相加此是怨對謂
0650b18: 避仇故不相濫如第五疏或一切法離變等者
0650b19: 梵語荼迦此云變或云執持謂水火虫盜等變
0650b20: 謂星辰失度等漫荼具緣品中譯作執持謂鬼魅所
0650b21: 著或非人所持等或諸法如如離等者謂若見有能
0650b22: 觀所觀是相待法今多字詮如如義謂涅槃如生死
0650b23: 如二如畢竟無二即無待對若入阿字門如如本來
0650b24: 不生故名之離也故曰諸法如如等或諸法離處等
0650c01: 者梵語薩他二合娜此云住處即是非住處若見本不
0650c02: 生際即住處不可得故曰諸法離處等或一切法一
0650c03: 切施等者難娜云施言不與道相應者道謂字門不
0650c04: 與阿字門道相應言如般若說者般若以無所得為
0650c05: 方便故或一切法界等者梵語此譯為界界即
0650c06: 體也謂一切本不生故即無體可得又界者分義即
0650c07: 此眾像在中之意謂漫荼中一切眾像各持本位無
0650c08: 相雜亂故也或一切法勝義諦等者此諦字剩梵語
0650c09: 跛囉麼他此云勝義梵語薩底也二合即云諦也此當
0650c10: 娑字是故剩也漫荼具緣品亦指或一切法觀無所
0650c11: 得等者觀何無所得耶為觀施無所得戒無所得乃
0650c12: 至智無所得耶無所屬目應置有言謂觀有無所得
0650c13: 故此中脫落梵語婆囉此譯為有有即三有等漫
0650c14: 荼品云一切法有不可得故又經中於觀字上有諸
0650c15: 字一切法諸觀不可得故諸觀即是有法此中少諸
0650c16: 義亦不足故言此中釋字等者謂今釋此麼字
0650c17: 是離縛義麼是空義梵語滿此譯云縛若
0650c18: 將空義麼字釋於縛義即文誤也言此是現字形
0650c19: 也等者釋上來諸字現謂顯現隨一一法皆有字現
0650c20: 即字是能詮能現法是所詮所現也。
0650c21: 【疏】皆從此中生等者此中者指上阿至婆訶二十
0650c22: 九字并阿字中長阿及暗惡共三十二字也言於一
0650c23: 切至轉者謂仰壤拏曩莽字體是大空故能於一切
0650c24: 法自在而轉一切法者迦等字也自在者無礙也轉
0651a01: 者旋也謂仰等五字於迦等諸法旋轉無礙如世
0651a02: 空無所不遍言此等隨現者由仰等空句自在旋轉
0651a03: 隨迦等顯現之處而能成就正等正覺莊嚴相好言
0651a04: 及此等等者及者兼并義不但遍三十二字處成就
0651a05: 如來莊嚴相好兼復此等一一字復各為門各能隨
0651a06: 現成就正等正覺隨形母等互相涉入展轉無礙故
0651a07: 置及言也。
0651a08: 【疏】謂上迦等等者謂迦遮吒多波五類聲各有四字
0651a09: 即迦佉伽等為二十字也者非語詞也字即是也
0651a10: 囉等字門之也字用此野字即佳此四等
0651a11: 者此四字是菩提心大悲方便涅槃言并為者并前
0651a12: 迦等二十八字為三十二也又一一字中各有三昧
0651a13: 一一三昧各各皆具三十二相即相相無盡是名如
0651a14: 來萬德莊嚴耳。
0651a15: 【疏】此五字遍於定慧等者謂前阿阿暗惡前一是慧
0651a16: 餘三是定例下迦佉乃至娑訶定慧亦爾仰等五字
0651a17: 皆遍彼中故云遍於定慧中言亦能成三昧者遍餘
0651a18: 三字也亦能成智慧者遍於初字也此義難明略以
0651a19: 字形而顯示之且將智慧聲中字顯者如迦字明
0651a20: 之迦者作義若加仰字空點乃成字即彰作
0651a21: 義是空佉等例爾是各遍於智慧之中又枳字是
0651a22: 迦字之三昧若於枳上安置空點乃成頸字即此
0651a23: 三昧亦屬大空如枳字者濟底比乃至等亦爾是
0651a24: 各遍於三昧之中上以義當空點釋之更以仰等本
0651b01: 體辨者如梵語半左是五若於跛字上不置空
0651b02: 點於左字置壤字即與跛字上加空點無殊梵
0651b03: 法如是故又如梵語僧賀是師子若於僧字上
0651b04: 不加空點於賀字上安置仰字即與僧上置點
0651b05: 無異餘皆例爾故云此五字遍於定慧中也言能遍
0651b06: 成如來八十隨形好者如以仰字加於牙音迦等
0651b07: 四字謂迦短迦長枳上二是慧下二是定又加佉
0651b08: 伽各有四字共成一十六音如牙音者齒音十六
0651b09: 舌音十六喉音十六唇音十六如是總有八十故成
0651b10: 如來八十隨形好其實亦遍野等八字今但舉初攝
0651b11: 於後故故曰遍成如來等。
0651b12: 【疏】此中梵本等者指梵本一偈為是別處經文故不
0651b13: 存也言所解此諸佛廣行等者即是牒釋前文隨入
0651b14: 此等一一三昧門等一段經文也。
0651b15: 【疏】問百字輪外等者前字輪說輪外安置伊上伊污
0651b16: 奧等十二字或更將仰穰等五字俱於外輪而安布
0651b17: 之今此中間更有何字安於迦上迦四輪之內
0651b18: 蓋依因果異門出入次第而問也。
0651b19: 【疏】答此須論因果也者答上所問迦等內外次第之
0651b20: 義此中須依因果而分內外說之如下。
0651b21: 【疏】若脩行者初發等者謂上迦短迦長等字若
0651b22: 約脩瑜伽行者從初發心次第進趣脩行乃至方便
0651b23: 究竟如是次第即是從因至果由中及外之義也。
0651b24: 【疏】若自果地而說等者謂已巳得究竟而不捨因門如
0651c01: 是次第說者亦即以迦字在內次將野等七字次仰
0651c02: 等五字最在外布置之其字同於阿字之體謂此
0651c03: 字是超聲八字中第四字從彼取來置住字輪中
0651c04: 心何所以耶謂從果起應說法利他故詮言說故
0651c05: 即次第說迦長長行證涅槃方便故也更以輪
0651c07: 【疏】又從外引入等者上約從果至因自內向外今約
0651c08: 從因至果自外入中輪形返上可知言更問者前字
0651c09: 輪品仰壤等五字在百字內今此中在最外蓋隨門
0651c10: 異說若究竟而論出入自在臨時取意置之恐執一
0651c11: 處故令更問。
0651c12: 【疏】又問就行者心中等者上來所示但是所觀今問
0651c13: 能觀謂所觀次第既爾故能觀觀行次第亦然故下
0651c14: 答云凡進行有次第也。
0651c15: 【疏】觀於圓明等者上來但說字輪更有印輪身輪形
0651c16: 各別故若相融時即三而一即一而三隨作一事三
0651c17: 事皆成也。
0651c18: 【疏】即從我心而出等者謂即是從我唧多慮知之心
0651c19: 而生出之當知處中之心亦復如是即內外相應之
0651c20: 義也。
0651c21: 【疏】又云法身而有自在等者此勸信也為常途說法
0651c22: 或云法身寂如空無所動作都未說具足如是之
0651c23: 德以為凡起神變皆是有為用者此其不了也故下
0651c24: 引四種之事以況之故不足疑哉。
0652a01: 【疏】問漫荼羅第一院等者指轉字輪漫荼也彼中作
0652a02: 如是說爾。
0652a03: 【疏】答如真言及手印等者指普通真言藏品及密印
0652a04: 品言如來甲等者等取如來索如來舌牙脣鐸商佉
0652a05: 槊刀輪等方四十事皆在第四疏漫荼圖位中是故
0652a06: 答云如真言等。
0652a07: 【疏】問寶幢佛是何義者此已巳下有四問此初問也答
0652a08: 四亦爾總意即是菩提心為因大悲為根方便為究
0652a09: 竟次第即是阿阿暗惡噁長五字之義又是八心之
0652a10: 義謂寶幢是種字心開敷華是根芽葉華之五心
0652a11: 阿彌陀是成果自受用心音即當果復成種之心
0652a12: 也。
0652a13: 【經】百字真言法品者百字者即前阿迦等也真言者
0652a14: 百字隨一一字皆是真言今以阿字為真言之王故
0652a15: 曰真言若總取百字為真言體百字即真言故持業
0652a16: 立名若唯取阿字為真言體即百字是總阿字是分
0652a17: 別別從總以得名是百字之真言依主立號法者眾
0652a18: 多之義即目百字所生之德名之為法百字真言之
0652a19: 法或法是用百字即法望前阿字為真言時真言之
0652a20: 百字法故曰百字真言法也。
0652a21: 【疏】尊是義等者尊即第一義猶如世間地居天中帝
0652a22: 釋為第一諸世仙中梵天為第一諸聖智中佛為第
0652a23: 一此等第一之義從阿字生謂字上本具如是第一
0652a24: 德相譬如萬物依空得成空本無相於無相中而現
0652b01: 種種之形是故義依相轉尊由字立耳言與前品義
0652b02: 同者前品即阿闍梨實智品也彼經云阿字名種子
0652b03: 安布諸支分乃至一切如是作是即為如來菩薩及
0652b04: 梵天毗紐摩醯脩羅日月天水天帝釋世間主等故
0652b05: 云與前品義同。
0652b06: 【經】聲從於字出等者且初偈即言聲從字出者由人
0652b07: 心緣於字欲令他聞依喉舌等眾緣相觸而有聲
0652b08: 出言字生於真言者即前聲上屈曲差別言音而成
0652b09: 真言推功歸本由字而生故詩序云聲成文文即彰
0652b10: 表即同真言也又依字則有真言出生復依真言則
0652b11: 有悉地果法如是真言出生果法即救世者宣說救
0652b12: 世即佛也佛是救護世間之者如歎佛偈云等空不
0652b13: 動智救世大悲尊故曰真言成立果諸救世尊說也
0652b14: 言當知聲性至行者說者上說真言之果從聲建立
0652b15: 恐執之不捨故說對治方便如外道執聲實有而是
0652b16: 常住令觀空性若真言行者識聲及果同於空性即
0652b17: 真言事業其相萬端覈其自性皆不出於阿字本不
0652b18: 生句若知不出本不生句即聲及空俱皆遠離如是
0652b19: 之相即救世尊為修真言行者宣說言入於聲解脫
0652b20: 即證三摩地者行者了知阿字門故於一切音聲而
0652b21: 得自在即是證得解一切眾生語言三昧言依法布
0652b22: 相應至真言想者正說行者觀行相應悉地之果若
0652b23: 依上字輪安布與心相應之時即能於一字之中分
0652b24: 別無量義一切眾生中各現無量言說等。
0652c01: 【疏】依於阿字等者謂依阿字故即有迦佉等諸字字
0652c02: 字即同空者重言字字一是阿字一是迦等如是
0652c03: 本末能所生字本既即同空末亦隨之雖皆離相
0652c04: 於無相中還有去來一異因果等相故云依於阿等。
0652c05: 【疏】而此能生眾緣等者謂此聲依喉舌齒等緣相
0652c06: 待擊撽而生故既從緣生則無自性如是展轉推尋
0652c07: 能生聲等喉舌脣等為從誰生乃從四大因緣而
0652c08: 得生起亦無自性如是又復推尋四大從誰而生展
0652c09: 轉推窮至於本不生際本不生際即阿字也。
0652c10: 【疏】偈互相釋者二行半偈初一頌彰因果次第即是
0652c11: 假義次之半頌明前假相舉體即空次之半頌於此
0652c12: 假空諸眾生類不了真實如言妄執故後半頌空假
0652c13: 雙拂泯歸中道又此三語皆假皆空皆中所以更互
0652c14: 相釋故曰偈互相釋也。
0652c15: 【疏】與此三昧等者准下疏釋法是眾德義非達磨義
0652c16: 謂依阿字眾相應德而布置之眾德即百字輪差別
0652c17: 之相謂青黃黑白等種種色方圓三角半月等種種
0652c18: 形依此布之名為依法或依軌持故云更問。
0652c19: 【疏】自他皆空等者即能生為自所生為他如是能所
0652c20: 俱不可得名之為空從此不可得空即見阿字本不
0652c21: 生理名之為從空立理也由解斯理即是住於三昧
0652c22: 是故此空此理皆是加持之用也。
0652c23: 【疏】證此理者等者引上文釋成也即上云即證三摩
0652c24: 地等三句頌文謂證得此字輪三摩地之人能隨一
0653a01: 字之中置無量字隨無量字形色各異如是相應而
0653a02: 觀照之則舉一字而百字可知是故經云故阿字等
0653a03: 類無量真言想也。
0653a04: 【疏】有此真現之字義等者此百字真言之門而有真
0653a05: 實顯現二種字義真實字義者即是如來自然智門
0653a06: 法爾成就非是始生亦非如來為一類眾生而創立
0653a07: 之乃是佛佛道同法位常住故名真實字義顯現字
0653a08: 義者雖從法爾已巳來本自成就非如世間妄計而有
0653a09: 要由因緣般若方便而得顯現故云有此真現之字
0653a10: 義也。
0653a11: 【疏】此中但明一字等者謂有難云此上五品皆云百
0653a12: 字且如上說百字生品其中但以暗之一字以為真
0653a13: 言如何得名說百字耶以通釋云此中但明一字等
0653a14: 【經】說菩提性品者說謂宣演騰前起故菩提性者即
0653a15: 真言之果體離造作分別之相菩提即性故名菩提
0653a16: 性前品已巳說真言無相令更以空為喻說之是菩
0653a17: 提性之說故曰說菩提性等。
0653a18: 【疏】即騰百字等者騰者說文云傳也又傳者轉也從
0653a19: 百字真言展轉說也故曰即騰百字等。
0653a20: 【經】譬如十方空等者謂真言菩提之性唯有空
0653a21: 少分相似故取為喻謂十方空之相為萬法之所
0653a22: 依而空體無所依真言亦爾為眾法所依而真言
0653a23: 體無所依言救世者謂此真言出世間尊故言又於
0653a24: 空中等者又者復也復說喻也又如空之中有多
0653b01: 物像雖可現見而無所依之處謂空不作是念我
0653b02: 與彼等而為所依彼諸色像亦不作是念我依於空
0653b03: 何以故性自爾故故無所依。
0653b04: 【經】唯住於名趣至現見離言說者此中初一偈出
0653b05: 空之體但是名等為順世間趣假施設故其空體
0653b06: 不可得也次之一偈釋成假名同於空故謂世間名
0653b07: 字隨應假立求其實義即同空俱不可得真言亦
0653b08: 爾體離言說畢竟無得但為諸佛以方便力令諸眾
0653b09: 生普入佛慧從空立假從假立空眾生依此而生實
0653b10: 見如是實見即是菩提之性離此實見外別有菩提
0653b11: 無有是處。
0653b12: 【疏】前偈云空但有名等者前偈者初偈中第三句也
0653b13: 後偈者次偈第二句也。
0653b14: 【疏】離於因緣等者如是阿字真言之體無明無暗無
0653b15: 晝夜差別之異即是離因緣離於如是因緣即是實
0653b16: 相常住如是實相常住即是大日如來之體如是大
0653b17: 日之體即是菩提之性如是菩提之性云何不能離
0653b18: 於生死耶是能離於下文生死等也。
0653b19: 【經】三三昧耶品者三者數名三昧耶是等持等持有
0653b20: 三故帶數立稱故曰三三昧耶品此亦騰前說也。
0653b21: 【疏】佛以此問是大事因緣者即同法華經開示悟入
0653b22: 佛知見也。
0653b23: 【經】有三種法至相續生者此總標也如是三種之法
0653b24: 若不相續則有障生不得相應不得名為三昧耶句
0653c01: 若是相續即得無障即此相續無是為相應具
0653c02: 此三法即得名為三昧耶句故曰有三種等。
0653c03: 【經】初心不觀自性等者即第一三昧耶句此但發心
0653c04: 求佛而未具觀照之慧即阿字也言從此發慧至
0653c05: 正覺句者即第二三昧耶句也由依最初菩提心故
0653c06: 即有如實智生而能決斷揀擇是處非處等一乘是
0653c07: 處二乘非處由能決了是非境故則能遠離無盡分
0653c08: 別之網即長聲阿字也如前阿字心傍加長聲畫
0653c09: 故即是智生又秘密主至悲自在轉者是第三三昧
0653c10: 耶句謂從此了真假已巳於一切眾生發起大悲之心
0653c11: 作是思惟一切眾生皆同此性云何不自了知唐受
0653c12: 生死今我已巳自覺了應當普為眾生開佛知見皆使
0653c13: 與我無異即伊上伊至污奧等三昧行句
0653c14: 如上次第即大願大智大悲三心也。
0653c15: 【疏】由見實故非實等者行者第三三昧耶中了知諸
0653c16: 法真實之相離於妄唯是阿字本不生體即於一
0653c17: 切眾生而起大悲之心以一切眾生皆同此性而不
0653c18: 自了知唐受生死輪迴無際欲為彼等開佛知見與
0653c19: 我無異即於真實相中發起大悲如是行者若於爾
0653c20: 時見有真實之相乃非真實自證之際若除妄見實
0653c21: 相自現非從外有法來入身中也此三昧耶義非同
0653c22: 上來因觀有相而入無相直觀法界平等平等無緣
0653c23: 之大悲也。
0653c24: 【疏】上說此經有等者此釋疑也上來所說此經從始
0654a01: 暨終明皆為顯三句之義謂菩提心為因大悲為根
0654a02: 方便為究竟云何此中以智當第二為根大悲第
0654a03: 三耶故下釋前來但說菩提心為因不分心智前後
0654a04: 二別今此義分心智成三三昧耶是故先以實智照
0654a05: 了是非然後生起大悲即智為其根大悲為第三
0654a06: 如是次第義相成順故不相違。
0654a07: 【疏】即是安住諸子等者即是者指法辭也指此即是
0654a08: 涅槃經中安住諸子秘密藏中之義也涅槃經云諸
0654a09: 比丘譬如大地諸仙藥草為眾生用我法亦爾出生
0654a10: 妙善甘露法味而為眾生種種煩惱病之良藥我今
0654a11: 當令一切眾生及以我子四部之眾悉皆安住秘密
0654a12: 藏中入於涅槃何等名為秘密之藏猶如伊字三點
0654a13: 若並不成伊縱亦不成如摩醯首羅面上三目乃得
0654a14: 成伊三點若別亦不得成我亦如是解脫之法亦非
0654a15: 涅槃如來之身亦非涅槃摩訶般若亦非涅槃三法
0654a16: 各異亦非涅槃我今安住如是三法為眾生故名入
0654a17: 涅槃如世伊字此經之意欲令眾生知三解脫一相
0654a18: 無異猶如伊字安住其中如我無異此中亦爾將三
0654a19: 三昧配三解脫故云即是安住諸子等。
0654a20: 【疏】前別時解等者注也今注文辨上二行疏謂初行從
0654a21: 佛有法從法有僧如是次第差別之相娑麼也體各
0654a22: 別故名為別相三寶次第二行此三即一體等是一
0654a23: 體三寶即娑麼也合成一義但名為等更無二相故
0654a24: 云前別等。
0654b01: 【疏】此中三三等者謂初三三昧耶從阿字菩提心至
0654b02: 於惡字涅槃展轉相承次第不差即是阿阿暗惡噁
0654b03: 五字之義也言謂一類眾生佛等者此明最後方便
0654b04: 長噁字之義謂一切眾生發菩提心因緣不同而有
0654b05: 四種如瑜伽云一者若見諸佛及諸菩薩不可思議
0654b06: 神變威力而能發心二者依於無上正等菩提微妙
0654b07: 正法聞已巳深信而能發心二者雖不見聞諸佛神變
0654b08: 微妙正法而見一切菩薩藏法將欲滅沒見是事已巳
0654b09: 便作是念菩薩藏法能滅無量眾生大苦我應住持
0654b10: 菩薩藏法而乃發心四者或一類眾生雖不見聞正
0654b11: 法欲滅而於末劫末世末時見諸濁惡眾生身心十
0654b12: 隨煩惱之所惱亂謂多愚痴多無懺悔多諸慳嫉多
0654b13: 諸憂苦多諸麤重多諸煩惱多諸惡行多諸放逸多
0654b14: 諸懈怠多諸不信見是事已巳便作是念大濁惡世於
0654b15: 今正起諸隨煩惱所惱亂時能發下劣聲聞獨覺菩
0654b16: 提心者尚難可得況於無上正等菩提能發心者我
0654b17: 應發大菩提心今此惡世無量有情隨學於我起菩
0654b18: 提願由見末劫難得發心增上力故於大菩提深生
0654b19: 信解因斯發起大菩提心等。
0654b20: 【疏】對此旨異名等者此中說住三三昧耶則不著一
0654b21: 切妄執即是離一切障之大宗旨即宗也若對望此
0654b22: 宗之外更有別異名句是起障之由謂不欲等故曰
0654b23: 對此旨異名等。
0654b24: 【疏】所謂不著一切妄執者一切妄執即是初住心品
0654c01: 中麤細極細三妄執也。
0654c02: 【疏】謂不欲等者欲者樂欲希望為性由具此故即於
0654c03: 真言悉地而能脩趣今既不生樂欲之心即是障生
0654c04: 之由也無希望名為不欲懈怠者以懶墮為性雖有
0654c05: 樂欲之心而不勤求猶如鑽火未熱數息華嚴經云
0654c06: 如鑽燧求火未出而數息火勢隨止滅懈怠者亦然
0654c07: 不信者唯識論云於實德能不忍樂欲心穢為性前
0654c08: 云不欲今言不信其相云何由不欲故不起悕望由
0654c09: 不信故而生毀謗行解異故。
0654c10: 【疏】不得飲酒等者謂飲酒為障生之緣故不得飲生
0654c11: 諸不善即智論說有三十六失一惡顏色二少氣力
0654c12: 三現瞋怒四壞田業五致疾六闕習誦七惡名聞八
0654c13: 智慧滅九賢良十墮惡趣乃至三十六後世多愚
0654c14: 癡故不得飲。
0654c15: 【疏】當敷草藉等者此草藉經中但言及寢床上表誡
0654c16: 慎之極也人既不得寢於床上必藉以吉祥茅又是
0654c17: 此中相應之事故義加之。
0654c18: 【疏】說如來品等者亦騰上菩提性品謂彼品菩提性
0654c19: 但有言說離一切相猶如空非地水火風非日月
0654c20: 眾曜非晝夜時分年歲劫數等乃至云若無如是等
0654c21: 種種世間分別於彼常勤脩求一切智句金剛手聞
0654c22: 佛作如是說為未悟者斷疑網故說偈問佛云何為
0654c23: 如來佛還依空作假名說之故曰說如來品。
0654c24: 【經】菩提空相等者此有四行半頌答金剛手四問
0655a01: 初一頌答云何名菩薩問次一頌半答云何說名佛
0655a02: 問次有一頌答云何人中尊問後一頌答云何為如
0655a03: 來問此答問不次第也。
0655a04: 【疏】此義經中闕文等者此答金剛手問云何人中尊
0655a05: 經中闕少其文疏主乃引餘經或論而答之耳故曰
0655a06: 此義經中闕文等今詳疏意為經中問二頌半前頌
0655a07: 結云故名為正覺次頌結云故號三菩提俱是答問
0655a08: 云何為正覺少答云何人中尊問然其經文有似
0655a09: 不闕謂金剛既伸四問如來必乘四答竊謂次頌即
0655a10: 是答云何人中尊問謂第三句頌云成佛十智力故
0655a11: 何以知此句是答人中尊謂如歎佛偈云十力世尊
0655a12: 希甚有又云正覺十力尊既成正覺須具十力號為
0655a13: 人中之尊此理可通又無闕文之失更請詳之。
0655a14: 【疏】雖不云無明等者前疏中牒經云慧害於彼何故
0655a15: 今言無明耶前順梵本但言彼今順唐經云無明梵
0655a16: 本雖無義必有之上來多有如是體例故云雖不云
0655a17: 等。
0655a18: 【疏】此自證境等者謂自證境界即是法界實際平等
0655a19: 出過語言之道名之為如住如斯理名之為來又如
0655a20: 佛之理如也自然而證來也故曰如來。
0655a21: 【經】世出世護摩法品等者上來入漫荼羅品為弟子
0655a22: 作灌頂時已巳說護摩加持供養之法又於秘密漫荼
0655a23: 問答內外淺深二種護摩之法今別為一品說者於
0655a24: 漫荼羅眾多支分中別屬一種支分又為竺乾諸外
0655b01: 道輩皆執世間火法以為究竟故我世尊愍彼事火
0655b02: 之徒及順大本別為一品依於事理而廣說之護摩
0655b03: 是總世出世是別總從別以彰名是世出世之護摩
0655b04: 作依主釋又法乃軌持亦分總別作釋准知故曰世
0655b05: 出世護摩法品也。
0655b06: 【疏】外典淨行等者對佛法外所有教典皆名外典今
0655b07: 取淨行韋陀論中火祠之法即是事火婆羅門法也
0655b08: 韋陀正云吠陀此方云明外道明論而有四種謂聲
0655b09: 明因明工巧明醫方術明此火祠法四明之中何
0655b10: 明所攝然火祠法術所攝何以故彼等亦有真言
0655b11: 法故彼之真言何人所說自在天等之所說故故云
0655b12: 外典淨行等。
0655b13: 【疏】第一名為智火等者即釋經云智火最為初名大
0655b14: 因陀羅此中方名稱三字是釋名大因陀羅也梵語
0655b15: 因陀羅或名尊主或名字方今取字方即金剛地輪
0655b16: 也故云方名稱也。
0655b17: 【疏】此杵頭有四角形者如尋常塑畫金剛神手所執
0655b18: 者名降魔杵是也。
0655b19: 【疏】而誦智火真言等者謂即以智火之名而作真言
0655b20: 所謂惹那阿屹曩二合曳是也惹那智也阿屹曩火也。
0655b21: 【疏】初發菩提心等者辨火之次第也前是菩提心即
0655b22: 阿字也此第二即大悲為根長阿字也此疏主之深
0655b23: 意應更例成下十種火即下伊上伊乃至暗惡十二
0655b24: 字也何以知然謂第十二火名迷惑即是所作已巳辦
0655c01: 處寂滅道即惡字故由是理趣至論護摩旨歸之
0655c02: 處字輪是也智者應思。
0655c03: 【疏】其色青也等者謂此尊坐風壇中手執白巾如天
0655c04: 衣形既言互執白巾如天衣形應云其色白也而言
0655c05: 青者即與白巾不相扶順故令更問今詳此中當阿
0655c06: 毗遮嚕迦法即降伏法也凡作降伏不應用白色應
0655c07: 云手執青巾又釋言其色青者不是衣形作其青色
0655c08: 為此火尊作風燥形故云其色青也乃至更問。
0655c09: 【疏】此是金剛輪同類者如漫荼羅第三院有金剛眾
0655c10: 印所謂金剛金剛索金剛刀金剛輪金剛戟斧之
0655c11: 類是此輪類故以為名。
0655c12: 【疏】受食火名等者受謂受得食謂火食劫羅微云時
0655c13: 即受得火食之時也言更問者謂前四十四種火中
0655c14: 第四十二云若授諸火時所謂薄叉火前用授與之
0655c15: 字今用領受字則意有別若依事相解時謂以種種
0655c16: 火食奈彼火天用此授字若依真實解時謂是內證
0655c17: 智火充滿法身之義用此受字上下更互故令更問
0655c18: 言作持巳者此巳字無用本是梵書字故下行云
0655c19: 以唵字聲此間巳字亦合是字從初抄寫者不識
0655c20: 梵字以巳字替唵字故也。
0655c21: 【經】隨其自形色者如上火神各各形色謂多髮眇目
0655c22: 乃至唵字為形也黃赤黑白等色遞相形待對
0655c23: 他稱自故曰隨其自等。
0655c24: 【疏】一性而具三等者謂隨息增益性類各具三事
0656a01: 一火二火天三行者之身此三雖各各性而舉一全
0656a02: 收故云一性等言三處合為一者即此三事要合為
0656a03: 一謂火不異神神不異身若不和合為一則不名為
0656a04: 平等不得名為相應若失平等相應之義而獲悉地
0656a05: 者無有是處也。
0656a06: 【疏】上文如意等者上外護摩所有火神形色及藥物
0656a07: 爐薪等須得識其性類謂火神有喜怒白赤等藥有
0656a08: 辛苦甘甜等爐有方圓三角等薪有香臭滑等隨
0656a09: 此性類隨此作息增益降伏上中下事業則隨意
0656a10: 成就若不得此火法火法即護摩法三種成就無由
0656a11: 得成言內法亦相況耳者今此作內慧火之法比況
0656a12: 外法而作之亦得隨意成就故曰上文等。
0656a13: 【疏】非如世間等者今此火名忿怒者即是大悲心中
0656a14: 現起忿怒之相不同世間常人所起世間忿怒依對
0656a15: 現前不饒益境憤發為性即瞋一分而為其體今從
0656a16: 悲心照了忿之實性即以悲為其體如大悲漫荼羅
0656a17: 從中胎流出外第三院如來部以不動尊為忿怒金
0656a18: 剛部月黶尊為忿怒蓮華部毗俱胝為忿怒以此等
0656a19: 忿怒之火降伏無始無明等魔引入中胎皆見遮那
0656a20: 如是解時即是以忿怒火作降伏法故曰非如世間
0656a21: 等。
0656a22: 【疏】四面各一相接等者注也於爐四面各畫一三鈷金
0656a23: 剛其金剛鈷相接如八印等者即秘密八印品及
0656a24: 漫荼羅品也。
0656b01: 【疏】如悉地中說者蘇悉地經品第二十中。
0656b02: 【疏】沒栗二合荼火者此云和合即十二火中第五火天
0656b03: 名也。
0656b04: 【疏】當准上文取風燥等者上文忿怒火作息事文
0656b05: 也。
0656b06: 【經】說本尊三昧品者說謂演說本尊通目漫荼諸聖
0656b07: 隨行者本所宗主故名為本尊本尊有二一者淨形
0656b08: 謂離相故二者非淨謂有相故三昧亦有二種一者
0656b09: 有想能成有相悉地二者非想能成無相悉地今毗
0656b10: 盧遮那騰金剛手向來所問而演說之故曰說本尊
0656b11: 三昧品等。
0656b12: 【疏】亦如方珠向月等者此中方珠圓鏡喻行者之信
0656b13: 心日月喻諸佛之誓願若行者信心不疑如來誓願
0656b14: 必應引此喻者要人生信兼明感應難思問世間方
0656b15: 珠圓鏡對於日月水出火生現見無疑今真言之
0656b16: 流信心修持罕獲證驗其為於何耶答諸佛本誓必
0656b17: 不徒施但以信行之者多信真言之功德少依真言
0656b18: 之方便雖有信心心猶雜染譬如雖有鏡珠塵昏垢
0656b19: 翳縱曦朗魄輝影不得入火水之應終無得理佛說
0656b20: 因緣如聲起響因緣既乖悉地何有況佛說真言有
0656b21: 二種成就一者世間二者出世二種成就皆有法軌
0656b22: 若求世間成就准此經七卷說略具五緣一者先當
0656b23: 具持三昧耶學處即是身三語四意三淺略深秘十
0656b24: 種之戒二者次應增益守護清淨之行即是常脩五
0656c01: 悔每日三時如瑜伽法禮敬諸佛說悔眾罪捨身奉
0656c02: 施發菩提心隨喜勸請乃至迴向修習三三昧耶金
0656c03: 剛甲冑淨法界心如來大護淨除魔事之法三者脩
0656c04: 供養儀式先觀羅字門自淨心地及道場穢土以五
0656c05: 字起五輪等然後召請結界云云四者起利益無盡眾
0656c06: 生之心當住瑜伽座脩持誦之法轉種子字作本尊
0656c07: 身乃至善住落叉等第五出道場時更有眾多行法
0656c08: 謂奉送解界乃至諸餘善品調伏其心於一一時中
0656c09: 不虧法則如彼廣說若於如上五種法軌一一不虧
0656c10: 乃得世間成就苟有所闕世間小分成就尚不能獲
0656c11: 何況出世佛果大悉地耶。問現有行用真言之者
0656c12: 袪邪起病句呼發遣啞者得語豈非真言威力乎。
0656c13: 答大悲經云此大悲心於枯樹尚能生華果況此
0656c14: 事耶但由去聖途遠人心澆偽初聞真言功德實生
0656c15: 忻慕諷翫曰久心生邪僻或求世利或要人歸起種
0656c16: 種思念或欲知他之事或欲令人病差心既不正鬼
0656c17: 遂得便人既得利鬼多得敵故摩訶止觀云鬼不能
0656c18: 著人由人心邪鬼乃得便乘人心念遂與其力便能
0656c19: 知一人多人之事能除一人多人之病不曉之徒謂
0656c20: 之為聖緣此之知為聖知耶為鬼等知耶非是聖知
0656c21: 非真言知乃是鬼知其人自不覺了亦自疑惑或不
0656c22: 疑惑起於勝解又謂他人不能生於見著懷增上慢
0656c24: 速棄久久損人牽入惡道且斯經始終不出三心謂
0657a01: 菩提心大悲心方便心滿此三心由諸三密謂身密
0657a02: 語密意密此三秘密即是契印真言本尊如是契印
0657a03: 不得專作真言不得誦本尊不得擅觀須入壇場
0657a04: 從師稟受若近春池求如意珠要具方便乃擭的寶
0657a05: 勿競執瓦礫作真璃又勿操利刀返傷其體知
0657a06: 之慎之故須外依五法內住三昧若不如是則方珠
0657a07: 圓鏡之緣不相干耳。
0657a08: 【疏】私謂或可初得等者前約依畫像觀名為有形從
0657a09: 心顯現名為無形今時疏主特謂從心現者名為有
0657a10: 形復以此形作鏡像觀之四句不生名為無相此即
0657a11: 是為深觀緣生耳故曰私謂等。
0657a12: 【疏】私謂此三非等者疏主更依行之次第釋之如是
0657a13: 次第各有淨非淨二種行相謂經初觀字聲有二種
0657a14: 相次觀尊形又二種相謂漸細又細今次不約緣而
0657a15: 觀又細言又有雜不淨者三事別觀名雜總觀名不
0657a16: 雜言純淨者若由非淨引入於淨非是純淨本來離
0657a17: 染名為純淨故曰私謂等。
0657a18: 【疏】然須有本等者即阿字也如上所明行之次第
0657a19: 先約別別緣起之觀具見漫荼羅境界一一不謬然
0657a20: 後依般若以無所得為方便洗拂淨除即得成就法
0657a21: 界不思議緣起大用言若不知行之等者若不先識
0657a22: 知行之次第但祇觀彼般若之文多分錯會經意直
0657a23: 爾入空不依本而入名無直爾本謂阿字阿是本不
0657a24: 生菩提心大悲方便之所生處次有長阿等行由阿
0657b01: 等行方以無所得而為方便證入大空暗字之點若
0657b02: 但從阿字菩提心不假長阿等行之次第直趣暗字
0657b03: 大空之理即是頓頓失於圓頓之道理也以我禪師
0657b04: 造此義釋弘闡秘藏意為和會南北二宗同入法界
0657b05: 字門捨染無染之異離拂不拂之殊表於三藏隨錄
0657b06: 之外特加珍釋故曰私謂。
0657b07: 【經】說無相三昧品者亦騰上說也真言行者依上三
0657b08: 昧觀行雖現得身口意奇妙無相境界以未離心之
0657b09: 戲論今總結會令入此中觀身口意真言實相入初
0657b10: 法明道即是畢竟無相三昧故曰說無相三昧品。
0657b11: 【疏】然猶是三昧等者梵語三摩地此云等持體離沉
0657b12: 掉曰等專注一境曰持通因及果因通定散果位唯
0657b13: 定皆唯有心梵云三摩底此名等至是入證之義
0657b14: 通有無心即是今此入三平等觀也。
0657b15: 【疏】心是清淨心等者此心離一切相於三昧求不可
0657b16: 得猶如空離諸障染名清淨心凡夫依自我分而
0657b17: 生顛倒起諸分別即是意也今無相三昧從心生耶
0657b18: 從意生耶不從心生不從意出亦不共生三處求之
0657b19: 俱不可得從於真言法界因緣而得生起雖從法界
0657b20: 因緣而得生起猶如幻夢實不可得故曰心是清淨
0657b21: 等。
0657b22: 【疏】著是空法多生異見等者如上凡觀察時先從有
0657b23: 相入於無相若不從有相直爾入空即失大悲萬行
0657b24: 依何方便而得入空若著如是空法多生異見頗見
0657c01: 今時僧俗之流不能廣披教藏聞說頓宗便撥次第
0657c02: 不依門庭又順懶恣染恚之心展轉學習如犬櫓吠
0657c03: 故我。天祐皇帝聖哲在躬睿摸出俗窮性相二教
0657c04: 擅南北兩宗戒勗斯流須示佳句曰欲學禪宗先趣
0657c05: 圓亦非著有離空邊如今毀相廢修行不久三塗在
0657c06: 目前樂道之流宜書諸紳爾故曰著是空等。
0657c07: 【疏】今此品合次六十心說等者一切過患不出身心
0657c08: 二相若欲離此二見相應須深脩觀察十緣生句引
0657c09: 入平等中道於一切都無自性故上疏云一一皆緣
0657c10: 生次第除說之。
0657c11: 【疏】既云一一皆緣生次第說之者何不次六十心十
0657c12: 緣生句說之已巳上妨難下通釋云說義次第等。
0657c13: 【經】世出世持誦品者亦騰前說之也謂前諸品說真
0657c14: 言悉地念誦之法不過二種即有相無相有相名世
0657c15: 間無相出世間但是略說仍未具足今於斯品具決
0657c16: 擇之別為一品故曰世出世等。
0657c17: 【疏】有所闕支分者若異此作意心念誦及出入息念
0657c18: 誦則有闕少真言支分之過如人一身有四支分闕
0657c19: 一不可持誦亦爾若異此者即闕支分亦為不可失
0657c20: 成就故又闕支分者謂真言之體依字及聲而得建
0657c21: 立字具字緣字界聲分長聲短聲謂字有點畫而不
0657c22: 取聲有平側而不依等等取不依句逗皆名闕支念
0657c23: 誦也。
0657c24: 【疏】以內外相應分之有四者出世為內世間為外各
0658a01: 各相應分成四別謂內外各二合為四種外二種者
0658a02: 字印身心行者觀此識其本性知印即字字即身而
0658a03: 心湛然都合為一是念誦也又此字者即是真言之
0658a04: 體觀此為出入息以此資身名出入息念誦是為外
0658a05: 二念誦內准應知故曰以內外相應等。
0658a06: 【疏】右此內外相應等者右此者對左稱右指前所牒
0658a07: 經文在解釋之右也言即四色是者色謂色類色類
0658a08: 有四故云即四色是也。
0658a09: 【疏】誦三落叉等者此三落叉義如前數說隨念誦有
0658a10: 多種所謂落叉者遍數也即三億名三落叉又落叉
0658a11: 是時分即晨午昏等時寒熱雨等分名三落叉又落
0658a12: 叉是現相即煖煙光三種相現也又落叉是增益等
0658a13: 謂煖相現即作息煙相現即作降伏光相現即作
0658a14: 增益此總名世間三落義故曰誦三落等。
0658a15: 【疏】我於種種經教等者謂我即佛自指也我於種種
0658a16: 經教者即一大時教名為種種凡說落叉多名為數
0658a17: 然此之數義是有餘未盡之詞也是未盡理之說也。
0658a18: 【疏】三功德生等者行者見三實相時除身口意之三
0658a19: 垢得佛身口意之三德即分證如來之功德。
0658a20: 【疏】如文殊經中等者今引此二經習射之法釋此垛
0658a21: 義辨真言觀行漸次之義也如習射者初時注意在
0658a22: 的射未熟故初須遠垛次漸近之後能中的如次亦
0658a23: 是身實相語實相意實相三落也言如文殊經者
0658a24: 彼經云佛告文殊師利汝入不可思議定不文殊師
0658b01: 利白佛言不也世尊若我入不可思議定者我則成
0658b02: 可思議世尊心無心我云何當入不可思議定復次
0658b03: 世尊我初發菩薩意言我當入不可思議定世尊我
0658b04: 於今日無此意當入不可思議定世尊如初學射先
0658b05: 作是意我當射葉射葉成已巳復作是念我當射皮射
0658b06: 皮成已巳復作是念我當射木射木成已巳復作是念我
0658b07: 當射鐵射鐵成已巳無復前意隨其前中皆能徹過我
0658b08: 亦如是首初發意求入不可思議定今無此意我當
0658b09: 入不可思議定何以故此定不可思議故言首楞嚴
0658b10: 三昧亦爾者彼經云堅意菩薩白佛言世尊菩薩欲
0658b11: 學首楞嚴三昧當云何學佛告堅意譬如學射先射
0658b12: 大準射大準已巳學射小準射小準已巳次學射的學射
0658b13: 的已巳次學射枝學射枝已巳學射百毛射百毛已巳學射
0658b14: 十毛射十毛已巳學射一毛射一毛已巳學射百分毛之
0658b15: 一分能射是已巳名為善射隨意不空是人若欲於夜
0658b16: 闇中所聞音聲若人非人不用心力射之皆著如是
0658b17: 堅意菩薩欲學首楞嚴三昧先當學愛樂心學愛樂
0658b18: 心已巳當學染心學染心已巳當學大慈學大慈已巳當學
0658b19: 大悲學大悲已巳當學四聖梵行所謂慈悲喜捨學四
0658b20: 聖梵行已巳當學報德最上五通常自隨身學是通已巳
0658b21: 爾時便能成就六波羅蜜等。
0658b22: 【疏】雖發心修行等者此同涅槃一闡提輩梵語一闡
0658b23: 提此是樂欲義樂生死斷善根謂入漫荼羅不受三
0658b24: 昧耶即是無種性人故涅槃經云無種性人無種性
0658c01: 故雖復發心精進勇猛終不得無上菩提正與此同
0658c02: 也。
0658c03: 【經】囑累品者說經將畢付囑有在之常式也囑謂付
0658c04: 囑如世長者有多資財須付其子委囑丁寧令無散
0658c05: 失如來長者亦復如是多有法財須付諸弟子委囑
0658c06: 丁寧令無散失故故名付囑累謂重累不歇絕義如
0658c07: 言累世累劫等由付囑故累代相承燈燈不絕也則
0658c08: 囑據現在累通未來囑與累別相違立名又付屬當
0658c09: 根意在傳燈累即囑也又累者再三表非輕授佛雖
0658c10: 付囑資或放逸故須再三由是即得一乘秘藏久住
0658c11: 世間則無專擅自恣差根授道越法等放逸之失故
0658c12: 曰囑累也。
0658c13: 【經】南麼三曼多至莎訶者此陀羅尼名加持句以金
0658c14: 剛手等上首諸執金剛普賢慈氏等上首諸菩薩蒙
0658c15: 遮那如來囑累非輕即如來使行如來事荷負重任
0658c16: 雖懷慶悅一心奉持然此經是秘中之秘密中之密
0658c17: 如來在日猶多怨嫉況末代乎若不以如來神加
0658c18: 被任持猶恐力所不堪遂恭敬合掌作白請佛願說
0658c19: 救世加持之句令法眼道久住世間爾時世尊酬金
0658c20: 剛等請即為說是也。
0658c21: 【疏】而越法則者越者違越若傳受失宜專擅自恣即
0658c22: 是放逸違越三世諸佛秘密法則得越法罪越法罪
0658c23: 者此中所謂犯三昧耶四波羅夷中第三戒也謂傳
0658c24: 法之人當須善識根緣又知法門分劑應病授藥勿
0659a01: 使差根若有著相之人為說甚深空義增他不信若
0659a02: 利根深智而授以淺略之門生他輕慢既於他無
0659a03: 益自成犯戒故曰而越法則。
0659a04: 【疏】復次如上三句義等者如上來所說菩提心為因
0659a05: 大悲為根方便為究竟三句之義即是真言二利之
0659a06: 行佛誡弟子汝等應當住於阿字一切諸法本不生
0659a07: 義即是由阿字菩提心故次有長阿等本不生行後
0659a08: 證暗字本不生理住此三句秘密教中而作諸自利
0659a09: 利他種種事業若不隨順此教直爾入空者即是住
0659a10: 於放逸之地放逸者縱蕩也唯識論云於染淨品不
0659a11: 能防修縱蕩為性障不放逸增惡損善為業若住此
0659a12: 者於秘密教中犯波羅夷罪也故曰復次於上等。
0659a13: 【疏】為人天怨者若菩薩不深觀眾生本末因緣差根
0659a14: 說法則為人天之怨若阿闍梨住於放逸傳授失宜
0659a15: 師資俱當墮三惡趣即惡是親永不得生人天善道
0659a16: 人天是怨故曰為人天怨。
0659a17: 【疏】除我弟子等者謂依我真言密教住心之者又復
0659a18: 其心久相體解深信無疑方堪授之除去此外若餘
0659a19: 世間外道之類未入此中俱名外道未入真言正法
0659a20: 信心未圓如是等人未能堪聞秘密之藏且當於餘
0659a21: 顯教深法之中示教利喜以為方便待侯生起信樂
0659a22: 方可為說三句之法若未生信樂不得然為說此
0659a23: 是囑累之深意也故曰除我弟子等。
0659a24: 【疏】更明外等者上來已巳辨授法差別之相但屬內
0659b01: 心今更以外相之。揀取之亦是不令差根妄授
0659b02: 住於放逸也言外者如觀眾生鳥獸之即知飛
0659b03: 走大小善惡憂劣之異今觀弟子等生時所遇宮宿
0659b04: 日時及顯形色之即知其人善惡靜懆寬猛愚智
0659b05: 等種種差別之相方可隨宜授與真言行法若不解
0659b06: 如是與察往往差根結過同前故曰更明外等真
0659b07: 言阿闍梨須善解陰陽占相之述若不習者不得名
0659b08: 為兼綜眾藝不得為人作阿闍梨。問有餘經教菩
0659b09: 薩不得學習陰陽曆數占察吉凶等如來設教豈不
0659b10: 自相違返耶。答餘經言不得者無故而習及為利
0659b11: 故為妨道故故言不得此中不為求利非無故習學
0659b12: 不妨道故要利眾生故令兼綜不相違也。
0659b13: 【疏】謂如羅云者羅云即佛子羅羅梵語相近也此
0659b14: 中辨相大體與法華經不相異也。
0659b15: 【疏】法眼道者開佛知見之大慧道也若證我空即當
0659b16: 初果若證法空即初地也又眼謂五眼肉眼天眼法
0659b17: 眼智眼佛眼佛皆具此今明此法眼揀餘四故即是
0659b18: 諸佛所行之處名之曰道法眼即道故依主持業二
0659b19: 釋隨應故曰法眼道也。
0659b20: 【疏】未說句義更問者蓋斯也句宣十一功用百千
0659b21: 難容措筆令更問耳今承如來加持之力援引上下
0659b22: 相應句義聊略指陳或不允當請為刪焉。
0659b23: 
0659b24: 大毗盧遮那成佛神變加持經義釋演密鈔卷十終
