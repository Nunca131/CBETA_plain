0117b01: 御錄宗鏡大綱卷八　　　　　　　兩八
0117b02: 問從禪定而發慧因靜慮以證真何不令息
0117b03: 念澄神冥宗照體故云禪能洗根情之欲垢
0117b04: 摧結使之高山滅覺觀之猛風遮煩惱之毒
0117b05: 箭曷乃廣論總別說佛說心惑亂初機有違
0117b06: 正典答夫禪有四種一作異計忻上厭下而
0117b07: 修者是外道禪二信正因果亦以忻厭而修
0117b08: 者是凡夫禪三了生空理證偏真之道而修
0117b09: 者是小乘禪四達人法二空而修者是大乘
0117b10: 禪若背教而唯成闇證只為己巳眼不明守默
0117b11: 而但坐癡禪所以慧心弗朗徒興邪行空濫
0117b12: 真修入道之初教觀須具執觀門而棄教旨
0117b13: 終成上慢之愚徇他說而背自心實招數寶
0117b14: 之誚所以華嚴明成就無生之慧先賴多聞
0117b15: 佛藏說速入涅槃之門皆因聽法如佛藏經
0118a01: 頌云百千啞羊僧無慧修靜慮設經百千劫
0118a02: 無一得涅槃聰敏智慧人能聽法說法斂念
0118a03: 須臾頃必速至涅槃此頌是自利入道也又
0118a04: 經頌云假使頂戴塵沙劫身為座三千
0118a05: 若不傳法利眾生決定無能真報者斯頌乃
0118a06: 利他報恩也華嚴明菩薩證無生慧光皆因
0118a07: 善巧多聞又聞有助觀起信之功能圓自行
0118a08: 說有斷疑成佛之力可以化他故華嚴經頌
0118a09: 云譬如闇中寶無燈不可見佛法無人說雖
0118a10: 智不能了是以說圓頓教印眾生心開大施
0118a11: 之門成無邊之益若不以此示人雖有利他
0118a12: 而不盡善所益既用力尤多若直指自心
0118a13: 全提家寶如傾囊倒藏大施無遮徹果該因
0118a14: 究竟常樂所以輔行記云若以權法化人法
0118a15: 門雖開不名傾藏今於一心開利物門傾祕
0118b01: 密藏示真實珠心既不窮藏亦無量藏既無
0118b02: 量珠則無邊含一切法故名為藏理體無
0118b03: 譬之以珠是則開示眾生本有覺藏非餘外
0118b04: 來維摩經云法施會者無前無後一時供養
0118b05: 一切眾生是名法施之會。問生佛同體何
0118b06: 故苦樂有殊答諸佛悟達法性皆自然了心
0118b07: 原妄想不生不失正念我所心滅故不受生
0118b08: 死即究竟常寂滅以寂滅故萬樂自歸一切
0118b09: 眾生迷於真性不達本心種種妄想不得正
0118b10: 念故即憎愛以憎愛故心器破壞即受生死
0118b11: 故諸苦自現欲知法要守心第一若。人不
0118b12: 守真心得成佛者無有是處故云制心一處
0118b13: 無事不辦一切萬法不出自心入萬法門三
0118b14: 乘位體一切賢聖論其宗教莫非自心是本
0118b15: 文句疏云若尋教廣徒自疲勞若尋理
0119a01: 本本高高不可極日夜數他寶自無半錢分
0119a02: 但觀己巳心之高廣扣無窮之聖應機成致感
0119a03: 逮得己巳利故用觀心釋當知種種聲教若微
0119a04: 若著若權若實皆為佛道而作筌大經偈
0119a05: 云麤言及細語皆歸第一義此之謂也。如
0119a06: 大智度論云譬如治病苦藥鍼炙痛而得差
0119a07: 如有妙藥名穌陀扇陀病人眼見眾疾皆愈
0119a08: 除病雖同優劣法異聲聞菩薩教化度人亦
0119a09: 復如是苦行頭陀初中後夜勤心禪觀苦而
0119a10: 得道聲聞教也觀諸法相無縛無解心得清
0119a11: 淨菩薩教也是以了心實相悟在剎那積行
0119a12: 而成因果遠但有一毫之善悉隨喜迴向
0119a13: 實相之心乃至四威儀中觸途成觀念念契
0119a14: 旨步步入玄不令一塵而失真智如箭射地
0119a15: 無不中者故知信解實相心入宗鏡內舉念
0119b01: 皆是無往不真方順佛所知不謗三寶若得
0119b02: 實相智慧所廕一切萬行悉皆成就如大鵬
0119b03: 影覆其子令子增長如今學人但自直下內
0119b04: 了自心莫疑外境心若得了外境皆虛一法
0119b05: 纔通萬像盡歸心地一輪有阻千車悉滯修
0119b06: 途明明而只在自知念念而無非真實外麤
0119b07: 易鑒不慮他疑內密難窮唯應親證如龐居
0119b08: 士偈云中人樂寂靜下士好威儀菩薩心無
0119b09: 礙同凡凡不知佛是無相體何須有相持但
0119b10: 令心了事遮莫外人疑如人渴飲水冷暖自
0119b11: 心知。又若入此宗鏡諦了自心無處無方
0119b12: 一切清淨甚深大迴向經云佛言有三種迴
0119b13: 向何等為三謂過去空當來空現在空無有
0119b14: 迴向者亦無迴向法亦無迴向處菩薩摩訶
0119b15: 薩當作是迴向作是迴向時三處皆清淨以
0120a01: 此清淨功德與一切眾生共迴向阿耨多羅
0120a02: 三藐三菩提作是迴向者無有凡夫及凡夫
0120a03: 法乃至亦無有佛及向佛者何以故法性無
0120a04: 緣不生不滅無所住故。此宗鏡錄是大智
0120a05: 所行上根能受絕投巖癡狂之見捨草菴下
0120a06: 劣之心非限量之懷輒可希冀持螺何以酌
0120a07: 海折草焉能量天若遇大機又不可行於小
0120a08: 徑須依宗鏡直示本心如經云無以穢食置
0120a09: 於寶器無以大海內於牛跡是知於此生信
0120a10: 者甚為希有何者信果佛則易如十方諸佛
0120a11: 信因佛則難如現今眾生故起信鈔云信過
0120a12: 去釋迦當來彌勒等是佛則為易有今信眾
0120a13: 生心中真如是凡聖通依迷之則六趣無窮
0120a14: 悟之則三寶不斷此為希有故知萬法歸心
0120a15: 則道全矣。如庚桑子道全篇云吾能聽視
0120b01: 不用耳目非易耳目之用所告者過也公曰
0120b02: 孰如是寡人增異矣其道若何寡人早願聞
0120b03: 之庚桑子曰我體合於心心合於氣氣合於
0120b04: 神神合於無其有介然之有唯然之音雖遠
0120b05: 際八荒之表邇在眉睫之內來干我者吾必
0120b06: 盡知之迺不知為是我七竅手足之覺五藏
0120b07: 六腑心慮之所知其自知而已巳矣何璨注云
0120b08: 心形泯合神氣冥符洞然至心與無同體然
0120b09: 後心彌靜而志彌遠神愈默而照愈彰理極
0120b10: 而自通不思而玄覽非夫至神至聖其孰能
0120b11: 與於此哉斯乃靈真之要樞重玄之妙道者
0120b12: 也是以內外指歸須冥符心體則洞照無遺
0120b13: 矣遂能和光萬有體納十方夫言和者非有
0120b14: 能所二法相順名和如古德云凡聖各別不
0120b15: 得名和心體離念不得眾生相法界即我我
0121a01: 即法界名和首楞嚴經云觀世音菩薩白佛
0121a02: 言世尊我從聞思修入三摩地初於聞中入
0121a03: 流亡所所入既寂動靜二相了然不生如是
0121a04: 漸增聞所聞盡盡聞不住覺所覺空空覺極
0121a05: 圓空所空滅生滅既滅寂滅現前忽然超越
0121a06: 世出世間十方圓明獲二殊勝一者上合十
0121a07: 方諸佛本妙覺心與佛如來同一慈力二者
0121a08: 下合十方一切六道眾生與諸眾生同一悲
0121a09: 仰斯乃能所消真俗冥合非從事行因異
0121a10: 而同但了心無自他萬法自然一體既與萬
0121a11: 法體和則不共物諍如華手經云佛告舍利
0121a12: 弗是故菩薩發菩提心應當觀察是心空相
0121a13: 舍利弗何等是心云何空相舍利弗心名意
0121a14: 識即是識陰意入意界心空相者心無心相
0121a15: 亦無作者何以故若有作者則有彼作而此
0121b01: 人受若心自作則自作自受舍利弗是心相
0121b02: 空無有作者無使作者若無作者則無作相
0121b03: 右人戲論是心相者則與無礙空無相諍若
0121b04: 與無礙空無相諍是人則與如來共諍若與
0121b05: 如來共諍當知是人則墜深坑是知若入宗
0121b06: 鏡海中已巳攝餘一切法門登法性山悉見諸
0121b07: 無邊境界如大涅槃經云譬如有人在大海
0121b08: 浴當知是人已巳用諸河泉池之水菩薩摩訶
0121b09: 薩亦復如是修習如是金剛三昧當知已為
0121b10: 修習其餘一切三昧。問諸佛境界唯趣不
0121b11: 思議一心解脫之門何謂不思議解脫答以
0121b12: 一切法非有而有有而非有非定量之所知
0121b13: 故稱不思議既以非有而有即不住於無有
0121b14: 而非有即不住於有有無不住即於諸法悉
0121b15: 皆解脫以一切法不出有無故是知一心解
0122a01: 脫之中無有文字則無生死無煩惱無陰界
0122a02: 無眾生無憂喜無苦樂無繫縛無往來無是
0122a03: 無非無得無失乃至無菩提無涅槃無真如
0122a04: 無解脫以要言之一切世出世間諸法悉皆
0122a05: 無有如首楞嚴經云知見立知即無明本知
0122a06: 見無見斯即涅槃無漏真淨云何是中更容
0122a07: 他物。所以大涅槃經中佛說一百句解脫
0122a08: 句句皆云真解脫者即是如來夫如來者即
0122a09: 一心真如自性中來故云如來。如經云當
0122a10: 知解脫即是如來如來之性即是解脫解脫
0122a11: 如來無二無別是以如來之性即眾生性眾
0122a12: 生之性即一切法性一切法性即是心性以
0122a13: 心性一切處故則一切處悉是不思議解
0122a14: 脫以不見自性故則隨處貪著著即被縛若
0122a15: 了斯宗縛脫俱寂所以云離即著著即離幻
0122b01: 化門中生實義亦無離亦無著何處更求無
0122b02: 病藥。是知心解則一切解與真性而相應
0122b03: 心縛則一切縛與塵勞而共處出要之道於
0122b04: 此絕言方便之門更無過上此不思議真性
0122b05: 解脫法門一入全真真外無法意消能所情
0122b06: 斷是非此非誦文法師其智海闇證禪伯
0122b07: 了此慧燈唯除真見性人一乘道種方能悟
0122b08: 入頓了無疑此圓頓教門唯一無分別法耳
0122b09: 無有際畔不涉一多以即邊而中故無法可
0122b10: 比以即妄而真故無法可待豈更佛法待於
0122b11: 佛法唯一絕待如來法界故出法界外無復
0122b12: 有法無所可待亦無所絕唯證相應不在言
0122b13: 說。問眾生法身與佛平等云何不起報化
0122b14: 之用耶答雖本平等隱顯有殊隱名如來藏
0122b15: 顯名法身起信疏云但眾生迷自真理起於
0123a01: 妄念是時真如但現染相不顯其用如水為
0123a02: 風所擊但起波瀾而不能現像。又鈔釋應
0123a03: 化不起者但以妄染覆之非謂本覺無此應
0123a04: 用亦非固心抑令不起斯則過在於妄迷而
0123a05: 不知何關於覺以本覺常具常熏故如修竹
0123a06: 有龍鳳之音塵鏡有照膽之用是知靈臺絕
0123a07: 妙眾生莫知若暫返照迴光無有不得之者
0123a08: 如地中求水裏求金唯慮不肯承當沉埋
0123a09: 心寶宗鏡委細意囑於斯普勸後賢直須知
0123a10: 有。問華嚴經是圓滿教所明一法纔起皆
0123a11: 有眷屬隨生今此何故唯論絕待答所言眷
0123a12: 屬者皆是理內眷屬佛如眾生如一如無二
0123a13: 如必無心外法而為主伴如淨名疏問華嚴
0123a14: 頓教大乘可得約行明諸法門此方等經及
0123a15: 小乘教何得亦約觀行明義答此經既云諸
0123b01: 佛解脫當於眾生心行中求若不約觀行豈
0123b02: 稱斯文。故知了義教不了義教皆是了義
0123b03: 以唯一心故所以云圓機對教無教不圓理
0123b04: 心涉事無事非理又云根羸則法劣器廣則
0123b05: 道圓故問此宗玄奧性自天真非生因之所
0123b06: 生唯了因之所了云何廣述諸有差別行門
0123b07: 答夫妙達殊倫則法法齊旨巧通異道乃物
0123b08: 物咸如夫言了因者乃是於真心中性德顯
0123b09: 了故名了因生因者亦是信心中能生六度
0123b10: 萬行故名生因生了俱心理行非外若不了
0123b11: 此取捨萬端纔入斯宗自無高下夫三界之
0123b12: 有是菩提之用本末相空有融通豈同豁
0123b13: 爾之無塊然之有如大智度論云空有二種
0123b14: 一者善空熾然修一切行而了性空二者惡
0123b15: 空恣行惡法而欲撥令空今論不可得空此
0124a01: 空不離諸法諸法不離此空當知一切法趣
0124a02: 空如瓶處空十方界空不異瓶空故十方空
0124a03: 皆趣瓶空華嚴論云若也但修空無相法身
0124a04: 即於智不能起用若但一向生想不見無相
0124a05: 法身即純是有為又云如是大悲如是智慧
0124a06: 如是萬行皆為長養初發心住初生佛家之
0124a07: 智慧大悲令慣習自在故時亦不改法亦不
0124a08: 異智亦不遷猶如竹葦依舊而成初生與終
0124a09: 無有麤細亦如小兒初生而後長為大無異
0124a10: 大也是知差別行門皆入畢竟空中若欲見
0124a11: 道修行無出身心之內。華嚴經頌云身為
0124a12: 正法藏心為無礙燈照了諸法空名曰度眾
0124a13: 生故知身為法聚無一法出我身田心為慧
0124a14: 光無一智離我心海若迷之者則身為苦聚
0124a15: 病原心作無明怨賊先須察所治過患之
0124b01: 方立能治功德之門則一切眾生所造過患
0124b02: 莫越身心若欲對治唯戒與慧若修身戒則
0124b03: 戒急而妙行成若修心慧則乘急而真性顯
0124b04: 故得乘戒兼急理行俱圓正助相資方入宗
0124b05: 鏡內外朗鑒一道清虛。問道無可修法無
0124b06: 可問纔悟大旨萬事俱休故云言語道斷心
0124b07: 行處滅又法華經云三藏學者尚不許親近
0124b08: 今示身戒心慧既違大乘之經教何成後學
0124b09: 之信門答經中所斥三藏學者即是小乘戒
0124b10: 定慧戒則但持身口斷四住見一切住地欲愛住地色愛住
0124b11: 地無色愛住地枝葉之病苗定則形同枯木絕現外
0124b12: 威儀之妙用慧則唯證偏空失中道不空之
0124b13: 圓理故稱貧所樂法墮下劣之乘為淨名所
0124b14: 訶是愚人之法今此圓宗定慧尚不同大乘
0124b15: 初教無相之空及大乘別教偏圓之理豈與
0125a01: 三藏斷定慧之所論乎此宗鏡錄戒定慧
0125a02: 乃至一事一行一一皆入法界具無邊德是
0125a03: 無盡宗趣性起法門無礙圓通實不思議。
0125a04: 如觀和尚云凡聖交徹即凡心而見佛心理
0125a05: 事雙修依本智而求佛智是以八地已巳能離
0125a06: 念佛勸方令起於事行故經頌云法性真常
0125a07: 離心念二乘於此亦能得不以此故為世尊
0125a08: 但以甚深無礙智此勸皆是事行故是知果
0125a09: 佛須性相具足因行必須事理雙修依本智
0125a10: 如得金修理行如去礦修事行如造作求佛
0125a11: 智如成器也又華嚴演義云若執禪者則依
0125a12: 本智性無作無修鏡本自明不拂不瑩若執
0125a13: 法者須起事行求依他勝緣以成己巳德並為
0125a14: 偏執故辯雙行依本智者約理無漏智性本
0125a15: 具足故而求佛智者約事無所求中吾故求
0125b01: 之心鏡本淨久翳塵勞恒沙性德並埋塵沙
0125b02: 煩惱是故須以隨順法性無慳貪等修檀等
0125b03: 六波羅密以諸佛已巳證我未證故又理不礙
0125b04: 事不妨求故事不礙理求無求故若此之修
0125b05: 修即無修為真修矣大智度論云法忍者於
0125b06: 內六情不著於外六塵不受能於此二不作
0125b07: 分別何以故內相如外外相如內二相俱不
0125b08: 可得故一相故因緣合故其實空故一切法
0125b09: 相常清淨故何謂一切法相常清淨以同遵
0125b10: 一道故所以華嚴疏云一道甚深者亦名一
0125b11: 乘佛佛皆同一真道故佛佛所乘同觀心性
0125b12: 萬行齊修自始至終更無異徑故為一道問
0125b13: 真心常住一切處者即萬法皆真云何而
0125b14: 有四時生滅答了真心不動故則萬法不遷
0125b15: 即常住義若見萬法遷謝皆是妄心以一切
0126a01: 境界唯心妄動心若不起外境本空以從識
0126a02: 變故若離心識則尚無一法常住豈有萬
0126a03: 法遷移問如今現見物像榮枯時景代謝如
0126a04: 何微細披剝明見不遷之旨答但當見性自
0126a05: 斷狐疑故金剛三昧經云因緣所生義是義
0126a06: 滅非生滅諸生滅義是義生非滅是以起恒
0126a07: 不起不起恒起如此通達不落斷常可正解
0126a08: 一心不遷之義矣如先德云夫物性無差悟
0126a09: 即真理真即不變物自湛然常情所封於不
0126a10: 動中妄以為動道體淵默語路玄微日用而
0126a11: 不知者物不遷也事像可觀稱之為物物體
0126a12: 各住故號不遷不遷故隨流湛然清淨為物
0126a13: 故與四像而為所依故知無生不生無形不
0126a14: 形處性相而守一者其唯不遷論焉所以不
0126a15: 遷論云是以如來因情之所滯即方言以
0126b01: 辯惑乘莫二之真心吐不一之殊教乖而不
0126b02: 可異者其唯聖言乎故談真有不遷之稱導
0126b03: 俗有流動之說雖復千途異唱會歸同致矣
0126b04: 而徵文者聞不遷則謂昔物不至今聆流動
0126b05: 者而謂今物可至昔既曰古今而欲遷之者
0126b06: 何耶是以言往不必往古今常存以其不動
0126b07: 稱去不必去謂不從今至古以其不來不來
0126b08: 故不馳騁於古今不動故各性住於一世然
0126b09: 則籍殊文百家異說者苟得其會豈文言
0126b10: 能惑之哉是以人之所謂住我則言其去人
0126b11: 之所謂去我則言其住然則去住雖殊其致
0126b12: 一也故經云正言似反誰當信者斯言有由
0126b13: 矣何者人則求古於今謂其不住吾則求今
0126b14: 於古知其不去今若至古古應有今古若至
0126b15: 今今應有古今而無古以知不來古而無今
0127a01: 以知不去若古不至今今亦不至古事各性
0127a02: 住有何物而可去來然則四像風馳旋機電
0127a03: 卷得意毫微雖速而不轉也是以如來功流
0127a04: 萬世而常存道通百劫而彌固成山假就於
0127a05: 始簣修途託至於初步者果以功業不可朽
0127a06: 故也功業不可朽故雖在昔而不化不化故
0127a07: 不遷不遷故則湛然矣故經云三災彌淪而
0127a08: 行業湛然信其言也何者夫果不俱因因因
0127a09: 而果因因而果因昔不滅果不俱因因不來
0127a10: 今不滅不來則不遷之致明矣復何惑於去
0127a11: 留躊躇於動靜之間哉。問萬法唯識諸佛
0127a12: 單住真如名無垢識者為復決定有心決定
0127a13: 無心答據體則言亡四句意絕百非約用則
0127a14: 唯智能明非情所及如華嚴經云佛子如來
0127a15: 心意識俱不可得但應以智無量故知如來
0127b01: 心古釋云如來心意識俱不可得者約體遮
0127b02: 詮也但應以智無量故知如來心者寄用表
0127b03: 詮也一師云識等有二一染二淨佛地無有
0127b04: 漏染心及心所而有淨分心及心所果位之
0127b05: 中智彊識劣故於心王上以顯無染約彼智
0127b06: 所以明無量若必無王所智依何立經云如
0127b07: 來無垢識是淨無漏界解脫一切障圓鏡智
0127b08: 相應則有心王明矣一師云以無積集思量
0127b09: 等義故說心等叵得就無分別智以顯無量
0127b10: 非無心體上之三解俱明心意識有又云佛
0127b11: 果實無心意意識及餘心法云不可得唯有
0127b12: 大智故言智無量故知如來心經云唯如如
0127b13: 及如如智獨存佛地論中五法五法者清淨法界兼四智
0127b14: 攝大覺性唯一真法界及四智大圓鏡智平等性智妙觀
0127b15: 察智成所作智菩提不言更有餘法此二說約無若
0128a01: 依前有未免增益亦不能通不可得言若依
0128a02: 後無未免損減亦不能通知佛心言既云知
0128a03: 如來心不可言無心可知明非無心矣又心
0128a04: 既是無智何獨立亦違涅槃滅無常識獲常
0128a05: 識義若有無二義雙取未免相違若互泯雙
0128a06: 非寧逃戲論若後宗言唯如智者以心即同
0128a07: 真性故曰唯如照用不失故云如智豈離心
0128a08: 外而別有如是則唯如不乖於有前宗以純
0128a09: 如之體故有淨心心既是如有之何失是知
0128a10: 即真之有與即有之真二義相成有無無礙
0128a11: 正消經意者言不可得者以心義深玄言不
0128a12: 及故寄遮顯深言但以智知如來心者託心
0128a13: 所寄表顯深云何深玄欲言其有同如絕相
0128a14: 欲言其無幽靈不竭欲謂之情無殊色性欲
0128a15: 謂無情無幽不徹是知佛心即有即無即王
0128b01: 即數心中非有意亦非不有意意中非有心
0128b02: 亦非不有心數非依於王亦非不依王一一
0128b03: 皆爾圓融無礙清涼記釋云言佛無心有智
0128b04: 成相違過心王最勝尚說為無智無所依豈
0128b05: 當獨立如無君主何有臣下今先別會二宗
0128b06: 後通合二宗先會法性宗意云心即是如智
0128b07: 即如智離心無如則知有如已巳有心矣即
0128b08: 體之用稱如智即用之體即是真如如一明
0128b09: 珠珠體即如明即如智豈得存如亡於心矣
0128b10: 次會法相宗意云即如之有有豈乖如如鏡
0128b11: 即虛則有心無失是知即真之有即有之真
0128b12: 通會二宗即真之有是法相宗即有之真是
0128b13: 法性宗兩不相離方成無礙真佛心矣又心
0128b14: 中非有意亦復非無意者非有是不即義二
0128b15: 相別故亦非不有是不離義無二體故又非
0129a01: 有者以無二體互攝盡故亦非不有者二相
0129a02: 不壞力用交徹故。問境識俱遣眾生界空
0129a03: 諸佛究竟成得何法答一切異生因識對境
0129a04: 於生死中妄生執著起常等四倒二乘之人
0129a05: 於涅槃中妄求解脫起無常等四倒諸佛如
0129a06: 來因境識俱空能離八倒成得真常樂我淨
0129a07: 四波羅密寶性論云依二種法如來法身有
0129a08: 淨波羅密一者本來自性清淨以同相故二
0129a09: 者離垢清淨以勝相故有二種法如來法身
0129a10: 有我波羅密一者遠離諸外道邊以離虛妄
0129a11: 我戲論故二者遠離諸聲聞邊以離無我戲
0129a12: 論故有二種法如來法身有樂波羅密一者
0129a13: 遠離一切苦二者遠離一切煩惱習氣有二
0129a14: 種法如來法身有常波羅密一者不滅一切
0129a15: 諸有為行以離斷見邊故二者不取無為涅
0129b01: 槃以離常見邊故勝鬘經云世尊見諸行無
0129b02: 常是斷見非正見見涅槃常是常見非正見
0129b03: 妄想見故作如是見所以如來唯證四德涅
0129b04: 槃祕密之藏問既經云見諸行無常是斷見
0129b05: 非正見見涅槃常是常見非正見者云何教
0129b06: 中或說無我又說於我豈不相違耶答夫說
0129b07: 常與無常我與無我但形言跡皆是方便所
0129b08: 以肇論云菩薩於計常之中演非常之教以
0129b09: 佛初出世便欲說圓常之妙門真我之佛性
0129b10: 為一切外道皆妄執神我十方界起於常
0129b11: 見若說真常樂我淨恐濫邪解且一時拂下
0129b12: 情塵故云無常無樂無我無淨又二乘及權
0129b13: 假菩薩不知諸佛祕旨執方便門取證
0129b14: 皆住無我之理以為究竟世尊又愍不達遂
0129b15: 乃具說常樂我淨若有於此究竟之說明見
0130a01: 真我佛性人木蟲塵分明無惑尚不住於中
0130a02: 道豈更見有常無常我無我二見之所亂乎
0130a03: 或若雖聞常樂我淨之名只作常樂我淨之
0130a04: 解隨語生見昧自真心則我無我之藥成我
0130a05: 無我之病故知真我難辨非證不明。夫欲
0130a06: 正修行者不歸宗鏡皆墮邪修以萬緣所起
0130a07: 起自真如故清涼鈔云因該果海果徹因原
0130a08: 以極果由於始信信依本智而起今不離本
0130a09: 智故斯則以因成果攝果酬因然因有二種
0130a10: 一約本有恒沙性德信解行願等無不具故
0130a11: 二約修起謂依本信德而起信心依本解德
0130a12: 而起解心如起信論云以知法性無慳貪故
0130a13: 隨順修行檀波羅密等故一一修起皆帶本
0130a14: 有俱來至果無間道中一時頓圓解脫道中
0130a15: 因果交徹名為得果果亦有二一者本有菩
0130b01: 提涅槃一切佛性本覺具故二者修起令證
0130b02: 菩提始覺悟故始覺同本無復始本之異名
0130b03: 究竟覺則二果無礙然二因本從本覺體上
0130b04: 起來則二因與本果無礙始覺既同本覺則
0130b05: 極果全同於二因則二因與二果交徹故因
0130b06: 該果海果徹因原又初發心時便成正覺因
0130b07: 該果也雖得佛道不捨菩薩行果徹因也。
0130b08: 
0130b09: 
0130b10: 御錄宗鏡大綱卷八
0130b11: 音釋
0130b12: 先上聲少也。鍼諸深切。睫音接目旁毛也。古猛切。躊
0130b13: 上音儔下音除猶豫也。
