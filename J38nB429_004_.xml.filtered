0933a01: 古林智禪師語錄卷之四
0933a02: 侍　　者正慧記錄
0933a03: 嗣法門人正燈編輯
0933a04: 住奉天府東前山臺大悲禪寺語錄
0933a05: 康熙庚午歲秋七月望日進院。
0933a06: 興國寺天宗等請上堂拈香曰身輕似葉任風揚萬
0933a07: 里餘程到瀋陽今日復蒙興國請栴檀爐爇九天香
0933a08: 上首白椎畢乃曰古人道三世諸佛向火焰裏轉大
0933a09: 法輪又道火焰為三世諸佛說法三世諸佛立地聽
0933a10: 試問大眾且道火焰為諸佛說的是甚麼法以拂子
0933a11: 打○曰若向這裏會得始知般若未動腳先興國未
0933a12: 起念前四十八願早已巳宣過苟或未能且聽一偈二
0933a13: 百一十億佛剎當年法藏悉觀知今日古林重舉出
0933a14: 阿誰不是丈夫兒上首結椎下座。
0933a15: 龍鳳寺滿藏張名魁孫應選起華嚴會請上堂微塵
0933a16: 中經卷明眼人始能拈出所以世尊曰始從鹿野苑
0933a17: 終至跋提河於是二中間未曾說一字既未曾說即
0933a18: 今看的五部從甚處得來驀舉拂子曰若向這裏見
0933a19: 得徹覷得透不須彈指樓閣門八字打開正法眼一
0933a20: 時流通釋迦彌勒文殊普賢善財童子五十三師盡
0933a21: 在山僧拄杖頭上放光動地轉大法輪與一切眾生
0933a22: 抽釘拔楔解粘去縛苟或未然正好披忍辱鎧操智
0933a23: 慧劍滅三毒破魔網步步踏著實地心心契證真如
0933a24: 作不可思議功勳成無量殊勝奇特直得千古萬古
0933a25: 只如今前佛後佛無異道所以法華曰是舍惟有一
0933a26: 門而復狹小雖然狹小三世諸佛盡從箇裏出去出
0933a27: 去且置畢竟佛在甚麼處喝一喝曰高高峰頂無消
0933a28: 息深深海底沒蹤由。
0933a29: 散會朱宗仁等請上堂炎炎暑伏正中時纔值開經
0933a30: 又滿期痛惜韶光容易度時流休把自心欺眾中莫
0933b01: 有不欺自心者麼遂舉起拄杖曰若喚作拄杖子便
0933b02: 犯當頭不喚作拄杖子又欺自己巳恁麼也不是不恁
0933b03: 麼也不是恁麼不恁麼總不是畢竟作麼生委悉去
0933b04: 又卓一下曰向者裏通條活路始得。
0933b05: 七月十四日起盂蘭會請上堂以法說法無別法以
0933b06: 佛見佛無異見佛法見聞總現成當陽直下要親薦
0933b07: 舉起拂子曰見麼又擊案曰聞麼者一著子非佛非
0933b08: 法非見非聞非有非無非異非如等閑拈丈六金身
0933b09: 當一莖草將一莖草作丈六金身於一毫端現寶王
0933b10: 剎坐微塵裏轉大法輪所以道一切時一切處一切
0933b11: 見聞知覺一切分別取捨一切受用一一俱是諸人
0933b12: 二六時中應機接物現成的活計佛佛授手唯授此
0933b13: 心祖祖相傳唯傳此妙乃至西天四七也恁麼東土
0933b14: 二三也恁麼天下列剎相望諸老宿也恁麼山僧也
0933b15: 恁麼且道恁麼一句作麼生道擲拂曰雖然舊閣閑
0933b16: 田地一度贏來方始休。
0933b17: 中元節請上堂丁一卓二是般若體七縱八橫是般
0933b18: 若用耀古騰今是般若光烹金琢玉是般若力若能
0933b19: 有如是力徹如是光得如是用具如是體便見十世
0933b20: 古今始終不離於當念無邊剎海自他不隔於毫端
0933b21: 遂以拂子打圓相曰自從一授靈山記直至於今願
0933b22: 不忘。
0933b23: 煆白骨小參目連今日度母般若此時煆骨入聖何
0933b24: 須開頤墮凡不必頻顣八兩原是半觔五斗須還一
0933b25: 斛頭頭物物現成剎剎塵塵具足只為憎逆愛順所
0933b26: 以東出西沒既失頂上玄珠便去水中撈摝若能直
0933b27: 下迴光便見本來面目。
0933b28: 上堂彩雲影裏仙人現手把紅羅扇遮面急須著眼
0933b29: 看仙人莫看仙人手中扇拂衫袖曰者是彩雲影揮
0933b30: 拂子曰者是紅羅扇作麼生是仙人面團耶方耶長
0933c01: 耶短耶紅黃黑白耶諸仁者不用看他只須自看驀
0933c02: 地看破自己巳面孔始識儂家面孔識得儂家面孔方
0933c03: 見仙人面孔面孔且置且道適來者一絡索落在什
0933c04: 麼處震威一喝曰霧露雲霞時起滅長青自古一般
0933c05: 天。
0933c06: 示眾古之為道學者痛念生死如救頭然勞形枯骨
0933c07: 廢寢忘餐行住坐臥如聾似啞時刻照顧本參猶恐
0933c08: 打失話頭己巳事未得分明終不與人閒論侍師必恭
0933c09: 必敬不敢動惱一念惟恐不稱師意方是真實衲子
0933c10: 未見今時學者全沒信心輕薄狡猾形雖相同心多
0933c11: 詭詐到師面前無絲毫真念一味捏鬼捏怪問著不
0933c12: 知羞恥不是指東話西便是胡喝亂跳做盡伎倆自
0933c13: 心難瞞若是為他加以逼拶便設計較辭去僻處豎
0933c14: 憍慢幢打自大鼓誑惑聾俗只圖眼前快樂不思樂
0933c15: 是苦因如是之流正是野狐種族破法魔魅玷辱先
0933c16: 人污染吾輩我今苦口叮嚀要汝知慚識愧不然聽
0933c17: 便還俗各去當差雞棲鳳巢非吾同類。
0933c18: 示眾操履本分一著不受惡辣鉗鎚豈得成器必要
0933c19: 具一片金石心肝生鐵脊梁始能趣向直下將人我
0933c20: 是非好惡長短一時坐斷如太阿鋒似塗毒鼓觸著
0933c21: 則喪身失命豈尋常細事果到恁麼田地更須刻苦
0933c22: 勵志向大爐中幾經煆煉時節到來不妨出來導
0933c23: 誘群盲利生接物自是驚群如獅子哮吼百獸腦裂
0933c24: 金翅擘海直取龍吞堪報不報之恩共助無為之化
0933c25: 今日與大眾聚會在此也是前緣必要將此一件大
0933c26: 事徹透始不負十方檀施且道這一件事作麼生透
0933c27: 喝一喝曰匹馬衝開龍虎陣單刀直入破重圍。
0933c28: 示眾古德教人作偈作頌著語者蓋大事已巳明師資
0933c29: 唱和試學者才性利鈍今汝等己巳事未明一向在文
0933c30: 字上作見解豈非大錯你們病痛山僧盡知蓋作詩
0934a01: 作偈有你們下手處有你們註腳處有你們卜度處
0934a02: 所以個個肯作意思索至於本分事上無你們下手
0934a03: 處無你們註腳處無你們湊泊處所以不肯承當殊
0934a04: 不知這無下手處無註腳處無湊泊處正是個好消
0934a05: 息古德曰百尺竿頭更進一步又曰懸崖撒手到這
0934a06: 裏直須努力拼卻性命一上始得努力且置即今有
0934a07: 一句子不落文墨不拘音韻三世諸佛摸不著歷代
0934a08: 祖師和不齊諸兄弟還有和得者麼若和得者痛與
0934a09: 三十棒和不得者亦痛與三十棒何故棒頭有眼明
0934a10: 如日賞罰分明作者知。
0934a11: 示眾此個事在諸佛分上不曾增在眾生分上不曾
0934a12: 減只為群迷妄情濃厚蔽卻本明執人執我心猿擾
0934a13: 擾耽能耽所意馬騰騰六賊縱橫三毒焰熾堪嗟如
0934a14: 斯學道佛性愈求愈遠若是真正丈夫的實要明斯
0934a15: 事須開特達懷發大堅固志尋常動靜中兩腳踏實
0934a16: 地情識妄緣盡淨屏息佛法玄妙徹底掀翻單提一
0934a17: 句話頭朝參暮究念念弗捨心心無間莫管年窮歲
0934a18: 盡節換時移一念萬年始終不易必以悟為則餘皆
0934a19: 是甚熱碗鳴聲古之造道衲子怕怖生死如救倒懸
0934a20: 冬不爐夏不扇尚無剪爪工豈暇閑叨呾時刻照本
0934a21: 參生怕落昏散事善知識必恭必敬三二十年不憚
0934a22: 辛勤不嫌瑣褻把己巳躬下事透徹得乾乾淨淨明明
0934a23: 白白後出頭來驚天動地方是真參實悟的學者所
0934a24: 以趙州三十年不雜用心香林四十年打成一片那
0934a25: 有不下苦心苦志真履實踐每日間只在是非中煩
0934a26: 惱裏作活計而能悟道明心也大便宜諸仁者山僧
0934a27: 今夜造口業絮絮叨叨為要你們發憤精進勿教當
0934a28: 面錯過時不待人焂忽白首百無一長愧乎否也茲
0934a29: 愧不愧且置眨眼三十夜到來黑面老子打算飯錢
0934a30: 那時莫怨山僧不早為道破好。
0934b01: 示眾昔日靈山殃迦葉後來少室累神光黃梅夜度
0934b02: 盧行者臨濟瞎驢冤禍長冤禍且止試問諸人識這
0934b03: 一隊漢落處麼即今現在汝等諸人六根門頭晝夜
0934b04: 放光乃至乾坤大地萬象森羅明暗色空無一不在
0934b05: 此光發現只如光未發時無諸佛眾生消息無山河
0934b06: 大地形跡汝等諸人在甚麼處安身立命若也知得
0934b07: 不妨出來與山僧拄杖打個折合各垂隻手光耀叢
0934b08: 林其或不知且向三條椽下七尺單前豎起脊梁高
0934b09: 著眼看他日驀地相逢不妨與方丈通個消息。
0934b10: 慈洪普照振衣同眾學者入室求開示師曰近日參
0934b11: 禪者多悟道者鮮過在甚麼處蓋人無恒心少節義
0934b12: 不肯真實操履只愛搬弄虛頭不以己巳事為極則反
0934b13: 以利名為實有雖入門來不念無常迅速苦海沉淪
0934b14: 只將古今公案歷代語言築一肚皮貴圖口舌利便
0934b15: 此等如蛾撲火如蚕作繭或見先輩安心斷臂負舂
0934b16: 繫樁三登九上坐破蒲團便生退屈曰釋迦如來經
0934b17: 三大阿僧祗劫脩來纔得睹星悟道我等凡夫豈能
0934b18: 成佛作祖不信有悟入之門所謂不信己巳殊勝甘為
0934b19: 下劣人便將難之一字以為藉口古德曰此番難再
0934b20: 來不知是何面孔恁麼則不難於今生也何不再看
0934b21: 屠兒證果龍女成佛水潦一腳保福招手悟道何。
0934b22: 易哉有向冊子上鑽尋卜度向知識口邊得些涎唾
0934b23: 就便云不過如此何用苦修方名悟道便縱意造業
0934b24: 為害不小不見法華經曰是法非思量分別之所能
0934b25: 到圓覺經曰汝以思惟心測度如取螢火燒須彌終
0934b26: 不能得古德曰擬將心意學玄宗大似西行卻向東
0934b27: 或有做了些癡工夫忽認得個昭昭靈靈無形無相
0934b28: 有知有識底便說是了者個便是我本來面目念佛
0934b29: 的主人公也便是臨濟赤肉團上真人也便是誌公
0934b30: 四大有相中的無相也又引波羅提尊者在眼曰見
0934c01: 在耳曰聞傅大士夜夜抱佛睡朝朝還共起等頌為
0934c02: 證便道生也不妨死也不妨若果如斯便了何故祖
0934c03: 師頌又曰學道之人不識真只為從前認識神無始
0934c04: 劫來生死本癡人喚作本來人又曰我今問汝汝若
0934c05: 認昭昭靈靈是汝真實為甚麼瞌睡時又不成昭昭
0934c06: 靈靈若瞌睡時不是為甚麼有昭昭靈靈汝還會麼
0934c07: 此是認賊為子是生死根本妄想元氣既瞌睡時做
0934c08: 不得主生死到來怎麼生折合一生胡亂做去豈但
0934c09: 賺人皆自賺耳或有不唧溜者處處染污一者情不
0934c10: 透脫謂一切世間善惡好歹是非順逆等境也須處
0934c11: 置停當不肯放下恐傷仁義致人議論務盡小節硜
0934c12: 硜然終日沒在事中一者理不透脫將一切佛經大
0934c13: 小乘清濁等語當作實法掗在胸中及聞知識所說
0934c14: 主其先入不能去短就長如綿搭絮清溷不已巳殊不
0934c15: 知情為生死根本理為所知障難不肯向此兩路截
0934c16: 斷縱涉遍叢林參遍知識無能相救矣所以臨濟曰
0934c17: 道流爾欲得如法見解但莫受人惑向內向外逢著
0934c18: 便殺逢佛殺佛逢祖殺祖逢羅漢殺羅漢逢父母殺
0934c19: 父母逢親眷殺親眷始得解脫不與物拘透脫自在
0934c20: 或有真實為道來參知識者知識有直截全提者有
0934c21: 與話頭者伶俐底直下領略根性遲鈍者千沒柰何
0934c22: 萬沒柰何貴圖知識說破知識婆心豈肯害他必要
0934c23: 他自己巳地一聲始得真實受用不被天下人瞞他
0934c24: 便道知識吝法不向他說掉臂而去撞入天魔野千
0934c25: 隊中一一為他妄評妄論初學聞其語已巳如毒入心
0934c26: 悲哉枉用前功搭獅子皮作野干鳴將吾師拈花直
0934c27: 指之旨翻成講席到處教壞世間男女千佛出世不
0934c28: 通懺悔今現前諸兄弟幸往昔願力深不落此數甘
0934c29: 同般若共守寂寥切勿虛廢光陰精勤憤志定要親
0934c30: 見一回方可續佛慧命廣導群迷報佛祖君親師友
0935a01: 浸恩努力努力。
0935a02: 
0935a03: 
0935a04: 原書闕。
0935a05: 
0935a06: 
0935a07: 
0935a08: 
0935a09: 
0935a10: 
0935a11: 
0935a12: 
0935a13: 
0935a14: 
0935a15: 
0935a16: 
0935a17: 
0935a18: 
0935a19: 
0935a20: 
0935a21: 機緣
0935a22: 問如何是乾矢橛師曰逼塞虛空曰如何領會師曰
0935a23: 普天匝地僧禮拜師曰會禮拜不會禮拜僧擬議師
0935a24: 打曰臭氣燻人。
0935a25: 問如何是佛性聲未絕師便打曰道甚麼曰佛性師
0935a26: 曰山僧是僧去問佛曰和尚豈無方便師便打僧禮
0935a27: 拜師復與一踏曰棒打有醒腳踏有餘。
0935a28: 問青州布衫重七觔意旨如何師曰七零八落曰某
0935a29: 甲無處摸索師曰問取隔壁張裁縫去。
0935a30: 問如何萬法歸一師曰三頭六臂曰畢竟一歸何處
0935b01: 師叉手當胸立曰學人不會師打曰魚腮烏嘴得人
0935b02: 憎。
0935b03: 問如何是金剛王寶劍師曰觸不得曰因甚觸不得
0935b04: 師打曰頭落也不知僧佇思師復打曰還不拖者死
0935b05: 屍去。
0935b06: 問不歷化城竟登寶所時如何師曰腳跟下好與三
0935b07: 十棒曰恁麼則學人獲寶也師曰呈似山僧看僧近
0935b08: 前便拜師打曰錯將魚目認明珠。
0935b09: 巨懷呈偈了師展手曰此是文字將無文字底來懷
0935b10: 擬議師劈胸一拳曰會麼曰不會便拜師曰是誰拜
0935b11: 出弟子師曰又道不會。
0935b12: 一僧作禮曰弟子無語問和尚但只稽首讚嘆師曰
0935b13: 讚個甚麼僧擬對師掌曰向這裏罵山僧去。
0935b14: 問劫火洞然大千俱壞未審這個壞也無古人一曰
0935b15: 壞一曰不壞畢竟壞底是不壞底是師曰二俱不是
0935b16: 曰畢竟如何師曰獅子咬人韓盧逐塊。
0935b17: 一僧送師骨往千山問曰先師遷化向甚處去也師
0935b18: 指千山曰會麼曰不會師曰青山原不動浮雲自往
0935b19: 來。
0935b20: 問如何是西來意師曰何不問自己巳意曰如何是自
0935b21: 己巳意師曰尋常還思山僧麼曰常思和尚無由禮覲
0935b22: 師曰只這是其僧有省。
0935b23: 問如何是般若境師曰萬木榮紆一溪浩渺曰如何
0935b24: 境中人師曰饑餐麥粥倦臥茸草曰人境不立時如
0935b25: 何師遂劈面一掌曰是立不立僧罔措復示曰人境
0935b26: 不立時劈面無情掌是個血性兒當下知痛癢。
0935b27: 見一僧看經師問看甚麼經曰金剛經師曰經是誰
0935b28: 說看是何人僧無語師示一偈。
0935b29: 看經不識看經人徒自區區勞眼神欲得不勞神與
0935b30: 眼分明識取此真經。
0935c01: 有僧嘴極利一日問曰佛說魔說是一是二師劈嘴
0935c02: 一拳曰且道是一是二僧擬議師復打遂示偈曰。
0935c03: 纔開口問麤拳便打烈焰紅爐豈容得假煆盡虛浮
0935c04: 始識道雅早知闍黎認鹿為馬。
0935c05: 
0935c06: 
0935c07: 
0935c08: 
0935c09: 
0935c10: 
0935c11: 
0935c12: 
0935c13: 
0935c14: 
0935c15: 
0935c16: 
0935c17: 
0935c18: 
0935c19: 
0935c20: 
0935c21: 頌古
0935c22: 陞座
0935c23: 擬動腳跟落二三重登曲彔不羞慚那時若值忤逆
0935c24: 者大好都盧掀座翻
0935c25: 拈花
0935c26: 口難開處把花拈百萬人天盡了然惟有飲光猶未
0935c27: 瞥受他禍及永纏綿
0935c28: 痛棒
0935c29: 三頓烏藤打不開如何別去又歸來冤深恨惱麤拳
0935c30: 掌拖累兒孫遍九垓
0936a01: 棒頭有眼察秋毫定業從來不可逃六百餘年冤禍
0936a02: 事如何今日又重遭
0936a03: 青州衫
0936a04: 一歸何處問諗老一領布衫荅來巧今日重新提掇
0936a05: 出元來是吾舊皮襖
0936a06: 麻三觔
0936a07: 如何是佛麻三觔問處分明荅處親好看陌上二三
0936a08: 月那個枝頭不帶春
0936a09: 新婦騎驢阿姑牽
0936a10: 新婦騎驢阿姑牽不用區區苦著鞭若是仲尼真弟
0936a11: 于自然知道化三千
0936a12: 俱胝一指
0936a13: 學道何須向外求無錢那買好風流就中消息難為
0936a14: 說只向人前豎指頭
0936a15: 夾山落水
0936a16: 劈腦一撓毒種深點頭三下苦難任從斯命喪華亭
0936a17: 手聞者至今亦痛心
0936a18: 洞山冷煖
0936a19: 秋去畏寒欣煖屋夏來怯暑喜涼風若能這裏全知
0936a20: 曉積劫無明當下空
0936a21: 樓子聞唱
0936a22: 整襪時逢對酒樓忽聞清唱語風流從斯頓斷腳跟
0936a23: 線去住縱橫得自由
0936a24: 四喝
0936a25: 金剛寶劍誰人敢當未曾舉動殺活全彰
0936a26: 金毛獅子孤峰獨立爪牙未施妖狐絕跡
0936a27: 探竿影草看驗凡聖不待開口早知邪正
0936a28: 當陽一喝解粘去縛全機大用有殺有活
0936a29: 牧牛頌
0936a30: 撥草尋牛
0936b01: 巖崎嶇千百重松林一帶白雲封前來覺在峰巔
0936b02: 上尋到峰巔又別峰
0936b03: 驀然見跡
0936b04: 踏破芒鞋活路通聖凡相遇豈留蹤從容拽著捶雲
0936b05: 杖直下追從宇宙中
0936b06: 追步見牛
0936b07: 溪山歷盡路途窮枝葉凋殘徹骨風回首白雲飛散
0936b08: 處一輪杲日正當空
0936b09: 得牛貫鼻
0936b10: 煙霞撥盡露形蹤猶戀春山芳艸茸蹄角分明將鼻
0936b11: 貫這番把住始圓融
0936b12: 牧護調馴
0936b13: 童子規繩常在手牛兒劣性漸輕柔飽山飽水從他
0936b14: 便放去收來任自由
0936b15: 騎牛歸家
0936b16: 嶺畔溪邊意更奢不萌枝放撲香花揚鞭倒把牛斜
0936b17: 跨笛韻聲聲轉到家
0936b18: 忘牛存人
0936b19: 牧童無事意悠悠眼底青山不見牛枕石高眠松月
0936b20: 下鞭簑箬笠掛雲頭
0936b21: 人牛雙忘
0936b22: 雙忘人事了無功脫體玲瓏法法通一道威光機莫
0936b23: 測千紅萬紫盡同宗
0936b24: 返本還原
0936b25: 樞機未動是真歸徹底圓明本地輝迥迥寒光無向
0936b26: 背縱橫處處露全威
0936b27: 入廛垂手
0936b28: 昔年曾欠犁耙債今日隨時相為酬泥水渾身豈暇
0936b29: 顧披毛戴角日優游
0936b30: 
0936c01: 
0936c02: 
0936c03: 
0936c04: 
0936c05: 
0936c06: 
0936c07: 
0936c08: 
0936c09: 
0936c10: 
0936c11: 小佛事
0936c12: 為盤山了宗和尚起龕江于擲釣幾經穩忽得金鱗
0936c13: 便轉頭萬疊雲山留不住落花流水任悠游恭惟了
0936c14: 宗禪師天童後裔盤山的嗣年踰古稀德邁時輩操
0936c15: 打破虛空底鉗鎚奮喝散白雲底意氣曾在燕京數
0936c16: 十年大闡宗風後來此土化所難化度所難度今日
0936c17: 化緣畢備更須知老和尚生未生死未死來未來去
0936c18: 未去正恁麼時如何以杖卓一卓曰起。
0936c19: 舉火遍處參尋始得頂具眼多年操道纔能肘下
0936c20: 懸符幾據大剎數返皇都正宜利生接物豈期掉臂
0936c21: 抽身今日幸有得力兒孫請予為你祖餞雲程且道
0936c22: 餞程一句作麼生以火炬打○曰一道紅光纔舉處
0936c23: 當空寶月鎮長明。
0936c24: 贊像咄這行藏有甚好人天將汝為師表胸中佛法
0936c25: 沒絲毫臨濟正宗滅卻郤了滅卻郤了一輪皓月千門曉
0936c26: 為正園關夫人起棺生成道骨信前緣好善樂施天
0936c27: 命年今日西歸撒手去蓮臺寶座尚巍然。
0936c28: 舉火偶寄閻浮半百秋臨行俞道兩同儔相辭眷屬
0936c29: 一盃酒始信去來得自由如何是自由一句以火炬
0936c30: 打○日烈焰光中開正眼蓮花國裏任悠游。
0937a01: 為佛寶屈孺人舉火七十一年如閃電臨行何會掛
0937a02: 條線喻將谷響萬千斤換得空花七八片快收拾莫
0937a03: 留戀音中好聽吾言餞翻身跳出苦娑婆去見彌陀
0937a04: 金色面。
0937a05: 為楊居士起棺此番自怪西來急恰值楊公回首日
0937a06: 漸源曾問死與生道吾回言道不的道不的無倫匹
0937a07: 老漢今朝重指出以杖指棺曰寄跡閻浮稀有年而
0937a08: 今頓斷世情緣翻身跳出娑婆影去到西方坐寶蓮
0937a09: 舉火此方緣盡莫徘徊烈燄光中好自裁直去不勞
0937a10: 他接引各人坐下有蓮臺。
0937a11: 為赤翁和尚下火染衣為弟兄付法論叔祖今日來
0937a12: 燒伊謾道吾莽鹵攛火炬曰分明佛法沒人情烈燄
0937a13: 光中超萬古。
0937a14: 為屈海會居士舉火娑婆勞苦休貪戀極樂安閑歸
0937a15: 去來火燄為君重說法不須回首更徘徊屈海會若
0937a16: 能直下會得始識生因死而生死因生而死二俱坐
0937a17: 斷無彼無此既無彼此攛下火炬曰這個。
0937a18: 與正照起棺幻寄閻浮望順年釋儒道教久鑽研今
0937a19: 朝就路還家去安樂池中坐寶蓮果能恁麼去麼喝
0937a20: 一喝曰不離當處常湛然覓則知君不可見。
0937a21: 舉火正照正照諦聽吾教頓斷牽纏頂直透娑婆
0937a22: 多苦極樂最妙去托蓮胎彌陀欣笑以火炬打○相
0937a23: 曰更向火裏現全身逼塞虛空絕至要。
0937a24: 為顧孺人舉火出也空沒也空空到真空空不空攛
0937a25: 下火炬曰若能識得真空去巍巍獨坐大雄峰。
0937a26: 為裴氏女舉火前身斯女是靈照暫往人間走一遭
0937a27: 見世俱貪名利索故將繩繫教人瞧椿萱五內痛難
0937a28: 忍請我指伊路一條稱此火光逼直去西方接引好
0937a29: 逍遙。
0937a30: 為佟正溥孺人舉火住世五十一今朝緣事畢翻身
0937b01: 透碧空處處無蹤跡以火炬打○曰既無蹤跡者個
0937b02: 遍界縱橫無去住隨方運用任游戲。
0937b03: 為夏正果孺人舉火出沒似浮漚聖凡如夢幻漚幻
0937b04: 總非真一切俱莫戀夏善人好自薦火裏翻身看是
0937b05: 誰彌陀百億毫端現。
0937b06: 為王太夫人起棺誥封恭人抖擻精神盡情收拾勿
0937b07: 染纖塵超苦海越迷津識取無生本不生山野與汝
0937b08: 來指路大千沙界任縱橫。
0937b09: 舉火娑婆應世從心年忽地抽身卸萬緣自性彌陀
0937b10: 親證得任生佛國任生天以火炬打圓相曰畢竟生
0937b11: 天生佛國一把紅光纔舉處聖胎早已結青蓮。
0937b12: 為松林居士舉火松林松林急著眼聽娑婆六十二
0937b13: 今日萬緣停莫擬議好惺惺真空在處顯威靈攛下
0937b14: 火炬曰布袋與君焚卻去浩歌一曲似忘形。
0937b15: 為明心舉火明心明心聽吾重徵八年為我勞碌精
0937b16: 神屬望百年贊助柰何壽不由人今既吉祥而化自
0937b17: 是越格超群攛下火炬曰助汝無情一炬火永證金
0937b18: 剛不壞身。
0937b19: 為善禎禪人舉火有變遷兮無生死無變遷兮有死
0937b20: 生要知生死端的意攛下火炬曰烈焰亙天只這是
0937b21: 為曉廷居士舉火四十餘年如電行來時何似去時
0937b22: 清要知端的去來意烈焰場中善自明遂攛下火炬
0937b23: 為無疑上人舉火颯颯秋風遶故園飄飄落葉便歸
0937b24: 根既然撒手西方去九品蓮花返本源疑上座聽吾
0937b25: 言這段風光已具足大千何處不稱尊。
0937b26: 為文部大喇嘛舉火如來昔日偃臥示寂文部今朝
0937b27: 端坐告終名馳西域德播關東諸方景慕班吉雲從
0937b28: 朝官敬仰。
0937b29: 世祖興崇本望萬里前程豈期一場幻夢今既抽身
0937b30: 長往去透過金圈栗棘蓬以火炬擊龕曰大喇嘛急
0937c01: 磨礱真空在處露威雄攛下火炬曰萬里神光連頂
0937c02: 沒大千杲杲一輪紅。
0937c03: 為真修上人舉火涅槃不動沒生死寒暑更遷行殺
0937c04: 活直下兩頭齊坐斷天長地久乾坤闊惟我真公上
0937c05: 人薙髮于徽宗律主得戒於正宇禪師生平截鐵斬
0937c06: 釘操履提持向上面有十分春風胸無一毫伎倆三
0937c07: 韓重其為人四眾方來欣向今朝撩起便行可作時
0937c08: 人榜樣攛下火炬曰吾今助汝一星火直透威音現
0937c09: 真相。
0937c10: 為戶部正堂妙供夫人舉火出也全機見沒也全機
0937c11: 見坐斷兩重關獨露本來面伏惟妙供夫人親見盤
0937c12: 山信道無倦德性如玉如金道念自鎔自煆正好養
0937c13: 乎其真樂乎其善豈期百年頃刻世緣更變忽然撒
0937c14: 手西歸畢竟難逾大限今日孝子虔誠請為夫人祖
0937c15: 餞更有末後句重為通一線以火炬打○相擲下曰
0937c16: 烈燄光中綻白蓮無邊剎海都開遍。
0937c17: 為印真左善世起棺暖日薰風四月天百花開發滿
0937c18: 林園印公玩景貪遊賞惹得行人都淚漣恭惟印真
0937c19: 老善世禪淨一如福慧具足神機如徹電智辯似淵
0937c20: 源提佛祖之紀綱條條有例立叢林之規範事事森
0937c21: 然名傳海外德播中原今日化緣畢備可謂耀後光
0937c22: 前且臨行一句作麼生道卓拄杖曰途中受用從來
0937c23: 具此去如登到岸船。
0937c24: 舉火當陽直指莫擬議迥脫根塵始瞥地無欠無餘
0937c25: 絕正偏亙今亙古沒移易老掌教能事畢臨岐一句
0937c26: 重相為勝熱門中信步登毘盧頂上恣遊戲。
0937c27: 
0937c28: 
0937c29: 
0937c30: 
0938a01: 
0938a02: 
0938a03: 
0938a04: 
0938a05: 
0938a06: 
0938a07: 
0938a08: 
0938a09: 
0938a10: 
0938a11: 法語
0938a12: 示恒修禪人
0938a13: 立志辦道切宜堅猛自凡夫直入聖域豈小緣哉必
0938a14: 要將從前妄想見解世智辨聰彼我是非一時盡底
0938a15: 脫去直下如死人已巳絕氣息到本分地上大休大歇
0938a16: 然後向枯木死灰裏豁然契證始信釋迦以無法而
0938a17: 得授記盧老以無物乃付衣缽所以曰以無所得心
0938a18: 修無所得行行雖與人同而常與人異到此切不可
0938a19: 造次為人但只韜光晦跡守本分忘人世待霜露果
0938a20: 熟龍天推出應緣順時開拓人天立一機垂一句普
0938a21: 使有情無情並仰威光同受庥廕若無因緣只恁度
0938a22: 時不欲人知作個絕學無為真道人可也。
0938a23: 示禪宗上人
0938a24: 實要了明此個大事非艸艸可得先要具一片金石
0938a25: 心肝一雙雪白眼睛把向來所聞所見底玄妙理性
0938a26: 殊勝奇特擲向他方世界休存一絲毫許打疊得乾
0938a27: 乾淨淨單提己巳躬下大事猛著精彩暮究朝參心心
0938a28: 無間參來參去參到佛祖說不去處行不到處撲倒
0938a29: 起來鼓掌呵呵元來是這個道理方與三世諸佛把
0938a30: 手共行歷代祖師同一鼻孔始不負爾出家一番也
0938b01: 若是依依稀稀今日三明日四只是妄想堆裏做來
0938b02: 做去疲勞厭倦自生退息反歸咎於禪不靈出得門
0938b03: 去無所不為謾道薙髮了脫生死更欠黑面老子飯
0938b04: 錢在珍重珍重。
0938b05: 示慧廣禪人
0938b06: 唯此法門至簡至近不勞多聞只要實悟如六祖大
0938b07: 師賣薪一聞應無所住而生其心即便了當豈不是
0938b08: 至簡至近哉後到黃梅和偈曰菩提本無樹明鏡亦
0938b09: 非臺本來無一物何處惹塵埃若是個漢於此省去
0938b10: 略較些子更要將心待悟何時而達又不聞韶國師
0938b11: 曰通玄峰頂不是人間心外無法滿目青山到這裏
0938b12: 還有甚佛祖可成禪道可參然斯事本無奇特只要
0938b13: 人信得及刻期取證不是說了便休想你我遇斯大
0938b14: 難萬里流來得全軀命今得為僧必要拼死做一番
0938b15: 莫學時人記幾句口頭語以當了事明眼人覷見未
0938b16: 免吐罵上座必欲作脫體衲僧當如我語切莫放逸
0938b17: 自有推門落白之時若能腳跟點地不妨來山僧
0938b18: 手裏白棒若是虛誕浮華只圖眼前熱鬧有鬼神兮
0938b19: 妒君福有陰陽兮促君壽勉旃勉旃。
0938b20: 示虛白行者
0938b21: 汝佐山僧築靜室建茶房費盡辛苦吾非不知本意
0938b22: 留爾同居與爾斷除宿習說破末後句子柰爾魔事
0938b23: 紛紜不得已巳而卻汝自此日遠一日矣汝豈不聞先
0938b24: 哲行履如慈明更衣入戎馬隊中去參汾陽雪峰三
0938b25: 到投子九上洞山皆為道德不顧危亡始得萬古為
0938b26: 人天師範豈是今人輕人我慢入門不為道德反要
0938b27: 師家以人情回顧稍有回顧不到便生許多是非說
0938b28: 長說短只窺探他人行徑不顧自己巳生死各執管見
0938b29: 不信棒喝為人或執幾句之乎也者講論為長或執
0938b30: 寫經持念為長或執禮拜磨筋苦骨為長或執一句
0938c01: 死話頭將心待悟為長諸如此類自塞悟門流入邪
0938c02: 見不是出家了脫生死原為設法討喫而已巳豈知信
0938c03: 施粒米出自血汗不明心地如何消得一息不來定
0938c04: 是酬他去也袈裟下失人身豈不痛哉汝既決意出
0938c05: 家吾今不得不與汝道破惟恐走錯路途難以相救
0938c06: 倘能一念知非但向無佛無眾生處努力窮究日久
0938c07: 歲深自然田地穩密始不負與爾薙髮一番也珍重
0938c08: 珍重。
0938c09: 復淨空上座
0938c10: 陽城一別倏忽三載上座想有大進益處參學人必
0938c11: 借此世磨勵不可因循彷彿趨色力強健討明落腳
0938c12: 處不枉出世閻浮走一遭然此個事非造次顢頇所
0938c13: 能為也必要具一片金石心肝棒打不回千磨不退
0938c14: 如雲門折足夾山落水古人勵志苦行載在方策者
0938c15: 不勝屈指必如此行履方有少分相應豈似近時人
0938c16: 入得門來自高自大不究自己巳本分只探他人行徑
0938c17: 不信教外單傳只學之乎者也記得兩句白話就去
0938c18: 誑他聾俗我自破老人處來的我是忞山翁處來的
0938c19: 便稱知識以圖口體悲夫若不明心達本信施粒米
0938c20: 難消一息不來定是披毛戴角酬他去豈不痛哉吾
0938c21: 不當造此口業但思昔在蓉城曾有針芥機緣豈得
0938c22: 不直心相為想上座聰慧明達博古窮今自是發憤
0938c23: 超群雖然如是更須拼身捨命向前始得切忌尋章
0938c24: 弄句論古論今終是杓卜聽虛聲耳復示一偈。
0938c25: 棄本逐末事可吁只緣病目見差殊豁然除卻眼中
0938c26: 始覺從前是自污。
0938c27: 寄林眉上人
0938c28: 山僧為汝處是汝不知若是知之不是這個行履畏
0938c29: 刀避劍非是漢子若是個漢必要就嚴師益友互相
0938c30: 砥礪譬如美玉無瑕須假良工琢磨方得成器不然
0939a01: 終成廢物有何用處不見仲尼道仁者先難而後獲
0939a02: 伯陽曰多易必多難從上聖人無不教人從難處做
0939a03: 起果負真誠自然忘其難而致其易若圖其易而捨
0939a04: 其難未見有生成彌勒自然釋迦所以安心斷臂踏
0939a05: 碓繫樁雪峰飯頭溈山典座只要了明己巳事不憚勤
0939a06: 勞出來個個為人天師世間那有吃現成飯睡現成
0939a07: 床橫草不拏豎草不拈而便求得佛法了得生死山
0939a08: 僧近日不愛與人打葛藤柰爾隨山僧在初不忍負
0939a09: 爾舉則公案問汝荅得許汝在彼把茆蓋頭荅不得
0939a10: 急須買草鞋行到水雲庵與汝道破薙髮修行貴圖
0939a11: 見性即今性在甚處見得性要了生死生死到來作
0939a12: 麼生了了得生死要知去處眼光落地向甚麼處去
0939a13: 速道速道然而到這裏道得也出不得這裏道不得
0939a14: 也出不得這裏道得道不得總出不得這裏畢竟作
0939a15: 麼生道。
0939a16: 
0939a17: 
0939a18: 
0939a19: 
0939a20: 古林智禪師語錄卷之四終
