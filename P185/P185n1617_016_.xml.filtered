0065a02: 溫陵開元蓮寺比丘　戒環　解
0065a03: 常不輕菩薩品第二十
0065a04: 常不輕者釋迦前身威音王時精持妙法
0065a05: 廣施利導之也以佛性義遍記四眾於
0065a06: 善則拜逢恚不怒一切見敬故號不輕不
0065a07: 專讀誦以持無相經確忍罵辱以持無我
0065a08: 行無相無我所謂精持也於萬億廣說
0065a09: 是經化萬億眾令住正道使上慢者信伏
0065a10: 隨從使畢罪者還得道果所謂廣利也
0065b01: 前之持經其五種功雖圓而未精前之蒙
0065b02: 利獲六千德雖勝而未廣以有人法之緣
0065b03: 影存焉必蘄造於無相無我之妙其於讀
0065b04: 誦不知所專不知所忘其於四眾不知所
0065b05: 敬不知所慢使妙行遍彰億眾自化敬慢
0065b06: 之心罪福之凡所謂人法緣影者皆
0065b07: 然於正遍正等之域然後為精廣茲實持
0065b08: 經之道也故勸持之文終於此品。
0065b09: 爾時佛告得大勢菩薩摩訶薩汝今當知
0065b10: 若比丘比丘尼優婆塞優婆夷持法華經者
0066a01: 若有惡口罵詈誹謗獲大罪報如前所說其
0066a02: 所得功德如向所說眼耳鼻舌身意清淨。
0066a03: 謗毀之罪如喻品末與法師品說聞持之
0066a04: 福如法師功德品說將顯精持先舉此者
0066a05: 所以警眾使知持毀之報不謬而深信精
0066a06: 持廣利也得大勢即大勢至也。
0066a07: 得大勢乃古昔過無量無邊不可思議
0066a08: 阿僧祇劫有佛名威音王如來應供正遍知
0066a09: 明行足善逝世間無上士調御丈夫天人
0066a10: 師佛世尊劫名離衰國名大成。
0066b01: 歷古事千億佛無相無我精持廣利
0066b02: 非具法力大勢難勝其任故告得大勢菩
0066b03: 薩也威音王者以大音聲普遍世界為諸
0066b04: 法王說法無畏也故不輕既得其道即能
0066b05: 於眾說法心無所畏劫名離衰謂世道交
0066b06: 興國名大成言正化無。
0066b07: 其威音王佛於彼世中為天人阿修羅說法
0066b08: 為求聲聞者說應四諦法度生老病死究竟
0066b09: 涅槃為求辟支佛者說應十二因緣法為諸
0066b10: 菩薩因阿耨多羅三藐三菩提說應六波羅
0067a01: 蜜法究竟佛慧。此敘威音亦說三乘也因
0067a02: 阿耨菩提者因無上道為說六度使由是
0067a03: 而趣證菩提究竟佛慧。
0067a04: 得大勢是威音王佛壽四十萬億那由他恒
0067a05: 河沙劫正法住世劫數如一閻浮提微塵像法
0067a06: 住世劫數如四天下微塵其佛饒益眾生已巳
0067a07: 然後滅度正法像法滅之後於此國土復
0067a08: 有佛出亦號威音王如來應供正知明行
0067a09: 足善逝世間無上士調御丈夫天人師佛
0067a10: 世尊如是次第有二萬億佛皆同一號。
0067b01: 亦如初後燈明二萬皆同一號為道同故
0067b02: 所敘多佛明釋迦因之曠遠也。
0067b03: 最初威音王如來既已巳滅度正法滅後於
0067b04: 像法中增上慢比丘有大勢力爾時有一菩
0067b05: 薩比丘名常不輕。
0067b06: 得大勢以何因緣名常不輕是比丘凡有
0067b07: 所見若比丘比丘尼優婆塞優婆夷皆悉禮
0067b08: 拜讚歎而作是言我深敬汝等不敢輕慢所
0067b09: 以者何汝等皆行菩薩道當得作佛。
0067b10: 此以佛性義遍記四眾也四眾容行不等
0068a01: 而不輕以佛性等之故皆悉禮拜深敬以
0068a02: 謂皆行菩薩道皆當作佛眾生佛性本
0068a03: 自圓成世間業行皆順正法凡能觀一切
0068a04: 行皆菩薩道知一切人皆當作佛夫何輕
0068a05: 慢之有。
0068a06: 而是比丘不專讀誦經典但行禮拜乃至
0068a07: 遠見四眾亦復故禮拜讚歎而作是言我
0068a08: 不敢輕於汝等汝等皆當作佛。
0068a09: 此持無相經行無相行也。
0068a10: 四眾之中有生瞋恚心不淨者惡口罵詈
0068b01: 言是無智比丘從何所來自言我不輕汝而
0068b02: 與我等授記當得作佛我等不用如是虛妄
0068b03: 授記如此經歷多年常被罵詈不生瞋恚常
0068b04: 作是言汝當作佛說是語時眾人或以杖木
0068b05: 瓦石而打擲之避走遠住猶高聲唱言我不
0068b06: 敢輕於汝等汝等皆當作佛。
0068b07: 歷年罵詈不生瞋恚是真無我也眾生癡
0068b08: 迷不能自信故以記為妄授菩薩大悲不
0068b09: 捨救度故避走之際猶切示之。
0068b10: 以其常作是語故增上慢比丘比丘尼優
0069a01: 婆塞優婆夷號之為常不輕。
0069a02: 是比丘臨欲終時於虛空中具聞威音王
0069a03: 佛先所說法華經二十千萬億偈悉能受持
0069a04: 即得如上眼根清淨耳鼻舌身意根清淨得
0069a05: 是六根清淨已更增壽命二百萬億那由他
0069a06: 廣為人說是法華經。
0069a07: 始則不專讀誦而終能聞持多偈增億萬
0069a08: 壽廣為人說者由其無相無我緣影俱亡
0069a09: 故神智真明慧命不夭而契若此也威
0069a10: 音雖滅法音不滅故先所說經可以具聞
0069b01: 然於空中聞者示使忘能所絕影像然後
0069b02: 能具此法故得二十千萬億偈也以能所
0069b03: 忘影像絕故即得六根清淨功德也前舉
0069b04: 六根功德方明所證之法今舉不輕乃示
0069b05: 能證之人。
0069b06: 於時增上慢四眾比丘比丘尼優婆塞優
0069b07: 婆夷輕賤是人為作不輕名者見其得大神
0069b08: 通力樂說辯力大善寂力聞其所說皆信伏
0069b09: 隨從是菩薩復化千萬億眾令住阿耨多羅
0069b10: 三藐三菩提。四眾見聞信伏隨從所謂妙
0070a01: 行遍彰億眾自化也大神通力即具聞益
0070a02: 壽是也樂說辯力即億廣說是也大善
0070a03: 寂力即六根清淨真常功德是也。
0070a04: 命終之後得值二千億佛皆號日月燈明
0070a05: 於其法中說是法華經以是因緣復值二千
0070a06: 億佛同號雲自在燈王於此諸佛法中受持
0070a07: 讀誦為諸四眾說此經典故得是常眼清淨
0070a08: 耳鼻舌身意諸根清淨於四眾中說法心無
0070a09: 所畏得大勢是常不輕菩薩摩訶薩供養如
0070a10: 是若干諸佛恭敬尊重讚歎種諸善根於後
0070b01: 復值千萬億佛亦於諸佛法中說是經典功
0070b02: 德成就當得作佛。
0070b03: 引威音王日月燈雲自在意明不輕積德
0070b04: 致道宣布法華源流之遠也要使說是經
0070b05: 則如威音王得大無畏明是道則如日月
0070b06: 燈相繼無窮布是利則如雲自在潤覆無
0070b07: 極凡精持廣利期造乎此。
0070b08: 得大勢於意云何爾時常不輕菩薩豈異
0070b09: 人乎則我身是若我於宿世不受持讀誦此
0070b10: 經為他人說者不能疾得阿耨多羅三藐三
0071a01: 菩提我於先佛所受持讀誦此經為人說故
0071a02: 疾得阿耨多羅三藐三菩提。
0071a03: 此明精持成己巳之道以致今日其道愈光。
0071a04: 得大勢彼時四眾比丘比丘尼優婆塞優婆
0071a05: 夷以瞋恚意輕賤我故二百億劫常不值佛
0071a06: 不聞法不見僧千劫於阿鼻地獄受大苦惱
0071a07: 畢是罪已巳復遇常不輕菩薩教化阿耨多羅
0071a08: 三藐三菩提。
0071a09: 此明廣利成人之德雖惡緣其利不失。
0071a10: 得大勢於汝意云何爾時四眾常輕是菩
0071b01: 薩者豈異人乎今此會中婆羅等五百
0071b02: 菩薩師子月等五百比丘尼思佛等五百優
0071b03: 婆塞皆於阿耨多羅三藐三菩提不退轉者
0071b04: 是。此文漏闕句義不分合依正法華云師
0071b05: 子月等五百比丘比丘尼又加優婆夷乃
0071b06: 成四眾正法華云五百清淨士五百清淨女。
0071b07: 得大勢當知是法華經大饒益諸菩薩摩
0071b08: 訶薩能令至於阿耨多羅三藐三菩提是故
0071b09: 諸菩薩摩訶薩於如來滅後常應受持讀誦
0071b10: 說書寫是經。結顯廣利勸令精持也。
0072a01: 尒時世尊欲重宣此義而說偈言。
0072a02: 過去有佛號威音王神智無量
0072a03: 將導一切天人龍神所共供養
0072a04: 是佛滅後法欲時有一菩薩
0072a05: 名常不輕時諸四眾計著於法
0072a06: 不輕菩薩到其所而欲之言
0072a07: 我不輕汝汝等行道皆當作佛
0072a08: 諸人聞已巳輕毀罵詈不輕菩薩
0072a09: 能忍受之其罪畢已巳臨命終時
0072a10: 得聞此經六根清淨神通力故
0072b01: 增益壽命復為諸人廣說是經
0072b02: 諸著法眾皆蒙菩薩教化成就
0072b03: 令住佛道不輕命終值無數佛
0072b04: 說是經故得無量福漸具功德
0072b05: 疾成佛道將導者後曰將前曰導言威
0072b06: 音以神智妙力前後導達群生使趨於道
0072b07: 也計著於法謂拘墟束教迷佛性義也其
0072b08: 罪畢已等者謂慢眾畢是罪已巳復遇不輕
0072b09: 臨終聞經而教化成就也不輕命終值無
0072b10: 數佛即日月燈雲自在等。
0073a01: 彼時不輕則我身是時四部眾
0073a02: 著法之者聞不輕言汝當作佛
0073a03: 以是因緣值無數佛此會菩薩
0073a04: 五百之眾并及四部清信士女
0073a05: 今於我前聽法者是
0073a06: 我於前世勸是諸人聽受斯經
0073a07: 第一之法開示教人令住涅槃
0073a08: 世世受持如是經典結顯廣利也令
0073a09: 住涅槃謂令得真常道果也。
0073a10: 億億萬劫至不可議時乃得聞
0073b01: 是法華經億億萬劫至不可議
0073b02: 諸佛世尊時說是經是故行者
0073b03: 於佛滅後聞如是經勿生疑惑
0073b04: 應當一心廣說此經世世值佛
0073b05: 疾成佛道
0073b06: 勸令精持也以億劫乃聞億劫乃說故
0073b07: 當生難值想而深信精持以成就佛道
0073b08: 也顯妙勸持文終於此。
0073b09: 自神力品發起囑累品付授其餘六品
0073b10: 全體前法示現行境流通此道名以行
0074a01: 契智常然大用之門藥王妙音觀音
0074a02: 妙嚴化皆現實相行境以契前智境
0074a03: 而終於普賢常行故名常然大用。
0074a04: 
0074a05: 
0074a06: 
0074a07: 
0074a08: 妙法蓮華經要卷第十六
