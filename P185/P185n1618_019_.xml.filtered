0645a01: 大佛頂如來密因脩證了義諸菩薩萬行首
0645a02: 楞嚴經會解卷第十九　　　　　　九
0645a03: 天竺沙門般剌密帝譯
0645a04: 烏萇國沙門彌伽釋迦譯語
0645a05: 菩薩戒弟子前正議大夫同中書門下平
0645a06: 章事房融筆受
0645a07: 師子林沙門　惟則　會解
0645a08: 阿難彼善男子脩三摩地想陰盡者是人平
0645a09: 常夢想消滅寤寐恒一覺明虛靜猶如晴空
0645a10: 無復重前塵影事觀諸世間大地山河如
0645b01: 鏡鑑明來無所粘過無蹤虛受照應了罔
0645b02: 陳習惟一精真生滅根元從此披露見諸十
0645b03: 方十二眾生畢殫其類雖未通其各命由緒
0645b04: 見同生基猶如野馬熠熠清擾為浮根塵究
0645b05: 竟樞此則名為行陰區宇。
0645b06: 溫陵曰通敘想滅行現也浮動妄習晝明
0645b07: 則想夕瞢則夢汩亂性真莫得而一擾動
0645b08: 覺明莫得而靜故想陰盡者夢想消滅寤
0645b09: 寐恒一覺明虛靜猶如晴空也五陰前
0645b10: 後細故想盡則無重影事雖觀萬象而
0646a01: 無想念故如鏡鑑明無粘無虛受照應
0646a02: 了無陳習惟一精真明極如此故幽隱行
0646a03: 陰於是披露也行為萬化生滅根元故其
0646a04: 相披露則十二類生之元無不殫見各命
0646a05: 由緒識也同生基行也擾動幽隱故譬野
0646a06: 馬乍生乍滅故曰熠熠無復影故曰清
0646a07: 擾根塵運止皆本於此故曰究竟樞也
0646a08: 孤山曰雖未下謂雖未能別相見彼眾生
0646a09: 脩因趣果因由端緒已巳能相見彼生類
0646a10: 俱由行起名此行陰為同生基野馬陽
0646b01: 浮埃也熠熠光耀閃爍之清擾即下文
0646b02: 幽清擾動是也。
0646b03: 若此清擾熠熠元性性入元澄一澄元習如
0646b04: 波瀾滅化為澄水名行陰盡是人則能超眾
0646b05: 生濁觀其所由幽隱妄想以為其本。
0646b06: 溫陵曰行陰習擾成性故稱元性元習能
0646b07: 滅擾習則歸元澄之本而遷流相盡矣故
0646b08: 如波瀾滅化為澄水也生滅不停業運常
0646b09: 遷名眾生濁故行陰盡則超之行陰密移
0646b10: 曾無覺悟故曰幽隱妄想。
0647a01: 阿難當知是得正知奢摩他中諸善男子凝
0647a02: 明正心十類天魔不得其便方得精研窮生
0647a03: 類本於本類中生元露者觀彼幽清圓擾動
0647a04: 元於圓元中起計度者是人墜入二無因論。
0647a05: 溫陵曰夢想消亡寤寐常一故稱正知奢
0647a06: 摩他又稱凝明正心皆想盡之相也外魔
0647a07: 皆因心召故想盡凝明則天魔不至從此
0647a08: 惟是脩禪失趣狂解妄計是即陰魔也生
0647a09: 類本即同生基也於本類中生元露者於
0647a10: 同生基見己巳行元也幽清動元即行元也。
0647b01: 一者是人見本無因何以故是人既得生機
0647b02: 全破乘于眼根八百功德見八萬劫所有眾
0647b03: 生業流灣環死此生彼只見眾生輪其處
0647b04: 八萬劫外冥無所觀便作是解此等世間十
0647b05: 方眾生八萬劫來無因自有由此計度亡正
0647b06: 知墮落外道惑菩提性。
0647b07: 吳興曰生機全破者機喻擾動即行陰也
0647b08: 不為想陰所覆故云全破眼根八百功德
0647b09: 既約三世四方論之今見本無因即乘過
0647b10: 去功德下見末無因即乘未來功德斯由
0648a01: 定中發宿命通乃令眼根彰此力用業流
0648a02: 灣環行陰流轉也冥無所觀外道冥諦也
0648a03: 夫善惡業緣惟識變造是人八萬劫外尚
0648a04: 不見行何於識故從此來起無因計。
0648a05: 二者是人見末無因何以故是人於生既見
0648a06: 其根知人生人悟鳥生鳥烏從來黑鵠從來
0648a07: 白人天本畜生本橫白非洗成黑非染造
0648a08: 從八萬劫無復改移今此形亦復如是而
0648a09: 我本來不見菩提云何更有成菩提事當知
0648a10: 今日一切物象皆本無因。
0648b01: 溫陵曰謬執生根不達化理以人竟為人
0648b02: 乃至黑竟為黑無復改移因而例我本不
0648b03: 見道末亦無成是末無因也結文本字合
0648b04: 是末字吳興曰無復改移者此見一分人
0648b05: 畜之類有經長時業果未轉故起斯計如
0648b06: 智論明舍利弗觀鴿子身前後皆八萬劫
0648b07: 不改其類今行陰中既見此相乃執一切
0648b08: 自然而然此即不知十二類生各命由緒
0648b09: 也今盡此形等明未來無因亦應見八萬
0648b10: 劫以外道通同聲聞故。
0649a01: 由此計度亡正知墯落外道惑菩提性是
0649a02: 則名為第一外道立無因論。
0649a03: 吳興曰肇師云外道末伽梨謂眾生苦樂
0649a04: 不因行得皆自然耳前經云末伽梨等都
0649a05: 言此身死後全滅今計無因雖不云死滅
0649a06: 必至劫滿亦同其倫當知諸見不出四句
0649a07: 謂斷常雙亦雙非也上二無因即斷見下
0649a08: 四常及一分無常一分常乃至死後俱
0649a09: 非即後三句餘之所計皆源流於此。
0649a10: 阿難是三摩中諸善男子凝明正心魔不得
0649b01: 便窮生類本觀彼幽清常擾動元於圓常中
0649b02: 起計度者是人墜入四常論。
0649b03: 長水曰行陰生滅相續不失故名常所計
0649b04: 四種一切法故名圓溫陵曰前言圓擾
0649b05: 動元此言常擾動元者以生滅之元皆圓
0649b06: 於此遂執為常而起常論即圓也故
0649b07: 此標名常後結名圓常。
0649b08: 一者是人窮心境性二處無因脩習能知二
0649b09: 萬劫中十方眾生所有生滅咸皆循環不曾
0649b10: 散失計以為常。
0650a01: 溫陵曰由妄計行陰為生滅圓元遂於心
0650a02: 境四大等皆計為常也真際曰心境二處
0650a03: 雖則無因二萬劫來相續不斷故計為常。
0650a04: 二者是人窮四大元四性常住脩習能知四
0650a05: 萬劫中十方眾生所有生滅咸皆體恒不曾
0650a06: 散失計以為常。
0650a07: 溫陵曰眾生依地水火風生滅而四性元
0650a08: 則常住則諸生滅法咸皆體常。
0650a09: 三者是人窮盡六根末那執受心意識中本
0650a10: 元由處性常恒故脩習能知八萬劫中一切
0650b01: 眾生循環不失本來常住窮不失性計以為
0650b02: 常。
0650b03: 溫陵曰六根及未那執受即八識也心意
0650b04: 識中本元即識性也謂其本性恒常眾生
0650b05: 依之循環而住不曾散失此認識神而妄
0650b06: 計也真際曰言六根者舉所依根顯能依
0650b07: 識也既云心意識中故知觀八識也吳興
0650b08: 曰按楞伽云阿梨耶識除佛及八地菩薩
0650b09: 諸餘二乘外道脩行者皆不能知由是觀
0650b10: 之今行陰未盡豈能於此計以為常應知
0651a01: 心意識者通舉八識也本元由處別指行
0651a02: 陰也良以首楞嚴定頓窮八識圓伏五住
0651a03: 而於想陰盡處不了行陰微細生滅妄認
0651a04: 為常非謂定中已巳見第八師云若了八
0651a05: 識何得異計斯語善焉補註曰俱舍云集
0651a06: 起名心思量名意了別名識百法云八
0651a07: 識名心七識名意六識名識又婆沙云心
0651a08: 即意識如火名亦名為熾亦名燒薪只
0651a09: 是一心有三差別此中諸解當取岳師通
0651a10: 舉八識別指行陰之說為近理也。
0651b01: 四者是人既盡想元生理更無流止運轉生
0651b02: 滅想心今已永滅理中自然成不生滅因心
0651b03: 所度計以為常。
0651b04: 溫陵曰想元想陰也生理行陰也妄謂流
0651b05: 轉生滅皆想心今已巳永滅則不生滅理
0651b06: 自然屬行不知行陰即生滅元也長水曰
0651b07: 此於生滅計不生滅故執為常吳興曰前
0651b08: 指本元為常即於生滅計不生滅如見細
0651b09: 流謂之止水也今取理中為常乃於不生
0651b10: 滅計不生滅如見虛空謂之常住也斯亦
0652a01: 妄認行陰為理耳。
0652a02: 由此計常亡正知墯落外道惑菩提性是
0652a03: 則名為第二外道立圓常論。
0652a04: 吳興曰此四常所窮之境從廣至狹而
0652a05: 成次第初通五陰二局色陰三惟行陰四
0652a06: 但是行陰不生滅理若言第三計八識第
0652a07: 四復計行陰其義既失所次亦非。
0652a08: 又三摩中諸善男子堅凝正心魔不得便窮
0652a09: 生類本觀彼幽清常擾動元於自他中起計
0652a10: 度者是人墜入四顛倒見一分無常一分常
0652b01: 論一者是人觀妙明心十方界湛然以為
0652b02: 究竟神我從是則計我十方凝明不動一
0652b03: 切眾生於我心中自生自死則我心性名之
0652b04: 為常彼生滅者真無常性。
0652b05: 吳興曰觀妙下重舉觀行湛然下正明起
0652b06: 計亦由不了行陰生滅妄謂此處心性名之
0652b07: 然以為神我言神我者外道名主諦謂一
0652b08: 切法皆是我所悉以此神而為其主。
0652b09: 二者是人不觀其心觀十方恒沙國土見
0652b10: 劫壞處名為究竟無常種性劫不壞處名究
0653a01: 竟常。
0653a02: 吳興曰謂三禪以下終為三所壞名無
0653a03: 常種性四禪以上不能壞名究竟常。
0653a04: 三者是人別觀我心精細微密猶如微塵流
0653a05: 轉十方性無移改能令此身即生即滅其不
0653a06: 壞性名我性常一切死生從我流出名無常
0653a07: 性。
0653a08: 四者是人知想陰盡見行陰流行陰常流計
0653a09: 為常性色受想等今已巳滅盡名為無常由此
0653a10: 計度一分無常一分常故墯落外道惑菩提
0653b01: 性是則名為第三外道一分常論。
0653b02: 吳興曰前觀我心雖流轉十方性無移改
0653b03: 不知我是行陰其體常流今雖見流仍未
0653b04: 見識陰之相故對色受想等為常無常也
0653b05: 此四顛倒初觀神我及一切眾生即正報
0653b06: 也次觀國土與劫即依報也此二對他明
0653b07: 常無常三觀我心及身四計陰等此二約
0653b08: 自色心明常無常亦從廣至狹也。
0653b09: 又三摩中諸善男子堅凝正心魔不得便窮
0653b10: 生類本觀彼幽清常擾動元於分位中生計
0654a01: 度者是人墜入四有邊論。
0654a02: 溫陵曰分位有四謂三際分位見聞分位
0654a03: 彼我分位生滅分位。
0654a04: 一者是人心計生元流用不息計過未者名
0654a05: 為有邊計相續心名為無邊。
0654a06: 溫陵曰生元流用行陰也因遷流計三際
0654a07: 以過者已巳滅來者未見故名有邊現在相
0654a08: 續故名無邊不知真際本非有邊非無邊
0654a09: 也。
0654a10: 二者是人觀八萬劫則見眾生八萬劫前寂
0654b01: 無聞見無聞見處名為無邊有眾生處名為
0654b02: 有邊。
0654b03: 吳興曰後八萬劫亦合如前今恐存溫
0654b04: 陵曰前以不見為有邊此以無聞為無邊
0654b05: 乃回互倒計也。
0654b06: 三者是人計我知得無邊性彼一切人現
0654b07: 我知中我曾不知彼之知性名彼不得無邊
0654b08: 之心但有邊性。
0654b09: 孤山曰我曾下謂但見彼人現我知中而
0654b10: 不能知彼人性故計彼性以為有邊。
0655a01: 四者是人窮行陰空以其所見心路籌度一
0655a02: 切眾生一身之中計其咸皆半生半滅明其
0655a03: 世界一切所有一半有邊一半無邊由此計
0655a04: 度有邊無邊墯落外道惑菩提性是則名為
0655a05: 第四外道立有邊論。
0655a06: 溫陵曰因窮行空昔有今無遂以一陰為
0655a07: 半生半滅而內根外器一切皆然以生為
0655a08: 有邊滅為無邊吳興曰此四有邊初惟約
0655a09: 自二單約他三具自他四重計他一切依
0655a10: 正斯則前狹後廣以成其次。
0655b01: 又三摩中諸善男子堅凝正心魔不得便窮
0655b02: 生類本觀彼幽清常擾動元於知見中生計
0655b03: 度者是人墜入四種顛倒不死矯亂計虛
0655b04: 論。
0655b05: 資中曰婆沙論釋外道計天常住名為
0655b06: 不死計不亂荅得生彼天若實不知而輒
0655b07: 荅者恐成矯亂故有問時荅言祕密言辭
0655b08: 不應皆說或不定荅佛法訶云此真矯亂
0655b09: 故名不死矯亂虛論溫陵曰以邪倒故於
0655b10: 知見中狂解不遂矯亂其語也今之邪
0656a01: 人妄謂得道而中無主正矯惑於人者多
0656a02: 類此四。
0656a03: 一者是人觀變化元見遷流處名之為變見
0656a04: 相續處名之為恒見所見處名之為生不見
0656a05: 見處名之為滅相續之因性不斷處名之為
0656a06: 增正相續中中所離處名之為減各各生處
0656a07: 名之為有互互亡處名之為無以理都觀用
0656a08: 心別見有求法人來問其義荅言我今亦生
0656a09: 亦滅亦有亦無亦增亦於一切時皆亂其
0656a10: 語令彼前人遺失章句。
0656b01: 長水曰於一生滅行陰分為八義別見謂
0656b02: 變恒生滅增有無也荅中舉六義以
0656b03: 不能定其道理但兩楹而荅故云亦生亦
0656b04: 滅等。
0656b05: 二者是人諦觀其心互互無處因無得證有
0656b06: 人來問惟荅一字但言其無除無之餘無所
0656b07: 言說。
0656b08: 溫陵曰互互無即念念滅相也得證者悟
0656b09: 一切法皆無也。
0656b10: 三者是人諦觀其心各各有處因有得證有
0657a01: 人來問惟荅一字但言其是除是之餘無所
0657a02: 言說。
0657a03: 溫陵曰各各有即念念生相也言無言是
0657a04: 皆不明荅。
0657a05: 四者是人有無俱見其境枝故其心亦亂有
0657a06: 人來問荅言亦有即是亦無亦無之中不是
0657a07: 亦有一切矯亂無容窮詰由此計度矯亂虛
0657a08: 無墯落外道惑菩提性是則名為第五外道
0657a09: 四顛倒性不死矯亂計虛論。
0657a10: 吳興曰從二至四於前八中有無分出也
0657b01: 二三單計第四兩亦有即是無如是水
0657b02: 也無不是有如水非也四句之中但涉
0657b03: 三句未見雙非其計猶。
0657b04: 又三摩中諸善男子堅凝正心魔不得便窮
0657b05: 生類本觀彼幽清常擾動元於無流生計
0657b06: 度者是人墜入死後有相發心顛倒或自固
0657b07: 身云色是我或見我圓含國土云我有色
0657b08: 或彼前緣隨我復云色屬我或復我依行
0657b09: 中相續云我在色皆計度言死後有相如是
0657b10: 循環有十六相。
0658a01: 資中曰無盡流即行陰也由見無盡故言
0658a02: 死後有相溫陵曰或自下心顛倒故固執
0658a03: 色身以色是我又謂我體圓則色為我
0658a04: 有前緣即目前之色也行相續相亦色也
0658a05: 於色作此四計於受想行亦然故成十六
0658a06: 相皆計死後復有也檇李曰不言識陰者
0658a07: 所計之我即識陰也吳興曰不外道六
0658a08: 法我與識異今行陰未破識未當情故不
0658a09: 言耳問前三陰既破何故與我復計四句
0658a10: 邪荅但破其計不破其法色等生滅念念
0658b01: 不停即無盡流也然此行陰與常塗所辨
0658b02: 細不同如百論家以識陰為初想陰居
0658b03: 次受陰第三三皆無記未能成業至於行
0658b04: 陰方起煩惱造作諸業是則四陰之中行
0658b05: 陰最此據平常未破時說也今觀行中
0658b06: 已巳破受想須知行陰相亦盡惟細相在
0658b07: 故通前三陰俱見遷流幽隱之元其實難
0658b08: 曉。
0658b09: 從此或計畢竟煩惱畢竟菩提兩性並驅各
0658b10: 不相觸由此計度死後有故墯落外道惑菩
0659a01: 提性是則名為第六外道立五陰中死後有
0659a02: 相心顛倒論。
0659a03: 吳興曰上四陰與我既死後有相或復妄
0659a04: 計煩惱菩提理亦如是以煩惱由陰而生
0659a05: 菩提由我而證言畢竟者即兩性不相陵
0659a06: 滅入未來際此皆後有也言五陰者通結
0659a07: 五陰正在前四又雖在前四義惟行陰耳。
0659a08: 又三摩中諸善男子堅凝正心魔不得便窮
0659a09: 生類本觀彼幽清常擾動元於先除滅色受
0659a10: 想中生計度者是人墜入死後無相發心顛
0659b01: 倒見其色滅形無所因觀其想滅心無所繫
0659b02: 知其受滅無復連綴陰性消散縱有生理而
0659b03: 無受想與草木同此質現前猶不可得死後
0659b04: 云何更有諸相因之勘校死後相無如是循
0659b05: 環有八無相。
0659b06: 溫陵曰陰性消散謂色受想滅也生理即
0659b07: 行也謂無受想則行亦滅也此約四陰現
0659b08: 在因亡未來果滅因果合論故成八相。
0659b09: 從此或計涅槃因果一切皆空徒有名字究
0659b10: 竟斷滅由此計度死後無故墯落外道惑菩
0660a01: 提性是則名為第七外道立五陰中死後無
0660a02: 相心顛倒論。
0660a03: 吳興曰涅槃因果依現陰而修後陰而證
0660a04: 陰既叵測修證何有邪。
0660a05: 又三摩中諸善男子堅凝正心魔不得便窮
0660a06: 生類本觀彼幽清常擾動元於行存中兼受
0660a07: 想滅雙計有無自體相破是人墜入死後俱
0660a08: 非起顛倒論。
0660a09: 溫陵曰行存則有相也受想滅則無相也
0660a10: 以前後相例則存者終無雖有非有滅者
0660b01: 曾有雖無不無四陰雙計故成八非吳興
0660b02: 曰雙計有無至死後俱非者此有二義一
0660b03: 亦有亦無二非有非無下文先計雙亦次
0660b04: 計雙非。
0660b05: 色受想中見有非有行遷流內觀無不無如
0660b06: 是循環窮盡陰界八俱非相隨得一緣皆言
0660b07: 死後有相無相。
0660b08: 吳興曰此計雙亦也見有非有謂色受想
0660b09: 無也觀無不無謂行陰有也如是循環等
0660b10: 例立雙亦謂三陰無亦如行陰之有行陰
0661a01: 有亦如三陰之無四陰各二故名八俱非
0661a02: 相言俱非者對前偏計有無得名文意且
0661a03: 在雙計有無耳故結云有相無相溫陵
0661a04: 曰隨得一緣者於四陰隨舉皆生計執。
0661a05: 又計諸行性遷訛故心發通悟有無俱非虛
0661a06: 實失措。
0661a07: 吳興曰此計雙非也色受想等皆名諸行
0661a08: 悉有遷訛下文云甲長髮生氣消容皺及
0661a09: 念念不停即其相也於前四陰雙計有無
0661a10: 亦有八俱非義此見既細所以的就行陰
0661b01: 言之。
0661b02: 由此計度死後俱非後際昏瞢無可道故墯
0661b03: 落外道惑菩提性是則名為第八外道立五
0661b04: 陰中死後俱非心顛倒論。
0661b05: 溫陵曰昏瞢無可道者不能明知死後之
0661b06: 事也。
0661b07: 又三摩中諸善男子堅凝正心魔不得便窮
0661b08: 生類本觀彼幽清常擾動元於後後無生計
0661b09: 度者是人墜入七斷滅論。
0661b10: 溫陵曰見行陰念念滅處名後後無由是
0662a01: 妄計設生人天七處後皆斷滅。
0662a02: 或計身滅或欲盡滅或苦盡滅或極樂滅或
0662a03: 極捨滅如是循環窮盡七際現前消滅滅已巳
0662a04: 無復由此計度死後斷滅墯落外道惑菩提
0662a05: 性是則名為第九外道立五陰中死後斷滅
0662a06: 心顛倒論。
0662a07: 溫陵曰身滅即欲界人天二處也欲盡初
0662a08: 禪也苦盡二禪也極樂三禪極捨四禪及
0662a09: 無色也是名七際謂七際事相皆現前消
0662a10: 滅更無復生終歸斷滅也吳興曰此計應
0662b01: 從第七外道流出但前約橫論今約說
0662b02: 若攝橫歸則前無相屬今身滅。
0662b03: 又三摩中諸善男子堅凝正心魔不得便窮
0662b04: 生類本觀彼幽清常擾動元於後後有生計
0662b05: 度者是人墜入五涅槃論或以欲界為正轉
0662b06: 依觀見圓明生愛慕故或以初禪性無憂故
0662b07: 或以二禪心無苦故或以三禪極隨故或
0662b08: 以四禪苦樂二亡不受輪生滅性故迷有
0662b09: 漏天作無為解五處安隱為勝淨依如是循
0662b10: 環五處究竟。
0663a01: 溫陵曰見行滅復生名後後有妄於五處
0663a02: 計涅槃果轉依者轉生死依涅槃也或於
0663a03: 欲界悟圓明理遂以欲界即轉依處或以
0663a04: 初禪離憂二禪離苦三禪極喜四禪極捨
0663a05: 即轉依處是謂五涅槃也迷有等者不知
0663a06: 此天皆有漏非無為果非究竟處也。
0663a07: 由此計度五現涅槃墯落外道惑菩提性是
0663a08: 則名為第十外道立五陰中五現涅槃心顛
0663a09: 倒論。
0663a10: 吳興曰前標後後今結五現者影互其文
0663b01: 也此計應從第六外道流出橫攝亦
0663b02: 如七九之類。
0663b03: 
0663b04: 大佛頂如來密因脩證了義諸菩薩萬行首
0663b05: 楞嚴經會解卷第十九
