0267a01: 大佛頂如來密因脩證了義諸菩薩萬行首
0267a02: 楞嚴經會解卷第五　　　　　　　綿五
0267a03: 天竺沙門般剌密帝譯
0267a04: 烏萇國沙門彌伽釋迦譯語
0267a05: 菩薩戒弟子前正議大夫同中書門下平
0267a06: 章事房融筆受
0267a07: 師子林沙門　惟則　會
0267a08: 復次阿難云何六入本如來藏妙真如性。
0267a09: 長水曰梵語羅吠奢此云入亦云處境
0267a10: 入之處也亦是識生處故然根境二法俱
0267b01: 識生處今分六根別破故惟以根為入也。
0267b02: 阿難即彼目睛瞪發勞者兼目與勞同是菩
0267b03: 提瞪發勞相。
0267b04: 吳興曰前色陰中譬如目睛瞪以發勞則
0267b05: 於虛空別見狂花等相以目喻真以勞
0267b06: 喻妄以華喻色今指前喻故云即彼目睛
0267b07: 等兼目與勞下斯取前文能喻之根便為
0267b08: 此中所喻之法以彼勞目正是眼入虛妄
0267b09: 之相故當知眼入乃至意入皆如空華故
0267b10: 六入文并云同是菩提瞪發勞相問何不
0268a01: 直就根塵推破見性而須指前勞目之事
0268a02: 乎荅夫根塵迷悟必從要故指凡夫易
0268a03: 之妄事用開阿難未了之執情向下塞
0268a04: 耳聞聲畜鼻覺觸例亦如是。
0268a05: 因于明暗二種妄塵發見居中吸此塵象名
0268a06: 為見性此見離彼明暗二塵畢竟無體如是
0268a07: 阿難當知是見非明暗來非於根出不於空
0268a08: 生何以故若從明來暗即隨滅應非見暗若
0268a09: 從暗來明即隨滅應無見明若從根生必無
0268a10: 明暗如是見精本無自性若於空出前矚塵
0268b01: 象歸當見根又空自觀何關汝入是故當知
0268b02: 眼入虛妄本非因緣非自然性。
0268b03: 溫陵曰因塵發見因根吸塵故名眼入然
0268b04: 離塵無體足知虛妄乃至云非明暗來非
0268b05: 根出等既無所從則非因緣自然本如來
0268b06: 藏妙真如性矣補註曰按環師科經此有
0268b07: 三科即彼目睛下依真起妄因于明暗下
0268b08: 辨妄無實是故當知下了妄即真謂妄
0268b09: 無自性全體即真也餘五例此。
0268b10: 阿難譬如有人以兩手指急塞其耳耳根勞
0269a01: 故頭中作聲兼耳與勞同是菩提瞪發勞相。
0269a02: 吳興曰譬如者此以假設其事曉訓令悟
0269a03: 故云譬如非取比之義也下文亦。
0269a04: 因于動靜二種妄塵發聞居中吸此塵象名
0269a05: 聽聞性此聞離彼動靜二塵畢竟無體如是
0269a06: 阿難當知是聞非動靜來非於根出不於空
0269a07: 生何以故若從靜來動即隨滅應非聞動若
0269a08: 從動來靜即隨滅應無覺靜若從根生必無
0269a09: 動靜如是聞體本無自性若於空出有聞成
0269a10: 性即非虛空又空自聞何關汝入是故當知
0269b01: 耳入虛妄本非因緣非自然性。
0269b02: 孤山曰耳聞動靜猶目見明暗也諸經所
0269b03: 說對聲有聞緣明有見今文了義靜亦名
0269b04: 聞暗亦名見鼻聞通塞意知生滅例亦如
0269b05: 是。
0269b06: 阿難譬如有人急畜其鼻畜久成勞則於鼻
0269b07: 中聞有冷觸因觸分別通塞虛實如是乃至
0269b08: 諸香臭氣兼鼻與勞同是菩提瞪發勞相因
0269b09: 于通塞二種妄塵發聞居中吸此塵象名嗅
0269b10: 聞性此聞離彼通塞二塵畢竟無體當知是
0270a01: 聞非通塞來非於根出不於空生何以故若
0270a02: 從通來塞則聞滅云何知塞如因塞有通則
0270a03: 無聞云何發明香臭等觸若從根生必無通
0270a04: 塞如是聞機本無自性若從空出是聞自當
0270a05: 汝鼻空自有聞何關汝入是故當知鼻
0270a06: 入虛妄本非因緣非自然性。
0270a07: 溫陵曰畜縮氣也冷因畜有不畜本無鼻
0270a08: 入之妄皆如是也吳興曰機者弩牙也根
0270a09: 有發聞之義故取譬之。
0270a10: 阿難譬如有人以舌舐吻熟舐令勞其人若
0270b01: 病則有苦味無病之人微有甜觸由甜與苦
0270b02: 顯此舌根不動之時淡性常在兼舌與勞同
0270b03: 是菩提瞪發勞相因甜苦淡二種妄塵發知
0270b04: 居中吸此塵象名知味性此知味性離彼甜
0270b05: 苦及淡二塵畢竟無體如是阿難當知如是
0270b06: 苦淡知非甜苦來非因淡有又非根出不
0270b07: 於空生何以故若甜苦來淡則知滅云何知
0270b08: 淡若從淡出甜即知亡復云何知甜苦二相
0270b09: 若從舌生必無甜淡及與苦塵斯知味根本
0270b10: 無自性若於空出虛空自味非汝口知又空
0271a01: 自知何關汝入是故當知舌入虛妄本非因
0271a02: 緣非自然性阿難譬如有人以一冷手觸於
0271a03: 熱手若冷勢多熱者從冷若熱功勝冷者成
0271a04: 熱如是以此合覺之觸顯於離知涉熱若成
0271a05: 因于勞觸兼身與勞同是菩提瞪發勞相因
0271a06: 于離合二種妄塵發覺居中吸此塵象名知
0271a07: 覺性此知覺體離彼離合違順二塵畢竟無
0271a08: 體如是阿難當知是覺非離合來非違順有
0271a09: 不於根出又非空生何以故若合時來離當
0271a10: 已巳滅云何覺離違順二相亦復如是若從根
0271b01: 出必無離合違順四相則汝身知元無自性
0271b02: 必於空出空自知覺何關汝入是故當知身
0271b03: 入虛妄本非因緣非自然性。
0271b04: 溫陵曰身入主觸然觸無自性猶如二手
0271b05: 冷熱相涉兩無定勢足知其妄也手不自
0271b06: 觸因合覺觸故曰合覺之觸合不自合因
0271b07: 離知合故曰顯於離知涉勢若成等者謂
0271b08: 以熱涉冷使冷成熱亦則勞觸而已巳。
0271b09: 阿難譬如有人勞倦則眠睡熟便寤覽塵斯
0271b10: 憶失憶為忘是其顛倒生住異滅吸習中歸
0272a01: 不相踰越稱意知根兼意與勞同是菩提瞪
0272a02: 發勞相。
0272a03: 吳興曰寤則覽塵斯憶睡則失憶為忘又
0272a04: 睡中有夢寤中有忘皆是覽塵失憶之相
0272a05: 憶之則生忘之則滅故下文云因于生滅
0272a06: 二種妄塵也以妄對真即是顛倒此二妄
0272a07: 塵復為生住異滅四種細相吸習此相中
0272a08: 歸意根四相剎那前後不離故曰不相踰
0272a09: 越。
0272a10: 因于生滅二種妄塵集知居中吸撮內塵見
0272b01: 聞逆流流不及地名覺知性此覺知性離彼
0272b02: 寤寐生滅二塵畢竟無體。
0272b03: 孤山曰前舉四相此惟二者以生攝住以
0272b04: 滅異而且以憶者為生忘者為滅內塵
0272b05: 法塵也見聞逆流者以憶故則能逆緣落
0272b06: 謝五塵即覽塵斯憶也流不及地者以忘
0272b07: 故則成緣於思不及處即失憶為忘也又
0272b08: 解眼等五根但緣現境惟意知根能緣過
0272b09: 去乃是流入五根不及之地雖通兩釋前
0272b10: 義為正。
0273a01: 如是阿難當知如是覺知之根非寤寐來非
0273a02: 生滅有不於根出亦非空生何以故若從寤
0273a03: 來寐即隨滅將何為寐必生時有滅即同無
0273a04: 令誰受滅若從滅有生即滅無誰知生者若
0273a05: 從根出寤寐二相隨身開合離斯二體此覺
0273a06: 知者同於空華畢竟無性若從空生自是空
0273a07: 知何關汝入是故當知意入虛妄本非因緣
0273a08: 非自然性。
0273a09: 資中曰列子云其寤也形開其寐也形交
0273a10: 交即合也寤寐二相自是形之開合汝覺
0273b01: 知性則無別體故云同於空華補註曰將
0273b02: 何為寐令誰受滅為受二字當作知字寤
0273b03: 寐當互破但文略耳。
0273b04: 復次阿難云何十二處本如來藏妙真如性。
0273b05: 孤山曰前六入破六根雖以塵對辨而正
0273b06: 意在根今十二處雖根塵互破正破在塵
0273b07: 後十八界雖根境識三相對推破而正意
0273b08: 惟在六識也吳興曰初五陰中以喻比法
0273b09: 用破執情次六入中指假設事顯其妄相
0273b10: 今十二處乃至七大即於現前見聞之境
0274a01: 及近所目擊者示其藏性是則經文從
0274a02: 洎親去假就實善巧開發之義了然可別
0274a03: 矣。
0274a04: 阿難汝且觀此祗陀樹林及諸泉池於意云
0274a05: 何此等為是色生眼見眼生色相阿難若復
0274a06: 眼根生色相者見空非色色性應銷銷則顯
0274a07: 發一切都無色相既無誰明空質空亦如是
0274a08: 若復色塵生眼見者觀空非色見即銷亡亡
0274a09: 則都無誰明空色是故當知見與色空俱無
0274a10: 處所即色與見二處虛妄本非因緣非自然
0274b01: 性。
0274b02: 溫陵曰眼能生色則眼為色性然見空之
0274b03: 時既無色相則色性應銷眼中之色性既
0274b04: 銷則顯發一切都無色相矣且色空二法
0274b05: 對待而顯色相既無何以顯空故曰誰明
0274b06: 空質然則計眼生色處者妄也空亦如是
0274b07: 者因色例空亦無定處也若復色塵下謂
0274b08: 色能生見則觀空之時見無所生故曰銷
0274b09: 亡亡即無見誰明空色然則計色生眼處
0274b10: 者妄也。
0275a01: 阿難汝更此祗陀園中食辦繫鼓眾集撞
0275a02: 鐘鐘鼓音聲前後相續於意云何此等為是
0275a03: 聲來耳邊耳聲處阿難若復此聲來於耳
0275a04: 邊如我乞食室羅筏城在祗陀林則無有我
0275a05: 此聲必來阿難耳處目連迦葉應不俱聞何
0275a06: 其中一千二百五十沙門一聞鐘聲同來
0275a07: 食處若復汝耳彼聲邊如我歸住祗陀林
0275a08: 中在室羅城則無有我汝聞鼓聲其耳已巳
0275a09: 擊鼓之處鐘聲齊出應不俱聞何其中象
0275a10: 馬牛羊種種音嚮若無來亦復無聞是故
0275b01: 當知與音聲俱無處所即與聲二處虛
0275b02: 妄本非因緣非自然性。
0275b03: 溫陵曰如我入城祗林無我喻聲來耳邊
0275b04: 則餘處無聲然千眾皆聞則聲處無實矣
0275b05: 若復汝耳下謂如我歸林城中無我喻耳
0275b06: 聲處則餘處無耳然異音皆聞則耳處
0275b07: 無實矣孤山曰若無來下謂聲不來耳
0275b08: 耳不聲聞義不立。
0275b09: 阿難汝又此爐中栴檀此香若復然於一
0275b10: 銖室羅筏城四十里內同時聞氣於意云何
0276a01: 此香為復生栴檀木生於汝鼻為生於空阿
0276a02: 難若復此香生於汝鼻稱鼻所生當從鼻出
0276a03: 鼻非栴檀云何鼻中有栴檀氣稱汝聞香當
0276a04: 於鼻入鼻中出香說聞非義若生於空空性
0276a05: 常恒香應常在何藉爐中爇此枯木若生於
0276a06: 木則此香質因爇成煙若鼻得聞合蒙煙氣
0276a07: 其煙騰空未及遙遠四十里內云何已巳聞是
0276a08: 故當知香鼻與聞俱無處所即與香二處
0276a09: 虛妄本非因緣非自然性。
0276a10: 溫陵曰鼻非栴檀非鼻生也藉爇而有非
0276b01: 空生也香質木也非木也離木離又
0276b02: 遠四十里聞香豈木生哉既非鼻非空非
0276b03: 木無實處矣檇李曰此中義理稍難成立
0276b04: 且鼻舌身三者是合中知也設四十里內
0276b05: 聞香亦是香有殊勝之力其氣遠騰彼合
0276b06: 之處久久方聞而言不待鼻蒙氣等甚
0276b07: 與教相及現量相違若約互用自在壞法
0276b08: 相說又非此意今此釋者恐取聖人根力
0276b09: 強利能速疾遠聞不取凡常鈍劣者說理
0276b10: 實必氣通於鼻方得成聞經中一
0277a01: 顯邊似不到鼻故作斯破吳興曰敏師
0277a02: 一之說其實然也若爾但是香有殊勝
0277a03: 之力不須更取聖人根力強利也如法華
0277a04: 經云此香六銖價直娑婆世界不亦勝乎。
0277a05: 阿難汝常二時眾中持其間或遇酥酪醍
0277a06: 醐名為上味於意云何此味為復生於空中
0277a07: 生於舌中為生食中阿難若復此味生於汝
0277a08: 舌在汝口中只有一舌其舌爾時已巳成酥味
0277a09: 遇黑石蜜應不推移若不變移不名知味若
0277a10: 變移者舌非多體云何多味一舌之知若生
0277b01: 於食食非有識云何自知又食自知即同他
0277b02: 食何預於汝名味之知若生於空汝噉虛空
0277b03: 當作何味必其虛空若作鹹味既鹹汝舌亦
0277b04: 鹹汝則此界人同於海魚既常受鹹了不
0277b05: 知淡若不識淡亦不覺鹹必無所知云何名
0277b06: 味是故當知味舌與俱無處所即與味
0277b07: 二俱虛妄本非因緣非自然性。
0277b08: 溫陵曰生於汝舌下謂舌無定味又非多
0277b09: 體則味不生於舌矣石蜜沙糖也堅如沙
0277b10: 石若生於食下謂食不自知因舌知味縱
0278a01: 食能知則知不在汝便同他食汝無所預
0278a02: 何名知味理既不然則味不生於食矣若
0278a03: 生於空下謂虛空無味則味不生於空矣。
0278a04: 阿難汝常晨朝以手摩頭於意云何此摩所
0278a05: 知誰為能觸能為在手為復在頭若在於手
0278a06: 頭則無知云何成觸若在於頭手則無用云
0278a07: 何名觸若各各有則汝阿難應有二身若頭
0278a08: 與手一觸所生則手於頭當為一體若一體
0278a09: 者觸則無成若二體者觸誰為在在能非所
0278a10: 在所非能不應虛空與汝成觸是故當知覺
0278b01: 觸與身俱無處所即身與觸二俱虛妄本非
0278b02: 因緣非自然性。
0278b03: 溫陵曰觸因根境能所相感而獨依根明
0278b04: 者示萬法一體由妄分能所故有妄觸然
0278b05: 在手在頭初無定處即身與觸處皆虛妄
0278b06: 矣若各各有下二者合辨身觸二處皆無
0278b07: 實矣觸則無成者謂觸須二物一則不成
0278b08: 非所非能言皆無實處。
0278b09: 阿難汝常意中所緣善惡無記三性生成法
0278b10: 則此法為復即心所生為當離心別有方所
0279a01: 阿難若即心者法則非塵非心所緣云何成
0279a02: 處。
0279a03: 溫陵曰善惡緣慮心也無記住心也意
0279a04: 緣不出此三而吸撮內塵成所緣法故曰
0279a05: 生成法則若即心者下謂法若即心則不
0279a06: 塵既非所緣何成法處。
0279a07: 若離於心別有方所則法自性為知非知知
0279a08: 則名心異汝非塵同他心量即汝即心云何
0279a09: 汝心更二於汝若非知者此塵既非色聲香
0279a10: 味離合冷暖及虛空相當於何在今於色空
0279b01: 都無表示不應人間更有空外心非所緣處
0279b02: 從誰立是故當知法則與心俱無處所則意
0279b03: 與法二俱虛妄本非因緣非自然性。
0279b04: 溫陵曰法塵非相因意知顯故問為知非
0279b05: 知知則心然體異於汝又且非塵故同
0279b06: 他心量設若非知然此法塵既非色等特
0279b07: 由知發今既非知處當何在既色空之內
0279b08: 無所表顯不應存於色空之外空又非
0279b09: 有外也則心緣法處終無實矣孤山曰即
0279b10: 汝即心者防轉計也云何下難也汝心惟
0280a01: 一云何有二根塵俱知是二心也離合冷
0280a02: 暖者觸塵也。
0280a03: 復次阿難云何十八界本如來藏妙真如性。
0280a04: 溫陵曰根塵識三各六分內外中為界孤
0280a05: 山曰界者因也種族也。
0280a06: 阿難如汝所明眼色為緣生於眼識此識為
0280a07: 復因眼所生以眼為界因色所生以色為界。
0280a08: 吳興曰如汝所明者小乘所解因緣生法
0280a09: 皆是實有不了即空今據彼詰之用破其
0280a10: 執也他皆放此。
0280b01: 阿難若因眼生既無色空無可分別縱有汝
0280b02: 識欲將何用汝見又非青黃赤白無所表示
0280b03: 從何立界若因色生空無色時汝識應滅云
0280b04: 何識知是虛空性若色變時汝亦識其色相
0280b05: 遷變汝識不遷界從何立從變則變界相自
0280b06: 無不變則恒既從色生應不識知虛空所在
0280b07: 若兼二種眼色共生合則中離離則兩合體
0280b08: 性雜亂云何成界是故當知眼色為緣生眼
0280b09: 識界三處都無則眼與色及色界三本非因
0280b10: 緣非自然性。
0281a01: 溫陵曰若獨因眼不有色空則識無所緣
0281a02: 見無所表界無所立非因眼矣若因色生
0281a03: 當隨色滅色滅空現當不識知矣若亦識
0281a04: 知則是色相遷變汝識獨存獨則無鄰界
0281a05: 從何立非因色矣從變下牒難變則無體
0281a06: 故界相自無若不隨變則識性常一當一
0281a07: 於色應不識空理又不然非從色生矣若
0281a08: 眼色兼合共生識界當半有知半無知故
0281a09: 曰中離若中離者半合根半合境故曰兩
0281a10: 合二義推窮皆不成界既不因色亦不兼
0281b01: 二諸妄併除藏性自顯餘五例此孤山曰
0281b02: 體性雜亂謂根境兩乖種族也。
0281b03: 阿難又汝所明耳聲為緣生於耳識此識為
0281b04: 復因耳所生以耳為界因聲所生以聲為界
0281b05: 阿難若因耳生動靜二相既不現前根不成
0281b06: 知必無所知知尚無成識何形貌若取耳聞
0281b07: 無動靜故聞無所成云何耳形雜色觸塵名
0281b08: 為識界則耳識界復從誰立。
0281b09: 長水曰若因耳生等破勝義根也若無前
0281b10: 境根自無知若實無知更有何識若取耳
0282a01: 聞等破浮塵根也設取浮塵之耳容有聞
0282a02: 者若無動靜亦不成聞云何將此可見浮
0282a03: 塵雜色觸法為識界耶則耳下雙質二根
0282a04: 也溫陵曰雜色觸塵謂耳形雜物色觸聲
0282a05: 塵而已。
0282a06: 若生於聲識因聲有則不關聞無聞則亡聲
0282a07: 相所在識從聲生許聲因聞而有聲相聞應
0282a08: 聞識不聞非界聞則同聲識已被聞誰知聞
0282a09: 識若無知者終如草木不應聲聞雜成中界
0282a10: 界無中位則內外相復從何成是故當知耳
0282b01: 聲為緣生耳識界三處都無則耳與聲及聲
0282b02: 界三本非因緣非自然性。
0282b03: 長水曰聲能生識何假於聞若無於聞聲
0282b04: 亦不有縱謂識從聲生又許因根有相則
0282b05: 聞聲時即是聞識若不聞識則非界義若
0282b06: 聞於識識則同聲既能了之識作所聞之
0282b07: 境誰為能知知此聞識溫陵曰若無知者
0282b08: 下謂能聞而無知則如草木矣亦不可也
0282b09: 不應聲聞等謂依根依境單論既非不應
0282b10: 二者合成識界而為中位中位既無邊界
0283a01: 何立。
0283a02: 阿難又汝所明鼻香為緣生於鼻識此識為
0283a03: 復因鼻所生以鼻為界因香所生以香為界
0283a04: 阿難若因鼻生則汝心中以何為鼻為取肉
0283a05: 形雙爪之相為取知動搖之性若取肉形
0283a06: 肉質乃身身知即觸名身非鼻名觸即塵鼻
0283a07: 尚無名云何立界。
0283a08: 孤山曰若取肉形下破浮塵根也溫陵曰
0283a09: 名身則非鼻名觸則身根所對之塵故
0283a10: 曰鼻尚無名也。
0283b01: 若取知又汝心中以何為知以肉為知則
0283b02: 肉之知元觸非鼻以空為知空則自知肉應
0283b03: 非覺如是則應虛空是汝汝身非知今日阿
0283b04: 難應無所在以香為知知自香何預於汝
0283b05: 若香臭氣必生汝鼻則彼香臭二種流氣不
0283b06: 生伊蘭及栴檀木二物不來汝自嗅鼻為香
0283b07: 為臭臭則非香香應非臭若香臭二俱能聞
0283b08: 者則汝一人應有兩鼻對我問道有二阿難
0283b09: 誰為汝體若鼻是一香臭無二臭既為香香
0283b10: 復成臭二性不有界從誰立。
0284a01: 孤山曰破勝義也溫陵曰肉質之知身
0284a02: 故曰元觸非鼻虛空之質空故曰肉應
0284a03: 非覺伊蘭臭也吳興曰從二物不來下
0284a04: 以根從境破境既有二根應成兩先云
0284a05: 為香為臭次責云臭則非香香應非臭意
0284a06: 在俱聞墯兩鼻之失也若鼻是一復以境
0284a07: 從根破根既惟一境云何二二性不立識
0284a08: 界奚存已巳上皆破根生也問既云以香為
0284a09: 知知自香豈非破境邪荅斯對根而
0284a10: 說正破勝義下文不對根辨方破境生也。
0284b01: 若因香生識因香有如眼有見不能觀眼因
0284b02: 香有故應不知香知即非生不知非識香非
0284b03: 知有香界不成識不知香因界則非從香建
0284b04: 立既無中間不成內外彼諸聞性畢竟虛妄
0284b05: 是故當知鼻香為緣生鼻識界三處都無則
0284b06: 鼻與香及香界三本非因緣非自然性。
0284b07: 溫陵曰眼識因眼而有既不能見眼鼻識
0284b08: 因香而有應不知香若曰能知即非香生
0284b09: 若曰不知即不名識皆不可也香非知有
0284b10: 下謂香不因根則不成香界識不知香則
0285a01: 不成識界孤山曰中間識也內外根境也。
0285a02: 阿難又汝所明舌味為緣生於舌識此識為
0285a03: 復因舌所生以舌為界因味所生以味為界
0285a04: 阿難若因舌生則諸世間甘蔗烏梅黃連石
0285a05: 鹽細辛薑桂都無有味汝自舌為甜為苦
0285a06: 若舌性苦誰來舌舌不自孰為知覺舌
0285a07: 性非苦味自不生云何立界。
0285a08: 溫陵曰甘蔗等舉五味也味因舌若舌
0285a09: 本苦則無能者孰為識體若舌本淡既
0285a10: 不因境味無所生無味與對從何立界此
0285b01: 計識因舌生者妄也。
0285b02: 若因味生識自為味同於舌根應不自嘗云
0285b03: 何識知是味非味又一切味非一物生味既
0285b04: 多生識應多體識體若一體必味生淡甘
0285b05: 辛和合俱生諸變異相同為一味應無分別
0285b06: 分別既無則不名識云何復名舌味識界不
0285b07: 應虛空生汝心識。
0285b08: 溫陵曰識自為味謂識即味也同於舌根
0285b09: 謂識不自也又一切味下謂識因味生
0285b10: 則味多識亦應多識一味亦應一體必味
0286a01: 生者牒識因味生也淡甘辛同為一
0286a02: 味者結成識一味亦應一也異識既一異
0286a03: 味既同則無分別無別則非識非識則無
0286a04: 界此計識因味生者妄也吳興曰淡甘
0286a05: 辛略舉四味詳則有六更加苦酢言和合
0286a06: 者眾味共成也俱生者本性不易也變異
0286a07: 者燒煮異本也。
0286a08: 舌味和合即於是中元無自性云何界生是
0286a09: 故當知舌味為緣生舌識界三處都無則舌
0286a10: 與味及舌界三本非因緣非自然性。
0286b01: 孤山曰初因舌是破自生二因味是破他
0286b02: 生三不應虛空是破無因生四舌味和合
0286b03: 是破共生前後諸文皆爾此中最顯。
0286b04: 阿難又汝所明身觸為緣生於身識此識為
0286b05: 復因身所生以身為界因觸所生以觸為界
0286b06: 阿難若因身生必無合離二覺觀緣身何所
0286b07: 識若因觸生必無汝身誰有非身知合離者。
0286b08: 溫陵曰覺觀即身識而以合離二境為緣
0286b09: 若無緣則無識是則因境非因身也若因
0286b10: 觸生下謂若無身則不知合離是又因身
0287a01: 非因境也。
0287a02: 阿難物不觸知身知有觸知身即觸知觸即
0287a03: 身即觸非身即身非觸身觸二相元無處所
0287a04: 合身即為身自體性離身即是虛空等相內
0287a05: 外不成中云何立中不復立內外性空即汝
0287a06: 識生從誰立界是故當知身觸為緣生身識
0287a07: 界三處都無則身與觸及身界三本非因緣
0287a08: 非自然性。
0287a09: 溫陵曰物不觸知身知有觸者徒觸不能
0287a10: 生知因身然後知觸此明身識由根境合
0287b01: 顯也合則當知身即觸也觸即身也若身
0287b02: 即觸則身非身矣若觸即身則觸非觸矣
0287b03: 身觸互奪故無處所合身則無觸位故即
0287b04: 為身體離身則無觸用故即同虛空然則
0287b05: 內外中間之位皆不成立矣。
0287b06: 
0287b07: 
0287b08: 
0287b09: 大佛頂如來密因脩證了義諸菩薩萬行首
0287b10: 楞嚴經會解卷第五
