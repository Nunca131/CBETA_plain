0183a01: 大佛頂如來密因脩證了義諸菩薩萬行首
0183a02: 楞嚴經會卷第二　　　　　綿二
0183a03: 阿難白佛言世尊一切世間十種異生同將
0183a04: 識心居在身內縱觀如來青蓮華眼亦在佛
0183a05: 面我今觀此浮根四塵秪在我面如是識心
0183a06: 實居身內。
0183a07: 溫陵曰謂心在內目在外自眾生至如來
0183a08: 阿難皆然文互見也異生有十二類除土
0183a09: 木空散非心眼倫也補註曰浮根四塵言
0183a10: 眼也詳見第四卷中。
0183b01: 佛告阿難汝今現坐如來講堂觀祇陀林今
0183b02: 何所在世尊此大重閣清淨講堂在給孤園
0183b03: 今祇陀林實在堂外阿難汝今堂中先何所
0183b04: 見世尊我在堂中先見如來次觀大眾如是
0183b05: 外望方矚林園阿難汝矚林園因何有見世
0183b06: 尊此大講堂戶牖開豁故我在堂得遠瞻見。
0183b07: 溫陵曰定內外境欲明在內之心當次第
0183b08: 見定先後見欲破在內之心不先見內汝
0183b09: 矚等皆且引事辨定下乃牒破。
0183b10: 爾時世尊在大眾中舒金色摩阿難頂告
0184a01: 云阿難及諸大眾有三摩提名大佛頂首楞
0184a02: 嚴王具足萬行十方如來一門超出妙莊嚴
0184a03: 路汝今諦阿難頂禮伏受慈旨。
0184a04: 溫陵曰三摩提亦云三摩地亦云三昧此
0184a05: 云正定首楞三昧千聖共由故曰一門妙
0184a06: 莊嚴海由此而至故謂之路孤山曰阿難
0184a07: 向以三名為請今如來但舉三摩提者圓
0184a08: 融三止舉一即三故下文奢摩他路其意
0184a09: 亦爾。
0184a10: 佛告阿難如汝所言身在講堂戶牖開豁遠
0184b01: 矚林園亦有眾生在此堂中不見如來見堂
0184b02: 外者阿難荅言世尊在堂不見如來能見林
0184b03: 泉無有是處阿難汝亦如是汝之心靈一切
0184b04: 明了若汝現前所明了心實在身內爾時先
0184b05: 合了知內身頗有眾生先見身中後觀外物
0184b06: 縱不能見心肝脾胃生髮長筋轉搖誠
0184b07: 合明了如何不知必不內知云何知外是故
0184b08: 應知汝言覺了能知之心住在身內無有是
0184b09: 處。
0184b10: 溫陵曰心在身內合見身中頗猶可也引
0185a01: 眾以問不能也心胃內藏縱不能知
0185a02: 外浮云何不曉既不內知果非在內矣
0185a03: 補註曰前文雙呈心目所在今乃先破妄
0185a04: 心雖曰破妄心而但言此心無有處所
0185a05: 不顯言此心是妄者要引阿難處處推呈
0185a06: 令其情而理窮也由是直至七處徵心
0185a07: 之後始告之曰此非汝心等然則七處逐
0185a08: 破者且破妄心無所在也。
0185a09: 阿難稽首而白佛言我聞如來如是法音悟
0185a10: 知我心實居身外所以者何譬如燈光然於
0185b01: 室中是燈必能先照室內從其室門後及
0185b02: 際一切眾生不見身中獨見身外亦如燈光
0185b03: 居在室外不能照室是義必明將無所惑同
0185b04: 佛了義得無妄邪佛告阿難是諸比丘適來
0185b05: 從我室羅筏城循乞摶搏食歸祇陀林我已巳宿
0185b06: 齋汝觀比丘一人食時諸人飽不阿難荅言
0185b07: 不也世尊何以故是諸比丘雖阿羅漢軀命
0185b08: 不同云何一人能令眾飽。
0185b09: 溫陵曰因破非內復生妄計謂心在外彼
0185b10: 食不能飽此則外心不能知身矣宿預也
0186a01: 食有四種搏即也有形可搏取揀非
0186a02: 思食識食等也孤山曰前云受請今言從
0186a03: 我乞食者提獎阿難在赴請日為彼演法
0186a04: 事應隔宵故指即日循乞為例我已巳宿齋
0186a05: 者即我一人已巳飽也。
0186a06: 佛告阿難若汝覺了知見之心實在身外身
0186a07: 心相外自不相干則心所知身不能覺覺在
0186a08: 身際心不能知我今示汝兜羅綿手汝眼見
0186a09: 時心分別不阿難荅言如是世尊佛告阿難
0186a10: 若相知者云何在外是故應知汝言覺了能
0186b01: 知之心住在身外無有是處。
0186b02: 溫陵曰身心相外下辨非外也我今示汝
0186b03: 下驗非外也兜羅此云細香其綿色如霜
0186b04: 佛手柔軟如之。
0186b05: 阿難白佛言世尊如佛所言不見內故不居
0186b06: 身內身心相知不相離故不在身外我今思
0186b07: 惟知在一處佛言處今何在阿難言此了知
0186b08: 心既不知內而能見外如我思忖潛伏根裏
0186b09: 猶如有人取琉璃合其兩眼雖有物合而
0186b10: 不留礙彼根隨見隨即分別然我覺了能知
0187a01: 之心不見內者為在根故分明矚外無障礙
0187a02: 者潛根內故。
0187a03: 長水曰琉璃喻根眼喻於心眼根色淨不
0187a04: 礙於心同琉璃不礙於眼隨照一境心
0187a05: 隨根知。
0187a06: 佛告阿難如汝所言潛根內者猶如琉璃彼
0187a07: 人當以琉璃籠眼當見山河見琉璃不如是
0187a08: 世尊是人當以琉璃籠眼實見琉璃佛告阿
0187a09: 難汝心若同琉璃合者當見山河何不見眼
0187a10: 若見眼者眼即同境不得成隨若不能見云
0187b01: 何說言此了知心潛在根內如琉璃合是故
0187b02: 應知汝言覺了能知之心潛伏根裏如琉璃
0187b03: 合無有是處。
0187b04: 真際曰此責阿難有法喻不齊之過喻見
0187b05: 琉璃法不見根縱許見根根即是境若是
0187b06: 境者不得言隨以前文云彼根隨見隨即
0187b07: 分別故溫陵曰事理俱違非潛根矣。
0187b08: 阿難白佛言世尊我今又作如是思惟是眾
0187b09: 生身腑藏在中竅穴居外有藏則暗有竅則
0187b10: 明今我對佛開眼見明名為見外閉眼見暗
0188a01: 名為見內是義云何。
0188a02: 吳興曰初計心在身內佛以不見腑藏為
0188a03: 破次計在外復招身心相離之難又計潛
0188a04: 根且乖琉璃籠眼之喻今立內外欲免前
0188a05: 三之過也何者良以有藏則暗故見暗時
0188a06: 即名為內何必須見內之物耶有竅則明
0188a07: 故見明時即名為外豈應更責外不相干
0188a08: 耶內外若成自顯此心不在一處亦異潛
0188a09: 根也然則雖云見外所執心體還成在內
0188a10: 以開眼見明不同燈在室外故泐潭曰白
0188b01: 虎通云五臟即肝心肺腎脾六腑者即五
0188b02: 臟之宮府也胃為脾之府膀胱為腎之府
0188b03: 三焦為命之府膽為肝之府大小腸為心
0188b04: 府肺府也溫陵曰復計心在內故以見暗
0188b05: 為見腑藏也下約三節破之。
0188b06: 佛告阿難汝當閉眼見暗之時此暗境界為
0188b07: 與眼對為不對眼若與眼對暗在眼前云何
0188b08: 成內若成內者居暗室中無日月燈此室暗
0188b09: 中皆汝焦腑若不對者云何成見。
0188b10: 溫陵曰汝當下問之若與下難之若不下
0189a01: 破也。
0189a02: 若離外見內對所成合眼見暗名為身中開
0189a03: 眼見明何不見面若不見面內對不成。
0189a04: 溫陵曰眼前之境名外見身內之境名內
0189a05: 對前以對眼為外不得成內今縱離外見
0189a06: 而成內對即是眼能返觀且合能返觀身
0189a07: 中則開應返觀己巳面若不爾者義不成矣。
0189a08: 見面若成此了知心及與眼根乃在虛空何
0189a09: 成在內若在虛空自非汝體即應如來今見
0189a10: 汝面亦是汝身汝眼已巳知身合非覺必汝執
0189b01: 言身眼兩覺應有二知即汝一身應成兩佛
0189b02: 是故應知汝言見暗名見內者無有是處。
0189b03: 溫陵曰展轉辨明無返觀理也汝眼已知
0189b04: 身合非覺者既在虛空自非汝體也若執
0189b05: 兩皆有知則成兩體矣吳興曰是故應知
0189b06: 下不言見明為外者略也又見外為成見
0189b07: 內今從正計結也。
0189b08: 阿難言我嘗聞佛開示四眾由心生故種種
0189b09: 法生由法生故種種心生我今思惟即思惟
0189b10: 體實我心性隨所合處心則隨有亦非內外
0190a01: 中間三處。
0190a02: 孤山曰心生法生境從心起也法生心生
0190a03: 心逐境遷也溫陵曰以心法相生則隨境
0190a04: 思惟即是心體心法合處即為心在。
0190a05: 佛告阿難汝今說言由法生故種種心生隨
0190a06: 所合處心隨有者是心無體則無所合若無
0190a07: 有體而能合者則十九界因七塵合是義不
0190a08: 然若有體者如汝以手自挃其體汝所知心
0190a09: 為復內出為從外入若復內出還見身中若
0190a10: 從外來先合見面。
0190b01: 溫陵曰以即思惟體為心特浮想耳故難
0190b02: 其體之有無也設若無體則空有其名云
0190b03: 何隨合如十九界七塵特空名耳設若有
0190b04: 體當何所在令挃身而驗明體實無在也
0190b05: 挃猶觸也。
0190b06: 阿難言見是其眼心知非眼為見非義佛言
0190b07: 若眼能見汝在室中門能見不則諸已巳死尚
0190b08: 有眼存應皆見物若見物者云何名死。
0190b09: 溫陵曰阿難言下上難也謂心但能知
0190b10: 不可言見曾不悟能見在心徒眼不見也
0191a01: 佛言下舉門喻能見在心舉死明徒眼不
0191a02: 見。
0191a03: 阿難又汝覺了能知之心若必有體為復一
0191a04: 體為有多體今在汝身為復體為不體
0191a05: 若一體者則汝以手挃一支時四支應覺若
0191a06: 咸覺者挃應無在若挃有所則汝一體自不
0191a07: 能成若多體者則成多人何體為汝若體
0191a08: 者同前所挃若不者當汝觸頭亦觸其足
0191a09: 頭有所覺足應無知今汝不然是故應知隨
0191a10: 所合處心則隨有無有是處。
0191b01: 溫陵曰當知真心非一非多非不四
0191b02: 義既非則不可謂隨所合處心隨有也。
0191b03: 阿難白佛言世尊我亦聞佛與文殊等諸法
0191b04: 王子談實相時世尊亦言心不在內亦不在
0191b05: 外如我思惟內無所見外不相知內無知故
0191b06: 在內不成身心相知在外非義今相知故復
0191b07: 內無見當在中間。
0191b08: 溫陵曰以為在內則不見腑藏以為在外
0191b09: 則身不相知二義不成當在根境之中長
0191b10: 水曰外不相知合云外又相知恐字之誤
0192a01: 也。
0192a02: 佛言汝言中間中必不迷非無所在今汝推
0192a03: 中中何為在為復在處為當在身若在身者
0192a04: 在邊非中在中同內若在處者為有所表為
0192a05: 無所表無表同無表則無定何以故如人以
0192a06: 表表為中時東看則西南觀成北表體既混
0192a07: 心應雜亂。
0192a08: 溫陵曰此且各就根境辨定中位身即根
0192a09: 處即境也若在身者下謂身有中邊二義
0192a10: 在邊則不得為中在中則同前在內應見
0192b01: 內矣若在處者下亦辨中位無定也表者
0192b02: 標物以表顯也混亂則無所取中矣。
0192b03: 阿難言我所說中非此二種如世尊言眼色
0192b04: 為緣生於眼識眼有分別色塵無知識生其
0192b05: 中則為心在佛言汝心若在根塵之中此之
0192b06: 心體為復兼二為不兼二若兼二者物體雜
0192b07: 亂物非體知成敵兩立云何為中兼二不成
0192b08: 非知不知即無體性中何為相是故應知當
0192b09: 在中間無有是處。
0192b10: 溫陵曰若兼二者下破兼二不得為中也
0193a01: 物根塵也體心體也物非體知者物不同
0193a02: 體之有知則根塵與心兩立無中位矣兼
0193a03: 二不成下破不兼不得為中也不兼根則
0193a04: 非知不兼塵則非不知二義既非中云何
0193a05: 定補註曰環師物非體知則曰根塵無
0193a06: 知心體有知及非知不知則又以根為
0193a07: 有知語似未順今應仍以知心體不知
0193a08: 根塵謂若不兼二則非心又非根塵
0193a09: 即無體性矣中何相哉物非體知古人有
0193a10: 以體知為根者非也佛明言此之心體
0193b01: 故。
0193b02: 阿難白佛言世尊我昔見佛與大目連須菩
0193b03: 提富樓那舍利弗四大弟子共轉法輪常言
0193b04: 覺知分別心性既不在內亦不在外不在中
0193b05: 間俱無所在一切無著名之為心則我無著
0193b06: 名為心不。
0193b07: 泐潭曰既非內外中間即知心無所著而
0193b08: 不知佛意破妄無體令識本真如云三際
0193b09: 求心心不有心不有故妄元無妄心無處
0193b10: 即菩提生死涅槃本平等不了此意引
0194a01: 佛言妄立無著。
0194a02: 佛告阿難汝言覺知分別心性俱無在者世
0194a03: 間虛空水陸飛行諸所物象名為一切汝不
0194a04: 著者為在為無無則同於龜毛兔角云何不
0194a05: 著有不著者不可名無。
0194a06: 補註曰七徵之文皆且破其妄心無所依
0194a07: 處阿難前云隨所合處心即隨有佛即難
0194a08: 其心體是有是無是一是多是不雖
0194a09: 似破其隨有之心然既令其挃身以驗則
0194a10: 意在破其隨所合處也今指一切無著名
0194b01: 之為心佛乃難其世間虛空水陸飛行一
0194b02: 切物象為在為無等者亦是就其所依之
0194b03: 處破也溫陵曰為在為無者問汝心不著
0194b04: 而彼物象為存在耶為空無耶若彼空無
0194b05: 則同龜毛云何可著而說不著若有不著
0194b06: 者則為有物故曰不可名無此皆牒難下
0194b07: 乃結破。
0194b08: 無相則無非無即相相有則在云何無著是
0194b09: 故應知一切無著名覺知心無有是處。
0194b10: 溫陵曰物果無相則同龜毛物果非無即
0195a01: 自有相知相有則心有在云何得為無著
0195a02: 也吳興曰夫相不自有由心在故有心不
0195a03: 自無由相故無是以有相而言無著者
0195a04: 理不可也孤山曰總此七番似破四性在
0195a05: 內潛根見內似自性在外似他性中間似
0195a06: 共性隨合無著似無因性故龍云諸法
0195a07: 不自生亦不從他生不共不無因是故說
0195a08: 無生是知如來七番逐破使介爾妄心無
0195a09: 逃避處妄賊既除真王得顯無生之理於
0195a10: 茲見矣利根上智已巳合潛悟但為中下之
0195b01: 更廣說耳補註云虛妄浮心緣塵而有
0195b02: 本無實體亦無定所上文七番破其妄所
0195b03: 意在顯真而阿難未悟故於下文重請開
0195b04: 示世尊乃復放光現瑞示以二種根本次
0195b05: 則舉拳驗見重詰其心引其復認能推然
0195b06: 後咄而告之乃至今其微細揣摩離塵無
0195b07: 體等始是破其妄心無實體也。
0195b08: 爾時阿難在大眾中即從座起袒右肩右
0195b09: 膝著地合掌恭敬而白佛言我是如來最小
0195b10: 之弟蒙佛慈愛雖令出家猶恃憍憐所以多
0196a01: 聞未得無漏不能折伏娑毘羅咒為彼所轉
0196a02: 溺於舍當由不知真際所詣惟願世尊大
0196a03: 慈哀愍開示我等奢摩他路令諸闡提隳彌
0196a04: 戾車作是語已巳五體投地及諸大眾傾渴翹
0196a05: 佇欽聞示誨。
0196a06: 溫陵曰因前徵發乃知迷妄而責躬請教
0196a07: 求詣真際真際者真心實際也奢摩他路
0196a08: 乃所以詣真際也長水曰闡提即撥無之
0196a09: 人隳壞也彌戾車惡見也。
0196a10: 爾時世尊從其面門放種種光其光晃耀如
0196b01: 百千日普佛世界六種震動如是十方微塵
0196b02: 國土一時開現佛之威神令諸世界合成一
0196b03: 界其世界中所有一切諸大菩薩皆住本國
0196b04: 合掌承。
0196b05: 溫陵曰將顯本明故先現此瑞言面門放
0196b06: 種種光即口眼耳鼻眉間之光並放示此
0196b07: 本明於諸根門無所不現也以無所不現
0196b08: 故齊彰並照如百千日普佛世界即法界
0196b09: 也六震者表破六識無明感結妄境也微
0196b10: 塵國土一時開現者本明洞照妄塵不隔
0197a01: 也十方世界合成一界者智境圓現情量
0197a02: 不礙也菩薩眾皆住本國者心量本周
0197a03: 心聞本洞也了茲光瑞則菩提涅槃元清
0197a04: 淨體得矣補註曰六種震動者即動踊震
0197a05: 起吼擊也搖揚不安曰動凹凸曰踊
0197a06: 隱隱有聲曰震自下升高曰起砰磕發響
0197a07: 曰吼打搏警物曰擊然各有三直動名動
0197a08: 四天下動名動大千動名等動餘
0197a09: 五例此。
0197a10: 佛告阿難一切眾生從無始來種種顛倒業
0197b01: 種自然如惡聚諸脩行人不能得成無上
0197b02: 菩提乃至別成聲聞緣覺及成外道諸天魔
0197b03: 王及魔眷皆由不知二種根本錯亂脩習
0197b04: 猶如煮沙欲成嘉饌縱經塵劫終不能得云
0197b05: 何二種阿難一者無始生死根本則汝今者
0197b06: 與諸眾生用攀緣心為自性者二者無始菩
0197b07: 提涅槃元清淨體則汝今者識精元明能生
0197b08: 諸緣緣所遺者由諸眾生遺此本明雖終日
0197b09: 行而不自覺枉入諸趣。
0197b10: 溫陵曰眾生業種成聚行人不成正果皆
0198a01: 由不知二本錯亂脩習故須決擇也業種
0198a02: 者顛倒妄惑也惡果一枝三子生必同
0198a03: 科喻惑業苦三生必同聚也攀緣心即前
0198a04: 七處妄認者清淨體即今正與決擇者不
0198a05: 染煩惱名菩提不涉生死名涅槃不染不
0198a06: 涉故號元清淨體識精陀那性識也元明
0198a07: 本覺妙明也根身器界一切緣法依此而
0198a08: 生而人者認緣失真故曰緣所遺者由遺
0198a09: 此故無明不覺枉入諸趣言元體元明又
0198a10: 言本明者自本而出曰元直指當體曰本。
0198b01: 阿難汝今欲知奢摩他路願出生死今復問
0198b02: 汝即時如來舉金色臂屈五輪指語阿難言
0198b03: 汝今見不阿難言見佛言汝何所見阿難言
0198b04: 我見如來舉臂屈指為光明拳耀我心目佛
0198b05: 言汝將誰見阿難言我與大眾同將眼見佛
0198b06: 告阿難汝今荅我如來屈指為光明拳耀汝
0198b07: 心目汝目可見以何為心當我拳耀阿難言
0198b08: 如來現今徵心所在而我以心推窮尋逐即
0198b09: 能推者我將為心。
0198b10: 溫陵曰金拳舉處直下要識本明塵相未
0199a01: 除依舊認賊為子。
0199a02: 佛言咄阿難此非汝心阿難瞿然避座合掌
0199a03: 起立白佛此非我心當名何等。
0199a04: 孤山曰佛言咄者嗟其迷重故叱以語之
0199a05: 矍驚愕貌。
0199a06: 佛告阿難此是前塵虛妄相想惑汝真性由
0199a07: 汝無始至于今生認賊為子失汝元常故受
0199a08: 輪轉阿難白佛言世尊我佛寵弟心愛佛故
0199a09: 令我出家我心何獨供養如來乃至歷恒
0199a10: 沙國土承事諸佛及善知識發大勇猛行諸
0199b01: 一切難行法事皆用此心縱令謗法永退善
0199b02: 根亦因此心若此發明不是心者我乃無心
0199b03: 同諸土木離此覺知更無所有云何如來說
0199b04: 此非心我實驚怖兼此大眾無不疑惑惟垂
0199b05: 大悲開示未悟。
0199b06: 吳興曰阿難以對境覺知異乎土木封為
0199b07: 我心此則正當人執之相忽聞訶斥故以
0199b08: 無情為難而不知真我無我靈知無知妙
0199b09: 淨明心何所不在斯由大權起教豈慶喜
0199b10: 之實然乎。
0200a01: 爾時世尊開示阿難及諸大眾欲令心入無
0200a02: 生法忍於師子座摩阿難頂而告之言如來
0200a03: 常說諸法所生惟心所現一切因果世界微
0200a04: 塵因心成體阿難若諸世界一切所有其中
0200a05: 乃至草葉縷結詰其根元咸有體性縱令虛
0200a06: 空亦有名貌何清淨妙淨明心性一切心
0200a07: 而自無體。
0200a08: 溫陵曰因其怖謂無心故舉常所說引物
0200a09: 以證示有真心使知所措也心入無生法
0200a10: 忍者令悟實相不生滅心也三界惟心萬
0200b01: 法惟識故曰諸法所生惟心所現一切因
0200b02: 果指十界正報也世界微塵指十界依報
0200b03: 也既無不因心成體安得謂之無心同土
0200b04: 木哉以本自無染曰清淨染而不染曰妙
0200b05: 淨孤山曰諸法所生惟心所現者因心本
0200b06: 具隨緣能造故所造法全能造心依正既
0200b07: 是一心一心實無能所譬如水具波性方
0200b08: 能造波全所造波即能造水故觀所造惟
0200b09: 見本具此則實相真心法爾具足諸法諸
0200b10: 法法爾性本無生故雖本具有而不有共
0201a01: 而不雜離亦不分雖一一亦無所在性
0201a02: 一切心者即常住真心能為九界妄心之
0201a03: 本性也。
0201a04: 若汝執分別覺觀所了知性必為心者此
0201a05: 心即應離諸一切色香味觸諸塵事業別有
0201a06: 全性如汝今者承我法此則因聲而有分
0201a07: 別縱滅一切見聞覺知內守幽閑猶為法塵
0201a08: 分別影事。
0201a09: 溫陵曰此依六塵辨無自性也分別覺觀
0201a10: 即能推心也此心離塵無性不應執以為
0201b01: 真覺知滅則意幽閑然彼幽閑者猶是法
0201b02: 塵影事亦無自性也真際曰諸塵事業即
0201b03: 色等六塵皆有牽心為緣業用。
0201b04: 我非汝執為非心但汝於心微細揣摩若
0201b05: 離前塵有分別性即真汝心若分別性離塵
0201b06: 無體斯則前塵分別影事塵非常住若變滅
0201b07: 時此心則同龜毛兔角則汝法身同於斷滅
0201b08: 其誰脩證無生法忍。
0201b09: 補註曰我非汝執為非心等者暫縱之
0201b10: 辭也上已破其執分別覺觀非真心
0202a01: 矣恐其固執而未悟乃復暫縱之曰我非
0202a02: 汝所執定非真心汝且試將此心微細
0202a03: 揣摩以自驗其真邪妄邪孤山曰但汝下
0202a04: 勸其揣摩分別之心為當離塵有體為復
0202a05: 離塵無體若此妄心離塵有體則容是真
0202a06: 心既離塵無體非妄而何應知即真汝心
0202a07: 亦暫縱之語非顯真也六塵如形分別
0202a08: 如影影由形有故無自體心因塵有豈有
0202a09: 體邪。
0202a10: 即時阿難與諸大眾默然自失佛告阿難世
0202b01: 間一切諸脩學人現前雖成九次第定不得
0202b02: 漏盡成阿羅漢皆由執此生死妄想誤為真
0202b03: 實是故汝今雖得多聞不成聖果。
0202b04: 長水曰四禪四空及滅受想名為九定從
0202b05: 一禪入一禪次第而脩然脩此定能成無
0202b06: 漏今言不得成阿羅漢者此明不得大乘
0202b07: 阿羅漢也滅受想亦云二乘滅定補註
0202b08: 曰上文破妄心此下破妄見以至會見歸
0202b09: 心漸顯真性也原夫妄心本無自性依真
0202b10: 發現全體即真所謂破無所破無明即明
0203a01: 真無別真一念即是如鏡現像全像是鏡
0203a02: 此乃今經之圓旨也世尊前云一切眾生
0203a03: 不知常住真心用諸妄想今云執此生死
0203a04: 妄想誤為真實然則妄想果非真心邪當
0203a05: 知法無得失迷悟在人若根利惑薄者了
0203a06: 達妄想之體直下便是真心是猶因像悟
0203a07: 鏡則無像而不是於鏡因鏡悟像則無鏡
0203a08: 而不具於像也今阿難示同於迷大似不
0203a09: 識鏡體認去來之像而執以為鏡不亦
0203a10: 誤哉故假重重破斥掃蕩執情使其是非
0203b01: 明白然後始可會妄全真也會通之文備
0203b02: 見於第二第三卷中。
0203b03: 阿難聞已巳重復悲淚五體投地長跪合掌而
0203b04: 白佛言自我從佛發心出家恃佛威神常自
0203b05: 思惟無勞我脩將謂如來惠我三昧不知身
0203b06: 心本不相代失我本心雖身出家心不入道
0203b07: 譬如窮子捨父逃逝今日乃知雖有多聞若
0203b08: 不脩行與不聞等如人說食終不能飽世尊
0203b09: 我等今者二障所纏良由不知寂常心性惟
0203b10: 願如來哀愍窮露發妙明心開我道眼。
0204a01: 資中曰煩惱所知名為二障煩惱障謂根
0204a02: 本及隨也所知障亦云智障障一切種智
0204a03: 故吳興曰前破妄心但離執故今請云
0204a04: 發妙明心也將破妄見欲顯真見故復請
0204a05: 云開我道眼也又則眼見必由識心故心
0204a06: 眼雙舉扣佛音教其旨甚微問何故先破
0204a07: 妄心後破妄見荅應有三義一者心為迷
0204a08: 妄之元復是人執之本須先破之二者心
0204a09: 王數通乎三性故在前破見惟眼根但
0204a10: 無記故在後破三者所破妄心且離緣
0204b01: 塵分別想相而未能知心性常住今破妄
0204b02: 見則引盲人矚暗等以彰見性不滅乃至
0204b03: 舉手飛光皆顯性無搖動當知如來從
0204b04: 至細自淺而深開示阿難奢摩他路也。
0204b05: 即時如來從胸卍字涌出寶光其光晃昱有
0204b06: 百千色十方微塵普佛世界一時周灌
0204b07: 十方所有寶剎諸如來頂旋至阿難及諸大
0204b08: 眾。
0204b09: 溫陵曰將明真見而從胸卍字放寶光者
0204b10: 表由寶明妙心發正知見也佛胸有卍字
0205a01: 表吉祥萬德所集其光晃然明昱然盛有
0205a02: 百千色亦表妙心照用具足萬德也光
0205a03: 佛界者示清淨本然也灌佛頂者表極
0205a04: 果所同也旋及大眾者示群靈共有也此
0205a05: 即妙心道眼之真光在聖不增處凡不
0205a06: 但隨量應現耳。
0205a07: 告阿難言吾今為汝建大法幢亦令十方一
0205a08: 切眾生獲妙微密性淨明心得清淨眼。
0205a09: 溫陵曰幢表摧邪立正也下明妙心淨眼
0205a10: 使摧伏邪異得正知見是謂建大法幢邪
0205b01: 異既摧知見既正則妙心可獲淨眼可得
0205b02: 矣生佛等有而不可測知曰妙微密垢不
0205b03: 能染暗不能昏曰性淨明見離眚病廓然
0205b04: 照了曰清淨眼。
0205b05: 阿難汝先荅我見光明拳此拳光明因何所
0205b06: 有云何成拳汝將誰見阿難言由佛全體閻
0205b07: 浮檀金赩如寶山清淨所生故有光明我實
0205b08: 眼觀五輪指端屈握示人故有拳相佛告阿
0205b09: 難如來今日實言告汝諸有智者要以譬喻
0205b10: 而得開悟阿難譬如我拳若無我手不成我
0206a01: 拳若無汝眼不成汝見以汝眼根例我拳理
0206a02: 其義均不阿難言唯然世尊既無我眼不成
0206a03: 我見以我眼根例如來拳事義相類。
0206a04: 溫陵曰閻浮檀果汁入水沙石成金赩
0206a05: 赤也眼根例拳事義不類而阿難示同
0206a06: 未悟故荅言類。
0206a07: 佛告阿難汝言相類是義不然何以故如無
0206a08: 手人拳畢竟滅彼無眼者非見全無所以者
0206a09: 何汝試於途詢問盲人汝何所見彼諸盲人
0206a10: 必來荅汝我今眼前惟見黑暗更無他矚以
0206b01: 是義觀前塵自暗見何虧。
0206b02: 溫陵曰見暗即見矣是知盲非無見特無
0206b03: 眼耳。
0206b04: 阿難言諸盲眼前惟黑暗云何成見佛告
0206b05: 阿難諸盲無眼惟觀黑暗與有眼入處於暗
0206b06: 室二黑有別為無有別如是世尊此暗中人
0206b07: 與彼群盲二黑校量曾無有異阿難若無眼
0206b08: 人全見前黑忽得眼光還於前塵見種種色
0206b09: 名眼見者彼暗中人全見前黑忽獲燈光亦
0206b10: 於前塵見種種色應名燈見若燈見者燈能
0207a01: 有見自不名燈又則燈觀何關汝事是故當
0207a02: 知燈能顯色如是見者是眼非燈眼能顯色
0207a03: 如是見性是心非眼。
0207a04: 溫陵曰若燈見者下牒上結明見不由眼
0207a05: 也資中曰心為其主餘是助緣既知見性
0207a06: 心漸明真見矣。
0207a07: 阿難雖復得聞是言與諸大眾口已巳默然心
0207a08: 未開悟猶冀如來慈音宣示合掌清心佇佛
0207a09: 悲誨。
0207a10: 真際曰大眾默然佇誨良由真妄未明若
0207b01: 認見境之心前來已巳奪若謂本真之見豈
0207b02: 假根塵口既默然心希開悟。
0207b03: 爾時世尊舒兜羅綿網相光手開五輪指誨
0207b04: 阿難及諸大眾我初成道於鹿園中為阿
0207b05: 若多五比丘等及汝四眾言一切眾生不成
0207b06: 菩提及阿羅漢皆由客塵煩惱所誤汝等當
0207b07: 時因何開悟今成聖果。
0207b08: 長水曰五比丘者初佛入山脩道王命父
0207b09: 族三人一阿濕婆二提三摩訶男拘利
0207b10: 母族二人一憍陳如二十力迦葉隨而衛
0208a01: 之後各捨佛去在鹿苑脩異道佛得果已巳
0208a02: 乃為三轉四諦法輪問言不陳那先
0208a03: 荅已巳已知故佛命名阿若多者也憍
0208a04: 陳那姓也此云火器其先事火因以命族
0208a05: 也資中曰客塵煩惱即見思二惑非無始
0208a06: 無明也吳興曰此中所問且約昔時小乘
0208a07: 所悟耳意令荅出客塵是動主空不動欲
0208a08: 將動以譬妄不動喻真下文屈指飛光義
0208a09: 亦如是或曰此教既經開顯故今問荅客
0208a10: 塵二字即是根本無明者非也。
0208b01: 時憍陳那起立白佛我今長老於大眾中獨
0208b02: 得名因悟客塵二字成果世尊譬如行客
0208b03: 投寄旅亭或宿或食食宿事畢俶裝前途不
0208b04: 遑安住若實主人自無攸如是思惟不住
0208b05: 名客住名主人以不住者名為客義又如新
0208b06: 霽清暘升天光入隙中發明空中諸有塵相
0208b07: 塵質搖動虛空寂然如是思惟澄寂名空搖
0208b08: 動名塵以搖動者名為塵義佛言如是。
0208b09: 吳興曰小乘客塵喻見思生滅主空喻真
0208b10: 諦寂然真諦理一以喻從法則主之與空
0209a01: 不可分二見思惑異則客之與塵應有二
0209a02: 義何則客義故喻迷事之惑塵義細故
0209a03: 喻迷理之惑。
0209a04: 即時如來於大眾中屈五輪指屈已復開開
0209a05: 已又屈謂阿難言汝今何見阿難言我見如
0209a06: 來百寶輪掌眾中開合佛告阿難汝見我手
0209a07: 眾中開合為是我手有開有合為復汝見有
0209a08: 開有合阿難言世尊寶手眾中開合我見如
0209a09: 來手自開合非我見性有開有合佛言誰動
0209a10: 誰靜阿難言佛手不住而我見性尚無有靜
0209b01: 誰為無住佛言如是如來於是從輪掌中飛
0209b02: 一寶光在阿難右即時阿難首右盻又放
0209b03: 一光在阿難左阿難又則首左盻佛告阿
0209b04: 難汝頭今日何因搖動阿難言我見如來出
0209b05: 妙寶光來我左右故左右觀頭自搖動阿難
0209b06: 汝盻佛光左右動頭為汝頭動為復見動世
0209b07: 尊我頭自動而我見性尚無有止誰為搖動
0209b08: 佛言如是。
0209b09: 長水曰前明手有開合見無動靜對外境
0209b10: 以辨也次於內身自分動靜動中有不動
0210a01: 也。
0210a02: 於是如來普告大眾若復眾生以搖動者名
0210a03: 之為塵以不住者名之為客汝觀阿難頭自
0210a04: 動搖見無所動又汝觀我手自開合見無舒
0210a05: 卷云何汝今以動為身以動為境從始洎終
0210a06: 念念生滅遺失真性顛倒行事。
0210a07: 補註曰只一身境所計不同凡夫則計其
0210a08: 身境以為實有是於無常而計常也二乘
0210a09: 雖知身境無常而尚未悟其真常之理是
0210a10: 於真常而計無常也故佛因普告大眾而
0210b01: 總責之語意淺深隨機各吳興曰此因
0210b02: 阿難謂身境有動見性不動寄斥大眾迷
0210b03: 真常而見無常也智論明無常有二種謂
0210b04: 相續法壞及念念生滅今云從始洎終
0210b05: 言從生至死即相續法壞也既失真性惟
0210b06: 造妄業故曰顛倒行事。
0210b07: 性心失真認物為己巳輪是中自取流轉。
0210b08: 吳興曰前云顛倒行事但是為物所轉正
0210b09: 斥能迷之心今言認物為己已又斥認所迷
0210b10: 之境為我我所也如圓覺云妄認四大為
0211a01: 自身相六塵緣影為自心相若如是則塵
0211a02: 勞之境何由可出邪故曰輪是中自取
0211a03: 流轉已上經文雖明見性不動然猶未論
0211a04: 此見亦妄離見乃真資中曰此寄相密
0211a05: 談真見分別顯了並在後文。
0211a06: 
0211a07: 
0211a08: 
0211a09: 大佛頂如來密因脩證了義諸菩薩萬行首
0211a10: 楞嚴經會卷第二
