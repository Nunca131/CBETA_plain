0553a01: 大佛頂如來密因修證了義諸菩薩萬行首
0553a02: 楞嚴經會卷第十六　　　　　　六
0553a03: 阿難如是皆以三增進故善能成就五十五
0553a04: 位真菩提路。
0553a05: 溫陵曰信住行向地為五十并金剛心四
0553a06: 加等妙有五十七位獨指五十五為菩提
0553a07: 路者等妙乃菩提之果由是路以趣證也
0553a08: 吳興曰三增進者即漸次也前三文下皆
0553a09: 結示云是名增進修行漸次又云從是漸
0553a10: 修隨所發行安立聖位或指金剛奢摩毗
0553b01: 婆為三者非也五十五位者除前乾慧由
0553b02: 信至等覺是也問何故除乾慧而又不取
0553b03: 妙覺邪荅既言真菩提路則顯乾慧非真
0553b04: 妙覺非路補註曰環師前單復十二既
0553b05: 云十二為因妙覺為果今真菩提路乃
0553b06: 兼等覺為果而又以金剛心路插於等妙
0553b07: 之間故余所謂難配合者此也。
0553b08: 作是觀者名為正觀若他觀者名為邪觀。
0553b09: 吳興曰五十五位既由三增進故而得成
0553b10: 就今簡邪正所以約觀言之須知圓教之
0554a01: 外三乘所修皆邪觀孤山曰圓教地位
0554a02: 以六即配之則十信為相似即初住以後
0554a03: 為分真即妙覺為究竟即問六即之義云
0554a04: 何荅請以鏡喻一理即如銅性本明塵故
0554a05: 不見愚人不了惟謂塵暗二名字即知塵
0554a06: 非實有暗體本明三觀行即由知本明方
0554a07: 事磨瑩也四相似即惟求明性而垢先
0554a08: 落也五分真即者明性已現也六究竟即
0554a09: 者明性雖現更假四十二番磨瑩然後本
0554a10: 明之性乃得究竟顯也四十二番謂由分
0554b01: 真初住進至妙覺共有四十二位從初
0554b02: 住至妙覺共破四十二品無明顯四十二
0554b03: 分中道而真明之性得究竟顯也問今經
0554b04: 開位既多則其所破無明為只四十二品
0554b05: 為更多邪荅大分只四十二也如第十回
0554b06: 向雖開四加亦只一品無明細開為五耳
0554b07: 問既從初住進破無明以至妙覺則其間
0554b08: 力用無優劣邪荅圓教分真始自初住終
0554b09: 乎妙覺悉能現十界像教化眾生論其力
0554b10: 用不無優劣故初住止能百佛世界分身
0555a01: 散影作十界像利祐眾生由此倍倍轉深
0555a02: 矣。
0555a03: 爾時文殊師利法王子在大眾中即從座起
0555a04: 頂禮佛足而白佛言當何名是經我及眾生
0555a05: 云何奉持。
0555a06: 孤山曰此經發起為救阿難是故先開圓
0555a07: 次顯圓行行成入位極乎妙覺垂範來
0555a08: 世有始有終於是文殊請問經名及奉持
0555a09: 法也溫陵曰上明證果竟自此以下名結
0555a10: 經分正宗未終而遽結經者由初示密因
0555b01: 次開修證而卒乎極果則經之正範畢矣
0555b02: 結經後文尚正宗而名助道分者特助
0555b03: 道而已故於後別列乃正助之辨也。
0555b04: 佛告文殊師利是經名大佛頂悉怛多般怛
0555b05: 羅無上寶印十方如來清淨海眼。
0555b06: 溫陵曰大佛頂白傘無上寶印者體極
0555b07: 含覆超情離見即如來藏之心印也證佛
0555b08: 心要必契於此十方如來清淨海眼者照
0555b09: 窮剎海淨絕纖塵即爍迦羅之法眼也開
0555b10: 佛知見必資於此實大事因緣非小智之
0556a01: 法故以文殊請問。
0556a02: 亦名救護親因度脫阿難及此會中性比丘
0556a03: 尼得菩提心入知海亦名如來密因修證
0556a04: 了義。
0556a05: 溫陵曰阿難為親摩登為因舉斯二者明
0556a06: 有緣皆度也無上正覺由此經得一切智
0556a07: 海由此經入亦名如來下謂如來正果籍
0556a08: 此為因權乘修證皆不了義。
0556a09: 亦名大方廣妙蓮華王十方佛母陀羅尼咒。
0556a10: 吳興曰大方廣所說之法也大方是體廣
0556b01: 是其用即空如來藏具不空之用也又常
0556b02: 曰大軌持曰方包曰廣如次配法身
0556b03: 般若脫亦如來藏之三德也溫陵曰因
0556b04: 果同彰染淨不滯於法自在名妙蓮華王
0556b05: 出生十方一切諸佛總一切法持無量義
0556b06: 名十方佛母陀羅尼咒。
0556b07: 亦名灌頂章句諸菩薩萬行首楞嚴汝當奉
0556b08: 持。
0556b09: 吳興曰此經從天竺灌頂部中流出約
0556b10: 密言名灌頂章句有誦持者則如來智水
0557a01: 灌其心頂亦如剎利之受職也菩薩萬行
0557a02: 以首楞嚴為本又修此定者於一心中具
0557a03: 足萬行故涅槃云首楞者一切事竟嚴者
0557a04: 堅固一切畢竟而得堅固名首楞嚴溫陵
0557a05: 曰菩薩由此受佛職位故名灌頂章句也
0557a06: 結經分竟下為助道分而有二科一曰別
0557a07: 明諸趣戒備失錯始於下文而終于第九
0557a08: 卷中二曰詳辨魔境深防邪誤始於第九
0557a09: 卷中如來將罷法座處而終于第十卷末。
0557a10: 說是語已即時阿難及諸大眾得蒙如來開
0557b01: 示密印般怛羅義兼聞此經了義名目頓悟
0557b02: 禪那修進聖位增上妙理心慮虛疑斷除三
0557b03: 界修心六品微細煩惱。
0557b04: 溫陵曰此結敘時眾獲益下乃讚謝也開
0557b05: 示密印至增上妙理通指前經奧義也修
0557b06: 道所斷之惑小乘於三界分九地地各九
0557b07: 品斷欲界前六品而證二果斷後三品而
0557b08: 證三果斷上二界各九品而證無學今此
0557b09: 增上頓斷故言三界六品。
0557b10: 即從座起頂禮佛足合掌恭敬而白佛言大
0558a01: 威德世尊慈音無遮善開眾生微細沉惑令
0558a02: 我今日身心快然得大饒益世尊若此妙明
0558a03: 真淨妙心本來圓如是乃至大地草木蝡
0558a04: 動含靈本元真如即是如來成佛真體佛體
0558a05: 真實云何復有地獄餓鬼畜生修羅人天等
0558a06: 道世尊此道為復本來自有為是眾生妄習
0558a07: 生起。
0558a08: 溫陵曰前說真淨妙心本來圓則法界
0558a09: 一真萬動一體宜無諸趣之異其如方今
0558a10: 現有乃常情所疑故或執諸趣而迷妙圓
0558b01: 之體或執妙圓而撥諸趣之業以至失錯
0558b02: 墯落故特請問冀行人詳明而知所戒備
0558b03: 也吳興曰前阿難問位後佛言妙性圓明
0558b04: 離諸名相本來無有世界眾生因妄有生
0558b05: 因生有滅生滅名妄滅妄名真等於是先
0558b06: 約因妄有生明二種顛倒後約滅妄名真
0558b07: 明漸次諸位然於世界顛倒中所說十二
0558b08: 類生一且示欲界因果之相其實界趣
0558b09: 說而未周今荅位既終故躡前妙性之義
0558b10: 領其庶彙皆是真如發起如來委談諸趣
0559a01: 以此觀之猶是正宗之餘也節二師從
0559a02: 文殊問名以來判入流通固未可也。
0559a03: 世尊如寶蓮香比丘尼持菩薩戒私行欲
0559a04: 妄言行非殺非偷無有業報發是語已先
0559a05: 於女根生大猛火後於節節猛火燒然墯無
0559a06: 間獄琉璃大王善星比丘琉璃為誅瞿曇族
0559a07: 姓善星妄說一切法空生身入阿鼻地獄
0559a08: 此諸地獄為有定處為復自然彼彼發業各
0559a09: 各私受惟垂大慈發開童蒙令諸一切持戒
0559a10: 眾生聞決定義歡喜頂戴謹潔無犯。
0559b01: 溫陵曰琉璃匿王太子廢父自立挾宿嫌
0559b02: 誅釋種佛記其七日當入地獄王泛海以
0559b03: 避水中自然燒滅善星比丘能說十二部
0559b04: 經獲四禪果因狎邪友妄言無佛無法無
0559b05: 有涅槃故生無間此皆謬執妙圓撥無
0559b06: 業趣者吳興曰問意有二謂別業同報別
0559b07: 業別報初問殺妄三即別業也為有定
0559b08: 處即同報也為復自然下次問別業別報
0559b09: 下荅意皆是別業同報耳文云循造惡
0559b10: 業雖則自招眾同分中兼有元地乃至云
0560a01: 不斷三業各各有私因各各私眾私同分
0560a02: 非無定處。
0560a03: 佛告阿難快哉此問令諸眾生不入邪見汝
0560a04: 今諦當為汝說阿難一切眾生實本真淨
0560a05: 因彼妄見有妄習生因此分開內分外分阿
0560a06: 難內分即是眾生分內因諸愛染發起妄情
0560a07: 情積不休能生愛水是故眾生心憶羞口
0560a08: 中水出心憶前人或憐或恨目中淚盈貪求
0560a09: 財寶心發愛涎舉體光潤心著行男女二
0560a10: 根自然流液阿難諸愛雖別流結是同潤濕
0560b01: 不升自然從墜此名內分。
0560b02: 吳興曰問憐由情愛生水可然恨由怨憎
0560b03: 何以流淚荅此中內分悉約情論以愛為
0560b04: 情且言少分如喜怒哀樂愛惡六者皆人
0560b05: 之情也是故怨恨亦于情情重則悲悲
0560b06: 乃成淚內分之義當文難曉須取下文外
0560b07: 分顯之且外分云心持禁戒舉身輕清心
0560b08: 欲生天夢想飛舉等應知從持戒善及修
0560b09: 禪定有人天乘者即外分降斯已巳還皆
0560b10: 內分問下文云情想均等生於人間若
0561a01: 謂人乘即外分合是純想何得均情邪
0561a02: 荅只緣人間持毀相紛善惡猶雜故言均
0561a03: 等至若情想多少並隨善惡升沉惟純想
0561a04: 生天方越內分也沇師以緣身起愛為內
0561a05: 欣彼勝事為外何其近哉。
0561a06: 阿難外分即是眾生分外因諸渴仰發明虛
0561a07: 想想積不休能生勝氣是故眾生心持禁戒
0561a08: 舉身輕清心持咒印顧盼雄毅心欲生天夢
0561a09: 想飛舉心存佛國聖境現事善知識自輕
0561a10: 身命阿難諸想雖別輕舉是同飛動不沉自
0561b01: 然超越此名外分。
0561b02: 溫陵曰想能生勝而以想生者由染淨
0561b03: 異也吳興曰且指人天想心名為外分非
0561b04: 出世三乘之智也何者前文因阿難問於
0561b05: 地獄乃至人天等道於是佛說妄習開為
0561b06: 二分次約二分以辨諸趣諸趣之後總結
0561b07: 示云此等眾生不識本心受此輪等故
0561b08: 知外分不出三界也文中雖云心存佛國
0561b09: 聖境現斯汎舉勝氣之相若約修論
0561b10: 乃是十方同居事想耳。
0562a01: 阿難一切世間生死相續生從順習死從變
0562a02: 流臨命終時未捨煖觸一生善惡俱時頓現
0562a03: 死逆生順二習相交。
0562a04: 孤山曰生從順習死從變流者以一切眾
0562a05: 生皆愛生而惡死也是故生則順其習死
0562a06: 則逆其習故復云死生順二習相交此
0562a07: 乃文辭互略耳只是生從存住故順習死
0562a08: 從變流故習也未捨煖觸謂現陰之末
0562a09: 中陰之初也溫陵曰逆順相交謂方死方
0562a10: 生之間也一切善惡之業即於是時隨其
0562b01: 情想輕重而感變焉。
0562b02: 純想即飛必生天上若飛心中兼福兼慧及
0562b03: 與淨願自然心開見十方佛一切淨土隨願
0562b04: 生。
0562b05: 吳興曰必生天上者下情少想多但在
0562b06: 四天之下驗今純想所生應是忉利以上
0562b07: 若單修善禪則惟生上界若兼諸福慧則
0562b08: 隨十方於飛心中旁論福慧故皆云兼。
0562b09: 情少想多輕舉非遠即為飛仙大力鬼王飛
0562b10: 行夜地行羅剎遊於四天所去無礙其中
0563a01: 若有善願善心護持我法或護禁戒隨持戒
0563a02: 人或護神咒隨持咒者或護禪定保綏法忍
0563a03: 是等親住如來座下。
0563a04: 溫陵曰勝想不純少滯邪情故感此類其
0563a05: 中下謂雖滯邪情而有善願斯感善緣即
0563a06: 天龍八部類也真際曰情少想多此通舉
0563a07: 也理宜等降四類分之一情九想即為飛
0563a08: 仙二情八想為大力鬼王三情七想為飛
0563a09: 行夜四情六想為地行羅剎。
0563a10: 情想均等不飛不墜生於人間想明斯聰情
0563b01: 幽斯鈍。
0563b02: 孤山曰由昔情想感今聰鈍是知言均等
0563b03: 者總報之業也言幽明者別報之業也由
0563b04: 所習情想各在強弱致有聰鈍之異。
0563b05: 情多想少流入橫生重為毛群輕為羽族七
0563b06: 情三想沉下水輪生於火際受氣猛火身為
0563b07: 餓鬼常被焚燒水能害己已無食無飲經百千
0563b08: 劫九情一想下洞火輪身入風火二交過地
0563b09: 輕生有間重生無間二種地獄。
0563b10: 真際曰情多想少亦合分四六情四想流
0564a01: 入橫生七情三想墜為餓鬼八情二想生
0564a02: 有間獄九情一想生無間獄溫陵曰橫生
0564a03: 者情多故淪變帶想故飛舉而業重不能
0564a04: 但為毛群耳俱舍說大地最下有金水風
0564a05: 輪有八寒八熱地獄在三輪之上此文說
0564a06: 沉下水火風輪又似地獄在三輪之下疑
0564a07: 此所指非地下三輪乃地獄三輪也言水
0564a08: 輪火際即寒獄第八也受氣猛火謂受火
0564a09: 氣以為身故常被火燒或得水飲亦化為
0564a10: 火故曰水能害己已也下洞火輪即八熱獄
0564b01: 也身入風火二交過地謂超寒獄入熱獄
0564b02: 也熱獄第八名五無間有間即餘七也孤
0564b03: 山曰只就七熱地獄自有輕重而此無間
0564b04: 非五無間下文阿鼻方是第八熱獄名五
0564b05: 無間也。
0564b06: 純情即沉入阿鼻獄若沉心中有謗大乘毀
0564b07: 佛禁戒誑妄說法虛貪信施濫膺恭敬五逆
0564b08: 十重更生十方阿鼻地獄循造惡業雖則自
0564b09: 招眾同分中兼有元地。
0564b10: 溫陵曰阿鼻此云無間謂受罪苦具身量
0565a01: 劫數壽命五者皆無遮間名五無間此惟
0565a02: 情業最重者墜入至劫壞乃出若兼謗大
0565a03: 乘等罪則此劫雖壞更入十方阿鼻無有
0565a04: 出期以謗法毀戒令無窮人墯邪見故前
0565a05: 問地獄為有定處為復自然故荅純情以
0565a06: 造雖則自招同業所感不無定處元地者
0565a07: 各隨元由。
0565a08: 阿難此等皆是彼諸眾生自業所感造十習
0565a09: 因受六交報。
0565a10: 溫陵曰前略明情想感變此詳明根境搆
0565b01: 造也十習本於十惑以習成惡業六交因
0565b02: 乎六根而交起惡報補註曰六交者如造
0565b03: 業因眼而餘五為助至受報時亦及也。
0565b04: 云何十因阿難一者習交接發於相磨研
0565b05: 磨不休如是故有大猛火光於中發動如人
0565b06: 以手自相摩觸煖相現前二習相然故有鐵
0565b07: 床銅柱諸事是故十方一切如來色目行
0565b08: 同名欲火菩薩見欲如避火坑。
0565b09: 溫陵曰惡業起於情惑而為情惑之最
0565b10: 故前後皆首明之十習之業皆先言所感
0566a01: 之境次言所報之事感火業由惑心熾
0566a02: 盛相摩而發也故所感之境見大猛火舒
0566a03: 王云習研磨不休自耗其精則火界熾
0566a04: 然於其生也尚有痟渴內熱等疾則其死
0566a05: 也見大猛火宜矣能所交熾名二習相然
0566a06: 故有鐵床銅柱之報乃應其習業也如來
0566a07: 為導師故色目以警之菩薩為行人故深
0566a08: 怖以避之色目猶詺目也。
0566a09: 二者貪習交計發於相吸吸攬不止如是故
0566a10: 有積寒堅於中凍冽如人以口吸縮風氣
0566b01: 有冷觸生二習相陵故有吒吒波波羅羅青
0566b02: 赤白蓮寒等事是故十方一切如來色目
0566b03: 多求同名貪水菩薩見貪如避瘴海。
0566b04: 溫陵曰貪習感水由愛心計著吸取而發
0566b05: 也吸積風為寒風結水為故有積寒凍
0566b06: 冽之事吒吒等寒之報即寒獄也俱
0566b07: 舍云吒波羅等忍寒聲青赤白蓮寒色
0566b08: 也吳興曰吒波羅三青赤白三更有裂
0566b09: 二相即八寒地獄。
0566b10: 二者慢習交陵發於相恃馳流不息如是故
0567a01: 有騰逸奔波積波為水如人口舌自相綿味
0567a02: 因而水發二習相故有血河河熱沙毒
0567a03: 海融銅灌吞諸事是故十方一切如來色目
0567a04: 我慢名飲癡水菩薩見慢如避巨溺。
0567a05: 溫陵曰慢習驕逸由輕陵恃己巳而發以驕
0567a06: 逸馳流故感騰逸奔波之境積致惡毒故
0567a07: 有血河灌吞之報孤山曰癡水者或云西
0567a08: 土有水飲之則癡如此方之貪泉也。
0567a09: 四者瞋習交衝發於相忤忤結不息心熱發
0567a10: 火鑄氣為金如是故有刀山鐵梱樹輪
0567b01: 斧銊鎗鋸如人銜冤殺氣飛動二習相擊故
0567b02: 有宮割斬斫剉刺剌搥擊諸事是故十方一切
0567b03: 如來色目瞋恚名利刀菩薩見瞋如避誅
0567b04: 戮。
0567b05: 溫陵曰心火氣金瞋者由心作氣而
0567b06: 反動其心加之衝擊抵忤則心火轉盛氣
0567b07: 金轉剛故曰心熱發火鑄氣為金也斷刑
0567b08: 曰宮肉刑曰割。
0567b09: 五者詐習交誘發於相調引起不住如是故
0567b10: 有繩木絞校如水浸田草木生長二習相延
0568a01: 故有杻械枷鞭杖檛棒諸事是故十方一
0568a02: 切如來色目奸偽同名讒賊菩薩見詐如畏
0568a03: 豺狼。
0568a04: 溫陵曰詐習依奸智起惡而漸滋蔓故如
0568a05: 水浸田草木生長由調引相延故感繩木
0568a06: 延引之事讒賊奸詐敗正者也孤山曰校
0568a07: 枷也易云屨校滅趾荷校滅耳。
0568a08: 六者誑習交欺發於相罔誣罔不止飛心造
0568a09: 奸如是故有塵土屎尿穢汙不淨如塵隨風
0568a10: 各無所見二習相加故有沒溺騰擲飛墜漂
0568b01: 淪諸事是故十方一切如來色目欺誑同名
0568b02: 劫殺菩薩見誑如踐蛇虺。
0568b03: 溫陵曰誑者以狂言欺人其志誣罔其心
0568b04: 飛揚如風鼓塵使人無見故感塵土穢惡
0568b05: 之境沒溺騰墜之報。
0568b06: 七者冤習交嫌發於銜恨如是故有飛石投
0568b07: 匣貯車檻甕盛囊撲如陰毒人懷抱畜惡
0568b08: 二習相吞故有投擲擒捉擊射拋撮諸事是
0568b09: 故十方一切如來色目冤家名違害鬼菩薩
0568b10: 見冤如飲鴆酒。
0569a01: 溫陵曰冤習銜恨陰隱為傷故如陰毒畜
0569a02: 惡而感飛石囊撲之境投擲拋撮之報飛
0569a03: 石投擲車匣牢柵皆陰隱事也孤山曰囊
0569a04: 撲者囊貯而撲殺之史記秦始皇囊撲兩
0569a05: 弟。
0569a06: 八者見習交明如薩迦耶見戒禁取邪悟諸
0569a07: 業發於違拒出生相反如是故有王使主吏
0569a08: 證執文籍如行路人來相見二習相交故
0569a09: 有勘問權詐考訊推鞠察訪披究照明善惡
0569a10: 童子手執文簿辭辯諸事是故十方一切如
0569b01: 來色目惡見同名見坑菩薩見諸虛妄執
0569b02: 如臨毒壑。
0569b03: 溫陵曰見習有五一薩迦耶此云身見謂
0569b04: 執身有我種種計著二邊見於一切法執
0569b05: 斷執常三邪見邪悟錯撥無因果四見
0569b06: 取非果計果如以無想為涅槃之類五戒
0569b07: 禁取非因計因如持牛狗等戒為生天因
0569b08: 之類此五總名惡見順邪反正故云發於
0569b09: 違拒出生相反由其違反故感王吏證執
0569b10: 之境權詐鞠推之報路人相見一一回
0570a01: 喻所見違反也是五惡見能法身故名
0570a02: 見坑能致業苦故名毒壑行人當疾滅之。
0570a03: 九者枉習交加發於誣謗如是故有合山合
0570a04: 石碾磑耕磨如讒賊人逼枉良善二習相排
0570a05: 故有押搥按蹙漉衡度諸事是故十方一
0570a06: 切如來色目怨謗同名讒虎菩薩見枉如遭
0570a07: 霹靂。
0570a08: 溫陵曰於不宜曲而曲之曰枉枉非真情
0570a09: 由誣謗發逼壓於人故感報如之排擠挫
0570a10: 也押亦其義也漉瀝也衡橫也謂迫蹙
0570b01: 其體瀝漉其血又於迫隘苦具橫衝而度
0570b02: 所謂下透挂網倒懸其頭者皆衡度類也
0570b03: 讒能傷人故名讒虎以可驚怖故名霹靂。
0570b04: 十者訟習交諠發於藏覆如是故有鑑見照
0570b05: 燭如於日中不能藏影二習相陳故有惡友
0570b06: 業鏡火珠披露宿業對驗諸事是故十方一
0570b07: 切如來色目覆藏同名陰賊菩薩觀覆如戴
0570b08: 高山履於巨海。
0570b09: 溫陵曰訟非官訟公發其覆之謂也此正
0570b10: 覆習也此覆彼訟曰交諠故感鑑見照燭
0571a01: 之境惡友對驗之報陰賊覆藏發則自害
0571a02: 覆罪適足以自壓自墜故如戴山履海也
0571a03: 十習發於十惑通根本而兼隨隨煩惱二
0571a04: 十初曰忿恨惱覆誑憍害今詐習即
0571a05: 也冤即恨也枉即害也訟即覆也略例而已。
0571a06: 云何六報阿難一切眾生六識造業所招惡
0571a07: 報從六根出。
0571a08: 吳興曰造業招報根識必俱今以識為業
0571a09: 而報從根者業並由心報多約色故也
0571a10: 所名六交報者璿師云因與果交今則不
0571b01: 爾但是果時六根與惡報相涉也。
0571b02: 云何惡報從六根出一者見報招引惡果此
0571b03: 見業交則臨終時先見猛火滿十方界亡者
0571b04: 神識飛墜乘入無間獄發明二相一者明
0571b05: 見則能見種種惡物生無量畏二者暗見
0571b06: 寂然不見生無量恐如是見火燒能為鑊
0571b07: 湯洋銅燒息能為黑紫燒味能為焦丸
0571b08: 鐵糜燒觸能為熱爐炭燒心能生星火迸
0571b09: 洒煽鼓空界。
0571b10: 溫陵曰見覺火故感猛火畏見於境恐
0572a01: 藏於心六交皆直入無間者就重言耳成
0572a02: 論云極善極惡皆無中陰所以直入聞
0572a03: 水故燒能為鑊湯洋銅鼻嗅主氣故
0572a04: 燒息能為黑紫舌主味丸糜味類也
0572a05: 身主觸灰炭觸類也心正火燒之轉熾
0572a06: 故迸洒煽鼓吳興曰一者下標示臨終下
0572a07: 釋相先見猛火等即現報也亡者神識等
0572a08: 即生報也發明下就眼根明二相如是下
0572a09: 對諸根明交報他皆放此然一根惡報而
0572a10: 五根受者難可了知理而推之必由六
0572b01: 識造業之時性中相知用中相背從業受
0572b02: 報法爾如斯以相知故六報互通以相背
0572b03: 故諸相差別惟識發現信其不誣問下五
0572b04: 報中悉有當根受報之相今眼根見火後
0572b05: 便云燒者何邪荅以燒見易明故況下
0572b06: 黑紫星火迸洒等皆眼根所交之報
0572b07: 故不別云。
0572b08: 二者聞報招引惡果此聞業交則臨終時先
0572b09: 見波濤沒溺天地亡者神識降注乘流入無
0572b10: 間獄發明二相一者開種種精神
0573a01: 亂二者閉寂無所聞幽沉沒如是聞波
0573a02: 注聞則能為責為詰注見則能為雷為吼為
0573a03: 惡毒氣注息則能為雨為霧洒諸毒蟲周滿
0573a04: 身體注味則能為膿為血種種雜穢注觸則
0573a05: 能為畜為鬼為糞為尿注意則能為電為雹
0573a06: 摧碎心。
0573a07: 吳興曰上云見火此云聞波今以近義詳
0573a08: 之如易云離為目為火坎為耳為水將恐
0573a09: 見聞本乎水火之性故發燒注之相也又
0573a10: 其聞波所注諸根循業各變難盡銷會如
0573b01: 注見則能為雷為吼等似非眼根所入之
0573b02: 相乃至下文多此義例聖言叵測也溫陵
0573b03: 曰聞水故觀旋復則水不能溺依
0573b04: 之造業則能感波濤注聞發聲故為責罪
0573b05: 詰情之事注見能為雷吼者聞波陰見
0573b06: 火為陽陰陽相薄而成雷故也注息為雨
0573b07: 霧水隨氣變也注味為膿血水隨味變也
0573b08: 注觸為畜鬼水隨形變也注意為電雹意
0573b09: 出於心水火交感也一切物理莫不因五
0573b10: 行乘陰陽以變化故此隨根轉變之事皆
0574a01: 不出此。
0574a02: 三者報招引惡果此業交則臨終時先
0574a03: 見毒氣充塞遠近亡者神識從地湧出入無
0574a04: 間獄發明二相一者通聞被諸惡氣熏極心
0574a05: 擾二者塞聞氣掩不通悶絕於地如是氣
0574a06: 衝息則能為質為履衝見則能為火為炬衝
0574a07: 則能為沒為溺為洋為沸衝味則能為餒
0574a08: 為爽衝觸則能為綻為爛為大肉山有百千
0574a09: 眼無量食衝思則能為為瘴為飛沙
0574a10: 擊碎身體。
0574b01: 資中曰鼻根造業貪諸香故招毒氣以
0574b02: 受其報孤山曰魚敗曰餒敗曰爽溫陵
0574b03: 曰質礙也履通也業所依不離通塞故
0574b04: 衝息能為質履也衝見為火炬衝為沒
0574b05: 溺洋沸則見覺火聞水明矣飢餒
0574b06: 乖爽由味隨氣變也綻拆爛壞由體隨氣
0574b07: 變也衝思為沙依土感也。
0574b08: 四者味報招引惡果此味業交則臨終時先
0574b09: 見鐵網猛熾烈周世界亡者神識下透
0574b10: 挂網倒懸其頭入無間獄發明二相一者吸
0575a01: 氣結成寒凍裂身肉二者吐氣飛為猛火
0575a02: 焦爛骨髓如是嘗味歷嘗則能為承為忍歷
0575a03: 見則能為然金石歷則能為利兵刃歷息
0575a04: 則能為大鐵籠彌覆國土歷觸則能為弓為
0575a05: 箭為弩為射歷思則能為飛熱鐵從空雨下。
0575a06: 孤山曰準眼耳鼻云見聞此應云嘗報
0575a07: 言味報者從所嘗為名也貪味則網捕燒
0575a08: 野以取禽獸故見鐵網猛之相為承為
0575a09: 忍謂發言承領忍聲甘受也溫陵曰舌噉
0575a10: 生命使彼承忍故歷嘗發苦使己承忍依
0575b01: 見貪味故能為然金石依發惡故能為
0575b02: 利兵刃依恣貪籠取群味故能為大鐵
0575b03: 籠觸味傷物故感弓箭以自傷緣味思物
0575b04: 故感飛鐵以充味。
0575b05: 五者觸報招引惡果此觸業交則臨終時先
0575b06: 見大山四面來合無復出路亡者神識見大
0575b07: 鐵城火蛇火狗虎狼獅子牛頭獄卒馬頭羅
0575b08: 剎手執鎗驅入城門向無間獄發明二相
0575b09: 一者合觸合山逼體骨肉血潰二者離觸刀
0575b10: 觸身心肝屠裂如是合觸歷觸則能為道
0576a01: 為觀為廳為按歷見則能為燒為爇歷則
0576a02: 能為撞為擊為剚為射歷息則能為括為袋
0576a03: 為考為縛歷嘗則能為耕為鉗為斬為截歷
0576a04: 思則能為墜為飛鳥煎為。
0576a05: 孤山曰合山刀並由貪著勇女身分而
0576a06: 感也溫陵曰大山來合及鐵城火狗等皆
0576a07: 惡觸雜感也觸業所依不出離合屠裂即
0576a08: 離相也道趣獄路也觀獄王門闕兩觀也
0576a09: 廳按皆治罪之處皆身觸所依也括袋所
0576a10: 以收氣也思業飄蕩故感飛墜之事剚插
0576b01: 刃於肉也剚射考縛則相因旁舉也。
0576b02: 六者思報招引惡果此思業交則臨終時先
0576b03: 見惡風吹壞國土亡者神識被吹上空旋落
0576b04: 乘風墯無間獄發明二相一者不覺迷極則
0576b05: 荒奔走不息二者不迷覺知則苦無量煎燒
0576b06: 痛深難忍如是邪思結思則能為方為所結
0576b07: 見則能為鑑為證結則能為大合石為
0576b08: 為霜為土為霧結息則能為大火車火船火
0576b09: 檻結嘗則能為大喚為悔為泣結觸則能
0576b10: 為大為小為一日中萬生萬死為偃為仰。
0577a01: 溫陵曰思土而飄蕩故先見惡風吹壞
0577a02: 國土等事思業所依不出迷覺荒奔迷思
0577a03: 也知苦覺思也思必有所故結思則為受
0577a04: 罪方所見能鑑證故結見則為證罪人事
0577a05: 結則能為大合石等水土交感也車船
0577a06: 檻乃息氣乘亂思所變也嘗即舌根聲所
0577a07: 自發也大小已巳下皆言其身乃觸業乘亂
0577a08: 思所變也。
0577a09: 阿難是名地獄十因六果皆是眾生迷妄所
0577a10: 造若諸眾生惡業圓造入阿鼻獄受無量苦
0577b01: 經無量。
0577b02: 資中曰六根十因具足同造入阿鼻獄大
0577b03: 無間也。
0577b04: 六根所造及彼所作兼境兼根是人則入八
0577b05: 無間獄。
0577b06: 吳興曰此亦六根具造十因但前後異時
0577b07: 故云各耳如一根對境必與意識同起是
0577b08: 各各造若加二三等則名兼境兼根也八
0577b09: 無間獄應同前獄既非經無量故知此
0577b10: 罪次重於前復恐通舉八獄以輕從重總
0578a01: 云無間是則十因或不具者當墮前七也。
0578a02: 身口意三作殺盜是人則入十八地獄。
0578a03: 吳興曰十惡業中惟犯殺盜罪雖云口
0578a04: 意助成身業也十八泥犁經云火獄有
0578a05: 八寒獄有十溫陵曰大獄只有八寒八熱
0578a06: 而有十八鬲子地獄及八萬四千眷等
0578a07: 獄皆大獄所分者也。
0578a08: 三業不兼中間或為一殺一盜是人則入三
0578a09: 十六地獄。
0578a10: 溫陵曰三業不兼謂具二闕一也吳興曰
0578b01: 三十六獄并下一百八獄未詳名數。
0578b02: 見見一根單犯一業是人則入一百八地獄。
0578b03: 溫陵曰上具二闕一此犯一闕二故又輕
0578b04: 也吳興曰能見所見單境單根於殺盜
0578b05: 單犯一業故罪從輕然經文甚略罪相多
0578b06: 品如身業三罪各有根本方便不同豈可
0578b07: 一例判入諸獄今應且約根本示之其諸
0578b08: 方便若同此獄必有數長短差別。
0578b09: 由是眾生別作別造於世界中入同分地妄
0578b10: 想發生非本來有。
0579a01: 吳興曰上文五節惡業不同即別作別造
0579a02: 也所感獄報各從其類即入同分地也妄
0579a03: 想發生等並酬阿難前所疑問。
0579a04: 復次阿難是諸眾生非破律儀犯菩薩戒毀
0579a05: 佛涅槃諸餘雜業歷燒然後還罪畢受諸
0579a06: 鬼形。
0579a07: 溫陵曰非破律儀無正範也犯菩薩戒無
0579a08: 正因也毀佛涅槃無正果也三者不正諸
0579a09: 餘皆邪故墮獄罪畢即入鬼趣此類乃惑
0579a10: 習雜相所謂諸餘雜業不必局配十因文
0579b01: 義不循。
0579b02: 若於本因貪物為罪是人罪畢遇物成形名
0579b03: 為鬼貪色為罪是人罪畢遇風成形名為
0579b04: 魃鬼貪惑為罪是人罪畢遇畜成形名為魅
0579b05: 鬼貪恨為罪是人罪畢遇蟲成形名蠱毒鬼
0579b06: 貪憶為罪是人罪畢遇衰成形名為癘鬼貪
0579b07: 傲為罪是人罪畢遇氣成形名為餓鬼貪罔
0579b08: 為罪是人罪畢遇幽為形名為魔鬼貪明為
0579b09: 罪是人罪畢遇精為形名魍魎鬼貪成為罪
0579b10: 是人罪畢遇明為形名役使鬼貪黨為罪是
0580a01: 人罪畢遇人為形名傳送鬼。
0580a02: 溫陵曰貪物則吝著不釋故附物為貪
0580a03: 色則惑於妖邪故墮妖魃貪惑為魅貪恨
0580a04: 為毒固其理也魅精魅也憶者常懷奸雪
0580a05: 故遇衰處為癘雪鬼者虛驕恃氣故
0580a06: 乘飢虛氣為餓鬼貪罔者潛心陰昧遇幽
0580a07: 為魘皆陰昧事也貪明者妄意高明故陰
0580a08: 附精明為魍魎鬼貪成者希意曲從故影
0580a09: 附明靈為役使鬼即依靈廟為驅使者貪
0580a10: 黨者阿附邪故遇人成形為傳送即附
0580b01: 巫祝而傳吉凶者也。
0580b02: 阿難是人皆以純情墜落業火燒乾上出為
0580b03: 鬼此等皆是自妄想業之所招引若悟菩提
0580b04: 則妙圓明本無所有復次阿難鬼業既盡則
0580b05: 情與想二俱成空方於世間與元負人冤對
0580b06: 相值身為畜生酬其宿債。
0580b07: 吳興曰情即地獄之純情想即鬼趣之妄
0580b08: 想此想亦情非前文外分之想也。
0580b09: 物之鬼物銷報盡生於世間多為梟類風
0580b10: 魃之鬼風銷報盡生於世間多為咎徵一切
0581a01: 異類畜魅之鬼畜死報盡生於世間多為狐
0581a02: 類蟲蠱之鬼蠱滅報盡生於世間多為毒類
0581a03: 衰癘之鬼衰窮報盡生於世間多為蛔類受
0581a04: 氣之鬼氣銷報盡生於世間多為食類綿幽
0581a05: 之鬼幽銷報盡生於世間多為服類和精之
0581a06: 鬼和銷報盡生於世間多為應類明靈之鬼
0581a07: 明滅報盡生於世間多為休徵一切諸類依
0581a08: 人之鬼人亡報盡生於世間多為循類阿難
0581a09: 是等皆以業火乾枯酬其宿債旁為畜生此
0581a10: 等亦皆自虛妄業之所招引若悟菩提則此
0581b01: 妄緣本無所有如汝所言寶蓮香等及琉璃
0581b02: 王善星比丘如是惡業本自發明非從天降
0581b03: 亦非地出亦非人與自妄所招還自來受菩
0581b04: 提心中皆為浮虛妄想凝結。
0581b05: 溫陵曰土梟附塊即邪著餘習也魃鬼昔
0581b06: 為妖孽故餘習復為咎徵咎徵者凶事前
0581b07: 驗如鼯鼠乎人羊舞水類也為魅憑畜
0581b08: 故餘習為狐蛇虺蝮蝎皆名毒類蛔者昔
0581b09: 為癘鬼襲人今為蟯蛔附人昔於鬼中飢
0581b10: 虛今為充饋之畜曰食類也服者昔著幽
0582a01: 魘人今亦綿著於人即蚕牛馬類也應
0582a02: 者以合精餘習能應節序即社燕寒鴻蟋
0582a03: 蟀類也明而不幽故為休徵即嘉鳳祥麟
0582a04: 類也昔依人故循服於人即犬雞豚類
0582a05: 也凡諸異物性妙乎神靈邁於人若龜善
0582a06: 考祥馬能知道乃至寒鴈蟋蟀之類不假
0582a07: 曆數知節序皆餘習也各言多者約業
0582a08: 習多分言之未必盡然也。
0582a09: 復次阿難從是畜生酬償先債若彼酬者分
0582a10: 越所酬此等眾生還復為人反徵其剩如彼
0582b01: 有力兼有福德則於人中不捨人身酬還彼
0582b02: 力若無福者還為畜生償彼餘直。
0582b03: 溫陵曰為畜正酬酬過其分則為人反徵
0582b04: 過分謂非理苦役食噉無度悉皆反徵然
0582b05: 則凡所食取無過分也孤山曰如彼有
0582b06: 力謂脩定學慧之力不捨人身則為彼奴
0582b07: 婢或遭其殺等。
0582b08: 阿難當知若用錢物或役其力償足自停如
0582b09: 於中間殺彼身命或食其肉如是乃至經微
0582b10: 塵相食相誅猶如轉輪互為高下無有休
0583a01: 息除奢摩他及佛出世不可停寢。
0583a02: 溫陵曰償足自停則無交譬償足不停則
0583a03: 交不已自非正脩正力莫之遏絕吳興
0583a04: 曰奢摩他及佛出世此約脩定破惑見佛
0583a05: 得道方免相害縱有宿業所作不亡至果
0583a06: 償之若幻化之非實也。
0583a07: 汝今應知彼梟倫者酬足復形生人道中
0583a08: 合頑類彼咎徵者酬足復形生人道中合
0583a09: 異類彼狐倫者酬足復形生人道中於庸
0583a10: 類彼毒倫者酬足復形生人道中合狠類
0583b01: 彼蛔倫者酬足復形生人道中合微類彼
0583b02: 食倫者酬足復形生人道中合柔類彼服
0583b03: 倫者酬足復形生人道中合勞類彼應倫
0583b04: 者酬足復形生人道中於文類彼休徵者
0583b05: 酬足復形生人道中合明類彼諸循倫酬
0583b06: 足復形生人道中於達類阿難是等皆以
0583b07: 宿債畢酬復形人道皆無始來業計顛倒相
0583b08: 生相殺不遇如來不聞正法於塵勞中法爾
0583b09: 輪轉此名為可憐愍者。
0583b10: 補註曰梟以附塊相食故餘習頑嚚不義
0584a01: 咎徵本於妖故餘習復為妖異狐以宿
0584a02: 因貪惑乃遇畜成魅魅盡為狐故今為人
0584a03: 則庸鄙無識毒倫為狠亦其習之餘也蛔
0584a04: 以衰氣附物故衰微不齒食倫出於餓噉
0584a05: 故柔怯不勇服倫出於綿著故勞役不息
0584a06: 應倫出於精明故文物不陋休徵出於靈
0584a07: 知故聰明不循倫宿涉世事故曉達不
0584a08: 昧是等皆非正報乃餘習所偶故云合
0584a09: 後三皆便巧雜伎世智辯聰者非賢達文
0584a10: 明之事也。
0584b01: 阿難復有從人不依正覺脩三摩地別脩妄
0584b02: 念存想固形遊於山林人不及處有十種僊。
0584b03: 溫陵曰僊遷也人之形神能遷而不死者
0584b04: 也故曰存想固形然終歸敗壞比天為劣
0584b05: 比人為優故別開也孤山曰抱朴子云求
0584b06: 仙者要當以忠孝和順仁信為本若德不
0584b07: 脩而但務方術終不得長生也。
0584b08: 阿難彼諸眾生堅固服餌而不休息食道圓
0584b09: 成名地行仙堅固草木而不休息藥道圓成
0584b10: 名飛行仙堅固金石而不休息化道圓成名
0585a01: 遊行仙堅固動止而不休息氣精圓成名空
0585a02: 行仙堅固津液而不休息潤德圓成名天行
0585a03: 仙堅固精色而不休息吸粹圓成名通行仙
0585a04: 堅固咒禁而不休息術法圓成名道行仙堅
0585a05: 固思念而不休息思憶圓成名照行仙堅固
0585a06: 交遘而不休息感應圓成名精行仙堅固變
0585a07: 化而不休息覺悟圓成名絕行仙。
0585a08: 溫陵曰以藥餌駐一期之壽而不能輕舉
0585a09: 者地行仙也行去聲功行也黃精松
0585a10: 之類久而身輕者飛行仙也煉金石還
0585b01: 之類化骨易形撮土點石以遊戲人間者
0585b02: 遊行仙也乘陰陽運止以調氣固精遺形
0585b03: 涉空者空行仙也鼓天池嚥津液雪婥
0585b04: 約不交世欲與天無異者天行仙也吞吸
0585b05: 精色服虹飲霧粹氣潛通者通行仙也能
0585b06: 以術法述道自然者道行仙也澄凝精思
0585b07: 久能照應者照行仙也或存想頂門而出
0585b08: 神繫心臍輪而煉皆思憶圓成也內以
0585b09: 坎男離女匹配夫妻外即采陰助陽攝衛
0585b10: 精氣者精行仙也存想化理心隨邪悟能
0586a01: 大變化其行絕世者絕行仙也。
0586a02: 阿難是等皆於人中煉心不脩正覺別得生
0586a03: 理壽千萬休止深山或大海島絕於人境
0586a04: 斯亦輪妄想流轉不脩三昧報盡還來散
0586a05: 入諸趣。
0586a06: 長水曰言人中者以仙趣無別總報即於
0586a07: 人身總報之上加於前來十種脩煉轉成
0586a08: 仙也吳興曰前文情少想多輕舉非遠即
0586a09: 為飛仙約命終隨業受生而說下文云
0586a10: 精研七趣皆是沉諸有為相妄想受生
0586b01: 妄想隨業而云仙趣無別總報者此義不
0586b02: 然況復今云深山海島絕於人境豈非別
0586b03: 乎應知人中煉心者非止服餌養生而已
0586b04: 必兼戒善方曰煉心別得生理者正由人
0586b05: 中之業別感仙趣之報也以其業種之性
0586b06: 經生不失故曰生理縱於人間現得長生
0586b07: 久視之理其數幾何若生仙趣則千萬
0586b08: 信有之矣如山海經云崑崙之山廣都之
0586b09: 埜軒轅之丘不死之國氣不寒暑人皆數
0586b10: 千此亦眾私同分非無定處若但固形
0587a01: 而不煉心便希千是猶見卵而求時夜
0587a02: 不太早計乎。
0587a03: 阿難諸世間人不求常住未能捨諸妻妾恩
0587a04: 愛於邪中心不流逸澄瑩生明命終之後
0587a05: 鄰於日月如是一類名四天王天。
0587a06: 溫陵曰未能離欲且能窒欲使愛水不流
0587a07: 則湛性澄瑩故能初天託生也六天由脩
0587a08: 五戒十善而致今但約欲微增勝者愛欲
0587a09: 為輪根本前明淪墜亦始於此此明超
0587a10: 騰亦始於此意使初心未能成就禪定智
0587b01: 慧且疾斷根本則輪可出也。
0587b02: 於己已妻房愛微薄於淨居時不得全味命
0587b03: 終之後超日月明居人間頂如是一類名忉
0587b04: 利天。
0587b05: 孤山曰忉利此云三十三帝釋統焉溫陵
0587b06: 曰此愛薄於前故報居其上後然也淨
0587b07: 居謂清淨自居之時未全清淨之味為有
0587b08: 微愛故也日月居須彌腰忉利居頂以澄
0587b09: 瑩增明故能超之。
0587b10: 逢欲暫交去無思憶於人間世動少靜多命
0588a01: 終之後於虛空中朗然安住日月光明上照
0588a02: 不及是諸人等自有光明如是一類名須
0588a03: 摩天。
0588a04: 溫陵曰欲心不作故動少靜多也六欲下
0588a05: 二名地居天上四名空居天不須日月而
0588a06: 常明以蓮華開合分晝夜故名時分。
0588a07: 一切時靜有應觸來未能違戾命終之後上
0588a08: 昇精微不接下界諸人天境乃至壞三
0588a09: 不及如是一類名兜率陀天。
0588a10: 溫陵曰雖靜心愈多亦未免應觸此能少
0588b01: 欲未能無心也兜率天有內院外院三
0588b02: 至三禪而此言不及者約內院言之精微
0588b03: 不接皆內院之事也。
0588b04: 我無欲心應汝行事於橫陳時味如嚼蠟命
0588b05: 終之後生越化地如是一類名樂變化天。
0588b06: 溫陵曰此無心而境自至曰橫陳嚼蠟言
0588b07: 味甚薄也諸天皆有報境而此天樂自變
0588b08: 化以受用越於下天故名越化。
0588b09: 無世間心同世行事於行事交了然超越命
0588b10: 終之後能出超化無化境如是一類名他
0589a01: 化自在天。
0589a02: 溫陵曰了然超越言全無味也化即第五
0589a03: 天無化即下天也諸欲樂境不勞自化皆
0589a04: 由他化而自在受用名他化自在也吳興
0589a05: 曰準天台說六欲天業皆以十善為本若
0589a06: 兼護法心是四天王業若兼慈化人是忉
0589a07: 利天業若兼不惱眾生善巧純熟是摩
0589a08: 天業若兼脩禪定住細住是兜率天業
0589a09: 欲界定是變化天業未到定是他化天業
0589a10: 今經止約欲事輕重而分六天者應有二
0589b01: 義一是阿難發起之緣故二是欲界受生
0589b02: 之本故。
0589b03: 阿難如是六天形雖出動心尚交自此以
0589b04: 遠名為欲界。
0589b05: 吳興曰形雖出動此對人仙二趣得出動
0589b06: 之名心尚交謂欲心事猶有交合之
0589b07: 相故俱舍頌曰六受欲交抱執手笑視
0589b08: 此言地居兩天則形交摩則勾抱兜率
0589b09: 則執手變化則對笑他化則相視須知彼
0589b10: 文各據六天受欲而說今經只就人中辨
0590a01: 欲事輕重用顯六天感報不同也。
0590a02: 
0590a03: 
0590a04: 大佛頂如來密因脩證了義諸菩薩萬行首
0590a05: 楞嚴經會卷第十六
