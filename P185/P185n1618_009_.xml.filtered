0381a01: 大佛頂如來密因脩證了義諸菩薩萬行首
0381a02: 楞嚴經會解卷第九　　　　　　　綿九
0381a03: 天竺沙門般剌密帝譯
0381a04: 烏萇國沙門彌伽釋迦譯語
0381a05: 菩薩戒弟子前正議大夫同中書門下平
0381a06: 章事房融筆受
0381a07: 師子林沙門　惟則　會解
0381a08: 阿難白佛言世尊如來雖說第二義門今觀
0381a09: 世間解結之人若不知其所結之元我信是
0381a10: 人終不能解世尊我及會中有學聲聞亦復
0381b01: 如是從無始際與諸無明俱滅俱生雖得如
0381b02: 是多聞菩提名為出家猶隔日惟願大慈
0381b03: 哀愍淪溺今日身心云何是結從何名解亦
0381b04: 令未來苦難眾生得免輪不落三有作是
0381b05: 語已巳普及大眾五體投地雨淚翹誠佇佛如
0381b06: 來無上開示。
0381b07: 溫陵曰前第二義文云不見所結云何知
0381b08: 解故此牒之而請也孤山曰同體無明品
0381b09: 數至多又迷境不一故曰諸生滅去來常
0381b10: 在妄中故曰俱補註曰世之病隔日而
0382a01: 發為其病根未除故爾喻有學聲聞通惑
0382a02: 雖破而別惑病根未除也。
0382a03: 爾時世尊憐愍阿難及諸會中諸有學者亦
0382a04: 為未來一切眾生為出世因作將來眼以閻
0382a05: 浮檀紫金光手摩阿難頂即時十方普佛世
0382a06: 界六種震動微塵如來住世界者各有寶光
0382a07: 從其頂出其光同時於彼世界來祗陀林灌
0382a08: 如來頂是諸大眾得未曾有於是阿難及諸
0382a09: 大眾俱聞十方微塵如來異口同音告阿難
0382a10: 言善哉阿難汝欲識知俱生無明使汝輪轉
0382b01: 生死結根惟汝六根更無他物汝復欲知無
0382b02: 上菩提令汝速證安樂解脫寂靜妙常亦汝
0382b03: 六根更無他物。
0382b04: 溫陵曰先摩其頂者表無上開示也六震
0382b05: 者動起踊吼震擊表破六根妄結也諸佛
0382b06: 頂光灌釋迦頂者示同發明無上頂法異
0382b07: 口同告者示諸佛脫生死證菩提皆由斯
0382b08: 要也俱生即根本無明也生死妙常同因
0382b09: 六根者知見立知故輪生死知見無見即
0382b10: 證妙常如下所明。
0383a01: 阿難雖聞如是法音心猶未明稽首白佛云
0383a02: 何令我生死輪安樂妙常同是六根更非
0383a03: 他物佛告阿難根塵同源縛脫無二識性虛
0383a04: 妄猶如空華。
0383a05: 吳興曰根塵識三攝十八界本如來藏妙
0383a06: 真如性故曰同源凡夫迷真故縛聖人悟
0383a07: 真故脫迷悟雖殊始終理一故曰無二同
0383a08: 源必兼識性虛妄必具根塵文綺互也。
0383a09: 阿難由塵發知因根有相相見無性同於交
0383a10: 蘆。
0383b01: 吳興曰塵相通指六境知見略示二根根
0383b02: 境對論攝十二處斯皆兩法相涉內無實
0383b03: 性故喻若交蘆有以根境識三釋此喻者
0383b04: 非也而不知經語巧妙從寬至狹上攝界
0383b05: 義故三此攝處義故二下文又略其境單
0383b06: 言其根故言知見立知等。
0383b07: 是故汝今知見立知即無明本知見無見斯
0383b08: 即涅槃無漏真淨云何是中更容他物。
0383b09: 孤山曰上言立知而略見下言無見而略
0383b10: 知經文互影也執知見實有名立知見此
0384a01: 即妄心是生死輪之本故云即無明本
0384a02: 達知見無性名無知見此即真心安樂妙
0384a03: 常故云斯即涅槃無漏真淨是則惟一真
0384a04: 心更無別法故曰云何是中更容他物又
0384a05: 解知見立知是迷真知見立緣塵等妄知
0384a06: 見故即無明知見無見是達真知見無緣
0384a07: 塵等妄知見故即涅槃故前文云入佛知
0384a08: 見也佛知見外更無別法故不容他物前
0384a09: 釋約常心即寂一切皆泯後釋約常心即
0384a10: 照有真知見故茲兩釋並符佛旨補註曰
0384b01: 云何是中更容他物者由上諸佛告阿難
0384b02: 言輪生死證妙常惟汝六根更非他物阿
0384b03: 難於此有疑舉以問佛佛乃兼引根塵識
0384b04: 三映帶辨釋而復結以知見立知等語知
0384b05: 見二字通攝六根言為無明為涅槃無非
0384b06: 六根而已巳豈更容他物哉此釋阿難之
0384b07: 疑而證諸佛之言也又阿難前云若不知
0384b08: 其所結之元我信是人終不能解又云今
0384b09: 日身心云何是結從何名解故如來荅以
0384b10: 知見立知即是結也即是所結之元也知
0385a01: 見無見即名解也。
0385a02: 爾時世尊欲重宣此義而說偈言。
0385a03: 真性有為空緣生故如幻無為無起滅
0385a04: 不實如空華
0385a05: 吳興曰真性即根塵之源也有為即縛脫
0385a06: 之相也若真性在迷能生九界根塵之相
0385a07: 名之為縛若真性出纏能起十界根塵之
0385a08: 用號之為脫此縛與脫皆即真而俗故曰
0385a09: 有為亦即俗而真故曰空也緣生故如幻
0385a10: 釋成有空義也有為之法皆從緣生凡夫
0385b01: 以惑業為緣聖人以機感為緣二緣所生
0385b02: 俱是假名故云如幻此頌根塵同緣縛脫
0385b03: 無二也無為下頌識性虛妄猶如空華上
0385b04: 言如幻助成空義耳今云空華正顯虛妄
0385b05: 也且識性是有為起滅之法真性反此故
0385b06: 曰無為無起滅既云虛妄即是不實故喻
0385b07: 如空華舊以前二句破有為後二句破無
0385b08: 為出掌論。
0385b09: 言妄顯諸真妄真同二妄猶非真非真
0385b10: 云何見所見中間無實性是故若交蘆
0386a01: 吳興曰前長行但破於妄今復恐捨妄取
0386a02: 真故重遣之孤山曰諸之也語助耳言根
0386a03: 塵虛妄則顯涅槃真實對妄說真待對不
0386a04: 絕真亦成妄故云二妄龍云若法為待
0386a05: 成是法還成待猶非能遣也真非真所遣
0386a06: 也非真即妄見即是根所見即境對妄說
0386a07: 真猶皆遣蕩云何更有妄中根境乎中間
0386a08: 謂根境二法體中無性此頌相見無性同
0386a09: 於交蘆。
0386a10: 結解同所因聖凡無二路汝觀交中性
0386b01: 空有二俱非迷晦即無明發明便解脫
0386b02: 吳興曰欲明解結泛舉所因所因者六根
0386b03: 也前諸佛同告云汝欲識知生死結根乃
0386b04: 至速證安樂解脫惟汝六根更非他物正
0386b05: 同此義孤山曰汝觀下重牒前喻令審觀
0386b06: 也言空則蘆有外相言有則蘆中本空以
0386b07: 喻根境妄執似有其體元空迷晦下頌知
0386b08: 見立知及知見無見等。
0386b09: 解結因次第六解一亦亡根選擇圓通
0386b10: 入流成正覺
0387a01: 溫陵曰躡前結解之義起後圓通之文也
0387a02: 六解則根一亡則湛圓選得圓根則入
0387a03: 聖流證聖果矣。
0387a04: 陀那微細識習氣成暴流真非真恐迷
0387a05: 我常不開演
0387a06: 溫陵曰陀那下頌根結初起之由也陀那
0387a07: 此翻執持執持種子發起現行即第八梨
0387a08: 耶含藏種子為習氣積生識浪為暴流湛
0387a09: 由是分結由是起也此識依真如合生滅
0387a10: 雜乎真妄之間故曰真非真也若以為真
0387b01: 恐迷妄習而自誤以為非真恐迷自性而
0387b02: 外求故權小教中皆不開演也深密經曰
0387b03: 阿陀那識甚微細一切種子成暴流我於
0387b04: 凡愚不開演恐彼分別執為我外道所執
0387b05: 神我即此識也。
0387b06: 自心取自心非幻成幻法不取無非幻
0387b07: 非幻尚不生幻法云何立
0387b08: 溫陵曰頌解結入圓之要也一切諸法惟
0387b09: 心所現而於中取著妄成根結是自心取
0387b10: 自心非幻成幻法也由妄取故有幻非幻
0388a01: 若不妄取非幻亦無非幻尚無幻法何有
0388a02: 幻法不立則根塵頓淨圓通現前矣。
0388a03: 是名妙蓮華金剛王寶覺如幻三摩提
0388a04: 彈指超無學此阿毗達磨十方薄伽梵
0388a05: 一路涅槃門
0388a06: 溫陵曰此結頌也此之法門於淨不著於
0388a07: 染不汙名妙蓮華根境結惑擬之則銷名
0388a08: 金剛王覺即為無為亡情絕解名如幻正
0388a09: 受依此脩進一彈指間可超無學而入圓
0388a10: 位也阿毗達磨云無比法十方如來出
0388b01: 生死速證寂常莫不由斯故曰十方薄伽
0388b02: 梵一路涅槃門薄伽尊號具六義謂自在
0388b03: 熾盛端嚴名稱吉祥尊貴孤山曰彈指超
0388b04: 無學顯三止之功也若入地住則超小乘
0388b05: 阿羅漢位縱入相似亦超無學以同除四
0388b06: 住此處為齊若伏無明三藏則劣又縱在
0388b07: 觀行亦超無學如太子處胎貴壓群臣頻
0388b08: 伽在鷇聲逾眾鳥。
0388b09: 於是阿難及諸大眾聞佛如來無上慈誨祗
0388b10: 夜伽陀雜糅精瑩妙理清徹心目開明歎未
0389a01: 曾有阿難合掌頂禮白佛我今聞佛無遮大
0389a02: 悲性淨妙常真實法句心猶未達六解一亡
0389a03: 舒結倫次惟垂大悲再愍斯會及與將來施
0389a04: 以法音洗滌沉垢。
0389a05: 吳興曰祗夜云應頌又云重頌即頌上長
0389a06: 行也伽陀云諷頌亦云偈不因長行但
0389a07: 諷而頌之二頌合明故云雜糅精瑩此
0389a08: 指能詮也妙理清徹此謂所詮也溫陵曰
0389a09: 無遮大悲言其濟也性淨妙常真實法
0389a10: 句則真妄兩忘稱性之談也沉垢微細結
0389b01: 惑也長水曰由前偈云解結因次第六解
0389b02: 一亦亡故此疑之。
0389b03: 即時如來於師子座整涅槃僧斂歛僧伽梨攬
0389b04: 七寶几引手於几取劫波羅天所奉華巾於
0389b05: 大眾前綰成一結示阿難言此名何等阿難
0389b06: 大眾俱白佛言此名為結於是如來綰疊華
0389b07: 巾又成一結重問阿難此名何等阿難大眾
0389b08: 又白佛言此亦名結如是倫次綰疊華巾總
0389b09: 成六結一一結成皆取手中所成之結持問
0389b10: 阿難此名何等阿難大眾亦復如是次第酬
0390a01: 佛此名為結。
0390a02: 溫陵曰涅槃僧裏衣也僧伽梨大衣也劫
0390a03: 波羅云時分即夜摩天也補註曰由阿難
0390a04: 未達六解一亡舒結倫次故如來示一巾
0390a05: 成六結令悟六解則一亡示綰結之有次
0390a06: 第令悟舒結之有倫次也。
0390a07: 佛告阿難我初綰巾汝名為結此疊華巾先
0390a08: 實一條第二第三云何汝曹復名為結阿難
0390a09: 白佛言世尊此寶疊華緝績成巾雖本一體
0390a10: 如我思惟如來一綰得一結名若百綰成終
0390b01: 名百結何此巾秖有六結終不至七亦不
0390b02: 停五云何如來只許初時第二第三不名為
0390b03: 結佛告阿難此寶華巾汝知此巾元止一條
0390b04: 我六綰時名有六結汝審觀察巾體是同因
0390b05: 結有異於意云何初綰結成名為第一如是
0390b06: 乃至第六結生吾今欲將第六結名成第一
0390b07: 不不也世尊六結若存斯第六名終非第一
0390b08: 縱我歷生盡其明辨如何令是六結亂名佛
0390b09: 言如是六結不同循顧本因一巾所造令其
0390b10: 雜亂終不得成則汝六根亦復如是畢竟同
0391a01: 中生畢境異。
0391a02: 吳興曰同謂一真之性理本無差譬巾之
0391a03: 體也異謂六根之精事用有別如巾之結
0391a04: 也補註曰此謂六結若存則倫次不容雜
0391a05: 亂下言六結若解則一六俱亡。
0391a06: 佛告阿難汝必嫌此六結不成願樂一成復
0391a07: 云何得阿難言此結若存是非鋒起於中自
0391a08: 生此結非彼彼結非此如來今日若總解除
0391a09: 結若不生則無彼此尚不名一六云何成佛
0391a10: 言六解一亡亦復如是。
0391b01: 溫陵曰不成謂是非鋒起不成一體也願
0391b02: 樂一成莫非解除結惑不生則同異圓泯
0391b03: 故曰尚不名一六云何成吳興曰六根之
0391b04: 精元是一真之性以隨緣故在眼曰見精
0391b05: 在耳曰精等此皆如第二月捏所成故
0391b06: 若能隨根脫粘內伏六既融一一亦斯亡
0391b07: 如解結已巳巾亦無用。
0391b08: 由汝無始心性狂亂知見妄發發妄不息勞
0391b09: 見發塵如勞目睛則有狂華於湛精明無因
0391b10: 亂起一切世間山河大地生死涅槃皆即狂
0392a01: 勞顛倒華相。
0392a02: 吳興曰知見發妄此屬能見之相勞見發
0392a03: 塵即對所見之境惟妄與勞五住備矣如
0392a04: 勞目精下雙喻其義一切世間下示塵勞
0392a05: 之相。
0392a06: 阿難言此勞同結云何解除如來以手將所
0392a07: 結巾偏掣其左問阿難言如是解不不也世
0392a08: 尊旋復以手偏牽右邊又問阿難如是解不
0392a09: 不也世尊佛告阿難吾今以手左右各牽竟
0392a10: 不能解汝設方便云何解成阿難白佛言世
0392b01: 尊當於結心解即分散佛告阿難如是如是
0392b02: 若欲除結當於結心。
0392b03: 吳興曰左右牽掣俱不能解喻觀二邊皆
0392b04: 不能破根本無明凡夫外道以斷常為二
0392b05: 邊二乘菩薩以空有為二邊雖曰伏斷猶
0392b06: 存巾結若欲除結當於結心者知見立知
0392b07: 即名為結觀知中道是謂結心結不離巾
0392b08: 解之則一知不異道亡之則中補註曰上
0392b09: 心性狂亂等示其根結之由展轉虛妄此
0392b10: 掣巾等示其解結之方也。
0393a01: 阿難我說佛法從因緣生非取世間和合
0393a02: 相。
0393a03: 吳興曰既令解結當於結心欲使選根而
0393a04: 修圓行故示佛法從因緣生反顯若無因
0393a05: 緣佛法無由而生也如前文云譬如琴瑟
0393a06: 雖有妙音若無妙指終不能發是則圓修
0393a07: 定慧是今因緣若三藏中事六度等皆是
0393a08: 世間和合相。
0393a09: 如來發明世出世法知其本因隨所緣出如
0393a10: 是乃至恒沙界外一滴之雨亦知頭數現前
0393b01: 種種松直曲鵠白烏玄皆了元由是故阿
0393b02: 難隨汝心中選擇六根根結若除塵相自滅
0393b03: 諸妄銷亡不真何待。
0393b04: 孤山曰世謂六出世謂四聖知此十界
0393b05: 皆因於心隨無明之染緣則出九界隨教
0393b06: 行之淨緣則出佛界故法華云佛種從緣
0393b07: 起涅槃云亦有因緣因滅無明則得熾然
0393b08: 三菩提燈吳興曰佛有權實二智實智冥
0393b09: 理權智鑑物發明世出世法乃至知其種
0393b10: 種元由者皆權智所鑑也既於情無情照
0394a01: 了不昧顯今所說解結之法及選根之義
0394a02: 悉是鑑物然固無差謬矣長水曰選擇
0394a03: 六根者前文云若能於此悟圓通根與不
0394a04: 圓根日劫相倍故令選擇。
0394a05: 阿難吾今問汝此劫波羅巾六結現前同時
0394a06: 解縈得同除不不也世尊是結本以次第綰
0394a07: 生今日當須次第而解六結同體結不同時
0394a08: 則結解時云何同除。
0394a09: 吳興曰綰巾成結雖有次第粘湛成根必
0394a10: 無倫緒故不可以喻而難於法也言見
0394b01: 聞覺知六用差別如次第綰生也選擇六
0394b02: 根隨於一根發觀如次第而解也師云
0394b03: 意明六根不可齊觀但依一根入證自然
0394b04: 銷六斯會經意焉。
0394b05: 佛言六根解除亦復如是此根初解先得入
0394b06: 空空性圓明成法解脫解脫法已俱空不生
0394b07: 是名菩薩從三摩地得無生忍。
0394b08: 吳興曰小乘析觀乃是作意先破人執次
0394b09: 破法執然後會入空平等理大乘體觀人
0394b10: 法無殊空非前後今言此根初解先得人
0395a01: 空者亦猶前文如澄濁水沙土自沉任
0395a02: 運而然也沇師以天台別教釋之孤山斥
0395a03: 云其失非小應知人空是破五陰假名即
0395a04: 見惑也法空是破五陰實法即思惑也乃
0395a05: 至破涅槃淨法即無明也俱空不生即平
0395a06: 等空所空既盡能空亦滅如前火木然諸
0395a07: 薪已巳亦復自然如是三空皆以中道而為
0395a08: 觀體苟非此者何異解巾左右牽掣乎。
0395a09: 阿難及諸大眾蒙佛開示慧覺圓通得無疑
0395a10: 惑一時合掌頂禮雙足而白佛言我等今日
0395b01: 身心皎然快得無礙雖復悟知一六亡義然
0395b02: 猶未達圓通本根世尊我輩飄零積劫孤露
0395b03: 何心何慮預佛天倫如失乳兒忽遇慈母若
0395b04: 復因此際會道成所得密言還同本悟則與
0395b05: 未聞無有差別惟垂大悲惠我祕嚴成就如
0395b06: 來最後開示作是語已巳五體投地退藏密機
0395b07: 冀佛冥授。
0395b08: 溫陵曰慧覺圓通存乎一心已巳蒙開示故
0395b09: 身心皎然圓通本根冥乎萬法猶未通達
0395b10: 故冀佛冥授也密言即發明慧覺之言
0396a01: 祕嚴即圓通本根祕要也慧覺圓通我固
0396a02: 有之故雖因密言還同本悟若不開祕嚴
0396a03: 則與未聞無異故別求開示也二十五聖
0396a04: 於根塵七大各悟圓通是知本根冥乎萬
0396a05: 法也佛不顯說而因眾敷陳是謂冥授也
0396a06: 退藏密機即息慮凝心也。
0396a07: 爾時世尊普告眾中諸大菩薩及諸無漏大
0396a08: 阿羅漢汝等菩薩及阿羅漢生我法中得成
0396a09: 無學吾今問汝最初發心悟十八界誰為圓
0396a10: 通從何方便入三摩地。
0396b01: 孤山曰此下二十五聖觀十八界及以七
0396b02: 大乃是開合之殊耳識大則合於六識根
0396b03: 大則合於六根餘之五大則總六境以
0396b04: 六境之體不出地水火風及空故也但言
0396b05: 十八則已巳攝七故前文云十方如來於十
0396b06: 八界一一脩行皆得圓滿無上菩提又此
0396b07: 十八只是六根以各開根境識三故是則
0396b08: 言六其義亦周故前文云令汝生死輪轉
0396b09: 安樂妙常同是六根更非他物。
0396b10: 憍陳那五比丘即從座起頂禮佛足而白佛
0397a01: 言我在鹿苑及於雞園觀見如來最初成道
0397a02: 於佛音聲悟明四諦佛問比丘我初稱解如
0397a03: 來印我名阿若多妙音密圓我於音聲得阿
0397a04: 羅漢佛問圓通如我所證音聲為上。
0397a05: 孤山曰妙音密圓者密悟圓理也或曰涅
0397a06: 槃說身因而皆小聖淨名入不二則俱大
0397a07: 士惟茲二十五聖大小相而云方便多
0397a08: 門歸元不二且陳那身子近悟偏空普賢
0397a09: 彌勒久證圓理久近兩異偏圓二殊安得
0397a10: 圓通其歸一揆對曰涅槃敘昔則小無大
0397b01: 分淨名方等則大隔小乘其談所證豈得
0397b02: 相混至若今經二乘作佛與法華同塗闡
0397b03: 提有性將涅槃共轍教已巳開顯偏即圓融
0397b04: 故使鹿苑之所證同成一乘之頓理均乎
0397b05: 普賢諒無德此約實行聲聞也若乃內
0397b06: 祕大道外現小乘則鹿苑以來何非大
0397b07: 既經發一揆何疑此約權行聲聞也悟
0397b08: 理既同誰拘遠近以此觀之則大小相
0397b09: 之說怡然理順遠近偏圓之惑渙然釋
0397b10: 吳興曰夫開權顯實之說惟諸佛祕要之
0398a01: 事非諸菩薩羅漢所能顯示其猶禮樂征
0398a02: 伐自天子出非諸侯之事今佛所問最初
0398a03: 發心悟十八界誰為圓通者且欲諸聖各
0398a04: 述本根權實之道耳在昔方便未會真實
0398a05: 諸聲聞人言與菩薩同入法性孰不自謂
0398a06: 悟入圓通如陳那等雖曰妙音密圓但是
0398a07: 聞生滅四諦微密圓悟未可混同如來藏
0398a08: 理故中阿含云我至波羅柰擊妙甘露鼓
0398a09: 又云如來說法初中後妙豈彼妙名便同
0398a10: 法華之妙乎只如下文說緣覺聲聞云勝
0398b01: 妙現圓及勝性現圓又說大梵善見身心
0398b02: 妙圓及妙見圓澄豈此妙圓亦同圓覺妙
0398b03: 明之性乎應知如來先令諸聖次第說竟
0398b04: 後告文殊言此二十五無學諸大菩薩及
0398b05: 阿羅漢各說最初成道方便皆言脩習真
0398b06: 實圓通彼等脩行實無優劣前後差別斯
0398b07: 則開權會實之正文也文殊偈云聖性無
0398b08: 不通順逆皆方便演如來之旨也主伴
0398b09: 相濟雅合其又若陳那等本大小鹿
0398b10: 苑所證不亦小乎豈顯本後翻令漸初密
0399a01: 悟圓理天台化儀四教龍二種法輪顯
0399a02: 露祕密俱無此說吾宗義學請熟思之。
0399a03: 優波尼沙陀即從座起頂禮佛足而白佛言
0399a04: 我亦觀佛最初成道觀不淨相生大厭離悟
0399a05: 諸色性以從不淨白骨微塵歸於虛空空色
0399a06: 二無成無學道如來印我名尼沙陀塵色既
0399a07: 盡妙色密圓我從色相得阿羅漢佛問圓通
0399a08: 如我所證色因為上。
0399a09: 溫陵曰優波尼沙陀此翻近少亦云塵性
0399a10: 謂微塵是色之少分也因塵悟解故得此
0399b01: 名昔多貪欲佛令作不淨觀長水曰因觀
0399b02: 色塵本如來藏故曰悟諸色性吳興曰不
0399b03: 然既云觀佛最初成道正是小乘無漏行
0399b04: 法言悟諸色性者斯乃聲聞悟性念處也
0399b05: 南嶽師云觀五陰理性名性念處故雜心
0399b06: 論偈云是身不淨相真實性常定諸受及
0399b07: 心法亦復如是說以從不淨白骨微塵歸
0399b08: 於虛空者由多貪欲脩對治法成就九想
0399b09: 發真破惑即壞法羅漢也九想成時得慧
0399b10: 解脫於諸色相發明無漏故云妙色密圓。
0400a01: 香嚴童子即從座起頂禮佛足而白佛言我
0400a02: 聞如來教我諦觀諸有為相我時辭佛宴晦
0400a03: 清齋見諸比丘燒沉水香香氣寂然來入鼻
0400a04: 中我觀此氣非木非空非非火去無所著
0400a05: 來無所從由是意銷發明無漏如來印我得
0400a06: 香嚴號塵氣滅妙香密圓我從香嚴得阿
0400a07: 羅漢佛問圓通如我所證香嚴為上。
0400a08: 檇李曰宴安息也晦冥寂也清靜之室謂
0400a09: 之清齋資中曰非木等者觀性空也吳興
0400a10: 曰凡言性空必推四性今當以木為自
0400b01: 火為他和合為共空為無因此似衍門觀
0400b02: 幻有即空之相下諸聲聞亦多是小乘觀
0400b03: 實有滅空之義小衍雖殊所證圓通同一
0400b04: 真諦耳若諸菩薩所悟約中道第一義
0400b05: 諦言之應有歷別圓融之異經雖隱理
0400b06: 合該通如淨名室內三十二大士說入不
0400b07: 二之法門天台所解亦分圓別豈以不二
0400b08: 混同諸入乎先云香嚴童子則從菩薩受
0400b09: 稱復云得阿羅漢敘昔日所證如下文
0400b10: 月光童子初得小果後於佛所得童真名
0401a01: 預菩薩會以彼驗此名實可知。
0401a02: 藥王藥上二法王子并在會中五百梵天即
0401a03: 從座起頂禮佛足而白佛言我無始劫為世
0401a04: 良醫口中此娑婆世界草木金石名數凡
0401a05: 有十萬八千如是悉知苦酢淡甘辛等味
0401a06: 并諸和合俱生變異是冷是熱有毒無毒悉
0401a07: 能知承事如來了知味性非空非有非即
0401a08: 身心非離身心分別味因從是開悟蒙佛如
0401a09: 來印我昆季藥王藥上二菩薩名今於會中
0401a10: 為法王子因味覺明位登菩薩佛問圓通如
0401b01: 我所證味因為上。
0401b02: 孤山曰苦酢等六味也眾味共成名和合
0401b03: 味直爾采用名俱生味脩鍊炮名變異
0401b04: 味吳興曰由事佛故必聞正法即於味性
0401b05: 了生無生空有謂味塵也身心謂舌識也
0401b06: 以味從合中知故相對言之味非空故非
0401b07: 離身心味非有故非即身心中道之性於
0401b08: 是乎顯。
0401b09: 陀婆羅并其同伴十六開士即從座起頂
0401b10: 禮佛足而白佛言我等先於威音王佛聞法
0402a01: 出家於浴僧時隨例入室忽悟水因既不洗
0402a02: 塵亦不洗體中間安然得無所有宿習無忘
0402a03: 乃至今時從佛出家令得無學彼佛名我
0402a04: 陀婆羅妙觸宣明成佛子住佛問圓通如我
0402a05: 所證觸因為上。
0402a06: 孤山曰陀婆羅此云賢守亦云賢護自
0402a07: 守護賢德亦守護眾生資中曰法華經
0402a08: 有二萬億威音王佛前後出世最初佛像
0402a09: 法中此陀等為增上慢毀常不輕故千
0402a10: 劫墮阿鼻獄罪畢值後佛出家吳興曰水
0402b01: 因謂所觸之因也塵體即能觸之緣也塵
0402b02: 既無染體亦常淨能所如幻二邊俱空故
0402b03: 中間覺觸之心安然契性矣泐潭曰觸具
0402b04: 三和今翻為三德祕藏故名妙觸宣明也。
0402b05: 
0402b06: 
0402b07: 
0402b08: 
0402b09: 大佛頂如來密因脩證了義諸菩薩萬行首
0402b10: 楞嚴經會解卷第九
