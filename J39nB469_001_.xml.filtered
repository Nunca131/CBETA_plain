0921a01: 善師語錄敘
0921a02: 條白棒特標
0921a03: 單機大用惟能
0921a04: 截斷乾坤直接大乘
0921a05: 根心宗後來枝繁
0921a06: 葉茂門戶各開家聲獨振異見
0921a07: 風起主法者喜以文字詩韻備
0921a08: 極鬧門庭不念祖
0921a09: 道陸善權和尚者履踐純
0921a10: 實行相應荷。
0921a11: 人缽袋拔露胸襟體用
0921a12: 與而奪或縱而擒怒罵
0921a13: 嬉笑無非妙用遇緣而說如藥
0921a14: 麼稱性而用殺活皆全故使
0921a15: 內外向遠近風皈真可謂末
0921a16: 法時與臨濟之道者善權
0921a17: 和尚造人之不齊緣
0921a18: 事早畢門弟子將師語錄刊行
0921b01: 幸孚世龍公默念心法難忘徵
0921b02: 予敘簡子因久交故不揣
0921b03: 鄙髦敘概耳其師本分以待
0921b04: 作家另行拈出云爾。
0921b05: 時
0921b06: 康熙戊辰年仲春月望日吉旦
0921b07: 中憲大夫前知雲南府事郡
0921b08: 人吳之瑋沭手拜撰
0921b09: 
0921b10: 
0921b11: 
0921b12: 
0921b13: 
0921b14: 
0921b15: 
0921b16: 
0921b17: 
0921b18: 
0921c01: 松巋善權位禪師語錄目錄
0921c02: 住安南太平山萬壽禪寺
0921c03: 住普安松巋山普光禪寺
0921c04: 住普安慈雲山普祥禪寺
0921c05: 復住松巋山普光禪寺
0921c06: 卷一
0921c07: 上堂
0921c08: 小參
0921c09: 示眾
0921c10: 機緣
0921c11: 法語
0921c12: 卷二
0921c13: 頌古
0921c14: 雜著
0921c15: 分燈
0921c16: 塔銘
0921c17: 行實
0921c18: 
0921c19: 
0921c20: 
0921c21: 
0921c22: 
0921c23: 
0921c24: 
0921c25: 
0921c26: 
0921c27: 
0921c28: 
0921c29: 
0921c30: 
0922a01: 松巋善權位禪師語錄卷之一
0922a02: 嗣法門人大悅等編
0922a03: 上堂
0922a04: 住貴州安南太平山萬壽禪院上堂師拈拄杖指法
0922a05: 座云者寶華王座高而廣廓虛空包不住低而微小
0922a06: 諸人覷不著今日當陽獨露看位上座如何施設喝
0922a07: 一喝便陞拈香云此一瓣香參天地之化育奪日月
0922a08: 之光華熱向金爐祝筵
0922a09: 今上皇帝萬歲萬歲萬萬歲伏願龍基永固弘開億
0922a10: 萬之皇圖聖化流芳普潤三千之世界次拈香云此
0922a11: 瓣香根深蒂固浩劫培來葉秀枝昌多生種就奉為
0922a12: 滿朝文武闔國公卿常為架海金梁永作擎天玉柱
0922a13: 復拈香云此瓣香普坪室中痛遭毒手靜隱堂前親
0922a14: 承辣棒當年種就禍胎今向人天吐露熱向爐中供
0922a15: 養蘭溪堂上本師月幢了老和尚用酬法乳之恩斂歛
0922a16: 衣就座上首白椎云法筵龍象眾當觀第一義僧問
0922a17: 高登寶座四眾歸崇法令初行將何垂示師云金剛
0922a18: 圈子人須跳栗棘蓬兒要汝吞進云家家自有通霄
0922a19: 路不向他人行處行師云腳跟下好與三十棒問達
0922a20: 磨未來東土二祖不往西天將甚麼作單傳的旨師
0922a21: 云驢事不起馬事發進云恁麼則和尚別有指示麼
0922a22: 師云好事不出門惡事傳千里問一念不生全體見
0922a23: 三心莫測事如何師云自從撞著吹燈老直至而今
0922a24: 恨未消進云脫體風流成見事抓沙抵水未為奇師
0922a25: 云劍為不平離寶匣藥因救病出金瓶進云恁麼則
0922a26: 眼空四大海腹納五須彌師畫圓相云吞吐者箇看
0922a27: 僧擬議師便打乃豎拄杖云位上座識性莽鹵不通
0922a28: 佛法文字不明善惡因果單提者條拄杖佛來也打
0922a29: 祖來也打只要斷盡天下人命根不知是何心行諸
0922a30: 人還知山僧為人落處麼良久卓一卓云饒伊縱有
0922b01: 擒龍志者裏那容捋虎鬚。
0922b02: 浴佛上堂兜率何年得道毘嵐園中顯妙靈山會上
0922b03: 拈花惹得傍人恥笑付甚麼涅槃妙心設許多經律
0922b04: 論教不肖遠孫今不管伊長與短直把惡水驀頭澆
0922b05: 佛債祖冤一齊報。
0922b06: 大照禪人請上堂僧問譬如暗中寶無燈不可見寶
0922b07: 則不無喚甚麼作燈師云待汝覓得時卻與你道僧
0922b08: 喝師便打乃云天有燈覆物高明地有燈海嶽清寧
0922b09: 君王有燈天下太平公卿有燈祿位高增庶民有燈
0922b10: 福壽康寧衲僧有燈接物利生諸人且道如何是燈
0922b11: 卓拄杖云識取鉤頭意莫認定盤星。
0922b12: 康熙辛丑歲重興松巋請上堂松巋峰頂挺百尺之
0922b13: 喬松摩天接日落泊澗中環千旬之帶水印月虛涵
0922b14: 一片白雲舒卷幾竿翠竹搖煙風杉弄韻唱無生之
0922b15: 妙諦鸚鵡能語歌般若之真詮頭頭顯露法法皆明
0922b16: 體用全彰事理俱備諸人於此薦得始知劫外風光
0922b17: 便是當人境界其或未然卓拄杖一下云內院復闢
0922b18: 參慈氏樓閣重開接善財。
0922b19: 聖珍譚居士轉藏請上堂一卷無字真經明明白白
0922b20: 展在諸人面前動口即乖舉眼即錯敢問大眾作麼
0922b21: 生念良久以拂子打圓相云一大藏教盡是山僧轉
0922b22: 卻郤了也還信得及麼如或未然且向木魚頭邊聽取
0922b23: 喝一喝下座。
0922b24: 臘八暻圓禪人請上堂鳥啼霜夜月梅綻嶺頭春紅
0922b25: 塵浩浩地誰是出頭人宗風出眾一喝師云者一喝
0922b26: 是甚麼意宗云請和尚道師便打宗云如何是巋山
0922b27: 境師云怪石儼然獰似虎蒼松曲幹勢如龍宗云如
0922b28: 何是境中人師云棒喝似雷奔宗云人境不立請師
0922b29: 別道師卓拄杖一下乃云一點明星燦碧霄瞿曇一
0922b30: 見眼豁開饒伊證得寂滅樂雪榻依然長綠苔風颯
0922c01: 颯雨篩篩一旦風光化作灰法罷香殘人散去老僧
0922c02: 獨自守虛齋。
0922c03: 昭覺師翁書至上堂舉起書云看看者公案乃是昭
0922c04: 覺老漢親手判來位上座不敢隱藏特與諸人通箇
0922c05: 消息還會麼萬籟有聲聞不及孤巖無耳卻郤知音。
0922c06: 禮萬佛懺上堂建法幢懸法幟迥超格外吹法螺擊
0922c07: 法鼓掩耳偷聆一瞻一禮自起自倒千佛萬佛誰後
0922c08: 誰先漸次門中不舍一法實際理地豈受些塵既爾
0922c09: 顯實開權必須主賓回互打成一片事理圓融但有
0922c10: 參差便生漏逗雖然如是且接物利生一句作麼生
0922c11: 道有水皆含月無山不帶雲。
0922c12: 四月八恒暲禪人請上堂今值釋迦降誕大眾請吾
0922c13: 慶讚說法無處啟口握條拄杖何幹喚作佛法墮地
0922c14: 獄如箭不喚作佛法墮地獄如箭還委悉麼卓拄杖
0922c15: 云動容揚古路不墮悄然機。
0922c16: 宗風上座入山設齋呈衲衣上堂舉僧問香林如何
0922c17: 是衲衣下事林云臘月火燒山師云者僧大似負一
0922c18: 檐古董縵天索價香林不是買主就地還錢怎奈一
0922c19: 事不成兩物見在今有問山僧如何是衲衣下事只
0922c20: 向他道寒時寒殺闍黎熱時熱殺闍黎且道山僧與
0922c21: 古人是同是別。
0922c22: 天巖禪人請上堂有時恁麼把斷要津不通凡聖有
0922c23: 時不恁麼指鹿為馬證龜成鱉有時不恁麼中恁麼
0922c24: 拈一莖艸作丈六金身有時恁麼中不恁麼將丈六
0922c25: 金身作一莖艸且道恁麼底是不恁麼底是依俙似
0922c26: 曲纔堪聽又被風吹別調中。
0922c27: 住普安州慈雲山普祥禪院忠順營孚世龍檀越請
0922c28: 上堂新開梵剎慈雲山累及山僧杖指南公案既圓
0922c29: 不再舉羨羡君隻手建精藍問荅罷乃云山僧素性簡
0922c30: 直力薄才疏秖宜居山自了那堪領眾行道無耐請
0923a01: 主龍公拽向荊棘林中無可迴避秪得有條攀條無
0923a02: 條攀例遂以拄杖畫圓相云三世諸佛以此超凡入
0923a03: 聖歷代祖師以此接物利生山僧今日以此闡揚宗
0923a04: 教見前大眾以此頓悟玄機者裏薦得千了百當更
0923a05: 不須向鬼窟中作活計其或未然更聽饒舌舉昔有
0923a06: 婆子供一庵主常令二八女子給侍一日令女抱住
0923a07: 云正恁麼時如何主云枯木倚寒巖三冬無暖氣女
0923a08: 舉似婆婆云我三十年秪供養箇俗漢遂遣出燒卻郤
0923a09: 菴師云婆子雖具出格手眼怎奈平地喫交者僧非
0923a10: 是具實而陳總為皮下無血若是山僧當女子抱住
0923a11: 云正恁麼時如何但與他痛捏一下云切忌妄通消
0923a12: 息管教婆子大興供養山僧與麼批判還有漏逗也
0923a13: 無檢點得出許具參學眼如或未能不是一番寒徹
0923a14: 骨怎得梅花噴鼻香。
0923a15: 小參
0923a16: 中秋小參明月當空耀碧天冰輪環轉映寒泉四維
0923a17: 上下無遮障萬里山河在目前。
0923a18: 小參心本無生法何有滅生滅兩俱空洞明如皎月
0923a19: 擬更問消息拄杖驀頭楔。
0923a20: 小參無毛鷂子奔西東鐵柱牽蜓拽高峰跛足蝦蟆
0923a21: 天外叫泥鰍合眼跳虛空內有一句大用全提檢點
0923a22: 得出參學事畢。
0923a23: 大覺大聞二居士請小參師豎拂子云者個怪物白
0923a24: 如漆黑如雪無頭無尾似綿似鐵劫火不能燒浩劫
0923a25: 無淪滅一揮遍界絕塵埃秘密玄機俱漏泄分明不
0923a26: 值半文錢多少英豪被他惑遂擲拂子云將來拋向
0923a27: 糞掃堆頭看是何人拾得咦千眼大悲覷不見八臂
0923a28: 那吒豈能掇。
0923a29: 值雨小參春雨淋漓久日陰深溪浸爛石頭根蒼苔
0923a30: 徑滑行人鈍失足因忙自喪身腳頭腳底須珍重穩
0923b01: 步歸家罷問津。
0923b02: 天一首座請小參未出方丈早到法堂不登曲床敷
0923b03: 揚已巳竟更要老僧道箇甚麼眾中設有疑情未釋者
0923b04: 看看咳嗽一聲拽拄杖歸方丈。
0923b05: 晚參近日常住事繁未曾將此事與眾弟兄商量此
0923b06: 時稍閒不免落艸盤桓去也試問諸人穿衣喫飯屙
0923b07: 屎放尿迎賓待客運水搬柴承誰恩力者裏定當得
0923b08: 出敢保是箇操學上士稍涉擬意臘月三十到來恰
0923b09: 如落湯螃蟹那時莫怪山僧不道各宜勉力。
0923b10: 松月禪人請小參舉楊岐示眾云薄福住楊岐年來
0923b11: 氣力衰寒風吹敗葉猶喜故人歸囉囉哩哩拈起死
0923b12: 柴頭且向無煙火師云山僧雖是他家兒孫爭耐家
0923b13: 風各別薄福住松巋家貧無著錐衲子望巖退長年
0923b14: 靜打隈地爐燒松火熱豆爆寒灰自倒還自起嘯傲
0923b15: 白雲堆。
0923b16: 自明薙髮請小參直按毘盧頂橫將惡水澆烏黑一
0923b17: 頭髮雪白兩面刀恩愛從此斷生死當下超真是師
0923b18: 子兒出窟便咆哮。
0923b19: 師母難日監院請小參耳順殘春病質衰四肢沒力
0923b20: 手難抬利生嬾上空王殿說法愁登彔木臺眼飽肚
0923b21: 饑因齒缺頭前腳後為誰獃兩目昏花流冷淚殘身
0923b22: 贏弱似枯柴百事艱為難作主懨懨終日守虛齋自
0923b23: 嘆老來全沒用恰如死了未曾埋。
0923b24: 小參舉定山與夾山同行定山云生死中無佛則無
0923b25: 生死夾山云生死中有佛則不迷生死師云一箇墮
0923b26: 於偏見一箇落於斷常未審二老是何心行山僧分
0923b27: 上本無生死說甚麼迷悟遇佛也打遇祖也打何故
0923b28: 忤逆兒孫理當如是且道山僧與古人相去幾何易
0923b29: 分雪裏粉難辨墨中煤。
0923b30: 挂鐘普陌營自知隴居士請小參者物純鋼造就生
0923c01: 鐵鑄成久經大冶紅爐煆出一身光彩而今高懸堂
0923c02: 前毫無隱晦扣之即應撞之即鳴雖假良匠鋾鎔妙
0923c03: 用本來具足者裏若能透得不獨報檀那信念亦且
0923c04: 不負自己巳靈明設若遲疑當面錯過遂拈椎連撞三
0923c05: 下云鐘槌舉處君須薦莫把家聲特地埋。
0923c06: 大禪禪人請小參舉南泉一日兩堂爭貓泉提起貓
0923c07: 云道得即不斬眾無語泉將貓斬卻郤至晚舉似趙州
0923c08: 州脫艸鞋頭頂而出泉云子若在卻郤救得貓兒師云
0923c09: 南泉雖具格外手眼秪有斬貓刀且無活人劍趙州
0923c10: 縱然超群拔萃賊過安槍若是具眼雲水正在提貓
0923c11: 之時有箇向前但以手作鵓鳩嘴云呱呱呱管取當
0923c12: 下得箇活貓那有者些絡索。
0923c13: 佛成道日審實禪人請小參舉大覺忞示眾云臘八
0923c14: 喫香齋腹克自解懷天然成見事何用苦安排師云
0923c15: 見成茶飯雖則滿盤托出爭奈美食不中飽人喫山
0923c16: 僧則不然臘八喫絡粥克饑又止渴冷煖便自知全
0923c17: 不假思索大家隨分納些些莫把醍醐為毒藥。
0923c18: 慶雲監院請小參今朝九月九風光無別有梧桐早
0923c19: 落葉此日值殘秋水冷艸木枯風寒稼穡收籬畔舒
0923c20: 金菊長空挂玉鉤人境兩俱寂照用一齊周分明成
0923c21: 見事莫向別追求然雖如是欲窮千里目更上一重
0923c22: 樓。
0923c23: 示眾
0923c24: 示眾真智如如不湛不搖法身歷歷無垢無淨頭頭
0923c25: 顯妙法法皆真若論即心即佛也是迷頭認影若論
0923c26: 非心非佛未免忘前失後所以道隔林見煙知是火
0923c27: 隔墻見角知是牛秪如水底魚蹤空中鳥跡又且如
0923c28: 何覓捕豎拂子云摩泥妙寶原無價要識真金火裏
0923c29: 看。
0923c30: 除夕示眾經年歲夜守虛軒且剔殘燈待曉天人世
0924a01: 紙錢燒不盡山僧野興樂悠然從他爆竹聲聲碎任
0924a02: 我生柴漸漸添報到亥時交子位舊年去了又新年。
0924a03: 示眾百年三萬六千日反復原來是者漢且道者漢
0924a04: 是阿誰狀元本是天生定莫把馮京作馬涼。
0924a05: 示眾倚天長劍孰當鋒聖諦凡情總沒蹤片月獨涵
0924a06: 秋水淨蟾聲歷歷大千同。
0924a07: 示眾橫開豎劈銀山鐵壁絕遮欄倒弄顛拈伏虎降
0924a08: 龍非分外且看山僧鼻孔在甚麼處咄咄咄。
0924a09: 示眾囫圇一箇子撒出滿乾坤非大亦非小無古亦
0924a10: 無今大則包天地小則不容針隱顯隨收放高低任
0924a11: 縱橫若能親薦得便是箇中人參。
0924a12: 示眾威音王已巳前眾生成佛威音王以後佛成眾生
0924a13: 正當威音王時且道佛與眾生成箇甚麼苦瓜連根
0924a14: 苦甜瓜徹蒂甜。
0924a15: 示眾春日蝙和百鳥啼桃紅李白花滿枝分明露盡
0924a16: 深深意會得原來是祖機。
0924a17: 示眾翠竹黃花便是祖師西來大意青山綠水無非
0924a18: 諸佛淨妙法身歷歷全彰明明顯露為甚當面錯過
0924a19: 不自領會秪因悟入桃園裏竟到如今尚未歸。
0924a20: 示眾舉那吒拆骨還父析肉還母然後見木身為父
0924a21: 母說法師云那吒四大分張百骸散盡未審末後將
0924a22: 箇甚麼作本身出為父母說法良久云萬古碧潭空
0924a23: 界月再三撈摝始應知。
0924a24: 機緣
0924a25: 僧參次師云那裏來僧曰雞足師云曾見迦葉麼僧
0924a26: 曰見師云即今在甚麼處僧擬議師打云何曾夢見。
0924a27: 僧問祖意教意是同是別師云鳧頸短鶴足長僧曰
0924a28: 還許學人領會得麼師豎拂子云疑則別參。
0924a29: 師經行次召首座云山僧有一語汝試道看座便掌
0924a30: 師云三十年弄馬騎今朝被驢撲座一喝師便打座
0924b01: 拂袖便出。
0924b02: 僧問如何是無生法忍師云汝者一問從那裏得來
0924b03: 進云何得瞞人師云腳跟下好與三十棒。
0924b04: 圍爐次師撥火云正恁麼時如何一僧作向火勢一
0924b05: 僧作怕勢師云焦頭爛額似粟如麻以撥火棍一齊
0924b06: 打散。
0924b07: 僧問正法眼藏人人具涅槃妙心那箇無為甚麼迦
0924b08: 葉受世尊之囑師云刺剌腦入膠盆進云直饒解得拈
0924b09: 花旨也落時人第二機師云高鑑。
0924b10: 入室僧問如何是和尚親切為人處師便打曰打則
0924b11: 任打要且無為人處師連棒打出。
0924b12: 僧參次師舉筆云識得者箇麼僧喝師便掌僧遶一
0924b13: 匝師云風力所轉。
0924b14: 師問宗風出門三十棒入門三十棒汝作麼生領略
0924b15: 宗震威一喝師便打宗云一棒一喝古人舊案如何
0924b16: 是和尚家風師亦打宗云鯨鱗躍處千尋浪鐵馬嘶
0924b17: 聲振大千師云閒言語宗拂袖便行。
0924b18: 師問僧二六時中將何作主僧罔措師云汝每日穿
0924b19: 衣喫飯主也不識。
0924b20: 一日初侍者與師捏背師曰汝今日捏著老僧痛處
0924b21: 初無語師打云切莫辜負老僧。
0924b22: 師問天眼如何是汝本來面目眼云不知師云日用
0924b23: 而不知且道不知底是箇甚麼眼忙然師豎拳云莫
0924b24: 是者箇眼作禮師云參。
0924b25: 僧呈牧牛頌師徵云牛在甚麼處僧作牽牛勢師云
0924b26: 莫弄虛頭。
0924b27: 師問恒暲汝隨侍多年還摸著老僧鼻孔也未暲禮
0924b28: 拜師云會得作禮會不得作禮暲起身側立師云去
0924b29: 善一參師問那裏來一云安順師云腳跟未動時好
0924b30: 與三十棒一遽喝師驀拈棒一連喝兩喝拂袖便出。
0924c01: 僧參次師云甚處來曰不離當下師云那裏去曰秪
0924c02: 到者裏師云饒汝踏破芒鞋還未知腳跟下消息在
0924c03: 僧便喝師云不念遠來好與三十棒。
0924c04: 僧問譬如暗中寶無燈不可見燈則不無喚甚麼作
0924c05: 寶師云失。
0924c06: 居士問世尊出世且置拈花意旨作麼舉師云對面
0924c07: 不相識冤殺老瞿曇進云春色報來花蕊綻碧天雲
0924c08: 盡月輪孤師云切莫錯會進云自從奪得驪珠後直
0924c09: 至於今牛事無師云幸遇居士。
0924c10: 法語
0924c11: 示天眉禪人
0924c12: 禪和子須識本有一段風光莫教自己巳當下埋沒拈
0924c13: 香撥火無非總是道場秪要返照回光便見本來面
0924c14: 目不須更向鬼窟裏作活計還委悉麼著破鐵鞋無
0924c15: 覓處得來全不費工夫。
0924c16: 示堪為禪人
0924c17: 參禪一事不是易為必要死下念頭將一句無意味
0924c18: 話頭蘊在胸中行住坐臥深起疑情切莫間斷日夕
0924c19: 參究猛然一下迸破疑團絲毫無礙豈不快暢。
0924c20: 示達道王居士
0924c21: 居士索吾法語山僧儘力道不出箇元字腳秪得舉
0924c22: 則古公案示教利喜昔僧問趙州萬法歸一一歸何
0924c23: 處州云我在青州作領布衫重七觔向者裏薦得不
0924c24: 被天下老和尚羅籠如或未然二六時中努力參究。
0924c25: 示恒智禪人
0924c26: 操學智者提持向上一著必須發大勇猛起大精進
0924c27: 向日用閒忙之際審究動轉施為喜怒哀樂是箇甚
0924c28: 麼消息於此薦得許爾赤肉團上有箇無位真人放
0924c29: 光動地設若不能到頭霜夜月任運落前溪。
0924c30: 示審實禪人
0925a01: 指頭大箇禪虛空包不住舉起示汝參恁麼莫恍惚
0925a02: 咄咄咄六六原來三十六。
0925a03: 示淺又禪人
0925a04: 此事不是口說便了必要打起精神努力參去直將
0925a05: 好惡長短是非得失輥作一團日久歲深忽然得箇
0925a06: 分曉來向老僧手中喫棒始得。
0925a07: 示窮心禪人
0925a08: 汝為生死來參山僧未曾動步時看舉念者是誰既
0925a09: 到者裏不免與汝下箇註腳日用而不知且道不知
0925a10: 箇甚麼向此著力參究有日築著磕著豁然得箇消
0925a11: 息不枉腳頭喫苦珍重。
0925a12: 示天骨禪人
0925a13: 山僧昔年向黑漆桶裏摸得一面古鏡今日大破慳
0925a14: 囊親付與汝貯在無事甲裏急須早晚用力拂拭他
0925a15: 日現出箇大光明藏照天照地莫忘老朽口吧吧地。
0925a16: 示恒暲禪人
0925a17: 參學人不可墮在無事甲裏空度時光必須緊把生
0925a18: 死二字貼在額顱上十二時中深下疑情疑到疑而
0925a19: 不疑不疑自疑田地忽得分曉原來是者箇消息。
0925a20: 示天眼禪人
0925a21: 學道人如划船相似直教努力一篙篙著實撐上急
0925a22: 水灘頭直到汪洋平蕩之際始得任意優游豈不快
0925a23: 然自在也珍重。
0925a24: 松巋善權位禪師語錄卷之一
0925a25: 法嗣聖目率比丘大修　大壽　太俊　聖旨
0925a26: 　　　　　　　聖忠　聖鑑　聖海
0925a27: 　　　　　　　聖眼居士等仝刻
0925a28: 　　　　　　　　　法嗣如純重編分對
0925a29: 　　　　海鹽陳子蘭書　楞嚴　夏維寧　倪爾繩　同鐫
0925a30: 康熙丁亥季夏旦嘉興楞嚴寺般若堂藏板
