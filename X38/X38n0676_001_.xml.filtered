0001a01: 
0001a02: 
0001a03: 菩薩戒經義疏會本序
0001a04: 
0001a05: 余友隱公會此經疏余一覽已巳乃讚歎曰字不句
0001a06: 不碎有益于物莫大焉然此義疏荊谿不解之於
0001a07: 前四明不釋之於後故無鈔記足可全依如是則但
0001a08: 會經疏不亦宜乎隱公聞之請以題端因而筆記云
0001a09: 爾。
0001a10: 貞享甲子臘月下旬台宗比丘唯忍子敘
0001a11: 
0001a12: 
0001a13: 
0001a14: 
0001a15: No. 676
0001a16: 菩薩戒經義疏卷上
0001a17: 
0001a18: 隋天台　智者大師　說
0001a19: 門人　灌頂　記
0001a20: 菩薩戒者運善之初章惡之前陳直道而歸生
0001a21: 源可盡聲聞小行尚自珍敬木叉大士兼懷寧不
0001a22: 精持戒品內外二途咸皆敬奉王家庶眾委質虔
0001a23: 恭斯乃趣極果之勝因結道場之妙業然經論所
0001a24: 載戒相有於多種記傳所辨受法不無同異良以
0001b01: 機悟偏圓宜聞詳略辭無雙舉事不行令謹按
0001b02: 什師所述法相出自梵網經律藏品什師秦弘始
0001b03: 三年來達漢境光顯大乘匡維聖教傳譯經論三
0001b04: 百餘卷梵網一本最後誦出誓願弘宣是故慇懃
0001b05: 一言三復特為文義幽隱旨趣深玄所以指掌曉
0001b06: 示令後生取悟為易經稱梵網者欲明諸佛教法
0001b07: 不同猶如梵王網目品言心地者菩薩律儀防
0001b08: 三業心意識體一異名三業之中意業為主身口
0001b09: 居次據勝為論故言心地也。釋此經三重玄義。
0001b10: 第一釋名第二出體第三料簡
0001b11: ○就釋名中初明人名次辨法號後明階位天竺梵
0001b12: 音摩訶菩提質帝薩埵今言菩薩略其餘字譯云
0001b13: 大道心成眾生亦云開士亦云大勇心復云善美
0001b14: 隨行為名以其運心廣普因斯立號大品經明此
0001b15: 人有大道心不可沮壞猶如金剛從初發心終至
0001b16: 等覺皆名菩薩也又稱佛子以紹繼為義三乘皆
0001b17: 從佛生解盡是子義法華云若如我子大士紹續
0001b18: 為勝稱為真子又三乘同皆修道盡有此義二乘
0001b19: 自通至小果狹而且短大士廣長自通通他故受
0001b20: 斯稱大經云初發已巳為人天師勝出聲聞及緣覺
0001b21: 故言大心也。
0001b22: 次辨法號即是戒義梵音尸羅大論云秦言性善
0001b23: 亦云清以其能止破戒熱惱從能得名亦云波
0001b24: 羅提木叉譯言保解脫又名淨命亦言成就威儀
0001c01: 無所受畜未來生處離三惡道淨土受形能止邪
0001c02: 命防非止惡亦言戒是約義訓義復言勒義並義
0001c03: 並是隨義立名大經云如佛禁無常汝猶說者即
0001c04: 破佛禁舌則墮落又云是人所有禁戒皆不具足
0001c05: 尚不能得二乘菩提況無上道今言戒者有律儀
0001c06: 戒定共戒道共戒此名原出三藏律是遮止儀是
0001c07: 形儀能止形上諸惡故稱為戒亦曰威儀威是清
0001c08: 嚴可畏儀是軌範行人肅然可畏亦曰調御使心
0001c09: 行調善也定是靜攝入定之時自然調善防止諸
0001c10: 惡也道是能通發真已巳後自無毀犯初果耕地蟲
0001c11: 離四寸道共力也此二戒法既是心上勝用也能
0001c12: 發戒道定與律儀并起故稱為共薩婆多說律儀
0001c13: 戒禪戒無漏戒此名雖出三藏今菩薩戒善亦有
0001c14: 此三名若要誓所得名曰律儀若菩薩定共道共
0001c15: 皆止三業通稱戒也若攝律儀攝善法攝眾生此
0001c16: 三聚戒名出方等地持不通三藏大士律儀通止
0001c17: 三業今從身口相顯皆名律儀也攝善者於律儀
0001c18: 上起大菩提心能止一切不修善事勤修諸善滿
0001c19: 菩提願也攝生者菩薩利益眾生有十一事皆是
0001c20: 益物廣利眾生也戒品廣列菩薩一切戒竟總結
0001c21: 九種戒皆為三戒所攝律儀能令心住攝善自成
0001c22: 佛法攝生成就眾生此三攝大士諸戒盡也瓔珞
0001c23: 經云律儀戒謂十波羅夷攝善謂八萬四千法門攝
0001c24: 生謂慈悲喜捨化及眾生令得安樂也大論戒品
0002a01: 列十種戒一不缺二不破三不穿四不雜五隨道
0002a02: 六無著七智所讚八自在九隨定十具足義推此
0002a03: 十不缺者持於性戒性重清淨如護明珠若毀犯
0002a04: 者如器已巳缺佛法邊人也不破者持於十三無有
0002a05: 破損也不穿者波夜提等若有所犯如器穿漏不
0002a06: 堪受道也不雜者持定共戒雖持律儀念破戒事
0002a07: 名之為雜定共持心欲念不起大經云言語嘲調
0002a08: 壁外釧聲男女相追皆汙淨戒也隨道者隨順諦
0002a09: 理能破見惑也無著者見真成聖於思惟惑無所
0002a10: 染著此兩約真諦持戒也智所讚戒自在戒約菩
0002a11: 薩化他為佛所讚於世間中而得自在此約俗諦
0002a12: 論持戒也隨定具足兩戒即是隨首楞嚴不起滅
0002a13: 定現諸威儀示十法界像導利眾生雖威儀起動
0002a14: 任運常靜故名隨定戒前來諸戒律儀防止名不
0002a15: 具足中道之戒無戒不備故名具足用中道慧
0002a16: 入諸法故名具足此是持中道第一義諦戒也。
0002a17: 次明階位釋尊一化所說教門準義推尋具明四
0002a18: 教謂藏通別圓如大論引迦旃延明六度齊限尸
0002a19: 毗代鴿是檀滿須摩提王不妄語是尸滿忍辱仙
0002a20: 歌利王割其心不動是忍滿大施抒海是進滿尚
0002a21: 闍梨鳥巢是禪滿劬嬪大臣分地息諍是等智滿
0002a22: 偏菩薩也若大品明有菩薩發心與薩婆若相應
0002a23: 通菩薩也有菩薩發心遊戲神通淨佛國土淨名
0002a24: 中得不思議解脫變身登座而復受屈被呵者別
0002b01: 菩薩也有菩薩發心即坐道場成正覺轉法輪度
0002b02: 眾生圓菩薩也四菩薩中行位深淺今當說最初
0002b03: 三藏正為小乘聲聞有七賢七聖外凡有三一五
0002b04: 停心二別相念處三總相念處次入內凡有四善
0002b05: 根第四暖法五頂法六忍法七世第一法過此入
0002b06: 聖位一隨信行二隨法行三信解四見得五身證
0002b07: 六時解脫七不時解脫聲聞位如此菩薩不論階
0002b08: 位不斷煩惱唯修六度若論次位只可準望小乘
0002b09: 作深淺耳從初發心起慈悲誓願觀察四諦以道
0002b10: 諦為初門專修六度檀破餓鬼尸救地獄忍濟畜
0002b11: 生進拔修羅禪靜人中慧照天眾從初釋迦至罽
0002b12: 那尸棄名初僧祇得五種功德一不生三惡道二
0002b13: 不生邊地三諸根完具四不受女身五常識宿命
0002b14: 而不自知作佛不作佛準望位在五停別總念處
0002b15: 也從尸棄至然燈名二僧祇爾時雖自知作佛而
0002b16: 口不說準望位在煖法性地既有證法之信必知
0002b17: 作佛修六度行心未分明口不向他說也從然燈
0002b18: 至毗婆尸三僧祇滿是時內心了了自知作佛口
0002b19: 自發言準望在頂法位中修行六度四諦解明如
0002b20: 登山頂了見四方故口向他說若過三僧祇種三
0002b21: 十二相業準望是下忍之位若坐道場位在上忍
0002b22: 後一剎那入真三十四心斷結得三菩提則為佛
0002b23: 也通教菩薩即三乘共十地一乾慧地者事相名
0002b24: 同三藏觀行心別體陰界入如幻如化總破見愛
0002c01: 八倒名身念處心受法亦如是住是觀中修正勤
0002c02: 如意根力覺道雖未得暖法相似理水總相智慧
0002c03: 深利故稱乾慧地也二性地者得過乾慧地得暖
0002c04: 法已巳能增進初中後心入頂法乃至世第一法皆
0002c05: 名性地得無漏性水故言性地也三八人地者三
0002c06: 乘信行法行體見假發真斷惑在無間三昧中八
0002c07: 忍具足智少一分名八人地也四見地者三乘同
0002c08: 見第一義無生四諦之理同斷見惑八十八使盡
0002c09: 也五薄地者體愛假發真斷欲界思證第六解脫
0002c10: 煩惱薄也六離欲地者三乘體愛假即真斷欲界
0002c11: 五下分結身見戒取疑貪瞋故言離欲地也七已巳
0002c12: 辦地者三乘之人體色無色愛即真發無漏斷五
0002c13: 上分結掉慢無明色染無色染七十二盡三界事
0002c14: 惑究竟故言已巳辦地也八辟支佛地者緣覺發真
0002c15: 無漏功德力大能除習氣也九菩薩地者從空入
0002c16: 假道觀雙流深觀二諦進斷習氣色心無知得法
0002c17: 眼道種智遊戲神通淨佛國土成就眾生學佛十
0002c18: 力四無畏斷習氣將盡也十佛地者大功德力以
0002c19: 資智慧一念相應慧觀真諦究竟習亦無餘如劫
0002c20: 火燒木無復炭香象渡河到於邊底雖佛菩薩
0002c21: 名異二乘通觀無生體法同是無學共歸斷證
0002c22: 果處一稱為通也別教階位五十二地一外凡十
0002c23: 信一信二念三進四慧五定六不退七迴向八護
0002c24: 法九戒十願第二內凡習種性十住一發心二治
0003a01: 地三修行四生貴五方便具足六正心七不退八
0003a02: 童真九法王子十灌頂盡三十心皆名解行位悉
0003a03: 是內凡盡名性地也第三性種性十行一歡喜行二
0003a04: 饒益行三無恚恨四無盡五離癡亂六善見七無
0003a05: 著八尊重九善法十真實第四道種性十迴向一救
0003a06: 護一切眾生離眾生相二不壞三等一切諸佛四
0003a07: 至一切處五無盡功德藏六隨順一切堅固平
0003a08: 等善根七隨順等觀一切眾生八真如相九無縛
0003a09: 無著解脫十法界無量第五聖種性十地一歡喜
0003a10: 二離垢三明四五難勝六現前七遠行八不動
0003a11: 九善慧十法雲第六等覺地名金剛心菩薩亦名
0003a12: 無垢地鄰真極聖眾學之頂也第七妙覺地即究
0003a13: 竟佛菩提果了了見性稱妙覺也性習二性若據
0003a14: 位分習種在前性種在後若據行論性習同時故
0003a15: 前後不定依體起用先明性種後明習種尋用取
0003a16: 體先習後性與教證二道相似就位以論教道在
0003a17: 前證道在後據行論之證教同時故前後不定依
0003a18: 體起用先證後教尋用取體先教後證也就解行
0003a19: 中復有四種一名解行二名發心三名迴向四名
0003a20: 道種於出世道解而勤行故名解行於大菩提起
0003a21: 意趣求故名發心用已巳善法趣向菩提故名迴向
0003a22: 當分之中如觀道立故名為道望後佛果能生曰
0003a23: 種也習種性能生報佛性種性能生法佛舊云法
0003a24: 才王子六心中退即云十住第六心難云十住云
0003b01: 性地性以不改為義云何退作二乘其猶一答性
0003b02: 是不作一闡提不妨退大向小終是難通止觀師
0003b04: 論師皆作此解是信習十心中六心耳七心已巳上
0003b05: 永離二乘爾時設為利弘經不無輕漏而度物心
0003b06: 不失恒有菩薩之名也圓教明位別故五十二位
0003b07: 次第修行圓教圓修一心具萬行異於次第行也
0003b08: 外凡五品位一初隨喜心若人宿植深厚或值善
0003b09: 知識或從經卷圓聞妙理一法一切法一切法一
0003b10: 法非一非一切不可思議起圓信解信一心中具
0003b11: 十法界如一微塵有大千經卷欲開此心而修圓
0003b12: 行圓行者一行一切行略言為十謂識一念平等
0003b13: 具足不可思議傷己巳惛沈洗慈及一切又知此心常
0003b14: 寂常照用寂照心破一切法即空即假即中又識
0003b15: 一心諸心若通若塞能於此心具足道品向菩提
0003b16: 路又解此心正助之法又識己巳心及凡聖心又安
0003b17: 心不動不墮不退不散雖識一心無量功德不生
0003b18: 染著十心成就其心念念悉與諸波羅蜜相應也
0003b19: 二讀誦者圓信始生善須將養涉事紛動令道牙
0003b20: 破唯得內修理觀外則讀誦大乘聞有助觀之力
0003b21: 內外相藉圓信轉明十心堅固如日光照見種種
0003b22: 色也三說法者內觀轉強外資又著圓解在懷弘
0003b23: 誓熏動更加說法如實演布但以大乘法答設以
0003b24: 方便終令悟大隨說法淨則智慧淨說法開導是
0003c01: 前人得道全因緣化功歸己巳十心三倍轉明也四
0003c02: 兼行六度上來前熟觀心未遑涉事今正觀稍明
0003c03: 即傍兼利物能以少施與空等使一切法趣檀
0003c04: 檀為法界事相雖少運懷甚大理觀為正事行為
0003c05: 傍故言兼行事福資理十心彌盛也五正行六度
0003c06: 圓觀稍熟事理欲融事不妨理理不隔事具行六
0003c07: 度權實二智究了通達治生產業皆與實相不相
0003c08: 違背具足解釋佛之知見而於正觀如火益薪力
0003c09: 用光猛也第一內凡十信圓聞圓信修於圓行善
0003c10: 巧增益五倍深明因此圓行得入圓位善修平等
0003c11: 法界即入信心善修慈愍即入念心善修寂照即
0003c12: 入進心善修破法即入慧心善修通塞即入定心
0003c13: 善修道品即入不退心善修正助即入迴向心善
0003c14: 修凡聖即入護法心善修不動即入戒心善修無
0003c15: 著即入願心是名圓教鐵輪十信位圓教似解六
0003c16: 根清淨也第二聖位前明十住真中智也初發心
0003c17: 住發時三種心發一緣因善心發二了因慧心發
0003c18: 三正因理心發即是境智行妙三種開發緣因心
0003c19: 發即是住不可思議解脫首楞嚴定也了因心發
0003c20: 即是摩訶般若畢竟空也正因心發即是住實相
0003c21: 法身中道第一義諦也華嚴云初住菩薩所有功
0003c22: 德三世諸佛嘆不能盡初發心時便成正覺了達
0003c23: 諸法真實之性所有聞法不由他悟淨名云知一
0003c24: 切法是坐道場亦是入不二法門大品云從初發
0004a01: 心即坐道場轉法輪度眾生為如佛阿字門一切
0004a02: 法初不生也第三明十行者即是十住之後實相
0004a03: 真明不可思議更證十番智斷破十品無明一行
0004a04: 一切行念念進趣流入平等法界海諸波羅蜜任
0004a05: 運生長自行化他與空等也第四十迴向者十
0004a06: 行之後無功用道不可思議真明念念開發一切
0004a07: 法界願行事理自然和融迴入平等法界海更證
0004a08: 十番智斷破十品無明故名迴向也第五十地者
0004a09: 即是無漏真明入無功用道猶如大地能生一切
0004a10: 佛法荷負法界眾生普入三世佛地又證十番智
0004a11: 斷破十品無明也第六等覺地者觀達無始無明
0004a12: 源底邊際智滿畢竟清淨斷最後窮源微細無明
0004a13: 登中道山頂與無明父母別是名有所斷者名有
0004a14: 上士也第七妙覺地者究竟解脫無上佛智故言
0004a15: 無所斷者名無上士此即三德不縱不橫不不
0004a16: 別究竟後心大涅槃也一切大理大誓願大莊嚴
0004a17: 大智斷大知大道大用大權實大利益大無住
0004a18: 即是十觀成乘圓極竟在於佛過荼無字可說盧
0004a19: 舍那名淨滿一切皆滿也南嶽師云四十二字門
0004a20: 是佛密語何必不表四十二位諸學人執釋論無
0004a21: 此解多疑不用但論本文千卷什師九倍略之何
0004a22: 必無此解深應冥會何者經云初阿後荼中間四
0004a23: 十一一字門具諸字功德華嚴云從初一地具足
0004a24: 諸地功德此義即同阿字門諸法初不生故此豈
0004b01: 非圓教初住得無生忍過荼無字可說豈非妙覺
0004b02: 無上無過廣乘品明一切法皆是摩訶衍竟即說
0004b03: 四十二字門豈非圓菩薩從初發心得諸法實相
0004b04: 具一切法至妙覺地窮一切法底此義與圓位甚
0004b05: 自分明次發趣品明別教十地後明三乘共十地
0004b06: 三教階位其文現也。
0004b07: ○第二出體者初明無作次明止行二善初戒體者
0004b08: 不起而已巳起即性無作假色經論互說諍論有無
0004b09: 一云都無無作色心假合共成眾生善惡本由心
0004b10: 起不應別有頑善頑惡皆是指心誓不為惡即名
0004b11: 受戒瓔珞經云一切聖凡戒盡以心為體心無盡
0004b12: 故戒亦無盡或言教為戒體或云真諦為戒體或
0004b13: 云願為戒體無別無作大經聖行觀析無常阿闍
0004b14: 世王觀析境界但明色心不道無作五陰名教通
0004b15: 大小乘唯有一色四心小乘引接小根恐其輕慢
0004b16: 因果權言重心所造善惡別生一法無作牽報善
0004b17: 法須行惡法須止行一則有兩力豈可不慎方便
0004b18: 假說適會一時直如論主一生成四果法勝別有
0004b19: 凡夫法豈可依此便是實耶若因中別有頑善共
0004b20: 為佛因佛地亦別有此善共為佛果當知心為因
0004b21: 果更無別法二云大小乘經論盡有無作皆是實
0004b22: 法何者心力巨大能生種種諸法能牽果報小乘
0004b23: 明有此一善能制定佛法憑師受發極至盡形或
0004b24: 依定依道品別生皆以心力勝用有此感發成論
0004c01: 有無作品云是非色非心聚律師用義亦依此說
0004c02: 若毗曇義戒是色聚無作假色亦言無教非對眼
0004c03: 色大乘所明戒是色法大論問云戒是色法可論
0004c04: 多少思是心數云何言多少耶觀論意以戒是色
0004c05: 即問此是數義大乘云何而用數義解云若用非
0004c06: 色非心復同成實還是小乘今言數家自是數色
0004c07: 大乘是大乘色何關數家中論云語言雖同其心
0004c08: 則異今大乘明戒是色聚也大乘情期極果憑師
0004c09: 一受遠至菩提隨定隨道誓修諸善誓度含識亦
0004c10: 以此心力大別發戒善為行者所緣止息諸惡優
0004c11: 婆塞戒經云譬如有面有鏡則有像現如是因作
0004c12: 便有無作大論解戒度云罪不罪不可得具足尸
0004c13: 羅此是戒度正體復云云何名戒以心生口言從
0004c14: 今受息身口惡法是名為戒既有能持所持則別
0004c15: 有法即無作也地持戒品云下心犯後四重不
0004c16: 失律儀增上心犯則失律儀若不捨菩提願不增
0004c17: 上心犯亦不失律儀若都無無作何得言失梵網
0004c18: 大本即大乘教下文云若不見好相雖佛菩薩前
0004c19: 受不名得戒又云若有七遮雖發心欲受不名得
0004c20: 戒若直以心為戒發心便是戒何故言不得大經
0004c21: 云非異色因不作異色因果又念戒中雖無形色
0004c22: 而可護持雖無觸對善修方便可令具足又如刀
0004c23: 汁足橋梁若即心為戒何假言無形色無
0004c24: 觸對故知別有無作能持戒心以為真戒聖行與
0005a01: 世王中不道觀析無作直舉色心者是撮舉易觀
0005a02: 者耳亦不言無無作小乘說四果大乘開之是權
0005a03: 法勝說凡夫法摩明其非有未有大乘經開無
0005a04: 作是權又頑善作佛因此自非妨如無常善亦非
0005a05: 常善因即其例也然此二釋舊所諍論言無於理
0005a06: 極會在文難愜言有於理難安在文極便既皆有
0005a07: 文何者當道理耶然理非當非無當當無當皆得
0005a08: 論理教義若言無者於理為當若言有者於教為
0005a09: 當理則為實教則為權在實雖無教門則有今之
0005a10: 所用有無作也次明道定皆以無作為體定共於
0005a11: 定心中發無作無復諸惡道共者見諦道中所發
0005a12: 無作與心上勝道俱故言道共也止觀師釋未必
0005a13: 見道所發無作是道共戒秪取中道正觀心中發
0005a14: 此無作有防非止惡義故云道共大經云一得正法
0005a15: 戒二受世教戒菩薩得正法戒謂道共戒得此戒
0005a16: 者終不為惡不從師授故稱為得中道心中發得
0005a17: 此戒也受世教戒謂白四羯磨然後乃得必假憑
0005a18: 師故稱為受差別約示故言世教也定共道共通
0005a19: 大小乘大乘道定入攝善法戒有師言唯八禪定
0005a20: 能發無作欲界定不發無作唯假空解能發無作
0005a21: 有言但令證此定道隨能止伏麤品成就便發無
0005a22: 作欲界定念處前皆能發戒也。
0005a23: 次論興廢者初菩薩律儀方便求受其體則興若
0005a24: 捨菩提願若增上煩惱犯十重其體則廢若無此
0005b01: 二緣至佛乃廢定道兩戒得定得道為因初念定
0005b02: 道未與戒俱具足前心為因第二念心方與戒俱
0005b03: 爾時是興出定出道最後一念爾時即癈二言入
0005b04: 定入道時戒與心俱是時名興出定出道時戒與
0005b05: 心俱謝是時名廢故稱心俱戒也三言一發之後
0005b06: 出入恒有後入勝定勝道隨勝受名爾時恒興退
0005b07: 定退道三藏盡壽菩薩至菩提爾時即廢攝善攝
0005b08: 生與律儀同隨受則興二緣則廢也次三聚戒體
0005b09: 者律儀者法式儀則規矩行人令入道也又云律
0005b10: 者埒也如世馬埒令馬調直律亦如是調直行人
0005b11: 不令作惡大士誓心不過止惡興善若不動身口
0005b12: 即是止惡發戒防動不動即是律儀戒若應動身
0005b13: 口即是興善今發此戒防其不動攝善攝生即是
0005b14: 應動涉事故開為兩取勵眾善依六度門稱攝
0005b15: 善法起心兼物依四弘門稱攝眾生即是為人故
0005b16: 動下化眾生中修萬善上歸佛果也律儀多主內
0005b17: 德攝生外化攝善兼於內外故立三聚戒也次論
0005b18: 行止二善如百論息惡不作名之為止信受修習
0005b19: 名之為行佛教雖多止行收盡諸惡莫作即是誡
0005b20: 門眾善奉行即是勸門無作義該善惡善惡無作
0005b21: 義總止行今先明善善戒不起而已巳起則伐惡皆是
0005b22: 止義皆是有進趣皆是行義逐其強弱故有止行
0005b23: 差別者逐興心止惡無作是止善興心修善無作
0005b24: 是行善如造井橋梁禮佛布施是善無作如造漁
0005c01: 獵等網是惡無作也次論道定二無作有行有止
0005c02: 道定二戒義判為止道定二心義判為行尋無作
0005c03: 從因緣息後從止緣息後生無作是止善從行緣
0005c04: 息後生無作名為行善又誡門是止善勸門悉屬
0005c05: 行善又解行唯是作止唯無作又云止行二善皆
0005c06: 有無作聲聞七眾戒皆是律儀戒體但止身口二
0005c07: 惡菩薩律儀備防三業復申之至佛長短闊狹為
0005c08: 異無作義從緣後增上心發下劣不發無記心劣
0005c09: 不發無作如欲界修道惑有九品前六品發無作
0005c10: 後三品不發故云斯陀含出無作表阿那含出不
0005c11: 善表羅漢出無記表善惡無作對心為論各有四
0005c12: 句善四句者一是戒非無作息惡之心能止故名
0005c13: 戒也二是無作非戒謂造井橋梁隨事隨用無作
0005c14: 等不能止惡非是戒也三者是戒是無作謂善律
0005c15: 儀等四非戒非無作者謂餘善心也惡戒四句者
0005c16: 一是戒非無作謂息善之心二是無作非戒謂殺
0005c17: 盜等事隨用無作也三是戒是無作謂惡律儀等
0005c18: 四非戒非無作謂餘惡心也惡戒二種一十六惡
0005c19: 律儀二外道邪戒惡律儀如大經外道惡戒九十
0005c20: 五種各有戒法或苦行為戒或持牛馬等事火服
0005c21: 風常翹一赴火投巖等以此為戒即是邪戒隨
0005c22: 運心長短皆是惡戒也。
0005c23: ○第三料簡更為三一須信心二無三障三人法為
0005c24: 緣信心者依三藏門略舉三種一信因果善惡必
0006a01: 有所招二信諦得通我能觀諦必得聖道三信有
0006a02: 戒是觀諦入道初門依方等戒故宜備此三信復
0006a03: 加三種一信自他心識皆有佛性二信勤行勝善
0006a04: 必能得果三信所得果常樂我淨次無三障者眾
0006a05: 生障礙乃有三種煩惱常有故不說障業障乃有
0006a06: 輕重重業障戒妨因之義謂七逆十重現身有此
0006a07: 是則為障前身非復可知隔生事遠七逆一云懺
0006a08: 滅非障二云犯一悔與不悔悉皆是障十重一云
0006a09: 前四性罪事同七逆悔與不悔悉障復六悔者非
0006a10: 障不悔則障二云前四須悔見相非障後六不悔
0006a11: 亦不障三云十重不悔悉障悔已巳悉非障報障者
0006a12: 地獄餓鬼二道重苦自隔從多例判不說為因非
0006a13: 人畜生但能解語皆得受戒非人是鬼神修羅龍
0006a14: 是畜生人中男女黃門二根天從六欲天上至十
0006a15: 八梵皆說為因四空處既能聽法亦應得我但業
0006a16: 報虛妙故略不說非想倒執若迴心慕善亦能得
0006a17: 戒經說三塗長壽天邊地為難地據不能修道義
0006a18: 耳薩婆多記云龍等受八齋止是得善不得名齋
0006a19: 今依文推理五戒既是菩薩戒根本又不表定佛
0006a20: 法五戒菩薩戒許四道皆得從八戒已巳上至具足
0006a21: 戒既是出家表定威儀唯人中三天下能感餘道
0006a22: 悉非因也大論龍即得八齋戒也次人法緣初人
0006a23: 緣三種得菩薩戒一諸佛二聖人三凡師諸佛有
0006a24: 兩一真佛如妙海王子從盧舍那佛受菩薩戒二
0006b01: 像佛金銅泥木等千里內無師許求得好相自誓
0006b02: 受也舍利髮爪杖牙齒皆起重敬盡可為緣而
0006b03: 舍利真偽難知或是小聖敬重如佛便可憑對次
0006b04: 大乘經卷也三釋一云不許二云與佛像差次為
0006b05: 授千里無師許對佛像千里無像許對經卷三云
0006b06: 莫問有佛無佛對大乘經卷亦得為緣大乘經典
0006b07: 所在如佛塔無異也二聖人亦二一真聖二像聖
0006b08: 真者謂十地等大士對此為緣故宜發戒像聖者
0006b09: 謂金銅等作菩薩像此經亦云於佛菩薩前自誓
0006b10: 受戒恐單菩薩像則成遊漫如凡夫發心亦是菩
0006b11: 薩作此人像不能發戒言佛菩薩者是佛邊有菩
0006b12: 薩地持但言佛像不道菩薩也三凡師者有內凡
0006b13: 外凡並以真人為緣不許形像經中稱為智者人
0006b14: 數多少地持瓔珞並止一師梵網受法亦止一師
0006b15: 下制戒中道和尚闍梨故成七逆亦不見請和尚
0006b16: 法有言和尚者指諸佛為和尚文云二師應問言
0006b17: 汝有七遮罪不似非指佛雖有現前智者猶應共
0006b18: 在佛像前若經卷前助為發起爾時智者在佛像
0006b19: 前若有智者無經像不應得戒具十八物中制佛
0006b20: 像經典恒應相隨故也次論德業梵網經中言為
0006b21: 師必是出家菩薩具足五德一持戒二十臘三解
0006b22: 律藏四通禪思五慧藏窮玄什師所傳融師筆受
0006b23: 流傳至今此其正說次地持云必須戒德嚴明善
0006b24: 解三藏堪能發彼敬心方可從受不爾得罪也。
0006c01: 次論法緣道俗共用方法不同略出六種一梵網
0006c02: 本二地持本三高昌本四瓔珞本五新撰本六制
0006c03: 旨本優婆塞戒經偏授在家普賢觀受戒法多似
0006c04: 高位人自誓受法今不具列梵網受法是盧舍那
0006c05: 佛為妙海王子授戒法釋迦從舍那所受誦次傳
0006c06: 與逸多菩薩如是二十餘菩薩次第相付什師傳
0006c07: 來出律藏品先受三歸云我某甲從今身至佛身
0006c08: 於其中間歸依常住佛歸依常住法歸依常住僧
0006c09: 三說次三結已巳三說次懺悔十不善業更起三拜次讚嘆受
0006c10: 約諦聽三說直說十重相問能持不次第答能然後結撮
0006c11: 讚嘆發願餘所未解問戒師便散席後文言欲受戒
0006c12: 者應香火請一師至佛前受師應問能忍十事不
0006c13: 割肉餧鷹投身餓虎等恐性地已巳上方能此制也亦云千里內
0006c14: 無師許佛像前自誓受三歸懺悔說十重如前無
0006c15: 異出口為別耳二地持經相傳是彌勒說原本是
0006c16: 燈明佛說蓮華藏菩薩受持次第三十餘菩薩傳
0006c17: 化後有伊波勒菩薩應託化傳來此土然地持是
0006c18: 曇無讖所譯疑讖即是伊波勒也第四戒品出受
0006c19: 戒法若菩薩發無上菩提願已巳於同法菩薩已巳發
0006c20: 願者有智有力善語善義能誦能持於此人所先
0006c21: 禮足已巳作是言我某甲從大德乞受菩薩戒大德
0006c22: 於我不辭勞苦哀愍聽許三說次起禮十方諸佛更
0006c23: 請師云唯願大德授我某甲菩薩戒三說次生念不
0006c24: 久當得無盡無量大功德聚師應問言汝是菩薩
0007a01: 不已巳發菩提願未問竟應言法弟聽汝欲於我受
0007a02: 一切菩薩戒謂律儀戒攝善法戒攝眾生戒此戒
0007a03: 是過去未來現在一切菩薩所住戒過去一切菩
0007a04: 薩已巳學未來一切菩薩當學現在一切菩薩今學
0007a05: 汝能受不答能三說師應起自禮佛竟作是言某甲菩
0007a06: 於我某甲菩薩前三說受菩薩戒我為作證一切
0007a07: 十方無量諸佛第一無上大師於一切眾生一切
0007a08: 諸法現前見覺者證知某甲菩薩於我某甲菩薩
0007a09: 前三說受菩薩戒三說然後結撮讚嘆便散席依經本
0007a10: 受法如此也三高昌本者或題暢法師本原宗出
0007a11: 地持而作法小廣先請師云族姓大德我某甲今
0007a12: 從大德乞受菩薩戒唯願大德忍許聽受憐愍故
0007a13: 三說次乞戒云族姓大德今正是時願時與我受菩
0007a14: 薩戒三說次問遮法凡十問師應起為白諸佛唱言一
0007a15: 切諸佛及大地諸菩薩僧聽此某甲菩薩求我某
0007a16: 甲菩薩欲從諸佛菩薩僧乞受菩薩戒此某甲已巳
0007a17: 是真實菩薩已巳發菩提願能生深信已巳能捨一切
0007a18: 所有不惜身命唯願諸佛菩薩僧憐愍故施與某
0007a19: 甲菩薩戒三說次問受戒者言汝某甲聽一切諸佛
0007a20: 菩薩僧今施汝菩薩戒汝今從一切諸佛菩薩僧
0007a21: 受菩薩戒律儀戒攝善法戒攝眾生戒此諸佛戒
0007a22: 是過去未來現在一切菩薩所住戒如過去菩薩
0007a23: 已巳學未來菩薩當學現在菩薩今學汝當如是學
0007a24: 汝能持不答能三說次白竟唱言此某甲菩薩於一切
0007b01: 佛菩薩前後我某甲菩薩邊已巳第二第三說受菩
0007b02: 薩戒竟我某甲菩薩為作證人此受戒菩薩名某
0007b03: 甲復白十方無量諸佛第一勝師及柔和者一切
0007b04: 眾生覺者證知此某甲菩薩於我某甲菩薩前
0007b05: 已巳三說受一切菩薩律儀戒竟三說次說十重相竟
0007b06: 結撮讚嘆便散席自齊宋已巳來多用此法所以題作高
0007b07: 昌本者尋地持是曇無讖於河西所譯有沙門道進
0007b08: 求讖受菩薩戒讖不許且令悔過悔過七日七夜
0007b09: 竟詣讖求受讖大怒不答進自念正是我障業未
0007b10: 消耳復更竭誠禮懺首尾三年進夢見釋迦文佛
0007b11: 授己巳戒法明日詣讖欲說所夢未至數十步讖驚
0007b12: 起唱言善哉善哉已巳感戒矣我當為汝作證次第
0007b13: 於佛像前更說戒相時有道朗法師是河西高足
0007b14: 當進感戒之時朗亦通夢乃自卑戒臘求為法弟
0007b15: 於是從進受者千有餘人河西王沮渠蒙遜子景
0007b16: 環後移據高昌既奉進為師進亦隨往值高昌荒
0007b17: 餓進生割己巳身以救餓者因此捨命進弟子僧遵
0007b18: 姓趙高昌人傳師戒法復有比丘曇景亦傳此法
0007b19: 宗出彼郡故名高昌本又元嘉末有玄暢法師從
0007b20: 魏國度在荊蜀之間宣授菩薩戒法大略相似不
0007b21: 無小異故別有暢法師本此法出曇無讖而小廣
0007b22: 地持恐讖誓願發起人情有此重複也四瓔珞經受
0007b23: 菩薩戒法前禮三世三寶三說次受四不壞信歸依佛
0007b24: 歸依法歸依僧歸依戒三說次懺悔十惡五逆等三說次
0007c01: 說十重戒犯者失四十二賢聖法問能持不答能然
0007c02: 後結撮三歸重騰前十重戒讚嘆發願言受菩薩
0007c03: 戒者超度四魔越三界苦生生不失常隨行人乃
0007c04: 至成佛若不受戒不名有識畜生無異常離三寶
0007c05: 海非菩薩是邪見外道不近人情勸化人受戒功
0007c06: 德勝造八萬四千寶塔有戒犯者勝無戒不犯若
0007c07: 於真佛菩薩前受者名上品戒若佛滅後千里內
0007c08: 無佛菩薩從前受者為師名中品戒若千里內無
0007c09: 法師從佛菩薩像前自誓受者名下品戒也五新
0007c10: 撰本者是近代諸師所集凡十八科第一師初入
0007c11: 道場禮佛在佛邊就座坐第二弟子入道場禮佛
0007c12: 胡跪第三師請三寶第四令起心念三寶如在目
0007c13: 前第五懺悔十不善業第六請諸聖作師第七請
0007c14: 現前師第八師讚嘆弟子能發勝心第九正乞是
0007c15: 戒第十教發菩提心第十一問遮法有十五問第十二
0007c16: 想念得戒第十三發戒時立誓第十四受菩薩三
0007c17: 歸以此三歸發戒第十五師起唱羯磨亦以羯磨發戒第十六結
0007c18: 竟第十七師還座勸學第十八說十重相結撮讚
0007c19: 嘆作禮便去六制旨受戒法備有在家出家方法
0007c20: 文廣不列也。
0007c21: 菩薩戒經。
0007c22: 此經題名梵網上卷文言佛觀大梵天王因陀羅
0007c23: 網千重文綵不相障閡為說無量世界猶如網目
0007c24: 一一世界各各不同諸佛教門亦復如是莊嚴梵
0008a01: 身無所障閡從譬立名總喻一部所詮參差不同
0008a02: 如梵王網也品名菩薩心地者亦是譬名品內所
0008a03: 明大士要用如人身之有心能總萬事能生勝果
0008a04: 為大士所依義言如地也盧舍那者寶梁經翻為
0008a05: 淨滿以諸患都盡故稱為淨眾德悉圓名為滿也
0008a06: 釋迦牟尼者瑞應經譯為能儒亦云能仁又能忍
0008a07: 亦云直林牟尼者身口意滿或云度沃焦此是異
0008a08: 說華嚴名號品或名盧舍那或名釋迦今明不一
0008a09: 不異機緣宜聞耳釋迦在第四禪摩醯首羅宮說
0008a10: 此心地品尋文始末有千釋迦與千百億釋迦各
0008a11: 接有緣皆至舍那所受菩薩戒藏然後各坐道場
0008a12: 示成正覺覆述說法凡有十處一在妙光堂說十
0008a13: 世界海二在帝釋宮說十住三在夜摩宮說十行
0008a14: 四在兜率陀天說十迴向五在化樂天說十禪定
0008a15: 六在他化天說十地七在初禪說十金剛八在二
0008a16: 禪說十忍九在三禪說十願十在四禪說心地品
0008a17: 第十會總更說前三十心十地皆約無相義為解
0008a18: 後又云釋迦從初蓮華藏世界入天宮下閻浮提
0008a19: 成道號釋迦始於道場說法乃至十處復從天宮
0008a20: 下至菩提樹下為此眾生說盧舍那初發心所誦
0008a21: 戒即是十重四十八輕華嚴所說文來未盡止有
0008a22: 七處八會多道不起本座不道在化樂天說法而
0008a23: 此經多道座起復至餘處在化樂天說十禪定又
0008a24: 諸地多不相應前後座席或復同異良由聖難
0008b01: 思隨機異說耳於三教中即是頓教明佛性常住
0008b02: 一乘妙旨所被之人唯為大士不為二乘華嚴云
0008b03: 二乘在座不知不覺以大士階位非二乘所行制
0008b04: 戒重輕非小乘所學大小乘戒制法不同菩薩一
0008b05: 時頓制五十八事聲聞待犯隨結理論關機宜事
0008b06: 論凡有三義一大士深信頓聞不逆聲聞淺信頓
0008b07: 聞則不受二者大士不恒侍左右無有隨事隨白
0008b08: 故一時頓制聲聞恒得隨侍可有少欲白佛故待
0008b09: 犯方制三者梵網所制起盧舍那為妙海王子授
0008b10: 菩薩戒爾時諸大士法須說此五十八種故一時
0008b11: 頓制也梵網大本一百一十二卷六十一品唯第
0008b12: 十菩薩心地品什師誦出上下兩卷上序菩薩階
0008b13: 位下明菩薩戒法從大本出序及流通皆闕既別
0008b14: 部外稱菩薩戒經。
0008b15: ○就文為三從初偈長行訖清淨者為序次十重訖
0008b16: 現在菩薩今誦為正說餘盡卷為勸說流通也。
0008b17: △就序中初偈明舍那發起長行明釋迦勸發。○
0008b18: 偈中大意四戒三勸四戒者一舍那戒二釋迦戒
0008b19: 三菩薩戒四眾生戒舍那為本傳授釋迦為釋
0008b20: 迦得此復授諸菩薩諸菩薩得此戒復傳授凡夫
0008b21: 眾生也三勸者一勸受二勸持三勸誦此四品戒
0008b22: 得之有由根本冥傳自下授作佛記所以勸凡夫
0008b23: 受既受須持既持須誦欲使相傳不斷也。○十一
0008b24: 行半偈分為三段初三行三句明舍那說戒傳授
0008c01: 釋迦二從是時千百億下三行三句明釋迦佛
0008c02: 傳授諸菩薩諸菩薩傳授眾生三從諦聽我正誦
0008c03: 下盡偈明勸信受持也一言三序是三佛各說二
0008c04: 言初序是舍那自說餘二是此土釋迦說今言三
0008c05: 序悉是此土釋迦說雜有經家之辭。
0008c06: ○初更為二前兩行半明本次一行一句明人
0008c07: 法。○就初又三一半行明舍那本身二一行半明
0008c08: 釋迦佛三半行總結本。
0008c09: 我今盧舍那方坐蓮華臺
0008c10: 上句明舍那本身下句明舍那本土此即依正兩
0008c11: 報佛身四種一謂法身二謂真應三謂法報應毗
0008c12: 盧耀正法為身舍那行滿報果為身釋迦應
0008c13: 赴感為身也金光攝論名法應化若更四身者應
0008c14: 身受純陀供化身受大眾供也我今者八自在我
0008c15: 也舍那者無明塵垢永盡智慧功德圓備如淨滿
0008c16: 月以名表德也方坐蓮華下句明依報方者正也
0008c17: 安住正法故云坐也何故坐蓮華臺世界形相似
0008c18: 蓮華故云蓮華藏華嚴云華在下擎蓮華二義處
0008c19: 穢不汙譬舍那居穢不染也藏者包含十方法界
0008c20: 悉在中也臺者中也表因能起果故譬臺也又以
0008c21: 本佛坐於華臺又表戒是眾德之本也。
0008c22: 周匝千華上復現千釋迦一華百億國
0008c23: 一國一釋迦各坐菩提樹一時成佛道
0008c24: 周匝千釋迦望百億國釋迦千為本百億為故
0009a01: 兩重本此又為三一明中之本二明中之
0009a02: 三明本之與皆成佛道今初明中之本千
0009a03: 華者人中花有十餘葉天中花百葉佛菩薩花千
0009a04: 葉一葉有一佛世界故有千佛淨土表十地十波
0009a05: 羅蜜圓因起應果之本地現千釋迦一葉一淨土
0009a06: 即是一佛世界起圓應身又一世界中一佛國土
0009a07: 此猶略說華嚴微塵世界也十方方各一百也一
0009a08: 華百億國下二明中之一葉一世界有百億
0009a09: 國土娑婆百億國是一葉之上耳各坐下三明本
0009a10: 俱成佛道此明中本皆成佛道也。
0009a11: 如是千百億盧舍那本身
0009a12: 第三總結本是千百億初句結身舍那下句
0009a13: 結本身明千百億皆以舍那為本也。
0009a14: ○第二明人法就文為兩初明人次明法。
0009a15: 千百億釋迦各接微塵眾俱來至我所
0009a16: 人中有三句一明能接之人二明所接之人三能
0009a17: 接所接人俱至佛所能接之人是千百億釋迦也
0009a18: 各接下明所接之人接者接取有緣之義也微塵
0009a19: 者聽眾多也俱來至下第三結能接所接人俱至
0009a20: 舍那佛所。
0009a21: 聽我誦佛戒甘露門則開
0009a22: 第二明法二句上明說戒次明正嘆戒初誡菩薩
0009a23: 聽也誦佛戒者問何故誦不道說耶答此是三世
0009a24: 十方諸佛之法非始自作故秪得稱誦不得道說
0009b01: 甘露門者嘆戒譬服甘露令人長壽不死要因此
0009b02: 戒得至涅槃常樂我淨也教能通理譬之如門又
0009b03: 戒能濟拔免離生死譬如甘露服得命長大經云
0009b04: 有山從四方來唯當持戒布施也。
0009b05: ○是時千百億下第二釋迦佛傳授菩薩菩薩
0009b06: 授眾生也又為三一明經家敘釋迦佛傳授之緣
0009b07: 由二明釋迦說戒傳授諸菩薩三勸菩薩傳化授
0009b08: 諸眾生。
0009b09: 是時千百億還至本道場各坐菩提樹
0009b10: 今初經家述釋迦傳授之由三句明千百億佛各
0009b11: 還本處。
0009b12: 誦我本師戒十重四十八戒如明日月
0009b13: 亦如瓔珞珠微塵菩薩眾由是成正覺
0009b14: 是盧舍那誦我亦如是誦汝新學菩薩
0009b15: 頂戴受持戒
0009b16: 然法身無在今初明傳本戒則本為師以
0009b17: 誦本故也傳授諸菩薩此文為三一明戒體二明
0009b18: 戒用三勸菩薩受持十重四十八下第一明戒體
0009b19: 則十重等為戒體也戒如明日月下二嘆戒用持
0009b20: 此戒能除罪霧譬之於日使得清涼喻之如月當
0009b21: 有善法如瓔珞珠又日能長萬物戒亦如是能生
0009b22: 長萬善又瓔珞珠能差貧窮戒亦如是能差眾生
0009b23: 貧善法財又如日月麗天無不瞻仰持戒在體無
0009b24: 不歸崇瓔珞在身莊嚴第一持戒離醜如端正也
0009c01: 微塵菩薩眾下第三勸菩薩受持如人渡海必假
0009c02: 舟航若渡生死要因於持戒大經云如憑船筏又
0009c03: 喻浮囊文為三前總舉功能次明能授之人後明
0009c04: 所授之人盧舍那下能授之人新學下所授之人。
0009c05: 受持是戒已巳轉授諸眾生
0009c06: 受持是下第三勸發傳授眾生三十心菩薩傳授
0009c07: 外凡發大乘心也。
0009c08: ○第三勸信受持文為三一出所誦法二勸人信
0009c09: 受三結勸。
0009c10: 諦聽我正誦佛法中戒藏波羅提木叉
0009c11: 大眾心諦信汝是當成佛我是已巳成佛
0009c12: 常作如是信戒品已巳具足一切有心者
0009c13: 皆應攝佛戒眾生受佛戒即入諸佛位
0009c14: 位同大覺已巳真是諸佛子大眾皆恭敬
0009c15: 至心聽我誦
0009c16: 諦聽下出所誦法此戒簡異外道雞狗等戒淨戒
0009c17: 為因木叉為果大眾下第二勸人信受又二一勸
0009c18: 信二勸受今初勸信所以爾者信是入道初門大
0009c19: 論云信為能入我持此戒得成正覺汝亦應爾一
0009c20: 切有心下第二勸受凡有心者皆得受菩薩大乘
0009c21: 常樂等戒明眾生有心所有佛性要當作佛須受
0009c22: 三戒也大眾下第三結勸上句結下句誡聽總明
0009c23: 諸佛傳授戒法發起序竟。
0009c24: ○長行下此土釋迦序為二初經家辭次釋迦自
0010a01: 說。
0010a02: 爾時釋迦牟尼佛初坐菩提樹下成無上正覺已巳初
0010a03: 結菩薩波羅提木叉孝順父母師僧三寶孝順至道
0010a04: 之法孝名為戒亦名制止佛即口放無量光明是時
0010a05: 百萬億大眾諸菩薩十八梵天六欲天子十六大國
0010a06: 王合掌至心聽佛誦一切諸佛大乘戒。
0010a07: 初中三階一敘佛結戒二放光表瑞三大眾願聞
0010a08: 初階四別一標化主大聖釋尊二標處所謂坐菩
0010a09: 提樹下得道因名道樹亦曰思惟梵音貝多也三
0010a10: 明得道謂成正覺即正知號四出所結法謂菩
0010a11: 薩波羅提木叉於第四自更四句一標所結名即
0010a12: 是木叉二能成勝因謂孝事等寶藏經云孝事父
0010a13: 母天主帝釋在汝家中又能行孝大梵尊天在汝
0010a14: 家中又能盡孝釋迦文佛在汝家中摩菩薩親
0010a15: 眼患愈慈心童子火輪速滅即其靈應爾雅云善
0010a16: 事父母為孝孝即順也太史叔明用順釋孝孝經
0010a17: 命決云孝字訓究究是了悉始終色養也亦可
0010a18: 訓度度是儀法溫清合儀也三明能得勝果謂至
0010a19: 道之法四結名字是制戒也佛即口放光中階敘
0010a20: 放光表瑞瑞者信也欲說大事前須放光故稱為
0010a21: 瑞光是色像之勝放勝光明召有緣眾同來聽戒
0010a22: 戒是諸善最勝能滅惡生善也口放光表釋尊今
0010a23: 日宣說大乘菩薩戒法也是時百億下後階敘大
0010a24: 眾願聞也文為三一總敘大眾二別列四種眾一
0010b01: 菩薩二十八梵三六欲天四十六國王三總結願
0010b03: 迦尸四拘薩羅五祇六未羅七支提八沙九
0010b04: 尼樓十槃闍羅十一阿濕波十二婆蹉十三蘇羅
0010b05: 婆十四乾陀羅十五浮沙十六阿槃提西土諸
0010b06: 國甚多略舉此耳機應聲聞自然雲集也合掌下
0010b07: 即第三時眾樂聞也。
0010b08: 佛告諸菩薩言我今半月半月自誦諸佛法戒汝等
0010b09: 一切發心菩薩乃至十發趣十長養十金剛十地諸
0010b10: 菩薩亦誦是故戒光從口出有緣非無因故光光非
0010b11: 青黃赤白黑非色非心非有非無非因果法是諸佛
0010b12: 之本源行菩薩道之根本是大眾諸佛子之根本是
0010b13: 故大眾諸佛子應受持應讀誦善學佛子諦聽若受
0010b14: 佛戒者國王王子百官宰相比丘比丘尼十八梵天
0010b15: 六欲天子庶民黃門婬男婬女奴婢八部鬼神金剛
0010b16: 神畜生乃至變化人但解法師語盡受得戒皆名第
0010b17: 一清淨者。
0010b18: 告諸菩薩言下釋迦自說亦三階一舉我自誦二
0010b19: 釋放光因緣三勸物遵學即準前諸佛序中三事
0010b20: 亦成經家三意也前舉譬讚嘆此釋放光即是讚
0010b21: 嘆也此三階各兩別初階兩者一敘我自誦二勸
0010b22: 餘人中凡舉五位人一發心謂共地菩薩二十發
0010b23: 趣謂初十心依梵網列名一捨二戒三忍四進五
0010b24: 定六慧七願八護九喜十頂心三十長養謂中十
0010c01: 心一慈二悲三喜四捨五施六好語七益八同九
0010c02: 定十慧四十金剛後十心一信二念三迴向四達
0010c03: 五直六不退七大乘八無相九慧十不壞心五十
0010c04: 地謂登地已巳上一體性平等地三體性善慧地三
0010c05: 體性光明地四體性爾炎地五體性慧照地六體
0010c06: 性華光地七體性滿足地八體性佛吼地九體性
0010c07: 華嚴地十體性入佛界地是故戒光下中階釋放
0010c08: 光因緣亦兩別一直標有緣二列因緣於中有兩
0010c09: 一表得果二表行因各三句得果中三句者一非
0010c10: 青黃色心二非有無三非因果法行因三句者一
0010c11: 諸佛本源二菩薩根本三大眾之根本或言表真
0010c12: 俗兩諦是故大眾諸佛子後階勸物遵學亦兩別
0010c13: 一標四勸二釋四勸標者一勸受二勸持三勸誦
0010c14: 四勸學後釋中但釋勸受一事餘皆略也。
0010c15: 菩薩戒經義疏卷上
0010c16: 音釋
0010c17: 陣古作陳今以車始晉王逸少也。悟與寤同古文通用。況許誑切矧也作兩點非也。嘲
0010c18: 陟交切與同言相調也。釧昌戀切。迦旃延旃諸延切。鴿古杏切鳩屬。抒神與
0010c19: 切與杼同挹也。生長長音場。荼宅加切。嶽逆角切。埒盧拙切。獵力涉切田
0010c20: 獵也。傳來傳除緣切字以專不作甫。沮渠沮子余渠求於沮渠姓也又匈奴宮名。複
0010c21: 方六切重也。摩醯首羅梵語也此云大自在醯許兮切。差楚懈切與瘥同病除也。
0010c22: 閡牛代切與礙同。
