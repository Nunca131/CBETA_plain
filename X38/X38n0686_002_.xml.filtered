0415b17: 
0415b18: 
0415b19: 梵網經述記卷下本
0415b20: 
0415b21: 崇義寺僧　勝莊　撰
0415b22: 佛告諸菩薩言已巳說十波羅提木叉竟四十八輕今
0415b23: 當說。
0415b24: 佛告諸佛子自下第二釋輕戒文分有三初結前
0415c02: 若佛子。
0415c03: 經若佛子自下第二別解文分有五一有十戒正
0415c04: 釋攝善法顯饒益有情戒二有十戒明饒益有情
0415c06: 益有情戒如是五段從初為名或從多說故言攝
0415c07: 善等中間非無所餘戒等差別之相至文當釋此
0415c08: 即第一正釋攝善法兼顯饒益有情戒此中有二
0415c09: 先釋後勸持前中有二初有八戒明攝善戒即六
0415c10: 度鄣後有二戒明饒益戒即四攝中利行鄣也前
0415c11: 中有三初有二戒是施度障次有四戒是戒度障
0415c12: 後有四戒是慧度障此即第一釋不如法供養戒
0415c13: 即鄣布施波羅蜜多文分有三初標人次明戒相
0415c14: 後若不爾者結罪。
0415c15: 欲受國王位時受轉輪王位時百官受位時應先受
0415c16: 菩薩戒一切鬼神救護王身百官之身諸佛歡喜。
0415c17: 經欲受國王位者自下第二正釋戒相於中有二
0415c19: 勸受戒次一切鬼神下釋受所以此即初也謂欲
0415c20: 受國王等位必應先受菩薩淨戒要須有戒方可
0415c21: 王國及受百官一切鬼下第二釋所以謂若得戒
0415c22: 一切鬼神救護國王及百官身諸佛菩薩亦復加
0415c24: 既得戒已巳應生孝順心恭敬心見上座和上阿闍梨
0416a01: 大同學同見同行者應起承迎禮拜問訊。
0416a02: 既得戒已巳自下第二正顯戒相文分有二初明應
0416a03: 行次不應行前中有三初明得戒次生孝順心後
0416a05: 二明孝順心經上坐至大同學者自下第三明所
0416a06: 敬境和上者舊云和闍此云力今云梵音名為鄔
0416a07: 婆提耶此云親教或云郁波第耶夜此云近誦阿
0416a08: 闍梨者舊翻為正行今梵音云阿遮利耶此云軌
0416a09: 範師於此四境生孝順心孝順心者明意業也恭
0416a10: 敬者明身語業此中意說見和上等起坐問訊如
0416a11: 大智度論第七卷云若見乞道人能以四種待初
0416a12: 見好眼視迎送敬問訊。
0416a13: 而菩薩反生憍心癡心慢心不起承迎禮拜一一不
0416a14: 如法供養以自賣身國城男女七寶百物而供給之
0416a15: 若不爾者犯輕垢罪。
0416a16: 經而菩薩至而供給之者自下第二不應行若現
0416a17: 有物知供養已巳可有利益我及有情當應至心供
0416a19: 若現無物若欲方便調彼伏彼不供養者是無犯
0416a20: 也故瑜伽云若諸菩薩安住菩薩淨戒律儀見諸
0416a21: 耆長有德可敬同法者來憍慢所制懷嫌恨心不
0416a23: 非憍慢制無嫌恨心無恚惱心但由懶墮懈怠忘
0416a24: 念無記之心是名有犯有所違越非染汙犯無違
0416b01: 犯者謂遭重病或心狂亂或自睡眠他生覺想而
0416b02: 來親附語言談論慶慰請問或自為他宣說諸法
0416b03: 論議決擇廣說乃至或欲方便調彼伏彼乃至廣
0416b04: 說或此瑜伽論中第一不供養戒經曰若不爾者
0416b05: 自下第三明結業道由具四緣是染汙犯一者事
0416b06: 謂所敬境二者想謂生彼想三者煩惱謂憍慢心
0416b07: 或嫌恨心四者方便究竟謂事究竟。
0416b08: 若佛子。
0416b09: 經若佛子自下第二有四戒障於戒度釋四為四
0416b10: 此即第一明不飲酒是放逸門是故制也文分有
0416b11: 三初標人次明業道相後結業道此即初也。
0416b12: 故飯酒而生酒過失無量若自身手過酒器與人飲
0416b13: 酒者五百世無手何況自飲不得教一切人飲及一
0416b14: 切眾生飲酒況自飲酒若故自飲教人飲者犯輕垢
0416b15: 罪。
0416b16: 經故飲酒至酒況自飲者自下第二明業道相酒
0416b17: 器與人自有兩釋一云酒器相勸非為空器相傳
0416b18: 即犯一云但傳空器是亦犯也若依大智度論酒
0416b19: 有三種故彼論第十五云酒有三種一者穀酒二
0416b22: 心動亂放逸是名為酒一切不應飲有三十五過如般若記。
0416b24: 失念增瞋恚失歡毀宗族實為飲死毒解云若自
0416c01: 欲樂一切不應飲若見飲酒可有利益以方便攝
0416c02: 彼有情出不善處安置善處飲亦無妨是即瑜伽
0416c03: 為護他故建立無罪攝有說五百世無手者謂五
0416c04: 五百歲無手一五百歲在糟地獄二五百歲在
0416c06: 五五百歲作人癡鈍或取最後五百歲也勘然此
0416c07: 飲酒具足五緣方成犯也一事謂實酒二者想謂
0416c09: 或具或不具五者方便究竟謂飲究竟。
0416c10: 若佛子故食肉一切肉不得食。
0416c11: 經若佛子自下第二明不食肉戒違慈悲心故制
0416c12: 也文分有三此即第一標人經故食肉一切肉不
0416c13: 得食者自下第二明業道相於中先明制不得食
0416c14: 後明食即得罪前中先制後釋此即初也。
0416c15: 斷大慈悲性種子一切眾生見而捨去是故一切菩
0416c16: 薩不得食一切眾生肉。
0416c17: 經曰斷大慈悲性種子至而捨去故者此即第二
0416c18: 釋所以謂若食肉斷慈悲性一切有情生怨家想
0416c19: 捨而去之然此食肉七眾同犯大小不同謂聲聞
0416c20: 教許三種淨肉菩薩教中一切不許。
0416c21: 食肉得無量罪若故食者犯輕垢罪。
0416c22: 經食肉得無量罪者自下第二明食肉過失因果
0416c24: 第三正結業道此即瑜伽所說戒中所攝如經言
0417a01: 肉非自性生必由殺命得。
0417a02: 若佛子不得食五辛大蒜革蘭興渠是五
0417a03: 種一切食中不得食若故食者犯輕垢罪。
0417a04: 經若佛子下第三明五辛戒五辛者一者大蒜二
0417a06: 嶺南生蘭葉似大蒜而闊氣同蒜五者興渠
0417a09: 寺及出家眾不許食芸薹復有人言嶺南生興渠
0417a11: 更勘問如是三戒瑜伽中云為護聖教制皆遮罪
0417a12: 攝。
0417a13: 若佛子。
0417a14: 經若佛子自下第四明不教悔戒違令戒淨是故
0417a15: 制也文分有三初人次應教後而菩薩下正明業
0417a16: 道此即初也。
0417a17: 見一切眾生犯八戒五戒十戒毀禁七逆八難一切
0417a18: 犯戒罪應教懺悔而菩薩不教懺悔共住同僧利養
0417a19: 而共布薩一眾住說戒而不舉其罪教令悔過者犯
0417a20: 輕垢罪。
0417a21: 經一切眾生至一切犯戒罪者自下第二明應教
0417a23: 也言八戒者即是近住所受律儀然此八戒三門
0417a24: 分別一明受法二明捨法三問答分別受戒法者
0417b01: 若依薩婆多宗具足八緣方得八戒何等為八一
0417b02: 者歸依三寶方受得戒故俱舍論第十四云為唯
0417b03: 近事得受近住為餘亦有受近住頌曰近住餘亦
0417b04: 有不受三歸無論曰諸有未受近事律儀一晝夜
0417b05: 中歸依三寶說三歸已巳受近住亦受得戒異此則
0417b06: 無解云彼若先受近事律儀未必須歸依前已巳歸
0417b07: 依故二者於晨旦受謂受此戒要日出時此戒要
0417b08: 經一晝夜故諸有先作如是要期謂我恒於月八
0417b09: 日等必當受此近住律儀若旦有礙緣齋竟亦得
0417b10: 受三者下座謂在師前居卑劣座或蹲或起曲躬
0417b11: 合掌唯除有病若不恭敬不發律儀四者從師謂
0417b13: 教受者後說勿前俱說如是方成從師教受異此
0417b14: 授受二俱不成六者具支謂具八支方成近住隨
0417b15: 有所闕近住不成何等為八一不殺生二不與取
0417b16: 三不梵行四不妄語五不飲酒六塗飾香鬘歌
0417b17: 觀聽七眠坐高廣嚴麗座八食非時食七離嚴
0417b18: 飾受此律儀必離嚴飾憍逸處故常嚴身具不必
0417b19: 須捨八者晝夜經一晝夜故如俱舍頌曰近住於
0417b20: 晨旦下座從師受隨教說具支離嚴飾晝夜若依
0417b22: 支塗飾香鬘歌觀聽分為二故乃至廣說如是
0417b23: 八戒未必唯晝夜亦經一月一年等故如正理論
0417b24: 三十七云此中經部作如是言二邊際中盡壽可
0417c01: 爾於命終後雖有要期而不能生別解脫戒別依
0417c02: 身中無加行故無憶念故一晝夜後或五或十晝
0417c03: 夜等中受近住戒何法為障令彼眾多近住律儀
0417c04: 非亦得起彼如是說豈不違經遍覽諸經曾不見
0417c05: 說過晝夜受近住律儀汝等何緣以己巳劣慧貶量
0417c06: 諸佛一切智境餘如前說若依大乘如是八戒未
0417c08: 由自由他而受律儀或復有一唯自然受除苾
0417c10: 非要從他受者若堪出家若不堪出家但欲出家
0417c11: 者便應一切隨其所欲自然出家如是聖教便無
0417c13: 自然受義問若除苾律儀有自然受者何因緣
0417c14: 故復從他受答由有二種遠離惡戒受隨護支所
0417c15: 謂慚愧若於他處及於自處現行罪時深生羞
0417c16: 如是於離惡戒受隨護支乃能具足故從他受若
0417c17: 有慚正現前必亦有愧非有愧者必定有慚是故
0417c19: 其所能或一二三乃至具八成近住戒勘抄若依瑜
0417c21: 儀由五支所攝何等為五一受遠離損害他支二
0417c22: 受遠離損害自他支三違越所受熏脩行支四不
0417c23: 越所受正念住支五不懷正念支若能遠離損害
0417c24: 他命損懷他財是名初支離非梵行是第二支所
0418a02: 染習他妻妾故不損害他遠離妄語是第三支除
0418a03: 離諸酒眾放逸處離餘三處是第四支何以故由
0418a04: 歌伎樂塗冠香鬘升高大非時飲食常所串
0418a05: 習若遠離彼數數自憶念我今安住決定齋戒於
0418a06: 一切時堅守正念遠離諸酒眾放逸處是第五支
0418a07: 何以故彼雖安住正憶念支謂我今住決定齋戒
0418a08: 若為諸酒所醉便發狂亂不自在轉問如是二文
0418a09: 云何會釋解云自有兩釋一云未具支方名近住
0418a10: 受一二等亦名近住謂欲受一二等何法為障不
0418a11: 得戒耶而瑜伽說五支所攝者具受八時說五支
0418a12: 攝不謂必定五支所攝一云必具八支方得所攝
0418a13: 律儀隨有所闕受戒不成而言一分等者隨轉行
0418a14: 說第二明捨戒緣者薩婆多宗近住律儀由五緣
0418a15: 捨一由意樂對有解人發有表業捨學處故二由
0418a16: 棄捨眾同分故三由二形俱時生故四由所自善
0418a17: 根斷故五由夜晝故經部師云不說夜晝彼許一
0418a18: 月半月等故餘之四緣與一切有同若依大乘自
0418a19: 有兩釋一云由四緣捨與經部同謂智度論中亦
0418a21: 若近住律儀當知由日出已巳後若由發起不同分
0418a22: 心謂故意捨或於中間捨眾同分雖已巳受得必復還捨
0418a23: 解云不說斷善根及二形生者時節故問答者
0418a24: 問有業因緣不應授彼近住律儀答如瑜伽云若
0418b01: 近住律儀當知唯由意樂損害不應為授何以故
0418b02: 或有隨他轉故或有為得財利恭敬詐稱欲受近
0418b03: 住律儀然彼實無求受意樂當知是名意樂損害
0418b04: 是等問答恐繁不述五戒十戒義如常說七逆者
0418b05: 下經當說八難即是八重錯作難字有說八難者
0418b06: 但是犯戒名為八難生八難處故因中說果名如
0418b07: 是說諸佛出世樂瑜伽云若諸菩薩安住菩薩淨
0418b08: 戒律儀於諸暴惡犯戒有情懷嫌恨心懷恚惱心
0418b10: 犯有所違越是染汙犯若由懶墮懈怠棄捨由妄
0418b11: 念故不作饒益是名有犯非染汙犯無違犯者謂
0418b12: 心狂亂或欲方便調彼伏彼或為將護多有情心
0418b13: 或護僧制方便棄捨不作饒益是無違犯言應教
0418b14: 懺悔者舉他所說令憶念教後應教懺悔之法言
0418b15: 舉罪者謂諸菩薩見諸有情違犯律儀住慈悲心
0418b17: 舉補特伽羅為於我邊有愛敬不廣說如經然此
0418b18: 舉罪如瑜伽論會然懺悔法略有二種一者悔重
0418b19: 二者悔輕言悔重法者若上品纏犯他勝法失菩
0418b20: 薩戒應教懺悔復應更授若中品纏犯他勝法對
0418b21: 三人懺悔若下品纏犯他勝法及犯輕戒對一悔
0418b22: 故瑜伽論四十一云若諸菩薩以上品纏違犯如
0418b23: 上他勝處法失戒律儀應當更受若中品纏違犯
0418b24: 如上他勝處法應對於三補特伽羅或過是數如
0418c01: 法發露除惡作法先當稱述所犯事亦應作是說
0418c02: 長老專志或言大德我如是名違越菩薩毗奈耶
0418c03: 法如所稱事犯惡作罪餘如苾發露悔滅惡作
0418c04: 罪法應如是說若下品纏違犯如上他勝處法及
0418c05: 餘違犯應對於一補特加羅發露悔法當知如前
0418c06: 若無隨順補特伽羅可對發露悔除所犯爾時菩
0418c07: 薩以淨意樂起自誓心我當決定防護當來終不
0418c08: 重犯如是於犯還出還淨解云及餘違犯者此顯
0418c09: 輕罪如上所說若重若輕不得菩薩可對懺悔起
0418c11: 乘及小乘人故瑜伽云一切違犯當知皆是惡作
0418c12: 所攝應向有力於語表義能覺能受補特伽羅發
0418c13: 露懺悔經而菩薩下第三正明業道由其具五緣
0418c14: 結成業道一者事謂有犯戒補特伽羅二者想謂
0418c15: 於違犯補特伽羅即生彼想三者欲謂於彼發不
0418c17: 心五者方便究竟謂不舉罪及不教悔。
0418c18: 若佛子。
0418c20: 即第一不供給及不請法戒違勝進之益是故制
0418c21: 也七眾同犯大小俱制小乘教中第七聚也文分
0418c22: 有三此即標人。
0418c23: 見大乘法師大乘同學同見同行來入僧坊舍宅城
0418c24: 邑若百里千里來者即起迎來送去。
0419a01: 經曰見大乘法師至舍宅城邑自下第二明應行
0419a02: 於中有二初顯所敬次若千里下正明敬重此即
0419a03: 初也如文可見經曰若百里千里即迎來送去者
0419a04: 自下第二正明敬重於中有三先明迎送次明供
0419a05: 給後明請此即初也。
0419a06: 禮拜供養日日三時供養日食三兩金百味飲食
0419a07: 座醫藥供事法師一切所須盡給與之常請法師三
0419a08: 時說法日日三時禮拜不生瞋心患惱之心為法滅
0419a09: 身請法。
0419a10: 經曰禮拜供養至盡給與之者此即第二明供給
0419a11: 也三兩金者極熱之言謂聽法者乃至身命不見
0419a12: 有情何況財物而可惜乎如雪山太子波菩薩
0419a13: 愛法梵志所以者何財物不出欲界法施出離生
0419a14: 死財物有盡有竭法施無盡無竭乃至當得正等
0419a15: 菩提。
0419a16: 若不爾者犯輕垢罪。
0419a17: 經若不爾者自下第三正明結罪五緣犯罪准前
0419a18: 可知此即瑜伽第二戒攝第三相如前第一戒已巳
0419a19: 說。
0419a20: 若佛子。
0419a21: 經曰若佛子自下第二不聽法戒文分有三准前
0419a22: 可知此初標人。
0419a23: 見一切處有講法毗尼經律大宅舍中有講法處。
0419a24: 經一切處有至講法處者自下第二明其應行此
0419b01: 中有二初明說法處次明應聽法此初也法者此
0419b02: 顯契經及本藏毗尼經律者顯毗尼藏梵音具存
0419b03: 毗奈耶此云調伏調身語意伏不善業故名調伏
0419b05: 是新學菩薩應持經律卷至法師所聽受諮問若山
0419b06: 林樹下僧地坊中一切說法處悉至聽受。
0419b07: 經曰是新學菩薩至聽受者此即第二明應聽法
0419b08: 言聽法者如瑜伽論八十二云聽者謂如是說法
0419b09: 者說正法時應安處他令住恭敬無倒聽聞云何
0419b10: 安處謂或由一因或乃至十一因者謂恭敬聽法
0419b11: 現前能證利益安樂故此中或有利益非安樂等
0419b12: 四句如菩薩地法受中已巳說二因者謂善建立一
0419b13: 切法故善建立者離諸過故具大義故又為說者
0419b14: 聽者所設劬勞有勝果故若不爾者能說能聽徒
0419b16: 令眾生捨惡趣故得善趣故速能引攝涅槃因故
0419b17: 如是三事要由恭敬聽聞方得四因者一恭敬聽
0419b18: 法能善了達契經等法二如是正法能令眾生捨
0419b19: 諸不善攝受諸善若善聽者則能精勤若捨若受
0419b20: 三由捨受故捨惡因所招後苦四者由此受捨善
0419b21: 惡因故速證涅槃廣說乃至十因者一恭敬聽法
0419b22: 得思擇力由此能受聞法勝利如法求財不以非
0419b23: 法深見過患而受用之二善知出離謂喪失財寶
0419c01: 苦不甚悲歎亦不愁惱乃至廣說三於諸欲中深
0419c02: 見過患及見出離最勝功德清淨出家捨離上妙
0419c03: 臥具貪著乃至能證諸妙靜慮四恭敬聽法速順
0419c04: 證解廣大甚深相似甚深諸緣起法又能引發廣
0419c05: 大善根出離歡喜如世尊說我聖弟子專心屬耳
0419c06: 聽聞正法能斷五法能修七法速疾圓滿五諸聖
0419c07: 弟子恭敬聽法所有集法皆成滅法六解正法已巳
0419c08: 遠塵離苦於諸法中生正法眼七能引攝證預流
0419c09: 果最勝資乃至證得阿羅漢果及能引攝阿羅
0419c10: 漢果最勝資八能引攝獨覺資九能善引攝
0419c11: 無上正等菩提資十能引一切世間出世間靜
0419c12: 慮解脫等至具說如彼。
0419c13: 若不至彼聽受者犯輕垢罪。
0419c14: 經曰若不至彼下第三正結業道如瑜伽云若諸
0419c15: 菩薩安住菩薩淨戒律儀聞說正法論儀決擇憍
0419c16: 慢所制懷嫌恨心懷恚惱心而不往聽是名有犯
0419c18: 犯無違犯者若不覺知若有病若無氣力若知倒
0419c19: 說若正了知彼所說義是數所聞所持所了若已巳
0419c21: 勤引發菩薩勝定若自了知上品愚鈍其慧濁於
0419c22: 所聞法難受難持難於所緣境攝心令住不往聽
0419c23: 皆無違犯五緣犯罪准前可知。
0419c24: 若佛子。
0420a01: 經曰若佛子自下第三背大向小戒如上十重所
0420a02: 說謗三寶戒不論大小一切誹謗此中所說執小
0420a04: 標人。
0420a05: 心背大乘常住經律言非佛說而受持二乘外道惡
0420a06: 見一切禁戒邪見經律者犯輕垢罪。
0420a07: 經心背大乘自下第二正釋業道七眾同犯大小
0420a08: 不同以性鈍故於小乘教多串習故不信大乘甚
0420a09: 深經典謗言非是如來所說如瑜伽云若諸菩薩
0420a10: 安住淨戒律儀聞菩薩藏於甚深處最勝甚深真
0420a11: 實法義諸佛菩薩難思神力不生信解憎背毀謗
0420a12: 不能引義不能引法非如來說不能利益安樂有
0420a13: 情是名有犯有所違越是染違犯解云若於大乘
0420a14: 未能研究於聲聞藏一向修習是即有犯若於大
0420a15: 乘已巳善研究兼修小教亦無所犯如瑜伽云若諸
0420a16: 菩薩安住淨戒律儀未精研究於菩薩藏一切棄
0420a17: 捨於聲聞藏一向修學是名有犯非染違犯外道
0420a18: 經律者謂外道教如十句論金七十論等若於菩
0420a19: 薩藏未能修學於異道論勤修勤學此即有犯若
0420a20: 欲伏外道邪見為建立如來正法於外道論談勤
0420a21: 學是即無犯如瑜伽云若諸菩薩安住菩薩淨戒
0420a22: 律儀現有佛教於佛教中未精研究於異道論及
0420a23: 諸外道論精勤修學是名有犯是染違犯無違犯
0420b01: 義能思能達若於佛教如理觀察成就俱行無動
0420b02: 覺者於日月中常以二分修學佛語一分學外則
0420b03: 無違犯若諸菩薩安住菩薩淨戒律儀越菩薩法
0420b04: 於異道論及諸外論研求善巧深心寶翫愛樂味
0420b05: 著非如辛藥而習近之是名有犯有所違越是染
0420b07: 若佛子。
0420b08: 經曰若佛子自下第二有二戒明饒益戒即四攝
0420b09: 中利行障釋二為二此即第一明不看病戒違慈
0420b10: 悲心是故制也文分有三初人次應行後結業道
0420b11: 此即初也。
0420b12: 見一切疾病人應供養如佛無異八福田中看病福
0420b13: 田第一福田若父母師僧弟子病諸根不具百種病
0420b14: 苦皆養令差。
0420b15: 經一切疾病至皆養令差者自下第二明攝行八
0420b16: 福田者一佛二聖人三和上四阿闍梨五僧六父
0420b17: 七母八病然此福田略二中三廣即有八乃至無
0420b18: 量言略二者一者福田二者貧窮田故優婆塞戒
0420b19: 經第三卷云菩薩施時觀二福田一者福田二者
0420b20: 貧窮田菩薩為增福法故施於貧苦為證無上妙
0420b21: 智慧故施於福田解云為無上妙相故施於佛菩
0420b22: 薩福田又彼經曰為報恩故施於福出生憐愍故
0420b23: 施於貧窮捨煩惱故施於福田成功德故施於貧
0420b24: 窮解云八福田中初之七種名為福田生福勝故
0420c01: 名為福田第八一種名貧窮田言中三者一者功
0420c02: 德田謂諸佛菩薩及諸聖者有勝德故或復僧眾
0420c03: 二者恩田謂父母和上阿闍梨三者貧窮廣則有
0420c04: 八如前所說八福田中各有差別無量無邊然此
0420c05: 得福自有兩釋一云隨心優劣得福多少不在福
0420c06: 故大智度論三十五云施物雖同福德多少隨心
0420c07: 優劣舍利弗以一飯上佛佛即迴施狗而問舍
0420c08: 利弗汝以飯施我我以飯施狗誰得福多舍利弗
0420c09: 言如我解佛法義佛施狗得福多舍利弗者於一
0420c10: 切人中智最上而佛福田最為第一不如佛施惡
0420c11: 狗得福極多是故知大福從心生不在田也一云
0420c12: 布施之福在於福田不由施心如智度論云或時
0420c13: 布施之福在於福田如億耳阿羅漢昔以一華施
0420c14: 於佛塔九十一劫人天受樂得阿羅漢又阿輸迦
0420c15: 王小兒時以土施佛王閻浮提起八萬四千塔施
0420c16: 物至賤小兒心薄但以福田妙故得大果報當知
0420c17: 大福從良田生今解如是兩釋各據一義不相乖
0420c18: 違謂發猛利上品大悲施於貧苦發起猛利愍重
0420c19: 之心施於如來田雖有異得福無異故優婆塞戒
0420c20: 經第五卷云若能至心生大憐愍施於畜生專心
0420c21: 恭敬施於諸佛其福正等無有差別此意說欲顯
0420c22: 施心無有勝劣故言其福無有差別理實等心布
0420c23: 施得福非無差別故彼經云若施畜生得百倍報
0420c24: 施破戒者得千倍報施持戒者得十萬倍報施外
0421a01: 道離欲得百萬倍報施向道者得千億倍報乃至
0421a02: 廣說又有所得心布施福少無所得心布施福德
0421a03: 無量無邊故涅槃經二十四云何菩薩不觀福田
0421a04: 及非福田云何福田外道持戒上至諸佛是名福
0421a05: 田若有念言如是等輩是真福田當知是心則為
0421a06: 狹劣菩薩摩訶薩悉觀一切無量眾生無非福田
0421a07: 何以故善修習異念處故有異念處善修習者觀
0421a08: 諸眾生無有持戒及以毀戒又金剛般若經云東
0421a10: 福德亦復如是依是義故說言舍利弗以飯施佛
0421a11: 所得福少有所得故佛施於狗其福甚多無所得
0421a12: 故今以經云看病福田最第一者謂諸菩薩大悲
0421a13: 為首顯他利勝故作是說。
0421a14: 而菩薩以瞋恨心不至僧坊中城邑曠嚝野山林道路
0421a15: 中見病不救濟者犯輕垢罪。
0421a16: 經而菩薩自下第三結業道由具四緣成染汙犯
0421a17: 一者有病者無依無怙二者於病者生病者想三
0421a18: 者煩惱謂瞋恚等四者究竟謂不往看如瑜伽云
0421a19: 若諸菩薩安住菩薩淨戒律儀見諸有情遭重病
0421a20: 疾懷嫌恨心懷恚惱心不往供事是名有犯有所
0421a21: 違越是染汙犯若為懶墮懈怠所蔽不往供事非
0421a22: 染違犯無違犯者若自有病若無氣力若轉請他
0421a23: 有力隨順令往供事若知病者有依有怙若知病
0421a24: 者自有勢力能自供事若欲護持所修善品令無
0421b03: 於病者於有苦者為作助伴欲除其苦當知亦爾。
0421b04: 若佛子。
0421b05: 經若佛子自下第二畜殺生具戒違慈行義故制
0421b06: 文分有二此即第一標人也違慈悲心是故制也
0421b07: 七眾同犯。
0421b09: 生之器一切不得畜而菩薩乃至殺父母尚不加報
0421b10: 況殺一切眾生若故畜刀杖者犯輕垢罪。
0421b11: 經曰不得畜犯輕垢罪者自下第二明業道也四
0421b12: 緣成犯一者事謂刀杖等二者想謂生刀等想三
0421b13: 煩惱謂瞋恚等四者究竟謂畜刀杖。
0421b14: 如是十戒應當學敬心奉持下六品中當廣明。
0421b16: 結十戒懸指後說謂若破戒不得畜生身況得人
0421b17: 天如薩遮尼揵子經云若不持戒不得疥野干身
0421b18: 何況得功德之身又月燈三昧云雖有色族及多
0421b19: 聞若無戒智猶禽獸雖處卑下少聞見能持淨戒
0421b20: 名勝士。
0421b21: 佛言佛子不得為利養惡心故通國使命軍陣合會
0421b22: 興師相伐殺無量眾生而菩薩不得入軍中往來況
0421b23: 故作國賊若故作者犯輕垢罪。
0421b24: 經曰若佛子自下第二有十戒明饒益戒此中第
0421c01: 四第五第七愛語障之七種是同事及利行攝鄣
0421c02: 文分有二初別釋十後總結懸指說處前中釋十
0421c03: 即分為十此即第一明國使戒初標人次明不應
0421c04: 而菩薩下結業道如文可解。
0421c05: 若佛子故販賣良人奴婢六畜市易棺材板木盛死
0421c06: 之具若故自作教人作者犯輕垢罪。
0421c07: 經曰若佛子自下第二明販賣戒違修道故是制
0421c08: 也大小同犯七眾俱制此有二種一損惱於他違
0421c09: 慈悲心謂如經說販賣奴婢等故二世利故謂販
0421c11: 薩與諸聲聞應等修學為令有情未信者信具緣
0421c12: 多少如前可知。
0421c13: 若佛子以惡心故無事謗他良人善人法師師僧國
0421c14: 王貴人言犯七逆十重於父母兄弟六親中應生孝
0421c15: 順心慈悲心而反更加於逆害墮不如意處者犯輕
0421c16: 垢罪。
0421c17: 經曰若佛子自下第三明毀謗戒文分有二此即
0421c18: 標人經曰以惡心下第二明業道也有說不問有
0421c19: 根無根向異法者說皆是重非輕此十重中說四
0421c20: 眾過向同法者說是輕非重戒為利養自讚毀他
0421c21: 是重非輕故瑜伽云若諸菩薩為求利養恭敬自
0421c22: 讚毀他是名第一他勝處法若不求利養及恭敬
0421c23: 故自讚毀他是輕非重如瑜伽云若諸菩薩安住
0421c24: 菩薩淨戒律儀於他人所有染愛心有瞋恚心自
0422a01: 讚毀他是名有犯有所違越是染違犯無違犯者
0422a03: 便調淨信者倍復增長法師師僧國王父母皆是
0422a04: 有恩毀彼伏廣說如前或欲令其未淨信者發生
0422a05: 信已巳思毀壞有恩故得罪也於有恩處應生孝順
0422a06: 應酬前恩問反更加於墮逆不如法處是染違犯
0422a07: 如瑜伽云若諸菩薩安住菩薩淨戒律儀於先有
0422a08: 恩諸有情所不知恩惠不了恩惠懷嫌恨心不欲
0422a09: 現前如應酬報是名有犯是染違犯若為懶墮懈
0422a10: 怠所蔽不有酬報非染違犯無違犯者勤加功用
0422a11: 無力無能不獲酬報若欲方便調彼伏彼廣說乃
0422a12: 至若欲報恩而彼不受皆無所犯由具五緣得成
0422a13: 業道一所謗境謂父母等二生彼想三起毀欲四
0422a14: 起煩惱謂瞋恨等五方便究竟謂發語言前人領
0422a15: 解。
0422a16: 若佛子以惡心故放大火燒山林曠野四月乃至九
0422a17: 月放火若燒他人家屋宅城邑僧坊田木及鬼神官
0422a18: 物一切有主物不得故燒若故燒者犯輕垢罪。
0422a19: 經曰若佛子自下第四明放火戒傷損物命是故
0422a20: 制也如文可解。
0422a21: 若佛子自佛弟子及外道惡人六親一切善知識應
0422a22: 一一教受持大乘經律應教解義理使發菩提心十
0422a23: 發趣心十長養心十金剛心一一解其次第法用而
0422a24: 菩薩以惡心瞋心橫教二乘聲聞經律外道邪見論
0422b01: 等犯輕垢罪。
0422b02: 經曰若佛子自下第五明僻教戒文分有三初人
0422b03: 次應後結業道此即標人經曰自佛子至義理者
0422b04: 自下第二明應於中有二初應教大乘次令彼起
0422b06: 使發菩提心至次第法用者自下第二明彼起行
0422b07: 發菩提心是正願願證無上正等菩提名為發心
0422b08: 然菩提心略以十門一者發心自性二者發心行
0422b09: 相三者發心所緣四者名差別五者發心因緣六
0422b10: 者發心意樂七者發心加行八者增長善法九者
0422b11: 讚發心勝十者發心勝利第一發心自性者發菩
0422b12: 提心願聞未知發心於百法何法為體解云有說
0422b13: 發心欲信勝解起希望欲心生深信起決定心名
0422b14: 發心故有說發心以慧為性簡擇菩提所有功德
0422b15: 簡擇生死所有過患方起行故今解發心欲信勝
0422b16: 解相應思為體欲證菩提起勝思願名發心故若
0422b17: 論助伴同時相應心心所法為發心體問願與發
0422b18: 心為同為異解云遠法師要菩提果自屬名願作
0422b19: 意向果名為發心今解不然發心與願無差別故
0422b20: 如瑜伽三十五云是故發心以初正願為其自性
0422b21: 第二發心行相者謂自他利二種正願為其行相
0422b22: 自利願者謂發此願當證無上正等菩提故瑜伽
0422b23: 云又諸菩薩起正願心願我決定當證無上正等
0422b24: 菩提利他願者謂利益一切有情如瑜伽云能作
0422c01: 一切有情義利是故發心以定希求為其行相如
0422c02: 上所說二種大願總攝一切諸菩薩願證菩提亦
0422c04: 益有情為自利故如十住毗婆娑論第五卷云菩
0422c05: 薩於他事心意不劣弱發菩提心者他利即自利
0422c06: 第三發心所緣者發心所緣略有二一者菩提二
0422c07: 者有情故瑜伽云是故發心以大菩提及諸有情
0422c08: 一切義利為所緣境此中菩提自利所緣有情即
0422c09: 是大悲所緣莊嚴論以十眾生為所緣境故彼論
0422c10: 第九卷云問大悲以何等眾生為所緣偈曰熾然
0422c12: 有非道住及以瘦澀者如此十眾生大悲心所緣
0422c13: 釋曰菩薩大悲略以十眾生為境界一是熾然眾
0422c14: 生謂樂著欲染者二是怨勝眾生修善時為魔障
0422c15: 礙者三是苦逼眾生謂在三途者四是闇覆眾生
0422c16: 謂恒行不善者由不識業報故五是住陰眾生謂
0422c17: 不樂涅槃者由生死陰道不斷絕故六是大縛眾
0422c18: 生謂外道僻見者由欲向解脫為種種僻見堅縛
0422c19: 所縛故七是食毒眾生謂噉定味者譬如美食雜
0422c20: 毒則能害人善定亦爾為貪所著則便退失八是
0422c21: 失道眾生增上慢者由於真實解脫中而迷謬故
0422c23: 四發菩提心名差別者略有四一者趣入二者根
0422c24: 本三者大悲等流四者菩薩學所依言趣入者謂
0423a01: 十信初心名為趣入趣入菩提廣大行故趣入廣
0423a02: 大菩提果故名為趣入若趣入已巳猛利精進修菩
0423a03: 薩行經過三種無數大劫必定證得妙菩提果若
0423a04: 能趣入十信初心此即預在大菩薩數故瑜伽論
0423a05: 三十五云又諸菩薩初發心已巳即名趣入無上菩
0423a06: 提預在大乘諸菩薩數言根本者要依發心方起
0423a07: 行故如瑜伽云又諸菩薩要發心已巳方能漸次速
0423a08: 證無上正等菩提非未發心是故發心能為無上
0423a09: 菩提根本言大悲等流者欲濟有情發菩提心故
0423a10: 瑜伽云又諸菩薩悲愍一切有苦眾生為欲濟拔
0423a11: 發菩提心是故發心是悲等流又華嚴經第七卷
0423a12: 云一不求自安悕望世名聞滅除眾生苦令盡無
0423a13: 有餘誓度斯等類菩薩初發心菩薩學所依者如
0423a14: 瑜伽云又諸菩薩以初發心為所依止為建立故
0423a15: 普於一切菩提分法及作一切有情義利菩薩學
0423a16: 中皆能修是故發心是諸菩薩學所依止第五明
0423a17: 發心因緣者如瑜伽論三十五云當知菩薩最初
0423a18: 發心由四種緣云何四緣謂善男子或善女人若
0423a19: 見諸佛及諸菩薩有不思議甚奇希有神變威力
0423a20: 或從可信聞如是事既見聞已巳便作是念無上菩
0423a21: 提具大威德令安住者及順行者成就如是所見
0423a22: 所聞不可思議神變威力由此見聞增上力故於
0423a23: 大菩提深生信解因斯發起大菩提心是名第一
0423a24: 初發心緣或有一類雖不見聞如前所說神變威
0423b01: 力而聞宣說依於無上正等菩提微妙正法菩薩
0423b02: 藏教聞已巳深信由聞正法及與深信增上力故於
0423b03: 如來智深生信解得如來微妙智故發菩提心是
0423b04: 名第二初發心緣或有一類雖不見聞知上正法
0423b05: 而見一切菩薩藏法將欲滅沒見是事已巳便作是
0423b06: 念菩薩藏法久住於世能滅無量眾生大苦我應
0423b07: 住持菩薩藏法發菩提心為滅無量眾生大苦由
0423b08: 為護持菩薩藏法增上力故於如來智深生信解
0423b09: 為得如來微妙智故發菩提心是名第三初發心
0423b10: 緣或有一類雖不觀見正法欲滅而於末劫末世
0423b11: 末時見諸濁惡眾生身心十隨煩惱之所惱亂謂
0423b12: 多愚癡多無慚愧多諸慳嫉多諸憂苦多諸麤重
0423b13: 多諸煩惱多諸惡行多諸放逸多諸懈怠多諸不
0423b14: 信見是事已巳廣說乃至我當應發大菩提心令此
0423b16: 得發心增上力故於大菩提深生信解因斯發起
0423b17: 大菩提心是名第四初發心緣復有四因四力發
0423b18: 大菩提之心具說如彼發心因緣如瑜伽論抄會
0423b19: 餘之五門如瑜伽二十五說恐繁不述此言使發
0423b20: 菩提心者通取十解發心所以者何發心有二一
0423b21: 者不定發心謂即十信故仁王經云十信菩薩猶
0423b22: 如輕毛隨風東西二者定發心謂即十解此從多
0423b24: 剛如前說或發心者謂十住十信定略而不說餘
0423c01: 如前說或發心者謂唯十信最初發心故言十心
0423c02: 者過十發趣及十長養餘如前說瑜伽論云若諸
0423c03: 菩薩安住菩薩淨戒律儀見諸有情為求現法後
0423c04: 法事故廣行非理懷嫌恨心懷恚惱心不為宣說
0423c05: 如實正理是名有犯解云不為宣說如實正理者
0423c06: 謂不為說大乘正理經而菩薩下第三結業道具
0423c07: 緣多少准前可解。
0423c08: 若佛子應以好心先學大乘威儀經律廣開解義味。
0423c09: 經若佛子下第六明倒說法戒違教訓故制也七
0423c10: 眾同犯唯是大乘不共二乘文分有三初人次應
0423c11: 行後結業道此即標人經云應以好心開解義味
0423c12: 者自下第二明所應行於中有二初明應學次明
0423c13: 為他說此即初也。
0423c14: 見後新學菩薩有百里千里來求大乘經律應如法
0423c15: 為說一切苦行若燒身燒臂燒指若不燒身臂指供
0423c16: 養諸佛非出家菩薩乃至餓虎狼師子一切餓鬼悉
0423c17: 應捨身肉手足而供養之然後一一次第為說正法
0423c18: 使心開意解。
0423c19: 經曰見後新學至而供養之者自下第二明為他
0423c20: 說此中有二初說苦行令彼發心次正說法此即
0423c21: 第一為說苦行非出家菩薩者自下兩釋一云若
0423c22: 不燒身等供養諸佛即非出家亦非菩薩一云在
0423c23: 家菩薩燒身乃至身命非出家菩薩能行是事所
0423c24: 以者何非威儀故為護聖教利益有情故不燒身
0424a01: 據新學菩薩故作是說菩薩燒身捨身即是極之
0424a02: 辭未必一切要須捨身方成菩薩經然後一一至
0424a03: 心意開解者自下第二明正說法雖有兩文即第
0424a04: 二明應行意。
0424a05: 而菩薩為利養故應答不答倒說經律文字無前無
0424a06: 後謗三寶說者犯輕垢罪。
0424a07: 經而菩薩下第三結成業道具緣多少准前可知
0424a08: 問此不與說法與前重中堅不與說有何差別解
0424a09: 云性慳法故不為說法是他勝處性非慳法為
0424a10: 利養及嫌恨心不與說法是輕非重故有差別如
0424a11: 瑜伽云若諸菩薩安住菩薩淨戒律儀他來求法
0424a12: 懷嫌恨心懷恚惱心嫉妒變異不施其法是名有
0424a13: 犯有所違越是染違犯若由懶墮懈怠忘念無記
0424a14: 之心不施其法是名有犯非染違犯無違犯者謂
0424a15: 諸外道伺求過短或有病或心狂亂或欲方便調
0424a16: 彼伏彼出不善處安置善處乃至廣說。
0424a17: 若佛子自為飲食錢物利養名譽故親近國王王子
0424a18: 大臣百官恃作形勢乞索打拍牽挽橫取錢物一切
0424a19: 求利名為惡求多求教他人求都無慈心無孝順心
0424a20: 犯輕垢罪。
0424a21: 經若佛子自下第七明惡求戒或名形勢乞學戒
0424a22: 初人次明業道此即初也經自為利養下第二明
0424a24: 乃至親附國王等故二者非理苦求如經恃作形
0424b01: 勢乞索等故三者舉非結如經一切求利名為惡
0424b02: 求乃至廣說若橫取得財物犯他勝處若未得物
0424b03: 是輕非重具緣如前。
0424b04: 若佛子學誦戒者日夜六時持菩薩戒解其義理佛
0424b05: 性之性而菩薩不解一句一偈戒律因緣詐言能解
0424b06: 者即為自欺誑亦欺誑他人一一不解一切法而為
0424b07: 他人作師授戒者犯輕垢罪。
0424b08: 經若佛子下第八明無所知為他師戒謂無所解
0424b10: 三初人次應行後舉過結罪初文可知經學誦戒
0424b11: 至佛性之性者自下第二明所應行日日六時者
0424b12: 未串習者當應日日六時誦戒持菩薩戒教理晝
0424b13: 夜各三名為六時若先串習未必須六時已巳解義
0424b14: 理故解此妙戒是佛之性經而菩薩自下第三舉
0424b15: 過結罪如瑜伽云若諸菩薩安住菩薩淨戒律儀
0424b16: 生起詭詐談現相方便研究假利求利味耶命
0424b17: 法無有羞堅持不捨是名有犯有所違越是染
0424b18: 違犯無違犯者若為除遣生起樂欲發勤精進煩
0424b19: 惱熾盛蔽抑其心時時現起解云詐現相即是
0424b20: 無知為他師義具緣多少准前可知。
0424b21: 若佛子以惡心故見持戒比丘手捉香鑪行菩薩行
0424b22: 而搆兩頭謗欺賢人無惡不造者犯輕垢罪。
0424b23: 經若佛子自下第九明離間語戒先人後結業此
0424b24: 即標人經以惡心自下第二明業道若有以惡心
0424c01: 持戒比丘手執香爐行菩薩行雖是持戒菩薩而
0424c02: 令兩頭過向彼說此過向此說彼過由此兩頭
0424c03: 起諍故餘文可解菩薩利益諸有情類說離間
0424c04: 語一無所犯生多功德故瑜伽云又如菩薩見諸
0424c05: 有情為惡朋友之所攝受親愛不捨菩薩見已巳起
0424c06: 憐愍心發生利益安意樂隨能隨力說離間語令
0424c07: 離惡友捨相親愛勿令有情由近惡友當受長夜
0424c08: 無義無利菩薩如是以饒益心說離間語乖離他
0424c09: 愛無所違犯生多功德。
0424c10: 若佛子。
0424c11: 經曰若佛子自下第十明放生戒文有三初人次
0424c12: 應行後結罪此即標人。
0424c13: 以慈心故行放生業。
0424c14: 經以慈心故行放生業於中有二初明總標後明
0424c15: 別解此即總標。
0424c16: 一切男子是我父一切女人是我母我生生無不從
0424c17: 之受生故六道眾生皆是我父母而殺而食者即殺
0424c18: 我父母亦殺我故身一切地水是我先身一切火風
0424c19: 是我本體故常行放生生生受生。
0424c20: 經一切男子至生生受生者自下第二明別解此
0424c22: 心次明正救此即初也一切男子皆是我父母等
0424c23: 者謂無始來一切有情展轉互為父母男女故瑜
0424c24: 伽論第九卷云生艱難者如薄伽梵說汝等長時
0425a01: 馳騁生死身血流注過四大海生不定者假使取
0425a02: 於大地所有草木根莖枝葉等截為細籌如四指
0425a03: 量計算汝等長夜展轉所經父母如是眾生曾為
0425a04: 我母我亦長夜曾為彼母如是眾生曾為我父我
0425a05: 亦長夜曾為彼父如是算計四指量籌速可窮盡
0425a06: 而我不說汝等長夜所經父母其量邊際又復說
0425a07: 言我觀大地無少處所可得汝等長夜於此處所
0425a08: 未曾經受無量生死又復說言我觀世間有情不
0425a09: 易可得長夜流轉不為汝等若母若父兄弟姊妹
0425a10: 若軌範師若親教師若餘尊重若等尊重又如說
0425a11: 言若一補特伽羅於一劫中所受身骨假使有人
0425a12: 為其積集不爛壞者其聚量高王舍城側廣博脅
0425a13: 山言要我故身者謂一切有情五蘊成身彼與我
0425a14: 身五蘊相似故殺彼即我身或此據同體大悲彼
0425a15: 即我身我即彼身故殺彼時亦殺我身或地水火
0425a16: 風無非先身故言生生受生者謂放生故當來非
0425a17: 一故言生生或有說者由放生故受人天生此人
0425a18: 天生差別不同故言生生。
0425a19: 若見世人殺畜生時應方便救護解其苦難常教化
0425a20: 講說菩薩戒救度眾生。
0425a21: 經曰若見世人自下第二明正救生謂諸菩薩方
0425a22: 便救護有情命難令離諸苦不身命如彼鹿王
0425a23: 故大智度論第十八云波羅捺國梵摩達王遊獦
0425a24: 於野林中見二鹿各有主一主有五百鹿
0425b01: 一主身七寶色是釋迦文菩薩一主是提婆達多
0425b02: 菩薩鹿王見人王大眾殺其部黨起大悲心逕到
0425b03: 王前王人競射飛箭如雨王見此鹿直進趣已巳無
0425b04: 所忌憚諸從人攝汝弓箭無得斷其來意鹿王
0425b05: 既至跪白人王君以嬉遊逸樂小事故鹿一時
0425b06: 皆受死苦若以供膳當差次日送一鹿以供王
0425b07: 王善其言聽如其意於是二鹿主大集差次
0425b08: 各當一日是提婆達多鹿中有一鹿懷子次至
0425b09: 應送來白其主我身今日當應送死而我懷子子
0425b10: 非次也乞垂斷理使死者得次生者不濫鹿王怒
0425b11: 之言誰不惜命次來但去何得辭也鹿母思惟我
0425b13: 即往菩薩王所以情具白王問此鹿汝主何言鹿
0425b14: 曰我主不仁不見斷理而見瞋怒大王仁及一切
0425b15: 故來歸命如我今日天地雖曠無所控告菩薩思
0425b16: 惟此甚可愍若我不理枉殺其子若非次更差次
0425b18: 送身遣鹿母還我今代汝汝勿憂也鹿王逕到王
0425b19: 門眾人見之其自來以事白王王亦之即命
0425b20: 令前問言諸鹿盡耶汝何以來鹿王言大王仁及
0425b22: 中有一鹿懷子以子垂產身當割子亦并命歸
0425b23: 告於我我以愍之非分更差是亦不可若歸而不
0425b24: 救無異木石是身不久必不免死慈救苦厄功德
0425c01: 無量若人無慈與虎狼無異王聞是言即從座起
0425c02: 而說偈言我實是畜獸名曰人頭鹿汝雖是鹿身
0425c03: 名為鹿頭人以理而言之非以形為人若能有慈
0425c05: 畏施且可安汝意諸鹿得安穩。
0425c06: 若父母兄弟死亡之日應請法師講菩薩戒經福資
0425c07: 亡者得見諸佛生人天上。
0425c09: 有恩起慈悲心漸漸乃至一切有情猶如聲聞修
0425c10: 慈悲觀如瑜伽論三十二云我當顯示依慈愍觀
0425c11: 初修業者於外親品怨品及中庸品善取相已巳處
0425c12: 如法坐由利益安樂增上意樂俱行定地作意於
0425c13: 一親一怨一中庸所發起勝解於此三品由平等
0425c14: 利益安樂增上意樂俱行作意欲與其樂如是念
0425c15: 言願彼求樂諸有情類皆當得樂謂或無罪欲樂
0425c17: 或於三親或於四親或於五親十親二十如是
0425c18: 諸方維其中親品充滿無間發起勝解於中乃至
0425c19: 無有容受一杖端處如於親品如是怨及中庸品
0425c20: 當知亦爾。
0425c21: 若不爾者犯輕垢罪。
0425c22: 經若不爾者自下第三舉非結罪因緣多少准前
0425c23: 應知如瑜伽云若諸菩薩安住菩薩淨戒律儀見
0426a01: 護其憂惱而不現行是名有犯無違犯者觀由此
0426a02: 緣於現法中少得義利多生憂惱不救父母者如
0426a03: 瑜伽云於先有恩諸有情所不知恩惠不了恩惠
0426a04: 懷嫌恨心不欲現如應酬報是名有犯有所違越
0426a05: 是染違犯。
0426a06: 如是十戒應當學敬心奉持如滅罪品中廣明一一
0426a07: 戒相。
0426a08: 經如是十戒自下第二懸指後說。
0426a09: 
0426a11: 
0426a12: 
0426a13: 
0426a14: 梵網經述記卷下末
0426a15: 
0426a16: 佛言佛子。
0426a18: 此中有二初別釋十後懸指說處第一別釋之中
0426a19: 復分有二初有五戒釋六度障次有六戒明饒益
0426a20: 此即第一釋攝善報為三初一忍報次二當慧障
0426a22: 文分有三初人次業道相後而菩薩下舉過結罪
0426a23: 此即標人。
0426a24: 以瞋報瞋以打報打若殺父母兄弟六親不得加報
0426b01: 若國主為他人殺者亦不得加報殺生報生不順孝
0426b02: 道尚不畜奴婢打拍罵辱日日起三業口罪無量況
0426b03: 故作七逆之罪。
0426b04: 經以瞋報瞋下第二明業道相文分為二初明遮
0426b05: 瞋次明重釋此即遮瞋次經若殺父母自下第二
0426b06: 重釋謂若見他來殺我父母而不得加報何況故
0426b08: 自有兩釋一云國主為他殺其父母菩薩亦不以
0426b09: 殺報殺一云若是國王被他處殺亦不得報殺住
0426b11: 事如賢愚經誓師子品說殺生生怨結墮惡道
0426b13: 父母伯叔及兄弟也。
0426b14: 而出家菩薩無慈報讎乃至六親中故報者犯輕垢
0426b15: 罪。
0426b16: 經而出家菩薩下第三舉過結罪如瑜伽云諸菩
0426b17: 薩安住淨戒律儀他罵報罵他瞋報瞋他打報打
0426b18: 他報是名有犯有所違越是染違犯。
0426b19: 若佛子。
0426b20: 經若佛子自下第二有二戒釋是慧障釋二為三
0426b22: 佛子後明業道。
0426b23: 初始出家未有所解而自恃聰明有智或恃高貴年
0426b24: 宿或恃大姓高門大解大福饒財七寶以此憍慢而
0426c01: 不諮受先學法師經律其法師者或小姓年少卑門
0426c02: 貧窮諸根不具而實有德一切經律盡解而新學菩
0426c03: 薩不得觀法師種姓而不來諮受法師第一義諦者
0426c04: 犯輕垢罪。
0426c06: 明恃自不受法後明嫌他不受法此即初也此中
0426c07: 有二初明恃己巳長次明不受法前中有二先明未
0426c08: 有所解次明恃己巳長此即第一明未有所解經而
0426c09: 自恃下第二明恃自長於中有五句一恃聰明有
0426c10: 智二恃高貴年宿三恃大高門四恃大解五恃
0426c11: 大富饒財經而不諮受自下第二明不受法經其
0426c12: 法師者自下第二明嫌他不受法謂諮受法不觀
0426c14: 少猶如諸天奉事帝釋而菩薩嫌他卑下不往聽
0426c15: 法失傳化益故成犯也如瑜伽云懷憍心不詣師
0426c16: 所求請教授是名違犯乃至廣說。
0426c17: 若佛子。
0426c18: 經若佛子自下第二明慢心倒說戒乖教訓之義
0426c19: 故制也七眾同犯文有三初明人次明受戒後明
0426c20: 業道此即標人。
0426c21: 佛滅度後欲以好心受菩薩戒時於佛菩薩形像前
0426c22: 自誓受戒當七日佛前懺悔得見好相便得戒若不
0426c23: 得好相應二七三七乃至一年要得好相得好相已巳
0426c24: 便得佛菩薩形像前受我若不得好相雖佛像前受
0427a01: 戒不名得戒若現前先受菩薩戒法師前受戒時不
0427a02: 須要見好相是法師師師相授故不須好相是以法
0427a03: 師前受戒即得戒以生重心故便得戒若千里內無
0427a04: 能授戒師得佛菩薩形像前受得戒而要見好相。
0427a05: 經佛滅度後至受菩薩戒時者自下第二明受戒
0427a06: 法先明自誓受次依師受前中先明戒時節次明
0427a07: 自受法式此即第一時節也經於佛菩薩像前者
0427a08: 自下第二自受法式言懺悔者應法師云書無懺
0427a10: 謂自誓受先於佛像菩薩像前懺悔所作惡不善
0427a11: 業經一七日若得好相是即得滅不得好相於三
0427a12: 七日乃至一年要見好相若不得好相即不得戒
0427a13: 言好相者如下經說若有犯十戒者教懺悔在佛
0427a15: 禮三千佛得見好相若一七日二三七日乃至一
0427a16: 年要見好相相者佛來摩頂見光華種種異相使
0427a17: 得滅罪經若現前先者自下第二依師受戒雖有
0427a18: 二文第二明受戒竟。
0427a19: 若法師自倚解經律大乘學戒與國王太子百官以
0427a20: 為善友而新學菩薩來問若經義律義輕心惡心慢
0427a21: 心一一不好答問者犯輕垢罪。
0427a23: 他來語言談論慶慰請問憍慢所制懷嫌恨心懷
0427a24: 恚惱心不稱正理發言酬對是名有犯有所違越
0427b01: 是染違犯非憍慢制無嫌恨心無恚惱心但由懶
0427b02: 墮懈怠忘念無記之心是名有犯非染違犯無違
0427b03: 犯者謂遭重病或心狂亂廣說乃至或為將護多
0427b04: 有情心而不酬對皆無違犯此由五緣得業道一
0427b05: 有所緣二住本心三他未問四起煩惱謂憍慢等
0427b06: 五不稱理答。
0427b07: 若佛子。
0427b08: 經若佛子自下第三習學異道戒文分有二初人
0427b09: 次行相後即結罪此即標人。
0427b10: 有佛經律大乘法正見正性正法身而不能勤學修
0427b11: 習而捨七寶反學邪見二乘外道俗典阿毗曇雜論
0427b12: 書記是斷佛性鄣道因緣非行菩薩道。
0427b13: 經有佛經律至瞋習者此即第二明業道先明不
0427b15: 見者如理所引慧言正性者謂理及行二種佛性
0427b16: 正法身者謂前二因所得果也捨七寶者離釋大
0427b17: 乘經反學邪見至書記者此即第二習學異道先
0427b18: 明習異道法次顯過失此即初也二乘外道皆名
0427b19: 邪見乖違大乘相應見故學二乘者一向棄捨大
0427b20: 乘經律一向樂習二乘經論是名有犯伽瑜云於
0427b21: 菩薩藏未精研究於菩薩藏一向棄捨於聲聞藏
0427b22: 一向修學是名有犯非染違犯學外道者如瑜伽
0427b23: 云現有佛教於佛教中未精研究於異道論及諸
0427b24: 外論精勤修學是名有犯所違越是染汙犯具如
0427c01: 前說經是斷佛性等者此即第二顯過失也。
0427c02: 若故作者犯輕姤罪。
0427c04: 多少如理應知。
0427c05: 若佛子。
0427c06: 經若佛子下第二有六戒明饒益戒初四同事攝
0427c07: 障次二是利行障釋初四中即分為四此即第一
0427c08: 不善攝眾戒亦云用三寶戒文分有三初人次明
0427c09: 應行後舉非結罪此即初也。
0427c10: 佛滅度後為說法主為行法主為僧房主教化主坐
0427c11: 禪主行來主應生慈心善和訟善守三寶物莫無
0427c12: 度用如自己巳有。
0427c13: 經佛滅後下第二明應行也於中有三一者時如
0427c14: 經佛滅後故二者明能行人如經為說法主等故
0427c15: 此有六主一說法主謂能說法名說法主或能建
0427c17: 法者名為法主解云法之主名為法主未必能說
0427c18: 方名法主或能說法名為法主三僧房主謂修治
0427c20: 先知坐禪所有方便能教據化名坐禪主六行來
0427c22: 心善和訟等故此中意說如上六主如其所應
0427c24: 行竟。
0428a01: 而反亂眾諍恣心用三寶物犯輕垢罪。
0428a02: 經而反亂眾等者自下第三舉過結罪過有二種
0428a03: 一者亂眾不依教理亂處分故二者恣心用三寶
0428a04: 物謂僧主故守三寶物亦處分用用物之時不白
0428a05: 僧眾恣心用故犯輕垢罪問用三寶物豈不犯重
0428a06: 解云此物主不由偷心亦不為己巳但為僧用而不
0428a07: 白僧是輕非重小乘教中若諍者是波逸提於
0428a09: 用三寶物唯義而說是倫蘭攝勘文。
0428a10: 若佛子。
0428a11: 經若佛子下第二明獨受利養戒但制出家非在
0428a12: 家也謂僧房臥具施主請僧不得客主皆悉有分
0428a13: 而舊住人獨受不分舊他利分是故制也文分有
0428a15: 先在僧房中住後見客菩薩比丘來入僧房舍宅城
0428a16: 邑國王宅舍中乃至夏坐安居處及大會中先住僧
0428a17: 應迎來送去飲食供養房舍臥具繩事事給與若
0428a18: 無物應賣自身及男女身供給所須悉以與之若有
0428a19: 檀越來請眾僧客僧有利養分僧坊主應次第差客
0428a20: 僧受請。
0428a21: 經先住僧房中下此即明第二應行也此後有三
0428a22: 初明房主如說先住僧房中故次明客僧來如經
0428a23: 又見客菩薩比丘來等故後明資承客僧此中有
0428a24: 三一者迎來送去如經住僧應迎來送去故二者
0428b01: 供給所須如經飲食供養乃至供給所須悉與之
0428b02: 故三者若有人請依僧以差如經若有檀越來請
0428b04: 者顯能差人謂滿五夏亦不犯重戒不帶行施僧
0428b05: 差授方當知事不帶行者不帶僧殘二者明所差
0428b06: 人謂出家五眾不犯他勝不被殯者若帶僧殘行
0428b07: 與學行法恒居下次三者差僧次處有三處一聚
0428b09: 二處僧住處如是三處必先結然後差僧次復
0428b10: 有說言雖未結界依自然界得差僧次此亦無妨
0428b11: 四者差僧之法從具戒僧下至沙彌一周而復從
0428b12: 上坐差下至沙彌若齋若會若臨受戒安居說法
0428b13: 隨遇得差若導上坐若講席僧次悉差現前僧僧
0428b14: 次乃是的請異名不同十方五者書請早晚者如
0428b16: 為前近為後若近遠內一時俱到知事人先著為
0428b18: 入界為次一云先見為次凡論僧次不問聲聞菩
0428b20: 差聲聞僧若請菩薩僧應差菩薩僧六受捨請者
0428b22: 云先作是意捨一云請故捨前請受後所請而復
0428b23: 捨之此亦無妨分屬我故一云若先作意我捨前
0428c01: 人外不解云復有兩釋一云對人捨前方得受後
0428c04: 不得與無僧食分人一云佛許捨請捨請已巳竟得
0428c05: 與無請無僧食人餘文可解。
0428c06: 而先住僧獨受請而不差客僧房主得無量罪畜生
0428c07: 無異非沙門非釋種姓犯輕垢罪。
0428c08: 經先住僧等者自下第三舉過結罪具緣多少準
0428c09: 理可知如瑜伽云若諸菩薩安住菩薩淨戒律儀
0428c10: 攝受徒眾懷嫌恨心而不隨時無倒教授無倒教
0428c11: 誡知眾匱乏而不為彼從諸淨信長者居士婆羅
0428c12: 門等如法追求衣服飲食諸坐臥具病緣醫藥資
0428c13: 身什物隨時供給是名有犯有所違越是染違犯
0428c14: 若由懶墮懈怠放逸不往教授不往教誡不為追
0428c15: 求如法眾具非染違犯無違犯者若欲方便調彼
0428c17: 任加行若轉請餘有勢力者若知徒眾世所共知
0428c18: 有大福德各自有力求衣服等資身眾具若隨所
0428c19: 應教授教誡皆已巳無倒教授教誡若知眾內有本
0428c20: 外道為竊法故來入眾中無所堪能不可調伏皆
0428c21: 無違犯。
0428c22: 若佛子。
0428c23: 經若佛子自下第三受別請戒損他利養違平等
0428c24: 之義是故制也文分有二初人後結業道此即標人。
0429a01: 一切不得受別請利養入。己巳而此利養屬十方僧。
0429a02: 經一切不得等者自下第二結業道文分有二初
0429a03: 明不應次明結罪此即第一明不應行於中先標
0429a04: 後釋此即標也經而此利養下第二釋所以問於
0429a05: 此中不受別請有何意耶為釋此疑故作是言而
0429a06: 此利養屬十方僧。
0429a07: 而別受請即取十方僧物入己巳八福田中諸佛聖人
0429a08: 一一師僧父母病人物自己巳用者犯輕垢罪。
0429a09: 經別受請即取十方僧物等者自下第二舉過結
0429a10: 罪此中意說若請僧齋若請僧施物此等一切不
0429a11: 得受別請也有人云於四人中有一僧次即無有
0429a12: 犯都無僧次正此所制具緣多少如理應知問不
0429a13: 受所請亦犯罪不解云此犯罪故瑜伽云他來迎
0429a14: 請或往居家或往餘寺奉施飯食及衣服等諸資
0429a15: 生具憍慢所制懷嫌恨心不至其所不受所請是
0429a16: 名有犯有所違越非染違犯無違犯者或有病或
0429a17: 無氣力或心狂亂或處懸遠或道有怖或欲方便
0429a18: 調彼伏彼出不善處安置善處或餘先請或為無
0429a19: 間修諸善法欲護善品令無暫癈或為引攝未曾
0429a20: 有義或為所聞法義無退如為所聞法義無退論
0429a21: 議決擇當知亦爾或復知彼懷損惱心詐來延請
0429a22: 或為護他多嫌恨心或護僧制不至其所不受其
0429a23: 請皆無違犯問懷嫌恨心不至其所非染違犯何
0429a24: 故地持論云是犯染汙耶解云盡舊翻譯家執筆
0429b01: 謬耳不須致八福田者如前已巳說。
0429b02: 若佛子。
0429b03: 經若佛子自下第四釋別請戒違平等福是故制
0429b04: 也文分有三初人次應行後舉過結罪此即標人。
0429b05: 有出家菩薩在家菩薩及一切檀越請僧福田求願
0429b06: 之時應入僧坊問知事人今欲次第請者即得十方
0429b07: 賢聖僧而世人別請五百羅漢菩薩僧不如僧次一
0429b08: 凡夫僧若別請僧者是外道法七佛無別請法不順
0429b09: 孝道若故別請僧者犯輕垢罪。
0429b10: 經出家菩薩下第二明應行如文可知經而世人
0429b12: 近在百劫之內長壽諸天曾所見聞且說七佛道
0429b13: 理一切三世諸佛亦無別請然此別請七眾同犯
0429b14: 大小不同小乘亦許別請法故勘文此中自有兩釋
0429b15: 一云一會之處都無僧次此即犯罪一會之內有
0429b16: 請僧次餘即別請此即無犯一云俱別請皆是犯
0429b17: 也所言七佛者謂過去三佛賢劫四佛是為七佛
0429b19: 九十劫初有毗婆尸佛第三十劫中有二佛一名
0429b20: 尸棄二名怒沙付第九十一劫初有四佛一名
0429b21: 迦羅鳩陀二名迦那含牟尼三名迦葉四名釋
0429b22: 迦牟尼解云毗婆尸亦名毗婆沙亦名惟衛即是
0429b23: 梵音有輕有重故有不同其義一也此云勝見亦
0429b24: 云種種見亦云廣見言尸棄者亦名式此云勝亦
0429c01: 最上言毗怒少付者亦名毗舍婆亦言舍亦云
0429c02: 浮舍亦云隨葉此云一切勝亦云廣生言迦羅鳩
0429c03: 陀者亦云留孫亦云樓秦亦云迦羅鳩村
0429c04: 大此云頂言那含牟尼者或言迦那伽牟尼
0429c05: 那含此云無節樹牟尼者此云忍亦云滿亦云寂
0429c06: 言迦葉者此翻姓從姓名言釋迦牟尼舊翻能忍
0429c07: 亦云能滿今大唐翻能寂。
0429c08: 若佛子。
0429c09: 經若佛子自下第二有二戒明利行障釋二為二
0429c10: 此即第一明邪命自活戒違絕命違利行制七眾
0429c11: 同犯唯在出家文分有二先人後舉非顯罪此即
0429c12: 標人。
0429c13: 以惡心故為利養販賣男女色自手作食自磨自舂
0429c14: 占相男女解夢吉凶是男是女術工巧調鷹方法
0429c15: 和合百種毒藥千種毒藥毒生金銀蠱毒都無慈
0429c16: 心犯輕垢罪。
0429c17: 經以惡心故下第二舉過結罪若依此經邪命之
0429c18: 法有十二種一為利販賣男女色七眾同犯二自
0429c19: 手作食制出家眾開在家者三自磨自舂亦爾四
0429c20: 占相男女五解夢吉凶六術七工巧八調鷹方
0429c21: 法九和百種毒藥十毒十一生金銀十二蠱毒
0429c22: 若依大智度論四種口食名為邪命彼論第四云
0429c23: 淨目女問舍利弗言不淨活命舍利弗言有出家
0429c24: 人合藥種穀殖樹等不淨活命者是名下口食有
0430a01: 出家人觀星宿日月風雨雷電不淨活命者
0430a02: 是名仰口食有出家人曲媚豪勢通使四方巧言
0430a03: 多求不淨活命者是名方口食有出家人學種種
0430a04: 術上筭吉凶如是等種種不淨活命者是名四
0430a05: 維口食姊我不墮是四不淨食我用清淨乞食活
0430a07: 藥等事二者想謂生彼想三者起欲樂謂起不淨
0430a08: 活命之欲四者煩惱謂貪利養或瞋恚等或愚癡
0430a09: 等或具不具五者究竟謂事究竟此中意說若不
0430a10: 善心作如是等種種邪命是染違犯若為利益諸
0430a11: 有情故行合藥等是無所犯故瑜伽云若諸菩薩
0430a12: 安住菩薩淨戒律儀生起詭詐談現相方便研
0430a13: 求假利求利味邪命法無有羞堅持不捨是名
0430a14: 有犯有所違越是染違犯無違犯者若為除遣生
0430a15: 起樂欲發勤精進煩惱熾盛蔽抑其心時時現起。
0430a16: 若佛子。
0430a17: 經若佛子自下第二釋不敬好時戒七眾同犯一
0430a18: 云唯制在家齋三長月本為在家故初說勝所以
0430a19: 未出家菩薩行惡菩薩行惡方便亦犯戒故文分
0430a20: 有二先人後罪此即標人。
0430a21: 以惡心故自身謗三寶詐現親附口便說空行在有
0430a22: 中為白衣通致男女交會婬色縛著於六齋日年三
0430a23: 長齋月作殺生劫盜破齋犯戒者犯輕垢罪。
0430a24: 經以惡心下第二舉非結罪年長齋月者此有三
0430b02: 初五月即是興盛之中九月即是諸眾生類欲藏
0430b03: 之初故此三月名長齋月又優婆塞戒經解云為
0430b04: 亡者修福即有三時春二月夏五月秋九月若依
0430b05: 此經二月為初五月為中九月為後今會此文三
0430b06: 長月者從正月後半至二月前半以為初月五月
0430b07: 後半至六月前半以為中月九月後半至十月前
0430b08: 半為後齋月如是經文各據一義故不相違大智
0430b09: 度論第十五云問何六齋日受八戒修福答是日
0430b10: 惡鬼逐人欲奪人命疾病衰令人不吉故劫初
0430b11: 聖人教人持齋問何故諸鬼輩以此六日惱害於
0430b12: 人答如天地本起經云劫初成時有異梵天王子
0430b13: 諸鬼神父修梵志苦行滿天上十二歲於此六日
0430b14: 割肉出血著於火中是故鬼神於此六日有勢
0430b15: 力又救疾經及四天王經云此六日帝釋四王及
0430b16: 太子并使者下來令得禍福初說受齋經云齋日
0430b17: 夜一分禪一分讀經一分臥是為菩薩齋日法正
0430b18: 月十四日受十七日解四月八日受十五日解七
0430b19: 月一日受十六日解九月十四日受十六日解若
0430b20: 依是經有四長齋隨其機宜見聞不同不可致
0430b22: 如是十戒應當學敬心奉持制戒品中廣解。
0430b23: 經如是十戒等者自下第二明勸奉持懸指餘品。
0430b24: 佛言佛子。
0430c01: 經佛言下第四饒益戒先釋後結前中有二一初
0430c03: 釋三即分為三此即第一明不行救贖戒文分有
0430c05: 佛滅度後於惡世中若見外道一切惡人劫賊賣佛
0430c06: 菩薩父母形像販賣經律販賣比丘比丘尼亦賣發
0430c07: 心菩薩或為官使與一切人作奴婢者。
0430c08: 經佛滅度後下第二明應行於中有二初時次明
0430c09: 所應作境後明應行此即第一明時節也謂佛滅
0430c10: 度後像法末法惡世之中經若見外道惡人等者
0430c11: 自下第二明所應作境此有五種一賣佛菩薩形
0430c12: 像二賣父母形像三經律四比丘比丘尼五發心
0430c13: 菩薩道人謂賣初發心人與一切人作奴婢者。
0430c14: 而菩薩見是事已巳應生慈心方便救護處處教化取
0430c15: 物贖佛菩薩形像及比丘比丘尼發心菩薩一切經
0430c16: 律。
0430c17: 經菩薩見是事已巳自下第二正明應行雖有兩文
0430c18: 第二明應行竟。
0430c19: 若不贖者犯輕垢罪。
0430c20: 經若不贖者自下第三結過七眾同犯大小不同
0430c21: 謂聲聞教若見眷屬被他販賣而不贖者犯第七
0430c22: 聚勘文經像餘人不別制也由具五緣犯是戒也何
0430c24: 想謂生彼想三者欲謂起不贖之欲四者煩惱謂
0431a01: 貪瞋癡或具或不具五者究竟謂不往贖取若自
0431a02: 有病若無氣力若了知彼自能成辦若知所作能
0431a03: 引非理能引非法若於善品正勤修習不欲暫癈
0431a04: 若性愚鈍於所聞法難受難持若為持護多有情
0431a05: 意故不救贖無所違犯。
0431a06: 若佛子不得畜刀杖弓箭販賣輕秤小斗因官形勢
0431a07: 取人財物害心繫縛破壞成功長養狸狗若故
0431a08: 養者犯輕垢罪。
0431a09: 經若佛子自下第二明畜非法器文分有三初人
0431a10: 次明不應後結過如文可見不須繁述。
0431a11: 若佛子。
0431a12: 經若佛子自下第三明戰嬉戲戒文分有三初
0431a13: 人次所不應行後結過此即標人。
0431a14: 以惡心故觀一切男女等軍陣兵將劫賊等亦
0431a15: 不得聽吹貝鼓角琴瑟箏笛箜篌歌叫伎樂之聲不
0431a16: 得樗圍碁波羅塞戲彈碁六博拍毬擲石投壺牽
0431a17: 道八道行城爪鏡芝草楊枝盂髑髏而作卜筮不
0431a18: 得作盜賊使命一一不得若故作者犯輕垢罪。
0431a19: 經以惡心故自下第二明所不應行復有五一不
0431a20: 應見二事觀者謂男女及軍兵二不應九事
0431a21: 聽謂一吹貝二鼓三角四琴五瑟六箏七笛八箜
0431a22: 篌九歌叫三不應六事雜戲謂樗等四不應五
0431a24: 若佛子護持禁戒行住坐臥日夜六時讀誦是戒猶
0431b01: 如金剛如帶持浮囊欲度大海如草繫比丘常生大
0431b02: 乘信自知我是未成之佛諸佛是已巳成之佛發菩提
0431b03: 心念念不去心若起一念二乘外道心者犯輕垢罪。
0431b04: 經若佛子自下第二有六戒明攝善法戒分有四
0431b05: 初有三戒明精進鄣次有一戒是定度鄣次應教
0431b06: 化明戒度鄣後有一戒明法施鄣前精連鄣中三
0431b07: 戒分為三此即第一明退心戒七眾同犯大小不
0431b08: 同上第八戒背大向小此中所制宜說小行故有
0431b09: 差別文分有三初人次應後結過如文可見菩薩
0431b10: 地云越菩薩法於異道論及諸外論研求善巧深
0431b11: 心寶翫愛樂味著非如辛藥而習近之是名有犯
0431b12: 是染違犯具緣多少如理應知。
0431b13: 若佛子常應發一切願孝順父母師僧願得好師同
0431b14: 學善友知識常教我大乘經律十發趣十長養十金
0431b15: 剛十地使我開解如法修行堅持佛戒寧捨身命念
0431b16: 念不去心若一切菩薩不發是願者犯輕垢罪。
0431b17: 經若佛子自下第二不發大願戒於中有三初人
0431b18: 次明十願後結過經常應人下第二明十大願一
0431b21: 七願解十金剛八願解十地九願如法修行十願
0431b22: 持佛戒經若一切菩薩下第三結如文可見。
0431b23: 若佛子發十大願已巳持佛禁戒作是願言寧以此身
0431b24: 投熾然猛火大坑刀山終不毀犯三世諸佛經律與
0431c01: 一切女人作不淨行。
0431c02: 復作是願寧以熱鐵羅網千重周匝纏身終不以破
0431c03: 戒之身受於信心檀越一切衣服。
0431c04: 復作是願寧以此口吞熱鐵丸及大流猛火經百千
0431c05: 劫終不以破戒之口食信心檀越百味飲食。
0431c06: 復作是願寧以此身臥大猛火羅網熱鐵地上終不
0431c07: 以破戒之身受信心檀越百種座。
0431c08: 復作是願寧以此身受三百矛經一劫二劫終不
0431c09: 以破戒之身受信心檀越百味醫藥。
0431c10: 復作是願寧以此身投熱鐵鑊經百千劫終不以破
0431c11: 戒之身受信心檀越千種房舍屋宅園林田地。
0431c12: 復作是願寧以鐵鎚打碎此身從頭至足令如微塵
0431c13: 終不以破戒之身受信心檀越恭敬禮拜。
0431c14: 復作是願寧以百千熱鐵刀鉾挑其兩目終不以破
0431c15: 戒之心視他好色。
0431c16: 復作是願寧以百千鐵錐遍劖耳根經一劫二劫
0431c17: 終不以破戒之心聽好音聲。
0431c18: 復作是願寧以百千刀刃割去其鼻終不以破戒之
0431c19: 心貪諸香。
0431c20: 復作是願寧以百千刀刃割斷其舌終不以破戒之
0431c21: 心食人百味淨食。
0431c22: 復作是願寧以利斧斬破其身終不以破戒之心貪
0431c23: 著好觸。
0431c24: 復作是願願一切眾生悉得成佛菩薩若不發是願
0432a01: 者犯輕垢罪。
0432a02: 經若佛子下第三不誓堅固心文分有三先標人
0432a03: 次發十大願後舉非結罪此即標人經發十大願
0432a04: 已巳下第二明發十三願一者發願不與女人作不
0432a05: 淨行如經寧以身投熾燃猛炎火坑等故謂此現
0432a06: 身寧受現在暫時極苦不應暫戲受長時苦二者
0432a07: 發願不受衣服如經復作是願寧以熱鐵羅網千
0432a08: 重等故三者發願不受百味食四者不受百種
0432a09: 坐五者不受百味之藥六者不受房舍園林七者
0432a10: 不受恭敬禮拜八者終不破戒之心視他好色九
0432a12: 貪諸香十一者不破戒心食百味淨食十二者
0432a13: 不貪好觸十三者願一切人成佛問第三不受飲
0432a14: 食與十一不受百味有何差別先舉四事顯其不
0432a15: 受後舉根門顯不貪著故有差別復次先說口中
0432a16: 不受百味後說心中不貪百味此中意說若諸菩
0432a17: 薩防護正念即不犯戒不墮惡趣若失正念違犯
0432a18: 淨戒受無量苦是故菩薩發如是願寧捨身命終
0432a19: 不貪著香味觸法云何菩薩防護正念不著五欲
0432a21: 而不漏失故涅槃二十二云譬如世間有諸大
0432a23: 覆若棄一渧當斷汝命復遣一人拔刀在後隨而
0432b02: 當棄所持命不全濟是人以是怖因緣故乃至不
0432b03: 棄一渧之油菩薩摩訶薩亦復如是於生死中不
0432b04: 失念慧以不失故心不貪著。
0432b05: 若佛子。
0432b06: 經若佛子下第二明定度障亦名不入難處戒文
0432b07: 分有三先人次應行後結過此即標人。
0432b08: 常應二時頭陀冬夏坐禪結夏安居。
0432b09: 經常應二時至結夏安居者自下第二明應行於
0432b10: 中有二先標次釋此即總標頭陀者大唐本云杜
0432b11: 多亦云投多此云修治嚴戒行修治心故如大智
0432b13: 行修若依瑜伽杜多差別有十二十三故彼論第
0432b14: 二十五云何成就杜多功德謂常期乞食次第乞
0432b15: 食但一坐食先止後食但持三衣但持毳元滿反細毛也
0432b16: 衣持糞掃衣住阿蘭若常居樹下常居露常住
0432b17: 冢間常期端坐處如常坐如是依止若食若衣若
0432b18: 諸敷具杜多功德或十二種或十三種於乞食中
0432b19: 分為二種一隨得乞食二者次第乞食廣說乃至
0432b20: 當知此中若依乞食無差別性唯有十二若依乞
0432b21: 食有差別性便有十三乃至廣說或有處說頭陀
0432b22: 有十二事奉食亦有五一不受別請二當一食三
0432b23: 中後不飲湯水四一坐食五節量食住處有五一
0432b24: 阿練若處二者不臥三者冢間四者樹下五者露
0432c01: 地衣有二種一正畜三衣二常納衣勘文如是等說
0432c02: 有不用者隨其根宜見聞不同問何因緣故說此
0432c03: 頭陀解云此所化生有其三種一食貪者二衣貪
0432c04: 者三處貪者如其次第善治三貪故說十二或十
0432c05: 三種廣如瑜伽二十五大智度論七十二說恐繁
0432c06: 略述。
0432c07: 常用楊枝澡豆三衣瓶坐具錫杖香爐漉水囊手
0432c08: 巾刀子火燧鑷子繩經律佛像菩薩形像而菩薩
0432c09: 行頭陀時及遊方時行來百里千里此十八種物常
0432c10: 隨其身頭陀者從正月十五日至三月十五日八月
0432c11: 十五日至十月十五日是二時中此十八種物常隨
0432c12: 其身如鳥二翼若布薩日新學菩薩半月半月布薩
0432c13: 誦十重四十八輕戒時於諸佛菩薩形像前一人布
0432c14: 薩即一人誦若二人三人乃至百千人亦一人誦誦
0432c15: 者高座聽者下坐各各被九條七條五條袈裟結夏
0432c16: 安居一一如法。
0432c17: 經常用楊枝自下第二廣釋於中有三初明頭陀
0432c18: 之具次頭陀時後明布薩此即第一明頭陀具有
0432c20: 言三衣者一舊云僧伽梨此音訛也應云僧伽致
0432c21: 或僧伽胝唐云合或云重謂割而合成又重作也
0433a01: 轉也唐云上著衣常所服中最在其上故以名也
0433a02: 或云覆左肩衣三安陀會或作安陀衛或作安陀
0433a05: 木中若皮若葉若華等不成五味難為食者則名
0433a07: 沙天竺比丘多用此色又如幻三昧經云普言無
0433a09: 此云赤血色衣外國雖有五部不同皆赤色言
0433a11: 鍚杖十香鑪十一水囊十二手巾十三刀子十四
0433a12: 火燧十五鑷而葉反十六繩十七經律十八佛菩
0433a13: 薩像有人云此十八物隨闕一物犯輕垢罪今解
0433a14: 此中不入難處以為戒耳此十八物若具不具無
0433a15: 所違犯經頭陀者下第二明時節如文可見經若
0433a16: 布薩時自下第三明布薩也布薩者此云增長亦
0433a17: 名增養長善故說為增長。
0433a18: 若頭陀時莫入難處若國難惡王土地高下草木深
0433a19: 邃師子虎狼水火風難及以劫賊道路毒一切難
0433a20: 處悉不得入一切難處故頭陀行道乃至夏坐安居
0433a21: 是諸難處亦不得入此難處況行頭陀者見難處故
0433a22: 入者犯輕垢罪。
0433a23: 經若頭陀時莫入難處第三舉非結罪先舉非謂
0433a24: 不應入難處後結罪可知。
0433b01: 若佛子。
0433b02: 經若佛子自下第八明次第戒違失威儀故制七
0433b03: 眾同犯大小俱制文分有四一人二應三不應四
0433b04: 結過此即初也。
0433b05: 應如法次第坐先受戒者在前坐後受戒者在後坐
0433b06: 不問老少比丘比丘尼貴人國王王子乃至黃門奴
0433b07: 婢皆應先受戒者在前坐後受戒者次第而坐。
0433b08: 經應如法次第自下第二明應行眾有七種一者
0433b09: 比丘二者比丘尼三者正學四者勤五勤尼
0433b10: 六者近事七者近事女然釋此坐次自有三釋一
0433b11: 云比丘眾中先受菩薩戒以為上坐謂如有一聲
0433b12: 聞戒中在後受戒菩薩戒中在前受戒有一人聲
0433b13: 聞戒中先受具戒菩薩中在後而受此二眾中先
0433b14: 受菩薩戒為上坐後受為下餘之六種準此可知
0433b15: 此中意說如是七眾隨其所應比丘為上比丘尼
0433b16: 為次乃至最後說在家者受菩薩戒雖有先後而
0433b17: 不得在家在出家上說其次第不應相離男女大
0433b18: 小類各別故一云有聲聞戒在先而受而不受菩
0433b19: 薩戒有聲聞戒在後而受於菩薩戒在先而受此
0433b21: 為上坐戒最勝故二人若受菩薩戒復以本聲聞
0433b22: 夏為次第餘之六種準此應知一云出家菩薩但
0433b23: 以聲聞戒夏為次第依聲聞法得出家故雖有三
0433b24: 釋初說為勝。
0433c01: 莫如外道癡人若老若少無前無後坐無次第兵奴
0433c02: 之法我佛法中先者先坐後者後坐而菩薩不次第
0433c03: 坐者犯輕垢罪。
0433c04: 經莫如外道下第三明不應如文可知經而菩薩
0433c05: 下第四結過具緣多少如理應知若諸菩薩見耆
0433c06: 長來不推勝坐是即輕罪如瑜伽論云見諸耆長
0433c07: 有德可敬同法者來懷嫌恨心不起迎來不推勝
0433c08: 坐是名有犯乃至廣說。
0433c09: 若佛子。
0433c10: 經若佛子自下第三明布施度謂財法可知違攝
0433c11: 善之義是故制也七眾同犯大小不同文分有三
0433c12: 初人次應後結過此即標人。
0433c13: 常應教化一切眾生建立僧坊山林園田立作佛塔
0433c14: 冬夏安居坐禪處所一切行道處皆應立之而菩薩
0433c15: 應為一切眾生講說大乘經律若疾病國難賊難父
0433c16: 母兄弟和上阿闍梨亡滅之日及三七日乃至七七
0433c17: 日亦應讀誦講說大乘經律齋會求福行來治生大
0433c18: 火所燒大水所漂黑風所吹船舫江河大海羅剎之
0433c19: 難亦讀誦講說此經律乃至一切罪報三惡七逆八
0433c20: 難杻械枷繫縛其身多婬多瞋多愚癡多疾病皆
0433c21: 應讀誦講說此經律。
0433c22: 經常應教化自下第二明應此復有二初教令修
0433c23: 福德次明福德之中復有四種一者建立僧房二
0433c24: 者園林中立作佛塔三者建立安居坐禪處四者
0434a01: 立行道處如文可解經而菩薩下第二明修行解
0434a02: 此所為有十七種一者病難謂國之內多諸疾病
0434a03: 二者國難謂諸惡王治國之時或國被時三者
0434a06: 現此生彼時名持生時思七者火難八者水難九
0434a07: 者風難十者羅剎難十一者一切罪報謂定不定
0434a08: 等十二者三報謂現生後報或三報者謂三途報
0434a09: 十三七逆後當分別十四者八難八難者如增一
0434a10: 阿含經云一地獄二畜生三餓鬼四長壽天五在
0434a11: 邊地六六情不具七心識邪見八佛不出也十五
0434a12: 者獄十六者三毒十七者自身疾病如上所說
0434a14: 而新學菩薩若不爾者犯輕垢罪。
0434a15: 經而新學菩薩下第三結過如文可知此中意說
0434a16: 如是難時講大乘經如實正理而不宣說犯輕垢
0434a17: 罪故瑜伽云若菩薩安住淨戒律儀見諸有情為
0434a18: 求現法後法事故廣行非理懷嫌恨心懷恚惱心
0434a19: 不為宣說如實正理是名有犯有所違越是染違
0434a20: 犯若由懶墮懈怠所蔽不為宣說非染違犯無違
0434a21: 犯者若自無知若無氣力若轉請他有力者說若
0434a22: 即彼人自有智力若彼有餘善友攝受若欲方便
0434a23: 調彼伏彼廣說如前若知為說如實正理起嫌恨
0434a24: 心若發惡言若顛倒受若無愛敬若復知彼性弊
0434b01: 隴戾不為宣說皆無違犯。
0434b02: 如是九戒應當學敬心奉持梵壇品中當說。
0434b03: 經如是九戒下第二勸持懸指餘品。
0434b04: 佛言佛子。
0434b05: 經佛言佛子自下第五有九戒明饒有情戒於中
0434b06: 有二初正釋九戒後結別釋之中即分為九此即
0434b07: 第一明簡授戒違遍利義是故制也是行障文分
0434b08: 有三先人次釋授戒後舉過結罪此即第一標人
0434b09: 也。
0434b10: 與人受戒時不得簡擇一切國王王子大臣百官比
0434b11: 丘比丘尼信男信女婬男婬女十八梵六欲天無根
0434b12: 二根黃門奴婢一切鬼神盡得受戒。
0434b13: 經與人受戒時自下第二明授戒法於中有四一
0434b14: 簡受戒人二釋威儀三簡其七難四出家不得禮
0434b15: 拜俗人此即第一簡受戒人十八天者即上所說
0434b16: 十八梵也欲界諸天略而不說所以者何若舉初
0434b18: 故。
0434b20: 赤黑紫色一切染衣乃至臥具盡以壞色身所著衣
0434b21: 一切染色若一切國土中國人所著衣服比丘皆應
0434b22: 與其俗服有異。
0434b23: 經應教身所著自下第二明其威儀袈沙者此云
0434b24: 胡衣或云離塵衣。
0434c01: 若欲受戒時師應問言汝現身不作七逆罪耶菩薩
0434c02: 法師不得與七逆人現身受戒七逆者出佛身血殺
0434c03: 父殺母殺和上殺阿闍梨破羯磨轉法輪僧殺聖人
0434c04: 若具七遮即身不得戒餘一切人盡得受戒。
0434c05: 經若欲授戒時自下第三簡其七難若犯七難現
0434c06: 身不得受戒此中意說若犯七逆未得懺悔雖是
0434c07: 懺悔而未得好相如是之人於現身不得受戒若
0434c08: 先犯五逆後於諸佛菩薩前至心懺悔亦得受戒
0434c09: 而此經云現不得不受者據未懺悔未得好相故
0434c10: 作是說故決毗定尼經云若有菩薩成就五無間
0434c11: 罪犯於女人或犯男子或有故犯犯塔犯僧如是
0434c12: 餘犯菩薩應當於三十五佛前所犯重罪晝夜觸
0434c13: 處至心懺悔廣說乃至菩薩若能稱彼諸佛所有
0434c14: 名號常於晝夜行三事者得離犯罪及諸憂悔并
0434c15: 得三昧解云三事者一禮佛懺悔二迴向三發願
0434c16: 具如彼經此中意說若人稱佛名及念佛功德所
0434c17: 有善根無量無邊由此能滅罪障令得清淨如涅
0434c18: 槃經第十九云大王假使一月常以衣食供養恭
0434c19: 敬一切眾生不如有人一念念佛所得功德十六
0434c20: 分一假使鍛金為人車馬載寶其數各百以用布
0434c21: 施不如有人發心向佛舉足一步或有人云若犯
0434c22: 七逆於現身中必不得戒言七逆者一出佛身血
0434c23: 二者殺父三者殺母四者殺和上五者殺阿闍梨
0434c24: 六者破羯磨僧及法輪僧七者殺聖人然釋七逆
0435a01: 五門分別一者辨體二者約人分別三者處四者
0435a02: 時五者趣分別第一辨體諸宗不同依薩婆多云
0435a04: 生殺方便故若依經部意業為性如正理論第四
0435a05: 十三云且上坐言三業為體身業語業二獨能招
0435a06: 異熟果理難成故但以意業所作事重故許能感
0435a07: 殊勝異熟今依大乘與薩婆多自有差別身語二
0435a08: 業以思為體能發語思名為語業非如薩婆多色
0435a09: 聲為性色聲定非業自性故次約人分別者能破
0435a10: 僧者要大苾非在家等唯見行者非愛行住淨
0435a11: 行人非破戒者以犯戒者言無威故餘之六種通
0435a12: 於男女有戒無戒所言處者破僧無間要異處破
0435a13: 非對大師以諸如來不可輪逼言詞威肅對必無
0435a14: 能餘之六種隨其所應言時者出佛身血破法輪
0435a16: 對故所餘五種破羯磨僧通於餘時五趣分別者
0435a17: 法輪僧及出佛身血唯人瞻部洲瞻部洲中佛出
0435a18: 世故餘通人三洲除北俱盧洲彼處無有殺生等
0435a19: 故如是等義廣釋如瑜伽論第九毗婆沙第一百
0435a20: 一十六第一百一十九俱舍十七十八正理四十
0435a21: 三說非是中要略而不說。
0435a22: 出家人法不向國王禮拜不向父母禮拜六親不敬
0435a23: 鬼神不禮但解法師語有百里千里來求法者。
0435a24: 經出家人法自下第四明出家人不禮俗人為敬
0435b01: 法故。
0435b02: 而菩薩法師以惡心瞋心而不即與授一切眾生戒
0435b03: 者犯輕垢罪。
0435b04: 經而菩薩自下第三舉過結罪。
0435b05: 若佛子。
0435b06: 經若佛子自下第二釋為利授戒實無所解為利
0435b07: 強授有誤之失是故制也文分有三初人次應後
0435b08: 舉過結罪此即標人。
0435b09: 教化人起信心時菩薩與他人作教戒法師者見欲
0435b10: 受戒人應教請二師和上阿闍梨。
0435b11: 經教化人下第二明應行復分有二一明能教人
0435b12: 二明正教此即初也經見欲受菩薩戒時自下第
0435b13: 二明正應教於中有四一者教請二師二者問七
0435b14: 難三者應教懺悔四者總結此即第一教請二師
0435b15: 若依瑜伽但請羯磨師不請和上若依此經教請
0435b17: 薩僧者應請二師是為第一若於近處無人堪作
0435b18: 雖有菩薩堪作和上而能授者事緣不具但請一
0435b19: 師受亦得戒各據一義故不相違。
0435b20: 二師應問言汝有七遮罪不若現身有七遮師不應
0435b21: 與受戒無七遮者得受若有犯十戒者應教懺悔在
0435b22: 佛菩薩形像前日夜六時誦十重四十八輕戒苦到
0435b23: 禮三世千佛得見好相若一七日二三七日乃至一
0435b24: 年要見好相好相者佛來摩頂見光華種種異相便
0435c01: 得滅罪若無好相雖懺無益是人現身亦不得戒而
0435c02: 得增受戒若犯四十八輕戒者對首懺罪滅不同七
0435c03: 遮而教戒師於是法中一一好解。
0435c04: 經二師應問自下第二應問七難義如前說經若
0435c05: 有凡十戒者自下第三明懺悔然懺悔經論不同
0435c06: 菩薩地云若諸菩薩以上品纏違犯如上他勝處
0435c07: 法失戒律儀應當更授若中品纏違犯如上他勝
0435c08: 處法應對於三補特伽羅或過是數應如發露除
0435c09: 惡作法若下品纏違犯如上他勝處法及餘違犯
0435c10: 應對於一補特伽羅發露悔法當知如前此中意
0435c11: 說所犯之罪有二種聚一者不還淨聚二者還淨
0435c12: 聚還淨聚中開懺悔法如法已巳還得安住清淨戒
0435c13: 故不還淨聚不開悔法若悔不得還住淨戒是故
0435c14: 但說應當更受道理亦有懺悔之法又決定毗尼
0435c16: 重懺悔解云言初戒者四重名初指五十戒之初
0435c17: 故此中自有二釋一云犯此四重有其三種何等
0435c18: 為三一者上品纏犯二者中品纏犯三者下品纏
0435c19: 犯若上品纏犯初戒者於十人前或於佛前以愍
0435c20: 重心發露懺悔懺悔滅罪應當更受罪若不滅雖
0435c21: 是受戒而不得戒若得好相知罪得滅中下品便
0435c22: 犯初戒者對於三人及對一人至心懺悔即得滅
0435c23: 罪而此唯說對十人者但說初人後即一人略而
0435c24: 不說一云此中所言犯於初戒對十人者但說中
0436a01: 下品纏犯者所以者何上品纏犯不能還淨故此
0436a02: 不說此言十人者極少二三人多亦無妨故不相
0436a03: 違問以上品纏犯他勝處失戒律儀不能還淨何
0436a05: 五逆罪身有白癩若不除差無有是處若菩薩二
0436a07: 如是諸戒若犯一一諸戒當一心懺悔若不還生
0436a08: 無有是處除不至心解云隨其根宜見聞不同不
0436a09: 可會釋若作是說依瑜伽說上品纏犯他勝處法
0436a10: 捨律儀不能還淨必應更受若依方等陀羅尼說
0436a11: 無有犯重即捨者捨戒功德不捨種體不捨種故
0436a12: 如法懺悔淨戒還生或依實義如瑜伽說而言還
0436a13: 生者依下中品犯他勝處有還淨義密意說言若
0436a14: 不還生無有是處為欲引攝暫犯他勝處住猶預
0436a15: 者生決定心說是密言或瑜伽說他勝處與此經
0436a16: 說二十四戒意別不同此經是根本他勝處法犯
0436a17: 已巳還生此有何失不捨戒故經教戒師自下第四
0436a18: 結。
0436a19: 若不解大乘經律若輕若重是非之相不解第一義
0436a20: 諦習種性長養性不可壞性道種性正法性其中多
0436a21: 少觀行出入十禪支一切行法一一不得此法中意。
0436a22: 經若不解等者自下第三舉過結罪先舉過後結
0436a23: 罪此即舉過過者謂不解也不解第一義諦者此
0436a24: 有二種一者信解二者證解未得二解故言不解
0436b01: 習種性者經論不同依瑜伽說發心已巳前名性種
0436b02: 姓發心已巳去名習種姓故彼論三十五云云何種
0436b03: 姓略有二種一本姓住種姓者從無始世展轉傳
0436b04: 來法爾所得是名本性住種姓二習所成種姓者
0436b05: 謂先串習善根所得是名習所成種姓此中意說
0436b06: 聞勳所成名習種性依本業經習種姓者位在十
0436b07: 解故彼經云習種性中有十人其名發心住菩薩
0436b08: 治地住菩薩乃至第十灌頂菩薩或有人言瑜伽
0436b09: 論說習種姓者亦在十解聞慧唯在十解上故如
0436b10: 本業經云六種姓亦名六慧聞慧思慧修慧無相
0436b12: 知種在十解已巳上雖有兩釋初說為勝本業經中
0436b16: 業經云佛子若退若進者十住以前一切凡夫法
0436b17: 中發三菩提心學行佛法信想心中行者是退分
0436b18: 善根若一劫二劫乃至十劫修行十信得入十住
0436b19: 而言七住以前名退分者為攝一分懈怠有情假
0436b20: 說退分而實不退也問若十解以前是退分者何
0436b21: 故無性攝論頌曰清淨增上力堅固心昇進名菩
0436b22: 薩初修三無數大劫釋曰從無始來生死流轉齊
0436b23: 何當言三無數劫最初修行為答此問故說伽陀
0436b24: 堅固心昇進者雖遇惡友方便破壞終不棄捨大
0436c01: 菩提心廣說乃至大菩提心所修善根念念增堅
0436c02: 固不退增進不生喜足齊是名為最初修行三無
0436c03: 數劫解云退有二種一者現行二者種子十信菩
0436c04: 薩若其現行容有退義由此道理經說退若種解
0436c05: 脫分善根種子必無退義以此義故論說不退故
0436c06: 不相違言長養性者謂此十行六種性中性種姓
0436c07: 也不壞性者謂十迴向道種性者謂四善根此十
0436c08: 迴向及四善根名道種性言正性者謂即十地捨
0436c09: 異生性入聖故名為正性或斷惡趣品邪業煩惱
0436c10: 故言正性有說通性者此顯十地聖道性故名為
0436c11: 道性言正性者等妙兩覺名為正性因行正滿果
0436c12: 正現前故言正性餘如前說此中意說顯六種姓
0436c13: 六種姓者如本業經云習種性姓種姓道種性聖
0436c14: 種性等覺種性妙覺種性復名六忍信忍法忍順
0436c15: 忍正忍無垢忍一切智忍廣如瑜伽抄會言多少
0436c16: 觀行者謂修十八勝處隨多少行觀諸色故或多
0436c17: 少行隨其所應在餘行中若多若少隨分觀行言
0436c18: 出入十禪支者十禪支定或出或入十禪支者十
0436c19: 八禪支修為十支初靜慮中具五支謂尋伺喜樂
0436c20: 心一境性第二靜慮加內等淨所餘三支前已巳說
0436c22: 第四靜慮加二支謂不苦不樂餘之三種前已巳說
0436c24: 名為不解。
0437a01: 而菩薩為利養故為名聞故惡求貪利弟子而詐現
0437a02: 解一切經律是自欺詐亦欺詐他人故與人受戒者
0437a03: 犯輕垢罪。
0437a04: 經而菩薩下第二正舉過結罪問此與第十八戒
0437a05: 何別解云第十八戒直說不解為他作師此戒為
0437a06: 利與人授戒故有差別利養攝御徒眾是染違犯
0437a07: 故瑜伽云貪著供事增上力故以愛染心管御徒
0437a08: 眾是名有犯是染違犯無違犯者不貪供侍無愛
0437a09: 染心管御徒眾若依此說雖未研究甚深法性而
0437a10: 不求利但以慈悲相應之心隨分隨力與授戒者
0437a11: 皆無違犯具緣多少如理應知。
0437a12: 若佛子。
0437a14: 故。
0437a15: 不得為利養故於未受菩薩戒者前外道惡人前說
0437a16: 此千佛大戒邪見人前亦不得說除國王餘一切不
0437a17: 得說是惡人輩不受佛戒名為畜生生生不見三寶
0437a18: 如木石無心名為外道邪見人輩木頭無異。
0437a19: 經不得利自下第二明不應未受戒人前不得說
0437a21: 已巳發大願為說無過而此說言未受戒前不得說
0437a22: 戒者從多而說多分來受戒人聞菩薩戒生怖畏
0437a23: 故生誹謗故是故制也除國王王子者若不為說
0437a24: 破滅法故言千佛戒者賢劫千佛。
0437b01: 而菩薩於是惡人前說七佛教戒者犯輕垢罪。
0437b02: 經而菩薩自下第三結罪持地論第四卷云欲受
0437b03: 戒者應先為說菩薩戒犯不犯相令受者自心觀
0437b04: 察我能受戒又菩薩善戒經云不信受教者及不
0437b05: 成就優婆塞戒不成就沙彌戒不成就婆羅提木
0437b06: 叉戒者不得聽菩薩戒聽者得罪若比丘犯婆羅
0437b07: 提不愧不悔聽菩薩戒得偷蘭遮罪若犯偷蘭遮
0437b08: 不愧不悔聽菩薩戒得僧殘罪勘。
0437b09: 若佛子。
0437b10: 經若佛子自下第四明破戒受施戒文分有三初
0437b11: 人次不應後結罪此即人也。
0437b12: 信心出家受佛正戒故起心毀犯聖戒者不得受一
0437b13: 切檀越供養亦不得國王地上行不得飲國王水五
0437b14: 千大鬼常遮其前鬼言大賊若入房舍城邑宅中鬼
0437b15: 復常掃其跡一切世人罵言佛法中賊一切眾生
0437b16: 眼不欲見犯戒之人畜生無異木頭無異。
0437b17: 經信心出自下第二明不應行謂破戒人不應受
0437b18: 信施等所言大賊者如世間賊能奪財寶及害命
0437b19: 根此中大賊亦復如是能奪他人法身慧命及恒
0437b20: 沙等功德大寶故大智度論第十五云破戒之人
0437b21: 不可共止猶如惡賊難可親近破戒之人難可共
0437b22: 住譬如毒破戒之人雖似比丘譬如尸死在眼
0437b23: 人中破戒之人如偽珠在真珠中譬如伊蘭在栴
0437b24: 檀林中破戒之人若著法衣則是熟銅鐵鍱以纏
0437c01: 其身若持盂則是盛洋銅器若所噉食即是吞
0437c02: 燒鐵丸飲熱洋銅若受人供養供給則是地獄獄
0437c03: 卒守人若入精舍即是入大地獄若坐眾僧
0437c04: 是為坐熱鐵上。
0437c05: 若毀正戒者犯輕垢罪。
0437c06: 經若毀正戒自下第三結罪。
0437c07: 若佛子。
0437c08: 經若佛子自下第五不供養戒文分有三如前可
0437c09: 知。
0437c10: 常應一心受持讀誦大乘經律剝皮為紙血為墨
0437c11: 以髓為水折骨為筆書寫佛戒木皮穀紙絹素竹帛
0437c12: 亦應悉書持常以七寶無價香華一切雜寶為箱囊
0437c13: 盛經律卷。
0437c14: 經常應下第二明應於中有六一者受謂於師前
0437c15: 領所未解二者持謂受已巳不忘三者讀四者誦五
0437c16: 者書寫六供養第五書寫中云剝皮為紙等者標
0437c19: 不能得時世無佛佛法亦盡有一婆羅門言我有
0437c20: 聖法一偈若實愛法當以與汝答言實愛法婆羅
0437c21: 門言若實愛法當以汝皮為紙以身骨為筆以血
0437c22: 書寫之當以與汝即如其言破骨剝皮以血寫偈
0437c24: 穩。
0438a01: 若不如法供養者犯輕垢罪。
0438a02: 經若不如法下第三結罪菩薩地云若諸菩薩安
0438a03: 住菩薩淨戒律儀於日日中若於如來或為如來
0438a04: 造制多所若於正法或為正法造經卷若於僧伽
0438a05: 謂十方界已巳入大地諸菩薩眾若不以其或少或
0438a06: 多諸供養具而為供養下至以身一拜禮敬下至
0438a07: 以語一四句頌讚佛法僧真實功德下至以心一
0438a08: 清淨信隨念三寶真實功德空度日夜是名有犯
0438a09: 若不恭敬懶墮懈怠而違犯者是染違犯若誤失
0438a10: 念而違犯者非染違犯無違犯者謂心狂亂若已巳
0438a11: 證入淨意樂地常無違犯。
0438a12: 若佛子常起大悲心若入一切城邑舍宅見一切眾
0438a13: 生應唱言汝等眾生盡應受三歸十戒若見牛馬
0438a14: 羊一切畜生應心念口言汝是畜生發菩提心而菩
0438a15: 薩入一切處山川林野皆使一切眾生發菩提心是
0438a16: 菩薩若不發教化眾生心者犯輕垢罪。
0438a17: 經若佛子自下第六不教化眾生戒文分有三此
0438a18: 即標人經常起大悲自下第二明應行言三歸者
0438a19: 如優婆塞戒經第五卷云善男子為破諸苦斷諸
0438a20: 煩惱憂受於無上寂滅之樂以是因緣受三歸依
0438a21: 如汝所問云何三歸依者善男子謂佛法僧佛者
0438a22: 能說懷煩惱破因得正解脫法者即是懷煩惱因
0438a23: 真實解脫僧者破煩惱因得正解脫又八戒齋品
0438a24: 云善男子若人能受三歸依者當知是人所得果
0438b01: 報不可窮盡乃至廣說如說受持不忘語戒現身
0438b02: 得王位一日一夜持八戒得生天上故涅槃經第
0438b03: 十五云波羅奈國有屠兒名曰廣額於日中殺無
0438b04: 量羊舍利弗即受八戒經一日夜是因緣命終得
0438b05: 為北方天王毗沙門子經若不教化自下第三結
0438b06: 罪如瑜伽云攝受徒眾懷嫌恨心而不隨時無倒
0438b07: 教授是名有犯是染違犯。
0438b08: 若佛子常行教化起大悲心入檀越貴人家一切眾
0438b09: 中不得立為白衣說法應白衣眾前高座上坐法師
0438b10: 比丘不得地立為四眾說法若說法時法師高座香
0438b11: 華供養四眾聽者下座如孝順父母敬順師教如事
0438b12: 火婆羅門其說法者若不如法說者犯輕垢罪。
0438b13: 經若佛子自下第七明說法不如法戒文分有四
0438b14: 此初標人經常行自下第二明不應行經若不說
0438b15: 法時自下第三明應經說法者自下第四結罪如
0438b16: 文可解。
0438b17: 若佛子皆以信心受佛戒者若國王太子百官四部
0438b18: 弟子自恃高貴破滅佛法戒律明作制法制我四部
0438b19: 弟子不聽出家行道亦復不聽造立形像佛塔經律
0438b20: 破三寶之罪而菩薩故作破法者犯輕垢罪。
0438b21: 經若佛子自下第八憍慢破法戒文分有二初人
0438b22: 後舉過結罪此即標人經皆以信心下第二舉過
0438b23: 結罪先明過非後即結罪此即顯過如文應知經
0438b24: 而故作下第二結罪。
0438c01: 若佛子以好心出家而為名聞利養於國王百官前
0438c02: 說七佛戒橫與比丘比丘尼菩薩戒弟子作繫縛如
0438c03: 師子身中蟲自食師子肉非外道天魔能破壞若受
0438c04: 佛戒者應護佛戒如念一子如事父母而聞外道惡
0438c05: 人以惡言謗佛戒時如三百鉾心千刀萬杖打拍
0438c06: 其身等無有異寧自入地獄百劫而不用聞一惡言
0438c07: 破佛戒之聲而況自破佛戒教人破法因緣亦無孝
0438c08: 順之心若故作者犯輕垢罪。
0438c10: 外絕信樂之益是故制也文分有三如文應知如
0438c11: 上九戒如其所應是四攝障。
0438c12: 如是九戒應當學敬心奉持。
0438c13: 經是九戒下第二釋勸奉持上來別釋四十八輕
0438c15: 諸佛子是四十八輕戒汝等受持過去諸菩薩已巳學
0438c16: 未來諸菩薩當學現在諸菩薩今學。
0438c17: 經諸佛子此是四十八輕戒自下第三總勸受持
0438c18: 上來第二釋四十八輕戒說一釋十重次釋輕戒
0438c19: 雖有兩文第二正釋戒相訖。
0438c20: 諸佛子諦聽此十重四十八輕戒三世諸佛已巳誦當
0438c21: 誦今誦我今亦如是誦汝等一切大眾若國王王子
0438c22: 百官比丘比丘尼信男信女受持菩薩戒者應受持
0438c23: 讀誦解說書寫佛性常住戒卷流通三世一切眾生
0438c24: 化化不絕得見千佛佛佛授手世世不墮惡道八難
0439a01: 常生人道天中我今在此樹下略開七佛法戒汝等
0439a02: 當一心學波羅提木叉歡喜奉行如無相天王品勸
0439a03: 學中一一廣明三千學士。
0439a04: 經弟子聽自下第三總勸流通於中有二初佛勸
0439a05: 持流通後菩薩奉行前中有五一三世佛已巳當今
0439a06: 誦說證不二汝等一切下正勸流通三得千佛
0439a07: 下明流通利益四我今此下勸今奉持五如無相
0439a09: 第一明如來勸流通奉持竟。
0439a10: 時座聽者聞佛自誦心心頂戴喜躍受持。
0439a12: 第一正釋竟。
0439a13: 爾時釋迦牟尼佛說上蓮華臺藏世界盧舍那佛心
0439a14: 地法門品中十無盡戒法品竟千百億釋迦亦如是
0439a15: 說從摩首羅天王宮至此道樹下十住處說法品
0439a16: 為一切菩薩不可說大眾受持讀誦解說其義亦如
0439a17: 是千百億世界蓮華藏世界微塵世界一切佛心藏
0439a18: 地藏戒藏無量行願藏因果佛性常住藏。
0439a19: 經爾時釋迦自下大段第二明總結上說心藏者
0439a20: 十世界海名為心藏地藏者謂四十心戒藏者結
0439a21: 無盡戒無量行願者謂十忍等名無量行十大願
0439a22: 等名無量願因果者結上所說戒是一切諸佛本
0439a23: 原佛性種子又結當當有因故有當當常住法身
0439a24: 佛性常住者結上所說一切眾生皆有佛性。
0439b01: 如如一切佛說無量一切法藏竟千百億世界中一
0439b02: 切眾生受持歡喜奉行若廣開心地相相如佛華光
0439b03: 王七行品中說。
0439b04: 經如如一切佛說等者於此中大分有三一序分
0439b05: 二正說三流通自下第三明流通分。
0439b06: 稽首無上大道師於一切法智無礙
0439b07: 救護一切大悲者甚深微妙契經海
0439b08: 已巳證二空諸菩薩及餘一切發大願
0439b09: 今依戒經相應論略釋菩薩清淨戒
0439b10: 決判持犯差別相在佛及聖慈氏等
0439b11: 受斯微妙善根本惠施有識證法性
0439b13: 安獲五種利一者十方佛愍念常守護
0439b14: 二者命終時正見心歡喜三者生生處
0439b15: 為淨菩薩友四者功德聚戒度悉成就
0439b16: 五者今後世性戒福慧滿此是佛行處
0439b17: 智者善思量計我著相者不能信是法
0439b18: 滅盡取證者亦非下種處欲長菩提苗
0439b19: 光明照世間應當靜觀察諸法真實相
0439b20: 不生亦不滅不常復不斷不一亦不異
0439b21: 不來亦不去如是一心中方便勤莊嚴
0439b22: 菩薩所應作應當次第學於學於無學
0439b23: 勿生分別想是名第一道亦名摩訶衍
0439b24: 一切戲論處悉由是處滅諸佛薩婆若
0439c01: 悉由是處出是故諸佛子宜發大勇猛
0439c02: 於諸佛淨戒護持如明珠過去諸菩薩
0439c03: 已巳於是中學未來者當學現在者今學
0439c04: 此是佛行處聖主所稱歎我已巳隨順說
0439c05: 福德無量聚迴以施眾生共向一切智
0439c06: 願聞是法者疾得成佛道
0439c07: 
0439c08: 梵網經述記卷下末大尾
