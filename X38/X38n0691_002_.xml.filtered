0567b01: 
0567b02: 
0567b03: 
0567b04: 註梵網經卷中
0567b05: 
0567b06: 佛告。
0567b07: 此結集加。
0567b08: 諸菩薩言。
0567b09: 此等正是佛言。
0567b10: 已巳說十波羅提木叉竟。
0567b11: 是結前也諸佛子是十波羅夷法已巳說慢師等十
0567b12: 輕垢法僧常聞入軍等十輕垢法僧常聞報怨等
0567b13: 十輕垢法僧常聞救危等九輕垢法僧常聞教戒
0567b14: 等九輕垢法僧常聞。
0567b15: 四十八輕今當說。
0567b16: 即生後文。
0567b17: 佛言。
0567b18: 釋迦化主所言也。
0567b19: 佛子。
0567b20: 佛告三賢位所化之眾受持佛語故稱佛子。
0567b21: 欲受國王位時。
0567b22: 意欲來世受國王位先須今世精勤受持菩薩淨
0567b23: 戒。
0567b24: 受轉輪王位時。
0567c01: 四種輪王亦不離此戒為因。
0567c02: 百官受位時。
0567c03: 文武將相不一故名百官亦因此戒。
0567c04: 應先受菩薩戒。
0567c05: 此句貫上三處言之。
0567c06: 一切鬼神救護王身百官之身。
0567c07: 此戒為因能得王臣高貴之位故感一切鬼神救
0567c08: 護有故即救無難常護。
0567c09: 諸佛歡喜。
0567c10: 以受此戒當得成佛稱順佛意故歡喜也不唯佛
0567c11: 喜菩薩天神人非人等無不喜也。
0567c12: 既得戒已巳。
0567c13: 於戒師所既受得戒已巳訖。
0567c14: 生孝順心。
0567c15: 三寶是出世父母應生孝敬順從稟受教誡隨順。
0567c16: 恭敬心。
0567c17: 受得戒已巳要須心生恭謹敬護也。
0567c18: 見上座。
0567c19: 眾中之首。
0567c20: 和尚。
0567c21: 此云近讀親近承事受讀經法是得戒師。
0567c22: 阿闍梨。
0567c23: 此云軌範師。
0567c24: 大同學。
0568a01: 同一師學中居長者。
0568a02: 同見。
0568a03: 同趣佛道。
0568a04: 同行。
0568a05: 同修二利行。
0568a06: 者。
0568a07: 牒上。
0568a08: 應起承迎禮拜問訊。
0568a09: 於上五類見從外來即可迎之兩宿已巳去即須禮
0568a10: 拜病須往問。安亦晨夕問訊敬重。
0568a11: 而菩薩。
0568a12: 標指前來受戒佛子。
0568a13: 反生憍心。
0568a14: 應生卑恭反生自恃。
0568a15: 癡心。
0568a16: 反生癡心不知可尊戒從師得。
0568a17: 慢心。
0568a18: 應行所敬反生他。
0568a19: 嗔心。
0568a20: 由癡所蔽昧於所敬。
0568a21: 不起承迎禮拜。
0568a22: 由前癡所致故。
0568a23: 一一不如法供養。
0568a24: 由嗔慢心。
0568b01: 以自賣身。
0568b02: 此表至重未必全無若無物供可以賣身。
0568b03: 國城男女。
0568b04: 亦同上意。
0568b05: 七寶。
0568b06: 金銀等也。
0568b07: 百物。
0568b08: 但是堪供養物總收大數言百。
0568b09: 而供。
0568b10: 奉進具設。
0568b11: 給之。
0568b12: 即諸所有物盡將奉進具足施設給濟也。
0568b13: 若不爾者。
0568b14: 爾者如是也不如上供給者。
0568b15: 犯輕垢罪。
0568b16: 結罪對重名輕污染淨行名垢罪者摧也以摧善
0568b17: 法不生摧入惡道。
0568b18: 若佛子故飲酒。
0568b19: 故者常也特也即是專意常恒持故飲。
0568b20: 而酒生過失無量。
0568b21: 正示故飲之過也眾禍之門煩惱根本財物散失
0568b22: 惡名流布云云故云無量。
0568b23: 若自身手過酒器與人飲酒者。
0568b24: 此自不飲但自過酒教他飲也。
0568c01: 五百世無手。
0568c02: 增上果也。
0568c03: 何況自飲。
0568c04: 此表自飲其罪過前。
0568c05: 亦不得教一切人飲及一切眾生飲酒。
0568c06: 教他飲酒必損他善能生他惡非菩薩行。
0568c07: 若故自飲教人飲者犯輕垢罪。
0568c08: 此結歸自他二飲所得之罪也。
0568c09: 若佛子故食肉。
0568c10: 既稱佛子慈悲為本不得故心食眾生肉。
0568c11: 一切肉不得食。
0568c12: 正制所斷肉但是肉數必斷命得。
0568c13: 斷大慈悲性種子。
0568c14: 正示食肉過由大慈悲為因當稱成佛大慈悲性
0568c15: 即是種子或由慈悲資熏本有菩提種子漸當成
0568c16: 佛大慈悲性之種子。
0568c17: 一切眾生見而捨去。
0568c18: 菩薩行成全在化生生既捨去外失化緣定不成
0568c19: 佛。
0568c20: 是故。
0568c21: 因前文起因前食肉有過是故。
0568c22: 一切菩薩。
0568c23: 通在家出家男眾女眾。
0568c24: 不得食一切眾生肉。
0569a01: 但有精肉皆不得食。
0569a02: 食肉得無量罪。
0569a03: 更短壽多病等。
0569a04: 若故食者犯輕垢罪。
0569a05: 若佛子不得。
0569a06: 貫前酒肉。
0569a07: 食五辛。
0569a08: 總標不食。
0569a09: 大蒜茖。
0569a10: 即山也。
0569a11: 慈。
0569a12: 胡。
0569a13: 蘭。
0569a14: 家。
0569a15: 興渠。
0569a16: 具攝一切葷穢辛臭之物。
0569a17: 是五種。
0569a18: 牒指前五辛也。
0569a19: 一切食中不得食。
0569a20: 誡此五辛皆不得食。
0569a21: 若故食者犯輕垢罪。
0569a22: 若佛子見一切眾生。
0569a23: 利他心普拔濟無偏有情犯戒總應教悔。
0569a24: 犯八戒五戒十戒毀禁。
0569b01: 禁亦戒也大小乘戒能禁四眾三業十惡今破此
0569b02: 戒故名毀禁。
0569b03: 七逆八難一切犯戒罪。
0569b04: 總結上說。
0569b05: 應教懺悔。
0569b06: 但是犯戒之罪一一應合教授於彼令教懺悔。
0569b07: 而菩薩不教懺悔。
0569b08: 正違佛制。
0569b09: 共住。
0569b10: 第二過也不悔同住必是同惡。
0569b11: 同僧利養。
0569b12: 不悔同惡已巳乖佛制更同利養第三過也。
0569b13: 而共布薩。
0569b14: 有過不悔而入布薩但順世情名利拘心第四過也。
0569b15: 一眾住說戒。
0569b16: 內無戒行。
0569b17: 而不舉其罪教悔過者。
0569b18: 恐人知犯失利養故。
0569b19: 犯輕垢罪。
0569b20: 若佛子見大乘法師。
0569b21: 七標舉佛子眼意知耳聞大乘法師。
0569b22: 大乘同學。
0569b23: 同一師學。
0569b24: 同見。
0569c01: 同趍大果。
0569c02: 同行。
0569c03: 同修大行。
0569c04: 來入僧坊。
0569c05: 僧所住處即寺院中。
0569c06: 舍宅。
0569c07: 人所居住屋宅此通在家菩薩祗迎處也。
0569c08: 城。
0569c09: 盛也盛受民物。
0569c10: 邑。
0569c11: 縣也此亦通僧俗承迎處。
0569c12: 若百里千里來者。
0569c13: 不遮更近極遠。
0569c14: 即起迎來送去。
0569c15: 菩薩見上四種大乘來即起迎去即便送。
0569c16: 禮拜。
0569c17: 多日不見。
0569c18: 供養。
0569c19: 久住。
0569c20: 日日三時供養。
0569c21: 寅粥辰齋夜湯藥等。
0569c22: 日食三兩金。
0569c23: 以佛教門出三界苦恩越父母乳哺恩何限三兩
0569c24: 金。
0570a01: 百味飲食。
0570a02: 美其殷極。
0570a03: 床座。
0570a04: 臥息置床說法敷座。
0570a05: 醫藥。
0570a06: 有所乘適。
0570a07: 供事法師。
0570a08: 以上諸物供給事養四種法師。
0570a09: 一切所須盡給與之。
0570a10: 但可合儀堪供者供。
0570a11: 常請法師三時說法。
0570a12: 日日三時。
0570a13: 日日三時禮拜。
0570a14: 三時請說三皆禮拜。
0570a15: 不生瞋心。
0570a16: 多說少說皆不生瞋。
0570a17: 患惱之心。
0570a18: 說過違情亦不患惱。
0570a19: 為法滅身請法。
0570a20: 為求半偈捨身。
0570a21: 若不爾者犯輕垢罪。
0570a22: 違禁結罪。
0570a23: 若佛子一切處。
0570a24: 總標其數。
0570b01: 有講法。
0570b02: 指講三藏法也。
0570b03: 毗尼。
0570b04: 別示律藏此云滅滅惑滅業等。
0570b05: 經律。
0570b06: 據此經者經即是律。
0570b07: 大宅舍中講法處。
0570b08: 通僧俗處皆可講法。
0570b09: 是新學菩薩。
0570b10: 示堪聽機。
0570b11: 應持經律卷。
0570b12: 或持經本或持律部理必有論捧持三藏教卷部
0570b13: 帙。
0570b14: 至法師所聽受諮問。
0570b15: 未聞法聽已巳領勿忘數數思修疑即諮問。
0570b16: 若山林樹下僧地房中一切說法處悉至聽受。
0570b17: 示聽處也。
0570b18: 若不至彼聽受者犯輕垢罪。
0570b19: 未達佛意解行難生若不習聞三藏莫知造修之
0570b20: 路捐棄身命尚合虔求有講不聽為失何甚傷呼
0570b21: 即世十有九餘火出水中云何可救若別有大利
0570b22: 或彼不如己巳不往聽無犯也。
0570b23: 若佛子心背大乘。
0570b24: 准前應云不得心背大乘即是正受大乘。
0570c01: 常住經律。
0570c02: 所詮常住佛二轉依因依經律修進得故。
0570c03: 言非佛說。
0570c04: 謗大乘佛語非佛說。
0570c05: 而受持二乘。
0570c06: 聲聞緣覺經律。
0570c07: 聲聞外道惡見。
0570c08: 九十五見理外邪推。
0570c09: 一切禁戒。
0570c10: 總攝二乘外道禁戒。
0570c11: 邪見經律。
0570c12: 外道經律乖三乘理或二乘經律乖大乘理亦名
0570c13: 邪也。
0570c14: 者。
0570c15: 牒上結罪。
0570c16: 犯輕垢罪。
0570c17: 若佛子見一切疾病人。
0570c18: 怨親普濟病皆救故云一切。
0570c19: 常應供養。
0570c20: 應病湯藥隨時所須或順病意談法令喜。
0570c21: 如佛無異。
0570c22: 以如佛心供養病人或觀病人必當成佛。
0570c23: 八福田中看病福田第一福田。
0570c24: 佛法僧父母師長貧病畜生病雖第七福勝第一。
0571a01: 若父母。
0571a02: 父母病有鞠養之恩。
0571a03: 師僧。
0571a04: 師僧病有訓導之德。
0571a05: 弟子疾病。
0571a06: 有紹隆三寶之能此上三類應救其病。
0571a07: 諸根不具。
0571a08: 眼等五根或隨闕一。
0571a09: 百種病苦。
0571a10: 隨一即救。
0571a11: 皆養令差。
0571a12: 於百病中隨患一病即使療治令其安差。
0571a13: 而菩薩以惡心。
0571a14: 反以惡心惡其病事。
0571a15: 瞋心。
0571a16: 慈悲不生。
0571a17: 恨心。
0571a18: 宿有怨嫌。
0571a19: 不至僧房中。
0571a20: 以上三心不至病處。
0571a21: 城邑曠野山林道路中。
0571a22: 通一切人病處。
0571a23: 見病不救濟者犯輕垢罪。
0571a24: 不救無慈故當其罪若別有大利無惡瞋恨自病
0571b01: 非犯。
0571b02: 若佛子不得一切刀仗弓箭矛斧戰之具及惡
0571b03: 網羅殺生之器一切不得。
0571b04: 但害物者皆不可也意似大寬拳手等亦能害物
0571b05: 或約少分言一切。
0571b06: 而菩薩乃至殺父母尚不加報況殺一切眾生。
0571b07: 乃至者越略餘經至於最重無過父母父母恩深
0571b08: 被殺怨重重怨不報豈況餘生故應慈忍問此但
0571b09: 之不用殺生斯有何過答令人譏訶又大乘防
0571b10: 心見此殺具內發殺意殺意既生即當其罪。
0571b11: 若故一切刀仗等者犯輕垢罪。
0571b12: 違制招殃。
0571b13: 如是十戒應當學敬心奉持下六品中當廣明。
0571b14: 結勸指廣。
0571b15: 佛言佛子不得為利養惡心故。
0571b16: 惡心則三毒三毒是眾惡之本為名利生貪貪不
0571b17: 遂生嗔癡定隨也。
0571b18: 通國使命。
0571b19: 奉命為使通傳國信。
0571b20: 軍陣合會。
0571b21: 為命計會定時決戰。
0571b22: 興師相伐。
0571b23: 興起也師眾也即興起兵眾牙相征戰。
0571b24: 殺無量眾生。
0571c01: 雖即兼殺正取為命罪也。
0571c02: 而菩薩不得入軍中往來。
0571c03: 無事往來招人疑謗譏嫌尚乃不容。
0571c04: 況故作國賊。
0571c05: 特故為命殺害多生。
0571c06: 若故作者犯輕垢罪。
0571c07: 若佛子故販賣良人。
0571c08: 准前後文應言不得故販賣良人等良善也。
0571c09: 奴婢。
0571c10: 下便卑劣之稱。
0571c11: 六畜。
0571c12: 牛馬犬羊豕舉此六種以例餘畜皆所不應也。
0571c13: 市易棺材板木。
0571c14: 賈賣作棺材木。
0571c15: 盛死之具。
0571c16: 棺盛死人之器具菩薩販賣招人譏嫌。
0571c17: 若故自作教人作者犯輕垢罪。
0571c18: 若佛子以惡心故。
0571c19: 為名利謗貪為惡心宿怨現嫉嗔為惡心二必有
0571c20: 癡三毒為因然可起謗。
0571c21: 無事謗他良人。
0571c22: 平常好人良人無過妄生謗也。
0571c23: 善人。
0571c24: 修三乘善行之人也。
0572a01: 法師。
0572a02: 說法解法之師。
0572a03: 師。
0572a04: 和尚闍梨。
0572a05: 僧。
0572a06: 堂中大眾。
0572a07: 國王。
0572a08: 帝王。
0572a09: 貴人。
0572a10: 大臣。
0572a11: 言犯七逆十重。
0572a12: 於上七類人所二皆謗言犯逆重。
0572a13: 於父母。
0572a14: 住是在家出家無非父母生身奉戒孝順為本。
0572a15: 兄弟。
0572a16: 一父母生。
0572a17: 六親中。
0572a18: 兄弟姊妹妻子。
0572a19: 應生孝順心。
0572a20: 尊者孝心敬之卑者順心受之。
0572a21: 慈悲心。
0572a22: 無樂者慈心與樂有苦者悲心為救。
0572a23: 而反更加於逆害。
0572a24: 於上不生慈孝已巳非菩薩翻起害心故云而反。
0572b01: 墮不如意處者。
0572b02: 令父母等怒恨心生墮在惡道故云不如意處也。
0572b03: 犯輕垢罪。
0572b04: 若佛子以惡心故。
0572b05: 以者緣為也故者所以也緣為惡心為因所以放
0572b06: 燒。
0572b07: 放大火燒。
0572b08: 能燒。
0572b09: 山林曠野。
0572b10: 所燒也佛制為蟲獸鬼神所依止故。
0572b11: 四月乃至九月放火。
0572b12: 且制此六箇月蟲獸生養時故理實餘六月中亦
0572b13: 不可燒有彼依止故。
0572b14: 若燒他人家屋宅。
0572b15: 百姓所住。
0572b16: 城邑。
0572b17: 王臣所居。
0572b18: 僧房。
0572b19: 出家住處。
0572b20: 田木。
0572b21: 通一切人。
0572b22: 及鬼神。
0572b23: 塚墓中物祠廟中物。
0572b24: 官物。
0572c01: 官庫藏物。
0572c02: 一切有主物。
0572c03: 但是屬主之物。
0572c04: 不得故燒。
0572c05: 總指上物。
0572c06: 若故燒者犯輕垢罪。
0572c07: 若佛子自佛弟子。
0572c08: 稟受佛語紹當佛位自是佛弟子此標能化者。
0572c09: 及外道惡人六親一切善知識。
0572c10: 皆是所化之生。
0572c11: 應一一教受持大乘經律。
0572c12: 教文。
0572c13: 應教解義理。
0572c14: 令解大乘進趣行門。
0572c15: 使發菩提心。
0572c16: 未發心者令發。
0572c17: 十發趣心。
0572c18: 下賢。
0572c19: 十長養心。
0572c20: 中賢。
0572c21: 十金剛心。
0572c22: 上賢。
0572c23: 三十心中。
0572c24: 即指上三賢位心理實有四十四心。
0573a01: 一一解其次第。
0573a02: 從始至末資加位次。
0573a03: 法用。
0573a04: 四十四心入住出心軌則可行。
0573a05: 而菩薩以惡心。
0573a06: 於所教人心生憎惡恐成侵己巳利故。
0573a07: 瞋心。
0573a08: 或曾違情生嗔不示彼大教也。
0573a09: 橫教二乘聲聞經律。
0573a10: 彼是大根曲示小教。
0573a11: 外道邪見論等。
0573a12: 大性示小尚乃不合更教邪論其過復深故云橫
0573a13: 教。
0573a14: 犯輕垢罪。
0573a15: 菩薩合行二利今乃自他俱損違背佛言故當此
0573a16: 罪。
0573a17: 若佛子應以好心。
0573a18: 好者善也與善十一相應之心總名好心。
0573a19: 學大乘。
0573a20: 本自大性先發修大。
0573a21: 威儀經律。
0573a22: 所詮定戒各有行住坐臥軌則。
0573a23: 廣開解。
0573a24: 聞思修慧學多聞修達理趣。
0573b01: 義味。
0573b02: 心意豁達喜悅暢情此上明自利。
0573b03: 見後新學菩薩。
0573b04: 先學經律必欲利他見後新學來求應說。
0573b05: 有從百里千里來求大乘經律。
0573b06: 且舉此二更近更遠亦應為說。
0573b07: 應如法為說。
0573b08: 不容理外妄談要在稟習佛言。
0573b09: 一切苦行。
0573b10: 將欲說法時先為說苦行苦行者何。
0573b11: 若燒身燒臂燒指。
0573b12: 示所行苦行也要以為法不惜身命又楞嚴經云
0573b13: 若我滅後其有比丘發心決定修三摩提能於如
0573b14: 來形像之前身燃一燈燒一指節及於身上爇一
0573b15: 香炷我說是人無始宿債一切酬畢。
0573b16: 若不燒身臂指供養諸佛非出家菩薩。
0573b17: 今以佛恩至重法力難思若不為此何成大士問
0573b18: 佛具大悲憫物為心今令生苦然為說法豈成悲
0573b19: 濟答佛本意令成功德非有害心又恐還宿債。
0573b20: 乃至餓虎狼師子一切餓鬼悉應捨身肉手足而供
0573b21: 養之。
0573b22: 令行苦行下濟生。
0573b23: 然後。
0573b24: 先說苦行令行行時然可為說。
0573c01: 一一次第。
0573c02: 六度等皆次第為說。
0573c03: 為說正法。
0573c04: 上法離邪。
0573c05: 使心開。
0573c06: 慧心生也又戒審心分明。
0573c07: 意解。
0573c08: 意識分明一一無謬又聞思修無忘故。
0573c09: 而菩薩為利養故。
0573c10: 邀令苦求恐解侵利。
0573c11: 應答不答。
0573c12: 問大乘教應如是答今乃不言。
0573c13: 倒說經律。
0573c14: 於三學等顛倒說也。
0573c15: 文字無前無後。
0573c16: 合前後合後前。
0573c17: 謗三寶說者。
0573c18: 佛不如是說法不如是詮僧不如是傳皆自妄談。
0573c19: 犯輕垢罪。
0573c20: 若佛子自為飲食。
0573c21: 口用資身。
0573c22: 錢物。
0573c23: 自為錢財要用萬物。
0573c24: 利養。
0574a01: 衣食之資。
0574a02: 名譽。
0574a03: 豪勢之名美好之譽。
0574a04: 故親近國王王子大臣百官。
0574a05: 故者所以義為此上緣所以親近也此為利譽佛
0574a06: 不許近若為住持三寶假力流行得親近也不為
0574a07: 住持上之四事總不合作也。
0574a08: 恃作形勢。
0574a09: 恃即倚賴倚賴威勢。
0574a10: 打拍。
0574a11: 棒打令痛拍令懼。
0574a12: 乞索。
0574a13: 憑託乞求。
0574a14: 牽挽。
0574a15: 初即從乞不得即索牽挽將見上官。
0574a16: 橫取。
0574a17: 即非義取。
0574a18: 錢物。
0574a19: 錢財萬物。
0574a20: 一切求利。
0574a21: 百計營謀是物百求。
0574a22: 名為惡求。
0574a23: 貪取。
0574a24: 多求。
0574b01: 求無厭足。
0574b02: 教他人求。
0574b03: 囑有勢求驅使他求或教他似我求。
0574b04: 都無慈心。
0574b05: 強逼惱他。
0574b06: 無孝順心。
0574b07: 上違佛言殃及父母。
0574b08: 者。
0574b09: 牒定結罪。
0574b10: 犯輕垢罪。
0574b11: 若佛子學誦戒者。
0574b12: 教示當機。
0574b13: 日夜六時。
0574b14: 晝三時夜三時。
0574b15: 持菩薩戒。
0574b16: 誦持令熟攝持不忘。
0574b17: 解其義理。
0574b18: 義即是理皆是所詮誦持文句曉解旨趣。
0574b19: 佛性之性。
0574b20: 佛性即本行性之性是平等真性曉此二性悟證
0574b21: 次第五位不同。
0574b22: 而菩薩不解一句。
0574b23: 即四字五字等。
0574b24: 一偈。
0574c01: 四句為偈。
0574c02: 戒律因緣。
0574c03: 戒即是律傳戒即慈悲為因受戒即菩提心種子
0574c04: 為因師資和合啟自請證為緣於此不曉名為不
0574c05: 解。
0574c06: 詐言能解者。
0574c07: 實自全迷矯詐偽言我解此。
0574c08: 即為自欺誑。
0574c09: 明知自心不解當招誑他之罪。
0574c10: 亦欺誑他人。
0574c11: 不解教他即是誑他。
0574c12: 一一不解。
0574c13: 牒前詐解成過戒因戒緣受學持犯全迷軌則。
0574c14: 一切法。
0574c15: 三科四諦六度觸事無能。
0574c16: 不知而為他人作師授戒者犯輕垢罪。
0574c17: 若佛子以惡心故。
0574c18: 三毒為惡心也。
0574c19: 見持戒比丘。
0574c20: 佛子見能持十重四十八輕戒比丘。
0574c21: 手捉香爐。
0574c22: 執持手爐行道供佛。
0574c23: 行菩薩薩行。
0574c24: 三世菩薩履此成佛。
0575a01: 而搆兩頭。
0575a03: 損。
0575a04: 謗欺賢人。
0575a05: 無事欺謗。
0575a06: 無惡不造。
0575a07: 是惡皆造。
0575a08: 者。
0575a09: 牒結。
0575a10: 犯輕垢罪。
0575a11: 若佛子以慈心故。
0575a12: 佛因慈成所以勸彼慈心救生。
0575a13: 行放生業。
0575a14: 功業業用慈心以為體放生是業也。
0575a15: 一切男子是我父。
0575a16: 欲修慈心要作觀行一切之言是男皆攝。
0575a17: 一切女人是我母。
0575a18: 是女皆攝既觀為父母必無殺想放生方可。
0575a19: 我生生無不從之受生故。
0575a20: 我自無始生死無邊故於是處皆受生也。
0575a21: 六道眾生皆是我父母。
0575a22: 既同父母不得殺命食肉。
0575a23: 而殺而食者即殺我父母。
0575a24: 即殺食我多生父母既爾何無逆罪答以隔生故
0575b01: 無父母想。
0575b02: 亦殺我故身。
0575b03: 故者舊也我之舊身四大所成眾生之體如同己巳
0575b04: 身亦四大成故殺他身即殺我故舊之身也。
0575b05: 一切地水是我先身一切火風是我本體。
0575b06: 釋成上也。
0575b07: 故常行放生。
0575b08: 故者所以義前既男女六道皆是父母所以常行
0575b09: 放生常行放生者以慈心為本故。
0575b10: 生生受生。
0575b11: 生生受生之處便行放生。
0575b12: 常住之法。
0575b13: 法爾常規。
0575b14: 教人放生。
0575b15: 自行教他二利行也。
0575b16: 若見世人殺畜生時。
0575b17: 將下手時可教正下手時難救。
0575b18: 應方便救護。
0575b19: 善言曉喻化令心開方可救之直言不遂或反害
0575b20: 自。
0575b21: 解其苦難。
0575b22: 被殺之痛。
0575b23: 常教化講說菩薩戒。
0575b24: 成佛之本。
0575c01: 救度眾生。
0575c02: 今聞戒斷殺免三塗苦報即是救度也。
0575c03: 若父母兄弟死亡之日。
0575c04: 初亡日或年年忌日。
0575c05: 應請法師講菩薩戒經。
0575c06: 即此經也或通一切大乘律藏。
0575c07: 福資亡者。
0575c08: 講福以資。
0575c09: 得見諸佛。
0575c10: 若在人天資生淨土得見諸佛。
0575c11: 生人天上。
0575c12: 若在幽險資生人天。
0575c13: 若不爾者。
0575c14: 爾者如是住是在家出家菩薩須如上說福資於
0575c15: 親若不如是者。
0575c16: 犯輕垢罪。
0575c17: 違禁招罪。
0575c18: 如是十戒應當學敬心奉持如滅罪品中廣明一一
0575c19: 戒相。
0575c20: 結勸指廣。
0575c21: 佛言佛子。
0575c22: 標告當機。
0575c23: 以瞋報瞋。
0575c24: 應云不得以瞋報瞋他人此是意忍。
0576a01: 以打報打。
0576a02: 被惡人打已巳不得懷惡還打彼此是身業忍更
0576a03: 應言不得以罵報罵是口業忍三業不報是真佛
0576a04: 子。
0576a05: 若殺父母兄弟六親不得加報。
0576a06: 各自宿業曾殺他故今被他割何得還報。
0576a07: 若國主為他人殺者亦不得加報。
0576a08: 住國王地飲國王水護持三寶雖有大恩然是國
0576a09: 主自業招殺亦不得報。
0576a10: 殺生報生不順孝道。
0576a11: 若親是現在之恩一切眾生是宿生父母乃過去
0576a12: 之恩殺則不順孝道人若親被殺理應修善追資
0576a13: 返行殺害故云爾也。
0576a14: 尚不畜奴婢打拍罵辱。
0576a15: 打罵令苦非慈悲利故云不畜。
0576a16: 日日起三業。
0576a17: 於奴婢所先懷嗔怒能起身語三業打罵。
0576a18: 口罪無量。
0576a19: 口業偏增。
0576a20: 況故作七逆之罪。
0576a21: 於劣境奴婢起三業罪尚不合作豈況七逆重罪
0576a22: 容作。
0576a23: 而出家菩薩。
0576a24: 在家菩薩若為國王護三寶人民為要定亂許容
0576b01: 殺也。
0576b02: 無慈報讎。
0576b03: 出家合慈報讎非慈。
0576b04: 乃至六親中故報者。
0576b05: 父母尚不容報六親定不合報。
0576b06: 犯輕垢罪。
0576b07: 違制不忍之罪。
0576b08: 若佛子初始出家。
0576b09: 正制出家兼誡在家。
0576b10: 未有所解。
0576b11: 既稱佛子須習大乘大乘教旨全未見聞也。
0576b12: 而自恃聰明有智。
0576b13: 於在家時曾習詩書世智辯聰。
0576b14: 或恃高貴。
0576b15: 曾為王臣。
0576b16: 年宿。
0576b17: 俗年僧。
0576b18: 或恃大姓。
0576b19: 天竺剎利婆羅門此土上代為官有大財產。
0576b20: 高門。
0576b21: 門望高遠或大姓高門是一義。
0576b22: 大解。
0576b23: 世解有餘。
0576b24: 大福。
0576c01: 富多錢帛。
0576c02: 饒財七寶。
0576c03: 世財博贍。
0576c04: 以此憍慢。
0576c05: 以者緣為也或以用也用上十種為其所恃致此
0576c06: 憍慢。
0576c07: 而不諮受先學法師經律。
0576c08: 由自恃他故爾。
0576c09: 其法師者。
0576c10: 指定所輕之人。
0576c11: 或小姓。
0576c12: 天竺吠舍戍陀羅此土貧賤之流。
0576c13: 年少。
0576c14: 俗年僧未足。
0576c15: 卑門。
0576c16: 種姓劣弱。
0576c17: 貧窮。
0576c18: 家唯四壁。
0576c19: 諸根不具。
0576c20: 眼等根闕。
0576c21: 而實有德。
0576c22: 三學三慧悉具。
0576c23: 一切經律盡解。
0576c24: 顯有德者所學周備自己巳無知輕他有解即慢過
0577a01: 慢此慢既具餘慢隨生。
0577a02: 而新學菩薩。
0577a03: 牒定未解之人既稱未解必要求學求學法時須
0577a04: 捨憍慢。
0577a05: 不得觀法師種姓。
0577a06: 勿觀法師卑劣種姓但觀佛法是進道之良規入
0577a07: 聖之靈範若有能開釋深義解散疑結於我有益
0577a08: 者則盡心敬之不念餘惡法師好惡非關我事觀
0577a09: 說法師由如佛想。
0577a10: 而不來諮受法師第一義諦者。
0577a11: 大乘義也勝餘乘故。
0577a12: 犯輕垢罪。
0577a13: 違制成犯除病難等。
0577a14: 若佛子佛滅度後。
0577a15: 正明受戒時也顯佛在世時無自受。
0577a16: 欲以好心。
0577a17: 意欲救苦與樂用利他心。
0577a18: 受菩薩戒時。
0577a19: 此通自他二利時皆佛滅後。
0577a20: 於佛菩薩形像前自誓受戒。
0577a21: 瑜伽廣明軌則。
0577a22: 當七日佛前懺悔。
0577a23: 佛名經說於一七日內晝夜六時當佛像前懺悔。
0577a24: 得見好相。
0577b01: 佛來摩頂等如下明。
0577b02: 便得戒。
0577b03: 罪滅清淨便得戒也。
0577b04: 若不得好相。
0577b05: 一七日內不得好相不可便止須更虔求。
0577b06: 應二七三七乃至一年。
0577b07: 以障有厚薄時有多少但以見相為限亦非一年
0577b08: 定矣。
0577b09: 要得好相。
0577b10: 自誓受戒非相莫知。
0577b11: 得好相已巳。
0577b12: 於諸相中隨得一相。
0577b13: 便得佛菩薩形像前受戒。
0577b14: 雖以相表要生殷重擬對像前陳情啟願懺悔已巳
0577b15: 宣自受三翻羯磨方名得戒。
0577b16: 若不得好相雖佛像前受戒不得。
0577b17: 不以相表誰知得戒。
0577b18: 若現前先受菩薩戒法師前受戒時不須要見好相
0577b19: 何以故是法師師師相授故不須好相是以法師前
0577b20: 受戒即得戒以生重心故便得戒。
0577b21: 此從師受戒也標徵釋結可知瑜伽廣明軌則。
0577b22: 若千里內無能授戒師得佛菩薩形像前自誓受戒
0577b23: 而要見好相。
0577b24: 八方各爾有而不受即是慢他無而遠求恐成自
0577c01: 故云爾也須要見相結成自受戒。
0577c02: 若法師自倚解經律大乘學戒。
0577c03: 自恃有智。
0577c04: 與國王太子百官以為善友。
0577c05: 近貴為友。
0577c06: 而新學菩薩來問若經義律義。
0577c07: 新學來求義也。
0577c08: 以輕心慢心惡心不一一好答問者犯輕垢罪。
0577c09: 因三惡心成犯。
0577c10: 若佛子有佛經律。
0577c11: 簡外教也。
0577c12: 大乘法。
0577c13: 簡小乘法。
0577c14: 正見。
0577c15: 依正法生。
0577c16: 正性。
0577c17: 正法所顯真正理體。
0577c18: 正法身。
0577c19: 以有為無為功德法身三身俱收。
0577c20: 而不能勤學修習。
0577c21: 於上諸法而不聽聞思惟修習三慧不生。
0577c22: 而捨七寶。
0577c23: 捨正法珍寶或此句屬下。
0577c24: 反學邪見。
0578a01: 不學正法善已巳不增今更學邪故云反也邪見是
0578a02: 總。
0578a03: 二乘。
0578a04: 聲聞緣覺非利也故不契大乘毀彼名邪。
0578a05: 外道。
0578a06: 即九十六。
0578a07: 俗典。
0578a08: 即九經三史也。
0578a09: 阿毗曇。
0578a10: 此云對法小乘論也。
0578a11: 雜論。
0578a12: 小乘外道俗典雜糅成故或雜明事故。
0578a13: 書。
0578a14: 大篆小篆。
0578a15: 記。
0578a16: 大演小演以記日月盈星宿行度事故。
0578a17: 是斷佛性。
0578a18: 由聞思修佛種乃生今乃邪學佛種闕緣不增名
0578a19: 斷。
0578a20: 鄣道因緣。
0578a21: 道是無漏智現行亦因邪學不生。
0578a22: 非行菩薩道。
0578a23: 今因邪學二利俱棄故云爾也。
0578a24: 若故作者犯輕垢罪。
0578b01: 若有餘力助於正法調化難調五明俱學非所遮
0578b02: 也。
0578b03: 若佛子佛滅度後。
0578b04: 此定其為主和諍時。
0578b05: 為說法主。
0578b06: 於三藏教法善知通塞得自在故。
0578b07: 為僧坊主。
0578b08: 寺院主首。
0578b09: 教化主。
0578b10: 即知修供養者。
0578b11: 坐禪主。
0578b12: 善解止觀明了八定。
0578b13: 行來主。
0578b14: 領徒遊方之長各隨所主得自在故此明佛滅後
0578b15: 像末法中善和諍人也。
0578b16: 應生慈心。
0578b17: 如上五主各當其位善知軌則進退有規與安樂
0578b18: 事。
0578b19: 善和訟。
0578b20: 既為總主為眾所崇眾有諍訟和勸化令順教。
0578b21: 善守三寶物。
0578b22: 佛法僧物各有所歸不得互用。
0578b23: 莫無度用。
0578b24: 各有法度合用處用。
0578c01: 如自己巳有。
0578c02: 不得同己巳物要用便用又愛惜三寶物如愛己巳物。
0578c03: 而反亂眾。
0578c04: 不能和眾已巳非所崇而更亂眾何名眾主。
0578c05: 諍。
0578c06: 瑜伽諦說六種諍根本能起一切諍一展轉
0578c07: 相違作不如意事二覆藏諸惡不肯發露三於等
0578c08: 類中剩受利養報為己巳有四於衣等更相欺誑五
0578c09: 三業多犯違越學處六於法於義顛倒執著復有
0578c10: 四法能斷根本一慈心所發身語意業能斷初二
0578c11: 二同受利養能斷三四三同趣尸羅能斷第五四
0578c12: 同趣正見能斷第六。
0578c13: 恣心用三寶物者。
0578c14: 牒定五主不依法則處所意用便用。
0578c15: 犯輕垢罪。
0578c16: 若佛子先在僧坊中住。
0578c17: 無定主者但以先住為主。
0578c18: 後見客菩薩比丘來。
0578c19: 總標客來。
0578c20: 入僧坊。
0578c21: 出家菩薩住處。
0578c22: 舍宅城邑若國王宅舍中。
0578c23: 在家菩薩住處。
0578c24: 乃至夏坐安居處。
0579a01: 隨所安居處應非少。
0579a02: 及大會中。
0579a03: 說法會處或設齋會處然此五處雖通僧俗但僧
0579a04: 為主承迎處故經言僧坊中。
0579a05: 先住僧應迎來送去。
0579a06: 於上五處先到住者見後來者即迎去者即送表
0579a07: 無住處慳。
0579a08: 飲食供養。
0579a09: 飢即供食渴即供飲進財進行名供有所攝資名
0579a10: 養。
0579a11: 房舍。
0579a12: 僧若住時。
0579a13: 臥具。
0579a14: 睡息。
0579a15: 繩木。
0579a16: 坐禪時供。
0579a17: 事事給與。
0579a18: 要者皆供理須合儀。
0579a19: 若無物應自賣身及以男女。
0579a20: 此表至誠設極故爾未必全無。
0579a21: 供給所須盡給與之。
0579a22: 要者不違。
0579a23: 若有檀越來請眾僧客僧有利養分僧坊主應次第
0579a24: 差客僧受請。
0579b01: 請人不分主客但來請眾僧客既在眾數便應有
0579b02: 利養一分故應次第差令受請也。
0579b03: 而先住僧獨受請而不差客僧。
0579b04: 請人無請眾僧不言唯請先住今者獨受故當其
0579b05: 罪。
0579b06: 僧坊主得無量罪。
0579b07: 獨受即貪不差是嗔必有癡俱三毒既具無量罪
0579b08: 業從此而生。
0579b09: 畜生無異。
0579b10: 但貪財食責同畜生但念水草。
0579b11: 非沙門。
0579b12: 不息惡心。
0579b13: 非釋種姓。
0579b14: 違背佛言。
0579b15: 若故作者犯輕垢罪。
0579b16: 若佛子一切不得受別請利養入己巳。
0579b17: 施主意別得利入眾非所遮也。
0579b18: 而此利養屬十方僧。
0579b19: 施主無意請眾眾通十方凡聖一例。
0579b20: 而別受請即取十方僧物入己巳八福田中。
0579b21: 此非唯受別請之罪更兼制取八福田物。
0579b22: 諸佛聖人一一師僧父母病人物。
0579b23: 兼此五類物總不得入己巳受用。
0579b24: 自己巳用者犯輕垢罪。
0579c01: 應觀損益有過無過應用不用之理也。
0579c02: 若佛子有出家菩薩在家菩薩及一切檀越。
0579c03: 是俗中崇善修福人。
0579c04: 請僧福田求願之時。
0579c05: 今此三類示請僧求福人。
0579c06: 應入僧坊問知事人。
0579c07: 堂維那知次第。
0579c08: 今欲次第請者。
0579c09: 誡能請者。
0579c10: 即得十方賢聖僧。
0579c11: 次第雖請凡僧亦得賢聖之福以心無隔越同賢
0579c12: 聖故十方僧內攝聖眾故其心平等稱佛心故。
0579c13: 而世人別請。
0579c14: 世間人以凡夫心簡別而請。
0579c15: 五百羅漢。
0579c16: 小乘聖僧。
0579c17: 菩薩僧。
0579c18: 大乘聖僧如是得福雖廣。
0579c19: 不如僧次一凡夫僧。
0579c20: 不如以平等心依僧次請一凡夫僧所得福利勝
0579c21: 過五百聖僧福故若心無揀得福應等。
0579c22: 若別請僧者。
0579c23: 牒定別請之人。
0579c24: 是外道法。
0580a01: 外道儀範有別請法。
0580a02: 七佛無別請法。
0580a03: 毗婆尸佛故皆無此法故。
0580a04: 不順孝道。
0580a05: 違逆佛心。
0580a06: 若故別請僧者犯輕垢罪。
0580a07: 若王臣勢或不隨人情但為尊德成大利益或僧
0580a08: 次已巳滿即可非犯。
0580a09: 若佛子以惡心故。
0580a10: 用三毒為惡心惡心為因能起下十三惡法。
0580a11: 為利養故。
0580a12: 所藉緣也。
0580a13: 販賣男女色自手作食自磨自舂占相男女解夢吉
0580a14: 凶是男是女術工巧調鷹方法和合百種毒藥千
0580a15: 種毒藥毒生金銀毒。
0580a16: 金銀有毒或毒作金銀色。
0580a17: 蠱毒。
0580a18: 是所制之惡法。
0580a19: 都無慈心無孝順心。
0580a20: 上諸惡法損物違理。
0580a21: 若故作者犯輕垢罪。
0580a22: 若佛子以惡心故。
0580a23: 貪嗔癡心。
0580a24: 自身謗三寶。
0580b01: 依三寶蔭以求財利。
0580b02: 詐現親附。
0580b03: 外現歸依內心謀惡。
0580b04: 口便說空。
0580b05: 口順三寶常說空理。
0580b06: 行在有中。
0580b07: 言行自乖口雖說善意圖行惡。
0580b08: 為白衣通致男女。
0580b09: 此人身雖出家心無思惡或為財利媒構情禮持
0580b10: 男意語女說女意向男。
0580b11: 交會婬色。
0580b12: 交配也由媒兩頭會合事成。
0580b13: 作諸縛著。
0580b14: 由斯生死無始至今不能解脫。
0580b15: 於六齋日。
0580b16: 五戒每月有六齋日八十四十五二十三二十九
0580b17: 三十理合修善今乃作惡。
0580b18: 年三長齋月。
0580b19: 正五九也。
0580b20: 作殺生劫盜。
0580b21: 六齋三月本是白衣修善今行惡行也。
0580b22: 破齋犯戒者。
0580b23: 一切諸惡皆不離此破齋犯戒。
0580b24: 犯輕垢罪。
0580c01: 結所犯罪。
0580c02: 如是十戒應當學敬心奉持制戒品中廣解。
0580c03: 結勸指廣。
0580c04: 
