0200a12: 
0200a13: 梵網經心地品菩薩戒義疏發隱卷第五
0200a14: 
0200a15: 姚秦三藏法師　鳩摩羅什　譯
0200a16: 陳隋天台　智者大師　疏
0200a17: 明雲棲寺沙門　袾祩宏　發隱
0200a18: ●第三十一不行救贖戒二　初舉略。二入文。
0200a19: ○初舉略。
0200a20: 見有賣佛菩薩形像。不救贖。損辱之甚。非大士行。
0200a21: 應隨力救贖。不者犯罪。故制。七眾同犯。大小乘不
0200a22: 全共。菩薩應贖。聲聞見父母不贖。犯第七聚。經像
0200a23: 不見制。
0200a24: 發隱。聲聞急其近而緩其遠。故制父母而不制經
0200b01: 像。
0200b02: ○二入文三　初標人。二序事。三結罪。
0200b03: ○初標人。
0200b04: 佛言佛子。
0200b05: ○二序事三　初能賣。二所賣。三應贖。
0200b06: ○初能賣。
0200b07: 佛滅度後。於惡世中。若見外道一切惡人劫賊。
0200b08: 發隱。惡世者。明佛世人善。無如是事。惟惡世有之。
0200b09: 菩薩當於惡世興善事也。
0200b10: ○二所賣。
0200b11: 賣佛菩薩父母形像。及賣經律。販賣比丘比丘尼。亦
0200b12: 賣發菩提心菩薩道人。或為官使。與一切人作奴婢
0200b13: 者。
0200b14: 此有父母。有大慈故。
0200b15: 發隱。父母兼我人父母而言。孝子敬其親及人之
0200b16: 親。況大士乎。此有父母者。謂三寶中何以有父母。
0200b17: 以父母於我有大慈。等於三寶故也。或疑父母之
0200b18: 像賣與何人。意古人或有以沈檀珍寶作像者。故
0200b19: 可賣。
0200b20: ○三應贖。
0200b21: 而菩薩見是事已巳。應生慈悲心。方便救護。處處教化
0200b22: 取物贖佛菩薩形像。及比丘比丘尼。發心菩薩。一切
0200b23: 經律。
0200b24: 發隱。教化取物者。若己巳無能贖之資。應廣勸他人
0200c01: 發心。不得坐視也。
0200c02: ○三結罪。
0200c03: 若不贖者。犯輕垢罪。
0200c04: 發隱。●按此戒。菩薩心地法門戒心中護心慈心
0200c05: 悲心信心及孝順心所出也。
0200c06: ●第三十二損害眾生戒二　初舉略。二入文。
0200c07: ○初舉略。
0200c09: 俱制。
0200c10: ○二入文三　初標人。二序事。三結罪。
0200c11: ○初標人。
0200c12: 若佛子。
0200c13: ○二序事六　初殺具至六貓貍。
0200c14: ○初殺具。
0200c15: 不得販賣刀杖弓箭。
0200c16: 發隱。損害眾生身命。故制。
0200c17: ○二秤斗。
0200c18: 畜輕秤少斗。
0200c19: 丈尺短者亦從此例。
0200c20: 發隱。損害眾生資用。故制。此舉用出。如其用入。重
0200c21: 大可知。丈尺短者。亦用出也。
0200c22: ○三勢取。
0200c23: 因官形勢。取人財物。
0200c24: 發隱。損害眾生財物故制。或用自官勢。或假他官
0201a01: 勢也。
0201a02: ○四繫縛。
0201a03: 害心繫縛。
0201a04: 發隱。損害眾生肢體。故制。若繫縛罪人。應不在此
0201a05: 限。
0201a06: ○五破壞。
0201a07: 破壞成功。
0201a08: 發隱。損害眾生成業。故制。謂欲就之業。還使廢壞
0201a09: 也。
0201a10: ○六貓貍。
0201a11: 長養貓貍豬狗。
0201a12: 發隱。此令眾生損害眾生。又畜養終歸損害。故制。
0201a13: 如貓狗傷物。令損害也。豬等養而殺食。終損害也。
0201a14: 優婆塞戒經云。畜貓貍者得罪。養豬羊等者得罪。
0201a15: 養蠶者得罪。俗制如斯。僧可知矣。
0201a16: ○三結罪。
0201a17: 若故養者。犯輕垢罪。
0201a18: 此等六物。皆有損害。不應畜損傷之事也。
0201a19: 發隱。養字姑承上句。實舉一該六。皆犯此制。●按
0201a20: 此戒。菩薩心地法門戒心中慈心悲心益心所出
0201a21: 也。
0201a22: ●第三十三邪業觀覺戒二　初舉略。二入文。
0201a23: ○初舉略。
0201a24: 凡所運為。皆非正業。思想覺觀。有亂真道。故制。大
0201b01: 小同犯。七眾不全同。
0201b02: 發隱。覺觀有正有邪。思惟出世真道者。正也。思惟
0201b03: 世間雜事者邪也。初心乍思名覺。細心沈思為觀。
0201b04: ○二入文二　初標人。二序事。
0201b05: ○初標人。
0201b06: 若佛子。
0201b07: ○二序事三　初惡心。二列事。三總結。
0201b08: ○初惡心。
0201b09: 以惡心故。
0201b10: 揀去見機。
0201b11: 發隱。見機所宜。示同邪業。志在導邪。使返歸正。則
0201b12: 非惡心也。故揀。
0201b13: ○二列事五　初諍至五使命。
0201b14: ○初諍。
0201b15: 觀一切男女等。軍陣兵將劫賊等。
0201b17: 發隱。兩事者。一交。俗中男女爭也。二交刃
0201b18: 。軍中步騎戰也。故曰兩事。
0201b19: ○二娛樂。
0201b20: 亦不得聽吹貝鼓角。琴瑟箏笛箜篌。敷叫妓樂之聲。
0201b21: 第二若為自娛。道俗同不得作。不得聽。若供養三
0201b22: 寶。道俗同開。
0201b23: 發隱。吹貝鼓角。言吹貝螺。擊鼓。鳴角也。琴瑟笛可
0201b24: 知。箏及箜篌。皆竹身而弦。箏十三弦。箜篌二十四
0201c01: 弦。上數事假物成聲。歌叫妓樂。則男女自音唱
0201c02: 也。問。疏開供養三寶。而國家作樂。非因三寶。則如
0201c03: 之何。答。疏中自具二義。前別七眾。已巳揀在家。今開
0201c04: 三寶。雙許道俗。況復黃鍾大呂。清廟明堂。昭德象
0201c05: 成。化民成俗。有國之盛典也。之周觀樂。令瞽誦詩。
0201c06: 援琴而敵解圍。鼓瑟乎春風沂水。聖賢之高德
0201c07: 也。又何礙乎。惜乎玉樹增悲。霓裳肇亂。聽鄭衛而
0201c08: 忘倦。傳鸚鵡以傷心。是則為可歎耳。若乃為僧者。
0201c09: 無供養之心。習世俗之樂。而欲以畜笛自娛者為
0201c10: 口實。嗟夫。
0201c11: ○三雜戲。
0201c12: 不得摴蒱。圍波羅塞戲。彈。六博。拍。擲石投壺。
0201c13: 牽道八道行城。
0201c14: 第三八事。不得雜戲。
0201c15: 發隱。摴蒱。今博錢也。圍。今十九路大也。波羅
0201c16: 塞戲。上梵下華。今象也。彈。漢宮人妝戲也。
0201c17: 六博。魏陳思王雙陸戲也。拍今擊毬戲也。擲石
0201c18: 投壺者。投壺古用石。今用矢也。牽道八道行城。縱
0201c19: 橫各八路。以子行之。西域戲也。問。世傳堯作圍
0201c20: 以教丹朱。古聖所遺。奕應無害。答。書稱丹朱佚
0201c21: 遊是好。堯教以奕。是益其佚遊也。誣聖惑人。智者
0201c22: 勿信。況無供養三寶之義。故不開也。投壺載於禮
0201c23: 記。內正外直。略同射禮。俗應無禁矣。
0201c24: ○四卜筮。
0202a01: 爪鏡。蓍草。楊枝。盂。髑髏。而作卜筮。
0202a02: 第四六事。不得卜筮為利。此道俗俱制也。
0202a03: 發隱。爪鏡者。藥塗楮上。或爪上。之光明如鏡。能
0202a04: 於鏡光現種種事。今人作圓光法是也。蓍草者。羲
0202a05: 文墓出蓍草。叢必滿百。莖必長丈。上覆雲氣。下守
0202a06: 靈龜。用之則四十九。分二掛一。揲四歸奇。三變
0202a07: 成爻。十八變成卦。以占休咎也。楊枝者。師巫祭樟
0202a08: 柳。久而發靈。能報吉凶也。盂者。水注盂中。攪之
0202a09: 令定。以斷事也。髑髏者。取新亡髑髏。祭鍊禁。能
0202a10: 從人耳報災祥也。卜筮者。筮即蓍草。卜者龜卜。鑽
0202a11: 之七十有二。能以雨霽蒙驛克之兆兆事端也。問。
0202a12: 楊枝髑髏。誠可制絕。至如卜筮者。圖書呈於河洛。
0202a13: 卦疇衍於羲箕。乃天地陰陽之大端。非毀瓦占
0202a14: 之小術。今併制之何也。答。疏稱七眾不全同。則知
0202a15: 釋子委運大化。宜莫留情。世俗賴斯指迷。固所不
0202a16: 禁。但貴斷以義命。毋膠執焉。斯名達士矣。疏明為
0202a17: 利。蓋有別也。
0202a18: ○五使命。
0202a19: 不得作盜賊使命。
0202a20: 發隱。為賊作使通書也。
0202a21: ○三總結。
0202a22: 一一不得作。若故作者。犯輕垢罪。
0202a23: 發隱。諍起兇惡心。娛樂起淫泆心。雜戲起散亂
0202a24: 心。卜筮起惑著心。使命起詐罔心。事事亂道。不應
0202b01: 作也。例而推之。可之能詩。而感白癩。解之工畫。而
0202b02: 墮泥犁。乃至貫休智永之輩。皆邪業也。可不戒歟。
0202b03: ●按此戒。菩薩心地法門戒心中定心慧心及清
0202b04: 淨心所出也。
0202b05: ●第三十四暫念小乘戒二　初舉略。二入文。
0202b06: ○初舉略。
0202b07: 乘本所習。故制。七眾同犯。大小不共。以習各異。欲
0202b08: 背大向小。心計未成。犯前第八背大向小戒。計成
0202b09: 失戒。在第十重戒中說。此戒所制。不欲背大。正言
0202b10: 小乘易行。且欲斷結然後化生。
0202b11: 發隱。帶結而能利物。大士之弘懷。斷結而後化生。
0202b12: 小乘之淺計。又前云向小。泛舉所修之因。今之念
0202b13: 小。專指所持之戒。背向二義。辭猶稍寬。暫亦不宜。
0202b14: 意彌切矣。
0202b15: ○二入文二　初標人。二序事。
0202b16: ○初標人。
0202b17: 若佛子。
0202b18: ○二序事三　初明應。二不應。三結罪。
0202b19: ○初明應三　初護大乘戒。二生大乘信。三發大
0202b20: 乘心。
0202b21: ○初護大乘戒。
0202b22: 護持禁戒。行住坐臥。日夜六時。讀誦是戒。猶如金剛。
0202b23: 如帶持浮囊。欲渡大海。如草繫比丘。
0202b24: 凡舉兩譬。一金剛。取堅義。二浮囊。如大經。草繫出
0202c01: 因緣經。
0202c02: 發隱。言此大乘戒當隨處隨時受持不捨也。金剛
0202c03: 者。萬物莫能碎。而能碎萬物。喻此戒諸惡莫能破。
0202c04: 而能破諸惡也。浮囊者。解見前文。客持浮囊渡海。
0202c05: 羅剎從乞。毅然不許。乃至乞半。乞一絲毫。皆悉不
0202c06: 與。喻持戒者。在生死海中。遇煩惱羅剎欲壞重戒。
0202c07: 乃至輕垢一微塵許。不可得也。草繫者。昔佛在世。
0202c08: 有諸比丘為賊劫掠。恐其追獲。以草繫之。佛制比
0202c09: 丘不壞生草。繇此安坐。不敢動作。王過見之。乃得
0202c10: 解釋。如是持戒。所謂寧有戒死。不無戒生也。
0202c11: ○二生大乘信。
0202c12: 常生大乘善信。自知我是未成之佛。諸佛是已巳成之
0202c13: 佛。
0202c14: 發隱。承上雖能護戒。若無正信。則戒止散善而已巳。
0202c15: 今知生佛本無二心。眾生定當作佛。特已巳成未成
0202c16: 為別。實先佛後佛何殊。所謂能作如是信。戒品已巳
0202c17: 具足者也。二乘繇無此信。故無望作佛。亦無望一
0202c18: 切眾生作佛。大士於此諦信不疑。故能自度度人。
0202c19: 同成正覺也。
0202c20: ○三發大乘心。
0202c21: 發菩提心。念念不去心。
0202c22: 發隱。承上雖有正信。而不發心。則信為徒信而已巳。
0202c23: 今知我心即諸佛心。故上求諸佛無上菩提。我心
0202c24: 即眾生心。故下化眾生同成正覺。剎那心中不捨
0203a01: 此念。曰念念不去心也。
0203a02: ○二不應。
0203a03: 若起一念二乘外道心者。
0203a04: 不應一念起自度之想。外道者。指二乘為外道。若
0203a05: 權入此道為化。非所制也。
0203a06: 發隱。不應一念自度者。昔舍利弗往古劫中發菩
0203a07: 提心。行大布施。有婆羅門從之乞眼。舍利弗言。眼
0203a08: 在我身。其用甚大。施與汝者。極為無用。婆羅門堅
0203a09: 固索眼。舍利弗剜眼與之。婆羅門得眼。視而擲之。
0203a10: 擲而唾之。口稱穢惡。踏而去。舍利弗佛言。向為汝
0203a11: 說此眼無用。汝堅欲得。今復賤棄。眾生頑劣。殆不
0203a12: 可化。不如早求自度。遂退大心。還習小法。至釋迦
0203a13: 佛時始證羅漢。一念自度。失大善利。可不慎歟。二
0203a14: 乘為外道者。離菩提心。捨菩提願。即名外道。故等
0203a15: 二乘曰外道也。權入為化者。菩薩示現外道。故與
0203a16: 同事。默行教化者。非所制也。
0203a17: ○三結罪。
0203a18: 犯輕垢罪。
0203a19: 發隱。●按此戒。菩薩心地法門戒心中護心頂心
0203a20: 信心念心不退心大乘心不壞心所出也。
0203a21: ●第三十五不發願發二　初舉略。二入文。
0203a22: ○初舉略。
0203a24: 不發願。求善之心難遂。故制。七眾同。大小異。所習
0203b01: 不同故。
0203b02: ○二入文三　初標人。二序事。三結罪。
0203b03: ○初標人。
0203b04: 若佛子。
0203b05: ○二序事三　初出願體。二明應。三不應。
0203b06: ○初出願體十　初願孝順。至十結願持戒。
0203b07: ○初願孝順。
0203b08: 常應發一切願。孝順父母師僧。
0203b09: 發隱。一切願者。該下十句也。孝順解見前文。孝名
0203b10: 為戒。故第一願即云孝也。
0203b11: ○二願得師。
0203b12: 願得好師。
0203b13: 發隱。承上酬報二親。紹隆三寶。皆賴師教。故願得
0203b14: 好師。曰好者。謂智行雙備。有智無行。何以成吾德。
0203b15: 有行無智。何以開吾迷。故弟子雖具信心。不逢良
0203b16: 導。美材拙匠。遂成廢器。誠可歎也。十願之中。得師
0203b17: 最要。問。上云師僧。此又云好師。意似重復。答。上是
0203b18: 奉師之孝。此是擇師之明。自不相濫。
0203b19: ○三願得友。
0203b20: 同學善知識。
0203b21: 發隱。雖逢良導。不偶賢朋。有聞乏辯難之資。欲行
0203b22: 鮮夾輔之益。相觀無自。德業安成。臨濟激發於座
0203b23: 元。昌得入於侍者。參師重矣。取友急焉。
0203b24: ○四願善教。
0203c01: 常教我大乘經律。
0203c02: 發隱。願上師友教我大乘經律。不墮二乘。及諸外
0203c03: 道。
0203c04: ○五願修住。
0203c05: 十發趣。
0203c06: 發隱。承上何謂大乘。繇三十心至十地以證妙覺
0203c07: 是也。發趣者。發起大心。趣入妙道。有住義故。
0203c08: ○六願修行。
0203c09: 十長養。
0203c10: 發隱。滋長培養。積累日成。有行義故。
0203c11: ○七願修向。
0203c12: 十金剛。
0203c13: 發隱。順入法界。堅固不動。有迴向義故。
0203c14: ○八願修地。
0203c15: 十地。
0203c16: 發隱。解見前文。從發趣至此。皆從師友而得也。
0203c17: ○九總願修行。
0203c18: 使我開解。如法修行。
0203c19: 發隱。如上大乘之法資於師友。願隨法開解。如法
0203c20: 修行也。華嚴信解行證為入道始終。今不言信證
0203c21: 者。以解必繇信故。行必終證故。
0203c22: ○十結願持戒。
0203c23: 堅持佛戒。
0203c24: 發隱。結願持戒者。此經本旨惟祗是重。戒匪堅持
0204a01: 心地已巳失。賢聖道果。何繇發生。夫孝名為戒。始乎
0204a02: 孝順。終乎持戒。戒乃貫諸願而成始成終者也。何
0204a03: 也。一者戒即孝順父母師僧三寶。前已巳釋故。二者
0204a04: 佛在世日。以佛為師。佛滅度後。以戒為師。戒即好
0204a05: 師故。三者以戒為伴。將護身心。得過險道。戒即善
0204a06: 知識故。四者此戒非但名律。上符千佛傳心之妙。
0204a07: 下合生制心之宜。契理契機。戒即大乘經故。五
0204a08: 者繇於此戒。進入大道。發即十發趣故。六者保持
0204a09: 此戒。培植法身。戒即十長養故。七者善巧持戒。無
0204a10: 能動搖。戒即十金剛故。八者依此心地大戒。優登
0204a11: 聖位。戒即十地故。九者以戒攝心。頓明心地。如實
0204a12: 履踐。戒即開解修行故。是知此戒統諸大願。無所
0204a13: 不該。故云結也。
0204a14: ○二明應。
0204a15: 寧捨身命。念念不去心。
0204a16: 應發此心。
0204a17: 發隱。於前十願。念念常存。一切時中。乃至失命因
0204a18: 緣。終不棄捨。誓不貪身命故離於此戒。
0204a19: ○三不應。
0204a20: 若一切菩薩不發是願者。
0204a21: 不應不發此心。
0204a22: 發隱。不發大願魔所攝持。志既不堅。行將墮落。可
0204a23: 不慎歟。
0204a24: ○三結罪。
0204b01: 犯輕垢罪。
0204b02: 發隱。●按此戒。菩薩心地法門戒心中進心願心
0204b03: 頂心信心念心向心不退心大乘心所出也。
0204b04: ●第三十六不發誓戒二　初舉略。二入文。
0204b05: ○初舉略。
0204b06: 誓是必固之心。願中之勇烈意。始行心弱。宜須防
0204b07: 持。若不發心作意。亦生違犯。故制。七眾同犯。而用
0204b08: 不必皆盡。大小乘不共。二乘不制。心易防持。
0204b09: 發隱。妄心意不可有。正心意不可無。若誓願心意
0204b10: 不發。道何繇成辦乎。增一阿含三十八。經云。比丘
0204b11: 不發誓者。終不成佛道。誓願之福。不可稱計。得至
0204b12: 甘露滅盡之處。故願後必須發誓也。問。聲聞執身。
0204b13: 今反云心易防持者何也。答。菩薩心大難持。聲聞
0204b14: 心小易治。譬諸禦河海之滔天。則金隄千里。止行
0204b15: 潦之在地。則捧土成崖。其為難易審矣。
0204b16: ○二入文二　初標人。二序事。
0204b17: ○初標人。
0204b18: 若佛子。
0204b19: ○二序事三　初標勸。二發誓。三結過。
0204b20: ○初標勸。
0204b21: 發是十大願已巳。持佛禁戒。作是誓言。
0204b22: 發隱。期其志而必到者。願為之先導也。堅其願而
0204b23: 不退者。誓為之後驅也。故疏稱誓為顧中勇烈意。
0204b24: 十願雖發。若無大誓。安克有終。故繼以不發誓戒。
0204c01: ○二發誓五　初欲染之誓。二供養之誓。三恭敬
0204c02: 之誓。四六根之誓。五度生之誓。
0204c03: ○初欲染之誓。
0204c04: 寧以此身投熾然猛火。大坑刀山。終不毀犯三世諸
0204c05: 佛經律。與一切女人作不淨行。
0204c06: 發隱。首誓欲染者。良以身生於欲。欲成於女。濬恩
0204c07: 愛海。牢生死根。無過女色矣。故首誓之。寧以者。較
0204c08: 量之辭也。若其汙染女色。寧將此身受烈火中
0204c09: 焚燒之苦。大坑中陷沒之苦。刀劍山頭刺剌割之
0204c10: 苦。萬苦交攢。吾寧忍之。終不忍違背聖經。共諸女
0204c11: 人作不淨行。良以紅爐白刃。壞色身於一時。花箭
0204c12: 蜜鋒。沈慧命於萬劫。苦中較苦。苦有重輕。寧忍此
0204c13: 而不為彼。誓要決絕至極之語也。昔有比丘坐禪。
0204c14: 魔化美女。說偈誘惑。比丘答曰。無羞敝惡人。說此
0204c15: 不淨語。水漂火焚之。不欲見聞汝。魔乃歎曰。海水
0204c16: 可竭。須彌可傾。彼上人者。秉志堅貞。堅貞者。勇烈
0204c17: 也。學人誦戒至此。尚其寒心切骨而力持之。下文
0204c18: 倣此。
0204c19: ○二供養之誓。
0204c20: 復作是願。寧以熱鐵羅網千重周纏身。終不以此
0204c21: 破戒之身。受於信心檀越一切衣服。復作是願。寧以
0204c22: 此口吞熱鐵丸。及大流猛火。經百千劫。終不以此破
0204c23: 戒之口。食於信心檀越百味飲食。復作是願。寧以此
0204c24: 身臥大流猛火。羅網熱鐵地上。終不以此破戒之身。
0205a01: 受於信心檀越百種座。復作是願。寧以此身受三
0205a02: 百矛刺身。經一劫二劫。終不以此破戒之身。受於信
0205a03: 心檀越百味醫藥。復作是願。寧以此身投熱鐵鑊。經
0205a04: 百千劫。終不以此破戒之身。受於信心檀越千種房
0205a05: 舍屋宅園林田地。
0205a06: 發隱。前文作是誓言。今仍云作是願者。作願如是。
0205a07: 正所謂願中勇烈意也。衣服飲食。臥具醫藥。宅舍
0205a08: 田園。信心檀越所以供養我者。為求福也。我無戒
0205a09: 德。何以堪之。故設重誓以自防護。大寶積八十九。
0205a10: 經云。佛告迦葉。我常說言。寧燒鐵鍱為衣。不以破
0205a11: 戒之身而著袈裟。寧吞熱鐵。不以破戒之口食人
0205a12: 信施。正此意也。
0205a13: ○三恭敬之誓。
0205a14: 復作是願。寧以鐵鎚打碎此身。從頭至足。令如微塵。
0205a15: 終不以此破戒之身。受於信心檀越恭敬禮拜。
0205a16: 發隱。先德有言。屈身而禮。直立而受。苟非有己巳利
0205a17: 之德。其害非細。此藥石之論也。今人謂供養受人
0205a18: 之施。猶或生慚。以禮拜無損他財。恬不知愧。嗚呼。
0205a19: 惜哉。
0205a20: ○四六根之誓。
0205a21: 復作是願。寧以百千熱鐵刀矛挑其兩目。終不以此
0205a22: 破戒之心。視他好色。復作是願。寧以百千鐵錐劖刺
0205a23: 耳根。經一劫二劫。終不以此破戒之心。聽好音聲。復
0205a24: 作是願。寧以百千刃刀割去其鼻。終不以此破戒之
0205b01: 心。貪嗅諸香。復作是願。寧以百千刃刀割斷其舌。終
0205b02: 不以此破戒之心。食人百味淨食。復作是願。寧以利
0205b03: 斧斬破其身。終不以此破戒之心。貪著好觸。
0205b04: 發隱。六根染塵。如猿得樹。若非重誓。自立良難。是
0205b05: 故物而曰刀矛。刀矛而曰熱鐵。熱鐵而曰百千。苦
0205b06: 痛之極。胡可云喻。寧受此苦。不視好色。以此要心。
0205b07: 抑何勇猛而激烈也。耳鼻五根亦復如是。問。受食
0205b08: 一節。前後言之。意似相濫。答。前以四事類說。蓋主
0205b09: 不堪應供而言。後以六根類說。蓋主不能制情而
0205b10: 言。故不相濫。問。六根止舉其五。不及意根何也。答。
0205b11: 五根皆含意字。故文云破戒之心。又意非形體。不
0205b12: 可等五為喻。
0205b13: ○五度生之誓。
0205b14: 復作是願。願一切眾生悉得成佛。
0205b15: 發隱。前四自度。今一度人。自利利他。俱成正覺也。
0205b16: 若無此誓迴向佛道。前來諸誓。止是人天福報。或
0205b17: 二乘小果而已巳。問。願生成佛。慈悲心耳。較諸猛火
0205b18: 熱鐵等喻。前後語義似不相類。云何名誓。答。若非
0205b19: 矢志決心。何繇廣度品。地獄未空。誓不成佛。其
0205b20: 勇烈何如也。安得不謂之誓。
0205b21: ○三結過。
0205b22: 而菩薩若不發是願者。犯輕垢罪。
0205b23: 發隱。問。願多期望之語。誓類詛之辭。修行本擬
0205b24: 出離。云何動稱地獄。答。誓。願中之勇烈意也。詛。
0205c01: 怨中之毒害意也。奈何以願為怨。以勇烈為毒害
0205c02: 乎。世有魔師。教授魔種。閉門塞竇。險語以堅其信
0205c03: 根。惡以閑其外問。終身蔽錮。累劫牢籠。而莫之
0205c04: 能出也。哀哉。●按此戒。菩薩心地法門戒心中忍
0205c05: 心進心定心願心頂心信心念心不退心不壞心
0205c06: 所出也。
0205c07: ●第三十七胃難遊行戒二　初舉略。二入文。
0205c08: ○初舉略。
0205c09: 始行菩薩。業多不定。且人身難得。堪為道器。不慎
0205c10: 遊行。致有夭逝。在危生念。所喪事重。以不慎故制。
0205c11: 七眾同。大小俱制。
0205c12: 發隱。人身難得。如投鍼透孔之喻是也。堪為道器
0205c13: 者。如裴丞相所謂六道之中可以整心慮趣菩提
0205c14: 者。惟人道為能耳。是知染心所就。雖號革囊。聖道
0205c15: 攸資。實為重器。應須貴之保之。而乃不慎遊行。甘
0205c16: 心夭逝。輕拋難得之身。橫傷致道之器耶。忍力未
0205c17: 充。臨危之際。生大苦惱。因墮惡處。故曰所喪事重
0205c18: 也。今新學僧。有不禁夜行者。不遵王法者。不謹天
0205c19: 時風寒者。不避地氣陰溼者。動云委命龍天。實則
0205c20: 毫無見處。夭逝之禍。疏有明文。可不慎歟。問。臨淄
0205c21: 尚曰肩摩。十室即有忠信。則得者必多。失者必少。
0205c22: 而謂人身之難。至比之投鍼透孔者何也。答。佛言
0205c23: 吾憶往身。鬼獄二趣且置勿論。畜生道中。為雜類
0205c24: 形亦置勿論。為狗身時。雜色狗形亦置勿論。純記
0206a01: 白狗。吾所積骨猶如須彌。何況雜色之狗。及餘畜
0206a02: 類。今得人身。不亦難乎。又佛過瓜田。顧阿難言。瓜
0206a03: 上之土。大地之土。孰為多少。阿難對言。瓜土至微。
0206a04: 大地無盡。佛言得人身者如瓜上之土。失人身者
0206a05: 如大地之土。又須達為佛營立精舍。蟻子在地。佛
0206a06: 告須達。七佛以來。皆汝於此營室供養。此蟻毗婆
0206a07: 尸佛時已巳在此地。今經七佛。恒受蟻身。尚未能脫。
0206a08: 繇此觀之。人身難得如瓜上土。寧不信然。所以者
0206a09: 何。經云。五戒堅持。方得人身。五戒不持。人天路絕。
0206a10: 持戒難。則人身不易明矣。又云一失人身。萬劫不
0206a11: 復。而乃不貴五戒之修。不虞萬劫之遠。輕棄其身
0206a12: 可乎。是徒知舉目見人類之多。而不知惡道之類
0206a13: 多多無盡也。是徒知隨在有忠信之人。而不知忠
0206a14: 信者未必其持戒也。人身難得。豈不誠然乎哉。一
0206a15: 說爪上之土。爪。指甲也。
0206a16: ○二入文三　初標人。二序事。三結罪。
0206a17: ○初標人。
0206a18: 若佛子。
0206a19: ○二序事三　初應遊止時。二應遊止事。三不應
0206a20: 遊止。
0206a21: ○初應遊止時。
0206a22: 常應二時頭陀。冬夏坐禪。
0206a23: 二時頭陀者。遊行時也。春秋二時調適。遊行化物。
0206a24: 無妨損也。頭陀有十二。大論廣明。食有五。一不受
0206b02: 食。住處有五。一阿練若處。二常坐不臥。三塚間住。
0206b04: 著衲衣。冬寒夏熱。遊行多妨損。故制。若不依制。犯
0206b05: 輕垢。有人言菩薩立誓安居。五月下半。至八月上
0206b06: 半。又云此時不復頭陀。是安居之限。遊行難。皆
0206b07: 是制限。
0206b08: 發隱。無妨損有二。一則慎時不傷己巳身。二則護生
0206b09: 不傷他命也。一坐食者。一坐食畢。不二坐也。阿練
0206b10: 即阿蘭。此云遠離處也。離市井而間居。離居而塚。
0206b11: 離塚而樹。離樹而露。表離障者離之又離。以至於
0206b12: 解脫也。
0206b13: ○二應遊止事二　初十八種物。二半月誦戒。
0206b14: ○初十八種物。
0206b15: 結夏安居。常用楊枝。澡荳。三衣。缾。。坐具。鍚杖。香爐
0206b16: 。漉水囊。手巾。刀子。火燧。鑷子。繩。經。律。佛像。菩薩
0206b17: 形像。而菩薩行頭陀時。及遊方時。行來百里千里。此
0206b18: 十八種物常隨其身。頭陀者。從正月十五日至三月
0206b19: 十五日。八月十五日至十月十五日。是二時中。此十
0206b20: 八種物常隨其身。如鳥二翼。
0206b21: 發隱。十八物常隨者。楊枝淨口。澡荳潔身。超俗染
0206b22: 則三衣蔽形。斷邪妄則一支命。具開聖地。缾注
0206b23: 法泉。鍚杖豎賢聖之標。香爐示清淨之體。漉囊救
0206b24: 物。巾布拂塵。刀用降魔。燧資破暗。鑷子拔除煩惱。
0206c01: 繩脫略貢高。經契一心。律規三業。如來表果。菩
0206c02: 薩明因。如是十八物果可以剎那去身耶。世有受
0206c03: 菩薩戒者。漫於戒義略不留心。汲汲乎惟十八物
0206c04: 是辦而已巳。肩荷隨身。便為了畢。而或執著盂。不
0206c05: 隨眾食器者。執著繩。不隨眾坐席者。膠彼瑣儀。
0206c06: 忘其大義。居然菩薩。藐爾傍僧。作犯止持尚猶未
0206c07: 悉。復何論上求下化之弘規耶。噫。弊也久矣。
0206c08: ○二半月誦戒。
0206c09: 若布薩日。新學菩薩。半月半月常布薩。誦十重四十
0206c10: 八輕戒。若誦戒時。當於諸佛菩薩形像前誦。一人布
0206c11: 薩。即一人誦。若二人三人至百千人。亦一人誦。誦者
0206c12: 高座。聽者下座。各各披九條七條五條袈裟。若結夏
0206c13: 安居時。亦應一一如法。
0206c14: 發隱。一人布薩者。單丁住也。百千人亦一人誦者。
0206c15: 一誦多聽則不亂也。結夏安居者。九旬禁足。不言
0206c16: 結冬者。省文也。九條者。大衣分上中下。各三成九。
0206c17: 自九條以至二十五條也。今用初者。表半月誦戒。
0206c18: 出三界二十五有之初門也。袈裟者。此云間色服。
0206c19: 即壞色衣也。此四色立名。又云去穢。又云離著。又
0206c20: 云消瘦服等。此從義立名。加法者。當如法誦戒也。
0206c21: 問。文稱新學。蓋為初心。久修菩薩。似不必誦。答。爾
0206c22: 不憶前文乎。佛言是盧舍那誦。我亦如是誦。又言
0206c23: 三世諸佛菩薩皆如是誦。況今日凡夫耶。言新學
0206c24: 者。恐新學不知。故特舉勸。若舊學者自應熟習。何
0207a01: 待言也。夫半月誦戒。千佛恒規。久廢不行。人罕知
0207a02: 者。今錄往事以為明誡。續高僧傳。釋僧雲者。四月
0207a03: 十五。臨說戒時。眾僧並集。雲居上首。乃白眾曰。戒
0207a04: 本防非。人人誦得。何煩數舉。可令一僧豎義。使後
0207a05: 生開悟。雲氣格當時。無敢抗者。咸從之。訖於夏末。
0207a06: 遂廢說戒。七月十五日眾集。忽失雲。四出追覓。乃
0207a07: 於三里許古塚中得之。血流體。如刀割者。問之。
0207a08: 云一丈夫執刀。厲色責我。何得改變布薩。妄充豎
0207a09: 義。因劊我身。痛苦難忍。眾舁還寺。竭情懺悔。經于
0207a10: 十載。說戒布薩。以為常業。永不敢廢。臨終之日。異
0207a11: 香迎焉。
0207a12: ○三不應遊止。
0207a13: 若行頭陀時。莫入難處。若惡國界。若惡國王。土地高
0207a14: 下。草木深。師子虎狼。水火風難。及以劫賊。道路毒
0207a15: 蛇。一切難處悉不得入。頭陀行道。乃至夏坐安居。是
0207a16: 諸難處皆不得入。
0207a17: 發隱。惡國界者。安身非地難也。惡國王者。護法非
0207a18: 人難也。高下者。地形險阻難也。深者。山林恐怖
0207a19: 難也。師子等者。毒獸傷害難也。水火等者。天災流
0207a20: 行難也。劫賊者。寇盜抄掠難也。一切者。兼例其餘。
0207a21: 此悉妨修道業。若行若住皆不應也。一本作國難
0207a22: 惡王。文義不順。今依古本。
0207a23: ○三結罪。
0207a24: 若故入者。犯輕垢罪。
0207b01: 發隱。問。菩薩同流九界。乃至入地獄度眾生。所謂
0207b02: 難行能行難忍能忍是也。今見難而避。則何以異
0207b03: 於二乘凡夫耶。答。初心菩薩。忍力未充。涉險投危。
0207b04: 徒死何補。俟彼智舟堅密。仍堪苦海遊行。但其有
0207b05: 利眾生。必不避難苟免。●按此戒。菩薩心地法門
0207b06: 戒心中慧心護心信心所出也。
0207b07: ●第三十八乖尊卑次序戒二　初舉略。二入文。
0207b08: ○初舉略。
0207b09: 乖亂失儀。故制。七眾同。大小俱制。
0207b10: ○二入文三　初標人。二序事。三結罪。
0207b11: ○初標人。
0207b12: 若佛子。
0207b13: ○二序事三　初明應。二不應。三總結。
0207b14: ○初明應。
0207b15: 應如法次第坐。先受戒者在前坐。後受戒者在後坐。
0207b16: 不問老少。比丘比丘尼。貴人國王王子。乃至黃門奴
0207b17: 婢。皆應先受戒者在前坐。後受戒者次第而坐。
0207b18: 發隱。文中不問老少為句。言佛法中坐法。無論生
0207b19: 年。惟計戒臘。如比丘一類。不問某比丘老。某比丘
0207b20: 少。但以先戒比丘先坐。後戒比丘後坐也。比丘尼
0207b21: 等例此。一說不問老少僧尼道俗良賤。但依戒次。
0207b22: 則男女混淆。君臣錯雜。云何此法可通國家。
0207b23: ○二不應。
0207b24: 莫如外道癡人。若老若少。無前無後。坐無次第。如兵
0207c01: 奴之法。
0207c02: 發隱。莫學外道坐法。若老若少。一眾之中。不論戒
0207c03: 次。前後失當。混如兵奴。我佛法中。不應有此。
0207c04: ○三總結。
0207c05: 我佛法中。先者先坐。後者後坐。
0207c06: 聲聞次序出律部臥具法。以戒為次。乃至大須臾
0207c07: 時皆名上座。通道俗九眾。一比丘。二比丘尼。三六
0207c08: 法尼。四沙彌。五沙彌尼。六出家。七出家尼。八優婆
0207c09: 塞。九優婆夷。此九種有次第。不得亂。如律部說。
0207c10: 發隱。一比丘。乃至九優婆夷。此略言有此九眾。皆
0207c11: 當各依戒次論坐。非謂起一比丘。而二而三而四
0207c12: 為次也。若爾。則論位分。非論戒次矣。各類自有受
0207c13: 戒先後。宜如前說。六法尼者。即式叉六法。自染心
0207c14: 相觸以至不飲酒也。出家者。出家優婆塞也。出家
0207c15: 尼者。出家優婆夷也。
0207c16: ○三結罪。
0207c17: 而菩薩一一不如法次第坐者。犯輕垢罪。
0207c18: 發隱。此犯有二。一是令坐者。一是坐者。兩俱得罪。
0207c19: 問。普超三昧經云。阿闍世王請文殊。文殊讓迦葉
0207c20: 前行。曰。大迦葉久為沙門。世間所有羅漢皆從仁
0207c21: 後。仁當前行。迦葉云。計於法律。不以年歲而為尊
0207c22: 長。法律所載。智慧為尊。神智聖達乃為可尊。博聞
0207c23: 才辯乃為可尊。諸根明徹乃為可尊。文殊乃前行。
0207c24: 據此。不幾於乖尊卑次第耶。答。闍王之請。意在文
0208a01: 殊。不在迦葉。如天帝釋請華嚴法師。而置座五百
0208a02: 應真之上。即其類也。文殊始讓迦葉。不敢違古佛
0208a03: 之恒規。迦葉終遜文殊。所以順請主之本意。準前
0208a04: 例。則見機得坐是也。反常合道。應變隨宜。正大士
0208a05: 之妙用。又何過焉。故知先戒先坐。此崇戒則禮然。
0208a06: 無定法也。孟子曰。朝廷莫如爵。鄉黨莫如齒。輔世
0208a07: 長民莫如德。言隨時各有所尊也。喻如孔門弟子。
0208a08: 尚齒則先李路。品德則右顏淵也。又如周室勳臣。
0208a09: 約姓則魯為宗長。開國則齊為功首也。七歲講經
0208a10: 二旬首眾。亦何礙也。吾恐末世有挾才而藐視耆
0208a11: 宿者。有恃臘而輕忽妙德者。故通以此。識者詳之。
0208a12: ●按此戒。菩薩心地法門戒心中慧心及恭敬心
0208a13: 所出也。
0208a14: ●第三十九不修福慧戒二　初舉略。二入文。
0208a15: ○初舉略。
0208a16: 福慧二嚴。如鳥二翼。不可不修。乖出要之道。故制。
0208a17: 七眾同。大小乘不全共。菩薩攝一切善應修。聲聞
0208a18: 夏分自誓應修福業。餘時不制。
0208a19: 發隱。出要之道者。福慧雙修。出離生死捷要之道
0208a20: 也。福輕則恒羅障緣。慧淺則多行錯路。故曰乖出
0208a21: 要之道。夏分自誓者。坐夏則修。修則有限。非若菩
0208a22: 薩無時不修也。
0208a23: ○二入文三　初標人。二序事。三總結第四段。
0208a24: ○初標人。
0208b01: 若佛子。
0208b02: ○二序事三　初修福。二修慧。三舉非結過。
0208b03: ○初修福。
0208b04: 常應教化一切眾生。建立僧坊。山林園田。立作佛塔
0208b05: 冬夏安居。坐禪處所。一切行道處皆應立之。
0208b06: 修福。自作教他。文中略序七事。一僧坊。二山林。三
0208b07: 園。四田。五塔。六冬夏坐禪安居處。七一切行道處。
0208b08: 凡此流類。悉應建立力若不及者不犯。
0208b09: 發隱。自作教他者。作此七事教化眾生。是自作。教
0208b10: 化眾生令作此七事。是教他也。七事者。僧坊以聚
0208b11: 集大眾。山林以覆蔭大眾。園使眾得棲息。田使眾
0208b12: 得膳養。佛塔立。則眾瞻依有所。安居定。則眾禪那
0208b13: 易修。一切行道處。統論大眾修進道業之處也。作
0208b14: 如是事其福可知。按要集第十。經云。佛言爾時道
0208b15: 俗訛替。競興齋講。強抑求財。營修塔寺。依經不合。
0208b16: 反招前罪。蓋言非理募化。而自附營修。以公濟私。
0208b17: 誣因昧果。所謂天堂未就。地獄先成。如是修福。不
0208b18: 如避罪。學者又不可不明辨也。
0208b19: ○二修慧。
0208b20: 而菩薩應為一切眾生講說大乘經律。若疾病國難
0208b21: 賊難。父母兄弟和尚阿闍黎亡滅之日。及三七日。四
0208b22: 五七日。乃至七七日。亦應講說大乘經律。一切齋會
0208b23: 求願。行來治生。大火所燒。大水所漂。黑風所吹船舫。
0208b24: 江河大海羅剎之難。亦讀誦講說此經律。乃至一切
0208c01: 罪報。三惡八難七逆。杻械枷鎖繫縛其身。多婬多瞋
0208c02: 多愚癡多疾病。皆應講此經律。
0208c03: 修智慧。亦自作教人。
0208c04: 發隱。疾病者。此經律能療眾生無明宿患故。國難
0208c05: 者。此經律能守護心王故。賊難者。此經律能摧破。
0208c06: 惡魔故。父母師長亡滅者。此經律能資導冥識故。
0208c07: 齋會求願者。此經律能滿足行願故。行來治生者
0208c08: 此經律能具足法財故。大火者。此經律能滅除煩
0208c09: 惱故。大水者。此經律能枯竭恩愛河故。黑風所
0208c10: 吹者。此經律能於苦海作大舟師。渡諸眾生故。一
0208c11: 切罪報者。此經律能於地獄作大赦書。蠲諸業障
0208c12: 故。三惡八難七逆者。此經律能化惡為善。轉難為
0208c13: 祥。返逆為順故。杻械枷鎖者。此經律能解脫身心
0208c14: 內外諸縛著故。多婬多瞋多癡者。此經律能消滅
0208c15: 三毒。發生清淨心慈悲心智慧心故。以要言之。戒
0208c16: 能止惡行善。廣度眾生。亦何往而不利。何求而弗
0208c17: 得耶。
0208c18: ○三舉非結過。
0208c19: 而新學菩薩若不爾者。犯輕垢罪。
0208c20: 不修為失。
0208c21: 發隱。除前疏云力不及者不犯。若力及而不修。其
0208c22: 失大矣。故曰不修為失也。●按此戒。菩薩心地法
0208c23: 門戒心中慈心悲心慧心施心所出也。
0208c24: ○三總結第四段。
0209a01: 如是九戒。應當學。敬心奉持。梵壇品當廣明。
0209a02: ●第四十揀擇受戒戒二　初舉略。二入文。
0209a03: ○初舉略。
0209a04: 有心樂受。悉皆應與。若瞋惡揀棄。乖於勸獎。故制。
0209a05: 出家二眾同犯。餘無師範者未制。大小不全共。菩
0209a06: 薩本兼物。聲聞若許而中悔是犯。不許不犯。
0209a07: 發隱。許而中悔者。聲聞道狹。來求法者有許不許。
0209a08: 本不許者不犯。惟許而復悔斯有過耳。大士普度
0209a09: 為懷。來者不拒。何容私意有許不許。而揀擇行事
0209a10: 也。
0209a11: ○二入文二　初標人。二序事。
0209a12: ○初標人。
0209a13: 若佛子。
0209a14: ○二序事三　初不應揀。二應揀。三舉非結過。
0209a15: ○初不應揀。
0209a16: 與人受戒時。不得揀擇。一切國王王子。大臣百官。比
0209a17: 丘比丘尼。信男信女。婬男淫女。十八梵天。六欲天子。
0209a18: 無根二根。黃門奴婢。一切鬼神。盡得受戒。
0209a19: 發隱。不得揀擇四字為句。國王解見前。王子得受
0209a20: 者。如貞觀二年。詔法師玄琬入宮。為皇太子諸王
0209a21: 妃嬪受菩薩戒之類是也。則男女可知矣。大臣得
0209a22: 受者。如周建德元年。詔禪師僧瑋至京。令公卿咸
0209a23: 受十善。乃至唐宰相裴休房融俱受菩薩戒之類
0209a24: 是也。則百官可知矣。鬼神得受者。如嵩嶽帝受戒
0209b01: 於元珪禪師。廬山神受戒於曇邕禪師。高王降祝
0209b02: 請聰法師授菩薩戒之類是也。則諸天可知矣。後
0209b03: 秦弘始十年。卑摩羅叉製內外禁二卷。正明不揀
0209b04: 擇一切道俗同受之戒也。又開元十四年。鑒真律
0209b05: 師附舶日本。王乃請真授皈戒。夫人臣以次稟
0209b06: 受。亦復不揀一切夷夏同受之戒也。又元豐元年。
0209b07: 杭州慧才法師。為靈芝元照及僧千人授菩薩戒
0209b08: 於雷峰寺。方羯磨。觀音像放光。貫徹講堂。燈炬皆
0209b09: 為奪。此又一切大會受戒之瑞事也。所以然者。
0209b10: 良繇此心地中非尊非卑。非道非俗。非男非女。非
0209b11: 穢非淨。非天非人。非全非缺。非良非賤。非顯非幽。
0209b12: 一味平等。無二無別。何所去取而生揀擇。是故陽
0209b13: 春擇物而生。則其生必寡。滄溟揀流而納。則其納
0209b14: 幾何。大士春育海涵。無眾生不度。一切得受。不亦
0209b15: 宜乎。
0209b16: ○二應揀。
0209b17: 應教身所著袈裟。皆使壞色。與道相應。皆染使青黃
0209b18: 赤黑紫色。一切染衣。乃至臥具。盡以壞色。身所著衣。
0209b19: 一切染色。若一切國土中。國人所著衣服。比丘皆應
0209b20: 與其俗服有異。若欲受戒時。師應問言。汝現身不作
0209b21: 七逆罪否。菩薩法師不得與七逆人現身受戒。七逆
0209b22: 者。出佛身血。父。母。和尚。阿闍黎。破羯磨轉
0209b23: 法輪僧。聖人。若具七逆。即現身不得戒。餘一切人
0209b24: 盡得受戒。
0209c01: 應揀擇者有兩一身形不如。應揀擇。二業障不如。
0209c02: 須揀擇。衣中聲聞用青泥。菩薩亦應用。依此文
0209c03: 意。似不必盡備。但與俗不同。便名如法。一云道
0209c04: 俗受戒。皆須服壞色。二云是可壞色處。道俗同制
0209c05: 文云與俗有異。當知出家菩薩必用壞色。
0209c06: 發隱。皆染使青黃等。真諦云。青。銅青也。黑。雜泥也。
0209c07: 舍利弗問經云。摩訶僧祇部。勤學眾經。宣說其義
0209c08: 處本居中。應著黃色。曇無德部。通達理味。表法殊
0209c09: 勝。應著赤色。薩婆多部。博通敏達。善能化導。應著
0209c10: 黑色。迦舍部。勇猛護生。應著木蘭色。彌沙塞部。禪
0209c11: 思入玄。究暢幽密。應著青色。據此則成五彩。云何
0209c12: 名壞。然彼文中。每色下有青非東方之青等句。則
0209c13: 知就壞色中。自有五別以表五部。非世間五麗色
0209c14: 也。故耆域初至洛陽。見比丘衣服華。歎曰。大違
0209c15: 戒律。非佛意也。身形不如。謂不衣壞色。外貌不如
0209c16: 法也。業障不如。謂干犯重罪。內心不如法也。青泥
0209c17: 者。。香木。可染衣者。與青泥和合作壞色也。不
0209c18: 必盡備者。如上青黃赤黑等不必確定分別。但與
0209c19: 俗服有別則已巳。可壞色處者。可作壞色處。僧俗俱
0209c20: 宜同作。不可壞色處。俗即隨便。惟僧則必以壞色
0209c21: 也。不可壞色者。或土地所不便是也。末是疏主總
0209c22: 結前說。斷必用壞色。為出家定制也。法滅盡經云。
0209c23: 法欲滅時。袈裟自然變白。當知衣白法滅之相。此
0209c24: 中制白衣高座。則知道俗以緇白別。不可不慎也。
0210a01: 湘山錄載宋王文正公旦遺命剃髮。著壞色衣。用
0210a02: 火葬禮。楊大年以公位宰相。當袞服以斂。乃具染
0210a03: 衣置柩中焉。七逆。出佛身血者。言不必害命。但傷
0210a04: 體出血即犯逆。如調達碎石。迸傷佛足。生陷地獄
0210a05: 之類是也。羯磨轉法輪者。集眾布薩。代佛揚化。正
0210a06: 所謂和合僧也。此人則佛法滅。豈不犯逆。非漫
0210a07: 爾居情識相比者。可和合之名也。又凡能弘
0210a08: 法利生者皆名轉法輪也。聖人。即羅漢也。多小乘
0210a09: 和尚闍黎。故云七逆也。問。小乘害和尚非逆。雖前
0210a10: 文已巳解。猶未釋然。願更明之。答此經中重逆二字。
0210a11: 有別有犯重不犯逆者。有兼重與逆者。聲聞害師
0210a12: 已巳犯重。特不云逆耳。蓋逆是重上復加逆罪也。問
0210a13: 下上皆逆也。云何聲聞害師非逆。答。佛法中重。
0210a14: 對世法逆。佛法中逆。加世法逆一等。聲聞害師犯
0210a15: 重。已巳是世間逆罪。而菩薩所謂逆者。則更加重。故
0210a16: 疏云菩薩重重於聲聞重也。
0210a17: ○三舉非結過。
0210a18: 出家人法。不向國王禮拜。不向父母禮拜。六親不敬。
0210a19: 鬼神不禮。但解法師語。有百里千里來求法者。而菩
0210a20: 薩法師以惡心瞋心。而不即與授一切眾生戒者。犯
0210a21: 輕垢罪。
0210a22: 發隱。君親天地等不禮敬者。言出家之法。已巳於國
0210a23: 王父母六親鬼神不修世間禮儀恭敬。則今日授
0210a24: 戒。不當復問其是貴是賤是親是疏是人是神。惟
0210b01: 觀意之誠否耳。遠來求法。誠意可知。止除七逆。餘
0210b02: 但解法師語者。即當與戒。何得起惡心瞋心而不
0210b03: 即與。竟拒曰不與。遲延曰不即與。若此者。苟非圖
0210b04: 利養而販賣佛法。必其乏慈悲而獨善己巳身。是以
0210b05: 得罪。若察其意未誠而不與。欲成就彼。如無讖之
0210b06: 於道進。則大權化導。功德無量。勿等視也。問。六親
0210b07: 鬼神且置弗論。云何君父而不禮敬。答。此有二義
0210b08: 一者薙髮之日。已巳拜辭故。其言曰。專精拜辭。後不
0210b09: 拜也。二者出家之人禮拜君父。非恭敬故。所以者
0210b10: 何。帝釋天主不欲五戒者禮拜。慮或損福。故出家
0210b11: 者當精進行道。報君父恩。不當以擎跽匍匐小節
0210b12: 為恭敬也。斯乃忠臣孝子愛其君父而不禮拜。是
0210b13: 名大恭敬。豈曰桀驁乎哉。問。揀擇授戒。既犯輕垢。
0210b14: 今為是一味普授更無分別。為復亦有差等與。答。
0210b15: 訝子之問遲也。凡閱聖教。當具二義。一者善會。二
0210b16: 者博通。匪善會。則失其意而徒泥其文。匪博通。則
0210b17: 知其一而不知其二。今言揀擇犯過。指不應揀者。
0210b18: 不言應揀者亦犯過也。菩薩善戒經云。菩薩摩訶
0210b19: 薩先當具足學優婆塞戒。沙彌戒。比丘戒。若言不
0210b20: 具優婆塞戒得沙彌戒者。無有是處。不具沙彌戒
0210b21: 得比丘戒者。無有是處。不具如是三種戒得菩薩
0210b22: 戒者。亦無有是處。譬如重樓四級。不繇初級至二
0210b23: 級者。無有是處。不繇二級至於三級。不繇三級至
0210b24: 四級者。亦無是處。又云不成就三種戒者。亦不得
0210c01: 聽說菩薩戒。聽者得罪。而清涼解華嚴梵行。亦引
0210c02: 善戒如上等文。夫華嚴掃除。尚嚴斯義。今經建立。
0210c03: 奚可輕心。奈何知者過之。欲直受菩薩戒。不受具
0210c04: 戒。彼蓋據經中婬賤鬼畜俱得受戒。及惟除七逆
0210c05: 等語。遂謂無不可受。不知此語止是發明聲聞之
0210c06: 戒但許人倫。菩薩之戒兼諸趣。特表其道有廣
0210c07: 狹云爾。至於受法。則必須依經次第。何得躐等。問。
0210c08: 經言百里千里來求而不與授犯輕垢罪。使彼缺
0210c09: 三戒而未受。輕千里而來求。乃弗與授。寧不犯過。
0210c10: 答。以惡心瞋心不與者犯。不言無惡無瞋而不與
0210c11: 者亦犯也。夫不與者非終不與。欲其合佛明制而
0210c12: 後與也。何罪之有。問。前文背大向小戒。不習學佛
0210c13: 戒。暫念小乘戒。或不許習二乘經。或不許受二乘
0210c14: 律。或不許發二乘心。然則直受菩薩戒豈不正合
0210c15: 經意。答。不許習學受持者。為已巳受菩薩戒者言也。
0210c16: 已巳受其大。復從其小。倒行反墮。烏得無罪。若未受
0210c17: 大。既無所受。又何所背。而曰背大向小等耶。且
0210c18: 閱大藏。曾無一言不許受聲聞戒而直受菩薩戒。
0210c19: 亦何所據而云然乎。問。法華稱十六王子曰菩薩
0210c20: 沙彌。豈非沙彌直受之一證歟。答。菩薩有二。一者
0210c21: 實德菩薩。二者入道善人名菩薩。如鬼神齋戒
0210c22: 者號菩薩神。俗士齋戒者號在家菩薩是也。非必
0210c23: 盡受菩薩之戒者稱菩薩也。即如沙彌亦有二種。
0210c24: 已巳受十戒曰法同沙彌。未受十戒曰形同沙彌。未
0211a01: 受十戒之沙彌。與未受大戒之菩薩正相類也。十
0211a02: 六王子。以其年少可稱沙彌。以其大心可稱菩薩。
0211a03: 豈必如妙海王子實受舍那之戒比耶。問。沙彌不
0211a04: 得受菩薩戒。則沙彌不及鬼畜等及在家二眾歟。
0211a05: 何彼得受此反不得。答。在家與出家體制自別。在
0211a06: 家者必受五戒方得受菩薩戒。出家剃染者必受
0211a07: 比丘戒。方得受菩薩戒。鬼畜男女等得受者。是已巳
0211a08: 有五戒者也。五戒未受者。不得與沙彌未受具者
0211a09: 準也。夫三寶之名。因比丘戒而成。沙彌未得與三
0211a10: 寶流也。果若而言。沙彌俱直受大戒。則比丘之戒
0211a11: 廢矣。比丘戒廢則僧寶廢。僧寶廢則三寶缺矣。一
0211a12: 舉而缺三寶。其失可勝言哉。且今剃髮染衣。聲聞
0211a13: 相也。既不屑聲聞之戒。應不作聲聞之相。即世俗
0211a14: 相行菩薩道亦奚不可。而乃甘心剃染作聲聞相。
0211a15: 獨不肯受其戒。是猶繫籍章縫。而復恥號儒生。欲
0211a16: 直行宰相事。三尺童子知其不可矣。又經云天人
0211a17: 常自感慕。我何時當得為人。於佛法中得受具足
0211a18: 戒。則比丘戒法人間天上之所貴重。焉可忽耶。首
0211a19: 楞嚴云。先持聲聞戒。執身不動。後持菩薩戒。執心
0211a20: 不起。先後二字金口炳然。故聲聞直禁不殺。而菩
0211a21: 薩見機宜。雖斷命不為殺。聲聞直禁不盜。而菩薩
0211a22: 興利濟。雖奪取不為盜。聲聞不得捉金銀錢物。而
0211a23: 菩薩行施。可畜一切財寶。聲聞不得近非親里比
0211a24: 丘尼。而菩薩已巳視一切眾生皆其親里。如是者。必
0211b01: 其具大人之作略。開弘誓之懷。權實雙融。悲智
0211b02: 並運。然後可以語此耳。初機淺學而欲直受。吾恐
0211b03: 循規踐跡。猶且多愆。破格越常。豈能無過。六物之
0211b04: 名尚昧。而垂任公之鉤。匹雛之勝未能。而攘馮婦
0211b05: 之臂。功無所就。害已巳隨之。所謂賊夫人之子者此
0211b06: 也。故知直授之說。雖是慈悲普度。惟欲頓挈凡夫。
0211b07: 速成菩薩。泯除小果。純一大乘。豈非美事。而此過
0211b08: 量豪傑。千百人中鮮見一二。苟非其人。徒美名。
0211b09: 曾無實益。諸佛未許汝在。問。疏稱七眾。豈非沙彌
0211b10: 不受具戒之直受耶。經云婬男婬女。豈非白衣不
0211b11: 受五戒之直受耶。答。此大有說。一者經文止有比
0211b12: 丘比丘尼。曾無七眾。唯疏舉七眾耳。二者即沙彌
0211b13: 白衣才堪直受。亦必須一會之頃。沙彌先受具戒。
0211b14: 白衣先受五戒。而隨受菩薩戒。則不次第而未嘗
0211b15: 不次第也。略似世間聯登科甲者比也。欲存此一
0211b16: 類。故言七眾。非謂不受具戒之沙彌。不受五戒之
0211b17: 白衣。而成菩薩戒七眾也。乘雖貴乎頓超。戒何妨
0211b18: 於漸受。願觀此者平氣懷。委細審察。母泥揀擇
0211b19: 有過之文而不會其意。毋執揀擇之一義而不信
0211b20: 餘經。則庶幾哉上符佛旨。而下利生也已巳。●按
0211b21: 此戒。菩薩心地法門戒心中慈心悲心同心圓心
0211b22: 及平等心所出也。
0211b23: ●第四十一為利作師戒二　初舉略。二入文。
0211b24: ○初舉略。
0211c01: 內無實解。外為名利。輒爾強為。有人之失。故制。
0211c02: 出家二眾同。大小不俱制。三眾及在家無師範義。
0211c03: 不制。
0211c04: 發隱。佛藏第四。經云。雖是凡夫。清淨持戒。不貪利
0211c05: 養。多聞廣喻。猶如大海。惟說清淨第一實義。所說
0211c06: 如是。亦如是行。舍利弗。如是說者。我聽說法。今貪
0211c07: 利養為利作師。豈得不犯。夫名利在我。浮雲之過
0211c08: 太也。其得甚微。邪解入人。早黑之汙素帛也。其
0211c09: 害甚大。以己巳小利。誤彼信心。彼若墮落。師與同墮。
0211c10: 可弗慎乎。
0211c11: ○二入文二　初標人。二序事。
0211c12: ○初標人。
0211c13: 若佛子。
0211c14: ○二序事三　初明解。二不解。三舉非結過。
0211c15: ○初明解。
0211c16: 教化人起信心時。菩薩與他人作教誡法師者。見欲
0211c17: 受戒人。應教請二師。和尚阿闍黎。二師應問言。汝有
0211c18: 七遮罪否。若現身有七遮罪者。師不應與受戒。若無
0211c19: 七遮者。得與受戒。若有犯十戒者。應教懺悔。在佛菩
0211c20: 薩形像前。日夜六時。誦十重四十八輕戒。苦到禮三
0211c21: 世千佛。得見好相。若一七日。二三七日。乃至一年。要
0211c22: 見好相。好相者。佛來摩頂。見光見華。種種異相。便得
0211c23: 滅罪。若無好相。雖懺無益。是人現身亦不得戒。而得
0211c24: 增益受戒。若犯四十八輕戒者。對首懺悔。戒便得滅。
0212a01: 不同七遮。而教誡師於是法中一一好解。
0212a02: 解此故堪為師。兼制不解則犯。問遮道。遮道有三。
0212a03: 一七逆。二十重。三四十八輕。如是三事。皆應一一
0212a04: 好解。不欲受者不得逼。增受之罪。
0212a05: 發隱。十戒。一本作重戒。今謂十波羅夷也。三世千
0212a06: 佛。三世各有千佛也。佛摩項者。佛昔以百福莊嚴
0212a07: 兜羅手摩捋病人。病即除愈。今來摩頂。罪豈不
0212a08: 滅。光者明照義。黑業消之相。華者開敷義。結縛解
0212a09: 之相。增益受戒者。無此好相。雖今不得戒。亦增長
0212a10: 向後得戒因緣也。對首者。猶云對面懺悔。罪即消
0212a11: 滅。犯輕故不須好相也。又此好相不作聖心。名罪
0212a12: 滅境。若生聖解。即墮邪。魔入於心。莫可救療。不
0212a13: 得逼者。無求強與。是未堪受而受。增上受也。與者
0212a14: 受者皆罪也。亦補前揀擇意。言雖不可拒。亦不可
0212a15: 強也。一說對首者。相對首罪也。
0212a16: ○二不解。
0212a17: 若不解大乘經律若輕若重是非之相。不解第一義
0212a18: 諦。習種性。長養性。性種性。不可壞性。道種性。正法性。
0212a19: 其中多少觀行出入。十禪支。一切行法。一一不得此
0212a20: 法中意。
0212a21: 不解此而作師。亦是兼制。
0212a22: 發隱。輕重是非者。此心地戒淺犯而輕。深犯而重。
0212a23: 云何是犯。云何非犯。明析二途。秩然不亂者。戒之
0212a24: 相也。第一義諦者。此心地戒非重非輕。低昂宛爾。
0212b01: 無非無是。黑白顯然。出二邊。不可思議者。戒之
0212b02: 理也。相不解。則疑初學。理不解。則鈍置利根。習
0212b03: 種性。長養性。研習增長。日益堅固。通屬住位也。性
0212b04: 種性。不可壞性。從性出生。俗諦建立。故不可壞。通
0212b05: 屬行位也。道種性正修中道。屬向位也。正法性正
0212b06: 入聖位。通屬地等妙位也。多少觀行出入者。禪定
0212b07: 中隨人智斷不同。巧拙之異也。十禪支者。即是修
0212b08: 四禪中一覺二觀。乃至十不苦不樂也。一切行法。
0212b09: 總結修行一切法門也。此法中意微妙無窮。一一
0212b10: 不知。譬如不諳病源。不明脈理。不通藥性。不解處
0212b11: 方。云何乃敢貪利療人。以致夭折。今不解一切法。
0212b12: 云何貪利妄治眾生法身諸疾。以傷慧命。故曰有。
0212b13: 人之失也。此中兼制者。例上文解則不犯也。問。
0212b14: 第一義諦。前二十二中雖已巳剖示。顧天台之為教
0212b15: 也。法崇三觀。名擅一家。此經所具諦觀之義更願
0212b16: 詳說。答。若陳其義。有總有別。總說。則心地戒中天
0212b17: 然三觀法爾具足。無俟更論。別說。則舍那本身是
0212b18: 名空義。千百億是名假義。非本非。常常本。
0212b19: 名第一義。未起座先。無法可說。是名空義。從座而
0212b20: 起。周說法。是名假義。起即不起。不起而起。名第
0212b21: 一義。內觀其心。不得殺心。及戒殺心。是名空義。外
0212b22: 見諸事。禁止殺事。常行善事。是名假義。無有心事。
0212b23: 心事歷然。名第一義。若盜若婬。乃至輕垢。亦復如
0212b24: 是。究極而言。餘宗所明亦通三觀。一家所建亦會
0212c01: 餘宗。本自圓融。惟忌偏執而已巳。
0212c02: ○三舉非結過。
0212c03: 而菩薩為利養故。為名聞故。惡求多求貪利弟子。而
0212c04: 詐現解一切經律。為供養故。是自欺詐。亦欺詐他人。
0212c05: 故與人授戒者。犯輕垢罪。
0212c06: 發隱。問。此中亦有不解大乘經律等文。與第十八
0212c07: 無解作師何別。答。彼專無解。此兼為利。意重為利。
0212c08: 故與前別。●按此戒。菩薩心地法門戒心中定心
0212c09: 慧心好說心及真實心所出也。
0212c10: ●第四十二為惡人說戒戒二　初舉略。二入文。
0212c11: ○初舉略。
0212c12: 凡未受菩薩戒者皆曰惡人。若預為說。後受不能
0212c13: 殷重。故制。七眾同。大小俱制。
0212c14: 發隱。渴而後飲。則水之味甘。暗而後燃。則燈之用
0212c15: 大。故云預說則心輕也。
0212c16: ○二入文二　初標人。二序事。
0212c17: ○初標人。
0212c18: 若佛子。
0212c19: ○二序事三　初所不說境。二出不說故。三舉非
0212c20: 結過。
0212c21: ○初所不說境。
0212c22: 不得為利養故。於未受菩薩戒者前。若外道惡人前。
0212c23: 說此千佛大戒。邪見人前亦不得說。除國王。餘一切
0212c24: 不得說。
0213a01: 惟除國王。外道惡人即九十五種。
0213a02: 發隱。除國王者。率土之。皆王臣故。佛法外護。囑
0213a03: 國王故。興滅三寶。惟其意故。民無二王。即世尊故。
0213a04: 問。父母云何亦不可說。答。父母所親。可理喻故。國
0213a05: 王所尊。情難達故。一切有部目得迦經云。尊貴之
0213a06: 人。雖無敬信。亦應為說。貧窮之人。兼不敬信。雖樂
0213a07: 欲聞。不應為說。尊貴。指國王也。十誦毗尼序云。波
0213a08: 斯匿王詣佛。時正布薩。諸比丘言大王出。我等當
0213a09: 作法事。王言欲聽。諸比丘白佛。佛言從今日聽在
0213a10: 諸王前說戒。又經云。一沙彌伏下。盜聽眾僧說
0213a11: 戒。金剛力士以杆擬之。沙彌驚懼。懺悔得免。
0213a12: ○二出不說故。
0213a13: 是惡人輩。不受佛戒。名為畜生。生生之處。不見三寶。
0213a14: 如木石無心。名為外道。邪見人輩木頭無異。
0213a15: 不受戒皆為惡人。空生空死。同畜生也。
0213a16: 發隱。畜生雖具佛性。今報昏迷。木石正屬無情。頑
0213a17: 然罔覺。是惡人輩。有耳不聞戒名。有目不見戒光。
0213a18: 有鼻不嗅戒香。有舌不餐戒味。有身不踐戒地。有
0213a19: 心不知戒相。六根冥窈。與畏生木石何殊焉。向之
0213a20: 說法。非惟不曉。復生謗訕。故不應也。
0213a21: ○三舉非結過。
0213a22: 而菩薩於是惡人前說七佛教戒者。犯輕垢罪。
0213a23: 發隱。前戒揀擇。今戒惡人。所謂不揀擇中甄別自
0213a24: 明。悲智雙行之道也。若執不揀。泛濫說戒。甚非所
0213b01: 宜。應須生重法心。慎勿示之以易。令彼愚頑倍增
0213b02: 藐忽。●按此戒。菩薩心地法門戒心中慧心護心
0213b03: 達心所出也。
0213b04: ●第四十三無慚受施戒二　初舉略。二入文。
0213b05: ○初舉略。
0213b06: 當分犯。已巳自結罪。不思慚愧。而當利施。無愧故
0213b07: 制。出家五眾同。大小俱制。以枉當福田故。文云信
0213b08: 心出家毀正戒者。在家未當田任。未制。
0213b09: 發隱。當分犯者。當戒分中有犯。罪已巳結矣。尚無慚
0213b10: 愧。濫叨信施。其罪不益深乎。未當田任者。在家未
0213b11: 當福田之任。無受施事也。
0213b12: ○二入文二　初標人。二序事。
0213b13: ○初標人。
0213b14: 若佛子。
0213b15: ○二序事三　初受施不宜。二人鬼所毀。三舉非
0213b16: 結過。
0213b17: ○初受施不宜。
0213b18: 信心出家。受佛正成。故起心毀犯聖戒者。不得受一
0213b19: 切檀越供養。亦不得國王地上行。不得飲國王水。
0213b20: 帶罪無愧。不得受施。國王本以地水給有德之人。
0213b21: 無有德行。不應受用。
0213b22: 發隱。地水者。舉況也。地水且然。況他物乎。阿毗達
0213b23: 磨俱舍釋論云。犯根本罪者。於大眾食及住處。佛
0213b24: 不許此人噉一段食。踐一跟地。觀此。則知破戒
0213c01: 比丘。天地雖寬。無處可著。檀那雖眾。滴水難消。可
0213c02: 不懼哉。
0213c03: ○二人鬼所毀。
0213c04: 五千大鬼常遮其前。鬼言大賊。若入房舍城邑宅中。
0213c05: 鬼復常掃其。一切世人。皆罵言佛法中賊。一切
0213c06: 眾生眼不欲見。犯戒之人。畜生無異。木頭無異。
0213c07: 帶罪無愧。人鬼所毀。
0213c08: 發隱。持戒之人。善神衛體。破戒之輩。惡鬼隨身。何
0213c09: 也。善惡氣分自然相感。如世貴人。輿馬僕從之所
0213c10: 呵護。如世因犯。杻械兵卒之所防禁也。此諸惡鬼
0213c11: 存日障其前途。故威德日消。所作不利。死時引入
0213c12: 地獄。故身心痛苦。神識昏迷。又掃其者。經言
0213c13: 賢聖誦經行道之處。其地皆為金剛。今此惡人遊
0213c14: 行之處。其地皆悉穢染。鬼安得不掃其耶。佛
0213c15: 法中賊者。破戒惡人。所謂偷佛衣。盜佛飯。在佛法
0213c16: 中反害佛法。非大賊而何。
0213c17: ○三舉非結過。
0213c18: 若故毀正戒者。犯輕垢罪。
0213c19: 發隱。寶積經云。自知犯戒。受信施。是名第四微細
0213c20: 煩惱。出家之人具此煩惱。如負重擔入於地獄。●
0213c21: 按此戒。菩薩心地法門戒心中信心念心及慚愧
0213c22: 心所出也。
0213c23: ●第四十四不供養經典戒二　初舉略。二入文。
0213c24: ○初舉略。
0214a01: 三寶皆應供養。若不修者。乘於謹敬之心。故制。七
0214a02: 眾同。大小不全共。菩薩應修五事。聲聞五篇輕重
0214a03: 法應誦持。餘事不制。
0214a04: 發隱。菩薩五事具後。聲聞五篇。第一四重。第二僧
0214a05: 伽。第三合尼薩波逸。第四提舍尼。第五突吉羅。
0214a06: ○二入文二　初標人。二序事。
0214a07: ○初標人。
0214a08: 若佛子。
0214a09: ○二序事三　初標勸受持。二別列勸事。三舉非
0214a10: 結過。
0214a11: ○初標勸受持。
0214a12: 常應一心。
0214a13: 發隱。一心者。無二心也。一心不亂。始名持誦也。按
0214a14: 一心念佛有事有理。此亦應爾。事一心者。以心守
0214a15: 戒。持之不易。誦之不忘。無背逆意。無分散意。心不
0214a16: 違戒。戒不違心。名一心也。理一心者。心冥乎戒。不
0214a17: 持而持。持無持相。不誦而誦。誦無誦相。即心是戒。
0214a18: 即戒是心。不見能持所持。雙融有犯無犯。名一心
0214a19: 也。
0214a20: ○二別列勸事。
0214a21: 受持讀誦大乘經律。剝皮為紙。刺血為墨。以髓為水。
0214a22: 析骨為筆。書寫佛戒。木皮穀紙。絹素竹帛。亦悉書持。
0214a23: 常以七寶無價香花。一切雜寶為箱囊。盛經律卷。
0214a24: 勸事凡五種。一受持。二讀。三誦。四書寫。五供養。解
0214b01: 說已巳在上三十九中。
0214b02: 發隱。剝皮刺血等有二義。一者身分血肉命根所
0214b03: 關。世間至寶重者。是捨其身命而流通慧命也。二
0214b04: 者四大假終歸朽敗。世間至無用者。是捨其無
0214b05: 用而成就大用也。穀字從從木。或從禾作穀者
0214b06: 非。穀者禾實。今穀是楮樹。可造紙故。下列可書三
0214b07: 種。一紙。二絹。三竹。古用竹。故曰簡。又曰汗青也。
0214b08: 漢始有赤紙。後蔡倫復以魚網木皮造紙。而紀
0214b09: 載流通繇是無盡矣。言五種者。意倣法華五種法
0214b10: 師也。
0214b11: ○三舉非結過。
0214b12: 若不如法供養者。犯輕垢罪。
0214b13: 經典是佛母。應供養。不者犯罪。
0214b14: 發隱。三世諸佛皆從經中出。故云佛母。忽慢父母
0214b15: 而不供養。是不孝也。尚得名為戒乎。●按此戒。菩
0214b16: 薩心地法門戒心中願心護心信心念心及恭敬
0214b17: 心所出也。
0214b18: ●第四十五不化眾生戒二　初舉略。二入文。
0214b19: ○初舉略。
0214b20: 菩薩發心為物。見有識之類。應須教化。令得悟解。
0214b21: 若不能者。乖大士之行。故制。七眾同犯。大小不共。
0214b22: 大士化眾生是正行。小乘自度。不化非犯。
0214b23: 發隱。大士犯小乘不犯者。一夫不獲。以天下為己巳
0214b24: 任者曰。時予之辜。彼飲牛荷蕢之徒。則何辜之有。
0214c01: ○二入文二　初標人。二序事。
0214c02: ○初標人。
0214c03: 若佛子。
0214c04: ○二序事三　初勸起悲心。二列悲心事。三舉非
0214c05: 結過。
0214c06: ○初勸起悲心。
0214c07: 常起大悲心。
0214c08: 不起兼制。悲能拔苦。大士恒願眾生離苦。
0214c09: 發隱。兼制例前。言起。兼制不起者犯過也。不言慈
0214c10: 者。慈與樂。悲拔苦。拔苦急於與樂也。又苦去即樂。
0214c11: 悲兼慈故。是以贊佛曰大悲世尊。贊觀音曰大悲
0214c12: 菩薩。良以大小乘所繇分別正在於此。學菩薩者
0214c13: 不可頃刻而忘此心。故曰常起也。
0214c14: ○二列悲心事三　初見人令發心。二見畜令發
0214c15: 心。三隨方隨見令發心。
0214c16: ○初見人令發心。
0214c17: 若入一切城邑舍宅。見一切眾生。應當唱言。汝等眾
0214c18: 生。盡應受三歸十戒。
0214c19: 發隱。眾生該乎六道。今專屬令人發心者。以下有
0214c20: 牛馬豬羊等文。今且就人言也。按菩薩善戒經云。
0214c21: 菩薩至白衣家。不能說法開示令供養三寶者得
0214c22: 罪。折伏羅漢經云。初利天子壽命欲終。當受豬身。
0214c23: 詣佛求救。佛教皈命佛法僧寶。於是七日七夜精
0214c24: 勤三歸。得免豬胎。為長者子。又木子經云。佛告
0215a01: 琉璃王。穿木子。稱三寶名。當斷結業。得無上果
0215a02: 故知三寶一切眾生皈依處也。不曰五戒而曰十
0215a03: 戒者。五戒人天之因。十戒菩薩之道也。
0215a04: ○二見畜令發心。
0215a05: 若見牛馬豬羊一切畜生。應心念口言。汝是畜生。發
0215a06: 菩提心。
0215a07: 發隱。汝是畜生者。先示其果報之名。發菩提心者。
0215a08: 後教以出離之要。菩提心者。廣大清淨本然之覺
0215a09: 體。即自性三歸心地十戒是也。迷此心故。隱而不
0215a10: 發。輪轉三途。無有窮已巳。發起此心。靈覺洞然。暗蔽
0215a11: 愚癡。倏爾消滅。焉有所謂畜生者哉。
0215a12: ○三隨方隨見令發心。
0215a13: 而菩薩入一切處山林川野。皆使一切眾生發菩提
0215a14: 心。
0215a16: 發隱。令人發心。一也。令畜發心。二也。隨方隨見令
0215a17: 發心。三也。出家在家菩薩盡應如此。故云通制。
0215a18: ○三舉非結過。
0215a19: 是菩薩若不發教化眾生心者。犯輕垢罪。
0215a20: 發隱。問。說法對人。人猶未信。發心向畜。畜則何知。
0215a21: 答。性在含靈。不可思議。安期畜類。終無覺心。蛤之
0215a22: 生天。鵬之敬律。虎之弭耳避地。蟒之垂淚革心。海
0215a23: 魚之再世而興崇法門。飛鳥之次生而還為弟子。
0215a24: 如斯比類。枚舉曷勝。縱彼業重無知。行者自當獲
0215b01: 福。故應教化無間人畜也。●按此戒。菩薩心地法
0215b02: 門戒心中願心慈心悲心益心大乘心所出也。
0215b03: ●第四十六說法不如法戒二　初舉略。二入文。
0215b04: ○初舉略。
0215b05: 強為解說。彼此有慢法之失。故制。出家五眾同。大
0215b06: 小俱制。在家不全為法主。止說一句一偈不如法。
0215b07: 亦犯。
0215b08: 發隱。彼此者。說聽兩俱得罪也。不全為者。亦有時
0215b09: 乎說法也。句偈雖非全文。而不如說法儀式。亦犯
0215b10: 罪也。在家說法。如淨名談不二於毗耶。雙林講涅
0215b11: 槃於梁殿是也。然此大權菩薩。巧現居士之身。非
0215b12: 今外道白衣。謬膺說法之任。或妄稱三教之祖。或
0215b13: 偽造五部之書。或密授十六字經。或祕傳七箇字
0215b14: 佛。或身中運氣存神而號公案。或暗夜聞聲見物
0215b15: 而作奇徵。或本無悟入而誑說禪宗。或撥無因果
0215b16: 而誹謗正法。千科萬徑。莫可具陳。據座稱師。無少
0215b17: 謙讓。身為俗士。徒反緇流。一瞽眾盲。同歸陷溺而
0215b18: 已巳。斯則片時法主。半字邪辭。皆地獄種子也。願講
0215b19: 者至此。不慈悲。力為救援。
0215b20: ○二入文二　初標人。二序事。
0215b21: ○初標人。
0215b22: 若佛子。
0215b23: ○二序事三　初總明普說。二別為四眾。三舉非
0215b24: 結過。
0215c01: ○初總明普說。
0215c02: 常應教化起大悲心。若入檀越貴人家。一切眾中。不
0215c03: 得立為白衣說法。應在白衣眾前高座上座。
0215c04: 常應大悲教化。即是兼制也。不得立。示說法儀則。
0215c05: 為白衣說。不得倚立。法應同坐。若相與立亦非過。
0215c07: 悉不得。
0215c08: 發隱。相與立者。己巳與人同立說法不犯。此中舉立
0215c09: 者。且獨舉立為例耳。高座上坐。非云於高座之上
0215c10: 坐也。是二等座。或高座。或上座。高座。低昂言之。上
0215c11: 座。大小言之也。臥及覆頭等。四分開除病不犯。此
0215c12: 亦應爾。菩薩大悲利物。為病人故。豈泥常法也。
0215c13: ○二別為四眾。
0215c14: 法師比丘。不得地立為四眾說法。若說法時。法師高
0215c15: 座。香花供養。四眾聽者下坐。如孝順父母。敬順師教。
0215c16: 如事火婆羅門。
0215c17: 為四眾說亦不得立。莫言僧尼有道而倚立為說。
0215c18: 亦是輕法為犯也。
0215c19: 發隱。上專為俗。今兼四眾也。一本四眾上有白衣
0215c20: 二字。言四眾。則攝在家二眾。何必更云白衣。事火
0215c21: 者。婆羅門事火致敬盡禮。故借為喻。欲其以事邪
0215c22: 法之心事正教也。莫言僧尼有道者。言縱令有道
0215c23: 可尊。終難以道廢法。高座下座之制。毋以僧尼故
0215c24: 而捨置不行也。
0216a01: ○三舉非結過。
0216a02: 其說法者。若不如法說。犯輕垢罪。
0216a03: 發隱。不如法說者。失說法之儀式故。非謂法說非
0216a04: 法。非法說法也。蓋彼自屬倒說僻法戒。●按此戒。
0216a05: 菩薩心地法門戒心中護心好說心達心所出也。
0216a06: ●第四十七非法制限戒二　初舉略。二入文。
0216a07: ○初舉略。
0216a08: 既見善事。法應隨喜。而今制網障閡。乖助善之義。
0216a09: 故制。在家二眾同犯。出家五眾無其自在之制。脫
0216a10: 立閡善制限。亦同此制。大小同犯。
0216a11: 發隱。脫。儻也。出家雖無自在權勢。儻即眾中立為
0216a12: 制限。不容修福作善。亦與在家同罪。如前僧雲欲
0216a13: 廢布薩。即其事也。
0216a14: ○二入文二　初標人。二序事。
0216a15: ○初標人。
0216a16: 若佛子。
0216a17: ○二序事三　初標受戒人。二明制限事。三舉非
0216a18: 結過。
0216a19: ○初標受戒人。
0216a20: 皆已巳信心受佛戒者。
0216a21: 標受戒者兩釋。一云標被制之人。佛子欲信心受
0216a22: 戒。而制限障閡。不聽彼受。二云標能制之人。佛子
0216a23: 始以信心受戒。未便立非法制限。是故示應。
0216a24: 發隱。未便立法制限者。言受戒未幾。豈便作限閡
0216b01: 事。故預示應。
0216b02: ○二明制限事。
0216b03: 若國王。太子。百官。四部弟子。自恃高貴。破滅佛法戒
0216b04: 律。明作制法。制我四部弟子。不聽出家行道。亦復不
0216b05: 聽造立形像佛塔。經律。立統官制眾。使安籍記僧。菩
0216b06: 薩比丘地立。白衣高座。廣行非法。如兵奴事主。而菩
0216b07: 薩正應受一切人供養。而反為官走使。非法非律。若
0216b08: 國王百官好心受佛戒者。莫作是破三寶之罪。
0216b09: 不聽出家。斷僧寶也。不聽四部出家者。謂居士居
0216b10: 士婦童男童女。不聽造立形像。斷佛寶也。不聽書
0216b11: 寫經律。斷法寶也。
0216b12: 發隱。仁王般若經云。佛告波斯匿王。吾滅度後。正
0216b13: 法欲滅。此經三寶。付諸國王。建立守護。大王。後五
0216b14: 濁世國王王子大臣。自恃高貴。破滅吾教。制我弟
0216b15: 子。不聽出家。造佛塔寺。從今以後。廣度比丘比丘
0216b16: 尼。造佛塔寺經像。此經所云。與今制戒意正合也
0216b17: 安籍記僧者。安設簿書。記僧名字。使多寡有數。不
0216b18: 得增益。夫僧遊世外。宜放令自如。而乃定之版圖。
0216b19: 擬諸編氓可乎。惜乎末世少見為王官者入僧寺
0216b20: 故造僧籍。多見為僧尼者置民產自入民籍耳。悲
0216b21: 哉。至於地立走使。亦僧之過。非王官過也。翹首而
0216b22: 高參鳥窠。泥塗絕。三詔而不回信祖。趣步無蹤。
0216b23: 地立走使。非僧自取而何哉。
0216b24: ○三舉非結過。
0216c01: 若故作破法者。犯輕垢罪。
0216c02: 發隱。問。會昌沙汰。宣和改更。破法之愆。誠不免矣。
0216c03: 然或僧尼背佛違法。暴橫無禁。則將任之乎。答。貞
0216c04: 觀九年。詔天下諸州有寺之處。各度僧尼。務取德
0216c05: 行精明者。其有溺於流俗。或假託鬼神。妄傳妖怪。
0216c06: 或謬稱醫巫。左道求利。或灼鑽膚體。駭俗驚愚。或
0216c07: 造詣官曹。囑致臟賄。凡此等類。大虧聖教。朕情在
0216c08: 護持。必無寬貸。宜令所司。依附內律參以金科。明
0216c09: 為條制。此則雖有所制。不犯今戒。所以者何。僧尼
0216c10: 暴橫。滅法之繇。司世道者從而抑之。佛法乃得久
0216c11: 存而無弊。是正以安僧。非以病僧也。況詔以內律
0216c12: 金科參用。則非純任王法也。如文皇者。真可謂得
0216c13: 大士之善權。而非凡量可測矣。嗟乎。使為僧者人
0216c14: 人奉佛明誨。精心力行。王官豈不加敬。聖天子。賢
0216c15: 宰相。文武百執事。必不負靈山之囑也。惟在吾徒
0216c16: 勉之。●按此戒。菩薩心地法門戒心中護心喜心
0216c17: 益心所出也。
0216c18: ●第四十八破法戒二　初舉略。二入文。
0216c19: ○初舉略。
0216c20: 內眾有過。依內法治問。乃向白衣外人說罪。令彼
0216c21: 王法治罰。鄙辱清化。故名破法。乖護法之心。故制。
0216c22: 出家五眾同犯。大小乘俱制。
0216c23: 發隱。依內法治問者。僧內俗外。僧有過。依僧法罰
0216c24: 治責問。不宜用外刑辱內眾也。唐書顯慶元年五
0217a01: 月。天下僧尼有犯法者。以僧律治之。不得與民
0217a02: 同科。王官護法如此。而僧反破法可乎。
0217a03: ○二入文三　初標人。二序事。三總結第五段。
0217a04: ○初標人。
0217a05: 若佛子。
0217a06: ○二序事三　初不應破法。二明應護法。三舉非
0217a07: 結過。
0217a08: ○初不應破法。
0217a09: 以好心出家。而為名聞利養於國王百官前說佛戒
0217a10: 者。橫與比丘比丘尼菩薩戒弟子作繫縛事。如獄囚
0217a11: 法。如兵奴之法。如師子身中蟲。自食師子肉。非餘外
0217a12: 蟲。如是佛子。自破佛法。非外道天魔能破。
0217a13: 發隱。一本作不以好心出家。據文勢無不字為順。
0217a14: 言出家受佛大戒。初本好心。而後為名利。失其本
0217a15: 志。良繇此中犯者。俱是先曾受戒。後乃犯故。於國
0217a16: 王百官前說佛戒者。蓋是王官素所崇敬。凡有言
0217a17: 說。彼皆聽用。威福自在。故得作繫縛事。言師子者。
0217a18: 師子出而百獸伏。則百獸不能食師子。食師子者
0217a19: 內身之蟲耳。佛法立而魔消。則魔不能破佛
0217a20: 法。破佛法者內教之人耳。興言至此。可不悲哉。
0217a21: ○二明應護法。
0217a22: 若受佛戒者。應護佛戒。如念一子。如事父母。不可毀
0217a23: 破。而菩薩聞外道惡人以惡言謗破佛戒之聲。如三
0217a24: 百矛刺心。千刀萬杖打拍其身。等無有異。寧自入地
0217b01: 獄經於百劫。而不一聞惡人以惡言謗破佛戒之聲。
0217b02: 而況自破佛戒。
0217b03: 發隱。如念一子。一者。等也。如父母以等一視子。無
0217b04: 二心也。問。待子待父母云何等喻。答。此特舉極親
0217b05: 極愛為言。不必以上下尊卑泥之。又上句即慈悲
0217b06: 心。下句即孝順心也。矛曰三百。刀杖曰千萬。地獄
0217b07: 曰百劫。極言以明其不可也。云破佛戒者。一者已巳
0217b08: 受佛戒而不護法。是名破佛戒。二者僧受佛戒而
0217b09: 我辱之。是名破佛戒。
0217b10: ○三舉非結過。
0217b11: 教人破法因緣。亦無孝順之心。若故作者。犯輕垢罪。
0217b12: 或名此戒為令他得損惱戒也。
0217b13: 發隱。云何專以教人破法結罪。以此戒是令彼王
0217b14: 臣治辱僧故。不知護法而反破法。忤逆三寶。孝順
0217b15: 安在。故得罪也。問。有惡僧焉。顯諫之則不從。默擯
0217b16: 之則不喻。于世綱常。國憲典。不可以內法治者。
0217b17: 則如之何。答。此在權其事宜。不可執一。執於護法。
0217b18: 反至滅法者有矣。與其全一人而殃連三寶。孰若
0217b19: 全三寶而殃止一人。況文中橫與比丘比丘尼等。
0217b20: 橫之一字。明無辜也。若真罪人。應所不制。或名此
0217b21: 戒者。此戒本名破法。亦可名為令他得損惱戒也。
0217b22: ●按此戒。菩薩心地法門戒心中慈心悲心及孝
0217b23: 順心所出也。
0217b24: ○三總結第五段。
0217c01: 如是九戒。應當學。敬心奉持。
0217c02: ○三總結三　初標數。二勸持。三勸誦。
0217c03: ○初標數。
0217c04: 諸佛子。是四十八輕戒。
0217c05: ○二勸持。
0217c06: 汝等受持。
0217c07: 秉持在心。
0217c08: 發隱。曰在心者。明受戒者必把秉於懷而不散
0217c09: 亂。執持乎志念而不失忘也。
0217c10: ○三勸誦。
0217c11: 過去諸菩薩已巳誦。未來諸菩薩當誦。見在諸菩薩今
0217c12: 誦。
0217c13: 舉三世菩薩誦為勸。
0217c14: 發隱。上明四十八輕垢竟。
0217c15: ○三流通分三　初流通本戒。二流通本品。三總
0217c16: 讚流通。
0217c17: 發隱。疏科無第三總讚流通。以長行後無有偈文
0217c18: 故也。今本有之。諸本不同。未知孰是。而偈中無非
0217c19: 讚觀持戒之語。存之何害。因為補第三科云。
0217c20: ○初流通本戒四　初明當誦。二正流通。三流通
0217c21: 益。四大眾奉持。
0217c22: ○初明當誦三　初標名數。二諸佛誦。三釋迦誦。
0217c23: ○初標名數。
0217c24: 諸佛子聽。十重四十八輕戒。
0218a01: ○二諸佛誦。
0218a02: 三世諸佛已巳誦當誦今誦。
0218a03: ○三釋迦誦。
0218a04: 我今亦如是誦。
0218a05: ○二正流通三　初流通人。二流通相。三流通事。
0218a06: ○初流通人。
0218a07: 汝等一切大眾。若國王王子百官。比丘比丘尼。信男
0218a08: 信女受持菩薩戒者。
0218a09: 即時座大眾也。
0218a10: 發隱。兼舉一時在座之眾。該道俗男女等也。
0218a11: ○二流通相。
0218a12: 應受持讀誦解說書寫佛性常住戒卷。
0218a13: 五種法師也。
0218a14: 發隱。言佛性常住者。此戒是心地法門本來佛性。
0218a15: 常住不變。非小乘戒卷也。五種解見前文。
0218a16: ○三流通事。
0218a17: 流通三世一切眾生。化化不絕。
0218a18: 以此戒法流通三世。化化不絕。
0218a19: 發隱。繇現在故。知過未然。起舍那而千佛而百億
0218a20: 而菩薩而眾生。化復傳化。展轉相因。理應無盡。
0218a21: ○三流通益三　初值聖。二離苦。三得樂。
0218a22: ○初值聖。
0218a23: 得見千佛。為千佛授手。
0218a24: 三世千佛悉見。今舉千佛。一世耳。佛佛授手者。非
0218b01: 即舉手更授也。明秉戒如與佛相鄰次不遠。故義
0218b02: 言授手。
0218b03: 發隱。鄰近比次。不隔遠故。授手猶言聯手。非必實
0218b04: 舉手授我也。
0218b05: ○二離苦。
0218b06: 世世不墮惡道八難。
0218b07: 發隱。此心地戒。惡之前陣也。世世為之護持。焉
0218b08: 得墮惡道八難。
0218b09: ○三得樂。
0218b10: 常生人道天中。
0218b11: 所離所得豈止於此。且舉凡情所忻厭以之為勸
0218b12: 耳。
0218b13: 發隱。此心地戒。運善之初章也。世世為之引導。焉
0218b14: 得不生人道天中。言豈止此者。曰離曰得。姑順凡
0218b15: 情耳。極而言之。究盡所離。則離三塗。離六道。離二
0218b16: 乘。離權位菩薩。究盡所得。則得人得天。得羅漢。得
0218b17: 菩薩。得如來。如是乃至離無所離。得無所得。故云
0218b18: 豈止。但以凡情淺近。未解深聞。俯就曲成。且隨忻
0218b19: 厭云爾。本來心地了無苦樂之相。又何所容其離
0218b20: 與得哉。
0218b21: ○四大眾奉持。
0218b22: 我今在此樹下略開七佛法戒。汝等大眾當一心學
0218b23: 波羅提木叉。歡喜奉行。如無相天王品勸學中一一
0218b24: 廣明。三千學士時座聽者。聞佛自誦。心心頂戴。歡喜
0218c01: 受持。
0218c02: 發隱。略開具二義。一者能說之人不止七佛。所謂
0218c03: 三世諸佛所同說也。二者所說之戒非止十重四
0218c04: 十八輕。所謂如毛頭許者是也。一心見前解。無相
0218c05: 天王品同前例。三千學士即在會諸菩薩。三千者。
0218c06: 義見後解。
0218c07: ○二流通本品四　初結。二略舉。三所說。四奉
0218c08: 行。
0218c09: ○初結二　初此釋迦說竟。二餘釋迦說竟。
0218c10: ○初此釋迦說竟。
0218c11: 爾時釋迦牟尼佛。說上蓮華臺藏世界盧舍那佛所
0218c12: 說心地法門品中。十無盡戒法品竟。
0218c13: 發隱。舉十重不舉四十八者。此十戒義含無盡。舉
0218c14: 十。則一切戒悉皆攝盡。況四十八耶。
0218c15: ○二餘釋迦說竟。
0218c16: 千百億釋迦亦如是說。
0218c18: 此釋迦。百郡喻餘釋迦也。
0218c19: ○二略舉二　初此釋迦所說。二餘釋迦所說。
0218c20: ○初此釋迦所說。
0218c21: 從摩醯首羅天王宮。至此道樹下。十住處說法品。為
0218c22: 一切菩薩不可說大眾。受持讀誦解說其義亦如是。
0218c23: 發隱。此與上文似濫非濫。上是結此釋迦說戒
0218c24: 法竟。此則略舉其所說十處也。
0219a01: ○二餘釋迦所說。
0219a02: 千百億世界。蓮華藏世界。微塵世界。
0219a03: 文末闕亦如是學。
0219a04: 發隱。上是結餘釋迦說戒法竟。此則略舉其所
0219a05: 說微塵世界也。如是學。一云當作如是說。
0219a06: ○三所說二　初別。二總。
0219a07: ○初別。
0219a08: 一切佛心藏。地藏。戒藏。無量行願藏。因果佛性常住
0219a09: 藏。
0219a10: 凡七句。亦兩。前六是別。後一是總。
0219a11: 發隱。一切佛者。如下所列諸藏。十方三世一切如
0219a12: 來之所同有也。一心藏者。本覺心體。含裹空。包
0219a13: 羅法界。一切萬法悉備其中。如寶藏然。故云藏也。
0219a14: 二地藏者。心體平等不二名地。而出生一切諸善
0219a15: 功德。故云藏也。三戒藏者。心體離過絕非名戒。而
0219a16: 止持作犯纖悉具足。故云藏也。四行願藏者。心體
0219a17: 發之為善事曰行。存之為善念曰願。而無量行門
0219a18: 如大海不可窮。無量願門如空不可盡。故云藏
0219a19: 也。五因果藏者。心體始之所修曰因。終之所證曰
0219a20: 果。而因該果海。因地無邊。果徹因源。果海無限。故
0219a21: 云藏也。六佛性常住者。心體不生不滅。無去無來。
0219a22: 天真佛性。湛然常住。而自性該凡聖。彌古今。廣大
0219a23: 周。不可測量。故云藏也。一曰心。二曰地。三曰戒。
0219a24: 正明此戒是心地戒也。而大行大願繇此戒生。正
0219b01: 因正果繇此戒得。常住佛性繇此戒證。大哉戒也。
0219b02: 斯其至矣。
0219b03: ○二總。
0219b04: 如是一切佛說無量一切法藏竟。
0219b05: 發隱。承上文如是無量無邊一切諸佛。說無量無
0219b06: 邊一切法藏。蓋不止六種而已巳。以此攝盡。故云總
0219b07: 也。
0219b08: ○四奉行二　初百億。二餘處。
0219b09: ○初百億。
0219b10: 千百億世界中一切眾生受持。歡喜奉行。
0219b11: 眾生各各皆悅。各各奉行。
0219b12: ○二餘處。
0219b13: 若廣開心地相相。如佛華光王七行品中說。
0219b14: 佛華光王品。應是大本中也。本不同。三千者。是菩
0219b15: 薩應學三千威儀。三年者。聲聞五年。菩薩三年。三
0219b16: 事者。戒定慧耳。
0219b17: 發隱。略說百億如上。若廣說餘處。則如光王品中。
0219b18: 而今無此品。故云應是大本也。相相者。戒是心地
0219b19: 之相。戒相總別重重無盡。故云相相。今品所明。舉
0219b20: 而已巳。本不同下追疏前文。言本不同者。三千學
0219b21: 士有作三千者。三年者。三事者。隨文解之。各有一
0219b22: 義。義俱通也。千。年。事。如烏焉馬傳寫易訛故。五年
0219b23: 三年。學戒期也。
0219b24: ○三總讚流通三　初讚持戒益。二序學戒事。三
0219c01: 發度生願。
0219c02: ○初讚持戒益二　初總讚。二五種。
0219c03: ○初總讚。
0219c04: 明人忍慧強。能持如是法。未成佛道間。安獲五種利。
0219c05: 發隱。明人者。言此大戒非愚人所能持也。以具忍
0219c06: 慧故曰明。忍者心之操守。其忍至堅曰忍強。慧者
0219c07: 心之靈通。其慧至利曰慧強。忍強則能永持。而終
0219c08: 始不移。慧強則能善持。而圓融不滯。如是之人。英
0219c09: 敏特達。超出凡夫二乘。非明人而何。未成獲利者。
0219c10: 能持此法。決定成佛。然不待成佛。於其中間先獲
0219c11: 五利。極讚持戒之益以勸導令持也。安獲者。五種
0219c12: 勝利任運自得。非強求也。
0219c13: ○二五種。
0219c14: 一者十方佛。憫念常守護。二者命終時。正見心歡喜
0219c15: 三者生生處。為諸菩薩友。四者功德聚。戒度悉成就。
0219c16: 五者今後世。性戒福慧滿。此是諸佛子。
0219c17: 發隱一諸佛護持利。此戒是一切諸佛之心地也
0219c18: 眾生持戒則佛法興。眾生毀戒則佛法滅。持戒之
0219c19: 人。佛豈不以慈悲憫念。威神加護。令彼所作畢竟
0219c20: 成辦。二臨終歡喜利。毀戒之人。死墮惡道心生怖
0219c21: 懼。持戒而終。正見炳然。自知死已巳必生佛前。豈不
0219c22: 歡喜。三伴侶菩薩利。此戒一切菩薩所持。持戒者
0219c23: 即菩薩儔類也。生生世世。在在處處。豈不與觀音
0219c24: 偕行普賢共住。於菩提中同為眷屬。四眾善成就
0220a01: 利。戒為諸善功德之本。持戒則一切功德集聚不
0220a02: 遺。如功德有無量波羅密門。試舉其一。持戒度毀
0220a03: 犯。如是戒度今已巳成就。餘度成就可例知矣。五福
0220a04: 慧雙修利。心地之戒即佛性也。佛性本體離過絕
0220a05: 非。故名性戒。此性戒中福慧皆具。繇性善故。萬行
0220a06: 齊修。繇性靈故。萬法俱朗。曰福慧滿也。問。福足慧
0220a07: 足名兩足尊。此佛果也。今未成佛。焉得云滿。答。文
0220a08: 中曰今後世。則今生植其勝因。後世成其極果也。
0220a09: 如是持戒獲五利者。真是佛子。當紹佛位。即前受
0220a10: 佛戒入佛位之意也。
0220a11: ○二序學戒事二　初觀察戒因。二護持戒相。
0220a12: ○初觀察戒因。
0220a13: 智者善思量。計我著相者。不能生是法。滅壽取證者。
0220a14: 亦非下種處。欲長菩提苗。光明照世間。應當靜觀察。
0220a15: 諸法真實相。不生亦不滅。不常復不斷。不一亦不異。
0220a16: 不來亦不去。如是一心中。方便勤莊嚴。菩薩所應作。
0220a17: 應當次第學。於學於無學。勿生分別想。是名第一道。
0220a18: 亦名摩訶衍。一切戲論惡。悉從是處滅。諸佛薩婆若。
0220a19: 悉由是處出。
0220a20: 發隱。是法。即此戒法也。以此戒是眾生本源心地。
0220a21: 而此心地不屬有無。計我身而著於幻相。執有者
0220a22: 也。滅壽命而取證寂滅。執無者也。斯皆焦芽敗種。
0220a23: 妙善戒法何繇而生。故令智者善思之也。智者即
0220a24: 前明人。善思有二。一者正思。二者審思。起真正慧。
0220b01: 復諦審觀。知前妄計皆非菩提種子。誠欲滋長道
0220b02: 苗。使光明煥發。照耀無方。則不須向外馳求。惟在
0220b03: 靜觀諸法真實不常住之相。言靜觀者。探珠宜
0220b04: 浪靜。動水取應難也。言實相者。生滅斷常等相。皆
0220b05: 幻妄不真。假不實者也。此真實相本來無物。不
0220b06: 生也。不生則滅。而亦了了常知。不滅也。剎那無住。
0220b07: 不常也。不常則斷。而復萬古恒如。不斷也。類殊難
0220b08: 合。不一也。不一則異。而又同體難分。不異也。迎之
0220b09: 莫知其所自至。不來也。不來則去。而亦追之莫知
0220b10: 其所向往。不去也。如是一心。至玄至妙。不可思議。
0220b11: 當以巧慧方便而莊嚴之。此莊嚴是菩薩所應作。
0220b12: 次第而學固其宜矣。而學無學莫作分別。所以者
0220b13: 何。以學言。萬行紛然。一念叵得。實相心地毫無增
0220b14: 故。以無學言。一念不生。全體具足。實相心地毫無
0220b15: 欠故。此心地中但無生滅斷常一切諸相。即是莊
0220b16: 嚴。即是學。故學無學縱欲別之。亦無可別。無分別
0220b17: 處。中道宛然。是名第一道。纔有分別即二義故。亦
0220b18: 名摩訶衍。纔有分別即二乘故。又此實相心地如
0220b19: 大火聚。世間所謂執有執無。計彼計我。萬類千家。
0220b20: 諸戲論薪。至於此中消滅無餘故。又此實相心地
0220b21: 如大滄海。如來所有智慧辯才。神通三昧。一切種
0220b22: 智。功德法財。皆於此中出生無盡故。至是則繇菩
0220b23: 提苗。結菩提果。智光慧。普照何窮。三世古今十
0220b24: 方世界一切眾生。莫不如盲得視。如闇得燈。故曰
0220c01: 光明照世間也。非大明人。曷能善思心地之中如
0220c02: 是妙義。
0220c03: ○二護持戒相。
0220c04: 是故諸佛子。宜發大勇猛。於諸佛淨戒。護持如明珠。
0220c05: 過去諸菩薩。已巳於是中學。未來者當學。現在者今學。
0220c06: 此是佛行處。聖主所稱歎。
0220c07: 發隱。承上繇此實相心地而出淨戒。故不可不持。
0220c08: 而戒品難持易失。故持之不可不勇猛也。明珠三
0220c09: 義。一者潔淨義。護持弗使汙染。二者圓滿義。護持
0220c10: 弗使殘缺。三者光明義。護持弗使昏暗。淨滿光明。
0220c11: 即盧舍那惡盡善周而生無不度也。此非但三世
0220c12: 菩薩之所共學。亦復恒沙諸佛之所同行。聖主稱
0220c13: 歎豈偶然而已巳哉。聖主即佛也。聖中之聖。云聖主
0220c14: 也。
0220c15: ○三發度生願。
0220c16: 我已巳隨順說。福德無量聚。迴以施眾生。共向一切智。
0220c17: 願聞是法者。悉得成佛道。
0220c18: 發隱。隨者不背。順者不逆。從上諸佛菩薩皆崇此
0220c19: 心地大戒。我亦隨順而說此戒。所集福德廣大無
0220c20: 量矣。然此福德不為自求。盡以迴施一切眾生。然
0220c21: 此迴施不向二乘。盡以迴向一切智智。又願但聞
0220c22: 此法者無一不成佛。一歷耳根。永為道種。依法修
0220c23: 行。終成正覺也。至是則若重若輕無量無邊之戒
0220c24: 品同會心源。若道若俗無窮無盡之眾生咸歸一
0221a01: 性。然後知我今盧舍那不是外來佛。心地法門極
0221a02: 於是矣。問。文中云即入諸佛位。又云未成佛道間。
0221a03: 又云悉得成佛道。即者頓得佛因。未者終趨佛果。
0221a04: 悉者普皆成佛也。持戒功德明顯如是。奈何講者
0221a05: 禪者猶置喙焉。講者曰。佛旨玄奧。在脩多羅。楞嚴
0221a06: 謂持犯但束身。非身無所束。故知當學教。戒淺近
0221a07: 不足學。然歟否歟。答。楞嚴論四根本戒。而懇懇乎
0221a08: 蒸砂漏等喻。是教即戒也。律稱諸惡莫作。眾善
0221a09: 奉行。自淨其心。是諸佛教。則戒即教也。又云五夏
0221a10: 以前。專精戒律。五夏以後。方乃聽教參禪。則戒宜
0221a11: 先教宜後也。毀戒而談教。是猶身膺五木。口誦六
0221a12: 經。脫罪辜而未能。何文藝之足道。問。禪者曰。古德
0221a13: 云戒急乘緩。不如戒緩乘急。故知當務乘。戒瑣末
0221a14: 不足學。然歟否歟。答。爾知取乘急而戒緩者。何苦
0221a15: 而不取乘戒俱急者。如耳目然。取目明而耳聵者。
0221a16: 何苦而不取耳目雙全者。昔曹溪謂心地無非自
0221a17: 性戒。則乘即戒也。初祖謂心如牆壁可以入道。則
0221a18: 戒即乘也。溈山謂毗尼法席。曾未叨陪。了義上乘。
0221a19: 豈能通曉。則亦戒在先乘在後也。棄戒而言乘。是
0221a20: 猶生從負販。出駕鑾輿。不旋踵而刑誅。尚何論乎
0221a21: 榮寵。且夫戒者。佛及眾生本源之心地也。教所以
0221a22: 明此。世尊一期說法。說心地也。乘所以證此。達磨
0221a23: 西來付法。付心地也。既云心地。則奧淺緩急先後
0221a24: 俱不可得。戒相教相禪相亦不可得。併所謂心地
0221b01: 者亦不可得也。尚何諍哉。
0221b02: 
0221b03: 梵網經心地品菩薩戒義疏發隱卷第五終
