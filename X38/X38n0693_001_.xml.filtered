0606c01: 
0606c02: No. 693
0606c03: 佛說梵網經菩薩心地品玄義
0606c04: 明　菩薩沙彌古吳　智旭　述
0606c05: 菩薩比丘溫陵　道昉　訂
0606c06: 
0606c07: 夫道窮覺海。必稱性以垂慈。教被機。必攝末而
0606c08: 歸本。是以界內界外。混之弗齊。行布圓融。類之不
0606c09: 隔。梵網經心地品者其眾生之本源。諸佛之慧命
0606c10: 乎。本源自性清淨。故稱為梵。慧命傳塵剎。故稱
0606c11: 為網。萬法之所集起。故稱為心。凡聖之所依持。故
0606c12: 稱為地。約身。則舍那為本。釋迦為。約土。則華藏
0606c13: 為本。此界為。本雖殊。皆不離於梵網。約法。則
0606c14: 九處所說為別。四禪今說為總。約義。則次第行位
0606c15: 為別。初心木叉為總。總別雖殊。皆不出於心地。故
0606c16: 機緣初熟。乃接眾以覲本源。心地既敷。仍秉法而
0606c17: 傳異界。示成正覺。即廣演總中之別。還至菩提。爰
0606c18: 先敷別內之總至哉斯教。尤返迷歸悟之要津。行
0606c19: 菩薩道之根本也。拈一品而知一部指歸。即一部
0606c20: 而通一代儀法。觀一佛而知十方三世楷模。
0606c21: 紹先哲之芳規。補前聖之未備。將釋經文。先陳五
0606c22: 義。一釋名二顯體。三明宗。四辨用。五教相。
0606c23: 釋名為二。初釋佛說梵網經名。次釋菩薩心地品
0606c24: 名。初中為三。初釋佛說。次釋梵網。第三釋經。
0607a01: 初言佛說者。乃大聖慈尊四辯宣揚也。梵語具云
0607a02: 佛陀。此翻覺者。自覺。覺他。覺行圓滿。故名為佛。原
0607a03: 始要終。具六即義。謂一切眾生本具覺性。名為理
0607a04: 佛。聞此理性。圓解初開。是名字佛。念念觀心。伏五
0607a05: 住惑。名觀行佛。功深垢落。淨於六根名相似佛。分
0607a06: 破無明。分見法性名分證佛。無明斷盡。理性圓顯。
0607a07: 名究竟佛。佛有三身。謂法報化。法即本覺性體。報
0607a08: 乃始覺智圓。化則慈悲應現。有處云法身名毗盧
0607a09: 遮那。此翻光明炤。報身名盧舍那。此翻淨滿。化
0607a10: 身名釋迦牟尼。此翻能仁寂默。然晉譯華嚴皆稱
0607a11: 為盧舍那。唐譯皆稱毗盧遮那。只是梵音楚夏。未
0607a12: 必專以此分法報。又華嚴或名釋迦。或名遮那。本
0607a13: 無異體。惟此經舍那自坐華臺。釋迦據百億界。當
0607a14: 知三身非一非異。機緣不同。見一異耳。又三身皆
0607a15: 具單複二義。法身單者。惟指本來清淨理體。報身
0607a16: 單者。惟指無上功德智慧。化身單者。惟指應現如
0607a17: 水中月。法身複者。一本性清淨法身。即眾生本源
0607a18: 自性天真佛也。二離垢妙極法身。即諸佛所證究
0607a19: 竟法界理也。報身複者。一自受用報身。即諸佛智
0607a20: 斷二德究竟實果。二他受用報身。即地上菩薩隨
0607a21: 其心量所見剎塵相好。一一相好皆無分劑者也。
0607a22: 化身複者。一應現身。示成八相。二變化身。無而
0607a23: 有。又化身亦名應身。應物示現。如月印水故也。示
0607a24: 八相者。復有三種。一勝應身。謂地上大士所見。相
0607b01: 好無量。及一類大根眾生。雖未登地。繇善根力。亦
0607b02: 能見之。此亦名為他受用報。二帶劣勝應身。即通
0607b03: 教三乘所見。接入別圓故勝。猶依事識故劣。三劣
0607b04: 應身。即界內鈍根所見丈六老比丘相。惟依事識
0607b05: 不達相海無邊之致。故名為劣。此三應身。復須約
0607b06: 橫豎以辨其相。約橫辨者。只一丈六境本定身。界
0607b07: 內鈍根。見其在木樹下坐生草座。以老比丘身。轉
0607b08: 生滅四諦法輪。界內利根。即見在寶樹下。坐天衣
0607b09: 座。以帶劣勝應身。轉無生四諦法輪界外鈍根。又
0607b10: 即見其在華藏界。坐華王座。以圓滿報身。轉無量
0607b11: 四諦法輪。乃至界外利根。又即見其居寂光土。坐
0607b12: 空座。以清淨法身。轉無作四諦法輪。此則佛身
0607b13: 不動。機見自殊。故名橫辨也。約豎辨者。如此經中
0607b14: 千百億釋迦。自坐菩提樹下。義當劣應。應藏教機。
0607b15: 千華上佛。自居四禪宮中。義當帶劣勝應。應通教
0607b16: 機。故起信論云。菩薩功德成滿。於色究竟處。示一
0607b17: 切世間最高大身。謂以一念相應慧。無明頓盡。名
0607b18: 一切種智。自然而有不思議業。能現十方利益眾
0607b19: 生即其證也。盧舍那佛。自據蓮華臺藏世界。義當
0607b20: 他受用報。亦名勝應。應別教機。此則佛身不同。處
0607b21: 所亦異。若藏教機轉而為通。則離於樹下。得見四
0607b22: 禪中佛。若通教機接入別教。則從於四禪。還至華
0607b23: 藏世界。惟圓人根利。於一切身若橫若豎。了知皆
0607b24: 即法身影現。故不別明身相處所。此名豎辨也。問。
0607c01: 起信為圓頓大乘。胡得判作通教佛相。答。文中既
0607c02: 言示世間最高大身。知是應化。非指法報。而通教
0607c03: 為大乘初門。前通三藏。令不滯於化城。後通別圓。
0607c04: 令同歸於寶所。故功德成滿菩薩。示現此身最切
0607c05: 機宜。兼與今經宛合。以三千大千世界。統一色究
0607c06: 竟天。故亦統一佛身。即所謂周匝千華上之千釋
0607c07: 迦也。於同居土中最為高大故名勝應。對方便土
0607c08: 中猶屬分段。故名帶劣。言一念相應慧者。明是應
0607c09: 通教機。言無明頓盡名一切種智者。約權。則斷盡
0607c10: 色心無知習氣。亦稱佛眼一切種智。約實。則是從
0607c11: 法報而垂應化。言不思議業能現十方者。即所謂
0607c12: 一華百億國。一國一釋迦。千百億釋迦。是千釋迦
0607c13: 化身也。無而倏有。又有二種。一示現佛相。二示九
0607c14: 界相。如妙音觀音等。隨類現身。來時不知。去時不
0607c15: 覺。佛佛道同。總以慈悲感應成茲妙用也。如此三
0607c16: 身。義意無量。總非異體。法身如珠體圓。報身如珠
0607c17: 光淨。化身如珠影互涉。離體無光。離光無影。繇影
0607c18: 知光。繇光見體。三身理明。梵網義顯矣。又此三身。
0607c19: 即是三德。法身即法身德。除中道外無別體故。報
0607c20: 身即般若德。證理繇實智故。化身即解脫德。處處
0607c21: 應現往故。三德秘藏。諸佛非增。眾生非減。三身亦
0607c22: 爾。但迷時為理即三身。乃至成佛時為究竟三身
0607c23: 耳。說者。悅其所懷。謂諸佛久修久證一體三身。了
0607c24: 知一切眾生同具此德。大悲熏心。每思濟度。今機
0608a01: 緣初熟。接歸本源世界。親覲本尊。秉受心地法
0608a02: 門。次復示成樹下。普為凡夫結重輕戒。俾受者頓
0608a03: 入佛位。成真佛子。度生本懷。於茲暢悅。據文。則上
0608a04: 卷是舍那所說。下卷是釋迦所說。然經傳此界。必
0608a05: 繇釋迦之所覆述。題稱佛說。當指釋迦。亦以三身
0608a06: 不異故也。問。三身既是不異。何故釋迦擎接大眾。
0608a07: 還至蓮華臺藏世界。同禮舍那。答。三身不異。亦非
0608a08: 定一以不異而異。故約豎辨。如此經中釋迦億國。
0608a09: 舍那華臺。以不一而一。故約橫辨。如華嚴中不動
0608a10: 寂場。於塵剎。又以一而不一。故華嚴明或見釋
0608a11: 迦。或無量壽。或復阿。或賢首等令人不作定一
0608a12: 之見。以異而不異。故此經云如是千百億。盧舍那
0608a13: 本身。令人不作定異之見。佛身一異。既不可思議。
0608a14: 說法傳受。亦不可思議。謂初一番舍那傳法。千釋
0608a15: 迦受之。次一番千釋迦傳法。千百億釋迦受之。第
0608a16: 三番千百億釋迦傳法。一切眾生受之。乃至現在
0608a17: 眾生展轉傳法。後世眾生次第受之。以言其異。則
0608a18: 同者亦異舍那尚非千佛。千佛尚非百億。況千百
0608a19: 億。豈即一切眾生。是名為。是隨情說。以言其同。
0608a20: 則異者亦同。千百億既即千佛化身。千佛又即舍
0608a21: 那化身。彼一切眾生。何獨非舍那同體。故曰若人
0608a22: 受佛戒。即入諸佛位。汝是當成佛。我是已巳成佛。是
0608a23: 名為本。是隨智說。為本施。繇顯本。此擎接大
0608a24: 眾還蓮華藏意也。舍那為本。千釋迦為。千佛又
0608b01: 為本。千百億釋迦為。千百億又為本。一切眾生
0608b02: 為。乃至展轉傳法者復為本。受法者復為。本
0608b03: 重重。不可思議。而離本無。是本家之。故
0608b04: 云諸佛心內眾生。離無本。本是家之本。故云
0608b05: 眾生心內諸佛。法華本。豎約塵劫。此經本。橫
0608b06: 約億界。豎則古今不離當念。橫則自他不隔毫端
0608b07: 為本施。妙智隨情。開顯本。融情歸智。豈不巧
0608b08: 哉。又此經不惟橫開本。知自他之不隔。亦復豎
0608b09: 開本。顯今古之常然。如下卷初云。吾今來此世
0608b10: 界八千返。為此娑婆世界坐金剛華光王座。乃至
0608b11: 摩醯首羅天王宮。為是中一切大眾略開心地法
0608b12: 門竟。豈非開顯數數示成正覺之事。故法華經云。
0608b13: 我實成佛已巳來。久遠若斯。但以方便教化眾生令
0608b14: 入佛道。作如是說也。若謂概論受生行菩薩道。則
0608b15: 觀此大地。無有一微塵許非是菩薩捨身命處。又
0608b16: 何止八千返耶。問開近顯遠。惟在法華。餘部之所
0608b17: 不共。今方初示成道。胡得便約發本為解。若此經
0608b18: 既已巳發本。又何須法華更開。答。法華兩番開顯。皆
0608b19: 點示界內權機。令歸佛道。今經與華嚴同部。自被
0608b20: 界外兩機。縱令二乘在座。猶然若啞如聾。況未與
0608b21: 法席。那知絕唱。故須直至法華。方得開會。不可謂
0608b22: 根已巳熟者。亦至法華方開會也。問。佛三身中。的是
0608b23: 何身說法。答。三身既非一異。自不容偏執何身說
0608b24: 法。但為對治有異。故使諸經所說不同。或云報化
0608c01: 非真佛。亦非說法者。此則恐人執相迷理。故惟示
0608c02: 法性本覺以為真佛也。或云法佛者。自覺聖境。無
0608c03: 言無說。說法現儀。皆化佛耳。此則恐人以法身墮
0608c04: 在情量。故惟指化佛示三輪也。實則說法度生。非
0608c05: 法身。亦不離法身。非報化身。亦不離報化身。若得
0608c06: 四悉檀意。謂惟法身說法亦可。如云報化非說法
0608c07: 者。謂惟報化說法亦可。如云法身無言無說。謂三
0608c08: 身合乃說法亦可。如云功德和法身。處處應現往。
0608c09: 謂三身各各說法亦可。法報佛為地上菩薩說法。
0608c10: 勝應佛為地前及聲聞緣覺說法。劣應佛為一切
0608c11: 凡夫說法。謂三身總無所說亦可。如云四十九年
0608c12: 不說一字。若不解四悉因緣。隨執一句。皆名謗佛也。
0608c13: 次釋梵網為二。初約喻。次約法。初約喻者。經云時
0608c14: 佛觀諸大梵天王網羅幢。因為說無量世界猶如
0608c15: 網孔。一一世界。各各不同。別異無量。佛教門亦復
0608c16: 如是。故知以喻為名也。能喻惟一。謂梵王珠幢。所
0608c17: 喻有二。謂世界及佛教門。世界即所被之機。教門
0608c18: 即能被之法。法性平等。理非種種。繇機異故。教門
0608c19: 亦殊初明所被之機不言眾生而言世界者。舉依
0608c20: 報以該正報。所謂佛世界。乃至地獄世界。以此種
0608c21: 種世界。皆是眾生同別二妄所成。同中有別。別中
0608c22: 有同。同別互緣。安立剎網。淨穢差別。非言可窮。略
0608c23: 而明之。有四種土。一常寂光土。二實報無障礙土。
0608c24: 三方便有餘土。四凡聖同居土。以四土攝十界者。
0609a01: 寂光是佛世界。實報是菩薩世界。方便是聲聞緣
0609a02: 覺世界。同居是六凡世界也。於此四土。又各分淨
0609a03: 穢。及具橫論豎論二義。今先明四土。初常寂光土
0609a04: 者。常即法身。寂即解脫。光即般若。又三德皆常。性
0609a05: 無遷故。三德皆寂。離塵勞故。三德皆光。極明淨故。
0609a06: 如此三法。不縱不橫。名祕密藏。乃清淨法身所遊
0609a07: 居處。約智名身。約理名土。身土一如。非二相也。此
0609a08: 無各各別異之致。而實周別異界中。以別異世
0609a09: 界。離此別無安立處故。實報無障礙土者。繇於全
0609a10: 性起修稱性所感真實果報。色心自在。塵剎互含。
0609a11: 地上大士之所遊居。身能現土。土亦現身。不違法
0609a12: 性。勝妙莊嚴。具如華嚴所明法界安立海也。方便
0609a13: 有餘土者。出三界外三乘聖眾修方便道之所遊
0609a14: 居。但離分段。未免變易。但盡見思。未除別惑。故名
0609a15: 有餘。謂有九人生於此土。藏教二人。聲聞。緣覺。通
0609a16: 教三人。聲聞。緣覺。及六地以上菩薩。別教三人。十
0609a17: 住。十行。及十回向。圓教一人。即是十信也。凡聖同
0609a18: 居土者。三界九地。二十五有。本是凡夫有漏善不
0609a19: 善不動業之所招感。而聖人亦復同居。其同居者
0609a20: 有二種聖。一實。二權。實者。謂此聖人。始是凡夫。本
0609a21: 繇夙業牽生此界。生此界後。因修道力。證三乘果。
0609a22: 權者。謂此聖人。或是寂光實報方便土人。繇大悲
0609a23: 願力。哀愍眾生。示生此界。非是業牽。以此二種聖
0609a24: 人與凡雜處。故名凡聖同居土也。問。同居土中。聖
0609b01: 有權實。上三土中。惟聖無凡。亦各有權實否。答。方
0609b02: 便土中。二權一實。若從同居土中斷見思惑。盡分
0609b03: 段生。乃於方便土中受法性身。如前所明九人。總
0609b04: 名一實。若寂光實報佛及菩薩。為誘定性二乘。及
0609b05: 地前菩薩令入正位。示居方便。是名二權。實報土
0609b06: 中一權一實。若別地圓住分破無明而得生者。名
0609b07: 之為實。若寂光法佛現他受用報身。教諸菩薩令
0609b08: 盡無明源者。名之為權。寂光土中。惟實無權。以是
0609b09: 諸佛所遊居故。次明四土各分淨穢者。同居土中。
0609b10: 五濁輕者則淨。如極樂世界。妙喜世界等。五濁重
0609b11: 者則穢。如今娑婆世界等。又或純淨無穢。或純穢
0609b12: 無淨。或淨兼穢。或穢兼淨。或淨轉穢。或穢轉淨。各
0609b13: 各不同。別異無量。皆繇眾生業感。致斯差降。具如
0609b14: 諸經廣明。方便土中。析空拙度者穢。體空巧度者
0609b15: 淨。細論則九人所見。後後轉勝。亦得展轉論於淨
0609b16: 穢。實報土中。次第三觀證入者穢。一心三觀證入
0609b17: 者淨。寂光土中。分證名穢。究竟名淨。問。同居繇業
0609b18: 所牽。可分淨穢。上之三土。皆是聖居。那復有穢。答
0609b19: 譬如孫陀絕色。比於天女。不啻瞎猴。上味酥酡。禪
0609b20: 天視之。不啻膿血。色界妙身。四空視之。逾於癰毒。
0609b21: 小乘三昧。法眼觀之。猶如癡醉。以此為例。淨穢何
0609b22: 窮。未登妙覺。穢終未盡。淨終未極。故曰。一一世界
0609b23: 各各不同。別異無量也。次明橫論豎論者。豎則出
0609b24: 於同居。乃入方便。出於方便。乃入實報。出於實報。
0609c01: 乃入寂光。斷惑既淺深不同。住處亦高下別。橫
0609c02: 則不移當處。所見自殊。於同居土。橫超三土。謂見
0609c03: 思斷盡即見方便。塵沙斷盡。分破無明。即見實報
0609c04: 亦得分見寂光。無明斷盡。即得了了見於寂光。於
0609c05: 方便土。橫超二土。謂實報寂光。於實報土。橫超一
0609c06: 土。謂常寂光。常寂光土。無復可超。亦無橫豎。又約
0609c07: 諸佛菩薩。三乘聖人。隨於己巳土。橫豎自在謂常寂
0609c08: 光土。能為眾生現下三土。實報土中。能為眾生現
0609c09: 下二土。方便土中。能為眾生現同居土。又同居土
0609c10: 中。能為眾生示上三土。方便土中。能為眾生示上
0609c11: 二土。實報土中。能為眾生示寂光土。故曰。無量世
0609c12: 界。猶如網孔。互相涉入也。次明能被之法。法貴
0609c13: 當機。機既萬殊。法亦千變。概而為語。有四種教。良
0609c14: 以眾生流轉二死。止因迷真迷中二種無明。迷真
0609c15: 故有分段生死。須設界內教以度之。迷中故有變
0609c16: 易生死。須設界外教以度之。而真中二迷。復各有
0609c17: 輕重不同。故界內外人。又各有利鈍根異。迷真重
0609c18: 者為界內鈍根。非析空觀莫生其解。故有藏教法
0609c19: 起。迷真輕者為界內利根。非體空觀不逗其宜。故
0609c20: 有通教法起。迷中重者為界外鈍根。非次第三觀
0609c21: 莫治其惑。故有別教法起。迷中輕者為界外利根。
0609c22: 非一心三觀莫開其悟。故有圓教法起。就此四教。
0609c23: 復各四門。謂有門。空門。亦有亦空門。非有非空門。
0609c24: 凡四四一十六門。就十六門。又各具四種悉檀。謂
0610a01: 諸眾生聞一一門。或得歡喜益。是世界悉檀。或得
0610a02: 生善益。是為人悉檀。或得滅惡益。是對治悉檀。或
0610a03: 得入理益。是第一義悉檀。故曰佛教門亦復如是。
0610a04: 猶如世界各各不同。別異無量也。又說此四教。更
0610a05: 有四種化儀不同。或頓說。或漸說。或秘密說。或不
0610a06: 定說。頓說者。頓示圓宗。或雖兼別。總被大機。如華
0610a07: 嚴及此經等。漸說者。曲為小機。引權入實。如阿含
0610a08: 為漸初。但說藏教。方等為漸中。並談四教。而二乘
0610a09: 秪得通益。般若為漸末。帶通別正談圓教。而二乘
0610a10: 秪得別益。秘密說者。為此說頓。為彼說漸。一座一
0610a11: 音。各自異解互不相知。不定說者。頓說中得漸益。
0610a12: 漸說中得頓益。以小助大。以大助小。如此儀法。融
0610a13: 攝難思。故曰佛教門亦復如是。猶如無量世界。喻
0610a14: 以網孔。互相涉入也。約四教對四土三佛者。寂光
0610a15: 法佛說圓教。實報報佛說別教。方便勝應佛說通
0610a16: 教。同居劣應佛說藏教。又法佛能具說四教。報佛
0610a17: 能說三教。謂藏通別。勝應能說二教。謂藏與通。劣
0610a18: 應能說一教謂惟三藏。又同居中樹下劣應須具
0610a19: 說四教。眾生根性雜故。色究竟天帶劣勝應惟說
0610a20: 三教。藏教之機不能見故。方便土中勝應身佛止
0610a21: 說別圓二教。令見中道。界內二機皆絕分故。實報
0610a22: 土中他受用報惟說圓教。令諸菩薩永盡無明源
0610a23: 故。自受用報冥於法性。惟受真樂。等覺以下所不
0610a24: 能見。無所說法。其諸菩薩所可見者。皆即他受用
0610b01: 報耳。寂光法身惟是諸佛自覺聖智境界。無復可
0610b02: 說。又報智冥法性身。離一切相。一切身。非說非
0610b03: 不說。雙炤說與不說。謂自受用報冥法身而寂然。
0610b04: 是不說義。種種應身依法報而起用。即是說義。又
0610b05: 不惟法身非說非默。雙炤說之與默。即報化等身。
0610b06: 亦各具說默二用。四辯宣揚。名之為說。三昧正受。
0610b07: 名之為默。有云。說法則利益眾生。默然則自受法
0610b08: 樂。一往語耳。自有眾生。聞佛說法而得歡喜生善
0610b09: 滅惡入理者。復有眾生。見佛默然而得歡喜生善
0610b10: 滅惡入理者。是故如來一說一默。皆關四悉因緣。
0610b11: 又說能詮表四教一十六門。門門令得四益。默亦
0610b12: 能顯示四教一十六門。門門亦得四益。若從說法
0610b13: 薦取者。一往判是信行。若從默然薦取者。一往判
0610b14: 是法行。又自有從說法而起隨法。行者。自有從默
0610b15: 然而起隨信行者。事非一概。又從默然處薦取者。
0610b16: 一往判是利根。從說法處薦取者。一往判是鈍根。
0610b17: 又自有利根則一聞便悟。鈍根乃須入定示相者。
0610b18: 亦非一概。今更約機感總述其意。樹下千百億劣
0610b19: 應。正為應藏教機。而地凡夫有夙具通別圓根
0610b20: 者。即於此劣應而聞後之三教。色究竟天帶劣勝
0610b21: 應身。正為應通教機。而諸天世人有夙具別圓根
0610b22: 者。即於此帶劣勝應身而聞後之二教。方便勝應
0610b23: 身。正為接通入於別圓。故鈍者但聞別教。利者兼
0610b24: 聞圓法。實報土中華臺報身。正應別圓二機。故華
0610c01: 嚴圓而兼別。此經別而兼圓。諸佛現身說法。本
0610c02: 為一實而施三權。必引三權而歸一實。既以說法
0610c03: 而引。亦以示相而引。說法而引。復有二義。一豎引。
0610c04: 二橫引。豎引者。先說阿舍以除凡情。次說方等以
0610c05: 奪聖解。次說般若以會其法。後說法華以會其人。
0610c06: 如前所明。於三漸中僅得三益。直至法華方得圓
0610c07: 益。此約最鈍根人。必須備歷五味而豎入也。橫引
0610c08: 者。即秘密不定二種化儀。隨其根性。或於阿含便
0610c09: 悟圓常。或於方等。或於般若。便悟圓常。不必歷盡
0610c10: 諸味。隨於何味。皆得超入。所謂置毒乳中。乳即殺
0610c11: 人。酪及二酥。乃至醍醐隨其毒發。皆即殺人也。示
0610c12: 相而引。亦有二義。一豎引。二橫引。豎引者。樹下機
0610c13: 熟。得見色究竟身。四天機熟。接歸華藏世界。華藏
0610c14: 機熟。證入平等法性也。橫引者。只此丈六劣應生
0610c15: 身。通教機熟。即見其為高大勝應。別教機熟。即見
0610c16: 其為剎塵相海。圓教機熟。即見其為淨妙法身也。
0610c17: 此橫豎二引。復各二意。若彼眾生。未曾伏斷見思
0610c18: 塵沙無明。而得見勝應他報及法身者。即是夙因
0610c19: 將熟。故佛以神力加被令見。見已巳方得惑斷理彰。
0610c20: 若彼眾生。既已巳伏斷三惑而得見三身者。即是現
0610c21: 在功熟。故佛隨機應之。如水清則月自現。然佛力
0610c22: 亦因自力。自力亦緣佛力。感應道交。機法相稱。尤
0610c23: 見別異無量而互相涉入也。約喻釋竟。次約法
0610c24: 者。梵網即是眾生心性。乃諸佛之本源。行菩薩道
0611a01: 之根本。是大眾諸佛子之根本也。自性本淨名梵。
0611a02: 塵介含攝名網。繇此心性。建立無量世界眾生之
0611a03: 法。及設無量教門諸佛之法。故曰心佛及眾生。是
0611a04: 三無差別。而此心性。體。絕染淨。能出生染淨諸
0611a05: 法正染淨時仍非染淨。染亦法界。淨亦法界。染淨
0611a06: 俱不思議。乃名為梵。所謂佛界清淨。乃至地獄清
0611a07: 淨。即此心性。體非同異。能示現同異諸相。正同
0611a08: 異時。仍非同異。異亦法界。同亦法界。同異俱不思
0611a09: 議。乃名為網。所謂佛為法界。一切法趣佛。乃至地
0611a10: 獄為法界。一切法趣地獄。略而言之。夫心者。不起
0611a11: 而已巳。介爾有心。三千具足。謂一念心中。必具十界。
0611a12: 於一一界。必各互含。便成百界。如此百界。各具相
0611a13: 性乃至本末究竟等十如。共有千如。復次實法一
0611a14: 千。假名一千。國土一千。則成三千。實法者地獄五
0611a15: 陰。乃至佛界五陰。假名者。地獄假名。乃至佛界假
0611a16: 名。國土者。地獄依報。乃至佛界依報。隨指一法。隨
0611a17: 舉一名。隨拈一塵。無非法界。理事頓足。無欠無餘。
0611a18: 如一法。一切諸法亦復如是。如一名。一切諸名亦
0611a19: 復如是。如一塵。一切諸塵亦復如是。而但云介爾
0611a20: 有心。三千具足者。以眾生太廣。佛法太高。故且令
0611a21: 觀心。庶易悟入。只此介爾極微劣心。三千性相。炳
0611a22: 然頓具。非前非後。不減不增。何以故。一念體圓。名
0611a23: 為理具。隨起念時。即名事造。良繇介爾所起之心。
0611a24: 於十界中必落一界。一界既現。九界同彰。故地獄
0611b01: 現時。一切法趣地獄。十界無非獄界。又獄界亦能
0611b02: 起十界。乃至佛界現時。一切法咸趣佛界。十界
0611b03: 無非佛界。又佛界亦能起十界。法性自爾。非關
0611b04: 強造。只因此介爾一念之心。必全攬法界以為其
0611b05: 體。而此法界。從來無有分劑。不可割裂。安得謂此
0611b06: 介爾之心。止是少許法界理耶。又此介爾之心。既
0611b07: 全具法界之理。必全具法界之事。以此法界。從來
0611b08: 攝一切事罄無不盡。並無一事如微塵許。能出法
0611b09: 界外者。倘謂介爾心中。但具法界全理。不具法界
0611b10: 全事。不幾有理外之事耶。所以念體念用。同名為
0611b11: 心。念體則冥乎理具。而理具還包事造。念用則成
0611b12: 乎事造。而事造還含理具。故此事理兩重三千。皆
0611b13: 即一念心中圓具。如帝網珠。光光融攝。重重無盡。
0611b14: 難議難思。昏迷倒惑。此理常如。梵網理也。迷此理
0611b15: 心。紛然五住。妄受二死。不契妙心。是成世界種種
0611b16: 差別。諸佛愍之。隨機設教。為圓為別。為通為藏。教
0611b17: 設四門。門兼四悉。或頓或漸。或秘或顯。廣化眾生。
0611b18: 令歸本際。梵網教也。背塵趨覺。秉教修行。小大隨
0611b19: 其夙根。鈍利仍其慣習。或轉或接。或借或會。從無
0611b20: 量門。通一實境。梵網行也。繇理起教。因教發行。藉
0611b21: 行契理。理非心外。教行亦然。理即法身。教即般若。
0611b22: 行即解脫。迷成三障。悟顯三身。自悟名佛。悟他名
0611b23: 說。自他不二。名為梵網。約法釋竟。
0611b24: 第三釋經者。先正釋。次示通別。三明具義互含。先
0611c01: 正釋者。梵語修多羅。此翻契經。上契妙理。下契
0611c02: 機。故名為契。為法為則。今古常然。故名為經。從來
0611c03: 譯師。皆略去契字。直稱為經。經乃此方之言。訓法
0611c04: 訓常。法者軌持義軌生物解。任持自性。常者不變
0611c05: 不壞義。軌持即契機。常即契理。字雖從略。義亦無
0611c06: 減。而此經法。具有教行理三。言教經者。大聖垂慈。
0611c07: 隨類開示。所有訓誥。法界同遵。故名為經。言行經
0611c08: 者。一行。五行。萬行。微塵數行。三乘聖眾之所共繇。
0611c09: 決無異趣。故名為經。言理經者。有佛無佛。性相常
0611c10: 住。魔外不能令其壞。大聖不能有所作。豎窮橫。
0611c11: 體極真如。故名為經。又文字即教經。契機即成行
0611c12: 經。契理即是理經。又此方以文字為教體。故指卷
0611c13: 帙為經。於卷帙中。具足三經。能令眾生解其所詮。
0611c14: 即是教。依此生善滅惡。即是行。依此證入法性。即
0611c15: 是理。當知卷帙。只是色法。於色塵中既具三經。餘
0611c16: 塵亦爾如佛在世時。以音聲為教體。或隨聞歡喜。
0611c17: 隨聞生善滅惡。隨聞入證。於一音中。三經圓具。或
0611c18: 從善知識。及說法人邊聞言得益。亦復如是。隨法
0611c19: 行人歷法觀察。以法塵為教體。香積佛國以香飯
0611c20: 作佛事。是味為教體。或有佛國以天衣作佛事。是
0611c21: 觸為教體。以要言之。六塵體是法界。故一一無非
0611c22: 教經。亦無非行經。亦無非理經。但隨根有利鈍。致
0611c23: 使迷悟不同耳。次示通別者。梵網是別名。別餘
0611c24: 經故。經是通名。同名經故。教行理三。皆論通別。具
0612a01: 如台宗廣明。有釋經為能詮。佛說梵網為所詮者。
0612a02: 茲所不用。以佛等五字。皆是能詮。字下之義。皆是
0612a03: 所詮。若以能所判釋。豈佛說梵網四字便非文字。
0612a04: 而經之一字便無義耶。故惟得論通別也。三明
0612a05: 具義互含者。先明具義。謂佛等五字。各具教行理
0612a06: 三義。佛即是教。生物解故。亦即是行。是心作故。又
0612a07: 即是理。究竟性故。說即是教。四辯宣故。亦即是行。
0612a08: 如說行故。又即是理。如理說故。梵即是教。顯淨法
0612a09: 故。亦即是行。具梵行故。又即是理。清淨性故。網即
0612a10: 是教。示差別故。亦即是行。布列故。又即是理。相
0612a11: 常住故。經即是教。善詮顯故。亦即是行。共遵繇故。
0612a12: 又即是理。不可壞故。次明互含。謂佛等五字。各
0612a13: 含諸字之義。佛即是說。令他悟故。亦即是梵。極清
0612a14: 淨故。亦即是網。三輪普覆法界海故。亦即是經。為
0612a15: 天人師。極真常故。說即是佛。覺悟他故。亦即是梵。
0612a16: 言音淨故。亦即是網。具足四悉一十六門。摝諸眾
0612a17: 生出生死故。亦即是經。堪秉受故。梵即是佛。清淨
0612a18: 覺故。亦即是說。顯示理故。亦即是網。互炤無窮故。
0612a19: 亦即是經。清淨之性不可壞故。網即是佛。覆護眾
0612a20: 生故。亦即是說。昭示眾生故。亦即是梵。莊嚴清淨
0612a21: 故。亦即是經。豎窮橫故。經即是佛。法身舍利故。
0612a22: 亦即是說。永傳慧命故。亦即是梵。離過絕非故。亦
0612a23: 即是網義門無量故。更約品名互顯者。佛即菩薩。
0612a24: 不捨眾生故。菩薩即佛。不違法界故。佛即是心。心
0612b01: 外無佛故。心即是佛。佛性之外無別心故。佛即是
0612b02: 地。荷負眾生故。地即是佛。平等持載故。梵網即菩
0612b03: 薩。自覺覺他故。菩薩即梵網。差別莊嚴故。梵網即
0612b04: 心地。繇心所現故。心地即梵網。王所相應故。人即
0612b05: 是法。實法所成故。法即是人。假名所顯故。乃至人
0612b06: 法即喻。假施設故。喻即人法。依理智故。經即是品。
0612b07: 離別無總故。品即是經。離總無別故。一一互含。義
0612b08: 理無際。盡一品文。盡一部教。盡一代法。盡十方三
0612b09: 世諸佛所說。隨拈一經。隨拈一品。隨拈一句。隨拈
0612b10: 一字。亦各互含。無限無劑。故云。一即是多多即一。
0612b11: 文隨於義義隨文。又云。一中解無量。無量中解一。
0612b12: 一字法門。海墨書而不盡。若不作此解釋者。安窺
0612b13: 梵網法喻之旨耶。
0612b14: 次釋菩薩心地品名者為四。初釋菩薩人名。次釋
0612b15: 心地法名。三就人法對釋。四釋品字。先釋菩薩
0612b16: 者。梵語具云摩訶菩提質帝薩埵。此翻大道心成
0612b17: 就眾生。或翻覺有情。或云大士。或云開士。以其依
0612b18: 四諦境。發四弘誓。擐大甲冑。能為難事。上弘佛法。
0612b19: 下化眾生。悲智雙運。故獲此名。今略去六字。但稱
0612b20: 菩薩。明此行位。須約四教。一明藏教菩薩。創聞
0612b21: 生滅四諦及事六度法。愍己巳愍他。大悲增上。發菩
0612b22: 提心。誓度一切。歷三阿僧祗劫。熾然修行六波羅
0612b23: 蜜初僧祗中。離三惡道。及邊地根缺女身。亦能常
0612b24: 識宿命。但心猶未知作佛與不作佛。二僧祗中。心
0612c01: 知作佛。口未能言。第三僧祗。功德漸備。了知作佛。
0612c02: 口亦能言。三僧祗滿。更住百劫修相好因。積百福
0612c03: 成一相。治大千盲人悉瘥為一福等。如經廣明。至
0612c04: 最後生。住兜率天宮。待眾生緣熟。示現降神母胎。
0612c05: 乃至出家。坐菩提樹。降伏魔軍。齊此以前。總名菩
0612c06: 薩。發真無漏三十四心。頓斷見思習氣。乃名為佛。
0612c07: 此藏教中說菩薩於三阿僧祗劫久受生死。求大
0612c08: 菩提。但自專精修行六度。而見思二惑。伏而不斷。
0612c09: 以見思若斷。即證聲聞辟支佛地。永入涅槃。不復
0612c10: 能行菩薩道故。何以須作此說。謂此教門。本為界
0612c11: 內鈍根而設。正化二乘。傍化菩薩。正化二乘者。愍
0612c12: 其久在火宅。了無出意。自非權示生滅四諦法門。
0612c13: 尚不免被三界火燒。何繇得解佛之智慧。故須為
0612c14: 說斷見思惑。出分段苦。且入化城以蘇息之。既為
0612c15: 二乘說此法門。何得更說菩薩斷惑利生。所以三
0612c16: 祗止言伏惑。直至樹下。方乃頓發無漏三十四心
0612c17: 也。然使見思果在。則二生三生尚難保其不迷不
0612c18: 退。況歷三祗。故知此說。權中之權。已巳為通教所破。
0612c19: 經云。安有毒器。堪貯醍醐。此之謂也。二明通教
0612c20: 菩薩有九地。第十名佛。一乾慧地。體陰界入如幻
0612c21: 如化。總破見愛八倒。名身念處。受心法亦如是。住
0612c22: 此觀中。修正勤如意根力覺道。雖未得相似理水。
0612c23: 而總相智慧深利。故稱乾慧。第二性地。從乾慧增
0612c24: 進。得成煖法。乃至頂法。忍法。世第一法相似得無
0613a01: 漏性水。故言性地。三八人地。人者。忍也。體見假發
0613a02: 真斷惑。在無間三昧中。八忍具足。智少一分。名八
0613a03: 人地。四見地者。見第一義無生四諦之理。斷見惑
0613a04: 八十八使皆盡。五薄地者。體愛假發真。斷欲界思
0613a05: 惑前六品盡。餘三品在。煩惱薄也。六離欲地。體愛
0613a06: 假即真。斷欲界思惑盡。故名離欲。七已巳辦地。體色
0613a07: 無色愛即真。發無漏。斷上八地思惑七十二品俱
0613a08: 盡。故言已巳辦。此前七地。與聲聞人共。八辟支佛地。
0613a09: 既斷正使。兼侵習氣。此地與緣覺人共。九菩薩地。
0613a10: 從空入假。道觀雙流。深觀二諦。進斷習氣色心無
0613a11: 知。遊戲神通。淨佛國土。成就眾生。學佛十力四無
0613a12: 所畏也。第十地名為佛者。大功德力以資智慧。一
0613a13: 念相應慧觀真諦究竟。習亦無餘。如劫火燒木。無
0613a14: 復炭。香象渡河。到於邊底也。此教亦名三乘共
0613a15: 十地。以七地之前與三乘共。八地之前與支佛共。
0613a16: 又此教名為通者。三人雖各不同。通觀無生體法。
0613a17: 同證無學。同出分段。同到化城。故稱為通。又通前
0613a18: 藏教。通後別圓。故稱為通也。三明別教菩薩。此
0613a19: 教專被界外之機。機不一故。說亦不同。華嚴明十
0613a20: 住十行十迴向為三賢。十地為聖。此經明三十心
0613a21: 十地。義意頗同。而名字異。至後釋文中當辨。金
0613a22: 光明但出十地佛果。勝天王明十地。涅槃明五行。
0613a23: 如是增減不同。皆不出四悉檀意。而瓔珞明五十
0613a24: 二位。位次最為周足。至若唯識明資加行二位。
0613b01: 頗似藏教。而通達位後。明修習十地。乃是別教地
0613b02: 名。楞嚴於十信前。更加乾慧。十迴向後。明四加行。
0613b03: 并取最初三漸次行以為能歷。五十七位是其所
0613b04: 歷。能所合稱。共名六十聖位。若單約所歷。復除乾
0613b05: 慧非真。妙覺非路。則名五十五位真菩提路。若據
0613b06: 乾慧。名同通教。四種加行。復濫藏名。而義理別。
0613b07: 此意多途。未易卒舉。今且約瓔珞明其階次。一外
0613b08: 凡十信位。一信。二念。三精進。四慧。五定。六不退。七
0613b09: 迴向。八護法。九戒。十願。此十位。伏三界見思煩惱。
0613b10: 次內凡十住位。一發心。二治地。三修行。四生貴。五
0613b11: 方便具足。六正心。七不退。八童真。九法王子。十灌
0613b12: 頂。初住斷見惑。七住斷思惑盡。證位不退。與藏通
0613b13: 二佛齊。八住以上。斷界內塵沙。伏界外塵沙。此十
0613b14: 住名習種性。用從假入空觀。見真諦理。開慧眼。成
0613b15: 一切智。行三百由旬。三內凡十行位。一歡喜。二饒
0613b16: 益。三無違逆。四無屈撓。五無癡亂。六善現。七無著。
0613b17: 八難得。九善法。十真實。此十行斷界外塵沙。名性
0613b18: 種性。用從空入假觀。見俗諦理。開法眼。成道種智。
0613b19: 四內凡十迴向位。一救護眾生離眾生相。二不壞。
0613b20: 三等一切佛。四至一切處。五無盡功德藏。六隨順
0613b21: 一切平等善根。七等隨順一切眾生。八真如相。九
0613b22: 無縛無著解脫。十入法界無量。此十迴向。伏無明。
0613b23: 習中觀。名道種性。行四百由旬。從八住至此。名行
0613b24: 不退。又此三十位。亦名三賢也。五明十地聖位。一
0613c01: 歡喜。二離垢。三發光。四慧。五難勝。六現前。七遠
0613c02: 行。八不動。九善慧。十法雲。初地用中道觀。破一分
0613c03: 無明。顯一分三德。證念不退。開佛眼。成一切種智。
0613c04: 行五百由旬。初到寶所。百界作佛。八相成道。利益
0613c05: 眾生。二地以上。地地各斷一品無明。證一分中道。
0613c06: 六明等覺位。從法雲地更斷一品無明。入一生補
0613c07: 處。此十一位。俱名聖種性。齊此名為菩薩。更破一
0613c08: 品無明。入第七妙覺位。了了見性。證大菩提。名之
0613c09: 為佛。四明圓教菩薩。圓教位次。名與別同。但別
0613c10: 教次第漸修。圓教一心圓具。別教位位各不相收。
0613c11: 圓教位位互相融攝。是為不同。今亦用瓔珞五十
0613c12: 二位。復依法華。於十信前。更明五品觀位。一隨喜
0613c13: 品。若人夙植深厚。或從善知識。或從經卷。圓聞妙
0613c14: 理。謂心佛眾生。三無差別。此心即空即假即中。全
0613c15: 體法界。頓具百界千如。種種性相。聞已巳信解。慶己巳
0613c16: 慶人。欲開此心而修圓行。圓行者。一行一切行。略
0613c17: 言為十。一者識知一念平等具足。不可思議。二者
0613c18: 愍己巳昏迷。慈及一切。三者又知此心常寂常炤。四
0613c19: 者用寂炤心破一切法即空即假即中。五者善識
0613c20: 一心諸心若通若塞。六者能於此心具足道品向
0613c21: 菩提路。七者又解此心正助之法。八者善識己巳心
0613c22: 及凡聖心。九者安心不動不墮不退不散。十者雖
0613c23: 識一心無量功德。不生染著。十心成就。其心念念
0613c24: 悉與諸波羅蜜相應。名隨喜品。二讀誦品。內則勤
0614a01: 修理觀。外則讀誦大乘。聞有助觀之力。如膏助火。
0614a02: 十心轉明。三說法品。內解轉勝。弘誓熏心。導利前
0614a03: 人。化功歸己巳。隨說法淨則智慧淨。十心倍明也。四
0614a04: 兼行六度品。正觀增明。傍兼利物。能以少施。與
0614a05: 空等。使一切法趣檀。檀為法界。事相雖少。運懷甚
0614a06: 大戒等亦爾。理觀為正。事行為傍。故言兼行。事福
0614a07: 資理。十心彌盛也。五正行六度品。圓觀淳熟。事理
0614a08: 欲融。事不妨理。理不隔事。權實二智。究了通達。治
0614a09: 世語言。資生產業。皆與實相不相違背。十心光猛。
0614a10: 如火益薪也。此五品位。用圓三觀圓伏五住煩惱。
0614a11: 名為外凡。次入內凡十信。繇修圓行。善巧增益。五
0614a12: 倍深明。得入圓位。善修平等法界。即入信心。善修
0614a13: 慈愍。即入念心。善修寂炤。入精進心。善修破法。即
0614a14: 入慧心。善修通塞。即入定心。善修道品。入不退心。
0614a15: 善修正助。入迴向心。善修凡聖位次。即入護心。善
0614a16: 修安忍。即入戒心。善修離著。即入願心。此是六根
0614a17: 清淨位。初心任運先斷見惑。證位不退。七心任運
0614a18: 思惑斷盡。八心九心十心。任運斷盡界內界外塵
0614a19: 沙。證行不退與別教十迴向齊。次明聖位。初住以
0614a20: 圓觀力。分破一品無明。三心圓發。謂緣因善心發。
0614a21: 即解脫德。了因慧心發。即般若德。正因理心發。即
0614a22: 法身德。如此三德。不縱不橫。圓在一心。發得本有。
0614a23: 故名初發心住。從二住去。乃至等覺。凡四十位。位
0614a24: 位各破一品無明。各顯一分三德。乃至妙覺。永別
0614b01: 無明父母。究竟登中道山頂。成大菩提。證大涅槃。
0614b02: 一切大理。大誓願。大莊嚴。大智斷。大知。大道。大
0614b03: 用。大權實。大利益。大無住。即是十觀成乘。圓極竟
0614b04: 在於佛。盧舍那名淨滿。一切皆滿也。然圓教行人。
0614b05: 亦名菩薩。亦名為佛。以創聞圓理。能生圓解。是名
0614b06: 字即佛。外凡五品。是觀行即佛。內凡十信。是相似
0614b07: 即佛。住行向地乃至等覺。皆名分證即佛。妙覺極
0614b08: 果。究竟即佛。而等覺以下。五品以上。已巳背塵緣。未
0614b09: 極覺海。亦名菩薩。又佛既有六即。菩薩亦然。乃至
0614b10: 十界。皆明六即。妙覺即是究竟菩薩。亦是究竟緣
0614b11: 覺聲聞。究竟天人修羅。究竟地獄鬼畜生也。
0614b12: 次釋心地法名者。據天台師但疏下卷戒品。則云
0614b13: 亦是譬名。以品內所明。大士要用。如人身之有心。
0614b14: 能總萬事。能生勝果。為大士所依。義之如地。今據
0614b15: 上品。具明菩薩三十心十地法門。當是指法之稱。
0614b16: 然三十心。無非菩薩之所遊履。一一皆能生勝妙
0614b17: 果。何獨非地。而體性十地。一一皆能總攝諸法。一
0614b18: 一何非菩薩妙心。但以相似位中。未證真實。故地
0614b19: 亦名心。分證位中。堪任荷持。故心亦名地。則知心
0614b20: 地二字。似別還通。約法約喻。皆無不可。且下卷重
0614b21: 輕戒品。若云初發心中常所誦一戒。似向發心一
0614b22: 位。別別拈此塵許法門。若云乃至十發趣十長養
0614b23: 十金剛十地諸菩薩亦誦。我今亦如是誦。是誠一
0614b24: 切菩薩之要用。一切大士之所依。喻以心地。愈覺
0614c01: 融通矣。三就人法對釋者。問。菩薩階位。既有四
0614c02: 教不同。今此心地。的屬何教。答。正屬別圓二教。非
0614c03: 屬藏通。藏通菩薩法門。雖亦從此心地流出。而機
0614c04: 不相關。設別圓有接通之義。既已巳被接。不復名通。
0614c05: 今就上下二卷。須作兩番對釋。次更合釋會經。
0614c06: 先就上卷三十心十地對釋者。若心心別歷。地地
0614c07: 漸證。即是別教菩薩。若一心一切心。一切心一心。
0614c08: 一地一切地。一切地一地。即是圓教菩薩。又一往
0614c09: 對位解釋。則發趣十心。同於十住長養十心。同於
0614c10: 十行。金剛十心。同於十向。體性十地。同於歡喜。乃
0614c11: 至法雲。若再往研義。則住行向位。念念皆應修習
0614c12: 此三十心。歡喜等地。位位皆應遊履此體性地。良
0614c13: 繇菩薩行位。功德難思。若欲具說。眾必驚疑。次第
0614c14: 略明。人復執。故此經與華嚴。部味雖同。特示出
0614c15: 入如華嚴十地明十波羅蜜。此則以十度為發趣
0614c16: 十心。華嚴所明菩薩四攝。此經收在十長養中。此
0614c17: 經所明十金剛心。大似圓教內凡十信。又第六不
0614c18: 退心中。即具明三種不退。華嚴以十度分屬十地。
0614c19: 此則初地便具十力十號及不共法。而五地復專
0614c20: 明十力。七地專明十八不共。十地專明十號功德。
0614c21: 是以迷宗者便謂相違。得旨者知其互映。雖次第
0614c22: 漸陳。而一地中。非不具足一切諸地功德。雖位位
0614c23: 圓攝。而分證法身。亦自宛然成其高下。若不位位
0614c24: 具德。則圓頓之義不成。若不宛然高下則四十二
0615a01: 位徒設如月雖漸圓。月體非漸。月雖不異。光必漸
0615a02: 增。可以悟性修交成義矣。次就下卷十重四十
0615a03: 八輕戒對釋者。藏教在家菩薩。但秉優婆塞戒。或
0615a04: 兼秉善生經中六重二十八輕。出家菩薩。但秉沙
0615a05: 彌比丘二種律儀若急於自度。唯持遮戒。即名二
0615a06: 乘。若為眾生故。善識開遮。即名菩薩。不別秉此重
0615a07: 輕戒也。通教菩薩。與藏教同。別圓二教菩薩。正秉
0615a08: 此戒。名子位中。從師受得。或千里無師。像前求受。
0615a09: 若善修五悔者。不惟發得攝律儀戒。亦能發得定
0615a10: 共道共。乃至證入五品十心。及登正位。受此戒已巳。
0615a11: 極至佛身。於其中間。戒體常在。設隔世不憶。數數
0615a12: 重受。亦非新得。惟退失大心。及毀犯十重。便失戒
0615a13: 體失此戒者。如人壞心。如地崩陷。不復堪能修習
0615a14: 善法。增長菩提。故知此戒。即心地也。此心地戒。從
0615a15: 名字菩薩。直至等覺。位位修習。堅固成就。入妙覺
0615a16: 位。戒體圓極。諸惡永淨。萬善悉滿。是故名為盧舍
0615a17: 那佛。若藏教菩薩。轉入別圓者。未得定道。須從師
0615a18: 受。已巳得定道。隨發律儀。通教初心。亦復如是。若通
0615a19: 教被別圓接者。既入真似二位隨應發得勝妙律
0615a20: 儀。不須受得。或為物作則。示現秉受。亦彌善也。問。
0615a21: 下卷經云。一切有心者。皆應攝佛戒。又云。國王王
0615a22: 子。乃至畜生。變化人等。但解法師語。盡受得戒。今
0615a23: 明藏通菩薩不秉此戒。義云何通。答。此經不又云。
0615a24: 眾生受佛戒。即入諸佛位乎。國王乃至畜生。但秉
0615b01: 此戒。即屬別圓。不得名藏通也。且據即入佛位。位
0615b02: 同大覺之言。則別教初心。尚非其分。何藏通。
0615b03: 次更合釋會經者。夫以本源心地。出生一切菩薩
0615b04: 行位。各各不同。於此菩薩位中。位位修行心地法
0615b05: 門。亦復無量。非依心地之法。執成菩薩之名。非因
0615b06: 菩薩之人。孰秉心地之法。人即是法。法即是人。繇
0615b07: 人故有大菩提。繇法故有大涅槃。菩提是智。涅槃
0615b08: 是理。無理外之智能炤於理。無智外之理為智所
0615b09: 炤。理智雙絕。理智圓彰。智無量故。理亦無量。理難
0615b10: 思故。智亦難思。交融互攝。橫豎窮。信如帝網明
0615b11: 珠。光光相映。一珠中現一切珠。一切珠中一珠影。
0615b12: 一切珠中一切珠。一珠各住一珠位。題稱梵網。妙
0615b13: 極於斯。又本源心地。不惟出生一切菩薩行位。亦
0615b14: 復出一切諸法。所謂地獄心。乃至佛心。地獄地
0615b15: 乃至佛地。而茲但云菩薩心地者。以菩薩上同慈
0615b16: 力。下同悲仰。攝十界之義。尤為明顯。且菩薩既
0615b17: 論六即。六即便包十界。十界無非心地法門。又菩
0615b18: 薩位中。不惟修此三十心十地。亦復修一切心
0615b19: 地。所謂修於地獄心。地獄地。知即法界。乃至修於
0615b20: 佛心佛地。知即法界。而茲但云菩薩者。以界界既
0615b21: 各明六即。則一名即一切名。一義即一切義也。如
0615b22: 此義理。無量無邊。自非梵網。孰為其喻。故名梵網
0615b23: 經菩薩心地也。四釋品字者。梵語渠。此翻為
0615b24: 品。品者。類也。義類相從。故名為品。此經有一百一
0615c01: 十二卷。六十二品。今惟第十菩薩心地品上下兩
0615c02: 卷。什師誦出。然上卷明三十心十地。為入佛果之
0615c03: 根源。下卷明十重四十八輕戒。又為行菩薩道之
0615c04: 根本。性修因果。義理皆周。飲一滴而知大海。燒一
0615c05: 丸而具眾香。惟貴精修。不俟多也。
0615c06: 二顯體者。略為三義。初明須顯體。二正出體。三會
0615c07: 異。初明須顯體者。體是主質。乃名下之所詮。種
0615c08: 種名言。意欲令人尋名得體。如因筌得魚。因指得
0615c09: 月。若逐名迷體。如捉蛇尾。反遭其螫。世尊所以常
0615c10: 為比丘說筏喻也。即如此經。從梵網題名。心地品
0615c11: 名。乃至上下二卷全文。一一無非能詮之名。就茲
0615c12: 名下。一一皆顯所詮之體。得此體已巳。方能全性起
0615c13: 修。以修合性。又釋名總詮三法。體章別在法身。宗
0615c14: 章別在般若。用章別在解脫。教相分別。總別。故釋
0615c15: 名之後。須先顯體。體雖法身。必具二德。雖具二德。
0615c16: 還屬法身。具二德故非縱。屬法身故非橫。不縱不
0615c17: 橫。故成妙體。妙體貴極。諸法中尊。一切萬行之所
0615c18: 歸趣。無量功德之所莊嚴。種種言辯之所詮顯。如
0615c19: 眾星拱宸。眾流歸海。故以禮釋體。明是貴極之法。
0615c20: 法身德也。悟此體者。窮法界源。到實相底。故以底
0615c21: 釋體。明是透徹之宗。般若德也。得此體者。會萬殊
0615c22: 而不二。眾法而無遺。故以達釋體。明是無礙之
0615c23: 用。解脫德也。如此三義。為一妙體。迷之則歷劫長
0615c24: 淪。悟之則當下具足。經云。大眾心諦信。汝是常成
0616a01: 佛。我是已巳成佛。又盧舍那佛先現空光體性本
0616a02: 源成佛常住法身三昧示諸大眾。後開心地法品。
0616a03: 意在於斯。二正出體者。此經以諸佛本源心地
0616a04: 為體。言心地。則當體即是。更無他求。言本源。則法
0616a05: 爾性德。非關修證。言諸佛。則出障圓明。非同在纏。
0616a06: 以盧舍那佛。及一切世尊所證最極清淨常住法
0616a07: 身。全是眾生心性之理。更無少許別法可得。此理
0616a08: 即名為體。亦為一切教體。亦為一切行體。此即真
0616a09: 正。魔外所不能壞。權小所不能濫也。三會異又
0616a10: 二。先會諸經。次會義疏無作戒體。先會諸經者。
0616a11: 此經與華嚴同一部味。當以法界為體。法界與諸
0616a12: 佛本源心地。同體異名。更無別體。又諸大乘經。皆
0616a13: 以實相。印為經正體。實相亦即諸佛本源心地
0616a14: 異名。以其離一切相。即一切法。超諸戲論。不可破
0616a15: 壞。無相不相。故名實相。以其萬法之所從出。萬法
0616a16: 之所歸趣。故各法界。以其在凡不滅。在聖不增。迷
0616a17: 悟宛然。體性常住。故名諸佛本源心地。乃至或名
0616a18: 法住。或名法位。或名一切種智。或名一實境界。或
0616a19: 名中道第一義諦等。無量異名。無量異義。究竟總
0616a20: 無別體也。次會義疏無作戒體者。問。此品既以
0616a21: 諸佛本源心地為體。何故智者大師義疏三重玄
0616a22: 義之中。第二出體。乃明無作戒體。答。大師但疏重
0616a23: 輕戒相以便行持。故僅列三重玄義。謂第一釋名。
0616a24: 第二出體。第三料簡。戒法惟貴專修。故理體姑
0616b01: 置不辨。若辨理體。則自性清淨。無犯無持。亦無得
0616b02: 失。於弘揚戒法。似非所急。故獨明無作戒體。用彰
0616b03: 修證之門。能如實修。自能合性。又大部教觀。既已巳
0616b04: 廣開稱性圓解。今正示秉戒成修。何須復談理體。
0616b05: 所以於三重中。雖名出體。乃是戒之常體。非是所
0616b06: 依理體。以理體屬性。戒體屬修。理體於五重中屬
0616b07: 體。戒體於五重中屬宗。言無作者。只是一作之後。
0616b08: 不俟再作。所謂憑師秉受。直至未來。任運止惡。任
0616b09: 運行善。故名無作。與無作四諦之義不同。以此無
0616b10: 作戒體。乃是無漏色法。受之則得。不受則無。持之
0616b11: 則堅。毀之則失。故屬事不屬理。屬修不屬性。屬宗
0616b12: 不屬體。然事理非二。性修交成。宗體不隔。故起信
0616b13: 論云。以知法性無染。離五欲過故。隨順修行尸波
0616b14: 羅蜜。此經云。光非青黃赤白黑。非色非心。非有非
0616b15: 無。非因果法。而戒光從口出。又云。計我著相者。不
0616b16: 能生是法。滅壽取證者。亦非下種處。菩薩戒羯磨
0616b17: 文云。先發菩提願。乃堪受此戒。是則無作戒體。全
0616b18: 依理體而發。而本淨理體。全賴戒法而顯。故義疏
0616b19: 中出體一章。始則重在以修合性。指宗為體。次明
0616b20: 止行二善。又屬力用中事。而料簡一章。宛同教相。
0616b21: 雖曰三重。五義自足。略五成三。急在修證。四依利
0616b22: 物。豈不巧哉。茲復曲為末世鈍根。寡於聞見。既不
0616b23: 能向大部教觀。開圓解門。又不能知三十心十地。
0616b24: 是何法義。徒受菩薩戒之名。何關修證。故略述
0616c01: 教觀大綱。以成合註。俾稍知性修不二之旨。既通
0616c02: 釋一品經文。須用五重玄義。無作自歸於宗。心地
0616c03: 乃成正體。古今異轍。意在於斯。
0616c04: 三明宗者。體顯於性。宗顯於修。全性起修。故不二
0616c05: 而二。全修在性。故二而不二。如梁柱是屋之綱維。
0616c06: 屋空是梁柱所取。今以屋空喻體。梁柱喻宗。繇有
0616c07: 梁柱。方得受用屋空。故次體之後。須明宗也。此經
0616c08: 以佛性因果為宗。佛性非因非果。能出生一切
0616c09: 因果。經云。一切眾生。皆有佛性。此佛性者。即是諸
0616c10: 佛本源心地。以此不生不滅為本修因。然後圓成
0616c11: 果地修證。則因亦佛性。果亦佛性。據經文中。有三
0616c12: 重因果。一者三十心十地為因。成等正覺為果。二
0616c13: 者初發心常所誦戒為因。分滿法身為果。三者諦
0616c14: 信成佛為因。波羅提木為果。又三十心十地。亦
0616c15: 得傳傳論於因果。正覺惟果。諦信惟因。本源自性
0616c16: 清淨為因因。常住法身為果果。如此重重因果。會
0616c17: 入非因非果。是此經宗致。文云。應當靜觀察。諸法
0616c18: 真實相。不生亦不滅。不常復不斷。不一亦不異。不
0616c19: 來亦不去。如是一心中。方便勤莊嚴。夫不生不滅
0616c20: 等。即真常佛性非因果法。亦名諸法實相。亦名一
0616c21: 心。正顯經體。而方便莊嚴。即是稱性圓修。成妙因
0616c22: 果。明此經宗也。方便莊嚴。復有二義。一者智慧莊
0616c23: 嚴。二者功德莊嚴。上卷三十心十地。深明觀慧。屬
0616c24: 於慧行。下卷十重四十八輕。備顯止行二善。屬於
0617a01: 行行。此亦一往為語。若備論者。心地法門。具勝功
0617a02: 德。無作妙戒。全繇慧明。故曰繇慧淨故戒淨。繇戒
0617a03: 淨故慧淨。如兩手互洗。不容前後。而此無作妙戒。
0617a04: 及發趣長養金剛等心。體性平等諸地。同以本源
0617a05: 清淨佛性為所依體。以宗契體。體非宗外。悟體成
0617a06: 宗。宗原屬體。修證要門。孰過於此。
0617a07: 四辨用者。用是力用。亦名功德。此經以捨凡入聖
0617a08: 為用。上卷云。我已巳百阿僧祇劫修行心地。以之為
0617a09: 因。初捨凡夫。成等正覺。下卷云。若人受佛戒。即入
0617a10: 諸佛位。又云。但解法師語。盡受得戒。皆名第一清
0617a11: 淨者。今總釋其意。須知傳傳捨凡。傳傳入聖。則傳
0617a12: 傳清淨。若云初捨凡夫成等正覺。則惟佛名聖。惟
0617a13: 佛第一清淨。若云受佛戒即入佛位。則但能解語
0617a14: 便已巳入聖。便成清淨。故佛頂從三漸次。直至妙覺。
0617a15: 通名六十聖位。若約教道而論。則別教三十心名
0617a16: 賢。十地名聖。圓教十信為賢。初住以去名聖。賢是
0617a17: 相似清淨。聖是分證清淨。今更約六即義釋。謂本
0617a18: 源自性清淨。是理即佛。亦理即聖。理即清淨。此全
0617a19: 是凡。因此經力用而捨。若解語受戒。即入佛位。是
0617a20: 名字佛。亦名字聖。名字清淨。因此經力用。最初而
0617a21: 入。若常作諦信。靜觀實相。是觀行佛。亦觀行聖。觀
0617a22: 行清淨。若三十心向果。是相似佛。亦相似聖。相似
0617a23: 清淨。若登體性十地。是分證佛。亦分證聖。分證清
0617a24: 淨。若法身智身滿足。是究竟佛。亦究竟聖。究竟清
0617b01: 淨。因此經力用。次第而入。從前望後。一一為聖。從
0617b02: 後望前。一一為凡。理即惟凡。正覺惟聖。捨凡須盡。
0617b03: 入聖須極。又理即聖。亦理即凡。究竟聖。亦究竟凡。
0617b04: 中間四即亦復如是。凡無可捨。聖無可入。無捨無
0617b05: 入而論捨入。是名無作大功德力也。
0617b06: 五教相者。此經於五時中。是第一時。日炤高山。於
0617b07: 五味中。即是乳味。於化儀中。即屬頓教。於化法中。
0617b08: 即是別圓。然與華嚴同而不同。略有三義。一者華
0617b09: 嚴遮那即是釋迦。坐塵剎。此經舍那自坐華臺。
0617b10: 釋迦自據千葉。二者華嚴諸會說法。不動而周。此
0617b11: 經復從座起。乃至餘處。三者華嚴十住多明圓義。
0617b12: 而兼於別。十地多明別義。而兼於圓。此經三十心
0617b13: 多明別義。亦復兼圓。十地多明圓義。亦仍兼別。一
0617b14: 往為論。似較華嚴為劣。細尋厥旨。各有所繇。良以
0617b15: 如來平等大慈。方便應現。巧具四悉。勝劣隨機。或
0617b16: 勝法中得劣益。或劣法中得勝益。事非一致。那容
0617b17: 定判。且如遮那即是釋迦。則三身一體之義。固為
0617b18: 易彰。而釋迦接見舍那。儼然有開顯本之致。利
0617b19: 根者亦堪取悟。又三十心名。與住行向異。或一
0617b20: 心別對一位。或位位圓修此心。兩經參合。逾彰法
0617b21: 門之妙。今但粗定其相。則華嚴圓兼別。此經別兼
0617b22: 圓。又釋迦但云千百億者。周千華。就二地菩
0617b23: 薩所見。戒波羅蜜增上故也。只此二地所見法門。
0617b24: 亦復全具一切事理因果。無量中一。一中無量。題
0617c01: 稱梵網。良有以也。又周千華。何必不表一念千
0617c02: 法。既念念具足千法。亦法法互具無盡。聊示千百
0617c03: 億界。以表心地法門耳。五重義竟。玄義終
