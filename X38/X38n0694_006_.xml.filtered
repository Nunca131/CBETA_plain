0673a01: 
0673a02: 佛說梵網經菩薩心地品合註卷第六
0673a03: 
0673a04: 姚秦　三藏法師　鳩摩羅什　譯
0673a05: 明　菩薩沙彌古吳　智旭　註
0673a06: 菩薩比丘溫陵　道昉　訂
0673a07: 
0673a08: ○第二十一瞋打報戒。
0673a09: 若佛子。不得以瞋報瞋。以打報打。若殺父母兄弟六
0673a10: 親。不得加報。若國主為他人殺者。亦不得加報。殺生
0673a11: 報生。不順孝道。尚不畜奴婢。打拍罵辱。日日起三業。
0673a12: 口罪無量。況故作七逆之罪。而出家菩薩。無慈心報
0673a13: 。乃至六親中故報者。犯輕垢罪。
0673a14: 不順孝道者。被他殺害。必有夙因。快意報。重增
0673a15: 未來怨結。非所以愛死者也。尚不畜奴婢者。舉輕
0673a16: 況重。然出家人。總不得畜。在家得畜。但不應非理
0673a17: 打罵耳。七逆罪者。如孟軻云。殺人之父。人亦殺其
0673a18: 父。殺人之兄。人亦殺其兄。去自殺惟是一間。今我
0673a19: 為父報。彼復結於我父。又種將來害父之因。
0673a20: 故報即可名七逆也。結云出家菩薩者。意顯在
0673a21: 家菩薩。猶得兼用王法。以直報怨。出家斷不可矣。
0673a22: 此是性遮二業。既傷慈忍。復結來怨故也。五緣成
0673a23: 罪。一是。二想有六句。初二句輕。謂作想
0673a24: 疑而行瞋報。二句稍重。謂非而作想疑。
0673b01: 二句更重。謂非非想。非想而行瞋打。即
0673b02: 第九重戒攝也。三有報復心。四行瞋報事。五前人
0673b03: 領納。謂受其打罵。結輕。若害命。結歸第一殺戒。在
0673b04: 家菩薩。以直報怨。憑斷事官依律決判。無有私情。
0673b05: 若打若殺皆不犯。或私行報復。或賄賂求託官府。
0673b06: 過分治。一一刑辱。結輕。害命。結重。又戒本經云。
0673b07: 若菩薩於他起慊恨心。執持不捨。是染汙犯。亦可
0673b08: 此戒兼制。又菩薩怨不宜報。恩則宜報。故戒本經
0673b09: 云。受他恩惠。以慊恨心。不以若等若增酬答彼者。
0673b10: 是染汙犯。若嬾惰懈怠。非染汙犯。不犯者。若作方
0673b11: 便而無力。若以方便令彼調伏。若欲報恩而彼不受。
0673b12: 七眾同犯　大小俱制　惟遮不開。
0673b13: 果報者。報則相相害。更無休息。不報則解怨釋
0673b14: 結。永無對。
0673b15: 理解者。見思塵沙無明為。以空假中觀破之為
0673b16: 瞋報。若了達煩惱即菩提。則無瞋報。亦名以直報
0673b17: 怨。
0673b18: 懺悔者。事報。作法。理報。一心無生。
0673b19: 修證者。初果無事報。圓住無理報。
0673b20: 性惡者。破煩惱怨。殺無明賊。
0673b21: ○第二十二憍慢不請法戒。
0673b22: 若佛子。初始出家。未有所解。而自恃聰明有智。或恃
0673b23: 高貴。年宿。或恃大姓。高門。大解。大福。大富饒財七寶。
0673b24: 以此憍慢。而不諮受先學法師經律。其法師者。或小
0673c01: 姓。年少。卑門。貧窮。下賤。諸根不具。而實有德。一切經
0673c02: 律盡解。而新學菩薩。不得觀法師種姓。而不來諮受
0673c03: 法師第一義諦者。犯輕垢罪。
0673c04: 初始出家者。明其染法未深。未有所解者。無佛法
0673c05: 中正解。既染法未深。未開正解。則更不宜憍慢。而
0673c06: 惟其染法未深。未開正解。往往易生憍慢也。自恃
0673c07: 凡有七事。一恃世間總智。二恃位高。三恃年尊。四
0673c08: 恃門族。五恃大解。六恃大福。七恃富財。其法師者。
0673c09: 小姓則非大姓。年少則非年宿。卑門則非高門。貧
0673c10: 窮則非富財。下賤則非有位。諸根不具則非聰明
0673c11: 大解。而實有德。是有真修。經律盡解。是有正解。解
0673c12: 行雙美。何得更論種姓。今不來諮受。其過何如。
0673c13: 此是性遮二業。慢如高山。法水不住。失傳化之益。
0673c14: 乖參學之方。四緣成罪。一法師。二法師想六句。二
0673c15: 重二輕二無犯。三憍慢心。正是業主。與前第六瞋
0673c16: 患為異。四不諮受。隨所應諮不諮結罪。又戒本經
0673c17: 云。輕說法者。不生恭敬。嗤笑毀呰。但著文字。不依
0673c18: 實義。是染汙犯。亦此戒兼制。
0673c19: 七眾同。
0673c20: 大小不全共。小乘於應請者。而憍慢不請則犯。餘
0673c21: 惟不得憍慢。不制悉請。大乘求法為務。一切應請。
0673c22: 一切不應憍慢。
0673c23: 惟遮不開。
0673c24: 果報者。憍慢則失正法種。頑愚陋劣。重法則智慧
0674a01: 開明。菩提增長。
0674a02: 理解者。一切諸法中。悉有安樂性。不善用觀。橫於
0674a03: 其中取一捨一。就所捨處。不能於中如實觀其法
0674a04: 性。名憍慢不請。
0674a05: 懺悔者。事憍。作法。理憍。一心無生。
0674a06: 修證者。初果無事憍。圓住無理憍。
0674a07: 性惡者。天上天下。惟吾獨尊。不見世間諸天及人。
0674a08: 堪受如來迎接禮拜者。假使佛為起迎。令彼即時
0674a09: 頭破七分。
0674a10: ○第二十三憍慢僻說戒。
0674a11: 若佛子。佛滅度後。欲以好心受菩薩戒時。於佛菩薩
0674a12: 形像前自誓受戒。當以七日佛前懺悔。得見好相便
0674a13: 得戒。若不得好相。應二七三七乃至一年。要得好相。
0674a14: 得好相已巳。便得佛菩薩形像前受戒。若不得好相。雖
0674a15: 佛像前受戒。不名得戒。若先受菩薩戒法師前受戒
0674a16: 時。不須要見好相。何以故。是法師師師相授故。不須
0674a17: 好相。是以法師前受戒時即得戒。以生至重心故便
0674a18: 得戒。若千里內無能授戒師。得佛菩薩形像前自誓
0674a19: 受戒。而要見好相。若法師自倚解經律。大乘學戒。與
0674a20: 國王太子百官以為善友。而新學菩薩。來問若經義
0674a21: 律義。輕心惡心慢心。不一一好答問者。犯輕垢罪。
0674a22: 師師相授不須好相者。以其展轉傳來。即是如來
0674a23: 嫡胤。亦是法身常住。故律藏云。持律之人。是人補
0674a24: 佛處也。生至重心者。謂視師如佛也。不得好相不
0674b01: 名得戒。明自誓受戒如此之難。生至重心便乃得
0674b02: 戒。明從師受戒亦復不易。既受得已巳。請問先達。先
0674b03: 達豈可忽之而不好答乎。輕心者。忽彼來人。惡心
0674b04: 者。慳嫉。慢心者。自恃福慧也。
0674b05: 此亦性遮二業。乖接引教訓之道。四緣成罪。一求
0674b06: 法人。二求法想。三憍慢心。四僻說出口。語語結罪
0674b07: 七眾同犯。皆得說法故。
0674b08: 大小乘共。小乘亦不許僻說故。
0674b09: 惟遮不開。
0674b10: 果報者。法則愚癡。憍慢則陋劣。不不憍。則功
0674b11: 德智慧以自莊嚴。
0674b12: 理解者。有修有證。皆名憍慢。不知四悉因緣。皆名
0674b13: 僻說。
0674b14: 懺悔者。事慢僻。作法。理慢僻。一心無生。
0674b15: 修證者。初果斷事中慢僻。圓住斷理中慢僻。
0674b16: 性惡者。我為法王。於法自在。隨智隨情。種種僻說。
0674b17: ○第二十四不習佛戒。
0674b18: 若佛子。有佛經律大乘法。正見正性正法身。而不能
0674b19: 勤學修習而捨七寶。反學邪見二乘外道俗典。阿毗
0674b20: 曇雜論一切書記。是斷佛性。障道因緣。非行菩薩道
0674b21: 者。若故作者。犯輕垢罪。
0674b22: 經律大乘法者。通指菩薩藏也。正見者。萬行之解。
0674b23: 正性者。正因之性。正法身者。正果之性。邪見者。通
0674b24: 指下文諸法。二乘墮於偏空。外道執其謬計。俗典
0674c01: 僅談世務。阿毗曇。即二乘論。雜論。即外道論。一切
0674c02: 書記。即俗典世論也。斷佛性者。二乘焦菩提之芽。
0674c03: 外道刳正覺之種。障道因緣者。內惑正解之因。外
0674c04: 亂正修之緣也。
0674c05: 一向習小。惟是遮業。非染汙犯。一向習外。性遮二
0674c06: 業。是染汙犯。不犯者。若上聰明。能速受學。若久學
0674c07: 不忘。若思惟知義。若於佛法具足觀察。得不動智。
0674c08: 若於日日。常以二分受學佛經。一分外典。又菩薩
0674c09: 比丘比丘尼。不學聲聞毗尼。亦犯輕垢。故戒本經
0674c10: 云。若菩薩於如來波羅提木叉中。毗尼建立遮罪。
0674c11: 護眾生故。令不信者信。信者增廣。同聲聞學。何以
0674c12: 故。聲聞自度。乃至不離護他。何況菩薩第一義度。
0674c13: 又復遮罪住少利少作少方便者。菩薩不同學此
0674c14: 戒。謂一者從非親乞衣。二者受自恣與。三者多受
0674c15: 。四者自乞縷令織。五者臥具坐具。六者金銀。惟
0674c16: 此六戒。聲聞遮其自為。菩薩開其為他。則其餘二
0674c17: 百四十四戒。皆須同學明矣。設不學不持。則既犯
0674c18: 比丘戒。亦犯菩薩戒。厥罪比聲聞加一等。以是菩
0674c19: 薩比丘。不同菩薩沙彌等故。即菩薩沙彌。亦須同
0674c20: 學十戒。并威儀法。以非菩薩優婆塞故。若不學不
0674c21: 持。比聲聞沙彌亦加一罪。七眾受此菩薩戒時。
0674c22: 即舉五戒。十戒。六重六隨。二百五十戒等。一切轉
0674c23: 為無盡戒體。皆為菩薩之所應學。故經文但云學
0674c24: 二乘阿毗曇者犯罪。不言學毗尼者犯罪。以毗尼
0675a01: 乃大小通途。原不單屬二乘故也。
0675a02: 七眾同制。各有所急。比正先習此經。及二部律。尼
0675a03: 先此經。及尼具戒。式叉先習此經。及二六法。沙彌
0675a04: 男女先習此經。及十戒威儀。在家先習此經。及優
0675a05: 婆塞戒。餘力方許習。
0675a06: 大小不全共同者。同以本法為急。亦同不得習外。
0675a07: 異者。大不學毗尼犯。小不學此經非犯。
0675a08: 開遮者。示同邪小以誘接之。
0675a09: 果報者。一向習小。障菩提。習外墮愛見。
0675a10: 理解。懺悔修證。同第八戒。
0675a11: 性惡者。邪小究竟即大。
0675a12: ○第二十五不善知眾戒。
0675a13: 若佛子。佛滅度後。為說法主。為行法主為僧坊主。教
0675a14: 化主。坐禪主。行來主。應生慈心。善和諍。善守三寶
0675a15: 物。莫無度用。如自己巳有。而反亂眾諍。恣心用三寶
0675a16: 物者。犯輕垢罪。
0675a17: 說法主。即今法師。行法主。主清規者。亦可律師。僧
0675a18: 坊主。知安居房舍等事。即今直院。教化主。勸人作
0675a19: 福業者。坐禪主。知習禪事。如僧堂首座之類。行來
0675a20: 主。知乍到客情事者。今名知賓。慈心者。和諍守物。
0675a21: 能與一切人樂也。
0675a22: 此是遮業。不善滅諍。隨事結過。不善守物。隨用結
0675a23: 過。若三寶互用。自屬盜戒。若發起諍事。別得性罪。
0675a24: 比丘比丘尼全犯。餘五眾未知僧事。不犯。設充職
0675b01: 事。亦犯。
0675b02: 大小俱制　惟遮不開。
0675b03: 果報者。不善滅諍。得破僧方便罪。不善守物。招貧
0675b04: 窮困苦報。善和善守。則統理大眾。一切無礙。
0675b05: 觀解者。不能和融事理。不知善守法財。
0675b06: 懺悔者。不善知事。作法。不善知觀。無生。
0675b07: 修證者。無疑解脫能和事諍。能守事財。圓初住能
0675b08: 和理諍。能守理財。
0675b09: 性惡者。興般若兵杖與一切法戰。是名亂眾諍。
0675b10: 等賜諸子白牛大車。是恣用三寶物。
0675b11: ○第二十六獨受利養戒。
0675b12: 若佛子。先在僧坊中住。後見客菩薩比丘來入僧坊
0675b13: 舍宅城邑。若國王宅舍中。乃至夏坐安居處。及大會
0675b14: 中。先住僧應迎來送去飲食供養。房舍臥具。繩木
0675b15: 。事事給與。若無物。應賣自身。及男女身。割自身肉
0675b16: 賣。供給所須。悉以與之。若有檀越來請眾僧。客僧有
0675b17: 利養分。僧坊主應次第差客僧受請。而先住僧獨受
0675b18: 請而不差客僧者。僧坊主得無量罪。畜生無異。非沙
0675b19: 門。非釋種姓。犯輕垢罪。
0675b20: 菩薩。謂大士眾。比丘。謂聲聞眾。皆應有利養分也。
0675b21: 國王宅舍。謂王所造立安僧宅舍也。應賣自身等
0675b22: 者。舉重況輕。謂賣身割肉。尚應供給。況本皆有分
0675b23: 之利養耶。
0675b24: 此具性遮二業。以僧次請僧時。凡在界內者。皆應
0675c01: 有利養分。而今不差客僧。乖施主心。貪利獨受。是
0675c02: 盜戒之等流也。四緣成罪。一有客。謂應得利養分
0675c03: 者來在界內。二有客想六句。二重二輕二無犯。三
0675c04: 獨受心。正是業主。四差竟。據義疏云。若知僧次的
0675c05: 至彼人而不差者。且犯輕垢。以臨差時。界外或更
0675c06: 有來者。尚未專有分故。若差竟而別與餘人。餘人
0675c07: 自知未應受請。而受得施主家食。五錢入手。與
0675c08: 差者同結重罪。畜生無異。又客來不與僧中物分。
0675c09: 不起迎接。亦此戒兼制。同犯輕垢。
0675c10: 比丘比丘尼全犯。餘五眾未知僧事不犯。或有時
0675c11: 受差分食。若偏厚偏薄。偏有偏無。皆犯輕垢。善生
0675c12: 經云。僧中付食。若偏為師選擇美好過分與者。是
0675c13: 優婆塞得失意罪。
0675c14: 大小乘俱制　惟遮不開。
0675c15: 果報如慈悲道場懺法廣明。
0675c16: 理解者。不以大乘法普化一切。名獨受利養。
0675c17: 懺悔者。獨受事養有二。若但犯方便輕垢。須作法
0675c18: 懺。若已巳得五錢入手。結重。失菩薩戒。須取相懺。獨
0675c19: 受理養。須一心無生懺。
0675c20: 修證者。初果不獨受事利。圓住不獨受理利。
0675c21: 性惡者。盡十方是箇自己巳。安有第二人同受供養。
0675c22: ○第二十七受別請戒。
0675c23: 若佛子。一切不得受別請利養入己巳。而此利養。屬十
0675c24: 方僧。而別受請。即是取十方僧物入己巳。及八福田中。
0676a01: 諸佛聖人。一一師僧父母病人物自己巳用故。犯輕垢
0676a02: 罪。
0676a03: 即是取十方僧物入己巳等者。以施主修福。法應普
0676a04: 平等。一切利施。本通十方僧眾。繇汝別受。令彼
0676a05: 十方不得利養。遠有奪取十方之義。又八福田。並
0676a06: 有應得僧次利養之義。如佛或應為僧。餘可知
0676a07: 也。
0676a08: 此是遮業。令施主失平等心。十方僧失常利施。故
0676a09: 制。三緣成罪。一是別請。若有僧次一人同受。不犯。
0676a10: 二別請想六句。二重二輕二無犯。又或請受戒說
0676a11: 法。或知此人非我則不營功德。皆無犯。三受竟結
0676a12: 罪。
0676a13: 出家五眾同犯。在家無受利養事。善生經云。若優
0676a14: 婆塞受招提僧臥具座。得失意罪。亦應此戒兼
0676a15: 制。
0676a16: 大小不同制。小乘遮別眾食。若四人中有一人是
0676a17: 僧次者。不犯。不遮別受請。
0676a18: 開遮者。戒本經云。檀越來請。若至自舍。若至寺內。
0676a19: 若至餘家。若施衣食種種眾具。菩薩以瞋慢心。不
0676a20: 受不往。是染汙犯。不犯者。若病。若無力。若狂。若遠
0676a21: 處。若道路恐怖難。若知不受令彼調伏。若先受請。
0676a22: 若修善法不欲暫廢。為欲得聞未曾有法。饒益之
0676a23: 義。及決定論。若知請者為欺惱故。若護多人嫌恨
0676a24: 心故。若護僧制。解曰。此乃率眾受供。非別受也。又
0676b01: 云。有檀越以金銀真珠摩尼璃種種寶物。奉施
0676b02: 菩薩。若瞋慢心違逆不受。是染汙犯。捨眾生故。嬾
0676b03: 惰懈怠。非染汙犯。不犯者。若知受已巳。必生貪著。或
0676b04: 施主生悔。或施主生惑。或施主貧惱。若知是三寶
0676b06: 奪財。訶責。解曰。此則受以為眾。非自享也。
0676b07: 果報者。既遠有奪取十方之義。亦是盜戒等流。
0676b08: 觀解者。受入空請。是別於俗諦。受出假請。是別於
0676b09: 真諦。受但中請。是別於二諦。
0676b10: 懺悔者。受事別請。作法。受理別請。一心無生。
0676b11: 修證者。別初住。圓初信。不受事別請。別初地。圓初
0676b12: 住。不受理別請。
0676b13: 性惡者。法界妙供。念念自受。如人飲水。冷煖自知。
0676b14: 誰能共之。
0676b15: ○第二十八別請僧戒。
0676b16: 若佛子。有出家菩薩。在家菩薩。及一切檀越請僧福
0676b17: 田求願之時。應入僧坊問知事人。今欲請僧求願。知
0676b18: 事報言。次第請者。即得十方賢聖僧。而世人別請五
0676b19: 百羅漢菩薩僧。不如僧次一凡夫僧。若別請僧者。是
0676b20: 外道法。七佛無別請法。不順孝道。若故別請僧者。犯
0676b21: 輕垢罪。
0676b22: 次第請即得十方賢聖僧者。以凡聖難測。不應妄
0676b23: 生分別故。七佛者。一毗婆尸佛。或云維衛。此翻勝
0676b24: 觀。二尸棄佛。或云式棄。此翻為火。三毗舍浮佛。或
0676c01: 云毗舍婆。或云隨比。或云隨葉。此翻一切自在。
0676c02: 此三世尊。皆在過去莊嚴劫出世。四拘留孫佛。或
0676c03: 云拘樓秦。此翻所應斷。五拘那含牟尼佛。此翻金
0676c04: 寂。或翻金仙。六迦葉佛。此翻飲光。七釋迦牟尼佛。
0676c05: 或云釋迦文。此翻能仁寂默。亦翻能儒。此四如來。
0676c06: 皆於賢劫出世。經中處處每引七佛證義。以其並
0676c07: 在此土。又近在百小劫內。長壽天皆曾見也。不順
0676c08: 孝道者。不遵佛訓。輕慢眾僧。
0676c09: 此是遮業。分別是田非田。其心狹劣。不順平等法
0676c10: 門故也。據聲聞律。若僧次中請得一人。餘別指名
0676c11: 請求。非犯。此或應同。若一概於僧次請。彌善。
0676c12: 七眾同　大小共。
0676c13: 開遮者。如親師取友。則善須簡擇。如欲說法授戒。
0676c14: 化導眾人。擇其才德俱優者請之。非犯。
0676c15: 果報者。別請。則違平等無相法門。失廣大圓滿福
0676c16: 德。不別請。則一滴投海。頓同海體。
0676c17: 理解者。知對待妙。不知絕待妙。輕藏通別教之法。
0676c18: 而別尚圓教。是別請義。
0676c19: 懺悔者。事別請。作法。理別請。須以一心融四無生。
0676c20: 修證者。初果無事別請。圓信無理別請。
0676c21: 性惡者。於十法界中。別令各得佛界之利。
0676c22: ○第二十九邪命戒。
0676c23: 若佛子。以惡心故為利養。販賣男女色。自手作食。自
0676c24: 磨自舂。占相男女。解夢吉凶。是男是女。術。工巧。調
0677a01: 鷹方法。和合百種毒藥。千種毒藥。蛇毒。生金銀毒。蠱
0677a02: 毒。都無慈愍心。無孝順心。若故作者。犯輕垢罪。
0677a03: 惡心者。明非見機益物之心。為利養共列七事。一
0677a04: 販色。二作食。三占相解夢。四術。五工巧。六調鷹。
0677a05: 七毒藥。
0677a06: 此是性遮二業。然惟販色毒藥二事。兼有性罪。餘
0677a07: 但遮罪。又今時養鷹。多為捕獵。此亦性罪。或屬損
0677a08: 害眾生戒攝也。毒藥且就和合時結輕。若害物時。
0677a09: 隨結殺罪。調鷹亦爾。又出家人四邪。五邪。八穢。皆
0677a10: 此戒兼制。四邪者。一仰口食。謂仰觀星宿。推步盈
0677a12: 四方。交結權貴等。四維口食。謂醫卜雜伎。種種營
0677a13: 生等。五邪者。一現奇特相。二自說功德。三卜相吉
0677a14: 凶為人說法。四高聲現威令人敬畏。五說得供養
0677a15: 以動人心。八穢者。一田宅園林。二種植生種。三貯
0677a16: 積穀帛。四畜養人僕。五養繫禽獸。六錢寶貴物。七
0677a17: 氈褥釜鑊。八象金飾。及諸重物。
0677a18: 出家五眾全犯。在家除販色調鷹毒藥三種。其餘
0677a19: 如法自活。不犯。又善生經云。若優婆塞須田作者。
0677a20: 不求淨水及陸種處。得失意罪。亦可攝屬此戒。淨
0677a21: 水者。謂無蟲水。陸種者。陸生穀麥等。不須用水。致
0677a22: 傷蟲也。
0677a23: 大小俱制。
0677a24: 開遮者。出家人或偶用占相術工巧。隨機誘物。
0677b01: 令入佛道。非希利心。亦復無犯。術是治病救難
0677b02: 所用。故大小兩乘。亦通有之。
0677b03: 果報者。緇門警訓云。今時講學。專務利名。不恥五
0677b04: 邪。多畜八穢。但隨浮俗。豈念聖言。自下壇場。經多
0677b05: 夏臘。至於淨法。一未霑身。寧知日用所資。無非穢
0677b06: 物。箱囊所積。並是犯財。慢法欺心。自貽伊戚。學律
0677b07: 者知而故犯。餘宗者固不足言。誰知報逐心成。豈
0677b08: 信果繇因結。現見袈裟離體。當來鐵葉纏身。為人
0677b09: 則生處貧窮。衣裳垢穢。為畜則墮於不淨。毛羽腥
0677b10: 臊。況大小兩乘。通明淨法。倘懷深信。豈憚奉行。
0677b11: 理解者。不知性具。而取果行因。積功累德。名為販
0677b12: 賣。不達無作道滅。名為作食。不證自心現量。名為
0677b13: 占相。不知開權顯實。名為術。未達無功用道。名
0677b14: 為工巧。有所取攫。名為調鷹。偏真偏俗怛中法門。
0677b15: 名為毒藥。
0677b16: 懺悔者。事邪作法。理邪。一心無生。
0677b17: 修證者。初果無事邪。圓住無理邪。
0677b18: 性惡者。如維摩經中三墮受食。是為究竟邪命。又
0677b19: 置毒乳中等。
0677b20: ○第三十經理白衣戒。
0677b21: 若佛子。以惡心故。自身謗三寶。詐現親附。口便說空。
0677b22: 行在有中。經理白衣。為白衣通致男女。交會婬色。作
0677b23: 諸縛著。於六齋日。年三長齋月。作殺生劫盜。破齋犯
0677b24: 戒者。犯輕垢罪。
0677c01: 六齋日者。每月六日。謂初八。十四十五二十三。二
0677c02: 十九。三十。若遇月小。則二十八。二十九也。此六日
0677c03: 者。初八。二十三。四天王使者巡行世間。簡察善惡。
0677c04: 十四。二十九。四天王太子巡視世間。十五。三十。四
0677c05: 天王躬行世間。若見修善者多。則諸天歡喜。保護
0677c06: 國界。若見修善者少。則諸天愁憂不樂。國界多災。
0677c07: 故佛制在家男女。不論但三歸者。受五戒者。受菩
0677c08: 薩戒者。遇此六日。悉應於一晝夜受持八戒齋法。
0677c09: 以不非時食。正名為齋。以不殺等八戒。共助成之。
0677c10: 故名八關戒齋。謂以八戒及齋。關閉情欲。作出世
0677c11: 正因也。八戒者。一不殺。二不盜。三不婬。無論邪正
0677c12: 悉斷。四不妄語。五不飲酒。六不著香華鬘。不香塗
0677c13: 身。七不歌舞倡伎。不往觀聽。八不坐高廣大也。
0677c14: 年三長齋月者。毗沙門天王分鎮四洲。正月。五月。
0677c15: 九月。鎮此南洲。故佛制在家男女。盡此一月。受持
0677c16: 齋法如上也。此戒舊名不敬好時。義疏云。三齋六
0677c17: 齋。並是鬼神得力之日。此日宜修善福過餘日。而
0677c18: 今於好時虧慢更犯。隨所犯事。隨篇結罪。此時此
0677c19: 日。不應不知。加一戒。一云七眾俱制。皆應敬時。二
0677c20: 云但制在家。年三月六。本為在家。出家盡壽持齋。
0677c21: 不論時節。文今觀經文語勢。似從出家人邊結
0677c22: 過。故易科為經理白衣。大意謂出家人法。宜誘誨
0677c23: 白衣。令得解脫。令持齋戒。而反說空行有。為其經
0677c24: 理。乃至於六齋三齋好時。不能使其作福修善。反
0678a01: 令作殺盜等事。豈非以身謗三寶乎。
0678a02: 此是遮業。但從經理白衣結罪。所云殺生劫盜。破
0678a03: 齋犯戒。自是俗人之事。非出家人教其為之。但既
0678a04: 有通致男女等事。未免為殺盜等而作遠緣。故推
0678a05: 極於此。而顯其不應耳。若實教其殺生劫盜。兼得
0678a06: 性業。自屬殺盜戒攝。
0678a07: 出家五眾全犯。一切時中。不得經理白衣也。在家
0678a08: 二眾。已巳受菩薩戒。不敬好時亦犯。善生經云。若優
0678a09: 婆塞一月之中。不能六日受持八戒。供養三寶。得
0678a10: 失意罪也。餘時如俗法嫁娶等。不制。若殺生劫盜。
0678a11: 破齋犯戒。自隨事別結。
0678a12: 大小俱制。
0678a13: 惟遮不開。
0678a14: 果報者。經理白衣。亦屬邪命如前說。又不敬好時。
0678a15: 則諸夫愁憂。能招災異。敬好時。則諸天歡喜。護國
0678a16: 降祥。
0678a17: 觀解者。於真諦外別緣俗諦。名經理白衣。不知人
0678a18: 命在呼吸間。名不敬好時。又不知十世古今。不離
0678a19: 當念。介爾一念。橫窮。名不敬好時。
0678a20: 懺悔者。事犯。作法。理犯。一心無生。
0678a21: 修證者。初果無事犯。圓住無理犯。
0678a22: 性惡者。同流九界。名經理白衣。坐斷三世。名不敬
0678a23: 好時。
0678a24: 如是十戒應當學。敬心奉持。制戒品中廣明。
0678b01: 此總結第三段十戒也。
0678b02: ○第三十一不行救贖戒。
0678b03: 佛言。佛子。佛滅度後。於惡世中。若見外道。一切惡人
0678b04: 劫賊。賣佛菩薩父母形像。及賣經律。販賣比丘比丘
0678b05: 尼。亦賣發菩提心菩薩道人。或為官使。與一切人作
0678b06: 奴婢者。而菩薩見是事已巳。應生慈悲心。方便救護。處
0678b07: 處教化取物。贖佛菩薩形像。及比丘比丘尼。發心菩
0678b08: 薩。一切經律。若不贖者。犯輕垢罪。
0678b09: 惡世者。正大士興慈運悲之時。方便救護者。盡其
0678b10: 心力。不得隱忍坐視也。
0678b11: 此是遮業。四緣成罪。一應贖境。謂尊像經律僧人
0678b12: 等。二應贖想六句。二重二輕二無犯。三無救贖心。
0678b13: 力不及者。非犯。四令彼褻辱。隨事結過。設力不及
0678b14: 而漠不關心。亦犯。
0678b15: 七眾同。
0678b16: 大小不全共。小乘不贖父母得罪。餘不見制。大士
0678b17: 弘護為任。一切應贖。
0678b18: 惟遮不開。或如法流通經典。不犯。
0678b19: 果報者。不救則失於二利。救則具足二嚴。
0678b20: 理解者。不知性具。名賣三寶。方便開示。令知性具。
0678b21: 名為救贖。
0678b22: 懺悔者。事不救。作法。理不救。須一心無生。
0678b23: 修證者。圓初信。別初住。通見地菩薩。藏事度菩薩。
0678b24: 皆能盡力行事救。圓初住。別初地。皆能盡力行理
0678c01: 救。
0678c02: 性惡者。正欲以法界三寶。強售法界中人。
0678c03: ○第三十二損害眾生戒。
0678c04: 若佛子。不得販賣刀杖弓箭。畜輕秤小斗。因官形勢。
0678c05: 取人財物。害心繫縛。破壞成功。長養狸狗。若故
0678c06: 養者。犯輕垢罪。
0678c07: 刀杖弓箭者。損害之具。輕秤小斗者。欺誑之具。短
0678c08: 尺亦是其類。又以重秤大斗長尺取入。亦同此制。
0678c09: 然但約畜用。故結輕耳。若移換詐取。令前人不覺
0678c10: 者。自屬盜攝。因官形勢者。行於逼奪。以威力傷慈。
0678c11: 結輕。若取非其有。亦是盜攝。繫縛者。損其肢體。破
0678c12: 壞成功者。毀其成業。狗能傷鼠類。終歸殺。已巳
0678c13: 上諸事。皆非慈心者所應為也。
0678c14: 此具性遮二業。隨事結罪。
0678c15: 七眾同犯。善生經云。若優婆塞為於身命。若作市
0678c16: 易。斗秤賣物。一說價已巳。不得前。捨賤趣貴。斗秤
0678c17: 量物。任前平用。如其不平。應語令平。若不如是。得
0678c18: 失意罪。解曰。在家尚爾。況出家乎。
0678c19: 大小俱制　惟遮不開。
0678c20: 果報是殺盜等流。
0678c21: 理解者。凡外損真。二乘損俗。藏通損中。別損二諦。
0678c22: 懺悔者。事損。作法。理損。無生。
0678c23: 修證者。初果無事損。亦不損真。出假不損俗。別向
0678c24: 不損中。別地圓住不損二諦。
0679a01: 性惡者。損九界。成佛界。佛亦不立。則具損十界。
0679a02: ○第三十三邪業覺觀戒。
0679a03: 若佛子。以惡心故。觀一切男女等。軍陣兵將劫賊
0679a04: 等。亦不得聽吹貝鼓角。琴瑟箏笛箜篌。歌妓樂
0679a05: 之聲。不得樗蒲。圍。波羅塞戲。彈。六博。拍。擲石
0679a06: 投壺。牽道八道行城。爪鏡。蓍草。楊枝。盂。髑髏而作
0679a07: 卜筮。不得作盜賊使命。一一不得作。若故作者。犯輕
0679a08: 垢罪。
0679a09: 惡心者。明非見機益物。直是邪思邪覺也。共列五
0679a10: 事。一諍。二娛樂。貝者。螺也。七弦為琴。二十五弦
0679a11: 為瑟。箏者。竹身。十三弦。箜篌者。竹身。二十四弦。三
0679a12: 雜戲。樗蒲。即今賻錢。波羅塞戲。即今象。彈者。
0679a13: 漢宮人粧奩戲。六博。即今雙陸。拍。即今踢。擲
0679a14: 石投壺者。古用石。今用矢。牽道八道行城者。縱橫
0679a15: 各八路。以子行之。西域戲也。四卜筮。爪鏡。即圓
0679a16: 光法。蓍草。即是易卦。楊枝。即樟柳神。盂。即攪水
0679a17: 碗法。髑髏。即耳報法。五使命。此五皆屬邪業。
0679a18: 盜賊使命。性遮兩業。餘惟遮罪。隨事結輕。又戒本
0679a19: 經云。若菩薩嬾惰懈怠。耽樂睡眠。若非時。不知量。
0679a20: 是染汙犯。不犯者。若病。若無力。若遠行疲極。若為
0679a21: 斷彼故。起欲方便。攝受對治。性利煩惱更數數起。
0679a22: 亦可此戒兼攝。
0679a23: 出家五眾全犯。在家供養三寶。得作妓樂。出家不
0679a24: 得自作。亦聽使白衣作。又投壺本於禮記。蓍龜本
0679b01: 於易書。在家亦應無犯。
0679b02: 大小俱制。
0679b03: 開遮者。或見機益物等。又出家人欲決疑慮。自有
0679b04: 圓覺經拈取標記法。占察經擲三輪相法。及大灌
0679b05: 頂經梵天神百首。可依用之。
0679b06: 果報者。觀則妨廢正道。失二世利。不觀則離諸掉
0679b07: 悔。定慧易生。
0679b08: 觀解者。除不思議妙觀。皆名邪覺。
0679b09: 懺悔者。事邪。作法。理邪。一心無生。
0679b10: 修證者。三果無事邪。別地圓住無理邪。
0679b11: 性惡者。歷三性觀察。覺一切邪業中實相。
0679b12: ○第三十四暫離菩提心戒。
0679b13: 若佛子。護持禁戒。行住坐臥。日夜六時讀誦是戒。猶
0679b14: 如金剛。如帶持浮囊。欲度大海。如草繫比丘。常生大
0679b15: 乘善信。自知我是未成之佛。諸佛是已巳成之佛。發菩
0679b16: 提心。念念不去心。若起一念二乘外道心者。犯輕垢
0679b17: 罪。
0679b18: 金剛者。能壞一切。不為一切所壞。浮囊者。度海之
0679b19: 具。喻出大涅槃經。草繫比丘者。佛世有一比丘。途
0679b20: 中被賊劫奪衣物。慮其鳴眾來追。兼欲害命。內有
0679b21: 一賊知比丘法。謂餘賊言。不必殺之。但以生草繫
0679b22: 其手足。彼戒不傷草木。自弗動耳。賊如言繫之。比
0679b23: 丘守戒。寧死不移。賊去已巳遠。後有行路人來。方解
0679b24: 其繫。今明大士護此菩提心戒。亦應如聲聞之護
0679c01: 律儀。寧死莫犯也。
0679c02: 起二乘心。惟是遮業。念念非染汙犯。起外道心。性
0679c03: 遮二業。念念是染汙犯。
0679c04: 七眾同。
0679c05: 大小不全共。同不得起外道心。二乘是其本習。
0679c06: 開遮者。若權入二乘外道。為化彼故。
0679c07: 果報者。一念二乘心。亦障菩提。一念外道心。亦障
0679c08: 出世。惟念念菩提心。能臻三種不退。
0679c09: 理解者。除一乘皆邪小。如前說。
0679c10: 懺悔亦如前說。
0679c11: 修證者。圓初信。別初住。通見地。藏初果。永不起外
0679c12: 道心。行不退位。永不起二乘心。別地圓住。永不起
0679c13: 理中邪小心。
0679c14: 性惡者。念念觀外道二乘境即是不思議境。成就
0679c15: 究竟外道。究竟二乘。
0679c16: ○第三十五不發願戒。
0679c17: 若佛子。常應發一切願。孝順父母師僧。願得好師。同
0679c18: 學善知識。常教我大乘經律。十發趣。十長養。十金剛。
0679c19: 十地。使我開解。如法修行。堅持佛戒。寧捨身命。念念
0679c20: 不去心。若一切菩薩不發是願者。犯輕垢罪。
0679c21: 願者。緣心善境。希求勝事之謂。常應發者。所謂非
0679c22: 是一發。惟應數發。令菩提心相續不斷也。一切願
0679c23: 者。總指十願。一願孝順父母師僧。二願得好師。三
0679c24: 願得同學勝友。四願教我大乘經律。五願解發趣。
0680a01: 六願解長養。七願解金剛。八願解地。九願如法修
0680a02: 行。十願堅持佛戒。蓋心地法門。戒為其本。不持佛
0680a03: 戒。何繇進趣。故結願持戒也。
0680a04: 此是遮業。若無大願。難大果。應發不發。隨時結
0680a05: 過。
0680a06: 七眾同。
0680a07: 大小異。小乘若不願速出生死。希求人天後有相
0680a08: 續。亦犯責心罪。
0680a09: 惟遮不開。
0680a10: 果報者。不發。則失決定勝益。相續而發。則能得佛
0680a11: 滅罪。如發趣心中說。
0680a12: 理解者。未得行不退。容有間斷時。
0680a13: 懺悔者。數數發願令菩提心不斷。即名為悔。
0680a14: 修證者。行。不退人。不離大願以自莊嚴。
0680a15: 性惡者。不著佛求。不著法求。不著僧求。不應法界
0680a16: 更求法界。
0680a17: ○第三十六不發誓戒。
0680a18: 若佛子。發是十大願已巳。持佛禁戒。作是誓言。寧以此
0680a19: 身投熾然猛火。大坑刀山。終不毀犯三世諸佛經律。
0680a20: 與一切女人作不淨行。復作是願。寧以熱鐵羅網。千
0680a21: 重周匝纏身。終不以此破戒之身。受於信心檀越一
0680a22: 切衣服。復作是願。寧以此口吞熱鐵丸。及大流猛火。
0680a23: 經百千劫。終不以此破戒之口。食於信心檀越百味
0680a24: 飲食。復作是願。寧以此身臥大流猛火。羅網熱鐵地
0680b01: 上。終不以此破戒之身。受於信心檀越百種座。復
0680b02: 作是願。寧以此身受三百矛刺身。經一劫二劫。終不
0680b03: 以此破戒之身。受於信心檀越百味醫藥。復作是願。
0680b04: 寧以此身投熱鐵鑊。經百千劫。終不以此破戒之身。
0680b05: 受於信心檀越千種房舍屋宅。園林田地。復作是願。
0680b06: 寧以鐵鎚打碎此身。從頭至足。令如微塵。終不以此
0680b07: 破戒之身。受於信心檀越恭敬禮拜。復作是願。寧以
0680b08: 百千熱鐵刀矛。挑其兩目。終不以此破戒之心。視他
0680b09: 好色。復作是願。寧以百千鐵錐劖刺耳根。經一劫二
0680b10: 劫。終不以此破戒之心。聽好音聲。復作是願。寧以百
0680b11: 千刃刀。割去其鼻。終不以此破戒之心。貪嗅諸香。復
0680b12: 作是願。寧以百千刃刀。割斷其舌。終不以此破戒之
0680b13: 心。食人百味淨食。復作是願。寧以利斧斬破其身。終
0680b14: 不以此破戒之心。貪著好觸。復作是願。願一切眾生。
0680b15: 悉得成佛。而菩薩若不發是願者。犯輕垢罪。
0680b16: 誓者。必固之心。勇猛自矢。期於不退。願以導其前。
0680b17: 誓以驅其後。又願以進德修善為力用。誓以防非
0680b18: 滅惡為功能也。十大願者。指前戒中十願也。作誓
0680b19: 有十三節。共為五科。初一節為欲染之誓。如律中
0680b20: 云。猛火刀山。但傷一期身命。女人婬染。墮地獄中。
0680b21: 受無量苦。兼傷法身慧命。故寧投刀火。不作非梵
0680b22: 行也。夫男女居室。猶為世間正法。尚嚴此誓。況黃
0680b23: 門男子。逆理亂常。又何必言。有謂女色罪重。男色
0680b24: 罪輕者。誠為惡見。大佛頂經云。先惡魔師。與魔弟
0680c01: 子。婬婬相傳。真地獄種子耳。又經云。劫初無男女
0680c02: 二相。因食蠲穢。二相乃生。因有二相。展轉染愛。遂
0680c03: 為胎生之始。然初不聞有男婬也。減至壽五百歲
0680c04: 時。方有非法婬起。此婬一起。罪惡斯劇。頓減為二
0680c05: 百歲。繇此觀之。男色之罪。重於女色明矣。故律及
0680c06: 阿含之中。佛因野火熾然。為諸比丘說此諸誓。其
0680c07: 根熟者。頓斷惑染。其未熟者。懼罪捨戒。佛不止之。
0680c08: 誠不欲其壞法門也。乃至二果聖人。見惑已巳斷。婬
0680c09: 習現前。還俗娶妻。終不破戒。蓋如法捨戒。將來尚
0680c10: 可出家。倘根本一破。則終非道品。且何忍於聖賢
0680c11: 幢相之中。而作此鄙穢哉。此誓出家菩薩之所全
0680c12: 發。在家菩薩。惟於邪婬境發。正婬非所斷也。是故
0680c13: 今時出家菩薩。大須自審。倘此習本輕。或雖重而
0680c14: 善自調制。便可安處僧倫。若煩惱習強。不能自抑。
0680c15: 快哉捨戒。慎莫破戒。以捨戒還俗。則現在雖失比
0680c16: 丘沙彌之位。尚為菩薩優婆塞。將來亦尚可為沙
0680c17: 彌比丘。倘一破戒體。則菩薩戒。比丘戒。沙彌戒。優
0680c18: 婆塞戒。無不盡破。乃至一日一夜八關齋戒。皆悉
0680c19: 不任更受。縱令菩薩戒法。得有見相重受之科。而
0680c20: 見相一事。談何容易。思之思之。慎之慎之。次五節
0680c21: 為供養之誓。信心檀越。本為供道道人。破戒受供。
0680c22: 苦報必劇。此乃誓不破戒。非誓不受供也。有謂信
0680c23: 施難消。遂欲自營生業。不思飲水踐土。獨非國王
0680c24: 之供養乎。既無救於破戒之罪。又更犯邪命之愆。
0681a01: 誠可悲乎。次一節為恭敬之誓。此亦誓不破戒。非
0681a02: 誓不受拜也。有謂戒德多虧。遂乃低身答拜。甚至
0681a03: 禮天神。敬白衣。既無救於破戒之罪。又更敗壞出
0681a04: 家儀式。亦愚惑也。次五節為六根之誓。約五根對
0681a05: 五塵。皆以破戒之心為主。即意根為政也。食人百
0681a06: 味淨食者。前以破戒受人供養而言。此以邪心貪
0681a07: 著滋味而言。當知貪著滋味。即名破戒心也。後一
0681a08: 節為度生之誓。
0681a09: 此是遮業。為防退心。觸境不發。隨事結過。
0681a10: 出家五眾全犯。在家無受供事。但有六根度生之
0681a11: 誓。
0681a12: 大小不全共。同者。同前四誓。律及阿含。皆廣明之。
0681a13: 異者。小乘不制第五度生誓也。
0681a14: 惟遮不開。
0681a15: 果報者。不發。則失決定不退之益。隨發隨得。堅固
0681a16: 進趣之益。
0681a17: 理解者。未證位不退。前四誓或有間時。未證行不
0681a18: 退。第五誓或有間時。
0681a19: 懺悔者。數數發誓令正願不退。即名懺悔。
0681a20: 修證者。位不退人。前四誓淨。行不退人。第五誓淨。
0681a21: 性惡者。不動法界。何誓可發。又誓染法喜妻。誓披
0681a22: 忍辱衣。誓食禪悅法喜食。誓臥法空座。誓服四教
0681a23: 藥。誓遊解脫園。誓受自性禮。誓觀法界妙色。誓聽
0681a24: 圓頓好音。誓嗅法身妙香。誓餐法食妙味。誓受人
0681b01: 自在樂觸。誓令一切眾生得不般涅槃際解脫門。
0681b02: ○第三十七難遊行戒。
0681b03: 若佛子。常應二時頭陀。冬夏坐禪。結夏安居。常用楊
0681b04: 枝。澡豆。三衣。缾。。坐具。鍚杖。香爐奩。漉水囊。手巾。刀
0681b05: 子。火燧。鑷子。繩。經。律。佛像。菩薩形像。而菩薩行頭
0681b06: 陀時。及遊方時。行來百里千里。此十八種物。常隨其
0681b07: 身。頭陀者。從正月十五日。至三月十五日。八月十五
0681b08: 日。至十月十五日。是二時中。此十八種物常隨其身。
0681b09: 如鳥二翼。若布薩日。新學菩薩半月半月常布薩。誦
0681b10: 十重四十八輕戒。若誦戒時。當於諸佛菩薩形像前
0681b11: 誦。一人布薩。即一人誦。若二人三人至百千人。亦一
0681b12: 人誦。誦者高座。聽者下座。各各披九條七條五條袈
0681b13: 裟。若結夏安居時。亦應一一如法。若行頭陀時。莫入
0681b14: 難處。若惡國界。若惡國王。土地高下。草木深。師子
0681b15: 虎狼。水火風難。及以劫賊。道路毒蛇。一切難處。悉不
0681b16: 得入。頭陀行道。乃至夏坐安居。是諸難處。皆不得入。
0681b17: 若故入者。犯輕垢罪。
0681b18: 常應二時頭陀者。春秋調適。遊行化物。無妨損也。
0681b19: 頭陀。或云杜多。此翻科擻。有十二法。皆是遠離勝
0681b20: 行。聖所稱歎。一在阿蘭若處。二常行乞食。三次第
0681b21: 乞食。四受一食法。五節量食。六中後不飲果蜜等
0681b22: 漿。七糞掃衣。八但三衣。九塚間住。十樹下止。十一
0681b23: 露地坐。十二但坐不臥。冬夏坐禪者。大寒大熱。常
0681b24: 應靜坐。結夏安居者。夏行尤為妨道。故須結制九
0681c01: 旬也。楊枝所以淨口。澡豆所以潔身。三衣者。一僧
0681c02: 伽梨。名上衣。二多羅僧。名中衣。三安陀會。名下
0681c03: 衣。缾有三種。一淨缾。貯水供飲。二隨用缾。貯水洗
0681c04: 手。三觸缾。貯水洗大小便處。者。具云多羅。此
0681c05: 翻應器。謂體色量。三皆應法。體用瓦鐵二物。不得
0681c06: 用金銀銅木七寶等。色以油麻熏成。量則隨其腹
0681c07: 量分上下中。最大不過三升。最小不過升半。坐具
0681c08: 者。梵名尼師壇。此云隨坐衣。所以護身護衣護臥
0681c09: 具也。鍚杖豎賢聖之標。香爐修清淨之供。漉囊為
0681c10: 救物之具。手巾為除垢所需。刀子長不過三指。闊
0681c11: 不過一指。所以便用。火燧為防熱食。兼為除冥。鑷
0681c12: 子為拔鼻毛。繩隨處棲息。皆百一所需中物也。
0681c13: 經契一心。律規三業。佛像標心極果。菩薩形像托
0681c14: 志真因。既皆切於日用。亦可即事表法。故以如鳥
0681c15: 二翼喻之。彼不知法義。惟汲汲以十八物為務者。
0681c16: 固非大士弘規。倘竟高談名理。而脫略事相。恐亦
0681c17: 非佛本意。必事理俱備。庶二翼無損耳。布薩但舉
0681c18: 新學者。久學菩薩。自不待言也。披九條七條五條
0681c19: 袈裟者。九條即僧伽梨。七條即多羅僧。五條即
0681c20: 安陀會。此但指比丘比丘尼言之。若式叉摩那。沙
0681c21: 彌。沙彌尼。止許用縵條衣。名為無縫袈裟。在家二
0681c22: 眾。於誦戒及入壇時。亦得用無縫衣。餘時不得。然
0681c23: 善生經云。若優婆塞不儲畜僧伽梨衣錫杖。得
0681c24: 失意罪。此特制令儲畜。非制令日用。又僧伽梨等。
0682a01: 即縵條之服。加以三種法號。所謂無縫三衣。不同
0682a02: 比丘之九條七條五條也。一一如法者。如法具十
0682a03: 八物。及如法誦戒等。
0682a04: 此是遮業。正制難遊行。兼制備十八物。如法誦
0682a05: 戒。蓋難遊行。恐致夭逝。在危生念。所喪事重。大
0682a06: 士雖宜為法忘身。豈應不慎招損。譬諸儒者。雖有
0682a07: 殺身成仁之事。亦云知命者不立巖牆下也。三緣
0682a08: 成罪。一難處。謂惡國界等。二難處想六句。二重二
0682a09: 輕二無犯。三正遊行。發足後步步結輕垢罪。或先
0682a10: 非難處。正遊時難事忽起。此亦非犯。餘十八種物
0682a11: 應備不備。隨事結過。半月誦戒。或不誦。或雖誦而
0682a12: 不如法。亦隨事結過。
0682a13: 七眾同犯。善生經云。若優婆塞險難之處。無伴獨
0682a14: 行。得失意罪。准此。則設有事緣。多伴同往非犯。又
0682a15: 云。優婆塞若犯國制。得失意罪。亦應此戒兼攝也。
0682a16: 大小不全共同者。同不得難遊行。異者。大士制
0682a17: 十八物。聲聞惟制六物隨身。謂三衣。坐具。。及漉
0682a18: 囊。餘非所制。大士一人布薩。即一人誦。聲聞須有
0682a19: 四人以上。方差一人高坐而誦。若三人二人。即相
0682a20: 向布薩。若惟一人。即心念布薩。具如律中。未受具
0682a21: 者不宜先知。故不委明。然西域諸寺。大小異居。震
0682a22: 旦國中。大小雜住。則布薩儀式。亦須略明。今共出
0682a23: 六意。一通列九眾。二別論戒次。三明誦戒人。四明
0682a24: 所誦法。五明所用界。六明廣略儀。一通列九眾者。
0682b01: 若論半月誦戒通途軌式。則應男女各別。男以比
0682b02: 丘為主。沙彌優婆塞隨聽。女以比丘尼為主。式叉
0682b03: 摩那。沙彌尼。優婆夷隨聽。此則僧尼各有界限。不
0682b04: 容混雜。若有他緣偶集。如比丘尼等來請教誡。優
0682b05: 婆夷等來興供養。正遇誦菩薩戒。彼既曾受。亦可
0682b06: 隨聽。則一切比丘坐竟。次比丘尼。比丘尼竟。次式
0682b07: 叉摩那。次乃沙彌。次沙彌尼。次出家優婆塞優婆
0682b08: 夷。次在家優婆塞優婆夷。出家者名近住。在家者
0682b09: 名近事。此九眾位次。斷不容紊。又須男女有別。不
0682b10: 起譏嫌也。二別論戒次者。即於九眾各自類中。復
0682b11: 依受戒先後。次第而坐。然西域大小異居。大乘即
0682b12: 依菩薩戒次而坐。小乘即依比丘戒次而坐。今大
0682b13: 小雜居。則誦菩薩戒時。方依大乘戒次。誦比丘戒
0682b14: 時。仍依僧臘。不得以大奪小。故釋籤云。菩薩在小
0682b15: 乘眾。還依小乘戒次而坐。在大乘眾。則依大乘戒
0682b16: 次而坐也。又其人先受比丘戒。後受菩薩戒者。即
0682b17: 用比丘戒臘為菩薩戒臘。以受菩薩戒時。則比丘
0682b18: 戒一切轉成無盡戒體故。若其人先受菩薩戒。後
0682b19: 受比丘戒者。於大乘中。則依菩薩戒次。於小乘中。
0682b20: 仍依比丘戒次。不得以菩薩戒臘。作比丘戒臘。以
0682b21: 菩薩戒。非關住持僧寶數故。故輔行云。若先小後
0682b22: 大。則開小夏以成大夏。若先受大。後受律儀。在小
0682b23: 則依小。在大則依大也。比丘尼眾。亦復如是。若沙
0682b24: 彌沙彌尼等。小乘惟論生年。大乘須論菩薩戒次。
0682c01: 近住近事。亦復如是。三明誦戒人者。若九眾俱現
0682c02: 在前。必須菩薩比丘高座而誦。餘皆默聽。若無比
0682c03: 丘。惟有八眾。必須菩薩比丘尼一人誦之。若無比
0682c04: 丘比丘尼。惟下七眾。必須菩薩式叉摩那一人誦
0682c05: 之。若并無式叉摩那。必須菩薩沙彌一人誦之。若
0682c06: 更無沙彌。必須菩薩沙彌尼一人誦之。若更無沙
0682c07: 彌尼。必須菩薩近住男誦。若近住男亦無。則菩薩
0682c08: 近住女誦。若近住女亦無。則菩薩近事男誦。若近
0682c09: 事男亦無。則菩薩近事女一人高座而誦。其餘菩
0682c10: 薩近事女。下座默聽也。問。設有比丘而不能誦。尼
0682c11: 反能誦。乃至有近事男而不能誦。女反能誦。則如
0682c12: 之何。答。經云。若受菩薩戒。不誦此戒者。非菩薩。非
0682c13: 佛種子。安得受戒而不能誦耶。問。初受戒人如何。
0682c14: 答。既初受戒未能誦戒。即不得遠離師友。問。設有
0682c15: 因緣。不得與師友相近如何。答。平時許展轉反從
0682c16: 下眾學熟。至誦戒時。必須上眾登座。問。平時展轉
0682c17: 從下眾學時。還得稱為師否。答。前戒比丘。得稱後
0682c18: 戒比丘為阿闍梨。亦得一切事以師禮。唯除禮足。
0682c19: 從沙彌學。亦復如是。若從三女眾學。更須消息。令
0682c20: 勿生譏嫌。若從近住近事學者。不得稱師。如佛世
0682c21: 給孤長者。恒為新學比丘授法。反禮比丘之足。即
0682c22: 其例也。問。比丘不得禮白衣者。何故維摩經中。新
0682c23: 學比丘禮居士足。答。此是古佛化現。為欲浚發大
0682c24: 教。偶示彈斥。且入三昧。令識宿命。豁然還得本心。
0683a01: 故不得不破格禮足非可援為常例。又如蕭梁之
0683a02: 時。有傅大士。乃是彌勒現身。亦非餘諸凡聖所得
0683a03: 藉口。今但當以給孤為式。是故白衣說法。此誠無
0683a04: 過亦非佛法衰兆。倘稱白衣為師。則大成非法。真
0683a05: 衰相矣。四明所誦法者。西域既大小異居。小惟誦
0683a06: 比丘戒。大乃兼誦比丘菩薩二種戒法。先誦比丘
0683a07: 戒時。菩薩沙彌。菩薩優婆塞等。俱不得聽。後誦菩
0683a08: 薩戒時。則七眾俱應隨聽。今大小雜居。應作三種
0683a09: 分別。一者此中若惟小乘。自依律法。不必更論。二
0683a10: 者若惟大乘。或有比丘沙彌淨人同住者。比丘或
0683a11: 四人。或過四人。先作白誦比丘戒竟。次喚沙彌淨
0683a12: 人。同聽誦菩薩戒。比丘若三人二人。先相向三說
0683a13: 布薩竟。次喚沙彌淨人。同聽誦菩薩戒。比丘若惟
0683a14: 一人。先自心念布薩竟。次喚沙彌淨人聽菩薩戒。
0683a15: 若無比丘。惟有沙彌淨人同住。即自誦菩薩戒。此
0683a16: 亦還如西域常式也。三者若有大小乘比丘沙彌
0683a17: 淨人雜住。先遣沙彌等出。但與小乘比丘和合布
0683a18: 薩。若四人以上。作白。若三人二人相向說竟。次遣
0683a19: 小乘比丘出。喚菩薩沙彌菩薩淨人。同聽誦菩薩
0683a20: 戒。次喚小乘沙彌。為說十戒。次喚小乘淨人。為說
0683a21: 五戒。然沙彌十戒。及優婆塞五戒。律無誦法。雲棲
0683a22: 誦戒式中。乃先誦之。於理無違。於事有益。今準律
0683a23: 中自恣之法。比丘比丘尼自恣竟。方喚小眾自恣。
0683a24: 以此為例。則於誦具戒畢。然後喚沙彌淨人。為說
0683b01: 十戒五戒。似更妥也。又所誦戒法。若依此經。則先
0683b02: 誦十重四十八輕戒。若地持中。別出菩薩戒本經
0683b03: 一卷。正是半月誦戒之本。共列四重四十一輕戒
0683b04: 相。其根本四重。及飲酒等。自屬具戒十戒五戒中
0683b05: 攝。故不重出。惟出菩薩增上律儀。實與此經方為
0683b06: 表裏。以彼四重。即此經之後四重故。以彼四十一
0683b07: 輕。但與此經開合次第稍殊。而開遮持犯之致更
0683b08: 明析故。藏中先後共有六譯。惟讖師所譯最善。故
0683b09: 今輯在後集。半月半月。似應誦此戒本。但必先作
0683b10: 比丘布薩。次喚沙彌為說十戒。次喚淨人為說五
0683b11: 戒。然後遣出未受菩薩戒者。而比丘沙彌淨人次
0683b12: 第坐聽。彌為確當。高明者幸酌行之。五明所用界
0683b13: 者。菩薩比丘。仍用比丘法中所結大界。尼亦如是。
0683b14: 沙彌隨屬比丘。無別界法。聽比丘誦。不得別誦。餘
0683b15: 二女眾。屬比丘尼。亦復如是。在家二眾。若無事緣。
0683b16: 宜至僧中聽誦。若有事緣。各於家中自誦亦得。若
0683b17: 至僧伽藍中。即須隨僧聽誦。亦不得別誦也。設師
0683b18: 是小乘比丘。沙彌弟子是菩薩者。師自行比丘事。
0683b19: 弟子亦自盡其沙彌之職。至誦戒時。先聽其師為
0683b20: 說十戒。次離師見聞之處。自誦菩薩戒法。或有近
0683b21: 處誦菩薩戒者。白師而往聽之。六明廣略儀者。比
0683b22: 丘戒之廣略。具如律中。茲不復論。若但大乘眾者。
0683b23: 無難。即須全誦比丘菩薩二種戒本。設有難緣。略
0683b24: 說比丘戒。廣說菩薩戒。難事若迫。二俱略說。若大
0683c01: 小雜居者。設有難緣。應廣說比丘戒。略說菩薩戒。
0683c02: 難迫。亦俱略說。若惟有菩薩沙彌淨人。則惟誦菩
0683c03: 薩戒法。設遇難迫。或但說重戒。或但云。今十五日
0683c04: 說戒。各各正身口意等。隨時斟酌皆得。若無難緣。
0683c05: 總不得略說也。
0683c06: 開遮者。或為求法。或為度生。難非犯。
0683c07: 果報者。遇難。多作退道因緣。不遊。堪使身心進道。
0683c08: 觀解者。見思塵沙無明為惡國。亦名賊。亦名水。亦
0683c09: 名火。亦名師子毒蛇虎狼。
0683c10: 懺悔者。事難。及不備物。不誦戒。不如法誦。皆作
0683c11: 法。理難。須無生。
0683c12: 修證者。得五通人。無難事怖。得三智者。無三惑怖。
0683c13: 性惡者。入事理二難。以度眾生。
0683c14: 
0683c15: 佛說梵網經菩薩心地品合註卷第六
