0440a01: 
0440a02: No. 687
0440a03: 梵網經疏卷第二頭起佛坐菩提樹尾盡不婬戒
0440a04: 
0440a05: 濮陽沙門　知周　撰
0440a06: 爾時釋迦牟尼佛初坐菩提樹下至心心頂戴喜躍
0440a07: 受持者。
0440a08: 述曰此是大門三段分經第一微塵數舍那說心
0440a09: 地戒品章如前敘訖從此文已巳下是第二一釋迦
0440a10: 說心地戒品章分三一說心地戒序從此下至是事
0440a11: 應當學敬心奉持是二正說心地戒品從佛告諸佛子至有十重木叉三結
0440a12: 勸流通從語佛子是四十八輕戒至心頂載喜躍受持是就初說心地戒
0440a13: 序分二一結集經家序從初至佛誦一切佛大乘戒是也二釋迦。
0440a14: 佛自序從告諸菩薩言我今半月半月下至第一清淨者是。
0440a15: 爾時釋迦牟尼佛初坐菩提樹下成無上覺者。
0440a16: 述曰此是第一結集家序就中分二先敘戒名戒
0440a17: 光從初至即口放無量光明是次敘時眾戒聽從是時百萬億至聽佛誦一切
0440a18: 大戒是。
0440a19: 菩提樹下成無上覺者。
0440a20: 述曰言爾時者為化佛身也此從佛報身佛所受
0440a21: 戒迴時故云爾時此則報化不融差別教義釋爾
0440a22: 時也若爾時者法無三世時節諸佛一身無量身
0440a23: 無量身一身於平等法界中為化眾生現受戒時
0440a24: 及結戒時故云爾時圓教義也釋迦此翻能是姓
0440b01: 牟尼此翻仁翻寂是名也故稱能仁能寂菩提樹
0440b02: 者如西域記說摩訶陀國中有金剛座上有畢
0440b03: 羅樹後身菩薩坐此樹下成道因名菩提樹也菩提
0440b04: 樹義大小同異如別章廣敘云云。
0440b05: 成無上覺者。
0440b06: 述曰無上覺者約生死分限分為二重佛斷分段
0440b07: 生死盡處三界住地盡處立一重無上覺義即如
0440b08: 一切小乘三藏中說二無數劫六度行滿一百劫
0440b09: 中相好業滿菩提樹下三十四心斷結成佛名一
0440b10: 重成無上覺也此經非是如彼成無上覺何者乃
0440b11: 是變易生死無明元品咸盡坐菩提樹成無上覺
0440b12: 即如一切大乘八藏中說出過五十一位住妙覺
0440b13: 地窮源盡性妙智獨存蕭然與有永分隔廓爾
0440b14: 與大同體量周法界應滿十方故云成無上覺
0440b15: 云云。
0440b16: 初結菩薩波羅提木叉者。
0440b17: 述曰言初結者正覺道成體絕三世無初中後無
0440b18: 結無不結為應應得度者於寂滅道場一時頓結
0440b19: 戒無盡藏故云初結菩薩波羅提木叉菩薩木叉如前釋說。
0440b20: 孝順父母師僧三寶孝順至道之法孝名為戒亦名
0440b21: 制止者。
0440b22: 述曰依儒宗釋孝者天之經地之義人之行教人
0440b23: 親愛莫善於孝故云孝也如佛法大乘釋孝者慈
0440b24: 悲喜捨也故本業瓔珞經下卷大眾受學品云以
0440c01: 慈悲喜捨化一切眾生皆得安樂名攝眾生戒故
0440c02: 以四等釋孝字正與此文相當也又如大乘經明
0440c03: 發菩薩心成菩薩體者更無過於四等法者父母
0440c04: 有生養身命之恩師僧能長養法身慧命之恩三
0440c05: 寶能冥願覆護轉迷成解轉凡入聖建立菩薩種
0440c06: 性莫大於此道是妙覺果道故云至道以上四位
0440c07: 是菩薩尊重供養之境菩薩應一一以四等而奉
0440c08: 事隨順故云孝順父母等也云云孝名為戒者即
0440c09: 是戒體也亦名制止即十重四十八輕戒相也然
0440c10: 別非體無以發相非相無以表種種相雖殊同乘
0440c11: 平等無緣大悲大慈大喜大捨故云亦名制止云
0440c12: 云。
0440c13: 即口放無量光明者。
0440c14: 述曰即戒光無量故云無量光明又是上舍那佛
0440c15: 初發心中常所誦一戒光明金剛寶戒之光即此
0440c16: 光不可測量故云無量光明口者如涅槃經名為
0440c17: 面門即是無上調御以光明覺覺悟眾生合其機
0440c18: 動然後說戒即從佛口而說故戒光理亦光從佛
0440c19: 口而出又今如來從面門放光者表心地法門是
0440c20: 諸佛菩薩之本原如說修行者速成佛果又如法
0440c21: 花經云爾佛放光明助發實相義諸人今當知合
0440c22: 掌一心待佛當雨法雨充足求道者今佛放光亦
0440c23: 復如是助發一切菩薩心地法門令其奉行悟入
0440c24: 速達本原故云諸佛之本原行菩薩道之根本是
0441a01: 大眾諸佛子之根本此是助開本原義與別教義同也復
0441a02: 次依圓義釋戒光者亦名有因緣光文云有緣非無因故光是
0441a03: 也亦名無色光文云非青黃赤白黑是也亦名非色心光文云非色
0441a04: 非心是義也亦名離二邊光文云非有非無是也亦名能為因果
0441a05: 光文云非因果法是也謹依今經即有六名不同只是一金
0441a06: 剛寶戒光也如是無量光一光即無量光無量光
0441a07: 與一光無二無差別自性清淨金剛寶戒一也謹
0441a08: 依經文戒光是諸佛之本原行菩薩道之根本是
0441a09: 大眾諸佛子之根本即大眾諸佛子應受持應讀
0441a10: 誦善學依天台師作六位釋戒光者一自性清淨
0441a11: 光文云一切眾生戒本原自性清淨此並有可發之戒光煩惱覆而未發故二釋名字
0441a12: 戒光亦名信相戒光即是六道眾生有大機動感賢聖或冥或顯受大乘戒信
0441a13: 心開發故文云眾生受佛戒即入諸佛位常作如是信戒品已巳具足故三觀行戒光
0441a14: 即如理觀行如法修行信解深遠得諸三昧陀羅尼如法花經隨喜功德五十人如此經中是大眾諸佛
0441a15: 子之根本故四相似戒光即是十信菩薩證相似金剛戒光即能卷舒照用如法花
0441a16: 云菩薩於淨身悉見世所有此經云行菩薩道根本是五分證戒光即是十信十行
0441a17: 菩薩十迴向十地等覺四十一位位位分證金剛戒光卷舒照用如花嚴廣釋從初住乃至等覺光照十
0441a18: 方是六究竟戒光即是妙覺佛果窮原盡性金剛戒光因滿照用無方自在名無邊光
0441a19: 覺悟一切今從佛口放光是結曰故今經文云戒光從佛口出有
0441a20: 六義六名如前佛自結云戒光是諸佛之本原行
0441a21: 菩薩道之根本是大眾諸佛子之根本據此而言
0441a22: 作六位圓義釋戒光者深為愜當然則凡聖雖殊
0441a23: 自性清淨戒光始終一也復次說云一切眾生諸
0441a24: 佛菩薩戒本原自性清淨者即是因性清淨光發
0441b01: 名字戒光因名字戒光發觀行戒光由觀行戒光
0441b02: 發相似戒光以相似戒光開分真戒光以分真戒
0441b03: 光發究竟戒光如是始終即無始終離二邊故無
0441b04: 始終而說始終凡聖迷悟故迷悟始終雖殊本原
0441b05: 清淨戒光一也圓教釋戒竟。
0441b06: 是時百萬億大眾下至佛誦一切佛大戒者。
0441b07: 述曰准經文中只略舉四十許眾總數合有百萬
0441b08: 億大眾也。
0441b09: 十八梵天者。
0441b10: 初禪有三天一梵天二梵眾天三大梵天也二禪有三天一少光天二無
0441b11: 量天三光音天三禪有三天一光淨天二無量淨天三遍淨天四禪有九
0441b12: 天一福生天二福愛天三廣果天四色究竟天亦名大自在天此四天是凡夫人住又有五天是五那
0441b14: 未皈依正法所以除之也。
0441b15: 六欲天者。
0441b16: 一四天王天二忉利天三夜摩天四兜率陀天五化樂天六他化自在天也。
0441b17: 十六大國王者。
0441b18: 依仁王經受持品十六國王者一者憍薩羅國二舍衛國三摩竭提國四波羅奈國五迦夷羅衛國六鳩
0441b19: 尸那國七鳩睒彌國八鳩留國九罽賓國十彌提國十一伽羅乾國十二乾陀衛國十三沙陀國十四僧
0441b20: 伽陀國十五健拏掘闍國十六波提國如是等國各有一國王故名十六大國王也。
0441b21: 合掌至心聽佛誦一切諸佛大戒者。
0441b22: 述曰此是結集家序大眾至心聽佛說戒竟。
0441b23: 告諸菩薩言我今半月半月自諸佛法戒下至第一
0441b24: 清淨者。
0441c01: 此是序中第二佛自序戒德就中分二序戒德勸
0441c02: 學從告諸菩薩言至應誦善學是二序戒體勸受從佛子諦聽至第一清淨者是
0441c03: 也就前分三初勸誦二明戒德三結勸學我今自
0441c04: 誦諸佛法戒者明是十方三世諸佛法戒非我創
0441c05: 結故云半月半月自誦今者乃是佛誦戒時即名
0441c06: 我今也又是佛應機說法戒之時故云我今明佛
0441c07: 是果極圓滿之位猶自常誦大戒況十地以下而
0441c08: 當不誦持者。故云汝等一切發心菩薩乃至十
0441c09: 發趣十長養十金剛十地諸菩薩亦誦十發趣者
0441c10: 即是華嚴經本業同名十住以諸菩薩從初發心
0441c11: 於多劫中修行諸度住十信位名外凡夫以此菩
0441c12: 薩信想心中行真如法此信想心即在真如理外
0441c13: 故云外凡夫也從此得入初發心住得相似真如
0441c14: 現前此相似心真如即能增進菩薩趣向一切智
0441c15: 海無上佛果故名十發趣也十長養者花嚴本業
0441c16: 名為十行此經據行能長養菩薩法身故云十長
0441c17: 養十金剛者華嚴本業同名十迴向此經以諸菩
0441c18: 薩住迴向位中一切功德普與一切眾生共之心
0441c19: 如金剛不可破壞又願共一切眾生念趣向無上
0441c20: 菩提故名十金剛十地如上釋竟。
0441c21: 是故戒光從口出有緣非無因故光光非青黃赤白
0441c22: 黑非色非心非有非無非因果法者。
0441c23: 述曰此是第二正明戒德是大眾諸佛子之根本
0441c24: 戒光從口出者如前釋竟有緣非無因故光言佛放光
0442a01: 為百萬億大眾故曰有緣是佛從初發心以常誦
0442a02: 此戒故還從口中故出戒光故云非無因故光也
0442a03: 如大智度論說有一三藏比丘以多生說法口中
0442a04: 常出諸香今佛口出戒光正由常誦法戒故成戒
0442a05: 光也又釋攝善戒戒中有般若波羅蜜能破無明
0442a06: 黑闇發一切種智光故名戒光從口出有緣非無
0442a07: 因故光云云光光非青黃赤白黑者此淨妙戒光
0442a08: 不同世間五方五色之光故云非青黃赤白黑淨
0442a09: 妙戒光不同質礙之色有限之心故云非色心此
0442a10: 淨妙戒光不可以有無二邊而取故云非有非無
0442a11: 此淨妙戒光不同斷見常見無因果法能為初發
0442a12: 菩提心者作行本原乃至令入五十二位故云非
0442a13: 無因果法故總結云諸佛之本原行菩薩道之根
0442a14: 本是大眾諸佛子之根本敘戒德竟云云。
0442a15: 是大眾諸佛子應受持應讀誦善學者。
0442a16: 述曰此是第三結勸大眾受學從師曰受奉行曰
0442a17: 持背文曰誦心精專一無雜亂故云善學云云。
0442a18: 佛子諦聽下至第一清淨者。
0442a19: 述曰此是佛自敘中第二序戒體勸受此一章即
0442a20: 結前生後含兩義也以屬序故名結前以此中清
0442a21: 淨戒體為下十重四十八戒相作本以相依體故
0442a22: 又體能持相故即名生後諦聽者審定無謬故云
0442a23: 諦聽百官者唐堯之時只置一百員官故宰相者
0442a24: 宰由割也相者相國之化言居此位者觀國之光
0442b01: 利用賓王斷割時啟故云宰相比丘者此翻乞士
0442b02: 破惡怖魔持戒也尼翻女也八部鬼神變化人者
0442b04: 部變為人但解法師語盡受得戒皆名第一清淨
0442b05: 者以發心受戒出過五住地戒二種生死故名第
0442b06: 一清淨也故本業經云其受戒者過度四魔越三
0442b07: 界苦從生至生不失此戒常隨行人乃至成佛又
0442b08: 復法師能於一國土中教化一人出家受菩薩戒
0442b09: 者是法師勝造八萬四千寶塔況復二三人乃至
0442b10: 百千福果不可稱量其受戒者入諸佛界菩薩數
0442b11: 中超過三界生死之苦一切菩薩凡聖戒盡用心
0442b12: 為體是故心盡戒亦盡心無盡故戒亦無盡六道
0442b13: 眾生盡受得戒但使解語得戒不失佛子三世中
0442b14: 一切諸佛常作是說我今在此樹下為十四億人
0442b15: 說住前信想菩薩初受戒法佛子是信想菩薩於
0442b16: 十千劫行十戒法當入住乃至十行十迴向十地
0442b17: 等覺妙覺佛果云云。
0442b18: 但解法師語盡受得戒者。
0442b19: 述曰中不相領解不得戒有傍人傳譯令其更領
0442b20: 解即得戒廣論得戒不得戒如下三種受戒中說也。
0442b21: 第一清淨者。
0442b22: 本業經云初入佛法海以信為本故住在佛家以
0442b23: 戒為本言此無盡藏戒體返本還原清淨中勝若
0442b24: 有受得位同大覺無能過者故云第一清淨者故
0442c01: 上經文云眾生受佛戒即入諸佛位位同大覺已巳
0442c02: 真是諸佛子第二序戒體勸受竟。
0442c03: 佛告諸佛子言有十重波羅提木叉下至應當學敬
0442c04: 心奉持者。
0442c05: 述曰三段分釋迦說心地戒為三章一說心地戒
0442c06: 序以如前明訖此下第二正說心地戒品就分為
0442c07: 二一說十重二說四十八輕說十重中分三初標
0442c08: 十重次別釋十重三結勸奉持如文可見今初標
0442c09: 十重故云有十重波羅提木叉也。
0442c10: 若受菩薩戒不誦此戒非菩薩非佛種子者。
0442c11: 述曰以受戒在心名為佛種子今言人雖受得戒
0442c12: 體要戒名相種類過可稱法奉持而乃不誦十重
0442c13: 之名何能識知種類相分此由不誦名故不識相
0442c14: 不識相故不能知持犯分齊不知持犯分齊故非
0442c15: 佛種子非佛種子故即非菩薩故云若受菩薩戒
0442c16: 不誦此戒者非菩薩非佛種子也。
0442c17: 我亦如是誦者。
0442c18: 述曰此引佛誦勸勵一切普同誦也云云。
0442c19: 已巳略說木叉相貌序者。
0442c20: 准此亦可名結前生後相貌者即是上文說戒德
0442c21: 戒體是名相貌也餘皆可解。
0442c22: ▲不煞戒。
0442c23: 佛告佛子若自煞教人殺下者。
0442c24: 述曰此是第二別釋十重十重即為十段如下次
0443a01: 第文中具明之。
0443a02: 不殺戒第一將釋此戒略作五門一制不殺意二
0443a03: 釋不殺戒名三具緣成犯四論殺業得報輕重五
0443a04: 勸斷煞持戒。
0443a05: 一制不煞戒意者詳諸教文略舉十意一由斷眾
0443a06: 生命業重孤負自他更相怨害流轉無際煞業怨
0443a07: 心不堪入道故佛制不煞戒一也二由害大慈大悲
0443a08: 大喜大捨菩薩種性故不令煞故瑜伽論云菩薩
0443a09: 以大悲為體尚須為物捨身況更欲害彼命二也三
0443a10: 背恩養故不應行煞此經下文云六道眾生皆是
0443a11: 我父母我生生無不從之受生故若煞而食者即
0443a12: 煞我先身亦煞我父母故三也四勝緣不定故不應
0443a13: 行煞如大智度論云或可蟻子在前成佛或諸眾
0443a14: 生在前成佛若害彼命便煞勝緣無相度故須制
0443a15: 之四也五一切眾生皆有佛性故不應行煞若行煞
0443a16: 者即是損他法器妨他習修佛性種子故須斷煞
0443a17: 所以世尊作不輕菩薩身時普禮敬一切眾生曰
0443a18: 深敬汝等不敢輕慢汝等皆行菩薩道當得作佛
0443a19: 五也六違菩薩無畏施故不應行煞如涅槃經云鷹
0443a20: 逐白鴿至舍利弗影中戰悼不安至佛影中寂然
0443a21: 安穩何以故佛告舍利弗曰以汝聲聞人持不煞
0443a22: 未滿所以鴿猶戰悼佛持不煞戒圓滿所以鴿得
0443a23: 安穩持宜制斷六也七乖菩薩四攝行故不應行煞
0443a24: 言四攝者同事愛語利益布施若行煞心如涅槃
0443b01: 經及入楞伽經云一切眾生見行煞者咸言此人
0443b02: 是我等怨若怨心相向不可教化則無處行利益愛
0443b03: 語同事布施布施則法也七也八減損諸善果報故
0443b04: 不應行煞如大論云假使滿閻浮提無價珍寶無
0443b05: 有能貴直於身命者是故若奪彼命亦得奪寶之
0443b06: 罪又涅槃云一切畏刀杖無不愛壽命恕己巳以為
0443b07: 喻勿煞勿行杖又如來得金剛不壞身得壽命長
0443b08: 遠者皆因持不煞戒咸得大果報也八也九為成菩
0443b09: 薩恩報行故不應行煞謂一切菩薩得成行業入
0443b10: 五十二位至佛果者只由初發心時眾生無邊誓
0443b11: 願度以為接眾生戒由有一切眾生毀譽稱譏苦
0443b12: 樂利衰故成就菩薩安忍生死聞佛無量德意而
0443b14: 畢竟空無緣慈悲喜捨行無作四弘就四弘誓願
0443b15: 四等四攝大恩大誓願無窮無盡能運載菩薩至
0443b16: 成佛果以此義故一切眾生是菩薩成就四弘誓
0443b17: 願四等四攝大恩養境界故須斷煞也九也十法爾
0443b18: 平等故不應行煞如維摩經云一法亦如也眾聖
0443b19: 賢亦如也至於彌勒亦如也何以故佛知一切眾
0443b20: 生即異相不復更滅即菩提相以此義故何有一
0443b22: 真如名為魔事非是佛事若菩薩心行平等如
0443b23: 空觀身無相觀佛亦然觀眾生亦然與一切眾生
0443b24: 同一體性本原清淨者即是住在佛家以戒為本
0443c01: 十方三世諸佛不可稱量空法界平等平等名
0443c02: 諸佛家既是家業清淨法爾如是何處行煞自破
0443c03: 家業欲令一切眾生同住佛家故須制煞十也制不煞意
0443c04: 竟。
0443c05: 第二釋不煞名者如大集經云初受胎時有三事
0443c06: 一識即眾生業煩惱與識俱來入胎時總名為識也二命即息風連持名命也二
0443c07: 即父母膿血爛氣與眾生癡愛識命和合而住胎中故名燸也又涅槃經云眾生
0443c08: 佛性住五陰中若壞五陰名曰煞生若有煞生即
0443c09: 墮惡道色有三種過去現在則不可煞遮未來故
0443c10: 名為煞生夫眾生者名出入息斷出入息故名為
0443c11: 煞我等諸佛亦隨俗說說名為煞即釋戒名者曰息依身
0443c12: 轉名曰眾生斷他轉息令不相續出入息斷名曰
0443c13: 煞生菩薩四等拔苦與樂慶喜平等永斷煞業名
0443c14: 不煞生戒也即戒能治之行煞生所對之境能所
0443c15: 合稱名不煞生戒也問曰一切般若諸大乘經說
0443c16: 諸眾生即畢竟空准此亦無能煞之菩薩亦無所
0443c17: 煞之眾生今經何乃說十重四十八之別相豈不
0443c18: 是與畫足者乎答曰大矣哉乃邪魔之黨也
0443c19: 今當為此而分別之作三門空有簡邪魔也一邪
0443c21: 空有也一邪見空有者聞有作有解謂有無煞不
0443c22: 可改變聞空豁爾如龜毛兔角此皆以無始無明
0443c23: 薰習顛倒計度定執有空有二法所以聞畢竟空
0444a01: 空有二見邪心決徹名為空見外道有見外道也
0444a02: 外道有空義竟二乘說空有者即猒三界六道八苦逼惱
0444a03: 為有除滅分段煩惱及身為空所以入滅盡定中
0444a04: 化火燒身永寂不出名為無相名為空也此不能
0444a05: 出入生死性相空寂利安一切也約二乘說空有見竟三大
0444a06: 乘空有者如本業經云因緣集故謂之有非曰有
0444a07: 之有因緣散故謂之無非曰無是故無有無無般
0444a08: 若解脫無二相一也此即是學大乘者雖知諸佛
0444a09: 國及與眾生空而常修淨土教化於眾生言有是
0444a10: 因緣有言空是因緣空所以色不異空空不異色
0444a11: 色即是空空即是色乃至一切法亦復如是大乘空有
0444a12: 義竟無上調御欲今學大乘者斷生死雜染還本原
0444a13: 清淨故能於一自性清淨道中畢竟空內若乃微
0444a14: 塵深著則制之以罪名毫末乖真則防之以分齊
0444a15: 乃是大悲攝誘之道撙節佛子之儀無名相中假
0444a16: 名相而說也又若一切帶染動情眾生口為說空
0444a17: 行在有中者如藥師經斷雖知明經不及中義不
0444a18: 能分別曉了中事以自貢高恒常懵憒乃與世間
0444a19: 眾魔從□□□更作縛著不能行之著婦女恩愛
0444a20: 之情口常說空行在有中不能發覺復不自知但
0444a21: 當論說他人是非如此人輩皆當墮三惡道中愛
0444a22: 慢見慢甚可怖畏慎之慎之善思念之忽墮惡道
0444a23: 極難忍也釋不煞戒名竟。
0444a24: 三具緣成犯者言此煞戒七緣成犯一他身簡異自身
0444b01: 故二眾生簡無情杭木故三起眾生想簡顛狂癡迷故落開通中也四
0444b02: 有煞心簡無煞故五方便加空害簡不加刀仗方便故六發三毒
0444b03: 心簡無毒心故七正斷命簡命不斷者故一切大乘聖教說煞
0444b04: 戒成犯不過此七緣收盡以下七是別緣說又取經義說通緣三種通
0444b05: 緣有三種者一是受菩薩戒人若不受戒即無戒
0444b06: 可犯二是住戒自性若風顛狂准諸聖教不由己巳
0444b07: 力在開通無犯三無開緣如涅槃經說世尊作仙
0444b08: 豫國王時煞邪見五百婆羅門佛自斷云得住極
0444b09: 愛一子地若別教歡喜地以上若圓教初發心住
0444b10: 以上人方得一子地也又如華嚴經第五十六入
0444b11: 法界品說無猒足國王專行煞害為善財說一如
0444b12: 約解脫無礙法門入法界海准此皆是別教菩薩
0444b13: 圓教初發心住以上位人見眾生機乘而作也此
0444b14: 三種緣中前二遍通一切後一緣要見機方行適
0444b15: 能無犯又如瑜伽戒本云開其救護眾生受無間
0444b16: 苦令雜苦得樂故云云。
0444b17: 第四論煞業得報輕重如大智度論十地論對法
0444b18: 論等同說煞生得三種果一異熟果謂墮三惡道
0444b19: 二等流果謂若生人中多病短命三增上果謂所
0444b20: 感外物皆少光澤不久住故又優婆塞戒經第四
0444b21: 云因煞生故現在獲得惡色力惡名短命財物耗
0444b22: 減眷屬分離賢聖訶責人不信用他人作罪橫受
0444b23: 其殃是現在惡業之果捨此身已巳當墮地獄多受
0444b24: 苦惱長飢短命惡色惡力惡名等事是名後世惡
0444c01: 業之果若得人身復受惡色短命此一惡人因緣
0444c02: 力令外一切五蓏皆悉減少此人殃流及一
0444c03: 天下又智論云煞生有十罪一者心常懷毒世世
0444c04: 不絕二者眾生憎惡眼不喜見三者常懷惡念思
0444c05: 惟惡事四者眾生畏之如見虎五者睡時心怖
0444c06: 覺亦不安六者常有惡夢七者命終之時狂惡怖
0444c07: 死八者種短命業因緣九者身壞命終隨泥犁中
0444c08: 十者若出為人常當短命又如四分律云昔有一
0444c09: 比丘山中坐禪無記中推石殺一螘子螘子死已巳
0444c10: 生野中其此野還來動石壓殺比丘此即如
0444c11: 一切經說是無記報以此思之深為明鏡論殺業報竟。
0444c12: 第五勸斷殺持戒者如四分律云有二比丘夏竟
0444c13: 參佛一達佛所一忍渴而死佛問達者汝伴何在
0444c14: 答云為不飲蟲水在路身亡某恐不得見佛遂犯
0444c15: 飲蟲水戒命存至此佛即出金色臂令看告云我
0444c16: 金色身由持戒得汝不持戒見我何益其在路亡
0444c17: 者先以至此聞法得果又如鵝珠比丘為護鵝命
0444c18: 不惜自身性命又如釋迦菩薩作鹿王時以身為
0444c19: 橋濟度群獸全彼自損作尸毗王時捨身代鴿以
0444c20: 全鴿命作慈力王時捨身飼五餓虎作薩埵王子
0444c21: 時自捨身命救餓虎兒作流水長者子時力運水
0444c23: 見一女人新產飢急恐噉其子上女菩薩割自乳
0444c24: 以救彼命等普願諸善學者常當念念觀佛行處
0445a01: 成就具足攝眾生戒到彼岸戒具菩薩行常省己巳
0445a03: 功德常於其中調伏其心無令越逸退失五十二
0445a04: 位清淨正道者也勸持戒竟明不殺戒前五門竟已巳下正釋戒文也。
0445a05: 佛言佛子者。
0445a06: 述曰此正釋不殺戒文分三別一制斷惡行即攝
0445a07: 律儀戒從初至不得故殺是二制修善行即攝善法戒從而菩薩
0445a08: 至方便救護是三違制結犯即波羅夷罪從而自恣心至波羅夷罪是
0445a09: 若菩薩心心相續自行不殺生即攝律儀戒正不
0445a10: 殺時自行四無量作一切善即攝善法戒教他一
0445a11: 切不行殺種種方便讚歎隨喜不殺生法化及一
0445a12: 切眾生即是攝眾生戒如是三聚淨戒元是菩薩
0445a13: 初發心時一念清淨心中一時受得今持戒時若
0445a14: 能常觀諸法空寂故則名具足波羅蜜戒約觀心釋三聚
0445a15: 戒竟若能令三毒心四倒不濁一心清淨則名不離
0445a16: 濁戒約此心淨無雜釋竟若能安心於諸世間無雜無著度
0445a17: 一切眾生如度空為是名不著戒約無著釋竟如上
0445a18: 釋者遍通一切戒戒皆如是廣如別章及智度論述此中略而不出也。
0445a19: 佛言佛子者感應相扣故云佛言法華經云從佛
0445a20: 口生從法化生得佛法分我等今者真是佛子若
0445a21: 通教論入真名佛子者即從八人地至七地菩薩
0445a22: 位入真名佛子八人地見地薄地離欲地已巳辨地辟支佛地菩薩地等七位此約通
0445a23: 教釋竟若別教入真佛子者從初歡喜地至等覺地
0445a24: 十一位名真佛子約別教釋竟若圓教入真佛子者從
0445b01: 初發心住終至等覺其中十住十行十迴向十地
0445b02: 等覺總四十一位名真佛子約圓教釋竟以上釋真佛子義竟以下釋
0445b03: 相似佛子名字佛子若通教乾慧地名外凡夫亦名名字佛
0445b04: 子亦名信相佛子性地內凡夫即名相似真如佛
0445b05: 子通竟若別教十信名外凡夫即名名字佛子亦名
0445b06: 信相佛子十住十行十迴向名內凡夫即名相似
0445b07: 真如佛子如上約四教義差別釋佛子竟若通望此經云一切變
0445b08: 化人皆受得戒又本業經云六道眾生皆得受戒
0445b09: 即是一切具縛凡夫但有心信向戒者皆名佛子
0445b10: 也問若然者何故此經云眾生受佛戒即入諸佛
0445b11: 位位同大覺已巳真是諸佛子準此經文初受戒者
0445b12: 即位同諸佛真是佛子何要更待十信具足入三
0445b14: 位真子者遍通一切也今約別教釋者若一切眾
0445b15: 生戒本源與諸佛菩薩本源同一自性清淨者即
0445b16: 是法平等無有高下是名阿耨菩提此據理性清
0445b17: 淨平等凡夫於此即可名為理性佛位真子一也若
0445b18: 一切聞光明寶戒信受奉行即轉名名字清淨平
0445b19: 等佛位真子亦名信相佛位真子二也歷十千劫中
0445b20: 持無盡戒藏滿足十信十信位中皆同前名從此
0445b21: 學八萬四千諸度法門清淨鮮白入初發心住乃
0445b22: 至十迴向滿足三十位總名相似清淨平等佛位
0445b23: 真子三也若入初歡喜地乃至等覺十位十位中名
0445b24: 分分證清淨平等佛位真子四也若入妙覺窮原盡
0445c01: 性即名具足圓滿佛位真子五也約別教位釋竟若圓教釋
0445c02: 佛位真子者今依大般若經第三百七十無雜法
0445c03: 品云色清淨故般若清淨般若清淨故色清淨色
0445c04: 清淨故與般若清淨無二無二分無別無斷故乃
0445c05: 至一切法亦如是說一理性佛位真子者即一切
0445c06: 凡聖同一自性故說為理性清淨平等佛位真子
0445c07: 一也若一切眾生聞說一切法自性清淨初發信向
0445c08: 之心持即名為名字清淨平等佛位真子二也若能
0445c09: 觀一切法常寂滅相常清淨相如法華云入五品
0445c10: 弟子即位五十重隨喜名心即觀行心中清淨平
0445c11: 等佛位真子三也過五十隨喜位發得六根清淨大
0445c12: 千內外普於身心了了顯現如法師品說此名相
0445c13: 似平等佛位真子四也若入十住十行十迴向十地
0445c14: 等覺四十一位於中悉能上作一切佛身下化作
0445c15: 一切身自行化他神通力用隱顯自在一一皆能
0445c16: 遍滿十方隨諸眾生所宜而度脫之此是分分證
0445c17: 清淨平等佛位真子五也唯妙覺一位名究竟圓滿
0445c18: 佛位真子融會圓教六位差別同一清淨者也若融會者既佛說般
0445c19: 若清淨與色清淨無二差別者正與今經一切凡
0445c21: 遂分六位差別如華嚴經云一切法不生一切法
0445c22: 不滅若能如是解諸佛常現前又如大品經云一
0445c23: 切法即真如真如即一切法一切法與真如無二
0445c24: 無別若依真如學者一道清淨無有二也若依迷
0446a01: 妄薄厚說有諸位差別故梁攝論云無不從此法
0446a02: 身流出無不還證此法身故此云如如一切佛說
0446a03: 一切法藏竟也佛位真子義竟。
0446a04: 若自殺教人殺者。
0446a05: 述曰制斷惡中分二先舉過從若自殺至乃至有命者次制斷
0446a06: 不得故殺是初中又三一明能殺位從自殺至殺是二所作
0446a07: 殺不得故教是初中又三一明能殺位從自殺至殺是二所
0446a08: 作殺事從殺因至殺業是三辨所殺生乃至一切有命者是初明能
0446a09: 殺位有五種一自殺可知二教人殺有二一教他
0446a10: 令自死二教他殺生若小乘教他不犯重罪今大
0446a11: 乘戒至成佛不失隔生亦得重罪三方便讚歎殺
0446a12: 者此亦有二一歎能殺之人有勝德二歎所用殺
0446a13: 法有功能此二又各有二一望未殺歎德令殺二
0446a14: 望已巳殺歎德令喜皆善巧言說歎美殺事勸人取
0446a15: 死故云方便讚歎也四者見作隨喜者亦二一見
0446a16: 聞殺俱生喜故二見聞彼死亦皆生喜於三時中
0446a17: 配上三位初約未殺教遣殺次約正殺讚有德後
0446a18: 約已巳殺生隨喜云云五乃至殺者為殺希故
0446a19: 云乃至也。
0446a20: 殺因緣法業者。
0446a21: 述曰此是第二所作殺事略作三釋一約一人明
0446a22: 所作殺事即如一人動殺心為因運手舉足持刀
0446a23: 杖具度為緣造趣方便為法正斷性命為業約一人釋
0446a24: 竟又就四位釋之據自殺名因與未來作短命更
0446b01: 相殺害為因故教他名緣他即是殺因教他是殺
0446b02: 緣方便讚歎殺之力用名法見他殺已巳隨喜他業
0446b03: 名業四位釋竟又眾生深愛性命為生活因令斷他性
0446b04: 命名殺他因飲食衣服臥具醫藥名生活緣劫掠
0446b05: 強奪名殺他緣如以方便法用乘治令死名殺法
0446b06: 亦如古來酷吏法外拷掠令死皆名為殺法如屠
0446b07: 兒魁膾獵師等以殺為家業故名殺業泛釋因緣法業竟
0446b08: 如十地論中攝為三離一謂內離三毒外離刀杖
0446b09: 即是今經離殺因緣也二慈悲等為對治離即是
0446b10: 今經離殺法也三尚不惱眾生何況故殺為果行
0446b11: 離是今經離殺業也。
0446b12: 乃至一切有命者。
0446b13: 述曰此是第三辨所殺生言之有命者簡無命者
0446b14: 故。
0446b15: 不得故殺者。
0446b16: 述曰此是第二制斷殺生故殺者簡無錯誤故既
0446b17: 云一切則遍該凡聖界內外等一切有命者故殺
0446b18: 皆同犯重罪。
0446b19: 而菩薩應起悲心下者。
0446b20: 述曰此制修善行為二先起慈悲心次制作救護
0446b21: 心言是菩薩者遍通一切有心受得戒人也常住
0446b22: 有二一相續常住二凝然常住若菩薩行慈悲時
0446b23: 時時而行有間有斷怨親高下而能調伏斷已巳還
0446b24: 續此名相續常住行慈悲也即是四十心菩薩位
0446c01: 若菩薩行慈悲時雙照二諦心心寂滅自然流入
0446c02: 薩婆若海方治凝然常住者是名凝然常住慈悲
0446c03: 如此行義從歡喜地至妙覺地如是釋者別教釋
0446c04: 常住慈悲別教釋常住竟若圓教者如涅槃經云聞是經
0446c05: 已巳雖有煩惱如無煩惱曉了己巳身有佛性故是名
0446c06: 為常今經云一切眾生皆有佛性一切意識色心
0446c07: 皆入佛性戒中當當常有因故有當當常住法身
0446c08: 又如楞伽經云世間離生滅猶如空華智不得
0446c09: 有無而興大悲心此則大悲大智雙照雙用用故
0446c10: 大悲照故大智大智故用而常寂大悲故寂而常
0446c11: 用故不失於照功用而常寂故萬物自融萬物
0446c12: 自融故世間離生滅不失於照功故智不得有
0446c13: 無智不得有無故二邊永息世間離生滅故妙體
0446c14: 寂湛然妙體寂湛然故與法界而同其量二
0446c15: 邊永息故將法性而同一體所以一切凡聖同源
0446c16: 清淨以無明愛取故有六道誘引諸子故說三乘
0446c17: 世異若能如是學如是行者即名為常住夫常住
0446c18: 者亦不是相續常凝然常一一皆以法界法性自
0446c19: 在無礙常住不變縱千變萬化亦自在常住故本
0446c20: 業經釋義品云佛有二種法身一法性身二應化
0446c21: 法身者是也即於圓教始終平等作六種常住一
0446c22: 理性常住如處胎經云法性如大海不觀有是非
0446c23: 凡夫賢聖人平等無高下者是也其一二名學常住
0446c24: 如說一切凡聖同一法性大根性人聞即喜悅故
0447a01: 涅槃經云雖有煩惱如無煩惱曉了己巳身有佛性
0447a02: 故是名為常此是名字常住其二三觀行常住若菩
0447a03: 薩觀心法性空無所有一切法同畢竟空如法華
0447a04: 經中五十重隨喜人是此人於念念心中雙破八
0447a05: 倒如梵網經上卷云是戒能遮八倒此是觀行常
0447a07: 法華經法師功德品六根互用清淨洞達故經云
0447a09: 似常住其四五分證常住若菩薩過十信以後入初
0447a10: 發心位如華嚴云初發心時便成正覺了達諸方
0447a11: 真實之性所有慧身不由他悟是菩薩得佛十力
0447a12: 四無所畏等一切功德如初發心住功德品說乃
0447a13: 至十住十行十迴向十地等覺總四十一位名分
0447a14: 證常住其五六究竟常住若入妙覺一位窮源盡性
0447a15: 常樂我淨此名究竟常住其六誓願慈悲乃至一切法門於圓教中一一
0447a16: 皆六位釋之也。
0447a17: 孝順心者。
0447a18: 述曰菩薩應行四攝攝化誘引故云孝順心菩薩以布
0447a19: 施攝貧窮以愛語攝麤獷以利行攝無義以同事攝難調伏攝受名孝順心也。
0447a20: 方便救護者。
0447a21: 述曰方是法也便是宜也拔苦與樂名為救護菩
0447a22: 薩隨眾生所宜方法拔苦與樂故云方便救護又
0447a23: 以方法已巳在苦者救令得脫未入苦者護令不入
0447a24: 又苦者救拔樂者護念種種解釋救護今並略而不出得意為好。
0447b01: 而自恣心者。
0447b02: 述曰此是第三違制結犯加涅槃經云慈能與樂
0447b03: 治貪悲能拔苦治瞋喜能度彼治癡捨行平等分
0447b04: 毒而是菩薩絕無四等之心唯奮三毒之志煩惱
0447b05: 猛盛故曰恣心方便加害稱快意殺生者。
0447b06: 是菩薩波羅夷罪者。
0447b07: 述曰結示罪名如前釋也釋不殺戒竟廣如引述。
0447b08: ▲不偷盜戒第二將釋此戒五門分別一制不盜
0447b09: 意二釋不盜戒名三具緣成犯四論盜業得報輕
0447b10: 重五勸斷盜持戒。
0447b11: 一制意不盜者略出十種一障入聖道故制由盜
0447b12: 業損他益己巳惱他深重業道彌漫不堪入道一也二
0447b13: 盜能壞內外禁法故制百千億劫國王立法同制
0447b14: 入死罪諸佛同制入夷罪故二也三盜是生惱深故
0447b15: 制由財是眾生深長貪著故三毒滋蔓若盜損他
0447b16: 物本主見聞覺知則煩惱無歇三也四損財及命故
0447b17: 制由身命是正報財是依報依正相資得存生命
0447b18: 而乃非理盜財即是侵他人命故大智論第十三
0447b19: 說偈一切諸眾生衣食以自活若劫奪取則為劫
0447b20: 奪賊四也五失所化故制如有行盜即自為賊一切
0447b21: 眾生不喜見聞覺知何有受其化者五也六壞他信
0447b22: 心故制行盜人未信者不信已巳信者皆壞六也七汙
0447b23: 辱佛法故制如凡人行盜猶尚舉世憎惡況佛子
0447c01: 慈悲饒益一切眾生若動盜心則違正行故八也九
0447c02: 失六度故制由檀度攝於六若佛子不能行檀乃
0447c03: 反行盜者則六度俱失九也十乖四攝故制謂諸佛
0447c04: 子合行四攝攝引眾生而反行盜四攝頓乖故十也
0447c05: 制不盜戒意竟。
0447c06: 二釋不偷盜戒名者避主私取名偷非理損財名
0447c07: 盜順法奉行名不偷盜調伏三業名戒能所合稱
0447c08: 名不偷盜戒也通釋戒名竟別釋有四名一名劫取謂強力欺
0447c09: 奪二名嚇取謂以事恐怖得他財物三名偷取謂
0447c10: 避主私竊四名不與取即物主本心不與被他方
0447c11: 便而取故名不與取此中以四句定之一與取非
0447c12: 盜二與取是盜如對面錯數賸與彼以盜心知而默受者是三不與取
0447c13: 是盜四不與取非盜如始終無盜心作親友想暫
0447c14: 用想損物主愧作陪他上好物價想等並皆無犯
0447c15: 所以次不殺後制不盜者以生命為正報財物為
0447c16: 依報前既防護正報故次防護依報所以不殺生
0447c17: 戒後即次制不盜戒釋不盜戒名竟。
0447c18: 三具緣成犯者通緣如前別緣有七一非己巳物簡己巳
0447c19: 物故二明有主簡無主故三有主報簡無心迷不成重罪故四有盜
0447c20: 心簡無盜心故五興盜方便簡慈悲救護故六興三毒心簡無毒不
0447c21: 惱故七稱本盜心或離本處如盜他地侵取他界名稱本盜心故如上
0447c22: 七緣或具七方犯夷或不具亦犯夷如人先借他
0447c23: 衣物只擬暫時著用兩主物忌經歷多時所借衣
0447c24: 物人後見衣物一一知是他物忽作念云己巳將來
0448a01: 如許時何須更還遂因即藏匿名盜此只有六義
0448a02: 成盜闕無興方便一緣餘或具闕屬事類作闕即輕垢
0448a03: 具即是夷不同小乘七聚釋也。
0448a04: 四論盜業得報輕重者十地論及對法有三種果
0448a05: 一異熟果謂墮三惡道中受劇苦等二等流果謂
0448a06: 人中乏少財物及共財不得自在三增上果謂於
0448a07: 外苗稼遭霜雹等又優婆塞戒經第四卷云若人
0448a08: 樂偷是人亦得惡色惡名短命財物耗減眷屬分
0448a09: 離他人失物於己巳生疑雖親附人人不見信常為
0448a10: 賢聖之所呵責是名現在惡業之果捨此身已巳入
0448a11: 於地獄受得惡色惡名飢渴苦惱受命長遠是名
0448a12: 後世惡業之果若得人身貧於財寶雖得隨失不
0448a13: 為父母兄弟妻子之所愛念身常受苦心懷愁惱
0448a14: 是一惡人因緣力故令一切人民凡所食噉不得
0448a15: 色力是人惡果殃流萬姓又大論第十三云如佛
0448a16: 說不與取有十罪一物主常嗔二常被人疑三非
0448a18: 六連得於官七財物沒入八種貧窮業因九死入
0448a19: 地獄十若生人中勤苦求財五家所共王賊水火
0448a20: 若不愛子用乃至藏埋損者亦爾盜報業輕重竟。
0448a21: 五勸斷盜持戒略舉十種行一菩薩持律儀戒時
0448a22: 乃至夢中於諸草葉尚無一念不與而取之心況
0448a23: 其事乎二菩薩持攝善法戒時於身命財念念施
0448a24: 與一切眾生何況行盜三菩薩持攝眾生戒時種
0448b01: 種方便攝取眾生只行饒益何有損惱四行少欲
0448b02: 行時見他一切財寶滿此三千大千世界而無一
0448b03: 念希望之心五行知足行時身雖貧乏心恒知足
0448b04: 雖臥地上猶為安樂六行無貪行時縱有百千無
0448b05: 盡藏財寶只與一切眾生共之而不一念獨自生
0448b07: 一時頓捨與一切眾生自他共成波羅蜜行乃至
0448b08: 成佛身亦如是行無休無息八行歡喜行時菩薩
0448b09: 若見一切眾生離苦得樂歡喜無盡勝生天樂九
0448b10: 行慈悲行時若見一切受苦眾生即能深重慈悲
0448b11: 恕心隱惻如己巳身苦貫徹心腑流淚救護離苦方
0448b12: 止十行殊勝行時願諸眾生一一皆證無上菩提
0448b13: 一切種智皆以如來滅度而滅度之不令一人住
0448b14: 二乘果也故法華經云化一切眾生皆令入佛道
0448b15: 有心佛子詳而行之五門已巳竟次釋戒文也。
0448b16: 若佛子自盜教人盜者。
0448b17: 述曰戒文分三一制斷惡從初至不得故盜是二制修善從而
0448b18: 菩薩至生福生樂是三違制結犯從而反更盜下是也初中又二先舉
0448b19: 過後正制不得故盜是也初又分三一能盜人二盜方法
0448b20: 盜因緣法業盛是也三所盜物從乃至鬼神至一針一草是也初自盜殺
0448b21: 人盜方便盜此是能盜人又方便通自盜教他讚
0448b22: 歎隨喜此之四位一一皆以盜之方法故云方便
0448b23: 盜此戒無讚歎隨喜是存略也準前戒文具有讚
0448b24: 喜耳亦可以方便兩字含讚喜二事二即應云方
0448c01: 便讚歎盜方便隨喜盜也或因市易錯數迴換種
0448c02: 種方便損他潤己巳皆名方便盜讚喜亦如是。
0448c03: 盜因緣法業盜者。
0448c04: 述曰此第二盜方法作四義釋之一自發盜心為
0448c05: 因運動身口為緣趣向方便為法得財稱心為業
0448c06: 約人身也約一人釋竟又自盜為因教他為緣方便為
0448c07: 法稱本盜心為業約自他釋竟又他人用功為得財之
0448c08: 因枉損其功故名盜因又如傭力張功力枉取
0448c09: 多直此望損彼財主皆名盜因二他人應得財處
0448c10: 破令不得此則盜他得財之義故曰盜緣三受伎
0448c11: 術得直方數不與其直名為盜法又他秘要方法
0448c12: 得價示人無價者不爾若佛子倚勢傍闇盜看他
0448c13: 方法不與其直亦名盜法四侵損他資生產業名
0448c14: 為盜業泛約諸境釋竟又自身作賊名盜因二助賊為伴
0448c15: 名盜緣三巧設方便多端名盜法四家傳賊業名
0448c16: 盜此亦自他兼釋竟盜者有人善心中或懷盜心方便
0448c17: 願他人他人因其願故與物乃稱願者盜
0448c18: 心即名盜此約善心盜竟又懷惡心更相嫌恨懷損
0448c19: 他心故對天神地祇南斗北辰諸魔鬼神所作諸
0448c20: 誓彼人以名盜盜心物令物屬己巳又聞諸
0448c21: 胡國中有人力使得鬼神侵盜他物亦名盜
0448c22: 約惡盜釋竟前戒殺在因緣之上此盜戒盜在因
0448c23: 緣之下文雖上下義例相似此盜亦有因緣法
0448c24: 業例如前釋。
0449a01: 乃至鬼神有主劫賊物一切財物一針一草者。
0449a02: 述曰此制斷惡中三段中第三所盜物盜物中分
0449a03: 二先物主次物體物主者遍通三界六道及三乘
0449a04: 聖人何以菩薩遍一切凡聖普同受得所對防盜
0449a05: 亦遍一切故戒本云乃至者超越之詞也鬼神者
0449a06: 是隱顯自在名此含三寶三乘聖人並隱顯自在
0449a07: 名為神聖故皆是物主故云有主也劫賊物者即
0449a08: 行劫之賊物故。
0449a09: 一針一草者。
0449a10: 述曰此物體但是有主物一針一草尚犯夷罪何
0449a11: 況更多此大乘順理故制不同小乘隨國土盜至
0449a12: 死處滿五名夷也。
0449a13: 不得故盜者。
0449a14: 述曰此制斷惡中分二先舉過一章如前竟此之
0449a15: 一句是正制斷惡故云不得故盜。
0449a16: 而菩薩應生佛性下至生福生樂者。
0449a17: 述曰此第二制修善即是對治惡故制修善行應
0449a18: 生四心即以生字上下貫通云應生佛性心生孝
0449a19: 順心生慈生悲心初二緣上位後二緣下位若上
0449a20: 應奉事若下應供給只合上下各隨所宜而安樂
0449a21: 之何容盜損又佛性有二義一凝然常佛性即如
0449a22: 佛性論名理佛性者是也如法性論名真實理心
0449a23: 是也此經及涅槃經同云一切眾生皆有佛性者
0449a24: 是也二隨緣佛性即如佛性論名行佛性者是如
0449b01: 法界性論名慮知心者是此經云一切色心是情
0449b02: 是心皆入佛性戒中者是即分此文為二先自行
0449b03: 次化他而菩薩與一切凡聖同有二種佛性應自
0449b04: 生佛性孝順慈悲心種種方便教他讚歎隨喜而
0449b05: 令一切眾生生佛性孝順心慈悲心故云常助一
0449b06: 切人生福生樂又福樂者巧設方便如母養子如
0449b07: 醫療病拔苦與樂引進資助令成佛果適名究竟
0449b08: 福樂也。
0449b09: 而反更盜至夷罪者。
0449b10: 述曰此是第三結示罪名也人之一字遍通一切
0449b11: 主者而菩薩違前斷惡制故破攝律儀戒又違修
0449b12: 善制故破攝善法戒攝善法戒破故應施眾生生
0449b13: 樂福樂而不施與不施與故即破攝眾生戒攝眾
0449b14: 生戒破故由破善法律儀此則三聚頓破違反之
0449b15: 甚故云而反更盜人財物者是菩薩波羅夷罪釋不
0449b16: 盜戒竟。
0449b17: ▲不故婬戒第三文前五門一制不婬戒意二釋
0449b18: 婬戒名三具緣成犯四論婬業得報輕重五勸斷
0449b19: 婬持戒。
0449b20: 一制不婬意者略作十意一業道重故若是邪行
0449b21: 十惡業故負此重何堪入聖法道果一也二纏縛
0449b22: 深故謂生地獄中愛欲為枷大論云婬欲雖不
0449b23: 惱眾生心繫縛故制為大罪也二也三生死本故由
0449b24: 貪染婬蕩流轉生死輪迴欲海漂溺愛河三也四壞
0449c01: 功德故僧祇律云可畏之甚無過女人敗正毀德
0449c02: 莫不由之染心看者越毗尼小乘尚爾況於大乘
0449c03: 菩薩地持論云菩薩怖生死過於聲聞百千萬倍
0449c04: 四也五壞世間故正法念經云世間界得苦皆由於
0449c05: 女婦非少年非中年莫不由此因女人壞世間令
0449c06: 善悉滅盡天中大繫縛莫過於女色女人縛諸天
0449c07: 將至三惡道也五也六亂靜心故謂欲火燒心令失
0449c08: 禪失念欲海波浪破定水故六也七入魔網故謂
0449c09: 刀刃之蜜貪毒華之色損害眾生是魔事業經云
0449c11: 生染失通墜落又如獨角仙人勝騰空岩岫後於
0449c12: 婬女生染仙人被婬女騎頸將至人間故八也九障
0449c13: 涅槃故律中婬欲為初戒比丘犯此令其一世不
0449c14: 得涅槃故九也十障菩提故經云此五欲者是障道
0449c15: 法能障生死只在欲界流浪不得生上二界況無
0449c16: 上道如是等無過不造故須制制不婬竟次釋名。
0449c17: 二釋名不故婬戒名者染情逸蕩耽著專固故謂
0449c18: 之婬佛知其過立制遮防故名為戒戒為能防婬
0449c19: 是所防能所合稱故名不故婬戒也又名不淨行
0449c20: 非法境汙淨戒品故名不淨行聖法防護故名為
0449c21: 戒故名不淨行戒又名非梵行戒婬欲非理故名
0449c22: 為非謹護清淨故名梵行戒又梵者淨也禁防身
0449c23: 口意業清淨絕婬染行故名梵行已巳上三節皆約能所合立名戒
0449c24: 能所釋戒名也思之可見可見問準優婆塞五戒經自妻不犯邪
0450a01: 婬侵他外境方犯邪婬今時此經不簡邪及正一
0450a02: 切總斷則有不夫妻月受菩薩大戒受已巳則犯婬
0450a03: 欲此是得戒又是犯戒以不答如優婆塞戒經許
0450a04: 自妻不犯邪婬者此是引攝一類任時有餘人乘
0450a05: 教義也今此至極大乘經說一切諸乘同一大乘
0450a06: 所以乃至非道行婬尚制重罪何有詐自妻子之
0450a07: 義所以涅槃經說菩薩若聞若見女人生心動念
0450a08: 而犯婬欲汙辱梵行謹按本業經與此同云但有
0450a09: 心向戒解法師語者皆名第一清淨者則一切總
0450a10: 得戒而有夫妻同受戒已巳同犯婬者准一切大乘
0450a11: 經非道行婬尚犯何況男女夫妻根門相觸種生
0450a12: 死業而得不犯夷罪故本業經云有犯名菩薩無
0450a13: 犯名畜生釋曰有戒可犯遠有出離之期故名菩薩不受戒者無有出期故解呵云無戒
0450a14: 犯名畜生是也故一切愛欲皆非梵行所以大乘頓斷問
0450a15: 如文殊寶藏經云婬欲即是道恚癡亦復然如是
0450a16: 三法中具一切佛法又如維摩經云不斷癡愛起
0450a17: 於明脫亦不得不脫今有人引此為證而行婬者
0450a18: 是人犯婬戒以不答大哉善哉今當為子各依本
0450a19: 經分別解釋如寶藏經云文殊師利說一切法同
0450a20: 真際等法性所以說三毒無自性故自性離故寂
0450a21: 滅故即同法性法性平等故彼經云婬欲即是道
0450a22: 恚癡亦復然元不約迷悟染淨而說也今經約制
0450a23: 戒約迷悟染淨說為三聚淨戒而傍論法性平等
0450a24: 者即今經云一切眾生佛及菩薩戒自性清淨同
0450b01: 一本原若防三毒制迷染即攝律儀若行四平等
0450b02: 治三種毒無所毀犯即攝善法戒若自於婬境無
0450b03: 有迷染教化一切不犯迷染即攝眾生戒今反問癡染自
0450b04: 纏人曰汝言婬戒若自於婬境欲即是道又言不障
0450b05: 道者汝正出此言時是迷心悟心染心淨心此諸
0450b06: 心中是何心中語忽言我能悟法人詰者也應語曰汝若悟者
0450b07: 五十二位何位人也忽癡狂說是入五十二位人者也應問五十
0450b08: 二位名義即引此經語云只遣五十一位人今經合等
0450b09: 妙二位為一位同學同證本原清淨絕無開行婬文者何
0450b10: 耶今為癡染人約位釋者依本業經云若佛子於十千劫中
0450b11: 行信進念定慧迴向心不退心護法心持戒心願
0450b12: 心方始十信滿足即開百法明門入於十位自此
0450b13: 以前名理外凡夫若值善友則進若遇惡人退無
0450b14: 惡不作十惡五逆謗法闡提外道二乘議曰由此
0450b15: 而言何須為暢煩惱不自量度上則誑賢聖三
0450b16: 寶下則網一切眾生中則自累身心長劫受苦
0450b17: 故本業經云若犯十重墮大地獄中一日一夜八
0450b18: 萬四千迴生死迷染破戒深可悲哉深可悲哉此
0450b19: 十信十住二十位人同名習佛種性者本原清淨
0450b20: 戒是也而迷染行婬即是無始無明種性四魔徒
0450b21: 黨之眷屬也詐稱佛子何義是乎十信位人諸經
0450b22: 同說或一劫二劫乃至十千劫經爾許多時念念
0450b23: 心中常修行信心進心念心定心專心乃至迴不
0450b24: 護戒願心如是一心中有十心有百心即為百法
0450c01: 之明門又百心中一心中有十即為千法明門如
0450c02: 是千心中各十即為萬法明門展轉倍增成無量
0450c03: 阿僧祇明勝法門十重信倍方始滿足發相似真
0450c04: 如定慧方入初發心位乃至第六正心位中猶是
0450c05: 退位若具足諸波羅蜜得入第七不退位以去方
0450c06: 永不退故本業經曰如我初會有八萬人退不入
0450c07: 第七不退位即舍利弗法財王淨目天子等欲入
0450c08: 第七住其中值惡因緣故退入凡夫不善種中入
0450c09: 外道作大邪見五逆無惡不造是為退相略出十
0450c10: 信十住習種性人持戒破戒退不退位竟如是十
0450c11: 行十迴向十地等妙二覺戒始圓滿於一一法門
0450c12: 同一切種智也釋不婬戒名竟次釋具緣也。
0450c13: 三具緣成犯論犯六緣一有情類對無情容不成夷罪二起
0450c15: 三毒心容犯輕罪也五起方便若不起方便則無犯重事六心境相稱如非
0450c16: 道行婬則不是大小便道及口但是有情身分即是有人云此戒七緣成犯
0450c17: 云第二是正境謂男二女三道等是難曰若然者今
0450c18: 經云及非道行淫此義安在故不用七緣六緣即
0450c19: 義足但闕二緣即是輕垢罪但諸緣具戒心境相
0450c20: 稱戒快暢婬心大乘多經結重不同小乘入如毛
0450c21: 頭結重此今大乘戒本依理制故一切頓斷故若
0450c22: 本業經以後開出一切五乘諸戒五篇七聚隨樂
0450c23: 欲情種種輕重差別之相如來於涅槃經中一一
0450c24: 隨順隨轉理門開示一切小乘教義即菩薩聖行
0451a01: 於此門中依小乘律相釋今經義者即二一善識
0451a02: 三聚二具足波羅蜜義者然後始終無過本末相
0451a03: 稱也若不能識得開合廢立廣略方便者則慎勿
0451a04: 以一例諸以凡測聖但可守文而以息諍歸真者
0451a05: 具闕緣和會竟。
0451a06: 四論婬業得報輕重者分二先明作業輕重次明
0451a07: 得報輕重初明婬業輕重者五門分別一約心論
0451a08: 業二約境三心境合辨四論婬穢損壞深重五勸
0451a09: 防種類一約心論業者有四種一增上品貪心猛
0451a10: 盛於一切三寶師僧父母前無慚無愧不差不
0451a11: 行婬者是二中品貪心則有少慚愧不對三寶師
0451a12: 僧父母前行婬者是三下品貪心有慚愧於賢聖
0451a13: 羞見於師長能避年三長月月六齋日餘時行
0451a14: 婬者是三品貪心輕重者上品最重中品其次下
0451a15: 品最輕嗔心三品癡心三品三毒等分三品一一
0451a16: 准例貪心三品其義可解云云約心作業論輕重竟。
0451a17: 二約境婬者一切有情六道差別就人道中六親
0451a18: 差別六親者上三代謂父母祖父母曾祖父母身下三代謂女孫男女玄孫男女是六親也
0451a19: 又出家五眾在家二眾又學三乘入位賢聖等如
0451a20: 諸律有犯羅漢尼等況下位人耶論輕重者此等諸境
0451a21: 中謂六親出家五眾入位三乘賢聖等犯者並重
0451a22: 餘並輕約婬境竟。
0451a23: 三心境合辨者還以前四毒心中對所述境論之
0451a24: 若以上三品四毒心犯諸境結業最重中下品毒
0451b01: 心犯中下品境還結業中下可知合辨竟或交絡心境煩而不出
0451b02: 可解云。
0451b03: 四論婬穢損壞深重何者略出四節如大智論說
0451b04: 有一婬女停在天神廟中伺求其男子不稱婬心
0451b05: 欲火熾盛流溢於外遂燒天神廟一也二昔有五
0451b06: 通仙人神力故飛入王宮乃受國王宮人綵女眾
0451b07: 共摩觸欲染心生遂失神通步皈山澤若行婬者
0451b08: 能壞世間一切術方藥合練不成又能壞一切
0451b09: 出世三乘戒行禪定解脫一切善根二也三惡事彰
0451b10: 露因行賊法多人生謗語不信受三○四以行婬故
0451b11: 壞他信心觸事多難惡名流布損壞之甚無過婬
0451b12: 欲四也婬損壞竟也。
0451b13: 五勸防婬種類者若佛子未登初地已巳上要須遠
0451b14: 境修行身戒心慧若佛子或男或女行醫藥時與
0451b15: 彼男女相摩觸時染欲心生論媒嫁事或便漏失
0451b16: 或一男一女無第三人獨自行住坐臥二皆是犯
0451b17: 婬波羅夷之前方便也所以諸律一一結罪法華
0451b18: 經第五卷安樂行品云不樂畜年少弟子沙彌小
0451b19: 兒亦不樂與同師若為女人說法不露齒笑不現
0451b20: 臆乃至為法猶不親厚況復餘事入里乞食將
0451b21: 一比丘若無比丘一心念佛又涅槃經第三十一
0451b22: 師子吼品云何名淨戒具足若有菩薩自言戒淨
0451b23: 雖不與彼女人和合見女人時或共嘲調言語戲
0451b24: 笑又於壁障外遙聞女人瓔珞環釧種種諸聲心
0451c02: 男子時便生貪著又見男女相隨然為生天受五
0451c03: 欲樂如是菩薩成就欲法毀破淨戒汙辱梵行令
0451c04: 戒雜穢不得名為淨戒具足以下出具足戒相若有菩薩
0451c05: 清淨持戒而不為戒不為尸羅波羅蜜不為眾生
0451c06: 不為利養不為菩提不為涅槃不為聲聞辟支佛
0451c07: 唯為最上第一義故護持禁戒是名菩薩淨戒具
0451c08: 足勸防護婬種類竟以上五門明婬業輕重竟。
0451c09: 二明婬業得報輕重者依十地論對法論亦有三
0451c10: 種果一異熟果二等流果三增上果一異熟果者隨三惡趣中受
0451c11: 劇苦等二等流果者謂於人中受二妻相競及婦
0451c12: 不貞良三增上果者謂多諸塵坌又依優婆塞戒
0451c13: 經第四云若復有人樂為邪婬是人不能護自他
0451c14: 一切眾生見皆疑所作之事妄語在先於一切時
0451c15: 常受苦惱心常散亂不能修善喜失財物所有妻
0451c16: 子心不變慕壽命短促名邪婬現在惡果捨此身
0451c17: 已巳處在地獄受惡色惡力飢渴長命無量苦惱是
0451c18: 名後世惡業果報若得人身一惡人因緣力故外
0451c19: 物不得自在又大菩薩藏第十云舍利子我說一
0451c20: 切習近欲時無有少惡而不造者彼若報熟墮於
0451c21: 地獄畜生餓鬼為害重者無有過於女色諸欲又
0451c22: 云若眾生味著男女妻妾諸女色欲當知即是味
0451c23: 著利刀之刃即是味著大熱鐵丸即是味著坐熱
0451c24: 銕即是味著熱鐵机橙又云當知婦人減聖慧
0452a01: 眼乃至廣說今略不出又正法念經云如死蛾投火不
0452a02: 見燒害苦欲樂亦如是癡人不覺知如是女欲網
0452a04: 可解心縛不可脫心既為欲縛常受諸苦惱乃至
0452a05: 盡婦女眼尚不欲觀破欲堅明慧是故得解脫婬業輕重竟。
0452a06: 五勸斷欲持戒者婬欲既是生死根栽佛作兩種
0452a07: 治之一對治治之二法性治之對治治者如禪祕
0452a10: 諸情塞動於心風使心顛狂因是發狂鬼魅所
0452a12: 行者觀子藏子藏者生藏下熟藏之上九十九膜
0452a13: 如死胞四百四從於子藏猶如樹根布散諸
0452a14: 根如盛屎囊一千九百節似芭蕉葉八萬戶蟲圍
0452a15: 繞周匝四百四及以子藏猶如馬直至產門
0452a16: 如臂釧形團圓大小上圓下尖狀如貝齒九十九
0452a18: 十二口人飲水時水精入布散諸蟲入毗羅蟲
0452a20: 敗膿入九十蟲口中從十二蟲六六竅中出如敗
0452a21: 絳汁復有諸蟲細於秋毫遊戲其中諸男子等宿
0452a22: 惡罪故四百四從眼根布散四支流注諸腸至
0452a23: 生藏下熟臟上肺腧腎於其兩邊各有六十四
0452a24: 蟲蟲各十二頭亦十二口婉綣相著狀如指環盛
0452b01: 青色膿如野豬精臭惡叵堪至陰藏處分為三支
0452b02: 二支在上如芭蕉葉有一千二百一一中生
0452b04: 色蟲七萬八千共相纏裹狀如累環似瞿師羅鳥
0452b05: 眼九十八上衝於心乃至頂髻諸男子等眼觸
0452b06: 於色風動心根四百四為風所使動轉不停八
0452b07: 十萬戶蟲一時張口眼出諸膿流注諸乃至蟲
0452b08: 頂諸蟲崩動狂無所知觸前女根男精清白是諸
0452b09: 蟲尿女精黃赤是諸蟲膿九十八使所熏修法八
0452b10: 萬戶虫地水火風動作如此告舍利弗若有四眾
0452b11: 著慚愧衣服慚愧藥欲求解脫度世苦者當學此
0452b12: 法如飲甘露學此法者想前子藏乃至女根男子
0452b13: 身分大小諸蟲張口耳嗔目吐膿以手反之置
0452b14: 左膝端數息令定一千九百九十九過觀此想成
0452b15: 已巳置右膝端如前觀之復以手反之用覆頭上令
0452b16: 此諸蟲眾不淨物先滴兩眼耳鼻及口無處不至
0452b17: 見此事已巳於好女色及好男色乃至天子天女若
0452b18: 眼視之如見癩人那利瘡蟲翻那利為毒惡瘡如地獄箭
0452b19: 半多羅鬼神狀如阿鼻地獄猛火熾熱應當諦觀
0452b20: 自身他身如是欲界一切眾生身分不淨皆悉如
0452b21: 是告舍利弗汝今知不眾生身根根本種子悉不
0452b22: 清淨不可具說但當數息一心觀之若服此藥是
0452b23: 大丈夫天人之師調御人主免欲淤泥不為駛水
0452b24: 恩愛大河之所漂沒婬泆不祥幻偽妖鬼之所嬈
0452c01: 害當知是人未出生死其身香潔如優婆羅人中
0452c02: 香象龍王力士摩醯首羅所不能及大力丈夫天
0452c03: 人所敬告舍利弗汝好受持為四眾說慎勿忘失
0452c04: 又引大論說五種不淨一生處不淨胎中十月生藏下熟藏上
0452c05: 小便道中生也二種子不淨以父母精血成己巳身種子是也三自相不淨
0452c06: 九孔常流尿尿洟是也四自性不淨從頭至足三十六物不淨充滿是五究
0452c07: 竟不淨觀已巳次觀白骨觀白骨已巳即得斷除三種
0452c08: 惡欲一形貌欲二姿態欲三細觸欲勸修行曰若有奉
0452c09: 行此不淨觀白骨觀者當知是人惡欲染心由此
0452c10: 停息是則名為非諸惡覺覺清淨戒若能修行進
0452c11: 趣與定相應是則名為護持正念念清淨戒又若
0452c12: 久修習則能調伏微細染欲是則為前眷屬餘清
0452c13: 淨戒觀對治婬欲竟二法性治婬欲者如文殊寶藏經云
0452c14: 婬欲即是道恚癡亦復然如是三法中具一切佛
0452c15: 法者無夫法性平等染淨之義體同善惡理融取
0452c16: 捨二途齊致所以有說無說空淨湛然有佛無佛
0452c17: 性相常住若菩薩摩訶薩如法華經安樂行品觀
0452c18: 一切法空如實實相即法性異名也又如維摩經觀身實相
0452c19: 觀觀佛亦然作是觀者名為正觀若他觀者名為
0452c20: 邪觀如是觀者生死即涅槃煩惱即菩提塵勞寂
0452c22: 如是三法中具一切佛法者義如是也今依天台
0452c23: 智者作六義釋之一理即言染平等故三毒理即道二名字即
0452c24: 謂大根性人宜聞說之染淨平等三毒即是道名字三觀行即言菩薩入十信十行十
0453a02: 毒即道者即帶戒解染淨迷悟凡聖不同也此乃
0453a03: 無差別之差別即無差別也略出法性治婬欲竟如上對治
0453a04: 治婬欲即是諸一切小乘為正道令於大乘為助
0453a05: 道又如大品經廣乘品說不淨觀即是摩訶衍以
0453a06: 不可得故是歷五停心觀三十七品乃至十力四
0453a07: 無所畏一一皆即是摩訶衍以不可得故若菩薩
0453a08: 能如是了知助道即空以不可得故者即無差別
0453a09: 助道異於正道也但為無上調御調伏婬怒癡故
0453a10: 說助道如瀉藥說正道如補藥耳若三毒以調善
0453a11: 入本源清淨戒者戒也結成三聚例上可解勸斷婬戒竟也。
0453a12: 若佛子自婬教人婬者。
0453a13: 述曰戒文分三一舉過制斷即持律儀戒從初至及非道
0453a14: 行婬是也二修善救度即攝善法攝眾生二戒從初菩薩下至
0453a15: 淨法與人是三違制結犯從而反更起至夷罪是也初中分二先舉
0453a16: 過總制一切女人不得故婬是二廣示婬相從婬因至及非道行婬是初
0453a17: 中自婬教人婬者即是舉過文無讚歎隨喜者存
0453a18: 略也。
0453a19: 一切女人不得故婬者。
0453a20: 述曰總制也若故婬者非梵行所以云不得簡異
0453a21: 睡夢名曰故婬云云。
0453a22: 婬因緣法業者。
0453a23: 述曰此第二廣示婬相作四門釋之如一人內心
0453a24: 起染名婬因或對可婬境綺言語或遣人送物
0453b01: 為信及語等名婬緣廣說帳幕支度座臥行婬
0453b02: 方便等名婬法男女和合名婬業約一男釋竟也若起惡
0453b03: 覺欲心名因即以釵璫環釧脂粉朱黛綾羅錦綺
0453b05: 或手摩觸他身名婬法與他男子和合名婬業約一
0453b06: 女人釋竟又因者自作婬事名因助他婬事名緣媒媾
0453b07: 男女名法故令他常行婬欲名業約自他釋竟又欲界
0453b08: 一切眾生常懷欲心名因男為女走貪著追求女
0453b09: 為男子嬰纏房室更相覘侯名婬緣廣起他園林
0453b10: 華唯令百千萬代子孫於中受五欲樂故名婬
0453b11: 法遂令百千萬代男女欲海轉深愛河無際故名
0453b12: 婬業又有衒賣女色之家以為婬業釋因緣法業竟。
0453b13: 乃至畜生女諸天鬼神女及非道行婬者。
0453b14: 述曰此等諸女名為婬境乃至者超越人道至畜
0453b15: 生道故云乃至畜生唯此婬戒云母女妹六親
0453b16: 故應通云一切三界六道身分一切可行之處通
0453b17: 為犯境也云云非道者有人云以小便道為婬正
0453b18: 道若大便道及口為非道行婬今不如彼以一切
0453b19: 男女婬欲熾盛大便道及口俱是一切律中制為
0453b20: 正道境此則是正可行婬之道除此三處於一切
0453b21: 男女身分之上而婬者故云非道行婬也云云。
0453b22: 而菩薩應生孝順心下至淨法與人者。
0453b23: 述曰此第二制修善有人云於上位母應生孝
0453b24: 順心於下位一切眾生應生慈心此釋與別教俗
0453c01: 諦義相應未稱菩薩自他同體義也何者若菩薩
0453c02: 應以無緣無念慈悲心喜捨自不行婬救度一切
0453c03: 眾生淨法與人者即是教他行不婬讚嘆隨喜行
0453c04: 不婬者種種方便為一切眾生讚嘆不婬欲法故
0453c05: 云淨法與人云云。
0453c06: 而反更起一切人婬者。
0453c07: 述曰此第三違制結犯於中有四一不作前益己巳
0453c08: 乖正行二況更起惡以惡加人三況婬熾盛不擇
0453c09: 禽獸四況無慚愧甚加於母女如是行婬總只由
0453c10: 無慈悲心故云是菩薩波羅夷罪云云釋不婬戒竟也。
0453c11: 
0453c12: 菩薩戒疏卷第二
