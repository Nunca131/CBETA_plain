0945a15: 
0945a16: 
0945a17: 
0945a18: 閑居編第五十一
0945a19: 
0945a20: 宋孤山沙門　智圓　著
0945a21: 經松江陸龜舊居
0945a22: 甫里舊深隱夫君道不行清名身後在
0945a23: 明月夜來生寒水曾垂釣春田久廢耕
0945a24: 空遺散人傳千古見高情
0945b01: 經照湖方干舊居
0945b02: 磻溪垂釣者終得展其才何事先生隱
0945b03: 不逢明主來泉聲秋雨歇月色夜雲開
0945b04: 對此空惆悵吟魂早迴
0945b05: 翫月
0945b06: 去秋曾久翫皓魄墜天涯始恨經年別
0945b07: 還忻此夜期鳴蛩沈古砌驚鵲遶寒枝
0945b08: 莫猒欄久冰輪覺漸移
0945b09: 憶龍山院兼簡蟾上人
0945b10: 幽景遠囂俗重來興未窮鐘聲翠微裏
0945b11: 剎影碧溪中地冷庭松瘦門閒野徑通
0945b12: 幾因深夜話密雪下寒空
0945b13: 閑居示友人
0945b14: 冷淡誰知趣閑房枕水湄秋開暮景
0945b15: 孤枕夢天涯道直時流笑心清夜月知
0945b16: 何當學支遁共約買山期
0945b17: 孤山閑居次韻詶辯才大師
0945b18: 地僻人稀到病來無話端遠山游未得
0945b19: 終日臥中看藥篋經梅潤松過雨寒
0945b20: 唯師知我趣塵事絕相干
0945b21: 山中感友生見訪
0945b22: 講餘多滯疾林下掩重扉度日人稀到
0945b23: 殘陽鳥獨歸山光來有勢雲影去何依
0945b24: 世態那堪說唯君念息機
0945c01: 舟次遊乾元寺
0945c02: 古樹垂清陰維舟暫登陟閑吟塵想絕
0945c03: 久坐天籟息幡影颺晴空溪光澄暮色
0945c04: 掛帆尋去路煙水杳無極
0945c05: 風
0945c06: 造化不可測分明有所依冷和秋葉動
0945c07: 送客暮帆歸埽霧離遙岳飄香出靜扉
0945c08: 西齋獨吟坐蕭颯滿禪衣
0945c09: 雨
0945c10: 潤物有深功霏霏下半空寒聲清入竹
0945c11: 斜勢急因風苔片添秋碧花枝損晚紅
0945c12: 山人獨欹枕靜聽草堂中
0945c13: 草
0945c14: 淺碧與深綠萋萋古岸傍旅愁生暮色
0945c15: 吟思發清光過雨侵閑徑披煙上壞墻
0945c16: 更堪思往事金谷舊年荒
0945c17: 寄湛上人
0945c18: 幾年辭輦寺擁衲住雲林上國歸心絕
0945c19: 千去夢深殘經看雪卷好句聽秋吟
0945c20: 曾有尋高跡禪房古木陰
0945c21: 秋夕
0945c22: 滄江秋色暮幽思起窮居風葉寒侵夢
0945c23: 燈冷照書砌深蟲韻咽天淡鴈行
0945c24: 終謝人去孤待結廬
0946a01: 題湖上僧房
0946a02: 深隱遠城郭平湖景色閑苦吟終夜月
0946a03: 清夢徹寒山徑冷秋苔合庭幽岳鳥還
0946a04: 紅塵趨者誰得扣松關
0946a05: 送悅上人歸仙巖
0946a06: 道性輕為別荒城夕照陰波濤歸路遠
0946a07: 雲木舊山深夜定依霜島中狎野禽
0946a08: 禪房清景在飛瀑映林
0946a09: 聽琴
0946a10: 自得南風旨虛堂此夕彈正聲傳不易
0946a11: 俗耳聽終難峭壁蟲音絕喬枝夢殘
0946a12: 坐來消萬慮斜月上危欄
0946a13: 寄咸潤上人
0946a14: 流俗不知處深棲趣轉幽閑房翠嶽
0946a15: 遠信隔滄洲定起花殘砌詩成雪滿樓
0946a16: 相懷未能去南北路悠悠
0946a17: 寄葛溪爽上人
0946a18: 削盡浮華念閑居道已巳成夢幽關水石
0946a19: 門冷掩杉檉百衲禪中弊蒼髭病後生
0946a20: 何人問真理笑指葛溪聲
0946a21: 題靜慮院
0946a22: 下瞰諸峰頂雲泉絕四鄰暫遊非俗客
0946a23: 深隱屬閑人石秋苔滑蘿龕夜月新
0946a24: 終期結幽侶來此謝紅塵
0946b01: 寄吳黔山人
0946b02: 鳥外自長往人間過幾年狂吟輕歲月
0946b03: 高趣狎神仙醉臥雲蒸榻漁歸雪滿船
0946b04: 相思未相識終夜夢林泉
0946b05: 懷友人
0946b06: 憶向荒原別殘陽雪霽初幾宵成去夢
0946b07: 經閏絕來書處世慵難減眠雲癖未除
0946b08: 幽懷向誰說昨夜對蟾蜍
0946b09: 聞蟬
0946b10: 江天涼雨霽嘒嘒出林清極殘陽裏
0946b11: 愁生遠客心離亭秋草碧荒暮煙深
0946b12: 不忍多時聽吟髭雪暗侵
0946b13: 書友人壁
0946b14: 不問人間事連年鳥外居白雲吟次見
0946b15: 青壁醉來書埽石秋苔駮開夜月
0946b16: 于時已巳無念生計有樵漁
0946b17: 哭辯端上人
0946b18: 平昔於詩苦精搜省未閑壞房空鳥外
0946b19: 清句滿人間瘦影懸鄰壁孤墳接舊山
0946b20: 弔迴高樹下寒水自潺潺
0946b21: 遊石壁寺
0946b22: 寺幽稱絕境荷自登臨翠岳千峰險
0946b23: 寒松一徑陰清香秋殿冷磬古廊深
0946b24: 靜立忘歸興殘陽鳥忽吟
0946c01: 書林處士壁
0946c02: 高跡遠城市湖山景色奇水聲喧睡榻
0946c03: 嵐氣逼書帷鳥語垂軒竹魚驚浸月池
0946c04: 蒲輪來有日終負白雲期
0946c05: 幽居
0946c06: 塵跡不能到衡門蘚色侵古杉秋韻冷
0946c07: 幽徑月華深靜猿窺硯軒閑聽琴
0946c08: 東鄰有真隱荷夜相尋
0946c09: 寄湖西逸人
0946c10: 門掩翠層層閑眠枕曲肱破籬衝晚浪
0946c11: 古屋漏秋燈月上招鄰臾詩成寄岳僧
0946c12: 滿朝簪組客誰識醉騰騰
0946c13: 贈上人
0946c14: 深居饒野興門冷入杉松鳥外閑頻往
0946c15: 人間事罕逢水軒吟片月秋榻夢千峰
0946c16: 憶得看新雪相招靜話重
0946c17: 送希中遊霅
0946c18: 日暮蟬鳴急臨流動別吟片帆衝晚照
0946c19: 歸鳥入遙林月色寒溪靜鐘聲岳寺深
0946c20: 蘋洲逢舊識應得話無心
0946c21: 鷺
0946c22: 雨葦森森飛翔豈易尋印沙蹤自淺
0946c23: 傍水意還深頂撼絲難斷翎飄雪未沈
0946c24: 終宜鴛作侶寧肯雜凡禽
0947a01: 遠山
0947a02: 堆青纔數點杳杳幾千程幽檻葉初落
0947a03: 高空雨乍晴崔嵬微有狀窈窕莫知名
0947a04: 招隱誰長往眠雲自動情文君眉易似
0947a05: 摩詰難成鳥去何曾到泉流豈覺聲
0947a06: 經秋彌冷淡向晚更分明仁者由來好
0947a07: 閑觀意不輕
0947a08: 
0947a09: 閑居編第五十一終
0947a10: 
0947a11: 
0947a12: 
0947a13: 
0947a14: 
0947a15: 
0947a16: 孤山法師撰述目錄凡一百七十餘卷
0947a17: 文殊說般若經疏二卷
0947a18: 重鈔一卷
0947a19: 般若心經疏一卷
0947a20: 貽謀鈔一卷
0947a21: 首楞嚴經疏一卷
0947a22: 谷響鈔一卷
0947a23: 疏解一卷
0947a24: 阿彌陀經疏二卷
0947b01: 西資鈔一卷
0947b02: 普入不思議法門經疏一卷
0947b03: 遺教經疏二卷
0947b04: 瑞應經疏一卷
0947b05: 無量義經疏一卷
0947b06: 觀普賢行法經疏一卷
0947b07: 注四十二章經一卷
0947b08: 維摩經略疏垂裕記一十卷
0947b09: 金光明經文句索隱記三卷
0947b10: 金光明經玄義表微記一卷
0947b11: 十六觀經疏刊正記二卷
0947b12: 請觀音經疏闡義鈔二卷
0947b13: 涅槃玄發源機要記二卷
0947b14: 涅槃經疏三德指歸二十卷
0947b15: 涅槃經百非鈔一卷
0947b16: 蘭盆經疏摭華鈔二卷
0947b17: 金剛錍顯性錄四卷
0947b18: 法華玄記十不二門正義一卷
0947b19: 新學擊蒙一卷
0947b20: 閑居編五十一卷
0947b21: 
0947b22: 
0947b23: 
0947b24: 
0947c01: 
0947c02: 
0947c03: 
0947c04: No. 949-C
0947c05: 
0947c06: 自乾興元年二月十九日
0947c07: 大法師諱智圓字無外號中庸子歸寂于錢唐西湖
0947c08: 孤山瑪瑙院平昔所著述閒居編至今嘉祐不墜于
0947c09: 地者猶一耳
0947c10: 吳待制遵路撰法師行狀云閒居編六十卷雖目其
0947c11: 言終不能見其全集今開之本訪諸學挍及搜求
0947c12: 得四十八卷病課集仍在編外今恐遺墜遂將添入
0947c13: 總成五十一卷有求之未盡者俟後人以續之浩肱
0947c14: 孤陋寡學不能考挍謬誤且貴乎先賢博達之文存
0947c15: 其本而免失墜耳又得信士搖君大有因聞
0947c16: 法師之清名賦性雅尚欣然願施財及導同人刻版
0947c17: 模印以廣斯文。時
0947c18: 聖宋嘉祐五年歲次庚子八月既望於錢唐梵天寺
0947c19: 十方講院了空大師浩肱字仲輔記
0947c20: 
0947c21: 
0947c22: 
0947c23: 
0947c24: 
0948a01: 
0948a02: No. 949-D
0948a03: 
0948a04: 元敬濫尸祖席起廢興墜乃其職也始來此山荒涼
0948a05: 特甚首創塔亭且新祖像又思遺文湮沒募緣重刊
0948a06: 得檀越施錢計貳阡伯積兩年施計壹阡玖
0948a07: 伯甫克就緒經始於淳祐戊申訖工於寶祐癸丑
0948a08: 吁力微難成遲遲若此此編之行欲彰祖道而播
0948a09: 餘芳資微潤而續餘耳紙墨工食之外以其所得
0948a10: 為殿宇塔亭僧閣諸處燈油之助贖之士仗此亦
0948a11: 可以發自己巳靈光真所謂一舉而兩得矣後之住此
0948a12: 山者當體此意毋忽焉。瑪瑙住山節菴元敬題
0948a13: 
0948a14: 
0948a15: 
0948a16: 閒居編孤山雜著也歲久亡版夷齊居士章氏樂善
0948a17: 好施崇孤山之行而貴孤山之文慨然作偈捐金貳
0948a18: 阡緡命工重刊于西湖瑪瑙然是編特孤山緒餘耳
0948a19: 其扶掖宗教詮釋經有十疏別行於世云。
0948a20: 淳祐戊申秋季瑪瑙住山元敬書
