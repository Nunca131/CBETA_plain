0375a01: 南本大般涅槃經會疏卷第三
0375a02: 涅槃經疏卷第四
0375a03: 頂法師　撰
0375a04: 天台沙門湛然再治
0375a06: 北涼　天竺三藏　曇無讖　譯
0375a07: 晉　沙門　慧嚴　慧觀
0375a08: 　謝靈運　重治
0375a09: 長壽品
0375a10: 前之三品嚴觀所安此品存本但改命為長移壽
0375a11: 在下西方語倒不移亦善譯人左右應無別意恐
0375a12: 依上文當知如來即是長壽或依偈初云何得長
0375a13: 壽長只是常何不用常為名正言由常樂我淨獲
0375a14: 此長壽從所得立名故也今釋長壽為四一同諸
0375a15: 佛法身智慧壽命皆悉同等故言長壽二由物欣
0375a16: 長惡短引令樹善故三對破偏修無常之拙明圓
0375a17: 勝修之常四長短相形是對治門會非長短之長
0375a18: 故言長壽此是涅槃施中第三對菩薩眾隨問而
0375a19: 施凡十四品諸問答中長壽為首從初命品餘各
0375a20: 隨便其文有二勸問正問初勸比丘次勸大眾初
0375a21: 勸有三佛法至三故又表佛慇懃故又初勸除疑
0375a22: 二勸受寄三勸益物其上疑既盡初勸則默既不
0375a23: 堪寄付次勸則辭既無化力後勸則推初文者。
0375b01: 解說令汝心喜我已巳修學一切諸法本性空寂明了
0375b02: 通達汝等比丘莫謂如來唯修諸法本性空寂。
0375b03: 何故偏勸問戒律河西云佛法有兩一經二律上
0375b04: 已巳問經今勸問律是義不然經深律淺既能問經
0375b05: 豈不能問律而待勸耶觀師云律是聲聞之本又
0375b06: 是今經之宗不殺為因得長壽果故偏勸問是亦
0375b07: 不然今案經云於諸戒律是則律儀定道俱名為
0375b08: 戒諸語不一豈獨律儀又將下驗上非偏勸問律
0375b09: 空者慧也寂者定也當知勸諸比丘問戒定慧有
0375b10: 人作二諦消是亦不然二諦文晦三諦文明何者
0375b11: 戒定慧三是入真之梯即勸問真本性空寂即
0375b12: 是問中明了通達即是雙照二諦即勸問俗又言
0375b13: 莫謂如來唯修空寂者如來既不專修真俗即是
0375b14: 勸問非真非俗第一義諦。
0375b15: 第二再勸為二初勸次辭。
0375b18: 欲寄付故以戒律而為勸端。
0375b19: 次辭者既於戒律不能問者即辭不堪有法譬合
0375b20: 法說又三正辭釋結。
0375b22: 供正偏知。
0375b23: 正辭辭無智慧不能問於三號如文。
0375b24: 次釋辭釋三號皆不思議。
0375c02: 所演教誨不可思議。
0375c03: 如來境界深微之法允同諸佛故號如來我不能
0375c04: 問則是辭上本性空寂所有諸定不可思議窮於
0375c05: 甚深微妙禪定能為一切而作福田故名應供我
0375c06: 不能問則辭上明了通達所演教誨不可思議者
0375c07: 窮於一切言說邊底示導眾生是道非道號正
0375c08: 知我不能問則辭上戒律又釋辭不能問於三諦
0375c09: 諸佛境界是不能問中所有諸定是不能問真所
0375c10: 演教誨是不能問俗。
0375c11: 三結辭中。
0375c13: 云無智慧者無三智也。
0375c14: 次譬辭為四一聲聞不堪寄二如來不應寄三聲
0375c15: 聞強受寄四如來失所寄初明不堪。
0375c17: 起居氣力劣餘命無幾。
0375c18: 言老人者閻浮果報將盡之譬諸聲聞十二緣
0375c19: 觀支支十二從過至現故百二十過現滅故老死
0375c20: 滅無明滅乃至老死滅故將入涅槃身嬰長病者
0375c21: 正使雖盡習氣尚存又無明別惑未侵一毫故言
0375c22: 長病寢臥席者沈空滯寂失遊戲神通不能起
0375c23: 居者不能入有如不能起不紹三寶如不能居氣
0375c24: 力劣者無常住命如無氣無十力雄猛如無力
0376a01: 少真實故名非勝修故名劣餘命無幾將入
0376a02: 斷。
0376a03: 次有一富人者下譬如來不應付囑。
0376a05: 而作是言我今他行以是寶物持用相寄或經十
0376a06: 或二十事畢當還還時歸我。
0376a07: 智斷圓滿故言富人緣事欲行者適化多務故言
0376a08: 緣事乘如起應故言欲行以百金者百句解脫漢
0376a09: 書稱一萬為一金既有百金即是百萬一句解脫
0376a10: 既有一萬解脫以為眷屬百句解脫即有百萬解
0376a11: 脫而為眷屬或經十二十者有三解一云十
0376a12: 劫二十劫二云人中為十天二十三云正法為十
0376a13: 像法二十是義不然若爾後時如何得歸會耶今
0376a14: 明通惑為十別惑二十逗緣除物通別兩惑名付
0376a15: 家事受寄者除通別惑即感我歸還時歸我者舊
0376a16: 二解一云只指釋迦餘方應盡此土感興後還猶
0376a17: 見我昔法寶二云彌勒下生猶見釋迦真實之法
0376a18: 法身不異故言歸我今解通別惑盡即是還時即
0376a19: 是歸我此義稍便。
0376a20: 三是老病人下聲聞妄受。
0376a22: 病篤命終所寄之物悉皆散失。
0376a23: 無繼嗣者舊二解一云無善心實男慈悲心女二
0376a24: 云無受化眷屬紹續其後今言無常住信心之子
0376b01: 病篤命終者身入滅。
0376b02: 四財主行還下如來失所寄法寶喪失。
0376b04: 是故行還求索無所以是因緣喪失財寶。
0376b05: 癡人者二解一云受寄者即是癡人不能籌量妄
0376b06: 受人寄二云能寄者名癡人假設此言若遂寄聲
0376b07: 聞則是癡人若不寄者則非癡人。
0376b08: 次世尊下合譬但合妄受喪失不合前二合後二
0376b09: 中先合第三。
0376b11: 受持令得久住如彼老人受他寄付。
0376b12: 次我今下合第四。
0376b14: 從佛告下第三勸益物為三一勸二推三讚初如
0376b15: 文。
0376b17: 是故告汝諸有疑網恣隨所問。
0376b18: 次推功為二先譬後合譬又四一譬歎菩薩。
0376b20: 正多有財寶金銀璃父母妻子眷屬宗親悉皆具
0376b21: 存。
0376b22: 二十五者即二十五三昧盛壯端正者是諸三昧
0376b23: 王多有財寶者一切三昧悉入其中父母者三諦
0376b24: 一諦為母一諦三諦為父法喜為妻善心為子道
0376c01: 品為眷屬十方諸佛即是宗親。
0376c02: 次時有人下譬正應付囑例上釋。
0376c04: 事訖當還還時歸我。
0376c05: 三是時壯夫下譬秉持受寄。
0376c07: 四其人遇病者譬不失正法。
0376c09: 悉皆還之智者如是善知籌量行還索物皆悉得之
0376c10: 無所亡失。
0376c11: 世尊下合譬先舉不應。
0376c13: 何以故一切聲聞及大迦葉悉當無常如彼老人受
0376c14: 他寄物。
0376c15: 次合應寄。
0376c17: 如是法寶則得久住無量千世增益熾盛利安眾生
0376c18: 如彼壯人受他寄物以是義故諸大菩薩乃能問耳
0377a01: 我等智慧猶如蚋何能咨請如來深法時諸聲聞
0377a02: 默然而住。
0377a03: 三爾時佛讚下即讚也。
0377a05: 阿羅漢心我亦曾念以此二緣應以大乘付諸菩薩
0377a06: 令是妙法久住於世。
0377a07: 無漏心羅漢心者忘我推功也二緣者緣聲聞不
0377a08: 能菩薩則能或善能問答或法寶久住利益眾生
0377a09: 悉出上文。
0377a10: 從爾時佛告一切大眾下第二通勸大眾問。
0377a12: 稱量樂說之辯亦不可盡汝等宜應隨意咨問若戒
0377a13: 若歸第二第三亦復如是。
0377a14: 佛既普等若得問人普皆利益又對於偏勸故普
0377a15: 勸也先偏後普明偏普不定顯非偏非普問比丘
0377a16: 寡德慇懃三勸菩薩不爾何俟二三勸耶答佛如
0377a17: 師子殺象及兔皆盡其力終無厚薄故皆三勸若
0377a18: 爾菩薩亦應無疑而有辭讓答比丘皆無菩薩皆
0377a19: 有以有問故故知有疑是故菩薩則可付囑以慈
0377a20: 心故故能益他又例作無而意異菩薩久解是故
0377a21: 無疑自謙是退義稱佛菩薩乃是推功問何故約
0377a22: 命言不可量約辯言不可盡若戒若歸而勸問耶
0377a23: 答多有所關略舉四意一如來是大富施主隨其
0377a24: 所求而給與之若問命即開長壽金剛身身密等
0377b01: 義若問辯即開般若四相口密等義若問歸戒即
0377b02: 開善業首楞嚴能建大義百句解脫意密等義乃
0377b03: 至開邪正四倒四諦如來性文字月鳥等義涅槃
0377b04: 施得顯也二如來施主方便無量若問命即開天
0377b05: 行若問辯即開梵行若問歸戒即開聖行嬰兒行
0377b06: 歸戒所防即開病行五行若立十德自顯涅槃行
0377b07: 明三如來施主正法寶城莊嚴無量如來能問無
0377b08: 可問處如來能答無能問人百金妙寶初求付託
0377b09: 得能問人問命即常莊嚴問辯即樂莊嚴問戒即
0377b10: 淨莊嚴問歸即我莊嚴能問能答具二莊嚴雙樹
0377b11: 涅槃其義得顯四如來施主慈悲無量愍念邪僻
0377b12: 哀憐不善若能問歸即用常辯攝邪若能問戒即
0377b13: 用常命攝惡涅槃之用得顯為此義故舉此三種
0377b14: 以為問端問問端通後亦通前不答問命即是常
0377b15: 修問辯即是樂修問歸戒即是我修又問命即常
0377b16: 法身德問辯即樂般若德問歸戒即淨我解脫德
0377b17: 又問命即常命常色常力問辯即常語問歸戒即
0377b18: 常安又文云能如是問則大利益一切眾生即通
0377b19: 前通後問端該廣籠括如此云云。
0377b20: 就第二正問為四一欲問二許問三謙問四正問
0377b21: 欲問又二初經家敘起次自諮問發敘中為四一
0377b22: 敘本位二敘宗三敘感對四敘威儀初本位者。
0377b24: 有通有別菩薩通位童子別位論云十二而能問
0377c01: 者即有四意一正法非色不可以人幼而棄於法
0377c02: 重法重人故也二生比丘善於菩薩道信念堅固
0377c03: 三折伏高心四明佛力大若依十住即第九住若
0377c04: 類文殊童子即十地頂聖位難知且用十地釋童
0377c05: 子也。
0377c06: 次宗中。
0377c08: 言婆羅門者託高宗姓大迦葉者寄生貴族如
0377c09: 此間甲族。
0377c10: 三以佛神力者感對也。
0377c12: 為決定眾而為上首感佛威加作對揚主令五十
0377c13: 二眾同飲甘露非斯大器孰能為之。
0377c14: 四即從座起敘其威儀。
0377c16: 次而白佛言下自諮發者。
0377c18: 發言。
0377c19: 佛雖通勸寧許問否是故有諮。
0377c20: 次佛告下佛許如文。
0377c22: 汝所疑令汝歡喜。
0377c23: 三從爾時迦葉去是謙問文為三初大小為一雙
0377c24: 次高廣為一雙三借助為一雙初文者。
0378a02: 今當問之然我所有智慧微少猶如蚋。
0378a04: 中之小以小問大寧得相稱。
0378a05: 次雙者。
0378a07: 而為眷屬如來之身猶真金剛色如璃真實難壞
0378a08: 復為如是大智慧海之所圍繞是眾會中諸大菩薩
0378a09: 摩訶薩等皆悉成就無量無邊深妙功德猶如香象
0378a10: 於如是等大眾之前豈敢發問。
0378a11: 佛德巍巍明佛威高師子難伏明其眾廣如來之
0378a12: 身猶真金剛佛色大故智慧亦大智海圍繞則大
0378a13: 眾智大佛及大眾高廣若斯我以蚋何能當此。
0378a14: 第三雙者。
0378a16: 若論巨細不言自絕今假佛威神借助智力大眾
0378a17: 善根添我機辯乃能發問。
0378a18: 四從即於佛前是正問舊說三種不同一分偈二
0378a19: 問數三因起初分偈不同者河西云前十九偈是
0378a20: 問後四偈請答又一師云前二十一行是問後二
0378a21: 行自謙又一師云從前至後無非是問又一師云
0378a22: 縱容兩存後亦非問乃是迦葉巧致問之餘勢為
0378a23: 諸品生起又亦得是問甚深行等是問五行十德
0378a24: 安樂性是問師子吼迦葉等云云二問數不同者
0378b01: 梁武三十二問河西三十四問靈味亮冶城素莊
0378b02: 嚴旻用之中寺安三十五問開善三十六問光
0378b03: 宅三十七問三因起不同者開善云一一問皆從
0378b04: 純陀哀歎中生太昌宗云悉是臨時致問皆不從
0378b05: 前文生靈根令正云或有從前生或不從前生豈
0378b06: 可一例從前生者云何得長壽問從純陀品生當
0378b07: 知如來即是長壽生金剛身問從法身常身金剛
0378b08: 身生願佛開微密從哀歎品祕密藏生云何得廣
0378b09: 大從迦葉為眾作依止生有屬當者可從上生無
0378b10: 屬當者不從上生興皇云此問不應近自純陀乃
0378b11: 通論釋迦一化教門始自王宮終于雙樹何者文
0378b12: 云生死大海中云何作船師即是問始即初成道
0378b13: 時事後問云何捨生死如蛇脫故皮此即問終是
0378b14: 最後涅槃時事中間施化法門非一欲顯發如來
0378b15: 方便密教應來應去種種示現此意宏壯包羅廣
0378b16: 大大明覺道囊括古今今觀此二十三偈前十九
0378b17: 偈雖即是問問中有請唯願大仙說是也後四偈
0378b18: 雖是請請中有問安樂性諸行等是也又開合不
0378b19: 同如初一偈合成兩問開成四問云何知天魔一
0378b20: 偈合成一問開成兩問若直數云何則有三十二
0378b21: 問若數合偈亦只有三十二問若數開偈則有三
0378b22: 十四問若數請偈中三問足合偈則有三十五問
0378b23: 若數請中三偈足諸云何亦有三十五問若數請
0378b24: 中三偈足開偈者則有三十七問各有舍取致盈
0378c01: 縮不同意在於此此是事數增減在人不勞生諍
0378c02: 今依河西數開偈不數請偈但為三十四問答盡
0378c03: 大眾問品言因起遠近者若謂諸問因上文生聲
0378c04: 聞未曾聞常聞可生疑菩薩久聞何故致疑又聲
0378c05: 聞聞說疑執已巳破菩薩利根那忽未解救云為緣
0378c06: 故疑若爾則問不因上又云菩薩知佛應說此法
0378c07: 承佛神力預為諮問者佛力無所不至何乃近在
0378c08: 兩品耶又言問於一化始終者與經抗行全不相
0378c09: 應經問長壽之因答佛往昔至心聽法持不殺戒
0378c10: 是長壽因今乃取一化從王宮來佛在何處聽法
0378c11: 從誰受戒雙樹之終復聽誰經為受何戒若無此
0378c12: 事一化不成彼為極談今謂不與文會故非極談
0378c13: 今試出其意云何得長壽此問常果元本之因佛
0378c14: 答云若業能為菩提因者至心聽受聞已巳轉說我
0378c15: 修此業得三菩提今復為人廣說是義如此之因
0378c16: 蓋非近世如法華中點塵數劫猶不能知今正問
0378c17: 此久遠之因本若無常果不應常本若是常常不
0378c18: 可修而未能知長壽常果所因云何若問此義任
0378c19: 運自顯非常非無常之常因獲得非常非無常之
0378c20: 常果因果常義既顯果上萬德悉是雙非之因獲
0378c21: 得雙非之果義雖無邊一往結撮是問過去本初
0378c22: 因果行位誓願功德智慧道品六度等諸法門若
0378c23: 問云何於此經究竟到彼岸即是問一化始終
0378c24: 現在逗緣所施諸教何者若其無初即無於後今
0379a01: 既問後任運問初既問初後中間可知當知一化
0379a02: 始終凡對無量機緣所施言教不可窮盡雖不可
0379a03: 盡一往結撮是問現世隨他隨自隨自他無量法
0379a04: 門若問云何得廣大為眾作依止即問來世所施
0379a05: 方便引導眾生國師道士儒林之宗住首楞嚴種
0379a06: 種示現無量無邊雖不可盡一往結撮是問來世
0379a07: 權實曲巧方便誘接荷負度脫等諸法門略舉三
0379a08: 句示斯問意不出三世故文云如是甚深諸佛境
0379a09: 界自利利他無量法門豈出三世若尋古始元元
0379a10: 不窮若尋現世廣廣無極若尋來際永永無盡如
0379a11: 是乃是囊括古今大明覺道可謂諸佛之境界豈
0379a12: 只近因兩品亦非遠由一化今敘問意宏遠若斯
0379a13: 猶懼不會諸佛境界之明文況諸師所言寧稱佛
0379a14: 旨興皇嘲人云不知兔角有無而空諍長短不知
0379a15: 諸問進否諍於問數少多何益今用河西於問中
0379a16: 分二十三偈為兩前十九偈正作三十四問後四
0379a17: 偈請答初一行問佛因果佛修因得果不可言是
0379a18: 現未強可指於過去。
0379a20: 云何得長壽金剛不壞身復以何因緣
0379a21: 得大堅固力
0379a22: 次一行云何於此經問今教今教當機而說不可
0379a23: 言是過未強可言是現在。
0379b01: 廣為眾生說
0379b02: 云何得廣大下十七行雖義通三世上已巳屬兩世
0379b03: 竟強可名為未來。
0379b05: 量與羅漢等云何知天魔為眾作留難
0379b06: 如來波旬說云何分別知云何諸調御
0379b07: 心喜說真諦正善具成就演說四顛倒
0379b08: 云何作善業大仙今當說云何諸菩薩
0379b09: 能見難見性云何解滿字及與半字義
0379b10: 云何共聖行娑羅迦提云何如日月
0379b11: 太白與歲星云何未發心而名為菩薩
0379b12: 云何於大眾而得無所畏猶如閻浮金
0379b13: 無能說其過云何處濁世不汙如蓮華
0379b14: 云何處煩惱煩惱不能染如醫療眾病
0379b15: 不為病所汙生死大海中云何作船師
0379b16: 云何捨生死如蛇脫故皮云何觀三寶
0379b17: 猶如天意樹三乘若無性云何而得說
0379b18: 猶如樂未生云何名受樂云何諸菩薩
0379b19: 而得不壞眾云何為生盲而作眼目導
0379b20: 云何示多頭唯願大仙說云何說法者
0379b21: 增長如月初云何復示現究竟於涅槃
0379b22: 云何勇進者示人天魔道云何知法性
0379b23: 而受於法樂云何諸菩薩遠離一切病
0379b24: 云何為眾生演說於祕密云何說畢竟
0379c01: 及與不畢竟如其斷疑網云何不定說
0379c02: 云何而得近最勝無上道
0379c03: 何故言強大般涅槃非三世攝非謂菩提有古來
0379c04: 今皆以世間文字強說之耳。
0379c05: 後四偈請答前三意初一偈願為諸菩薩說微妙
0379c06: 諸行等。
0379c08: 微妙諸行等
0379c09: 前問長壽果果必有因因即是行故知此偈請答
0379c10: 過去法門。
0379c11: 次一行請答現在。
0379c13: 為我分別說
0379c14: 前問云何開祕密此中請答安樂性安樂性由來
0379c15: 未開故知是請答現在。
0379c16: 後兩偈請答未來。
0379c18: 而我無智慧精進諸菩薩亦復不能知
0379c19: 如是等甚深諸佛之境界
0379c20: 上問廣大依止此請答未來法門甚自分明已巳列
0379c21: 問數結請文竟次示答文處云何得長壽凡四問
0379c22: 此品下文及金剛身品答云何於此經究竟到彼
0379c23: 岸名字功德品答願佛開微密四相品答云何得
0379c24: 廣大為眾作依止實非羅漢等四依品答云何知
0380a01: 天魔凡兩問邪正品答云何諸調御心喜說真諦
0380a02: 四諦品答演說四顛倒四倒品答云何作善業能
0380a03: 見難見性如來性品答云何解滿字文字品答
0380a04: 云何共聖行鳥喻品答云何如日月太白與歲星
0380a05: 月喻品答十五問竟云何未發心下有十二問皆菩薩
0380a06: 品答云何未發心夢見羅剎逼令發心答云何於
0380a07: 大眾而得無所畏三偈答云何處濁世四華喻答
0380a08: 云何處煩惱醫師等十四譬答生死大海中云何
0380a09: 作船師風王四譬答云何捨生死如蛇脫故皮金
0380a10: 師兩譬答龍能脫骨可譬涅槃云何觀三寶菴羅閻浮樹答
0380a11: 三乘若無性文殊騰疑本無偈答云何諸菩薩而
0380a12: 得不壞眾舉護法因緣答云何為生盲而作眼目
0380a13: 導如人口爽不知六味答云何示多頭常為眾生
0380a14: 而作父母答云何說法者增長如月初如人有子
0380a15: 始生六月答云何復示現究竟於涅槃凡七問皆
0380a16: 大眾問品答云何復示現究竟於涅槃放光奉供
0380a18: 誓願而發願者於世最勝不能觀了常者是旃陀
0380a19: 羅答云何知法性而受於法樂說二十一行偈答
0380a20: 云何諸菩薩遠離一切病三病人答云何為眾生
0380a21: 演說於祕密廣釋諸有餘偈以無餘偈答云何說
0380a22: 畢竟及與不畢竟用云何名為無餘義耶云何復
0380a23: 名一切義乎唯除助道常樂我淨善法其餘一切
0380a24: 皆名有餘答云何而得近最勝無上道亦取前諸
0380b01: 菩薩遠離一切病答上三種病人得滅罪後近無
0380b02: 上道兼答此問若有病人若遇不遇悉得差者此
0380b03: 去佛最近若遇即差不遇不差此則次近若遇不
0380b04: 遇皆不差者此去佛遠又云取大眾發心如來授
0380b05: 記以答此問今引十證明答問竟一者偈中興問
0380b06: 次第而來長行相對次第而答故知答問盡二者
0380b07: 偈中設問竟即自謙云甚深微妙安樂性等非我
0380b08: 所知請於如來為諸菩薩自演說之若從此意知
0380b09: 答問盡三者答若未盡不應謝恩答問既竟時眾
0380b10: 得益起禮燒香散華供養故知答問盡四者上來
0380b11: 召眾雲集慇懃勸問答若未竟寧得猗臥涅槃既
0380b12: 右脅息言知答問盡五者付囑文殊寢而無說大
0380b13: 眾重請既受請已巳跏趺融懌方談五行故知答問
0380b14: 盡六者對告德王賓主有異知答問盡七者師子
0380b15: 更問問人既別知答問盡八者文云如來初開涅
0380b16: 槃經時說有三種人三種人乃是答問之末實非
0380b17: 創說之初今云初開乃是後說之初非初說之初
0380b18: 既有初說後說不同知答問盡九者前問多答卷
0380b19: 少後問少不應答卷多知答問盡十者河西面對
0380b20: 梵文口決曇讖指授慇懃親說十九偈是問後四
0380b21: 偈非問斯人不信孰可信耶。
0380b22: 爾時佛讚下第三佛答又二初讚問次答問讚問
0380b23: 又二初讚次謙讚又二先總讚次別讚酬其上別
0380b24: 總二請若三十四問是歷法別請後則總請先酬
0380c01: 總請故初云善哉善哉。
0380c03: 所以順此讚者世間問答酬往稱美佛不違世法
0380c04: 是故先讚人但見幼不期智深見問淵玄方知
0380c05: 非淺又若見佛讚皆發奇特心是故須讚他方來
0380c06: 眾見小小菩薩能問大大事皆生敬伏是故須讚
0380c07: 又此一一問皆與理合是故須讚皆有所擬云云。
0380c08: 次別讚者即是別讚三世之問初讚其問過去法
0380c09: 門。
0380c11: 深密義如一切智問等無有異。
0380c12: 有三義一舉果讚因言汝未得者非全不得乃是
0380c13: 因中分證非是果地究竟故言未得二舉甚深密
0380c14: 藏讚其所問汝問長壽佛以一切種智為命此之
0380c15: 智命果地所證故言我已巳得之已巳得非始得已巳圓
0380c16: 滿唯佛與佛乃能究盡故云甚深密藏而汝能問
0380c17: 是故讚其所問之法三讚其被加其上請云承佛
0380c18: 神力今加而讚之故言等無有異。
0380c19: 坐道場者讚其問現。
0380c21: 僧祇恒河沙等諸佛世界有諸菩薩亦曾問我是甚
0380c22: 深義然其所問句義功德亦皆如是等無有異。
0380c23: 其上問云云何於此經究竟到彼岸佛即舉三義
0380c24: 讚之一舉初以成後讚其巧問該現化之始終故
0381a01: 言我坐道場初成正覺二讚其一人以均大眾故
0381a02: 云有諸菩薩亦曾問我是甚深義三讚其現得大
0381a03: 眾加助其上請云及因大眾善根之力今明功德
0381a04: 句義無異是為讚問現在法門。
0381a05: 從如是問者則能利益無量眾生是讚問未來。
0381a07: 上問言云何得廣大為眾作依止此言利益可解
0381a08: 云云舊解坐道場亦曾問者或言是華嚴中問翻
0381a09: 經不盡其文未來或言是偏方不定教文亦不來
0381a10: 或言是祕密教非顯露攝義皆不然今明道場乃
0381a11: 是元初圓滿始坐非方便道場第二卷云我已巳久
0381a12: 於無量劫來久已巳成佛亦如法華成佛已巳來甚大
0381a13: 久遠昔諸菩薩曾問此義如今不異正對過去之
0381a14: 問非一化之始不應據寂滅道場及偏方祕密。
0381a15: 爾時迦葉下第二自謙佛向讚其上等如來下齊
0381a16: 菩薩其謙亦兩一謙所問橫豎不及二誓聞法頂
0381a17: 戴增加初文者。
0381a19: 如是深義世尊譬如蚋不能飛過大海彼岸周
0381a20: 空我亦如是不能咨問如來如是智慧大海法性
0381a21: 空甚深之義。
0381a22: 不能飛過大海橫不及也不能周空豎不及
0381a23: 也。
0381b01: 恭敬增加守護我亦如是頂戴恭敬增加守護如來
0381b02: 所說方等深義何以故令我廣得深智慧故。
0381b03: 次文云頂戴守護高深增加守護廣大何以知然
0381b04: 文中次釋云願令我得深廣智慧。
0381b05: 從佛告迦葉下第二正答問大分為兩初次第答
0381b06: 三十四問次大眾供養初答者初盡此品文是答
0381b07: 長壽之問又兩初答長壽因後答長壽果更釋因
0381b08: 果之名一云若有因果則墮常義若無因果則墮
0381b09: 斷義若言開因果之祕故說因果此語小勝若為
0381b10: 顯涅槃兼言因果此語最勝涅槃無因果方便說
0381b11: 因果縱容抑案顯於正法故言因果今明若因自
0381b12: 是因果自是果則墮自性由因故果由果故因則
0381b13: 墮他性因果因緣故因因果因緣故果則墮共性
0381b14: 非因非果故因果墮無因性皆墮斷常但以四悉
0381b15: 名為因果顯非因果故云因果前文非不明果後
0381b16: 文非不明因從多從正分此二門初答因為三初
0381b17: 誡聽次正答三論義初誡聽者。
0381b19: 將說長壽甘露妙藥若覆器不聞則思修俱失故
0381b20: 須誡眾釋論云專視聽法如渴飲一心入於語義
0381b21: 中云云。
0381b22: 從如來所得長壽之業去是正答文為五雙一指
0381b23: 果人因人以標業二指果法因法以勸業三明自
0381b24: 行化他以證業四開譬合譬以況業五示果報華
0381c01: 報以結業。
0381c03: 是故應當至心聽受。
0381c04: 初果人者如來因人者菩薩若無此業不名菩薩
0381c05: 佛無此業不名如來此業成因因名菩薩此業成
0381c06: 果果名如來業若定因不得作果業若定果不得
0381c07: 作因當知此業非因非果能因能果雖能因果因
0381c08: 果叵得言語道斷心行處滅如來境界不可思議
0381c09: 精進菩薩亦不能知豈是凡情闇心圖度不能已巳
0381c10: 已巳輒述所聞。
0381c12: 轉為人說。
0381c13: 次果法者菩提也因法者三慧也聽是聞慧受是
0381c14: 思慧轉為人說即是修慧若菩提無此業不得成
0381c15: 果三慧無此業不得成因至高無頂至廣無涯多
0381c16: 所成就其相云何若業能破業是為破業從無住
0381c17: 業立一切業是為立業非破非立而破而立是為
0381c18: 正業如是正業不可言三不可言一言一則失用
0382a01: 言三則傷體即體而用即用而體即體而用故言
0382a02: 此業能為菩提之因得菩提果道前體用廣為人
0382a03: 說道後體用即用而體非因非果非自非他故上
0382a04: 文云以珠力故水即澄清豈非即體而用下文云
0382a05: 大慈大悲名為佛性豈非即用而體。
0382a06: 三從善男子我以修習去是舉自行化他證成於
0382a07: 業。
0382a09: 提今復為人廣說是義。
0382a10: 我以修習故得菩提即證道前體用今復為人廣
0382a11: 說此法即證道後體用然我果久成道前之業非
0382a12: 復今時故知明過去法門答初之問。
0382a13: 四開譬中先譬次合。
0382a15: 自因駕至其繫所。
0382a16: 譬如王子者似譬道前王譬菩薩子譬生犯罪
0382a17: 譬起惡因繫獄譬受惡果憐愍譬天性相關愛念
0382a18: 譬拔惡因至繫所譬拔惡果夫王子者剎利種
0382a19: 也罪為獄囚眾生亦爾同佛之性罪業所拘流浪
0382a20: 生死亦有佛性亦無佛性如王子是囚囚是王子
0382a21: 為此義故慈悲與拔。
0382a22: 菩薩亦爾下合譬。
0382a24: 生大慈大悲大喜大捨授不殺戒教修善法亦當安
0382b01: 止一切眾生於五戒十善復入地獄餓鬼畜生阿脩
0382b02: 羅等一切諸趣拔濟是中苦惱眾生脫未脫者度未
0382b03: 度者未涅槃者令得涅槃安慰一切諸恐怖者。
0382b04: 凡舉三法合譬初一子地合同體大悲況即體而
0382b05: 用次四無量心拔苦因與善因拔苦果與樂果大
0382b06: 喜慶悅大捨平等況用不離體即用而體三四弘
0382b07: 誓願偏約四諦苦諦則通不但四趣集諦亦通不
0382b08: 但十惡道諦不但戒善滅諦不但斷弘誓之境
0382b09: 囊括則周故用三法合譬況業。
0382b10: 五舉二報結者。
0382b12: 而得自在隨所壽終生於天上。
0382b13: 聖人以慧為命智慧自在故壽命長即譬果報天
0382b14: 上受樂則譬華報云云。
0382b15: 三從爾時迦葉白佛去是論義凡四番問答初番
0382b16: 先問次答問有三意一述不解二謂不應三正作
0382b17: 雖不解者。
0382b19: 生同於子想是義深隱我未能解。
0382b20: 領長壽業非因非果非自非他故言深隱。
0382b21: 次不應者。
0382b23: 子想。
0382b24: 一子之地同體大慈體無愛恚云何子想若同子
0382c01: 想即是起愛起愛云何同體同體云何起愛故云
0382c02: 不應。
0382c03: 三作難者。
0382c05: 云何當於如是等人同子想耶。
0382c06: 破戒作逆應須治罰治罰乖慈云何等視等則無
0382c07: 罰云何言治治偏乖慈慈之與治二俱乖體展轉
0382c08: 有妨難從此生云云。
0382c09: 次佛以一言答其三意。
0382c11: 云我於眾生同一子想如羅羅者同體之慈是
0382c12: 慈清淨微妙第一非染愛慈是慈深隱非但難解
0382c13: 亦復難說即體而用不妨等視如羅羅既即體
0382c14: 而用慈亦復然一言答三其意在此然迦葉問菩
0382c15: 薩修慈此問道前佛以道後果慈答之云我於眾
0382c16: 生亦一子想舉後答前前後不異。
0382c17: 次從迦葉復白去是第二問答先問次答初問中
0382c18: 舉昔事難今義。
0382c20: 具戒清淨眾中有一童子不善修習身口意業在隱
0382c21: 屏處盜聽說戒密力士承佛神力以金剛杵碎之
0382c22: 如塵世尊是金剛神極成暴惡乃能斷是童子命根
0382c23: 云何如來視諸眾生同於子想如羅羅。
0382c24: 力士無慈碎聽戒童子童子命斷即昔事也若承
0383a01: 佛力即如來遣害傷慈縱毒頓乖一子即難今義。
0383a02: 次佛答中明三世之慈為三初明童子是昔事若
0383a03: 答此事擬過去慈。
0383a05: 非真實也為欲驅遣破戒毀法令出眾故金剛密
0383a06: 亦是化耳。
0383a07: 童子金剛二皆是化幻人幻杵以害幻命寧有實
0383a08: 耶設權懲惡正是大悲拔其苦因假設濟危正是
0383a09: 大慈與其樂果至慈至巧非一子義何者是耶他
0383a10: 解見機猶害五百淨行尚實有害事若將此釋都
0383a11: 無所損。
0383a12: 次從迦葉去明現世慈本地指三業行慈又三。
0383a14: 犯禁我於是等悉生悲心同於子想如羅羅。
0383a15: 初如來之意於諸眾生生一子想雖謗法闡提邪
0383a16: 見毀戒悉如一子況復餘人心常平等即意慈也。
0383a17: 次從譬如國王去明口行慈又三一先舉國憲次
0383a18: 明佛法後結治罪。
0383a20: 不捨置。
0383a22: 磨置羯磨舉罪羯磨不可見羯磨滅羯磨未捨惡見
0383a23: 羯磨。
0383a24: 初國之嚴刑以酷為本二佛之法網以慈為宗舉
0383b01: 非顯是佛法有三苦擯永出眾外四羯磨不出眾
0383b02: 外唯不得為羯磨之主十四知事人今通名羯磨
0383b03: 而實有輕重初言驅遣羯磨即是律中驅出羯磨
0383b04: 馬師滿宿二比丘於聚落汙他家行惡行佛令與
0383b05: 驅出羯磨出此聚落呵責者即律中苦切羯磨般
0383b06: 荼盧伽比丘喜諍構兩頭與人競至城中
0383b07: 訴乃以辭牒結著衣帶數數如是佛令作苦切羯
0383b08: 磨苦惱切勒置者即依止羯磨施越比丘為人輕
0383b09: 薄數犯可悔罪數悔惱僧佛令與作依止羯磨令
0383b10: 依剛正有德之人住持教示不令數犯舉罪者即
0383b11: 律中下意羯磨多羅比丘為質多居士菴羅寺
0383b12: 主恒得好食居士後時遇優婆斯那於舍供養不
0383b13: 與寺主相知多羅生嗔語居士言飲食雖美但
0383b14: 無胡麻歡喜丸耳此居士少貧時曾為此業故
0383b16: 作雞鳴或作鳥聲汝或善語或作惡語而此比丘
0383b17: 父母異國故以譏之佛知令與作下意羯磨僧中
0383b18: 遣一人將此比丘往居士所下意懺悔不可見即
0383b19: 是三擯八法之中以明三擯一不見擯二不懺擯
0383b20: 三惡邪不除擯此中無不懺之名是滅一事教
0383b21: 門不同不可見即是不見車匿比丘數數犯罪
0383b22: 諸比丘勸懺悔答言我不見罪佛令與不見不
0383b23: 懺者還是車匿數犯人勸答云我雖見罪不能懺
0383b24: 悔佛令作不懺擯滅即滅未捨惡見即惡邪不
0383c01: 除事起利言欲不障道三諫不從與作惡邪
0383c02: 不除。
0383c03: 三從善男子如來所以去是結治罪之意。
0383c05: 欲示諸行惡之人有果報故。
0383c06: 使其無復惡因則無惡果即是大慈施無恐畏。
0383c07: 三從善男子汝今下即是身行慈也。
0383c10: 來今者具有如是無量勢力。
0383c11: 舊云照人為一天為二五道為五又云常光為一
0383c12: 非常光為二面門三眉間四通身為五云云。
0383c13: 三從善男子未可見法去明未來世行慈而言比
0383c14: 丘糾治者比丘護法文為四一標來世二明持毀
0383c15: 三譬四結。
0383c17: 涅槃後隨其方面。
0383c19: 遣訶責糾治當知是人得福無量不可稱計。
0383c20: 初二可見。
0383c22: 其名聲興兵而來將欲滅之是時病王無力勢故方
0383c23: 乃恐怖改心修善而是鄰王得福無量持法比丘亦
0383c24: 復如是驅遣訶責壞法之人令行善法得福無量善
0384a01: 男子譬如長者所居之處田宅屋舍生諸毒樹長者
0384a02: 知已巳即便斫伐悉令永盡又如少壯首生白髮愧而
0384a03: 翦拔不令生長持法比丘亦復如是見有破戒壞正
0384a04: 法者即應驅遣訶責舉處。
0384a05: 第三譬中言暴惡者譬破戒人會遇重病者譬所
0384a06: 犯彰露鄰王興兵者譬持戒糾治病王無力者毀
0384a07: 禁惡止恐怖修善者明其得益譬中有三三種何
0384a08: 異初為各住各學行非法者故以鄰王為喻次為
0384a09: 同住各學行非法者故以宅樹為喻後為同住同
0384a10: 學行非法者故以白髮為喻又解斷四住惑解惑
0384a11: 相治如除鄰王斷塵沙惑除體上垢如除毒樹斷
0384a12: 無明惡同體之惑如除白髮云云。
0384a13: 四若善下結。
0384a15: 佛法中怨若能驅遣呵責舉處是我弟子真聲聞也。
0384a16: 即判真偽不治毀禁壞亂佛法佛法中怨無慈詐
0384a17: 親是彼人怨能糾治者是護法聲聞真我弟子為
0384a18: 彼除惡即是彼親。
0384a19: 從迦葉白佛去第三番問答先問次答問又為二
0384a20: 初非佛旨次舉事難初文者。
0384a22: 眾生同於子想如羅羅。
0384a23: 領前能呵責者是我弟子不驅遣者佛法中怨此
0384a24: 則一是一非愛憎去取則無等視一子之心昇沈
0384b01: 碩異故仰非也。
0384b02: 次舉事者。
0384b04: 二人若生等心云何復言當治毀禁若治毀禁是言
0384b05: 則失。
0384b06: 若一塗一割等無憎愛亦應一持一犯咸不賞黜
0384b07: 既賞持黜犯亦應治割賞塗塗割既等持犯應均
0384b08: 若治毀禁此言則失若不治刀割彼言則進退
0384b09: 結難。
0384b10: 次佛答為三開譬合譬況顯開譬為四一生諸子
0384b11: 二付嚴師三囑苦教四得福無罪。
0384b13: 貌端正聰明黠慧若二三四。
0384b14: 初王大臣者譬佛菩薩生育諸子譬生信者生信
0384b15: 不同故言諸子形貌端正譬戒能防色聰明黠慧
0384b16: 譬定慧防心二三四者有人云一二是出家二眾
0384b17: 三四是在家二眾此義不然舊云若二是小大若
0384b18: 三是三根四是四部此亦不然一是一乘二是小
0384b19: 大大是一乘三是三根上根是一乘四是四部四
0384b20: 部中有一乘若爾一子諸子皆處處著亦處處有
0384b21: 是則太亂今以信心為子生信不同略為四種謂
0384b22: 藏通別圓各有三學通皆得論端正黠慧準下合
0384b24: 法性即是可悲為子就正信者可慈為子。
0384c01: 次付嚴師者。
0384c03: 舊云四依為師依下合文以國王四部為師此是
0384c04: 秉法之人而秉法者以法為師下文云諸佛所師
0384c05: 所謂法也法有嚴與不嚴不嚴有三嚴即圓法。
0384c08: 悉令成就我今四子就君受學假便三子由杖而死
0384c09: 餘有一子必當苦治要令成就雖喪三子我終不恨。
0384c10: 可教詔者教偏入圓威儀禮節者譬圓戒技藝譬
0384c11: 圓定書數譬圓慧學圓速成不須苦切若不速成
0384c12: 要當苦治杖譬於智藉杖故子死如由智故偏破
0384c13: 偏破故如三子死圓立故如一子成言破偏者非
0384c14: 但治毀三藏通別持毀悉皆苦治何以故於藏是
0384c15: 持於圓是犯通別亦爾故言雖喪三子我終不恨
0384c16: 圓子信常是故不死未階究竟故言苦治舊以四
0384c17: 部為四子杖殺何部何部不死合義不成不會經
0384c18: 文今所不用。
0384c20: 故為欲成就無有惡心如是教誨得福無量。
0384c22: 上正法付囑諸王大臣宰相比丘比丘尼優婆塞優
0384c23: 婆夷是諸國王及四部眾應當勸勵諸學人等令得
0384c24: 增上戒定智慧若有不學是三品法懈怠破戒毀正
0385a01: 法者國王大臣四部之眾應當苦治善男子是諸國
0385a02: 王及四部眾當有罪不不也世尊。
0385a03: 次合譬中如來合王臣視壞法者合諸子國王四
0385a04: 部合師三品法合禮節等應當苦治合杖死不也
0385a05: 者合唯福無罪云云。
0385a06: 三從善男子即是況顯。
0385a08: 男子如來善修如是平等於諸眾生同一子想如是
0385a09: 修者是名菩薩修平等心於諸眾生同一子想善男
0385a10: 子菩薩如是修習此業便得長壽亦能善知宿世之
0385a11: 事。
0385a12: 王之與師是子則念非子不念成就其子不成就
0385a13: 他偏念偏治尚無有罪況佛平等慈念平等成就
0385a14: 平等治之而當有罪故云如來善修平等心故王
0385a15: 之與師偏念偏教尚得福無量況復如來等念等
0385a16: 教寧不獲福故舉三世功德善修是現世長壽是
0385a17: 來世宿世是過世云云。
0385a18: 迦葉復白去是第四番問答先問次答初問又三
0385a19: 初非佛旨次譬釋非三合譬結過初非佛旨者。
0385a21: 等心視諸眾生同於子想便得長壽如來不應作如
0385a22: 是言。
0385a23: 領上修平等心得三世福謂此旨為非。
0385a24: 次何以故下舉譬為三一如知法人但有其言。
0385b02: 二還至家中都無其行。
0385b04: 多所利益難遭難遇應好供養反生惱害。
0385b05: 三是知法人結言行相違云云。
0385b07: 三合譬結過亦為三修習等心合上知法。
0385b09: 應得長壽善知宿命常住於世無有變易。
0385b10: 今者世尊去合上無行。
0385b12: 如來將無去合上相違。
0385b14: 所害幾如得是短壽不滿百。
0385b16: 行相違不殺命長而今短壽凡殺幾生此結身行
0385b17: 相違口行相違已巳如上說。
0385b18: 興皇述他釋云迦葉恒執為難佛恒用本為答
0385b19: 此則問答永不相關不問本何以為答而云執
0385b20: 此生疑難耶只約丈六一身疑者不達恒言無常
0385b21: 達者了此即是於常常若異此則非常也此釋未
0385b22: 明常義甚多佛以何常而為答問無常亦多迦葉
0385b23: 為執何無常耶云云次佛答為兩初彈其麤言次
0385b24: 明常壽第一。
0385c02: 今明麤言者汝以果討因乃謂如來怨心殺害汝
0385c03: 何不以因討果明如來命長必無惡因而謂有者
0385c04: 即是麤言。
0385c06: 最為第一。
0385c07: 次於諸常中最為第一者於何等常而言第一自
0385c08: 有世間相續不斷名常復有三無為常斷煩惱得
0385c09: 者名數緣常事緣差者名非數緣常無此二者名
0385c10: 空常此之四種皆悉不及如來之常如來常者
0385c11: 即是妙有故言第一此三藏義又真諦之常對生
0385c13: 如來常者本自有之無所待對其常實照故云第
0385c14: 一此約通義又言常者出常無常即是非常非無
0385c16: 足三點不縱不橫是故此常最為第一約圓教義
0385c17: 從白佛去第二佛答長壽果文為二初明佛寶常
0385c18: 次明三寶常就初有二先略問答次論義初問如
0386a01: 文云云。
0386a03: 次佛答舉四譬初譬諸壽入常壽常壽第一次常
0386a04: 壽出諸壽常壽第一三譬常壽非常非無常故常
0386a05: 壽第一四常壽能出能入故常壽第一亦是生死
0386a06: 壽命之河入涅槃河涅槃河出生死河非生死非
0386a07: 涅槃而生死而涅槃云云初文者。
0386a09: 三名薩羅四名阿夷羅提五名摩訶六名辛頭七
0386a10: 名叉八名悉陀是八大河及諸小河悉入大海迦
0386a11: 葉如是一切人中天上地及空壽命大河悉入如
0386a12: 來壽命海中是故如來壽命無量。
0386a13: 舊解八河譬四生各有因果又四生為四人天地
0386a14: 及空為八今謂人中天上地及空各有生陰
0386a15: 中陰壽命是為八河若為論其出入凡是一切生
0386a16: 陰中陰所有壽命若長若短皆當作佛果地壽命
0386a17: 如八河流必歸於海一切諸命悉入常命是為人
0386a18: 義。
0386a19: 次言出者。
0386a21: 切命。
0386a22: 大涅槃河常命為本能出人天地及空長短之
0386a23: 壽如阿耨池流出四河大品云由般若故出生剎
0386a24: 利婆羅門等淨名云從無住本立一切法是為出
0386b01: 義。
0386b02: 三非出入者。
0386b04: 常中最為第一。
0386b05: 若定出入何能出入故非出入舉空歎。
0386b06: 四能出能入舉醍醐歎云云。
0386b08: 第一。
0386b09: 次就論義文為三一躡宗作請二問世性三問法
0386b10: 性初躡宗中問如文。
0386b12: 一劫若減一劫常宣妙法如澍大雨。
0386b13: 次答為四一非二況三結四勸可解。
0386b16: 通神仙得自在者若住一劫若減一劫經行空中坐
0386b17: 臥自在左脅出火右脅出水身出煙猶如火聚若
0386b18: 欲住壽能得如意於壽命中脩短自任如是五通尚
0386b19: 得如是隨意神力豈況如來於一切法得自在力而
0386b20: 當不能住壽半劫若一劫若百劫若百千劫若無量
0386b21: 劫。
0386b23: 是變化身非雜食身為度眾生示同毒樹是故現捨
0386b24: 入於涅槃。
0386c02: 應勤精進一心修習既修習已巳廣為人說。
0386c03: 就世性問為二初唱世出世兩章門。
0386c05: 何差別。
0386c06: 次難難又二初難兩教無異。
0386c08: 自在天常無有變易我常性常微塵亦常。
0386c09: 次難兩理無異。
0386c11: 有何差別何以故梵天乃至微塵世性亦不現故。
0386c12: 次佛答中皆作異答初答教者先佛說常教外道
0386c13: 盜常教盜不盜異云何不異次理異者佛理微妙
0386c14: 是故不現外道理偽是故不現微妙與偽云何不
0386c15: 異答此為四一先佛被盜次後佛認歸三結正四
0386c16: 勸修初先佛章有開有合。
0386c18: 付放牧人令逐水草唯為醍醐不求乳酪彼牧牛者
0387a01: 已巳自食長者命終所有諸牛悉為賊之所鈔掠
0387a02: 賊得牛已巳無有婦女即自得已巳而食爾時賊
0387a03: 各相謂言彼大長者畜養此牛不求乳酪唯為醍醐
0387a04: 我等今者當設何方而得之耶夫醍醐者名為世間
0387a05: 第一上味我等無器設使得乳無安置處復共相謂
0387a06: 唯有皮囊可以盛之雖有盛處不知鑽搖漿猶難得
0387a07: 況復生酥爾時諸賊以醍醐故加之以水以水多故
0387a08: 乳酪醍醐一切俱失。
0387a09: 初開譬中言長者者先佛也牛說教也色種種
0387a10: 逗機異也同共一詮理等也付放牧人弘經者
0387a11: 也令逐水草隨機化益也唯為醍醍期常住也不
0387a12: 求乳酪不期人天二乘無常以自食弘經人自
0387a13: 益也長者命終先佛去世也賊掠牛佛教被盜
0387a14: 也無有婦女無慈心也以自食有得之利也相
0387a16: 乳無安置處設能持戒非常住基唯有皮囊天人
0387a17: 感報設能持戒成諸有業不知鑽搖無定慧方便
0387a18: 漿譬人天善初酪譬似道後醍醐譬真道加之以
0387a19: 水譬起我人知見等也一切皆失起見墮惡人天
0387a20: 善失。
0387a21: 凡夫亦爾去合又二先略次廣。
0387a23: 凡夫善者盜佛餘法餘是像末之世盜竊得起正
0387a24: 法時不得起也。
0387b02: 戒定慧如彼諸賊劫掠群牛諸凡夫人雖復得是戒
0387b03: 定智慧無有方便不能解說以是義故不能獲得常
0387b04: 戒常定常慧解脫如彼群賊不知方便亡失醍醐又
0387b05: 如賊為醍醐故加之以水凡夫亦爾為解脫故說
0387b06: 我眾生壽命士夫梵天自在天微塵世性戒定智慧
0387b07: 及以解脫非想非非想天即是涅槃實亦不得解脫
0387b08: 涅槃如彼賊不得醍醐是諸凡夫有少梵行供養
0387b09: 父母以是因緣得生天上受少安樂如彼賊加水
0387b10: 之乳而是凡夫實不知因修少梵行供養父母得生
0387b11: 天上又不能知戒定智慧歸依三寶以不知故說常
0387b12: 樂我淨雖復說之而實不知。
0387b13: 入涅槃後合長者命終雖復得是合不知鑽搖為
0387b14: 解脫者合加之以水有少梵行合已巳自食實不
0387b15: 知因修少梵行生梵天者合無婦女雖修行生天
0387b16: 實不知因於佛法。
0387b17: 從是故如來出世之後去二明今佛認歸又三法
0387b18: 譬合初法如文。
0387b21: 時轉輪王即以諸牛付一牧人多巧便者是人方便
0387b22: 即得醍醐以醍醐故一切眾生無有患苦。
0387b23: 次譬中云輪王今佛也賊退散者驅逐外道
0387b24: 六大城牛無損命認常樂等具足還歸付放牧者
0387c01: 付弘經人即得醍醐者自他俱契法性常住。
0387c02: 三從法輪王去合今佛出世凡夫不能合驅外道
0387c03: 令諸菩薩去合放牧人。
0387c05: 即便棄捨如賊退散爾時如來善說世法及出世法
0387c06: 為眾生故令諸菩薩隨宜演說菩薩摩訶薩既得醍
0387c07: 醐復令無量無邊眾生普得無上甘露法味所謂如
0387c08: 來常樂我淨以是義故。
0387c09: 三如來是常不變去結正。
0387c11: 梵天等是常法也此常法稱要是如來非是餘法。
0387c12: 是非可解。
0387c13: 四從迦葉當知下勸修又二初勸修次簡修初又
0387c14: 二先勸迦葉次通勸云云。
0387c17: 住迦葉若有善男子善女人修此二字當知是人隨
0387c18: 我所行至我至處。
0387c19: 次簡修者簡昔顯今。
0387c21: 於其人為般涅槃善男子涅槃義者即是諸佛之法
0387c22: 性也。
0387c23: 若修二字作滅相者昔教斷法性也若修二字
0387c24: 常住者是今教法性。
0388a01: 三問答法性中問為四初標問作請次舉昔難今
0388a02: 三以今難昔四結也初可見。
0388a04: 今欲知法性之義唯願如來哀憫廣說。
0388a05: 次文者。
0388a07: 云何存。
0388a08: 然昔教身智兩捨今問法性即是捨身不言捨智
0388a09: 者數師言智有二種有漏智滅即是涅槃無漏智
0388a10: 滅是非數緣不取為涅槃既有是非故不言捨智
0388a11: 論師云兩智滅皆是涅槃而有二義若言道能致
0388a12: 滅此邊則非若言果盡此邊即是涅槃既有是非
0388a13: 故不言捨智觀師云不應爾特是略耳若無所有
0388a14: 者難也故以法性難身。
0388a15: 三身若存者下以今難昔。
0388a17: 身若存者是身難法性法性是無身即是有有無
0388a18: 相害更互相難。
0388a19: 四身有法性下結其不解。
0388a21: 佛答為兩先非次譬初非者。
0388a23: 法性者無有滅也。
0388a24: 我不曾言滅身滅智名為法性此乃昔說今則不
0388b01: 爾是故非之。
0388b02: 次譬又二先譬次合譬又二先正譬次譬斥非。
0388b04: 初云無想天者數師云無想初念猶有心起從生
0388b05: 愛結無想樂成即便滅心則有非色非心補處論
0388b06: 師云心不可滅而言無想者爾時心細如蟄蟲冰
0388b07: 魚似無細心而言無色想者不復緣於麤色。
0388b08: 次不應下譬非。
0388b10: 云何見聞。
0388b11: 此中具論五陰云何住即色陰受樂即受陰想行
0388b12: 即兩陰見聞即識陰一解云但是四陰後言若為
0388b13: 行於想心不別言行陰。
0388b14: 次善男子下合譬又二初合正譬次合斥非。
0388b16: 說言如來身者是滅法也善男子如來滅法是佛境
0388b17: 界非諸聲聞緣覺所及。
0388b18: 初合無想天成就色陰而無有色想如來法性成
0388b19: 就寂滅而無有滅不應作滅不滅問也。
0388b20: 次汝今不應下合彈呵云云。
0388b22: 何處樂善男子如是之義亦非汝等之所知及諸佛
0388b23: 法身種種方便不可思議。
0388b24: 從復次善男子下第二通明三寶一體是常歸依
0388c01: 文為二初明三寶常次論義初又三一勸修常二
0388c02: 明得失三正辨歸依。
0388c05: 先勸作常想後明無無常想。
0388c06: 次若於三法下明得失。
0388c08: 所有禁戒皆不具足終不能證聲聞緣覺菩提之果
0388c09: 若能於是不可思議修常想者則有歸處。
0388c10: 舉失為誡舉得為勸若昔四時都不得言三法異
0388c11: 想而不得戒何以故以作別體歸依故也開善云
0388c12: 前已巳得道得戒若不得者今教起時何不更受既
0388c13: 不更受當知已巳得若見今時一體教起猶執昔別
0388c14: 不依今圓即是不信故言無戒若能於是者更重
0388c15: 勸也。
0388c16: 三譬如因樹去是正辨歸依又三開譬合譬舉非
0388c17: 顯是。
0389a03: 迦葉下是論義有兩初番問答次番領讚。
0389a06: 子如來亦爾其性常住是不變異無智慧眼不能得
0389a07: 見如彼闇中不見樹影凡夫之人於佛滅後說言如
0389a08: 來是無常法亦復如是若言如來異法僧者則不能
0389a09: 成三歸依處如汝父母各各異故故使無常。
0389a11: 三事常住啟悟父母乃至七世皆令奉持甚奇世尊
0389a12: 我今當學如來法僧不可思議既自學已巳亦當為人
0389a13: 廣說是義若有諸人不能信受當知是輩久修無常
0389a14: 如是等人我當為之而作霜雹。
0389a16: 如是護法不欺於人以不欺人善業緣故而得長壽
0389a17: 善知宿命。
0389a18: 皆可見云云興皇云樹譬常住影譬如來而為眾
0389a19: 生作歸依處迦葉難闇中有樹無影譬如來滅後
0389a20: 則不為他作歸依處佛答闇中有影肉眼不見如
0389a21: 來常為作依薄福不見而言非依。
0389a23: 金剛身品
0389a24: 金剛能譬身是所譬金剛四義一紫磨金精世界
0389b01: 基本二其體堅牢無能侵毀三其用勁利所擬無
0389b02: 前四其色不定爚難視金精譬法身至極攝一
0389b03: 切法體堅牢固譬常住不動離百絕四勁利譬寂
0389b04: 而常照大覺大明不定譬無礙自在一切處然
0389b05: 法身具足無量功德此中正明離百絕四堅牢常
0389b06: 住答上金剛之問若從能譬言金剛品若從所譬
0389b07: 應言法身品此則法譬雙題故言金剛身品復次
0389b08: 上雖三十四問通用一意只長壽故金剛之身即
0389b09: 堅固力而不可壞法身常身非雜食身圓通無隔
0389b10: 若解長壽即解金剛之身乃至諸問皆悉通達若
0389b11: 不解長壽亦不解金剛之身乃至諸句為不解者
0389b12: 更分別說若以通當名非無別義若以別當名非
0389b13: 無通義通不當名則通非通別不當名則別非別
0389b14: 非通非別而通而別今從別意明金剛身答第二
0389b15: 問有人解長壽是法此法附人金剛是人此人有
0389b16: 壽堅固力是用此是人法體用之異以判通別今
0389b17: 明等欲分別何不附文上文云施汝常命色力安
0389b18: 無礙辯初已巳略說今則廣說言長壽者即是常命
0389b19: 金剛身者即是常色堅固者即是常力名字功德
0389b20: 即是常安言四相者常無礙辯後廣答問亦不離
0389b21: 此常住五果五果故別常住故通若別若通若束
0389b22: 若散皆非總非別非束非散自在無礙直明通別
0389b23: 一意統攬理義推之自明故不多說又他明長命
0389b24: 短命可壞不可壞常無常等各自兩邊不相關涉
0389c01: 非長非短非壞不壞非常無常在兩邊外此則縱
0389c02: 橫別乃是一途非經正意今則不然即長而短
0389c03: 故枯林人滅即短而長故榮林入滅東方雙者為
0389c04: 破無常而說於常即非短非長雙樹中間非榮非
0389c05: 枯中道法性第一義諦一中一切中榮即是真一
0389c06: 真一切真枯即是俗一俗一切俗三諦即一諦一
0389c07: 諦即三諦差別無差別無差別差別非差別非不
0389c08: 差別而差別而不差別諸佛境界具足如此不可
0389c09: 思議不可破壞故名金剛身品就文為二初明法
0389c10: 身果次明法身因上問中含兩今答為兩章初明
0389c11: 身果又兩一明法身二論義。
0389c13: 可壞身金剛之身非雜食身即是法身。
0389c14: 略舉五身明法身義舊解法身常身是當體得名
0389c15: 不可壞身非雜食身從離過得名金剛身從譬得
0389c16: 名又言四身更互相成常身故不壞不壞故常身
0389c17: 非雜食故成法身法身故不雜食故金剛譬之今
0389c18: 明四句皆當體皆離過皆法皆譬亦得相成何者
0389c19: 金剛有四能成顯法身法身有四德成於譬意金
0389c20: 剛立世喻法身體堅喻常身勁利喻不壞身不定
0389c21: 喻非雜食身正用此意標品豈可作餘釋耶。
0389c22: 從迦葉白佛去第二論義文為三謂問答領解初
0389c23: 問中二先問次釋初問者。
0390a01: 見無常破壞塵土雜食等身。
0390a02: 舉所見難所不見既應入滅是無常身病苦所侵
0390a03: 是破壞身碎為舍利是塵土身受純陀供是雜食
0390a04: 身既不見四身亦不見能譬金剛之身。
0390a05: 次何以故去是釋初無常身餘例可解。
0390a07: 次從佛告去答又為三初非其所問次正答三結
0390a08: 勸初如文。
0390a10: 次正答中具百非者然此百非若單數則一百六
0390a11: 十句若複數則一百句既言百非理應複數然百
0390a12: 非之中或有雙非兩捨或一存一亡雖不常住非
0390a13: 念念滅即雙非之意非身是身即一存一亡然古
0390a14: 舊相承不解百非唯釋非身是身一句今出七家
0390a15: 一云非身者非是食身是身者是法身又云非身
0390a16: 者非生身是身是法身又云非身非金剛前身是
0390a17: 身是金剛後身此三家悉用俗為非以真為是又
0390a18: 非身者法身冥如是身者應現十方又云非身者
0390a19: 真諦是身者俗諦此二家以真為非以俗為是又
0390a20: 云非身者非真身是身者是好身此一家漫漫不
0390a21: 知何者為非何者為是雖復漫漫終有是非興皇
0390a22: 云法身不為是之與非是所不能是非所不能非
0390a23: 絕百非非百是無是無非能是能非故言是身非
0390a24: 身觀師云是身非身因緣相成法身非身不妨是
0390b01: 身終日是身而復非身終日非身而復是身文云
0390b02: 是空離空雖不常住非念念滅此兩家是一意今
0390b03: 未能精識眾家旨趣且為書之天台大師明三種
0390b04: 四句一單二複三具足單四句者謂是非亦是亦
0390b05: 非非是非非複四句者是是是非非是非非亦是
0390b06: 是非亦非是非非是是非非非是非是是不是是
0390b07: 亦是亦不是是非是非不是是前句約非次句約
0390b08: 是亦應前單後複具足者是是是是是是不是是
0390b09: 是是亦是是亦不是是是是非是是非不是是是
0390b10: 名具足有句非是非不是非亦是亦不是非非是
0390b11: 非不是非是是非不是是非亦是是亦不是是非
0390b12: 非是是非不是是是名具足無句餘兩具足句類
0390b13: 之可解不復能作但依天台大師止觀文中三四
0390b14: 句相則易可見私云既云但依止觀文則易見今
0390b15: 比望彼文是非各作三種四句先約是者是不是
0390b16: 亦是亦不是非是非不是單也是是是不是不是
0390b17: 是不是不是亦是亦不是是亦是亦不是不是非
0390b18: 是非不是是非是非不是不是複也是是是不是
0390b19: 是亦是亦不是是非是非不是不是是不是不是
0390b20: 不是亦是亦不是不是非是非不是亦是亦不是
0390b21: 是亦是亦不是不是亦是亦不是亦是亦不是亦
0390b22: 是亦不是非是非不是非是非不是是非是非不
0390b23: 是不是非是非不是亦是亦不是非是非不是非
0390b24: 是非不是次約非中亦三四者非不非亦非亦不
0390c01: 非非非非不非單也非非非不非不非非不非不
0390c02: 非亦非亦不非非亦非亦不非不非非非非不非
0390c03: 非非非非不非不非複也非非非不非非亦非亦
0390c04: 不非非非非非不非不非非不非不非不非亦非
0390c05: 亦不非不非非非非不非亦非亦不非非亦非亦
0390c06: 不非不非亦非亦不非亦非亦不非亦非亦不非
0390c07: 非非非不非非非非不非非非非非不非不非非
0390c08: 非非不非亦非亦不非非非非不非非非非不非
0390c09: 仍存章安先釋不敢擅易然雖是非各別成句不
0390c10: 非即是不是即非為成三四故須互對將此三種
0390c11: 四句望前諸師所非為非何四句未非何四句非
0390c12: 此等諸四句彼但出四句之見未出絕言之見那
0390c13: 即結為法身耶今言非身者非如此等諸見所得
0390c14: 雜食之身無常塵土之身故言非身即非而是是
0390c15: 於法身常身金剛之身然佛身非是非非能為物
0390c16: 現非身是身又解除一法相者不二也如來身者
0390c17: 實是雙非而言法身者蓋為緣耳故云除一法相
0390c18: 大品云除為薩婆若心古來非唯不釋百非亦不
0390c19: 出其意何故唱百為非何所屬當今試言之夫如
0390c20: 來身離於百非佛身既權實不同百非亦淺深有
0390c21: 異百非者下文云具足百福成於一相如是展轉
0390c22: 具足成就三十二相言百福者持不殺戒有五種
0390c23: 心謂下中上上上上中上乃至正見亦復如是是
0390c24: 五十心名初發意決定成就是五十心名百福德
0391a01: 如是百福成於一相又云一善具十是為百福釋
0391a02: 論云大千人應失眼失命有能救得其眼命者是
0391a03: 為一福如是百度名百福德對百福論百惡百惡
0391a04: 為非從百惡感得四趣雜食無常塵土之身名為
0391a05: 非身從百福感得如來相好之身法身常身金剛
0391a06: 之身五分清淨名法身得三無為名曰常身八十
0391a07: 億魔不能壞名金剛身故名是身此乃三藏佛身
0391a08: 離百非也又百福所感三十二相清淨之身悉是
0391a10: 食則殺人有心行行不任得道故知迦葉正難於
0391a11: 此我今唯見雜食無常塵土之身當知百福為非
0391a12: 福性空故為是故曰凡有相者悉是妄若見諸
0391a13: 相非相即見如來此以空法為法身空無生空為
0391a14: 常身空不得空便是金剛身是為通教佛身離百
0391a15: 非又空中無法無是無非亦復無身豈可以空為
0391a16: 是若不是者即為非也二乘得空何故不是佛身
0391a17: 如空不可窮盡無相無礙普能顯現乃可稱是二
0391a18: 乘不能現者但是偏空非時取證名雜食身此空
0391a19: 可破即無常身此空須棄是塵土身故空為非身
0391a20: 諸佛得空能現身者是中道空中道即是法身常
0391a21: 身金剛之身是名別教佛身離百非也又非百惡
0391a22: 入百福非百福入百空非百空入百中次第淺深
0391a23: 縱橫別皆為非也次第取證即雜食身前後勝
0391a24: 劣是無常身差別隔礙是塵土身故別非也佛身
0391b01: 圓妙無復若干一中無量無量中一非一非無量
0391b02: 不一不異具足無缺名大涅槃惡即中道無二無
0391b03: 別一切諸法悉安樂性百惡尚中況百福空而不
0391b04: 即中即中之法法身常身金剛之身乃可稱是是
0391b06: 第四即非名佛身者今經正意古來諸師全不料
0391b08: 大意可見此既諸佛境界玄妙難測鑽仰彌難更
0391b09: 又一解初人天身一句即具九十九句功德後涅
0391b10: 槃句亦具九十九句功德中間亦然何者一句既
0391b11: 是法身故備諸功德依經又三番前三句為一番
0391b12: 明非人天身似如非俗入真。
0391b14: 人天身非恐怖身非雜食身。
0391b15: 入真之意即俗即真雙非兩捨如放金剛到金剛
0391b16: 際乃止。
0391b17: 次八十句為一番明非身是身似如非真出俗。
0391b19: 無有足無知無形畢竟清淨無有動搖無受無行
0391b20: 不住不作無味無雜非是有為非業非果非行非滅
0391b21: 非心非數不可思議常不可議無識離心亦不離心
0391b22: 其心平等無有亦有無有去來而亦去來不破不壞
0391b23: 不斷不絕不出不滅非主亦主非有非無非覺非觀
0391b24: 非字非不字非定非不定不可見了了見無處亦處
0391c01: 無宅亦宅無闇無明無有寂靜而亦寂靜是無所有
0391c02: 不受不施清淨無垢無爭斷爭住無住處不取不墮
0391c03: 非法非非法非福田非非福田無盡不盡離一切盡
0391c04: 是空離空雖不常住非念念滅無有垢濁無字離字
0391c05: 非聲非說亦非修習非稱非量非一非異非像非相
0391c06: 諸相莊嚴非勇非畏無寂不寂無熱不熱不可見
0391c07: 無有相貌如來度脫一切眾生無度脫故能解眾生
0391c08: 無有解故覺了眾生無覺了故如實說法無有二故
0391c10: 不常常行一乘眾生見三不退不轉斷一切結不戰
0391c11: 不觸非性住性非合非散非長非短非圓非方非陰
0391c12: 入界亦陰入界非增非損非勝非負如來之身成就
0391c13: 如是無量功德。
0391c14: 出俗之意即空即中一出一切出隨應度者皆得
0391c15: 見聞。
0391c16: 後十七句為一番明無有知者無不知者似如雙
0391c17: 非二邊。
0391c19: 無為非世非不世非作非不作非依非不依非四大
0391c20: 非不四大非因非不因非眾生非不眾生非沙門非
0391c21: 婆羅門是師子大師子非身非不身不可宣說除一
0391c22: 法相不可算數般涅槃時不般涅槃。
0391c23: 即邊入中一色一香無非中道雖此分別亦不一
0391c24: 向若一向者不成微妙微妙者即入即出即中又
0392a01: 即出即入即中又即中即出即入不一二三而一
0392a02: 二三。
0392a03: 三如來下結勸又二初結。
0392a05: 如來乃知是相非諸聲聞緣覺所知迦葉如是功德
0392a06: 成如來身非是雜食所長養身迦葉如來真身功德
0392a07: 如是云何復得諸疾患苦危脆不堅如坏器乎迦葉
0392a08: 如來所以示病苦者為欲調伏諸眾生故善男子汝
0392a09: 今當知如來之身即金剛身。
0392a10: 如是乃名微妙法身具足功德餘四身亦如是結
0392a11: 非聲聞緣覺所知結成常身二乘無常不能知常
0392a12: 非長養結成非雜食身真身不同坏器結成不壞
0392a13: 身結金剛身如文又結不壞身云示病苦為調眾
0392a14: 生者即是示破壞身若例此文亦應示非法身鹿
0392a15: 馬等亦應示無常身朝生暮殞等亦應示雜食身
0392a16: 為獵師食肉等亦應示非金剛身芭蕉泡沫等明
0392a17: 五句法身即入非身意也示五非法之身即出是
0392a18: 身意也即入即出即出即入即是微妙功德之意
0392a19: 非入非出是不可宣說之意也依入五身身具百
0392a20: 句即五百句依出五身身具百句即五百句是為
0392a21: 一千又即入即出即出即入又是二千非即入非
0392a22: 即出非即出非即入又是二千總為五千句文云
0392a23: 如是無量微妙功德豈止五千約此經文聊作五
0392a24: 千。
0392b01: 次從汝今日去勸也。
0392b03: 說如來身即是法身。
0392b04: 勸自行化他如文。
0392b05: 三從白佛去是領解。
0392b07: 何當有病苦無常破壞我從今日常當思惟如來之
0392b08: 身是常法身安樂之身亦當為人如是廣說。
0392b09: 領上兩勸云云。
0392b10: 從唯然世尊去是第二答法身因因有得果之能
0392b11: 能名為力即是答得大堅固力之問也。
0392b13: 迦葉前疑無常速朽聞佛百非非於雜食塵土等
0392b14: 身然後方顯常身不壞悟解歡喜而猶未知法身
0392b15: 所因云何更騰疑牒問金剛身是騰前所因云何
0392b16: 是起後。
0392b17: 佛答為三一正答二領解三勸修初有略廣略為
0392b18: 二初明護法次引證初文者。
0392b20: 護法不壞今得常住不壞之身取相似因而為答
0392b21: 問。
0392b22: 次我於往昔是略引證。
0392b24: 不壞。
0392c01: 從善男子護持正法去廣答又二初廣明護法次
0392c02: 廣引證初又二一在家二出家。
0392c04: 弓箭矛槊守護持戒清淨比丘。
0392c05: 在家護法取其元心所為棄事存理匡弘大教故
0392c06: 言護持正法不拘小節故言不修威儀護法有四
0392c07: 句出家在家共不能護者無名行比丘無勢力俗
0392c08: 人是也在家出家獨不能護者還是兩種各各不
0392c09: 能出家在家獨能護者佛及仙豫是也出家在家
0392c10: 共能護者今文是也昔是為今非今非為昔是今
0392c11: 昔俱非今昔俱是昔時平而法弘應持戒勿持仗
0392c12: 今時嶮而法翳應持仗勿持戒今昔俱嶮應俱持
0392c13: 仗今昔俱平應俱持戒取捨得宜不可一向。
0392c14: 次從迦葉白佛去是出家人護法有問有答。
0392c16: 閑塚間閒樹下當說是人為真比丘若有隨逐守護行
0392c17: 者當知是輩是禿居士。
0392c18: 問中棄理存事為難。
0392c20: 供身取足讀誦經典思惟坐禪有來問法即為宣說所
0392c21: 謂布施持戒福德少欲知足雖能如是種種說法然
0392c22: 故不能作師子吼不為師子之所圍繞不能降伏非
0392c23: 法惡人如是比丘不能自利及利眾生當知是輩懈
0392c24: 怠嬾惰雖能持戒守護淨行當知是人無所能為若
0393a01: 有比丘供身之具亦當豐足復能護持所受禁戒能
0393a02: 師子吼廣說妙法謂修多羅祇夜受記伽陀優陀那
0393a03: 伊帝目多伽闍陀伽毗佛略阿浮陀達磨以如是等
0393a04: 九部經典為他廣說利益安樂諸眾生故唱如是言
0393a05: 涅槃經中制諸比丘不應畜養奴婢牛羊非法之物
0393a06: 若有比丘畜如是等不淨之物應當治之如來先於
0393a07: 異部經中說有比丘畜如是等非法之物某甲國王
0393a08: 如法治之驅令還俗若有比丘能作如是師子吼時
0393a09: 有破戒者聞是語已巳咸共瞋怒害是法師是說法者
0393a10: 設復命終故名持戒自利利人以是緣故我聽國主
0393a11: 臣宰相優婆塞等護說法人若有欲得護正法者
0393a12: 當如是學迦葉如是破戒不護法者名禿居士非持
0393a13: 戒者得如是名。
0393a14: 答中棄事存理為答如文。
0393a15: 二從善男子過去久遠去是廣引證文為四一護
0393a16: 法本緣次從爾時有一去明護法行三從尋即命
0393a17: 終去是護法果報四從爾時王者去是結會前二
0393a18: 如文。
0393a20: 有佛出世號歡喜增益如來應供正知明行足善
0393a21: 逝世間解無上士調御丈夫天人師佛世尊爾時世
0393a22: 界廣博嚴淨豐樂安隱人民熾盛無有饑渴如安樂
0393a23: 國諸菩薩等彼佛世尊住世無量化眾生已巳然後乃
0393a24: 於娑羅雙樹入般涅槃佛涅槃後遺法住世無量億
0393b01: 歲餘四十佛法未滅。
0393b03: 能師子吼班宣廣說九部經典制諸比丘不得畜養
0393b04: 奴婢牛羊非法之物爾時多有破戒比丘聞作是說
0393b05: 皆生惡心執持刀仗逼是法師是時國王名曰有德
0393b06: 聞是事已巳為護法故即便往至說法者所與是破戒
0393b07: 諸惡比丘極共戰令說法者得免危害王時被創
0393b08: 舉身周爾時覺德尋讚王言善哉善哉王今真是
0393b09: 護正法者當來之世此身當為無量法器王於是時
0393b10: 得聞法已巳心大歡喜。
0393b12: 將從人民眷屬有戰者有隨喜者一切不退菩提
0393b13: 之心命終悉生阿佛國覺德比丘後壽終亦得
0393b14: 往生阿佛國而為彼佛作聲聞眾中第二弟子若
0393b15: 有正法欲滅盡時應當如是受持擁護。
0393b16: 第三中云阿者道行云無怒放光云妙樂無怒
0393b17: 妙樂二名相成淨名云無動王前生是第一比丘
0393b18: 後生是第二又約四依王是初依第一比丘是第
0393b19: 二依為聲聞者非小乘也乃是大乘聲聞舉此二
0393b20: 人定以何人為證舊取王能護為證或雙取為證。
0393b21: 第四如文。
0393b23: 護正法者得如是等無量果報以是因緣我於今日
0393b24: 得種種相以自莊嚴成就法身不可壞身。
0393c01: 次迦葉白佛如來常身猶如畫石是領解。
0393c03: 我以常解解佛常身耿耿不沒喻如畫石。
0393c04: 三以是因緣下勸修又二初通舉因果以勸四眾。
0393c06: 優婆夷應當勤加護持正法護法果報廣大無量。
0393c07: 次別勸在家開執刀仗文即為二先勸。
0393c09: 法比丘若有受持五戒具者不得名為大乘人也不
0393c10: 受五戒為護正法乃名大乘護正法者應當執持刀
0393c11: 器仗侍衛法師。
0393c12: 次簡又四一問二答三領四述就問為二初問師
0393c13: 之有無二問戒之持犯問者。
0393c15: 刀仗者共為伴侶為有師耶為無師乎。
0393c16: 問其與持刀仗者隨猶有師德為無師德。
0393c18: 就佛答又兩初正答後結歎正答中二初答戒之
0393c19: 有無次答師之有無初文二初正答者。
0393c21: 惡之世國土荒亂互相鈔掠人民饑餓爾時多有為
0393c22: 饑餓故發心出家如是之人名為禿人是禿人輩見
0393c23: 有持戒威儀具足清淨比丘護持正法驅逐令出若
0393c24: 殺若害。
0394a01: 是無戒人與護法相隨而護法者非無戒人如文
0394a02: 次既自持戒云何化他更問此事。
0394a04: 當得遊行村落城邑教化。
0394a05: 佛答與護法者俱如文。
0394a07: 為伴侶若諸國主大臣長者優婆塞等為護法故雖
0394a08: 持刀仗我說是等名為持戒雖持刀仗不應斷命若
0394a09: 能如是即得名為第一持戒。
0394a10: 從迦葉夫護法者去二答有師無師之問先略後
0394a11: 廣。
0394a13: 不捉持王者寶蓋油缾穀米種種果蓏不為利養親
0394a14: 近國王大臣長者於諸檀越心無諂曲具足威儀摧
0394a15: 伏破戒諸惡人等是名持戒護法之師能為眾生真
0394a16: 知識其心弘廣譬如大海。
0394a17: 略中三意一持經二持律三摧伏破戒具此三德
0394a19: 是外用。
0394a20: 迦葉若有比丘下是廣答還廣前三而不次第初
0394a21: 廣摧伏為三先出壞眾師弟。
0394a23: 眷屬亦效是師貪求利養是人如是便自壞眾。
0394a24: 次通舉三眾。
0394b02: 淨僧破戒雜僧則易可壞持戒淨僧利養因緣所不
0394b03: 能壞云何破戒雜僧若有比丘雖持禁戒為利養故
0394b04: 與破戒者坐起行來共相親附同其事業是名破戒
0394b05: 亦名雜僧云何愚癡僧若有比丘在阿蘭若處諸根
0394b06: 不利闇鈍瞢少欲乞食於說戒日及自恣日教諸
0394b07: 弟子清淨懺悔見非弟子多犯禁戒不能教令清淨
0394b08: 懺悔而便與共說戒自恣是名愚癡僧云何名清淨
0394b09: 僧有比丘僧百千億魔所不能壞。
0394b10: 三明淨眾能壞前二眾。
0394b12: 清淨眾中是名護法無上大師。
0394b13: 從善持律去廣明持律能壞前二。
0394b15: 非是律者則不證知若是律者則便證知云何調眾
0394b16: 生故若諸菩薩為化眾生常入聚落不擇時節或至
0394b17: 寡婦及淫女舍與同住止經歷多若是聲聞所不
0394b18: 應為是名調伏利益眾生云何知重若見如來因事
0394b19: 制戒汝從今日慎莫更犯如四重禁出家之人所不
0394b20: 應作而故作者非是沙門非釋種子是名為重云何
0394b21: 為輕若犯輕事如是三諫若能捨者是名為輕非律
0394b22: 不證者若有讚說不清淨物應受用者不共同止是
0394b23: 律應證者善學戒律不近破戒見有所行隨順戒律
0394b24: 心生歡喜如是能知佛法所作善能解說是名律師
0394c01: 善解一字。
0394c02: 律中明六種五法一學人二無學人三神解四畜
0394c03: 弟子五訓誨六事用此中正是神解五法得離依
0394c04: 止堪為師位四事與律問答小異一事則異律謂
0394c05: 為誦木叉此中名隨時教化神解五法者一是調
0394c06: 伏眾生二知輕三知重四是律應證五非律不證
0394c07: 云何調伏調眾生時不得選擇時節處所又不得
0394c08: 一向漫調云云知重可見知輕者即十三前九無
0394c09: 諫後四有諫兩諫不從未結具方便罪三諫不從
0394c10: 方結正罪非律不證者知他犯律不應證之如有
0394c11: 人云佛入凡夫中作五欲便自忘是聖人後遇善
0394c12: 知識語云汝是聖人那作此事只覺自是聖人又
0394c13: 佛入地獄代眾生受苦實受割之痛如此等言
0394c15: 人斯言皆不可證善解一字者即律一字應約律
0394c16: 字解五名也如止觀云云。
0394c17: 善持契經明去廣持經。
0394c19: 亦復如是例律應有五事一隨時教化二知有餘
0394c20: 三知無餘四非經不證五是經應證。
0394c21: 二佛法無量是結歎。
0394c23: 迦葉下第三領解。
0395a01: 量不可思議如來亦爾不可思議故知如來常住不
0395a02: 壞無有變異我今善學亦當為人廣宣是義。
0395a03: 佛讚下第四述成云云。
0395a05: 不可壞身菩薩應當如是善學正見正知若能如是
0395a06: 了了知見即是見佛金剛之身不可壞身如於鏡中
0395a07: 見諸色像。
0395a08: 學人五法者謂信戒定慧多聞從五停心至那含
0395a09: 也無學人五法謂五分法身齊第四果神解五法
0395a10: 如前畜弟子五法者一謂十夏十夏是長宿堪畜
0395a11: 弟子二持戒纖毫不犯今時不犯初篇即名不犯
0395a12: 後可悔故三多聞大小內外精通者若不能具會
0395a13: 須一藏無者不可四能除弟子憂悔若退戒還俗
0395a14: 應說苦切之事五能除弟子惡邪弟子既無衣食
0395a15: 勢力即欲越濟應為除其惡邪餘兩五法不論云
0395a16: 云。
0395a18: 名字功德品
0395a19: 夫世間名字有同有異同者俱是體上之稱異者
0395a20: 名召於體字歎其德佛法亦爾隨順世間強分同
0395a21: 異以大般涅槃為名其餘稱歎不可思議諸佛境
0395a22: 界正法門等悉皆是字而此名字通有功德今先
0395a23: 分別名之功德文中舉七善七譬釋此經名謂語
0395a24: 善義善文善純備具足是獨一善清淨是行善梵
0395b01: 行是慈善金剛寶藏是備具善冶城取上中下足
0395b02: 為十善開善合為八善今依七譬釋七善文又餘
0395b03: 經及下文皆言七善不勞足之初譬明大是廣義
0395b04: 所謂八河入海又是深義所謂一方深奧祕密又
0395b05: 大是極義所謂悕望永斷又是第一義所謂象
0395b06: 為最又是勝義所謂秋耕為勝又大是寂義所謂
0395b07: 善治亂心又大是具足義所謂八味具足皆一一
0395b08: 敘之名大般涅槃此即名功德次稱歎字功德功
0395b09: 德有三一是諸佛之師文云無量無邊諸佛世尊
0395b10: 之所修習二是菩薩之門文云菩薩修是大般涅
0395b11: 槃得正法門能為良醫三杜眾生四惡之趣文云
0395b12: 眾生聞此經名墮四趣者無有是處然涅槃功德
0395b13: 無量無邊不可思議略舉三條釋字功德六卷名
0395b14: 受持品此從能持人得名此文從所持法得名互
0395b15: 舉一邊此品答上云何於此經究竟到彼岸之問
0395b16: 文中明諸佛修習已巳到彼岸菩薩得聞則是中流
0395b17: 眾生聞名發足此岸然涅槃之河非彼此中而彼
0395b18: 此中一問三答答過所問就文為四一勸持二問
0395b19: 三答四領解初為二一勸持。
0395b21: 字章句所有功德。
0395b22: 二受持。
0395b24: 何以故如是經典乃至無量無邊諸佛之所修習所
0395c01: 得功德我今當說。
0395c02: 受持功德不墮四趣者舊云聞經修行登於性地
0395c03: 是則不墮二云為作遠緣起惡則墮但藉此緣後
0395c04: 能反本又云聞經理解與聞慧相應理數不墮興
0395c05: 皇云聞經名者下文自云名無名故聞不聞故如
0395c06: 此聞名無生正解尚超人天寧墮四趣當知所得
0395c07: 功德超度有流是佛境界二乘不知今皆不然聞
0395c08: 經得解自是生解功德何關歎於聞經功德此不
0395c09: 相應但持五戒五戒小善尚不墮惡況復修行夫
0395c10: 大涅槃是深廣極勝第一寂靜具足之名信此為
0395c11: 受不忘為持如此聞名自不墮惡不俟深解。
0395c12: 二白佛去是問為二一問名功德。
0395c14: 二問持功德。
0395c16: 向聞勸持及以聞名既猶未了是故更問。
0395c17: 三佛答其二問即為兩章答名為三初判名次明
0395c18: 七善三明七譬初文可見。
0395c20: 次七善者。
0395c22: 純備具足清淨梵行金剛寶藏滿足無缺汝善諦聽
0395c23: 我今當說。
0395c24: 舊釋序正流通為初中後善招提云萬德是初善
0396a01: 萬善是中善萬果為後善果與善殊此不可用經
0396a02: 約行施是初善持戒為中善得報為後善云云。
0396a03: 三七譬者。
0396a05: 經如是降伏一切諸煩惱結及諸魔性然後要於大
0396a06: 般涅槃放捨身命是故名曰大般涅槃善男子又如
0396a07: 醫師有一祕方悉攝一切所有醫術善男子如來亦
0396a08: 爾所說種種妙法祕密深奧藏門悉皆入此大般涅
0396a09: 槃是故名為大般涅槃善男子譬如農夫春月下種
0396a10: 常有希望既收果實眾望都息善男子一切眾生亦
0396a11: 復如是修學餘經常希滋味若得聞是大般涅槃希
0396a12: 望餘經所有滋味悉皆永斷是大涅槃能令眾生度
0396a13: 諸有流善男子如諸中象為最此經如是於諸
0396a14: 經三昧最為第一善男子譬如耕田秋耕為勝此經
0396a15: 如是諸經中勝善男子如諸藥中醍醐第一善治眾
0396a16: 生熱惱亂心是大涅槃為最第一善男子譬如甜酥
0396a17: 八味具足大般涅槃亦復如是八味具足云何為八
0396a18: 一者常二者恒三者安四者清涼五者不老六者不
0396a19: 死七者無垢八者快樂是為八味具是八味是故名
0396a20: 為大般涅槃若諸菩薩摩訶薩安住是中復能處處
0396a21: 示現涅槃是故名為大般涅槃。
0396a22: 他解六譬釋大後一譬釋般涅槃今觀文初譬釋
0396a23: 大後六譬釋般涅槃然通釋名不分別也問此中
0396a24: 以常釋大應以大釋常便為不異答一往名異其
0396b01: 意則同以非常非無常故常非小非大故大故互
0396b02: 相釋降伏諸結者即煩惱魔魔性者天魔放捨身
0396b03: 命者即陰死兩魔餘五譬可見最後譬中云八味
0396b04: 者以譬四德開常出恒不為緣生故常不為緣滅
0396b05: 故恒開樂出安外無能壞為安內無所受為樂無
0396b06: 垢與清涼同皆是淨不老不死同皆是我問云何
0396b07: 是酥之八味有人用八功德水為答此不爾水乳
0396b08: 體別本不相關云云輕屬觸不臭是香飲時無
0396b10: 為答此亦不然苦辛鹹酢酥中永無對義不便數
0396b11: 又不足今謂乳酪時淡其味不足醍醐時濃味已巳
0396b12: 純一酥居季孟之間兼備眾味可得為譬酥有生
0396b13: 熟去酪近即酪漿二味乳是其本即五味也就甜
0396b14: 淡膩即為八味。
0396b15: 二善男子下答奉持問。
0396b17: 當如是學如來常住法僧亦然。
0396b18: 上答名則廣今答持何略既廣達名字受持功德
0396b19: 亦復不少故不多說。
0396b20: 四白佛下領解也初領名。
0396b22: 法僧亦爾不可思議是大涅槃亦不可思議。
0396c01: 當知是人盲無慧眼無明所覆。
0396c02: 大般涅槃經卷第三
0396c03: 涅槃經疏卷第四
0396c04: 日東　天台沙門本純　分會
0396c05: 
0396c06: 南本大般涅槃經會疏卷第三
