0001a01: 
0001a02: No. 1765 [cf. Nos. 375, 1766, 1767]
0001a03: 【原】明崇禎十一年刊增上寺報恩藏本，【甲】明曆二年刊龍谷大學藏本大般涅槃經玄義卷上
0001a04: 
0001a05: 〔隋〕－【甲】＊隋天台沙門灌頂撰
0001a06: 夫正道幽寂無始無終。妙理虛玄非新非故。
0001a07: 無始而言其始者。謂之無明生死。無終而語
0001a08: 其終者。即是種智涅槃。無明生死本自有之
0001a09: 名之為故。種智涅槃修因方克目之為新。此
0001a10: 經乃於非始之始。分別佛性三因之殊。還就
0001a11: 無終之終。辨於涅槃三德極果之別。若佛性
0001a12: 之因非因。涅槃之果非果。是則因如不異果
0001a13: 如。果如不異因如。若因如不異果如。非止涅
0001a14: 槃之如非新。佛性之如亦復非新。若果如不
0001a15: 異因如。非止佛性之如非故。涅槃之如亦復
0001a16: 非故。是則佛性涅槃因果之如。皆是非新非
0001a17: 故。非新非故之理即是法身。非新而新之果
0001a18: 即是摩訶般若。既有非新而新種智之圓極。
0001a19: 則非故之故無明生死患累究竟斯亡目之解
0001a20: 脫。此則三德之義宛然。不縱不橫妙等伊字。
0001a21: 但眾生利鈍不同。是以大聖赴緣之教亦有
0001a22: 頓漸之別。頓則譬於忍辱之草牛食即得醍
0001a23: 醐。漸則五味階級次第圓滿。或有不定根緣
0001a24: 為赴此機＝机【甲】＊機机所說教門非頓非漸。喻之置毒於
0001a25: 乳也。皆是能仁妙窮權實巧赴根緣。化他利
0001a26: 物罄無乖爽。今此大經為欲開通往昔教門。
0001a27: 顯發如來方便密義故。於娑羅雙樹大師子
0001a28: 吼。師子吼者名決定說。決定說者說一切眾
0001a29: 生悉有佛性如來畢竟不入涅槃。不入涅槃
0001b01: 即是入於無上大乘大般涅槃。此經若具依
0001b02: 梵本。應云摩訶般涅槃那修多羅。摩訶言大
0001b03: 般涅槃那此翻滅度。釋此三字具依兩義一
0001b04: 別二通。第一別釋者大即法身。故此經云。所
0001b05: 言大者其性廣博猶若虛空。其性即法性法
0001b06: 性即法身也。滅者即是解脫。解脫二種。煩惱
0001b07: 生死永滅。免斯因果患累即解脫義也。所言
0001b08: 度者即是摩訶般若。故大論云。信為能入智
0001b09: 為能度。當知別以三字標今經之目。即是三
0001b10: 德之異名也。第二通釋。大者謂大法身大般
0001b11: 若大解脫也。滅者即是三德皆寂滅也。度者
0001b12: 即是三德皆究竟圓滿也。故通以三字標名
0001b13: 表三德。皆大寂滅究竟也。別通之義雖殊。然
0001b14: 並是用非果之果無上祕密之極果。以標一
0001b15: 教之首也。修多羅即是聖教之總名。有翻無
0001b16: 翻事在別釋。若具依梵本。應言摩訶般涅槃
0001b17: 那。今翻為大滅度。大若虛空不因小相。又其
0001b18: 性廣博多所容受。又名不可思議諸佛之法
0001b19: 界。是為三義釋大也。滅者滅二十五有及虛
0001b20: 偽物。又得二十五三昧種種示現。又生滅滅
0001b21: 已。寂滅為樂。是為三義釋滅也。度者度於不
0001b22: 度。又度於度。又度此彼之彼岸。亦度非彼非
0001b23: 此之彼岸。譬如神龜水陸俱度。是為三義釋
0001b24: 度也。總攬三法三目三點名大般涅槃。金剛
0001b25: 寶藏滿足無缺。不縱不橫不並不別微妙祕密
0001b26: 以當其體。常住不變恒安清涼不老不死以
0001b27: 當其宗。置毒佛性遍五味中味味殺人。震大
0001b28: 毒鼓雖無心欲聞聞之皆死。八大自在我以當
0001b29: 其用。常住二字無上醍醐與諸典別決定之吼
0001c01: 以當其教。名含體攝常宗毒用極教之相也。
0001c02: 玄義開為五重。
0001c03: 　一釋名　二釋體　三二釋宗　四釋用
0001c04: 　五釋教
0001c05: 釋名又五。謂翻通無假絕。翻者四說。謂無有
0001c06: 亦有亦無非有非無。初言無者。天竺五處不
0001c07: 同。東南中三方奢切小殊。西北兩處大異。如
0001c08: 言摩訶。摩醯。泥曰。泥洹。此則三方。如言洹
0001c09: 槃那。般涅槃那。此則二方。類如此間楚夏
0001c10: 耳。有人以泥曰目雙卷。泥洹目六卷。涅槃目
0001c11: 大本。是義皆不然。雙卷明八十無常。六卷明
0001c12: 金剛不毀。豈可以方言簡義。毘婆沙云涅槃
0001c13: 那。今經無那字。蓋譯人存略耳。肇論以摩訶
0001c14: 涅槃。為彼土正音。古今承用。其各說者凡有
0001c15: 五家。一廣州大亮云。一名含眾名。譯家所以
0001c16: 不翻。正在此也。名下之義。可作異釋。如言大
0001c17: 者。莫先為義。一切諸法莫先於此。又大常也。
0001c18: 又大是神通之極號。常樂之都名。故不可翻
0001c19: 也。二云名字是色聲之法。不可一名累書眾
0001c20: 名一義疊說眾義。所以不可翻也。三云。名是
0001c21: 義上之名。義是名下之義。名既是一。義豈可
0001c22: 多。但一名而多訓。例如此間息字。或訓子息。
0001c23: 或訓長息。或訓止住之息。或訓暫時消息。或
0001c24: 訓報示消息。若據一失諸。故不可翻。四云。一
0001c25: 名多義如先陀婆一名四實。關涉處多不可
0001c26: 翻也。五云秖＝秪【甲】＊秖秪先陀婆一語隨時各用。智臣善
0001c27: 解契會王心。涅槃亦爾。初出言涅槃。涅槃即
0001c28: 生也。將逝言涅槃。涅槃即滅也。但此無密語
0001c29: 翻彼密義。故言無翻也。二云有翻者。梁武云。
0002a01: 佛具四等隨其類音溥告眾生。若不可翻此
0002a02: 土便應隔化。四等亦是不遍。引釋論般若尊
0002a03: 重智慧輕薄。既得以輕代重。何得不以真丹。
0002a04: 單別翻天竺兼含。既可得翻且舉十家。一竺
0002a05: 道生。時人呼為涅槃聖。翻為滅。引文云。聞
0002a06: 佛唱滅悲哀請住。魔王所以勸令速滅云云。二
0002a07: 莊嚴大斌。翻為寂滅。引文云。生滅滅已寂滅
0002a08: 為樂。前家止滅於生。後家滅生復滅於滅。故
0002a09: 言寂滅云云。三白馬愛。翻為祕藏。引文云。皆
0002a10: 悉安住祕密藏中云云。四長干影。翻為安樂。
0002a11: 引文云。如人病差名為安樂。安樂名涅槃。
0002a12: 五定林柔。翻為無累解脫。既無創疣即無累
0002a13: 也。六太昌宗。翻為解脫。引四相品云。涅槃名
0002a14: 解脫。迦葉品云。慈悲即真解脫。解脫即大涅
0002a15: 槃。七梁武。翻為不生。引文云。斷煩惱者。不
0002a16: 名涅槃。不生煩惱乃名涅槃。八肇論。云無為
0002a17: 亦云滅度。九會稽基。偏用無為一義為翻也。
0002a18: 十開善光宅。同用滅度。引文云。大覺世尊將
0002a19: 欲涅槃。引六卷云。大牟尼尊今當滅度。彼此
0002a20: 兩存正是翻也。例大本稱娑羅雙樹。六卷云
0002a21: 堅固林。又引法華長行云。中夜當入涅槃。後
0002a22: 偈云佛此夜滅度。又引華嚴云。古來今佛無
0002a23: 般涅槃。除化眾生方便滅度。又引遺教。佛臨
0002a24: 涅槃略說教誡。又云。時將欲過我欲滅度。是
0002a25: 為十家明有翻也。三明亦可翻亦不可翻者。
0002a26: 叡師云。秦言謬者定之以方冊。梵音不可變
0002a27: 者即而書之。匠者之公謹受者之重慎。今經
0002a28: 翻摩訶為大。般涅槃三字存梵音。是則一字
0002a29: 可翻三字不可翻。梵漢雙題正應在此。四云
0002b01: 大名不可思議。故非可翻非不可翻。今明。漢
0002b02: 人多不曉梵即有眾說。莫知孰是。世既咸用
0002b03: 開善未能異之。今雖同其翻不用其義。同翻
0002b04: 者摩訶此翻為大。般涅此翻為滅。槃那此翻
0002b05: 為度。是為大滅度也。有翻無翻四家竟。次出
0002b06: 開善四解。一云。滅據法度據人。生死之法滅
0002b07: 已還無。生死之人轉而作佛。二云滅名目無。
0002b08: 滅有還無故。度名目有。從此至彼故。實法道
0002b09: 邊人法俱滅。相續道中人法俱度。三云。滅是
0002b10: 有餘度是無餘。有餘涅槃既未究竟止可是
0002b11: 滅。無餘永免方得是度。四云。滅是本有今無
0002b12: 之義。而加之以度者是永免之名。欲明凡夫
0002b13: 之死亦得是滅而非永免不得稱度。觀師難
0002b14: 初解云。若生死之法滅無。生死之人附何而
0002b15: 度。若生死假人轉得成佛。生死之法何不轉
0002b16: 為涅槃。今研初解是何等義。若依聲聞法者。
0002b17: 三果生死未併滅假人不永度。若第四果凡
0002b18: 法因雖滅凡法果未滅。假人猶未度。若灰身
0002b19: 滅智假法俱寂。寂則不論度。又不得作佛。若
0002b20: 菩薩法者。凡法都不滅假人又不度。是誰法
0002b21: 滅何等人度。如此往推非三藏義也。若依聲
0002b22: 聞菩薩共法者。三乘之人同以無言說道斷
0002b23: 煩惱入第一義。即體生死法是涅槃法不論
0002b24: 滅與不滅。即生死人是涅槃人。不論度與不
0002b25: 度。既無法可滅何用以滅目之。既無人可度
0002b26: 用度目誰。如此推之則非通教義也。若獨菩
0002b27: 薩法非但滅生死之偽法。亦滅涅槃之真法。
0002b28: 非但度生死之凡人。亦度出世之聖人。彼師
0002b29: 言不涉真法語不論聖人。以此往推非別教
0002c01: 義也。若就佛法者。滅之與度。不縱不橫無二
0002c02: 無別。彼師分滅異度離法論人。如此往推非
0002c03: 圓教義也。既非小。非共。非菩薩。非佛。並非
0002c04: 先聖之法言。則不敢道也云云。今研第二解。
0002c05: 若以滅目無以度目有者。若受此有無。猶是
0002c06: 苦諦。執此有無猶是集諦。修此有無猶是道
0002c07: 諦。盡此有無猶是滅諦。滅諦之真尚不可以
0002c08: 有無名之。云何以有無名大涅槃。如此往推
0002c09: 非三藏真義。若以滅目無以度目有。若雙目
0002c10: 生死生死本自不然。今則無滅。生死既無滅
0002c11: 以滅目誰。生死本自不然那得是有。非有則
0002c12: 無度法亦無度者。度復目誰。既不可以滅度
0002c13: 目於生死。云何以滅度目於涅槃。疆以疣贅
0002c14: 累彼虛空。以此推之非是聲聞菩薩共法。若
0002c15: 以滅目無以度目有者。此以名召法以法應
0002c16: 名。名物尚存為見所縛。云何以見義釋大涅
0002c17: 槃。若以滅目無門以度目有門者。為目小門。
0002c18: 為目大門。小門能通拙所通偽。貧住化城久
0002c19: 已被棄。云何以拙能通釋大涅槃。若以滅目
0002c20: 無以度目有。明真俗二諦者。此是偏邪二邊。
0002c21: 云何以二邊釋中道大涅槃。如此往推則非
0002c22: 菩薩法也。若以滅目無。以度目有。有不關無。
0002c23: 無不關有。滅非是度。度異於滅。縱橫狼藉。劫
0002c24: 掠群牛不解鑽＝攢【甲】鑽攢搖。漿猶難得況酥醍醐。如此
0002c25: 往〔推〕－【甲】推則非佛法。既非小乘。非共乘。非菩薩
0002c26: 乘。非佛乘。是何等義邪云云。今研第三解。若
0002c27: 有餘涅槃既未＝永【甲】未永究竟止可是滅。無餘永免方
0002c28: 得稱度者。亦應滅度。四住非是究竟滅度。塵
0002c29: 沙方得稱度。又滅度塵沙亦非究竟。滅度無
0003a01: 明。方得稱度。又滅度無明亦非究竟滅度。究
0003a02: 竟滅度方得稱度。以後望前前非究竟。第二
0003a03: 第三亦非究竟。何得以初番滅度釋大涅槃云
0003a04: 云。今研第四解。凡夫已有還無得是滅。亦應
0003a05: 凡夫從此至彼便應是度。若凡夫非度凡夫
0003a06: 亦復非滅。若聖人已有還無亦得是滅。聖人
0003a07: 從此至彼復應是度。若凡聖俱度俱滅若為
0003a08: 論異。若同凡聖則近陜非高廣。若異凡聖亦
0003a09: 非高廣。非高故則非無上。非廣故則有邊涯。
0003a10: 云何以此釋大涅槃。若具研四解。應作四四
0003a11: 十六番。今但十番而已。餘皆可知。明哲自解
0003a12: 何俟多言。時人以開善為長故薳研之。餘人
0003a13: 置而不言耳。翻名已如前說。釋其大義者。大
0003a14: 有三義。一理大。二智大。三用大。釋論謂大多
0003a15: 勝。大取包廣。多取含攝。勝取秀出。今言。法
0003a16: 身法界遍一切處。是廣大義。報身智境照發
0003a17: 相應不可窮盡。是含攝義。應身自在無能遏
0003a18: 絕。是勝出義。於一大字三法具足不縱不橫
0003a19: 不可思議。名祕密藏。祕密藏者即大涅槃。釋
0003a20: 般涅為滅。滅有三義。謂性滅圓滅方便滅。性
0003a21: 滅者理性至寂非生非起。生起不能喧動故
0003a22: 名性滅。圓滅者。照無不遍。發無不足。明窮境
0003a23: 極故名圓滅。方便滅者。權巧妙能。逗必會取
0003a24: 必克故名方便滅。如是三滅即三解脫。無縛
0003a25: 無脫。是性淨解脫。因果畢竟。是圓淨解脫。
0003a26: 巧順機机宜無染無累。是方便淨解脫。於一滅
0003a27: 字三脫具足不縱不橫不可思議。故名三點。
0003a28: 三點者即大涅槃。釋槃那為度。度有三義。謂
0003a29: 實相究竟度。智究竟度。事究竟度。實相度者。
0003b01: 諸佛之師也。非此非彼亦非中流。非能非所
0003b02: 無始無終故名實相度。佛師度故諸佛亦度。
0003b03: 論云。智度大道佛善來。智度大海佛窮底。即
0003b04: 其義也。智度者如如智稱如如境。函大蓋大
0003b05: 照發相應故名智度。論云。智度相義佛無礙。
0003b06: 即其義也。事度者自度度他。彼我利益無不
0003b07: 究竟。慈悲誓願一切周悉故名事度。如此三
0003b08: 度即三般若。實相般若是一切種智與諸佛
0003b09: 同體。觀照般若即一切智與諸佛同意。文字
0003b10: 般若即道種智與諸佛同事。於一度字三智
0003b11: 具足不縱不橫不可思議。故名面上三目。三
0003b12: 目者即大涅槃。今作三番九義。淺深別異各
0003b13: 各不同者。雖復多含攝勝未是今經正意。文
0003b14: 云。法身亦非。那可單作三身釋大。文云。解脫
0003b15: 亦非。那可單作三脫釋滅。文云。般若亦非。那
0003b16: 可單作三智釋度。故知單釋非今經意。意者
0003b17: 文云。三法具足名大般涅槃。三法即三智三
0003b18: 智即三點。三法即九法九法即三法。三法即
0003b19: 九法是不縱。九法即三法是不橫。不並不別
0003b20: 亦復如是。不三而三不一而一所以名祕密
0003b21: 藏。攝一切法悉入其中。是諸佛體。是諸佛師
0003b22: 都名總號。乃為具足稱大涅槃。意在此耳。一
0003b23: 智三智三智一智。所以名一面三目。涅槃亦
0003b24: 耳。一脫三脫三脫一脫。所以名為伊字三點。
0003b25: 涅槃亦爾。體意及事。不得相離不得相混。不
0003b26: 可言言不可思思故名大涅槃。二釋通名者。
0003b27: 涅槃之名遍布諸處。安樂一意十法界皆
0003b28: 稱安樂。梵行品云。寒地獄中若遇熱風以之
0003b29: 為樂。熱地獄中若遇寒風以之為樂。如是安
0003c01: 樂亦名涅槃。獼猴得酒則能起舞騰枝躍樹。
0003c02: 秋水卒至河伯欣然魚噞喁歕沫戲沼。如
0003c03: 是安樂亦名涅槃。餓鬼飢渴得水食飽滿則
0003c04: 得安樂。如是安樂亦名涅槃。修羅怖畏得歸
0003c05: 依處則得安樂。如是安樂亦名涅槃。如貧得
0003c06: 藏如病得差。則得安樂。如是安樂亦名涅槃。
0003c07: 檀提婆羅門。飽食撫腹。我今此身即是涅槃。
0003c08: 此計欲界果報法為涅槃。阿羅羅仙得無想
0003c09: 定。此計色界法為涅槃。頭藍弗得非想定。
0003c10: 此計無色界法為涅槃。文云。斷欲界結則得
0003c11: 安樂。乃至斷無色界結則得安樂。如是安樂
0003c12: 亦名涅槃。此多用善因為涅槃也。若三十三
0003c13: 天常樂我淨用善果為涅槃也。若修二乘者。
0003c14: 多貪欲人得不淨觀則得安樂。如是安樂亦
0003c15: 名涅槃。乃至數息慈心念佛因緣亦如是。此
0003c16: 計二乘方便法為涅槃也。若斷三界煩惱。八
0003c17: 萬六萬。四萬二萬。一萬住處。則得安樂。如是
0003c18: 安樂亦名涅槃。此計二乘果法為涅槃也。釋
0003c19: 論云。菩薩從初發心。常觀涅槃行道。初心菩
0003c20: 薩亦名涅槃。此文云。十住菩薩雖見不了了
0003c21: 亦名涅槃。諸佛法王聖主住處。乃得名為大
0003c22: 般涅槃也。涅槃之名隨情逐事浩蕩若此。蓋
0003c23: 是通名也。達摩多羅翻此法勝。解云。煩惱
0003c24: 滅名有餘涅槃。引經云。滅諸煩惱名為涅槃。
0003c25: 離於生死名無餘涅槃。引經云。離諸有者。乃
0003c26: 名涅槃。此就所滅。釋二種涅槃也。二乘所得
0003c27: 二涅槃。若於如來皆是有餘。唯佛乃是無餘。
0003c28: 引勝鬘云。二乘是有餘如來是無餘。昔滅是
0003c29: 盡今滅非盡。經云。不應生滅盡想。涅槃非滅。
0004a01: 非滅故常也。若依多之解。乃是通涅槃。今
0004a02: 昔相對一塗之說。若擘肌分理義則不然。何
0004a03: 者二乘有餘無餘。所滅則異真諦則同。若於
0004a04: 如來皆是有餘。唯佛是無餘者。若爾二乘既
0004a05: 是有餘涅槃。子縛斷破無明。入菩薩位見佛
0004a06: 性。生死身謝即應同佛入無餘涅槃。何事被
0004a07: 訶言非。不斷煩惱。不到彼岸破除草庵。若此
0004a08: 等皆無分者云何對佛是有餘涅槃。又若二
0004a09: 乘有餘無餘對佛而得是有餘涅槃者。自地
0004a10: 獄已上至菩薩已還例應如此。若諸涅槃皆
0004a11: 不可得然。二乘安是。故知多羅之說不可
0004a12: 依也。問安樂之名通十法界。佛性四德名復
0004a13: 云何。答經云。一切諸法中悉有安樂性。一切
0004a14: 眾生悉有佛性。豈非佛性通耶。文云。二十五
0004a15: 有有我不耶。答言有我。寱言刀刀。又楊樹黃
0004a16: 葉等豈非四德通耶。然名乃該通義不得混。
0004a17: 應作三番四句料揀。初四句。謂通別亦通亦
0004a18: 別非通非別。通者如向說。別者各有所以。六
0004a19: 道以安身適性為安樂。猶起煩惱惡因。招生
0004a20: 死苦果。安樂義不成。要斷煩惱使苦樂不復
0004a21: 隨身憂喜不復隨心。得有餘無餘灰身滅智。
0004a22: 隔別生死入于＝於【甲】于於涅槃者則與六道別也。菩薩
0004a23: 從初心為一切眾生觀涅槃行道。望二乘是
0004a24: 別望佛猶通。即是亦通亦別也。諸佛究竟大
0004a25: 般涅槃。非六道之通非二乘之別。即非通非
0004a26: 別之安樂也。又安樂之名。或是病非藥或是
0004a27: 藥非病。或亦藥亦病或非病非藥。是病者長
0004a28: 者沒已。劫掠群牛乳自食。漿酪醍醐一切
0004a29: 皆失。如來去後鈔竊正法常樂之名。如蟲食
0004b01: 木偶得成字不識是非。廣起顛倒沈淪生死。
0004b02: 隨其流處有種種名。或辛或酸。故知三界四
0004b03: 倒但是病而非藥。為治此病說四非常倒瀉
0004b04: 斯病。病去惑盡名入涅槃。文云。三種病中無
0004b05: 三種藥。〔三種藥〕－【甲】三種藥中無三種病。此小涅槃但藥
0004b06: 而非病。雖復病去而藥不亡。還執此藥而復
0004b07: 成病。文云。其後＝復【甲】後復不久王復得病。當知四非
0004b08: 常亦藥亦病也。治此病故還用常樂我淨而
0004b09: 倒瀉之。故斥無常病說於新伊。是勝三修不
0004b10: 同凡夫之倒病。不同二乘之偏藥故名非藥
0004b11: 非病。又新伊但是藥而非病。正法正性非藥
0004b12: 非病之安樂也。又小而非大大而非小。亦小
0004b13: 亦大非小非大。小者二乘也。雖斷煩惱猶有
0004b14: 習氣。我身我衣我去我來。謂佛與己等。唯有
0004b15: 常淨無有我樂。三寶差別則是習氣。所以為
0004b16: 小也。云何名大。諸佛如來豎出九界橫收一
0004b17: 切。無邊底故常。大丈夫故常。能化度一切故
0004b18: 常。不可思議故常。具八自在故我。斷苦樂故
0004b19: 樂。大寂故樂。一切知故樂。身常故樂。有大淨
0004b20: 故。業淨身淨心淨。是故名為大涅槃。菩薩望
0004b21: 下為亦大。望上為亦小。凡夫六道不斷通惑
0004b22: 故非小。無四德故非大。例前應就理為非小
0004b23: 非大。互顯令易解耳。前一番從地獄已上料
0004b24: 揀。次一番從外道已上料揀。次一番從二乘
0004b25: 已上料揀。問如此料揀六道二乘既非安樂。
0004b26: 何故強說為涅槃耶。答通有四悉檀因緣故
0004b27: 則作通說。云何更別問耶。所以作通說者為
0004b28: 悅眾生故。引導生善故。破壞諸惡故。顯昔第
0004b29: 一義故。通說無咎。又佛常依三諦說法。依俗
0004c01: 故說六道安樂。依真故說二乘安樂。依中故
0004c02: 說佛菩薩安樂。又不離俗而有真中。尚得即
0004c03: 俗即真即中。何意不得六道說通安樂是涅
0004c04: 槃耶。龍樹云。因緣所生法。即空即假即中。是
0004c05: 其義也。三釋無名者。先出舊解。一云。真如實
0004c06: 際等是真諦名。佛果涅槃常樂我淨等是俗
0004c07: 諦名。而言涅槃無名者。無生死患累之名而
0004c08: 有美妙之名也。引互無為證。涅槃無生死之
0004c09: 名。生死無涅槃之名耳。二云。真諦涅槃俱無
0004c10: 名無相。名相所不及。言語道斷心行處滅。引
0004c11: 肇論江河競注而不流。日月歷天而不周。豈
0004c12: 有名於其間哉。三云。真諦無名。佛果涅槃雖
0004c13: 復冥真。猶是續待二假。故涅槃不得無名也。
0004c14: 初家。真俗俱有名。第二家。真俗俱無名。第三
0004c15: 家。真無名俗有名。應更有第四家。執真有名
0004c16: 俗無名未見執者。若定執此墮四倒見。若以
0004c17: 四為方便正是三藏四門。何者若引互無。有
0004c18: 美妙之名者。斷奠是三藏有門。能通是有所
0004c19: 通是非有。何得用小乘能通釋大涅槃所通。
0004c20: 指荒塗為寶所。認魚目是明珠。大無所以。若
0004c21: 言真諦涅槃皆無名者。秖秪是三藏空門。若言
0004c22: 真諦無名佛果涅槃猶是續待二假者。秖秪是
0004c23: 三藏亦有亦無門。復應有計非有非無門者。
0004c24: 未見其人也。然三藏涅槃。既非數法。尚不是
0004c25: 一何得有四。四者能通之門耳。不可以能通
0004c26: 為所通。縱令跨節是通教四門者。亦不可以
0004c27: 通教能通為通教所通何得以共能通。釋別
0004c28: 所通。又跨節為別教能通者。亦不得以別能
0004c29: 通為別所通。那得以別能通釋圓所通。將此
0005a01: 望之節節無意窈然大遠。故不用此無名釋
0005a02: 大涅槃云云。問古來傳譯什師命世。升堂入
0005a03: 室一肇而已。肇作涅槃無名論其詞虛豁洋
0005a04: 洋滿耳。世人翫味卷不釋手意復云何。答高
0005a05: 僧盛德日月在懷。既不親承其門難見。鑽仰
0005a06: 遺文管窺而已。觀其旨趣不出四句。其論云。
0005a07: 有餘無餘涅槃者。良是出處之異號應物之
0005a08: 假名。若無聖人知無者誰。若無聖人誰與道
0005a09: 遊＝游【甲】＊遊游。即其有句也。寂寥虛豁不可以形名得。微
0005a10: 妙無相不可以有心知。豈有名於其間哉。即
0005a11: 其無句也。果有其所以不有。故不可得而有。
0005a12: 有其所以不無。故不可得而無耳。恍忽窈冥
0005a13: 其中有精。本之有境則五陰永滅。推之無鄉
0005a14: 則幽靈不竭。即其亦有亦無句也。然則有無
0005a15: 絕於內。稱謂淪於外。視聽之所不暨。四空之
0005a16: 所昏昧。而欲以有無題牓標其方域者。不亦
0005a17: 邈哉。即其非有非無句也。然其作論談大意
0005a18: 不在小。不可謂是三藏四句也。文云。超度有
0005a19: 流言不涉界外之流。大患永滅不滅涅槃之
0005a20: 患。故不可謂是別圓四句也。辨差中云。三車
0005a21: 出於火宅。俱出生死。無為一也。此以三三於
0005a22: 無。非無有三。如來結習都盡。聲聞結盡習不
0005a23: 盡。盡者去尺無尺。去寸無寸。修短在於尺寸。
0005a24: 不在無也。智鑒有淺深德行有厚薄。雖俱至
0005a25: 彼岸而升降不同。彼岸豈異。異自我耳。以此
0005a26: 推之歸宗指極。在於三人同以無言說道斷
0005a27: 煩惱入涅槃。文義孱然何可隱諱。故知是通
0005a28: 教四句也。夫通教詮理非有非數。而以有無
0005a29: 四句為通道之門。若執門求所通。其失一也。
0005b01: 又通教體法之觀非如來本懷隨自意語。乃
0005b02: 是俯提枝末隨他意語。故嬰兒行云。不知苦
0005b03: 樂晝夜親疏等相。不能造作大小諸事名曰
0005b04: 嬰兒。不知苦樂是泯憂喜。不知晝夜是齊明
0005b05: 暗。不知親疏是等憎愛。不作大小是亡巨細。
0005b06: 三人同學體觀。喻之以嬰兒。俱證無為喻之
0005b07: 以入水。論其智德喻之以三獸。論其斷德喻
0005b08: 之以灰斷。宗在他經要非此典。那忽將彼釋。
0005b09: 此其失二也。又法華教起已破化城。一切諸
0005b10: 菩薩。疑網悉已除。千二百羅漢。悉亦當作佛。
0005b11: 佛開通教。方便之門示真實相。云何迫欣三
0005b12: 獸更建草庵。其失三也。又聾瞶之徒不在法
0005b13: 華席者。於哀歎品中更為分別。汝先所修。悉
0005b14: 是顛倒。我先所說亦非實語。斥故顯新指劣
0005b15: 明勝。云何違經波動水浪握捉瓦礫持作月
0005b16: 形。其失四也。然綱維既闕網目安寄。執佛法
0005b17: 之遺棄謂是真實。徒施於十演終非三德明
0005b18: 矣。今言涅槃無名。涅槃者指三德涅槃也。無
0005b19: 名者無六道安樂之名也。又無三藏有門見
0005b20: 有得道。獲有餘無餘涅槃之名。亦無見空得
0005b21: 道。亦無亦空亦有得道。亦無非空非有得道。
0005b22: 獲有餘無餘涅槃之名也。又無三乘共行十
0005b23: 地有門得道。獲有餘無餘涅槃之名也。亦無
0005b24: 空門。亦空亦有門。非空非有門得道。獲有餘
0005b25: 無餘涅槃之名也。又無別教有門得道＋（獲）【甲】道道獲常住
0005b26: 涅槃之名也。亦無空門。亦空亦有門。非空非
0005b27: 有門得道。獲常住涅槃之名也。無如是等諸
0005b28: 方便之名。從所離故。故言無名。從所得故。故
0005b29: 言涅槃。此即圓教有門之意也。又非離諸名
0005c01: 外。別一涅槃。即諸名無名。便是涅槃。故言涅
0005c02: 槃無名。此圓教空門意也。又從所離故。故言
0005c03: 無名。從能離故。故言涅槃。能所合稱。故言
0005c04: 涅槃無名。此圓教亦空亦有門意也。若有能
0005c05: 所則大有名。何謂無名。今無能所稱為涅槃
0005c06: 無名。此是圓教非有非無門意也。門雖有四。
0005c07: 涅槃非四也云云。無名之意。超度爾許諸涅槃
0005c08: 名。然後乃顯圓當四門大般涅槃。諸師都未
0005c09: 分別一兩節目。即道無名。無何等名。名曰
0005c10: 無名。疑誤後生今所不用也。故梵行品云。無
0005c11: 緣慈者。不緣眾生亦不緣法緣。於如來故名
0005c12: 無緣。今亦例此無六道之名無四聖之名。而
0005c13: 有祕藏涅槃之名故言。涅槃無名也。四釋假
0005c14: 名者。德王初云。涅槃非名非相。云何而言可
0005c15: 得見聞。不可見故無相。不可聞故無名。佛以
0005c16: 佛眼佛耳尚不見聞。況復下地及與凡夫而
0005c17: 能見聞。大悲方便動樹訓風舉扇喻月。能令
0005c18: 機緣而得見聞。其見聞者實無見聞而言見
0005c19: 聞。迦葉品云。涅槃一名有無量名。亦名無生
0005c20: 無出。乃至亦名甘露亦名吉祥。凡列二十五
0005c21: 種示其無量。悉為眾生而假施設。文云。如坻
0005c22: 羅婆夷名為食油。實不食油無有因緣。強為
0005c23: 立名名為食油。如經廣說。涅槃亦爾。無有因
0005c24: 緣強為立名名為涅槃。智度云。名假施設。受
0005c25: 假施設。法假施設。實非色心而言色心。是法
0005c26: 假施設。於色心上更設五陰十二入十八界
0005c27: 等是受假施設。於陰入界上。更立張王李趙
0005c28: 等是名假施設。亦如攬色香味觸是法假施
0005c29: 設。於四微上。更作根莖枝葉等是受假施設。
0006a01: 根莖之上更立楓栴柏等名是名假施設。
0006a02: 是大涅槃亦復如是。強指此實法名為佛師。
0006a03: 是佛祕藏是法假施設。於佛師上更復分別
0006a04: 法身般若解脫三點是受假施設。於三點上
0006a05: 更立名字大般涅槃是名假施設。或復呼為
0006a06: 洲渚窟宅。或復呼為乳糜＝麋【甲】糜麋妙味。或復呼為醍
0006a07: 醐上藥。或復呼為一闡提。或復呼為一破戒
0006a08: 明鏡。譬說虛空不可得無障礙如是豈非名
0006a09: 假施設。當知從地獄已上。至佛已還皆言安
0006a10: 樂者悉假名也。大論云。眾生無上者佛是。法
0006a11: 無上者涅槃是。所以設此假名者。欲令眾生
0006a12: 知名非名。名不在內亦不在外。亦不在中間
0006a13: 亦不常自有。大品云。菩薩菩薩但有字。佛佛
0006a14: 但有字。是字不住。亦不不住。是字無所有故。
0006a15: 涅槃亦爾。涅槃不在法身。文云。法身亦非。又
0006a16: 涅槃不在般若。文云。般若亦非。又涅槃不
0006a17: 在解脫。文云。解脫亦非。三德中各各求皆不
0006a18: 可得。三法合求亦不可得。故智度云。若人見
0006a19: 般若是則為被縛。若不見般若。是亦為被縛。
0006a20: 若人見般若。是為得解脫。若不見般若是亦
0006a21: 得解脫。法身解脫亦如是。譬如幻化物不可
0006a22: 見而見。見而不可見。是事為希有。此經名為
0006a23: 微妙不可思議。但假名字名此三身為祕密
0006a24: 藏涅槃。但假名字。名此三般若。為摩醯三目
0006a25: 涅槃。但假名字名三解脫名三點涅槃。但假
0006a26: 名字具足三法名大涅槃。但假名字引導眾
0006a27: 生。譬如空拳。為喜小兒。為引小兒。為止啼
0006a28: 兒。為教黠兒。其事辦已。散指舒拳拳無拳矣。
0006a29: 涅槃亦爾。以新伊悅之。以新伊引進之。以
0006b01: 新伊破之。以新伊悟之。是為假名四種利益。
0006b02: 得利益已。寧復執名而起諍乎。假立有名既
0006b03: 爾。假立無名。假立亦有亦無名。假立非有非
0006b04: 無名亦如是云云。應說將跨來因緣云云。又如
0006b05: 治噎法云云。五釋絕名者。有人以無釋絕。亡
0006b06: 有而存無。無則不絕。非今所用。有人以離釋
0006b07: 絕。言涅槃之中無有諸有。此尚非小乘義。亦
0006b08: 所不用。有人以滅釋絕。言滅諸煩惱。悉無所
0006b09: 有猶如火滅。存於涅槃者。經稱是邪解邪難。
0006b10: 此豈可用耶。有人引經云。如大香象頓絕羈
0006b11: 鎖自恣而去。將此釋絕者。此乃三修比丘。偏
0006b12: 歎菩薩所絕一邊。義未具足。同上無名之意
0006b13: 非今絕名也。若言語相逐對無說有。乃至對
0006b14: 有無說非有非無等。待對不息言則不絕。若
0006b15: 以心分別。介爾動念心起想即癡。心亦不絕。
0006b16: 心既不絕言那得絕。若知心是攀緣三界。攀
0006b17: 緣三界生滅是無常苦空無我。息此攀緣心
0006b18: 無所得。心絕故其言亦絕。此乃修習言語道
0006b19: 斷心行處滅。非真絕也。若入見諦苦忍明發
0006b20: 世諦死時名生不生。身子云。吾聞解脫之中。
0006b21: 無有言說。亦是解脫之中無有分別。此則真
0006b22: 證言語道斷心行處滅。蓋三藏絕意。指此一
0006b23: 絕凡絕幾許人法況復餘耶。然入真時絕出
0006b24: 觀不絕。何者。真俗異故。一絕一不絕待對宛
0006b25: 然。云何名絕。若能道遠乎哉。即事而真。聖遠
0006b26: 乎哉體之即神。見色與盲等。聞聲與響等。其
0006b27: 說法者無說無示。其分別者無所分別。無絕
0006b28: 無不絕而名為絕。此亦方便道中。言語道斷
0006b29: 心行處滅。若空慧相應入第一義。豁然清淨
0006c01: 無能絕無所絕。無絕者無絕法。此通教絕名
0006c02: 意也。此雖冥真未冥中。雖斷通未斷別。淨名
0006c03: 云。結習未盡。華則著身。下文云。無明未吐。
0006c04: 迴轉日月。如瘧病者。對界內說界外。想通惑
0006c05: 對別惑是則不絕。若能以大涅槃心修行五行
0006c06: 具十功德。是時一向專求大涅槃行。無復界
0006c07: 內之心。無復界內之說。如是方便。亦名言語
0006c08: 道斷心行處滅。而未是冥中。若發中道所得
0006c09: 功德不與聲聞辟支佛共。昔所不得而今得
0006c10: 之。昔所不絕而今絕之。蓋是別教絕名意也。
0006c11: 然證絕之時乃同圓極。而修時梯江河迴
0006c12: 曲。何者。發心不能遍法界。故法界外更有法
0006c13: 故不名絕法。拙行不能行一行是如來行。如
0006c14: 來行外更有行故不名絕行。非無上方便。方
0006c15: 便上更有方便非絕方便。若圓發心觀大涅
0006c16: 槃諸心法界。法界外更無復法界。獨一法界
0006c17: 故稱絕法界。又如經復有一行是如來行。如
0006c18: 來行外更無復行故名獨絕行。又如經正直
0006c19: 捨方便但說無上道。尼俱耶洲直入西海猶
0006c20: 如直繩。是絕方便。絕方便絕者。如經斷絕一
0006c21: 切疑網心。故名為解脫。三藏四門即是法界。
0006c22: 即如來行即上方便。何者。生死即是涅槃。況
0006c23: 聲聞法生決定心寧起疑網。通教四門亦即
0006c24: 法界。共乘疑網斷故。別教四門即是法界。菩
0006c25: 薩乘疑網斷故。是名斷絕一切疑網之心。名
0006c26: 獨絕解脫。唯說一法界不說餘法界。唯思一
0006c27: 法界不思餘法界。是為方便道中。言語道斷
0006c28: 心行處滅。是圓方便亦有四門。若謂一切法
0006c29: 絕是法界唯一法界。此約有門絕名也。若謂
0007a01: 法界尚無法界寧有其餘。此約空門絕名也。
0007a02: 若謂法界微妙一法即三法三法即一法。此
0007a03: 就亦有亦無門絕名也。若謂法界不可思議。
0007a04: 此就非有非無門絕名也。此皆方便道。若謂
0007a05: 開示悟入如以金鎞抉＝錕決【甲】鎞抉錕決其眼膜。二指三指。
0007a06: 了了分明。是名究竟絕言。言滿法界而無一
0007a07: 言。心滿法界而無一念。是為圓教絕名意也。
0007a08: 然諸經絕名其旨非一。華嚴云。如執虛空風
0007a09: 如畫虛空中。說之已自難何況以示人。淨名
0007a10: 云。諸法不相待一念不住故。又諸菩薩言於
0007a11: 言。文殊言無言。淨名杜口絕言。善吉云。我
0007a12: 無所說不覺不得。龍樹云。若法為待成。是法
0007a13: 還成待。今則無因待。亦無所成法。今經云。譬
0007a14: 如虛空不因小空名為大也。涅槃亦爾。不因
0007a15: 小相名大涅槃。云何小相。從二乘所證乃至
0007a16: 生死安樂皆是小相。不因此小而名大也。又
0007a17: 云。譬如有法不可稱量不可思議。乃名為大。
0007a18: 涅槃亦爾。不可稱量不可思議。故名為大。當
0007a19: 知絕名涅槃其義顯矣。斯文甚多。逗緣亦異
0007a20: 不可一概。今以四句料揀。謂不絕絕。非絕非
0007a21: 不絕。絕絕。云何不絕。如前六道安樂等。云何
0007a22: 為絕。如三藏通共等。云何非絕非不絕。如別
0007a23: 四門等。云何絕絕。圓四門是也。云何絕絕。絕
0007a24: 能絕所。故言絕絕。從別教四門已下名為所
0007a25: 絕。從圓教四門名為能絕。以能絕絕所絕。能
0007a26: 絕亦絕。如前火木然於草已亦復自然。當知。
0007a27: 絕名與無名為異。義在此也。故言絕絕。次總
0007a28: 結釋名一章開為五重。都是圓教四門意也。
0007a29: 若大涅槃名真善妙有。本自有之非適今也。
0007b01: 此是有門義。故作翻名同名釋之。若大涅槃
0007b02: 空迦毘羅城空此是空門義。故作無名釋之。
0007b03: 若大涅槃亦色非色。此是亦空亦有門義。故
0007b04: 作假名釋之。若大涅槃名為中道遮二邊故。
0007b05: 此即非空非有門義。故作絕名釋之。夫大涅
0007b06: 槃者。尚非是一。云何為四。四者門也。門以
0007b07: 標理。有種種名。如天帝釋有千種名。解脫亦
0007b08: 爾。多諸名字。名字功德品云。涅槃是名其餘
0007b09: 稱歎是則為字。若爾涅槃是總。而當機机立
0007b10: 之為名。三點等及餘一切皆屬於字。若法身
0007b11: 當機机是總已復為名。涅槃及一切物已復屬
0007b12: 字。若爾更互無定。雖復無定今既定以涅槃
0007b13: 為名。若定不定若總若別皆無待對。悉是不
0007b14: 可思議。悉是大絕。故名絕大涅槃也。
0007b15: 第二釋涅槃體。先出舊解。莊嚴云。佛果涅
0007b16: 槃出二諦外非真俗攝。凡夫以惑因感果是
0007b17: 浮虛世諦。假體即空故是真諦。佛果非惑因
0007b18: 所感故非世諦。不可復空故非真諦。引仁王
0007b19: 經云。超度世諦第一義諦。住第十一薩雲若
0007b20: 地也。開善云。佛果涅槃還為二諦所攝。體是
0007b21: 續待二假故是世諦。即此二假可空故是真
0007b22: 諦。佛果靈智亦復冥真也。冶城秀云。佛果涅
0007b23: 槃非世諦。是真諦微妙寂絕。故云世諦死時
0007b24: 名生不生。龍光云。佛果涅槃具相續相待二
0007b25: 假即世諦。乃即真之義而不冥真。若冥真同
0007b26: 頑境。即無靈智故非真諦也。有人難此四解。
0007b27: 若佛果出此二諦外即應非有為非無為。汝
0007b28: 義中那云佛果一向是無為。若為二諦所攝
0007b29: 佛果應是亦有為亦無為。若佛果是真諦。真
0007c01: 諦不可說於眾生無用。若佛果是俗諦佛果
0007c02: 一向是有為。此皆成論師說。自相矛盾都不
0007c03: 愜人情。亦不稱肇論。論云。不可形名得不可
0007c04: 有心知。言之失其真。知之反其愚。有之乖其
0007c05: 性。無之傷其軀。肇意推之墮在四見。佛法邊
0007c06: 外尚非小涅槃門況小涅槃體。尚非小涅槃
0007c07: 門體焉得是共別涅槃門體。尚不是共別門
0007c08: 體何得是大涅槃體耶。經云。是諸人等。春陽
0007c09: 之月。乘船遊游戲。失璃寶。即共入水。競捉
0007c10: 瓦石歡喜持出。謂璃珠。都非真寶。是珠澄
0007c11: 渟清淨故在水中。猶如仰觀虛空月形超然
0007c12: 獨遠。非眾人所執。亦非眾盲所觸。古來復約
0007c13: 三聚論涅槃體言。佛地一向有心聚。一向無
0007c14: 無作聚。色聚亦有亦無。無色有妙色。引經
0007c15: 因滅是色獲得常色。六卷云。妙色湛然常安
0007c16: 隱云云。又一解。色是頑閡。不可研進。故佛
0007c17: 地無色無無作。唯有靈智獨存。經道色者能
0007c18: 應為無窮之色。又妙果顯現義說為非色。引
0007c19: 文。願諸眾生滅一切色。入於無色大般涅槃。
0007c20: 又分別兩界有色一界無色。又四空無色者
0007c21: 無色耳。三界並有色。界外變易則無色。六
0007c22: 地已還身在分段故有色。七地已上身在界
0007c23: 外則無色。又七地是兩國中間猶有光影色。
0007c24: 八地已上則無色。又言金心猶有色。故經言。
0007c25: 意生身者雖無一期壽命但有念念生滅名為
0007c26: 變易。故言意生身。身者猶有色也。唯佛地無
0007c27: 復色耳。無作者金剛已前皆有無作。唯金心
0007c28: 無心無無作也。有人難此義。若涅槃定有色。
0007c29: 應有長短質像。須依食住處。若定無色心無
0008a01: 所依。豈可有心而無色。若色頑須離心是取
0008a02: 相何意不離。如是等釋皆是妄語。猶如盲跛。
0008a03: 見佛亦盲跛。王語諸臣我庫藏中無如是刀。
0008a04: 不須多難也。
0008a05: 大般涅槃經玄義卷上
