0026b01: 佛冤綱禪師語錄卷第四
0026b02: 嗣法門人常熾編
0026b03: 再住諸古閱藏上堂拈香畢乃云披如來衣登獅子
0026b04: 座宣娑婆奧旨闡眾聖微言貫通今古顯示當陽於
0026b05: 是莊嚴國界廣行利益驅彼眾生同躋仁壽拈起拄
0026b06: 丈云此是第一義諦密運金槌佛祖乞命放收殺活
0026b07: 大用凜然山僧落隱于山卑躬菲食茨堂土階亦未
0026b08: 階于出世仰眾耆德遊心奧典寓目詞林搜空藏海
0026b09: 無讓波瀾只如龍宮逸寶鹿苑遺芳一句如何剖析
0026b10: 金口毫芒須斟酌玉屑難窮三復思卓拄丈下座。
0026b11: 再三九十翁忌偶菴上座請上堂問般若風高即不
0026b12: 問當陽煆煉事如何師云切忌犯鋒鋩進云鉗鎚才
0026b13: 舉動覷破生死關還同趣向妙果也無師云眉毛隙
0026b14: 裏贏三際進云涅槃本自無生滅生死還同夢裏遊
0026b15: 且道誰向誰背師云牡丹花下睡貓兒乃云來若昇
0026b16: 日去如脫屣備諸踊沒恆沙杳矣淑氣華妍埃塵不
0026b17: 起妙法咸聞鉗鎚高舉以杖指靈座云九十翁挺慧
0026b18: 悟于曠劫體妙解于當年屈此無為眇塵劫之初寂
0026b19: 照所通該六和之外諮諏往事觀矚方來鑽扣禪機
0026b20: 令人結舌所利為人所約為己巳其跡同形其源莫測
0026b21: 皆是本習所懷只如清淨于一切法還有涅槃生死
0026b22: 也無覿體純真須抖擻翻身擲抹太虛空。
0026b23: 授法嗣上堂豎拄杖云漁臺山上把竿清龍河裏釣
0026b24: 鱉落湛一天星斗數來何日休歇山河大地盡作獅
0026b25: 子哮吼艸木叢林自然家邦安貼負汝負吾之機何
0026b26: 異鍼頭削銕分明據令提綱不似止啼黃葉卓拄丈
0026b27: 云幸爾釣得南斗六北斗七歸來且貴大家暖熱喝
0026b28: 一喝。
0026b29: 中元闔姓薦資請上堂不輟殷殷求薦拔生死戶門
0026b30: 八字開處處澹紅黃葉墜山山擁起白雲堆大眾滿
0026c01: 眼滿耳以為當仁剖露寢興變化未嘗暫歇皆生死
0026c02: 也空裏眼花日中身影妄想滅消見聞執謝只于無
0026c03: 量劫中生死根本廣而窺之皆是染緣覺性中之輪
0026c04: 轉動念積為之所籠罩于此不昧見聞脫然超悟所
0026c05: 以云努力今生須了卻莫教永劫受餘殃遂抗聲云
0026c06: 大眾眾抬首師云撇開情世咫尺家山擲杖下座。
0026c07: 上堂金針密處玉線潛通異彩雲羅難藏拙巧春風
0026c08: 一段理事渾融自顯真機逐意徒逞且道梭頭在誰
0026c09: 手裏卓拄丈曰藝高不在乖名聞兀然方見把機人
0026c10: 喝一喝。
0026c11: 小參眉毛剔起寶劍拈來一切截斷豈不快哉大眾
0026c12: 山僧恁麼說話還有不避鋒威者麼左右盻云要敵
0026c13: 生死之關鍵須是本色衲子始得卓拄丈曰且道放
0026c14: 行好把住好古鏡不磨含萬象猶勝當年面壁翁。
0026c15: 般若野月和尚入塔請上堂問天地同根根蒂幽固
0026c16: 還假覷向也無師云妙機不謂咸狼藉進云萬物一
0026c17: 體體相虛凝還同證據也無師云報本還從達帝畿
0026c18: 進云即今薦拔筵開當陽顯現猶是報答耶證據耶
0026c19: 師云一道光明匝地天進云遐邇緇流雍雍肅肅未
0026c20: 諳誰是承當者師云腳跟下痛領一頓進云恁麼
0026c21: 報恩已竟撥轉關頭去也師云腦後依然欠一椎乃
0026c22: 云敗葉露枝條大地冰霜結一線得挨開英風動漻
0026c23: 泬藕絲牽象入孔中挨落珊瑚枝杪月驚起清風河
0026c24: 北神乾闥王失安生穴到者裏還有涅槃可證麼還
0026c25: 有煩惱可除麼還有生死可了麼總或不爾恭惟般
0026c26: 若和尚騎太虛空遊無生國演無孔笛吹徹森羅萬
0026c27: 象直下發明己躬一齊唱拍便道戢玄機于未兆藏
0026c28: 冥運于蓮邦汲僧規範震釋宏綱矧手真乘上智抑
0026c29: 其不紊毫芒英聲茂實無昧古今振耀激揚乃至入
0026c30: 微塵裏縱橫放曠玉轉珠回全彰覿體直此唱拍已
0027a01: 止清淨柄然茲因法嗣諄諄在念罄竭恩酬備陳佛
0027a02: 事金函玉偈遍演廣宣而有如是操略修山安厝窣
0027a03: 堵與夫固念往復山僧不獲已勉掀翻露布以慰孝
0027a04: 誠只如當機廓爾覿面施陳一句還有真切相為也
0027a05: 無道超物表從多劫顛沛孳孳永不忘。
0027a06: 舉囑偶菴為二代主持上堂指座云則個寶華王座
0027a07: 從上古錐未登者登未據者據伊未特地則事事藏
0027a08: 鋒今既臨筵而著著迎刃且如何是施戈展陣普應
0027a09: 群機一句卓杖云照用分明遂陞問答竟乃云新堂
0027a10: 頭新佛法說不到處只須說行不到處只須行若要
0027a11: 橫身當宇宙揭開腦蓋萬重雲若是克家之子務要
0027a12: 掀出八寶七珍敢問大眾如何是寶反覆依然在目
0027a13: 前不向窮廝煎處討如何是珍一條拄丈烏律律憑
0027a14: 伊撐住任縱橫恁麼說話須是其人必有其用山僧
0027a15: 有個貼體句子切為諸公拈出遁停塗毒音銕蛇咬
0027a16: 石鱉慮法不可謀痛悼獅麟穴既添為法裔荷擔法
0027a17: 道脈明晦不相瞞掬把旃檀爇勿使門庭冷峻風巨
0027a18: 挈綱維高蹈涉先德典型表帥模響其風者奔趨越
0027a19: 擘開呵佛罵祖機咸賴一花有五葉。
0027a20: 上堂龜毛才一拂電影滿空飛研徹倒竿令須明徹
0027a21: 笑機臨濟老漢蒿枝三拂遍體江流香嚴道者勁節
0027a22: 一擊通身徹骨潦倒疏山手握蛇最惡還是玄沙虎
0027a23: 撞著閻咬定牙一拳打破害窩窟。
0027a24: 上堂舉東山演和尚因僧問云一大藏教是個切腳
0027a25: 未審切個甚麼東山云缽羅娘師云缽羅娘子出東
0027a26: 山皺額攢眉不好看道也解拈氈拍板等閒唱出萬
0027a27: 年歡。
0027a28: 上堂金風璧月挂眉顏世事紛紜莫等閒禪子教知
0027a29: 無繫綴徵科聚斂落民間。
0027a30: 小參舉雪菴和尚上堂云乍住城隍寺無東又缺西
0027b01: 汝纔抬眼起我便放頭低鬚髮白如雪身心爛似泥
0027b02: 本來無佛法何處是全提師云雪菴和尚將生平自
0027b03: 己已家私盡情露布且道別有長處也無猛虎口中撐
0027b04: 玉箸驪龍頷下奪明珠不是神通與妙用騰騰任運
0027b05: 自如如。
0027b06: 資州豎幢法嗣請上堂久未陞堂說法周珠簾百尺
0027b07: 捲高樓無端掣起滹沱浪浸殺閻浮八百州敢問大
0027b08: 眾如何是滹沱浪莫是位標獨覺跡涉三乘是滹沱
0027b09: 浪麼莫是圓修六度萬行莊嚴大法廣演虛空靡寬
0027b10: 是滹沱浪麼莫是雷音宣布玉偈普周理極空闊功
0027b11: 全海深是滹沱浪麼莫是道如杲日覿體混融教吐
0027b12: 懸河瓶瀉逼生蛇化龍是滹沱浪麼莫是轉山河歸
0027b13: 自己總群機而共赴是滹沱浪麼如或不爾豎拄丈
0027b14: 云橫三豎四窮空劫鑄聖鎔凡金鎖關。
0027b15: 上堂舉圓悟佛燈同過溪驀將佛燈推向水中問云
0027b16: 牛頭未見四祖時如何燈云潭深魚聚見後如何燈
0027b17: 云樹高招風見與未見時如何燈云伸腳在縮腳裏
0027b18: 師云一滴水一滴凍還他圓悟老人佛燈渾身浸殺
0027b19: 猶作乾岸話會一偈頌出圓悟佛燈同過溪滔天白
0027b20: 浪卷須彌擘開窠臼忙伸足踏著深潭稱意魚。
0027b21: 示眾當機俊俏是禪和切忌工夫急緊磋終日堆堆
0027b22: 徒作佛老僧不暇把磚磨。
0027b23: 祈雨上堂曉雲橫鎖萬峰沉扭轉龍王鼻與脣晴久
0027b24: 也須加一點虛空打破一條痕大眾作麼生打破于
0027b25: 此檢點得出廬陵米價無增減若檢點不出頂抽
0027b26: 出一枝橫其奈娑竭老龍王打溼眉毛無處晒撞
0027b27: 著道伴交肩牛頭安在馬項。
0027b28: 清寧鄉闔姓然點七處光明燈滿散請陞座赫赫心
0027b29: 燈光爛映發日居月諸窮上極下若幽若顯咸脫苦
0027b30: 輪照開劫外幽昏振曜將來瑕玼其則功歸一揆履
0027c01: 踐殷勤自爾可以上沾法化普利群生頭頭彌勒樓
0027c02: 開處處靈樞密運平高就下發明格外風光豎撥橫
0027c03: 挑開舜若身中活眼修治中修治殊勝中殊勝所以
0027c04: 心月孤懸光吞萬象光非照境境亦非存光境俱忘
0027c05: 復是何物卓拄丈云只者一段本自光明一毫端上
0027c06: 莫能逃影且道從願力中所發從自性中流出佛祖
0027c07: 以百億日月而為燈燭能使一切眾生所證光明清
0027c08: 淨微妙佛法幽深然此一燈千燈萬燈從一燈起只
0027c09: 者一燈從甚麼處起識得一燈千燈萬燈燈燈無疑
0027c10: 于此一燈不從天降不從地涌皆從我信心眾檀越
0027c11: 根本智中發輝脫然繁興大用只得燈籠起舞露柱
0027c12: 交參勝如多子塔前普放寶光照開華藏海八面盡
0027c13: 玲瓏昭昭焉彌綸八極晃晃焉混茫太虛澗徹千聖
0027c14: 頂昭幽冥窠臼所以玄沙云十方世界是摩訶
0027c15: 般若光光未發時尚無佛無眾生山河大地洪纖長
0027c16: 短一切形相何處有耶諸人還會麼是汝頂門上迸
0027c17: 出者一光入泥入水入染入淨入佛入祖不離此光
0027c18: 中發現諸人每嘗在塵勞聲色境界中無明業識裏
0027c19: 埋沒者一段大光明從上來底了生脫死大事不出
0027c20: 此光此光如日普照如風普吹種種不可測底機輪
0027c21: 轉轉難昧底境界一一須彌盧一一香水海無絲毫
0027c22: 同相無絲毫異相全體是個華藏海全體是個大解
0027c23: 脫門大眾既至事就功圓要且顯示眾義若也如斯
0027c24: 告報未免向虛空中重加彩畫何也輕心慢意難挑
0027c25: 暗室之燈一念萬年奪得形山之寶山僧恁麼提持
0027c26: 還曾挑撥也無七處交光明慧日普天匝地一輪孤
0027c27: 復舉梁武帝夢神僧告曰六道四生幽囚者眾何不
0027c28: 建水陸大齋而濟拔之帝既寤詔十大高僧披尋大
0027c29: 藏撰集儀文始于金山建此大會于初夜分悉停燈
0027c30: 燭帝親臨筵禱曰若此儀文理協聖凡願我拜起燈
0028a01: 燭自明如未符聖意燈燭如故帝一拜燈燭皆明二
0028a02: 拜宮殿震動三拜天雨寶花師云化育之本匝地普
0028a03: 天百艸頭薦得聖凡紅塵中識取天子只者一段婆
0028a04: 心明暗雙雙扶起我觀一切眾生各具智慧德相秖
0028a05: 因妄想而不證得幸逢佛日天子將三千大千世界
0028a06: 一莖艸上現出瓊樓玉殿致令森羅萬象一切含靈
0028a07: 悉稟儀文咸歸化育皆與實相不相違背受用不盡
0028a08: 底三昧惟一堅密心一切塵中現一一天真一一明
0028a09: 妙海晏河清今騰古耀艸木昆蟲均沾澤雿日月星
0028a10: 辰各歸定位正與麼時恩歸何所復進一偈寶刀出
0028a11: 匣孰嬰鋒明鏡當臺一鑑空金席灼然懸佛日玉龍
0028a12: 瑞彩遍皇風巍巍日月無私照蕩蕩乾坤樂歲豐已巳
0028a13: 得佛心天子意人間天上莫能窮下座。
0028a14: 犀浦玉泉其白和尚遺書至上堂門庭高峻展托青
0028a15: 龍疏鈔語脈鋒威究明大事因緣激揚後昆如飲母
0028a16: 乳搖乾蕩坤龜鑑千古劇意朕跡不留灼然二諦失
0028a17: 怗打○云大眾只須向者裏一覷覷破說甚千生萬
0028a18: 歿復畫作擲地勢云增減絲毫重處偏墜。
0028a19: 古戎松齋和尚遺書至上堂拈起帖示眾云者漢悉
0028a20: 被昭覺老人驀頭一劄通身粉碎絕後再甦不被人
0028a21: 境瞞不受情物礙斬釘截銕機長揖娑婆界所以云
0028a22: 兄弟不須添十字與君傾盡此時心曹溪波浪如相
0028a23: 似無限平人被陸沉師云今之古之真風特地三搭
0028a24: 四搭已是不堪不須兄弟恣唐突一碗釅茶格外伸
0028a25: 生銕蒺藜當面擲沒絃撫起勝龍吟。
0028a26: 受般若諸護法請上堂拈帖示眾云大眾會麼此是
0028a27: 諸大護法心花上現瑞筆鋒頭散彩頗奈山僧未全
0028a28: 道譽或恐有負來機所以三世諸佛時時演唱歷代
0028a29: 祖師日日舉揚某忝年逾七袟大好安家樂業照管
0028a30: 祖父田園高枝攀不得棒上不成龍要得成人之美
0028b01: 必須恁麼提持豎拄丈云于其中間卷舒出沒門戶
0028b02: 展開縱擒殺活呵佛權衡陞曲彔于高廣露光鋩于
0028b03: 眉睫恢張大用顯示當人大眾只如流通正脈百億
0028b04: 分身還有共相周遍者麼偃艸風聲龍虎驟凝光山
0028b05: 色鳳鸞翔。
0028b06: 辭院上堂山僧在諸古四載又半歲昨日與今朝截
0028b07: 兔角于木馬首今朝又昨日刮龜毛于銕牛背重輕
0028b08: 擔荷左右逢原擊拂子總出者個不得住則孤明歷
0028b09: 歷淵默沖沖去則黃梅衣缽付與盧公是你諸人作
0028b10: 麼生折合振禪床南北東西逼直路一條拄丈活獰
0028b11: 龍。
0028b12: 上堂門戶張開異端各露雲門三句熱眼被瞞臨濟
0028b13: 三玄全生全殺溈山圓相有搦有抬洞山五位寶劍
0028b14: 橫施法眼玄機痛處著錐是汝諸人還有語話分也
0028b15: 無良久曰空裏採花紅難賴水中捉月爛攜回。
0028b16: 
0028b17: 
0028b18: 法眷　　捐貲刻錄四卷
0028b19: 
0028b20: 佛冤綱禪師語錄卷第四終
