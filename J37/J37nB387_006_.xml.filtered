0437c01: 古宿尊禪師語錄卷六
0437c02: 嗣法門人明矌編
0437c03: 五言律
0437c04: 送真輔唐元戎赴任
0437c05: 負勇干城士威風此日添旌收雲霧斂令下虎狼潛
0437c06: 品物因仁阜群靈賴力瘞河山帶礪日偉績勒燕然
0437c07: 淨雲社
0437c08: 紅溝古梵剎壯麗越塵寰石徑深雲裏瓊陶杪麓間
0437c09: 四顧千峰衛頻瞻百衲閒欲覓真仙境無煩過別山
0437c10: 次青主傳先生悼肖柴高居士原韻
0437c11: 龐老歸根意洞然達隱情彼能消物欲君善易昏明
0437c12: 止作同鳩拙防非倣聖靈頻聞天籟響疑是梵音聲
0437c13: 悼子靖尹文學
0437c14: 賢人委化處不與世同模一曲辭諸友九泉笑獨徂
0437c15: 琴書空棄置妻子任號呼痛悼誠難已巳臨風強自歈
0437c16: 祝清涼老喇嘛八旬華誕
0437c17: 從經五頂後每憶活文殊華梵隨機演恩光應物敷
0437c18: 笻鳴滯屈醒幟樹鬼神徂四相公然遠人徒以壽誣
0437c19: 壽仁吾楊居士
0437c20: 譚禪知味客混俗了時情取捨機關巧施為智力精
0437c21: 塵緣羞妄造道路喜常平花甲期何限籌添海屋盈
0437c22: 悼卻波呂參軍
0437c23: 西楚從相識心交絕比鄰行山期伴隱汾水願同畇
0437c24: 遽動升遐局俄興卻愛因飛旌無計輓恤悒若為悛
0437c25: 植松
0437c26: 得木從幽谷栽來壯法城輕梢含艷翠嫩葉帶榮青
0437c27: 雅韻當風動天姿傲雪硜棟梁材可企節操固難更
0437c28: 蒔柳
0437c29: 靖節唯栽五余偏植兩行春光憑漏洩瑞靄任敷揚
0437c30: 脆質依高砌輕絲挂矮牆尋常當送客得便折枝旁
0438a01: 贈靈知和尚雲居嗣
0438a02: 雲居主道德機昧如何測舉措上醇風抑揚遵軌則
0438a03: 善除生滅根能斷虛浮惑屈指繼高明知君才智克
0438a04: 務農
0438a05: 農家何所樂樂處有奇緣土披星出耕畬帶月還
0438a06: 煙蓑頻薙草雨笠獨耘田微賸斯須空鋤頭作枕眠
0438a07: 漢江夜泊次林覺老韻
0438a08: 碧浪滔天湧歸權不言遲帆飽無窮力舟行莫定時
0438a09: 雲山轉眼變城郭掉頭離未諳何處宿燈火亂魚磯
0438a10: 舟中話別月明禪丈
0438a11: 兩人離敘處對境動閒愁浪裏風聲急江千月色浮
0438a12: 漁歌清韻杳村火淡煙流彼此難違局更殘竟未收
0438a13: 上圓安禪德
0438a14: 自離君左右錫置太行巔近覺形衰邁頻愁髮鬢鮮
0438a15: 五丁惟夢度三峽獨詩旋遣悶無奇術因書上榻前
0438a16: 送怡和尚北遊
0438a17: 聞說辦行裝愁縈百折腸人情交處好友道別時傷
0438a18: 賦就悲盈楮歌來願滿堂北平緣分定莫惜惠瑤章
0438a19: 次玉淵曹護法過訪原韻
0438a20: 不負三生約偷閒入亂峰停驂依絕島徒几面蒼松
0438a21: 獲遂同條好因傳共飯鐘一言空彼此上下卻迷封
0438a22: 悼覺賢禪德
0438a23: 高賢初示寂四眾發悲呻形謝道猶在堂空風尚醇
0438a24: 冥龕掩幻質寶鐸露歸神故現無常相因憐昧本人
0438a25: 悼月菴禪人
0438a26: 性等虛空界何曾屬死生去來無障礙隱顯有名聲
0438a27: 道行千秋法言辭百代衡浮圖斂幻相六類苦悲惸
0438a28: 暮宿靈巖
0438a29: 暮臨古佛剎獲見景之餘埜水縈朱壁香光映紫書
0438a30: 月明松色翠風定竹聲疏丈室寒燈朗更殘獨照余
0438b01: 示省元李居士
0438b02: 無心遠宦海有志入禪宮世務從先斷宗乘取次窮
0438b03: 渾忘驕富態洞徹聖明衷機辨過天覺燈傳記日通
0438b04: 示麟英史居士
0438b05: 紅溝經幾度此會始相親臘雪連宵賞新詩徹夜吟
0438b06: 嶺梅將現瑞岸柳半含春預定同條好生生共法林
0438b07: 壽燦若李居士
0438b08: 有為多合道福德固巍然異口欽從朴群靈重體先
0438b09: 河山爭獻頌朱紫競開筵允以空城芥期君不老年
0438b10: 次張元公過訪原韻
0438b11: 不負靈山約乘與破暑來柴門瑞靄合古樹覺花開
0438b12: 逸句光禪榻佳吟壯法臺金湯時有賴赤幟任高栽
0438b13: 過壽寧寺
0438b14: 尋芳入古寺紺殿出雲林補衲僧容瘦拈花佛面黔
0438b15: 攀藤猿繼下栖樹鳥頻吟幽況誠難解投閒思莫禁
0438b16: 送閒長老再歸西楚
0438b17: 萬里同為客風塵共老人團圞方半夏結好似多春
0438b18: 山水依前列歌吟瞥爾興曲中無限苦苦是最孤身
0438b19: 晏起
0438b20: 恬眠不覺曉何事可相關旭日窺高枕浮雲度遠山
0438b21: 松聲頻諈諉鳥語競鉤扳勉強隨機變呼童汲水還
0438b22: 贈唯禪人
0438b23: 能光祖道客當下許誰人四海清風布殊方慧澤均
0438b24: 天龍咸仗望黑白自欽恂勿謂徒稱獎因才德邁倫
0438b25: 贈玉山李道長
0438b26: 熟究先天理懷藏在己巳躬晨昏知進退刑德識偏中
0438b27: 兔髓精炮煉烏肝碎搗礱均同藥物餌專治病頑懵
0438b28: 春日次高元老韻
0438b29: 東風帶暖日鳧鷖下汀洲新水侵危岸輕波蕩小舟
0438b30: 春光嗟已巳往老況幸重留逸曲依雲島寥寥若共酬
0438c01: 其二
0438c02: 流落風塵久鄉音素不聞愁懷包萬有壯氣掃諸紛
0438c03: 擊缶吟春谷狂歌對夕曛溢腔難盡意未敢向人傾
0438c04: 悼魏母林氏
0438c05: 天生魏氏母倩節固難量馭下端從朴尊親道反常
0438c06: 威嚴齊孟才志并姬姜倏爾歸真際其誰不慘傷
0438c07: 康石翁北上
0438c08: 朝天意縱切猶帶故交情玄旆隨風入緇叢冒暑攖
0438c09: 離歌花鳥吐別況水雲傾曲盡通宵月依依未忍行
0438c10: 山南古道
0438c11: 一條曲直路無間走風塵嶮巇勞車馬平夷暢客人
0438c12: 東西通蜀魏南北度關津名利相干者從來不厭頻
0438c13: 晉源古柏
0438c14: 昂然撐碧漢倒影罩莓苔寒暑侵無恙風霜勁莫摧
0438c15: 粗膚雲翳合翠靄月華開柢畔源泉潔天龍擁衛來
0438c16: 訪鑑明老衲
0438c17: 大隱居廛士聞風遠叩閽玄談知可法素行識堪旌
0438c18: 龜鶴偕長算河山并久齡詩歌咸妙麗盡在樂昇平
0438c19: 秋懷
0438c20: 一陣雨漁樵繼踵過寒螿沿磩鬧埜雀遍山歌
0438c21: 對月砧聲亂迎霜草色皤愁生孤枕上消遣莫如何
0438c22: 偶成
0438c23: 七載住紅溝霜生短髮頭眼昏慵誦讀身老愛閒休
0438c24: 任月來親近從雲到淹留送迎渾不理安享度春秋
0438c25: 植花木
0438c26: 緣有山林癖群芳植念純枝枝擎曉露葉葉獻先春
0438c27: 月映扶疏影風搖妙悄身看經時眼倦就此暢遊頻
0438c28: 大檀越圖冒雪枉顧勉成以贈
0438c29: 雪霰彌天日明公過草堂門牆敷秀氣泉石現殊光
0438c30: 茶煮凝冰水詩傾草率腸歸輿一笑轉展翰有風彰
0439a01: 杌立蒼鷹
0439a02: 枯椿堪措足斂翮便停休怪鳥驚潛谷妖狐懼守丘
0439a03: 蹲身伺狡兔側耳聽鴟鶹影響微彰露空擎活不由
0439a04: 春日偕朋遊崛山
0439a05: 偕朋登崛佳況笑平分碧嶂含春色青巒帶曉雲
0439a06: 幽情期自滿天語教誰聞世緣從此遠何更惹囂氛
0439a07: 洞居
0439a08: 土壑中空處長窯鑿岸邊淒清離市井寂寞隔村煙
0439a09: 閉戶安全拙開門閱線天塵緣飛不到勝昔在林泉
0439a10: 螳螂
0439a11: 一丸糞彈子孕出黑蟲兒見臭眉長展聞腥腳亂馳
0439a12: 胸中多穢惡面上闕光輝好笑行藏處清香淨不宜
0439a13: 駃騠
0439a14: 伯樂未知名追風力現成揚鞭逐日快攬轡踏雲輕
0439a15: 海岳嘶哮動煙霞蹀躞生衝危破敵故果敢占先行
0439a16: 贈寶三秦社長
0439a17: 菩提種自熟清興異人天財色虺蛇論恩榮鳩毒涎
0439a18: 常情寤寐遠祖道志心穿竊願偕龐老妻孥一併仙
0439a19: 示元雅禪人
0439a20: 克家知子可故不倦提撕莫厭箝鎚辣應慚道行危
0439a21: 功加忘寢食行益勉修持拶透玄關日芳塵繼武隨
0439a22: 寄贈萬休和尚
0439a23: 萬事知休息含靈仰道豐嘉聲彌覆載美譽塞邊中
0439a24: 濟北煙波斗南智化洪障回冥草日術自讓君通
0439a25: 示道生副寺
0439a26: 從荷金帛任出納貴公平儉肖楊岐約廉猶寶壽清
0439a27: 三冬儲畜備一會怨嫌輕非為貪圖得皆因有道生
0439a28: 寄贈應信劉元戎
0439a29: 虎帳關山遠徒聞政令香威權鄰頗牧縱奪異何良
0439a30: 塞外風塵斂寰中歌詠昌無違鷲嶺囑屏翰倚天長
0439b01: 復素村張文學
0439b02: 時序從更改心交自若然且歌今歲律謾論舊年天
0439b03: 問道相尋古稽禪共了緣滿懷疑滯破花鳥話玄篇
0439b04: 英雄聚會處
0439b05: 常聞聚會處今始近其前古道西靈石雄關北冷泉
0439b06: 雙騎懸斷岸一榻置幽岍品坐通機密飛龍不再眠
0439b07: 偕友再登通明閣
0439b08: 孤危撐碧漢四顧絕諸鄰戶外煙塵少窗中氣象新
0439b09: 問天從措足聽月任存身珍重同緣者登高莫厭頻
0439b10: 次雲鵬張護法原韻
0439b11: 弘才博達士屈指讓誰人報國輸奇策談真遠幻身
0439b12: 輕狂嫌濁富樂道喜清貧宦海知無盡維舟上石峋
0439b13: 復太一禪德
0439b14: 祖道垂秋日斯人尚典型心交頭共白意合眼中青
0439b15: 古木嗷鸚鵡蒼巖喧鶺鴒紛紛言論處互落在零丁
0439b16: 贈西河劉廣文
0439b17: 藝苑純誠客天然志量過崇儒宗中子佐釋繼維摩
0439b18: 守約思原憲懷公體孟軻廣長舌尚巧話絕聖凡科
0439b19: 七言律
0439b20: 次紫溪張公遊晉祠原韻
0439b21: 靈祠古範屬天開冒雨乘車一翫來翠柏扶疏雲外
0439b22: 顯甘泉環遶案前洄仰瞻勝蹟詩狂熾深入玄宮世
0439b23: 慮衰擬就黃冠求半榻免將清況復塵埃
0439b24: 次范陽張公過訪原韻
0439b25: 紅溝法道古今通名冠諸山海宇雄雲水駢臻消旅
0439b26: 況象龍磅礡悟真空幽龕夜月懸宗鏡覺苑寅鍠演
0439b27: 化風幸一停驂共促膝遞相酬唱樂其中
0439b28: 送古交呂元戎再任南征
0439b29: 蘆川放浪幾春秋飛檄頻招不自留執銳英豪須虎
0439b30: 豹披堅威武用貔貅先敷大義為旗幟次建宏功顯
0439c01: 智謀掃盡滇黔氛翳後定當優命著封侯
0439c02: 募結蓮社
0439c03: 欲轉東林舊有風必須曠士與奇雄心堅上品堪前
0439c04: 陟志銳凡情可備窮淨土他時完勝概閻浮此會益
0439c05: 豐功易輸海眾難輕物敢保金僊展笑容
0439c06: 壽思修耆宿善醫
0439c07: 婆心一片覺無虧刮毒砭瘊分外奇化育群靈方聖
0439c08: 哲才成庶物并天時回生術妙人皆重卻症功神我
0439c09: 素掎瘱願鬚眉長不白籌盈海屋尚驕姿
0439c10: 留怡和尚
0439c11: 淨業西峰落照殘故人辭我度邯鄲盂囊有興朝金
0439c12: 闕杖履無心置草壇薄霧輕迷楊柳陌淡雲深鎖杏
0439c13: 花巒憑闌正慮春光減願一停車謝苦酸
0439c14: 送珮公張護法南行
0439c15: 喜見文明最老誠渾忘高貴論交情今宵詩賦機鋒
0439c16: 捷來日溪山逸興新月映行車莊夙駕神供妙筆注
0439c17: 離情汾江甕嶺絃歌戚尚帶依依返顧聲
0439c18: 辛酉初度直兇荒
0439c19: 時逢初度業緣多白雪陽春強自歌破悶格言從燕
0439c20: 塞消愁清況習東坡田廬勉就依汾水夢想全空赴
0439c21: 岷峨一訣暗除諸幻事且偷閒老住娑婆
0439c22: 悼風穴雪和尚
0439c23: 善法堂前脫蹝之多般若恨向誰遺同條未罄三生
0439c24: 約別款徒加四眾疑性海浪平歸櫂疾行山雲慰
0439c25: 書遲焚檀對影深籌度祖道荒涼漸有時
0439c26: 募水陸會
0439c27: 無遮大會若開壇所集殊勳不易宣水陸諸真咸供
0439c28: 奉冥陽兩利悉周全繽紛香霧彌三界鏜鎝鯨音震
0439c29: 九天就裏良緣誠罕遇幸加精進一回旋
0439c30: 除夕
0440a01: 殘臘經除舉世忙庵居老叟但如常不燒爆竹敺魈
0440a02: 孽孰挂桃符禦祟殃栴動芳心舒美態柳含春色逞
0440a03: 輕狂諦觀人物遷更處總被生成夙習妨
0440a04: 荒歲募粟
0440a05: 招提舊設在紅溝豐儉隨家計獨謀鄙習頓除根易
0440a06: 盡饑瘡頻塞故難休土銼空負無煙悴瓦虛懷絕
0440a07: 粒憂欲罷愁衷干德士福田早種必多收
0440a08: 壽澂光西堂
0440a09: 斗南山北有高風素行精嚴固不同人以慈航方若
0440a10: 士我將玄鑑類于公頭邊短髮均黧皙衣裏神珠間
0440a11: 紫紅約摸春秋多少數河沙算至海門東
0440a12: 送蘊長老歸秦
0440a13: 驀地相逢興味長一天雸雨助群芳榴花噴火依危
0440a14: 岸埜杏垂金過矮牆賦就分燈明上下詩成對月論
0440a15: 存亡幢懸鳳嶺辭歸去臨濟宗風任主張
0440a16: 玉淵曹護法過訪原韻
0440a17: 驪駒踏凍入荒叢共了蘇文卸玉衷斗室清燈光灝
0440a18: 灨寒巖春氣暖烘烘訝窮今古興衰事話盡煙涼錯
0440a19: 亂風一榻安眠情未備鐘聲敲出日輪紅
0440a20: 暮春感懷
0440a21: 憑闌乍見百花萎對景空嗟幻化姿為惜輕肥夭折
0440a22: 態因憐衰病虺隤時寬心但續陶潛賦遺興徒賡杜
0440a23: 甫詩慚愧春光能幾幾諸緣宜趁早旋辭
0440a24: 思鄉
0440a25: 每憶鄉邦越劍門夢遊生長舊亭園玄都殿閣隳隤
0440a26: 盡白帝城隍草樹蕃像毀宗祠空痛念荊埋古殿獨
0440a27: 悲存滔滔逝水分情緒難罄充腸怨恨根
0440a28: 雪師子
0440a29: 素質端然絕妙奇張牙露爪踞丹墀妖邪畏避潛蹤
0440a30: 遠獰惡驚逃諱影威鎮乾坤山海淨氣吞雲漢景
0440b01: 星熹翔陽切恐含生驀卻雄豪令早施
0440b02: 募修藏經閣
0440b03: 頻瞻廢閣暗嗟憐寶藏雖存已巳半瘨斷碣爛全千古
0440b04: 誌虛堂斜架數枝椽摧殘老樹依雲表圮圯圻高垣墮
0440b05: 澗邊欲啟法筵仍舊貫因祈檀度快當先
0440b06: 壬戌戍李秋別眾赴汾陽
0440b07: 萬井風塵葉落霜江千漁火鬧斜陽翩翩遠雁離沙
0440b08: 漠唧唧山禽寄草堂榻近寒時炊石火詩從別處罄
0440b09: 孤囊臨機有句難為密西度河汾路邈茫
0440b10: 送汝兆戴護法赴任西粵
0440b11: 昇平時樂七年全多賴神君一善權花發河陽香滿
0440b12: 地柳垂彭澤蔭當天清風徒使依恒嶺明月空移挂
0440b13: 粵巔但願上蒼憐晉土孤光仍著照汾川
0440b14: 贈大司空崑嶽楊公九旬初度
0440b15: 跡混塵寰九十年嘉聲彌布動人天功施佛國為雄
0440b16: 塹策獻皇廷重德銓恩澤正堪遺後胤才華端可繼
0440b17: 前賢願將補袞調羹手壯我宗風覺世顛
0440b18: 寄祝遴我高護法壽
0440b19: 知君福德等穹窿尚自殷勤進益功建寺安僧弘祖
0440b20: 道設規課子重淳風口碑載義傳中外舌冊題仁布
0440b21: 海嵩以此定期花甲數恒沙算盡欠雷同
0440b22: 仝南明賈護法枉道遊綿山
0440b23: 驟然別舊攬歸鞭捨近從迂上古綿渴赴煙村忙問
0440b24: 水倦投荒寺暫停驙懸梯棧道褰裳躡絕壁狐岩繼
0440b25: 踵旋月窟幸同消世況燒燈靜夜埋前緣
0440b26: 偕南明賈護法綿山共榻次韻
0440b27: 雲龕抵足共恬眠利祿無端可上前水韻松聲爭入
0440b28: 戶月光山色競臨筵岩懸萬鐸鳴終夜殿徹孤燈映
0440b29: 兩單寤寐笑同居佛地此生何更覓三禪
0440b30: 贈本悟書記
0440c01: 道者胸懷慧鏡清明鑑無私可讓情怡然兀坐忘終
0440c02: 日倏爾經行越限程布衲襤襂高下重霜鬚髟鬄智
0440c03: 愚驚譚禪有興當風立龍象夔夔露眼睛
0440c04: 悼青主傅先生賢喬梓二首
0440c05: 年來紙價晉陽增蓋為公家筆法徵名動九重曾應
0440c06: 詔才冠一代已巳通稱頻聞喬梓昇遐急遍睹賓朋助
0440c07: 賻競我辱道交非淺尟寧無痛淚洒龕燈
0440c08: 簪纓積代有家風父子疏狂不欲同酷好煙霞消歲
0440c09: 月樂施慈惠福頑懵軒岐妙術胸中蘊李杜才華筆
0440c10: 下通從此罷功歸淨土金仙應許道和融
0440c11: 夏日賞花
0440c12: 坐對南山納晚涼千葩秀麗現當陽化蝶周旋
0440c13: 覓頡頑幽禽絡繹將香氣襲人人愛重嬌姿動客客
0440c14: 思長殷勤寄語驚秋雁勿惹霜風過埜塘
0440c15: 壽鳳山偉和尚八旬初度
0440c16: 花甲重新二十年化行山右免隨緣幢開鳳嶺聲名
0440c17: 著剎豎龍泉穢惡蠲法雨遍滋榮草木真風彌布卻
0440c18: 痴瘨勞生欲罷繁難責劫盡三祗後有天
0440c19: 送青子蕭副使北上
0440c20: 白雲深處久偷藏孰度輕騎到榻傍放下文明真晃
0440c21: 耀撒開屏翰確高昂對談夢幻灰機疾頻索宗乘願
0440c22: 力芳此去朝天添厚爵清光旋轉映門牆
0440c23: 圖閣下冒雪左顧賜韻勉成
0440c24: 旌旗隊隊出郊坰冒雪披霜到野亭山合凍雲迷上
0440c25: 下僧懷愚魯慢賢靈坐中禮貌忘賓主言外風規壯
0440c26: 典刑喜獲吉星臨是處堯天舜日又重親
0440c27: 復禹九范文學
0440c28: 桃李承春氣象開達人風味逐中來毫端瑞彩沖銀
0440c29: 漢簡上清香壓老梅獨露三張微妙手頻施二陸邁
0440c30: 奇才綠酬鷲嶺先天約莫厭雲深到處臺
0441a01: 春日同天厚高護法遊雙塔
0441a02: 春光承仗過伽藍攬轡歌謠敢并先馬逐和風蹄更
0441a03: 疾人逢輕煖易施權桃腮半破清香復柳眼微開玅
0441a04: 趣旋雙塔斜陽移影轉相催返望白雲還
0441a05: 送亢宗俞都憲榮任檇李
0441a06: 俄聞車馬動行聲冠蓋如雲出晉城黔首競攀遮古
0441a07: 道綺筵爭設翳長營憐離韻轉孤亭月惜別風搖萬
0441a08: 里旌願去嘉和全偉勣再來山右牧軍
0441a09: 鳴雞
0441a10: 自古嘉稱號德禽人間子午定諸聲孟文假詠開關
0441a11: 鍵孔聖將名諭武城一切痴頑因叫醒百般勞苦為
0441a12: 啼生如其寂默休張口困殺閻浮怠惰賓
0441a13: 夜蚊
0441a14: 堪嘆無情化有情懷藏惡習最難更長舒利觜思戕
0441a15: 物突露雙睛喜背明唼血安知他受苦刺人寧識自
0441a16: 傷生冤家合會時緣到償報捐軀事易成
0441a17: 羈猿
0441a18: 身羈縲絏不自由徒將雙手亂搔頭青山夢斷三更
0441a19: 月白晝愁乾一寸喉瘦影漸從栖畔現狂情頻向索
0441a20: 邊休雲林歸去知無分枉把紛紛汩苦流
0441a21: 募修藏閣
0441a22: 法寶歸藏計欲全必須檀度一欣然良緣此會周為
0441a23: 首福果當來勝自先干霄傑閣能成就動地勳名自
0441a24: 遠傳頓使人天生慶快子孫貴顯世綿綿
0441a25: 薦僧可禪人
0441a26: 染緣頓棄了無干放曠逍遙許自然三界縱橫從出
0441a27: 沒八方來去任周旋彼生此滅因由斷入聖超凡事
0441a28: 理全法演上乘仍助薦光風有分適西乾
0441a29: 鼎玄朗虛二禪德造藏還山喜贈
0441a30: 玄奘西遊二八霜琅始負遠歸唐敢興志願依弘
0441b01: 範樂任馳驅越太行溽暑炎歊甘領受祁寒凍徹笑
0441b02: 承當忘身為法勳勞在此後芬芳果自颺
0441b03: 登芳林寺
0441b04: 尋幽徑入亂雲賒杲日當天映紫霞峻嶺初登勞杖
0441b05: 履小溪重度涉泥沙鳥啼芳樹饑思食人蹈孤岩渴
0441b06: 慕茶一聲長嘯空谷露出樓臺老衲家
0441b07: 贈濮清羅護法
0441b08: 從敷堡障隔風沙異口同音歎所嘉五褲恩端鳴遠
0441b09: 邇連城價重出煙霞彌天月映來公柏遍地春歸潘
0441b10: 岳花指日丹書當下降二千石任屬誰家
0441b11: 賞雪
0441b12: 六花吐瑞滿長空一色溪山絕異同細密無聲驚眾
0441b13: 聽飄揚有分釋群忡閉門免肖袁安臥踏凍翻尋孟
0441b14: 浩風折得清香梅上案高歌來歲合時豐
0441b15: 示悟玄禪人
0441b16: 學佛心專縱不遺一經故敪行由虧須知舉錯繁難
0441b17: 責勉進朝昏供給倭願透玄關休外涉欲明祖意莫
0441b18: 他咨慇懃叩己已功無間自有通方達道時
0441b19: 五言絕
0441b20: 復止菴原韻
0441b21: 連年多病障學業盡荒蕪跡寄深山裏從人笑我愚
0441b22: 靜夜聞鐘
0441b23: 鐺鯨音響恬眠瞌睡罔愧衾故不生五內確清爽
0441b24: 村居四首
0441b25: 遠卻諸城市慇懃辦耒耜二三老耆年相共樂田里
0441b26: 欲覓老僧家無千山水處迢遙紅土溝就裏有蓬戶
0441b27: 我本窮和尚寒來秪一衲飯蔬食飲水此外無他法
0441b28: 淨業古招提高明到者寡不因遠市廛無路通車馬
0441b29: 凶歲三首
0441b30: 三年兩不收囷鹿空虛了好笑我諸僧朝朝嫌飯少
0441c01: 接年遭大旱少壯皆逃竄眼見好親朋都將顏面換
0441c02: 窮愁臥不起人喚喫糠秕勉坐且加食溢腔甘且美
0441c03: 洞居二首係六言
0441c04: 既將土洞為屋孰更編荊作籬勝彼雕梁畫棟何愁
0441c05: 日炙風吹
0441c06: 一間洞傍雲隈貴客佳賓不來儘可藏頭自在無心
0441c07: 分外安排
0441c08: 七言絕
0441c09: 壽懷信巨社長
0441c10: 老狀童顏陸地仙心師須達辦奇緣海山福壽應全
0441c11: 具素祝何妨亦獻前
0441c12: 清涼石
0441c13: 一方靈石架雲臺大士談玄幾度來此物應知非世
0441c14: 寶從經劫火信無災
0441c15: 禱雨
0441c16: 旱魃為殃遍界周嘉禾失望鬼神愁仰祈膏雨彌天
0441c17: 下頓使蒸民鼓腹謳
0441c18: 聞鷓鴣
0441c19: 綠楊樹上鷓鴣鳥夜半高聲啼到曉村埜聞人睡不
0441c20: 成家家海鬧鋤荒草
0441c21: 示僧祖道
0441c22: 欲明祖道自鑽研鐵壁銀山須教穿透得頭頭俱不
0441c23: 礙始堪對客話三玄
0441c24: 壽小泉王居士
0441c25: 紅塵淮裏事紛紛獨脫無依故讓君福壽自當增數
0441c26: 倍鶴南飛韻亦須聞
0441c27: 聞花鳥
0441c28: 暖風吹綻杏花顏野雀飛來上下攀將謂隔牆人覺
0441c29: 見忙忙共語過東灣
0441c30: 晝寢
0442a01: 茅屋低低傍小陬枕書高臥笑封侯醒來獨步高峰
0442a02: 上細把煙霞趣自謳
0442a03: 示博容禪人
0442a04: 嘉言善行可遵依休肖時流弄滑機老實到頭神鬼
0442a05: 重方知斯道確玄微
0442a06: 示宗閭陳居士
0442a07: 時丁像季世情顛惡禿孜孜好贈錢賸爾胸前有別
0442a08: 調當風詠出謝愁緣
0442a09: 示隱陶禪人
0442a10: 昂昂氣宇邁常倫惡辣鉗鎚下轉身直肖瞎驢充大
0442a11: 象踏翻山嶽碎為塵
0442a12: 溫泉
0442a13: 山靈竭力備溫湯不限春秋輒變常浴淨眾生陳垢
0442a14: 染方隨流水下東洋
0442a15: 荒年散眾
0442a16: 薦臻饑饉累山夫肚瘦腸空一物無海眾自當尋活
0442a17: 計莫強隨我待身殂
0442a18: 示明吾張居士
0442a19: 學道應須識自心自心識得萬靈欽始知混跡凡塵
0442a20: 裏別有生機邁古今
0442a21: 題睡翁圖
0442a22: 六戶虛張不下簾琴書滿案畫堂前支頤榻上齁鼾
0442a23: 睡口角長流酒肉涎
0442a24: 贈智光祖文學
0442a25: 舉世昏昏不可稽天將夫子覺痴迷含生頓使顛邪
0442a26: 絕別展靈機向上提
0442a27: 晚炊
0442a28: 品字柴頭把銚煨一筐野菜帶根裁和雲爛煮將饑
0442a29: 塞坐聽蒼猿嘯月來
0442a30: 示本覺禪人
0442b01: 從來淨業幾秋霜猶欠將身入奧堂覿面玄關須早
0442b02: 透莫空惆悵倚門牆
0442b03: 夜宿劉園
0442b04: 金谷名園類不疑就中花木萬般奇鳥啼雲散三更
0442b05: 月且喜琴書伴靜時
0442b06: 方山聽笛
0442b07: 故山歸夢破雲林凜凜寒風碎客心高枕石床窺皓
0442b08: 月亂來羌笛帶秋聲
0442b09: 暮抵綿山
0442b10: 攬轡尋幽問佛巖村翁遙指過雲嵌到來坐聽鯨音
0442b11: 響歷歷分明在碧巉
0442b12: 圖閣下冒雪左顧賜韻勉成
0442b13: 紛紛白雪遍長空車馬臨門信孰通山寺無緣堪作
0442b14: 供敲冰旋煮獻檀翁
0442b15: 紫荊樹
0442b16: 當陽示現紫金身瑞靄清香絕等倫百卉叢中憑賣
0442b17: 俏赤條條地顯光新
0442b18: 廣勝寶塔
0442b19: 撐天拄地勢軒昂磨滅虛空氣燄長古佛骨身藏就
0442b20: 裏神龍呵衛顯諸光
0442b21: 永祚雙塔
0442b22: 兩莖玉柱插丹霄日月磨磋光影饒突露擎天剛氣
0442b23: 象滄桑從變勢猶矯
0442b24: 小圃雞冠
0442b25: 兩兩三三傍玉闌遞相翹首望雲攢倏然風動輕搖
0442b26: 拽奮勇交爭鬥不殘
0442b27: 植桃
0442b28: 買得夭桃數十根環菴栽向狄梁村玄都觀裡言千
0442b29: 顆愧莫如他蒔滿園
0442b30: 募石炭
0442c01: 煖房熱炕好生涯不在無錢道者家但願高明知此
0442c02: 意爭先助我一牛車
0442c03: 堤行
0442c04: 和風衰草滿堤隔水諸山擁翠嵐僧舍望來何處
0442c05: 是紛紛黃葉隱孤菴
0442c06: 繫舟山
0442c07: 當年洪水積滔天疏鑿功歸帝禹前不信繫舟山尚
0442c08: 在摩霄屹立勢巍然
0442c09: 贈柏舟禪德
0442c10: 浮玉山前風浪高柏舟橫架往來橋工程無間真奇
0442c11: 絕絡繹嘉聲并海潮
0442c12: 韓侯嶺
0442c13: 殊勳異績付東流名姓空遺置嶺頭廟貌縱令疏血
0442c14: 食威風咸著貫華優
0442c15: 王維詩畫後
0442c16: 開元十九占魁名世有工高詩畫聲風水晉陽稱最
0442c17: 吉毓靈鍾秀奪天英
0442c18: 狄公祠
0442c19: 取日虞淵智勇均天知仁傑出常倫白雲飛處新家
0442c20: 廟貴使蒼生識重臣
0442c21: 杵臼墓
0442c22: 繼世扶孤一片心古今能得幾同人只緣大義干霄
0442c23: 漢丘壟牛羊未敢循
0442c24: 程嬰祠
0442c25: 祝褲聞號智勇周藏真示假塞兇流局終殞命酬知
0442c26: 己已正氣悲風詠不休
0442c27: 子推廟
0442c28: 人世興衰兆有緣由乎真偽兩機全從亡受賞多榮
0442c29: 貴難置先生綿上田
0442c30: 
0443a01: 行實
0443a02: 大清康熙癸卯歲師住鄧州丹霞兩序大眾焚香入
0443a03: 室請說生平履歷師固止之眾再三堅請師不得已
0443a04: 乃云余非天生彌勒地湧釋迦本係西蜀成都人父
0443a05: 姓胡母徐氏生于崇禎二年歲在己巳六月初一日
0443a06: 自離乳哺不喜喧譁常從靜處趺坐合掌念誦觀音
0443a07: 名號閭閈父老聞見者無不驚異七歲入鄉校十二
0443a08: 上頗知時務便欲出家因缺兄弟父母勉留不得已
0443a09: 權順親意後遭甲乙之變家屬盡亡于非命惟余獲
0443a10: 生遂自逃奔西山與充淵隱士同居數月見淵行藏
0443a11: 越格智識超群每每求教蒙淵開發入道之要雖值
0443a12: 山荒三載落于流離顛沛之中時時體究不捨寸陰
0443a13: 年十九禮唐安惟心靜主薙染即受具戒一日下山
0443a14: 緣幹被真宗長老問云如何是爾本分事一時無語
0443a15: 負愧還山放下行李便入室中問師如何是某本分
0443a16: 事師云途中辛苦去歇歇來與爾說余出少選復近
0443a17: 師前纔欲開口師云且取炭添在爐中著余即取炭
0443a18: 送入爐中師云太多生余便抽兩橛置于舊處剛轉
0443a19: 身師指傍凳示余云會麼余忽有省遂作禮云早知
0443a20: 燈是火飯熟幾多時師云見甚麼道理便與麼亂統
0443a21: 余云今後瞞不得我了師云我瞞爾且置如何是爾
0443a22: 不自瞞處余云某甲饑渴在待去喫些茶飯來從頭
0443a23: 舉似拂袖便出師乃頷之然雖如是猶未肯休次日
0443a24: 俶裝遍參終南義讓淡竹惟宗諸大知識各有機緣
0443a25: 難已備論大凡蜀中名山巨剎周遊一半將及一載
0443a26: 有奇身體疲倦遂向溫江三聖結茅辛卯秋忽被同
0443a27: 參電影兄相邀往成都俄聞離指和尚在保寧其時
0443a28: 道途有礙互相裹糧拌命忘軀晝眠夜走過半月始
0443a29: 抵閬州禮離指于觀音離見一一問余來緣余據實
0443a30: 答離聞知深生痛惜遂留依附一日命與同參諸兄
0443b01: 作擔水偈余即信筆書云緊挽繩頭慢汲泉和雲帶
0443b02: 月一肩擔勞形苦骨無他事貴要將來接遠賢遂對
0443b03: 眾呈上離接得冷笑云非公境界余云阿誰無分離
0443b04: 云三十年後許爾恁麼道余云莫將懸讖徒加我坐
0443b05: 聽春雷啟蟄聲便喝離喚侍司云把鍾茶與者漢溼
0443b06: 溼嘴余云大功不受小賞抽具便出又一日余自殿
0443b07: 前順風掃地離舉手逆指云何不正掃余云順水推
0443b08: 舟少費力離云只解順水推舟未會逆風掌舵在余
0443b09: 即驀豎苕帚云請和尚穩坐中倉離云忽遇洪波浩
0443b10: 渺白浪滔天爾又作麼生余以帚作搖櫓勢云有某
0443b11: 甲在和尚不消憂慮離即首肯後以衣拂沿流幾度
0443b12: 授余余堅卻不受遂辭上朝天過五丁入漢中買舟
0443b13: 下楚南詢所到諸方名宿處無一不以上賓相待各
0443b14: 有機緣茲不重舉丙申秋復回東川親覲破山和尚
0443b15: 于金城雙桂纔入門破問余何處人余云成都破云
0443b16: 今從何來余云漢南破云何故走者些曲折余云若
0443b17: 不如是焉到者裏破云者裏是甚麼所在余云和尚
0443b18: 為甚自己忘卻破云未在別道一句看余即向前問
0443b19: 訊云千聖亦不識遂命入參堂己亥春復歸保寧同
0443b20: 鐵符指月六奇諸兄結夏于東山時值本師還鄉祭
0443b21: 祖聞其高風弗獲面覲次年上廣元過通巴抵達郡
0443b22: 禮本師于金鳳山天台禪院師一見便問余上座發
0443b23: 足何地余云北道師云從何路來余云通巴師云關
0443b24: 津時有阻焉得至其間余云山川雖險礙雲月任往
0443b25: 還師云一向親覲何人余便喝師云好好商量惡發
0443b26: 作甚余云得人一牛還人一馬師云滑觜禪和如麻
0443b27: 似粟余云切忌壓良為賤師遂喝余亦喝師便打余
0443b28: 復喝師放下拄杖噓一噓余掉臂歸客堂次早師出
0443b29: 公案二十則示余余接得是日一一著語呈上甚恰
0443b30: 師意遂以從上沿流并衣拂等物當堂付余辭不獲
0443c01: 已巳勉強領荷時年庚子三月十五也後同師回香嚴
0443c02: 蒙命重修下堂義端祖剎事畢仍命監修上堂大殿
0443c03: 功業將完余染病在身因而告假下山時值定慧禪
0443c04: 人請住隨州觀子嶺無文聰祖道場路遠難行權寓
0443c05: 鎮平菩提休冬適蒙張護法王山主有緣禪人敦請
0443c06: 重開此剎者便是余半生不唧溜事一一從頭吐露
0443c07: 了也汝等慎勿記持以為笑具一眾欣喜禮拜而退
0443c08: 乙丑春新舊兩序懷香入室請師繼說丹霞已後二
0443c09: 十餘年所行事業師云病朽二十餘年之中運蹇時
0443c10: 垂好惡因緣萬緒千端誠難記憶今眾勉令重言直
0443c11: 得聊表未忘之事以應輿情幸勿見笑乃云朽自甲
0443c12: 辰孟冬先師示寂便蒙宛陽當道文武簡命還山完
0443c13: 全先師未了公案其時無計推脫即將丹霞轉請世
0443c14: 雄法弟于中繼席朽赴香嚴勉領院務待至新春便
0443c15: 命頭首執事馳書黃龍三度懇請寄然法兄來繼師
0443c16: 席是時寄兄惟以老病推辭因息是舉仍命二僧前
0443c17: 赴天柱下書恭迎蜀叟法兄來荷院務蜀兄允從隨
0443c18: 僧即至其時兩堂龍象并及故舊諸僧俱不悅從朽
0443c19: 向其中善言誘諭使彼互相欣然屈全箇事逮至秋
0443c20: 間香嚴一應修理事業并及先師靈塔工程悉皆告
0443c21: 竣朽即辭眾徑往終南幽深之處縛茆支鐺以完素
0443c22: 願不料路過鄖西倏值玉玖喬鄉紳當陽把著不容
0443c23: 前去鈍置清涼權居三月仍行故套以應時宜次春
0443c24: 解制即應上津鐵山靈然之請赴彼放戒事畢遂上
0443c25: 白河又遭四眾勉留復開戒壇以順輿念事畢拽杖
0443c26: 渡江過竹溪訪尋仁者靜書記于山莊小菴聚首未
0443c27: 幾便蒙隱凡徐鄉紳請住桐溪蘭若及至其中日逐
0443c28: 人事紛紜勞煩特勝舊病復舉猶強應荷未幾之間
0443c29: 因事散眾時有法安上座原係先師門下有德弟子
0443c30: 至心懇請暫向香臺峰上杜絕外緣恬然靜養將近
0444a01: 兩月諸病消除幻形稍健一旦忽被興元天聖無相
0444a02: 律主聞朽在彼親來相接感相高情未便堅卻直得
0444a03: 偕往逮到天聖人事紛紜彷彿桐溪恐蹈前轍即入
0444a04: 山中不語菴內遠遁幽棲歇念休心以保無病閒居
0444a05: 半載復還天聖暫停數日惟帶兩人買舟順流下楚
0444a06: 遍遊匡廬名勝之處後度鄱陽抵南昌進西山遍訪
0444a07: 諸剎故舊後過饒徽等處附載隨流遊吳適越登雲
0444a08: 門上雪竇復轉天童拜禮祖塔住未幾偶動普陀之
0444a09: 興遂到招寶其時海中國禁罔獲如意復返吳興市
0444a10: 諸典籍附舶溯流重遊舊道待抵襄陽維舟長門之
0444a11: 下方過三日猶欠卸載便值法輪主人大拙來請到
0444a12: 彼休冬安禪放戒是時香嚴虛席許久內有南極知
0444a13: 藏志參副寺煥然直歲前來三度懇請回山繼席卒
0444a14: 不應許拂袖便行重下襄州檀溪相伴梓舟老弟同
0444a15: 居數月一旦忽蒙內鄉仙陀了塵大德幾度相邀因
0444a16: 而赴彼入他圈繢勞苦多日自後了塵心腸漸改海
0444a17: 眾難居朽故不悅擊鼓散眾即便拽杖徑往均陽觀
0444a18: 音了性禪德處權寓兩月嗣後復蒙檀溪梓老請下
0444a19: 襄陽同居未幾天岳大士率領兩城士庶僧俗并偕
0444a20: 谷隱無擇大士請住洞山峴石禪院爾時賤軀雖病
0444a21: 念係歷代祖庭詎肯輕棄遂領是任躬向其中無論
0444a22: 晝夜不厭精勤志在恢復及至秋杪忽蒙河東太平
0444a23: 大曉順公同彼縉紳季侯王公專人遠請卻不得已
0444a24: 遂將洞山轉請五龍益和尚代為住持朽乃置辦行
0444a25: 儀來應太平雲壽之請逮到雲壽寺中便蒙季侯王
0444a26: 公同眾懇留病朽即就雲壽開堂以施法化次年因
0444a27: 赴汾陽拜掃昭祖靈塔路過洪洞暮宿北橋忽遭士
0444a28: 庶人等通知趙邑遠近緇素留住靈巖禪院將周二
0444a29: 載其中事體多端難已巳備論甲寅初秋因過土黨訪
0444a30: 尋知己已路經八佾聖泉時蒙主者潤寰師徒偕眾勉
0444b01: 留駐錫其間倏度數月又被高平慧菴上座并與悠
0444b02: 然法師請住佛掌禪院腳到佛掌即隨眾念便結長
0444b03: 期三載後應六名主人了愛之請赴彼安禪設戒諸
0444b04: 緣既畢仍歸佛掌戊午歲朽年五十願上五臺拜禮
0444b05: 文殊并與合山大眾結箇些小良緣以報父母生成
0444b06: 之德于萬分之一即自二月起程路過太原暮投此
0444b07: 間其時當代住持天澤潤公律師謝世一載有餘即
0444b08: 于是夕思修明空二上座并及合蘭老幼諸僧具禮
0444b09: 設茶懇留繼席病朽知其冤家路窄無方逃避因而
0444b10: 勉強應許後上五臺齋僧事畢仍歸此處便蒙思明
0444b11: 二上座率領闔城士庶諸山師友同誠設齋恭請上
0444b12: 堂承當院務既承當已巳即從是夏興工修理逮閱三
0444b13: 載其中一應殿堂寮舍方丈土窯悉皆改革增廣門
0444b14: 巷園圃道路丹墀悉皆平墁弘開後值歲歉三載菴
0444b15: 內時常食口不下數百隨緣共度毫不憂慮最所慮
0444b16: 者其間大眾各各孤負己已靈獨好時緣不求上進為
0444b17: 僧之道大有乖違豈不虛消信施仰愧龍天朽因厭
0444b18: 處即欲他行正猶豫間忽值河東鄉宦南明賈公臨
0444b19: 菴左顧盤桓數日一旦論及常住闕藏之說便蒙賈
0444b20: 公輸誠樂助三分之一嗣後朽因他故特下河東專
0444b21: 申拜謝大司空宜之楊公于大雅堂內座間論其造
0444b22: 藏之事楊公聞知亦皆輸誠布施并募四眾共結良
0444b23: 緣因命鼎玄朗虛二禪德前往江南印造還菴永遠
0444b24: 俾眾取便披閱以進道業朽住此間焂經七載多般
0444b25: 事業始獲完成簡點將來宛如一夢竊慮病朽二十
0444b26: 餘年徒將有限身心勉作無窮幻化自西自東自南
0444b27: 自北到處勞筋苦骨拖犁拽耙償人夙債之由即今
0444b28: 依舊從頭露布了也敢問諸人適纔所言者些絡索
0444b29: 且道是佛法耶是世法耶直下緇素分明可謂功歸
0444b30: 有地脫或未然啼得血流無用處莫如緘口過殘春
0444c01: 時眾默然禮拜而退。
0444c02: 
0444c03: 　山西平陽府洪洞縣信宦高擢仝室鄭氏
0444c04: 　男以位素位捐資刻語錄一部先祝時和
0444c05: 　國泰次祈物阜民安更冀家門迪吉祿位
0444c06: 　崇遷增壽算於千齡愍覺花於九界厥子
0444c07: 　及孫復進簪纓之列惟男斯女同延龜鶴
0444c08: 　之秋凡有所求吉祥如意者
0444c09: 　板存嘉興楞嚴寺般若堂附藏流通
0444c10: 　康熙丙寅　荷月　吉旦
