0300a01: 憨休和尚敲空遺響卷第十
0300a02: 關中張恂稚恭編閱
0300a03: 益州記室繼堯校訂
0300a04: 詩
0300a05: 壬子春子受風穴本師雲老和尚囑法請假山
0300a06: 山是夜風雷大作膏雨沛然兩序諸兄挽留移
0300a07: 時復開晴霽明日遂行賦辭
0300a08: 昨夜風雲會汝淵潛龍起蟄正春天雷崩剎海千山
0300a09: 動雨沐林皋萬卉妍林影忽開明積翠巖陰尚合暗
0300a10: 浮煙揮毫欲灑銷魂字卻為心知杖不前
0300a11: 留別純哲禪友
0300a12: 泉石耽同癖驪歌唱汝墳行蹤多野雪曉日半山雲
0300a13: 祖席君全賴禪燈我暫分何時重攜乎繞瀾論心聞
0300a14: 別楚英維那
0300a15: 數載懷幽愜機鋒絕比鄰他山唯共寺故國幾經春
0300a16: 禪版香雲合詩壇夢草新萍蹤那可定何處寄同倫
0300a17: 伊陽道中
0300a18: 林簇曉峰晴伊川繞客行孤村煙自白亂水韻猶清
0300a19: 就食懷山店逢人問旅程碧雲天際遠歸雁送春聲
0300a20: 石
0300a21: 車嶺愁人地殽函接暮陰斷雲飛宿雨群鳥下危岑
0300a22: 土屋居民少桑田護草深誰將青白眼勘破一生心
0300a23: 贈華陰孫長發明府
0300a24: 鍾應峨嵋秀名高華嶽齊星垣瞻斗北河潤藉關西
0300a25: 擊壤民如市栽花縣若谿金甌知有卜宸翰待親題
0300a26: 同王爾獻張白石郭不憶三文學西谿看松
0300a27: 策杖臨谿一問松群賢畢集賞幽叢茶烹雪水詩腸
0300a28: 潤露滴桃花石面紅歌近清明聲雜遝晴翻麥浪霧
0300a29: 溟濛孤懷喜獲尋真趣鵠立憑高西復東
0300a30: 詠松兼贈白石
0300b01: 未能化石去應秪伴雲眠幹老龍鱗結枝高麈尾懸
0300b02: 驚濤聞唳鶴傲雪見幽賢處士家何處東林隔竹煙
0300b03: 華州甘露寺居
0300b04: 見說前朝寺今知唐代名侵門唯嶽色幽籟自松聲
0300b05: 月映山光動林疏木氣清可中無法說樵斧韻丁丁
0300b06: 其二
0300b07: 所志從吾好居然遠四鄰閒中世味少淡處道情真
0300b08: 飽眼山如畫臞形鶴似人寥寥空澗壑不是為逃秦
0300b09: 其三
0300b10: 擇木看禽止襄衣坐石苔花光迎戶人松影隔溪來
0300b11: 供食薇頻采長吟句獨裁迂懷機不讓儘教白雲猜
0300b12: 贈羅沖虛真士
0300b13: 不記入山日松門長自青瓠瓢盛石髓木客聽鵝經
0300b14: 種秫生三秀書符走六丁洞簫吹徹夜舞鶴有遺翎
0300b15: 為李華庵書扇
0300b16: 腹空無寫句紈扇喜知音雅重雙眉雪情消萬慮心
0300b17: 斷猿風外嘯幽鳥座間吟還憶王摩詰無生道可尋
0300b18: 奉酬劉渭瞻王公劉碧瞻王多士諸文學
0300b19: 桐陰午靜絕氛埃鴿怖棲枝應客來觀槿已巳容疏禮
0300b20: 樂乘輿且喜到宗雷爐添柏子香還細漏滴池蓮蕊
0300b21: 自開為愛群賢能載道虎溪步過卻忘回
0300b22: 郭仲睹文學園亭小憩
0300b23: 修竹半欹斜通流引漢槎折巾高士宅分券令公家
0300b24: 葉響常疑雨亭香只見花坐來忘溽暑深樹聽啼鴉
0300b25: 爾獻過山賦贈
0300b26: 胸囊萬卷待鳴珂少嶽靈鍾應不訛風雅尚能驚慧
0300b27: 遠文章米肯遜東坡蓮峰秀聳雲邊翠桂斧聲清月
0300b28: 下磨把臂山房秋興切呦呦鳴鹿聽松蘿
0300b29: 謝李鱗伯王爾獻古心魯薛子宣梁衡伯姬星
0300b30: 石姬瑩石薛永日姬桂月張薦叔史丕顯王啟
0300c01: 夏井助我諸君子見過
0300c02: 徑草青長半掩門何來車馬破苔痕忘機只許鷗相
0300c03: 狎點首虛傳石解言柳外蟬嘶清暑簟座中茗酌勝
0300c04: 芳尊鳳池知待群公久護法還當憶祗園
0300c05: 鑿小池成簡孟名世文學
0300c06: 晷漏初經夏日長小池新鑿傍幽篁臨窗蕉葉抽詩
0300c07: 卷倒壁松陰上石床客過林深巢鳥喚簾垂院靜草
0300c08: 花香誰將幻住陶真樂也學伊人水一方
0300c09: 留別華州諸居士
0300c10: 蟬聲處處響高秋笠颺西風資遠遊參鶴姑停仙子
0300c11: 馭詞壇且息士人詶晴川半落天低樹野水遙橫岸
0300c12: 泊舟暫別檀陰徇振鐸何年再共話林丘
0300c13: 酬呂晉卿
0300c14: 理策尋幽地棲遲渭水邊寒雲生斷壑疏磬發孤煙
0300c15: 霽遠凝晴雪原平燒晚天比鄰有高士惜醉欲逃禪
0300c16: 懷虎堂法弟
0300c17: 一從分袂阻關河兩見飛螢點薜蘿土曠逢逄人青眼
0300c18: 少大空問路白雲多菊英采采秋將淡風雨蕭蕭雁
0300c19: 不過為憶綸竿淮汝上蓼花深處釣滄波
0300c20: 端午口占
0300c21: 客邸凄其夏若秋蒲觴競泛幾忘憂山連蜀國三千
0300c22: 里水纔秦關百二州漢苑荒苔閒草鬥唐宮射彈罷
0300c23: 媛愁焚香洗缽長清晝照眼榴花滿樹頭
0300c24: 涇上瞻眺
0300c25: 綠陰晴樹鎖江皋極盡平疇沒野蒿雲聳奇峰隨疊
0300c26: 嶂舟橫斷岸任飛濤天邊樓閣蟻千穴眼底乾坤馬
0300c27: 一毛為問華山陳處士幾人曾此聽啼猱
0300c28: 興福寺新秋
0300c29: 柏護招提紫翠攢凌空爽籟動花壇千峰玉削南山
0300c30: 秀一葉桐飛渭水寒野徑偏宜雲去宿閒庭獨許鳥
0301a01: 來看漫斟茗碗消殘暑柳咽蟬聲露未乾
0301a02: 過慈惠菴紫谷和尚以劉介菴太史詩筧見示
0301a03: 依韻賦贈
0301a04: 葉醉霜林覆錦堆晴峰遠映夕陽開尋思客自乘龜
0301a05: 至借座人還解帶來築就敢煩花作雨功成豈用石
0301a06: 為臺門臨渭水堪垂釣肯惜狂瀾盡挽回
0301a07: 喜雨
0301a08: 久切雲霓望春中始見蘇麥回千頃秀桑發萬條枮
0301a09: 冼甲邊烽靖乘時物澤敷紀年知大有昑興莫相孤
0301a10: 廣寺
0301a11: 琪樹鬱青蔥巋然仰大雄唐朝顯慶寺秦代望夷宮
0301a12: 壁剩丹青古庭遺石碣豐法幢今再豎寰海振宗風
0301a13: 感懷
0301a14: 奄有林巒第一籌半窗明月半窗秋雲收雨腳連山
0301a15: 翠水落河聲到枕流未信索珠詼象罔豈知游刃解
0301a16: 庖牛柴門深扃垂簾暮立雪空懷萬古愁
0301a17: 尋義真兄於嘉慶寺因晤張稚恭中翰
0301a18: 綠樹春晴眼乍明野雲生動曉風輕門關院草僧初
0301a19: 定字墮庭碑石半橫公案掀翻閒瓦礫清談喜晤接
0301a20: 簪纓已巳知賓主機先契蓮社相看續舊盟
0301a21: 寄懷終南紫谷和尚
0301a22: 乾坤如此似飄迷望入終南興莫窮才拙固難期隱
0301a23: 豹技成終是愧雕蟲雲連密樹村多暗市隔平原徑
0301a24: 少通白拂罷拈花意懶唯君千里喜同風
0301a25: 其二
0301a26: 重重佳氣靄松龕極目雲林思再三鯨釣幸分同渭
0301a27: 水霞棲忽去望終南神迷夢蝶飛寒澗雁托秋空繞
0301a28: 翠嵐想見靈源深密處人天無路許誰參
0301a29: 其三
0301a30: 任運還同不繫舟古人深得自優游苗蕃弁嶽秋初
0301b01: 茂派接新豐洞上流嘯樹猿聲清夜月落花松徑點
0301b02: 樵謳慚余孤岸新棲鳥鈍羽蘆中刷未休
0301b03: 奉酬張稚恭中翰次原韻
0301b04: 龍門喜托一登遊賸與山中枕石頭聞桂那堪詢太
0301b05: 史虛懷但願識荊州愁連宵火秋將半坐對吟壇興
0301b06: 不休句到投竿詩更好敢期綸線共垂鉤
0301b07: 酬張水若太學次原韻
0301b08: 莫問西來出世禪白雲紅樹自翛然錦囊好制投佳
0301b09: 句丘壑何消用買錢野外流霞飛復住枝頭倦鳥止
0301b10: 猶遷應知酒市非公隱大業還須冀濟川
0301b11: 酬楊芬伯文學次原韻
0301b12: 近來憨拙懶談禪喜接文光覺灑然魚噉墨池將硯
0301b13: 洗草翻書帶上階牽金門挾策唯君計竿水逢逄場信
0301b14: 我緣看取長風驚破浪漁山還解樂釣天
0301b15: 酬陳允中文學次原韻
0301b16: 昔緣邂逅在眭村今射龍光到蓽門玉玦開椷輝梵
0301b17: 境金英殘菊媚籬籓禪床不假嫌蘇軾書劍空忙笑
0301b18: 許渾欲就程庭深立雪門墻高峻可容捫
0301b19: 甲寅孟冬余往風穴省覲本師張稚恭中翰以
0301b20: 詩餞別次韻
0301b21: 歸覲寧辭去何堪念錫飛霜寒枯徑草露重冷鶉衣
0301b22: 梅市僊傳隱漆園蝶見機趨庭當有待笻杖自依依
0301b23: 過交口
0301b24: 渭水東流疾蓬心客路賒三年來古雍兩鬢欲霜華
0301b25: 波捲輕鷗亂舟移斷岸斜夕陽紅樹遠何處是人家
0301b26: 華州遇爾獻星石永日
0301b27: 肩橫楖栗過咸林蘀隕繁霜客思深雲外鳥歸江樹
0301b28: 迥舖前人送羽書臨青山舊約逢知己巳白社新盟貴
0301b29: 賞音又向旅亭重惜別松風蘿月漫相尋
0301b30: 望太華
0301c01: 凌空雪涌玉蓮高獨立斜陽興倍豪絕壁千尋懸鐵
0301c02: 索飛梯百丈走山猱雲浮洞水從天注石撼松濤鎮
0301c03: 日號振策何時峰頂上還看仙子薦冰桃
0301c04: 發華陰
0301c05: 颯颯潼津柳遲遲渭水濱嶽雲飛宿鳥曉日盻行人
0301c06: 楊震經傅聖陳摶道入神高名千古下追憶總堪鄰
0301c07: 潼關
0301c08: 雄關聞百二經此復徘徊華嶽三峰峻黃河萬里來
0301c09: 城高金斗勝雞唱鐵門開德在寧亡鹿咸陽豈聚灰
0301c10: 靈寶縣遇雨
0301c11: 腳底寒雲重山頭大雨來未臨函谷口已望說經臺
0301c12: 過客愁羈旅郵程任化裁泥途當此日吾道亦堪哀
0301c13: 過熊耳山
0301c14: 野色荒荒盡草萊眠獅臥象總成哀雲橫絕巘谿流
0301c15: 去日駕靈峰塔影來隻履遺瞻千載上一花韡疊萬
0301c16: 年開幾回躑躅頻惆悵克振家聲愧不才
0301c17: 渡洛水
0301c18: 雪花片片朔風寒濟涉無舟岸更寬石亂灘聲嘶度
0301c19: 馬波搖樹影倒回巒盡誇入水長人見纔覺浸膚過
0301c20: 客難若使神龜重協瑞免教腳下起狂瀾
0301c21: 趙保道中
0301c22: 杖笠韓城道蕭條旅思中土深塵跡暗村廢社壇空
0301c23: 野水連天碧晴霞燒晚紅相逢各不問去路只匆匆
0301c24: 宿夾何甘露菴
0301c25: 萍蹤無定住暫為空山留落葉飄如鳥荒雲淡若秋
0301c26: 簾輝蟾影直鐘動水光浮昨夜有微雪冷風吹不休
0301c27: 汝川晚行
0301c28: 風穴幾時到晚行不暫停暝沙博雁白沆瀣閟峰青
0301c29: 擔人肩知重途遙杖覺靈翻思黃面老雪夜睹明星
0301c30: 入風山
0302a01: 谷口蒼涼萬木深冰天朔氣釀獅林空心潭影恒朝
0302a02: 夕崑為山光自事參親入室再參敢喝
0302a03: 傳心潺湲澗水長流澤若個窮源肯為尋
0302a04: 十一月初三日到山本師先於九月已赴汝寧
0302a05: 慧文之請以雪兆法兄繼席賦贈
0302a06: 心馳歸覲切師去到方聞萬木仍幽壑千峰鎖白雲
0302a07: 羨君能繼席愧我贈無文試看家聲振禪燈遍界分
0302a08: 懷本師雲老和尚
0302a09: 移竿何處靜垂綸鯨釣仍分汝水濱一世銜冤叨父
0302a10: 訓三年累德愧門人茶香鼎熟松窗語殿古寒深坐
0302a11: 榻塵好是行藏無可覓朋儕相向話來因
0302a12: 禮沼祖像
0302a13: 真儀今再禮何處問師心道大輝千古峰高壁萬尋
0302a14: 乾坤騰浩氣江漢注靈襟頂相無能見鐘聲出暮林
0302a15: 法雲洞有感
0302a16: 當年棲息地今復見行藏駿骨逸天馬奇毛翥鳳凰
0302a17: 苔封仍仄徑薜翳已巳沿墻蓊鬱峰巒秀綢繆殿閣張
0302a18: 一枝巢父穩十笏凈名良竇啟乾坤隘窗開日月光
0302a19: 高巖無六月古木有千章鈴語天風動溪鳴石瀨長
0302a20: 清涼圖入梵絳葉柿飛霜塔影輝蟾魄松濤涌法堂
0302a21: 雲生煙壑杳雨歇菅茅香澤廣山藏豹林深角挂羊
0302a22: 靈花韡疊疊覺樹茂昌昌感遇誠非偶狎盟豈是狂
0302a23: 遐心胡爾棄斯道屬儂行裕後聲烜赫光前燄煒煌
0302a24: 顧瞻為復眺憶念不能忘
0302a25: 風穴方丈同雪兆兄夜話
0302a26: 秦西燕北兩分光坐對寒燈話夜長壁落短笻扶瘦
0302a27: 影甌花泛茗潤枯腸半生知己已連禪榻奕世同門振
0302a28: 祖綱最是劇懷談不盡滿天零露欲飛霜
0302a29: 尋思明禪師故址
0302a30: 庭前古柏尚垂陰遺蹟空存事已沉唯有汝墳江上
0302b01: 月孤光夜夜照禪心
0302b02: 冬日簡楹礎文學索詠即事
0302b03: 合浦珠沉用已巳潛瓊漿漫說水晶鹽墦間總見齊人
0302b04: 乞李下休誇仲子廉剖石未能憐卞壁臨風猶易息
0302b05: 燈炎曠懷獨許寒山子凍筆時呵未放拈
0302b06: 其二
0302b07: 屈放當時獨善身何如舍己巳以從人簞瓢有意非真
0302b08: 樂裘褐無心不是貧幾度嶺梅香晚歲數莖雪竹傲
0302b09: 芳辰年來未覓同文社孰向窮經間泣麟
0302b10: 寄紫谷和尚
0302b11: 占得幽棲適性靈東風蘭壑自香馨如何獨有金剛
0302b12: 眼不向人間逐浪青
0302b13: 送憨月禪人聽講罷歸靈源
0302b14: 已知黃葉止啼錢萬里終南獨往還竹杖頭開撐霽
0302b15: 雪芒鞋跟斷踏春泉迎風解頰桃將笑向日舒眉柳
0302b16: 欲妍歸到靈源呈舊面莫將此話作機緣
0302b17: 新晴野望
0302b18: 細雨霏霏瀆草根新晴喜見補燒痕煙沉濕氣霾山
0302b19: 麓花映寒光照水村歸雁有聲天際迴片雲垂翳日
0302b20: 邊昏應知芋火煨衡懶石上松蘿只自捫
0302b21: 其二
0302b22: 新晴野望遠山根草色微微染翠痕綠水通渠過柳
0302b23: 陌紅霞放眼入花村泥銜燕嘴香猶滑醉倒金尊日
0302b24: 已昏何處茶煙高避鶴松稍占斷虱常捫
0302b25: 賦得二月山城未見花
0302b26: 山堂繾綣獨謳吟歸雁飛飛向北林蟢有晴絲垂几
0302b27: 席庭無花片惜春陰尋源不汎漁人悼滋虛懷楚
0302b28: 客心遙憶江南遊詠處鷓鵠啼落亂紅深
0302b29: 紫谷和尚以書并詩見貽口占兼贈補菴禪師
0302b30: 松風畟畟遠塵埃鵲噪高枝報客來古調詠詩傳雪
0302c01: 嶺翠雲捧日照香臺喜瞻佳句金聲振坐接清談玉
0302c02: 麈開此際林泉咸屬望人天一吼響如雷
0302c03: 原上書所見
0302c04: 涇原南望盡平川村樹啼鳥夕照懸蕭相城空耕后
0302c05: 土漢王陵在牧荒煙千峰落色來天外二水競流伏
0302c06: 檻前古道無人行跡少野花芳草自年年
0302c07: 春日漫興
0302c08: 餘寒消盡屬東風是處春光物色同石罅草絲縫漸
0302c09: 綠花嬌桃葉襯偏紅盈盈一水江初漲鬱鬱千林畫
0302c10: 自工農許歸鴻歸未得煖沙由在夕陽中
0302c11: 雜詠
0302c12: 韶光二月半春殘花事紛紜興欲闌渭北水聲同海
0302c13: 甸終南山色似龍安菜根香散晨炊熟土井泉深綆
0302c14: 汲難見說幾多塵世客茫茫欹枕夢邯鄲
0302c15: 晚眺
0302c16: 漠漠川原鎖夕暉遙天盡處鴈行飛秦宮隋苑樵歌
0302c17: 起漢寢唐陵牧笛歸南北山峰青不斷高低春樹綠
0302c18: 還稀璜雞只在乎蕪外時有清風拂釣磯
0302c19: 興福書懷
0302c20: 偶作三秦客春深涇水邊衝波看躍鯉扃院聽飛鳶
0302c21: 茶熟來修靜詩成寄草玄嶺南與濟北祖擔自橫肩
0302c22: 懷張稚恭中翰
0302c23: 涇水溶溶臘雪消春光二月興偏饒放開柳眼盈芳
0302c24: 陌笑破桃腮綴露條壟外看雲秦樹曉風前倚杖楚
0302c25: 天遙池塘綠轉將蛙部物格由能憶子韶
0302c26: 雨中懷友
0302c27: 蕤柯翠滴半松杉園杏花飛墜鳥銜遙憶碧巖高隱
0302c28: 處一簾疏雨論風旛
0302c29: 寺中杏花
0302c30: 曾向文林葆聖胎仙葩今對法筵開紅英浥露乘春
0303a01: 艷粉萼農香過臘梅十里不隨塵馬去孤村豈逐涵
0303a02: 旗回枝枝笑破頭陀面戲蝶遊蜂莫浪猜
0303a03: 閱本草洞詮集藥名簡李柱宇居士
0303a04: 絪縕淑氣瑞香濃本時刪益智功日檢青箱循舊
0303a05: 業花縈紫菀發新叢鎖陽山徑無冰片續斷溪流有
0303a06: 木通竹榻使君過半夏窗櫺故紙不防風
0303a07: 桃花
0303a08: 露浥芳姿濕絳痕春暉綺樹麗香溫光搖晴日參差
0303a09: 影色映江天遠近村流水何年通釣艇令人沒世憶
0303a10: 仙源殷勤欲訪漁郎問寂寞東風正掩門
0303a11: 寒食前一日
0303a12: 相將節序屆清明土霧昏昏未肯晴歷世百年虛夢
0303a13: 幻謀生千計泛蓬瀛座中桃李皆春色枝上笙簧盡
0303a14: 鳥聲景候遷移憐駐錫麻衣重補欲身輕
0303a15: 供佛前瓶花
0303a16: 閒把瓶花插幾枝翩翩蛺蝶滿庭墀一簾風細幽香
0303a17: 散縱是瞿曇也不知
0303a18: 雲菴老衲至
0303a19: 憶爾當年禮覲時皤皤兩鬢已巳垂絲分持衛食臞形
0303a20: 怯遠歷風塵健步奇芳草無言春欲暮落花深徑自
0303a21: 支藜西來若問庭前柏趙老婆心說向誰
0303a22: 遣意
0303a23: 花泫芳叢露荒原已巳及春笻枯形節瘦苔破辨痕新
0303a24: 處世難知己巳臨機不讓人幽居惟養拙大塊一閒身
0303a25: 其二
0303a26: 野色彌芳草春光逐杖藜苔生青砌石燕掠素塵泥
0303a27: 築塢花為徑裁衣布作畦南華雖有述物性總難齊
0303a28: 其三
0303a29: 雨濕春花艷風牽徑草長畋流窮遠水掃榻倩叢篁
0303a30: 難字書多檢澄心世久忘纖纖林外月疏影落微涼
0303b01: 其四
0303b02: 卻勝山林僻而無廛市喧軍持時貯水瓦鼎日生煙
0303b03: 雨後園蔬長枝垂果樹偏間來書草聖那復傚張顛
0303b04: 涇川看桃花
0303b05: 臨崖俯瞰錦山川灼灼夭桃氣欲然爛熳晴霞擬繡
0303b06: 嶺芬縕香霧靄春煙但教涇水通漁櫂未必秦時有
0303b07: 洞天青帝若能常似舊蓬萊無復羨三千
0303b08: 閒居詠歎
0303b09: 閒來徙倚悵飛鵬世厲如羈足韝繩迷屧常深方丈
0303b10: 草曝陽時補坐床藤每思立雪巖前可更憶傳衣嶺
0303b11: 外能誰惜少林西祖意千峰高處幾曾登
0303b12: 曳杖
0303b13: 看山隨野外曳杖過村前犬熟無驚吠榆生有繫錢
0303b14: 青黃兼菜麥南北雜桑田景物同人意風光勝去年
0303b15: 閒步
0303b16: 處處聽啼鳥行行踏落花好風牽壞衲白日映流霞
0303b17: 樹老莓苔積原平眺眼賒炊煙新篝火隔堡是人家
0303b18: 春暮
0303b19: 寺古依平麓春深靜隱淪落花紅雨亂歸雁白雲屯
0303b20: 坐觀無生理覺從有漏身萋萋芳草外不盡醉遊人
0303b21: 止默禪人見過
0303b22: 春光疇肯惜友愛獨相鄰辨盡諸方眼師宗未可人
0303b23: 天涯猶布衲世界老風塵久矣禪鋒歇因君話主賓
0303b24: 喜禪枝從風穴至
0303b25: 小窗聞鳥語關外故人來塵世悲戎馬禪燈冷砌苔
0303b26: 書從前月寄懷向此時開離思應無限深宵話燭灰
0303b27: 得新蔡金粟沖涵法兄書
0303b28: 蔡州拂袖自城南屈指頻過歲已巳三別後卻郤憐消息
0303b29: 杳書來忽得驪珠探關河暮雨西風疾江漢春泥燕
0303b30: 子含紙上猶旌興福好放禪鐘寂久停參
0303c01: 得風穴雪兆法兄書
0303c02: 野外連天草春光欲暮時看山移白日聽樹囀黃鸝
0303c03: 花落風還細簾疏月到遲同條千里外尺素連相持
0303c04: 雪兄以任木菴草書見貽
0303c05: 春色滿花涇春光靄戶庭遠山殘照紫古柏一林青
0303c06: 墨氣飛香翰龍蛇走筆靈千金真罕購什襲在茅亭
0303c07: 西瑞禪人見過
0303c08: 雨洗空階凈門關院草深看花成獨笑展卷只孤吟
0303c09: 篆裊爐煙散香浮茗碗勘何當過問訊一慰客居心
0303c10: 懷張水若
0303c11: 繁陰交漸綠春去夏初臨花落常疑雨鳥飛只在林
0303c12: 檢書將擬見過客喜聞音想得心齊處閒雲坐自深
0303c13: 偶占
0303c14: 青青草色滿春池坐倚南窗檢舊詩花意不知禪影
0303c15: 瘦破顏猶笑飲光師
0303c16: 大雨
0303c17: 翻盆不住潑天涼蚯蚓緣階上法堂點點含生垂樹
0303c18: 葉聲聲冷翠濕苔光函經飽蠢成雕篆巢燕饑雛語
0303c19: 畫梁坐看殢雲飛靉靆墨花詩草硯田荒
0303c20: 雨中感懷
0303c21: 山寺蕭疏過雨頻蟲聲寂寂久為堙青迷遠岫高低
0303c22: 樹綠襯沿墻上下茵畫幔香消梅紙潤翻經蠹損帙
0303c23: 痕新可憐少室花三放那識靈苗別有春
0303c24: 偶興
0303c25: 長夏高原事事幽荊扉獨啟看雲流虛堂漫自調龍
0303c26: 象諧俗無妨應馬牛薄暮江天風淅歷連村晴樹鳥
0303c27: 勾舟殷勤好向磻谿問近日何人用直鉤
0303c28: 夏日
0303c29: 原高地僻勝居山雖設柴門亦不關說法堂前蔬圃
0303c30: 綠沿階石上蘚痕斑投詩有客長過榻瞬目無入為
0304a01: 破顏黃鳥時聞深樹裏高枝不住語綿蠻
0304a02: 傍池柳
0304a03: 傍池楊柳綠浮煙半近村居半寺邊綴露還同隋苑
0304a04: 曉飛花不取漢宮憐風前嫋嫋思張緒月下聲聲叫
0304a05: 杜鵑勿謂荒原羈絡馬長條今已巳見參天
0304a06: 唐宗聖文學索子近草
0304a07: 奇字相忘近日無那堪髦俊說工夫拈香擇火人皆
0304a08: 見種月鋤雲我自圖子建文章推繡虎蒙莊岩穴等
0304a09: 豐狐對君不惜金山問雲衲還將贈碩儒
0304a10: 晏起
0304a11: 三竿過懶廢垂綸積厚蒼苔滿院新濕氣尚蒸前夕
0304a12: 雨晴軒猶凈隔窗塵柏欹檻外頻傾露鳥語枝頭似
0304a13: 喚人俯仰衡門歌復嘯誰知此意適吾真
0304a14: 望終南
0304a15: 松門鎮日望南山碧嶂丹崖杳靄間秀色詎知供飽
0304a16: 眼明霞相對益頹顏雨添樹杪峰多翠水落雲根石
0304a17: 自斑行道比年人似粟幾能幽壑共雲閒
0304a18: 獨坐
0304a19: 深院無人坐亦佳柴床終日絕安排吟風好鳥歸清
0304a20: 梵糾月疏林到素懷向去寒暄都契合近來言笑總
0304a21: 成乖閒雲解謝車塵跡長抱青山獨偶諧
0304a22: 仄室
0304a23: 仄室新成搆簷低我則降坐禪人在榻捲幔月臨窗
0304a24: 露下凝珠綱花飛點石缸幽棲擬丈室垂釣憶三江
0304a25: 贈李柱宇居士
0304a26: 岐黃學術素儒冠三徑田園樂自安屋後栽松方處
0304a27: 士門前種柳賸休官童顏不向丹經駐蓮漏還從白
0304a28: 社看愛爾塵緣姑少暇時攜鳩杖訪宗壇
0304a29: 述懷
0304a30: 茅檐土榻分元甘養志崇高自古談懶瓚黃麻曾止
0304b01: 鳳芙蓉紫服幾回驂緣從何地今居北道在隨方任
0304b02: 指南疇念秋深臨祖域忍將高臥放痴憨
0304b03: 墻邊樹
0304b04: 墻邊多種樹愛爾獨繁陰白拂枯僧定匡床古佛心
0304b05: 枝高根自固幹老葉還森圓寂聊相近翫珠時一
0304b06: 溽暑
0304b07: 大暑流金處弗寧濃陰日午罩槐庭老榆作枕將移
0304b08: 簞童子敲門欲上經蝶避炎蒸香翅軟鶴愁巢孕古
0304b09: 松青獅絃漫調嵩山曲未識何人為解聽
0304b10: 五月十三請觀俳優即席口占用酬諸社長
0304b11: 山莊習俗慣來頻高架俳優用享神媚眼功名今日
0304b12: 戲浮雲富貴暫時人當場喜著衣冠美轉盻愁看艷
0304b13: 冶塵做盡機關成一笑更闌人故總非真
0304b14: 懷聖泉滄涵法兄和尚
0304b15: 千林搖落葉飛霜一帶晴川半夕陽紫塞沙寒迴雁
0304b16: 陣昆明露冷墜蓮房旋春脫栗炊新飯漫記殘編檢
0304b17: 舊囊幾度郢原高處望茫茫雲樹鬢毛蒼
0304b18: 過嘉慶寺贈義真兄
0304b19: 去年此日到禪窩今日攜笻喜又過已見布金成梵
0304b20: 宇更瞻留玉有檀那黃花霜徑同緣少紅葉秋林入
0304b21: 畫多自是願輪超象外還將寶筏渡娑婆
0304b22: 壽張稚恭中翰六袟
0304b23: 經天甲子始週輪畢集群賢慶誕辰出世昔曾稱一
0304b24: 佛懸車今已巳樂三秦緣從西竺窮真諦豈羨南華說
0304b25: 大椿居士青蓮詩酒在知君金粟是前身
0304b26: 對客
0304b27: 高原獨偃息巨釣人沉鯨愛月不關戶看山還倚楹
0304b28: 秋深平野闊葉落半窗明未解幽栖者空憐白髮生
0304b29: 兜率寺丈室
0304b30: 一塢如山卜此居煙花象外賸茅廬簷非避俗低頭
0304c01: 早榻止容身願足餘晴霽曉開村樹密鐘聲晚度夜
0304c02: 窗虛毘耶丈室休嫌隘獅座何曾滿得渠
0304c03: 清福寺詠竹
0304c04: 託根依凈土冥密翠何深傍石窣花逕巡擔護榻陰
0304c05: 枝高還倦鳥節上自虛心底事相看客敲門亦為尋
0304c06: 送張康恭明府之任吳江
0304c07: 籍甚清名久欣傅冠借吳王心抒速眷民瘼望來蘇
0304c08: 江闊風帆迥雲間漢月孤登庸思碩輔終始候冰壺
0304c09: 送水若太學之吳門
0304c10: 喜托鄰居近機緣契獨深投閒來半日知妄息三心
0304c11: 麥隴移秋候河梁動別吟虎丘多聖蹟舫到亦相尋
0304c12: 夏日張稚恭中翰巢連之孝廉雷在南明經李
0304c13: 中極劉君朗張元昭張復恭張亮恭張愚公張
0304c14: 壽恭張董若楊芬伯張周若諸君子招過嘉慶
0304c15: 元昭以詩相贈奉酬次原韻
0304c16: 雅集祇園午夏長彬彬文質倍風光詞工白雪塵都
0304c17: 凈句入青蓮世亦忘燒晚雲霞舖地錦橫岡草樹噴
0304c18: 天香伊蒲幸飫群公饌好待栽蓮過草堂
0304c19: 酬張愚公文學次原韻
0304c20: 何處存知己巳居然借一丘若將容我懶豈為避八讎
0304c21: 野曠蒼煙合磚拋白璧收景從懷斗仰明月滿齋頭
0304c22: 再答愚公依原韻
0304c23: 常思顏子樂第一出塵流跡泯形俱化機忘道可求
0304c24: 鵝瓶欣陸亙蝶夢托莊周未到無心地關情總是愁
0304c25: 其二
0304c26: 長揖風塵客還如出獄囚因無心所住故有語相投
0304c27: 聽籟從諸響看雲每獨留念能枯得盡底事怕驚鷗
0304c28: 新住兜率寺張稚恭中翰偕劉君朗張亮恭二
0304c29: 文學見過僧蘭馨索詠偶成
0304c30: 煙花超象外寂歷靜何其屋破從雲補垣頹任草支
0305a01: 偶因僧索偈倏爾詠成詩高士亦來此社蓮若可期
0305a02: 雨後柬義真禪友
0305a03: 雨後稍清暢幽尋獨坐時偶舒空裏眼未是眺中詩
0305a04: 綠蔭前村樹紅披曙日曦無人知此意唯羨義真師
0305a05: 
0305a06: 
0305a07: 
0305a08: 
0305a09: 
0305a10: 憨休和尚敲空遺響卷第十終
