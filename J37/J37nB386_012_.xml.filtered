0385a01: 遠菴禪師語錄卷第十二
0385a02: 嗣法門人元視等編
0385a03: 舉古
0385a04: 舉洞山云貪瞋癡太無知賴我今朝識得伊行便打
0385a05: 坐便槌分付心王仔細推無量劫來不解脫問汝三
0385a06: 人知不知諲禪師道神鼎即不然貪瞋癡實無知十
0385a07: 二時中任從伊行即往坐即隨分付心王擬何為無
0385a08: 量劫來元解脫何須更問知不知。師云語漸也返常
0385a09: 合道論頓也不留朕跡若人於諲祖句下明得不歷
0385a10: 僧祇獲法身然自救即得若於洞山句下明得將此
0385a11: 深心奉塵剎帶水拖泥有分就中較量將來一對無
0385a12: 孔鐵鎚兩箇生光漆桶何故不見道直饒返其常論
0385a13: 其頓也是抑而為之秖如兩頭不涉中道撒開底又
0385a14: 作麼生吐露良久云既無其人山僧吐露去也貪瞋
0385a15: 癡阿誰知識得元來不是伊行不往坐不隨分付心
0385a16: 王好善為解脫深阬如跳出收放縱橫知不知。
0385a17: 舉僧問長興如何是古佛道場興云行便踏著又僧
0385a18: 問汾陽如何是古佛道場陽云下腳不得。師云奇怪
0385a19: 諸禪德古人一等恁麼問為甚畣處不同有等商量
0385a20: 道行便踏著豈不是經行及坐臥常在於其中似則
0385a21: 似要且認驢鞍橋作阿爺下頷有等見說下腳不得
0385a22: 便謂擬向即乖動步即錯卻似老鼠入牛角大抵識
0385a23: 情未破秖是意想卜度未免累他古人鬚眉墮落是
0385a24: 汝諸人畢竟作麼生要知麼點石化為金玉易勸人
0385a25: 除卻郤是非難。
0385a26: 舉僧問雲門如何是雲門一曲門云臘月二十五。師
0385a27: 云雲門一曲可謂調高白雪人世稀聞韻出獅絃眾
0385a28: 音絕響其奈千古之下無人節拍神鼎不惜狗尾續
0385a29: 貂貴圖要圓此話拍香几云還會麼若將耳聽終難
0385a30: 會眼底聞來始是親。
0385b01: 舉千巖長祖云江月照松風吹面面青山展笑眉經
0385b02: 有經師論有論師莫怪老僧無法說勞汝諸人立片
0385b03: 時。師云千巖老祖大似抱贓叫屈神鼎要且不然細
0385b04: 雨下冷風吹青山遠近鎖愁眉經有經師論有論師
0385b05: 山僧不惜拖泥水鈍置諸人立片時喝一喝下座。
0385b06: 舉藥山夜參不點燈垂語云我有一句子待牸牛生
0385b07: 兒即向你道時有僧云牸牛生兒也只是和尚不道
0385b08: 藥山云侍者點燈來其僧抽身入眾。師云藥山與麼
0385b09: 一場特地大似龍頭蛇尾神鼎晚參暗即點燈無甚
0385b10: 遮掩有一句子任從滄海變終不為君通何故見之
0385b11: 不取思之千里。
0385b12: 舉南泉道牽牛擬向溪東牧未免食他國王水艸牽
0385b13: 牛擬向溪西牧亦未免食他國王水艸不如隨分納
0385b14: 些些總不見得。山僧要問南泉秖如隨分納些些還
0385b15: 出得他國王水艸也無眾中有為南泉作主者麼良
0385b16: 久云但見皇風成一片不知何處是封疆。
0385b17: 舉鹽官國師一日喚侍者將犀牛扇子來者云破也
0385b18: 國師云還我犀牛兒來者無語投子代云不辭將出
0385b19: 恐頭角不全資福代畫一圓相中心書牛字石霜代
0385b20: 云還和尚即無也保福代云和尚年尊別請人好。師
0385b21: 云四大老來風深辨各擅家聲簡點將來仁義道中
0385b22: 則不無若是臨濟兒孫捋虎鬚且非分外眾中還有
0385b23: 捋虎鬚者麼良久眾無對師云山僧順毛捋去也驀
0385b24: 拽一僧鼻孔云者不是。
0385b25: 舉馬祖不安院主問云和尚尊候如何祖云日面佛
0385b26: 月面佛。師云奇怪諸禪德馬駒踏殺天下人讖不虛
0385b27: 言後來諸家拈頌無不著五彩畫虛空秖有雪竇較
0385b28: 些子解道日面佛月面佛五帝三皇是何物雖然也
0385b29: 是看錮著生銕山僧近日不安設有人問尊候如
0385b30: 何但向他道一回寒一回熱還有動絃別曲者麼為
0385c01: 山僧頌出如無自拈自弄去也一回寒一回熱佛法
0385c02: 身心俱泯絕枕頭跳笑呵呵憍梵缽提驚吐舌休
0385c03: 吐舌春有百華秋有月但無閒事挂心頭便是人間
0385c04: 好時節。
0385c05: 舉趙州道我在南方行腳火爐頭有箇無賓主句直
0385c06: 至而今無人舉著。師云垂鉤四海為釣獰龍格外玄
0385c07: 談惟尋知識檢點將來趙州老漢掩耳偷鈴山僧今
0385c08: 日開爐亦有箇無賓主句不妨與諸人道破良久便
0385c09: 歸方丈。
0385c10: 舉慈明問翠巖真如何是佛法大意真云無雲生嶺
0385c11: 上有月落波心明訶之云頭白齒黃作者般見解真
0385c12: 問如何是佛法大意明云無雲生嶺上有月落波心
0385c13: 真於言下大悟。師云慈明雖解就窠打劫爭奈與賊
0385c14: 過梯翠巖悟則不無管教有屈無叫處何故早知燈
0385c15: 是火飯熟已巳多時。
0385c16: 舉僧問曹山學人通身是病請師醫山云不醫僧云
0385c17: 為甚麼不醫山云教伊求生不得求死不得。師云者
0385c18: 則公案且道曹山還有為人處也無若道有因甚不
0385c19: 醫若道無參學眼在什麼處諸人試檢點看檢點得
0385c20: 出通身是病通身藥檢點不出總是涅槃堂裏客。
0385c21: 舉世尊因調達謗佛生身入地獄遂令阿難問你在
0385c22: 地獄中安否曰我雖在地獄如三禪天樂佛又令阿
0385c23: 難問你還求出否曰我待世尊來便出阿難云佛是
0385c24: 三界大師豈有入地獄分曰佛既無入地獄分我豈
0385c25: 有出地獄分。師云一人肝腸似雪一人意氣如雲雖
0385c26: 然若要作人天榜樣須是調達始得。
0385c27: 舉南陽忠國師因西天大耳三藏到京自謂得他心
0385c28: 通肅宗皇帝命國師試驗三藏見拜起立于右師問
0385c29: 汝得他心通那藏云不敢師曰汝道老僧即今在甚
0385c30: 麼處藏云和尚是一國之師何得去西川看競渡師
0386a01: 良久又問汝道老僧即今在甚麼處藏云和尚是一
0386a02: 國之師何得向天津橋上看弄猢猻師良久又問汝
0386a03: 道老僧即今在甚麼處藏罔知師叱曰者野狐精他
0386a04: 心通在什麼處藏無對。師云國師良久非但大耳三
0386a05: 藏罔測直饒大悲千手眼也摸索不著雖然曙色未
0386a06: 分人盡望及乎天曉也尋常。
0386a07: 舉青原思因荷澤神會參乃問甚處來曰曹溪原曰
0386a08: 曹溪意旨如何會振身而立原曰猶帶瓦礫在曰和
0386a09: 尚此間莫有真金與人麼原曰設有汝向甚麼處著。
0386a10: 師云者則公案透得過瓦礫盡是真金透不過真金
0386a11: 還同瓦礫秖如道設有向何處著但云滯貨不勞拈
0386a12: 出何故從門入者不是家珍。
0386a13: 舉僧問風穴干木奉文侯知心能幾人穴云少年曾
0386a14: 決龍蛇陣老大還聽稚子歌。師云賢君尚良佐聖主
0386a15: 貴勞謙采葑之義可謂得矣較諸無為而治何啻萬
0386a16: 里崖州。
0386a17: 舉長沙因三聖令秀上座問南泉遷化向甚麼處去
0386a18: 沙云石頭作沙彌時曾見六祖秀云不問石頭見六
0386a19: 祖南泉遷化向甚處去沙云教伊尋思去秀云和尚
0386a20: 雖有千尺寒松且無抽條石筍沙默然秀云謝和尚
0386a21: 荅話沙亦默然秀回舉似三聖聖云若恁麼猶勝臨
0386a22: 濟七步然雖如是待我更驗看至明日三聖上問承
0386a23: 聞和尚昨日荅南泉遷化一則話可謂光前絕後今
0386a24: 古罕聞沙亦默然。師云長沙雖善舒卷臨時若非三
0386a25: 聖到來幾乎不得圓話三聖固能舍己巳從人若非長
0386a26: 沙放過豈能全璧而歸雖然俱不是好心好與二十
0386a27: 拄杖。
0386a28: 舉良遂訪麻谷谷一見便去鉏艸師問眾云且道麻
0386a29: 谷還有為人處也無良遂連三日敲門至第三日纔
0386a30: 敲門谷云阿誰遂云和尚莫謾良遂好良遂若不來
0386b01: 禮拜和尚洎被經論賺過一生師云良遂見箇什麼
0386b02: 道理便恁麼道良遂歸謂學人云諸人知處良遂總
0386b03: 知良遂知處諸人不知。師云如何是良遂知處眾下
0386b04: 語不契師代麻谷鉏艸處云霹靂過頭猶瞌睡代敲
0386b05: 門省處云苦屈之詞最難吐代良遂知處云踏著秤
0386b06: 錘硬似鐵。
0386b07: 舉雲門道舉不顧即差互擬思量何劫悟。師云者箇
0386b08: 跛腳阿師盡道伊坐斷報化佛頭元來從朝至暮只
0386b09: 在回頭轉腦處鼓弄人家男女而今叢林撞頭磕額
0386b10: 盡是動絃別曲葉落知秋底靈利禪和設使要箇未
0386b11: 舉先知未言先會底亦如稻麻竹葦相似打破大唐
0386b12: 國正討箇舉不顧底不出你道要他何用良久云罔
0386b13: 象到時珠燦爛離婁行處浪滔天。
0386b14: 頌古
0386b15: 世尊因波斯匿王問勝諦義中有世俗諦否若言
0386b16: 無智不應二若言有智不應一一二之義其義云
0386b17: 何佛言大王汝於過去龍光佛時曾問此義我今
0386b18: 無說汝亦無聞無說無聞是名一義二義。
0386b19: 一枝濃艷露桃紅上苑春風處處同堪歎夢隨蝴蝶
0386b20: 去不知身在百花叢。
0386b21: 世尊因耆婆善別音響話。
0386b22: 手擎魚目當明珠遇見真珠卻郤不知打破髑髏前見
0386b23: 解世尊伎倆只如斯。
0386b24: 世尊因調達謗佛生身入地獄。
0386b25: 白玉琢成西子骨黃金鑄就伍員心山河翻覆如雲
0386b26: 雨莫把興亡論古今。
0386b27: 世尊因文殊忽起佛見法見被世尊威神攝向二
0386b28: 鐵圍山。
0386b29: 佛法誰知是禍胎鐵圍山裏去安排若將世事論公
0386b30: 道好把瞿曇一窖埋。
0386c01: 僧問古德如何是佛德云不辭向汝道恐汝信不
0386c02: 及云和尚誠言焉敢不信德云即汝便是云如何
0386c03: 保任德云一翳在眼空華亂墜其僧言下大悟。
0386c04: 利刀有蜜不須舐蠱毒之家水莫嘗不舐不嘗通不
0386c05: 犯端然衣錦自還鄉。
0386c06: 烏臼和尚問僧近離甚處曰定州師曰定州法道
0386c07: 何似者裏曰不別師曰若不別更轉彼中去便打
0386c08: 僧曰棒頭有眼不得艸艸打人師曰今日打著一
0386c09: 箇也又打三下僧便出去師曰屈棒元來有人喫
0386c10: 在曰爭奈杓柄在和尚手裏師曰汝若要山僧還
0386c11: 與汝僧近前奪棒打師三下師曰屈棒曰有人喫
0386c12: 在師曰艸艸打著箇漢僧禮拜師曰卻與麼去也
0386c13: 僧大笑而出師曰消得恁麼消得恁麼。
0386c14: 探賊劫賊將機就機天關撥轉兮星辰互換地軸掀
0386c15: 翻兮海嶽更移頂門既能著楔腦後亦解抽錘拳踢
0386c16: 相應首尾完全咦蛟龍一鬥乾坤動鼎沸寒聲徹大
0386c17: 千。
0386c18: 南院顒禪師上堂曰赤肉團上壁立千仞僧問赤
0386c19: 肉團上壁立千仞是和尚語否師曰是僧便掀倒
0386c20: 禪床師曰者瞎驢亂做僧擬議師便打。
0386c21: 對面白拈就窠打劫惡人須是惡人磨翻身鏃落胡
0386c22: 天月雖然南院復回春也是女媧補天缺。
0386c23: 深明二上座同行見捕魚忽一魚跳出網深曰俊
0386c24: 哉一似箇衲僧相似明曰爭似當時不入他網深
0386c25: 曰你猶欠悟在明行二十里方省。
0386c26: 明兄未悟乘虛即破真烈丈夫鉏金不顧者回吞下
0386c27: 銕崑崙傑出叢林二上座。
0386c28: 雲門偃禪師因僧問父母不聽不得出家如何得
0386c29: 出家師曰淺曰學人不會師曰深。
0386c30: 雲開東嶺月在西巒翻轉清平十二調陽春別入曲
0387a01: 中彈淺不會深更難句外之機海口乾。
0387a02: 雲門偃因乾峰上堂法身有三種病話。
0387a03: 三種病二種光透得依然死水藏向上竅呵呵笑知
0387a04: 機須是遼天鷂明中劍去暗戈來各各轉身機善玅
0387a05: 電影分緇潮音別調弄蛇手段生來峭。
0387a06: 洞山价禪師因僧不安欲見師師遂往看僧曰和
0387a07: 尚何不救取人家男女師曰你是誰家男女曰我
0387a08: 是大闡提人家男女師良久僧曰四山相逼事如
0387a09: 何師曰老僧日前曾在人家屋簷下過來曰還回
0387a10: 互也無師曰不回互曰畢竟向甚麼處去師曰粟
0387a11: 畬裏去。
0387a12: 四山相逼休捏怪屋下過來曾無礙金闕鐵圍未盡
0387a13: 空有一毫兮一毫在粟畬裏去現優曇撒手那邊千
0387a14: 聖外。
0387a15: 百丈禪師因僧問抱璞投師請師一決師曰昨夜
0387a16: 南山虎咬大蟲曰不謬真詮為甚麼不垂方便師
0387a17: 曰掩耳偷鈴漢曰不得中郎鑑還同野舍薪師便
0387a18: 打僧曰蒼天蒼天師曰得與麼多口曰罕遇知音
0387a19: 拂袖便出師曰百丈今日輸卻郤一半至晚侍者問
0387a20: 和尚被者僧不肯了便休師便打者曰蒼天蒼天
0387a21: 師曰罕遇知音者禮拜師曰一狀領過。
0387a22: 全殺活能縱奪血烹紅鼎中放出遼天鶚聊把玉竿
0387a23: 垂收歸攪海鱷地軸天關轉握中或明或暗許誰度。
0387a24: 谷隱聰禪師因達觀穎問如何是夜半正明天曉
0387a25: 不露師曰牡丹華下睡貓兒。
0387a26: 牡丹華下睡貓兒石女菱華夜半窺絕國風流渾不
0387a27: 艷倒拈禿帚畫蛾眉。
0387a28: 懷志上座問真淨文禪師古人一喝不作一喝用
0387a29: 意旨如何師叱之志趨出師笑曰浙子齋後遊山
0387a30: 好。
0387b01: 星馳電激白日青天放出大蟲吞白額無毛銕鷂舞
0387b02: 風前軟如石硬如綿一口吞乾濟北川。
0387b03: 襄州洞山初禪師因僧問目睹瞿曇猶如黃葉意
0387b04: 旨如何師曰襄州土宜不出別物。
0387b05: 明逾日月兮彌昏功高天地兮不仁權挂垢衣云是
0387b06: 佛莫將黃葉認為金襄州風土無殊物啼鳥山華一
0387b07: 樣春。
0387b08: 雲門偃禪師因僧問如何是途中受用師云七九
0387b09: 六十三曰如何是世諦流布師曰江西湖南新
0387b10: 渤海。
0387b11: 四五百條華柳巷二三千處管絃樓日日與君華下
0387b12: 醉更嫌何處不風流。
0387b13: 長慶暹禪師因僧問離上生之寶剎登延聖之道
0387b14: 場如何是不動尊師曰孤舟載明月曰忽遇櫓棹
0387b15: 俱停時如何師曰漁人偏愛宿蘆花。
0387b16: 楚水吳山不繫情一身去住任飄萍槎浮星漢秋空
0387b17: 遠棹宿蘆花雪練明何處樓臺非縹緲誰家風月不
0387b18: 幽清閒雲一片長空裊蒼狗白衣自變更。
0387b19: 九峰乾禪師因僧問古人云直得不恁麼來者猶
0387b20: 是兒孫意旨如何師曰古人不謾語曰如何是來
0387b21: 底兒孫師曰猶守珍御在曰如何是父師曰無家
0387b22: 可坐無世可興。
0387b23: 不立孤危道始丕纔居尊貴落今時劫前風月人誰
0387b24: 薦化外春光自不知忘朕兆絕機宜寥寥金殿綠苔
0387b25: 滋洪鈞一氣從教轉那更重添眼上眉。
0387b26: 夾山會禪師因僧問十二分教及祖意為甚麼不
0387b27: 許人問師曰是老僧坐具曰和尚以何法示人師
0387b28: 曰虛空無挂針之路子虛徒撚線之功又曰會麼
0387b29: 曰不會師曰金粟之裔苗舍利之真身罔象之玄
0387b30: 譚是野狐之窟宅。
0387c01: 風日熙熙雞犬淳孫吳謀略若施陳五丁鑿路先亡
0387c02: 蜀萬里築城早喪秦塵淨一盤珠湛湛機生四海浪
0387c03: 津津廓清寰宇無瑕翳花笑鶯啼處處春。
0387c04: 笑巖寶月禪師因僧問一言道盡更不容其言時
0387c05: 如何師曰武陵溪畔杜鵑語十里桃花血染紅。
0387c06: 武陵谿畔杜鵑鳴萬語千言無別聲回首若知歸去
0387c07: 好天涯遊子盡回程。
0387c08: 洛浦禪師因僧問諸聖恁麼來將何供養師曰土
0387c09: 宿雖持錫不是婆羅門。
0387c10: 一道神符一劍橫從他萬聖與千靈免教打鼓江邊
0387c11: 祭四海妖氛盡廓清。
0387c12: 烏牙彥賓禪師因僧問螮蝀飲雲根時如何師曰
0387c13: 金輪天子下閻浮銕縵頭上金華異曰正當恁麼
0387c14: 時如何師曰當今不坐靈明殿畫鼓休停八佾音。
0387c15: 螮蝀橫空五彩新碧天初霽絕纖塵金輪千輻無私
0387c16: 運七寶光生大地春頭頭異處處尊宸廷不御奏天
0387c17: 鈞皇風蕩蕩無窮極萬國熙熙化自淳。
0387c18: 長水問琅玡清淨本然云何忽生山河大地琅玡
0387c19: 應聲云清淨本然云何忽生山河大地長水有省。
0387c20: 古老相傳鬼叫阬看來人鬼不多爭早知鬼即是人
0387c21: 做昨夜三更也可行。
0387c22: 雲巖因僧問二十年在百丈侍巾瓶為甚麼心燈
0387c23: 不續巖云頭上寶花冠僧云頭上寶花冠意旨如
0387c24: 何巖云大唐天子及冥王。
0387c25: 功勳不假一毫頭生長深宮坐鳳樓頭戴花冠離少
0387c26: 室萬年天子不封侯。
0387c27: 清泉守清禪師因僧問古人面壁為何事師曰屈
0387c28: 曰恁麼即省心力師曰何處有恁麼人。
0387c29: 離騷一曲最哀吟腸斷江干為國深千古月明空逝
0387c30: 水賈生辭挽更傷心。
0388a01: 廣德周禪師因僧問承教有言阿逸多不斷煩惱
0388a02: 不修禪定佛記此人成佛無疑此意如何師曰鹽
0388a03: 又盡炭又無曰鹽盡炭無時如何師曰愁人莫向
0388a04: 愁人說說向愁人愁殺人。
0388a05: 兜率長街無去留袒肩露膊逞風流秦不管漢不收
0388a06: 珍珠亂撒無人識赤手空提破袋頭。
0388a07: 洞山价禪師因僧問三身之中阿那箇身不墮諸
0388a08: 數師曰吾常於此切僧後問曹山先師道吾常於
0388a09: 此切意作麼生山曰要頭便斫去又問雪峰峰以
0388a10: 拄杖趁出云我亦到洞山來。
0388a11: 吾常於此切堪笑堪悲向君說鶯啼處處煖風生愁
0388a12: 客鬢邊不消雪柳眉細花容悅香飄雲外同時節。
0388a13: 南陽忠國師驗西天大耳三藏他心通。
0388a14: 三度相逢盡脫空到頭不識主人公蠻夷貊狄分諸
0388a15: 國盡屬吾王化育中。
0388a16: 大顛擯首座。
0388a17: 烏飛雲盡月臨空那許澄潭臥毒龍一曲離騷江上
0388a18: 冷悲風千古動英雄。
0388a19: 風穴沼禪師因僧問如何是一稱南無佛師曰燈
0388a20: 連鳳翅當堂炤月影娥眉面看。
0388a21: 春機初聽擲鶯梭百幅溪山錦繡鋪是處樓臺皆可
0388a22: 寓醉眠公子不須扶。
0388a23: 韶國師因僧問櫓棹俱停如何得到彼岸師曰慶
0388a24: 汝平生。
0388a25: 當下自能休歇去大千那有一毫頭項王早肯咸陽
0388a26: 立一片皇風八百州。
0388a27: 地藏和尚問僧什麼處來曰秦州來師曰將得甚
0388a28: 麼物來曰不將得物來師曰汝為甚麼對眾謾語
0388a29: 其僧無對。
0388a30: 東風花笑帶春陽蜂蝶枝頭只逐香杜宇一聲垂緣
0388b01: 暗不知歸路幾多長。
0388b02: 陸亙大夫謂南泉曰弟子亦薄會佛法泉便問大
0388b03: 夫十二時中作麼生陸曰寸絲不挂泉曰猶是階
0388b04: 下漢復云不見道有道君王不納有智之臣。
0388b05: 擊碎驪龍珠踏破澄潭月尋常日用中佛祖難超越
0388b06: 走盤珠活潑潑萬煆爐中銕蒺藜輕輕拶出虛空骨。
0388b07: 機緣
0388b08: 師問僧併卻郤咽喉唇吻道將一句來僧云不會請師
0388b09: 道師云併卻郤咽喉唇吻問將來僧擬議師便打。
0388b10: 問弟子初參乞師開示師云麤餐易飽細嚼難饑。
0388b11: 方丈檢漏次僧請益云十二時作麼生用功師云屋
0388b12: 破見青天云畢竟如何師云衣穿瘦骨露。
0388b13: 僧禮拜次師問云你行堂時普賢菩薩常在你木杓
0388b14: 邊飯桶裏磕著撞著今日因甚不與他同來僧云請
0388b15: 和尚展出缽盂來師云道什麼僧擬議師便喝。
0388b16: 師舉韶山見多口白頭因問云莫是多口白頭因麼
0388b17: 因云不敢韶云有多少口因云通身是韶云大小二
0388b18: 事向甚處屙因云向韶山口裏屙韶云有韶山口即
0388b19: 許你無韶山口又作麼生因無語師命眾代不契自
0388b20: 代云猶待第二次那。
0388b21: 師問僧不是心不是佛不是物是箇什麼僧云畫不
0388b22: 就描不來師云你者句從那裏來僧無語師便打。
0388b23: 居士問牛頭未見四祖時如何師云石中有玉云見
0388b24: 後如何師云沙裏無油。
0388b25: 惻侍者請垂示師云山僧口啞惻便禮拜師云你見
0388b26: 箇什麼道理便禮拜云某甲耳聾師云學語之流惻
0388b27: 擬議師便掌。
0388b28: 除夜茶次師云趙州鬥劣不鬥勝我者裏相席打令
0388b29: 驀伸拳云拏三道三時如何一僧云惑亂人不少一
0388b30: 僧云好手手中呈好手師不肯代云賊贓已巳露。
0388c01: 問趙州十八歲見南泉因甚八十猶行腳師云毘婆
0388c02: 尸佛早留心直至而今不得玅。
0388c03: 問玄沙未徹意旨如何師云知音知後更誰知。
0388c04: 師挑瓦次僧問搬磚運瓦即不問未審什麼人得力
0388c05: 師云挑瓦去云恁麼某甲從便去也師云來替我挑
0388c06: 一肩僧近前師挑擔便走。
0388c07: 溈山慧山禪師請師開堂辭別問云靈山一會驗在
0388c08: 此時此時一別驗在何時師云卻與今日不別師即
0388c09: 把住云老姪又在何時再相見慧喝師拓開云惡發
0388c10: 作麼。
0388c11: 師問眾牛過窗櫺頭角四蹄俱過了因甚尾巴過不
0388c12: 得一僧云臨崖看滸眼特地一場愁師云那裏學來
0388c13: 底僧擬議師便打。
0388c14: 有僧守雲外禪師塔作偈呈閱師閱至白棒當年惜
0388c15: 太輕於今下手更何人處便問汝還知痛癢麼僧無
0388c16: 語師劈面掌云莫道無人下手好。
0388c17: 僧呈百丈野狐頌云不落與不昧勿自妄分別濟水
0388c18: 透新羅北地用邠銕師云既不分別畢竟淆訛在什
0388c19: 麼處僧無語師云你底濟水透新羅北地用邠銕那
0388c20: 裏去了。
0388c21: 師問僧大車白牛車云高著眼師云黑底車無語
0388c22: 師打云者畜生三歲使不得。
0388c23: 僧問如何是正法眼師云村田阪裏牛腳跡。
0388c24: 師問眾舉法句經云若起精進心是妄非精進但能
0388c25: 心不妄精進無有涯如何是你不妄底心一僧云從
0388c26: 來不向他人覓師云爭如饑來喫飯困來眠。
0388c27: 師問眾三冬陽氣盛九夏雪華飛且道明什麼邊事
0388c28: 一僧云意氣不從天地得英雄豈藉四時推師云我
0388c29: 即不然大用現前不存規則。
0388c30: 師舉睦州凡見僧便喚大德僧回首州云擔板漢後
0389a01: 有尊宿云者僧既喚得回為什麼卻郤成擔板漢令眾
0389a02: 下語不契師自代云選佛若無如是眼宗風那得到
0389a03: 於今。
0389a04: 師問僧你參箇什麼僧云父母未生前面目師云你
0389a05: 有幾箇面目僧無語時悟堂司云一箇也是多底師
0389a06: 云與麼你是箇無面目漢悟云卻郤被和尚道著師打
0389a07: 云也不可放過。
0389a08: 師問眾臨濟道一人在孤峰頂上無出身路一人在
0389a09: 十字街頭亦無背向且道那箇在前那箇在後悟堂
0389a10: 司云太尊貴生師云十字街頭亦無向背悟云隨
0389a11: 類現身師便休去。
0389a12: 師舉玉泉皓布褌因蘇學士過訪泉云官人高姓蘇
0389a13: 云姓秤稱天下長老之秤泉便喝云重多少蘇無語
0389a14: 命眾代巖維那云不勞再驗師云落在第二玉侍者
0389a15: 云一釣便上師便休去。
0389a16: 師問眾雲盡歸時因甚青天也須喫棒學書記云放
0389a17: 過即不可師便打。
0389a18: 師問眾火燄裏轉大法輪是何玅諦一僧云作者須
0389a19: 知暗裏驚師云恁麼道又爭得自代云明破即不堪
0389a20: 小食次師問眾供養百千諸佛不如供養一箇無心
0389a21: 道人未審諸佛有何過無心道人有何德眾下語不
0389a22: 契師代云塞北千人帳江南萬斛船。
0389a23: 師問眾一聞千悟得大總持多聞不悟又作麼生一
0389a24: 僧云從門入者不是家珍師云如何是你底家珍僧
0389a25: 喝師便打。
0389a26: 師落堂擲下拄杖云不得動著動著三十棒唯侍者
0389a27: 拈起作舞師云向你道不得動著唯打師一拄杖云
0389a28: 看者老漢喫棒師云你者一棒什麼意旨唯云正令
0389a29: 當行師云正令須是山僧行始得奪過拄杖便打。
0389a30: 問文殊七佛之師因甚出女子定不得師云金不博
0389b01: 金云罔明初地菩薩因甚卻郤出得師云看孔穿楔云
0389b02: 女子分上又作麼生師云不風流處也風流。
0389b03: 杜子濂海憲張詞臣邑侯入山茶次觀密老人所書
0389b04: 新新堂杜公云此密老和尚新之又新也如何是和
0389b05: 尚斬新條令句師舉手云請護法喫果子杜公云昨
0389b06: 日在育王喫果子今日在天童喫果子其中還有同
0389b07: 別也無師云到口方知同到法堂杜公云何謂白椎
0389b08: 師云肅眾聽法杜公云世尊陞座文殊白椎世尊便
0389b09: 下座此那說師云和盤托出了也杜公向張邑侯云
0389b10: 只此一轉語便該禮拜隨喜弘覺老人像張公云因
0389b11: 甚只把如意無有拄杖師云只此一著受用不盡杜
0389b12: 公云不須頭上更安頭師微笑。
0389b13: 毛鶴舫司李過訪問弟子親到寶山不可令我空手
0389b14: 回去師云你欠箇什麼司李擬議師便喝。
0389b15: 僧問如何是老鼠多年變作牛師云升子裏跳如
0389b16: 何是金毛獅子變作狗師云斗子裏轉身。
0389b17: 師舉太陽問僧甚處來云洪山陽云先師在麼云在
0389b18: 陽云在即不無請渠出來我要相見僧云陽云者
0389b19: 箇猶是侍者僧無對陽云喫茶去命眾代曙侍者云
0389b20: 無人識得渠賢知客云寧可截舌不犯國諱師云一
0389b21: 人洞下來底一人濟北來底。
0389b22: 師落堂問眾善哉三下板知識盡來參爾既知時節
0389b23: 我今不再三且道意旨如何一僧云知之一字眾禍
0389b24: 之門一僧云瞞他一點不得一僧云從門入者不是
0389b25: 家珍一僧云請和尚歸方丈師打僧一棒歸方丈。
0389b26: 結制落堂云參承虛接響禪底固是不必論量參水
0389b27: 浸石頭禪底天童門下亦用不著只要一語相應便
0389b28: 乃兩手分付今日山僧拄杖與你鼻孔相築拂子與
0389b29: 你眉毛撕結情知你迴避不及你若劈得破解得開
0389b30: 山僧別甑炊香供養你見知客云不貪香餌味始是
0389c01: 碧潭龍師云山僧昨日道過底見云某甲今日用得
0389c02: 著師便付拂一枚。
0389c03: 師問眾黃檗大師云不道無禪只是無師黃檗與麼
0389c04: 道打作兩橛既是無師禪從甚處來昱侍者云選佛
0389c05: 若無如是眼宗風那得到如今師云略較些子。
0389c06: 僧問空手把鉏頭即不問如何是步行騎水牛師云
0389c07: 莫顛倒云人從橋上過橋流水不流又作麼生師云
0389c08: 莫眼花。
0389c09: 又僧問如何是空手把鉏頭師云閒家具云如何是
0389c10: 步行騎水牛師云破艸鞋。
0389c11: 師問眾直透萬重關不住青霄內在什麼處智維那
0389c12: 云遍界不曾藏師云蝦跳不出斗那云不得壓良為
0389c13: 賤師云大眾笑你那云解笑者具隻眼。
0389c14: 師問眾古人見人為甚麼面壁天石云此心能有幾
0389c15: 人知靈徹云不風流處也風流師代云也是憐兒不
0389c16: 覺醜。
0389c17: 師問眾懸崖撒手自肯承當作麼生承當函侍者云
0389c18: 終不敢孤負和尚師云絕後再甦欺君不得者云
0389c19: 不可打作兩橛師休去。
0389c20: 師問眾太陽門下日日三秋明月堂前時時九夏到
0389c21: 此境界門外艸菴秖可一宿作麼生得大休大歇處
0389c22: 一僧云長安多市上只在酒家眠師云得恁麼落托
0389c23: 何不道饑來喫飯困來眠。
0389c24: 師問眾山僧昨晚使燈籠來問你諸人你因甚不荅
0389c25: 話宗侍者云知音不必頻頻舉師云爭奈露柱不點
0389c26: 頭者便喝師云惡發作麼。
0389c27: 僧問虎以肉為生因甚不食其子師云金不博金云
0389c28: 魚以水為命因甚死在水中師云伸腳原在縮腳裏
0389c29: 云是法平等無有高下因甚觀音坐善財立師云是
0389c30: 法平等無有高下云因甚觀音坐善財立師云問
0390a01: 事即得。
0390a02: 僧問文殊是七佛之師因甚出女子定不得師云大
0390a03: 海不勞杓子舀云罔明為什麼卻郤出得師云虛空特
0390a04: 地安耳穴又問趙州訪二菴主一樣豎拳為甚肯一
0390a05: 不肯一師云一池淥水兩處洪波。
0390a06: 師問眾日裏往來總不疑著半夜裏道將一句來一
0390a07: 僧云窗外一天星一僧云千江有水千江月師不肯
0390a08: 自代云長伸兩腳眠。
0390a09: 師問眾昔有一僧於經堂打坐不看經藏主問云上
0390a10: 座云何不看經僧云某甲不識字主云何不問人僧
0390a11: 近前叉手鞠躬是什麼字藏主無對命眾下語不契
0390a12: 自代云切忌詐明頭。
0390a13: 師問眾髑髏無識道眼精明因甚仰面不見天低頭
0390a14: 不見地揆侍者云賊不打貧兒家師云依俙相似復
0390a15: 自代云諸識盡時消息絕十身圓處剎塵空。
0390a16: 師問眾枯木開花即不問冷灰豆爆時如何定侍者
0390a17: 云平地一聲雷師云嚇殺山僧。
0390a18: 
0390a19: 
0390a20: 遠菴禪師語錄卷第十二
