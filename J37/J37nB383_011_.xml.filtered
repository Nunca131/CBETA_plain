0233c01: 憨休禪師語錄卷第十一
0233c02: 嗣法門人　繼堯　等編
0233c03: 拈頌古上
0233c04: 舉世尊纔陞座文殊便白椎云諦觀法王法法王法
0233c05: 如是世尊便下座。
0233c06: 拈云世尊好一本上大人被文殊塗抹了也還有
0233c07: 知他世尊下座處麼。
0233c08: 頌銀床葉落已巳驚秋故作深宮一段愁野老不知
0233c09: 天子醉誰將攜手御街遊。
0233c10: 舉世尊將諸聖往第六天說大集經敕他方此上人
0233c11: 間天上一切獰惡鬼神悉皆集會受佛付囑擁護正
0233c12: 法設有不赴者四天門王飛熱鐵輪追之令集既集
0233c13: 會已巳無有不順佛敕者各發弘誓擁護正法唯有一
0233c14: 魔王謂世尊云瞿曇我待一切眾生成佛盡眾生界
0233c15: 空無有眾生名字我乃發菩提心。
0233c16: 拈云賊是小人智過君子。
0233c17: 頌相將魔佛論同條春到寒巖雪自消多義氣謾
0233c18: 相招九天雲淨鶴飛高。
0233c19: 舉殃崛摩羅尊者因持缽至一長者門其家婦人正
0233c20: 值產難長者曰瞿曇弟子汝為至聖當有何法能免
0233c21: 產難殃崛語長者曰我乍入道未知此法待我回問
0233c22: 世尊卻來相報及返具事白佛佛告殃崛汝速去報
0233c23: 言我從賢聖法來未曾殺生殃崛奉佛語疾往告之
0233c24: 其婦得聞當時分娩。
0233c25: 拈云長者據實而問事出爾時殃崛乞諸其鄰勞
0233c26: 心費力世尊恁麼道大似弄假像真婦聞當下
0233c27: 分娩疑殺天下人。
0233c28: 頌產難驚聞事異常勞他殃崛走郎當偶然生下
0233c29: 孩兒了盡道靈符肘後方。
0233c30: 舉世尊因文殊至諸佛集處值諸佛各還本處唯有
0234a01: 一女子近於佛座而入三昧文殊乃白佛云何此人
0234a02: 得近佛而我不得佛告文殊汝但覺此女令從三昧
0234a03: 起汝自問之文殊繞女子三匝鳴指一下乃托至梵
0234a04: 天盡其神力而不能出世尊曰假使百千文殊亦出
0234a05: 此女子定不得下方過四十二恒河沙國土有罔明
0234a06: 菩薩能出此女子定須臾罔明大士從地湧出作禮
0234a07: 世尊世尊敕罔明出罔明至女子前鳴指一下女子
0234a08: 於是從定而出。
0234a09: 拈云者場曲調雖是宮商節奏金石鏗鏘明眼人
0234a10: 前一場笑具。
0234a11: 頌翠擁華裾坐繡床雨餘芳草照斜陽一聲柳陌
0234a12: 嬌鶯語掩面含羞出畫堂。
0234a13: 舉百丈大師凡參次有一老人常隨眾聽法眾退老
0234a14: 人亦退忽一日獨留丈遂問前面立者復是何人老
0234a15: 人云某非人也於過去迦葉佛時曾住此由因學人
0234a16: 問大修行底人還落因果也無對云不落因果遂五
0234a17: 百生墮野狐身今請和尚代一轉語貴脫野狐身老
0234a18: 人遂問大修行底人還落因果也無丈云不昧因果
0234a19: 老人於言下大悟便脫野狐身化去。
0234a20: 拈云大凡語不離位墮任毒海只饒脫盡廉纖猶
0234a21: 欠悟在百丈老漢雖與打鎖敲枷抽釘拔楔仔
0234a22: 細檢點將來也不免隨群逐隊脫或如今有箇
0234a23: 出格衲僧超方作者道得縱橫十字圓轉一機
0234a24: 總未脫野狐身在且道利害在甚麼處良久云
0234a25: 三生六十劫。
0234a26: 頌五百生前箇野狐可憐墮脫自塗糊饒君直下
0234a27: 超三界試問闍黎悟也無。
0234a28: 不昧不落誰墮誰脫百丈野狐一坑埋卻。
0234a29: 舉德山一日飯遲托缽下堂時雪峰作飯頭見便云
0234a30: 者老漢鐘未鳴鼓未響托缽向甚麼處去山便歸方
0234b01: 丈峰舉似巖頭頭云大小德山未會末後句在山聞
0234b02: 令侍者喚來問汝不肯老僧那頭密啟其意山乃休
0234b03: 去至明日陞堂果與尋常不同頭至僧堂前撫掌大
0234b04: 笑云且喜老漢會得末後句雖然如是只得三年。
0234b05: 拈云德山踏翻射垛卻被雪峰中的巖頭縱解抽
0234b06: 矢扣輪也是隨邪逐惡父父子子雖則敲唱雙
0234b07: 行縱奪可觀若遇明眼衲僧未免一場敗闕只
0234b08: 如巖頭密啟其意又作麼生從前汗馬無人識
0234b09: 只要重論蓋代功。
0234b10: 頌鐵鋸舞三臺死蛇驚出草水和明月流天其白
0234b11: 雲曉新羅打鐵火星飛嘉州大像驚絕倒話杷
0234b12: 三年滿道途張郎何似李郎巧休弄巧一馬生
0234b13: 三寅惡物也不少。
0234b14: 舉古德一日不赴堂侍者請赴堂德云我在莊上喫
0234b15: 油餈飽者云和尚不曾出入德云汝去問莊主侍者
0234b16: 方出門忽見莊主歸謝和尚到莊喫油餈。
0234b17: 拈云侍者如蟲禦木古德偶爾成文因甚莊主來
0234b18: 作謝路遠夜長休把火大家吹滅暗中行。
0234b19: 頌門未出時已巳到莊油餈喫飽不陞堂五湖四海
0234b20: 英靈士幾箇而今有眼光。
0234b21: 舉興化謂克賓維那曰汝不久為唱導之師賓曰不
0234b22: 入這保社師曰會了不入不會不入賓曰總不與麼
0234b23: 師便打曰克賓維那法戰不勝罰錢五貫設饡飯一
0234b24: 堂次日師自白椎曰克賓維那法戰不勝不得喫飯
0234b25: 即便出院。
0234b26: 拈云興化正令雖行大似以強凌弱克賓臨危不
0234b27: 變還如有理難伸且道罰錢趁出克賓還甘麼
0234b28: 去路一身輕似葉高名千古重如山。
0234b29: 頌罰錢趁出事何當惡辣鉗鎚驗大方情深相送
0234b30: 時分手千古令人意莫量。
0234c01: 舉溈山在百丈為典座百丈將選大溈主人乃請師
0234c02: 同首座對眾下語出格者可住百丈遂拈起淨瓶置
0234c03: 地上設問不得喚作淨瓶汝喚作甚麼首座云不可
0234c04: 喚作木也百丈復問於師師乃趯倒淨瓶而去百
0234c05: 丈笑云第一座輸卻山子也因命師住持。
0234c06: 拈云百丈埋兵挑鬥典座大膽衝鋒雖然嬴得溈
0234c07: 山猶較華林百步何以故不因霜雪寒焉知松
0234c08: 柏操。
0234c09: 頌錦袍高挂綠楊煙選將須還韜略全一發千鈞
0234c10: 齊喝采英風千古落人間。
0234c11: 舉疏山到溈山便問承師有言有句無句如藤倚樹
0234c12: 忽然樹倒藤枯句歸何處溈山呵呵大笑疏山云某
0234c13: 甲四千里賣布單來和尚何得相弄溈山喚侍者取
0234c14: 錢還這上座遂囑云向後有獨眼龍為汝點破在後
0234c15: 到明招舉前話招云溈山可謂頭正尾正只是不遇
0234c16: 知音疏復問樹倒藤枯句歸何處招云更使溈山笑
0234c17: 轉新疏於言下有省乃云溈山笑裏有刀。
0234c18: 拈云溈山打開通紅爐百煉精金明招拈出惡
0234c19: 辣鉗錘一火鑄就還知他疏山悟處麼笑裏有
0234c20: 刀誰解會翻身剖破太虛空。
0234c21: 頌有無二句問藤枯夜半黃梅送老盧笑倒東風
0234c22: 天地古十分春色落江湖。
0234c23: 舉守廓侍者因華嚴上堂云大眾今日賜卿無畏若
0234c24: 是臨濟德山高亭大愚鳥窠船子兒孫不用如何若
0234c25: 何便請單刀直入華嚴為你證據廓侍者便出禮拜
0234c26: 起便喝嚴亦喝廓又喝嚴又喝廓禮拜起曰大眾看
0234c27: 者老漢一場敗闕又喝一喝拍手歸眾華嚴歸方丈
0234c28: 時風穴為維那上去問訊嚴云浙客叵耐守廓今日
0234c29: 把老僧扭一上侍集眾打一頓趁出穴曰趁他遲
0234c30: 了況是和尚言過道單刀直入豈不言過他是臨濟
0235a01: 下兒孫本分與麼作用嚴方息怒穴下來與師說前
0235a02: 來事意師曰你著甚來由勸者老漢我未問已前早
0235a03: 要棒喫得我話行如今不打我搨卻我者話不行穴
0235a04: 云此話已遍行天下也。
0235a05: 拈云大小華嚴當斷不斷返招其亂當時待守廓
0235a06: 纔禮拜起便喝即痛打一頓趁出不惟契他守
0235a07: 廓亦免風穴傳言送語不了。
0235a08: 頌偃月長蛇陣勢威將軍疋馬破重圍如今四海
0235a09: 清如鏡一任行人說是非。
0235a10: 舉睦州因秀才相看云會二十四家書師以拄杖空
0235a11: 中點一點云會麼秀才罔措師云又道會二十四家
0235a12: 書永字八法也不識。
0235a13: 拈云秀才善二十四家書只者一點也不識杆自
0235a14: 徒勞傳摹移寫有甚用處當時若待伊纔點空
0235a15: 便云草本不勞拈出匪但截斷睦州葛藤且要
0235a16: 與孔夫子增氣。
0235a17: 頌睦州一點問來端封后先生眼自瞞既到班門
0235a18: 休弄斧被他八法累尼山。
0235a19: 舉為山問仰山承聞子在百丈問一答十是否仰云
0235a20: 不敢溈云佛法向上事作麼道仰擬開口為便喝如
0235a21: 是三問仰山擬答皆被喝仰垂淚云先師道教我更
0235a22: 遇人始得今日便是遇人也便發心看牛三年一日
0235a23: 溈入山見在樹下坐禪溈以拄杖點背一下仰回首
0235a24: 溈云寂子道得也未仰云雖道不得且不就別人借
0235a25: 口溈云寂子會也。
0235a26: 拈云溈山輕輕借問寂子草草承當若非坐斷舌
0235a27: 頭爭得一條活路既是不就別人借口畢竟如
0235a28: 何話會常憶江南三月裏鷓鴣啼處百花香。
0235a29: 頌衝浪錦鱗始上鉤一聲霹靂便抬頭驀然翻轉
0235a30: 成龍去吐霧吞雲得自由。
0235b01: 舉黃蘗因普請次南泉云如許大身材戴箇些兒小
0235b02: 笠蘗云三千大千世界總在裏許泉云王老師蘗
0235b03: 戴笠便行。
0235b04: 拈云南泉老漢惹火燒身若不是放出斬貓手段
0235b05: 幾乎燎卻面門黃蘗若無箇笠子蓋卻髑髏未
0235b06: 免藏身無地。
0235b07: 頌笠子拈來顯大機乾坤函蓋電光輝不因六月
0235b08: 扶搖力爭見鶤鵬萬里飛。
0235b09: 舉興化見同參來纔上堂便喝僧亦喝師又喝僧亦
0235b10: 喝師近前拈棒僧又喝師云你看者瞎漢猶作主在
0235b11: 僧擬議師直打下法堂侍者請問適來者僧有甚觸
0235b12: 忤和尚師云他適來也有權有實有照有用及乎將
0235b13: 手向伊面前橫兩橫到者裏他卻去不得似者般瞎
0235b14: 漢不打更待何時。
0235b15: 拈云興化有入地之謀者僧具衝天之作只得橫
0235b16: 吞巨海背負須彌殺活全彰縱奪自在且道甚
0235b17: 麼是興化將手向伊面前橫兩橫處若檢點得
0235b18: 出許你具衲僧眼脫或未然三秦席捲非無計
0235b19: 忠義何勞憶蒯通。
0235b20: 頌單旗疋馬入沙場拈出莫邪照雪霜只見錐頭
0235b21: 施快利豈知猶有鑒頭方。
0235b22: 舉陸亙大夫問南泉肇法師也甚奇怪解道天地與
0235b23: 我同根萬物與我一體師指庭前牡丹花云大夫時
0235b24: 人見此一株花如夢相似大夫罔措。
0235b25: 拈云大夫恁麼舉問奇則固奇要且坐在葛藤窠
0235b26: 裏若不是南泉拈一把吹毛劍當頭截斷絆到
0235b27: 驢年未得自由在。
0235b28: 頌覿面拈來箇最親可憐窮子眼無筋須知天地
0235b29: 同根處瞌睡何曾得夢醒。
0235b30: 舉香嚴僧問不慕諸聖不重己已靈時如何嚴云萬機
0235c01: 休罷千聖不攜當時疏山在眾作嘔聲云是何言歟
0235c02: 嚴問阿誰眾云師叔嚴云不肯山僧那山出眾云是
0235c03: 嚴云師叔莫道得麼山云道得嚴云試道看山云若
0235c04: 教某甲道須還師資禮始得嚴乃下座禮拜准前話
0235c05: 問山云萬機休罷猶有事在千聖不攜亦從人得嚴
0235c06: 云卻請師叔道山云何不道肯諾不得全嚴云肯又
0235c07: 肯甚麼諾又諾阿誰山云肯即肯他諸聖諾即諾自
0235c08: 己巳靈嚴云饒你與麼也須三十年倒屙去在設使住
0235c09: 山無柴燒近水無水喫分明記取後住疏山果如嚴
0235c10: 記至二十七年病愈自云香嚴師兄記我三十年倒
0235c11: 屙今少三年每至食畢以手抉而吐之以應前記山
0235c12: 後問鏡清長老肯諾不得全你作麼生會清云全歸
0235c13: 肯諾山云不得全又作麼生清云箇中無肯路山云
0235c14: 方愜病僧意。
0235c15: 拈云看他二尊宿一拶一捺各露風規雖然如是
0235c16: 疏山後若無鏡清瞑眩之藥厥疾不瘳。
0235c17: 頌照雪橫戈徹曉行偶逢劍客便相呈當初將謂
0235c18: 茅長短燒了方知地不平。
0235c19: 舉趙州僧問萬法歸一一歸何處州云我在青州做
0235c20: 領布衫重七觔。
0235c21: 拈云此話不妨坐斷天下人舌頭若是興福更問
0235c22: 畢竟一歸何處只饒趙州古佛管教口挂壁上。
0235c23: 頌七觔衫子播寰中逐塊韓盧失卻蹤萬法一歸
0235c24: 何處也木人拍手笑春風。
0235c25: 舉子湖利蹤禪師於門下立牌云子湖有一隻狗上
0235c26: 取人頭中取人心下取人足擬議則喪身失命臨濟
0235c27: 下有二僧來參方揭簾師喝曰看狗僧回顧師便歸
0235c28: 方丈。
0235c29: 拈云子湖狗子爪牙甚是鋒利致使惡名遠彰可
0235c30: 惜天下衲僧個個不顧身命當時待道看狗便
0236a01: 作犬咬云嗷嗷管取子湖冰消瓦解。
0236a02: 頌當機覿面提覿面當機疾擬議不將來從教血
0236a03: 滴滴。
0236a04: 舉百丈侍馬祖遊山次見野鴨祖指云前邊是甚麼
0236a05: 丈云野鴨子祖云甚處去也丈云飛過去也祖扭百
0236a06: 丈鼻負痛失聲祖云又道飛過去也丈有省。
0236a07: 拈云馬祖扭轉鼻頭推門落臼百丈失聲有省認
0236a08: 鱉為龜若作佛法商量入地獄如箭射。
0236a09: 頌侍從閒行看鴨飛萬里晴空有路歸鼻頭扭著
0236a10: 連心痛哭笑從他說是非。
0236a11: 舉臨濟訪平田於路見一嫂使牛濟問云平田路向
0236a12: 甚麼處去嫂將牛打云者畜生諸處走到者裏不知
0236a13: 路濟云我問你平田路向甚麼處去嫂云者畜生養
0236a14: 來五載尚使不得濟云欲觀前人先觀所使便有抽
0236a15: 釘拔楔之意。
0236a16: 拈云者婆子雖然氣燄猛熾逼塞乾坤要且不解
0236a17: 指路臨濟大師卻也善驗端倪可惜放過還會
0236a18: 麼鬼怕惡人難展掌賊憑贓物易承頭。
0236a19: 頌窮途問路指端由信手揮鞭只打牛五載養來
0236a20: 多義氣不風流處也風流。
0236a21: 舉溈山示眾云汝等諸人各呈所悟看時有志和上
0236a22: 座出作禮溈云不思善不思惡正與麼時還我志和
0236a23: 上座本來面目志云正與麼時是某甲放身命處溈
0236a24: 云子莫落空否志云某甲若見有空可落何曾是放
0236a25: 身命處溈云到者裏何不問去志云某甲到者裏亦
0236a26: 不見有和尚可問溈云汝福薄扶吾宗不起。
0236a27: 拈云不啟龍門焉知三汲之化不迷魚腹安伏八
0236a28: 陣之神溈山與者僧驀路相逢未免七花八裂
0236a29: 了也何故平蕪盡處是青山行人更在青山外。
0236a30: 頌等閒垂釣向官津柳外從來覓故人話盡收綸
0236b01: 天欲暮君之東魯我西秦。
0236b02: 舉風穴僧問如何是佛穴云杖林山下竹筋鞭。
0236b03: 拈云出巧新行能做會賣。
0236b04: 頌杖林山下竹筋鞭遙望靈山眼底穿若是龍駒
0236b05: 纔顧影翻騰踏破水中天。
0236b06: 舉黃蘗問百丈從上宗乘如何指示於人丈據坐蘗
0236b07: 云後代兒孫將何傳授丈云我將謂你是個人便歸
0236b08: 方丈。
0236b09: 拈云百丈鼻孔昂藏黃蘗眼睛突出畢竟將何傳
0236b10: 授驢年向汝道。
0236b11: 頌閒尋幽澗入危峰萬仞岩頭百尺松風韻日長
0236b12: 千古調誰人更打上方鐘。
0236b13: 舉溈山因資國來參乃指月示之國以手撥三下師
0236b14: 云不道汝不見只是見處太麤。
0236b15: 拈云溈山寒光萬里者僧皓魄一輪既然見處同
0236b16: 明因甚麼又道太麤璞逢敏手方增價詩到重
0236b17: 吟始見工。
0236b18: 頌孤光迥迥映長空一道清輝萬古同自是姮娥
0236b19: 情未瞥猶憐身在廣寒宮。
0236b20: 舉黃蘗示眾云汝等諸人盡是酒糟漢與麼行腳
0236b21: 何處有今日還知大唐國裏無禪師麼時有一僧云
0236b22: 如諸方匡徒領眾又作麼生師云不道無禪只是無
0236b23: 師。
0236b24: 拈云秉金剛劍全殺活機須是黃蘗老漢其奈者
0236b25: 僧路見不平若非元關深鎖洎被打破蔡州。
0236b26: 頌不道無禪是無師酒糟漢復誰知行人莫怪
0236b27: 花狼藉春入山河豈有私。
0236b28: 舉南院顒禪師上堂云諸方只具啐啄同時眼不具
0236b29: 啐啄同時用時有僧便問如何是啐啄同時用師云
0236b30: 作家不啐啄啐啄同時失僧云此猶未是某甲問處
0236c01: 師云汝問處作麼生僧云失師便打其僧不肯後於
0236c02: 雲門會下聞二僧舉此話一僧云當時南院棒折那
0236c03: 其僧忽然契悟遂奔回省覲師已巳圓寂乃謁風穴穴
0236c04: 一見便問上座莫是當年問先師啐啄同時話底麼
0236c05: 僧云是穴云汝當時作麼生會僧云某甲當時如在
0236c06: 燈影裏行相似風穴云汝會也。
0236c07: 拈云南院全機電捲令不虛行者僧禍出私門喫
0236c08: 棒有分後向雲門悟去且道又悟個甚麼斫倒
0236c09: 那邊無影樹卻來火裏又抽枝。
0236c10: 頌弘開爐鉗錘惡烈燄翻騰便不禁燈影如今
0236c11: 都滅卻方知徹底老婆心。
0236c12: 舉南陽忠國禪師一日三喚侍者侍者三應師曰將
0236c13: 謂吾孤負汝卻是汝孤負吾。
0236c14: 拈云國師三喚侍者三應作麼生是他孤負處子
0236c15: 期去不返浩浩良可悲不知天地間知音復是
0236c16: 誰。
0236c17: 頌龍吟霧起虎嘯風生彌漫六合振蕩乾坤無孔
0236c18: 笛和氈拍板拍拍是令少知音三汲浪高燒尾
0236c19: 去免使桃花宿禹門。
0236c20: 舉風穴在郢州衙內陞座云祖師心印狀似鐵牛之
0236c21: 機去即印住住即印破只如不去不住印即是不印
0236c22: 即是時有廬陂長老出問某甲有鐵牛之機請師不
0236c23: 搭印穴云慣釣鯨鯢沉巨浸卻嗟蛙步泥沙陂佇
0236c24: 思穴喝云長老何不進語陂擬議穴打一拂子云還
0236c25: 記得話頭麼試舉看陂擬開口穴又打一拂子牧主
0236c26: 云佛法元來與王法一般穴云太守見個甚麼道理
0236c27: 牧主云當斷不斷返招其亂穴便下座。
0236c28: 拈云七縱七擒方顯出將入相八遇八克便能勍
0236c29: 敵萬人盧陂雖能勇敢當先其奈龍頭蛇尾風
0236c30: 穴全機電捲殺活縱橫若不是李牧主幾乎落
0237a01: 賺重圍直饒急急抽身也只救得一半。
0237a02: 頌祖師心印鐵牛機戴角擎頭牧古墟幾度拽回
0237a03: 還放去青山無處不逢渠。
0237a04: 
0237a05: 
0237a06: 
0237a07: 
0237a08: 
0237a09: 
0237a10: 憨休禪師語錄卷第十一
