0237b01: 憨休禪師語錄卷第十二
0237b02: 嗣法門人　繼堯　等編
0237b03: 拈頌古下
0237b04: 舉定上座初參臨濟問如何是佛法大意濟下床擒
0237b05: 住師擬議濟與一掌拓開師佇思傍僧云定上座何
0237b06: 不禮拜師便禮拜起浹背汗流忽然大悟。
0237b07: 拈云千鈞之弩不為鼷鼠而發機萬斛之舟豈從
0237b08: 坳堂而刱設臨濟固是全體大用殺活當機若
0237b09: 非定上座具坐籌帷幄之謀決勝千里之外爭
0237b10: 顯得汗馬功高。
0237b11: 頌擊石火閃電光玉樓金殿鎖鴛鴦遊人不解春
0237b12: 歸去猶向桃花憶阮郎。
0237b13: 舉益州大隨真禪師菴外有一龜僧問一切眾生皮
0237b14: 裹骨者箇眾生為甚麼骨裹皮師拈草鞋覆龜背上
0237b15: 僧無語。
0237b16: 拈云得人一牛還人一馬。
0237b17: 頌草鞋覆龜不妨奇特明眼衲僧如何會得一句
0237b18: 了然如未委留待當來問彌勒。
0237b19: 舉芭蕉云我年二十八到仰山參南塔上堂云汝諸
0237b20: 人若是箇漢從阿孃肚裏出便作獅子吼解好麼我
0237b21: 於言下歇得身心便住經五載。
0237b22: 拈云芭蕉大似假途滅虢還復滅虞殊不知計較
0237b23: 雖成早喪垂棘屈產之義理也如今有解作獅
0237b24: 子吼底麼出來喫棒。
0237b25: 頌張公喫酒李公醉鼻息如雷甕裏睡而今酒醒
0237b26: 憶張公十箇五雙都不會。
0237b27: 舉韶山因遵布衲訪師在山下相見遵問韶山路向
0237b28: 甚麼處去師以手指云鳴那青青黯黯處去遵近前
0237b29: 把住云久嚮韶山莫便是否師曰是即是闍黎有甚
0237b30: 麼事遵曰擬伸一問師還答否師云看君不是金牙
0237c01: 作爭解彎弓射尉遲遵曰鳳凰直入丹霄去誰怕林
0237c02: 間野雀兒師曰當軒畫鼓從君擊試展家風似老僧
0237c03: 遵曰一句迥超千聖外松蘿難與月輪齊師曰饒君
0237c04: 直出威音外猶較韶山半月程遵曰過在甚麼處師
0237c05: 曰倜儻之辭時人知有遵曰恁麼則真玉泥中異不
0237c06: 撥萬機塵師曰魯班門下徒施巧遵曰學人則恁麼
0237c07: 未審師意如何師曰玉女夜拋梭織錦於西舍遵曰
0237c08: 莫便是和尚家風也無師曰耕夫製玉漏不是行家
0237c09: 作遵曰此猶是文言如何是和尚家風師曰橫身當
0237c10: 宇宙誰是出頭人遵無語遂同歸山纔人事了師召
0237c11: 曰近前曰闍黎有沖天之氣老僧有入地之謀闍黎
0237c12: 橫吞巨海老僧背負須彌闍黎按劍上來老僧掗鎗
0237c13: 相待向上一路速道速道遵曰明鏡當臺請師一鑒
0237c14: 師曰不鑒遵曰為甚麼不鑒師曰水淺無魚徒勞下
0237c15: 釣遵無語師便打。
0237c16: 拈云遵布衲向虎口裏橫身鷹爪下分兔固是好
0237c17: 手可惜被韶山驅而納諸罟獲陷阱之中而莫
0237c18: 知之避也還知利害麼莫謂韶陽山險峻前頭
0237c19: 更有最高峰。
0237c20: 頌韶山壁立聳千尋驀劄相逢箇裏人射虎不真。
0237c21: 
0237c22: 原書闕
0237c23: 
0237c24: 
0237c25: 
0237c26: 
0237c27: 
0237c28: 
0237c29: 
0237c30: 
0238a01: 
0238a02: 
0238a03: 
0238a04: 
0238a05: 
0238a06: 
0238a07: 
0238a08: 
0238a09: 
0238a10: 
0238a11: 史尋常如何理論史擬對心云不是不是史迷悶不
0238a12: 已巳一日侍心山行木樨盛開心云聞木樨花香麼史
0238a13: 云聞心云吾無隱乎爾史遂有省。
0238a14: 拈云坐斷元關不容之乎者也鏟除知解豈落窠
0238a15: 臼名言理雖共轍同途向上元來各別太史縱
0238a16: 然悟去要見黃龍太遠在。
0238a17: 頌騎賊馬捉賊贓木樨香處太郎當山堂虛寂何
0238a18: 人識一度風來一度香。
0238a19: 舉南泉歸宗麻谷往南陽禮覲國師到半路南泉於
0238a20: 地上畫一圓相云道得即去歸宗入內坐麻谷作女
0238a21: 人拜泉云與麼則不去也宗云是何心行泉便喚回。
0238a22: 拈云者幾尊宿恰如無絃琴遇著氈拍板雖是五
0238a23: 音調暢六律和諧點檢將來未免半塗而廢興
0238a24: 福當時若見每人好與三十拄杖一時趕散使
0238a25: 他直下箇箇親見國師。
0238a26: 頌三老元來不丈夫各將鼠伎謾搘捂國師面目
0238a27: 今何在話杷傳流滿道塗。
0238a28: 隔墻見角未為良牛影徒猜共較量坐拜呈機歸
0238a29: 去也不知眉豎古蒼蒼。
0238a30: 舉雪峰問僧甚麼處來僧云浙中來師云船來陸來
0238b01: 僧云二途俱不涉師云爭得到者裏僧云有甚麼隔
0238b02: 礙師打趁出僧過十年後再來師又問甚麼處來僧
0238b03: 云湖南師云湖南與者裏相去多少僧云不隔師豎
0238b04: 起拂子云還隔者箇麼僧云若隔即不到也師又打
0238b05: 趁出此僧住後凡見人便罵師一日同行聞特去訪
0238b06: 問兄到雪峰有何言句便如是罵他遂舉前話被同
0238b07: 行吼叱與他說破者僧當時悲泣常向中夜焚香望
0238b08: 雪峰遙禮。
0238b09: 拈云驅耕夫之牛奪饑人之食須是雪峰老漢始
0238b10: 得者僧棒雖喫了可惜不知落處叫屈啣冤卻
0238b11: 被同行說破終朝痛恨難忘且道與他說破箇
0238b12: 甚麼以手打杖鼓勢云棚叭囉札。
0238b13: 頌平生肝膽向人傾兩度相逢怨恨深多口阿師
0238b14: 能說破誰知千古意分明。
0238b15: 舉青原思禪師因僧問如何是佛法大意師云廬陵
0238b16: 米作麼價。
0238b17: 拈云青原大似無孔鐵錘卻也令人針劄不入若
0238b18: 論佛法大意總未夢見在或問興福如何是佛
0238b19: 法大意劈脊便棒免使千載之下妄作米價商
0238b20: 量。
0238b21: 頌廬陵米作麼價萬古風聞傳話杷碓嘴生花絕
0238b22: 較量誰向鬼門重貼卦。
0238b23: 舉昔有一老宿訪臨濟纔相見提起坐具云禮拜即
0238b24: 是不禮拜即是臨濟便喝宿便禮拜濟云者賊宿云
0238b25: 賊賊便出濟云莫道無事好首座侍立次濟回問云
0238b26: 還有過也無座云有濟云賓家有過主家有過座云
0238b27: 二俱有過濟云過在甚麼處座便出濟云莫道無事
0238b28: 好。
0238b29: 拈云老宿打失眉毛首座眼睛突出若非臨濟老
0238b30: 人有妙密鉗錘幾乎一場狼籍。
0238c01: 頌偷驢販私鹽強盜撞著賊天明對面看底事如
0238c02: 何說咄臨濟未是白拈賊。
0238c03: 舉麻谷同歸宗南泉謁徑山路逢一婆子乃問徑山
0238c04: 路向甚麼處去婆云驀直去師云前頭水深過得否
0238c05: 婆云不濕腳師又問上岸稻得與麼好下岸稻得與
0238c06: 麼怯婆云總被螃蟹喫了也師云禾好香婆云沒氣
0238c07: 息師又問婆在甚麼處住婆云在者裏三人至店婆
0238c08: 煎茶一瓶攜盞三隻至謂曰和尚有神通者即喫茶
0238c09: 三人相顧間婆云看老朽自逞神通去也於是拈盞
0238c10: 傾茶便行。
0238c11: 拈云者三箇漢到處行腳向者婆子手中納敗闕
0238c12: 當時好與踢倒茶瓶撲破盞子管教者臭老婆
0238c13: 羞慚無地。
0238c14: 頌域中背面輕翻轉閫外威權謾激揚淺草群蛇
0238c15: 頭角露等閒勘破老婆禪。
0238c16: 舉南院顒禪師僧問從上諸聖向甚麼處去師云不
0238c17: 上天堂即入地獄僧云和尚又作麼生師云還知寶
0238c18: 應老漢落處麼僧擬議師以拂子驀口打復喚近前
0238c19: 云令合是汝行又打一拂子。
0238c20: 拈云者僧先鋒有作爭奈殿後無功寶應雖則照
0238c21: 用同時大似欲隱彌露若是興福待問從上諸
0238c22: 聖向甚麼處去向伊道甚麼處去不得非獨者
0238c23: 僧躡跡無從管教盡大地人追仰不及。
0238c24: 頌去處何如問處親天堂地獄總無憑衲僧直下
0238c25: 如相委免作區區問路人。
0238c26: 舉太原孚上座參雪峰纔至法堂顧視雪峰便下看
0238c27: 知事至明日入方丈作禮云昨日觸忤和尚峰云知
0238c28: 是般事便休。
0238c29: 拈云孚上座只見錐頭利殊不知雪峰寸刃不施
0238c30: 即便收伏江南塞北且作麼生是他觸忤處一
0239a01: 任諸人鑽龜打瓦。
0239a02: 頌偃旗息鼓入場來眉底雙瞳便豁開明日又來
0239a03: 重驗過相將鐵鋸舞三臺。
0239a04: 舉趙州僧問如何是趙州州云東門南門西門北門。
0239a05: 拈云好座趙州城子被者僧打破了也興福則不
0239a06: 然如何是趙州便荅樓臺影裏家家月砧杵聲
0239a07: 中處處秋看伊從那一門而入。
0239a08: 頌腳下無私信步行晨昏不禁坦然平城頭歌鼓
0239a09: 如相委南北東西任縱橫。
0239a10: 舉趙州因僧問學人乍入叢林乞師指示師曰喫粥
0239a11: 了也未僧云喫粥了也師曰洗缽盂去其僧忽然有
0239a12: 省。
0239a13: 拈云鹽車困馬見伯樂而長鳴鞭影纔窺便乃追
0239a14: 風千里者僧只饒悟去更買草鞋行腳始得。
0239a15: 頌粥飯於人日用長缽盂洗處絕承當鑽天鷂子
0239a16: 穿雲過謾向窮途哭阮郎。
0239a17: 舉鹽官一日喚侍者曰將犀牛扇子來者曰破也師
0239a18: 曰扇子既破還我犀牛兒來者無對。
0239a19: 拈云鹽官好一箇犀牛兒其疾如風爭奈侍者不
0239a20: 解收放若是興福待云還我犀牛兒來便近前
0239a21: 躬身云仲夏毒熱恭惟和尚起居萬福不惟頭
0239a22: 角崢嶸更見四楞踏地。
0239a23: 頌鹽官犀牛扇子遍界清風未已巳驀鼻牽回無他
0239a24: 更索還成鈍滯休鈍滯當陽踢踏昂藏氣。
0239a25: 舉南泉示眾云喚作如如早是變了也如今師僧須
0239a26: 向異類中行歸宗云雖行畜生行不得畜生報師云
0239a27: 孟八郎漢又與麼去也。
0239a28: 拈云南泉垂香餌以釣巨鰲歸宗設錦阱以陷猛
0239a29: 虎二老足可稱奇若是衲僧門下總是喫棒的
0239a30: 漢。
0239b01: 頌錦衣脫卻愈光新戴角披毛草裏行撞著東村
0239b02: 王上社依然兩眼黑睜睜。
0239b03: 舉丹霞訪龐居士兒女子靈照洗菜次師云居士在
0239b04: 否女子放下籃叉手而立師又問居士在否女子提
0239b05: 籃便行師遂回須臾居士歸女子乃舉前話士云丹
0239b06: 霞在麼女云去也士云赤土塗牛奶。
0239b07: 拈云丹霞向夜壑藏舟靈照於澄源著櫂雖則咿
0239b08: 啞唱和逐浪隨波點檢將來不露若非龐
0239b09: 老具末後牢關門風洎合掃地矣。
0239b10: 頌老大羊頭不識羞人前一味逞風流阿爺歸後
0239b11: 重勘過嬴得聲光振九州。
0239b12: 舉普化嘗振鐸云明頭來明頭打暗頭來暗頭打四
0239b13: 方八面來旋風打虛空來連架打一日臨濟令一僧
0239b14: 捉住云總不恁麼來時如何師拓開云明日大悲院
0239b15: 裏有齋僧回舉似臨濟濟云我從來疑著者漢。
0239b16: 拈云普化與麼提唱也是把火偷豬臨濟因事長
0239b17: 智還如普州人送賊何故單雄解弄棗木槊
0239b18: 尉遲隨後唱番歌。
0239b19: 頌終日佯狂未是顛聲聲寶鐸徹天源瞎驢一踏
0239b20: 全機喪月皎長空印碧潭。
0239b21: 舉天平從漪禪師到西院常自曰莫道會佛法覓箇
0239b22: 舉話的人也無院聞而默之異日上法堂次遙見遂
0239b23: 召從漪師抬頭院云錯師進兩三步院又云錯師近
0239b24: 前院云適來者兩錯是上座錯是思明錯師云是從
0239b25: 漪錯院云錯錯師休去院乃云上座且留過夏共汝
0239b26: 商量者兩錯師當下便去後住相州天平山舉前話
0239b27: 示眾云我行腳時被惡風吹到汝州有西院長老勘
0239b28: 過連下兩錯更留我過夏共我商量我不道恁時錯
0239b29: 我發足向南方去時早知錯了也。
0239b30: 拈云三搭不回天平猶未是聱頭漢重重勘驗西
0239c01: 院大類緣木求魚秪如者兩錯還有商量也無
0239c02: 當陽不解穿揚箭過後思量愁殺人。
0239c03: 頌戰鼓頻催入陣來層層戈戟盡衝開沙場一決
0239c04: 英雄士雨過猶憐晚角哀。
0239c05: 舉百丈禪師再參馬祖祖見來乃指禪床角拂子師
0239c06: 云即此用離此用祖云你已巳後開兩片皮將何為人
0239c07: 師取拂子豎起祖云即此用離此用師挂拂子於舊
0239c08: 處祖震威一喝師直得三日耳聾。
0239c09: 拈云百丈再參事不厭細馬祖一喝膾不厭精還
0239c10: 知三日耳聾處麼八十翁翁入場屋。
0239c11: 頌一喝傳心印當機絕見聞大雄峰頂月千古曜
0239c12: 乾坤。
0239c13: 舉麻谷持錫到章敬遶禪床三匝振錫鍚一下卓然而
0239c14: 立敬云是是谷又到南泉亦遶禪床三匝振錫鍚一下
0239c15: 卓然而立泉云不是不是谷云章敬道是和尚為甚
0239c16: 道不是泉云章敬即是是汝不是此乃風力所轉終
0239c17: 成敗壞。
0239c18: 拈云章敬明用紅綿套索南泉暗設碧玉阱坑二
0239c19: 老雖則陷虎機深卻被麻谷一箭射倒了也何
0239c20: 故是非一入時人耳洗到驢年也不清。
0239c21: 頌鴛鴦繡出自金針宜稱何堪舉似人端的辨來
0239c22: 重賞鑑還須親見武陵春。
0239c23: 舉溈山與仰山行次指前頭枯樹問前頭是甚麼仰
0239c24: 云只是枯樹子師指背後耘田公子云者公子他後
0239c25: 亦有五百眾。
0239c26: 拈云溈山指處分明寂子滿口道出若論激揚此
0239c27: 事鄭州出曹門。
0239c28: 頌耘田公子日辛勤得失榮枯似不聞東澗水流
0239c29: 西澗水南山雲起北山雲。
0239c30: 舉盤山示眾云三界無法何處求心四大本空佛依
0240a01: 何住璿璣不動寂爾無言覿面相呈更無餘事珍重。
0240a02: 拈云盤山恁麼道大似紫羅帳裏撒珍珠雖然後
0240a03: 代雲仍且不得草草何也鶴有九皋難翥翼馬
0240a04: 無千里謾追風。
0240a05: 頌綠陰何處撫瑤琴花落殘紅幾許深日暮曲終
0240a06: 人不見江頭靄靄數峰青。
0240a07: 舉黃蘗運禪師在南泉會下為首座一日捧缽向南
0240a08: 泉位中坐泉入堂見乃問長老甚年中行道蘗云威
0240a09: 音王已巳前泉云猶是王老師兒孫下去蘗遂過第二
0240a10: 位坐泉休去。
0240a11: 拈云黃蘗陷虎機深南泉抽身計穩可謂賓主互
0240a12: 換照用同時點檢將來不無失利當時待伊問
0240a13: 甚年中行道但把匙喫飯直饒王老師全機大
0240a14: 用管教措手腳不及。
0240a15: 頌天生伎倆出群英慣踏毘盧頂上行若謂主賓
0240a16: 互換也尋城日午打三更。
0240a17: 舉臨濟會下有同學二人相問一云離卻中下二機
0240a18: 請兄道一句子一云擬問則失一云恁麼則禮拜老
0240a19: 兄去也一云者賊臨濟聞陞堂云要會臨濟賓主句
0240a20: 問取堂中二禪客便下座。
0240a21: 拈云者一夥隨摟搜漢有甚麼了期不見道擬問
0240a22: 則失。
0240a23: 頌賓主互換較無差孤鷺齊飛共落霞人義盡從
0240a24: 貧處斷世情偏向有錢家。
0240a25: 舉溈山一日見香嚴仰山作餅次師云當時百丈先
0240a26: 師親得者箇道理仰與香嚴相顧視云甚麼人答得
0240a27: 此話師云有一人答得仰云是阿誰師指水牯牛云
0240a28: 道道仰取一束草來香嚴取一桶水來放牛前牛纔
0240a29: 喫師云與麼與麼不與麼不與麼二人俱作禮師云
0240a30: 或時明或時暗。
0240b01: 拈云動絃別曲葉落知秋還他溈山父子若是衲
0240b02: 僧門下猶欠悟在何也不是僧繇手徒勞話丹
0240b03: 青。
0240b04: 頌饅頭水牯示綱宗覿面相承道愈隆化外來賓
0240b05: 端的別莫將附子當天雄。
0240b06: 舉風穴沼禪師因僧問語默涉離微如何通不犯師
0240b07: 云常憶江南三月裏鷓鴣啼處百花香。
0240b08: 拈云絕天維立地紀未足稱奇擘太華逗河源豈
0240b09: 是敏手只如風穴恁麼答話還愜者僧意也無
0240b10: 世間無限丹青手到底都盧畫不成。
0240b11: 頌重重春色翠成堆雨洗孤峰向曉開滿徑杳然
0240b12: 清晝永夜深誰共掃蒼苔。
0240b13: 舉雪峰僧問古澗寒泉時如何峰云瞪目不見底僧
0240b14: 云飲者何如峰云不從口入趙州聞僧舉乃云終不
0240b15: 從鼻孔裏入僧卻問古澗寒泉時如何州云苦飲者
0240b16: 如何州云死師聞得乃云趙州古佛遙望作禮從此
0240b17: 不答話。
0240b18: 拈云雪峰胸藏日月趙州眼蓋乾坤然而應機似
0240b19: 同大都垂手更別且如何是別的道理雲籠樹
0240b20: 色枝偏翠月淡星河斗柄高。
0240b21: 頌古澗寒泉徹鑑源底不從口入飲者即死趙州
0240b22: 古佛放毫光射入雪峰遙作禮不答話事堪恥
0240b23: 海闊雲閒知幾幾。
0240b24: 舉首山念禪師因僧問如何是佛師云新婦騎驢阿
0240b25: 家牽。
0240b26: 拈云藏盡楚天月猶存漢地星。
0240b27: 頌新婦騎驢阿家牽踏碎春光柳帶煙當體風流
0240b28: 誰會得落霞孤鶩共長天。
0240b29: 舉溈山一日問仰山曰大地眾生業識茫茫無本可
0240b30: 據子作麼生知他有之與無仰云某甲有驗處時有
0240c01: 一僧從面前過仰召云闍黎其僧回首仰云和尚者
0240c02: 箇便是業識茫茫無本可據溈山云此是獅子一滴
0240c03: 乳迸散六斛驢乳。
0240c04: 拈云寂子賣弄家私溈山翻成鈍置若非金毛獅
0240c05: 子爭解翻身跳擲只如道此是獅子一滴乳迸
0240c06: 散六斛驢乳意作麼生擘開華嶽連天碧放出
0240c07: 黃河到海聲。
0240c08: 頌茫茫業識若為憑驀地當陽喚一聲珍重闍黎
0240c09: 何處是回頭真箇可憐生。
0240c10: 養子不及父家門一世衰相逢皆醉客青眼為誰
0240c11: 開。
0240c12: 舉魯祖凡見僧來便面壁南泉聞云我尋常向師僧
0240c13: 道向佛未出世時會取尚不得一箇半箇他恁麼驢
0240c14: 年去。
0240c15: 拈云魯祖玄關深鎖南泉八字打開二老漢一抑
0240c16: 一揚不無洞達要且未會向上事在且如何是
0240c17: 向上事那邊不住空王殿爭肯耘田向日輪。
0240c18: 頌坐斷千差古路頭鐵船倒駕意悠悠數聲漁笛
0240c19: 來何處吹落洞庭一片秋。
0240c20: 舉則川與龐居士摘茶次士云法界不容身師還見
0240c21: 我否川云若不是老僧洎與龐公答話士云有問有
0240c22: 答是尋常川不管士云適來莫怪相借問麼川亦不
0240c23: 管士喝云無禮儀漢待我一一舉似明眼人去在川
0240c24: 拈茶籃便歸。
0240c25: 拈云得處穩密何妨八面風吹見地固明豈懼四
0240c26: 山來合龐老一任伎倆有盡其奈則川不采無
0240c27: 窮然雖如是也須到退三千里。
0240c28: 頌一條瀑布巖前落兩扇柴扉掩薜蘿道泰不傳
0240c29: 天子令時清休唱太平歌。
0240c30: 舉仰山一日見香嚴乃問師兄近日見處何如嚴曰
0241a01: 據某甲見處無一法可當情仰曰你解猶在境嚴曰
0241a02: 某甲只如此師兄又作麼生仰曰你豈無能知無一
0241a03: 法可當情者溈山聞舉云寂子已巳後疑殺天下人去
0241a04: 在。
0241a05: 拈云香嚴恰似箇大力白牛穩眠露地若非仰山
0241a06: 幾乎喚不回頭若據興福待問師兄又作麼生
0241a07: 劈面便掌不惟免致帶累溈山管教香嚴知恩
0241a08: 有地。
0241a09: 頌借婆衫子拜婆年淡抹春山越樣鮮可怪流鶯
0241a10: 相送意一聲啼破柳梢煙。
0241a11: 舉德山到溈山挾複子於法堂上從東過西從西過
0241a12: 東顧視云無無便出至門首卻云也不得草草便具
0241a13: 威儀再入相見溈山坐次德山提起坐具云和尚溈
0241a14: 山擬取拂子德山便喝拂袖而出背卻法堂著草鞋
0241a15: 便行溈山至晚間問首座適來新到在甚麼處首座
0241a16: 云當時背卻法堂著草鞋出去也溈山云此子已巳後
0241a17: 向孤峰頂上盤結草菴呵佛罵祖去在。
0241a18: 拈云逢場作戲須是具眼衲僧善別機宜還他作
0241a19: 家宗匠德山負衝天意氣出格超群爭奈溈山
0241a20: 善用不戰屈人兵底手段即時收伏還知二老
0241a21: 作用處麼好手手中呈好手紅心心裏中紅心。
0241a22: 頌卒風暴雨漲前灘漁父扁舟總若閒浪裏倒拈
0241a23: 無孔笛夜深吹過汨羅灣。
0241a24: 舉南泉因東西兩堂爭貓兒師遂提起云道得即不
0241a25: 斬道不得即斬卻眾無語泉便斬之趙州晚自外歸
0241a26: 泉舉前話示之州脫草鞋戴頭上而出泉云子適來
0241a27: 若在救得貓兒。
0241a28: 拈云南泉據令而行趙州依款結案雖似逐惡隨
0241a29: 邪大都子為父隱父為子隱。
0241a30: 頌貓兒斬卻不知休話語重將似趙州縱使草鞋
0241b01: 頭戴出至今老鼠鬧啾啾。
0241b02: 舉趙州問南泉云道非物外物外非道如何是物外
0241b03: 道泉便打州捉住棒云已巳後莫錯打人泉云龍蛇易
0241b04: 辨衲子難瞞。
0241b05: 拈云趙州騎虎頭據虎尾不妨嶮峻南泉正令雖
0241b06: 行惜乎未曾勦絕當時若是興福棒折也未肯
0241b07: 放過在。
0241b08: 頌緯地經天帙世倫南泉父子意惺惺畫龍不是
0241b09: 僧繇手徒說聞雷破壁行。
0241b10: 舉安國師問僧云得之於心伊蘭作旃檀之樹失之
0241b11: 於旨甘露乃蒺藜之園我要個語具得失兩意僧豎
0241b12: 拳云不可喚作拳頭師云只為喚作拳頭。
0241b13: 拈云國師一等垂問可謂平實商量者僧雖則露
0241b14: 出家珍惜乎未為全璧如今若有識心悟旨底
0241b15: 衲僧拈卻得失二途試道看。
0241b16: 頌得之不失失之不得毫釐有差天地懸隔眉毛
0241b17: 兩道絕疏親日可冷兮月可熱。
0241b18: 
0241b19: 
0241b20: 憨休禪師語錄卷第十二終
0241b21: 
0241b22: 
0241b23: 
0241b24: 
0241b25: 
0241b26: 
0241b27: 
0241b28: 
0241b29: 
0241b30: 
0241c01: 後跋
0241c02: 吾師憨老人住西安城南大興善寺道眼精明孤
0241c03: 超絕機鋒銛利鉗錘惡辣學者最難湊泊余始見於
0241c04: 燉煌室中瞻其丰采如臘雪嚴冰令人毛骨俱寒棒
0241c05: 喝未施而塵心已巳自灰矣遂皈依座下雖鬚髮猶然
0241c06: 而額上眉毛已知在自己巳面孔上也老人自出世以
0241c07: 來七主名藍隨機導物因事舉揚故有上堂小參示
0241c08: 眾入室機緣門人錄其最要者若干卷欲刊於嘉興
0241c09: 楞嚴寺大藏經坊乃謀於余余歡喜踊躍爭先首倡
0241c10: 梓流通願與有血性奇男子打開金剛正眼同跨
0241c11: 佛祖頂於老人禪床不無震動而傾倒矣。
0241c12: 時
0241c13: 康熙庚午仲春漢醇儒廣川伯裔世襲生員弟子董
0241c14: 文昌法名性佛焚香沐手謹跋
0241c15: 　　參學弟子　同智　明心　性悟　性元
0241c16: 　　　　　　　佛慈　寂行　明慶　寂賢　仝校刻
0241c17: 
0241c18: 　　　　　　　　　　嘉興倪爾繩敬梓
0241c19: 　　　　　　　　　　海鹽王楚珍拜書
0241c20: 　　　　　　板存浙江嘉興府楞嚴寺大藏經坊
0241c21: 功刻題名
0241c22: 欽命總督河道提督軍務兵部左侍郎兼都察院右
0241c23: 　　副都御史加一級潼川王新命
0241c24: 　鑲鹽旗漢軍營駐防陝陜西西安府協領
0241c25: 　　　　曹士琦　男曹元芳　圓哥
0241c26: 　鑲黃旗漢軍營駐防西安府拖沙喇哈番
0241c27: 　　　　李木強　男李世祿　孫　智聰　海琛
0241c28: 　川陝陜總督部院衙門筆帖式
0241c29: 　　　　馬爾泰　男韓瑞　　海珠
0241c30: 　文林郎同知乾州事閬中李世傑
0242a01: 　文林郎知湖州府歸安縣事長安馮雲龍
0242a02: 　漢醇儒廣川伯裔世襲生員董文昌
0242a03: 　咸長兩邑庠生藺毓秀　李文蔚　馮雲驤
0242a04: 　　信善張自順　劉元昇　呂　友　烏禮巴
0242a05: 　　　　楊志勝　金如璉　彭兆生　白蘊玉
0242a06: 　　　　倪五桂　王應魁　朱有諒　周文極
0242a07: 　　　　陳之信　徐得勝　劉國斌　王　霖
0242a08: 　　　　林應鳳　周繼武　張弘仁　楊毓忠
0242a09: 　　　　丘全德　徐得福　王喜圓　張集義
0242a10: 　　　　吳國祐　孫承業　尤士貴　王顯志
0242a11: 　　　　金有祿　姚元鼎　金海珍　焦文才
0242a12: 　　　　馬之騏　王　彪　趙　二　馬　能
0242a13: 　　　　雲松遠　梓郢林　覺　真　牧　雨
0242a14: 　　　　永　敖　道　覺　獻　雲　德　誠
0242a15: 　　　　恒　崖　同　葆　覺　道　紫　衣
0242a16: 　　　　德　宗　發　暹　海　岸　覺　宗
0242a17: 　　　　慧　明　心　安　性　智　照　俊
0242a18: 　　　　明　還　了　後　續　宗　了　虛
0242a19: 　　　　顯　光　宗　顯　體　法　恒　祥
0242a20: 　　　　廣　居　覺　之　如　髻　清　玉
0242a21: 　　　　寂　定　清　潮　照　祥　瑞　一
0242a22: 　　　　海　定　淨　域　心　誠　實　弘
0242a23: 　　　　心　一　海　清　真　學　照　慧
0242a24: 　　　　照　福　清　霄　真　淨　明　體
0242a25: 　　　　照　興　行　善　祥　照　靈　修
0242a26: 　　　　聞　修　隆　智　明　潔　性　瑜
0242a27: 　　　　性　聰　性　懿　性　玉
0242a28: 　　右暨滿漢紳衿緇素眾善人等發心捐資助刻
0242a29: 　憨休禪師語錄一部上祝
0242a30: 皇圖鞏固帝道遐昌海宇清平萬邦寧謐四恩總報
0242b01: 　　三有齊資凡向時中吉祥如意者
0242b02: 康熙二十九年歲次庚午九月　　日謹述
