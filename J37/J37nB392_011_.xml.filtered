0601b01: 寒松操禪師語錄卷第十一
0601b02: 嗣法門人德編錄
0601b03: 普說
0601b04: 立僧秉拂普說佛法非法貴在悟達禪道非道胡為
0601b05: 體玅擊石火閃電光終成鹵莽驅耕牛奪饑食不名
0601b06: 向上縱似趙常山向百萬軍中取勝淮陰侯背水陣
0601b07: 上建功自是虛彰聲勢由來枉費神機更乃運籌於
0601b08: 帷幄之中決勝於千里之外正眼看來堪作甚麼一
0601b09: 切奇言玅句擲地作金聲掉頭勿顧自然知解坑阱
0601b10: 一時擺脫迥超威音那畔頓越象帝之先返南為北
0601b11: 易東作西細中移步鶴出銀籠位裏轉身月鋪金地
0601b12: 是恁麼人隨分拈來可以塞斷咽喉不見釋迦老子
0601b13: 道我於三七日思惟如是事結制已來三七日矣且
0601b14: 道他思惟箇甚麼事其間果能透得他意看得他破
0601b15: 則釋迦不前當人不後昔年之三七何異今日之三
0601b16: 七耶假若眼裏無筋皮下無血則釋迦自釋迦當人
0601b17: 自當人昔年自昔年今日自今日所以道選佛若無
0601b18: 如是眼縱饒千載亦奚為聽取一頌三七思惟因底
0601b19: 事於中切忌妄追尋須領略謾沉吟滿腹相思一曲
0601b20: 琴一曲兩曲無人會雨過夜塘秋水深會得者箇便
0601b21: 知洞山與神山路次見白兔走過神曰俊哉洞曰作
0601b22: 麼生神曰大似白衣拜相洞曰老老大大作者箇說
0601b23: 話神曰你作麼生洞曰積代簪纓暫時落魄你看古
0601b24: 人二六時中折旋俯仰切切以此事為念始知佛法
0601b25: 在行住坐臥處穿衣喫飯處更向行住坐臥穿衣喫
0601b26: 飯處動著些兒便不是了也正謂毫釐有差天地懸
0601b27: 隔瞥爾情生萬劫羈鎖復聽一頌恁麼來時會也麼
0601b28: 霜眉雪鬢出煙蘿二非兩一有多尊貴何妨混緣蓑
0601b29: 換步轉身人不見疲深惟有月明過會得者箇便知。
0601b30: 僧問谷隱聰禪師如何是夜半正明天曉不露隱云
0601c01: 牡丹花下睡貓兒看他從上先聖開口動舌初不著
0601c02: 意發一機直使乾坤失色示一境從教江漢朝宗盡
0601c03: 卻你平生咬嚼他不破知有底人一舉便知落處若
0601c04: 乃宗眼不明菽麥不分豈可同日而語哉故曰恁麼
0601c05: 相續也大難亦聽一頌禁殿沉沉夜色鮮金雞啼唱
0601c06: 五更天離玄要沒正偏露柱懷胎面目全是男是女
0601c07: 難分別月出連山露半邊會得者箇便知南泉因兩
0601c08: 堂爭貓泉提起云道得即不斬道不得即斬卻去也
0601c09: 眾無對泉便斬卻趙州從外歸泉舉示之州脫草鞋
0601c10: 於頭上而出泉云子在卻救得貓兒祇如者段公案
0601c11: 淆訛在甚麼處眾中商量者兩堂是蘇秦張儀只麼
0601c12: 投秦入趙豈知天然王道趙州善辯來機向驪龍頷
0601c13: 下取珠阿修羅手中奪印苦哉屈哉與麼稱禪客閻
0601c14: 羅大王未放汝在正是韓盧逐塊者無異也再聽一
0601c15: 頌凜凜霜顏手裏藏兩堂珍重好兒郎提起也絕商
0601c16: 量一陣腥風滿大唐謾云戴履貓能救戴履何曾異
0601c17: 兩堂會得者箇便知昔有婆子供養一僧常令二八
0601c18: 女子給侍一日令女抱住云正當恁麼時如何僧云
0601c19: 枯木倚寒巖三冬無煖氣女回舉似婆婆云我二十
0601c20: 年只供養箇俗漢便燒菴趁出若論此事無分僧俗
0601c21: 貴賤惟有真參實悟底掉得些子滴水可以興波空
0601c22: 手便能行拳你看者二人一拶一挨畢竟意在於何
0601c23: 更聽一頌運籌早已不心良覿面何堪著意忙休賣
0601c24: 弄少郎當爛麻怎作繫驢韁流鶯帶曉催春急一樹
0601c25: 花開滿徑香諸昆仲適來所舉一二公案如湛盧似
0601c26: 火聚不許差落顧佇那容踏步向前任是普慧雲興
0601c27: 百問普賢缾瀉千酬將三藏十二部從頭註過總是
0601c28: 門外打之遶果能卒地折爆地斷直下知歸而塵塵
0601c29: 解脫當處明了而法法圓融入水求人善行天下無
0601c30: 車蹟燒山覓虎高臥江天不露蹤然後可以指揮八
0602a01: 極陵爍古今陶鑄聖凡融化愚智更與三世諸佛歷
0602a02: 代古錐同一眼觀同一耳聽同一意觸同一舌嘗把
0602a03: 臂同行共鼻出氣非為分外是事且置而今眾中還
0602a04: 有共鼻出氣者麼打噴嚏云氣急殺人。
0602a05: 退院普說今宵還是山中主明日翛然化外賓豎拂
0602a06: 云百年三萬六千朝反復元來是此人所以釋迦老
0602a07: 子識得此人便云天上天下惟我獨尊達磨大師識
0602a08: 得此人亦曰吾本來茲土傳法度迷津竺乾諸祖建
0602a09: 宗立旨莫不皆由識得此人然後發言吐氣自是行
0602a10: 解相應至於山僧兩住青龍於中冒雨披星出作入
0602a11: 息左提右挈正打傍敲莫不咸願諸公識得此人而
0602a12: 後已又承諸公股肱之勞贊助之力始終條理內外
0602a13: 肅然故我纔居丈室欲效古人體例不下山不赴齋
0602a14: 不攀豪貴檀越名隨緣動用號知足只將本寺莊課
0602a15: 諒人多寡以作粥飯雖舉此念雖行此事未敢輕於
0602a16: 言出於口何也靡不有初鮮克有終不期數百里之
0602a17: 外已被老人慧眼遙見慧耳遙聞與檀越書云竊惟
0602a18: 邇來佛法澆薄之極每見拖笻曳裾苞苴投刺剌交結
0602a19: 權勢靡所不至唯圖門庭熱鬧不顧取笑傍觀方今
0602a20: 之時滔滔皆是欲匡時援溺易風移俗求其一二又
0602a21: 鳥可得哉興念及此未常不疾首蹙額者也有人從
0602a22: 青龍來謂新方丈杜門不出一味高尚弗憂門庭冷
0602a23: 落法堂草深較之諸方新出世者可謂劣矣山野謂
0602a24: 果如是乎若果如是則古風稍挽涇渭可分何患叢
0602a25: 林之不興祖道之不振古云作家自有通人愛是耳
0602a26: 雖新方丈不諳時務抑且尚在老成比前拖笻曳裾
0602a27: 者又不可概而目之也大眾一念纔興便有知識一
0602a28: 事將行便有遠鑑汝等只愁不識此人莫慮外無知
0602a29: 者祇恐行之不速莫求言之太遲言行乃君子之樞
0602a30: 機治身之大本動天地感鬼神得不敬乎然先聖教
0602b01: 人但盡今時更有何事能盡今時自然行到言到要
0602b02: 識此人別無奇特務宜信得及看得破把得住下得
0602b03: 手自是工夫成片妄想消除對世間一切愛欲境界
0602b04: 心如木石形類死灰晝不足繼之以夜夜不足繼之
0602b05: 以日日不足繼之以月月不足繼之以年翻來覆去
0602b06: 提去提來不覺不知忽然拶透如貧得寶如暗得燈
0602b07: 如雲開見日如水底火發盡十方世界是箇大圓鏡
0602b08: 盡十方世界是箇自己謂之心空及第見徹父母未
0602b09: 生前本來面目不妨安居於水邊林下保養聖胎名
0602b10: 利不于大忘人世直待龍天推出四眾欽從吐一機
0602b11: 則千機萬機齊剖道一句則千句萬句合轍步步行
0602b12: 有言言談實自然不被業力所牽更不教人撥無因
0602b13: 果今日不是不向現前吐露因住青龍今已十載未
0602b14: 常一日與前念間隔一期諸公尋常行事須是言顧
0602b15: 行行顧言發言必慮其所終立行必務其所蔽二顯
0602b16: 知幾知微將啟百世之蒙不傷先鑑之明三冀他時
0602b17: 後日豎法幢建法社看從上藥山之牛欄風穴之白
0602b18: 丁供辦投子家風禪坐石霜枯木溈山食橡栗大梅
0602b19: 衣荷葉凡為住持三請而赴一辭便行有緣則住無
0602b20: 緣則往從上諸聖如是標格莫學今時裨販之徒將
0602b21: 常住物私做人情資用俗家假貸而暗獻將新而先
0602b22: 供永固祖席如蚖戀窟現前戴角披毛償所負者多
0602b23: 此等流先佛明言可不懼哉故曰應觀法界性一切
0602b24: 惟心造又云今時人雖從緣得一念頓悟自理猶有
0602b25: 無始習氣未能頓盡須教渠頓除現業流識即是修
0602b26: 也不是別有行門令渠趣向故山僧或出或處未常
0602b27: 不以此介意猶恐有所未至因退院述偈以互相警
0602b28: 策學道容易行道難休將知解自瞞盰開言饒與諸
0602b29: 賢契行履須將古聖觀一寸光陰忙若電十方信施
0602b30: 重如山失多只為貪他少莫把人身當等閒。
0602c01: 指迷普說問衲僧行履斷絕攀緣因甚王林長老倚
0602c02: 勢并吞師云水母原無眼求食須賴蝦進云尊莫尊
0602c03: 乎道美莫美乎德占人叢席還具道德也未師云甜
0602c04: 瓜徹蒂甜苦瓠連根苦進云與麼則長言大義何曾
0602c05: 義自謂孤忠卻不忠師云盜名豈是為人盜欺世從
0602c06: 來只自欺進云究竟一文偷不得至今空作不良人
0602c07: 師云不到烏江畔知伊未肯休乃云適纔與麼酬醋
0602c08: 諸公無不委知若是箇漢向山僧未出方丈已前道
0602c09: 得一句作箇灑灑落落無事人去豈不快哉倘或玉
0602c10: 石不分魔佛不辨未免向第二義門為諸人通一線
0602c11: 去不見黃面瞿曇十九始悟修行三十足成佛祖演
0602c12: 藏經五千餘卷住塵世七十九年其間坐無量寶剎
0602c13: 度無量眾生難行能行難忍能忍三千大千世界無
0602c14: 有芥子許而不是捨身命處故得三十二相八十種
0602c15: 好萬德莊嚴十號具足神龍為之擁護四眾為之皈
0602c16: 依天上天下稱為獨尊曾聞有假借威權屢屢以并
0602c17: 吞為事而得成佛耶非惟我佛如然即西天二十八
0602c18: 祖遞代相傳各化一方或主人以自刱園林堅請而
0602c19: 不就者或檀越以世襲家業力施而不受者或不吝
0602c20: 衣食而濟度世人者或不惜身命而廣化眾生者種
0602c21: 種解脫種種慈悲種種方便種種因緣不勝枚舉曾
0602c22: 聞有假借威權屢屢以并吞為事而得作祖耶非惟
0602c23: 西天諸祖如然即我東土貞觀嚮道欲瞻風彩上表
0602c24: 遜謝往返三四引頸就刃神色自若使以狀聞帝逾
0602c25: 欽慕吾是以敬道信大師也茅茨石室累煩聖主且
0602c26: 請前行我從別道澡身淨髮結跏趺逝吾是以尊無
0602c27: 業禪師也休心息念斷絕攀緣賜紫及號力陳昔誓
0602c28: 收付有司恬然受刑及抵淄州道俗用湊吾是以重
0602c29: 芙蓉楷祖也皇祐初年遣使持書稱疾不起表薦懷
0602c30: 璉幸安林下飯蔬飲水佛祖不為況其他耶吾是以
0603a01: 仰圓通訥翁也赴京未久屢乞還山缽賜龍腦即付
0603a02: 丙丁大小菴院敕隨意住得旨深密後出敝笥吾是
0603a03: 以慕大覺璉公也乃至隱山至死不肯見人趙州至
0603a04: 死不肯告人匾擔拾橡栗為食大梅以荷葉為衣紙
0603a05: 衣道者只披紙玄泰上座只著布石霜置枯木堂與
0603a06: 人坐臥祇要死了你心投子使人辦米同煮共餐要
0603a07: 得省取你事古之今之或出或處立一事行一法無
0603a08: 不與人抽釘拔楔解黏去縛時常以損己已利人為念
0603a09: 曾聞有假借威權屢屢以并吞為事而得稱為人天
0603a10: 師範耶非惟出世諸祖如然即在世高人如許由聞
0603a11: 堯將讓天下於己以為污耳之言從清流而洗之巢
0603a12: 父飲牛其下以為此水足活牛口復踞上流而飲之
0603a13: 子陵微時友於光武及帝登位屢請不屈釣煙波於
0603a14: 桐江之上東坡將已置之宅夜聞老嫗出不忍棄之
0603a15: 聲即取其券而焚之是皆塵勞中人尚能輕利重義
0603a16: 曾聞有假借威權屢屢以并吞為事而得稱為高人
0603a17: 逸士耶非惟高人逸士如然即善權一剎刱於南齊
0603a18: 之建元毀於大唐之會昌咸通八年節度使李蠙奏
0603a19: 復之請玄覺禪師為開山祖已而徹公始得蹈其後
0603a20: 蹟建炎初李忠定公綱重嚴像設請主嗣宗禪師上
0603a21: 堂曰澗底泥牛金貼面山頭石女著真紅繫驢橛上
0603a22: 生芝草不是雲靄香爐峰此四句中內有一句能殺
0603a23: 能活能縱能奪若人簡點得出不惟一生參學事畢
0603a24: 亦明得法智禪師繼席上堂云明月高懸未照前雪
0603a25: 眉人倚玉闌干夜深雨過風雷息客散雲樓酒碗乾
0603a26: 其中有一句是正偏蒹帶一句是賓主互換一句是
0603a27: 六義深藏一句是照用齊施且道那一句是賓主互
0603a28: 換於此分析得出方見得慧泰禪師所曰微雲淡河
0603a29: 漢疏雨滴梧桐之意旨也見得者箇意旨始識咸淳
0603a30: 二年大學士李曾伯加宏拓焉遂延福巖禪師德珍
0603b01: 首座悟空濟無學文善權通暨西印玉山宗愷等是
0603b02: 皆唐宋元明以來洞濟法雲諸大知識赴堅請而惠
0603b03: 然肯來者曾聞有假借威權屢屢以并吞為事而得
0603b04: 稱為先輩大善知識耶非惟先輩知識如然即鼎革
0603b05: 以來寺廢僧逃十有餘載眾延浮石和尚居不堪憂
0603b06: 經旬辭去郡邑士紳不忘付囑於康熙壬寅春恭請
0603b07: 先師百愚老人闢草開荒中興此寺乙巳秋老人逝
0603b08: 後繼以存焉和尚又繼以貫慈和尚前後五載重重
0603b09: 脩理漸漸圓成至辛亥春眾至青龍延山僧以繼其
0603b10: 席得建老人塔於萬松嶺北今經三載尚未告竣海
0603b11: 內緇素無不聞知曾未有假借威權以并吞為事而
0603b12: 得主法此山也非惟諸佛諸祖如然即汝諸人辭別
0603b13: 父母拜離師長餐霞宿露訪道尋師莫不欲改惡從
0603b14: 善了明自心本性以報父母生身之德師長提攜之
0603b15: 恩故大覺璉曰玉不琢不成器人不學不知道今之
0603b16: 所以知古後之所以知先善者可以為法惡者可以
0603b17: 為戒歷觀前輩立身揚名於當世者鮮不學問而成
0603b18: 之矣曾聞有假借威權以并吞為事得模範於人天
0603b19: 耶又曰見賢思齊焉見不賢而內自省也如此切磋
0603b20: 琢磨久久用心動轉施為縱得一知半解須學古人
0603b21: 樂聞己過喜於為善長於包荒厚於隱德謙以交友
0603b22: 勤以濟眾不以得器二其心所以光明碩大照映今
0603b23: 昔者也莫習狐假虎威之輩欺世盜名之流苞苴投
0603b24: 刺剌廣結豪貴貪美食以適其口占大廈以快其居奪
0603b25: 人之寺曰我祖寺也奪人之居曰我祖居也我宜繼
0603b26: 之尸之凌之爍之殊不思自齊迄今朝凡幾易代凡
0603b27: 幾更祖則祖於何人之祖繼則繼於何人之後況此
0603b28: 并吞為事世之人亦未見之安忍同為圓頂方袍盡
0603b29: 行驅占一時僧道告訴無門叩閽無計相與轉溝壑
0603b30: 而死道路者不知幾何焉更可笑者假借脩樂菴塔
0603c01: 以為入門之計豈非謬之大謬者乎然樂菴明季人
0603c02: 也生居顯親去世顯親非善權之僧也明矣其友吉
0603c03: 菴而讓塔得入善權之由也又明矣何得欺心欺世
0603c04: 無所不至謀占天目而天目緇素有揭盜葬虞山而
0603c05: 虞山遠近有檄彊僭龍池而龍池護法出書以責之
0603c06: 平陽和尚刻從周錄以罪之今又并吞善權山僧上
0603c07: 堂鳴鼓而攻之普說以指其迷而救之道房出王林
0603c08: 吞謀善權說以誅之是不約而同者也至於十載不
0603c09: 拈香貳心待帝主不認剃度之敏然勒行九拜之朝
0603c10: 儀此數事者更有公論不必細述看來此等正是戒
0603c11: 律不必持定慧不必習道德不必修嗜慾不必去豈
0603c12: 特起叢林之害真法門萬世之害也歟諸公將來若
0603c13: 得把茅蓋頭當以此為終身之警戒看他只為無始
0603c14: 劫來妄想濃厚只在諸塵境界中作活計元不曾踏
0603c15: 著本地風光明見本來面目終朝業識忙忙向外馳
0603c16: 求孳孳為利那知各各懷中有一箇無價大寶人人
0603c17: 腳下有一片祖翁田地不須他覓本自現成陰陽未
0603c18: 判之先不能增他一毫寒暑既分之後不能減他一
0603c19: 絲不與八風移其志不隨榮辱二其心可以證古明
0603c20: 今可以了生脫死可以隨處作主可以遇緣即宗何
0603c21: 必假有窮之氣勢污無盡之心田更不知何者為行
0603c22: 何者為解何者為相應看他異日狼藉噬臍莫及此
0603c23: 則非魔即魔所使蓋假我衣裳陰以破壞我法者非
0603c24: 但為名教之罪人亦法門之罪人矣一旦生死到來
0603c25: 將何抵敵捨此報身難逃淪墜古人謂牢獄未是苦
0603c26: 袈娑下失卻人身是為苦也藥石之言可不銘佩諸
0603c27: 兄弟還委悉麼倘或遲疑更聽一偈王林卻繼綠林
0603c28: 風慣占叢林伐己功天目虞山為別業善權地藏作
0603c29: 行宮長言大義何曾義自謂孤忠卻不忠冒寵欺君
0603c30: 人不識法門也有此奸雄癸丑十一月十二日。
0604a01: 中夏告香普說達磨西來直指人心見性成佛且道
0604a02: 性作麼生見擊香几召眾云會麼果能直下知歸聖
0604a03: 凡情盡能所障空覿體無依當機絕待則知四十五
0604a04: 日前曲不藏直四十五日後真不掩偽三際平等一
0604a05: 道虛閒過去未來覓一絲毫隔礙底道理了不可得
0604a06: 若是乘虛接響聲前領旨猶迷顧鑑之端句後精通
0604a07: 尚昧識情之表諸公最初行腳要為生死大事不是
0604a08: 說了便休務須立定腳跟不顧危亡決定志氣不顧
0604a09: 得失提個所參話頭拍盲舉起拍盲打捱盡卻今生
0604a10: 不徹不休不明不歇寒不知熱不知饑不知飽不知
0604a11: 任他說是說非論長論短只將從前人我無明昏沉
0604a12: 散亂菩提涅槃真如解脫併作一團放教身心蕩蕩
0604a13: 地閒閒地胸中不留一個元字腳久久不變忽朝洗
0604a14: 面摸著鼻孔未可知也假若疑而不信信而不真人
0604a15: 我山高是非鋒起為五慾八風之所動搖求到大安
0604a16: 樂大休歇之地不亦難乎所以釋迦老子在靈山會
0604a17: 上拈一枝花爾時百萬人天咸具大智大慧尚且目
0604a18: 瞪口啞縱彼飲光破顏微笑也是眼中著屑自後碧
0604a19: 眼胡僧得得西來九年面壁神光立雪斷臂安心亦
0604a20: 是好肉剜瘡其餘德山洞山雲門臨濟溈仰法眼古
0604a21: 今宗匠千變萬化用盡自己巳心笑破他人口都來好
0604a22: 與一頓痛棒免得弄巧成拙不見雲居道得者不輕
0604a23: 微明者不賤用識者不咨嗟解者無厭惡從天降下
0604a24: 則貧窮從地涌出則富貴門裏出身易身裏出門難
0604a25: 動則埋身千丈不動則當處生苗一言迥脫獨拔當
0604a26: 時雲居可謂照用齊施敲唱雙舉奈他腦後見腮面
0604a27: 前無齒叵耐畫地為牢無繩自縛既是門裏出身易
0604a28: 為何身裏出門難昨夜南山來石虎天明生個玉麒
0604a29: 麟向此看得徹方看得道吾問僧甚處來曰僧堂裏
0604a30: 來吾曰聖僧道甚麼僧近前不審吾曰東家作驢西
0604b01: 家作馬曰過在何處吾曰萬里崖州道吾拈得個猢
0604b02: 猻圈圚東扯西拽到底勞而無功者驢漢極欲擺脫
0604b03: 韁繩幾曾出他羅網呵呵向此見得透方見得僧問
0604b04: 巴陵如何是提婆宗陵曰銀碗裏盛雪巴陵一向水
0604b05: 泄不通偶被者僧一拶將七珍八寶狼藉殆盡賺他
0604b06: 倚草附木者不少有能別開一線雲門兒孫許他猶
0604b07: 在向此轉得身方知僧問汾陽真正修道人不見世
0604b08: 間過未審不見個甚麼過陽曰雪埋夜月深三尺陸
0604b09: 地行舟萬里程曰和尚是何心行陽曰是你心行汾
0604b10: 陽者漢超情離見則不無抽釘拔楔未夢見在待問
0604b11: 真正修道人不見世間過未審不見個什麼過高祖
0604b12: 殿前樊噲怒須知萬里絕煙塵和尚是何心行留得
0604b13: 五湖明月在不愁無處下金鉤不見百丈云併卻咽
0604b14: 喉脣吻速道將來溈山曰卻請和尚道丈曰不辭向
0604b15: 汝道恐已巳後喪我兒孫百丈溈山一般弄巧成拙不
0604b16: 覺家聲喪盡時有僧問併卻咽喉脣吻請道將來但
0604b17: 云寧可截舌不向汝道又不見德山密云但參活句
0604b18: 莫參死句活句下薦得永劫無滯一塵一佛國一葉
0604b19: 一釋迦是死句揚眉瞬目舉指豎拂是死句山河大
0604b20: 地更無淆訛是死句問如何是活句山曰波斯仰面
0604b21: 看大小德山費盡娘生氣力說到三生六十劫正是
0604b22: 鬼窟活計直饒道個波斯仰面看大似赤土塗牛奶
0604b23: 且作麼生是活句燈籠跳上青天露柱魂驚頭腦
0604b24: 裂只如諸公每日聞板聲則赴齋堂聞報鐘則赴功
0604b25: 課聞普梆則搬柴運米蒔青刈綠你道是活句是死
0604b26: 句是不死不活句者裏倜儻分明方許道羅籠不肯
0604b27: 住呼喚不回頭你看古來尊宿擔荷此事大不容易
0604b28: 三登投子九上洞山長慶坐破七個蒲團趙州二十
0604b29: 年不雜用心不知費盡多少艱難方得了明心地即
0604b30: 如山僧二九脫白知有此事獨住孤峰力參四載出
0604c01: 山圓具打七三日纔得省發遍叩知識二十餘員盡
0604c02: 皆印可具大眼目不過一二後參百老人於此弁山
0604c03: 被他痛棒連燈墮地釋然大徹隨呈偈云探遍諸方
0604c04: 最上機何如直下絕離微若非一擊連燈落那得心
0604c05: 空及第歸輔弼老人一十三載然後繼席青龍至今
0604c06: 二十年來七坐名藍回思從前如同一日果是真正
0604c07: 道流要明生死棄著十年甘載忘人忘我全身放下
0604c08: 靠著本色宗師與之決擇如磨古鏡晝三夜三盡其
0604c09: 神力去其塵垢光明發現自是照天照地如秉寶劍
0604c10: 以寡敵眾心無退怯孰敢攖鋒佛來也掃魔來也掃
0604c11: 掃得乾乾淨淨自然灑灑落落而此鏡此劍乃吾人
0604c12: 本有之體非假外求外求而得終非得也大凡參學
0604c13: 要得徹頭徹尾直須喪盡目前機去卻胸中物末後
0604c14: 一著始到牢關絕後再蘇欺君不得到此境界則全
0604c15: 心是佛全佛是心一人發真歸元十方虛空悉皆銷
0604c16: 殞諸公既不遠千里相尋而來聚會龍華皆是諸方
0604c17: 抱道之士二六時中切切窮究佛法如海愈入愈深
0604c18: 只要實證實悟於實證實悟處靠定一著子自然百
0604c19: 了千當透頂透底則成佛作祖如壯士展臂豈假他
0604c20: 力否則且待七月十五卻來露個消息。
0604c21: 原書闕
