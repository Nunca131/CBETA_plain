0379b01: 遠菴禪師語錄卷第十一
0379b02: 嗣法門人元視等編
0379b03: 開爐秉拂無賓主句且從容炭滿爐頭火自紅撥發
0379b04: 死灰騰烈燄春風不動雪霜融所以道須知衲僧閫
0379b05: 奧之中有轉地回天之用大眾還知大覺門下有轉
0379b06: 地回天之用麼向在江南地煖風和之處而門庭壁
0379b07: 立動雖霞蔚雲蒸直下寒威凜凜今於海北冰高雪
0379b08: 凍之時而爐弘開拶著星飛火迸滿前烈燄騰騰
0379b09: 冷地裏有箇漢出來道上座汝既為大覺入室之
0379b10: 子必明大覺閫奧之用既明閫奧之用因甚今朝只
0379b11: 說得門庭邊事不妨被闍黎檢點得著只是上座
0379b12: 要問你甚麼處是大覺門限良久云若也未知更副
0379b13: 一頌與你傍瞥天無四壁地無疆逼塞虛空舌廣長
0379b14: 水激偃溪聲落落霜凌庭柏鬱蒼蒼銀山迥處通霄
0379b15: 路烈燄堆頭透體涼打破牢關誰出入空生大覺一
0379b16: 漚彰。
0379b17: 至節秉拂群陰剝盡一氣潛回洞山掇退果桌魯公
0379b18: 臺上書雲慈明揭牓僧堂漢女宮中測日今夜上
0379b19: 座將世法佛法打成一片了也還有知時識節底麼
0379b20: 不妨出來擊開關鍵明辨古今問群陰剝盡慈明揭
0379b21: 堂上之牓文一陽復生洞山掇座元之果桌正當陽
0379b22: 陰未判又作麼生施設師云岸容待臘將舒柳山意
0379b23: 衝寒欲放梅進云凍雲彌四野寒雨滴千峰師云嶽
0379b24: 頂峰高人不見猿啼白日又黃昏進云滿爐添炭猶
0379b25: 嫌冷路上行人只守寒師云省得一陽回此際五九
0379b26: 盡日定逢春進云秖如慈明揭堂上之牓文是何旨
0379b27: 趣師云八角印文鐫石上一行梵字寫空中進云洞
0379b28: 山掇座元之果桌復且如何師云泥牛吼處天關轉
0379b29: 木馬嘶時地軸搖進云且道二大老與麼為人孰勝
0379b30: 孰負師云塞北千人帳江南萬斛船進云可謂龍袖
0379c01: 拂開全體現象王行處絕狐蹤師云蹋轉天關并地
0379c02: 軸更須北斗面南看乃云纔過重陽又逢冬至時節
0379c03: 不相饒炎涼倏改變然於衲僧門下卻郤也有些相應
0379c04: 不見道欲知常住不遷義須向萬木凋殘處會取欲
0379c05: 知諸佛寂滅性須向眾生心行中辨明秖如眾生心
0379c06: 行中心心煩惱念念無明作麼生識得諸佛寂滅性
0379c07: 秖如暑退寒生陰消陽長作麼生明得常住不遷義
0379c08: 若向者裏辨得明白說甚麼往復無間動靜一源拈
0379c09: 拄杖云便如上座手中拄杖子相似峭巍巍活卓
0379c10: 卓運用手眼通身不落見聞知覺舉必全真縱橫歷
0379c11: 落轉天關回地軸驅風雷迻海嶽使鐵樹發奇萼擊
0379c12: 石筍解新籜疾如風利如鍔魔自潛佛自伏阿剌剌
0379c13: 難捫摸變化不隨天地春朕兆未分生頭角卓一卓
0379c14: 下座。
0379c15: 秉拂諸佛不出世四十九年說刮地風來處處寒遙
0379c16: 天雲淨家家月祖師不西來少林有玅訣崖崩打破
0379c17: 石潭冰車碾分開山路雪報知音瞥不瞥秘密玅玄
0379c18: 不挂唇舌半千衲子一隊古佛不須截鶴續鳧那更
0379c19: 證龜成鱉大地都盧解脫門普請當人自休歇不休
0379c20: 歇最波挈紅爐燄裏受風寒大洋海底遭火熱若休
0379c21: 歇無別說天光直與水相通野色更無山隔絕豈不
0379c22: 見雪峰一日召玄沙云備頭陀何不遍參去玄沙云
0379c23: 達磨不來東土二祖不往西天雪峰然之諸兄弟者
0379c24: 箇便是休歇底人若不休歇爭解與麼道還知落處
0379c25: 麼更聽一頌得休歇處便休歇一葉漁舠舊家業萬
0379c26: 丈寒潭徹底清更於何處求明月收綸罷歌一闋綠
0379c27: 蓑不脫枕蘭橈無限清風動寥泬。
0379c28: 秉拂折蘆面壁面黑牙疏立雪安心臂捐骨換身轉
0379c29: 嬰兒拋濁港欲印心宗影藏獵戶混青林為傳衣缽
0379c30: 至於德山入門便棒費力疲神臨濟入門便喝嘔心
0380a01: 吐膽雲門拶得腳跛長慶坐得臀穿架箭張弓擎又
0380a02: 打地從上老古錐無一箇不是冰稜上度過九曲劍
0380a03: 刃上拾得全身只如陳摶洞裏石人高眠終日彌勒
0380a04: 殿中金像歡笑永年且道據何道理青州牛無鼻索
0380a05: 范公泉有地頭參。
0380a06: 除夕秉拂舊歲今宵去明年明日來此際正在舊歲
0380a07: 欲去未去之時新年欲來未來之候若是世間貧窮
0380a08: 富貴喜樂憂愁固有戶戶不同家家各別且置之不
0380a09: 必論也若在山林學道之人莫不念此時光易去歲
0380a10: 月難留道業荒蕪祖關未透日逐事隨眼過不覺老
0380a11: 上頭來入息雖存出息未保況此臘月三十夜到來
0380a12: 豈可又作尋常看過也耶爭怪得他心戚戚意茫茫
0380a13: 如癡如兀似醉似狂若負千金之重債猶藏珍寶之
0380a14: 忽忘做模作樣顧慮思量或對隙塵而孤坐或翹聖
0380a15: 像以低昂呵呵癡漢癡漢莫慌莫慌轉凡成聖有甚
0380a16: 麼難只在你自己巳承當今夜上座不免相席打令
0380a17: 有箇方便法門至簡至易最玅最神可以頓然玅悟
0380a18: 可以大豁疑情可以鎔今鑄古可以吐故納新可以
0380a19: 隨機應變倏爾箭去久矣可以就地飛騰驀然鷂突
0380a20: 重雲可以恢弘先作一似獅子翻身撩空一擲大地
0380a21: 皆驚可以開鑿後昆宛若蟄龍出洞奮迅來時嶽倒
0380a22: 湫傾可以除禪病之膏肓盲不異春霜而見日可以破
0380a23: 法魔之執固忽如爆竹之自分引得燈籠發笑露柱
0380a24: 披襟虛空起舞萬象彈箏只要諸兄弟們高著眼睛
0380a25: 看得諦當見得分明不是宰牛分歲渾非鐵餡相呈
0380a26: 不可作道理解會不可作佛法譚論不可作神通三
0380a27: 昧不可作戲弄諸仁且道畢竟作麼生下座打一觔
0380a28: 斗便行。
0380a29: 元宵秉拂古者道我心似秋月碧潭光皎潔無物堪
0380a30: 比倫教我如何說又有道我心似燈籠點火內外紅
0380b01: 有物堪比伊明朝日出東者兩箇漢雖是一期施設
0380b02: 未免傍人簡點一箇貪觀天上月忘卻郤室中燈一箇
0380b03: 閉戶守孤燈孤負天邊月爭似而今元宵之夜放燈
0380b04: 之節室中有燈天上有月燈月交輝光光相接一燈
0380b05: 然出百千燈一月影分千萬月燈也處處看得見月
0380b06: 也處處看得著撞著兩箇醉張三元是一雙李大伯
0380b07: 然雖如是若是將心比擬則了無干涉何故聽我重
0380b08: 說偈言我心不是物休云燈與月知君不能薦我今
0380b09: 盡情說薦後如何剎那遊過百餘城燈元是火卻與
0380b10: 者裏不別。
0380b11: 解冬秉拂拈拂子拂一拂云東風披拂乾坤赫雪老
0380b12: 冰枯融化日遠山忽地展青眉千溪飛舞泉爭出衲
0380b13: 僧門戶盡敲開拄杖頭邊好春色華枝歷亂向人妍
0380b14: 處處園林香霧溼鳥和鐘聲送白雲苔連薄翠上幽
0380b15: 石煙消野市綠楊疏風颺酒旂紅杏密幅幅溪山錦
0380b16: 乍鋪鶯梭軋軋昏朝織滿耳聽來聲非聲滿眼看去
0380b17: 色非色樓子情忘半曲歌靈雲疑破一枝赤祖師莫
0380b18: 向口邊求從緣入者永不失瓢汲清江月半輪衲捲
0380b19: 高雲千嶂碧當時來本不曾來今朝往亦何曾適來
0380b20: 往當知足不搖家舍途中兩不立牯牛隨分納些些
0380b21: 東倒西歪芳艸側一一北斗面南看觀音院裏有彌
0380b22: 勒朝遊檀特暮閻浮當人受用無窮極秉拂上座沒
0380b23: 人情大用現前無軌則放行彩鳳舞丹霄把住鐵蛇
0380b24: 鑽不入誰是龍門一躍過桃花浪裏騰霹靂腳跟線
0380b25: 斷出常流屋上青天如箬笠獨有江南紅杜鵑催歸
0380b26: 絮絮深更泣然雖泣莫悲戚丈夫豈受他言惑五湖
0380b27: 煙景有誰爭自是不歸歸便得擲拂子下座。
0380b28: 揚州淨慧院首座寮秉拂。
0380b29: 死心堂落成秉拂傾湫倒嶽杏絕機宜雪老冰枯春
0380b30: 光赫赤所以此事不可以有心求不可以無心得不
0380c01: 可以語言造不可以寂默通眼似流星者直下承當
0380c02: 機如掣電者負之而趨直得千聖羅籠不住十方呼
0380c03: 喚不回有恁麼漢方可到此烹佛煉祖之場更入紅
0380c04: 爐大冶之內朝打三千暮打八百一一與他拔卻郤釘
0380c05: 抽卻郤楔解卻郤粘去卻郤縛做箇脫灑漢子其或未然萬
0380c06: 古碧潭空界月再三撈摝始應知眾兄弟邇來去聖
0380c07: 時遙人心懈怠到處弟兄不務真參實悟一味掠虛
0380c08: 過日故我堂上老人於斯建立此堂一木欲支大廈
0380c09: 將傾之室一柱勒回千江既潰之流不用鉤章棘句
0380c10: 石裂崖崩玅用神機雷轟電掣只要諸兄弟們上不
0380c11: 慕諸聖下不重己巳靈四稜塌地死卻郤偷心所以云死
0380c12: 盡偷心方堪學道秖如者箇心如何死得莫是教他
0380c13: 冷湫湫地古廟香爐去麼莫是教他一條白練枯木
0380c14: 寒崖去麼莫是教他內不放出外不放入去麼莫是
0380c15: 教他內心無喘外息諸緣去麼莫是教他一念萬年
0380c16: 萬年一念去麼至於休去歇去放下著莫妄想總無
0380c17: 交涉只是諸兄弟二六時中折旋俯仰穿衣喫飯屙
0380c18: 屎放尿眠裏夢裏無夢無想之時所有疑處所有看
0380c19: 不透處打不通處用力不得處絕無咬嚼處渾無依
0380c20: 倚處橫不得處豎不得處坐不得處臥不得處恁麼
0380c21: 不得不恁麼不得恁麼不恁麼總不得處好像箇狗
0380c22: 看熱油鐺相似舐又舐不得捨又捨不得處正好如
0380c23: 是著力如是參究如是明了如是打徹忽然冰河發
0380c24: 燄豆爆冷灰金剛圈至小而難跳一跳跳過栗棘蓬
0380c25: 有刺剌而難吞一吞吞下方信道天下死不得底活人
0380c26: 以活法而死之天下活不得底死漢以死法而活之
0380c27: 不我欺也然雖如是也是好肉剜瘡無事生事殊不
0380c28: 知跨鶴城邊有一句子瓊華臺畔有一真機千聖提
0380c29: 不起萬靈盡知有文峰塔點開碧落雲霞廣陵濤吸
0380c30: 盡江天風月煙華幕幕泗洲大聖分明出現角韻悠
0381a01: 悠太原上座驀地知歸不撥一塵紫陌芳衢皆玅體
0381a02: 不立一境婬房酒肆悉精藍那在架箭張弓搖鈴振
0381a03: 鐸大中現小小中現大于一毫端上建寶王剎坐微
0381a04: 塵裏轉大法輪何異虛空穵窟寵靴裏動指頭哉是
0381a05: 則是拈拄杖云秖如上座拄杖子不肯恁麼道又
0381a06: 作麼生卓一卓云天上有星皆拱北人間無水不朝
0381a07: 東。
0381a08: 冬至秉拂剝盡群陰陽復來衲僧活計一時該簷頭
0381a09: 石筍和煙長碓嘴瓊華帶雪開果桌掇時天地轉雲
0381a10: 堂牓出鬼神哀誰知更有新消息露柱生兒頗俊哉
0381a11: 復云是男是女諸兄弟若論此事正如婦人懷胎
0381a12: 一般直須地一聲然後方知是男是女面目好醜
0381a13: 眉在眼上口在鼻下耳朵兩片皮牙齒一具骨方是
0381a14: 了當時也只為你不了當到處參尋尊宿如何佛麻
0381a15: 三斤如何佛乾屎橛體究不去便如婦人交媾之後
0381a16: 懷箇胞胎肚裏上不得上下不得下飲食無味腰疼
0381a17: 腳軟坐眠行動俱不得自在計較安排別作別為俱
0381a18: 用不著直待十月滿足之候地一聲生下來也見
0381a19: 頭見面好箇孩兒慶快殺人而今弟兄體究不去胸
0381a20: 中有箇獦狚疑團耿耿地消不去打不破切忌妄生
0381a21: 穿鑿巧覓知解東卜西度總無交涉緩緩地工夫純
0381a22: 熟時節到來磕著撞著那時地一聲十方洞照千
0381a23: 眼頓開方知本地風光不在別處本來面目固無兩
0381a24: 般參禪若不恁麼一回終是隔靴搔癢有甚痛快處
0381a25: 諸兄弟還曾恁麼一回也未若也未曾不待久立歸
0381a26: 堂看取露柱去。
0381a27: 秉拂諸兄弟上座欲說又恐走作諸兄弟不說又
0381a28: 恐孤負諸兄弟不說而說又恐諸兄弟離波覓水說
0381a29: 而不說又恐諸兄弟棄海尋潮到者裏作麼生相為
0381a30: 諸兄弟好且道上座恁麼語話還有相為處也無
0381b01: 若道有相為說又不得不說又不得不說而說說而
0381b02: 不說總不得若道無相為恁麼鼓唇搖舌齒牙敲磕
0381b03: 又爭得無去諸兄弟還會麼良久復云如今顧不得
0381b04: 也惜不得眉毛也索性與你葛藤一上不見昔日有
0381b05: 僧問馬祖離四句絕百非請師直指西來意祖云我
0381b06: 今日勞倦不能為汝說問取智藏去師便一喝其僧
0381b07: 便問智藏藏云我今日頭痛不能為汝說問取海兄
0381b08: 去師又一喝其僧便問海海云我到者裏卻郤不會師
0381b09: 又一喝僧乃舉似馬祖祖云藏頭白海頭黑師又一
0381b10: 喝諸兄弟你看馬師三父子恁麼說話且道意在于
0381b11: 何還是為者僧不為者僧還是與者僧說不與者僧
0381b12: 說還是機用綿密還是別有道理眾中盡謂者僧不
0381b13: 唧溜錯過馬師父子殊不知馬師父子被者僧一拶
0381b14: 納盡敗闕所以上座今日下者四喝不是為者僧
0381b15: 出氣要且救得馬師父子當時者僧若下得第一喝
0381b16: 不惟馬師退身有分免得葛藤遍野當時者僧若下
0381b17: 得第二喝不惟截斷葛藤免得智藏東扯西拽當時
0381b18: 者僧若下得第三喝不惟海祖無處轉身直教再參
0381b19: 三十年當時者僧若下得第四喝豈止馬師不敢口
0381b20: 轆轆地說白道黑免得後代兒孫遞相鈍置諸兄弟
0381b21: 上座恁麼出脫古人還知者四喝落處麼若知得
0381b22: 者四喝落處說甚麼臨濟大師一喝如金剛王寶劍
0381b23: 一喝如踞地獅子一喝如探竿影艸一喝不作一喝
0381b24: 用是甚熱碗鳴聲設或未然莫道上座無相為好
0381b25: 復喝一喝下座。
0381b26: 佛成道日秉拂大道絕遮欄其誰趣向虛空無背面
0381b27: 何處雕鐫昔日釋迦老子于正覺山中夜睹明星豁
0381b28: 然大悟便云奇哉一切眾生具有如來智慧德相但
0381b29: 以妄想執著而不證得者箇老古錐徐六擔板只見
0381b30: 一邊殊不知一切諸佛皆以妄想執著而有如來智
0381c01: 慧德相可證若有如來智慧德相可證則是眾生妄
0381c02: 想執著若除眾生妄想執著則無如來智慧德相可
0381c03: 證既無如來智慧德相可證則內無所證既無眾生
0381c04: 妄想執著可除則外無所修外無所修則無眾生可
0381c05: 度內無所證則無諸佛可成既無諸佛可成亦無眾
0381c06: 生可度則一道平等浩然大均現前若僧若俗若男
0381c07: 若女若艸木若叢林若山河大地若日月星辰無不
0381c08: 同一眼見同一耳聞同一心知同一受用長者長法
0381c09: 身短者短法身開眼也著合眼也著不必續鳧截鶴
0381c10: 夷嶽盈壑自然在阬滿阬在谷滿谷豈不見古有僧
0381c11: 問一老宿今時人還假悟也無老宿云悟即不無爭
0381c12: 奈落在第二頭敢問眾兄弟畢竟如何是第一頭良
0381c13: 久云彼自無瘡休用割不如靜處薩婆訶更有一頌
0381c14: 奇哉午夜見明星鼻孔依然搭上唇正覺山前華滿
0381c15: 澗幾回錯過劫前春。
0381c16: 秉拂隔墻見角便知是牛隔山見煙便知是火秖如
0381c17: 適才和尚將出一本書來因甚十箇有五雙不知落
0381c18: 處且道利害在什麼處蓋為你一向情存聖量知見
0381c19: 未忘逐句尋言巧覓解會所以見人開口動舌便將
0381c20: 禪道佛法會卻郤孟八郎漢明明向汝道尚不會何況
0381c21: 蓋覆將來明明道我有一部書兩邊俱釘卻郤不展文
0381c22: 彩彰請君試斟酌而今還有道得者麼眾下語皆不
0381c23: 契師乃云我有一部書兩邊俱釘卻郤堪襯打圖章餘
0381c24: 皆用不著。
0381c25: 秉拂問百川異流同歸於海因甚大海無魚師云水
0381c26: 無異味進云荒田不撿艸信手拈來寶因甚大地無
0381c27: 土師云金不博鋀進云腰纏十萬貫騎鶴上揚州因
0381c28: 甚大富無糧師云賺殺幾多人進云大徹底人皎日
0381c29: 當空因甚大悟無道師云非公境界乃云雪拉霜摧
0381c30: 萬木枯窮冬境界甚空疏誰知大有生機處月色橫
0382a01: 窗梅影孤還見麼會也無茫茫宇宙人無數幾箇男
0382a02: 兒是丈夫眾兄弟既是男兒因甚卻郤不丈夫莫是蹋
0382a03: 步向前求覓解會不丈夫麼莫是受人處分隨人起
0382a04: 倒不丈夫麼莫是眨上眉毛早已巳錯過不丈夫麼莫
0382a05: 是語言上咬嚼機境上承當不丈夫麼莫是無決烈
0382a06: 志少特達懷不向百尺竿頭進步萬仞崖前撒手不
0382a07: 丈夫麼莫是退水藏鱗避刀畏劍不解單刀直入奪
0382a08: 角衝關不丈夫麼呵呵以上論量如斯等輩總是丈
0382a09: 夫秉拂上座卻郤不丈夫何故若是丈夫爭肯與麼忉
0382a10: 怛。
0382a11: 除夕秉拂北禪分歲宰牛家貧難辦素食東村燒錢
0382a12: 王老事忙不及草書寶積者裏聚千聖于同堂會十
0382a13: 方於一室鎔今古于一時超佛祖於一刻雖則豐儉
0382a14: 隨家不可將無作有然要應箇時節豈惜破費家財
0382a15: 上座只得拆東籬補西壁移官路當人情有箇四
0382a16: 五百年前楊岐老祖傳留下來人人有分底一籃栗
0382a17: 棘蓬數箇金剛圈今夜一齊撒向諸兄弟面前一任
0382a18: 吞底自吞跳底自跳惱底自惱笑底自笑各各自作
0382a19: 活計不屬安排一一自逞神通豈由造作渾崙無罅
0382a20: 處好別機宜拈提不及時倍加精彩直得天回地轉
0382a21: 木雞啼處無聲海晏河清芻狗吠時絕聽不特萬靈
0382a22: 智竭亦乃千聖情枯說甚麼年也除月也除心也除
0382a23: 境也除貪瞋嫉妒一時除到者裏凡也盡聖也盡佛
0382a24: 也盡魔也盡真如解脫一時盡三際瞥然頓斷十界
0382a25: 驀地全消淨裸裸兮無遺赤灑灑兮全露諸人被十
0382a26: 二時辰轉也不妨順運陰陽老僧轉得十二時也管
0382a27: 取逆推甲子翻年頭作歲尾當日午打三更促三祇
0382a28: 為一念而不短延一念為三祗而不長正恁麼時莫
0382a29: 說鐵面大王那裏算他飯錢縱饒黃頭老子何處摸
0382a30: 他巴鼻固然五眼莫睹二聽絕聞拈拄杖云只是莫
0382b01: 被拄杖子覷著管教直頭不點何故假使神通玅用
0382b02: 百匝千重爭如息見忘機家堂穩坐還會麼還鄉盡
0382b03: 是兒孫事祖父從來不出門。
0382b04: 歲朝秉拂喝一喝云千句萬句不出一句千日萬日
0382b05: 不出一日識得一萬事畢透得一無阻隔今日乃三
0382b06: 百六十日打頭一目不可錯過此句是一千七百則
0382b07: 最初一句那許顢頇所以道天得一以清地得一以
0382b08: 寧君王得一以天下治衲僧得一以勦絕佛祖命根
0382b09: 秖如新年頭有佛法也是老僧失利新年頭無佛法
0382b10: 也是老僧失利且道是一句非一句是一機非一機
0382b11: 若向者裏識得透明得徹一任張公喫酒李公醉端
0382b12: 的年年是好年南洲踏到北洲頭還他日日是好日
0382b13: 山門頭合掌佛殿裏燒香有主有賓有禮有樂鐘樓
0382b14: 上念讚床腳下種菜無忌無諱無黨無偏融萬象於
0382b15: 目前處處玄機透脫會千差於物表頭頭至理高明
0382b16: 恭惟方丈起居問訊雲堂萬福一一應時納祐人人
0382b17: 慶無不宜肅肅雍雍皇皇穆穆華鋪錦障寶砌瑤臺
0382b18: 五雲散綵干天衢千日舒光于玉宇方信道元旦啟
0382b19: 祚萬物咸亨然雖如是初終不立貫古通今一句又
0382b20: 作麼生沙村白雪仍含凍江郭紅梅已巳放春。
0382b21: 普說
0382b22: 開爐普說多說不如少說少說不如不說雖然鐘不
0382b23: 撞不鳴鼓不打不響當爐不避猛火當言不避截舌
0382b24: 近年來參學弟兄者裏經冬那裏過夏出一叢林入
0382b25: 一保社如作等閒艸鞋錢則置漿水錢什麼人還不
0382b26: 見汾陽大師道從上來行腳不為遊山玩水看州府
0382b27: 奢華片衣口食皆為聖心未通所以驅馳行腳聞一
0382b28: 箇因緣不明中間直下飲食無味睡臥未安火急決
0382b29: 擇莫將為小事者箇說話曾為浪子偏憐客是他行
0382b30: 到者裏說到者裏豈是而今空開大口你看他參過
0382c01: 七十一員善知識末後到首山會下問百丈捲席意
0382c02: 旨如何而今禪和家纔挾箇袱子出來社火中便謂
0382c03: 者箇因緣是單頭公案有甚淆訛所要透底是要緊
0382c04: 大禪頭如女子出定百丈野狐德山托缽殃崛產難
0382c05: 莊上喫油餈牛過窗櫺話者一落索謂之末後牢關
0382c06: 用出心機意識卜度得去說得相似以為參學事畢
0382c07: 安肯虛心與麼請問殊不知未曾直下到啐地折嚗
0382c08: 地斷便是即心是佛也有些子淆訛若但與麼卜度
0382c09: 得底正是依他作解障自悟門古人決不如是前所
0382c10: 云只為道眼未開聖心未通不肯強作主宰但有纖
0382c11: 毫疑滯到處火急決擇如今法座上老師見他問與
0382c12: 麼因緣定是不將在意不是喝便是棒趁俊快擊石
0382c13: 火閃電光蓋覆將去有甚巴鼻你看他首山和尚真
0382c14: 是臨濟正傳卻郤不用者些惡臭氣但緩緩地向他道
0382c15: 龍袖拂開全體現直下十日並照何等光明到者裏
0382c16: 真是師資合處啐啄同時觸著者些關捩汾陽又狼
0382c17: 忙問道師意如何首山更向金不博金處道一句云
0382c18: 魯王行處絕狐蹤此時汾陽忽地桶底脫落如啞子
0382c19: 得夢說似人不得只說道萬古碧潭空界月再三撈
0382c20: 摝始應知者般痛快處豈似你一句來一句去用些
0382c21: 閒文野彩計較卜度得來底此所謂臨濟道出常情
0382c22: 便是者箇道理你若者裏不穩當直饒你說得磨稜
0382c23: 合縫盛水不漏總是閻羅王手中換鐵棒喫底張本
0382c24: 果若是箇上根利智不假他力古人教你坐地搆去
0382c25: 立地搆去不待呵氣便搆去因甚不搆去若與麼搆
0382c26: 得去豈不省卻郤人多少心力安用許多忉怛設若沒
0382c27: 者樣俊快底根性索性剷地不會底人倒好受人整
0382c28: 頓還打發得撇脫不見當初俱胝道者結茅住菴他
0382c29: 那裏知得什麼麻三斤乾矢橛狗子無佛性庭前柏
0382c30: 樹子只是胸次中無一箇元字腳忽地撞著箇惡冤
0383a01: 家一拶直得四稜塌地你道如何是惡冤家看他從
0383a02: 上風彩豈不慚惶無地而今禪客相逢到處人情世
0383a03: 諦者箇冤家卻郤是箇五漏身軀臨晚到俱胝菴中俱
0383a04: 胝見他不下笠子便道何不卸下笠子如今名色禪
0383a05: 和便打箇問訊卸下笠子只圖穩便喚作禪和得麼
0383a06: 你看者箇尼僧雖是五漏之軀卻郤是銕橛相似便與
0383a07: 俱胝當頭一拶道道得卸下笠子倒把箇男子漢看
0383a08: 一看看有氣息無氣息俱胝本不知東斗卻郤是實頭
0383a09: 人難得又道天色漸晚何不且住又被他第二杓惡
0383a10: 水一潑道道得即住俱胝口似扁擔尼僧竟自去了
0383a11: 俱胝不覺觸發狂心欲燒菴行腳忽逢天龍豎起一
0383a12: 指當下狂心便歇所以道狂心若歇歇即菩提便是
0383a13: 者箇道理此不是剷地不會底倒好整理所以最忌
0383a14: 雜毒入心然古人凡到所在見箇村院主也須問過
0383a15: 又道若遇艸裏有箇漢便與當頭一拶看他知氣息
0383a16: 布袋盛米供養他是以佛法興盛良有以也如今佛
0383a17: 法下衰到處不肯博問先知一味顢頇過日見說道
0383a18: 諸佛法印匪從人得不打在無事甲裏便是橫生己巳
0383a19: 見強作主宰胡說亂道總是今日老鬍絕望你看二
0383a20: 祖大師為法忘軀他三乘五教豈不會得只是者些
0383a21: 疑情未破不到情枯意竭知見頓忘能所併絕萬機
0383a22: 寢萬緣削爭肯立雪齊腰捐身斷臂道我心未安乞
0383a23: 師安心他又豈不聞諸佛法印匪從人得因甚麼如
0383a24: 此火急所以黃檗和尚道大事本來如是若不究到
0383a25: 無心處自見自肯即埋沒人也你看者老臊鬍尋常
0383a26: 說箇直指到者裏果然手段各別便就向伊身上割
0383a27: 一塊子與伊道將心來與汝安此時斷臂老子實究
0383a28: 到無心處口供是實便道內外覓心了不可得豈不
0383a29: 是自見自肯那老臊鬍便將無文印子一印印定道
0383a30: 與汝安心竟直得無絲毫透漏豈不是皆因激發中
0383b01: 來你索性要做箇沒意智漢三十年二十年口堆白
0383b02: 醭也沒人喚作你是箇啞漢卻郤又做不來卻郤又不甘
0383b03: 心既不甘心又做不來便心裏想道我在叢林裏三
0383b04: 二十年不是箇老參麼某老知識親近過某職事又
0383b05: 做過而今頭白齒黃將何立在人前做模做樣火急
0383b06: 向冊子上卜度得一句半句又不知語言之次序說
0383b07: 話之反正一般也要向人前放出者般屎臭氣熏人
0383b08: 反不如三家村裏無事漢卻郤無者些顛倒你看古人
0383b09: 決不恁麼古來有箇香嚴道者他在百丈會裏一問
0383b10: 十答如瓶溈水豈似你者般艸包飯袋寒酸不上眼
0383b11: 底垃圾一日沒興撞到溈山水牯牛隊裏去溈山是
0383b12: 箇老賊頭便喚一聲師弟你在百丈會下一問十答
0383b13: 是否者孟八郎便道不敢著賊了也溈山道此是汝
0383b14: 聰明靈利意解識想生死根本父母未生試道一句
0383b15: 看千鈞之弩果然不為鼷鼠而發機香嚴被問直得
0383b16: 茫然歸寮將平日看過底文字從頭要尋一句酬對
0383b17: 竟不可得乃自歎云畫餅不可克饑一款招成香嚴
0383b18: 被此一拶若不是死盡無始劫來底偷心爭肯恁麼
0383b19: 道所以道死盡偷心方堪學道香嚴到者箇時節始
0383b20: 有參學趣向分了畢竟真不掩偽曲不藏直古人是
0383b21: 箇學道底人如今底人莫說一問能十答纔到百丈
0383b22: 會下住過幾日或當過職事走到溈山來便要搖搖
0383b23: 擺擺向方丈裏認同參攀弟兄做出許多空腹高心
0383b24: 不知慚愧底樣子出來設若與伊當頭一拶不是喝
0383b25: 一喝豎一指裝體面架將去便道我來不是親近你
0383b26: 佛法孰肯知非如香嚴老子恁麼道畫餅不可克饑
0383b27: 者箇真是古今師法好樣子世衰道降一日不如一
0383b28: 日看到古人好不慚惶殺人也當時香嚴屢乞溈山
0383b29: 說破溈山道我若說似汝已巳後罵我在我說底是我
0383b30: 底總不干汝事真是箇一千五百人善知識畢竟不
0383c01: 同如今據曲彔木床底更是不堪若見他肯與麼低
0383c02: 頭便將不中心行出來甜唇美舌多方籠籠絡絡如
0383c03: 何使得他有真正眼開底時節者般宗師拽下床來
0383c04: 椎殺他千箇萬箇有什麼罪過所以天童門下一任
0383c05: 路絕人荒終不作者般不材不淨底事黃金自有黃
0383c06: 金價何事和沙賣與人香嚴知是從前錯路遂將平
0383c07: 昔所有底文字燒卻郤道此生不學佛法了也且作箇
0383c08: 長行粥飯僧免役心神豈不是以有所得心學無所
0383c09: 得法如何學得來然則香嚴此時卻郤也平帖帖地了
0383c10: 乃泣辭溈山溈山更不留可謂白玉琢成西子骨黃
0383c11: 金鑄就伍員心不妨千古師資風雲際會盡在此處
0383c12: 當時者兩箇老古錐若非等是純鋼打就底脊項莫
0383c13: 道香嚴後來聞擊竹聲悟道便是聞無限微玅梵音
0383c14: 聲迦陵頻伽聲也則是箇隨聲逐色底人安有一擊
0383c15: 忘所知更不假修持之慶快平生也此六祖所謂若
0383c16: 能一念自知非自己巳靈光嘗顯現便是者箇道理所
0383c17: 以古人寧使一生不悟不肯半青半黃依俙相似得
0383c18: 少為足然古來亦有一箇樣子喚作南扁頭者箇扁
0383c19: 頭道人胸羅三藏學貫五車其實有些子風彩只是
0383c20: 打頭不遇得箇咬豬狗底手腳幾乎一生錯過虧殺
0383c21: 他結得箇好道友喚作雲峰悅一日同遊西山知其
0383c22: 不實悅歎云南有道之器也惜其未遇本分鉗鎚耳
0383c23: 也是為他閒事長無明然如今人結道友人情意況
0383c24: 或有之求其如此相為者直是萬中無一夜臥話及
0383c25: 雲門法道悅云澄公雖是雲門之後法道異矣鉤頭
0383c26: 著餌南詰其所以異一釣便上悅云再加線索雲門
0383c27: 如九轉丹砂點銕成金澄公藥汞銀徒可玩入煆則
0383c28: 流去若藥不瞑眩其疾不瘳南怒以枕投之猶更
0383c29: 跳悅明日謝過不是好心又云一不做二不休雲門
0383c30: 氣宇如王甘死語下乎澄公有法授人死語也死語
0384a01: 其能活人乎雖是死蛇解弄也活即背去有甚交涉
0384a02: 如今底道友家說話不投便發惡背去分利不均便
0384a03: 發惡背去爭人爭我便發惡背去求其如此佛法激
0384a04: 勵背去者更是萬中無一更有一般底在社火中鉤
0384a05: 群結隊互相欺誑或於老師前說一句好話便喚作
0384a06: 徹骨相為此正是便辟之友求其直諒如雲峰之為
0384a07: 道友者其可得哉那時南扁頭被他打著心中事便
0384a08: 把不住挽之云若如是則誰可汝意果然藥汞銀悅
0384a09: 使見石霜為人須為徹南心裏想道悅師翠嚴使我
0384a10: 見石霜於他何干此老者一疑正是命根不斷處即
0384a11: 造石霜中途聞慈明少叢林不願見遂登衡嶽時來
0384a12: 風送滕王閣乃謁福嚴賢賢卒郡守以慈明補之冤
0384a13: 有頭債有主既至目其貶剝諸方件件數為邪解南
0384a14: 為之氣索運退雷轟索靖碑遂造其室天網恢恢明
0384a15: 云書記領徒遊方借使有疑可坐而商略看者老漢
0384a16: 面如夾竹桃華心裏參天荊棘者箇甜唇美舌卻郤用
0384a17: 得好那扁頭道人畢竟是箇學道底人到者裏不敢
0384a18: 欺心哀懇愈切明云公學雲門禪必善其旨如云放
0384a19: 洞山三頓棒是有喫棒分無喫棒分如此發藥下刃
0384a20: 豈是你如今捏死蛇底老凍儂不審機扣相當不相
0384a21: 當一味硬將死法則魔魅人家男女他見道穩實底
0384a22: 人自然有一段生機別路活潑潑地煆煉人使得他
0384a23: 無地藏竄手腳畢露道有喫棒分果然入煆不得那
0384a24: 時慈明捋下面皮來也不是前番底甜唇美舌了面
0384a25: 上便露幾分惡顏色出來道若然從朝至暮鵲噪鴉
0384a26: 鳴皆應喫棒端著坐受其炷香作禮所以道殺人刀
0384a27: 活人劍上古之規模今時之樞要明又問道越州云
0384a28: 臺山婆子我為汝勘破了也且道那裏是他勘破處
0384a29: 驢事未了馬事又到扁頭直得通身汗下口似磉盤
0384a30: 殊不知勘破婆子處便是放洞山棒處者裏不省得
0384b01: 那裏如何知得次日相見慈明詬罵不已巳南云罵豈
0384b02: 慈悲法施耶明云你作罵會那咄作什麼會直饒不
0384b03: 作罵會還夢見麼南於言下大悟早知燈是火飯熟
0384b04: 幾多時遂作箇頌云傑出叢林老趙州不勞贊歎老
0384b05: 婆勘破沒來出總使有來由有甚干涉而今四海清
0384b06: 如鏡平地上死人無數行人莫與路為仇依舊參天
0384b07: 荊棘你看他恁麼吐露豈不是胸襟流出蓋天蓋地
0384b08: 如今人尋常開大口說驅耕夫之牛奪饑人之食及
0384b09: 至臨機全無巴鼻你還知雲門放洞山三頓棒底因
0384b10: 緣麼更是峭絕所以慈明舉來勘驗黃龍直得骨出
0384b11: 賊鎗賊弄自然條直今日不惜口業索性引來一串
0384b12: 穿卻郤者箇洞山是襄州洞山問佛答麻三斤底不是
0384b13: 新豐洞山一日參雲門門問那裏來答云查渡來門
0384b14: 云夏在何處答云湖南報慈門又問幾時離彼答云
0384b15: 八月十五門云放汝三頓棒洞山大疑你看大賞之
0384b16: 下必有勇夫金剛寶劍劈面一揮者箇手腳豈似你
0384b17: 教人念死話頭起疑情裝模作樣底瞎宗師如何啟
0384b18: 發得人底真疑現前者箇學人是生銕鑄就有決定
0384b19: 志底人不是如今賣腳版東走西走底人聽見恁麼
0384b20: 道使一夜睡不去心裏想道如此抵對有甚錯誤放
0384b21: 我三頓棒畢竟別有道理與他理會去者箇豈不是
0384b22: 真疑現前天明便問昨晚蒙和尚放某甲三頓棒過
0384b23: 在什麼處果然不虛發藥雲門道飯袋子江西湖南
0384b24: 便恁麼去也你尋常說許多活潑潑轉轆轆解粘去
0384b25: 縛處還有者般手腳麼此時洞山直下瓦解冰消如
0384b26: 今人要參禪不具者般根性如何參得禪來所以道
0384b27: 參禪須是銕漢著手心頭便判便是者箇道理如上
0384b28: 所舉如上所判不是天童貶剝諸方訶罵兄弟只因
0384b29: 明日開爐見你一班輩後生英俊發好心來天童參
0384b30: 禪所以直舉古人實證實悟自見自肯處拈掇貴圖
0384c01: 正眼流通宗風不替不惜忉怛以至於此然切不得
0384c02: 記持一字又不可隨著山僧舌頭轉唯是把從前所
0384c03: 學所得底枝枝葉葉盡情向此無底爐中不煙火內
0384c04: 一併燒卻與我斬新條令別立生涯忽地冷灰裏豆
0384c05: 爆一聲也不虛到者裏受勞受頓久立珍重。
0384c06: 
0384c07: 
0384c08: 
0384c09: 
0384c10: 遠菴禪師語錄卷第十一
