0409a01: 敘
0409a02: 余嘗見相國菊潭胡公詞林滄起朱公冏卿二酉宋
0409a03: 公與海內諸禪家往來書翰并題諸家語錄敘文方
0409a04: 知臨濟宗風於茲稱盛矣古宿尊禪師降誕成都薙
0409a05: 染唐安具戒後遍歷蜀中名山巨剎一時宗匠除道
0409a06: 遠迎從此上朝天過五丁下楚南詢諸方知識一見
0409a07: 而首肯杖履所至景從雲集遂得法於香巖宕山遠
0409a08: 翁開堂於鄧州丹霞襄州洞山并及山右諸大名藍
0409a09: 余昔面接參承而後與其高弟冰輪圓公作方外交
0409a10: 以師語錄見示捧讀之餘知師之道高出無上深入
0409a11: 無際為上下千百年所希有者至讀其得人一牛還
0409a12: 人一馬山川雲月之語見地既清出語自朗直截了
0409a13: 當淡遠融洽不異昔人磨磚作鏡駕車策牛話頭正
0409a14: 所謂問處孤高答處深者此也至於山居偈頌信乎
0409a15: 匪恒所思得未曾有雖坦易簡切若布帛菽粟之常
0409a16: 究之如耆闍崛山之高阿耨達海之深不過是也至
0409a17: 於應機接物種種三昧皆屬明道婆心所見端不隨
0409a18: 波於畫蛇添足之見以滋人騎驢覓驢之惑又不附
0409a19: 會於南轅北轍之途以增人以鼓打鼓之獘此之謂
0409a20: 不屑屑於雲門趙州之跡而能合乎少林衡嶽之意
0409a21: 者也試觀卞璧隋珠庸人咸識其至寶景星慶雲狂
0409a22: 夫皆知為大瑞師之語錄何以異此昔達磨初祖有
0409a23: 云中原佛法惟楞伽四卷可以印心讀師語錄句句
0409a24: 印心直臻五法三自性八識二無我之奧昔言不益
0409a25: 足信哉若以此僅為語言文字觀而不潛繹其全機
0409a26: 大用承先啟後之微旨則去師之道自有雲泥之間
0409a27: 矣。
0409a28: 賜進士第出身資政大夫工部尚書八旬餘叟古羊
0409a29: 楊義拜撰
0409a30: 
0409b01: 
0409b02: 
0409b03: 
0409b04: 
0409b05: 
0409b06: 
0409b07: 
0409b08: 
0409b09: 
0409b10: 
0409b11: 序
0409b12: 余自束髮受書即喜閱理學家言而於吾鄉　薛文
0409b13: 清先生讀書錄尤中心服膺而景行靡斁者蓋平昔
0409b14: 然矣邇來獲奉
0409b15: 簡命佐郡嘉禾連有督漕之役勞苦備至席不暇煖然
0409b16: 益夙夜兢惕惟以飲冰茹蘗視民如傷為心倘一夫
0409b17: 之痌瘝實有疚懷弗釋者始信吾儒之惻隱即慈氏
0409b18: 之能仁也吾鄉紅土溝白雲禪寺古宿和尚為宕山
0409b19: 和尚法嗣派啟密雲再傳林野至師而法道大昌閱
0409b20: 其語錄皆殊勝出格之言語語道出常情在未悟者
0409b21: 視之以為奇特在已悟者讀之秖是吾儒庸言庸行
0409b22: 慥慥篤實之恆理而已師既行履高峻臨機直捷龍
0409b23: 象藉以皈依人天因之宗仰吾鄉大司空楊先生華
0409b24: 亭學士沈先生皆以宗儒留心法道不惜如椽為師
0409b25: 表揚信知師錄之可以永傳而臨濟宗風于焉益振
0409b26: 也已禾郡楞嚴蘭若向有書本大藏風行天下師之
0409b27: 門人冰輪禪師不憚數千里來刻師錄於茲土余贊
0409b28: 歎為不朽盛事爰捐俸成之而序其緣起於篇端。
0409b29: 時
0409b30: 康熙歲次丙寅仲夏浙江嘉興府通判涂水桑日知
0409c01: 易菴氏題於署之思補軒中
0409c02: 
0409c03: 
0409c04: 
0409c05: 
0409c06: 
0409c07: 
0409c08: 
0409c09: 
0409c10: 
0409c11: 
0409c12: 
0409c13: 
0409c14: 
0409c15: 
0409c16: 
0409c17: 
0409c18: 
0409c19: 
0409c20: 
0409c21: 序
0409c22: 古來本分人非有奇特只在尋常日用間但能歇得
0409c23: 念念馳求心不受一切境緣之所惑便名無事人其
0409c24: 言句亦秖道出常情不向尖新雋巧若彼弄影而行
0409c25: 者縱饒說得如雲如雨皆是剩句非本句也余是不
0409c26: 會佛法人人有以佛法商者輒不應此何以故蓋為
0409c27: 向汝面前原無開口處今歲夏五山右冰輪禪師刻
0409c28: 其師古宿大和尚語錄於楞嚴介無能禪師問序于
0409c29: 余余曰道得即做師號冰輪曾帶得月來否輪以兩
0409c30: 手作呈托勢余曰此是第二月若論第一月五眼不
0410a01: 能睹十力不能知無討巴鼻處師鼓掌余遽訊曰輪
0410a02: 在者裏了冰在甚麼處輪以手拂余胸曰居士者裏
0410a03: 冷也未余曰也須在湯爐炭裏躲避始得師大笑
0410a04: 乃出　古宿和尚語錄相示余備閱之語語天真明
0410a05: 玅皆從自己巳平常心流出真臨濟所云智劍出來無
0410a06: 一物明頭未顯暗頭明者歟是錄之成洵足為嘉惠
0410a07: 後學之舟航真參實悟之標準也已巳。
0410a08: 西浙赤肩老人沈廷勱敬書
0410a09: 
0410a10: 
0410a11: 古宿尊禪師語錄目次
0410a12: 序文
0410a13: 一卷
0410a14: 住鄧州丹霞禪寺語錄
0410a15: 住襄州洞山禪寺語錄
0410a16: 二卷
0410a17: 住河東靈巖禪寺語錄
0410a18: 住上當佛掌禪院語錄
0410a19: 住高平聖泉禪寺語錄
0410a20: 三卷
0410a21: 住太原白雲禪寺語錄
0410a22: 機緣
0410a23: 聯芳
0410a24: 拈古
0410a25: 頌古
0410a26: 四卷
0410a27: 佛事
0410a28: 書問
0410a29: 歌疏
0410a30: 像讚
0410b01: 五卷
0410b02: 雜偈
0410b03: 山居雜律
0410b04: 五言古
0410b05: 七言古
0410b06: 六卷
0410b07: 五言律
0410b08: 七言律
0410b09: 五言絕
0410b10: 七言絕
0410b11: 行實
0410b12: 古宿尊禪師語錄目次終
0410b13: 
0410b14: 
0410b15: 
0410b16: 
0410b17: 
0410b18: 
0410b19: 
0410b20: 
0410b21: 
0410b22: 
0410b23: 
0410b24: 
0410b25: 
0410b26: 
0410b27: 
0410b28: 
0410b29: 
0410b30: 
0410c01: 古宿尊禪師語錄卷之一
0410c02: 住河東水月嗣法門人明圓編
0410c03: 住鄧州丹霞禪寺語錄
0410c04: 師在鎮平菩提禪院于
0410c05: 大清康熙二年正月初十日南汝鎮總戎張護法暨
0410c06: 山主王治全僧眾寂法無塵等具疏請住鄧州丹霞
0410c07: 即就本月十三日入院眾設齋請上堂師陞座拈香
0410c08: 云者瓣香拈起則熏天炙地放下則海晏河清爇向
0410c09: 爐中端為祝延當今
0410c10: 皇帝聖躬萬萬歲伏願德奉三無功安九有萬姓咸
0410c11: 歌舜日四方盡樂堯年復拈云者瓣香豎窮三際橫
0410c12: 遍十虛奉為滿朝文武本郡尊官并今請主護法洎
0410c13: 在會鄉紳文學等爇向爐中恭願各體天地之心共
0410c14: 行堯舜之道再願子貴孫賢永作皇廷之砥柱長為
0410c15: 法社之垣墻又拈云者瓣香放之則彌六合卷之則
0410c16: 退藏於密今朝爇向爐中耑申供養中興鄧州香嚴
0410c17: 傳臨濟正宗第三十二代宕山本師大和尚用酬法
0410c18: 乳之恩斂衣就座上首白槌云法筵龍象眾當觀第
0410c19: 一義僧問龐居士萬貫家財盡棄襄江又來此地置
0410c20: 庄何幹師云任從滄海變終不與君通僧云慈悲何
0410c21: 在師便打僧問法筵大起龍象雲臻重開祖席一句
0410c22: 請垂慈師卓拄杖云闢土開疆還舊制起頹興廢展
0410c23: 新規僧云恁麼則人天慶快去也師云何消注腳僧
0410c24: 禮退師乃云祖師法席荒廢多年寂法禪人久覓斯
0410c25: 山莫知其所幸遇近堂王居士當陽指出方能直下
0410c26: 知歸於中共同志者刈草刪荊斬藤研樹至今景象
0410c27: 初開規模乍現特命山僧來此重興舊案復振頹綱
0410c28: 今日既臨不免盡力施為挽回已巳墜之風掀翻未了
0410c29: 之案秉智慧刀重興佛日握摩尼珠光耀禪林頓令
0410c30: 瓦礫增光門墻現瑞直得龍吟霧起虎嘯風生引動
0411a01: 靈昭塔共缽盂峰互相讚云久廢之場瞥爾重興施
0411a02: 貲信士定證菩提運力道流必徹玄旨且舊案重興
0411a03: 一句作麼生道卓拄杖云不受一番寒徹骨怎得梅
0411a04: 花撲鼻香。
0411a05: 安丹霞禪師像上堂僧問是法平等為甚麼諸聖不
0411a06: 供獨供丹霞師云冤有頭債有主進云知師久具通
0411a07: 方眼善判人間是與非師云休寐語僧禮拜師乃云
0411a08: 前釋迦不安後彌勒不奉單單供養天然老子尊上
0411a09: 座一不重伊智大才高二不重伊道全德備最所重
0411a10: 者是伊聽卜言而別選聞授戒而疾退末後騎僧得
0411a11: 號於馬祖堂前燒佛驅寒於慧林寺裏諸般去就且
0411a12: 置即今安位一句如何舉揚以拂子拂一拂云徹開
0411a13: 戶牖無遮障放出當年舊主人。
0411a14: 中秋上堂僧問一月印千江千江一月攝作麼生說
0411a15: 箇印攝底道理師云影出扶桑暉宇宙光潛冥草
0411a16: 山河進云此外還有向上事也無師云有則恁麼有
0411a17: 其奈爾不識進云伏願再垂慈師云宛如明鏡懸霄
0411a18: 漢不假清風遍界涼僧云古哲道父母所生口終不
0411a19: 為爾說畢竟不說的是何事師便打乃云此夜一輪
0411a20: 月孤光更異常半點瞞不得處處弗囊藏正恁麼時
0411a21: 草木生輝山河現瑞且高低普映一句作麼生敷演
0411a22: 驀豎拄杖云有水皆移影無山不現形。
0411a23: 除夕上堂僧問北禪殺牛分歲和尚說法辭年作用
0411a24: 雖殊同歸一致如何是一致之道師云敺臊爆竹家
0411a25: 家放禦崇桃符戶戶懸進云此係世法畢竟如何是
0411a26: 一致之道師便打僧云若不蒙師親指示焉知此道
0411a27: 出常情師云那裏是你出常情底道僧擬語師云念
0411a28: 言語漢有甚麼交涉遂拈拂子云今歲今宵去明年
0411a29: 明日來去來總勿論新舊悉丟開恬然常湛寂寒夜
0411a30: 只孤堆者便是道者家風雖則如此豈可一向兀然
0411b01: 所以道欲識佛性義當觀時節因緣時節若至其理
0411b02: 自彰即今村城國邑處處敲鑼擂鼓家家別舊迎新
0411b03: 與麼時節既至且道如何是自彰底理卓拄杖一下
0411b04: 云嫩柳舒青眼夭桃破粉腮。
0411b05: 含光禪師至請上堂僧問鄉邦千里外故舊重逢意
0411b06: 若何師云如水投水似空合空僧云賓主聚頭合談
0411b07: 何事師便打僧問未透祖關時頭頭有礙既透祖關
0411b08: 後處處無妨此等人來和尚作麼生管待師云薄批
0411b09: 明日碎截清風僧禮謝師卓拄杖云藤條箬笠寄高
0411b10: 岡寂寞風規歲月長不揜柴扉交腳坐焉知佳客到
0411b11: 茅堂當此之際山林現瑞草木呈祥幽鳥玄談閟猿
0411b12: 妙唱故舊同明般若主賓互演真常言言顯佛祖家
0411b13: 風句句作今人榜樣懵懂者當陽錯過具眼者直下
0411b14: 承當方知心外無法法外無心心法雙融主賓互應
0411b15: 可謂理隨事變全主即賓事得理融全賓即主有權
0411b16: 有實有照有用便可與人抽釘拔楔解縛去黏雖然
0411b17: 如是未是衲僧行履處畢竟如何是衲僧行履處良
0411b18: 久云胸中不有我人見棒下誰留佛祖情下座。
0411b19: 元旦上堂僧問城上已巳吹新歲角窗前猶點舊年燈
0411b20: 且不落新舊一句作麼道師云自古水流終向海從
0411b21: 來月落不離天僧云會得此端無障礙任從何處不
0411b22: 風流師云試逞風流看僧便喝師便打僧云蒼天屈
0411b23: 棒師復打云你但喫棒我要話行僧問趙州柏樹子
0411b24: 信口塞責洞山麻三斤應機接物離此二途請師直
0411b25: 道師便打僧便喝師放下拄杖云錯僧云情知和尚
0411b26: 知而故犯師云隨語生解漢拈棒復打僧禮拜師乃
0411b27: 云午夜東風起陰陽兩半均正當恁麼時燈籠辭舊
0411b28: 歲露柱賀新春彼此不同謀相將胡亂爭驚起堂前
0411b29: 鼓高聲喚野僧向道今朝是元旦應當祝聖明丹霞
0411b30: 聞得不免隨伊起倒走上法堂拈香祝聖應箇時節
0411c01: 即今香已巳拈了聖已巳祝罷且應時及節一句作麼生
0411c02: 敷演豎拂子云岸柳聞風開夢眼巖梅見日放新花
0411c03: 香嚴和尚忌辰上堂云巴陵酬雲門之恩祇憑三轉
0411c04: 語便不設忌齋楊岐報慈明之德設供作女人拜二
0411c05: 大老雖則豐儉不同究竟理歸一致今日香嚴忌辰
0411c06: 不肖浪遊楚地乍處清涼庫無儲粟灶缺炊煙于斯
0411c07: 時也莫何可辦不免借日月為燈燭將山河作供養
0411c08: 行列獻陳聊表寸念雖不足以酬恩報德誠然意出
0411c09: 痛腸遂召眾云且道那裏是痛腸處良久云雪消茅
0411c10: 屋千行淚霧結幽嵁滿肚愁。
0411c11: 草堂離指和尚訃音至上堂拈香云撲地聲驚龜畫
0411c12: 城大千何類不聞聞而今折響歸空去佛眼神睛覷
0411c13: 未能旋顧大眾云既然如是且道又做者般去就作
0411c14: 麼驀撒拂子云追先起後無他計且順常規學世徒
0411c15: 浴佛上堂僧問佛真法身猶若虛空未審和尚作麼
0411c16: 生浴師云不消一滴清涼水洗出堂堂相好形僧禮
0411c17: 謝師乃云日月兩條燭須彌一炷香以茲成現物慶
0411c18: 賀法中王驀顧左右云者是山僧窮孝敬汝等若有
0411c19: 奇餚異饌不妨出來大家施設以報不報之恩共祝
0411c20: 覺皇之壽有麼有麼儻或延遲山僧預獻去也遂下
0411c21: 座一觸禮便歸方丈。
0411c22: 端陽上堂云今朝五月五橫跨艾葉虎忽遇散瘟神
0411c23: 攔腮便約住縱約住也要常佩禦惡符何也有此符
0411c24: 者四時寧謐無此符者鬼神奪識顧視左右云有曾
0411c25: 佩者出來露箇消息看良久云設若無人不免為眾
0411c26: 書出去也驀卓拄杖喝一喝云太上老君急急如律
0411c27: 令下座。
0411c28: 雨晴上堂驀拈拄杖云今日晴光乍展萬象森羅顯
0411c29: 現物理與道理無殊世法與佛法成片于茲時也鳥
0411c30: 語泉聲宣揚向上一著野草閑花突出格外真機真
0412a01: 機即置且道如何是向上一著豎拄杖云犢角筍
0412a02: 穿土羊頭菌破砂。
0412a03: 南汝張總府夫人雷氏新故請追薦上堂師拈杖云
0412a04: 浮生若電幻質如雲忽起忽滅毫無定準以拄杖指
0412a05: 寶炬云獨者一點耀古騰今與麼委悉得去逍遙于
0412a06: 三界之中放曠于六塵之外卷舒出沒任意施為其
0412a07: 來也如月印寒潭觸波瀾而不散其去也若聲傳幽
0412a08: 谷遇險隘以無拘如是則生亦得死亦得湛然常住
0412a09: 心境一如既如是且道新故夫人在甚麼處安身立
0412a10: 命驀豎拄杖云在山僧拄杖頭上現宰官婦女身得
0412a11: 大解脫轉女成男去也汝等還知伊下落處麼如能
0412a12: 知得不用重宣其或未然更聽一偈生居富貴絕縈
0412a13: 纏念佛持齋了世緣了畢世緣歸極樂蓮花托質上
0412a14: 昇天。
0412a15: 佛成道日上堂僧問如何是不言言師云春到山花
0412a16: 開似錦秋來沼水湛如銀僧云恁麼則箇中消息分
0412a17: 明露祗許知音獨自知師云且道知箇甚麼僧云寒
0412a18: 來向火熱去乘涼師云親切處另道一句看僧擬語
0412a19: 師便打僧問天得一以清地得一以寧君王得一天
0412a20: 下太平且道衲僧得一後如何師云逆行順化任從
0412a21: 他僧禮謝師乃云吾佛世尊雪山六年苦行夜睹明
0412a22: 星悟道尊上座簡點將來所悟者無他驀呈拄杖云
0412a23: 不過是識得者箇遍觀一切眾生迷己巳逐物永受輪
0412a24: 迴所迷者無他掉轉拄杖云蓋為背卻者箇復卓拄
0412a25: 杖云苟能直下知歸則眾生與佛又何異焉雖然如
0412a26: 是莫道者裏直饒向朕兆未分時文彩未彰處豁地
0412a27: 透脫將來祗會得如來禪若是祖師禪猶未夢見在
0412a28: 即今莫有會得祖師禪者麼時眾默然師喝一喝云
0412a29: 出頭天外看誰是我般人。
0412a30: 元宵上堂拈拄杖云今年今月十五不打尋常破鼓
0412b01: 剔起破暗明燈且要人人盡睹驀召眾云且道倏爾
0412b02: 油盡燈滅又作麼生高舉拄杖云杖頭有眼明如日
0412b03: 凹凸陵夷任所之。
0412b04: 上堂僧問夜靜水寒魚不餌滿船空載月明歸時如
0412b05: 何師云消得多少閒進云明朝活計又怎生師云別
0412b06: 上一灘頭僧云恁麼則奔波無盡去也師云為人得
0412b07: 徹困僧云謝指示師打云要子知恩僧問山中猛虎
0412b08: 以肉為食因甚不食己巳子師云是親難滅僧禮拜師
0412b09: 拈拄杖畫○相云不是心不是佛不是物十聖三賢
0412b10: 睹不著復畫⊙相云今日分明為指南報爾諸人休
0412b11: 卜度擲拄杖下座。
0412b12: 結制上堂僧問經中道惟此一事實餘二則非真且
0412b13: 道是那一事師云禮拜著僧拜起師召云近前來僧
0412b14: 近前師云會麼僧惘然師便打僧禮拜師乃云若論
0412b15: 此事如身影一般動則相隨止則共住從劫迨今毫
0412b16: 未捨離蓋緣眾生迷妄之甚自相違背不得現前苟
0412b17: 能休心歇念如寒岩枯木忽地甦來自然正偏不異
0412b18: 隱顯全該到者裏一任橫身三界獨步大方洒洒落
0412b19: 落作箇無依道者又何須九旬禁足三月安居無繩
0412b20: 自縛甘受牢籠作者般去就儻或未然直須將前蘊
0412b21: 習事業揚在九霄雲外沉於千尋海底然後唯以一
0412b22: 念為生死心為極則向清涼者裏九十日中於行住
0412b23: 坐臥處穿衣喫飯時畢竟看是阿誰使得一朝洗面
0412b24: 摸著鼻孔來與山僧通箇消息下座。
0412b25: 上堂落葉滿疏林秋風意轉深菊殘枝未折橙老面
0412b26: 黃增荷破衰莖露蓼收溪水澄明明俱漏泄孰解此
0412b27: 時情遂召眾云還會麼即此便是毘盧境界即此便
0412b28: 是普賢行門表裏原無二際物我匪隔纖塵所以道
0412b29: 萬法是心光諸緣惟性曉本無迷悟人只要今日了
0412b30: 祇如了後又作麼生擲拂子云聲色堆頭憑出沒
0412c01: 是非海裏任安閒。
0412c02: 冬至上堂僧問如何是冬來境師云吐水石龍冰塞
0412c03: 口嘲風瓦獸雪蒙頭進云一陽動後又如何師云現
0412c04: 出本來真面目嘲風吐水逞威光僧云不落動靜一
0412c05: 句又如何師以拂子畫○相示之僧禮拜師乃云萬
0412c06: 物歸根後黃鍾煖律回嶺梅先占勝預放一枝開雖
0412c07: 然如是咸是生滅根芽遂呈拄杖云若是者種靈苗
0412c08: 歷春秋而不變經寒暑以如然畢竟如何見得良
0412c09: 久云一色蒼蒼常若是不從風雨長枝條復舉僧問
0412c10: 古德如何是冬來意德云京師出大黃香嚴和尚拈
0412c11: 云我即不然若問冬來意對他道近日鹽米貴師云
0412c12: 二大老雖有翻天覆地之能而無拔楔抽釘之手難
0412c13: 使問者懷疑殞釋抱慮冰消若有來問山僧管教伊
0412c14: 言前省去句下知歸畢竟如何雪粧枯木呈嬈態冰
0412c15: 鎖流泉玉漏寒。
0412c16: 上堂僧問人人本有箇箇不無底是甚麼師云父母
0412c17: 所生口終不為爾說僧云慈悲何在師便打僧云錯
0412c18: 師復打僧又云錯師云是爾錯是我錯僧云彼此師
0412c19: 痛與兩棒僧禮拜師乃云黃鶯啼柳上野鵲噪花間
0412c20: 箇事分明露無煩我再宣有般漢聞言猛醒踏步向
0412c21: 前山僧棒不歇手何故欲作我家真嫡子應須更
0412c22: 受惡鉗鎚。
0412c23: 上堂靈機活脫智眼圓明三際平等一真普遍如是
0412c24: 則捨彼入此毫無向背顛拈倒弄自有端由施格外
0412c25: 之威權提妙明之心印扶起江西道法挽回濟北宗
0412c26: 風建保社于今時立龜鑑于後世作無作而千秋不
0412c27: 泯為無為而萬古流芳雖然衹如寒暑兩忘為眾竭
0412c28: 力一句又作麼生豎拂子云釣竿斫盡重栽竹不記
0412c29: 工程得便休。
0412c30: 上堂僧問如何是諸佛出身處師云水自竹邊流出
0413a01: 綠風從花裏過來香進云和尚莫將境示人師云山
0413a02: 僧罪過僧問大道之源始從何起師云阿誰教你恁
0413a03: 麼問僧擬語師便打僧問佛說一乘法無二亦無三
0413a04: 如何是無二無三之法師便打進云祇者是別更有
0413a05: 師復打僧作禮師乃云動也埋根千丈靜也遍界生
0413a06: 芽有時把住則一滴不容有時放行則光輝八面到
0413a07: 者裏無方便處卻設方便沒功勳處更立功勳便能
0413a08: 掃除凡聖窠窟揮開佛祖頂流通正眼接續綱宗
0413a09: 扶持野老無盡家風成就叢林萬世基業且道有何
0413a10: 憑據便乃如斯卓拄杖云自從舞得三台後拍拍原
0413a11: 來總是歌。
0413a12: 浴佛日上堂僧問三身之中和尚今日浴何身師便
0413a13: 打進云學人不會復願垂慈師又打僧問古人道頭
0413a14: 頭非取舍處處莫張乖且道如何是不張乖底意師
0413a15: 云要行即行要坐即坐進云若不遇流水還應過別
0413a16: 山便禮拜師云汝到不疑之地耶僧云歷劫迷雲蒙
0413a17: 師破塵塵不昧相好光師云未在僧云和尚焉得壓
0413a18: 良為賤師云放爾三十棒僧禮拜師拈拂子云甲寅
0413a19: 四月八淨飯王宮生悉達周行七步任稱尊指天指
0413a20: 地憑誇大惹得雲門恨不休當頭一棒要打煞山僧
0413a21: 今日又不然一盆香水渾身沐雖然憎愛各不同到
0413a22: 底酬恩意不差且道如何是不差句一度春風纔漏
0413a23: 泄人間處處有花開。
0413a24: 佛成道日上堂僧問釋迦老子夜半睹明星而悟道
0413a25: 未審所悟者是何道師云早晨喫了粥午後更覺饑
0413a26: 進云不饑不寒又是甚麼人分上事師云墳前石翁
0413a27: 仲廟內鐵山臊僧問經中道念佛想佛當來畢竟成
0413a28: 佛和尚尋常禁止豈不大違教意也師云相識滿天
0413a29: 下知音沒一人僧禮拜師乃云釋迦老子始于正覺
0413a30: 山前夜睹明星而悟道乃云一切眾生俱有如來智
0413b01: 慧德相皆因妄想執著而不能證得驀拈拄杖畫○
0413b02: 相云智慧德相與妄想執著悉被山僧縛作一團了
0413b03: 也當恁麼時喚作智慧德相又是妄想執著喚作妄
0413b04: 想執著又是智慧德相一任刀斫斧劈而常光不昧
0413b05: 東擲西拋而智燄瑩然汝等諸人還相委悉得麼復
0413b06: 卓杖一下云於斯承當得去委地頹綱一時舉起潑
0413b07: 天門戶隻手撐開堪作吾家種草可為後學師範脫
0413b08: 或未然須惜寸陰金不換莫隨流俗過春秋。
0413b09: 上堂僧問權柄在手時如何師云臨機定賞罰僧云
0413b10: 忽遇擎頭戴角者不遵賞罰而行師又作麼生師云
0413b11: 罷拈三隻箭免弄一張弓僧云如是則學人打退鼓
0413b12: 去也師云山僧慣得其便僧問如何是清淨法身師
0413b13: 云泥豬癩狗僧云和尚莫瞞人師云山僧罪過僧罔
0413b14: 措師舉拂子云權柄在手殺活盡在當人縱奪皆由
0413b15: 自己巳驀擲拂子置置饒權柄不在手神龍未敢窺覷
0413b16: 魔外焉得近前且道利害在甚處喝一喝云琴中有
0413b17: 響非凡韻不遇知音不與彈下座。
0413b18: 上堂白拂橫揮二乘膽喪烏藤豎握十地魂驚如有
0413b19: 達士英才不妨出眾相見僧問如何是山中境師云
0413b20: 參差野樹峰前列紅白山花嶺畔開進云如何是境
0413b21: 中人師云是非全不理名利兩相乖僧禮拜師乃云
0413b22: 談玄說妙好肉剜瘡豎拂拈椎裝模作樣直饒一向
0413b23: 兀然又坐在澄潬死水裏別有機關難瞞識者祗如
0413b24: 不涉諸緣一句又作麼生揮拂子云百花叢裏過片
0413b25: 葉不沾身。
0413b26: 眾戒子請上堂僧問清淨行者不上天堂破戒比丘
0413b27: 不入地獄意旨如何師云據款結案進云丹霞聞授
0413b28: 戒則掩耳今日諸僧為何苦求師云同爐共煮鐵所
0413b29: 造各隨宜僧問禪與戒是同是別師云山僧者裏無
0413b30: 同別僧云為甚昨日談禪今日說戒師云從來柳下
0413c01: 惠僧禮拜師乃云雞足山前候慈氏有類守株待兔
0413c02: 黃梅室內授盧能大似將公作私正眼看來不無好
0413c03: 笑法輪者裏總不恁麼大開舖面任他用者成交雖
0413c04: 然如是也有箇試金石子拈來驗辯高低遂以拂子
0413c05: 作相召眾云會麼即此便是無上妙戒三世諸佛
0413c06: 歷代祖師皆悉奉持當知此戒趣向他不得違背他
0413c07: 不得一絲毫許傷犯他不得敢問諸人一切事既干
0413c08: 繫他不得畢竟如何奉持去於此有箇見處三聚淨
0413c09: 戒不待受而具足六度萬行豈假脩己巳圓成又何用
0413c10: 山僧口吧吧地說偏圓頓漸論持犯開遮然後為傳
0413c11: 授者哉復顧左右云委悉得麼眾措擲拂子云尋
0413c12: 常祇道人能幹臨事方知不唧溜。
0413c13: 康熙庚戌二月二十日受天嶽大師同襄陽樊城眾
0413c14: 士庶請住洞山峴石禪寺即就本日眾請上堂師陞
0413c15: 座拈香祝聖畢上首白椎竟師拈拄杖云自笑無端
0413c16: 用直鉤祁寒溽暑竟忘休邇來欲罷尋他計又恐金
0413c17: 鱗破浪投以杖作垂綸勢云有負命者麼許居士問
0413c18: 蓮花出水事如何師云人天共見進云開謝事如何
0413c19: 師云一切由他進云結果事如何師云非公境界僧
0413c20: 問高登寶座即不問且道如何是峴石境師云朝陽
0413c21: 洞口霞千丈嘯月臺前水一溪進云水窮山盡向何
0413c22: 處安身立命師便打僧便喝師云再喝一喝看僧又
0413c23: 喝師云好箇師僧又恁麼去也僧問如何是洞山境
0413c24: 師云峴亭高插青巒上漢水環流碧嶂前進云如何
0413c25: 是洞山人師云眼空宇宙渾無物大座當軒孰敢窺
0413c26: 進云人境已巳蒙師指示為人一事作麼生師便打進
0413c27: 云恁麼則龍得水時添意氣虎逢山色長威獰師云
0413c28: 也是閒說偈言僧禮拜師乃云法無定相蒲團在處
0413c29: 成家道不虛行楖栗隨方設化作此恁麼事必假恁
0413c30: 麼人若是恁麼人決定懷藏至寶掌握神鋒氣宇如
0414a01: 王威光八面信口道一言而千了百當等閒作一事
0414a02: 而越古超今始可重光祖道再啟名藍作十方檀信
0414a03: 植福之場為四海衲僧歸投之地頓使無位真人於
0414a04: 其中間顯大神通施大法化普度群靈俱登正覺然
0414a05: 雖如是且道今朝乍入深雲樹赤幟於祖壇一句又
0414a06: 作麼生良久云闢土開疆還舊制和光混俗順時情
0414a07: 下座。
0414a08: 蘭友宋護法偕男入山請上堂僧問法筵眾集緇素
0414a09: 齊臨且道宋居士設齋請師陞座畢竟有何利益師
0414a10: 揮拂子云千祥從此集百福自今臻進云二公子分
0414a11: 上又作麼生師云鵰鶚翱翔騰漢表魚龍變化躍天
0414a12: 池僧禮拜師乃云嵒樹放新花林禽弄好音二三向
0414a13: 上宗四七單傳旨當陽無隱諱覿面全彰已巳洞山老
0414a14: 病僧曷更動脣齒然雖如是事無一向今朝既被信
0414a15: 心檀越慇懃敦請何妨更為方便遂呈拄杖召左右
0414a16: 云大眾見麼人人有眼決定是見復卓拄杖一下云
0414a17: 大眾聞麼人人有耳決定是聞若或見處精明聞處
0414a18: 透脫須知別有轉身一路在踏著轉身一路時自有
0414a19: 一段風光盈滿六合充塞十虛饒他百千諸佛同時
0414a20: 出世也侵占他一些兒不得正恁麼時且道設齋信
0414a21: 士有何功德良久云居然富貴超今昔歲歲無虞樂
0414a22: 大康。
0414a23: 仙陀寺了塵監院請上堂拈香祝聖畢斂衣就座上
0414a24: 首白椎竟師云好箇第一義卻被者上座一椎粉碎
0414a25: 了也乘緣散去頗得其便更要拋錐弄鉤有何不可
0414a26: 驀拈拄杖云今朝老將出營若有久戰行家不妨出
0414a27: 眾相見一僧出眾才作禮師云敕點飛龍馬跛鱉出
0414a28: 頭來問人天交接則不問兩得相見事如何師卓拄
0414a29: 杖云大家在者裏僧禮謝師乃云一向襄山隱跡今
0414a30: 來宛地揚醜本非自己巳願為莫奈同曹苦口雖則隨
0414b01: 宜應便終不將箕當斗單以實法舉揚貴要人人知
0414b02: 有遂呈拄杖召眾云委悉得麼即此一法在凡不減
0414b03: 處聖不增直下見得徹去便見如天普蓋似地普擎
0414b04: 了無向背不有疏親若能如是匪但起禪風于既墜
0414b05: 扶法道于將傾誠可壯祖域之光輝補皇朝之化育
0414b06: 既如是且捨彼入此重整家風一句又作麼生卓拄
0414b07: 杖云高懸佛日光沙界頓使閻浮莫盡春。
0414b08: 佛成道日上堂僧問大覺世尊棄恩愛捨榮華入山
0414b09: 苦行貴圖何事師便打進云恁麼則人人有分去也
0414b10: 師云唯爾欠少在僧便喝師復打遂豎拂子云半夜
0414b11: 逾城脫網羅六年苦行在山阿雪宵舉首窺雲漢一
0414b12: 睹明星得意多驀召大眾云釋迦老子聞如是言在
0414b13: 山僧拂子頭上鼓掌高歌汝等諸人聞見也未眾無
0414b14: 語師擲下拂子云此回錯過永劫難逢下座。
0414b15: 元旦上堂拈香云東風滿大千大千何類不欣
0414b16: 然互將野老酬恩句異口同音誦一聯驀召左右云
0414b17: 諸仁者且道是何章句遂插香云功安九有同堯舜
0414b18: 德奉三無並禹湯下座。
0414b19: 至德禪人領眾造大佛成開光請上堂僧問昔日世
0414b20: 尊見旃檀瑞像聲叫聲應今朝和尚遇此佛像畢竟
0414b21: 有何意旨師豎拂子云相隨來也一任瞻仰進云還
0414b22: 有奇特事也無師便打僧問招手不渡江掉臂便歸
0414b23: 去意旨如何師云知音不用頻頻舉進云敢冀委曲
0414b24: 垂慈師便打僧禮退師乃云丹霞作事乖張劍為不
0414b25: 平離寶匣雲門出言不善藥因救病出金瓶兩箇漢
0414b26: 雖則各衒己巳長其奈不經檢點何也以佛法論則功
0414b27: 歸有地以世理言未免罪犯彌天邇來多載幸有者
0414b28: 般信善檀越將渠滅沒的重為作成嚴飾既畢仍命
0414b29: 山僧高登此座特為表揚說法開光雖然佛光無間
0414b30: 貴要曲順機宜故向虛空裏釘橛去也遂揮拂子云
0414c01: 大眾見麼瞿曇老漢被山僧慕面一拂放出無量色
0414c02: 光遍照不可說佛剎微塵世界一一世界中各有無
0414c03: 數諸佛見斯光矣互相踊躍概發聲言善哉善哉此
0414c04: 等殊勝良因世所希有施資眾姓必獲存亡兩利惜
0414c05: 乎其內無人識得斯光起處苟能識得不但存亡兩
0414c06: 利乃至盡未來際皆獲利益無有窮盡復召左右云
0414c07: 委悉得麼如能委得切須保任脫或未然大辦肯心
0414c08: 勤索摸一朝看破始方休。
0414c09: 香嚴和尚諱日上堂師云我昔曾遭毒害深今朝返
0414c10: 憶實傷情含怨抱恨無可解但把旃檀驀鼻熏遂召
0414c11: 左右云眾中若有曾遭毒害者不妨出來互相觸惱
0414c12: 眾擬語師云想君不善金牙作爭解彎弓射尉遲。
0414c13: 屺山二隱和尚忌日設供上堂拈香云天機穎脫慧
0414c14: 性超群言其道也等乾坤並大語其智也共日月同
0414c15: 明所以燈分少室派續曹溪六坐名藍天龍護衛多
0414c16: 年行化魔外欽尊不肖忝猶子屬祇望慈航普渡何
0414c17: 期法鼓收聲追思無計可表虔設數飾菲供用彰刻
0414c18: 慕之誠敢問大眾此老生平既有如是奇特祇如武
0414c19: 林城內手書辭眾後便乃倒駕倪車畢竟神遊何界
0414c20: 去也良久云佛祖位中留不住應緣落處便稱尊。
0414c21: 太平山谷禪人設齋請上堂僧問古德有言供養三
0414c22: 世諸佛不如供養一箇無心道人未審三世諸佛有
0414c23: 何過無心道人有何功師云任從滄海變終不與君
0414c24: 通進云行到無心處又隔一重關意旨若何師云不
0414c25: 是苦心人不知僧禮拜師乃云始臨祖院理頹綱世
0414c26: 路紛紛曉夜忙倦悶交加時客至喜生眉睫對群芳
0414c27: 正恁麼時煙霞散彩泉石舒光更欲山僧陞座舉揚
0414c28: 摩訶衍法與眾結箇最上良緣若論摩訶衍法人人
0414c29: 本具箇箇不無祗緣疑關固閉愛網牢封自相瞞昧
0414c30: 不能見徹若能自辦肯心大發勇猛直下打破疑關
0415a01: 裂開愛網便見頭頭顯露物物全彰到者裏一任高
0415a02: 揖釋迦不拜彌勒奴呼文殊婢遣普賢現種種神變
0415a03: 作種種佛事遂召左右云且道誰是恁麼者眾擬語
0415a04: 師卓拄杖云此回事教成虛設笑煞山前馬四郎下
0415a05: 座。
0415a06: 退院上堂云衲僧家雲窠雪窟常年土貌灰頭未免
0415a07: 裝痴賣憨花街柳巷一向談玄講妙難逃出乖露醜
0415a08: 尊上座不作者般去就一味動靜隨緣行藏任意況
0415a09: 當此際道泰時清民康物阜大好放浪寰中優遊物
0415a10: 外在處鼓揚少室真風隨方揭示靈山奧旨頓使大
0415a11: 地眾生未聞者聞未解者解人人打開頂門正眼各
0415a12: 各覷破生死牢關始了常懷一種素志是則固是祗
0415a13: 如今朝捨此趣彼且道意在于何良久云風霜此際
0415a14: 空垂釣仍撥扁舟泛五湖。
0415a15: 解制上堂僧問一向畫地為牢學人徒遭鈍置今朝
0415a16: 既已巳抹卻得便東西遊戲未審和尚還許也無師云
0415a17: 腳跟下痛領一頓始得進云恁麼則光輝八面去也
0415a18: 師云闍黎分上且緩緩僧便喝師便打僧禮拜師以
0415a19: 拄杖擊禪床云當陽敲開玉戶覿面打破玄關放出
0415a20: 一群猛獸從他遍界週旋驀顧左右云是則固是狻
0415a21: 猊忽若當途踞汝等如何露爪牙眾罔措師卓拄杖
0415a22: 云莫道毛蟲威勢惡須知更有惡毛蟲下座。
