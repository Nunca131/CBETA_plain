0215b01: 憨休禪師語錄卷第六
0215b02: 嗣法門人　繼堯　等編
0215b03: 住新蔡金粟禪寺語錄
0215b04: 結制上堂舉法昌遇開爐偈畢師云法昌老漢背地
0215b05: 裏開個冷飯店接這一夥泥團漢著甚麼死急佛法
0215b06: 不是鮮魚豈怕爛卻金粟今日結制承迎仙店眾位
0215b07: 檀越遠來敦請陞座未免嫫母效顰亦有一偈非徒
0215b08: 壓倒元白只要與古人相見金粟今日開爐僧有三
0215b09: 百餘個廣嚴大座當軒橫按莫邪據座放出楊岐驢
0215b10: 子那管諸人話墮本來一物也無分明為渠道破直
0215b11: 指見性明心那更循因滯果為甚如此專與拔楔抽
0215b12: 釘特為敲枷打鎖大眾敲枷打鎖則不無且道甚麼
0215b13: 句中與古人相見還會麼一把柳絲藏不得和煙搭
0215b14: 上玉闌干。
0215b15: 關中雲松遠法姪至上堂僧問向上一路千聖不傳
0215b16: 如何是不傳底句師云薄暮鐘初動開簾喜見君進
0215b17: 云官不容針私通車馬師云不快漆桶僧禮拜乃云
0215b18: 冰鎖雙池徹骨寒西風落木正凋殘爐頭撥火煨山
0215b19: 芋忽報心知到草堂故人遠至喜溢眉端倒履相迎
0215b20: 那顧燈籠發笑開懷款敘何妨抵掌談心正恁麼時
0215b21: 庭盈瑞氣座繞祥煙直得此君亭條抽石筍第五橋
0215b22: 燄發冰河歷歷孤明塵塵光彩即境唯心理事不二
0215b23: 淨圓超證秘密妙嚴十成八字打開遍界全彰殊勝
0215b24: 又何須高陞此座鼓舌搖脣也哉其或未然山僧將
0215b25: 第二杓惡水潑汝諸人去也拈拄杖云道遠乎哉觸
0215b26: 事而真著衣喫飯坐臥經行聖遠乎哉體之即神靈
0215b27: 明絕待蓋色騎聲契心平等離相離名不落凡聖迥
0215b28: 絕功勳今日故人遠至開方便門不敢囊藏被蓋盡
0215b29: 情揭示諸人直得禪堂裏憍陳如尊者忍俊不禁鼓
0215b30: 掌呵呵大笑且道他笑個甚麼相逢不在千杯酒一
0215c01: 盞清茶也醉人。
0215c02: 獻雲心一二禪德持長安當道眾護法書幣遠至上
0215c03: 堂六轡在乎駿馬異於機先一診瘳疾靈方懸於肘
0215c04: 後破家蕩宅頗副奇英劈腹剜心猶未性燥一彈指
0215c05: 頓開千門萬戶一謦欬拶透鐵壁銀山犬吠驢鳴圓
0215c06: 通大啟鴉鳴鵲噪正義弘宣只得盡大地若遠若近
0215c07: 若僧若俗一一現千百億身異口同音慇懃伸請金
0215c08: 粟未免將常住物當作己巳用一時布施諸人了也是
0215c09: 汝諸人還領略也無若領略去不消一捏脫或未委
0215c10: 復引緣喻昔雪竇云客從遠方來遺我徑寸璧中有
0215c11: 四個字只是無人識雪竇老漢雖則單提向上獨露
0215c12: 風規美則美矣只是不會道破不知於中是四個甚
0215c13: 麼字千載之下未免令人疑著山僧幼時讀玉臺新
0215c14: 詠記得幾句古詩略較些子客從遠方來遺我一書
0215c15: 札上言長相思下言久離別大眾字句甚分明依他
0215c16: 會不得既是字句分明為甚麼依他不得長疑即見
0215c17: 面翻致久無書。
0215c18: 解制上堂下元結制上元解制人人盡知金剛圈栗
0215c19: 棘蓬釋迦老子亦難吞跳因個甚麼煙水雲山意渺
0215c20: 茫參詢衲子路頭長草鞋跟斷知端的始信南塘不
0215c21: 覆藏。
0215c22: 佛誕上堂今日四月初八乃我釋迦文佛於毘藍園
0215c23: 內無憂樹下降生底時節天下叢林處處浴佛莫不
0215c24: 考鐘伐鼓說禪說道金粟寺裏坡事稍繁每日大喊
0215c25: 小叫不是車水便是抬磚總無纖毫佛法與人倘或
0215c26: 有個伶俐道者腳下驀地蹋翻石子磕著鼻孔元來
0215c27: 只在這裏便與釋迦老子無二無別既然如是因甚
0215c28: 麼教中道久受勤苦乃可得成還會麼踏破鐵鞋無
0215c29: 覓處得來全不費工夫復舉世尊初生下便一手指
0215c30: 天一手指地周行七步目顧四方云天上天下唯我
0216a01: 獨尊山僧有個平實頌舉似大眾纔出娘胎便學行
0216a02: 周旋七步可憐生指天指地稱尊大笑殺閻浮世上
0216a03: 人卓拄杖下座。
0216a04: 風穴滄涵和尚至上堂火傘張空靜掩松門人跡少
0216a05: 薰風拂徑奔騰象駕暑猶來直得蔡州城畔瑞靄連
0216a06: 天金粟堂前風光匝地個個欣沾法利人人快睹光
0216a07: 儀拈提向上宗猷大震中原祖道一時奇遇勝會難
0216a08: 逢手足殷勤幾度南塘橋上望賓主互換一爐香鎖
0216a09: 白雲峰直下識取綱宗切莫當面錯過大眾秪如弟
0216a10: 應兄呼塤箎迭奏一句又作麼生道多生覺悟非干
0216a11: 衲一點分明不在燈。
0216a12: 解夏上堂小暑南收大火西流林塘改夏萬物凝秋
0216a13: 打開袋口亦恁自由脫灑灑絕情塵淨裸裸莫可把
0216a14: 寒暑不能遷隨緣任去住胡笳曲子韻出青霄寶鏡
0216a15: 當臺光含萬象古今無蓋覆現在絕遮攔元本自家
0216a16: 境界從來不受拘牽所以道心等虛空界示等虛空
0216a17: 法識得虛空時無是無非法何必靈山問佛少林問
0216a18: 祖還會麼欲放枝頭自在春殷勤為解丁香結。
0216a19: 師誕辰宋山主請上堂梧飄金井葉墜銀床古殿風
0216a20: 清秋空氣爽父母未生已巳前不離這個時節父母既
0216a21: 生已巳後亦不離這個時節若識這個時節便見毘盧
0216a22: 正體觸處全真般若靈光隨機普應坐斷是非路掃
0216a23: 除凡聖情洞徹空澄圓明朗耀諸人還委悉麼擊拂
0216a24: 子云喚起窗全曙催歸日未西無心花裏鳥更與盡
0216a25: 情啼以拂子連擊。
0216a26: 宋郡丞供水陸請上堂祥雲結蓋瑞氣盤空凡聖交
0216a27: 參人天普集乃知金粟寺裏轉無礙之法輪善法堂
0216a28: 中作殊勝之佛事塵塵混入剎剎圓明二諦融通理
0216a29: 事無礙所以道三轉法輪於大千其輪本來常清淨
0216a30: 天人得道此為證三寶於是現世間今日山主宋郡
0216b01: 丞修建無遮大會法施門開金粟不無大展宗猷令
0216b02: 彼水陸飛空一切有情咸登正覺之場現前僧俗男
0216b03: 女圓明般若之因共證菩提之果去也遂驀豎拂子
0216b04: 云仰之彌高俯察非遙即理即事亦孔之昭以此福
0216b05: 國則時清道泰兵革潛消以此佑民則年豐歲稔雨
0216b06: 順風調以此普利群生則四恩總報三有齊超以此
0216b07: 福廕後裔則綿綿瓜瓞麟趾鳳毛直得森羅顯煥萬
0216b08: 象回昭長光佛日永協甄陶正恁麼時因齋慶讚福
0216b09: 利無窮一句又作麼生道花開金谷春常暖香噴玉
0216b10: 墀桂早芳。
0216b11: 結制上堂金粟舊火爐深廣莫可測一道本平等聖
0216b12: 凡元不別撥出火星時虛空齊迸裂所以寒則普天
0216b13: 普地寒熱則普天普地熱三世諸佛於火燄中轉大
0216b14: 法輪總不相違越汝等諸人今日於中坐臥經行亦
0216b15: 恁麻三觔乾屎橛都來拋向一邊總沒干涉只是不
0216b16: 許昏沉瞌睡若也瞌睡眉毛被火燎卻也怪金粟不
0216b17: 得何故不見道撥開星火亙天紅凡聖銷鎔烈燄中
0216b18: 非是渠儂誇好手都緣妙契本來宗且道如何是本
0216b19: 來卓拄杖云一舉四十九。
0216b20: 上堂諸佛出世為一大事因緣祖師西來亦不離見
0216b21: 性成佛金粟這裏方開爐韝高豎鉗錘海眾雲臨龍
0216b22: 象畢集直得明今卓古曲應時宜適有主根地菩薩
0216b23: 聞金粟有此殊勝因緣同諸上善人聚會一處恭敬
0216b24: 圍繞勤求大法金粟不敢囊藏盡情分付只要當人
0216b25: 一念回光頓超諸有徹證無生遂舉起拄杖云這個
0216b26: 是色不得以眼見卓一卓云這個是聲不得以耳聞
0216b27: 直饒離卻見聞盡大地無纖毫滲漏猶在半途且到
0216b28: 家一句又如何展演義氣不從天地得英雄豈借四
0216b29: 時催。
0216b30: 上堂拋綸擲釣久忘懷一枕松雲足快哉海嶽掀翻
0216c01: 誰是侶出頭天外有人來高賢遠至泉石輝騰鼻孔
0216c02: 相觸道義為親殷勤三請猊座高陞正恁麼時賓主
0216c03: 契合水乳和同雁叫長空霜明遠渚畢竟如何慶贊
0216c04: 擊拂子云打麵還他州主麥唱歌須是帝鄉人復舉
0216c05: 鄧隱峰到南泉泉指淨瓶云此是境瓶中有水不得
0216c06: 動著境與老僧過淨瓶來峰拈瓶向南泉面前瀉泉
0216c07: 便休去南泉指瓶索水早已巳打濕眉毛隱峰覿面拈
0216c08: 出要且涓滴全無只如南泉休去汝諸人還知他落
0216c09: 處麼照膽蟾光沉碧漢拍天滄海浸須彌。
0216c10: 上堂僧問昨日高提法印今朝宏唱祖機向上一句
0216c11: 請師指示師云鳥啄珊瑚樹鯨吞離水犀進云既是
0216c12: 人人本具個個不無為甚麼學人到這裏開口不得
0216c13: 師云腦後欠一槌進云只如南泉道不是心不是佛
0216c14: 不是物師和聲便打云是甚麼僧禮拜師云猢猻戴
0216c15: 蓆帽乃云昨日纔陞座今朝又上堂針無兩頭快人
0216c16: 有世諦忙盤根知斧利入水見人長手親并眼辨那
0216c17: 用更商量譬如雁過長空影沉寒水雁無留蹤之意
0216c18: 水無顧影之心宏機密運正令全提打開向上牢關
0216c19: 流通佛祖正眼且道如何是佛祖正眼木人拍手空
0216c20: 中唱石女畫眉月下歌。
0216c21: 上堂僧問瞬目揚眉拈椎豎拂一切屏去請師直指
0216c22: 西來意師云參差竹樹籠煙薄遠近樓臺月上遲進
0216c23: 云馬祖既云即心即佛如何又道非心非佛師云饅
0216c24: 頭麵做人皆信秤錘是鐵我無疑進云學人則不然
0216c25: 師云懷州牛膝青州棗到底輸他出處精進云恁麼
0216c26: 則一對鷺鷥無覓處夜來依舊宿蘆花去也師云赤
0216c27: 土畫簸箕僧禮拜歸眾乃云諸人未到金粟須到金
0216c28: 粟既到金粟不識金粟敢問金粟既到了因甚麼卻
0216c29: 不識善財別後誰相憶樓閣門開鎮日閒。
0216c30: 葆光紹真福緣三尼請上堂舉拄杖云白棒頻拈風
0217a01: 馳電捲青虹在握截鐵斬釘飛星爆竹十地魂驚裂
0217a02: 石崩巖三乘膽落洞灼當人本體照徹生死根源隨
0217a03: 機應現利物興慈所以道應以佛身得度者即現佛
0217a04: 身而為說法應以菩薩身得度者即現菩薩身而為
0217a05: 說法應以比丘身得度者即現比丘身而為說法應
0217a06: 以比丘尼身得度者即現比丘尼身而為說法現比
0217a07: 丘尼身說法則且置秪如實際尼勘俱胝末山主服
0217a08: 灌溪劉鐵磨契溈山且道他三人具個甚麼眼目便
0217a09: 得與麼英特自在諸人還知落處麼紅粉易成端正
0217a10: 女無錢難作好兒郎。
0217a11: 解制上堂僧問結制安期貴圖悟徹本來面目剜心
0217a12: 劈腹元為發明本地風光如何是本來面目師云青
0217a13: 松林內潑嵐起寶塔高吟撼曉風進云如何是本地
0217a14: 風光師云鐵牛愛喫無根草眼裏無筋莫亂傳進云
0217a15: 只如水潦云百千三昧無量妙義向一毛頭上識得
0217a16: 根源去且道是那一毛頭師云速禮三拜進云恁麼
0217a17: 則請師為解丁香結放出枝頭自在春去也師云閑
0217a18: 目喫蝸牛僧作禮乃云今朝正月半大雨落霄漢不
0217a19: 見燈明佛世間減瑞相雲堂眾衲僧日久要曬眼包
0217a20: 笠縛現成袋口只得放南北恁騰騰東西隨放曠行
0217a21: 則恁爾行好生腳下看且道腳下作麼生看若善參
0217a22: 詳底總不離我這裏如或不爾直饒走遍四天下何
0217a23: 日歸家罷問程。
0217a24: 復舉臨濟示眾云有一人在孤峰頂上無出身之路
0217a25: 一人在十字街頭亦無背面且道那個在前那個在
0217a26: 後師云定龍蛇作略陷虎兕機關臨濟遠祖不無險
0217a27: 峻若遇飽參衲僧一些也瞞他眼睛不過何以歷劫
0217a28: 迥超無向背展開春色共依依。
0217a29: 在旭蒼雅二法姪請上堂德山棒八角磨盤空裏轉
0217a30: 臨濟喝瘥病不假驢馱藥拈卻棒去卻喝頂門放出
0217b01: 遼天鶻大地盡是解脫門把手相牽拽不入驀豎拂
0217b02: 子云入與不入總在金粟手裏還見麼竹樹煙籠橋
0217b03: 畔石池塘水映殿前松。
0217b04: 廣慧純哲和尚至上堂石徑松陰迥絕塵林花香噴
0217b05: 滿園春草堂趺坐閒清晝忽報同門象駕臨同門遠
0217b06: 至象駕崢嶸瑞氣盈庭驚起泥牛吼夜月風光遍界
0217b07: 奔騰木馬奮嘶風直得此君亭欠躬揖讓第五橋撫
0217b08: 掌歡呼倒跨鐵牛人人瞻大方獨步普施鯨釣個個
0217b09: 冀利物垂慈展大機發大用共振中原祖道斬新條
0217b10: 行新令弘揚濟上綱宗直饒佛祖不敢當鋒聖凡無
0217b11: 處湊泊有如是威光有如是作略方能為人天主作
0217b12: 龍象王然雖如是水乳相投同氣連枝一句又如何
0217b13: 舉似遂展兩手云非口所宣非心所測大眾切莫如
0217b14: 蟲禦木。
0217b15: 宋郡丞榮任敘州請上堂九重恩命寵殊深特拜黃
0217b16: 堂佐治新僰道蕩平瞻化日會看考績轉樞衡香林
0217b17: 呈瑞法海凝祥正令全提得副大機之用籌謀獨運
0217b18: 能樹蓋世之勳正所謂大人行大事大智得大見以
0217b19: 出世心行世間法不壞世間法能成出世心此心行
0217b20: 於身則功成名遂祿位崇高此心行於家則起敬起
0217b21: 孝嗣續繁昌此心行於天下則裕國澤民甘棠永茂
0217b22: 此心行於今日則現前緇素永賴金湯結一時殊勝
0217b23: 之緣造萬世無窮之福不勞重話舉起便知脫手相
0217b24: 呈一超直入茲者公車就道隼旗遄飛轉功就位激
0217b25: 切披陳一句又作麼生道虞淵取日歸黃閣鳳沼乘
0217b26: 雲上玉墀。
0217b27: 雪兆和尚訃音至師為設靈致奠云陰濃綠樹夏初
0217b28: 長撒手人歸去太忙獨露全身誰委悉薰風殿閣生
0217b29: 微涼恭惟法兄宗壇獅象法窟爪牙縱鐵牛機坐斷
0217b30: 白雲光祖席垂鯨鯢釣掀翻汝海振家聲十餘年輪
0217c01: 無孔鎚擊碎妖狐心膽四五剎握金剛劍斷盡衲子
0217c02: 命根具名文句身得無礙三昧道播湖海德振寰中
0217c03: 具瞻葉綴花聯正賴光前裕後茲聞忽於四月十九
0217c04: 日在風穴堂上化緣已巳畢半路抽身不肖弟同條共
0217c05: 本一道傳宗遙聆訃音曷勝痛絕今就金粟寺裏傾
0217c06: 三盞茶爇一爐香非為佛事人情且要兩得相見作
0217c07: 麼生是相見的句以拂子拂一拂云一泓煙水澄空
0217c08: 碧無數愁雲貼地飛。
0217c09: 
0217c10: 憨休禪師語錄卷第六終
