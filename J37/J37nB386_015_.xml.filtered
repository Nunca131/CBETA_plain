0398b01: 遠菴禪師語錄卷第十五
0398b02: 嗣法門人元視等編
0398b03: 佛事
0398b04: 大佛開光舉筆云朕兆未分者段光明靈然不昧生
0398b05: 佛既具者段光明觸處現前一切聖凡情與無情莫
0398b06: 不具此光明莫不於此光明中視聽言笑俯仰折旋
0398b07: 如鳥之飛空如魚之在水悠悠乎江湖相忘漠漠然
0398b08: 雲天得志今日更為開光大似添燈日下挖孔太虛
0398b09: 雖然正法眼藏本是圓明曲順時機分明揭露以筆
0398b10: 點云六種地搖千日曜四花天雨一時新。
0398b11: 伽藍開光古者道盡大地是沙門一隻眼只見一邊
0398b12: 山僧道盡大地是伽藍一隻眼也只見一邊雖則各
0398b13: 見一邊要且彼此相照所以豎窮三際橫亙十方所
0398b14: 有之事瞞得我瞞你不得瞞得你瞞我不得然雖如
0398b15: 是尚未曾撥開頂門正眼在今當吉日良時為諸大
0398b16: 眾撥開頂門正眼去也以拄杖指云點。
0398b17: 挂鐘板人天號令佛祖風規抑揚有準舒卷無虧把
0398b18: 住則霜清水肅放行則電閃星馳正當恁麼時且道
0398b19: 把住好放行好擊一下云三尺浪高魚化去一聲霹
0398b20: 靂震天涯。
0398b21: 掃諲祖塔三十餘年一朽床惡聲流播滿諸方而今
0398b22: 要識吾師面烈日光中凜凜霜山突兀水汪洋千古
0398b23: 神峰峰頂月孤圓歷歷照穹蒼。
0398b24: 掃大溈祐祖塔開天闢地振領提綱光揚寰宇聲震
0398b25: 大唐為五宗之首出建冠世之寶坊龍驤鳳翥玉振
0398b26: 金鏘山川生面今猶在父子真機誰道亡提取斷碑
0398b27: 橫古路箇中文彩闇然彰。
0398b28: 掃德山鑑祖塔據孤峰頂呵佛罵祖拈條白棒打雨
0398b29: 敲風人天莫測神鬼皆雖然簡點將來只知步步
0398b30: 登高不解從空放下致使後代兒孫箇箇硬處著腳
0398c01: 抵死衝鋒若要具作家手眼提格外綱宗猶欠一著
0398c02: 在今朝不肖到來又且如何出手展坐具云且道與
0398c03: 入門便棒相去多少。
0398c04: 天童密祖忌日拈香昔日欲瞻瞻不見而今欲避避
0398c05: 無門旃檀一片荼三奠惡水當頭淋到跟謾道知恩
0398c06: 方解報從來濟北逆兒孫。
0398c07: 掃五峰和尚塔電砰雨射機猶迅玉轉珠回語更藏
0398c08: 輓宗風再振於湖湘不減折蘆之韻使法社重興於
0398c09: 溈嶺絕類拾栗之芳霜清月皎山高水長不是我師
0398c10: 先伏翼而今爭得大光揚。
0398c11: 平陽弘覺老和尚忌日拈香者老漢一生不近人情
0398c12: 面似百煉鋼心如繞指金人知其熱腸處我知其冷
0398c13: 肚處人知其鬧浩浩地處我知其冷啾啾地處人知
0398c14: 其水漉漉地處我知其乾剝剝地處所以今日一任
0398c15: 諸方盤如大地饌似須彌酥酪若長河明燈及日月
0398c16: 燒七金山香而為供養我只硬糾糾地不與伊誇靡
0398c17: 鬥富但以木札羹鐵釘飯為供從教者老漢吞亦得
0398c18: 吐亦得何故須知飲水要知源得人一牛還一馬。
0398c19: 白雲鹿門和尚起龕臘高望重孰堪儔好把明州作
0398c20: 趙州一坐白雲三十載人天攀仰幾時休所以真歸
0398c21: 雖示於多年風範無更於當日几筵明肅咸睹光儀
0398c22: 之猶在華雨繽紛共欽聲教之儼存曉猿夜鶴之凄
0398c23: 清深悵純慈之被物林影山光之黯澹當知演暢之
0398c24: 超倫雖然未有常行而不住未有常住而不行且道
0398c25: 如何是臨行一句玅喜界中留不住蓮華國裏現全
0398c26: 身。
0398c27: 舉火少林隻履遺殃累普化空棺誑閭闇爭似法依
0398c28: 靈鷲好光前絕後沒廉纖恭惟當山大和尚教網逸
0398c29: 鱗禪關巨擘機契師翁棒下青龍之疏鈔先焚藏典
0398c30: 太白山中睡虎之英聲早著是以香飄梅熟法幢建
0399a01: 立於甬東湖海奔趨艸偃風行宗旨恢張乎濟北人
0399a02: 天頂戴椎拂下鳳舞麟翔指顧間雷轟電掣一艸不
0399a03: 動變荊棘為釋梵之宮餘力不資噓寒谷轉陽和之
0399a04: 色盡稱三佛地中重來古佛四明山外更仰高山可
0399a05: 謂出世功終化儀事畢正恁麼時別轉一機則且置
0399a06: 分身散體事如何烈焰爐中飛彩鳳不萌枝上放優
0399a07: 曇。
0399a08: 入塔者一片地氣結威音王外工成空劫已巳先非陰
0399a09: 陽之造化豈天地之陶甄五眼覓之不見三身近之
0399a10: 不前雖然未有此地先有其賢本無方所即宗遇緣
0399a11: 峭巍巍渾圇無縫罅層級級八面自周圓秖如歸根
0399a12: 得旨合作麼生北斗藏身明有據青山常在白雲邊
0399a13: 掃養拙和尚塔熱喝痛棒天童家聲不墜開畬種粟
0399a14: 溈仰舊案斬新孤風卓卓高天下鐵額銅頭硬古人
0399a15: 眾角雖多成底事一麟足可大門庭。
0399a16: 五磊拙巖和尚起龕輝潛雙樹動天人末後全提一
0399a17: 句新真實說時聲不見正體堂堂沒卻郤身恭惟當山
0399a18: 堂頭拙兄大和尚宗門柱石法海津梁三事無虧二
0399a19: 嚴俱贍惟重道以忘軀獨見義而捨己巳倒卻郤阿難剎
0399a20: 竿恩歸有地便嗣迦葉師兄不用太陽皮履絕繼同
0399a21: 門豈讓野人柴石舉止端如山嶽門庭肅若冰霜棒
0399a22: 下截鐵斬釘室中澄金汰玉所以登其門者盡龍象
0399a23: 入其彀者皆鳳麟雍雍肅肅躋躋蹌蹌不起於座變
0399a24: 招提為夜摩之宮不令而行化濁世成蓮花之域湖
0399a25: 海方賴慈舟而獲濟人天忽失慧炬以迷方然而萬
0399a26: 國春行本無心於彼此千江月印寧有象於去來騰
0399a27: 騰任運則且置秖如換步移身又作麼生須知北斗
0399a28: 身藏後更看東山水上行。
0399a29: 入塔湘南潭北話南陽塔樣何須問帝王迥出煙霞
0399a30: 無背面層層級級轉風光大眾者一片地不屬陰陽
0399b01: 造化元非川嶽鍾靈五行生剋無從九曜安排不著
0399b02: 當知我長兄和尚於威音那畔空劫以前早有者一
0399b03: 片地直至而今於此放光現瑞豎教扶宗頭頭有出
0399b04: 身之機著著有超方之作不思議中流出不思議事
0399b05: 大解脫處顯開大解脫門天下宗師搆他不及湖海
0399b06: 英靈湊泊無由逗到今朝卻郤不在此處著倒不見道
0399b07: 藏身之處沒蹤跡沒蹤跡處不藏身正恁麼時且道
0399b08: 何處安置山頭鼓白浪海底揚蓬塵。
0399b09: 龍牙雲叟和尚設奠者一盞惡水毒如鴆血烈似砒
0399b10: 霜昔日趙州以此接納方來無不受其毒死者今朝
0399b11: 將此奠我龍牙雲叟法兄和尚金石相投芝蘭氣合
0399b12: 儼然生也法兄你生平者一副鐵脊梁從來不肯放
0399b13: 下任是佛來也罵魔來也怕眼蓋三湘氣吞諸夏孤
0399b14: 風絕侶曲高和寡沒興撞著瑞巖三十年來一獻一
0399b15: 酬一斟一酌你不虧我我不負你三千里外目擊道
0399b16: 存而今不惜殷勤更與第二杓惡水者何也不見道
0399b17: 勸君更盡一盃酒西出陽關無故人。
0399b18: 沙彌剃落猛烈丈夫吹毛之鍔聖蓋凡纏當頭一割
0399b19: 付衣脫珍御衣著弊垢服似地擎山如石含玉。
0399b20: 月山和尚入塔同出師門同故鄉同條生死謾論量
0399b21: 如今打鼓還相送到底冤家窄路長恭惟法兄月山
0399b22: 和尚生緣崑嶠實同國一之桑梓道訪天童豎起狄
0399b23: 三之脊項瞻風撥艸極盡高深垂手入廛寧辭泥水
0399b24: 德山之白棒剛欲橫拈鶴樹之終譚何期遽啟無端
0399b25: 半路縮腳生平慣用此機所以十成到頭便爾全然
0399b26: 不顧黃金鎖子骨今朝且喜挑來潭北合同船於茲
0399b27: 不妨便入放下骨襯云白雲不為青山掩留取崚
0399b28: 挂碧空。
0399b29: 雲門簡菴和尚封龕初三十一不須選日眉毛本橫
0399b30: 鼻孔自直恭惟雲門堂上簡菴法兄和尚風標擅世
0399c01: 英氣逼人足稱家駒洵為逸翮三喚得旨為國師入
0399c02: 室之嗣一斑微露作雲門再新之席龍象奔趨乎湖
0399c03: 海人天景仰其斗山將恢濟北真風復造龍山高蹈
0399c04: 屈為堂中表率迭奏以塤箎善能格外激揚共成乎
0399c05: 曲調正期大澍滂沱之雨遍潤群生何乃遽收普覆
0399c06: 之雲竟歸雙樹正恁麼時且道韜光斂歛跡一句又作
0399c07: 麼生銅晴銕眼無窺處玉式金相處處彰。
0399c08: 白雲古拙和尚起龕福泉山頂孤峰獨擅延祥堂上
0399c09: 放開一線花著春而忽開月到天而自轉而今不動
0399c10: 腳頭不妨天涯行遍。
0399c11: 舉火果熟香飄際霜清葉落時歸源無別路收放一
0399c12: 齊施恭惟當山堂上古兄和尚釋門威鳳禪苑祥麟
0399c13: 和靄若春風清明如皎月綱維乳竇千峰影裏擲金
0399c14: 鎚首眾庚山萬指叢中拋玉尺要津把斷玉磊峰前
0399c15: 正令全提白雲深處正爾風行艸偃何期月落星殘
0399c16: 預定行程刻期告別霜飛曉砌鶴唳寒空慘悽變人
0399c17: 天之容歡忭生波旬之色雖然撥出寒爐些子火從
0399c18: 教烈燄亙天紅。
0399c19: 德山語嵩禪師舉火三千里外孤笻至萬指叢中撒
0399c20: 手歸海嶽一時齊慘淡法門千古有光輝恭惟德山
0399c21: 堂上法姪語嵩禪師打頭不弱末後猶強得處純真
0399c22: 用時的切七剎光揚大法一時風動炎荒獅子山中
0399c23: 野狐屏跡孤峰頂上鐵棒橫拈打雨敲風呵佛罵祖
0399c24: 不虛天童之嫡裔無違雙桂之親孫遠來祖塔瞻依
0399c25: 終不忘於源本脫去真風彌露始無忝乎先宗方欲
0399c26: 半座相分剔出眉間挂劍豈遽一朝決別密移壁上
0399c27: 飛龍雖然語話未圓要且聲光遍布秖如今日錦上
0399c28: 鋪華又作麼生丹砂九轉須經煆豈似他家藥汞銀
0399c29: 鏡池禪師起龕一聲歸去杜鵑鳴夢斷三更月正明
0399c30: 不動腳頭超法界迢迢終不涉途程恭惟貫老禪師
0400a01: 眼明同古鏡襟淨若秋池但知樹德耕仁那顧傾家
0400a02: 蕩產運起回天之手和盤托出古伽藍罄輸請法之
0400a03: 誠盡底掀翻舊院落通玄活佛由此而得地王化寰
0400a04: 區太白名山因之而再興光揚剎海尤愛謙光導物
0400a05: 不居一物之先惟能達識通方不步諸方之後所以
0400a06: 心耽教海不被教網之所籠羅性樂禪天不被禪關
0400a07: 之所鈍置嬾理曹洞偏正慵問臨濟主賓佛祖位中
0400a08: 留伊不住聲名隊裏早解抽身正恁麼時如何是臨
0400a09: 行一句銕船無底踏翻後依舊東山水上行。
0400a10: 入塔不居正位不居偏常在煙霞水石邊千聖安排
0400a11: 俱不得一人自有一方天大眾還委悉麼銕牛不喫
0400a12: 欄邊艸直向須彌頂上眠。
0400a13: 籓侯田太傅起棺慧劍單提日用中天然元不犯磨
0400a14: 礱狼煙掃靖霞昇去萬古英風動碧空恭惟台籓太
0400a15: 傅大護法開國元勳天朝首輔嘉謀蓋世名藏大室
0400a16: 之廷功烈超倫身畫凌煙之閣白旄黃鉞平蕩千邦
0400a17: 鐵券金章綿聯百世所以霜戈揮處地轉天旋寶劍
0400a18: 拈時河清海晏滿望永作皇家柱石長為法社金湯
0400a19: 豈期一朝捐館柳營色慘貔貅六轡遐昇虎帳夢驚
0400a20: 鸞鶴雖然火傳薪盡金流朴散而常存芳繼美留體
0400a21: 竭形消而不滅正恁麼時兵隨印轉將逐符行則且
0400a22: 置秖如不歷階級超步大方一句作麼生道令人長
0400a23: 憶李將軍萬里遙天飛一鶚。
0400a24: 宮保前川張公起棺一劍東南三十霜風塵掃靖解
0400a25: 金章赤松不學餐霞去鸞鶴遄歸極樂邦恭惟宮保
0400a26: 張公護法開國元勳專城大帥星辰應世河嶽降靈
0400a27: 秉鉞擁旄到處風行艸偃囊沙堰水直得海晏河清
0400a28: 神武有不殺之威只在止戈平亂明哲知戒滿之道
0400a29: 便能謝祿逃禪所以柱石皇家功高乎伏波之上金
0400a30: 湯法苑芳浮于裴相之間優渥天恩頒祭葬之令典
0400b01: 遨遊佛剎超接引之覺場即今雲車已巳備霞路將登
0400b02: 龍象導前鸞鶴驂後正當臨行之際更聽山僧一偈
0400b03: 細柳營中產白蓮戈矛化作玉毫鞭只將定國安邦
0400b04: 手拈起須彌擲大千。
0400b05: 酆友芝孝廉舉火火宅炎炎遍大千更於何處得安
0400b06: 然就中直下忘機境烈燄橫抽十丈蓮然雖如是猶
0400b07: 在溼地上坐更入紅爐重煆過龍光不射斗牛邊。
0400b08: 慈雨如上座起龕楚水吳山遙踏遍甬江迢遞又親
0400b09: 來幾番曾共雙眉結一旦相看隻眼開滿望赤肩擔
0400b10: 荷去豈期撒手便將回而今八臂遮難住一任驢胎
0400b11: 及馬胎。
0400b12: 舉火六載相依非等閒寂寥時共不辭艱生薑辣賣
0400b13: 清湘寺睡虎聲呼太白山玉轉珠回拋活句戈投刃
0400b14: 接透重關不妨更入紅爐煆火裏優曇劫外顏。
0400b15: 慈雲祥西堂起龕玄沙不出嶺觸破腳指頭便休保
0400b16: 壽不渡河識得本來面便歇簡點將來落在半途爭
0400b17: 如慈雲祥上座一向腳跟穩當從來不入時流當時
0400b18: 要住便住而今要行便行何故到頭霜夜月任運落
0400b19: 前溪。
0400b20: 入塔從上諸佛向者裏起模畫樣作箇標榜歷代祖
0400b21: 師向者裏橫眠倒臥作箇端倪者箇端倪標榜天下
0400b22: 衲僧跳不出一切知識越不得自古及今移易一毫
0400b23: 頭不得若聖若凡總向者裏瓜熟蒂落四楞蹋地且
0400b24: 道還有不落者圈繢者麼渠儂無背面好手不張名
0400b25: 卓林傑維那火茂林脫白獨操方歷盡風塵與雪霜
0400b26: 末後清關遭毒手烏藤拗折挂盂囊此子於諸方得
0400b27: 名在天童得地臨機無滯不爽箭鋒為法忘軀何逾
0400b28: 銕石所以領堂司則有綱有紀典賓客則無黨無偏
0400b29: 堪稱千里家駒將作一株大樹滿望遮天覆地耀彩
0400b30: 騰輝豈期果熟香飄早墮歸根之葉澤猶未降遂斂歛
0400c01: 出岫之雲正當換步移身何必分皮析髓紅爐大冶
0400c02: 曾經煆再得翻身百煉精。
0400c03: 文淵書記火者漢一生倔強不近人情平田淺艸不
0400c04: 肯著腳銕壁銀山偏要打破他人住處不住他人行
0400c05: 處不行所以機不墮位語不停玄冰稜上渡過九曲
0400c06: 劍刃上拾得全軀正期展足長途誰謂抽身半路使
0400c07: 屬目者望不見在意者恨不過如此作為且道有甚
0400c08: 長處一副鐵腸屙不盡更看五熱炙身時。
0400c09: 堅固耆宿封龕不改家風三十年死柴頭上也光鮮
0400c10: 火叉放下翻身去不意今朝話始圓參橫月落天旋
0400c11: 轉何用藏身北斗邊。
0400c12: 舉火者箇老作家生平只以火光三昧成就一切妙
0400c13: 行所謂如來行普賢行信行解行戒行梵行種種不
0400c14: 可稱量不可思議而他方菩薩咸來贊歎將無邊剎
0400c15: 境隱在一塵而今拈起須彌擲向方外唯有長老
0400c16: 放你不過未免借婆衫子拜婆年去也攛下火炬便
0400c17: 燒。
0400c18: 大眾骨入普同以拄杖指塔云者一片地在凡同凡
0400c19: 在聖同聖所以古人道我者裏龍蛇混雜凡聖交參
0400c20: 然雖如是胸藏太虛囊括千界則不無若是閃電光
0400c21: 中分皂白海潮聲內別宮商猶欠一著在瑞巖者裏
0400c22: 又不然獅子窟中無異獸旃檀叢裏放優曇。
0400c23: 豁然禪人入塔虛空無背向大道絕遮攔你迎我進
0400c24: 院我送你歸山恁麼薦得我與你平出如或未然無
0400c25: 影樹下合同船煙霞只尺千山隔。
0400c26: 冰水禪德入塔寒風激水成冰杲日照冰成水但能
0400c27: 如是了知何礙出生入死藏身之處沒蹤由臥看山
0400c28: 頭白浪起。
0400c29: 印宣禪人火龍蛇陣上看謀略閃電光中展大機者
0400c30: 是你二十年前未出家時曾恁麼來底而今弓折箭
0401a01: 盡國破家殘且道作麼生劫火洞然毫末盡青山依
0401a02: 舊白雲中。
0401a03: 雪中達乘禪人起龕對境無欣厭隨緣得自由不因
0401a04: 今日雪爭得玉階遊。
0401a05: 入塔有乘可達未脫羈鎖無地可容逍遙物外雖然
0401a06: 畢竟水須朝海去到頭雲定覓山歸。
0401a07: 露牛禪師入塔入艸一回驀鼻牽幾番痛處更加鞭
0401a08: 如今趁亦趁不去卻郤向無陰陽地眠。
0401a09: 本具巡照火朝暮照人不自照無端常被燈籠笑今
0401a10: 目火蛇劈面來烈燄堆頭飛鐵鷂。
0401a11: 隱文禪師起龕生來一似雲浮嶂死去還同月落峰
0401a12: 生死頭頭無取捨去來步步絕行蹤情謂盡古今空
0401a13: 透網金鱗猶滯水回途石馬出紗籠。
0401a14: 入塔白峰殿前鏟艸鴛湖灘畔韜光一種天然風致
0401a15: 十分清素行藏隱玄霧以豹變游青冥而鴻翔思編
0401a16: 蒲而終養故策杖以還鄉庭無啣華之烏路絕參蹤
0401a17: 之獐人天固是罔測佛祖亦難相望六戶清風奕奕
0401a18: 通身玉骨鏘鏘到底歸根葉落當知達本情忘藏身
0401a19: 之處無跡秋來鷺宿蘆塘。
0401a20: 心安禪德入塔自入松龕自手封臨行分付語從容
0401a21: 要還太白無他事端的雲歸向碧峰藏身處不留蹤
0401a22: 無影樹頭金鳳舞合同船子泛清風。
0401a23: 德水禪人入骨七淨華八德水箇中難著些些子假
0401a24: 饒煆過後精金也須送在荒郊裏何故捨下渾身一
0401a25: 物無無可捨處猶不許。
0401a26: 信禪德起龕一切有為法如夢幻泡影更持三十年
0401a27: 何似一回惺若也惺泥塑金剛行出井。
0401a28: 舉火過去心不可得山頭白浪高千尺未來心不可
0401a29: 得海底紅塵飛八極現在心不可得枯河道裏尋魚
0401a30: 跡豎起火炬云者箇筆描菩薩火中立。
0401b01: 普照禪人火寂照與常照心頭未悄悄管帶忽然忘
0401b02: 是名為普照今更報君知還有向上竅火裏覓浮漚
0401b03: 電光分白皂。
0401b04: 悟漪禪德入塔悟漪老禪哲真參無間歇荷笠走諸
0401b05: 方默契本無說陸沉廣眾中佛眼不能別一朝委世
0401b06: 緣先自知時節俵散諸道具作偈與眾決脫去何優
0401b07: 游火裏寒冰結留供當伏暑面顏猶香潔惟有者著
0401b08: 子亙古離生滅放下沒行蹤直教心路絕。
0401b09: 雲舟禪人起龕生死海中屢浪游白雲渺渺水悠悠
0401b10: 今朝櫓棹俱停卻好與波心撥轉頭喝一喝云風力
0401b11: 扶帆行不棹笛聲喚月下滄洲。
0401b12: 西莊古禪人火大地耕翻已巳獲秋鼻無繩索得優游
0401b13: 出空谷上高丘撒手那邊千聖外回途堪作火中牛
0401b14: 體然比丘尼火鏡華窺破玉樓前一榻寒缸寢萬緣
0401b15: 今日移身知換步雲收碧岫月臨川金剛體自如然
0401b16: 烈火燄中人有路不萌枝上透金蓮。
0401b17: 天山侍者火換禪不用煨蘿菔記法何須汙紙衣端
0401b18: 的衲僧行履處紅爐燄上雪花飛。
0401b19: 梵淨宗菴主封龕金雞啼徹五更寒夢斷人間電影
0401b20: 看葉落歸根親薦旨十方剎海目前觀維爾梵淨宗
0401b21: 子閨閣鬚眉緇門祥瑞心超雲漢志潔冰霜鏡花窺
0401b22: 破於粧臺早知清淨水月觀空於繡屋獨悟真常所
0401b23: 以偶失鸞儔即空房而為禪室燈傳鹿苑就苦海而
0401b24: 作津梁玉麈前光風霽日蒲團上枯木朽株優曇芳
0401b25: 現塵寰蓮萼香開火聚大千擲於方外須彌納於芥
0401b26: 中見越常情聖賢莫測其涯際慈垂出格凡愚咸受
0401b27: 其陶鎔解衣推食忘身為物家傳僧伽再世戶說維
0401b28: 衛重來方子視含生何春暉之遽斂歛當照臨塵剎審
0401b29: 桂影之無偏坐脫歸真臨行說偈靈龕既入瑤戶宜
0401b30: 扃正恁麼時身藏北斗人難見華雨茫茫動地來。
0401c01: 入塔一灣溪畔雲數點松梢雨此是你歸土時亦是
0401c02: 你受用處何故水流心外事電拂世間身。
0401c03: 自勤知殿起龕虛空為殿日月為燈此是什麼境界
0401c04: 勤知殿你尋常知殿還知得此麼若也知得擇火拈
0401c05: 香是道場倒騎牛兮出佛殿。
0401c06: 普明淨菴主封龕出塵有志秋霜潔入道無餘夜月
0401c07: 孤諸境寂時消息斷飄然撒手出常途惟爾普明淨
0401c08: 子妙齡失偶矢志披緇不樂狹小見聞深入廣大境
0401c09: 界尋常以解脫為佛事以莊嚴為佛事以禪寂為佛
0401c10: 事以施與為佛事離男女相離心緣相離言語相離
0401c11: 彼我相故能遊太白之雲歷乳峰之月餐五磊之風
0401c12: 飽瑞巖之雪門庭雖遍歷諸方得旨惟向上一著堪
0401c13: 作緇門標榜何期櫓棹俱停悽慘失人天之容歡忭
0401c14: 起波旬之色雖然因沙掩室人難覷餘得春風動柳
0401c15: 條。
0401c16: 入塔以拄杖指塔窖云者箇虛窖子三世諸佛被他
0401c17: 埋卻歷代祖師被他埋卻郤天下老和尚被他埋卻且
0401c18: 道還有不被他埋卻郤底麼明月松間照清風天外吹。
0401c19: 
0401c20: 遠菴禪師語錄卷第十五
