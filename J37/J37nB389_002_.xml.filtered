0509a01: 俞昭允汾禪師住郢州潼泉山法興禪寺語錄卷之
0509a02: 二
0509a03: 住北京翊教寺嗣法門人上睿等編
0509a04: 師於順治辛丑冬住寺今。
0509a05: 康熙乙巳二月初一日郡邑紳衿護法遠近檀信諸
0509a06: 剎耆宿入山敷座同請開堂。
0509a07: 指法座云妙寶莊嚴眾香圍繞坐斷報化直踏毘盧
0509a08: 從上也有人行轉法輪提祖印山僧一步更高更闊
0509a09: 便陞座拈香云此一瓣香根蟠劫外價重須彌端伸
0509a10: 供養
0509a11: 始祖釋迦文佛大和尚奉祝
0509a12: 今上皇帝聖躬萬歲伏願
0509a13: 一人有慶萬國咸寧明見佛心永延
0509a14: 帝祚此一瓣香凡聖齊榮隱顯同味懷藏則無聲無
0509a15: 臭拈出則為蓋為雲普同供養飲光以下西天東土
0509a16: 六十九世諸祖大和尚奉為巖廊宰輔方面勳臣督
0509a17: 撫司道府縣尊官闔郡紳衿在筵檀護伏願和羹聖
0509a18: 時股肱仁主曰文曰武乃孝乃忠雨露優曇播馨香
0509a19: 於無盡金湯佛法仰山斗於大年此一瓣香多子塔
0509a20: 前承蔭曹溪路上分枝今為供養當寺開山孤標祖
0509a21: 師遞代重興大洪山主妙空禪師憲洪修藏了傳禪
0509a22: 師諸山耆碩本派宗師舊住寮德首領知事伏願後
0509a23: 先扶道古今一揆列剎相望千峰並秀東澗水流西
0509a24: 澗南山雲起北山既是同源了無異見末上拈香云
0509a25: 此一瓣香別無伎倆必有地頭道是郢州土宜迥超
0509a26: 江南尊貴冷眼曾覷見熱心實難忘廣眾中第五回
0509a27: 親拈剎塵海做一爐滿卻正為供養見住蘇州靈巖
0509a28: 山崇報禪寺本師退翁老和尚用酬法乳斂歛衣就座
0509a29: 上首白槌云法筵龍象眾當觀第一義師云第一義
0509a30: 諦上下四維春風包裹不得山僧拄杖子久默斯要
0509b01: 不務速說今朝事不獲已巳全身出現為諸人打開蟄
0509b02: 戶雲行雨施不論橫點豎點有擊頭知尾者便請出
0509b03: 眾相見僧問深山古剎澗冷雲封今日生面重開未
0509b04: 審作何宗調師云一曲少林無孔笛逆風吹了順風
0509b05: 吹僧云實謂罕聞師云也要闍黎接拍乃云我此法
0509b06: 印為欲利益世間故說如鐘在虡扣之則鳴似鏡臨
0509b07: 臺物來斯鑑揭露靈山奧旨洞明少室真機離相離
0509b08: 名破塵破的非寂默無言可造豈譬喻分別能知妙
0509b09: 德空生只可從傍讚歎龍天釋梵惟有動地雨華諸
0509b10: 仁若也聽能出聲見能超色方知盡乾坤是沙門雙
0509b11: 眼遍十方皆自己巳光明不妨隨處立宗應緣接物於
0509b12: 有為境示無為道而不壞有為之相居一佛國作多
0509b13: 佛事而不礙一佛之身自然水到渠成風行草偃雖
0509b14: 然如是建化場中觀光足矣衲僧門下據令奚堪且
0509b15: 衲僧家憑箇甚麼過人得恁威權自在驀拈拄杖卓
0509b16: 一下云不知誰是我但覺世無他上首復白槌云諦
0509b17: 觀法王法法王法如是下座。
0509b18: 當晚小參寒灰枯木衲子家風碧嶂丹岩道人居處
0509b19: 山僧數載茲山其幾本色徒眾刀耕火種澗飲木食
0509b20: 只圖深藏拙訥不欲衒耀見知老屋敗簷東撐西拄
0509b21: 殘磚斷瓦平砌高堆有時孤標塔頭栽松帶雨有時
0509b22: 仲舒橋上嘯月披雲珍珠泉萬斛川流鐵石峰千仞
0509b23: 壁立落紅滿地左右回顧象王芳綠垂庭出入使令
0509b24: 虎子麻三斤乾矢橛沒星秤尾懶較重輕金剛圈栗
0509b25: 棘蓬生辣手中渾忘拋擲無端霜前雪後裂破娘生
0509b26: 面皮諸仁者今朝是開法之始此夜乃聚首之初禦
0509b27: 冷弗贈冰救渴不進火就實而論絕無奇特從古天
0509b28: 地日月草木山川現今老幼尊卑僧俗男女喫飯穿
0509b29: 衣夜眠蚤起看山玩水瞬目揚眉送客迎賓低頭舉
0509b30: 手匪借他力惟憑己巳為春夏秋冬應其時士農工商
0509c01: 居其業事事成辦物物變通諸聖同途群靈一轍何
0509c02: 迷何悟誰欠誰餘倘能依而行之自解轉身吐氣遂
0509c03: 喝一喝云仲春猶寒參退喫茶。
0509c04: 結制示生闍黎上蓮書記請上堂問水到渠成風行
0509c05: 草偃孤標古塔今日是橫點頭豎點頭師云你見我
0509c06: 見進云根塵迥脫能有幾人師云不是苦心人不知
0509c07: 進云德山後句掀翻臨濟先聲截斷乞師別展一籌
0509c08: 師云莫要驚眾麼僧便喝師便打又僧問盡大地撮
0509c09: 來如粟米粒拋向法興堂前還當得境話會麼師云
0509c10: 一條古路穿岩走兩派清泉抱寺流僧云一擲渾身
0509c11: 俱是眼家無四壁不知貧師打云分明記取乃云把
0509c12: 定乾坤日月坐斷意想情塵峭巍巍深密密沒絲縫
0509c13: 罅只箇渾崙三世諸佛到此進步無門歷代祖師於
0509c14: 中出身少路汝諸人腳跟下一向喚不回頭只管貪
0509c15: 程太速有朝撞入他家膝桶隊裏潼泉雖則棒頭有
0509c16: 眼那時正恐猝急救你不得隨卓拄杖一下云寧為
0509c17: 頑石毋效假玉。
0509c18: 上堂雪峰輥毬兩箇三箇還有麼禾山打鼓千槌百
0509c19: 槌已巳破也秘魔擎又好勇少謀道吾舞笏足恭堪恥
0509c20: 潼泉鐵壁排衙清流遶座不用如許閑家具北往南
0509c21: 來底入門領覽驗在目前良久喝一喝云有甚麼諱
0509c22: 處。
0509c23: 豐谷街信女蔡門賀氏法名常月李氏法名宗依孟
0509c24: 門劉氏法名常明姚門鄒氏法名性明請上堂盡大
0509c25: 地是箇餬餅一口百雜碎舌頭若在口裏鹹酸苦辣
0509c26: 定然知些滋味無論江南兩浙關西河北烜赫禪和
0509c27: 掌缽盂向香積世界為甚麼出身無路捨近趨遠良
0509c28: 久云魚鼓聲動也漆桶快下去。
0509c29: 沱潛弟子吳成之羅秀林熊元之領眾請上堂問答
0509c30: 畢乃曰萬法歸一一歸何處海水不可斗量虛空不
0510a01: 可尺度淨地不可撒沙爛泥不可著腳青州衫子重
0510a02: 七斤其所薄者厚十字街頭一片磚其所厚者薄不
0510a03: 快漆桶更莫提來穿破草鞋直須掉卻以拄杖一時
0510a04: 打散云千錯萬錯是伊不錯。
0510a05: 虎爪山湛一典客率徒頓超睿生請上堂乾坤既位
0510a06: 世界已巳形擁之令聚而不聚虛空粉碎大地平沉撥
0510a07: 之令散而不散一出一入全滅全生側耳欲聞而不
0510a08: 聞半合半開同明同暗瞪目欲見而不見拈拄杖卓
0510a09: 一下云豈更替他說道理。
0510a10: 為本寺勤舊性悟馥蓮設薦上堂二月清明寒食節
0510a11: 子規啼斷枝頭血家家塚上土添新鐵打心肝痛不
0510a12: 徹潼泉寺裏有兩箇僧一名宗倫一名道裕同一姓
0510a13: 氏三二十載於此祖師基業盡力支持昨年仲夏日
0510a14: 長綠樹濃陰裏添得黃鸝四五聲忽爾腳跟不穩愛
0510a15: 他蓮華國土安養快樂不再躊躇相繼而往岩頭念
0510a16: 佛石半思半恨忍淚到今特請山僧就伊熟處下一
0510a17: 轉遂喝一喝云好再來也。
0510a18: 定波菴慈摩慈止二大德領眾請上堂食辦擊鼓阿
0510a19: 誰無分飯後普請到即不點觀音勢至文殊普賢毘
0510a20: 盧師法身主總在這裏運水搬柴一擔兩桶靜地躲
0510a21: 跟底師僧若能撩起便行許汝粗餐易飽細嚼難饑
0510a22: 若只管閒坐困眠七棒對十三領得也未拈拄杖喝
0510a23: 一喝云巡炤何得當面諱卻。
0510a24: 度僧上堂僧問花香鳥語日煖風和學人上來請師
0510a25: 一接師云光剃頭僧云百尺竿頭如何進步師云淨
0510a26: 洗腳僧云直得百藝百窮師打一棒云壹是皆以修
0510a27: 身為本乃云脫俗離塵知慚識愧始名出家爾諸大
0510a28: 德既已巳頓捨世間深重恩愛光剃頭淨洗腳父母非
0510a29: 我親誰是最親者諸佛非我道誰是最道者袈裟下
0510a30: 一坐具地從曠劫來四至界畔一一分明中心樹子
0510b01: 更要汝覆蔭天下人去在何故不見道本大者其葉
0510b02: 茂。
0510b03: 瞬目法印西印脫凡慈若五禪德領眾居士請上堂
0510b04: 好諸禪德春山疊疊春日遲遲春鳥關關春泉濯濯
0510b05: 春花似錦春草如茵春雨忽晴春雲乍卷春服既成
0510b06: 春游正始荷諸禪侶垂訪綠轉春灶邊生柴旋斫旋
0510b07: 燒春盤裏野菜時挑時煮正法眼藏從教七穴八穿
0510b08: 圓通妙門一任東開西扇都沒思量實為慶快這裏
0510b09: 忽有箇惱亂春風底衲僧出來道和尚來年更有新
0510b10: 條在潼泉可謂令不虛行。
0510b11: 天池慧門二禪德請上堂僧問學人有一問向坐具
0510b12: 邊忘卻請和尚驗看師云穿過髑髏磕破腦蓋僧云
0510b13: 元來是黑豆老漢師連棒打趁乃云蚤朝不審晚
0510b14: 後和南一似無孔鐵鎚水邊經行林下宴坐喜共你
0510b15: 平交七尺單前釘釘喚甚麼作自性了事衲僧長安
0510b16: 路上輥輥地有甚麼碑記喝一喝。
0510b17: 竟陵吳延皋法護同鄒殿生戴小宋二居士至山請
0510b18: 上堂潼泉古剎路遠山幽澗水潺湲洞雲匼匝石頭
0510b19: 大底大小底小竹子細底細麤底麤向無佛法身心
0510b20: 寧有人情世諦今者竟陵諸碩名儒藍輿垂訪入寺
0510b21: 看額自喜到來山僧主道雖麤幸從一地所生鄉談
0510b22: 未改面面相對不事囊藏始信夫子鼻孔達磨眼睛
0510b23: 原同一致那有兩般忘其陋劣不妨直與遂喝一喝
0510b24: 云惟憑青嶂留知己巳恰際春深筍蕨肥。
0510b25: 嘉魚弟子李志玳法名久端皮氏法名久章請上堂
0510b26: 忽然忽然海口難宣奇特奇特真成越格金剛腳下
0510b27: 鐵崑崙捉得明州憨布袋千般巧說莫益其心萬種
0510b28: 思量是何道理昨日轉一位法堂上參請今朝轉一
0510b29: 位方丈裏商量要覓箇解交句子山僧道渠儂肚皮
0510b30: 大放待冷來看果見呵呵大笑走向龍華樹下去也
0510c01: 是你還信得及麼良久云夢見。
0510c02: 圓菩薩戒慧空道人率二孫馬門范氏佛子佛音二
0510c03: 菴主請上堂問久雨初晴長空一色疊疊春雲捲歸
0510c04: 何所師云戒香定香慧香解脫香解脫知見香進云
0510c05: 阿誰作證師云明人忍慧疆能持如是法乃云靈機
0510c06: 廓徹智鑑洞明萬法何私十虛無間塵塵普應剎剎
0510c07: 全彰聞聲不隨聲惑是你觀音三昧見色不逐色走
0510c08: 是你文殊法門居一切事不為事礙涉一切理不被
0510c09: 理拘是你普賢境界諸大德諸法真實相性戒福慧
0510c10: 滿有緣非無因勿生分別想這裏成禠得去受用得
0510c11: 行山河大地與你證明。
0510c12: 成臼蓮華寺文陵慎以二師請上堂列豎臨濟三門
0510c13: 滿地華狼籍分張曹洞五位一堂風冷澹諸方粗心
0510c14: 轉勝潼泉大笑不已巳驀喚維那維那應諾師云今日
0510c15: 幾人新到維那云幾人新到師云若問老僧佛法但
0510c16: 道開口不在舌頭上遇茶祗喫茶遇飯祗喫飯但不
0510c17: 得從東過西從西過東何故切忌亂走。
0510c18: 師受業師終七師弟天然請上堂平生快性罕人儔
0510c19: 驀地藏鋒理事休不重己巳靈不慕聖又乘好月過滄
0510c20: 洲得自由且自由萬里神光頂後相何須更上一層
0510c21: 樓朝香夕燈繼志述事天然師弟可謂孝矣潼泉山
0510c22: 高水遠眼折心枯無法當情但知懷義五味拈來蘸
0510c23: 秤錘千秋萬世無人用以拂子敲香爐云伏惟伏惟
0510c24: 便下座。
0510c25: 善信王祖禹請上堂僧問禪喜殿裏古文殊白竹林
0510c26: 中觀自在日炙風吹兼程到此未審如何接待師云
0510c27: 黑漆牧童不展手銀籠鶴伴野雲飛僧顧眾云滿堂
0510c28: 是客無人顧盡解穿衫作主來師云須彌頂上更翻
0510c29: 身僧佇思師便喝又僧問一拳拳倒黃鶴樓一踢踢
0510c30: 翻鸚鵡洲有意氣時添意氣不風流處也風流未審
0511a01: 是甚麼人境界師云忙中那得閒僧云菩提樹茂優
0511a02: 缽花開復何祥瑞師云無木挂千金乃云西天四七
0511a03: 東土二三差之毫釐謬以千里古今天下老和尚撩
0511a04: 鉤搭索路布葛藤成人者少敗人者多拈拄杖云山
0511a05: 僧近日改絃易轍去也卓一卓云一條界破青山色
0511a06: 誰敢當頭正眼看。
0511a07: 解制寒河禪喜菴非異闍黎請上堂僧問四月初三
0511a08: 日已巳前乾坤把定四月初三日已巳後日月放行正恁
0511a09: 麼時學人是東去是西去師云山高豈礙白雲飛僧
0511a10: 云瀑布崖前親薦得隨行得路總逍遙師云直是千
0511a11: 里萬里乃云三月以來諸兄弟在我這裏不為看山
0511a12: 水過時單單要明生死大事坐則共你坐行則其你
0511a13: 行曾無箇佛字到你分上亦無箇禪字安汝胸中如
0511a14: 今春末夏初聖制解也腳跟下那有一法繫綴得你
0511a15: 人人八面玲瓏箇箇十方通暢遂喝一喝云直下知
0511a16: 歸須要箇護身符子作麼。
0511a17: 毘盧殿落成檀越馮符石率公郎文悅請上堂百千
0511a18: 法門祗從一門而入無量妙義要在一義而宣乃橫
0511a19: 按拄杖云此豈不是一門卓一卓云此豈不是一義
0511a20: 一門既入百千法門頓開一義能宣無量妙義斯演
0511a21: 正恁麼時祖佛齊到人天共知毘盧師法身主根塵
0511a22: 中妙體獨露色聲外正坐當陽應物應機隨事隨理
0511a23: 直得萬峰仰止眾派流通樓閣莊嚴林泉安隱扇真
0511a24: 風於世表聚禪侶於雲中廣作無等等殊勝因緣顯
0511a25: 示無上上圓融宗旨諸仁有眼則見有耳則聞且壁
0511a26: 立萬仞處憑何建立文殊普賢一拽石觀音勢至二
0511a27: 搬土魯斑繩墨不施功最好一梁對一柱。
0511a28: 安陸府太音印文耆宿報恩石詮自如長老吉祥若
0511a29: 池隱凡了凡長老三賢闍黎潤慈禪碩暨諸菴師德
0511a30: 請上堂千峰頂上出身一路十字街頭不知十字街
0511b01: 頭覿面一機千峰頂上不會千峰頂上若會靜悄悄
0511b02: 中鬧浩浩即是十字街頭十字街頭若知鬧浩浩中
0511b03: 靜悄悄即是千峰頂上同得同用共見共聞有卷有
0511b04: 舒全賓全主髑髏常千世界鼻孔摩觸家風古之今
0511b05: 之甚生標格彼也此也扶豎叢林如是則衲僧正眼
0511b06: 流通佛祖真規不墜且就中還有竭力相為處也無
0511b07: 拈拄杖卓一下喝一喝云我只要這話行。
0511b08: 德山和尚訃至上堂高高峰頂把住南嶽深深海底
0511b09: 放行曹溪明然臨濟燈恢擴天山道善說無上法要
0511b10: 單提大統綱宗群魔異見悉潛蹤萬象森羅齊起舞
0511b11: 其唯我德山法兄和尚乎潼泉法弟打從靈山一會
0511b12: 裏分化此界郢水湘雲同心共照茲聽遺音痛傷何
0511b13: 及乃撫几者三復云誰人知此意令我憶南泉。
0511b14: 佛成道日弟子馬文舉法名行智周氏法名行慧請
0511b15: 上堂僧問無量劫來已巳成佛道深山午夜悟箇甚麼
0511b16: 師云三更失卻牛僧云今日事如何師云天明拾得
0511b17: 馬僧云屈屈師打一棒云要騎便騎要下便下乃云
0511b18: 釋迦老子冷坐垢面蓬頭經歷六載昨夜睹明星豁
0511b19: 然稱大悟只知拈得鼻孔不省打失眼睛全身跌入
0511b20: 荒草叢中兩手扯住葛藤不放五千餘卷絆倒無數
0511b21: 英賢四十九年縛殺幾多好漢汝諸人日日日東上
0511b22: 日日日西沒循環三百六十幾箇解知窠窟拈起拄
0511b23: 杖云若向山僧拄杖頭上洞開雙眼便可與萬象森
0511b24: 羅同暗同明齊起齊倒星移斗轉日照天臨大千沙
0511b25: 界海中漚一切聖賢如電拂咄釋迦老子寢語住也
0511b26: 未擲拄杖下座。
0511b27: 開爐竟陵死心吳道人一念胡道人請上堂拈香祝
0511b28: 聖畢次拈香云此一瓣香奉為華頂之高以作始朱
0511b29: 陵之厚以成終十五省內七十年間自東自西自南
0511b30: 自北法無足相道出常情。
0511c01: 先師退翁大和尚一往不著思惟敢言面目現在爇
0511c02: 向爐中用酬法乳遂就座二僧攙出師打云一箭落
0511c03: 雙雕前僧進云紅爐大啟寶劍重揮上將到來以何
0511c04: 應敵師又打云立破僧云謝與一龍騎出洞若逢天
0511c05: 旱便為霖師云總是預搔待癢乃云年年十月十五
0511c06: 諸方盡道開爐一隊來來往往不論兩浙三吳多於
0511c07: 冷地坐煞寒灰槁木何殊潼泉今日不是衒曜己已見
0511c08: 只圖光顯先宗以重重華藏世界海為一爐韝百億
0511c09: 須彌山作枚炭墼拈發無煙之火運起沒量之錘直
0511c10: 饒煆了精金到此更須鎔過遂拈拄杖卓一下云大
0511c11: 器還他真本色誰云躍冶是祥金靠拄杖便起維那
0511c12: 復白槌云諦觀法王法法王法如是下座。
0511c13: 天目寧知藏請上堂僧問伐鼓聲鐘龍象齊集大座
0511c14: 當軒如何驗取師云路不拾遺僧一喝師云吾這裏
0511c15: 沒甚掉下來底又僧問撥草瞻風耑為此事四眾臨
0511c16: 筵請師明示師便打僧云根不立塵不染功用何施
0511c17: 師又打又僧問臨濟道有一人常在途中不離家舍
0511c18: 有一人常在家舍不離途中那箇合受人天供養和
0511c19: 尚今日如何指令師云不掩蓬門任往來僧云水流
0511c20: 東澗還西澗雲起南山復北山師云肘後不曾傳師
0511c21: 乃舉僧問南泉摩尼珠人不識如來藏裏親收得如
0511c22: 何是藏泉云王老師與汝往來者是藏僧云直得不
0511c23: 往來時如何泉云亦是藏僧云如何是珠泉召僧僧
0511c24: 應諾泉云去汝不會我語師云這僧發問大似懷寶
0511c25: 迷邦南泉善酬到底猶存護惜檢點將來無人過價
0511c26: 潼泉兩手空索諸人十字縱橫往來與不往來如來
0511c27: 藏何曾出得應諾與不應諾摩尼珠原白有之伶俐
0511c28: 漢一撥便轉路不拾遺更用會我語作麼。
0511c29: 弟子李方來方先請上堂僧問如何是第一義師云
0511c30: 尖斗量不盡僧云樹高千尺葉落歸根未審根在甚
0512a01: 麼處師打云一榼在手僧云似多卻這一棒師云有
0512a02: 人喫在又僧問獅子吼無畏說百獸聞之皆腦裂聲
0512a03: 未絕師便喝僧云和尚莫壓良為賤師云慣得其便
0512a04: 又僧問千眼觀音窺覷難見八背那吒摸索不得四
0512a05: 眾臨筵願聞提唱師云滿面無慚色僧轉身擬進師
0512a06: 咄云看腳下乃云真諦以言非有俗諦以言非無真
0512a07: 俗不二是名聖諦第一義咄咄咄力口希禪子訝中
0512a08: 眉垂腳瘦艸鞋寬腰粗皮帶闊相逢把手上高山天
0512a09: 外出頭誰受屈第一義不落言詮如何只靠山僧說
0512a10: 驀拈拄杖卓一下云若要說最直截雖親父子不相
0512a11: 傳自是神仙真妙訣。
0512a12: 復一信禪者薦嚴受業師請上堂僧問身心俱無未
0512a13: 審近日是何世界師云奇怪石頭形似虎火燒松樹
0512a14: 勢如龍僧云彼此無面目作麼生相待師云絕倒旁
0512a15: 觀又僧出將問師云莫說莫說僧云掀倒禪床喝散
0512a16: 大眾駭眾驚眾豈無一示師云打了不曾嗔萬中無
0512a17: 一箇僧云與麼則掬水月在手弄花香滿衣師云前
0512a18: 倨後恭惹人怪笑僧無語師云了乃舉天衣懷和尚
0512a19: 云百骸俱潰散一物鎮長靈百骸潰散皆歸上一物
0512a20: 長靈甚處安南堂靜和尚云一物長靈甚處安長空
0512a21: 雲散碧天寬蓮宮佛剎華無數眨起眉毛子細觀師
0512a22: 云一華一佛國一葉一如來貶起眉毛早已巳蹉過喚
0512a23: 甚麼作一物喝一喝云若暉大德惺惺著三千大千
0512a24: 世界乃至無有如芥子許非是菩薩捨身命處九年
0512a25: 前潼泉廣座十位高僧人人相著保解脫別解脫汝
0512a26: 為第一果能不昧當初領取山僧一偈真誠度得好
0512a27: 兒孫果解知恩即報恩只管因行閒掉臂這邊那畔
0512a28: 各稱尊。
0512a29: 三尖山禪悅老比丘率徒是一請上堂僧問拄杖子
0512a30: 是衲僧尋常用底因甚卻道途路不得力師云幾人
0512b01: 於此茫然僧云龍袖拂開全體現象王行處絕狐蹤
0512b02: 師云用這許多氣力作麼僧一喝師云夜飯從來不
0512b03: 飽人乃云千峰色寒百林聲悄水自冷冷月自皎皎
0512b04: 前三與後三一老一不老無絃琴上彈出五音六律
0512b05: 無底缽中飣成七珍八寶未聞者聞未飽者飽諸仁
0512b06: 一向在諸方煖室商量說迦葉無端談達磨未了文
0512b07: 殊普賢休咎罔諳癩狗泥豬緇素甚曉喝一喝云是
0512b08: 真金是荒草這裏風頭稍硬且向別處尋討。
0512b09: 青山方秀之居士雁門金茂明居士領眾請上堂潼
0512b10: 泉古道場法幢重啟建山門八字開一殿高一殿廚
0512b11: 庫對僧堂疊疊峰巒現毘盧頂上釋迦尊多年塵土
0512b12: 黃金面監院副寺功不浪施維那悅眾理無曲斷典
0512b13: 座變生為熟知賓客來須看監修直歲先之勞之知
0512b14: 藏侍者請益無倦眼目人天自有首座西堂號令佛
0512b15: 祖惟許方丈老漢遠近緇素懷信心隨喜今朝設饡
0512b16: 飯開單展缽衲子難謾伐鼓聲鐘龍蛇易辨驀拈拄
0512b17: 杖卓一下云一冬更有好商量南山紅燒北山炭。
0512b18: 弟子盧門高氏法名久省率男盧廷鎮法名力亨請
0512b19: 上堂心如工伎兒意如和伎者五識為伴侶妄想觀
0512b20: 眾伎諸仁者玉本無瑕雕文喪德盡十方世界無一
0512b21: 微塵許法與汝作見聞覺知心意識妄想甚處得來
0512b22: 隨喝一喝云喚取機關木人問求佛施功蚤晚成。
0512b23: 
0512b24: 
0512b25: 
0512b26: 
0512b27: 
0512b28: 
0512b29: 
0512b30: 俞昭禪師語錄卷之二終
