0653a01: 華巖還初佛禪師語錄目次
0653a02: 敘
0653a03: 卷上
0653a04: 上堂
0653a05: 小參
0653a06: 茶話
0653a07: 卷下
0653a08: 機緣
0653a09: 入室
0653a10: 拈古
0653a11: 頌古
0653a12: 雜偈
0653a13: 佛事
0653a14: 
0653a15: 
0653a16: 
0653a17: 
0653a18: 
0653a19: 
0653a20: 
0653a21: 敘
0653a22: 我宗無語句亦無一法興人何假于語言文句哉從
0653a23: 上諸祖出世教人提持正眼扶豎綱宗末學初機朝
0653a24: 參暮請不得已巳而漏逗一言半句曲為今時日久歲
0653a25: 深遂爾葛藤遍地然而咸有於語言下知歸者故語
0653a26: 之不可不錄也　還初法兄幼未業儒不識文字戒
0653a27: 得雲峰禪參昭覺末到華巖始與本師鍼芥相投水
0653a28: 乳相合遂首眾服勤一十五載了無異志焉甲子歲
0653a29: 值本師有剃師禮塔之行命代主華嚴法席渝城鎮
0653a30: 府王公遣官馳供請就院開爐卻之不得乃從焉蓋
0653b01: 其開口不涉文字單提向上正眼示人的的自胸襟
0653b02: 中貼體流出所以無雕奇鑒玅之句純是一味老實
0653b03: 頭禪眾中有感慕者從傍竊記之久而盈帙故有上
0653b04: 堂小參雜錄咸末學初機朝參暮請契會知歸語句
0653b05: 是語之不可不錄者。時
0653b06: 康熙乙丑年余月价南慧仙題于多子山之慈雲禪
0653b07: 院
0653b08: 
0653b09: 
0653b10: 
0653b11: 
0653b12: 
0653b13: 
0653b14: 
0653b15: 
0653b16: 
0653b17: 
0653b18: 
0653b19: 
0653b20: 
0653b21: 
0653b22: 
0653b23: 
0653b24: 
0653b25: 
0653b26: 
0653b27: 
0653b28: 
0653b29: 
0653b30: 
0653c01: 華巖還初佛禪師語錄卷上
0653c02: 門人通量等編
0653c03: 上堂
0653c04: 　重慶府巴縣華巖禪院語錄
0653c05: 康熙甲子年十月望日鎮府差官偕本院都寺副監
0653c06: 等請開爐師陞座拈香祝　聖畢末後拈香云此一
0653c07: 瓣香乃雲峰戒香昭覺定香屢被本師痛棒熱喝觸
0653c08: 碎了無一念退怯之心直至如今忍痛不暇不免對
0653c09: 眾拈出爇向爐中供養現住瀘陽方山雲峰堂上傳
0653c10: 臨濟正宗第三十二世聖可本師和尚用酬法乳之
0653c11: 恩上首白槌云法筵龍象眾當觀第一義問天下有
0653c12: 道則見無道則隱無道即不問如何是有道則見師
0653c13: 云現成爐紅如火進云三千公案憑師舉五百英
0653c14: 雄定讓誰師云仍舊鉗鎚辣似薑進云適從五鳳樓
0653c15: 前過手握金鞭賀太平師云珍重銅頭鐵額漢一回
0653c16: 煆鍊一回剛乃云結制者何是將虛空結個漫天網
0653c17: 子盡大地以為禪堂于斯放下身心勿分內外六根
0653c18: 六塵如同墻壁使六識不行無一毫頭許滲漏行住
0653c19: 坐臥通在裏許單單提起本參話頭疑來疑去真疑
0653c20: 現前撼搖不動名為結制也日久歲深忽然打破漫
0653c21: 天網子地一聲超出三界名為解制也復云大道
0653c22: 從來不屬言擬談玄玅隔天淵直須能所俱忘卻始
0653c23: 可饑餐臥則眠此四句中有一句能縱能奪能殺能
0653c24: 活有人點檢得出一生參學事畢其或未然且向此
0653c25: 爐中煆煉一回始得上首結椎云諦觀法王法法
0653c26: 王法如是。
0653c27: 張進披剃請上堂問大悲千隻手那隻手是正手師
0653c28: 云拄杖子是正手進云大悲千隻眼那隻眼是正眼
0653c29: 師云拄杖子是正眼進云佛未出世祖未西來未審
0653c30: 拄杖子在甚麼處師云向佛未出世時薦取僧便喝
0654a01: 師亦喝云你也喝我也喝且道那一喝是進云不免
0654a02: 疑著師云疑則別參問父母未生前如何是本來面
0654a03: 目師云嘉州大象進云向何處安身立命師云父母
0654a04: 未生前問昔日廣頞屠兒揚下屠刀立地成佛是何
0654a05: 意旨師云立地成佛進云今日張進請上堂乞垂示
0654a06: 垂示個甚麼師云脫敝垢衣進云除卻鬚髮又作麼
0654a07: 生師云臥無畏床進云謝師答話師云未信你在乃
0654a08: 拈拂子拂一拂云雞寒上樹鴨寒下水靈性灼然不
0654a09: 二因甚冷寒冷各別莫是熟處難忘耶所謂熟處要
0654a10: 生生處要熟我華嚴眾中一般穿衣一般喫飯是生
0654a11: 是熟良久師喚侍者二侍者一齊應諾師云一得一
0654a12: 失復云少頃法堂前鏟草擊拂子下座。
0654a13: 長至日上堂問法筵整肅龍象班齊伐鼓敲鐘有何
0654a14: 祥瑞師云華蓋藤蘿一線長進云冬至現前即不問
0654a15: 末後一句事如何師云岩前古柏倚天高進云謝師
0654a16: 答話師云一陽已巳復問冬至上堂請和尚說法說個
0654a17: 甚麼法師云腳忙手亂僧便喝師云果然乃舉本祖
0654a18: 道乾三連坤六斷文彩已巳彰洞山撤退泰首座果子
0654a19: 當仁不讓慈明文榜揭示僧堂前經首示人華岩長
0654a20: 老也無三種所設又作麼生拈拄杖畫一畫云是甚
0654a21: 麼平揮拄杖任施為撥轉乾坤星斗移莫把時辰輕
0654a22: 易度一機纔動萬機隨喝一喝卓拄杖一下。
0654a23: 龐鳳林請上堂問若道第一義傳爐之時和盤托出
0654a24: 了也請問和尚喚甚麼作第一義師云未出方丈時
0654a25: 薦取進云離四句絕百非請師直指西來意師云今
0654a26: 日忽然有些耳聾進云說法者無法可說是名說法
0654a27: 請問和尚說個甚麼法師云好生聽問八萬四千獅
0654a28: 子座和尚坐那一座師云向者裏卜度看進云者老
0654a29: 漢瞞人不少師云只瞞你一個乃卓拄杖一下喝一
0654a30: 喝云一喝分賓主拄杖攪長河鐵蛇橫古路石女唱
0654b01: 哩囉泥牛吞皓月木馬雲中過鼎爐起作舞露柱笑
0654b02: 呵呵且道是甚麼人境界莫是文殊普賢大人境界
0654b03: 耶或有個漢出來道華岩長老只說得無情法有情
0654b04: 法未夢見在向他道是甚麼所在說有說無所謂若
0654b05: 能轉物即同如來且道二郎關怕子岩作麼生轉起
0654b06: 身拈拄杖橫肩云舉頭天外看誰是我般人便下座。
0654b07: 臘八日光修率渝城眾居士設齋請上堂問十方同
0654b08: 聚會個個學無為如何是無為的事師云待你一口
0654b09: 吸盡錦江水向你道進云謝師答話師打云也不得
0654b10: 放過乃云黃面老子六年苦行雪窟裏凍殺甦醒將
0654b11: 來打失鼻孔帶累眉毛何也金屑雖貴落眼成翳。
0654b12: 除夕請上堂問明藏辦齋請和尚陞座將甚麼與他
0654b13: 利益師云大眾一飽進云將甚麼了他生死師云父
0654b14: 子上山各自努力問年盡月盡諸塵盡個中還有未
0654b15: 盡者麼師云有進云有在甚麼處師云高著眼進云
0654b16: 無眼耳鼻舌看個甚麼師云待你除卻眼耳鼻舌向
0654b17: 你道進云者老漢顛倒不少師呵呵大笑云爍然顛
0654b18: 倒不少乃云三十日到來衲僧家將甚麼作把柄莫
0654b19: 是東村王老夜燒錢是把柄耶莫是雙桂酒雲門餅
0654b20: 趙州茶麻三斤乾屎橛是把柄耶所謂參須真參悟
0654b21: 須實悟若得實悟隨意拈來便是佳珍其或未然不
0654b22: 免當面錯過者事且置明藏辦齋與諸人分歲且道
0654b23: 有甚麼利益水漲船高泥多佛大。
0654b24: 上堂你有拄杖子我與你拄杖子錦上添花人人有
0654b25: 你無拄杖子我奪你拄杖子雪裏送炭世間無又頌
0654b26: 云堪笑芭蕉常饒舌何曾出得口中來若還心裏渾
0654b27: 無事不枉時人作話猜。
0654b28: 師誕辰雲慧等請上堂卓拄杖一下云光佛今年五
0654b29: 十五作事之間多莽鹵拄杖拈來顛倒弄撥動衲僧
0654b30: 猛如虎問著父母未生前個個默然不消數痛以拄
0654c01: 杖擊頭皮笑倒華巖楊耀宇若還當下解翻身立地
0654c02: 迥然超佛祖雖然如是拄杖子未點首在舉那吒太
0654c03: 子析骨還父析肉還母湧身虛空為父母說法若道
0654c04: 色身說法色身無相法身說法法身無形且道將甚
0654c05: 麼為父母說法釋迦彌勒到者裏也無開口處華巖
0654c06: 今日母難之辰若有人出來問將甚麼為母說法待
0654c07: 他開口隨聲便打何故如此知恩報恩賞罰分明。
0654c08: 解制渝城總府王公設齋請上堂問盡大地是一保
0654c09: 社華岩卻在中作麼生結作麼生解師云剎竿頭上
0654c10: 翻觔斗進云明解暗解師云紫羅帳裏撒珍珠進云
0654c11: 掀倒禪床時作麼生師云退身有分僧便喝師云布
0654c12: 袋老鴉乃云若論向上一著威音王那邊更那邊薦
0654c13: 得威音王已後無二無別心外無心名曰傳佛心印
0654c14: 所以諸佛授受祖祖相傳只至而今拈槌豎拂各擅
0654c15: 家聲激揚向上一著豈不聞隔江招手了明大事者
0654c16: 猶涉程途況向三條椽下七尺單前勞形苦骨互相
0654c17: 鈍置耶今日與汝等放開一線一句作麼生道拄杖
0654c18: 橫肩擔日月芒鞋踏破水雲心舉朱行軍入南濟院
0654c19: 設齋執手爐行香云直者是直者是時有僧問直者
0654c20: 是甚麼軍便喝僧云行軍是佛法中人惡發作麼行
0654c21: 軍云你作惡發會那僧便喝行軍亦喝云鉤在不疑
0654c22: 之地遂呼左右認取者僧著師云行軍有舉鼎拔山
0654c23: 之能顯其大機大用若無者僧幾乎埋沒者僧有超
0654c24: 群出眾之志若無行軍不能彰顯所謂法不孤起仗
0654c25: 境方生今朝總鎮府王大護法雖無者般去就卻乃
0654c26: 用得平懷自家寶藏庫裏伸手拈出家珍特來華巖
0654c27: 禪院供佛及僧且道與行軍是同是別皇天無二道
0654c28: 聖賢無兩心卓拄杖一下下座。
0654c29: 乙丑冬結制總府王公請上堂問爐作麼生開師云
0654c30: 一回未就進云開後又作麼生師云九煉成剛問父
0655a01: 母未生前如何是本來面目師云少間喫王護法齋
0655a02: 進云作麼相謝師云端坐受供養施主常安樂乃以
0655a03: 拄杖子打圓相云大眾見麼一僧云見又以拄杖擊
0655a04: 几案云聞麼僧云聞師云若向見聞覺知處薦得三
0655a05: 世諸佛在諸人眼裏放光動地歷代祖師在諸人眼
0655a06: 睫上建大法幢只如佛未出世祖未西來鐘聲未擊
0655a07: 鼓聲未鳴大眾未集佛上座未陞座之先汝等諸人
0655a08: 作麼生見得舉雪峰云三世諸佛向火燄上轉大法
0655a09: 輪雲門云火燄為三世諸佛說法三世諸佛立地聽
0655a10: 應菴云三世諸佛為火燄說法火燄燒殺三世諸佛
0655a11: 者三老略得些子乾矢橛氣息各自氣沖宇宙即不
0655a12: 無全身遠害要且未在華巖今日卻不與麼驀顧左
0655a13: 右云一回未就九煉成鋼。
0655a14: 光銳等為月朋大士送法衣至請上堂問月朋大士
0655a15: 送法衣以何酬謝師云日不待火而熱進云喫飯打
0655a16: 濕口洗臉打濕手未審喫洗的是甚麼人師云月不
0655a17: 待風而涼進云除卻者箇又作麼生師便喝問生從
0655a18: 何來死從何去師云你即今在甚麼處來進云將甚
0655a19: 麼報父母劬勞師云禮拜著僧禮拜師云一釣便上
0655a20: 問今日上堂為拈何事師云香煙裊裊進云不添香
0655a21: 時如何師云你眼在甚麼處僧便喝師云你再喝看
0655a22: 僧又喝師打云無腳跟漢乃舉雙桂師翁道戒是根
0655a23: 基行是墻輕遮重難謹隄防貪嗔不住空王殿定慧
0655a24: 奚居寂滅場杖掛豬頭遊酒肆衣包狗骨宿婬坊分
0655a25: 明痛與山林道持犯冰消磚鏡堂師翁見處入林不
0655a26: 動草入水不動波須知擔與麼事必是恁麼人設若
0655a27: 於斯悟去可與雙桂師翁同鼻孔出氣月朋大士把
0655a28: 手共行逆順卷舒縱橫無礙其或未然毫釐有差天
0655a29: 地懸隔。
0655a30: 楊先芳請上堂問人人瞻此法王寶座將甚麼利益
0655b01: 與他師拈拄杖云會麼進云者個且置臘月三十日
0655b02: 打破鎮州城天王向甚麼處去師便打進云與麼則
0655b03: 二即關未點首在師云一任舉似諸方乃舉趙州到
0655b04: 一菴主處問有麼有麼主豎起拳州云水淺不是泊
0655b05: 船處便行又到一菴主問有麼有麼主亦豎起拳州
0655b06: 禮拜云能縱能奪能殺能活師云二菴主一般豎拳
0655b07: 因甚不肯前只肯後點檢將來二菴主好一對無孔
0655b08: 鐵鎚解放不解收趙州縱有陷虎之機解收不解放
0655b09: 華巖如此批判還有縱奪殺活也無明眼衲僧試辨
0655b10: 別看。
0655b11: 元旦上堂問新春事如何師云枯木巖前夜放花鐵
0655b12: 牛依舊臥煙沙進云也要見性明心始得師拈拂子
0655b13: 云農家鞭影輕拈出進云謝師答話師云一念回心
0655b14: 便到家問萬法歸一一歸何處師云不在前不在後
0655b15: 進云無前無後作麼生道師云試卜度看僧近前師
0655b16: 云是甚麼僧旋遶一匝師云風力所轉乃卓拄杖云
0655b17: 瑞色祥光繞翠臺燈籠露柱也懷胎一聲爆竹傳新
0655b18: 令萬象森羅正眼開山野既登獅子座衲僧好獻象
0655b19: 王才復卓拄杖云有麼有麼喝一喝下座。
0655b20: 解制西臨師請上堂問答繁不錄乃云觸目不會
0655b21: 運足焉知路虛費草鞋錢不知何時悟南來北往苦
0655b22: 勞心參遍諸方奇玅句滿滿記上一肚皮成群作隊
0655b23: 說長處明眼宗師著一錐好要上天也無路不如早
0655b24: 向己已邊求討箇無為休歇處吾今苦口為丁寧切切
0655b25: 偲偲勿放縱佛上座如是說話也是壓良為賤且道
0655b26: 八字打開又作麼生文殊自文殊解脫自解脫卓拄
0655b27: 杖一下。
0655b28: 佛誕上堂舉世尊初生一手指天一手指地周行七
0655b29: 步目顧四方云天上天下惟吾獨尊雲門云當時我
0655b30: 若見一棒打殺與狗子喫貴圖天下太平師云世尊
0655c01: 鑿開混沌雲門鍊石補天滲漏毫髮雖無猶有經天
0655c02: 星月彼此汗馬功高即不無要見太平驢年未在。
0655c03: 端午日光銳母難請上堂舉孚山問鼓山父母未生
0655c04: 前鼻孔在甚麼處鼓山云今日生也鼻孔在甚麼處
0655c05: 孚不肯乃云你問我我向你道鼓問云父母未生前
0655c06: 鼻孔在甚麼處孚搖扇而已巳今日或有人問華巖父
0655c07: 母未生前鼻孔在甚麼處只向他道拳頭粽子不多
0655c08: 大珍重休將囫圇吞。
0655c09: 大興母難請上堂問十方諸佛為一大事因緣出現
0655c10: 於世和尚將何利益群生師卓拄杖一下進云要和
0655c11: 尚親切道一句來師又卓一下云是汝不會進云會
0655c12: 得又作麼生師便打乃舉臨濟上堂云赤肉團上有
0655c13: 一無位真人常從諸人面門出入未證據者看看時
0655c14: 有僧出問如何是無位真人濟下禪床把住云道道
0655c15: 其僧擬議濟拓開云無位真人是甚麼乾矢橛便歸
0655c16: 方丈師云斯老歸方丈是則是當時不遇作家若遇
0655c17: 作家只教他一場敗闕或有問華岩如何是無位真
0655c18: 人與他道莫向赤肉團上會待他開口隨聲便打何
0655c19: 故既為臨濟兒孫放過即不可。
0655c20: 煙水大師請上堂問如何是佛師云背後底進云如
0655c21: 何是法師云你說底進云如何是僧師云滿堂雲水
0655c22: 客個個學無為進云除卻佛法僧和尚向甚麼處會
0655c23: 師云你即今從甚麼處來僧踏一足師云者箇是風
0655c24: 力所轉僧豎一指師云不是僧作禮師云不是不是
0655c25: 問生死不明何法拯救師云拄杖子進云放下拄杖
0655c26: 子又如何師云你除卻生死我放下拄杖問阿修羅
0655c27: 與帝釋相戰鬥勝不過竄入藕絲孔裏和尚如何不
0655c28: 救師云怕老僧乃云者風吹不入雨打不濕的赤灑
0655c29: 灑光爍爍如盤走珠動著便轉只是諸人不肯承當
0655c30: 若也承當得去與諸佛祖無二無別即不無煙水大
0656a01: 師特特來華岩設齋供眾光揚法道大家相扶且道
0656a02: 覿面相呈又作麼生話會一條拄杖兩人舁。
0656a03: 總府王建盂蘭會請上堂問王大護法年年追資祖
0656a04: 禰歲歲拔濟陣魂如何是利生一句師云打瓦鼓唱
0656a05: 巴歌進云恁麼則大眾因齋慶讚去也師云闍黎是
0656a06: 具眼底人問護法供僧公子代勞如何是賓中主師
0656a07: 云雲從龍進云如何是主中賓師云風從虎進云賓
0656a08: 主相見時如何師云大家看乃舉乾闥婆王作樂迦
0656a09: 葉頭陀起舞不是全體大用亦非玅指全彰乾闥婆
0656a10: 王知處頭陀知之頭陀知處乾闥婆王不知如斯鍼
0656a11: 劄不入只成鐵壁銀山待今推諳不通點檢華巖則
0656a12: 不然要與諸人耳聞眼見箇箇相知諸佛歡喜日眾
0656a13: 僧自恣時法堂前作樂拄杖子起舞白棒打青天那
0656a14: 容佛與祖遂召大眾云且道是甚麼人威力顧視拄
0656a15: 杖云全靠汝如是舉揚且道與總府王大護法存亡
0656a16: 兩利還得也無財法二施無差別同入毘盧解脫場
0656a17: 復卓拄杖兩下。
0656a18: 上堂問八月中秋大意設齋將甚麼相酬師云無繩
0656a19: 自縛進云縛個甚麼師云後五日看進云看個甚麼
0656a20: 師云瞎乃舉馬祖玩月次問西堂正當恁麼時如何
0656a21: 堂云正好修行次問百丈丈云正好供養又問南泉
0656a22: 泉抽身歸眾祖云經歸藏禪歸海惟有普願獨超物
0656a23: 外師云者三大老一人就地升高一人從空放下一
0656a24: 人飽柴飽水只如馬祖恁麼道又且如何也是憐兒
0656a25: 不覺醜華巖今朝賞月又作麼生喝一喝云見月休
0656a26: 觀指歸家罷問程。
0656a27: 光朗請上堂睦州喚僧趙州喫茶雪峰輥毬歸宗拽
0656a28: 石經頭字國師水碗諸佛出身處東山水上行總
0656a29: 是向上時節華岩也無向上向下者幾般施設但只
0656a30: 迎來三十送去三十何以如此大鵬展翅摩霄漢誰
0656b01: 顧崩騰六合雲。
0656b02: 羅居士請上堂舉龐公道十方同聚會個個學無為
0656b03: 此是選佛場心空及第歸是誰心實華巖則不然十
0656b04: 方同聚會個個效波離缽盂兩度濕口嘴徒生肥是
0656b05: 法皆虛喝一喝。
0656b06: 長至徐文高請上堂問冬至佳節即不問大興師向
0656b07: 甚麼處落腳師云高高峰頂立深深海底行進云深
0656b08: 深海底作麼生出師云海枯終見底人死不知心問
0656b09: 秋去冬臨作麼生道師云未陞寶座法令先行僧禮
0656b10: 退師云狗啣赦書諸侯避道乃卓拄杖一下云拄杖
0656b11: 子跳十方世界震動嚇得山僧四大五蘊皆空雖
0656b12: 然只得一橛奈諸人搆副不上設若搆副得上與天
0656b13: 地同根日月同體四時循環周流不息且道一陽既
0656b14: 復後又作麼生遂橫拄杖云兩手猶教短拄杖與麼
0656b15: 長。
0656b16: 佛成道日魏居士等請上堂卓拄杖一下云世尊從
0656b17: 無量劫來捨頭目髓腦身肉手足國臣妻子象馬七
0656b18: 珍未離兜率已巳降皇宮未出母胎度人已巳畢因甚不
0656b19: 能悟去然後入雪山六年苦行夜睹明星方纔證得
0656b20: 要知者一著子如剝芭蕉相似剝了一層又一層芭
0656b21: 蕉剝盡其理自彰所以香巖悟後有偈云去年貧未
0656b22: 是貧今年貧始是貧去年貧猶有卓錐之地今年貧
0656b23: 錐也無仰山云如來禪許師弟會祖師禪未夢見在
0656b24: 華岩道如來禪亦未夢見在何以如此山盡疑無路
0656b25: 溪回別有村。
0656b26: 雲慧請上堂舉龐居士道難難難十擔油麻樹上攤
0656b27: 龐婆云易易易跳下床來便立地靈昭云也不難也
0656b28: 不易百草頭邊祖師意者事且置惟我所見有五件
0656b29: 事難第一施者難第二化者難第三廚中變生作熟
0656b30: 難第四端坐受供難第五食不消難何故如此施主
0656c01: 一粒米重如須彌山若還不了道披毛戴角還盡大
0656c02: 地人一般穿衣喫飯屙矢送漏還了不了向者裏把
0656c03: 得定作得主拖犁拽耙也非分外不但施主一粒米
0656c04: 千兩黃金也得消只如不難不易一句又作麼生道
0656c05: 苦瓜連根苦甜瓜徹蒂甜。
0656c06: 一念請上堂大眾集定師拈拂子拂一拂云玄玄玄
0656c07: 妙妙妙古鏡未磨幽微獨照十五日已巳前明歷歷十
0656c08: 五日已巳後黑漆漆黑漆漆中明歷歷明歷歷中黑漆
0656c09: 漆正當十五日又作麼生待汝諸人打破鏡來與汝
0656c10: 相會放下拂子便歸方丈。
0656c11: 師誕辰實慧請上堂問和尚壽誕將甚麼報父母劬
0656c12: 勞師拈拂子拂一拂云向者裏薦得四恩普報進云
0656c13: 未出母胎又如何師云度人已巳畢進云出母胎又如
0656c14: 何師云遍界不曾藏問世尊不說說說個甚麼師云
0656c15: 八角磨盤空裏走進云迦葉不聞聞聞個甚麼師云
0656c16: 三腳驢子弄蹄行進云者老漢道會賣弄師云踏殺
0656c17: 闍黎乃云一向為諸禪侶徹困腳底無力拄杖靠倒
0656c18: 須彌四大海水洋溢兩眼徹骨照人心光普天匝地
0656c19: 一任佛祖到來誰敢當鋒獨立不會三家村裏只解
0656c20: 誑惑兄弟饑時喫飯飽隨眠齁鼾一覺無消息有人
0656c21: 問我解何宗棒頭有眼明如日與麼說話還報得四
0656c22: 恩三有麼咄咄咄。
0656c23: 光銳母難請上堂問王居士設齋供養和尚大眾將
0656c24: 甚麼酬答師云天上有星皆拱北進云父母未生前
0656c25: 如何是本來面目師云人間福海壽山高乃喝一喝
0656c26: 云百年三萬六千朝反復原來是者漢在聖不增在
0656c27: 凡不減在胎為形出胎為人在眼曰見在耳曰聞在
0656c28: 手執捉在足運奔智者喚為佛性愚者喚作精魂如
0656c29: 斯說話也是認賊為子且道鴻濛未判天地未分父
0656c30: 母未生前喚甚麼作佛性良久云莫怪諸人道不得
0657a01: 佛上座疑嘴掛壁便放下拄杖。
0657a02: 午日印微請上堂師云今日今朝五月五放些毒氣
0657a03: 塗門戶諸人見者也攢眉鼻孔聞之除熱惱盲龜跛
0657a04: 鱉盡藏蹤虎穴魔宮牢關鎖三世諸佛也不知狸奴
0657a05: 白牯卻知有佛上座與麼說話泥裏有刺剌米裏添沙
0657a06: 若還檢點得出蒿枝依然攢艾虎其或未然拳頭大
0657a07: 粽難吞吐喝一喝復召大眾云且道是吞是吐醍醐
0657a08: 不省即毒藥毒藥省知是醍醐。
0657a09: 邵元披剃請上堂問德山托缽即不問如何是德山
0657a10: 末後句師云今古卜不破進云岩頭密啟其意又作
0657a11: 麼生師云我也疑著進云果然只得三年活因甚師
0657a12: 遭徒記師云叫得孩兒解罵爺問一念紛飛萬機鬥
0657a13: 亂如何是鬧中取靜的事師云你靜在甚麼處進云
0657a14: 還要和尚指出看師便打乃云生死不明如喪考妣
0657a15: 剃髮宜及膚翦爪宜親體若不明斯道猶戽夜塘水
0657a16: 所以大悟徹底也亦如喪考妣生死既明何故如此
0657a17: 喝一喝下座。
0657a18: 小參
0657a19: 秉拂小參問昨夜陰雲挂碧天今宵明月照法筵燈
0657a20: 籠露柱也欽羨羡異目嚬呻野干潛野干潛且置獅子
0657a21: 嚬呻時若何師云裂破肝膽進云未出窟時如何師
0657a22: 云裂破肝膽乃云此個事雖則人人本有個個不無
0657a23: 秪要志向堅確若是個漢不顧危亡者久久自有入
0657a24: 處其或用心不切即如水浸石也光佛始初參學之
0657a25: 時如蚊子上鐵牛及至後見本師和尚一日落堂問
0657a26: 云文殊是七佛之師因甚出女子定不得光佛云話
0657a27: 頭忘卻了又問云罔明初地菩薩因甚出女子定得
0657a28: 光佛云猶有話頭在又問女子具甚麼手眼得近佛
0657a29: 座光佛遂作女子拜又云我與汝作揖又作麼生光
0657a30: 佛又作女人拜和尚便打光佛不覺通身汗下礙膺
0657b01: 冰消大眾會麼光佛若不志堅怎能到此雖然如是
0657b02: 若論佛法尚未夢見在何故如此路遠夜長休把火
0657b03: 大家吹滅暗中行卓拄杖下座。
0657b04: 解七小參問如何是解的道理師云恰似紅爐上著
0657b05: 一點雪乃卓拄杖云要做祖師門下客參須真參悟
0657b06: 須實悟自不被天下老和尚舌頭所瞞若非真參實
0657b07: 悟不但花費眼前日子亦且辜負平生古人不食不
0657b08: 寢引錐自刺總為生死大事未明既得明已巳方纔行
0657b09: 腳古人既是丈夫今人也亦應爾一七中諸位兄弟
0657b10: 脅不至席與古人行徑不異非佛上座可得而稱喜
0657b11: 何如此但得雪消盡自然春到來。
0657b12: 元旦眾請起七小參問頂門著楔鉗鎚舊腦後加錐
0657b13: 爐新師云腦後的進云真金若不重重鍊怎得
0657b14: 真金赤焰輝師云也須得箇轉身始得乃舉拂子云
0657b15: 適纔思索得兩句佛法來與諸師起七商量倏爾忘
0657b16: 卻即今想也想不起來縱然記得古人公案諸子百
0657b17: 家奇言玅句到者裏一點也用不著所以道一一皆
0657b18: 從胸中流出自然蓋天蓋地包裹太虛拈搥豎拂指
0657b19: 東畫西橫說豎說無一不是其或涉于思惟當面錯
0657b20: 過且道錯過的又是甚麼喝一喝云莫將閑學解埋
0657b21: 沒祖師心。
0657b22: 解七小參乃以拂子打圓相云見麼若向者裏薦得
0657b23: 三世諸佛歷代祖師十二類眾生有情無情總出不
0657b24: 得者裏有時現大包天裹地沖滿太虛在坑滿坑在
0657b25: 谷滿谷有時現小眼聲耳色出入往還行住坐臥穿
0657b26: 衣喫飯屙屎送尿待客迎賓與麼看來總是自家受
0657b27: 用所謂無邊剎海自他不隔於毫端十世古今始終
0657b28: 不離於當念如斯會得無禪可參無七可解優游自
0657b29: 在一任縱橫其或未然莫被拂子換卻眼睛便放下
0657b30: 拂子。
0657c01: 劉光漢等為亡考請對靈小參至靈前是生耶是滅
0657c02: 耶若道生諸人覷他不見若道滅又在畫上示現華
0657c03: 巖長老則不然兩頭俱坐斷拈拂子拂一拂云見麼
0657c04: 設若於斯見得劉仲先生亦未曾生滅亦未曾滅在
0657c05: 我拂子頭上示現金剛不壞之身華藏世界無邊香
0657c06: 水海一時遊還會麼喝一喝云從今識得娘生面西
0657c07: 天唐土以為家復云劉仲先年年到華岩供佛及僧
0657c08: 且道有何功德以拂子打○云今生種下來生種八
0657c09: 識田中定有收。
0657c10: 維那等請小參陞座告香畢豎起拳云若喚作拳頭
0657c11: 卻是巴掌喚作巴掌卻是拳頭諸人若不喚作巴掌
0657c12: 拳頭辜負自心若喚作拳頭巴掌出不得華岩手裏
0657c13: 且道喚作甚麼便下座。
0657c14: 小參舉起竹篦云喚作竹篦則觸不喚作竹篦則背
0657c15: 不觸不背喚作甚麼大眾著語不契師云此則公案
0657c16: 大慧和尚恒以此驗天下衲僧無一人出得他的圈
0657c17: 圚華巖把得便用當作佳珍美似醍醐惡如鴆毒雖
0657c18: 然如是更有一人不在內不在外不在中間覓他起
0657c19: 處不得畢竟在甚麼處任從滄海變終不為君通。
0657c20: 除夕晚參舉趙州道老僧使得十二時汝等諸人被
0657c21: 十二時使仔細點檢將來趙州見處如山之高水之
0657c22: 深不被情物所轉隨意拈來把得便用光佛也便使
0657c23: 得父母所生六根不被六根所使或時眼見色隨他
0657c24: 貪色耳聞聲隨他貪聲鼻嗅香隨他貪香舌嘗味隨
0657c25: 他貪味身觸冷煖細滑隨他貪冷煖細滑意能妄想
0657c26: 分別隨他妄想分別或時眼見色不貪色耳聞聲不
0657c27: 貪聲鼻嗅香不貪香舌嘗味不貪味身覺觸不貪觸
0657c28: 意思法不貪法或時眼是眼耳是耳鼻是鼻舌是舌
0657c29: 身是身意是意有時恁麼有時不恁麼如人常在家
0657c30: 愁甚麼家中事不辦大眾總在者裏喫茶豈不是在
0658a01: 家耶既是在家三十夜到來將甚麼作把柄喝一喝
0658a02: 云年窮歲盡諸塵盡放下疑情莫亂猜不點孤燈常
0658a03: 照室一聲爆竹送春來。
0658a04: 茶話
0658a05: 舉北禪賢禪師烹露地白牛與諸人分歲雖然美則美
0658a06: 矣只是不解藏蹤匿跡所以傷鋒犯手卻被維那檢
0658a07: 點何似我華巖錢亦不燒紙亦不掛桃符亦不換平
0658a08: 懷過歲安樂度時只說一句淡話與眾人分歲少間
0658a09: 到方丈裏續麻。
0658a10: 茶話本師和尚初住華巖長年三八考工七滿入室
0658a11: 不將世諦語言文字牢籠當世衲子只教覿體承當
0658a12: 了明大事所以諸方讚仰者何也總是徹骨為人也
0658a13: 光佛今年免彊出頭也無長處激勵大眾但舉船子
0658a14: 道垂絲千尺意在深潭離鉤三寸子何不道畢竟道
0658a15: 個甚麼喝一喝。
0658a16: 茶話師云世諦中喫了酒說酒話林下人喫茶說茶
0658a17: 話且道酒話與茶話是同是別各下一轉語看眾無
0658a18: 對師云啼得血流無用處不如緘口過殘春。
0658a19: 
0658a20: 華巖還初佛禪師語錄卷上終
