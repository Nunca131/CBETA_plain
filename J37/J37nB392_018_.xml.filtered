0635b01: 方外英華原版存吳江今收入全錄卷第十八
0635b02: 
0635b03: 吳江　顧有孝茂倫　王載咸平　選定
0635b04: 新城王士祿西樵　平湖陸世楷孝山　候官許　珌天玉　武進薛信辰國符　參
0635b05: 
0635b06: 桐城智　操寒松號隱翁百愚老人法嗣住青龍善權白雲寶嚴安樂禮菴弁山
0635b07: 別硯
0635b08: 客有四方志去去尚沉吟客離還可晤硯離莫可尋
0635b09: 硯問余何適遠在薝蔔林知足空天地乘閒閱古今
0635b10: 我元不逃質停雲飄素襟半瓢乘野色一杖荷松陰
0635b11: 念子生平志潤得古人心留助知己者銷磨歲月深
0635b12: 招隱
0635b13: 人生有所事隱顯莫全超達則善天下致君繼唐堯
0635b14: 不然見機早縱意樂陶陶第一休為上第二隱為高
0635b15: 嚴陵非無友友莫易爾操陶潛非無祿祿莫折爾腰
0635b16: 閒來七松下枕石臥雲濤閒來五柳前抱月歌青宵
0635b17: 此情誰可訴所以為君招
0635b18: 細林同友人雪夜讀莊子
0635b19: 一鼓二鼓天三峰四峰雪窗破不關風紙報寒聲冽
0635b20: 遣夢讀南華似與鬚眉結凍宿垂天雲快睹禽中傑
0635b21: 江海一逍遙逍遙惟自竊偶感逍遙情是情有幾徹
0635b22: 將此情與寒只對梅花說
0635b23: 訪陳其年史雲臣賦得白雲深處
0635b24: 地僻絕無塵風光高且曠濤聲萬壑連漁樵尋莫向
0635b25: 中有飲翠人翛然忘得喪素懷羅百川白眼空千嶂
0635b26: 門掩青霄雲夢翻滄溟浪我來訪舊棲無心到月上
0635b27: 回首問家童笑指煙霞宕
0635b28: 春宵遣懷次百老人韻
0635b29: 夢破一聲鐘遠峰月漸起搔首不成眠門開深竹裏
0635b30: 長嘯發清風紅墮山茶蕊回看松際雲澹罩清江水
0635c01: 夜寂幽籟沉萬里清如洗此意誠難言未識誰相委
0635c02: 閒步問蒼梅梅默笑而已
0635c03: 中秋次韻贈東澗公
0635c04: 霽碧光可依煙柔晚色靜遠水化雲英樓開玲瓏景
0635c05: 玉兔散天香疏鐘響空嶺幽興入清澂雲流石夢冷
0635c06: 袒裼坐臨風倚月聽歌郢白雪老秋容談笑娛清影
0635c07: 濤聲侵竹枝桐陰落金井涼從今夜來誰能發深省
0635c08: 和東坡戒殺詩
0635c09: 水有蓮可肉山有筍可汁但將筍與蓮日可飽脣溼
0635c10: 物我同性靈稚耄戒在得護生悟尚遲恣意何太急
0635c11: 惜珠因惜鵝惜語因惜鴨相殺在虛鄰相訴在幽冪
0635c12: 血畫刃邊痕濺來天亦赤骨亂澗邊堆橫來地亦白
0635c13: 今雖異影形昔也曾冠幘人能為物憐物亦代人泣
0635c14: 人物兩相憐惻隱心不缺蔬可供高人茗可飲嘉客
0635c15: 苟不昧素心心可與神集
0635c16: 寒晚同徐竹逸儲雪持限韻
0635c17: 霜花泣亂叢水煙縈石髮桐滴露無聲雲將推出月
0635c18: 螢掠點疏簷獨樹落寒樾鴈塔蕩冰壺餘光流莫閼
0635c19: 閒愛楓葉丹一棹清歌發好景不多停聚散成倏忽
0635c20: 南安太守艸書歌
0635c21: 東海先生豪且放翰墨淋漓世不讓管城斫盡老湘
0635c22: 筠客卿磨盡幾滄浪或在琅玕或薜蘿半無衫履半
0635c23: 頭科灑灑直疑神鬼助瀟瀟但見雲煙過一埽龍遊
0635c24: 千幅絹似越攻吳遺鏃箭恍兮又是驥奔泉得法不
0635c25: 因人舞劍縱橫醉裏更無憑點點行行山石崩澹似
0635c26: 飛雲流曉月禿如老樹挂枯藤說甚艸章與急就說
0635c27: 甚鳥跡與蝌蚪是蔡是李不堪論曰顛曰素何足數
0635c28: 天將奇伎與先生不同他悔學衛夫人徒費手
0635c29: 寄懷王玠右名世兩兄弟
0635c30: 美人兩兩江之芷江煙一帶隔秋水停雲正在大江
0636a01: 頭目斷東皋劍氣紫陡有瑤章天外來高歌雅坐春
0636a02: 風堆波浪溯洄三泖竭繁華一洗六朝灰仙臺多見
0636a03: 暮雲起十載神交惟一紙山川老我興扁舟風月知
0636a04: 君心萬里青谿谿上沙艸深黃浦浦邊魚鴈沉野客
0636a05: 秋晚誰相對再期山水共談心
0636a06: 秋日寄懷獨立和尚
0636a07: 憶得梅花一笑別蒹葭又是驚飛雪老我青山藏我
0636a08: 拙孤懷耿耿亦癡絕何時江上將蘆折漾藻飄煙渡
0636a09: 兩浙浙水相邀探禹穴談詩說劍光生冽
0636a10: 金山寺
0636a11: 金碧江心柱寒光照影閒鉤簾吳月上捲浪楚雲還
0636a12: 鐘落巖前水僧歸鏡裏山一拳古佛地曾不借人間
0636a13: 隆福寺即青龍十二景
0636a14: 樹老前朝寺臨春起臥龍門連湖水闊地接海山重
0636a15: 殿古風鳴磬樓高月扣鐘一塵飛不到時有白雲封
0636a16: 青龍塔
0636a17: 誰插空中柱高標碧漢齊湖山來遠近日月遶東西
0636a18: 下視疑無地通霄信有梯憑欄時一嘯天小白雲低
0636a19: 昇仙臺昔王可交成仙處
0636a20: 羽化仙何在流泉咽洞簫棋殘雲局冷臺老雨花飄
0636a21: 跨鶴尋丁令吹笙憶子喬多情壇上月夜夜照丹遙
0636a22: 酒缾山昔韓世忠勞軍處
0636a23: 疊疊山如簇餘酣澹夕陽缾遺空貯月劍古暗飛霜
0636a24: 青艸留人恨秋動客傷至今誰得醒嚷鳥下沙場
0636a25: 白鶴江
0636a26: 澂瀾迴白羽煙澹冷危巢丹頂浮朝月霜魂掠夜濤
0636a27: 潮隨清淚落鐘帶片雲敲憶昔乘仙去還疑化蟄蛟
0636a28: 通波塘
0636a29: 雲根穿白水柳線曳清灣出海分諸國回瀾遶萬山
0636a30: 櫓聲煙外冷鷗夢鏡中間何日乘槎便星河滿載還
0636b01: 杏花村
0636b02: 醉鄉迷曲徑映日埽霞空香滴凝朝露帘斜颺晚風
0636b03: 尋來攀翠客半是典裘翁江釀宜春滿波流一片紅
0636b04: 會龍菴
0636b05: 徑僻幽居勝浮橋水面橫經殘雲夢曉鐘落夜潮平
0636b06: 試看蛟龍聚謾言風雨驚應知開白社恐起蹙眉聲
0636b07: 獅子橋
0636b08: 怪石連波架猙獰跨渡頭毛添春艸綠吼逐雨谿流
0636b09: 枕水驚狐泣橫空動鬼愁誰為題柱客千載壯滄洲
0636b10: 醉眠亭
0636b11: 一亭春色古面面醉風狂石枕青山迥泉流白墮香
0636b12: 杯中傾兔魄夢裏到仙鄉笑問簷前鳥聲聲為底忙
0636b13: 綠野橋
0636b14: 長虹吞野色垂蔭襯霜蹄樹老蒼欄合藤深翠磴齊
0636b15: 水隨潮聚散煙共柳高低不見賞心客春留滿一谿
0636b16: 戒衣亭
0636b17: 亭古誰為額留衣老歲華條清分活水色絳染流霞
0636b18: 影落孤雲靜鉤垂片月斜更憐新雨後零落綴簷牙
0636b19: 古寺春回即隆福人詠
0636b20: 上方春乍暖鐘韻落江湄陋室留雲補疏簷引月窺
0636b21: 堤黃金入柳砌白玉浮枝天惜名藍古花開不忍遲
0636b22: 浮圖秋月
0636b23: 仰聞天上語平看夜光浮素彩摩金頂雕欄挂玉鉤
0636b24: 香清澂桂露影倒亂江流一柱燈千古幾人到上頭
0636b25: 竹院晚涼
0636b26: 滿圃鳴寒玉千竿晚漏光韻邀人飲翠雲抱節分香
0636b27: 和露滴雲溼招風納戶涼北窗留一枕良可晤羲皇
0636b28: 平田煙雨
0636b29: 谿眠雲不起百畝宿溟濛鷺立煙籠雪濤回竹吼風
0636b30: 嵐沉山色冷瞑壓水聲空艸色平欺眼人疑澹墨中
0636c01: 橋畔僧歸
0636c02: 潮涸分沙觜小橋僧晚旋錫飛吳嶺月衣染楚江煙
0636c03: 帶影尋金剎和聲問玉川忽聞清磬引轉入碧雲邊
0636c04: 松林雪霽
0636c05: 玉糝山山老人家畫裏新寒消松影瘦凍解竹腰伸
0636c06: 嵒瀉千條練林餘一片春袁安何處是笑指路西鄰
0636c07: 靜夜聞鐘
0636c08: 湛湛天橫水疏鐘映遠洲聲來和鴈落響去共雲浮
0636c09: 帶月侵孤枕依風度小樓寂寥時送斷萬里醒人愁
0636c10: 龍江夕照
0636c11: 風急催歸棹濤驚走白沙留光銜岫影隨浪泛藤花
0636c12: 遠岸波中仄孤城畫裏斜鏡空無可洗唯浴暮天霞
0636c13: 聽琴
0636c14: 非關聲出遠多是覓高賢澗水疑流指松風想入弦
0636c15: 似遺清淺外宛在月明前此撥休容易春山曉洞天
0636c16: 東岡文讌
0636c17: 漠漠蒼煙外平岡倚畫樓同來人興致不減晉風流
0636c18: 松落琴聲細杯斟竹葉浮德星相聚處雲擁大江頭
0636c19: 晚涼
0636c20: 日夕煙光紫山濤出翠微好風將月上野色逐禽飛
0636c21: 石竹涼生遠谿雲薄暮歸吟深誰作伴歌唱起漁磯
0636c22: 送介丘錢大游九華
0636c23: 出郭因風便蘭橈過急湍謫仙為致意采石好盤桓
0636c24: 山擬前程遠江如去路寬高巖尋翠晚與我寄來看
0636c25: 秋燕
0636c26: 畫棟時頻入涼風復見侵語疑辭舊主飛似戀知音
0636c27: 香謝銜泥潤衣輕掠水深明年春社到還向玉堂尋
0636c28: 江天聞鴈
0636c29: 隱約雲排陣依微散水鄉一聲秋滿塞幾處艸含霜
0636c30: 睡客驚猶遠歸人聽最傷情關無限意況復月光芒
0637a01: 遊大山菴次老人韻
0637a02: 苔封蒼徑滑極頂小江山樹老眠松閣煙寒依石關
0637a03: 千峰從地涌孤鶴自天還欲訪逃禪處問雲借半間
0637a04: 祝友
0637a05: 裔出龍文傑英華啟後賢臘高峰頂樹心湛水中天
0637a06: 閒詠欺工部狂書壓老顛風流人莫測盡道是頑仙
0637a07: 自適
0637a08: 日間何所事鼓腹嘯長空湖海三生客乾坤一隱翁
0637a09: 興來詩自勝悟後語誰同獨羨青霄月論心皎潔中
0637a10: 詠竹
0637a11: 一林鳴碎玉滿榻照寒光處世能忘熱親人不在香
0637a12: 風生彈律呂月上寫文章愛伴禪心靜和雲埽夕陽
0637a13: 寓吳江包朗威張九臨陳長發吳小脩聞瑋
0637a14: 趙砥之山子叔子顧樵水喻非指過訪
0637a15: 秋老蒼煙外林幽雨露新雪灘逢釣叟蕭寺作詩人
0637a16: 靜極聊堪隱閒多剩得貧他時攜一策乘月問遺民
0637a17: 雲門漫興
0637a18: 步輕憐艸嫩不必更支笻吟詠一谿水盤桓數朵峰
0637a19: 雪殘林翠溼春曉曙光濃笑指蒼茫外聲來何處鐘
0637a20: 懷北溟大師
0637a21: 兩兩關山闊誰憐丘壑情看梅雙眼瘦放鶴一身輕
0637a22: 歸夢聯江冷餘懷託月明何時重把袂共眺白雲生
0637a23: 訪何山幽禪寺有感
0637a24: 為訪幽禪寺千山策一笻藤花迷斷碣谿水咽殘鐘
0637a25: 砌老雲根活萊深屐齒封如何天上月不照此杉松
0637a26: 遊僊
0637a27: 擬入神僊境臨風且挂冠壺中間日月雲外數峰巒
0637a28: 不作長年客難成一粒丹殘碁猶未已碧海幾經乾
0637a29: 送陳確菴孝廉歸婁東
0637a30: 庭花何爛熳多為餞行開送客詩千卷留人茗一杯
0637b01: 帆從江上去書寄海邊來莫惜遊山屐乘雲返翠苔
0637b02: 早行
0637b03: 是誰同曉發只約一枝笻出谷驚棲鳳登舟起臥龍
0637b04: 鐘聲煙外遠樹影月邊重十里亭何處蒼茫有數峰
0637b05: 贈王思受
0637b06: 卜宅臨淞水先調物外心半軒明月澹一徑白雲深
0637b07: 欲惜身如玉須憐刻似金君參投子意便向此中尋
0637b08: 訪千華和尚
0637b09: 不識千華路迢迢信杖藜環山尋竹隱問石見雲棲
0637b10: 瀑響傳深谷荷香拂大堤他時風月下再話劍樓西
0637b11: 同聖集九一令詒坐于田秋雯之和鶴堂
0637b12: 暑退晴光澹涼風報早秋因乘黃鶴去時為白雲留
0637b13: 談笑多高士生涯一釣舟欲知明日興傳語問清流
0637b14: 遊浮山
0637b15: 深林尋古寺曲徑繞危樓鐘磬家聲舊松篁野色幽
0637b16: 因瞻雙塔秀得聽一谿流雨過收春去惟餘月半鉤
0637b17: 重遊浮山
0637b18: 金剎知何處鐘聲杳靄間常因尋碧澗幾度問青山
0637b19: 屐齒留新跡苔痕識舊斑白雲猶曉事時伴老僧還
0637b20: 贈秬園侯記原次宋荔裳觀察韻十二首
0637b21: 負郭山如簇清風滿竹軒乾坤容我嬾禽鳥識人言
0637b22: 把茗消殘夢焚香弔遠魂蒼茫煙樹外沙淺露苔痕
0637b23: 自是紅塵遠窗開翠靄間朝看鴻影度暮聽鶴聲還
0637b24: 沼曲煙流徑簷深月扣關同人無限意知我只谿山
0637b25: 方池拳石穩野鳥立無妨竹響侵書幔花飛點筆床
0637b26: 好風閒不奈送雨納微涼坐久忘塵思誰云日更長
0637b27: 樹古名園好幽居分外清詩成新水漲琴對遠山橫
0637b28: 石抱雲來宿梅將雪共爭閒閒春日上倚杖聽催耕
0637b29: 煙荒三徑窄豐艸日重鑱舊業追王謝高風比籍咸
0637b30: 橋危人競渡花落鳥爭銜五世丹書在相看啟玉函
0637c01: 上谷今如故高林報曉鳥笛聲風裏細亭影月中孤
0637c02: 采隱人非遠問奇字更殊不辭時下榻俛仰歎蓁蕪
0637c03: 十畝幽棲處歸休得四宜鮮烹籬曲筍香摘路傍葵
0637c04: 交重方來遠談深臥去遲他年風雨夕猶憶論交時
0637c05: 君有詩千首逍遙共客吟鳴山聽野鹿掠水看飛禽
0637c06: 不有先投轄如何得解簪因憐丘壑趣一棹足幽尋
0637c07: 雅集傳經宅風流隱士家閒情隨柳葉早信託梅花
0637c08: 棋局驚人靜歌聲雜客譁一堂明月冷清影為誰賒
0637c09: 文章懷雅道復見謫仙人尹綠憑南斗樵青仰北辰
0637c10: 煙霞期共未鷗鷺可同寅剩有光芒在千秋桂一輪
0637c11: 一鏡涵天地晴波語鷫鷞彈絲琴劍古逸韻嘯歌良
0637c12: 燭剪流金蕊盤餐剖玉漿慇懃遊子意春色滿仙航
0637c13: 名公留勝境字字壓江淹飄逸風前得清新雨後添
0637c14: 惜花非是俗愛月詎傷廉太史遙觀處賢星兆隱占
0637c15: 秬園雜詠次侯記原韻十二首
0637c16: 為復前人業閒情故里偏山頹非舊日鳥語似初年
0637c17: 曲徑關心細深巖進步邅悠悠几席外品節是家傳
0637c18: 偶從林下過蒼翠繞藍輿適興千株柳消閒一帙書
0637c19: 清暉移竹密晴影入簾疏尤喜白雲好時來問起居
0637c20: 人中誰俊傑江左識君賢弦絕傳經帳花留夢筆年
0637c21: 醉心惟古道樂志亦逃禪幽意撩人甚清同一鏡圓
0637c22: 一丘堪伴侶獨棹載雲煙綠水成全幅青山作半聯
0637c23: 風情真邈矣忠孝尚如然滿壁舒懷抱驚人句可傳
0637c24: 招隱芳流古幽懷獨遠超鳥聲春滿閣月色水平橋
0637c25: 補竹留先澤磨碑話勝朝寄言花外徑未許玉驄驕
0637c26: 荷浦回流淨層軒對此濱波行千片月花漏幾多春
0637c27: 瘦以梅為友閒將石作鄰長年門不出令我想伊人
0637c28: 重岡閒散步嵐氣半晴陰竹戛篩金影泉流漱玉音
0637c29: 魚荒閒水獺飯罷落山禽時有好風至科頭柳外吟
0637c30: 故物還新宇人留翰墨香春秋遵上古陵谷信穹蒼
0638a01: 澗芷行堪采書田豈自荒微聞牆壁裏絲竹奏先王
0638a02: 小圃餘香雪長林把釣竿迎春芸閣暖送雨艸亭寒
0638a03: 橘樹三千指荷香十二闡交情期舊好何必結雞壇
0638a04: 野客棲遲處苔痕溼桂陰煙霞知我意林樾見君心
0638a05: 高臥匡床穩閒行古洞深松風時有約一撫不弦琴
0638a06: 芝蘭纔結秀空谷早傳芳洛下才名重吳中姓字香
0638a07: 東巖雙壁燦南浦五雲祥遙看讀書處花陰覆堵牆
0638a08: 流水清谿轉孤山土自為卉翹資秀發樹老閱傾欹
0638a09: 客去仍明月人間盡好時合歡堤上露常帶柳絲垂
0638a10: 時一大師過訪聯句
0638a11: 握別青谿後寒重逢將十年時秋高峰頂月香老桂
0638a12: 花天寒把茗時懷古論心夜入禪時此情誰共曉寒
0638a13: 霜鴈下平川時
0638a14: 十僧詠有引
0638a15: 予自別硯脫塵觀摩擇侶假深山而寄跡拓法
0638a16: 社以棲禪歌入袖之清風談點頭之白石隻身
0638a17: 磨歲月真閒似得病中滿缽貯煙霞異趣渾忘
0638a18: 老至自是乾坤歷遍誰當問慵於人以此質之
0638a19: 同心同心不無一哂。
0638a20: 山僧
0638a21: 翠微棲老一枝安樹欲成龍鶴化丹香結深林花晚
0638a22: 發光搖峭壁日先看閒中活計雲千片靜裏生涯竹
0638a23: 數竿洗菜不流黃葉去遊人那得到危巒
0638a24: 禪僧
0638a25: 透徹玄關第一機長空霧淨見星稀一聲竹擊青山
0638a26: 曉數朵桃開碧澗肥法海深澂波瀲豔禪心獨照月
0638a27: 流輝蒲團裏面真消息片片晴雲澹不飛
0638a28: 講僧
0638a29: 繩床高坐獨披襟一塵清風論素心學冠斗山靈脈
0638a30: 遠胸羅江海玅源深香生簾外花初雨龍起虛中墨
0638b01: 作霖講罷爐煙誰得旨點頭巖石是知音
0638b02: 詩僧
0638b03: 瀟灑狂歌別一天無中有味澹中妍空林雨過詩成
0638b04: 畫古塔雲收畫入禪閒借推敲消歲月清憑嘯傲老
0638b05: 山川從來懷抱多題石不到驚人不浪傳
0638b06: 老僧
0638b07: 經殘月下影蒼蒼百結鵓衣染戒香臞若松梢棲埜
0638b08: 鶴皓如鏡裏墮秋霜攜笻笑問乾坤老擁毳閒看歲
0638b09: 月長寄語人間休更算由來甲子總相忘
0638b10: 病僧
0638b11: 淨埽維摩丈室幽閒觀榻外物無留棲身幻示三分
0638b12: 病對客常將一默酬藥煮清泉香乍爇柴添活火燄
0638b13: 初收安心自得安閒法何必耆婆向世求
0638b14: 孤僧
0638b15: 雲瓢獨抱枕江濱流水年年寄此身壁立雲根鷗作
0638b16: 友梅開雪砌石為鄰數聲幽磬消閒日一衲清風憶
0638b17: 古人幾欲逃形天地外回頭尚有影相親
0638b18: 遊僧
0638b19: 放浪乾坤埜鶴同乾坤滿貯一囊中穿林面帶松煙
0638b20: 色買渡衣黏杏雨紅盂洗清流來楚澤錫飛明月過
0638b21: 秦宮閒雲也道山居好遊罷歸來問曉風
0638b22: 貧僧
0638b23: 湖山夢破立無錐缽底塵生虛鳥窺食摘松花餐綠
0638b24: 樹衣聯荷葉翦清池半窗月色千年畫四壁濤聲一
0638b25: 卷詩清澹門風幾家有翛然唯許白雲知
0638b26: 嬾僧
0638b27: 世事悠悠謾遠圖心同流水是非無涕垂不管寒侵
0638b28: 面詔逼寧知使有符佛頂漏殘憑翠積僧房雨仄待
0638b29: 風扶彼蒼容我疏慵甚枕石蘧蘧蝶夢孤
0638b30: 逃禪
0638c01: 長揖雞窗別硯耕半瓢煙水謝虛名青山髮斷千莖
0638c02: 緒白社心空一片情衲洗松風鳴曉籟杖挑江月照
0638c03: 郵程佛書剩得閒身讀肯被儒冠誤此生
0638c04: 過崑山訪乾一諸豸史
0638c05: 昔年幾度夢登臨今獨尋流入上林鶴立松梢翻素
0638c06: 羽鴻來天外墮清音筍抽石竇和煙煮茶熟蘭泉帶
0638c07: 月斟話盡殘燈蓮漏永寒光獨照故人心
0638c08: 詠影
0638c09: 相親相近已忘年盡日慇懃不變遷秉燭看花隨客
0638c10: 後臨流把釣占人前詩尋雪夜同扶杖月載煙波共
0638c11: 泛船幾度欲離離未得倦來仍與抱雲眠
0638c12: 寄東岡諸子
0638c13: 光飛劍色燦星辰隱隱扶桑擬問津詩法遙傳天寶
0638c14: 句丰標猶勝永和人無虛鶴渚風前約來看龍江雨
0638c15: 後新野墅梅花開欲遍扁舟早放莫逡巡
0638c16: 祝張揆原工部
0638c17: 春入華林玉滿枝相逢盡道豔陽時茸城山水由拳
0638c18: 月才子文章工部詩美釀花間留客飲閒消石上共
0638c19: 仙棋年年喜看霞觴進一曲清歌天地知
0638c20: 善權寺
0638c21: 華林簇簇翠微巔捧出荊谿古善權繞殿雷書唐日
0638c22: 月垂庭柏偃晉風煙山環玉帶千嵒擁霜扣金鐘萬
0638c23: 里傳大演洞源流正脈派分諸剎續龍淵
0638c24: 遊善權洞
0638c25: 梯旋石窟覓丹砂幻景幽深巧莫加窈窕暗通仙子
0638c26: 徑空明別就埜人家竇懸紅日千光燦乳溼清風一
0638c27: 滴斜問是誰來為鎖鑰谿眠曲水起煙霞
0638c28: 春江
0638c29: 一聲旅鴈度江村客舍香銷睡正溫舟放夜潮來古
0638c30: 渡霧連寒月亂黃昏落花浪逐魚驚夢垂柳煙迷鳥
0639a01: 斷魂何處醉人泥路滑隔林引犬吠柴門
0639a02: 初夏偶成
0639a03: 古木森森一徑通看雲盡日倚青桐虛堂夢破湘簾
0639a04: 雨小榻涼生水殿風霧鎖鶯聲迷葉底煙飛竹翠積
0639a05: 庭中桃花謾逐春歸去正有孤笻趁落紅
0639a06: 喜青龍前殿落成
0639a07: 長年砌老點苔花喜遘雲聯壯海涯掩映門牆仙子
0639a08: 第交輝金碧梵王家丹臺無復埋荒艸紺宇能令散
0639a09: 彩霞更得泖峰來正面簷牙遠挹翠痕斜
0639a10: 喜青龍大殿落成
0639a11: 鶴渚東回抱隱淪殿臺直壓大江濱成來棟將千
0639a12: 尺老去飛霜逾十春天地重教山色秀煙霞共道畫
0639a13: 圖新層層梅竹環蒼翠時引清風入戶頻
0639a14: 喜梅源普同塔落成
0639a15: 十畝林泉鑑影清交加窣堵頌新成雪餘三面銷間
0639a16: 夢月到雙扉慰老情白石繞來香皎潔青山捧出勢
0639a17: 崢嶸悠悠靜覺乾坤小何必風前覓化城
0639a18: 九峰環翠鳳庫神薛機橫天馬崑是謂九峰
0639a19: 峰峰秀出勢玲瓏涌地排嵐插遠空翠潑千重吳樹
0639a20: 接煙分九點越山通東西城郭圍雲表遠近人家入
0639a21: 畫中尚記靈巖新雨過江天掩映沐春風
0639a22: 三泖回瀾三泖者大泖園泖長泖也一名谷水
0639a23: 風拂流雲動泬漻空澂倒影浴青霄危湍頻瀉銀濤
0639a24: 涌峭石驚翻玉壘搖回練遠收江口浪怒聲直接海
0639a25: 門潮陰晴不礙漁家樂一釣中天野色饒
0639a26: 湖山日出澱山在澱湖之上
0639a27: 煙樹參差繞澱湖濛籠霽色隱金烏清波未出同高
0639a28: 下碧嶂纔離似有無天上風雲隨影現人間樓閣偕
0639a29: 光敷閒來隔水聞漁唱一片飛帆狎野鳧
0639a30: 海門晴眺海門橋名諸海門公獨建因名
0639b01: 海翁曾惜往來繁獨駕長虹跨海門風景賞心隨再
0639b02: 覽晴光得意可重論數來五嶽盤閒栗看去三江石
0639b03: 上痕因憶授書人不見行藏自許付乾坤
0639b04: 學潭泛月潭在泮宮中有小洲今為放生池
0639b05: 清流一派曲池來遠漾冰輪印碧苔天散光華隨夜
0639b06: 朗人將宮闕向晴開遙生水面鋪金地照出城頭涌
0639b07: 玉臺泮底虯鱗興有待乘閒也解共徘回
0639b08: 孔宅尋春聖裔孔禎隋時宦于吳葬玉環衣冠地饒梅竹
0639b09: 扶杖幽村晝覺寒墓門深處鎖迴瀾千年埋玉前朝
0639b10: 事半匣藏冠後代看樹色侵衣堪嘯傲禽聲到耳好
0639b11: 盤桓彌空雪浪層層接會有人歌聖澤寬
0639b12: 江浦潮生邑有三江五浦
0639b13: 錯落沙汀寄鳥蹤忽驚斷岸雪溶溶漲成澤國浮天
0639b14: 地梳動珠宮起蟄龍萬折瀠紆齊合脈百川匯注盡
0639b15: 朝宗乘槎如辯淵源處不向星河泛九重
0639b16: 昇仙舊臺王可交飛昇處
0639b17: 偶自飛昇偶戰場遊人幾欲問滄桑鶴隨方外煙霞
0639b18: 冷栗授舟中日月長鄉國轉睛羅夢杳英雄回首謫
0639b19: 仙狂滔滔不盡龍江水只別丹臺泛渺茫
0639b20: 夾橋雙剎橋在北關內傍有寶月願豐兩寺
0639b21: 金鰲翠柳並婆娑夾構浮幢蘸玉波梁勢高低連石
0639b22: 駕鐘聲南北共雲和侵霄細雨迷宮殿拂水輕舟壓
0639b23: 芰荷靜聽兩堂歌貝葉往來人帶梵音過
0639b24: 隆福聞鐘隆福寺在青龍鎮整麗甲於一邑
0639b25: 寶網羅珠散遠芬華鐘隱隱燦靈文空林敲動山風
0639b26: 起野曠鳴驚海雉分夢破紅塵天乍曉聽殘紫塞日
0639b27: 初曛堪憐道走名場客誰解棲心叩白雲
0639b28: 清明值雨
0639b29: 春深雨裏落英紅半染飛煙半趁風柳葉聲寒春事
0639b30: 老梨花夢斷客愁空片帆人立清江外隔岸鳩呼綠
0639c01: 樹中溢目韶華誰共惜年年惟見水流東
0639c02: 訪吳司成梅村
0639c03: 款乃聲中夏日長薰風影裏挂危檣孤雲出岫三年
0639c04: 別一水環村六月涼路入疏籬分古徑香流遠浦識
0639c05: 芳塘談深相共忘天暮夕照絲絲柳數行
0639c06: 和貫齋殳山人過訪
0639c07: 一客天涯久未還誰移畫舫渡潺湲談深壟上三花
0639c08: 樹知隱雲間九點山韻戛清風蟾煥彩文投紫霧豹
0639c09: 成斑應思梅竹期常晤莫惜芒鞋到石關
0639c10: 為百老人求坦菴方學士塔銘次韻留別
0639c11: 銘求千里步遲遲纔遇知音又別離一櫂寒光牽野
0639c12: 興半江晴影賦歸期送行人去風盈袖留別詩成月
0639c13: 滿枝攜得文章歸故國白雲也愛共相隨
0639c14: 寄懷顧茂倫
0639c15: 江天空闊曉風清遙朢松陵紫氣橫廿載英華招逸
0639c16: 士半窗滴露引書聲青山有約音遲寄綠水無期夢
0639c17: 欲生浪跡煙霞惟我輩何時相對數閒情英華茂倫巢名
0639c18: 過九峰艸堂同陸兵憲張水部諸豸史徐蘇
0639c19: 野張漢度分得風字
0639c20: 片帆無恙挂薰風廿里輕煙一櫂通山引客來流水
0639c21: 外翠邀人坐畫圖中知音喜有乾坤在話舊惟餘我
0639c22: 輩同影對夜深忘溽暑艸堂月上細林東
0639c23: 細林晚眺分得青字
0639c24: 薰風攜我出閒庭宿雨初收艸木醒湖面蒼茫千頃
0639c25: 白山眉濃澹數痕青纔同野色分殘照又伴晴光遠
0639c26: 遠馨眺罷不知天早晚一聲漁笛隔谿聽
0639c27: 鏡湖艸堂分得啼字
0639c28: 青山面面接沙堤咫尺仙居路不迷雲起湖邊光聚
0639c29: 散帆開簾外影高低吹萍細浪看魚戲拂樹清風聽
0639c30: 鳥啼乾一同人放生於此多少人傳新栗里時來問字一留題
0640a01: 同乾一登二十三峰閣分得龍字
0640a02: 乘暇登高訪舊蹤喜同知己話從容星懸古瓦光堪
0640a03: 摘雲繞虛窗影欲重紅藕香中千尺壁綠楊蔭裏廿
0640a04: 三峰憑欄時喚沙鷗問道是何人起臥龍
0640a05: 喜徐松之過訪
0640a06: 竹徑參差久不刪偶逢蠟屐破苔斑煙霞老我多年
0640a07: 思湖海留君半日閒興到松閒歌白雪倦來枕上對
0640a08: 青山牽人更有情深處鐘送黃昏月一灣
0640a09: 遊投子寺有感
0640a10: 凌風一嘯白雲隈轉入空林艸木哀斷碣不堪頻拂
0640a11: 拭野猿何事獨徘徊月臨谿畔詢幽徑花落巖前覆
0640a12: 劫灰回首山靈相借問幾時得聽曉鐘來
0640a13: 顧茂倫王咸平選先師百老人同予詩入方
0640a14: 外英華集梓竣承送閱拈謝
0640a15: 徑僻幽深歲月忘誰分桂櫂載文章清標客已傳摩
0640a16: 詰逸韻人猶頌野王林接好山來翠遠池開曲水引
0640a17: 流長展看欣有知音在欲報還期問艸堂
0640a18: 看忙
0640a19: 人多笑我拙我笑人多巧所以我常閒看人忙不了
0640a20: 固窮
0640a21: 離家三十載去國一閒身不是慵為計從來嬾訴人
0640a22: 渡嶺
0640a23: 山水知人性山雲見客心愛看山與水一日一登臨
0640a24: 汎舟
0640a25: 潮生江面闊擊水皺天容一日遊三泖片帆挂九峰
0640a26: 鉏荳
0640a27: 一鉏復一鉏鉏盡鉏邊艸只見白雲深不知春色老
0640a28: 答友
0640a29: 偶然更一字莫以我為師我到霜侵鬢纔能讀古詩
0640a30: 送客
0640b01: 客路經秋老江聲帶月寒但成天下士莫只到長安
0640b02: 看月
0640b03: 月破千山寂清輝眼界寬不知何所似立立又看看
0640b04: 乞菊
0640b05: 秋老連山醉秋英覓近鄰若教無此興誰可伴閒人
0640b06: 禱雨
0640b07: 荒畬積老火大地為之焚有咎咸歸我無殃天下人
0640b08: 試耕
0640b09: 曉起驅黃犢披風試白田一犁春色老耕破隴頭煙
0640b10: 巡夜
0640b11: 鐸聲敲落月犬吠傍籬聽不覺舒長嘯驚飛葉一庭
0640b12: 春雨
0640b13: 寺冷三春雨鶯啼盡日風吹殘花十里濃染曉煙紅
0640b14: 回里吟十首
0640b15: 裔出嚴陵第一枝逍遙雲外古如斯那知去後書臺
0640b16: 老客至難尋別硯詩
0640b17: 故山風景近如何古蹟蕭條少客過聞說前朝英傑
0640b18: 盛人家指點在煙蘿
0640b19: 去日童顏皓首回半肩風露獨徘徊蒹葭秋水年年
0640b20: 在不信伊人去不來
0640b21: 欣逢父老歎離居好月窺人影更舒品坐簷牙相對
0640b22: 久風和夜色入簾疏
0640b23: 一別園林三十年滿庭芳艸共誰憐不辭遠路多風
0640b24: 雨忍聽啼鳥泣墓田
0640b25: 華表當年翠靄閒誰為收拾只空山多情猶是中天
0640b26: 月時惜荒原去復還
0640b27: 幽棲欲埽幾追尋流水活埋一徑深明月清風聊作
0640b28: 供定知鑑我遠來心
0640b29: 年深故舊半凋殘遠策孤笻對影寒鳥語林泉應識
0640b30: 我且同石上暫盤桓
0640c01: 蕭蕭艸木盡荒墳陌上誰同細論文山水不須頻發
0640c02: 笑朝來應接有煙雲
0640c03: 錐無立地忽西東爾汝還應惜我窮莫笑一歌焚塚
0640c04: 上不將杯酒奠幽宮
0640c05: 善權百老人萬松嶺塔上種樹詩十首
0640c06: 一嶺傳來列萬松年深無復翠雲封童山片片誰堪
0640c07: 惜惟有春光著意濃
0640c08: 白雲西去幾經春人老空階窣堵新遠自他山分得
0640c09: 種和煙遍植石嶙峋
0640c10: 凌虛一塔洞門隈滿岫雲濤手自栽休笑艸荒人不
0640c11: 見總期天外鶴飛來
0640c12: 價高不惜買山翁撫就森森氣已雄肯比人間桃李
0640c13: 質素枝徒染一時紅
0640c14: 星散同人天一方誰扶煙霧上高岡移時不見清陰
0640c15: 淺他日陰深塔又藏
0640c16: 野色交加喜作鄰扶疏檻外倍精神青山莫放樵夫
0640c17: 入應惜朝來種樹人
0640c18: 夾道平添露遠山青青點破石頭頑好看秀色飛猶
0640c19: 聚不禁幽禽去復還
0640c20: 籬圍壟上抱清臞繞塔松杉幾萬株漫遣濤聲侵客
0640c21: 夢累他水墨寫榮枯
0640c22: 亭亭四顧欲垂陰徑曲幽閒護塔深攜杖時來枝畔
0640c23: 立是誰共話歲寒心
0640c24: 培成歲月欲婆娑石老文章煥碧蘿分付樹神常愛
0640c25: 護莫教人採棟梁過
0640c26: 山居
0640c27: 閒攜片笠到山家瀑響松風自煮茶啜罷歸來天欲
0640c28: 暮半肩明月半肩花
0640c29: 道人只合住谿山山愛幽深谿愛閒箇箇谿山如舊
0640c30: 識谿山指點結禪關
0641a01: 松風賣盡價無酬且把松風枕石頭一葉落時知暑
0641a02: 退那從甲子問春秋
0641a03: 深入白雲知幾重數間茅屋結雙松花飛林外將成
0641a04: 雨樹老巖前欲化龍
0641a05: 翠竹一竿千箇字青山萬朵半聯詩閒來倚杖谿邊
0641a06: 立鷗鷺無端笑我癡
0641a07: 姑蘇夜泊
0641a08: 舟留勝地說當年歌管聲連不夜天今夕只餘城上
0641a09: 月夜來還照玉人眠
0641a10: 澱山遠眺
0641a11: 竹樹森森翠欲流半凝曙色半凝秋移笻絕頂諸山
0641a12: 小萬頃煙波一聖收
0641a13: 元放故居和王介遠韻
0641a14: 潛水雲屯略彴孤江山仍在昔人無夜深唯剩簾前
0641a15: 月曾照先生一釣鱸
0641a16: 送曹道士之茅山
0641a17: 君去茅山八月天木樨撩亂曉風前征帆明日吳江
0641a18: 水回首雲間一帶煙
0641a19: 過佛日寺
0641a20: 雨霽江天艸木森櫂隨流水訪知音疏疏磬引雲歸
0641a21: 壑落落鐘催月上林
0641a22: 漁父
0641a23: 閒消歲月汎扁舟客裏生涯問碧流細柳疏風天欲
0641a24: 暮一聲漁笛下滄洲
0641a25: 歸樵
0641a26: 閱遍江天事已非一回歲月一更衣年來贏得霜侵
0641a27: 鬢十里空山負翠歸
0641a28: 送山夫道人住點易臺并序
0641a29: 辰山點易臺在九峰中景最幽勝予常登眺占
0641a30: 句云昔人點易坐高臺點罷臺空人不來今對
0641b01: 易臺留夜月莫隨朱露點蒼苔吟罷而返昨山
0641b02: 夫來我謂乾一請居其上予喜臺之得主人矣
0641b03: 復贈送一絕。
0641b04: 昨來剡櫂君看我今主僊臺我看君坐到夜深山月
0641b05: 上研朱聲在碧霄聞
0641b06: 漁火
0641b07: 空江一抹轉斜暉燈散漁舟傍晚歸點點燒殘明月
0641b08: 夜沙鷗驚起故飛飛
0641b09: 九日
0641b10: 霜酣楓葉半蕭騷菊老秋英起素濤不信故園離日
0641b11: 遠十年九處獨登高
0641b12: 寒松大師余同里隱翁也別硯超然得大總持印
0641b13: 心於百老人作獅子吼法語以為海內所尊仰至
0641b14: 拈題得句清深圓秀讀之如遊珠網瓊林金沙玉
0641b15: 沼之間豈漢魏以下人所易得耶松陵顧王二子
0641b16: 輯其詩繼百老人以行誠欲使海內重其禪者並
0641b17: 重其詩也雖然詩之禪禪之詩有異余敢以詩測
0641b18: 禪師蓋禪而詩赴焉我願海內重其詩者當益重
0641b19: 其禪爾。龍眠山居士方拱乾敬跋
0641b20: 方外英華終
