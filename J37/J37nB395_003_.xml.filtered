0718a01: 護國啟真誠和尚語錄卷之三
0718a02: 書記振聞編錄
0718a03: 佛祖真讚
0718a04: 悉達太子讚
0718a05: 指天指地獨稱尊不動干戈也太平任是雲門手段
0718a06: 辣知他雪屈是酬恩
0718a07: 觀音
0718a08: 古佛宮裝垂妙像聞思修入證圓通應心水月隨類
0718a09: 現百億分身處處同
0718a10: 彌勒
0718a11: 終朝兀坐歡笑自若冷觀世人來往如梭拮據經營
0718a12: 自苦奔波噫幾時得脫者凡籠怡怡快快也相我
0718a13: 達磨
0718a14: 涉水登山泛渺茫擬將佛法付梁王孰知不識安心
0718a15: 術一葦凄凄暗渡航
0718a16: 拈頌
0718a17: 世尊初生
0718a18: 由來原自可憐生豐儉隨家樂太平遍野田荒耘未
0718a19: 得倏然耕動有人爭
0718a20: 世尊在靈山會上
0718a21: 目視青蓮顯露機破顏微笑在須臾尋常繡出鴛鴦
0718a22: 看今日和鍼度與渠
0718a23: 世尊因五通仙人問
0718a24: 掬水月在手弄花香滿衣蜂蝶紛紛過牆去眨眼明
0718a25: 人莫自欺
0718a26: 迦葉尊者因阿難問世尊傳金襴袈裟外
0718a27: 密密春雷起臥龍東君從不浪施功尋常一樣窗前
0718a28: 月纔有梅花便不同
0718a29: 女子出定
0718a30: 事緩則圓著甚急如何若何總不必桃花無計避春
0718b01: 風水到渠成路自直
0718b02: 岟崛持缽
0718b03: 野馬陽燄不暫停莊嚴色色淨殊因漁翁慣入驚人
0718b04: 浪入水那沾涓滴痕
0718b05: 僧問馬祖如何是佛
0718b06: 顯大機來明大用曲談名相無繁重從教地裂與天
0718b07: 崩堅若磐石穩若峰
0718b08: 僧問馬祖離四句
0718b09: 曲彌高和彌寡字經三寫烏焉馬有耳如聾有口如
0718b10: 啞等閑一鏃破三關不知誰是其人者
0718b11: 僧問雲門如何是諸佛出身處
0718b12: 當機劈面似雷奔拶得東山水上行行到水窮山盡
0718b13: 處別闡一路出雲門
0718b14: 雪峰禪師因玄沙馳書至乃陞堂開拆見白紙
0718b15: 愛重忘姑息文章教爾曹國清才子貴家富小兒嬌
0718b16: 與琳書記
0718b17: 個事人人本具貴在直下承當不須思量擬議覿體
0718b18: 現前靈光
0718b19: 示新庫司
0718b20: 居常休莽鹵臨事莫匆匆平懷家和計照顧眉睫中
0718b21: 示先副寺
0718b22: 遜謙真道本逆順境和頻悟透浮名事受用無價珍
0718b23: 示齡大德
0718b24: 悟得浮生面先觀自己已空妨身兼律物應用在其中
0718b25: 示善悅眾
0718b26: 和眾不隨流任他呼馬牛不被色聲轉自有出人頭
0718b27: 示孫印素
0718b28: 正法續滹沱西江一口吞門庭光赫奕分付與兒孫
0718b29: 示元監院
0718b30: 箇事覿相呈拈來一度新耳聾三日後消息許誰親
0718c01: 恩母傳
0718c02: 某幼實愚頑不省所怙厄值兵燹顛沛流離無所不
0718c03: 至不幸父值早歿家室瓦鮮母子相依擇木無方六
0718c04: 親無盻顧之休戚族勢乏憐恤之垂照世籍荊門里
0718c05: 閈許氏之子父諱本璉母李氏零丁難支是以奔南
0718c06: 走比母氏旋繼相亡愧恩罔極之莫報深追恃怙以
0718c07: 曷酬惟憶大雄氏之洪慈遂披緇以報二親正謂菽
0718c08: 水未進涓滴想像莫報萬一者也適閱天童潤禪師
0718c09: 語錄內載恩母傳文且有勸請同志有莫報二親者
0718c10: 勉作報恩之文以曉將來緇素庶我瞿曇之種姓慎
0718c11: 勿以楊墨同日而語也某不解作文止敘從前險釁
0718c12: 顛末以告諸同類耳倘或有能思報二親者概然踵
0718c13: 效成文貽世俾某得思慕二親之鬱衷誠格稍報生
0718c14: 身之纖毫也且吾教典云一子出家九族生天噫諸
0718c15: 佛之明言自不爽于錙銖也乃值母誕之辰偈曰吾
0718c16: 母誕辰日為兒報答時禮拜求佛恩生天在須臾述
0718c17: 古尊宿值母誕偈曰今朝乃吾娘生日揚起佛前長
0718c18: 命燈自作自炊還自喫替娘齋了一員僧。
0718c19: 
0718c20: 護國啟真誠和尚語錄卷之三終
