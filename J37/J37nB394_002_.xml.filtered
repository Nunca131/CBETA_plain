0672b01: 翼菴禪師國清語錄卷二
0672b02: 侍者力端等錄
0672b03: 大殿成謝憲臺盧大護法上堂僧問力之所不可涯
0672b04: 量願之所不可窮極者是何人斯師云已巳有樣子進
0672b05: 云庶幾不虛此日師云安排則未易成現卻相當僧
0672b06: 左右顧視云仰冀觀瞻同資欣慰師云古今一致誰
0672b07: 其不然僧問萬法當前即不問重光古剎事如何師
0672b08: 云如來宮殿無有邊進云五峰環翠人皆見雙澗迴
0672b09: 瀾誰共看師云自然覺者處其中進云人中境境中
0672b10: 人師云你即今在甚麼處僧問向上玄關即且置鐘
0672b11: 鳴鼓響請師宣師云你得入門也未進云一擊亡所
0672b12: 知底還肯相為否師云禮拜頭須著地進云恁麼則
0672b13: 得聞於未聞師云今日一會不是偶然乃拈柱杖卓
0672b14: 一卓云此一毛端量處涌現大寶王剎廣博崇麗清
0672b15: 淨光明無量諸佛安住其中現成正覺轉妙法輪此
0672b16: 一毛端量處遍法界虛空界一一毛端量處悉亦如
0672b17: 是其一一毛端量處所現大寶王剎以等法界無量
0672b18: 無邊清淨妙寶莊嚴之具而為嚴飾所謂寶峰莊嚴
0672b19: 寶壑莊嚴寶樹莊嚴寶華莊嚴寶雲莊嚴寶座莊嚴
0672b20: 寶帳莊嚴寶蓋莊嚴寶幢莊嚴寶幡莊嚴寶燈莊嚴
0672b21: 寶香莊嚴寶牆垣莊嚴寶階陛莊嚴寶門闥莊嚴寶
0672b22: 欄楯莊嚴寶窗牖莊嚴寶琉璃莊嚴寶鈴鐸莊嚴寶
0672b23: 繒綵莊嚴寶敷具莊嚴如是不可思議清淨妙寶莊
0672b24: 嚴盡從第一威德成就眾事大功德天一念善根所
0672b25: 起具足無量寶藏莊嚴如是莊嚴不著莊嚴是真莊
0672b26: 嚴不著則無相無相則解脫無著無相解脫則能轉
0672b27: 此無量莊嚴回施一切廣大清淨同歸真際無上菩
0672b28: 提復拈柱杖云秪此不著纖力能轉無量莊嚴隨卓
0672b29: 一卓云轉寶峰為功德山巍巍無過其上轉寶壑為
0672b30: 甚深義淵淵莫盡其底轉寶樹為莊嚴林頭頭戛玉
0672c01: 鏘金轉寶華為微玅果在在流香發燄轉寶雲為摩
0672c02: 尼聚普雨無量珍奇轉寶座為須彌峰超越一切智
0672c03: 頂轉寶帳為月明簾就裏頹然尊貴轉寶蓋為光明
0672c04: 雲示現無邊佛剎轉寶幢為玅色身顯拔無礙真智
0672c05: 轉寶幡為法藏帶通貫一切義句轉寶燈為淨光幢
0672c06: 爍破一四天下轉寶香為戒定慧莊嚴五分法身轉
0672c07: 寶牆垣為法城塹衛持佛正法藏轉寶階陛為無等
0672c08: 級高蹈毘盧頂轉寶門闥為法閫域聚集無量義
0672c09: 趣轉欄楯為玲瓏性是處淨光無礙轉寶窗牖為法
0672c10: 光門出生無量真智轉寶琉璃為真金像一任瞻仰
0672c11: 取足轉寶瓔珞為妙莊嚴布垂萬德身雲轉寶鈴鐸
0672c12: 為妙圓通洞徹十方虛空轉寶繒綵為妙光網重重
0672c13: 交互爭輝轉寶敷具為千輻輪淨妙不可思議復卓
0672c14: 柱杖云柱杖子轉如是無量莊嚴已巳涌身虛空高七
0672c15: 多羅樹稽首讚歎而說偈曰一毛度空可得邊眾剎
0672c16: 為塵可知數如是莊嚴無上士所住行願無能量。
0672c17: 師誕日兩序請上堂問百草頭上打失鼻孔直得天
0672c18: 雨四花大統綱宗中事不敢造次相及秪有一句高
0672c19: 廣莫逾雖不足以當大望幸勿竟孤來意師云收名
0672c20: 定價已巳非一日進云曠劫以前不易如是師云稽之
0672c21: 弗謬質之無擬進云果爾不屈則遭逢有據師云汝
0672c22: 既知時我不再三進云悅於耳目者從之師云其然
0672c23: 豈然僧隨作禮云雞足山高萬里青師云何見之遠
0672c24: 也問秪是這個與五峰並聳雙澗同長將作微分供
0672c25: 養和尚其肯慈納否師云惟其所得而自貴珍進云
0672c26: 己巳見躍然出中更異布於四表師云古道在日用交
0672c27: 手相付進云永領其極致無過於是也師云見不及
0672c28: 此則轉入杳渺進云但不遺乎從上自然無負于方
0672c29: 來師隨卓柱杖云安得不勤勤慼慼而歷落申明問
0672c30: 山門踢倒琉璃佛殿扶起燈籠是甚境界師云我愛
0673a01: 韶陽新定機進云銀蟬初出海何處不分明師云識
0673a02: 得自己巳也未進云其奈目前何師便打進云耳聽終
0673a03: 難會師又打云但不負於己巳自不孤於人迺迴視一
0673a04: 眾云恒作思惟共營此事如日月之麗天則曷勝慶
0673a05: 幸隨拈起拄杖云是汝一出頭來非不嘗于此切而
0673a06: 猶然無點氣息得不負于生成苟能別製一轉省徑
0673a07: 省心就地下個橛子皆足以超越聖凡生滅之表不
0673a08: 假視聽思行而聰明得主隨卓一卓云天命本源無
0673a09: 住著一花五葉自年年。
0673a10: 笑隱彬西堂同邵聖遇居士設齋請上堂問胸字杳
0673a11: 分無量義不勉而中頂珠嘗照百旬不思而得今也
0673a12: 覿露乘時敢請憑空著彩師云有甚麼處蓋覆伊進
0673a13: 云老胡既隔絕納子多違背其奈之何師云吾將揭
0673a14: 露以告進云則諸暗相汞不能昏也師云已巳過關者
0673a15: 尚須料揀僧一喝云今日轉處果與尋常不同師隨
0673a16: 聲打趁問登山涉水不假他力因甚主人公推三托
0673a17: 四師云吾嘗於此切進云千里尋知己巳因甚一言不
0673a18: 相挈師云往往如斯進云威音王已巳前成佛久矣即
0673a19: 今更為何事師便打云所以爾也進云白雲盡處是
0673a20: 青山行人更在青山外師哂之乃云多諸高流以法
0673a21: 而住簇簇逼將來何以厭飽而各信取隨卓拄杖云
0673a22: 此是入道之初章於今三十年也都無名字執著何
0673a23: 從摹擬而彷彿之於方便中而為之辭闍黎有分山
0673a24: 僧有分設問用此奚為二時禪悅焉續彼彼出家行
0673a25: 腳於坐立地搆得去三斤麻一疋布何用別人簡較
0673a26: 我不似沒罅子截斷他舌頭復卓柱杖云盡古今天
0673a27: 下無道理者直取其切要通其變而已巳。
0673a28: 華嚴道場開啟儒學徐護法設齋請上堂僧問轉如
0673a29: 是汪洋沖融廣大悉備之根本法輪十方雲集普現
0673a30: 于前若為發辭以相讚頌師曰表示將來便不相似
0673b01: 僧曰今日一會盡是作家宰官師曰親受宣聞端在
0673b02: 于此進曰信位已巳彰果則未也師曰證入法界不離
0673b03: 一剎那際僧曰則樓閣門前參請已巳畢師曰善財即
0673b04: 今在甚麼處僧一喝師曰得也乃豎起拂子曰看看
0673b05: 光相現也盡十方華藏莊嚴世界微塵數諸佛菩薩
0673b06: 五十三人善知識種種無量甚深廣大三昧海法門
0673b07: 都盧攝入此一光中光中涌出一四天下微塵數不
0673b08: 可說不可說雲臺寶網瞻仰少分之一者應時獲得
0673b09: 清淨光明陀羅尼無著無縛陀羅尼躍然出中陀羅
0673b10: 尼明照一切陀羅尼廣博崇隆陀羅尼辭辨注射陀
0673b11: 羅尼雅思淵才陀羅尼文身句身陀羅尼波騰雲涌
0673b12: 陀羅尼珠聯花貫陀羅尼超越無上陀羅尼吉祥如
0673b13: 意陀羅尼如是陀羅尼于理理圓于事事備于國國
0673b14: 治于家家齊于身身修于心心正于意意誠于知知
0673b15: 致于物物格隨擊拂子曰得非近而有徵遠而可按
0673b16: 者乎。
0673b17: 進士玉京潘護法祈嗣華嚴道場圓滿設齋請上堂
0673b18: 僧問拄杖子穿過般若波羅密門不用敲開金鎖腳
0673b19: 尖頭踏翻華藏毘盧性海寧須提變玉符師曰是渠
0673b20: 面門眾齒之間作麼生僧曰非心思意擬之所能料
0673b21: 師曰安知其交光相羅如寶絲網僧曰善財之福慧
0673b22: 本無能過者師曰你道是誰家之子僧曰現在可驗
0673b23: 師曰一眾許汝有個見處僧曰即今已巳後不敢更饒
0673b24: 舌也師曰知即得僧問靈光獨耀覿面相呈照用無
0673b25: 私如何超向師拈拄杖曰雖是易見而且難識僧曰
0673b26: 無量法門善財從何門而入師卓柱杖曰直須向這
0673b27: 裏得路僧曰則千古意分明也師曰秪恐知之者寡
0673b28: 僧問七處九會一句全收未審是那一句師曰偏界
0673b29: 森羅難遁質僧曰則明明無蓋覆歷歷絕囊藏也師
0673b30: 日十五日來你向甚處留心僧曰千器同圓孤輝特
0673c01: 耀師曰不信道僧曰和尚有個瞥地某甲亦不敢諱
0673c02: 師曰向後逢人不得錯舉僧問甚深般若獲最殊勝
0673c03: 既已巳積集堅固若為安住圓滿師曰以玉尺取之不
0673c04: 得僧曰君臣道合五位齊彰時如何師曰以連環解
0673c05: 之無窮乃曰小善財挈挈波波歷盡百城煙水路途
0673c06: 長短山海高深一點瞞你不得其奈曠日拋家不解
0673c07: 轉身就父而今既到大樓閣前彈指門開即便得入
0673c08: 一切寶藏珍奇是汝之所固有隨喝一喝曰要用直
0673c09: 須用眼目莫定動。
0673c10: 戒子明華設齋請上堂僧問百千三昧無量法門一
0673c11: 一交光願通線道師指香曰此是戒香定香慧香解
0673c12: 脫香解脫知見香僧曰既然人人本具因甚被諸塵
0673c13: 所蔽師曰嗅著些子自不尋常僧曰則清淨比丘不
0673c14: 入涅槃也師曰鼻孔遼天豈是國清之過乃卓拄杖
0673c15: 曰如是知一切法即心自性成就慧身若由他悟則
0673c16: 國清得大過患而今浩浩然歷歷然于身無所取于
0673c17: 修無所著于法無所住當下智入三世而悉平等有
0673c18: 何八萬四千甚深般若波羅密門而不排身直入領
0673c19: 攬其全隨喝一喝曰不磨智勇超前烈恐負空明自
0673c20: 在提。
0673c21: 佛成道日圓戒弟子完素設齋請上堂僧問戒香芬
0673c22: 馥遍界悉聞寶網光舒洞徹心地如何是心地法師
0673c23: 曰舉似分明即屬限量僧曰則體備一切含靈也師
0673c24: 曰剎那流入圓布交加僧曰瑪瑙階前同一色是何
0673c25: 境界師曰此眾盡是簇新菩薩僧問五峰山內弘演
0673c26: 毘尼梵網交羅願通一線師曰直饒上下漫漫終是
0673c27: 昧他不得僧曰若然識得心大地無寸土師曰證入
0673c28: 一真境界直須翻轉虛空僧曰一眾領取師曰但能
0673c29: 覿露無私定然爍破一切僧問雷音響振直提向上
0673c30: 全機法雨均霑普潤大千沙界向上宗乘即不問弘
0674a01: 開寶戒事如何師曰好生擺動精神僧曰因戒生定
0674a02: 因定發慧秪如未登壇時一句又且如何指示師曰
0674a03: 到處洪機歷掌僧曰法筵平等四眾歸宗未審阿誰
0674a04: 沾恩師曰佛子住此地即是佛受用僧曰然則若天
0674a05: 若人皆承此恩力也師曰于我何有哉僧禮拜曰五
0674a06: 峰蒼翠驚時眼雙澗泉聲足可聽也師曰直須親到
0674a07: 者裏始得僧問如何是代佛宣揚一句師曰別人道
0674a08: 不得僧曰如何接物利生句師曰你即今居何品位
0674a09: 僧曰如何是傳佛心印句師曰重重綿縫開僧曰三
0674a10: 句蒙師指末後事如何師曰再問復何為乃曰生佛
0674a11: 未形已巳前段事本自條然絜素擬於無相光中起纖
0674a12: 毫修學之心希望備美完具以序其原則不思議清
0674a13: 淨本身欲其處處透脫自在無礙安可得哉畢竟如
0674a14: 何發揚蹈厲以拓其真智隨豎起拂子曰入此門來
0674a15: 無住著何妨隨地便彰名名既已巳彰而紀綱宗要一
0674a16: 著至竟莫能決擇事非小小今將振鐸而開啟之先
0674a17: 激發其志氣後乃交手相付以變其節數如見不及
0674a18: 此轉入杳渺得不勤勤慼慼而歷落申明隨連擊拂
0674a19: 子曰直饒不作道理會而亦不能盡道個惟其所用
0674a20: 應物隨時是誠夢夢何以告其通變更新更提內轉
0674a21: 外轉宜乎茫然其不知畔岸如斯輸誠苦口抑亦極
0674a22: 矣奮然發赫赫之略以續照昭之統國清不惜手腳
0674a23: 與伊抹煞頂眼以洞燭其從上之閫奧揮拂子大喝
0674a24: 下座。
0674a25: 臘月十四日晚參比來天氣寒冽無位真人面門鼻
0674a26: 孔凍缺半邊幸賴通天手腳撥轉陽和居以莊嚴報
0674a27: 土琪樹風前瞳瞳紅日玉壺影裡靄靄蒼煙囌嚕
0674a28: 唎唎囌嚕隱顯全該自是不關章句密怛悝孤密
0674a29: 怛悝智精秘互嚴試請君為甄別若也知得今日說
0674a30: 底即是明朝消息明朝消息即是今日說底則一切
0674b01: 智智清淨無二無分無別無斷其或未然剛是諸仁
0674b02: 諱卻。
0674b03: 立春日小參寒梅幾點昨夜先開諸仁者還知也無
0674b04: 知則天上人間渾焉周匝不知則人間天上廓爾全
0674b05: 該佛種道種菩提種人華覺華悲願華等行發動漸
0674b06: 次生萌山以之而崇高水以之而深遠人以之而精
0674b07: 彩物以之而生生神而明之觸類而長之吾固知其
0674b08: 莫之為而為莫之至而至秪如不涉生緣壁立萬仞
0674b09: 個條衲僧柱杖又且如何任運卓立乾坤無異色光
0674b10: 華觸處自披靡。
0674b11: 小參昨有人問如何是肉眼向他道普如何是天眼
0674b12: 曉如何是慧眼得如何是法眼鑑如何是佛眼深迺
0674b13: 曰渾圇拋出未免知希花擘將來無妨口過一一為
0674b14: 汝頌出普普普昭示無方所透過威音更那邊拾得
0674b15: 寒山齊起舞曉曉曉萬里冰霜皎過患纖毫不可尋
0674b16: 十方洞達無邊表得得得頓達本鄉國恢廓無涯勝
0674b17: 妙門全機要領渠能扼鑑鑑鑑瞻聽如雷電曾經滅
0674b18: 向瞎驢邊故得煥然而等現深深深枯木聽龍吟五
0674b19: 中且喜銷鎔盡真際平提亙古今。
0674b20: 晚參舉金剛經曰一切聖賢皆以無為而有差別拈
0674b21: 起柱杖曰這個是無為法差別在甚麼處卓一卓曰
0674b22: 一種是聲無限意那堪聽與不堪聽。
0674b23: 佛誕日彌勒大士開光奕是西堂鍵關眾信設齋請
0674b24: 上堂僧問于一時中成就五百億天子證無生法忍
0674b25: 是相好光明也是梵音清雅也師曰雲蔚霞蒸與昔
0674b26: 日無異僧曰則時時普示于人也師曰渠無面目何
0674b27: 處逢渠僧點胸曰我有肝腸方知是我師曰拽脫手
0674b28: 中叉袋口始知無物不包羅僧曰即今拽脫又如何
0674b29: 師曰打鼓普請看僧問如何是賓中主師曰寒拾豐
0674b30: 干咠耳語如何是主中賓師曰抽牽全藉裏頭人如
0674c01: 何是賓中賓師曰謂言洒落卻紛紜如何是主中主
0674c02: 師曰天上人間無等與僧不禮而退師哂然僧問未
0674c03: 出母胎度人已巳畢未審度底是甚麼人師曰入得國
0674c04: 清門好喫國清棒僧曰已巳出母胎因甚杳無蹤跡師
0674c05: 曰你即今在那裡僧擬議師便喝僧曰五眼之中開
0674c06: 點底是那一隻眼師劈頭打下乃曰爛爛然於漏盡
0674c07: 時一回落在眼裏昧卻萬古晴空不以一重去一重
0674c08: 而以一重添一重無怪乎笑口扯開十丈指天上下
0674c09: 金盆沐浴小兒從此過二百四十日亦罹是患不可
0674c10: 將為小小國清忝承七鬯自來膽大心粗敢道本有
0674c11: 光中不妨更著一點何也攬真成立色相宛然山河
0674c12: 大地日月星辰皆妙明真性之所顯現何過患之有
0674c13: 隨拈拄杖曰木上座聞與麼說欣慶無量湧身虛空
0674c14: 高七多羅樹而作是言此固不錯彼亦不惡了了根
0674c15: 源見之如昨一時參畢了無言彈指門開寶樓閣有
0674c16: 一人焉於此彈指應念得入入已巳還閉經行坐臥常
0674c17: 在其中堂奧宏深渾無向背或時高唱摩訶衍迥出
0674c18: 于百非之表安之以第二位阿誰敢說不是彌勒于四月八
0674c19: 日睹明星悟道出彌勒成佛經。
0674c20: 辛酉元旦兩序請上堂拈香云此一瓣香攬之於毫
0674c21: 釐充之於山岳供養盡浮幢王剎諸正遍偏知甚深妙
0674c22: 典弘法聖師懇禱之誠在漏盡五更初仰承維那早
0674c23: 已巳顯發盡情而今踏上個層臺面不妨更宣一過一
0674c24: 願。
0674c25: 金輪統御聖壽難量二願海甸清寧歲時豐稔三願
0674c26: 人人悟涅槃心個個開正法眼迺攬衣就座云有一
0674c27: 人焉在此元會將舉吾道之大以告隨震威一喝云
0674c28: 向所覆藏秘密一時揭露無遺十方洞達捷化風行
0674c29: 何剎不披拂韶華何物不仰承發肓隨處作主立處
0674c30: 皆真主賓肅穆而照用同時功位雙彰而君臣道合
0675a01: 一之日如是二之日亦然三之日以至無量百千萬
0675a02: 億日無日不與眉間白毫交相映徹復喝一喝云神
0675a03: 之靈聖之化試請測其涯涘。
0675a04: 小參入得猛字法門近之如火聚入得利字法門觸
0675a05: 之如太阿入得迅字法門聞之如雷霆入得疾字法
0675a06: 門飲之如蠱毒此人若到者裏未有喫棒分在何也
0675a07: 洗骨換腸徒自爾通身手眼謾為參。
0675a08: 為蛀空彌勒闍維此寶炬三昧其得之者如須彌山
0675a09: 流出金光遍滿法界化成琉璃於琉璃中放百寶光
0675a10: 一一光明示現成住壞空望之如日瞻之如雲盡道
0675a11: 已巳歸兜率影跡不留詎知別展風規分身無量秪如
0675a12: 虛空背面作麼生定離位之新機良久云邈然獨立
0675a13: 慨然我懷本無位次寧用安排遂燒卻。
0675a14: 立首座西堂陞座大統綱宗中先須識句國清有三
0675a15: 句電光影裡扯得住紅旌一角是不墮平實句霹靂
0675a16: 聲中捉敗白拈老賊是不滯孤危句銷鎔三尺霜華
0675a17: 坐致太平寰宇是超越雙關句有不依住此三句亦
0675a18: 無不依住知解則能挈千聖之符振群綱之領隨喝
0675a19: 一喝曰豈不綽綽然有餘裕哉。
0675a20: 小參若見諸相非相即見如來豎起拂子曰此是非
0675a21: 相作麼生見如來迺放下曰及盡今時看處誠如如
0675a22: 向上絕安排天然一種真尊貴豈在華臺與寶臺。
0675a23: 祈晴小參拄杖子欲習初乾未與如來法流水接卓
0675a24: 一卓云即以此心中中流入圓妙開敷從真玅圓重
0675a25: 發真玅盡得盡浮幢王剎洋溢汪注而無際無涯其
0675a26: 奈明眼衲僧處處逐浪隨波不解眾流截斷冀其體
0675a27: 淨用明函蓋無遺如麗天之杲日不可得也山僧不
0675a28: 惜神用一時翻轉虛空隨震聲一喝云不愁個個頂
0675a29: 門上不燁燁生光。
0675a30: 師誕日弟子力端力進力蘊力本設齋請上堂問迦
0675b01: 文放眉間白毫照東方萬八千土此是有限量底如
0675b02: 何是無限量底師云非識情之所能測進云南北東
0675b03: 西又何足道師云汝之所知無越于此進云豈終不
0675b04: 得其際耶師云殆智眼之未開耳問元始初開即不
0675b05: 問山河並永事如何師云秪在目前進云因甚自相
0675b06: 懸隔師云要且難睹進云說同道別則不得也師云
0675b07: 固合如是進云謝師答話師云月明簾外轉身難問
0675b08: 金風初振玉露翻涼于此時中請師一語師云若將
0675b09: 耳聽終難會進云恁麼則五峰聳出雲端外雙澗波
0675b10: 含塔影深師云眼處聞聲始得知進云果見揭開新
0675b11: 日月眼前別是一乾坤師云門戶潑天從爾入上頭
0675b12: 關捩更須通僧便歸位師云更待何時問無俟于言
0675b13: 而心悅者其進東池之桃乎其吹緱嶺之笙乎師云
0675b14: 我有知乎哉進云若然者則天機不張而五官悉備
0675b15: 師云無知也進云動乾坤該萬象底又是甚麼師云
0675b16: 有鄙夫問於我空空如也進云不知其然何以及此
0675b17: 師云我叩其兩端而竭焉乃云過去正法明如來入
0675b18: 無生如幻三昧張咸池古樂于五峰之間始作翕如
0675b19: 也縱之純如也皦如也繹如也洋洋乎彩動光流居
0675b20: 谷滿谷在坑滿坑三世諸佛不覺手之舞之足之蹈
0675b21: 之于剎那際聞所聞盡盡聞不住空覺極圓空所空
0675b22: 滅寂滅現前國清拄杖子雖則領攬無心而得止之
0675b23: 于有窮流之于無止威音以前其始無首婁至以後
0675b24: 其卒無尾汝等各具雙雙捲葉一似清風瞥屆視之
0675b25: 而無跡聽之而無聲慮之而不知趁之而不及既竭
0675b26: 其才則如有所立卓爾更欲進而究其端倪測其底
0675b27: 蘊極其本聞昏昏默默不知其然苟至於愚可載而
0675b28: 與俱良久以手向空撲云一曲兩曲山高水深年年
0675b29: 此日誰是知音。
0675b30: 佛成道日邑侯胡護法防守張護法儒學楊護法徐
0675c01: 護法進士潘護法鄉紳范護法同闔邑文學居士等
0675c02: 請上堂僧問歷歷雲衢經緯離離天闕文章印空則
0675c03: 寒芒玉壘印水則霞彩珠聯人在境中己巳見轉歸自
0675c04: 己巳境在人中如何融會目前師曰不礙攬真無妨成
0675c05: 立僧曰而今蓋覆伊不得也師曰秘密藏中善為汝
0675c06: 置僧曰仁者見之謂之仁智者見之謂之智師曰百
0675c07: 姓日用而不知故君子之道鮮矣僧曰一會靈山與
0675c08: 昔日無異師曰汝小子識之乃云白雲不繫青山頂
0675c09: 剛有去來明月長懸古澗心幸無偏照苟光境以俱
0675c10: 亡的的一真不肆驕于內則廓爾虛涵如寂滅以現
0675c11: 前森森列象不烜赫于外則冷然獨耀冷然獨耀故
0675c12: 能廓爾虛涵廓爾虛涵自得冷然獨耀隨以拂子作
0675c13: 此○相曰禮之用和為貴先王之道斯為美老天釋
0675c14: 迦如何妄認些少零星以為一切眾生之智慧德相
0675c15: 便下座。
0675c16: 除夕晚參因汝顛倒知見方有往來往者已巳到極處
0675c17: 來者看他轉頭眾中見與麼說以為實情苦屈只知
0675c18: 的的歷歷是本地風光安知變變奇奇是日旋三昧
0675c19: 謨佛陀謨達磨謨僧伽話到歲寒心已巳見青
0675c20: 青松柏雪中看。
0675c21: 辛酉小春大國賓庭熙王太翁法名序勝六十壽同
0675c22: 令嗣貢生汝琇郡司馬汝瑜文學汝珣等啟建大悲
0675c23: 懺道場四七日圓滿設齋請上堂天地與我同根萬
0675c24: 物與我一體此言廣大無盡悠久無疆之壽命也同
0675c25: 根則悠久一體則廣大且作麼生說個同根一體底
0675c26: 道理隨豎起拂子云從無住本立一切法三際縱周
0675c27: 通達無礙天以無住為本而普蓋地以無住為本而
0675c28: 普載四時以無住為本而普行萬物以無住為本而
0675c29: 普生生生無住則廣大廣大則無盡無盡則悠久悠
0675c30: 久則無疆廣大無盡悠久無疆之壽命總之不出吾
0676a01: 人之心吾人之心圓褁太虛無欠無餘彌綸萬有無
0676a02: 倚無偏亙古今而不變歷浩劫以常新所以觀自在
0676a03: 菩薩行深般若波羅密多時照見五蘊皆空五蘊既
0676a04: 空心地明徹心同日萬象不能逃影質心同月空界
0676a05: 碧潭清皎潔心同星象緯雲衢歷歷呈心同風錦繡
0676a06: 山川披拂中心同雨普滋物物真堪取心同雷潑天
0676a07: 生意一時回心同雲妙德清涼蓋覆人心同花無限
0676a08: 風光度歲華心同香繚繞氤氳為舉揚心之所稟發
0676a09: 而為用如是光明如是清淨如是廣大如是圓滿如
0676a10: 是無礙如是無盡轉而為慈悲為柔和為忍辱為謙
0676a11: 恭為偏攝為出生為摧折為安慰為永離為遊歷為
0676a12: 照燭為度越為發揮為擁護為救療為利濟為不壞
0676a13: 為常住菩薩與天地同根萬物一體體一而用別根
0676a14: 同而機異顯著于事業昭宣乎文章人人可得而見
0676a15: 誰謂菩薩之言性與天道不可得而聞弟子序勝從
0676a16: 廣大圓滿無礙大悲心流出種種佛事一切殊勝所
0676a17: 謂道場莊嚴殊勝香花殊勝餚饌殊勝因緣殊勝果
0676a18: 報殊勝福慧殊勝功德殊勝以此殊勝仰報親恩無
0676a19: 恩不報普利群生無生不利紫閤丹臺註綿長之壽
0676a20: 算鳳毛麟趾起奕葉之家聲總之願力殊勝隨心所
0676a21: 僧出師云滴水冰生未可放過僧一喝師云崖崩石
0676a22: 裂正好進程僧禮拜師打一棒云三十年後此話大
0676a23: 行也。
0676a24: 僧出師問如何祖師西來意僧云踏著秤鎚硬似鐵
0676a25: 師云甚處得來者消息僧云和尚處得師云莫謗山
0676a26: 僧好。
0676a27: 師落堂見禪眾無人處不覺為之大哭有僧出師問
0676a28: 不是心不是物不是佛是甚麼僧云路逢死蛇莫打
0676a29: 殺師云無底籃子盛將歸時如何僧云疑殺天下人
0676a30: 師休去少選師問死蛇打殺也還活也無僧一喝師
0676b01: 云未見崢嶸頭角僧擬進師打云直須向者裏化去
0676b02: 僧便禮拜師呵呵大笑僧問適來哭而今因甚卻笑
0676b03: 師云你道哭底是笑底是僧云不是不是師云畢竟
0676b04: 作麼生僧云又被風吹別調中師呵呵大笑。
0676b05: 僧出佇立師問闍黎不是不將來山僧不是不祗對
0676b06: 僧展兩手師云你道有如是道理無如是道理僧無
0676b07: 語師云你不問我我不答你。
0676b08: 僧問如何諸佛出身處師云清波無透路僧云意旨
0676b09: 如何師云再問復何來。
0676b10: 師喚有斐斐禮拜拂袖歸位師云是甚麼道理斐云
0676b11: 不向和尚道師云為甚不道僧云知音不必頻頻舉
0676b12: 師休去。
0676b13: 僧問萬法歸一一歸何處師云寒山灶門一片石有
0676b14: 力者夜半負之而去。
0676b15: 問不觸不背是如何師云恰僧再問師云增一毫不
0676b16: 得減一毫不得。
0676b17: 問如何諸佛出身處師云松風埋古殿僧擬議師云
0676b18: 覓之不可見。
0676b19: 僧出師問不用如何若何便請單刀直入僧便喝師
0676b20: 亦喝僧又喝師云敗也。
0676b21: 僧問不與萬法為侶者是什麼人師云巍巍獨坐大
0676b22: 雄峰。
0676b23: 僧問喚作竹篦則觸不喚作竹篦則背不觸不背喚
0676b24: 作甚麼師云一字兩頭垂僧禮拜師云本之不著畫。
0676b25: 僧問如何祖師西來意師云進一步迷其理退一步
0676b26: 失其事僧云謝師指示師云逢人切莫錯舉。
0676b27: 師豎竹篦云直釣釣金鱗曲釣釣跛鱉山僧擲釣也
0676b28: 還有衝浪金鱗麼僧便喝師云將謂鯨鯢澄巨浸卻
0676b29: 嗟蛙步輾泥沙僧禮拜起師云釣竿斫盡重栽竹不
0676b30: 計功程得便休。
0676c01: 僧問喚竹篦則觸不喚竹篦則背不觸不背畢竟喚
0676c02: 作甚麼師云三玄收不得四句豈能該維那云則截
0676c03: 斷兩頭光烯烯地去也師云老老大大作這般見解
0676c04: 那問師師云倚天長劍逼人寒。
0676c05: 師問不是心不是佛是什麼僧云露又云突出難辨
0676c06: 師云觀世音菩薩將錢買胡餅放下手來卻是饅頭
0676c07: 僧出禮拜起師劈頭一棒曰不用低頭思量難得僧
0676c08: 曰不思量時如何師曰踏著秤鎚硬似鐵。
0676c09: 問僧不是心不是物不是佛是什麼僧曰築著磕著
0676c10: 師云築著磕著個什麼曰一狀領過師曰領過後時
0676c11: 如何曰家裡人說家裡話師曰甚處學這虛頭來僧
0676c12: 無語師曰可知禮也。
0676c13: 問如何是真佛師曰只應元亮是仙才如何是真法
0676c14: 師曰水窮山盡石門開如何是真道師曰親入桃源
0676c15: 又轉來。
0676c16: 問如何是第一句師曰金毛獅子何處討曰如何是
0676c17: 第二句師曰七珍八寶連塵掃曰如何是第三句師
0676c18: 曰扶起不妨又推倒。
0676c19: 又僧問如何是真佛師曰乘境何常不出來曰如何
0676c20: 是真法師曰豈肯隈刀避箭曰如何是真道師曰庶
0676c21: 幾不相孤負。
0676c22: 問如何是第一玄師曰遼空鏃發貴機先曰如何是
0676c23: 第二玄師曰箭落群空血濺天曰如何是第三玄師
0676c24: 曰萬象森羅一串穿。
0676c25: 問如何是第一句曰本之不兆如何是第二句曰傳
0676c26: 之奚取如何是第三句曰寥寥雄機落落虛宇。
0676c27: 問如何是第一句曰不辭向道只恐鈍置如何是第
0676c28: 二句曰還怪得鈍置麼曰如何是第三句曰罪過罪
0676c29: 過。
0676c30: 問如何是第一句曰悔不慎當初如何是第二句曰
0677a01: 他後作麼生。如何是第三句。曰好事不如無。
0677a02: 師一日垂問菩提本無樹。山門前底從甚處得來。一
0677a03: 曰某甲從來疑著。一曰他秪管拄地撐天。一曰特出
0677a04: 難辨。一曰國清門下。一曰萬古當空立何勞更舉揚。
0677a05: 一曰露。一曰總教大地承蔭去。僧請師代。師代曰和
0677a06: 尚有個瞥地某甲即道又曰打鼓普請看。
0677a07: 就雨風放蕩自在。趁雲霞舒卷隨心。從今撒手縱橫
0677a08: 去。莫問通玄奇特情。
0677a09: 通玄末後偈作偈後端坐而化
