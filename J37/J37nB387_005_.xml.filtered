0431b01: 古宿尊禪師語錄卷五
0431b02: 住河東水月嗣法門人明圓編
0431b03: 雜偈
0431b04: 野眠
0431b05: 日午時登石上眠長天作被任齁鼾一回睡醒跏趺
0431b06: 坐靜聽松風若管絃
0431b07: 功圃
0431b08: 每愛居山好樂閒及乎一住幾曾然開畦種菜剛才
0431b09: 苗麋鹿重經要挾園
0431b10: 晏起
0431b11: 山前紅日高三丈正是儂家熟睡時野鳥不容人自
0431b12: 在飛來簾外鬧花枝
0431b13: 宿小孤山
0431b14: 千峰盡處湧微岑半入煙波半入雲兩岸無船空寂
0431b15: 寂僊宮但與月為鄰
0431b16: 姑蘇夜發
0431b17: 埜水輕帆送小舟眠霜臥月枕風流雙眸合卻時方
0431b18: 好舵長呼云上虎丘
0431b19: 遠望廬山
0431b20: 片帆高挂雨初晴五老橫披淡淡雲極目諦觀如畫
0431b21: 軸禪林是處有煙生
0431b22: 休寧晚櫂
0431b23: 綠水之流遶茂林月波細細涌飛金櫓聲松韻時相
0431b24: 和隱几何須再整琴
0431b25: 夜宿采石懷太白
0431b26: 一片白雲橫古渡江風遠送過瑤亭夜來明月隨波
0431b27: 上疑是先生醉酒臨
0431b28: 示竹叟禪人
0431b29: 辛勤數載伴丹霞一別南詢去路賒參罷諸方還舊
0431b30: 處鋤雲種月是生涯
0431c01: 寄懷離指和尚
0431c02: 憶昔巾瓶侍閬州幾經毒手恨難休頻拈柏子因風
0431c03: 上莫道無香過鼻頭
0431c04: 寄朝陽大徹友人
0431c05: 與君同甲又同鄉別後無聞在那方忽地鴻音輕漏
0431c06: 泄飛聲星夜到朝陽
0431c07: 示秋月禪人結茆
0431c08: 計窮力極如何好刈把長茅住嶺邊夜聽松濤瞪夢
0431c09: 眼得瞻秋月照危巒
0431c10: 春遊
0431c11: 上林花鳥鬧喧天定起尋芳自偶然冷笑春風狂甚
0431c12: 我亂拋榆線撒金錢
0431c13: 漁即驚鶩
0431c14: 煙雨樓臺半啟窗漁即蓑笠過沙矼曲腰把釣忙忙
0431c15: 箇驚散團圞鶩一雙
0431c16: 示體玄監院
0431c17: 庭前萬竹點微霜佛法分明為舉揚直下若能親見
0431c18: 徹方知遍界不曾藏
0431c19: 漁翁
0431c20: 一笠一蓑一小艖妻孥常伴在煙波金鱗釣得時憨
0431c21: 睡孰慮來朝米不多
0431c22: 示慧生禪人
0431c23: 觀君氣骨固非常宜力精勤辦所長興福有言無漏
0431c24: 逗且藏牙爪慢開張
0431c25: 示定寧監院
0431c26: 楊岐執役輔慈明千古英風道尚存若是當家真種
0431c27: 草何妨奮發繼芳聲
0431c28: 示瀛洲監院
0431c29: 靈根夙植道心濃入我門來須契宗善學楊岐成底
0431c30: 事人非人等自尊從
0432a01: 示天德禪人
0432a02: 學牧工高信有餘亡羊終不慮他岐深知故嚼山藤
0432a03: 處呼逐流雲過小溪
0432a04: 示永德禪人
0432a05: 脫卻塵中諸苦因飄然步入象龍群玄關疊疊應通
0432a06: 透莫負當年殊勝心
0432a07: 示默會侍者
0432a08: 執事巾瓶志不灰麤拳痛棒幾酬來有時覿面知端
0432a09: 的任把虛空自剪裁
0432a10: 化磨
0432a11: 洞山日用無他計欲倩毛車轉法輪長者慨然施器
0432a12: 具滿堂龍象即霑恩
0432a13: 旅夜
0432a14: 微風細雨正三更四壁寒螿瑟瑟鳴獨對孤燈難假
0432a15: 寐教人怎得罷孤吟
0432a16: 壽慧融禪德
0432a17: 殑伽沙數配君期此外無籌算可宜笑指虛空方福
0432a18: 德高歌一曲凍雲飛
0432a19: 家豹
0432a20: 毛蟲之類許多般寢食同人得幾然有問何緣當若
0432a21: 是詩書無恙賴渠
0432a22: 螢火
0432a23: 清光每對明中滅赤焰常從暗裡生莫道世間無用
0432a24: 處晉車學業固由成
0432a25: 爆竹
0432a26: 儀容裝點似堪親滿肚無明怕殺人忽遇丙丁輕觸
0432a27: 犯一聲哮吼震乾坤
0432a28: 再歸仙陀
0432a29: 古寺離違月兩圓歸來人事著驚看獨憐岸菊情如
0432a30: 舊漫散清香入戶寒
0432b01: 初秋值寒
0432b02: 秋風秋雨動玄關半摺南華仰臥看落葉滿階躬去
0432b03: 掃且煨爐火禦新寒
0432b04: 睡起
0432b05: 食後剛閒瞌睡來齁鼾一覺眼重開樵郎小大無知
0432b06: 甚刀斧團團斫我柴
0432b07: 山庵停步
0432b08: 一缽孤囊暫息肩桃花開落遍溪邊幾株嫩柳何奇
0432b09: 怪打雨敲風帶晚煙
0432b10: 示月輝禪人
0432b11: 箇事分明要爾知精勤力任勿遲疑挑開碧落雲和
0432b12: 霧露出當天一月輝
0432b13: 壽靡藏醫士
0432b14: 一囊滿貯阿伽陀專與群生治病魔所願從今增上
0432b15: 壽春秋無復讓誰多
0432b16: 示心光禪人
0432b17: 好醜境緣起自心光前絕後莫容這般去就恒無
0432b18: 間纔得高風動客吟
0432b19: 雲生文居士共敘
0432b20: 水雲驟合在東山共話頻年往復艱一夜曲衷難盡
0432b21: 處愁于何日到鄉關
0432b22: 贈憲廷張護法
0432b23: 天覺金湯我法局勳名雷動不無聆嘉聲克紹誰堪
0432b24: 任緇素爭傳老憲廷
0432b25: 雲菴夜作
0432b26: 村驢夢初甦一枕鄉思概未逋萬里孤身誰太
0432b27: 息長廊唃唃幾飛奴
0432b28: 示慧覺禪人
0432b29: 錦衣玉食妙年時老入緇叢志願丕欲與洞山全舊
0432b30: 案不辭寒暑事先之
0432c01: 瀑布泉
0432c02: 懸崖赤壁噴飛泉引月穿雲下半天無限風光藏不
0432c03: 著明明漏逗與人看
0432c04: 水簾洞
0432c05: 石室無門水作簾和風高挂白雲間黃昏不用呼童
0432c06: 捲自有娥眉月上懸
0432c07: 珍珠泉
0432c08: 冷泉源向石邊開日夜傾珠萬斛來寄語未臨寶所
0432c09: 客此間得到莫空迴
0432c10: 清風嶺
0432c11: 莫謂雁門風最惡此間猶勝彼間嚴雄威利若吹毛
0432c12: 劍微犯輕挨透膽寒
0432c13: 贈了塵禪師
0432c14: 舊店重開不記春孰愁寒暑病魔侵時燒榾柮烹風
0432c15: 月一任人來滿肚撐
0432c16: 寄秀然禪人
0432c17: 寄語菴中箇主人耕雲種月占先春爭前奪早無他
0432c18: 故免使饑寒事逼身
0432c19: 送見座主金州行化
0432c20: 興元緇白固純和向慕高明導進他此去不辭施敏
0432c21: 手人天胥慶待來歌
0432c22: 示明暗顧居士
0432c23: 愛爾真誠學佛人洞山席下幾咨詢頻拈白棒當陽
0432c24: 示領取無疑道始親
0432c25: 遠眺三山寺
0432c26: 孤帆曉挂綠蘆灣望斷波濤古岸邊一棒鐘聲雲散
0432c27: 處許多樓閣倚蒼天
0432c28: 雜詠
0432c29: 示契中禪人
0432c30: 祖道陵夷日重光屬爾先化風清上下法雨洗中邊
0433a01: 佛事觀機設禪燈相器聯我宗時有賴喜見得人賢
0433a02: 寄友人藏朴
0433a03: 參商來許久屈指尚餘年路遠情何爾音疏意豈然
0433a04: 君余雖各地星月本同天良晤期誰定龍舟競渡前
0433a05: 示紫巖禪人
0433a06: 歷驗空群物真誠氣宇雄天衢堪上達雲路可深通
0433a07: 逐日機雖備追風況且蒙呂梁從放浪高舉待時沖
0433a08: 行腳
0433a09: 棄卻匡徒任逍遙世界中一身多快活兩袖足清風
0433a10: 法範當今別禪規不古同頹綱知莫挽甘分學愚蒙
0433a11: 別了性禪人
0433a12: 三冬頻話聚一旦動行思此際茗同啜他鄉路自之
0433a13: 風帆呈別恨花鳥獻離詞楚普相關遠團圞在幾時
0433a14: 謝五龍和尚
0433a15: 旅亭耽寂寞支首聽鳴禽念甚騰空月情方倚障霧
0433a16: 燈殘歸夢杳漏盡客愁深法駕來天外姑疏杖笠吟
0433a17: 別明教和尚
0433a18: 家計無緣此囊書下翠嶒溪山隨所好風月任為朋
0433a19: 匿跡消群怪潛蹤信己巳能預卜嵩和岱支鐺事可恆
0433a20: 樓中懷友
0433a21: 傑閣通霄漢登臨覺有誰雲塗金壁艷月抹玉攔貾
0433a22: 野水簷前落雄峰檻外俾坐中忘管待不沒故人思
0433a23: 喜雨
0433a24: 聖澤滋寰宇群靈慮始疏黍知必稔倉廩諒無虛
0433a25: 道泰緇遊闊時清士讀餘歡聲聞四野自此得閒居
0433a26: 登招寶次韻
0433a27: 東南無寸地淮山有石城潮來緇白怖汐退灶漁驚
0433a28: 洞口多龍氣嵒邊足士名蜃樓幻出外乍見遠帆橫
0433a29: 春日訪太和溫封翁
0433a30: 荷榮荒郊外原歌數採桑運籌生計少懷友意思常
0433b01: 柳黃鶯急穿花紫燕忙飄然忘路迥習習谷風香
0433b02: 春遊
0433b03: 日御虛碧和風捲落霞澗鳴新泛水樹發舊藏芽
0433b04: 巢鳥歌奇調懸猿獻異葩恍疑臨佛國薄暮厭歸家
0433b05: 登高二首
0433b06: 日暖風和際摳衣躡翠微茁沙茅箭利破土萁拳肥
0433b07: 搖擺藤猶醉歪斜石似饑錦城無是趣有意待來扉
0433b08: 黃鳥多饒舌乘緣上碧峰花香添賞興草色壯遊憧
0433b09: 縱目諸氛斂舒身萬象恭暮歸何所似落日映青松
0433b10: 夜過吳江
0433b11: 海月看將上孤帆勢莫留板橋人馬寂山寺鼓鐘休
0433b12: 不喚權停棹誰云且繫舟猶嫌風力錯引水向東流
0433b13: 顯宗老禪過訪有感
0433b14: 不厭長途苦乘車赴法筵明符我舊願暗動彼新虔
0433b15: 克拓禪綱墜能祖幟蹎神情勇健處固在諗翁先
0433b16: 示平寰王護法
0433b17: 懷藏志卓犖嘉運弗丁辰釣富端彌沒邀名故獨踆
0433b18: 才寧甘自棄名卻葸人詢益老無他術孳孳與道鄰
0433b19: 病中有感
0433b20: 自經痿痺症交態笑全疏動定從儔缺歌吟伴黨虛
0433b21: 只餘風入戶但剩月臨除枯坐閒籌度人情獲幾如
0433b22: 示巨賢侍者
0433b23: 欲習屠龍技千朝立限期宜懷出世想莫廢佐時思
0433b24: 勤辦精奇作陰謀絕巧為幸高平漫術饒益有情疑
0433b25: 贈道源座主
0433b26: 羨君無畏口善析佛心宗法苑真英俊禪林老象龍
0433b27: 風雷注滿舌錦繡著盈胸軌範師玄慧人天自樂從
0433b28: 遊景明山
0433b29: 久懷名勝地合伴故來遊仰望峗峨極旋瞻境界優
0433b30: 奇端思盡覽佳況欲全收山峻樵蹤寡林深鳥韻稠
0433c01: 僧廬懸峭壁民社寄斜陬水出峰臍下雲籠嶂腦頭
0433c02: 嵐光映日轉谷氣逐煙浮意篤貪安穩良緣竟莫周
0433c03: 山居雜律
0433c04: 單瓢隻笠住深林收展隨宜度晚陰泉石消磨千種
0433c05: 慮煙霞娛樂半生心甘從曠闊山中老免向恩榮浪
0433c06: 裏沉坐斷世緣恬自快尋花聽鳥漫歌吟
0433c07: 當陽覷破上頭關倒弄顛拈悉是禪洞徹佛心無彼
0433c08: 此了明祖意絕中邊雲凝壁嶂舒真印月照寒潭露
0433c09: 本緣法法全彰人自昧風吹石臼更重宣
0433c10: 覷破浮生夢一場頻將身寄水雲鄉四蛇停篋人競
0433c11: 弄二鼠侵藤我獨傷鑿石為航癡備息蒸沙作飯惑
0433c12: 全亡殘經對月看完後就便和衣臥竹床
0433c13: 人為財名甘受屈我因智短寄雲豂喜同瑞獸潛頭
0433c14: 角厭并癡禽惜羽翹菜圃有肥須數上粟田無莠亦
0433c15: 三穮所言碌碌非圖富貴莫閒將歲月消
0433c16: 遯世全真入亂峰故教名利絕來蹤盈眸野色天然
0433c17: 別溢壑浮雲分外濃鳥語如絃聽不厭山形猶畫翫
0433c18: 何窮黃精紫菜供廚足孰更持盂下嶺東
0433c19: 支那歷遍隱空林佳景誠堪悅病心四面奇峰安石
0433c20: 畫一溪流水伯牙琴雲關疊疊重圍護谷鳥喃喃數
0433c21: 誦箴聲色縱橫消世慮怡然獨抱此幽情
0433c22: 自縛茅菴翠靄中羊腸苔徑絕人通慈風遍扇諸塵
0433c23: 斂慧日高懸萬象空白髮既生無藥治朱顏苟變沒
0433c24: 方紅普天匝地忙忙輩輸我煢然箇散翁
0433c25: 相逢罕遇是同科故爾煢居在翠峨畏影逃形嗟憒
0433c26: 甚揚湯息沸笑愚多能持慧劍誅家寇安用神鋒掃
0433c27: 異魔我亦老來明此意知他流俗又如何
0433c28: 萬疊雲山護竹關恬然素守絕他攀許多榮辱閒中
0433c29: 了無限貪瞋靜裏刪伎善屠龍歸術黨行能誇鶴入
0433c30: 仙班我菴終不容其類一任將名與世傳
0434a01: 至道從來絕變更頭頭顯露甚分明凡情聖智同心
0434a02: 設佛種魔根共性生大小峰巒舒玅相高低流水弄
0434a03: 玄韺癡迷眷屬咸求教痛棒麤拳吝不成
0434a04: 箇事本來無靜鬧所緣痼癖好山焉猗猗翠竹連溪
0434a05: 口淡淡彤雲覆嶽肩杌柴頭炊鼎破沙盆子掬
0434a06: 流泉孃生襖褲時披著不落春風秋雨便
0434a07: 斗室棲遲在翠嶒雲深未許客來尋蒼松遐邇迷幽
0434a08: 徑野鳥晨昏弄好音白髮幾莖空世夢青山溢目壯
0434a09: 閒心那知更有貪婪輩趨利求名不解禁
0434a10: 年來活計钁頭邊棄故營新了世緣斸斷山腰栽紫
0434a11: 芋鑿開地面種青蓮幽棲巖畔麋為友嬾臥松前葉
0434a12: 作氈笑彼人間多富貴無由得樂在林泉
0434a13: 眾山環抱一孤菴寂滅身心儘自然絕頂四時雲幕
0434a14: 罩險巖千仞棧梯懸是非不到群情息物我忘分萬
0434a15: 法捐莫謂杜多癡長老生平無事到人前
0434a16: 柴門亙古向南開一任魔來與佛來方便暫容呈本
0434a17: 據等閒未許弄奇才不嫌菸蒐潛深谷且喜狻猊臥
0434a18: 上臺老病無他惟藥餌貴延殘喘化癡獃
0434a19: 吾儕久矣住岩阿不見籬邊盜筍婆苦口向人分皂
0434a20: 百直言與世判淆訛茅簾罷捲妨風入草榻重苫畏
0434a21: 雨過密意分明俱漏逗客來猶更問如何
0434a22: 不學諸方樂世便單丁雲窟到驢年三餐糲飯生緣
0434a23: 足一箇茅菴身計全志在耕煙非舊習情羈種月乃
0434a24: 新顛疏慵誰復貪名聞潦倒無機更論禪
0434a25: 夏日寄聲遠鍾護法
0434a26: 榴火燒空炎晝長當窗南面納微涼有懷捲幕窺雲
0434a27: 氣無意攤書對月光三弄彩毫詞始備數磨香劑句
0434a28: 初張安居幸獲鄰高隱茗碗時攜話梓桑
0434a29: 懷電影同參
0434a30: 隱几樓臺花木香村南村北鬧蠶桑懷仁對竹孤吟
0434b01: 朗義臨風一調長昔日名山同拮據今時荒院獨
0434b02: 奔忙晴川野水翻雲浪不遏朝昏鬱暮狂
0434b03: 夏日還蜀梓舟兄固留有感
0434b04: 罷釣收綸返故鄉孤裝何幸遇同堂團圞磬徑他山
0434b05: 債把臂詞消炎暑忙晉柏晚霞吞瑞質檀溪夜月煥
0434b06: 文章乘緣夢破親親事孰更求湯瀉熱腸
0434b07: 同六安何護法登凌波山
0434b08: 張帆鼓櫂謁凌波乘興披雲意趣多萬頃風濤涵雪
0434b09: 塢四維春色入煙蘿玄猿競集鳴高樹白鷺爭馳戲
0434b10: 淺沙疊足垂緡消世慮頻呼人謾舉歸歌
0434b11: 寄漢伯于護法
0434b12: 斗山名譽士農訇德業彌彰蔭眾生禮樂傳家中外
0434b13: 仰詩書課子智才宏朝昏竭力勤王事動止存心壯
0434b14: 法城祖道垂秋吾不慮扶持奈有繼商英
0434b15: 中秋賞月
0434b16: 黃昏待月聚諸賓海角圓明箇樣新且喜翠微光預
0434b17: 照更憐碧澗影初陳詞壇易發驚群句歌館能全樂
0434b18: 眾因自是八方人共慶何堪天曉又西傾
0434b19: 登滄浪亭
0434b20: 瑤亭高插翠微顛萬象森羅列檻前霧散長空舒玉
0434b21: 冕雲開太岳露金仙槐關古渡歸騎疾滄浪宏奫浴
0434b22: 鷺旋對景賞心忘日暮尋詩琢句倚闌干
0434b23: 次李太史登接引閣韻
0434b24: 畫檻雕欄大覺宮珠簾繡幕動慈風讓君闊步瑤臺
0434b25: 上惜彼憨眠火宅中玉級數登塵念盡瓊樓一敘宦
0434b26: 情空東林以酒邀賢士我社惟詩款相公
0434b27: 冬夜共素懷友敘別
0434b28: 夜盡更深興未闌重添松火再盤桓瓶花凍合清香
0434b29: 減山月雲遮素影殘邂逅片時難盡意離違一度曷
0434b30: 忘寒生涯各別徒惆悵厭把新詞拭眼看
0434c01: 次友客窗夜雨韻
0434c02: 千峰含色斂深雲獨藉銀缸代晚曛壁嶂松音尤可
0434c03: 聽芳池蛙韻不堪聞三思病眼憑誰刮幾度孤窮向
0434c04: 孰分幸有同堂知識在簷前滴滴已先君
0434c05: 讀節孝傳贈三省柯居士
0434c06: 節孝聯芳井斗山口碑史冊自弘傳一門垂範楊千
0434c07: 古兩代貽風譒萬年匪但皇都增瑞氣兼于帝里種
0434c08: 奇緣郢城四海稱名最又得嘉聲越世便
0434c09: 別懷璞張護法
0434c10: 與君大好再盤桓無奈從前底事攀縱沒雄心恢祖
0434c11: 道咸餘壯志斸青山曉雞初唱添愁緒曙色微分動
0434c12: 楚顏幾度欲離離未得只因歸路透藍關
0434c13: 淨光乞偈修街
0434c14: 八達通衢圮坼時腳頭步步有參差晴乾礧硌車程
0434c15: 澀陰雨泥濘客路遲莫道罕逢良匠手須知少扣德
0434c16: 人惟慇懃遍告諸檀護一任爭先布福基
0434c17: 問樵
0434c18: 忽聽林樵伐木柯胡歌村調出煙蘿雖知苦樂平均
0434c19: 受孰曉春秋活亂過利斧但尋溪畔石求朋直入背
0434c20: 陰披一聲嘯齒遙呼應藉問君柴夠也麼
0434c21: 寄祝玉玖喬護法
0434c22: 益壽延年那著子知君不待我重云佛門作護心無
0434c23: 厭宦海優游念罔聞每以琴書消歲月恆將詩酒樂
0434c24: 清平吮毫遠寄蟠桃句願入東都九老群
0434c25: 哭破山老和尚
0434c26: 訃命函關血淚漣只緣恩過育身邊人神恫慕烹豯
0434c27: 聖釋梵悲懷嗜禪滄海巨同師德共虛空闊類我
0434c28: 愁然追風無暨登兜率百拜香燒幻影前
0434c29: 禮天童密祖翁塔
0434c30: 遠躡溪山入四明殷勤九拜竭真誠千峰瑞靄舒金
0435a01: 帳廿里松杉鼓梵音景侵霞生香篆結清關水出素
0435a02: 懷傾長歌一調酬先德萬象森羅暗裏驚
0435a03: 禮林師翁塔
0435a04: 為慕原初過百城今朝喜獲拜華塋一爐香上酬恩
0435a05: 重三盞茶傾報德深窣堵波間寒夜月狻猊座畔冷
0435a06: 寅鍠聲光影裏悽然處流水滔滔赴海濱
0435a07: 悼黃龍法兄奇和尚
0435a08: 雁鴻分影不無怮淚灑山河雜雪瀌驚起有情時怲
0435a09: 怲喚回含識刻憀憀禪庭懼折擎天柱苦海愁沉濟
0435a10: 世舠擁局悲端權自化幸遺猶子繼聲高
0435a11: 送飛白李護法北上
0435a12: 良驥追風赴盛京者回端的重皇情應知受秩非常
0435a13: 品可信承恩故不輕助君萬里榮登讖樹我千山樂
0435a14: 道旌疊足靜聞音律降莊嚴佛土一時新
0435a15: 贈方升張文學
0435a16: 頗知才學類滄瀛放膽擬窮幾萬程煙浪滔滔連碧
0435a17: 漢雲波浩浩接芳城欲求明月珠歸去故蕩幽楠槳
0435a18: 快迎得得在懷時愛惜心碑咸自勒佳名
0435a19: 次韻贈天台主人
0435a20: 般若流通海宇香頭頭獨露冷冰霜超凡骨格寧消
0435a21: 飾越聖襟懷詎假粧舌上神鋒灰佛膽眉端寶劍裂
0435a22: 魔腸大雄山裏憑跧跡孰使庸緇伴隱藏
0435a23: 次韻復奉先秦護法
0435a24: 忠心皎皎似銀蟬匪但舒光映法筵樵牧有聲歌德
0435a25: 政士民無曲詠恩偏異端息熾因風偃聖教流通賴
0435a26: 力牽濟溺扶傾功行著金湯千古任弘傳
0435a27: 祝阿王老藏八旬初度
0435a28: 東皇晏起暮春天仙子承籌慶上賢法海餘波滋萬
0435a29: 彙華壇清韻攝諸緣憑翻梵語為唐語任展真權作
0435a30: 世權北望雲山申素祝常懸化日照三千
0435b01: 次白玉張護法過訪元韻
0435b02: 雱雲靉靆望中迷孰卜文光射嶺西題罷墨花香梵
0435b03: 剎詠殘白雪樂僑棲不緣酒美成佳會為羨風清度
0435b04: 小溪擬搆草菴依上黨晨昏堪就八叉攜
0435b05: 壽雲峰孟護法
0435b06: 挂冠解綬入林泉頤養天真樂自然翠竹青松貪久
0435b07: 伴黃扉紫閣倦重旋灌花有節呼童稚對境無機外
0435b08: 老禪了得閒中多意趣長生奚必在丹延
0435b09: 壽貴菴監院
0435b10: 鬚眉半類伯陽皤萬行完全智慧多大起伽藍光祖
0435b11: 道弘開保社福檀那樓臺棋布天人仰戒德風飆少
0435b12: 老歌花甲願增無盡限從渠長住在娑婆
0435b13: 壽子厚張護法
0435b14: 忠孝家聲德頌殷時逢放鶴更繁聞斗山望重冠天
0435b15: 覺文武才高壓子雲保障四民增祉祚陶鎔萬化倍
0435b16: 功勳我宗欲墜承風振應享遐齡沒盡春
0435b17: 贈允升禪德
0435b18: 道德嘉聲遍界鳴群靈無不動欽誠龍盂展處飛騰
0435b19: 歇虎錫搖時滯屈行濟世仙丹瘳眾苦刮膜金鎞瘥
0435b20: 諸盲我嬰酷瘞煙霞疚幸直光風幾度清
0435b21: 贈了緣書記
0435b22: 益老風光孰讓他夕昕常演妙伽陀機先有句凡情
0435b23: 寡句下無私道味多榮辱匪干心上策利名罔係目
0435b24: 前科滿腔浩氣空今古法法誰輕意放過
0435b25: 關周雲中顯聖
0435b26: 主伴雲間顯聖容威風凜凜震寰中洗清天地功勳
0435b27: 著掃淨山河氣宇洪義釋曹瞞真德士力扶漢室果
0435b28: 英雄冥資佛國為屏翰魔外無塵落梵宮
0435b29: 羊頭山上有石羊一隻
0435b30: 楊子鄰人不見蹤焉知渠上此孤峰春秋幾度無遺
0435c01: 色寒暑頻經未改容獨立一身當燕塞長舒兩角鎮
0435c02: 秦墉自從蘇武收功後千載誰來更剪
0435c03: 壽漢清張護法
0435c04: 大福德人初度天紛紛仙侶降堂前圖陳白鶴雲中
0435c05: 舞軸獻青松壁上懸朱紫循行施禮貌兒孫次第設
0435c06: 佳筵互歌一調饒君壽鶴老松枯莫盡年
0435c07: 壽靈壁禪德
0435c08: 面對長空奏鶴南兩堂雲水競爭先食陳上味般般
0435c09: 美果獻蟠桃粒粒鮮竺土群賢歌古調蓬萊列士續
0435c10: 佳聯期君壽算超然處迥出彌盧萬八千
0435c11: 贈弘道商文學
0435c12: 五典三墳一肚收才華端的世難求胸中氣宇堯天
0435c13: 闊筆底篇章泗水流有限龍門從獨步無邊宦海任
0435c14: 優遊來年桂節登文陣更讓其誰奪首籌
0435c15: 賀君弼林護法
0435c16: 抱德懷仁隱士家俄驚丹詔落煙霞寶坊喜見旌旗
0435c17: 擁畫鼓欣聞曉夜撾雲合翠峰迷鳥道天開紫氣納
0435c18: 靈車聖明此日求賢切一舉三遷故不差
0435c19: 次韻寄懷元亮高護法
0435c20: 渴慕金湯刻甚年陳蕃榻下又高懸恍疑詩酒羈行
0435c21: 旆妄憾賓朋挽座船雲水幾時同湊合龍魚何日共
0435c22: 翩遷頻將几案慇懃拶翹首西嶜望眼穿
0435c23: 閒吟七首
0435c24: 雲根耨地三畝自種梅花與茶佛口蛇心固畏虎皮
0435c25: 羊質堪嗟洞明物我原幻始覺聖凡路差解得其中
0435c26: 意趣何妨老在煙霞
0435c27: 小屋自從一住悶然忘卻朝期朱顏為病方減拙志
0435c28: 因書乃遺大福憑他受用深山任我棲遲尋花聽鳥
0435c29: 之外屈膝風前誦詩
0435c30: 本是一員懶漢空諸禮貌溫恂披緇已巳獲衰老說法
0436a01: 怕搖舌脣飯罷忻舒腳睡臨淵厭展絲綸雲關固閉
0436a02: 幽隱了沒貪瞋念真
0436a03: 浮名薄利捐卻分外何貪可前屋漏寧同露地糧空
0436a04: 不至餐氈坐窺松上明月臥聽林間響泉但願生生
0436a05: 若是誰思成佛成仙
0436a06: 人生夢幻因緣此理無煩再詮鬚髮俄然變白形軀
0436a07: 倏爾彫殘良琴徐撥松下佳句漫敲水邊看罷山中
0436a08: 景致歸來一榻高眠
0436a09: 日把南華誦罷坐彈舊有焦桐數聲清磬音息一曲
0436a10: 村歌款窮明月忽生小沼白雲倏挂孤松藤床脫膊
0436a11: 鼾睡夜夢塵緣罕逢
0436a12: 乾坤任我週遍愛此山佳喜藏疏壁唯分野色矮牆
0436a13: 孰禁花香松聲匪異琴響草屋何殊畫堂眼裏森羅
0436a14: 萬象洞然滿腹文章
0436a15: 五言古
0436a16: 復明法禪翁
0436a17: 雄才超七步道貌老如童崇山恣隱逸大塊任西東
0436a18: 赤幟懸名剎烏藤振祖風魔蹤萬里絕法令五湖通
0436a19: 塵畔英靈廣椎邊妙術空自慚羈化外罔獲而慈容
0436a20: 淨如禪人出關
0436a21: 三載學偷閒諸緣許自蠲宗乘頻體究祖意細鑽研
0436a22: 憤志師長慶懷才繼道宣禪宮為柱礎苦海作舟船
0436a23: 功行休云足玄途謾語邅隨宜須改轍別上鷲峰巔
0436a24: 寄月巖禪師
0436a25: 自昔參商後萍蹤寄楚西鄉關天地迥客路縱橫迷
0436a26: 短髮因愁白孤笻為法提身隨四眾養狂向一機刲
0436a27: 篤愛何消滅翦詞詎假尪羸多病狀零落老岩窐
0436a28: 歲月從支遣誰將外事
0436a29: 次雙塔雪峰禪德原韻
0436a30: 暫斂琴書案乘暇赴社來輕敷憐客意聊展羨羡賢才
0436b01: 華藻捐疲狀玄談挽逝咳頑機因力轉僻疚賴詩裁
0436b02: 道行群生仰仁慈四眾推智超雙塔聳情越萬山堆
0436b03: 佛日當天揭禪關信手開眼中空彼此舌上足風雷
0436b04: 拯溺端休論扶衰況莫猜頻頻希一諾得共造蓮臺
0436b05: 餞別玉淵曹護法
0436b06: 先生魏武後才德高為首慧性十方空賢名四海有
0436b07: 懷藏至聖心袖出巨靈手精忠貫古今豪氣沖牛斗
0436b08: 節孝等彌山清廉同渭瀏富貴任牽纏煙霞念不朽
0436b09: 盤桓謝往因瀟灑蠲塵垢劍挂赤松間詩吟白足右
0436b10: 仕林厭久居法窟貪長蹂飽飫菩提羹醉酣般若酒
0436b11: 珠璣噴草廬意趣炙人口泉石競增光妖邪自斂醜
0436b12: 屏藩注念多保障輸誠厚返旆上天衢綣情向拙叟
0436b13: 信筆兩三篇慇懃千萬揉誓歸帝子鄉轉助持顛肘
0436b14: 勒玟識遺風神龍願謹守
0436b15: 六通韓居士過訪喜作
0436b16: 朔風吹岸嶺鞍馬遙來冷暖日無遺色寒雲有皓影
0436b17: 尋幽意直切訊牧意何省不廢煙霞約寧忘忠信憬
0436b18: 蒼松傲白雪翠竹垂青穎針芥幸相投主賓緣并整
0436b19: 挑燈話宿情撥火消更永出處厭殊方團圞喜共秉
0436b20: 推窗咸拜月結好願頻請
0436b21: 上元日圖督撫護法偕諸當道文武勳貴臨菴
0436b22: 著此奉贈
0436b23: 聖主推賢德同來典并州帡幪知早布燈火覺今優
0436b24: 生民前受困樵牧近忘愁四野欣堯日千邦樂舜秋
0436b25: 壤歌彌海甸角韻絕邊樓斑白荷擔息饑寒瘦瘳
0436b26: 恩波高下給惠澤縱橫賙老衲巖棲廣青衿塾學稠
0436b27: 多因藩憲策總賴撫巡謀百辟皆從治群靈共仰庥
0436b28: 文華當更熾武略遂重修已復成康世仍光周召由
0436b29: 飽諳三晉地遍喜甘棠留
0436b30: 復周鼎范先生扇頭來韻
0436c01: 閒稽周鼎銘旨趣確高深密密彰玄化孳孳露酌斟
0436c02: 陶鎔萬象冶覆幬四民衾隱逸為佳寶英才作美琳
0436c03: 乾乾思黽勉切切當規箴忽地遺幽曲忙然續妙音
0436c04: 風傳不二諦韻出沒絃琴細演浮沉訣弘開聖哲心
0436c05: 節屆青陽際貪聞白雪吟尋蹤登極閣覓跡度長林
0436c06: 願謝孤悽憑施八法鍼塵中偕放浪世外各冠簪
0436c07: 共造團圞局無如商與參
0436c08: 都閫陸護法臨菴飯僧因成奉贈
0436c09: 朝野稱忠義檀那并有之光風多利益軌範絕磷緇
0436c10: 品物承春日群生被澤時賢愚爭獻頌遐邇競投詩
0436c11: 南極騰輝照北辰吐靄推金湯三寶著牆塹四民宜
0436c12: 月漏封侯節雲傳蔭襲期河山若帶礪名行不遷移
0436c13: 運祚無休局勳庸有定基萬年屏翰鞏百代恩榮奇
0436c14: 步武芳塵者綿綿繼陸螭
0436c15: 餞濟翁朱護法歸東魯
0436c16: 盛世喬才客長興瀚海瀾攜琴隨素鶴佩玉服峨冠
0436c17: 裕民念切切報國行乾乾飄然歸舊治放浪臨清灘
0436c18: 一片廉明口善分甜與酸肥鮮厭滿几虀萊喜盈盤
0436c19: 固係翀霄物蓬叢詎可安扶搖機未息展翮志何闌
0436c20: 夙慧堪高爵天姿可上官停驂知不易發軔覺無難
0436c21: 迎風張皂蓋冒雪列朱竿坦途車馬速賺我守孤寒
0436c22: 七言古
0436c23: 壤室新就有作
0436c24: 自穿一竅依平麓便作閻浮幻住屋免從村肆乞工
0436c25: 貸罷向山林尋揀袱灰泥孰更另糊塗椽瓦何須再
0436c26: 架覆甕牖荊扉覿面安地爐土炕沿旁築真誠境界
0436c27: 異朝堂風不入兮雨不沐確然氣象傲人天熱則涼
0436c28: 兮冷則燠道者機宜頗稱情置身儘可深藏六此窯
0436c29: 若問壽春秋請與太虛同定度
0436c30: 贈徹禪人
0437a01: 憶子當年入我窟大端氣志真難發慇懃曉夜不辭
0437a02: 勞左右巾缾焉敢忽願以切磋成器曰百般煆煉喜
0437a03: 忻然鉗鎚惡辣懼中闕咸言要到銷頑骨脫盡皮膚
0437a04: 罕少存尚懇孳孳再刌劂諒有真誠學佛心此心詎
0437a05: 肯輕埋沒必期眼見越庸流續燄分燈命手掘孰卜
0437a06: 師資道欠全盂囊輒順他痴訥金毛誤上野狐群妥
0437a07: 尾藏頭三五月遂惹腥臊四遠聞風前猶更賣馞
0437a08: 蠅蟻尋臭唼其軀乃恨何緣遭揪窣遇苦翻思舊日
0437a09: 巢奮勇旋歸深自汩捨妄從真內蘊慚纖毫軌範誰
0437a10: 倉卒彼既知非此亦歡仍施草料待重齕形容漸漸
0437a11: 變如初肚裏徐徐蠲穢滑頓除習染樂天人明扶暗
0437a12: 送出雲崒去住隨宜化有情酬昔依依辛苦矻是故
0437a13: 老朽勉就機烏藤七尺俾親捽逐電敺雷任舉揚兒
0437a14: 孫迭代相緒紇緒紇綿綿勿暫停百劫千生定莫竭一番
0437a15: 饒舌和根揭貴使知音知罔悖
0437a16: 次廷才范護法題紅溝法席原韻
0437a17: 狄梁村畔亂陵叉曲折紅溝莫盡涯一派東來迷埜
0437a18: 色幾灣西去達汾沙規模神授為精舍景象天開作
0437a19: 釋家鑿得高原深井水養成圠圃數般花門連峭壁
0437a20: 風難入戶傍孤巖月易斜遶砌縱栽彭令菊環菴猶
0437a21: 種邵平瓜饑餐金牛飯渴飲清香趙老茶曉夜
0437a22: 鯨音疏醉夢參差古洞帶煙霞霜生短髮禪機熾病
0437a23: 著贏軀世念賒慚愧利名全不有空餘閒老蒔桑麻
0437a24: 次杜工部古柏行韻寄靈徹禪人
0437a25: 臥龍岡畔蒼蒼柏壯硬根莖似鐵石周旋巨度廿三
0437a26: 圍上下長揆五百尺清香飄四民忻翠影扶疏多
0437a27: 士惜霜彫萬卉葉猶青雪覆群巒枝不白唯子天然
0437a28: 氣質同當年侍我梵王宮卓犖迥超千聖外軒昂雄
0437a29: 戰十方空滄桑改變無遺色寒暑遷流有操風孤高
0437a30: 獨賴陰陽力俊偉咸承造化功法門將圮圯要梁棟寄
0437b01: 語山靈須愛重應時刌截去皮膚剋日輸勤來遞送
0437b02: 俾修月窟待英豪使架雲巢棲彩鳳區區勿謂強徒
0437b03: 勞自古大材宜大用
0437b04: 擬歸
0437b05: 錫憩紅溝許久閒時悄地思量山川大抵如舊松菊
0437b06: 洵乎已荒獨厭孤笻寂寞徒嫌萬里蒼黃泉聲瀝瀝
0437b07: 臨耳月色昌昌過堂百種狂心易滅溢腔怨恨難忘
0437b08: 幾度冥蒐暗測總歸妄礙貪妨自此收綸罷釣從他
0437b09: 路遠天長兩袖清風歸去甚諸滿載還鄉
0437b10: 憩質晉陽
0437b11: 妙齡跋涉遍西東老病方纔愧不通挂錫九年依上
0437b12: 苑懸囊一味理高風攤書自恨雙眸眚聽曲徒嗟兩
0437b13: 耳聾彭澤賦歸機瓦合梅山旋遁志雷同煨芋懶僧
0437b14: 窮計就栖雲曠士隱情終勤專祖訓填枵腹細討莊
0437b15: 騷助道衷四境渾無遺供客殊邦常有索詩翁孤笻
0437b16: 轉動妨顛仆毳衲炎涼蔽己已躬七箇蒲團曾坐破六
0437b17: 根妄惑頓消融蓬門曉待辰光啟甕牖寒焚石火烘
0437b18: 幻泡浮軀受用足免將家信寄飛鴻
0437b19: 　　　　　　　　　　江南徽州府休寧縣信士陳德
0437b20: 　　　　　　　　　　省仝室程氏喜助刻語錄銀貳
0437b21: 　　　　　　　　　　兩祈保夫妻偕老子息繁昌如
0437b22: 　　　　　　　　　　意者
0437b23: 古宿尊禪師語錄卷五終
