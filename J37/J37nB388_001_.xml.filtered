0445a01: 神鼎一揆和尚語錄序
0445a02: 列祖提綱宗風遐播故古人惟尚見地今人多尚文
0445a03: 辭見地者透徹源頭迥無泥滯文辭者胸臆卜度未
0445a04: 出常倩如圓悟大慧中峰諸老善說法要獨步當時
0445a05: 皆宗門傑出哲匠所謂人天眼目正大存焉。
0445a06: 一揆和尚乃弘覺　國師之嫡孫遠菴禪師之法嗣
0445a07: 識見超卓道眼圓明闡法於大湖南北聲盈寰宇初
0445a08: 住郢州月掌次遷永隆今現繼席神鼎歷年彙集語
0445a09: 錄一十二卷剞劂既成門人輩持以問序余即捧讀
0445a10: 則知和尚說法有排江倒嶽之勢棒喝有轟雷掣電
0445a11: 之機迅機圓活如珠走盤青山白雲開遮自在脫略
0445a12: 窠臼不與時藝同流誠末法中模範則又今時之傑
0445a13: 出者也略舉大綱庸為厥序。
0445a14: 賜進士出身戶科給事中加一級前翰林院庶吉士
0445a15: 南楚車萬育謹撰
0445a16: 
0445a17: 
0445a18: 
0445a19: 
0445a20: 
0445a21: 神鼎昂叟揆禪師語錄序
0445a22: 夫人之名世而不朽者有三立德立功立言是也蓋
0445a23: 正心誠意治國齊家敷政設教皆出於六經四書其
0445a24: 旨如日麗天固無俟于所謂立言者至見於著作若
0445a25: 繩述之文詠歌之詩可以考得失垂鑒戒而興起善
0445a26: 端顯則用之　朝廷施諸天下隱則繼道脈傳異代
0445a27: 以鳴一時之盛斯非古人立言之遺意哉今神鼎
0445a28: 一揆禪師派出彭城吾鄉望族幼事儒業通貫經書
0445a29: 慨變滄桑放情林壑逮蹟商山之高志靖節之遺風
0445a30: 者耶繼膺緇服訪道四方機契天童潛符密印得真
0445b01: 傳於臨濟遂遯世以安禪夙慧靈根真續南宗衣缽
0445b02: 開堂演法已徵頑石點頭道臘既高居然古佛予性
0445b03: 最拙然好覽群書誦有餘閑問翻內典及閱楞嚴法
0445b04: 華二經窺探真理機玄語暢如獅子輥毬隨意所轉
0445b05: 全無滯礙明心見性豈外斯乎深有合于誠意之旨
0445b06: 因竊好焉後壯遊四方足跡半天下每覽名勝必訪
0445b07: 遺賢雖車殆馬煩未常知倦今秋禪師出語錄全帙
0445b08: 一十二卷示予挑燈夜讀萬籟寂然如飲醍醐如經
0445b09: 棒喝而明河低戶霜氣流空不覺塵紛頓掃心境俱
0445b10: 清怳如昔時之讀楞嚴法華也染指法味何幸如之
0445b11: 稍謝塵緣一親鑪升堂入室諒不以門外漢而目
0445b12: 之也信乎有德者必有言吾知能傳於後世者不朽
0445b13: 矣懸筆數言得無佛頭著穢也歟。
0445b14: 康熙己已卯秋九月古越柴蓁子宜氏拜撰
0445b15: 
0445b16: 
0445b17: 
0445b18: 
0445b19: 
0445b20: 
0445b21: 
0445b22: 
0445b23: 
0445b24: 
0445b25: 
0445b26: 
0445b27: 
0445b28: 
0445b29: 
0445b30: 
0445c01: 一揆禪師語錄目錄
0445c02: 序
0445c03: 第一卷
0445c04: 住郢州月掌壽聖禪寺上堂小參晚參
0445c05: 住安陸府京山縣永隆禪寺上堂小參晚參
0445c06: 第二卷
0445c07: 住潭州神鼎資聖禪寺上堂小參晚參
0445c08: 第三卷
0445c09: 住潭州神鼎資聖禪寺上堂小參晚參
0445c10: 第四卷
0445c11: 住潭州神鼎資聖禪寺上堂小參晚參
0445c12: 第五卷
0445c13: 住潭州神鼎資聖禪寺上堂小參晚參
0445c14: 第六卷
0445c15: 明州瑞巖首座寮秉拂小參
0445c16: 明州天童西堂寮秉拂小參
0445c17: 第七卷
0445c18: 拈頌古上
0445c19: 第八卷
0445c20: 拈頌古下
0445c21: 像讚
0445c22: 第九卷
0445c23: 佛事
0445c24: 機緣
0445c25: 第十卷
0445c26: 詩偈
0445c27: 第十一卷
0445c28: 書復
0445c29: 第十二卷
0445c30: 行實
0446a01: 壽塔銘
0446a02: 法語
0446a03: 雜著
0446a04: 
0446a05: 
0446a06: 
0446a07: 
0446a08: 
0446a09: 
0446a10: 一揆禪師語錄目錄終
0446a11: 
0446a12: 
0446a13: 
0446a14: 
0446a15: 
0446a16: 
0446a17: 
0446a18: 
0446a19: 
0446a20: 
0446a21: 
0446a22: 
0446a23: 
0446a24: 
0446a25: 
0446a26: 
0446a27: 
0446a28: 
0446a29: 
0446a30: 
0446b01: 一揆禪師語錄卷一師諱元揆
0446b02: 嗣法門人成炯等編
0446b03: 住郢州月掌山壽聖禪寺
0446b04: 師於康熙癸丑春在荊南圓通受請於四月初二日
0446b05: 入院眾請開堂。
0446b06: 山門廣大解脫門直截通天路無入而不自得豈待
0446b07: 停思顧佇把手牽人難同行不同步。
0446b08: 佛殿非佛佛非曲順時宣八花毬子上曷更繡紅旗
0446b09: 新長老把不住且圖唱拍相隨展具便拜。
0446b10: 伽藍正而聰直而明同聲相應條令斬新要看龍虎
0446b11: 慶風雲。
0446b12: 祖堂分皮分髓三日耳聾斗量不盡互相脫空莫怪
0446b13: 操戈入室卻緣狹路相逢大眾還見祖師麼乃炷香
0446b14: 云錦上鋪花又一重。
0446b15: 據室因我得禮你不用展炊巾者裏撩起便行早是
0446b16: 不快漆桶要見當家種艸待我上山斫棒來。
0446b17: 拈疏不負靈山付囑今朝覿面相呈言言錦心繡口
0446b18: 自然流出胸襟若欲重宣此義諸人塞卻耳聽。
0446b19: 拈法衣權掛垢衣云是佛佛之一字吾不喜聞卻郤穿
0446b20: 珍御復名誰十聖三賢測度不得新月掌因甚又無
0446b21: 繩自縛若不入水爭見長人便披。
0446b22: 法座諸法空為座四大為床座眼便手親能有幾個
0446b23: 要踏毘盧頂上行燈王座上看謀略驟步便陞。
0446b24: 拈香祝　聖罷復懷中拈出云此一瓣香昔年吳山
0446b25: 楚水東擲西拋末後太白山中冰霜歷盡直得皮穿
0446b26: 骨露斧劈不開今日一爐燒卻郤奉為浙江寧波府太
0446b27: 白山天童堂上傳臨濟正宗第三十二世遠菴大
0446b28: 和尚用酬法乳斂歛衣就座上首白槌云法筵龍象眾
0446b29: 當觀第一義師云是義如撾塗毒鼓聞者皆喪莫有
0446b30: 返魂香散絕後再甦底衲僧麼出眾相見僧問擊大
0446c01: 法鼓吹大法螺獅子奔騰虛空合掌未審是何祥瑞
0446c02: 師云抉開浩瀚曹源水一滴新翻濟北波進云四眾
0446c03: 瞻仰為求發明本地風光如何是本地風光師云杲
0446c04: 日麗中天進云此是隨機善巧未審最上一乘如何
0446c05: 指示師云此去郢州九十里進云與麼則世尊不說
0446c06: 說迦葉不聞聞師云闍黎聞底事作麼生僧便喝師
0446c07: 便打僧以坐具打圓相云爭奈者箇何師便喝乃云
0446c08: 靈山奧旨少室真機飲光熱瞞百萬人天斷臂阿師
0446c09: 徒言得髓三世諸佛不知有金不博金狸奴白牯卻郤
0446c10: 知有突出難辨一向恁麼去要且無合煞釋迦出世
0446c11: 無合煞三七思惟祖師西來無合煞九年面壁新月
0446c12: 掌今日路見不平楔以楔出毒以毒攻不動舌根演
0446c13: 一句三藏絕詮不施寸刃露一機斬釘截鐵凡聖根
0446c14: 株自盡佛祖窠臼掀翻直將枯木撒華春回七澤更
0446c15: 使寒冰發焰月遍三湘龐家大小任風流觀察使君
0446c16: 咸奉重黃河三千年一度清則且置曲順時機一句
0446c17: 作麼生道靠拄杖云禹力不到處河聲流向西謝詞
0446c18: 不錄復舉臨濟大師初住河北一日謂普化克符二
0446c19: 上座曰我欲於此建立黃檗宗旨汝等須成禠我二
0446c20: 人便珍重下去三日後普化上來日和尚前日道甚
0446c21: 麼濟便打三日後克復上來曰和尚前日因甚麼打
0446c22: 普化濟亦打師云寰中天子塞外將軍雖則風行艸
0446c23: 偃其奈傷鹽費醬山僧亦欲於此建立天童宗旨不
0446c24: 用口勞舌費自然玉振金聲龍驤虎驟無論有成禠
0446c25: 無成禠各各三十棒未入寺已前早已分付要且迴
0446c26: 避不得為甚如此兵隨印轉將逐符行結槌云諦觀
0446c27: 法王法法王法如是下座。
0446c28: 當晚小參拋離兩浙佳山水一杖來披南楚雲誰信
0446c29: 業風吹到此荒涼祖院要人承既爾將錯就錯應合
0446c30: 遇緣即宗法隨法行法幢隨處建立一莖艸上現瓊
0447a01: 樓玉殿未是作家將丈六金身作一莖艸豈稱本色
0447a02: 平步登高易從空放下難只要人人钁頭邊翻轉劫
0447a03: 初田地腳跟下識得祖父田園山僧原本契書敢不
0447a04: 兩手分付諸人要識原本契書麼但將飯向無心碗
0447a05: 自有人攜折腳鐺。
0447a06: 開爐檀越請上堂問結制開爐重光祖席第一義諦
0447a07: 乞示斬新師云鑊湯無冷處進云此是第二了也師
0447a08: 云你作麼生道僧打圓相呈之師云落二亦落三進
0447a09: 云莫瞞學人好師云放汝三十棒僧云特謝供養師
0447a10: 云知痛癢始得乃云月掌山中大開鑪韝不用添煤
0447a11: 聚炭那論玉石金鋀大千世界收攝於一塵中有情
0447a12: 無情普應一彈指頃撥動寒灰冷焰直教大地通紅
0447a13: 任是鐵額銅頭到此如何措足趨泊不得處骨露皮
0447a14: 穿迴避不及時焦頭爛額有甚如來禪祖師禪可待
0447a15: 金剛圈栗棘蓬可存佛病祖病一併銷鎔聖解凡情
0447a16: 一時瓦解直饒三世諸佛向火焰裏轉大法輪歷代
0447a17: 祖師於中頭出頭沒正好捉來朝打三千暮打八百
0447a18: 為甚如此棒頭有眼明如日要識真金火裏看。
0447a19: 上堂一聞千悟底貪程何太速多聞不悟底癩馬繫
0447a20: 枯椿前不搆村後不迭店之時直須揮劍若不揮劍
0447a21: 漁父棲巢正當迷悟兩忘功勳俱泯又作麼生卓拄
0447a22: 杖云行到水窮處坐看雲起時下座。
0447a23: 晚參問把住即不問如何是放行底句師拈拄杖云
0447a24: 喫得棒也未進云靈山拈花此間用棒是同是別師
0447a25: 云同行不同步進云雪峰輥毬又作麼生師云山僧
0447a26: 沒者閒家具進云和尚恁麼也只道得一半師云你
0447a27: 又作麼生僧一喝師便打問世尊初生指天指地和
0447a28: 尚出世有何法施師云獰拳辣掌僧便喝師云你也
0447a29: 亂喝那乃云不是心不是佛不是物劈不開和盤托
0447a30: 最現成無間隔不求諸聖不重己靈好箇無事道人
0447b01: 好與三十棒免墮解脫深坑放下屠刀我是千佛一
0447b02: 數好箇性燥漢子好與三十棒免見驚群動眾諸人
0447b03: 若也知得棒頭落處便知自己落處識得自己落處
0447b04: 山僧令不虛行其或未然只知事逐眼前過不覺老
0447b05: 從頭上來復舉開山智淵禪師因僧問祖意西來即
0447b06: 不問如何是一色淵云目前無闍黎此間無老僧僧
0447b07: 云既不如是如何曉會淵云領取鉤頭意莫認定盤
0447b08: 星師云開山雖為慈悲之故要且熱瞞者僧山僧則
0447b09: 不然或有問如何是一色但向他道龍蛇混雜凡聖
0447b10: 交參更問如何曉會向道我不敢輕於汝等汝等皆
0447b11: 當作佛且道古月掌今月掌是同是別。
0447b12: 舉無欺玉講主立僧上堂問洞上宗乘即不問臨濟
0447b13: 家風事若何師云利劍拂開天地靜霜刀纔動斗牛
0447b14: 寒進云秪如道一句中具三玄門一玄門具三要如
0447b15: 何是第一玄師云特石裹絲綿如何是第二玄師云
0447b16: 喪盡五千言如何是第三玄師云腳瘦艸鞋寬如何
0447b17: 是第一要師云海闊從魚躍如何是第二要師云拈
0447b18: 卻郤炙脂帽如何是第三要師云望空休禱告進云三
0447b19: 玄三要蒙師指西來祖意乞重宣師云苦痛刻舟人
0447b20: 乃云經是佛語禪是佛心逐塊之流打作兩橛何況
0447b21: 尋行數墨棘句鉤章負笈擔簦覓心覓性大似水中
0447b22: 撈月入海算沙何故虛空講得經亮座主狐疑不決
0447b23: 三心不可得周金剛掘地覓天所以此事不可以有
0447b24: 心求無心得不可以語言造寂默通不見僧問演祖
0447b25: 云一大藏教只是箇切腳未審切甚麼字祖云缽羅
0447b26: 孃諸仁者要知字義分明問取堂中第一座。
0447b27: 晚參月掌無賴村僧一味麤疏潦倒全無佛法為人
0447b28: 使人東撮西討有時提白棒逼露柱生兒有時山門
0447b29: 頭按牛頭喫艸有時用烏豆換人眼睛有時將斷貫
0447b30: 索穿人鼻孔衲僧家從來鼻孔撩天因甚被人穿卻郤
0447c01: 還有不遭毒手者麼良久云蝦跳不出斗。
0447c02: 冬至請上堂座元問檀信設齋為眾請法求福即是
0447c03: 求慧即是師云闍黎道取一句看座便喝師云此喝
0447c04: 甚不當座又喝師云作家作家座云和尚是何心行
0447c05: 師云不消一拶乃云晷運推移日南長至天運循還
0447c06: 之候陰陽遷變之時否極泰方來通因窮則變人畜
0447c07: 艸介悉稟威靈含識有情咸遵化育然則化育之本
0447c08: 遷變之原鮮有委悉之者趙州道諸人被十二時辰
0447c09: 使老僧使得十二時辰審如是則總被寒暑煎逼唐
0447c10: 喪光陰若是伶俐漢向陰陽未判世界未形以前著
0447c11: 得隻眼便見白鼠推遷銀臺不變寒暑不能侵生死
0447c12: 不相涉可與趙州把手共行是則能為萬象主不逐
0447c13: 四時凋也其或未然有寒暑兮促君壽有鬼神兮妒
0447c14: 君福。
0447c15: 說戒請上堂問世尊說法四十九年未曾道著一字
0447c16: 檀越設齋請法和尚說箇甚麼師云知音徒側耳打
0447c17: 艸又驚蛇進云合取口好師云話頭也不識僧云罪
0447c18: 過罪過師打云放過不可乃云欲行千里一步為初
0447c19: 如何是最初一步昨晚山僧拄杖子發菩提心洗心
0447c20: 懺罪得清淨戒因戒生定因定生慧慧心開朗忍俊
0447c21: 不禁跳上三十三天觸著帝釋鼻孔東海鯉魚打
0447c22: 一棒雨似盆傾優波離尊者出來道夫沙門者具三
0447c23: 千威儀八萬細行何得生大我慢不矜細行山僧向
0447c24: 道尊者只知其一不知其二轉三毒為淨戒運六識
0447c25: 作神通回煩惱為菩提即無明成大智且道什麼人
0447c26: 分上事尊者聞之歡喜踴躍歎未曾有驀拈拄杖召
0447c27: 眾云還識山僧拄杖麼卓一卓云良馬已窺鞭影去
0447c28: 阿難依舊世尊前。
0447c29: 請上堂問法幢鐘鼓塵埋久龍象奔趨一日新此日
0447c30: 陞堂行祖合頭頭法法盡皆春如何是水到渠成句
0448a01: 師云領取鉤頭意進云一彩兩賽師云莫認定盤星
0448a02: 進云春色滿園關不住一枝紅杏出牆來師云換卻郤
0448a03: 人眼睛乃云目前無法掩耳偷鈴意在目前喚鐘作
0448a04: 甕不是目前法拋卻郤真金尋瓦礫非耳目之所到越
0448a05: 格還他獅子兒獅子哮吼百獸腦裂即且置即心即
0448a06: 佛也不得非心非佛也不得又作麼生頻呼小玉元
0448a07: 無事秪要檀郎認得聲。
0448a08: 請上堂問雲門道觀世音菩薩將錢買胡餅放下手
0448a09: 元來是箇饅頭此理如何師云不是知音者徒勞話
0448a10: 歲寒進云秪如大士三十二應化度有情畢竟在那
0448a11: 一應為最師云猿猴探水月進云未審千手千眼那
0448a12: 隻是正眼師便打乃云道不遠人而人自遠情不附
0448a13: 物與物何傷庭前柏樹森森不改歲寒之色檻外瞎
0448a14: 驢隊隊依然形直影端碧眼胡西來大意不敢囊藏
0448a15: 小廝兒正法眼藏將謂滅卻郤恁麼會去恰認著驢鞍
0448a16: 橋作阿爺下頷不恁麼會無毛鐵鷂驀過新羅總不
0448a17: 恁麼時如何鳥守空池魚從腳下過總不
0448a18: 知。
0448a19: 請上堂一法若有毘盧墮在凡夫是處是慈氏無門
0448a20: 無善財萬法若無普賢失其境界唯此一事實餘二
0448a21: 則非真與麼與麼眼裏容得須彌山耳裏著得四大
0448a22: 海不與麼不與麼眼裏著沙不得耳裏著水不得東
0448a23: 弗於逮打鼓西瞿耶尼上堂山河大地盡轉法輪土
0448a24: 木瓦石放光動地不是神通玅用亦非法爾如然且
0448a25: 道承誰恩力少間施主有齋諸人各各手中缽盂切
0448a26: 忌覆卻郤便下座。
0448a27: 佛成道請上堂問昔日世尊夜睹明星成等正覺還
0448a28: 端的也無師云金貂何足狗尾續進云未審智慧德
0448a29: 相與妄想執著相去多少師打云你試分疏看僧云
0448a30: 即此一棒瞎卻郤天下人眼睛去在師云今日又瞎一
0448b01: 箇問向上一事水泄不通一線放開葛藤露布如何
0448b02: 是獨脫無私句師云雲有出山勢水無投澗聲進云
0448b03: 秪如文殊普賢別展機關時如何師云燒火掃地少
0448b04: 伊不得問然燈過去釋迦現在如何是現在底師云
0448b05: 淨地上那容撒屎撒尿乃舉世尊悟道因緣云智慧
0448b06: 德相添鹽著醬妄想執著龜毛兔角卻郤笑老瞿曇太
0448b07: 煞費捫摸整膏肓以八法神針起沉痾施伽陀玅藥
0448b08: 殊不知藥效病夫叢喫鹽添得渴而今道泰時清乾
0448b09: 坤空闊不必續鳧截鶴夷嶽盈壑但教藥病一時除
0448b10: 萬里天邊飛一鶚。
0448b11: 除夕小參臘月三十日到來業識忙忙底無本可據
0448b12: 烹露地白牛分歲訝郎當箇漢脫空賺人王老夜燒
0448b13: 錢多虛不如少實韓愈送窮鬼豈免怪力亂神灼然
0448b14: 今夕是何夕論實不論虛大抵肘後有符便乃臨危
0448b15: 不變還他腳跟線斷自然落日推門其或未然來日
0448b16: 拜賀新年汝等諸人切忌撞頭磕額。
0448b17: 元旦上堂問新年佛法意如何歌管村城樂事多滿
0448b18: 耳曲中誰解聽聲聲演出玅伽陀請問和尚如何是
0448b19: 玅伽陀師云切忌打之遶進云或遇露柱發笑又作
0448b20: 麼生師云元正啟祚萬物咸新進云恁麼則月掌堂
0448b21: 前分白雪梅花片片發幽香師云換卻郤鼻孔打失眼
0448b22: 睛乃云踞虎頭收虎尾第一句下明宗旨未離兜率
0448b23: 已降王宮未出母胎度人已畢是第二句世尊不說
0448b24: 說迦葉不聞聞是第二句乃至四七二三開士千七
0448b25: 百箇古錐搖脣鼓舌盡力提持亦秪是第二句然則
0448b26: 第一句今日揆長老又如何舉揚驀豎拂子云大眾
0448b27: 見麼如我按指海印發光汝暫舉心塵勞先起啼得
0448b28: 血流無用處不如緘口過新年擊禪床下座。
0448b29: 上元解制上堂問結制解制即不問如何是第一義
0448b30: 師云上元定是正月半進云既然如是因甚箇箇奔
0448c01: 南走北東卜西鑽師云不到烏江不盡頭進云不是
0448c02: 一番寒徹骨爭得梅花撲鼻香師云上座不妨領話
0448c03: 一僧出眾云一堂風冷淡千古意分明師云是何消
0448c04: 息僧一喝師便打云杜撰禪和乃云節屆三五聖制
0448c05: 告圓時至理彰兩彩一賽好事堆堆疊疊一燈燃出
0448c06: 百千燈光輝剎剎塵塵萬井笙歌咸鼎沸是乃燈明
0448c07: 佛出頭之日圓通門大啟之時得路便行底南天台
0448c08: 北五臺江西湖南便恁麼去若也眼眵地新條細
0448c09: 柳年年碧惱亂春風卒未休。
0448c10: 開爐上堂居士出以坐具作圓相便喝師云作麼士
0448c11: 無語師云蝦跳不出斗便打問金剛經三十二分那
0448c12: 一分最密師云料掉沒交涉進云豈無省要師云向
0448c13: 下文長付在來日僧擬議師云飯袋子不打更待何
0448c14: 時便打乃云死柴頭無煙火堆堆孟浪禪凍殺百千
0448c15: 箇山僧隨摟搜死馬醫求活深掘地爐坑生柴帶葉
0448c16: 斫凡聖總一爐一齊生煆過脫卻郤骨臭衫截斷知見
0448c17: 縛敲卻郤枷打卻郤鎖直得淨裸裸光爍爍管取寒者溫
0448c18: 渴者飲饑者餐困者臥若然白汗出通身莫教從前
0448c19: 辜負我下座。
0448c20: 檀信請上堂法輪未轉食輪先大施門開無壅塞於
0448c21: 食等者法亦然何須長老重饒舌而今錦上又鋪花
0448c22: 毒以毒攻楔出楔達者聊聞掩耳歸眼睛何待重添
0448c23: 屑不著屑得一橛那一橛如何說海底泥牛痛著鞭
0448c24: 火中木馬流鮮血不於此處究根源直待當來問彌
0448c25: 勒。
0448c26: 請上堂問居士齋僧請法和尚利眾上堂未審說甚
0448c27: 麼法師云塗毒鼓一撾遠近聞皆喪進云古人已說
0448c28: 多矣今朝更說何為師云一番提起一番新僧云與
0448c29: 麼則大眾信受奉行去也師云聽事不真喚鐘作甕
0448c30: 問如何是心師云布衫方做成進云如何是佛師云
0449a01: 抱贓莫叫屈進云如何是物師云拄杖光兀進云
0449a02: 不是心不是佛不是物是箇甚麼師云耳朵兩片皮
0449a03: 僧一喝師便打問驪龍頷下珠電激雷轟如何取得
0449a04: 師云鈍置殺人進云風清月白時還有西來祖意也
0449a05: 無師云有棒不打死漢乃云龐公難開口見心肝龐
0449a06: 婆易滿目無人識不難不易小靈昭由來解鼓粥飯
0449a07: 氣李家父子別行藏不向他人行舊處護持淨戒若
0449a08: 明珠出乎其類拔乎萃不離當處展神通香飯頻頻
0449a09: 作佛事拈來酥酪攪長河信手黃金變大地羅羅
0449a10: 兒與一文白牯狸奴俱獲利殷勤更請說伽陀諸供
0449a11: 養中法供最如斯善力不思議世出世間希有事大
0449a12: 眾且道希有事從甚處發生要會麼父子不傳真玅
0449a13: 訣兒孫大小各風流。
0449a14: 晚參結制半月來衲僧瞥未瞥令出斬新條霜風寒
0449a15: 凜冽衝寒鴈數聲真機渾漏泄句句喚人歸人心渾
0449a16: 似鐵對一說倒一說男兒皮下誰無血五湖煙景有
0449a17: 誰爭自是不歸歸便得得後如何烏龜證作鱉。
0449a18: 請上堂問楞嚴經云清淨本然云何忽生山河大地
0449a19: 和尚如何指示師云此去西天路迢迢十萬餘進云
0449a20: 一口吸盡西江水又作麼生師云兔子喫牛奶乃云
0449a21: 去諸如來斯門已成就將謂多少奇特現在諸菩
0449a22: 薩今各入圓明人人鼻直眼橫未來修學人當依如
0449a23: 是住豈可釘樁椿搖櫓古今天地古今人倫家家門前
0449a24: 赫日月太平不用將軍威即今三通鼓罷諸人簇簇
0449a25: 上來又覓甚麼碗拈拄杖云若是陶淵明攢眉便歸
0449a26: 去。
0449a27: 昱堂炯維那領檀越請上堂問鐘鼓已鳴人天普集
0449a28: 現成公案還許學人請益也無師云不是知音徒側
0449a29: 耳進云如何是海底泥牛啣月走師云別寶待波斯
0449a30: 進云如何是巖前石虎抱兒眠師云拔出腦後箭進
0449b01: 云如何是鐵蛇鑽入金剛眼師云炤顧舌頭進云如
0449b02: 何是崑崙騎象鷺鷥牽師云看腳下乃云隨色摩尼
0449b03: 珠走盤形山獨露任君看罔象無心黃帝重卞和有
0449b04: 智楚王嫌驀拈拄杖云爭似山僧拄杖子信手拈來
0449b05: 不作方便有時分文不值有時價重連城有時華王
0449b06: 座上直教佛祖立下風有時十字路頭指點行人驀
0449b07: 直去轉落落活潑潑朝到西天暮歸東土扶過斷橋
0449b08: 伴歸明月直得三十年不少鹽醬且道從甚處得來
0449b09: 卓一卓云從門入者不是家珍。
0449b10: 請上堂佛子住佛地蒼龍那許澄潭滯即是佛受用
0449b11: 焦磚打著連底凍常在於其中錦上鋪花又一重經
0449b12: 行及坐臥鐵壁銀山須透過今此現前一會若僧若
0449b13: 俗若男若女是住佛地也饑餐渴飲起坐安眠即是
0449b14: 佛受用也信得及常在於其中也且鐵壁銀山又如
0449b15: 何透得何似生遼天鶻萬里雲只一突。
0449b16: 說戒上堂問受戒登壇斷除鬚髮心空及第斷箇甚
0449b17: 麼師云師姑只是女人做進云斷後如何師云千年
0449b18: 桃核舊時仁進云雲開明月朗春至百花鮮師云醉
0449b19: 後添杯乃云不登壇而知是般事高沙彌也則門外
0449b20: 打之遶識機變而就下平高盧行者由來入水見長
0449b21: 人乘急戒緩底只解步步登高戒急乘緩底不解從
0449b22: 空放下與人天為標準於險處作津梁直得龍吟霧
0449b23: 起虎嘯風生若是滯相拘名不免洞山道地獄三途
0449b24: 未是苦袈裟下失卻郤人身始是苦咄老洞山寐語作
0449b25: 麼汝等諸人惺惺著他時後日莫被人瞞。
0449b26: 上堂問昔日法華會上龍女獻珠得成佛今朝月掌
0449b27: 檀那設供得箇甚麼師云連城添五彩進云爭奈時
0449b28: 人不肯承師云東家點燈西家暗坐僧云出頭天外
0449b29: 看師云鈍置闍黎乃云歸元無二路方便有多門豎
0449b30: 拂子云且道是一是二是多是少擿下云二由一有
0449c01: 一亦莫守一心不生萬法無咎夜深誰共御街行身
0449c02: 惹御爐香滿袖。
0449c03: 上堂問明明百艸頭明明祖師意因甚頭白齒黃底
0449c04: 不知有師云鐵蛇橫古路一馬生三寅僧云看腳下
0449c05: 師云親言出親口問如何是賓中賓師云倚門傍戶
0449c06: 可憐生如何是賓中主師云擎下大雄山下虎如何
0449c07: 是主中賓師云烏豆拈來換眼睛如何是主中主師
0449c08: 云利劍逼人寒那論佛與祖僧云謝師答話師打云
0449c09: 杓卜聽虛聲乃云藥山久不上堂至今受屈月掌連
0449c10: 朝陞座有理難伸出匣劍為不平缽盂豈特安柄說
0449c11: 而不說若將耳聽終難會不說而說眼裏聞聲始得
0449c12: 知一向和水合泥須防泥裏有刺若乃羚羊掛角獵
0449c13: 犬何處尋蹤直饒良馬見鞭影而行也遲八刻然則
0449c14: 畢竟如何見得諦當去不貪香餌味始是碧潭龍。
0449c15: 冬夜小參欲識佛性義當觀時節因緣叵耐庭前柏
0449c16: 樹子卻郤喚作祖意西來不惟達磨趙州一齊轉身不
0449c17: 得亦使我赤縣神州大乘根器死獦狚地今晚揆長
0449c18: 老起死回生為古人雪屈且貴大家知有驀拈拄杖
0449c19: 云暑往寒來陰消陽長春了夏夏了秋轆轤機不停
0449c20: 留卓一卓云等閒如不會白卻郤少年頭。
0449c21: 冬至請上堂問文殊是七佛之師因甚不取正覺師
0449c22: 云不妨疑著進云摩登伽一婬媱女因甚得證道果師
0449c23: 云優曇火裏鮮進云阿難乃破戒比丘因甚得成記
0449c24: 師云莫謗阿難好乃舉僧問古德陰伏陽回日長
0449c25: 一線未審佛法長多少德云長一線又僧問古德長
0449c26: 多少德云一線長師云一具棺材兩箇死漢月掌別
0449c27: 無所長寧可將身入地獄終不瞎箇師僧眼還委悉
0449c28: 麼長一線一線長訝郎當漢謾商量但見皇風成一
0449c29: 片不知何處有封疆。
0449c30: 上堂問經云若見諸相非相即見如來意旨如何師
0450a01: 云你還有眼麼問明明一去了了常知因甚入驢胎
0450a02: 馬腹師云自作自受進云還有救得底麼師云出得
0450a03: 頭來是幾時乃云實際理地不受一塵菩提涅槃真
0450a04: 如解脫是甚閒家具佛事門中不捨一法念念迦文
0450a05: 出世時時彌勒下生驢鳴犬吠啟圓通水鳥樹林宣
0450a06: 玅諦正當恁麼時威音王以前還有者箇消息也無
0450a07: 良久云真淨界中纔一念閻浮早是八千番。
0450a08: 上堂橫按拄杖云不用如何若何便請單刀直入若
0450a09: 謂風頭稍硬又豈容暖室商量三世諸佛未出教乘
0450a10: 網底游魚龍門難度莫有透網金鱗興波作浪者麼
0450a11: 炯維那出眾一喝師云鷂子過新羅炯拂坐具師一
0450a12: 喝炯禮拜歸位師云不是龍門客徒勞遭點額。
0450a13: 上堂問頂天立地日月橫擔拔出虛空骨髓是甚麼
0450a14: 人境界師云腳跟下泥深三尺僧旋遶一匝師連打
0450a15: 三下僧禮拜而退乃云大丈夫秉慧劍般若鋒兮金
0450a16: 剛燄非但能摧外道心早曾落卻郤天魔膽我此一眾
0450a17: 金剛王劍倚天長劍各各懷佩一口時時光射斗牛
0450a18: 輝騰宇宙大丈夫氣宇如王則不無秪如殺父殺母
0450a19: 佛前懺悔殺佛殺祖甚處懺悔起身云龍袖拂開全
0450a20: 體現象王行處絕狐蹤下座。
0450a21: 請上堂問鐘鼓交參即不問如何是萬法歸一師云
0450a22: 雨來山色暗進云畢竟一歸何處師云雲淨月彌新
0450a23: 問達磨西來分皮分髓和尚此間分箇甚麼師云有
0450a24: 願不撒沙進云無價寶珠阿誰欠少師云猶帶瓦礫
0450a25: 在問未離兜率已降王宮此理如何師云言不虛發
0450a26: 進云纔出母胎便指天指地獨自稱尊還有悟也無
0450a27: 師云卻郤恨雲門棒頭短進云後向雪山六年苦行又
0450a28: 悟箇甚麼師云忍俊不禁乃云昨夜三更文殊普賢
0450a29: 起佛見法見各與二十拄杖貶向二鐵圍山敢問大
0450a30: 眾佛見法見尚遭貶斥世俗塵勞諸見還免此過麼
0450b01: 或有箇禪和子道百花叢裏過一葉不沾身腳跟下
0450b02: 早已泥深三尺更道端坐受供養施主常安樂生心
0450b03: 受食淨名早訶直饒不見一法猶有大過患在去此
0450b04: 二途作麼生與山僧相見香象渡河截流機堪惜男
0450b05: 兒眼眵。
0450b06: 上堂問一切有為法皆是聲色邊事如何是向上事
0450b07: 師云村裏瞎驢解曳磨進云看破了也師云作麼生
0450b08: 僧便喝師云山僧看破你也便打問施主設齊和尚
0450b09: 陞坐佛法大意如何指示師劈頭便棒乃豎拂子云
0450b10: 即此用離此用烈燄爐中飛彩鳳離四句絕百非當
0450b11: 陽拈出大家知雖然知之一字眾玅之門知之一字
0450b12: 眾禍之門且道利害在甚麼處分明月在梅花上看
0450b13: 到梅花早已遲擊拂子下座。
0450b14: 佛成道上堂問未出母胎度人已畢是神通玅用是
0450b15: 法爾如然師云罕逢穿耳客進云秪如睹星悟道又
0450b16: 作麼生師云重栽眼上眉問六根門頭那門明見佛
0450b17: 性師云一時塞卻郤進云將何吐氣師云蒼天蒼天問
0450b18: 世尊睹星得證道果未審和尚以何為證師云山僧
0450b19: 有眼不曾華乃舉世尊悟道因緣月江印禪師拈云
0450b20: 釋迦老子與麼道大似蟭螟蟲向蚊子眼睫上做窠
0450b21: 向十字街頭叫道土曠人稀相逢者少檢點將來也
0450b22: 是酒糟漢天童本師和尚云黃面瞿曇平地坑人
0450b23: 大小月江盡力扶持也只救得一半若是天童智慧
0450b24: 德相眾生妄想執著二俱拈過何故白淨地上豈
0450b25: 可撒屎撒尿師云月掌有七十二棒分作三分為甚
0450b26: 如此要會麼大海龍王行雨潤遮身向上數重雲。
0450b27: 上堂問摩尼寶珠即不問如何是諸佛面孔師云兩
0450b28: 耳垂肩進云塞滿乾坤去也師云亂統作麼乃云垂
0450b29: 鉤四海只釣獰龍格外玄談為求識者艸根下撥得
0450b30: 一箇半箇堪作甚麼三十年張弓架箭射得半箇聖
0450c01: 人何勞掛齒雖然如是不入虎穴爭得虎子直須一
0450c02: 棒一條痕一掌一握血若是大冶精金應無變色卓
0450c03: 拄杖。
0450c04: 除夕小參普天之下以今日為除夜且道除箇甚麼
0450c05: 日日日東出日日日西沒年亦不曾盡歲又何曾窮
0450c06: 若恁麼除到盡未來際有甚了期須是我衲僧家一
0450c07: 除一切除無明煩惱不可不除鄉關恩愛不可不除
0450c08: 四大五蘊不可不除生死涅槃不可不除其餘佛祖
0450c09: 玄玅聖解凡情大地山河色空明暗何有一法可當
0450c10: 情拄杖子道長老一切俱已己都除將甚麼與大眾分
0450c11: 歲乃呵呵大笑云者木頭猶有者箇在。
0450c12: 元旦上堂問舊歲昨日去新年今日來如何是不新
0450c13: 不舊底佛法師云村歌連社鼓喜殺小兒曹進云未
0450c14: 審無夢無想主人公畢竟在甚處安身立命師云丫
0450c15: 角童兒雲裏唱進云有夢有想又在何處師云騎牛
0450c16: 覓牛苦殺人問家有陳糧剩粟為甚學人受饑師云
0450c17: 卻郤怪山僧不得僧云不怪時如何師一喝僧云喝後
0450c18: 如何師打云不識東斗漢問過去佛法即不問新鮮
0450c19: 佛法請師宣師云拄杖子今日開封進云東家鞠躬
0450c20: 西家唱惹師云你也隨列不唧溜進云直得大千世
0450c21: 界同轉法輪去也師云牽枝引蔓轉見不堪僧云不
0450c22: 因貧徹骨爭得領春風師云未信你在乃云舊歲是
0450c23: 誰舊新年是誰新識得誰新舊無古亦無今說甚萬
0450c24: 物一體天地同根四時遷變不得日月未喻其明無
0450c25: 孔鐵鎚有甚辨別處拈拄杖云爭似者條楖栗木一
0450c26: 番提起一番新卓一卓云龍吟霧起虎嘯風生喝一
0450c27: 喝下座。
0450c28: 解制退院上堂問把住放行即不問通身手眼因甚
0450c29: 出圈圚不得師云爭奈腳下不騰雲進云不住青霄
0450c30: 內師云你試跳看僧喝師云也出圈圚不得乃云
0451a01: 他人住處我不住他人行處我不行山僧住時諸人
0451a02: 去怪諸人不得諸人住時山僧去怪山僧不得住則
0451a03: 同住彼此鈍置去則同去隨人起倒不去不住即且
0451a04: 置任運縱橫一句又作麼生起身云大鵬展翅蓋十
0451a05: 洲籬邊嫩雀空啾啾下座。
0451a06: 師退居極樂禪院洞徹監院率緇素戒弟子遠近檀
0451a07: 那請上堂師登座云開口成雙橛無言落二三獨超
0451a08: 物外底衲僧出眾相見僧問大啟法筵闢人天路未
0451a09: 審極樂寺裏還有為人處麼師云天高群象正海闊
0451a10: 百川朝進云與麼則落第二頭也師云闍黎試向第
0451a11: 一頭道看僧便喝師云落七落八問纔離月掌又上
0451a12: 鷹臺不動腳跟則且置如何是得玅回途句師云虎
0451a13: 逢山勢長威獰乃云當陽一著八字打開亙古亙今
0451a14: 靈然不昧風吹不著雨灑不溼在聖不增在凡不減
0451a15: 諸佛以此出世祖師以此西來不將別法示人貴在
0451a16: 赤肩擔荷若也擔荷得去如遠客還鄉推門落臼變
0451a17: 穢邦為淨土無易無難化火宅作清涼無偏無黨直
0451a18: 下與祖佛不別水到渠成即且置不涉功勳一句作
0451a19: 麼生道金雞啄破琉璃殼玉兔挨開碧海門卓拄杖
0451a20: 下座。
0451a21: 住安陸府京山縣永隆禪寺
0451a22: 入院上堂是日沙彌剃落指法座云此座高廣聖凡
0451a23: 罔測高揖釋迦不拜彌勒且道是何人境界曳杖便
0451a24: 陞拈香祝　聖罷次拈香云此一瓣香昔年靈瓏巖
0451a25: 畔橫不得豎不得直至如今埋沒不得第二回拈出
0451a26: 熱向爐中供養天童堂上遠菴大和尚用酬法乳
0451a27: 就座白槌竟僧問出家如初成佛有餘還端的也無
0451a28: 師云誰敢恁麼道僧便喝師云你喝山僧麼僧云賊
0451a29: 過後張弓師云也不得放過便打問鐘未鳴鼓未響
0451a30: 還有佛法道理麼師云燈籠笑露柱進云直得文殊
0451b01: 普賢讚嘆不及師云貶向二鐵圍山僧云未審過在
0451b02: 甚麼處師云立地死漢僧喝師云棺材裏睜眼問月
0451b03: 掌山中雷音大震永隆堂上法雨洪施未審是一是
0451b04: 二師云人居大國方知貴進云學人到者裏如何曉
0451b05: 會師云水到瀟湘一樣清僧打圓相云總不離者裡
0451b06: 師云非汝境界乃云三界無安誰省黃糧一夢一乘
0451b07: 有路還期特達之人苟非良馬見鞭影而行盡同鈍
0451b08: 鳥焉翔乎天外不見崔趙公問徑山國一禪師云弟
0451b09: 子欲出家得否國云出家乃大丈夫事非將相之所
0451b10: 能為敢問大眾將相所為既非大丈夫事莫是鬚髮
0451b11: 剃除袈裟著體是大丈夫事麼一任鑽龜打瓦莫是
0451b12: 陋巷不騎金色馬迴途卻郤著破襴衫是麼一任鑽龜
0451b13: 打瓦莫是雲無心而出岫鳥知倦而飛還麼一任鑽
0451b14: 龜打瓦莫是佛祖位中留不住行於異類且輪迴麼
0451b15: 一任鑽龜打瓦然則畢竟如何鴛鴦繡出從君看不
0451b16: 把金針度與人下座。
0451b17: 小參諸方十月開鑪永隆愜在冬月非不曲順時宜
0451b18: 大都看孔著楔僧堂放下煖簾地爐不在深掘柴頭
0451b19: 品字些微旋掃霜林黃葉任從雪老冰枯只要煖氣
0451b20: 相接各各照顧眉毛莫教薪盡火滅九旬日用如斯
0451b21: 直教凡聖路絕但能死卻郤偷心管取證龜成鱉。
0451b22: 請上堂問鑪弘開鍛凡鍊聖秪如四大本空五蘊
0451b23: 非有未審鍛箇甚麼師云鏘錘搦出黃金汁進云恁
0451b24: 麼則雲開月現塵淨光生師云且喜領話進云有意
0451b25: 氣時添意氣不風流處也風流師云知恩者少負恩
0451b26: 者多居士問水到渠成風行艸偃今朝檀越設齋俵
0451b27: 嚫未審有何功德師云水漲船高進云恁麼則亙古
0451b28: 亙今去也師云將謂你是箇俗漢問古剎重興全提
0451b29: 祖令如何是佛法第一句師云眨上眉毛進云如何
0451b30: 是第二句師云劍去久矣進云西來大意是一是二
0451c01: 師云罕逢穿耳客多見刻舟人乃云機先一著突出
0451c02: 當陽匝地普天了無遮障萬象森羅彰法印十方世
0451c03: 界洞無垠古今天地古今日月古今人倫明明百艸
0451c04: 頭明明祖師意現前若僧若俗若男若女見聞不昧
0451c05: 了了常知一一天真一一靈玅達磨不從西天帶來
0451c06: 唯指人人本有者條通天大路只要各自知歸歸即
0451c07: 且置不動步而達本鄉滅化城而登寶所一句又作
0451c08: 麼生拈拄杖云手握金鞭問歸客夜深誰共御街行
0451c09: 下座。
0451c10: 請上堂諸供養中法供養最大眾作麼生是法最底
0451c11: 道理今日羅氏檀越捐金辦供齋僧行嚫是汝諸人
0451c12: 缽裏飯桶裏水各各飽齁齁地不可不法不可不最
0451c13: 也若到衲僧分上天地懸殊莫是如來禪祖師意德
0451c14: 山棒臨濟喝是最麼且喜沒交涉莫是金剛圈栗棘
0451c15: 蓬是最麼你諸人要且吞不下跳不出然則如何即
0451c16: 是彫弓已己掛狼煙息美食元非中飽人。
0451c17: 晚參畫地為牢試玉須經火磨磚作鏡打艸要驚蛇
0451c18: 良馬見鞭影而行鈍鳥豈翔乎天漢雖則石中有玉
0451c19: 其如玉本無瑕臨濟在黃檗喫三頓痛棒至今有屈
0451c20: 難伸雲門遭睦州拶折一足到底恩歸有地秪如水
0451c21: 隆拄杖子終日與諸人眉毛撕結鼻孔相觸莫有親
0451c22: 遭毒手底麼眾無對師云山僧失利。
0451c23: 請上堂問四大本空五蘊非有為甚兵隨印轉將逐
0451c24: 符行師云看你向何處跺跟進云雲從龍風從虎又
0451c25: 作麼生師云一釣便上進云眉橫眼上乾坤大腳踏
0451c26: 須彌日月低師打云知痛癢始得乃云連日風頭稍
0451c27: 硬無位真人凍裂皮膚卻郤歸煖室商量又是鬼窟活
0451c28: 計百尺竿頭進一步罕遇其人萬人叢裏奪高標不
0451c29: 妨好手驀豎拄杖云有麼有麼復云洎合停囚長智。
0451c30: 上堂法輪未轉食輪先轉一日缽盂兩度溼食輪轉
0452a01: 也作麼生是法輪轉處若以伐鼓敲鐘長老橫說豎
0452a02: 說即是未免深屈永隆若道不是又辜負永隆作麼
0452a03: 生定當去良久云子期去不返浩浩良可悲寥寥天
0452a04: 地間知音復是誰。
0452a05: 上堂問擊鼓陞堂即不問如何是佛師云鼻孔大頭
0452a06: 向下進云如何是法師拈拄杖云七棒對十三進云
0452a07: 如何是僧師云此眾無枝葉進云如何是自性三寶
0452a08: 師云從頭七八進云與麼則萬法歸一也師云且道
0452a09: 一歸何處僧便喝師云孟八郎漢問如何是大地無
0452a10: 艸師云腳下漫漫進云如何是大悟無道師云且莫
0452a11: 瞌睡乃云鐘作鐘鳴鼓作鼓響穿過髑髏一槌兩當
0452a12: 若謂是觀音入理之門孟八郎漢承虛接響露柱穿
0452a13: 靴南嶽去燈籠沿壁上天台不作佛法商量亦非世
0452a14: 諦流布忽有箇漢出來道眼裏著沙不得耳裏著水
0452a15: 不得時如何山僧劈脊便棒何故有功者賞。
0452a16: 成道上堂午夜明星現瞿曇病眼開無端清淨域惹
0452a17: 出禍根來西天四七禍根東土二三禍根天下老和
0452a18: 尚禍根山僧今日要將二千餘年禍根一齊斬斷免
0452a19: 致殃害平人且道拔劍相助誰是其人拈拂子擿下
0452a20: 云分付堂中鎧上座住山斧子莫藏鋒下座。
0452a21: 上元解制上堂一結一切結納須彌於芥子一解一
0452a22: 一切解擿大千於方外收放在我用舍臨時皆吾心
0452a23: 之常分非有假於他術不見道平地上死人無數出
0452a24: 得荊棘林是好手即今解制斯臨處處管絃沸月村
0452a25: 村燈火燒空日月燈明如來藏身無地於斯見得不
0452a26: 獨出荊棘林一期之內功不浪施其或未然依舊東
0452a27: 家點燈西家暗坐。
0452a28: 　門弟子海印　成名　成心領南嶽方廣
0452a29: 　眾弟子同刻第一卷
0452a30: 一揆禪師語錄卷第一終
