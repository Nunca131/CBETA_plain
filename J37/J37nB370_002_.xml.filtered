0006a01: 草堂耨雲實禪師語錄卷之二
0006a02: 嗣法門人寂訥等編
0006a03: 示眾
0006a04: 示眾舉龐居士問馬大師不昧本來人請師高著眼
0006a05: 馬師直下覷士云一種沒絃琴唯師彈得妙馬師直
0006a06: 上覷士禮拜馬師歸方丈士隨至方丈云適來弄巧
0006a07: 成拙師云且那裡是他弄巧成拙處出來打出來打
0006a08: 良久無出便歸方丈。
0006a09: 示眾盤山道向上一路千聖不傳慈明道向上一路
0006a10: 千聖不然草堂則不然向上一路千聖熱顢且與古
0006a11: 人是同是別明眼衲僧試檢點看。
0006a12: 出隊歸示眾舉五祖演出隊歸示眾云出隊半個月
0006a13: 眼不見鼻孔失卻祖師禪拾得個骨董且道向甚麼
0006a14: 處著一分奉釋迦牟尼佛一分奉多寶佛塔師云草
0006a15: 堂也出隊一個月鼻孔不離上唇祖師不離腳下連
0006a16: 途拾得個骨董料想無人酬價有麼有麼草堂今日
0006a17: 失利。
0006a18: 機緣
0006a19: 晚課畢一僧道叉手一僧道合掌如此論之不已巳師
0006a20: 喚進方丈云叉手也不是合掌也不是不叉不合總
0006a21: 都不是且如何即是二僧無語師頌云合掌叉手把
0006a22: 柳放柳一狀領過南辰北斗。
0006a23: 同官人喫茶次官云學生喜底是禪師云貧道最不
0006a24: 喜禪官云以何為業師豎拳云單單只有者個官罔
0006a25: 措。
0006a26: 一僧請指月錄師云請即不無你作麼酬價僧云得
0006a27: 師云不作貴賤得個甚麼僧擬議師叱出。
0006a28: 僧參師云那邊來僧云峨眉來師云見普賢麼僧云
0006a29: 見師云對你說甚麼僧云問候和尚師云行者將茶
0006a30: 與者僧喫。
0006b01: 師訪壽山和尚壽云昨夜不曾睡得師云作甚麼來
0006b02: 壽云月明似晝師云和尚猶被他惑。
0006b03: 僧參師云那邊來僧云京師師云京師出大黃有麼
0006b04: 僧云伏惟和尚珍重師云行腳事作麼生僧云鞋破
0006b05: 也師云苦。
0006b06: 師一夕江邊閒遊見二僧師問云在此作麼僧云翫
0006b07: 水師云水深多少僧無語師云淹。
0006b08: 師舉趙州訪二庵主公案一僧云總為老婆心切師
0006b09: 云你答老僧語答趙州語僧無語師云老僧失利。
0006b10: 拈古
0006b11: 舉保壽開堂三聖推出一僧壽便打聖云與麼為人
0006b12: 非但瞎卻者僧眼瞎卻鎮州一城人眼在壽歸方丈。
0006b13: 拈云一人有迅雷掣電之機一人有摧鋒折箭
0006b14: 之能要扶臨濟宗風少者兩個漢不得且者僧
0006b15: 還具眼也未。
0006b16: 舉芭蕉示眾云你有拄杖子與你拄杖子你無拄杖
0006b17: 子奪你拄杖子溈山云你無拄杖子與你拄杖子你
0006b18: 有拄杖子奪你拄杖子。
0006b19: 拈云二大老一人言中有響一人句裏藏鋒檢
0006b20: 點將來未免將錯就錯山僧見處也要諸人共
0006b21: 知你有拄杖子有條攀條你無拄杖子無條攀
0006b22: 例還會麼。
0006b23: 舉汾陽示眾云識得拄杖子行腳事畢。
0006b24: 拈云艸堂則不然識得拄杖子更參三十年。
0006b25: 舉崔禪陞堂拈拄杖云出來打出來打時有僧出云
0006b26: 崔禪崔擲拄杖歸方丈。
0006b27: 拈云崔禪可謂八面威風總被者僧折倒了也
0006b28: 若是艸堂則不然只今莫有恁麼人若有待出
0006b29: 劈脊便棒且利害在甚麼處。
0006b30: 舉世尊因文殊起佛見法見被世尊威神攝向二鐵
0006c01: 圍山。
0006c02: 拈云世尊與麼道且甚處是二鐵圍山還檢點
0006c03: 得出麼草堂者裡若有起佛見法見總不教動
0006c04: 著何故但得雪消去自然春到來。
0006c05: 舉太原孚上座因保福簽瓜次福云道得即與瓜喫
0006c06: 孚云把將來福度與一片孚接得便行。
0006c07: 拈云道與不道且置只如保福相為在甚麼處
0006c08: 直饒接得便行也是貧兒遇餿飯。
0006c09: 舉慧寂禪師問僧甚處來僧云廬山師云曾到五老
0006c10: 峰麼僧云不曾師云汝不曾遊廬山。
0006c11: 拈云慧寂直下拈提者僧當面錯過釗與不到
0006c12: 總未免欠下艸鞋錢即今莫有道得者麼屈指
0006c13: 云一二三四五。
0006c14: 舉雪峰示眾云盡大地撮來如栗米粒大拋向諸人
0006c15: 面前漆桶不會打鼓普請看。
0006c16: 拈云雪老雖有展天縮地之能要且跳不出者
0006c17: 個格子還會麼打鼓普請看。
0006c18: 舉迦葉一日踏泥次有一沙彌問尊者何乃自為葉
0006c19: 云我若不為誰為我為。
0006c20: 拈云尊者泥裏有刺沙彌眼底添塵艸堂若踏
0006c21: 泥時有問和尚何乃自為秖道我若不為誰為
0006c22: 我為且道還有同異也無。
0006c23: 舉趙州到一庵主處問有麼有麼主豎起拳州云水
0006c24: 淺不是泊船處又到一庵主亦如前問主亦豎拳州
0006c25: 云能殺能活能縱能奪便禮拜。
0006c26: 拈云一般豎拳為甚肯一不肯一還識趙州麼
0006c27: 截取老僧頭去。
0006c28: 舉梁武帝問達磨如何是聖諦第一義磨云廓然無
0006c29: 聖帝云對朕者誰磨云不識帝不契。
0006c30: 拈云識與不識爭柰第一義諦何正眼看來已巳
0007a01: 成滯貨若非佛心天子大難大難。
0007a02: 舉六祖大師云不思善不思惡阿那個是明上座本
0007a03: 來面目明悟入。
0007a04: 拈云葛藤且置明上座悟個甚麼咄也是盲人
0007a05: 摸象。
0007a06: 舉陸亙大夫問南泉弟子家中有一片石也曾坐也
0007a07: 曾臥擬鐫作佛得麼泉云得陸云莫不得麼泉云不
0007a08: 得不得。
0007a09: 拈云大好一尊佛被王老師推在萬丈枯井直
0007a10: 饒見去未免證龜成鱉頌曰得與不得澄潭皎
0007a11: 月擬議承當眼中著屑。
0007a12: 舉僧問趙州萬法歸一一歸何處州云我在青州做
0007a13: 領布衫重七斤。
0007a14: 拈云美則美矣只是無人酬價即今莫有酬價
0007a15: 者麼試出來道看。
0007a16: 舉天童悟上堂云擬欲參禪圖脫生死已巳錯了也不
0007a17: 擬參禪圖脫生死又錯了也敢問眾兄弟合作麼生
0007a18: 得不錯去咄洎合停囚長智。
0007a19: 拈云擬欲參禪錯了也不擬參禪又錯了也畢
0007a20: 竟作麼生錯。
0007a21: 舉昭覺醉和尚因僧問正恁麼時如何師驀面一唾
0007a22: 僧云謝和尚指示師云你又裨販我了其僧有省。
0007a23: 拈云者僧當面無著慚惶雖然省去忤逆聞雷。
0007a24: 頌古
0007a25: 世尊初生。
0007a26: 纔出包胎露爪牙草窠輥出爛冬瓜葛藤總自難收
0007a27: 拾攪亂禪林事似麻。
0007a28: 世尊睹明星。
0007a29: 從來日月與明星自古居諸無舊新堪笑瞿曇不守
0007a30: 分檯頭一見失雙睛。
0007b01: 拈花。
0007b02: 惱恨瞿曇不善藏等閒出手賺人忙引得毒龍生武
0007b03: 子至今狼籍在荒塘。
0007b04: 五通僊人。
0007b05: 叫一聲兮應一聲官錢私債盡還伸可憐誰是當家
0007b06: 子畢竟如何那一通。
0007b07: 外道問定不定法。
0007b08: 昨日定兮今不定瞎眼老婆見古鏡直饒見得以何
0007b09: 為不如打破容顏正。
0007b10: 傅大師見梁武帝。
0007b11: 道冠儒履佛袈裟曾聞種豆不生麻杜撰維摩徒賣
0007b12: 俏未免添人兩眼沙。
0007b13: 靈雲桃花。
0007b14: 一年一度一花開影落靈雲眼底埃引得遊蜂隨上
0007b15: 下尋香逐臭幾曾迴。
0007b16: 瑯琊有句無句。
0007b17: 三千里外尋知己已賣了布單過石橋一夜思量無著
0007b18: 處天明樹倒有柴燒。
0007b19: 狗子佛性有無。
0007b20: 一口兩舌呼驢喚馬有無不立碓嘴生花。
0007b21: 僧問雲門如何是佛曰乾屎橛。
0007b22: 如何是佛乾屎橛三十人打鼓四十人拉拽一拽拽
0007b23: 到梵王家滿城都是白拈賊。
0007b24: 僧問玄沙如何是親切底事曰我是謝三郎。
0007b25: 親切答來知不知梧桐棲老鳳凰枝閃電龍門遭點
0007b26: 額霜天明月落前溪。
0007b27: 僧問雲門如何是和尚家風曰門外有讀書人
0007b28: 來報。
0007b29: 韶陽施設有家風卻與諸方大不同一語等閒相借
0007b30: 問報云門外讀書公。
0007c01: 僧問雲門如何是一代時教曰對一說。
0007c02: 對一說五千餘言都漏洩海底泥牛啣月走巖前石
0007c03: 虎嚼生鐵。
0007c04: 僧問雲門如何是啐啄之機曰響。
0007c05: 啐啄之機響字酬武陵公子駕扁舟忽然一陣滂沱
0007c06: 雨脫下衣冠上酒樓。
0007c07: 僧問趙州道人相見時如何曰陳漆器。
0007c08: 作家相見事如何雪嶺寒梅漏洩多惟有趙州陳漆
0007c09: 器洞庭秋月葬洪波。
0007c10: 僧問雲門如何是透法身句曰北斗裏藏身。
0007c11: 北斗藏身沒蹤跡沒蹤跡處莫藏身拶透韶陽親切
0007c12: 句新羅日午打三更。
0007c13: 僧問雲門如何是諸佛出身處曰東山水上行。
0007c14: 蠱毒之家水莫嘗一聲畫鼓振南唐當時曾破崑山
0007c15: 玉石女無夫生得郎。
0007c16: 雲門示眾曰讀書千卷紙上語。
0007c17: 撥草瞻風海上遊腰纏萬貫上楊州不因舊閣閒田
0007c18: 地今日如何方始休。
0007c19: 五祖演不是道。
0007c20: 落霞孤鶩一齊飛家破人亡說向誰雲凈天空何處
0007c21: 去到頭依舊覓山歸。
0007c22: 僧問風穴如何是清淨法身曰金沙灘頭馬郎
0007c23: 婦。
0007c24: 昨夜相逢在斗牛紫羅帳裏掛燈毬美如西子離宮
0007c25: 闕嬌似楊妃下玉樓。
0007c26: 僧問風穴如何是佛曰杖林山下竹筋鞭。
0007c27: 杖林山下竹筋鞭擊碎須彌月在天路上行人雖著
0007c28: 力誰家灶裏火無煙。
0007c29: 秘魔擎叉。
0007c30: 阿師無計日擎杈不用真杈與妄杈可笑兩杈俱失
0008a01: 了人來問著手撾沙。
0008a02: 鳥窠吹布毛。
0008a03: 地下人兒樹上棲風流到底不如斯布毛吹起雖然
0008a04: 翮也要隄防折一枝。
0008a05: 婆子燒庵。
0008a06: 落花有意隨流水流水無心戀落花遣出燒庵天黑
0008a07: 了可憐今夜歇誰家。
0008a08: 普化搖鈴。
0008a09: 顛不顛兮風不風鐸聲搖動太虛空至今落下無人
0008a10: 掃反累叢林撞夜鐘。
0008a11: 王常侍參睦州。
0008a12: 人也困來馬也困堂前露柱總不困因而思量入院
0008a13: 遲險被睦州打一頓。
0008a14: 三聖透網金鱗。
0008a15: 漫天說價讓三聖就地還錢是雪峰買賣不成人義
0008a16: 在憑何只管鬧鬨鬨。
0008a17: 洞山麻三斤。
0008a18: 洞山老漢嘴皮輕三斤麻絲鼓成繩繫綴娑婆入無
0008a19: 數至今不得出曹門。
0008a20: 禾山打鼓。
0008a21: 禾山打鼓秘魔擎杈一般瀟灑何必論他。
0008a22: 經首。
0008a23: 以不以兮八不八秘圓三藏了無法碧眼胡僧認不
0008a24: 真至今狼籍遍天下。
0008a25: 黃龍三關。
0008a26: 生緣驢腳佛手拈來端的恰好走起踏破虛空管教
0008a27: 受用不了。
0008a28: 臨濟四喝。
0008a29: 有時一喝獅子子威風到底不如你千妖百怪走山
0008a30: 川露柱燈籠無處避。
0008b01: 有時一喝劍光裡橫屍萬里誰敢擬樅然排下太虛
0008b02: 空業已巳令他迸出髓。
0008b03: 有時一喝草轟轟森羅萬象絕形蹤憑渠定就超方
0008b04: 作大海也須血染紅。
0008b05: 有時一喝不用用古今公案許多頌任他千佛亂如
0008b06: 麻烜赫兒郎未敢動。
0008b07: 牧牛頌
0008b08: 未牧
0008b09: 烏那影裏一聲哮疊壁重重去路遙轉盻復經楊柳
0008b10: 岸泥蹤井井犯佳苗
0008b11: 初調
0008b12: 遼天鼻孔引繩穿劣性徐徐漫著鞭自此無容雲外
0008b13: 臥者回爭敢放低牽
0008b14: 受制
0008b15: 從今不受苦奔馳異路溪山在處隨明月蘆花休借
0008b16: 問堂堂慶快渾忘疲
0008b17: 回首
0008b18: 昂昂氣岸喚回頭一段狂心漸次柔微把鞭繩輕放
0008b19: 下忻然未許外拘留
0008b20: 馴伏
0008b21: 繩頭拋在綠楊煙任牧東西適自然放曠且隨天地
0008b22: 老縱橫得意不須牽
0008b23: 無礙
0008b24: 中心逆順總如如任性優游何所拘物我相忘無個
0008b25: 事一聲鐵笛響于于
0008b26: 任運
0008b27: 出沒隨分宇宙中何妨野岸草葺葺饑餐渴飲家常
0008b28: 事桑海從今自淡濃
0008b29: 相忘
0008b30: 形聲落落渾忘功格外風流絕異同綠水青山留不
0008c01: 住浩然娛我任西東
0008c02: 獨照
0008c03: 那畔生涯信自閒施張垂手白雲間無生曲唱青霄
0008c04: 外喚醒蒼雲踏破關
0008c05: 雙泯
0008c06: 去留無礙亦無蹤一道寒光映碧空但識其中端的
0008c07: 青黃花翠竹各叢叢
0008c08: 分燈
0008c09: 揮指德成
0008c10: 法法法無法無法法亦無付汝無無法依樣畫葫蘆
0008c11: 佛敏寂訥
0008c12: 侍吾久也已巳成功會合機緣掌上轟七尺烏藤分付
0008c13: 去五湖四海毒魚龍
0008c14: 載空照滿
0008c15: 歷遍雲山叩艸堂喝聲未絕已巳承當缽囊兩手親分
0008c16: 付遇虎逢龍始自張
0008c17: 體真思能
0008c18: 捉得終南一隻虎爪牙養就堪當努而今放出三門
0008c19: 去吼震山河壯帝都
0008c20: 穎如宗貴
0008c21: 兩次腰包入草堂口頭不住問家鄉而今頓了江湖
0008c22: 債一钁生涯宇宙長
0008c23: 遐齡海福
0008c24: 心印傳來狀似牛老僧一向謹存收而今付與闍黎
0008c25: 去犁耙春風拽不休
0008c26: 無礙祖哲
0008c27: 草堂養得小獅兒放出令人徹大機任是佛魔並祖
0008c28: 父都於爪下喪全威
0008c29: 三賢乾維
0008c30: 闍黎入室扣安康勘驗機緣手腳忙一喝翻身拂袖
0009a01: 去橫開臭口罵諸方
0009a02: 三大乾寬
0009a03: 踏破芒鞋山水窮相逢一摑始融通龜毛拂有騰龍
0009a04: 勢佛祖從今立下風
0009a05: 爾聞空宣
0009a06: 禹門三級勢無窮氣岸頻吞萬象空撥轉蘆頭輕一
0009a07: 拶興雲布雨太蒼中
0009a08: 自明海珀
0009a09: 伸手縮拳是甚麼話頭落也見淆訛龜毛繩鎖千江
0009a10: 月十聖三賢總柰何
0009a11: 佛裔空宗
0009a12: 草堂出個小頭陀粉碎銀山氣力多個柄鋤兒交付
0009a13: 汝白雲翻轉幾偏坡
0009a14: 明幻覺聞
0009a15: 東風昨夜過籬邊為說楊岐道有傳寄一音與盧行
0009a16: 者當家種艸自天然
0009a17: 竹菴印善居士
0009a18: 戎馬隊中出良夫今朝特地現有無老僧贈柄鐵如
0009a19: 意一任將去指迷途
0009a20: 再生空迪居士
0009a21: 箬笠戎衣入劍川腳跟悔笑艸鞋穿而今將我蒲團
0009a22: 去坐鎮東吳罵殺天
0009a23: 像贊
0009a24: 初祖
0009a25: 梁王殿上道個不識少室山前分皮分髓此是甚麼
0009a26: 所在又來者裏捏鬼咄者老臊胡花言巧語惑亂中
0009a27: 華多少人東走西竄錯過了好光陰也
0009a28: 自贊佛敏維那請
0009a29: 律累累律舌頭無骨拉杖人前神號鬼哭敏公持去
0009a30: 向長安挂與閒房伴松竹
0009b01: 又飛石侍者請
0009b02: 分明認得想不起你師嗣阿誰昭覺嫡子阿呵呵羅
0009b03: 羅哩燈籠沿壁上天台老鼠跌在油瓶裏
0009b04: 又月菴請
0009b05: 寫吾像請吾贊呵呵笑倒挑柴漢一頭尖擔兩頭脫
0009b06: 恰恰錯過娘生面
0009b07: 又法祥居士請
0009b08: 握條拄杖禿眉禿眼咬定乾坤通權便咄咄直饒
0009b09: 坐到驢年亦是徐六擔板
0009b10: 法派
0009b11: 真寂含法性了達正圓通燈續曹溪旨光輝徹大同
0009b12: 四威儀
0009b13: 山中行步步踏雲岑沒高下踢出石骨筋
0009b14: 山中住宇宙權作屋折腳鐺清泉和月煮
0009b15: 山中坐蒲團沒一個倚松根日過月又過
0009b16: 山中臥石頭都枕破忽醒來紅日照著我
0009b17: 行繇
0009b18: 一日大眾入方丈請示行繇師云老僧本邑楊氏子
0009b19: 母姓許天啟丙寅六月十五日生自幼發願出家父
0009b20: 母不允年十六歲吾鄉遭亂父母相繼而亡予逃難
0009b21: 漢沔見多慘殺痛念生死乃投師祝髮聞丈雪和尚
0009b22: 荷雙桂衣缽杖抵興元藩下眾官延住靜明開堂予
0009b23: 矢志往參師問那里人予曰四川人師云你識字麼
0009b24: 予曰不識師云者樣好漢字也不識喚知客領者僧
0009b25: 入堂去予入堂朝夕坐次心意恍惚一味浮逼逼地
0009b26: 不異挑百三十觔擔子放不下相似忽一夕聞開小
0009b27: 靜如虛空霹靂將胸中礙膺之物一擊粉碎殊覺通
0009b28: 身輕快期畢隨師下東吳上天童遍參諸方後到福
0009b29: 嚴參費老人命坐喫茶次費豎指云此是你師翁咬
0009b30: 底予曰為甚如此費云也是機綠予曰既是機綠何
0009c01: 不截取頭去費云降將不斬予曰自是手短費與一
0009c02: 掌予一喝便出至嘉興東塔值本師問你從福嚴來
0009c03: 帶得甚麼寶物予一喝師云將謂別有那予曰若有
0009c04: 則不歸了師微笑己亥秋藩下發人迎本師歸漢中
0009c05: 予隨侍北返復靜明下草堂傾誠請益經二十年矣
0009c06: 末後鶴乘期終本師重闢昭覺囑予繼席艸堂予曰
0009c07: 實媿何人敢當此任師云你隨老僧多年師資久契
0009c08: 正好歇去遂出衣拂源流偈曰適來東海鯉入閬自
0009c09: 成章掣起滔天浪春風滿大唐予辭不已巳乃拜受之
0009c10: 數年以來每事拳拳服膺未敢輕露今日眾兄弟索
0009c11: 揚家醜略述大概如此。
0009c12: 
0009c13: 
0009c14: 
0009c15: 
0009c16: 
0009c17: 
0009c18: 
0009c19: 
0009c20: 草堂耨雲實禪師語錄卷二終
0009c21: 
0009c22: 
0009c23: 
0009c24: 
0009c25: 
0009c26: 
0009c27: 
0009c28: 
0009c29: 
0009c30: 
0010a01: 後跋
0010a02: 粵維三教之遺跡一葦之別傳無非挽迴亡子之狂
0010a03: 心耳如我迦文愍念一切眾生為一大事因緣出現
0010a04: 於世四十九年談經三百餘會收束許多出格男兒
0010a05: 末後於多子塔前談無所談驀地拈花示眾百萬人
0010a06: 天中出個沒勾當漢破顏微笑遂將正法眼藏付伊
0010a07: 傳持二十八世復有婆羅門將法印袖入中國名曰
0010a08: 教外別傳既云教外焉得有言乎所以教中道是法
0010a09: 不可示言辭相寂滅又曰因言而顯理焉得言無如
0010a10: 草堂法兄負昭覺老人之缽袋子開法於閬水亦有
0010a11: 年矣所行無言之道因紳衿士庶十方衲子悉叩其
0010a12: 門迫不得已巳接引歸來遂有上堂小參開示頌古拈
0010a13: 古好事者日錄成帖俾四眾人等就路還家也予癸
0010a14: 亥秋昭覺謝任仍歸青城舊隱一日有爾聞明幻二
0010a15: 侄持稿見示展卷讀之言言見諦字字放光信滹沱
0010a16: 一脈代有其人予欲無言可乎茲不揣堊墁之業遂
0010a17: 贅數語於篇末敢獻大方琢之手請嘗試之以為
0010a18: 何如。
0010a19: 乙丑林鍾月青城法弟徹生沐手書於鳳林山房
0010a20: 板存嘉興楞嚴般若堂流通
