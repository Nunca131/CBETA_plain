0791a01: 法柱棟禪師語錄卷下
0791a02: 嗣法門人慧昇集　慧渠編　慧岱錄
0791a03: 機緣
0791a04: 僧問如何是浦峰境師云千竿修竹參差綠掃月披
0791a05: 風透碧天曰如何是境中人師云娥眉潭底秦時月
0791a06: 突出山僧拄杖頭僧擬議師拈拂子便打。
0791a07: 僧問如何是佛師云我若向汝說汝還信得及麼曰
0791a08: 學人不信爭肯禮拜和尚師云浦峰拄杖今日不開
0791a09: 封曰乞和尚慈悲師云情知汝不信僧擬開口師云
0791a10: 可知道。
0791a11: 僧問西來的的大意乞師指示師云喫飯也未曰喫
0791a12: 也師云江頭擔柴去。
0791a13: 貝子王參問如何是明心句師云胡來胡現漢來漢
0791a14: 現王曰本命元辰又在甚麼處師顧侍者云捧茶來
0791a15: 與大王喫。
0791a16: 張居士問弟子特來未審和尚將什麼管待師云滿
0791a17: 盤栗棘蓬士擬開口師云吞吐不下麼士無語師云
0791a18: 莫道山僧無管待。
0791a19: 法語
0791a20: 示斷疑智禪人
0791a21: 十二時中不依倚一物由是教乘家活計未為衲僧
0791a22: 極則若是個沒量漢直須透頂透底始得智闍黎於
0791a23: 此依先師有年勤劬弗怠山僧繼席亦不憚勞蓋因
0791a24: 操履真實識見不群行業純熟腳跟穩貼縱橫自在
0791a25: 收放自由誠不負出家操道之苦志也珍重。
0791a26: 示佛旨最禪人
0791a27: 學佛祖大道只貴腳跟穩當如靠一座須彌山相似
0791a28: 內不見有根塵外不見有凡聖觀三世平等一道清
0791a29: 虛如此日益日新久久操煉時節到來心花發現如
0791a30: 推門落曰始知者個消息弗從人得本自現成吾其
0791b01: 勉之。
0791b02: 示偈
0791b03: 示淨參純禪人
0791b04: 參禪貴要自心堅勿逐痴狂入鬧闌十二時中如會
0791b05: 得高高心月照無邊
0791b06: 示鑑遐昱禪人
0791b07: 此事拈來沒甚奇直教用力發真疑一朝黑漆桶底
0791b08: 脫須信珠藏內裏衣
0791b09: 示大寂定禪人
0791b10: 大寂定中非有言太虛無物自如然若知者個真消
0791b11: 息任爾施為遍大千
0791b12: 示僧遊方
0791b13: 大道無分西與東布毛舉起事難通臨行囑汝無多
0791b14: 句緊俏草鞋莫放鬆
0791b15: 示哲彬禪人看楞嚴經
0791b16: 饑則餐兮倦則眠只因早已巳悟楞嚴八還見處非真
0791b17: 見七處心通意了然
0791b18: 示崇鑑晟禪人三上明山
0791b19: 三上明山不覆藏一朝瞥地始承當橫吹鐵笛千峰
0791b20: 外乾屎橛拈遍界香
0791b21: 示德融忍禪人
0791b22: 阜上清風入竹林谿間明月照幽深輕舟漁父將垂
0791b23: 釣驚起獰龍出海門
0791b24: 示巨耀烜禪人
0791b25: 塵網脫開便是禪鋤頭只把掘心田忽然水到池成
0791b26: 處徹底從前一貫穿
0791b27: 示古徹清禪人
0791b28: 大道寥寥達者稀高人踏著便知機杖頭指出金剛
0791b29: 眼萬古晴空絕點翳
0791b30: 示中山岱禪人
0791c01: 九歲辭親志出家慇懃學道植靈芽根深蒂固枝榮
0791c02: 茂覆蔭人天五葉花
0791c03: 示大智愚禪人
0791c04: 韶光暗度鬢霜班松老雲深鶴自閒悟徹曹谿流水
0791c05: 韻本來何處異真顏
0791c06: 示志潔瑛禪人
0791c07: 青山花綻洩真機匝地週天一段奇珍重常人腳底
0791c08: 事鐵鞋踏破了無疑
0791c09: 示也菴構禪人
0791c10: 祖父門庭不易持兒孫相繼正斯時破沙盆子扶將
0791c11: 起道化寰區當爾為
0791c12: 示破空麗孫
0791c13: 雲門餅子趙州茶喫著通身現爪牙哮吼一聲驚宇
0791c14: 宙寰中獨踞驗龍蛇
0791c15: 示碧輝明禪人
0791c16: 搬柴運水總神通奮力提持莫放鬆一日打穿漆桶
0791c17: 底徹頭徹尾露真空
0791c18: 示宗鏡覺禪人
0791c19: 去去來來心未休擔囊負缽翫山頭有時行到水窮
0791c20: 處始覺騎牛更覓牛
0791c21: 示涵輝清孫
0791c22: 碧天日朗淨涵輝性地涵輝塵不依鑑地輝天施大
0791c23: 用拏龍捉虎顯全機
0791c24: 示學智禪人持法華經
0791c25: 念念無私轉法華須知火宅駕三車一門超出無岐
0791c26: 路寶所分明是我家
0791c27: 示李居士持法華經
0791c28: 法華轉得自心堅日用尋常無間然念去念來無念
0791c29: 念明珠衣裏綻金蓮
0791c30: 示不退勇禪人
0792a01: 勇向前行不退時吹毛寶劍奮提持任是佛魔難住
0792a02: 足機用超群始是奇
0792a03: 示佛觀禪德
0792a04: 蒲團坐破乾坤小拄杖懸來日月明汝問神通併妙
0792a05: 用又是將眉眼上橫
0792a06: 示破雲法孫
0792a07: 大庾嶺頭提不起今日闍黎已巳獲披會得趙州洗缽
0792a08: 意衣珠燦爛古今輝
0792a09: 示恒杲霖禪德
0792a10: 即心即佛盤珠走非佛非心珠走盤若是兩頭俱坐
0792a11: 斷紅爐片片雪花鮮
0792a12: 示恒高輝禪德
0792a13: 心忘情絕迥無依觸著方知底事奇金毛出窟群狐
0792a14: 遁縱橫妙用復何疑
0792a15: 示靈璧文禪人
0792a16: 實處是虛虛處實逆來順去明端的直須除卻句中
0792a17: 玄管教出人一頭地
0792a18: 示智潭池沙彌
0792a19: 小小沙彌志氣昂依師學道越尋常一朝徹見娘生
0792a20: 面紹祖傳芳祝我香
0792a21: 示大賢尼
0792a22: 念頭把定莫他遊十二時中惺惺求徹見娘生真面
0792a23: 目拈來法法悉能週
0792a24: 示碩菴俊孫
0792a25: 割愛辭親到浦峰隨師受業繼師宗從頭徹尾成一
0792a26: 貫所向龍從虎亦從
0792a27: 示碧峰舁孫
0792a28: 萬花開放暮春天鳥語松風唱道玄珍重汝歸休放
0792a29: 過勤劬努力種心田
0792a30: 示慶生芳孫
0792b01: 山自幽兮水自清鳥鳴泉響弄琴音聲聲自合無生
0792b02: 旨揭露真機等現成
0792b03: 示美菴彥孫
0792b04: 爾問西來意若何老僧口謇怕言多青山綠水無施
0792b05: 說歷歷明明會也麼
0792b06: 示旭菴暉孫
0792b07: 父子同來入此山一翻猛力闢荒田清風明月堪為
0792b08: 伴雲去雲來得自然
0792b09: 示印文策典座
0792b10: 三千公案止啼葉八萬行門心外訣但住自家無相
0792b11: 位能超一切諸功德
0792b12: 示佛果王居士
0792b13: 忙閒動靜未曾迷貴在當人地奇一句無私重道
0792b14: 破如如不動應來機
0792b15: 示堪輿朱居士
0792b16: 高觀曠覽審來蹤掌握陰陽造化功試問陰陽不屬
0792b17: 地從何下手覓真龍華
0792b18: 示裁縫張朝銓
0792b19: 幾片青黃赤白雲無情鐵剪巧裁陳就中任爾分長
0792b20: 短爭識穿鍼引線人
0792b21: 壽良臣姚居士
0792b22: 水自清兮山自秀滿庭黃菊增榮茂拈來慶祝老維
0792b23: 摩永證金剛無量壽
0792b24: 壽賓實姚居士
0792b25: 林巒紫氣靄春風鳥噪玄音花笑容聞見古今元不
0792b26: 異長生消息在其中
0792b27: 壽佛演法大德
0792b28: 桂樹森森妙體彰金風拂拂吐清香當陽指出上人
0792b29: 事壽同天地永昌昌
0792b30: 贈天祥禎長老
0792c01: 出窟金獅露爪牙全威高步踏雲霞千妖百怪潛蹤
0792c02: 跡鳳子龍兒任捉挐
0792c03: 贈碧巖渠長老
0792c04: 浦峰一脈屬兒曹祖令全提正眼高任是獰龍歸足
0792c05: 底燈傳奕世啟英豪
0792c06: 送秩臣姚學彥赴試
0792c07: 桃開浪煖仲春時花雨飛飛點翠枝最喜風雲剛際
0792c08: 會錦鱗得意躍龍墀
0792c09: 秋日登大朝山訪淨光老宿
0792c10: 層巒筆削亙長空嶮巇斜封曲徑通策杖登臨方日
0792c11: 午青雲捧出白頭翁
0792c12: 偕人龍唐文學坐敘次韻
0792c13: 霧斂歛風清天霽尋幽仙子過橋西山間鳥語分明
0792c14: 道勿逐聲香帶水泥
0792c15: 送尚玉姚文學
0792c16: 儒稱君子獨公賢道脈淵源一貫傳試問當人腳底
0792c17: 事行行穩步御階前
0792c18: 祈雨拈香口占
0792c19: 爐熱栴檀香一橛騰騰瑞氣沖天闕龍王驚起怒風
0792c20: 雷直得滂沱降不歇
0792c21: 師瘧疾口占
0792c22: 寒熱兩重相鬥侵是何神鬼是何精杖頭擊碎渾無
0792c23: 物暑往寒來任變更
0792c24: 黔陽邑大綸向文學再晤次韻公諱于經
0792c25: 本來無物洗何塵結個茅廬遠世名惟喜青雲佳客
0792c26: 至擎杯且敘舊時情
0792c27: 春日野朢
0792c28: 遠眺谿山翠欲流俄驚春色上林丘紅紅白白爭時
0792c29: 艷誰識乾坤造化由
0792c30: 夜坐閱指月錄
0793a01: 明燈靜夜坐窗前展卷頻頻見昔賢看到德山不語
0793a02: 處者回親證祖師禪
0793a03: 山堂閒坐三首
0793a04: 贏得餘閒寄艸堂藤蘿鋪徑鹿為床柴門盡日未常
0793a05: 掩風自來兮花自香
0793a06: 柴門無鎖有雲封古徑蒼苔少客蹤日出黃蜂穿菊
0793a07: 裏夜來明月到窗中
0793a08: 古澗層巒碧樹林潺潺流水演玄音晚風相送鴉歸
0793a09: 去物外閒僧臥白雲
0793a10: 葵花
0793a11: 瑤臺花放澹煙輕品冠群芳一段清傲骨不隨風力
0793a12: 轉丹心惟向日中傾
0793a13: 懷友
0793a14: 寥寥飄泊兩心同悵朢雲山砌幾重此夜幽窗成獨
0793a15: 坐舉頭唯見月華濃
0793a16: 詠竹四首
0793a17: 龍班鳳尾節交疏正氣森森入畫圓一段風高標雅
0793a18: 致肯隨蒲柳遍皇都
0793a19: 幾經霜雪幾經春弄月吟風數玉莖不是一翻高直
0793a20: 節那能消受歲寒情
0793a21: 田卓出綠莖莖幾易春秋未變心節操至今唯爾
0793a22: 重清高千古蔭叢林
0793a23: 秀發根頭意氣長從來不畏雪風霜雖無桃李爭妍
0793a24: 色幸有清標壓海棠
0793a25: 雨後野眺
0793a26: 雲開石澗廋風定竹林幽目斷清江遠漁舟泊岸頭
0793a27: 雨中朢鴈塔寺
0793a28: 四際空濛雨煙霄接地叢應知山有寺只在白雲中
0793a29: 宿香山寺
0793a30: 香山留寺古翠竹倚欄柵夜靜無燈火持經對月看
0793b01: 贈如初上座
0793b02: 浦峰放一箭直射九重殿龍象都收伏逢人穿鼻而
0793b03: 雜偈
0793b04: 山居十三首
0793b05: 年來懶與世奔躔縛個茅廬傍岳巔離相不拘佛聖
0793b06: 戒無心慵論祖師禪林間修竹雲鋪衲澗底擔泉月
0793b07: 滿肩除卻現成公案外難將別調寄名賢
0793b08: 高枕松窗午夢微覺來山靜客來稀風生竹畔流清
0793b09: 韻鳥語枝頭達上機怪石藤蟠龍挂錦奇峰霧靄豹
0793b10: 垂衣分明一段天然趣心眼開時幾個知
0793b11: 山中無曆渾忘年幾見明窗缺月圓風透體寒嫌衲
0793b12: 薄雪殘眼闊愛松堅野雲出岫迷樵徑幽鳥啣花入
0793b13: 洞天曲路柴門人罕到拈香擇火自消閒
0793b14: 極目林巒春色彰風吹花氣入簾香脫胎竹筍參天
0793b15: 杖倚壁藤蘿錦石床報客杜鶻啼蜀魄迷魂仙子夢
0793b16: 黃梁勞勞世事如飛電逐影迷頭空感傷
0793b17: 萬慮潛消百不知韜光泉石樂無為刪藤刈草培清
0793b18: 舍钁霧鋤雲種紫芝火熟芋香思懶贊山晴薇長想
0793b19: 夷齊休將世念存毫髮對境忘緣絕是非
0793b20: 偶因客問山居意我話幽棲不計年嶺後栽裁松將合
0793b21: 抱檻前插柳可垂肩芒鞋腳底獰龍活拄杖頭邊玉
0793b22: 兔懸大道原來無指示莫將往事污心田
0793b23: 四壁崚綠樹彰雨餘春色入虛堂新荷水面連雲
0793b24: 翠梅子枝頭帶露黃座上懶將諸佛供胸中直把萬
0793b25: 機忘而今覷破勞生夢水際泉聲風韻長
0793b26: 萬壑煙雲一柄鋤隨緣日作且安居種松倚翠根宜
0793b27: 固愛竹垂陰筍不除性內有天須自覺胸中無字向
0793b28: 人書也知近代淳風易世事何堪問古初
0793b29: 懶把浮生花甲輪惟於道樂守天真半鐺石煮三更
0793b30: 月一钁松裁四季春佛法荒涼因世濫人情寂寞為
0793c01: 廚貧幾回笑傲孤峰頂及第心空自主賓
0793c02: 山居夜靜轉幽然萬境空閒自在禪黃葉供爐無宿
0793c03: 火青香煨鼎有殘煙一簾月色浮天外半嶺松濤落
0793c04: 枕邊滿耳盈眸非別物幾多英俊被遮瞞
0793c05: 攜將缽杖挂嵩巔不學諸家五味禪引水澆花清舍
0793c06: 外開田種粟埜雲邊名賢有意開三徑野老無緣受
0793c07: 一廛翻憶古今誰是侶寒山拾得可同傳
0793c08: 千峰影裏結蓬茅一念無生萬慮消性地廓然無草
0793c09: 穢心田坦蕩絕塵囂月臨霄漢磨天鏡雲走長空識
0793c10: 錦袍自是此身閒不徹青山綠水任逍遙
0793c11: 草閣玲瓏得自便謾將石鼎煮寒泉乾坤盡在杖頭
0793c12: 上日月收歸缽底邊花燦碧峰裝翠面日穿疏壁照
0793c13: 寒肩坦然萬籟咸俱寂贏得風高物外閒
0793c14: 登明山寶頂
0793c15: 峰高路古砌苔華四顧春輝景物佳雲澹天空明日
0793c16: 月風馳草偃走龍蛇林松點翠棲幽鳥澗水流香帶
0793c17: 落花採罷紫芝依石坐逸情豈羨泛仙槎
0793c18: 明山與友人夜坐惜別
0793c19: 爐香斷續晚鐘暹冷露無聲溼翠微素壁燈光浮琥
0793c20: 珀疏簾月影映玻璃花開別苑金風爽鶴唳霜天雲
0793c21: 夢稀話共知心唯此夕江南江北兩依依
0793c22: 除夕
0793c23: 自從浪跡走天涯甲乙渾忘屈指推乍見梅開春又
0793c24: 到忽聞竹爆歲除來老臨白髮添何易時去黃金換
0793c25: 不回珍重兩堂雲水客一年好景付茶杯
0793c26: 元旦發筆
0793c27: 東來曉日照山堂兀坐齋頭世渾忘爐內添香和案
0793c28: 煖池中洗筆帶花香簷前好鳥鳴生滅檻外寒松較
0793c29: 短長對境吟哦清興遠少林公案豈囊藏
0793c30: 春日尋芳
0794a01: 雲澹山空積翠深杖藜緩步出幽林雨餘青嶂煙嵐
0794a02: 重水落寒潭日影沉魚躍錦江波砌玉風翻嫩柳葉
0794a03: 篩金悠然一笑晴光好無處山河不帶春
0794a04: 題浦峰寺
0794a05: 蘭若巍峨宋帝封明山秀水護重重三更鳥宿凌雲
0794a06: 樹五夜僧敲醒世鐘幻夢須從空裏覺道源宜向靜
0794a07: 中逢大開爐韝鎔凡聖祖印單傳正脈通
0794a08: 參禪偈
0794a09: 參禪本要自心明莫向他人行處尋念起一絲眼著
0794a10: 楔腹藏萬卷鏡蒙塵家家戶透長安路處處山含太
0794a11: 古春撞遇虛空連架打髑髏乾盡見天真
0794a12: 麻陽邑侯陳公過訪次韻公諱五典
0794a13: 樹鎖蒼煙澗隔塵蘿龕共坐雨花新成仙作佛無多
0794a14: 體治國齊家總一真翰院文明傳道統楚國善政布
0794a15: 慈因佇聆丹詔登台輔勿負靈山記誠
0794a16: 贈宗慶昇上座
0794a17: 寥寥祖道繼今時正眼弘通屬爾為吹毛殺活勤摩
0794a18: 用鉤釣拋垂莫浪施摟碎兔狐穸種奪來虎穴鳳
0794a19: 巢兒聖恩聖德從斯報此是吾家向上機
0794a20: 午日二首
0794a21: 朱明日正照林端徙倚樓臺對碧瀾龜鼓頻催江上
0794a22: 酒龍舟兢畫水中天長吟玉偈逸情遠滿泛霞觴客
0794a23: 興寬彩繫五絲垂續命風流不盡萬人歡
0794a24: 佳節中天日正長聲聲畫鼓落平江朱樓酒重留人
0794a25: 醉碧水舟輕鬥浪狂吐火柘榴紅映彩出波菡萏綠
0794a26: 生香從來一味禪風別香積頻頻發上方
0794a27: 芭蕉
0794a28: 素質參天碧玉莖橫拖青劍倚龍門光浮古幹留雲
0794a29: 住影覆苔寒絕鳥痕晚抱麒麟和月臥朝看蝴蝶弄
0794a30: 春晴靈根鬱密超群品未許時人取次論
0794b01: 代友人一律
0794b02: 自歸酉水遠雲林幾度逢春柳綻金門外青山看是
0794b03: 舊鏡中白髮鑑來新半生書債餘閒少百代興亡醉
0794b04: 夢深遙憶故人湘浦隔濡毫走墨一傳心
0794b05: 中秋
0794b06: 誰將玉鏡挂蒼窮一片清輝處處同印破水天分上
0794b07: 下移將花影轉西東光臨狻兔成胎息影射潛龍起
0794b08: 銳雄萬里山河渾白晝良宵誰不仰高風
0794b09: 暮秋有感
0794b10: 兀坐江頭對落暉風恬浪靜水聲微深秋紅葉和霜
0794b11: 醉薄暮黃花帶露肥白髮誰驚催世夢朱顏那省樂
0794b12: 閒機乾坤否泰何堪論我與青山絕是非
0794b13: 代僧答文友
0794b14: 聖學貴心空心空至理融山川皆道用草木盡文風
0794b15: 室朗晴霞照窗虛夜月通毫端生瑞彩直射斗牛宮
0794b16: 贈隱者
0794b17: 結草雲林下無腔曲自吟彈琴音動指作賦韻勞心
0794b18: 竹逕苔痕溼松庭積翠陰山泉饒獨飲誰與漫清纓
0794b19: 象山值雪
0794b20: 誰把珠璣撒谿山一色妍蒼松成玉樹古壁挂銀箋
0794b21: 白象增雄峙虯龍帶暮煙圓明舒一鑑處處兩花天
0794b22: 舟中有感
0794b23: 飄泊寒江際輕舟慢艣游春晴開柳眼雲懶臥山頭
0794b24: 蝶夢花間醒波光天外浮問予何所似坦蕩一沙鷗
0794b25: 宿玄武宮
0794b26: 幾村青嶂外一寺白雲中貝葉翻明月松風度晚鐘
0794b27: 茶香忘客倦枕墮得心空夢斷煙霞裏醒來日正東
0794b28: 重經青蓮菴
0794b29: 此地我居先溪通隱者泉開窗迎白月鑿沼種青蓮
0794b30: 逕竹節無改庭松老更堅知君深院裏別有洞中天
0794c01: 中秋
0794c02: 一輪今夜滿何處不圓明影逐蟬光冷香浮桂魄輕
0794c03: 露珠連柏翠潦水共天清此景家家賞誰人識暮晴
0794c04: 菊花
0794c05: 群芳春兢艷貴種別尋常不逐炎涼變還經歲月長
0794c06: 清機凝玉露翠色傲銀霜自識陶潛後逸名遍界香
0794c07: 贈隱者
0794c08: 結廬人境外盡日少塵鳴澗杳猿聲度林深鳥語穿
0794c09: 樹搖青徑柳花發玉池蓮坐待熏風煖支鐺煮瀑泉
0794c10: 春日送別友人
0794c11: 谿山冰雪瘦送客度平川逕草鋪羅襦藤花插翠鈿
0794c12: 舟行殘照裏帆挂夕陽邊此會知何日千江一月圓
0794c13: 春日雨霽
0794c14: 雨歇泉聲朗風微竹韻清隴頭蛙喚子陌上鳥鳴春
0794c15: 蔓草馴蛇性名花恰蝶情乾坤無覆蔽造化坦然平
0794c16: 春夜坐
0794c17: 清夜涼如洗輕寒入毳衣雲移驚石瘦露重覺花肥
0794c18: 鶴唳聞天語猿啼見月輝其間端的旨欲辨已巳忘機
0794c19: 客中阻雨
0794c20: 風憂松篁韻雲封野甸迷氣寒花態弱露重柳頭垂
0794c21: 世念同冰冷禪心共水棲旅懷何所寄灑墨暫留題
0794c22: 春日喜晴
0794c23: 四嶂雲開曉寒光逐澗流石林煙氣盡樓閣曙光浮
0794c24: 盜果猿搖樹尋香鹿趁丘靜觀時澤潤物物自抽頭
0794c25: 獨坐有懷寄黃居士
0794c26: 曲逕苔生綠蓬門永日關悠然居世外迥矣別人寰
0794c27: 舊識山川阻心知夢往還天台何日晤攜手白雲間
0794c28: 夏日寓天龍山
0794c29: 林幽山寺古修竹護危墻花雨空中散沉檀室內香
0794c30: 野情隨放逸世態任奔忙寂靜無人語鐘聲到上方
0795a01: 讚自雕布袋羅漢像讚
0795a02: 乾坤法界不可說納向其中無一物十字街頭大打
0795a03: 開頭狗肉誰能別咄咄休怪捏憨布袋裏有彌勒
0795a04: 雙桂破山明祖像讚
0795a05: 者老漢殺人處極救眾生酒肉裏吞吐佛祖腳跟下
0795a06: 鸞翔鳳翥棒頭邊虎驟龍驤鐵稜稜面孔耿落落心
0795a07: 腸遍地兒孫覓伊起處不得咄西蜀梁山雙桂堂上
0795a08: 自讚
0795a09: 咄哉者村漢名不得狀不得畢竟如何施設娥眉潭
0795a10: 上已巳多年貫逐獰龍吞夜月
0795a11: 者老漢古怪樣任他讚任他謗不著凡見不住聖相
0795a12: 橫打直敲一條白棒逢場作戲當仁不讓呵呵卻被
0795a13: 個沒眼波斯東摸西塗喚他做法柱和尚
0795a14: 書問
0795a15: 謝瀘谿邑侯吳公啟公諱嵩
0795a16: 聖道巍峨惟賴英才而治化佛天光耀全希仁善以
0795a17: 洪揚起唐虞泰運於斯際家家樂業頌風高鎮華夏
0795a18: 安平於此日處處歌揚稱至德不惟紫極注心實乃
0795a19: 蒼生拭目恭惟台臺道融三教學富五車列赤幟於
0795a20: 詞壇播清名於海甸驅邪遠佞易俗移風拯之
0795a21: 水火郊鴻甫巢擁緇流之屏翰龍象奔騰誠哉一路
0795a22: 福星久矣萬家生佛棟也山林樗櫟泉石慵愚形尚
0795a23: 不中於規繩志豈堪儔於鴻鵠道薄德微學疏才淺
0795a24: 飽餐香積至今齒頰生涼寵錫佳章終古名藍絢彩
0795a25: 欣觀雲漢之篇已巳識道隆先哲快誦珠璣之句更聆
0795a26: 德配一君佩感無涯衷酬莫罄臨楮瞻依併復併謝。
0795a27: 復僧書
0795a28: 承來翰云業緣所繫山僧三復而三歎然上無攀仰
0795a29: 下絕己巳躬淨裸裸赤灑灑有何繫哉山僧乃棲心於
0795a30: 孤峰頂上志泯心灰炊木樝羹煮鐵釘飯以消日也
0795b01: 上座忽爾問心乃問是何人心是何物若言是一不
0795b02: 應又有問心者若言是二乃元無二古且將甚麼喚
0795b03: 作心所以古德云似地擎山不知山之孤峻如石含
0795b04: 玉不知玉之無瑕今上座既有向上之志須用智慧
0795b05: 之刀斬斷一切獨立於萬仞之上無論是佛是魔一
0795b06: 齊勦絕絕後再甦提持祖印利物維新堪報佛恩始
0795b07: 不負出家之志耳依依是復。
0795b08: 重修浦峰寺序
0795b09: 立莖草而建梵剎正眼弘開移片石而得雲饒敏手
0795b10: 親切所謂鍛鍜琢金玉須憑良匠之工擁護法幢必假
0795b11: 恩檀之力古稱裴公奪笏于石霜蘇子解帶
0795b12: 所以道不虛行乘時而合也爰有辰郡勝境浦峰
0795b13: 寺曲水拖藍群峰聳翠鍾如是之靈秀產如是之英
0795b14: 賢高也明也松風鳥語演不盡之玄音奇哉俊哉蘿
0795b15: 月煙雲協無窮之妙旨宛然鷲嶺西開儼若普陀南
0795b16: 現嗟吁滄桑之後一片坵墟殿閣樓臺蒼苔疊鎖墻
0795b17: 坦戶牖荊棘叢封畫棟傾而鼠雀成巢丹壁頹而狐
0795b18: 犴作穴風輪雨矢無日催殘金容敗露人意何安茲
0795b19: 略竭以寸忱冀重新而鼎革諒一木之難支思眾擎
0795b20: 之易舉仰祈尊官長者達士仁人發難捨能捨之心
0795b21: 施極愛所愛之物共勷盛事快睹落成庶使佛日重
0795b22: 輝法輪再轉功高德厚注北海以無涯善因樂果積
0795b23: 南山而有慶現手眼於當時勒芳名於不朽謹序。
0795b24: 募修普同塔緣引
0795b25: 歷古叢林知識建立法幢激揚宗旨墈龍驗象豎拂
0795b26: 拈槌是謂禪宗之極則也然而收骨殮骸普存合塔
0795b27: 亦先佛之定製茲以山僧劣志固不敢效古人之大
0795b28: 作別展一線風規化道有緣緇素同發盛心多寡施
0795b29: 助共成一塔功勒千秋是疏。
0795b30: 佛事
0795c01: 為鐵腳禪德起龕舉火
0795c02: 以拄杖擊龕云生也者重關死也者重關打破者重
0795c03: 關出頭天外看喝一喝云照顧腳下以杖引行。
0795c04: 舉起火炬云鐵腳鐵腳踏翻海底掀倒山嶽龍來一
0795c05: 拳象來一腳任爾大顯神通不出末後一著攛下火
0795c06: 云烈焰光中請君自顧。
0795c07: 為送拂塵老宿入塔
0795c08: 云法法俱圓事事已巳畢來亦無來去亦無去正體凝
0795c09: 然一塵不立山僧如是舉揚猶是者邊底事且道拂
0795c10: 塵老宿畢竟向什麼處安身立命以拄杖指塔云團
0795c11: 團無縫罅謼千古立高標。
0795c12: 為拙之大德起龕下火
0795c13: 喝一喝云菩提大道無去來相生死通明了沒遮障
0795c14: 咄泥牛舉步超三界木馬追風越十洲。
0795c15: 以火炬指面云拙之老拙之老一氣不來東歪西倒
0795c16: 者個赤肉團作麼生銷繳攛下火云足下紅蓮開燦
0795c17: 爛無相光中獨露身。
0795c18: 法派
0795c19: 海慧明常淨通真達本源道弘證佛果紹繼祖燈。
0795c20: 行狀
0795c21: 師諱海棟號法柱姓陳氏先大人名三桂母趙姓澧
0795c22: 洲石門人也廿齡父母雙逝悉廢儒業至二十五歲
0795c23: 因思親恩難報乃棄俗出家往慈利七星山禮長明
0795c24: 炅和尚披剃參三不是親炙三載到龍山穎秀師翁
0795c25: 座下圓具又隨炅至沅州明山巾瓶七載一日炅問
0795c26: 從苗辨地因語識人秪如苗未發生之際語未開口
0795c27: 之先作麼生辨得師云不會炅曰汝實不會麼師云
0795c28: 一輪明月千峰上古往今來一串穿炅曰又道不會
0795c29: 師作禮復隨炅至辰州浦峰寺一日坐次炅曰達磨
0795c30: 西來傳個什麼師云路逢毒蛇長千尺腳下翻騰勢
0796a01: 轉高炅曰也須喫棒師拂袖便出後一夕聞風動樹
0796a02: 鳥作喧洞明此事偶成一偈娘生鼻孔本來長八字
0796a03: 打開不覆藏風韻鳥鳴元不異靈靈緊俏絕商量炅
0796a04: 曰塞卻鼻孔坐斷舌頭作麼生出氣師云頂門上七
0796a05: 縱八橫炅曰放汝三十棒師震威一喝炅亦喝師過
0796a06: 前便作掌勢炅謂座元曰此是浦峰第二代主人親
0796a07: 炙十有餘載后受記往住邵州金峰青蓮菴適因
0796a08: 老人示寂歸浦峰收葬事完受請繼席帥眾廿載朝
0796a09: 夕不怠精勤垂訓遐邇緇素披瀝欽崇提持正令大
0796a10: 啟宗猷祥麔威鳳振振繩繩殿閣寮舍俱成大觀
0796a11: 裝聖像百有餘尊一切常住諸事具備時年五大
0796a12: 六棲心泉石暫截葛藤將院務交付嗣法門人輪
0796a13: 住理自此袍道情閒以樂餘年耳。
0796a14: 
0796a15: 康熙辛未歲蒲月　夏至前五日刊
0796a16: 
0796a17: 
0796a18: 
0796a19: 
0796a20: 法柱棟禪師語錄卷下　　板存嘉興府楞嚴寺流通正藏
