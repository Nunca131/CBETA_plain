0426c01: 古宿尊禪師語錄卷之四
0426c02: 佛事嗣法門人明照等編
0426c03: 為法雲禪人舉火
0426c04: 三十入空門六十方瞥地世情與佛法皆悉得完備
0426c05: 今朝把臂覓歸源料想前途無阻滯無阻滯何妨更
0426c06: 贈一公據攛下火炬云當陽大道直如絃此去蓮邦
0426c07: 端的是。
0426c08: 為真奇禪德起龕
0426c09: 師至靈前以拄杖驀畫一劃云真奇公急照顧此係
0426c10: 條捷徑路速進步勿停遲少選即歸安養土。
0426c11: 入塔
0426c12: 師舉靈襯云生平尚素朴戒行精持著竟不好偷閒
0426c13: 於今當改作以拄杖敲塔戶云既改作請向其間受
0426c14: 快樂便入。
0426c15: 為那明祥起棺
0426c16: 師至棺前以引導驀卓一卓云富貴榮華當下捐任
0426c17: 從何處不安然佛垂光相遙天接大好乘機早向前
0426c18: 遂執引導伶仃而出。
0426c19: 為本善禪人舉火
0426c20: 師拈火炬云爾性本善遇緣卻變要不變必經大火
0426c21: 重烹鍊擲下火炬云煆盡多生業障根一真妙相分
0426c22: 明現。
0426c23: 為淨潔禪人舉火
0426c24: 病業相傳幾度春稜稜骨立可憐人時來正值金風
0426c25: 動乘勢歸家莫暫踆且道家在甚麼處擲下火炬云
0426c26: 徐封巨鎮北一座古煙村。
0426c27: 為清賢寂真二禪人入塔
0426c28: 師捧靈襯云生同居死共住者般誓願須堅固一并
0426c29: 送入云就中境界屬天成敢保山靈長擁護。
0426c30: 為明空監寺起龕
0427a01: 師以拂子擊靈几云明監寺聽吾言卸卻蚖蛇戀窟
0427a02: 端宜快便莫流連乘時跳出是非關遂作導引前行。
0427a03: 入塔
0427a04: 師舉靈襯云道人行履迥異庸流不擇淨穢無論山
0427a05: 丘境緣湊著即便停留遂指塔戶云就裡乾坤與世
0427a06: 別任君安享度春秋便入。
0427a07: 為澄心入塔
0427a08: 為僧在世間口直性剛傲功行有多般言辭莫善巧
0427a09: 今既卸塵緣將身何所靠指塔戶云請從就裡暫栖
0427a10: 遲異日出來光祖道便入。
0427a11: 後續
0427a12: 入塔
0427a13: 指塔云大方無外大圓無內無內無外極樂世界畢
0427a14: 竟是阿誰居止處擲靈襯云保定府中棄俗漢丹霞
0427a15: 院裡募緣僧。
0427a16: 為鑑寰法主入塔
0427a17: 師舉靈襯云眼空一世氣壓諸方掀翻教海沒處潛
0427a18: 藏聖泉不免為你指箇安樂窩子請向其間自在棲
0427a19: 遲遂擊塔門一下云就中境界天然別永享無虞樂
0427a20: 太康便入。
0427a21: 為李仁吾居士舉火被雪屋壓傷
0427a22: 秉火炬云大雪紛紛日夜飄高山平地悉齊腰岩房
0427a23: 樹竹皆摧折命蹇眾生即便遭于斯時也李居士處
0427a24: 敗屋而絕慮坐危榻以忘憂持珠念佛孰曉夢裡收
0427a25: 聲撒手那邊誠稱快便正眼看來無不可者雖然如
0427a26: 是且道畢竟當歸何所驀擲火炬云脫體頓超塵劫
0427a27: 外九蓮臺畔侍金仙。
0427a28: 為明泰禪人舉火
0427a29: 秉炬云生從何來死從何去苟能委得佛界魔宮恣
0427a30: 爾遊戲設或未然領取本據攛下火炬云照破塵根
0427b01: 一物無飄然頓脫輪迴趣。
0427b02: 為三賢禪人舉火
0427b03: 生也猶如著衫死也猶如脫褲著脫一任當人衫褲
0427b04: 叫誰守護攛下火炬云丙丁童子代收藏免使見聞
0427b05: 生厭惡。
0427b06: 為了空禪人起靈
0427b07: 師至龕前云百骸俱潰散一物鎮常靈言前薦得徑
0427b08: 歸寶所了無障礙其或未然山僧為汝作別方便去
0427b09: 也以拄杖擊香几云一擊頂門開正眼縱橫何地不
0427b10: 光輝遂起。
0427b11: 為性學舉火
0427b12: 人生天地間苦惱何窮極得便好抽身免使長煎逼
0427b13: 攛下火炬云塵緣擺脫任逍遙佛國天宮從寄跡。
0427b14: 為見雲舉火
0427b15: 許久在招提未諳向上事逮至苦臨身了無法可禦
0427b16: 故不忍旁觀特特垂救濟以火把驀劃一劃云此道
0427b17: 分明直似弦轉身速赴如來地便燒。
0427b18: 為徹凡副寺舉火
0427b19: 師云量其所入度其所出出入分明纖毫不錯以此
0427b20: 看將來真非無用物雖然如是猶未知有向上事在
0427b21: 且作麼生是向上事擲下火炬云欲證當人不變因
0427b22: 應須換過孃生骨。
0427b23: 起靈
0427b24: 師云淨業庵中執勞任役茶果庫內百事精專子之
0427b25: 勛庸難以儵述且獨脫世緣一句如何顯露驀拈拄
0427b26: 杖劃一劃云鬧裏收聲歸寶所從茲發軔決無差。
0427b27: 葬枯骨
0427b28: 爾等多生作惡所以受報於今致使百骸暴露於荒
0427b29: 郊枝節分離於異地茲者昌時幸復人興掩骼之恩
0427b30: 我設修薦之義法演真乘安諸委蛇願雜處以忘爭
0427c01: 可同緣而卸皋共仗三寶之良因咸登上品之蓮際。
0427c02: 為恢凡禪德起龕
0427c03: 龕前拈香云斂歛跡虛堂草覆階緣窗空掩案塵堆瓣
0427c04: 香請出那迦定可就時機逞快哉驀喝一喝云起。
0427c05: 入塔
0427c06: 捧靈襯云恢凡鑑公賦性真實淨戒嚴持深得微密
0427c07: 順化怡然一眾悽戚依法茶毗舍利晶潔一囊奉貯
0427c08: 置此幽室送入塔戶云慇懃愈報主方神百劫千生
0427c09: 常護惜。
0427c10: 為曙光禪德舉火
0427c11: 呈火炬云曜光老禪德一自納尸羅行持依軌則勛
0427c12: 庸縱使多與道何交涉若要少相應從今須改轍擲
0427c13: 下火炬云當機獲了然任去無疑惑。
0427c14: 入塔
0427c15: 舉靈襯云爾既出招提優游莫一定縱橫天地間隱
0427c16: 顯隨緣分遂指塔戶云就裡可韜光請君獨步進便
0427c17: 入。
0427c18: 為善終入塔
0427c19: 指塔戶云寶所在當陽從來絕覆藏乘機歸就裏永
0427c20: 作四儀堂便入。
0427c21: 為澄安禪師舉火
0427c22: 秉火炬云乾明寺內折本風穴堂前失利赤手空拳
0427c23: 一物無茫茫宇宙歸何際擲下火炬云透過者重關
0427c24: 從登佛祖位。
0427c25: 東寺為何宜人安靈
0427c26: 頓捨塵囂入淨土潛神莫限春秋數直隨緣分樂清
0427c27: 閒洵有天龍常擁護。
0427c28: 為暉峰法師舉火
0427c29: 師秉火炬云勤修梵行熟究諸經柔和有分忍辱無
0427c30: 瞋者便是爾一生事業離此之外別有所長生死海
0428a01: 中從放浪涅槃山上任優游脫或未然丙丁童子特
0428a02: 施方便去也攛下火炬云易報改形從此日再來定
0428a03: 越汎常流遂燒。
0428a04: 為暉峰座主起龕
0428a05: 師至龕前擊香几云一味守空山長年不出戶如斯
0428a06: 學道流徐六擔板數要做大方家當從我囑付驀拈
0428a07: 引導劃一劃云截斷聖凡情徑歸安養土遂起。
0428a08: 為靜守禪德入塔
0428a09: 舉靈器云傍花隨柳直至雲林撥草瞻風苦尋住處
0428a10: 即今住處儼然畢竟作麼生措置遂送入塔云得進
0428a11: 無憂寂滅城那堪再墮輪迴數。
0428a12: 為玄印舉火
0428a13: 師秉火炬云報恩數載淨業多年慵於動作樂於偷
0428a14: 安一方玄印甘被塵瞞吾雖不敏善使光鮮遂以火
0428a15: 炬打圓相云從茲經煉過文彩自昭然遂下火。
0428a16: 為普心禪人舉火
0428a17: 舉火炬云智體來無障礙生
0428a18: 死何拘束既如流處攛下火
0428a19: 炬云大千沙界任逍遙烈焰堆頭憑出沒。
0428a20: 
0428a21: 書問
0428a22: 復天培漢伯李干三護法
0428a23: 洞山竹木屢被無知之徒斫伐昨承二檀越放大威
0428a24: 光於一毫端上指出界牆璧立千仞頓使鼠竊之輩
0428a25: 無自而入矣而天培與漢伯二大老親受靈山付囑
0428a26: 現宰官身示金剛相卻除魔髏聞命錄呈統祈照察。
0428a27: 復子乾韓居士
0428a28: 承賜佳作五首首首珠玉擁衾展翫精光盈眸俄然
0428a29: 爽快身心子美詩卻瘧鬼陳琳檄愈頭風故不紿也
0428a30: 衲確信焉。
0428b01: 謝元吉李護法
0428b02: 尪贏病質未冷先寒綿衣見惠四體乘春料隆冬可
0428b03: 度斷不委形於霜天雪月之下矣過感恩端徒銘五
0428b04: 內人旋附札聊布底蘊。
0428b05: 復白嚴曹居士
0428b06: 蒙訊近況初獲安康糲飯充腸日消三頓俚言遣興
0428b07: 時續一聯覺患身頗健料殘喘可延矣希毋繫念荒
0428b08: 函覆禱。
0428b09: 謝葵宇孫居士
0428b10: 霜花布地雪霞飄空正恁麼時避寒無計只得臥肖
0428b11: 袁安烏薪偶賜冰室咸溫可謂仁同扇瞎方寸永懷
0428b12: 合十上謝。
0428b13: 復天寵王護法
0428b14: 承命中書君與松處士伴衲於明窗淨几之側足徵
0428b15: 雅意第塗鴉手耳不能生雲霧於楮間走龍蛇於軸
0428b16: 上謹領珍存以候台下他時左顧賣弄風騷壯泉石
0428b17: 之光輝矣。
0428b18: 與喬玉玖護法
0428b19: 巖松泣露日林水號寒時承台下置衲於清涼院裡
0428b20: 飲甘水燒枯柴日對紅爐夜眠煖炕誠為得箇安樂
0428b21: 窠子自恨福緣淺薄幾被鐵山緇素刺剌簡召呼固辭
0428b22: 不已只得應命而往走字告別容晤在春餘不瑣瑣。
0428b23: 復星燦張文學
0428b24: 杏花主者以一人之費供我多眾不肖曾參日用安
0428b25: 能得度殘冬蒙足下念病衲於貧乏之際傾倉厚惠
0428b26: 瓦灶從今又復三炊矣謝謝。
0428b27: 與先庚何居士
0428b28: 山僧自遠攜箇死貓頭來剜雲掘霧窖在杏花峰下
0428b29: 不欲蠅蟻嗅著腥臊焉知獵犬性靈優遊而至被伊
0428b30: 奮力搯露出些須顏面惜乎此犬有心無膽未敢
0428c01: 下口藏牙妥尾忍餓而歸茲者事不獲已遙擲向前
0428c02: 教伊著即便喪身失命不又生生餓殺居士勿
0428c03: 得袖手旁觀應與作箇方便。
0428c04: 復笠庵和尚
0428c05: 弟緣福德匾憩質檀溪作個算沙獃子意在聽天
0428c06: 安命而已時值循行數墨之倦揜卷案頭支頤榻上
0428c07: 鼾眠未醒倏爾金聲一振呼回夢眼重開發函詳視
0428c08: 可謂削旃檀而片片皆香截瓊枝而顆顆是玉矣不
0428c09: 忍釋手旋附二律以塞來命仰冀信筆剪裁勿辭為
0428c10: 愛。
0428c11: 上楊太守書
0428c12: 頃聞太夫子遽厭凡塵忙歸天界知台下苫次悽愴
0428c13: 實難堪處樹欲靜而風不寧理固如然第神化者無
0428c14: 緣再生爾仰祈節哀順變以慰先靈。
0428c15: 上阿王老藏大喇嘛書
0428c16: 適聞大法王本月廿二日八旬初度理合躬上岡陵
0428c17: 之祝第恨世緣旁午病業綢繆不遑如願敬庀微物
0428c18: 數種特遣唯真記錄代申忱悃幸加采納臨楮無任
0428c19: 瞻依眷懷之至。
0428c20: 歌疏
0428c21: 遣慵歌
0428c22: 像季慵流祝髮廣袈裟叢裡竊安養遠離親兮近離
0428c23: 黨虛消歲月在天壤軌不遵兮範不倣徒挂僧名上
0428c24: 佛榜事來推兮供來享縱意恣情快活爽歠溼脣兮
0428c25: 盥溼掌應時及節愧慚罔溽暑祈寒伴我居裝模作
0428c26: 樣俾人仰春初夏末俶包囊北浪南游隨妄想孰思
0428c27: 常住儉和豐那怕閻羅考與杖者般落魄神捗趁歸
0428c28: 荒莽從渠曠野間銜冤做魍魎
0428c29: 歸山歌
0428c30: 覺世態兮大可潛藏驗時情兮切宜隱沒囊詩書兮
0429a01: 遠避癡頑荷杖笠兮忙趨崛嶭愛峭璧孤峰兮籠罩
0429a02: 奇雲喜崇崗峻嶺兮生長秀水聽水鳥音聲兮妙等
0429a03: 伯牙之琴觀山川氣象兮精殊摩詰之軸青松上便
0429a04: 挂由瓢碧岫間暫營亮屋近高岸兮多樹右軍美槐
0429a05: 傍矮籬兮廣裁彭令佳菊杜寒衾兮厚菰蒲克腸
0429a06: 飯兮慣炊脫粟朝陽補衲兮對月看經遇景題詞兮
0429a07: 逢溪濯足任自己巳快活消閒從他人議論卜度
0429a08: 嬾僧歌
0429a09: 嬾頭陀實實嬾嬾遍人間今古罕鬍鬆鬚髮兮卒歲
0429a10: 慵除垢膩衣裳兮終身怕澣道是俗兮長年住在叢
0429a11: 林道是僧兮一點未向緇款凝塵滿案兮惟期風力
0429a12: 摩揩芳草盈墀兮單限霜威斬斷餓赴煙村兮專索
0429a13: 餿飯殘羹飽歸蕭寺兮憑行放逸散誕毀謗紛紛兮
0429a14: 從他妄論多端乾坤大大兮任我安閒沒幹嬾頭陀
0429a15: 真個嬾嬾中意趣公然罕了無半事可干心縱教成
0429a16: 佛咸推嬾
0429a17: 瞌睡歌
0429a18: 匿跡埋蹤嬾散僧自家幹個安閒計倩地作床展腿
0429a19: 眠假天為被渾身翳六鑿僬僬兮輒便糊塗一靈湛
0429a20: 湛兮俱消耗沴斗轉星迻兮少選無乖寒來暑往兮
0429a21: 剎那不戾齁鼾宛似迅雷轟倓侳猶如血物殪悲喜
0429a22: 聲環耳罔聞妦貌繞睛忘睇今古許誰同陳摶頗
0429a23: 半例追思此段好因緣確實其中脈絡細可憐霿怐
0429a24: 徒貪愛全遮蔽荒疏了瞌睡神窩汩沒在利名汭
0429a25: 縱遭佛祖臨難以慈航濟叮嚀上士與高賢儻欲偷
0429a26: 身學我為當先盡把凡情劌
0429a27: 次大坰卿叔聘王公采芝歌韻贈六吉張先生
0429a28: 攜笻徐步入幽深松檜參天翠藹森祥雲靉靆依危
0429a29: 壁瑞氣繽紛鎖茂林紫芝明顯露秀麗本無侵驀地
0429a30: 采耒安榻下四時瞻翫得瀟灑他人遍處苦蒐尋日
0429b01: 暮籃空倦手把啖靈聞說易身輕拔宅翱翔近太清
0429b02: 銀漢茫茫任往返群仙笑樂是奇英服食了獲長生
0429b03: 區區何更詢蓬瀛遵古訓卻庸情寧從分外強營營
0429b04: 頓悟迷真逐妄訣枯腸洗淨偕冰雪三寶恒藏方寸
0429b05: 間一一應機誰辨別每倩良琴代軟舌言詞句句符
0429b06: 先哲齒祚遐昌矍鑠翁沙界彌彰道行風虛懷抱怯
0429b07: 未能沖崇純厚朴效于童般若酒閒自酌縱橫屏帳
0429b08: 開金雀筵陳珠貴無殊曲奏管絃音不錯鳥肝兔髓
0429b09: 置瑤盤玉液瓊漿合并餐飛昇指日跨青鸞直透丹
0429b10: 霄居廣寒塵世炎涼憑改換憨憨醉飽蟠桃晏
0429b11: 五更轉
0429b12: 一更到痛與同曹報勇猛些莫待昏沉擾拔出太阿
0429b13: 鋒閑情一并掃勤念佛念佛成佛道
0429b14: 二更時說語參禪兒著精彩勿使眼瞇眵祖關如覷
0429b15: 破信步入玄微勤念佛念佛莫延遲
0429b16: 三更臨分付諸禪人莫瞌睡著意守心城妨危杜惡
0429b17: 道家國自安寧勤念佛念佛證無生
0429b18: 四更裡特向諸人舉休縱意精神多打起透過那重
0429b19: 關免落輪迴地勤念佛念佛閻羅懼
0429b20: 五更子實對時流告緊加鞭那事須尋討浮生不久
0429b21: 長轉眼童顏耄勤念佛念佛端宜早
0429b22: 募燈油引
0429b23: 古佛拈花不語羅漢開經不念諦觀咸默者無他只
0429b24: 為那點靈光不現若遇大福德人出手敢保同聲讚
0429b25: 嘆
0429b26: 重修洞山峴石禪院疏
0429b27: 海內名邦湖襄稱最襄中祖剎峴石居先神定老開
0429b28: 荒肇建守初翁繼志中興嗣後宗師疊出代不乏人
0429b29: 惜乎明末世亂緇眾逃亡山林厄於斧斤殿閣災於
0429b30: 水火幸獲蒼巖古洞得無恙矣衲自今春杖笠遙來
0429c01: 憩質其間欲期舊案重新頹綱復振希趨善者聞風
0429c02: 而翕然冀欣施者揮金而不斁儻蒙垂允請注芳名
0429c03: 茶引
0429c04: 溽暑炎敲路客往來不易山高水遠行人渴悶誠難
0429c05: 所幸高賢出手德士輪貲使彼心頭火息腋下風生
0429c06: 即此便是大良緣莫更希求殊勝事喜施有限獲益
0429c07: 無窮確非妄論請疾為之
0429c08: 重修鐵佛院疏
0429c09: 鐵佛院規模狹窄未足觀瞻門連大道遐邇亦得知
0429c10: 名北往南來求飯借安者甚眾惜乎香積空而饑餒
0429c11: 莫濟丈室廢而雲水難停欲期舊案重新必假高明
0429c12: 樂助放出無私日月展開有象乾坤功不唐捐祉增
0429c13: 曷既
0429c14: 陸都閫白雲栽松賦
0429c15: 匡廬水中岳松千古萬古有遺風水緣人備傋解松故
0429c16: 我初通樹長蒼巖北神僊秀嶺東道德元珪厚威靈
0429c17: 至聖雄屏藩大士宅擁衛覺皇宮宇宙偕悠久陰陽
0429c18: 并始終紅溝空白雲窈群陶密密煙霞繞幾灣曲曲
0429c19: 入微茫兩岸離離布草蓼湫溢形模四外知寂寥境
0429c20: 況諸方曉野衲疏慵遠世情將軍勇健開疆堡貴買
0429c21: 他嵺儈與杉偏徵當處賢和老諮其工訊其道周旋
0429c22: 蒔在仲春先灌溉剋於向午早願共白足結良因想
0429c23: 髏黃梅作止好亢旱丁夫勉力行枯榮賞罰定難掉
0429c24: 三秋前二稔杪仰企叢林氣象殊森森獨露丹霄表
0429c25: 口碑詳措陸翁勳寄語閻浮緇素寶
0429c26: 藏閣賦
0429c27: 設金章之韞匱建玉軸之巢寮橫跨赤澗豎聳青霄
0429c28: 撥霧撩雲兮根從地湧襟山帶河兮勢出林表重門
0429c29: 洞啟兮匪異吳宮之雅麗六戶虛張兮寧殊宋殿之
0429c30: 輝豪崇階修陛兮甚天祿峻極寬宏之偉倬吐月吞
0430a01: 風兮逾石渠高明廣博慱之閒枵棟梁椽柱雕鏤萬般
0430a02: 之奇形玅態兮輪扁工倕罔獲加諸巧技墻壁龕窗
0430a03: 丹獲六法之遠淡近濃兮僧繇摩詰那堪助以神描
0430a04: 雙塔巍巍兮比肩接踵而北峙太行岌岌兮俛首蹲
0430a05: 身以南朝兼百川回合而為外護并群巒宛轉以作
0430a06: 邊徼琅函億卷兮次第從頭收貯秘典千箱兮頓將
0430a07: 徹底包幧續蘭臺舊有之風兮舍斯樓而孰繼壯蕭
0430a08: 寺重新之業兮離此閣以安昭欲顯勳庸於後代兮
0430a09: 故腕而揮毫
0430a10: 齋榜
0430a11: 一缽雲遊實係先賢故套三餐坐享誠為吾輩端由
0430a12: 傾囊倒橐悉讓高明豎嚼橫吞盡憑德士謾謂不諳
0430a13: 米價重須知暗償飯錢餘勝事苟全佇看二輪並轉
0430a14: 良緣既畢信將萬福仝歸
0430a15: 像讚
0430a16: 古佛瞌睡像文華張居士請
0430a17: 老比丘兜率降閻浮躲無奇策偷閒有異謀
0430a18: 布囊橫腋放拐棒順身投箕踞雙眸合敧眠萬事休
0430a19: 罔分朝與暮自在撦鼾齁
0430a20: 千手大悲像六如禪人請
0430a21: 手眼通身徒勞暗算蜈蚣蚰蜒那箇缺欠不信看他
0430a22: 宛轉行跋涉高低往返便
0430a23: 三大士像化緣禪人請
0430a24: 三大老各乘一獸品坐盤桓合談何事以當化緣孤
0430a25: 笻豎握如意橫拈瓶中甘露慵揮灑但倩靈禽鼓舌
0430a26: 諓
0430a27: 文殊大士像養吾林居士請
0430a28: 其髮其鬚手持貝葉腳踏狻猊時人罔識
0430a29: 我確知伊畢竟是誰本非賣弄風顛漢固是當初
0430a30: 七佛師
0430b01: 魚藍觀音像了然請
0430b02: 濃粧妙相入塵寰隻手親提箇竹藍就裡金鱗非臭
0430b03: 物無人著價好羞慚
0430b04: 布袋和尚像會一請
0430b05: 堪笑長汀箇老禿一條布袋藏多物街頭市尾盡攤
0430b06: 開不遇其人又收著
0430b07: 隻履西歸再思何居士請
0430b08: 九年面壁因緣垂隻履西歸妙用多將謂無人知去
0430b09: 處嶺頭其奈宋雲何
0430b10: 隻履西歸天禪人請
0430b11: 三年泛海來梁國一葦浮江過魏邦死後更生多捚
0430b12: 怪橫挑隻履奔西方
0430b13: 天童密祖翁像
0430b14: 萬髮撐天直傲老一條白棒多奇巧善斷世人生死
0430b15: 根能開衲子靈明竅佛祖現形兮無情可讓妖魔露
0430b16: 跡兮有命難保噫天大惡名收不得知他怨頌何時
0430b17: 了
0430b18: 破山老和尚像了悟禪人請
0430b19: 破壞律儀酒呷肉逢場作戲打僧罵佛滿口自稱
0430b20: 臨濟孫祖宗三代遭渠屈
0430b21: 天童林師翁像
0430b22: 秉殺活之威權用賞罰之痛棒遵行往聖風軌別卻
0430b23: 今時榜樣插竿豎在通玄頂舖面開於太白上天涯
0430b24: 傑士悉欽崇海內英才俱仰望續焰燈分五十人各
0430b25: 行法化收龍象阿翁福德最難窮此界他方皆供養
0430b26: 風穴雲和尚像
0430b27: 身材不過五尺志氣塞破虛空竭力挽回佛日傾誠
0430b28: 扶正宗風噫功高一代無倫匹萬古嘉聲信莫窮
0430b29: 香嚴先和尚像大曉長老請
0430b30: 者位川老叟猛烈一條性毒惡一張口打人不怕死
0430c01: 罵佛何愁各逆行順化兮聖智難明易斗移星兮神
0430c02: 機莫究威風浩浩實驚群千古英風冠宇宙
0430c03: 香嚴先和尚像冰輪圓長老請
0430c04: 握鷲嶺之神符行滹沱之正令天魔見跡兮消亡古
0430c05: 佛聞風兮讚詠噫道化流通遍剎塵冰輪散彩恒相
0430c06: 映
0430c07: 自讚興福冰長老請
0430c08: 狂情盡棄寙況難捐諸般谻務一味貪安高明重愛
0430c09: 鄙俗深嫌須知密行超時輩輔正摧邪別有權
0430c10: 香嚴先和尚像讚
0430c11: 者箇川翁賦性豪雄聲馳海外化闡天中胸藏萬有
0430c12: 而聖凡敬畏道邁群倫而士庶欽崇起國師已巳潰之
0430c13: 正案大臨濟欲遏之玄風噫子孫遞代承恩澤草料
0430c14: 憑將豢象龍
0430c15: 自讚回岸禪師請
0430c16: 老病痴僧沒甚才能張帆鼓櫂願濟沉淪頻經險隘
0430c17: 不易婆心噫擬欲移舟過別島一篙回岸得人撐
0430c18: 又顯宗請
0430c19: 生逢叔世幸落緇叢因緣有限伎倆無窮摧邪輔正
0430c20: 易俗移風遭人厭惡遠遁山中與禽作伴共獸為朋
0430c21: 松關緊閉竹戶重封滄桑任更不動幽衷要知佳處
0430c22: 惟是顯宗
0430c23: 禱嶽神
0430c24: 洗心滌慮禱神以由群生業熾動天之酬深井泉竭
0430c25: 小川水收半年不見騰雲之狀四埜罔聞擊壤之謳
0430c26: 老弱死於故里少壯逃於他丘敢望甘霖之賜於連
0430c27: 朝仰希慧澤之均於遍地俾五穀得其豐登使萬邦
0430c28: 樂其利濟頓首傾誠千冒聖帝早開大解脫之玄門
0430c29: 作此難思議之妙事俯遜凡情不終日而雨當悉儵
0430c30: 祝當方龍王
0431a01: 神佑斯民必期無害茲者赤土暴於大方青苗殞於
0431a02: 日曬子草量沒可收我人安有仰賴幸布慈雲於長
0431a03: 空急施甘澤於九界頓令歲獲小康普使人忘饑債
0431a04: 下賜以時俛首謹待感應隨宜難諼重賽
