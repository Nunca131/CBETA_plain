0268b01: 憨休和尚敲空遺響卷第五
0268b02: 關中張恂稚恭編閱
0268b03: 益州記室繼堯校訂
0268b04: 尺牘上
0268b05: 與張稚恭中翰
0268b06: 日者獲聆高論。盡袪塵惑。如輪王髻珠。光輝照耀。使
0268b07: 人胸次豁然。歸坐山房。猶似對維摩於丈室。笑翅不
0268b08: 二之旨。曼殊首肯。然光風霽月。亦孔昭於塵世外矣。
0268b09: 惟時桂吐小山。梨翻大谷。正護法懸弧令旦。想稱觴
0268b10: 祝頌。世禮如然。方外人無以為贈。唯借日月千秋燭。
0268b11: 乾坤萬歲山為護法壽。不知階下石肯為我一點頭
0268b12: 否。附芹將意。遠存誠敬。又當相原攝受於燒豬之偈。
0268b13: 可也一笑。
0268b14: 謝劉君朗文學惠紙
0268b15: 日外叨愛過多。復以剡藤見惠。雅誼何駢繁也。第不
0268b16: 慧書。慚懷素久矣。畫虎不成。文愧契嵩。亦知去古甚
0268b17: 遠。既勉效雲門之詠。只恐遺玉版之羞。忘懷受施。僅
0268b18: 此佈謝。
0268b19: 與霞源紫谷和尚
0268b20: 三冬來奇怪。雪花片片。不落別處。林下人豈獨衲被
0268b21: 蒙頭。而爐頭榾柮。已煨盡寒灰矣。賓主句無人撥著。
0268b22: 匪但寒毛卓豎。唯吾兄坐斷孤峰。渾忘一色。弟又焉
0268b23: 得不念及哉。近日長安甚鬧。其如我國晏然。想興居
0268b24: 山中。自是無恙。俟雪開山徑。自當作不請友也。附風
0268b25: 穴志恣草二冊。照入不贅。
0268b26: 與張稚恭
0268b27: 前過嘉慶厚擾。純陀歸來。毛孔不啻七日香也。謝謝。
0268b28: 聞令郎鐵筆精妙。欲求賤名一方。不識肯惠然否。元
0268b29: 愚二公之詩清新俊逸。莫敢追塵。恃愛續貂。貽笑弗
0268b30: 恤。想經慧照矣。拙稿序成。就便付梓。若不屑荒居籃
0268c01: 與。過我一敘何如。
0268c02: 與張水若太學
0268c03: 曩於嘉慶寺獲瞻叔度丰儀。兼領大教。清濁澄淆。何
0268c04: 啻汪洋千頃之陂。誠令人鄙吝自消。信林宗之言非
0268c05: 謬也。見貽佳什。行吐風雲。字落珠璣。跨李杜而直上
0268c06: 超王。孟而無匹。性情卓絕。新致英奇。但獎譽過情。實
0268c07: 增汗愧。彼時拙稿原取笑於大方。何期令尊老護法
0268c08: 不棄。吳江楓冷。概然冠以碩文。真如大還一粒。點鐵
0268c09: 成金耳。匪但有光宗社。亦千秋賴以不朽。今災梨已巳
0268c10: 竣。印裝二冊。特呈慧覽。附風穴老人語錄一部。並祈
0268c11: 照入不既。
0268c12: 與黃珍伯文學
0268c13: 日昨飽味冰廚。兼示董黎二先生法帖。名畫歸來。若
0268c14: 寐神遊。如處峰巒疊嶂間而流泉決決。宛在耳根。花
0268c15: 鳥紛紛。錯雜眼底。神與境會。宿痾頓愈。八九信云。輞
0268c16: 川去疾。真得忘我於形骸之外也。謝謝。
0268c17: 與華陰孫長發明府
0268c18: 奉教訪仙峪。明日緊峭草鞋。偕二三子撥草瞻風。詢
0268c19: 峪而進。約三里許。兩山相合。仰天如線。樵子曰此龍
0268c20: 頭峽也。一潭澄鏡。雙橋跨流。絕壁千尋。孤危萬仞。石
0268c21: 岐草淺。非無路而自迷。樹轉山回。別有天而可見。松
0268c22: 岩垂畫。水氣生霧。鳥語猿啼。憫者心惕。加以巉巖峻
0268c23: 嶮。棧道凌空。舉足防跬步之危。側身有擦耳之慮。目
0268c24: 無他瞬。手亦畏攀。飛流激湍。岈滂瀨。浪花噴雪。聲
0268c25: 震若雷。立視魂驚。過者毛豎。李白之詠蜀道難。又不
0268c26: 若大華之仙峪矣。沿流而進約三十餘里。山水忽分。
0268c27: 徑若飛蛇。捫蘿附葛而上者又約有十餘里。一巖高
0268c28: 敞。中有石室。量不滿丈。與太華西蓮峰對峙。面橫秦
0268c29: 嶺。雪爛堆銀。滑石青苔。最難履踐。若非拄杖得力。竟
0268c30: 不能到。一龕跼蹐。尚可容身。往來口蜋。似乎不便。意
0269a01: 欲西行。不及趨座奉辭。倘有住處嗣客。截逵率草。聲
0269a02: 謝不備。
0269a03: 復甯文伯文學
0269a04: 別來有數月矣。積悰區懷。思欲與足下輪談半晌。竟
0269a05: 不可得。偶辱來貺。信念曷當。謹登供僧。以廣檀施。走
0269a06: 筆布謝。語不多及。
0269a07: 復張愚公文學
0269a08: 前日南歸途間。中暑腹內覺熱。調息不暇。損辱佳篇。
0269a09: 披覽燦然。焱絕炳煥。譬如追風逐電。度越山海。固所
0269a10: 以殊絕駑駘者也。返復週旋。載歌載詠。墨淪紙弊手。
0269a11: 不能釋謹。韞櫝珍藏。奉為鴻寶。謝謝未一。
0269a12: 與邊乾行醫士
0269a13: 前駕過敝寺。適分衛。遠出失候為歉。時當溽暑。僧患
0269a14: 痢疫甚多。聞足下靈臺夢。妙劑通神。懇垂青囊之
0269a15: 手而令萎樹回春。則恩同再造矣。
0269a16: 與趙連城郡丞
0269a17: 客秋邂逅於涇陽之南原興福寺。一言針芥如舊。識
0269a18: 已巳正切引領。忽聞喬遷西安。雖地隔匪遙。其奈失我。
0269a19: 所天別去。咫尺千里。佇想用勞耳。然鏡心陳跡。良悅
0269a20: 於中。不以形疏致澹。悟涉則親。所以暮雲春樹。企仰
0269a21: 殷殷。不能不借楮伸訊也。春風保愛。會晤何時。
0269a22: 復劉介菴太史
0269a23: 鄉也枉顧廣教。獲聆驚世絕俗之論。舒嘯於蒼松翠
0269a24: 柏之間。朔風驟至。萬籟俱響。霞明渭水。雪霽終南。滿
0269a25: 目真機。非盡心上士孰能領略。護法胸羅萬象。觸處
0269a26: 洞然。會境物為自性。收詩料於目前。一一從毛錐子
0269a27: 上放光射我。至令泉石輝映。山鬼驚號。感佩悠悠。別
0269a28: 去咫尺。聞問少通。景行高山。徒增懷結。想畢郢為秦
0269a29: 中勝地。得紫谷和尚闡化於其間。又得護法極力匡
0269a30: 持。可謂靈山有約。賓主相得。不慧德雖有慚而亦不
0269b01: 愧其居之有鄰也。願護法詩酒之餘常當借座紫老。
0269b02: 不可吝惜寶帶而獨讓蘇長公也。倉卒裁復。不盡所
0269b03: 言。
0269b04: 與張稚恭四首
0269b05: 拙思一冊。錄塵郢削。間有可裁者。祈不吝繩墨。其不
0269b06: 可者去之。幸無結喜歡緣而令我心眯也。借驪珠一
0269b07: 耀。頑石頓令生輝矣。荷荷。
0269b08: 又
0269b09: 不披俉來者有數月許。日望嵯峨雲樹蒼然。其遐思
0269b10: 為何如也。自歸。飽飯閒眠。無所世事。思再欲與功甫
0269b11: 居士說上大人。可能稅駕。得相過否。
0269b12: 又
0269b13: 昔有越僧慕吳中唐高士畫。以紙一幅。作詩寄之。詩
0269b14: 云。寄將一幅剡溪藤。江面青山畫幾層。筆到斷橋流
0269b15: 水處。石邊添個看雲僧。唐讀詩。欣然揮灑。如詩意以
0269b16: 復之。不慧近日獲繭紙一幅。依模脫墼。不能作越僧
0269b17: 詩。得隨意揮灑幸矣。冀即惠愛。何如。
0269b18: 又
0269b19: 自違台教。集心茅。企仰斗山。寤寐頻勞耳。前雖晤
0269b20: 顏。以他事匆匆別去。愚衷未吐。鬱鬱至今。不得不白
0269b21: 之於護法也。嚮承雅誼。以兜率見召。是以蚊負泰山。
0269b22: 實不勝任。入院已巳來。山門無補。有辱明鑑。赧愧何如。
0269b23: 彼時疾欲告退。但任當年現役。未敢啟齒。所以委僧
0269b24: 住持。辦納國課。恐貽累他人。故延至今日。現年已巳過。
0269b25: 得進言者。不慧久居方外。塵事少干。豈能學稼而困
0269b26: 於老農者耶。祈護法垂兜羅綿手。放支亭之鶴。令得
0269b27: 翱翔於雲漢。則感戴萬萬矣。恃在知愛。率草奉辭。另
0269b28: 招僧住可也。含毫情塞。諸不申具。
0269b29: 與張水岩
0269b30: 晤教還山。滿擬行期尚遠。俄傳明日遂行。俶裝何太
0269c01: 速乎。然此行有可喜者。南州獅子窟也。叢席轟轟。到
0269c02: 日可姑置。塵習稅駕一參。倘能如商英老踏翻溺器。
0269c03: 及第心空。得個禪狀元。歸來庶不孤此一往。松陵。重
0269c04: 邑也。既佐令叔。必有所司。唯酒無量多失。是戒也。兜
0269c05: 率院事想付託得人。駕行矣。不獲躬趨。祖餞為歉。溽
0269c06: 暑道長。伏惟健。
0269c07: 與華州懷雅社諸公
0269c08: 甲寅冬。晤眾護法於西郊之映雪堂。數載積悰。未攄
0269c09: 萬一。而暮色促人歸去。念別已己來。指又三屈矣。烽煙
0269c10: 日作。音問少通。每於風晟月夕。遙望少峨。惟有馳想
0269c11: 耳。料個中人雖處塵勞烈燄中。自有一段冰雪襟懷。
0269c12: 超出乎世外也。向有俚言。今已己災木。便附二冊供諸
0269c13: 公一笑。幸勿投之水火。倘社中近有新裁。不妨遠一
0269c14: 寄我。
0269c15: 寄張水若
0269c16: 別去日月如駛。載及有餘矣。道途修阻。音問久疏。未
0269c17: 諳體中何如。霞瞻永歎。佇想用勞。八月初旬得手教。
0269c18: 披尋返復。恍若晤顏。洵以越俗之標獨恬世外。令人
0269c19: 懽足方寸。但云佛法未到圓明無礙時。覺塵務攖心。
0269c20: 未為樂耳。此誠於法不苟。出語無妄。此事須是盡情
0269c21: 放下。單提話頭。向念纔起處既便照破。久久自然打
0269c22: 成一片。於應事接物之際。如鏡照像。如鳥飛空。隨處
0269c23: 發生。當處滅盡。任他塵務冗來。有何攖礙。所以楊大
0269c24: 年。張子韶。趙清獻。馮濟川輩勘破世間這等勾當。都
0269c25: 來一筆勾銷。能真履實踐。到與麼田地。得大自在圓
0269c26: 明無礙者。只是個放得下耳。足下直將話頭二六時
0269c27: 中。動靜閑忙。折旋俯仰。默默提撕。但與麼做去。心期
0269c28: 滿處。驀然冷灰豆爆。不患不到古人地位也。兜率賦
0269c29: 重差繁。難以支應。已解院事。近日遷居廣教。義真來
0269c30: 吳。肅裁奉聞。餘不盡禱。
0270a01: 復聖泉滄涵和尚
0270a02: 前辱綸墨。問老人信息。雖傳言紛紛。尚在芒昧中。未
0270a03: 敢為確。聞恒崖春中又復往洛矣。風穴去此只千餘
0270a04: 里。雖間關修阻。然商旅往來。亦可順寄。昨歲有書數
0270a05: 番。年餘並無回音。不知有何故也。適慧林來復。承教
0270a06: 示存。問過厚。感愧益甚。恨身不生羽。無可奈何耳。比
0270a07: 來法運艱險。人心忌刻。桃花風絮。逐浪隨流。幸吾兄
0270a08: 高尚其志。法門始覺不孤。如弟僭妄。取笑大方。不無
0270a09: 仰愧龍天寶界。訛傳萍蹤難定。亦聽之自然而已己。
0270a10: 人信息嗣有的音。自當馳報。此復。
0270a11: 復張稚恭
0270a12: 日外與令郎遇諸塗。傾蓋數語。分袂各去。一西一東。
0270a13: 未聞出疆消息。昨抵暮問松持書到。始知有松陵之
0270a14: 行。讀寄別詩。真不啻牟尼晃耀。光照三千耳。初住廣
0270a15: 教。人事冗繁。不獲躬趨。歌驪此心為歉。勉強續貂。專
0270a16: 僧代餞。想以方外見愛。恃不我較。歸期何時。原頭日
0270a17: 望。不盡依依。
0270a18: 與靈石任水菴明府
0270a19: 甲寅冬。幸晤護法適榮任山右。驪駒載道。不慧亦返。
0270a20: 策惘中念別已來掌指四屆矣。屢欲裁候以間關修
0270a21: 阻。雲樹之思只望河分注耳。歲一之口。偶貴治民客
0270a22: 於西安者。詢知德政洋溢。生佛爭傳。不慧不覺舞蹈
0270a23: 生歡。蓋護法明良會遇之時。乃我苾芻林泉依憑之
0270a24: 日也。如風穴祖庭。承護法金湯之力。法幢興起。二十
0270a25: 年來祖道重光。後值護法出山。先師於丁巳已四月亦
0270a26: 抽身長往示寂。新蔡訃聞想備悉矣。先師與護法交
0270a27: 稱慕逆。平生道行唯護法最為詳悉。其塔上之銘非
0270a28: 護法大手筆則不能盡述也。未諳雪兆兄曾詣彼請
0270a29: 銘塔否。因便肅函。以致遐思。附拙刻二種。里言二律。
0270a30: 恃在知愛。敢陳芻薨。惟冀台鑒。不宣。
0270b01: 復李雪木先生
0270b02: 不慧粥飯庸流。長日閉門打睡。何乃枉駕辱顧。兼護
0270b03: 伊蒲。不惟飽德而飫。教開茅。益我良多。復貽佳什。韻
0270b04: 製兼美。不減盛唐。來教索和。是欲匱嫫。毋於文茵而
0270b05: 比妍娵閭也。恐負雅誼。只得勉強塞白。誠遺笑不恤。
0270b06: 附拙刻四種。祈罷琴書時省覽。亦有補益扇書乏筆。
0270b07: 禿頭報命。真衲僧本色佛事也。呵呵。
0270b08: 復吼林鯨侄禪師
0270b09: 客巖冬。邂逅於藥王祠。水乳針芥。不期而合。此亦大
0270b10: 有不可思議者也。別後常懷道愛。中心不忘。近聞長
0270b11: 安士庶賴公婆心。拯拔鉗錘。肯綮人人知有向上事。
0270b12: 誠為正眼豁開。津梁有在。不獨障回來學之狂瀾。即
0270b13: 斯世之大光明幢又在。大力躬行興起是所望也。佳隹
0270b14: 刻領到。謝謝。此復。
0270b15: 復孫克明居士
0270b16: 別久深思。言不能喻。昨接翰教。始信於吾道漸有進
0270b17: 益。但云不覺意路邪行。無繩自縛。何能久久親近。動
0270b18: 靜一如。為歎者誠知居士向道之心甚篤耳。不覺意
0270b19: 路邪行。邪行者誰耶。覺邪行者復誰耶。無繩自縛。盡
0270b20: 大地是個解脫門。誰為能縛。誰為所縛。既知無繩自
0270b21: 縛。何不索盡一放。做個灑灑脫脫漢子。自然動靜一
0270b22: 如。資生產業。與實相有何違背。又云當施何法於樂
0270b23: 地。頓銷意識之岐蹤。殊不知我此法門元無一法與
0270b24: 人。元無一法繫縛於人。有何意識之可銷耶。銷之一
0270b25: 字便是岐蹤。不見永嘉云。無明實性即佛性。幻化空
0270b26: 身即法身。法身覺了無一物。本元自性天真佛。喚作
0270b27: 天真佛。早是畫蛇添足了也。居士留心回久。惟冀不
0270b28: 忘初志。於二六時中動轉施為。折旋俯仰之間。孜孜
0270b29: 參究。畢竟是個甚麼道理。用心日久。驀地打失布袋。
0270b30: 方知與不慧無纖毫間隔。而與從上佛祖同一鼻孔。
0270c01: 同一受用。何必久久親近然後為得乎。以居士向道
0270c02: 真切。臨池不覺葛藤如許。若約衲僧門下。未開口已
0270c03: 前。早已錯過。放居士三十棒。待別時來喫。囑囑。
0270c04: 與華州劉碧瞻文學
0270c05: 疇昔過我。承教承惠。謝謝。茲者傳聞足下閉關禮斗。
0270c06: 不慧喜不自勝。故肅裁相訊。果有此事否。蓋閉關一
0270c07: 事。非涵養深粹者。甚為難得。於塵勞擾攘中發此清
0270c08: 淨心。甚為希有。雖釋不可與道。門庭各別。深淺不同。
0270c09: 然理無二致。豈可固執。殊不知心佛生從來一體。儒
0270c10: 釋道本自無差。不慧亦不曾讀老莊。看丹書。已知大
0270c11: 丹在人身內。於他家門戶不敢言。窺其堂奧。但據實
0270c12: 而論。足下儒者也。以神仙為何如人。要知只是個凡
0270c13: 夫中脫略自了的漢子耳。亦不易為。歷觀古今。多少
0270c14: 英雄豪傑之士。被貪愛兩字纏縛一生。竟勘不破。盡
0270c15: 擺不脫。足下夙有根器。毅然傑出。能破塵網。竭愛河。
0270c16: 翻轉面皮。要向沸湯中結冰。火燄裏生蓮也。要做個
0270c17: 脫略自了漢子。可謂出他英雄豪傑一頭地矣。但邇
0270c18: 來正法難扶。邪法靈驗。人多易惑。不知足下遇人何
0270c19: 如。若論指示。如醫師治眼。金錍刮膜。稍有差池則睛
0270c20: 破矣。非同草草。想足下所遇得人亦不得而知之。今
0270c21: 既入關。只看平日做的是甚工夫。勿論仙之成與不
0270c22: 成。丹之得與不得。只管實樸樸做將去。如客久思鄉。
0270c23: 今日一程。明日幾里。自然有個到家的時節。若是我
0270c24: 衲僧門下。亦不用講玄說。刀圭論火候。向這臭皮
0270c25: 囊上作活計。直以天地為爐。陰陽為炭。以四時八節。
0270c26: 二十四氣為藥物。使飛廉鼓。元氣吹噓。將四聖六
0270c27: 凡於中千煆萬煉。久久煉成一顆牟尼寶珠。放去收
0270c28: 來。縱橫無礙。輝天鑑地。耀古騰今。任從上通有頂。下
0270c29: 極空輪。無一物違背。無纖毫間隔。有情無情。唯一無
0270c30: 二。既情與無情。惟一無二。則人人皆仙也。有頂空輪。
0271a01: 毫無隔礙。則盡世界皆關也。人人皆仙。又有何仙之
0271a02: 可成。盡世界皆關。又有何關之可閉。到這裏足下
0271a03: 信得及否。若信得及。迨異日打破關來。向甘露杖頭
0271a04: 通個消息。附偈一首。真仙元不在關中。了得身心萬
0271a05: 慮空。驀然覷破關中主。大地何曾礙己巳躬。不慧如此
0271a06: 披陳。不知有當於高明否。請諒裁之。
0271a07: 與魯子雅徵君
0271a08: 客歲秋仲。聆高論於醉竹精舍。如傾甘露水。沁入鄙
0271a09: 人枯腸中。寒漏頓洗。瞻侍未久而明日遂行。仰止之
0271a10: 思徒勞夢寐。近聞維摩丈室一切屏去。不惟截斷諸
0271a11: 方大士舌頭。而宗社翹然有望。庶不致寂寥耳。前閱
0271a12: 拙稿。聊以適性。非敢與於風雅。幸不棄水火。篋以持
0271a13: 歸。未卜郢匠於閒暇時肯為我一運斤否。曾諾引言。
0271a14: 未卜中山君已巳惠然否。茲因老人欲返風穴。目下起
0271a15: 程。不及面辭。專僧代訊。祈將原稿付僧帶回。候異日
0271a16: 圖晤中謝不盡。
0271a17: 與雪石和尚
0271a18: 久沐慈雲。未獲躬領棒喝。中心鬱結如有關然。春時
0271a19: 過汝。雖晤法顏。以行腳匆匆。不及款敘為恨也。在吾
0271a20: 兒同風千里。目擊道存。必不讓溫伯雪子。兼承祖餞。
0271a21: 汎愛過隆。緬懷雅誼。怡怡然兄弟有不能忘情者也。
0271a22: 附便聲謝。意不盡言。
0271a23: 與雪兆和尚
0271a24: 闊別稍久。眷與時長。梅影到窗。渴懷增歎。嚮聞請主
0271a25: 鶴林。奈執侍匏繫。無由以聽獅音一吼。抱歉。何如承
0271a26: 翰開讀。始知彼方大有勝緣。學者雲從。風附於老人
0271a27: 法道。在吾兄克振矣。愧不能置瓣香於座前。返辱厚
0271a28: 貺。令人受之汗下。卻之又非。所以事長者謹拜登謝。
0271a29: 藏經閣於舊歲八月興工。今冬想欲告成。不識願從
0271a30: 人否。至於普同塔猶未動著。倘異日經營。自有裁報。
0271b01: 老人饘粥甚健。勿煩遠念。春風和煦。惟冀順時保愛。
0271b02: 法門幸甚。此復。
0271b03: 復張太阿明經
0271b04: 耳足下名。聞者久矣。昨過襄城。獲遂披雲之願。知足
0271b05: 下從正信中來。不為簧鼓所惑。心甚忻羨。辱來教參
0271b06: 父母未生前本來面目。留心者二十餘年。然時下像
0271b07: 季得一二霜丰道骨。卓立於其閒者鮮矣。唯足下具
0271b08: 決定信。必欲發明父母未生已巳前這一著子。蓋夙薰
0271b09: 般若蘇長公黃山谷之流輩也。閱製首山序文。淵泳
0271b10: 思長而詞壇赤幟。藝林錦繡。誠為足下奪其標矣。其
0271b11: 中機緣。典雅稱旨於尼山少室。一門超出。二十年來
0271b12: 固結於胸次者。徹底掀翻。向人得不為般若社中之
0271b13: 英靈漢子耶。若是父母未生已巳前這一著子。直須芟
0271b14: 卻葛藤。颺盡壒。正好來金粟手裏吃痛棒始得。
0271b15: 與沖涵和尚
0271b16: 將接昺顏。萍遽東西。俶裝倉卒。叨愛未謝。歉也。何如
0271b17: 歸來山間。打盹而涼燠。忽貿遷矣。審烏兔剎那。復形
0271b18: 無益。駑駘自鞭。深愧不前。恐負吾兄知遇之先見耳。
0271b19: 遠在千里。音問久疏。幸虎哲二兄南去託訊猊床。起
0271b20: 居安樂。天道亢陽。惟希珍攝。臨池東望。悵矣神飛。
0271b21: 復義真禪友
0271b22: 古云守道為難而行道更為難也。弟雖不能行道。幸
0271b23: 以甘苦淡泊自處。亦不幸以甘苦淡泊自處謬為俗
0271b24: 子虛譽。遂囮生事者所忌。以至此謗。使弟如三家村
0271b25: 裏扮社火。塗臉執杖。隨群逐隊。焉得不為人喜而安
0271b26: 其寢處乎。所謂定業固不可逃。然見怪當不以為怪
0271b27: 也。付之一笑。
0271b28: 與紫谷和尚
0271b29: 暮春枉顧。極欲覆訊猊床。忽聞已巳返靈源。雖哲人知
0271b30: 機。世出高尚。使弟追從。無由想念。悒悒勞心。無已巳不
0271c01: 知。當為何如也。
0271c02: 與斷峰和尚
0271c03: 春中入關於華陰。曾草數行訊候。今逾四月。弟近處
0271c04: 華州甘露寺。無可為吾兄道總知。澗飲水食。痛惜秋
0271c05: 霜。非敢妄及。滋味深長。惟恐酸澀。為人所棄。取罪法
0271c06: 門。恥玷知己巳。此弟素日志也。回思吾兄。坐曲彔床。拈
0271c07: 無生棒。虓闞汝南。人天欽仰。於老人法道頓覺輝煌
0271c08: 矣。
0271c09: 與峰和尚
0271c10: 柳新桐落。駒隙易馳。尊體近來起居安樂否。弟春中
0271c11: 至華陰。會孫明府道及與吾兄總角交好。別去二十
0271c12: 餘年矣。急欲與兄一晤。甚為懸切。附便達知。弟近況
0271c13: 暫息甘露。依山傍水。似可支折腳鐺子。不知緣分何
0271c14: 如。或坐具得展。雖齧雪飲冰。弟之素志若謂靜居自
0271c15: 樂。正不如處鬧藍而為明眼者笑也。
0271c16: 復雪兆和尚
0271c17: 甲寅冬。拜別歸秦而烽火日熾。數舍之內間問不通。
0271c18: 況千里外乎。昨歲三月內月菴東來。得兄書。始知先
0271c19: 師圓寂將期年矣。此時號天叩地。悲無所益。空望雪
0271c20: 山。徒有菀結。恨身不生羽。厥途無由耳。幸泰階稍平。
0271c21: 將欲東向。忽慧圓西崖二僧冒暑遠來。聞金粟中涵
0271c22: 兄訃音。令人如冷水吞符。肝腸不翅分裂矣。連年來
0271c23: 何吾家門不幸之若是耶。及讀手教。以金粟門庭恐
0271c24: 為峰落。光師塔須人洒掃。欲以是任督責愚弟。然此
0271c25: 事非小。當擇有力可克其任者。況同門兄弟亦多。如
0271c26: 弟樗材。兄素委悉。邇來氣力寢衰。精神疲瘁。又新住
0271c27: 燉煌破院。正營修葺。豈便告退。中有可議者唯先師
0271c28: 靈塔急欲拜掃。情出兩難。意欲以滄涵兄代理燉煌
0271c29: 院事。不知彼意如何。倘肯慈允晤顏。則近使旋肅。復
0271c30: 不罄愚衷。統祈心照。
0272a01: 復宋子勉郡丞
0272a02: 計別足下於辛亥之春。合壁不停。忽焉十載。南北相
0272a03: 警。鱗鴻間隔。無從申候起居。勞望情深。未嘗暫撥。先
0272a04: 師圓寂。貴剎承令祖與足下極力匡持。後事周詳。二
0272a05: 天之戴銘鏤心骨矣。今泰階已巳平。正欲東馳。惠書遠
0272a06: 及。如自九天而下。開緘展讀云。令祖仙逝。沖涵兄亦
0272a07: 西歸。此時雖方外人不能如鐵石之無淚可下耳。痛
0272a08: 何如之。禪林虛席。恐日久寥落。遠召不慧以為住持。
0272a09: 況先師門下荷法者眾。當循序推舉。此非細事。如不
0272a10: 慧腐材朽。棄奚當茲任。至於先師塔前。必躬趨拜掃。
0272a11: 專使旋肅佈祗復。伏惟鑒炤。不盡披宜。
0272a12: 復紫谷和尚
0272a13: 弟碌碌庸材。濫廁僧數。法門無補。實足騂羞。屢蒙吾
0272a14: 兄慈光惠照。遂麻幸直而中心不勝感激。故以道誼
0272a15: 為睹。不以世情分別者也。夏初不料有金粟之命。事
0272a16: 不容己巳。本欲趨座奉辭。再瞻眉宇。聞法體欠安。恐起
0272a17: 居過勞。不欲相煩耳。已巳具片紙申意。俟行後方便上
0272a18: 達。何期翰貺先辱。五內銜私。百朋榮藉矣。及讀來教。
0272a19: 諄諄以先師是念。足見兄平日愛弟之心而數年相
0272a20: 知之雅。痛切相關。誠仁人長者之言而弟涕淚悲泣。
0272a21: 敢不拳拳服膺也哉。弟愧列陳人。何足為兄掛齒。況
0272a22: 法道垂秋。雖鄭雅相亂。朱紫混淆。在明眼人自有高
0272a23: 鑑。此時冀吾兄正令全提。坐斷三秦。障回百川。有何
0272a24: 妖狐精魅之現形耶。扇頭佳什。字字瓊瑤。謹登載道。
0272a25: 奉揚慈風。餘珍完趙。秋風蕭瑟。善謝故人。順時保愛。
0272a26: 法門幸甚。人天幸甚。弟亦幸甚。燈下草復。不能罄臆。
0272a27: 弟行矣。望南瞻禮不盡於邑。
0272a28: 復雪兆和尚
0272a29: 客秋至山。討擾常住。兼領法誨。建後東馳。翹渴日西。
0272a30: 想吾兄春秋鼎富而腹疾。未嘗不在弟心中也。不審
0272b01: 比來何如。正念懸切。坤潛二公至。開讀翰示。如晤對
0272b02: 一室。詢知腹疾大愈。弟不勝喜躍。矧風穴祖席。光老
0272b03: 人開建之道場也。關係甚重。非吾兄孰能撐持。須善
0272b04: 珍攝。為法門幸。常住瑣末。悉委執事。不必過勞。至於
0272b05: 眷屬。又當繩之以規矩。不可以幼而溺愛。恣縱放肆。
0272b06: 異日蠱毒叢林。為害非小。況佛法下衰。祖途荊棘。典
0272b07: 型後學全在吾儕輩導之以禮法耳。禮法一壞。祖道
0272b08: 不復整矣。後學當何以取。則弟深慮之。致言逆耳。諒
0272b09: 不我較。聞木菴任護法。解組歸來。煩為致意。先師塔
0272b10: 頭於初五日已巳拜掃矣。為事不周。簡褻來便。辱貺拜
0272b11: 燈末品。謝非筆墨所申。春日和融。順時自愛。寸衷耿
0272b12: 耿。心與書馳。惟祈原鑒不備。
0272b13: 與純哲和尚
0272b14: 嚮來野鶴雲蹤。散誕成性。一旦置之城市邊頭。如生
0272b15: 猿入檻。束縛不能自持。從冬及春。送往迎來。日無暇
0272b16: 晷。執事人尚無閑工夫。未及訊候而翰貺儼然先辱
0272b17: 之。實增赧愧矣。昨會汝陽丘護法。云法體欠安。適坤
0272b18: 首座至。詢及已巳愈。弟心少慰。特遣休一知事代禮猊
0272b19: 座。恃在同條。不敢作套。不腆為大眾小食之供。春日
0272b20: 載陽。密雲不雨。祈吾兄加餐自玉。珍重未一。
0272b21: 復坤埜禪師
0272b22: 五月十二日了凡禪人持令師訃音到山。不覺悶絕。
0272b23: 躄地五內。何啻崩裂。連年何吾家門不幸之如是乎。
0272b24: 昨春沖兄姑趨寂。今夏令師復歸真。二載之間哲人
0272b25: 相繼隱淪天地。豈真遂閉乎。況祖園凋弊。得令師克
0272b26: 振而興起之。以為先師法道不墜。後學典型有望。何
0272b27: 遽捨我而長往耶。棟折榱崩。不勝有將厭之歎。所幸
0272b28: 者公輩鳳毛濟濟。後事安詳。令師為不亡也。但為人
0272b29: 後者。在丕承先烈為孝。不以隆崇儀供為美。凡事當
0272b30: 主之以靜。弔問經營不得過勞。雖然魔強法弱。公輩
0272c01: 以孱提任之。法門事重。各人自有一段光明。不可令
0272c02: 他人借為口實色斯舉矣。在集宜翔。想公等自有高
0272c03: 見。時當炎暑。不及趨弔。俟涼秋當圖奠掃山門。大眾
0272c04: 統候起居。餘不盡言。此復。
0272c05: 與廣慧純哲和尚
0272c06: 春中訊座。後入夏。音問寥寥。未審法體鮮健何如。屬
0272c07: 今紫薇霞映。芳槿榮敷。當火雲燒空之候。適兄毘藍
0272c08: 降沐之時。疾欲躬捧金盤以附人天之末。值道路水
0272c09: 淹。蘆航乏渡。特遣侍僧代為華祝。惟冀壽量期龍猛
0272c10: 之年。甲子逾趙州之筭。福造愚弟。利彼後學。庶滹沱
0272c11: 漲拍天之雄浪。汝南扇匝地之真風。是所願也。一芹
0272c12: 將意。囊具別幅。統惟慈照。不勝神馳。
0272c13: 與宋子勉
0272c14: 前論丈室東客堂仰棚今已成就。欲得一屏以遮墻
0272c15: 土。大則室不能容。小則難稱其處。須是合乎中者。量
0272c16: 有尺寸。又要雅素。不宜綺麗過當。得扇面者可須看
0272c17: 過發來。免至往返。此實。
0272c18: 與關內眾居士
0272c19: 鮦陽風土。大約米少麥多。食用與關內同。地平水淺。
0272c20: 瓜蔬頗賤。所產亦佳。常住園圃遼廓。若肯勤植。則不
0272c21: 少菜喫。未至蔡時。歲亦頗歉。常住空虛。幸今夏麥收。
0272c22: 諸庄租稞取足。及到蔡日。人境覺倍常矣。即今謀建
0272c23: 塔院。鐫銘拓基。似有可成。但步出林塘。引領西望。不
0272c24: 無悵然。近來饘粥稍健。只是人事詶繁。不審何日得
0272c25: 於終南深處。縛個茅棚。支折腳鐺子。煮和羅飯。作休
0272c26: 老計也。
0272c27: 與知還禪友
0272c28: 去歲風穴晤對。杖笠匆匆。戒途握手山前。人情戀戀。
0272c29: 有不能自已者。使谷口啼鳥。嶺上蒼柏聽歌驪而轉
0272c30: 增愁劇矣。別去過襄城。望首山汝水東流。沃野千里。
0273a01: 回首，白雲莽蒼則近，猶疑身在錦屏風前，翠嵐亭上
0273a02: 也。飆風可御，縮地無從。幽夢遐思，不盡悵。
0273a03: 與滄涵和尚
0273a04: 新蔡去汝州七百里，如隔遼海，杳不聞風穴信息，未
0273a05: 審吾兄近日起居何如，大眾各安否。此間雖煨大麥
0273a06: 粥，煮蔓菁菜，聊復粗遺，不以為憂，獨以學者不肯死
0273a07: 心學道為憂耳。法社寥寥，良可浩歎，奈何奈何。吾兄
0273a08: 久為眾望，門下象龍濟濟，當有逸群越格者，先師法
0273a09: 道自是不孤。如弟頑鈍下材，主斯大剎，加以修理塔
0273a10: 院，搬磚弄瓦，日無暇晷，忙忙落落，後不知作何折合
0273a11: 前語。山主言過，俟塔院告成，三年志滿，欲以虎堂兄
0273a12: 相代。彼則默然揆之，意在兩可之間。倘遂其志，得一
0273a13: 麤笨行者，掛破帙袋，檇楖栗杖，相從於蒼崖翠壁之
0273a14: 下，就窟為宅，倚樹為門，石床草榻，晏坐其上。食松花，
0273a15: 煮山泉，亦任猿嘯鳥啼，鹿遊豕伴，竟不知是何世界
0273a16: 也！快活快活！不審可有此日否？遇便作此報書。匆匆
0273a17: 不盡。
0273a18: 與青門全孟元文學
0273a19: 疏遠教範，涼燠迭更。緬想丰神，恍然白雲天際。時對
0273a20: 秋水碧潭，空林明月，益增遐想。昔者託跡青門，久銜
0273a21: 顧遇，荷以蘭臭之知。不憶有金粟之命，輒歎蓮飛，事
0273a22: 在萬不得已巳。然知我心憂，諒不過督。自到彼處，即料
0273a23: 理先師塔院碑銘。地乏鐵筆，不能鐫石，日夜焦思，所
0273a24: 以曠焉聞問。耿耿積懷，寤寐難寫，茲遇便鴻，肅此佈
0273a25: 悃，訊候崇禧。倘緣弗罄，再得把臂於青門，嘯傲暢遊，
0273a26: 亦未可知也。前囑拙稿附來，祈郢削為感。臨楮拳切，
0273a27: 不盡欲言。
0273a28: 與張子敏眾文學
0273a29: 不聆音教者期年矣。每懷風度，未嘗不在羹墻寤寐
0273a30: 間。想邇來德業聞望，慧祉洊加，自不在余饒舌也。昔
0273b01: 主燉煌，承大力弘護，實三生之緣，非偶然爾。忽有中
0273b02: 原之行，孤負良多。諒仁者愛人，必不以此而督責我
0273b03: 也。因僧回秦，特箋訊候。不知何日再聆音徽，坐春風
0273b04: 於程席中也。善謝故人珍愛，自攝遠在千里，不盡所
0273b05: 懷。區區之意，統惟炤鑒不既。
0273b06: 與張水若
0273b07: 客歲秋風落木時，拜違光霽。剎那間黃菊又媚荒
0273b08: 矣。始知方外電光，人世石火，塵寰信非曲談也。然高
0273b09: 明之宇，冰雪之懷，時切左右。但別時尊體欠安，不審
0273b10: 近況珍攝何如？關內十載，承令尊老護法不以形骸
0273b11: 為異，相視莫逆，而執事者又能留心內典。二世雅愛，
0273b12: 感遇益隆。遽爾萍分東向，鱗鴻懸隔。悰積乃懷，徒結
0273b13: 夢寐。茲因羽便，聊佈闊衷。微物侑緘，伏惟昺鑒。臨穎
0273b14: 神馳，不勝悵惜！
0273b15: 與董斗垣文學
0273b16: 曩時駐錫燉煌，久叨光庇。匪但勤事供養，兼能傾心
0273b17: 向道，竭力護持，可見不慧與足下夙有勝緣，真大不
0273b18: 可思議者也！昨秋東行，親承祖餞，復辦先師塔，供齋
0273b19: 金，種種厚道，感謝不盡。暢滌契闊，星霜一易。但新為
0273b20: 住持，瑣務氄集，曰欲裁候，因循至今。怠忽之罪，愧怍
0273b21: 萬萬矣。言念肺腑，寤寐為勞。茲以鴻便，肅候興居。情
0273b22: 緒依依，臨風不既。
0273b23: 與紫谷和尚
0273b24: 關內古今稱名勝地，況終南山水，富甲三秦。十數年
0273b25: 來，得吾兄高豎法幢，宗風丕振。不惟西方緇素知所
0273b26: 景仰而洗其凡陋之習，即不肖弟亦得依附末光，藉
0273b27: 以揚眉吐氣，激昂於其間。遽爾壑舟東移，承兄慈誨，
0273b28: 多方提獎，兼以厚贈，感刻不盡。別云一載，道阻且長。
0273b29: 不審比日起居安樂否？少病少惱否？眾生易度否？不
0273b30: 令吾兄生疲勞耶？悠悠遐思，何可喻也！汝南連年荒
0273c01: 旱，今歲稍改饑色。真俗景況，較之長安，霄壤懸殊矣。
0273c02: 至於鮦水，荒殘更勝。唯兄二嚴稱足，不居難處，如弟
0273c03: 則身經目擊矣。斷崖回借楮申訊，金風體露，善為調
0273c04: 攝，法門慶幸。謝私之語，非筆墨可能盡也。伏惟慧照
0273c05: 弗備。
0273c06: 與愚參珍侄禪師
0273c07: 燉煌二載，得賢契協力，毘贄顧厚益隆。感激萬萬，星
0273c08: 聚萍分，忽已巳再更歲籥。每一注念，渴想西馳，不審比
0273c09: 來法幢何若？河南連歲水荒，光景狼藉。今年麥收，雞
0273c10: 皮稍展。較之關中，如在睹史多天。但不知何時鐵枷
0273c11: 卸肩，再得與賢契縱步於五岡寺前，望終南而拾翠
0273c12: 色耳。
0273c13: 復李孔門文學
0273c14: 客冬心一來蒙扎遠惠。痛念燉煌修造中止，仍復荒
0273c15: 廢，再召不慧重整理之。深銜道誼，愧不能承當。但年
0273c16: 運已巳往，世機日薄，揆之時事，必須待緣。若勉強行之，
0273c17: 恐孺子學趨，鮮有不顛躦者。自入金粟已巳來，任大責
0273c18: 重，眾廣事繁。經晝籌慮，形神日敝，豈能再工土木而
0273c19: 興建大剎乎！若夫終南佳氣，中峰瑞煙，常以為懷，正
0273c20: 不知何日得把茅其中而息此疲勞也。奈何奈何。
0273c21: 與問松禪人
0273c22: 關門一別，瞬息兩年。知參學之志未去於心。彼時不
0273c23: 喚爾隨行者，以爾修造初營，恐中止而退十方檀越
0273c24: 之信念耳。於今料已巳完矣，趁此色身強健，正好勇往
0273c25: 向道，不可以些子小緣而棄擲大事。況人生有涯，世
0273c26: 法無盡，豈可以有涯之身而謀無盡之妄乎？急來金
0273c27: 粟，再加磨礱，一決生死之疑，以快暢生平。勿負爾幼
0273c28: 年出家參詢之初志也。吾年日衰，諸事冗冗，粥飯大
0273c29: 不似前，齒搖髮脫。汝聞豈不懼乎？斷崖回素，直筆附
0273c30: 寄。望望。
0274a01: 與省然鐸藏主
0274a02: 憶癸丑春，不期水乳針芥，自然契合。法緣共聚，南北
0274a03: 相從者，十有餘年。偶爾備員，金粟洒掃，萍梗東西，花
0274a04: 開花落，倏見兩度矣。想石火易馳，晤緣難必，此中劇
0274a05: 懷，不無耿耿。未審近況起居納福否？眷屬易調否？鼻
0274a06: 孔增進否？汝年雖高而氣尚壯，身尚康健，於道尚能
0274a07: 勇猛精進。雖不曾形於言句，觀其疑情憤憤，只欠噴
0274a08: 地一下，千了百當耳。宜勿墮初志，勿廢前工，極力參
0274a09: 究。果到水窮山盡，自然知眉毛元在額頭上也。至望
0274a10: 至望。
0274a11: 與知所覺都寺
0274a12: 關中棲遲，十數年緣契而長遠不退者，唯汝賢師徒
0274a13: 耳。偶然召主金粟，不得不往。特過寶界相別，未獲晤
0274a14: 面，遂即東行。忽踰年矣，至今心尚忡忡。想人生天地，
0274a15: 固如逆旅而會少離多，不無落世見之有，可慨也。金
0274a16: 粟法席，聲光赫赫，體局既大，所累匪輕。兼之久經廢
0274a17: 弛，四來者廣，土木興工，日夜籌畫，精神疲困之極。再
0274a18: 求與汝步涇川、看桃花、到原頭、問競渡，一息灑然，不
0274a19: 可得也。吾齒亞於汝，近來齒非軟不能食，目非鏡不
0274a20: 能書。老景逼人，竊自感之，不知汝齒目何如。衲布一
0274a21: 端，千里遐思。後緣會晤，未卜何時也。
0274a22: 與汝寧熊恕雯太尊
0274a23: 遼教近一載矣。托庇棠陰，山門鎮靜，緇行清修，銘感
0274a24: 之私，亟佩二天。方外人未知所報，唯於晨昏焚香合
0274a25: 爪，冀佛光默相，起居多福耳。時及陽止，紫氣盈西，適
0274a26: 真人懸弧令旦也。躬宜趨祝，聖制期臨。謹採一芹，專
0274a27: 僧代獻。九如之頌，對鐘鼓以稱揚。五福之疇，冀霞杯
0274a28: 而溢露矣。稽首晉椷，伏惟鑒亮。不宣。
0274a29: 與汝陽丘象屏明府
0274a30: 前光賁敝寺，輝映泉石。念別去日月如駛，倏爾裘葛
0274b01: 相易。每於清燈靜夜，追憶丰儀，亹亹言笑猶在風沼
0274b02: 月樹間也，令人喜而不寐。瞻台星光耀，想護法近祉，
0274b03: 自是永膺夭眷矣。新蔡新任于公，亦繼美芳躅，護持
0274b04: 山門。乃護法春風噓及隆護之厚愛也。謝謝。歲聿云
0274b05: 暮，切有蒹葭之思。肅函訊候，不盡愚衷。
0274b06: 與汝寧劉君佐別駕
0274b07: 赤霞東映，紫氣西來。遙知嶽降生甫及申矣。某散木
0274b08: 疏慵，久闊趨候。大護法惠澤覃敷，泉石蒙庇。在金粟
0274b09: 樾蔭良多，不勝感佩。茲逢星輝南極，無能躋彼公堂。
0274b10: 元效曝獻之忱，用代岡陵之祝。謹椷尺素，借引寸衷。
0274b11: 仰冀台照，幸惟鑒原。
0274b12: 與劉叔子進士
0274b13: 三春霪雨，夙痾頓發。藥不即效，痰嗽日深。惟匡床垂
0274b14: 坐，專務靜默為養痾計。適雨霽初晴，瑤章忽降。時一
0274b15: 諷詠，如遊瓊玉沼，問風韻鏘然，手不能釋。讀未竟
0274b16: 而夙疾然矣。嘗聞杜詩去瘧，信不誣也。愧藜臟藿
0274b17: 腑，其如繡口錦心，益感高誼。敬步來章，但不能如題，
0274b18: 聊以押韻而已，不可曰詩。投瑤報木，深有恥焉。祈噴
0274b19: 飯為幸。
0274b20: 與純哲和尚
0274b21: 蒲柳驚秋，年與俱逝。一事無成，兩鬢頒白，已巳忘賤辰
0274b22: 之屆期矣。辱勞繫念，厚貺遠頒。卻之至罪見外，受覺
0274b23: 汗顏滋甚。謹登二種，焚香烹茗，以誌不忘。使旋肅復，
0274b24: 尚容專謝。
0274b25: 與欽一耆德
0274b26: 連日苦雨，履無所之，唯與竹榻蒲團相伴。久則眉毛
0274b27: 作祟，一莖千斤，當何以遣。取架上傳燈，對窗展玩，魔
0274b28: 軍之伎果窮。適有僧自六安來，送茶一封，云仙人衝
0274b29: 社前採者。命行童以雨水烹試嘗之，味極甘馨。其質
0274b30: 細而蒙茸，其色微而淨白，與蜀之雀舌相類。公性嗜
0274c01: 茶，必能辨得真味。故分作二分，一分自用，一分奉公。
0274c02: 近來懶慢輟吟，不能有作，特借佛印寄東坡茶詩云：
0274c03: 「穿雲摘盡社前春，一兩平分半與君。遇客不須容易
0274c04: 點，點茶須是喫茶人。」公當如詩意，勿為龍團稱屈也。
0274c05: 附笑。
0274c06: 與虎堂和尚
0274c07: 昨歲秋杪，自風穴早發，過上剎相訊。十數年積悰，萬
0274c08: 未舒一。以進院期促，倉匆告別。未盡所懷，至今使我
0274c09: 心痗。自進院便打入鬧藍，諸事繁冗，未暇通問，中心
0274c10: 耿耿。不審比來法祉佳勝何如？山中無事，想與衲僧
0274c11: 輩覓紫度火，問數插鍬，演大般若，作大佛事，保等高
0274c12: 尚！此間剎臨城市，地闢林塘，往來投閑遊客，不啻半
0274c13: 日而竟話終日也。又以先師塔院營建經心，弟之骨
0274c14: 瘁神疲，較前大不相侔。每嘗注念丰儀，恍如左右。不
0274c15: 知兄亦曾念及弟否？向過山時，為潛輝忘失，故道引
0274c16: 入深菁。曠澤之中，木蔭蔽天，草長過人。東西無分，南
0274c17: 北不辨。斑斕之石似虎而懼入，蟠曲之藤驚蛇而塞
0274c18: 徑。葉分微洞，日影散星。松崖瀑掛，水澗雲騰。逐樹鳥
0274c19: 鳴，成群猿嘯。注目聆音，意怳神搖。夢耶覺耶，武陵之
0274c20: 記桃源得非若此者耶。忽聞人聲，山鳴谷應。尋聲撥
0274c21: 草，手足頓勞。越澗攀蘿十有餘里，始獲故道。回視迷
0274c22: 處，真如夢覺，而日已巳銜山矣。循途而前，未出山口，天
0274c23: 地昏黑，晦如墨漆。幸拄杖識路，約二鼓方抵文殊店。
0274c24: 想人生會合之難，有不可容易得者。茲因問石禪子，
0274c25: 遠詣座下。資性只得其中，如其可教，收之以供中瓶。
0274c26: 秋盡初寒，伏惟保愛，為道自重。幸甚。
0274c27: 與哀輝生文學
0274c28: 雨霽初晴，水光樹色可佳。時拄杖隨二三子縱步堤
0274c29: 上。石苔新翠，花點落紅，如繡錦茵。兼以鳥聲在樹，魚
0274c30: 躍深池，觸目會心，天機活潑。愧無謝眺驚人句以滌
0275a01: 其枯淡耳。即今坐微笑亭子中，特邀七步才收入詩
0275a02: 料，以這畫工神逸之妙。不得推泥懶步，以至佳景寂
0275a03: 寞，而笑吾儕輩不能得坡仙遊戲三昧也。呵呵。
0275a04: 
0275a05: 
0275a06: 
0275a07: 
0275a08: 
0275a09: 
0275a10: 敲空遺響卷第五終
