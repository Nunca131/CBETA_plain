0545c01: 楚林上睿禪師語錄卷之五
0545c02: 侍者寂勝等記錄
0545c03: 頌古
0545c04: 釋迦牟尼世尊初降生一手指天一手指地周
0545c05: 行七步目顧四方云天上天下唯吾獨尊雲門
0545c06: 云我當時若見一棒打殺與狗子喫貴圖天下
0545c07: 太平。
0545c08: 惡辣纔生便自誇指天指地撒塵沙縱饒行說兼能
0545c09: 到也落閻浮第二家。
0545c10: 世尊未離兜率已巳降王宮未出母胎度人已巳畢。
0545c11: 兜率與王宮不動步而到一路坦然平望空休啟告
0545c12: 度盡眾生未出頭摩耶腹裏空廝炒。
0545c13: 世尊因外道問云不問有言不問無言世尊據
0545c14: 坐外道讚曰世尊大慈大悲開我迷雲令我得
0545c15: 入作禮而去後阿難問佛外道有何所證而言
0545c16: 得入世尊曰如世良馬見鞭影而行。
0545c17: 牢關兩處空相向捷出當陽絕點痕柳綠桃紅春水
0545c18: 碧千山雪盡馬蹄輕。
0545c19: 世尊因調達謗佛生身陷地獄佛敕阿難傳問
0545c20: 云汝在地獄中安否云我雖在地獄如三禪天
0545c21: 樂佛又令阿難傳問你還求出不云我待世尊
0545c22: 來便出阿難云佛是三界大師豈有入地獄分
0545c23: 云佛既無入地獄分我豈有出地獄分。
0545c24: 漁翁把釣坐瀟湘樵子操柯陟險崗彼此生涯隨處
0545c25: 足從他人自說行藏。
0545c26: 世尊因波斯匿王問勝義諦中有世俗諦否若
0545c27: 言無智不應一若言有智不應二一二之義云
0545c28: 何世尊曰大王汝於過去龍光佛法中曾問此
0545c29: 義我今無說汝今無聽無說無聽是名一義二
0545c30: 義。
0546a01: 水盡山窮處由來路路通若無人踏到長被白雲封。
0546a02: 文殊師利在靈山會上諸佛集處見一女子近
0546a03: 佛坐入於三昧文殊白佛云何此女得近佛坐
0546a04: 佛云汝但覺此女令從三昧起汝自問之文殊
0546a05: 繞女子三匝鳴指一下乃至托上梵天盡其神
0546a06: 力而不能出佛云假使百千文殊亦出此女定
0546a07: 不得下方過四十二恒沙國土有网明菩薩能
0546a08: 出此女定須臾网明至佛所佛敕出此女定网
0546a09: 明即於女子前鳴指一下女子於是從定而出。
0546a10: 大定無門戶三人漫主張出得出不得切忌錯商量。
0546a11: 殃崛摩羅既出家為沙門因持缽入城至一長
0546a12: 者家值其婦產難子母未分長者云瞿曇弟子
0546a13: 汝為至聖當有何法能免產難殃崛曰我乍入
0546a14: 道未知此法當去問佛卻來相報遽返白佛具
0546a15: 陳上事佛告曰汝速去說我自從賢聖法來未
0546a16: 曾殺生殃崛往告其婦人聞之當時分娩。
0546a17: 賢聖法來不殺生弗遲弗疾恰分身傳言送語成何
0546a18: 事報盡人間兩不平。
0546a19: 那吒太子析肉還母析骨還父然後現本身運
0546a20: 大神力為父母說法。
0546a21: 本身原不號那吒骨肉須還父母家白鷺下田千點
0546a22: 雪黃鸝上樹一枝花。
0546a23: 七賢聖女姊妹同遊屍陀林一姊指屍曰屍在
0546a24: 此人在甚處諸姊諦觀皆悉悟道乃感帝釋雨
0546a25: 花讚曰我是帝釋見諸姊悟道故來供養但諸
0546a26: 姊有何所須我能給施女曰我家四事七珍悉
0546a27: 皆具足唯要三般物一要無根樹一株二要無
0546a28: 陰陽地一片三要叫不應谷一所帝釋曰一切
0546a29: 所須我悉有之若此三物我實無女曰汝若無
0546a30: 此爭解濟人遂同往白佛佛言我諸弟子不解
0546b01: 此義唯有諸大菩薩乃解此義。
0546b02: 寒林發問悟來由惹得天花動地浮更賣風流行活
0546b03: 路三般需索轉添愁空咄咄且休休不如收拾歸家
0546b04: 去莫待天明白了頭。
0546b05: 昔城東老姥與佛同生而不欲見佛每見佛來
0546b06: 即便迴避雖然如此回顧東西總皆是佛遂以
0546b07: 手掩面於十指掌中亦總是佛。
0546b08: 獨尊惟我孰為儔掩面遮藏病未瘳知避稍難還就
0546b09: 錯不風流處卻風流。
0546b10: 傅大士頌云夜夜抱佛眠朝朝還共起起坐鎮
0546b11: 相隨如形影相似欲識佛去處祗者語聲是。
0546b12: 聞鐘忙起身齋便掌缽夜夜與朝朝隨方皆合轍
0546b13: 報與龍華樹下人水中不是天邊月。
0546b14: 傅大士一日披衲衣頂冠靸履朝見武帝帝問
0546b15: 是僧邪士指冠帝云是道邪士指靸履帝云是
0546b16: 俗邪士指衲衣。
0546b17: 通身差異事紛紜敢向朝堂誑至尊若使盡情多剝
0546b18: 了作何面孔出都門。
0546b19: 布袋和尚常在通衢或問在此何為師云等箇
0546b20: 人來曰來也曰汝不是這箇人或解布袋百物
0546b21: 俱有撇下曰看看又一一收起問人曰這箇喚
0546b22: 作甚麼或袋內探果子與僧僧擬接師乃縮手
0546b23: 曰汝不是這箇人或見僧行過乃拊背一下僧
0546b24: 回首師曰把一錢子來有時倚袋終日憨睡或
0546b25: 起行市肆間小兒譁逐之或拄杖或數珠與兒
0546b26: 戲有僧問如何是祖師西來意遂放下布袋叉
0546b27: 手而立僧曰祗此更別有在師拈起布袋肩負
0546b28: 而去。
0546b29: 兜率宮中不肯住花街柳巷頻來去倚袋長齁一覺
0546b30: 眠日炙風吹渾不顧衣衫穿手腳露知他有底閑腸
0546c01: 肚喚作當來慈氏尊土塊石頭俱話墮。
0546c02: 跋陀尊者因生法師論眾微聚曰色眾微無自
0546c03: 性曰空者云只明得因中色空未明得果上色
0546c04: 空法師問如何是果上色空者云一微空故眾
0546c05: 微空眾微空故一微空一微空中無眾微眾微
0546c06: 空中無一微。
0546c07: 色空空色兩相纏體妙何妨涉眾緣毒蛇頭上楷得
0546c08: 癢大虫口裏打鞦韆。
0546c09: 維摩居士示疾毗耶離城自念寢疾于床世尊
0546c10: 大慈寧不垂愍佛知其意告文殊師利言汝行
0546c11: 詣維摩詰問疾文殊白言世尊彼上人者難為
0546c12: 酬對深達實相善說法要辯才無滯智慧無礙
0546c13: 一切菩薩法式悉知諸佛秘藏無不得入降伏
0546c14: 眾魔遊戲神通其慧方便皆已巳得度雖然當承
0546c15: 佛聖旨詣彼問疾。
0546c16: 眾手紛紜射一鵰秋空漸覺影迢遙由基忽發撩天
0546c17: 鏃萬里雲霄失羽毛。
0546c18: 善財歷百十城參五十三位善知識後到毘盧
0546c19: 樓閣前曰是解空無相無作之所住處云云見
0546c20: 樓閣門閉善財暫時斂歛念曰大慈大悲願樓閣
0546c21: 門開令我得入尋時彌勒領諸眷屬至善財前
0546c22: 彈指一下樓閣門開善財得入入已巳還閉見百
0546c23: 千萬億樓閣一一樓閣有一彌勒領諸眷屬并
0546c24: 有一善財在前彌勒復彈指云善男子起法性
0546c25: 如是。
0546c26: 樓閣門前竟日閑善財到處被人謾通身泥水通身
0546c27: 漏看你伶俜到甚年。
0546c28: 楞嚴經七處徵心。
0546c29: 七處徵心眼裏抽釘放出金毛獅子普天匝地翻騰。
0546c30: 楞嚴經八還顯見。
0547a01: 八還顯見打成兩畔月到天心風來水面見不見倒
0547a02: 騎牛兮入佛殿。
0547a03: 經題八字。
0547a04: 經題箇字報君知塞壑填溝說向誰苔篆羅紋描不
0547a05: 得逐風隨雨自東西。
0547a06: 不二法門。
0547a07: 岐路紛紜宿霧埋老翁一默語如雷斯門今古非通
0547a08: 塞把手牽人不入來。
0547a09: 金剛經過去心不可得現在心不可得未來心
0547a10: 不可得　德山行腳時到潭州詣胡餅店覓點
0547a11: 心喫店婆出問過現未來心不可得上座點那
0547a12: 一心德山無語。
0547a13: 過去心不可得孤舟獨釣寒江雪現在心不可得珊
0547a14: 瑚枝枝撐著月未來心不可得鸑鷟何曾離丹穴萬
0547a15: 古長空一色沉三段不同原自別原自別惟證乃知
0547a16: 難可說屈屈甕裏無端走卻鱉。
0547a17: 華嚴經我今普見一切眾生具有如來智慧德
0547a18: 相但以妄想執著不能證得。
0547a19: 智慧執著天台南嶽失卻半年休爭一杓借路經過
0547a20: 那論苦樂一踏鴻門兩扇開空裏磨盤生八角。
0547a21: 金剛經若以色見我以音聲求我是人行邪道
0547a22: 不能見如來。
0547a23: 獨坐虛堂體自然平湖水滿月當天一聲黃鳥啼高
0547a24: 樹幾片閒雲落檻前。
0547a25: 世尊不說說迦葉不聞聞。
0547a26: 打麵還他洲土麥唱歌須是帝鄉人水流黃葉來何
0547a27: 處牛帶寒鴉過遠村。
0547a28: 迦葉因阿難問世尊傳金縷外別傳何物迦葉
0547a29: 召阿難難應諾葉曰倒卻門前剎竿著。
0547a30: 倒卻門前剎竿著心肝五臟盡情傾兒孫殃及無休
0547b01: 歇此土西天恨轉深。
0547b02: 九祖伏馱密多尊者問八祖佛馱難提父母非
0547b03: 我親誰是最親者諸佛非我道誰是最道者八
0547b04: 祖以偈答汝言與心親父母非可比汝行與道
0547b05: 合諸佛心即是外求有相佛與汝不相似欲識
0547b06: 汝本心非合亦非離。
0547b07: 父母非親誰是親從來孝子諱爺名逢人但說三分
0547b08: 話未可全拋一片心。
0547b09: 二十七祖般若多羅東印土國王請師齋次王
0547b10: 問諸人盡轉經唯師為甚不轉師云貧道出息
0547b11: 不涉世緣人息不居蘊界常轉如是經百千萬
0547b12: 億卷非但一卷兩卷。
0547b13: 秋清月色沉寒水風轉孤蓬過別灘釣得金鱗仍舊
0547b14: 放不知何日整歸帆。
0547b15: 六祖於法性寺暮夜風颺剎旛聞二僧對論一
0547b16: 云旛動一云風動往復未契祖曰風旛非動動
0547b17: 自心耳於是一眾竦然。
0547b18: 不是風兮不是旛撩天俊鶻透重關分明只在青雲
0547b19: 際剔起眉毛仔細看。
0547b20: 六祖謂門人曰吾欲歸新州汝等速治舟楫門
0547b21: 人曰師從此去早晚卻回祖曰落葉歸根來時
0547b22: 無口。
0547b23: 葉落歸根喪盡平生來時無口出乘露醜從此曹溪
0547b24: 路不通白雲不動青山走。
0547b25: 葉落歸根塞戶填門來時無口免致亂嘔曹溪一派
0547b26: 古今流萬象森羅齊點首。
0547b27: 劉鐵磨見溈山山曰老牸牛汝來耶磨曰明日
0547b28: 臺山大會有齋和尚還去否山作倒勢磨便出
0547b29: 去。
0547b30: 老牛偏解藏頭角卻向臺山會裏游且喜溈山水草
0547c01: 足大家齊唱太平謳。
0547c02: 巖頭值沙汰於鄂渚河邊作渡子遇一婆子抱
0547c03: 一孩兒乃曰呈橈舞棹即不問且問婆手中兒
0547c04: 甚處得來曰婆生七子六箇不遇知音只這箇
0547c05: 也不消得拋向水中。
0547c06: 江邊婆子賣風流卻把花枝帶滿頭剛被傍觀輕借
0547c07: 問一聲款乃過滄洲。
0547c08: 杭州徑山國一道欽禪師因馬祖遣人送書到
0547c09: 書中作一圓相師發緘見遂於圓相中著一點
0547c10: 卻封回忠國師聞得乃曰欽師猶被馬師惑。
0547c11: 一人搖頭一人擺尾惹得傍觀來說道理。
0547c12: 西京光宅寺慧忠國師一日喚侍者者應諾如
0547c13: 是三喚皆應諾師曰將謂吾孤負汝卻是汝孤
0547c14: 負吾。
0547c15: 三呼三應已巳堪嗟玉本無瑕卻有瑕負汝負吾人不
0547c16: 會至今天下事如麻。
0547c17: 讓祖因馬師聞化江西未聞說法之息遂
0547c18: 去云待伊上堂但問作麼生伊道底語記將來
0547c19: 僧如師旨回謂師曰馬師云自從胡亂後三十
0547c20: 年不少鹽醬喫師然之。
0547c21: 問道作麼生不曾少鹽醬雖然爾作家敢保未的當。
0547c22: 吉州青源行思禪師參六祖問當何所務即不
0547c23: 落階級祖曰汝曾作什麼師曰聖諦亦不為祖
0547c24: 曰落何階級師曰聖諦尚不為何階級之有。
0547c25: 五色雲攢萬乘君簾垂黃閣絕功勳琉璃殿上無人
0547c26: 到此日方知天子尊。
0547c27: 江西馬祖道一禪師示眾曰汝等諸人各信自
0547c28: 心是佛此心即是佛心達磨南天竺國來至中
0547c29: 華傳上乘一心之法令汝等開悟有僧問云和
0547c30: 尚為什麼說即心即佛祖曰為止小兒啼僧曰
0548a01: 啼止後如何祖曰非心非佛僧曰除此一種人
0548a02: 來如何指示祖曰向伊道不是物曰忽遇其中
0548a03: 人來如何祖曰且教伊體會大道。
0548a04: 即心是佛更何求心佛無差當下休睡起碧天三丈
0548a05: 日詩成青樹一聲鳩。
0548a06: 馬祖不安院主問和尚近日尊候如何祖曰日
0548a07: 面佛月面佛。
0548a08: 日面月面一切成現車不橫推理無曲斷。
0548a09: 百丈每上堂有一老人隨眾聽法眾退唯老人
0548a10: 不退師曰汝何人曰吾非人也於過去迦葉佛
0548a11: 時住此山因學人問大修行人還落因果也無
0548a12: 某對曰不落因果遂墮五百生野狐身今請和
0548a13: 尚代一轉語貴脫狐身師曰汝問乃問大修行
0548a14: 人還落因果也無師曰不昧因果老人於言下
0548a15: 大悟作禮曰某已巳脫狐身住在山後敢乞依僧
0548a16: 火化師令維那白椎告眾食後送亡僧食後師
0548a17: 領眾至山後以杖挑出一死狐乃依法火葬師
0548a18: 至晚上堂舉前因緣黃檗便問古人錯祗對一
0548a19: 轉語五百生墮野狐身轉轉不錯合作箇什麼
0548a20: 師曰近前來與汝道檗近前與師一掌師拍手
0548a21: 笑曰將謂胡鬚赤更有赤鬚胡。
0548a22: 不落不昧春蘭夏蕙左之右之何嘗避諱報諸人會
0548a23: 不會擬欲分疏野狐成隊。
0548a24: 南泉普願禪師有時曰文殊普賢昨夜三更相
0548a25: 打每人與二十棒趁出院也趙州曰和尚棒教
0548a26: 誰喫曰且道王老師過在什麼處趙州禮拜而
0548a27: 出。
0548a28: 佛法兩相爭還他正令行誰知侵早起更有夜行人。
0548a29: 南泉曰江西馬大師說即心即佛王老師不恁
0548a30: 麼道不是心不是佛不是物恁麼道還有過麼
0548b01: 趙州禮拜而出僧隨問諗上座禮拜意作麼生
0548b02: 曰汝問取和尚僧問師曰適諗上座意作麼生
0548b03: 師曰他卻領得老僧意旨。
0548b04: 好箇去核宣州棗送在口邊誰解咬忽然咬斷廣長
0548b05: 舌三世如來都笑倒。
0548b06: 南泉曰三世諸佛不知有狸奴白牯卻知有。
0548b07: 寰中天子敕塞外將軍令擬議問如何喪卻窮性命。
0548b08: 南泉示眾曰王老師自小養一頭水牯牛擬向
0548b09: 溪東牧不免食他國王水草向溪西牧亦未免
0548b10: 食他國王水草如今不免隨分納些些總不見
0548b11: 得。
0548b12: 通身水草自優游鼻孔撩天任放收幾度歸來明月
0548b13: 下角尖撐破洞庭秋。
0548b14: 杭州鹽官齊安國師一日喚侍者曰將犀牛扇
0548b15: 子來者曰破也師曰扇既破還我犀牛兒來者
0548b16: 無對。
0548b17: 紛紛眾手畫犀牛豈是當初那一頭侍者若能回首
0548b18: 看全牛卻在掌中收。
0548b19: 鹽官一日謂眾曰虛空為鼓須彌為椎甚麼人
0548b20: 打得眾無對。
0548b21: 須彌椎打虛空鼓萬象森羅齊起舞無舌童兒和一
0548b22: 場大虫咬殺南山虎。
0548b23: 盤山示眾曰心月孤圓光吞萬象光非照境境
0548b24: 亦非存光境俱忘復是何物　洞山曰光境未
0548b25: 忘復是何物。
0548b26: 光境俱忘復是痕光非照境境非存楊花不為春風
0548b27: 落吹遍前村與後村。
0548b28: 胡南東寺如會禪師嘗患門徒以即心即佛之
0548b29: 談誦憶不已巳且謂佛如何住而曰即心心如畫
0548b30: 師而曰即佛遂示眾曰心不是佛智不是道劍
0548c01: 去久矣汝方刻舟。
0548c02: 心不是佛智不是道月白風清落花啼鳥釣盡瀟湘
0548c03: 無處尋可憐只向鉤頭討。
0548c04: 唐州紫玉山道通禪師因于公問如何是黑風
0548c05: 吹其船舫漂墮羅剎鬼國師曰于客作漢問
0548c06: 恁麼事作麼于失色師指曰這箇便是黑風吹
0548c07: 其漂墮羅剎鬼國于作禮而謝。
0548c08: 黑風吹到羅剎國就地還家路不多一吸波濤乾徹
0548c09: 底青霄平步響環珂。
0548c10: 五臺山隱峰禪師因南泉把淨瓶與師曰淨瓶
0548c11: 是境你不得動著境與我將水來師將淨瓶傾
0548c12: 水於泉面前泉休去。
0548c13: 指瓶傾水以此易彼佛法商量繩蛇杌鬼。
0548c14: 鎮州金牛和尚每日自作飯供眾至齋時昇飯
0548c15: 桶到僧堂前作舞呵呵笑曰菩薩子喫飯來。
0548c16: 鐘鼓聲聲喚不回金牛作舞口重開禪流若也知端
0548c17: 的拈取缽盂喫飯來。
0548c18: 
0548c19: 
0548c20: 楚林禪師語錄卷之五終
