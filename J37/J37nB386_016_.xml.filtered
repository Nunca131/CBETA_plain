0402a01: 遠菴禪師語錄卷第十六
0402a02: 嗣法門人元視等編
0402a03: 書啟
0402a04: 復寧郡諸紳衿護法啟
0402a05: 恭惟諸大護法瓊枝疊秀玉榦聯英德邁四科才優
0402a06: 八凱悟彰物格掩橫浦之芳蹤禪藻仙華挹眉山之
0402a07: 清韻湛朝宗以萬壑鑑徹心源總作鎮以群情衡縣
0402a08: 慧岳誠聖代之伊呂法苑之許王者也某德愧玟
0402a09: 才慚鉛鈍久承雅誼濫膺前規識乏先幾之明事多
0402a10: 當局之昧致令鼠牙雀角置喙無容惟念海闊天空
0402a11: 燃犀斯省不謂台檀靈山秉記濁世無忘不踰毘耶
0402a12: 嚴持寶座肯祖燈之堂搆翰錫瑤函纘佛日之徽猷
0402a13: 文揚玉札金湯在望知弘護之斯勤繡澀難藏愧繼
0402a14: 述之靡緒勉從台命憂讋彌深臨楮迴惶曷勝慚恧。
0402a15: 復定邑眾紳衿護法啟
0402a16: 側聞成風妙斲非全匠氏之能流水清絃須藉知音
0402a17: 斯鑑法非孤起而成境必遇緣斯就恭惟諸大檀護
0402a18: 玉韞山輝珠藏川媚選官得佛高名自繼西江學釋
0402a19: 知儒大業全傳東洛眷茲法席思繼往以開來緬彼
0402a20: 莖茆因感今而念昔飛來尺素爰寵丹青某蘿薜長
0402a21: 行秖合一枝聊寄搶榆匪逮豈堪萬里高摶但同風
0402a22: 之敷座方殷矍然排闥惟先哲之巨剎難卻郤勉爾登
0402a23: 峰敢云淵匠重興庶或荊州可識三條篾一莖虀聊
0402a24: 作往來接待孤峰頂鬧藍頭還期主伴交參買山既
0402a25: 逭金錢入室憑留玉帶玲瓏巖畔蒙招手以相呼華
0402a26: 蓋峰刖莫攢眉而歸去雲章遙復無任神馳。
0402a27: 復湘南諸紳衿護法公啟
0402a28: 伏以鷲峰大法昔重托於王臣熊嶠宗傳亦丕揚于
0402a29: 儒彥況芝同臭味蘭共襟期幸吾道之未衰實同人
0402a30: 之深眷也恭惟諸位詞宗護法衡湘碩望洙泗耆英
0402b01: 識探玄微學臻淵奧經綸在握當軸而四海同文錦
0402b02: 繡纏腸揮毫則五湖獨步天香秋桂觸翻無隱之宗
0402b03: 月夜春蛙發明一貫之旨挈百氏之綱領統三教以
0402b04: 總持衲某山林朽櫟粥飯常行謬登祖席失繩尺於
0402b05: 後昆濫典名藍罔規模於宿衲餐煙霞于神鼎已巳增
0402b06: 痼疾之多臥泉石于清關轉慚懶癖之甚夙生多幸
0402b07: 每邀支謝之交不棄耑愚益尋蘇元之好罷駑下駟
0402b08: 寧堪伯樂之枉觀輪囷樗材徒勞郢匠之迴盼搶榆
0402b09: 不逮敢望扶搖尺蠖無能何當馳驟既叨芰嗜詎乏
0402b10: 葵傾書傳青鳥之遙光並紫泥之重雲裏茆茨初搆
0402b11: 奚難瓶錫遄征堂前耆耋垂登豈合星河遠泛是用
0402b12: 擅違台命庶幾寬假來期望沅湘而徘徊瞻衡嶷以
0402b13: 延佇悵千山之遙隔時節未逢冀一室之晤言因緣
0402b14: 有待攀虎溪結社須藉宗雷期藥嶠傳燈還資裴李
0402b15: 風生玉麈試看鑿齒之酬酒乏金罍莫便攢眉而去
0402b16: 微忱謹布高明賜原。
0402b17: 復湘南諸山法屬公啟
0402b18: 伏以家聲不墜惟資蘭桂聯芳祖令維新實賴象龍
0402b19: 隨步從來膊無外曲緣知掌不獨鳴恭惟同源法屬
0402b20: 諸山和尚氣吞湖海眼蓋乾坤乳擇鵝王身翻獅子
0402b21: 鳳毛麟角等是太白真枝巨剎名坊總攬湘山秀色
0402b22: 同聲相和兮東唱則西敲別調重翻兮南呼而北應
0402b23: 擎叉打地隱顯隨機無非格外風流舞笏張弓行藏
0402b24: 莫測悉顯箇中消息幸多瑞生優缽何須錦上鋪花
0402b25: 既方樂奏鈞天安用郢中誇曲不慧識慚面壁學未
0402b26: 窺籓祖席謬居深有辜於同學名坊濫典毫無補乎
0402b27: 法門福涼德薄之軀承推一日之長璧合珠聯之翰
0402b28: 不遠千里而遐然蒙金地遙招可不江陵暗點但老
0402b29: 人齡垂望耋居恒風燭可虞又雲兄誼莫能辭是用
0402b30: 星霜暫緩盼沅江而莫渡適時節之未逢擷湘芷以
0402c01: 遨遊審因緣之有在若夫應菴舉話難克當其美言
0402c02: 設或寶壽推僧須有假於神力。
0402c03: 復臨封諸山名德啟
0402c04: 伏以三臺玅舞合資作者頻推一曲新歌須藉知音
0402c05: 賡和山崖水涘蓋有其人石畔松邊豈無同調恭惟
0402c06: 諸山名德大師學精三藏戒鍊五篇禪得髓心道推
0402c07: 山斗煙霞之勝侶出格飽參湖海之英靈逸群宿衲
0402c08: 芋煨品字火綠蘿深處眠雲麻連鶉結衣紫籜叢中
0402c09: 嘯月開畬種粟钁頭下電掣星馳引水澆蔬杓子邊
0402c10: 山寒澗肅歷歷家風邁古頭頭活計超方重欲豎拂
0402c11: 拈槌大似將缽安柄更須談宗演義分明添足畫蛇
0402c12: 不慧識學寡昧濫廁僧倫才略疏庸謬尸禪席乏煆
0402c13: 聖煉凡之作平澹遣時無鎔今鑄古之能委羸度日
0402c14: 生成慵劣每蒙碩德相規幸不棄遺更辱多賢垂教
0402c15: 方擬龍山之訪緣菜葉以迴源豈虞馬寺之言飛鴻
0402c16: 音而排闥因緣固在時節未然以化鹿老人近垂登
0402c17: 耋而諸剎叟兄再至催程毅然堅卻郤則負遠地雲山
0402c18: 恝爾便行有孤高齡鶴髮延遲希諒進退實難汎洞
0402c19: 庭於木蘭雖涉渺漭攬湘川之芳杜終不虛懸雅抱
0402c20: 幽襟遙通盟誼輝蓬照蓽當借鄰光。
0402c21: 復古南牧老和尚
0402c22: 久闊玄誨渴想殊深忽蒙興福法兄惠臨下頒慈教
0402c23: 并及隆儀載拜伏讀不覺汗流至踵也某眇然小子
0402c24: 既愚且疏尸席祖庭實不堪任仰荷慈光加被庶免
0402c25: 顛越然數年以來屢求解退苦不獲免寧當慧齒生
0402c26: 春過與提獎固老和尚之撫摩晚輩至愛至深無所
0402c27: 不至則某之赧顏當如何耶然敢不捐軀恐不副大
0402c28: 人之所望耳老和尚道大德備法門總持千秋師表
0402c29: 而壽藏一幢允宜卓立祖山不特祖孫父子伯仲同
0402c30: 條道義之篤宛於一堂之上抑使後昆末學景仰無
0403a01: 斁其諸剎之佳城宜分為爪髮衣缽之藏各使依光
0403a02: 一方高鑒之明無可言喻某之愚見亦如是也然徒
0403a03: 有忻願之心實無纖毫之效何乃反賜重言以及嘉
0403a04: 貺使某拜領則何當辭謝又不恭謹登二種永誌不
0403a05: 忘而合山清眾又飫香積皆賴眉間一分慈光尚容
0403a06: 趨謝不勝瞻仰之至。
0403a07: 復仲調陶太史
0403a08: 耳熟大名久矣不特接教入楚始知蒼梧湘浦之間
0403a09: 復有如昔日之人也承命儼以神鼎虛席召不慧樽
0403a10: 俎其間固居士之誤采風聞過聽人言耳不慧自顧
0403a11: 生平鮮德涼才若此者詎堪當此鉅任況諲祖之龍
0403a12: 章鳳質雲兄之大呂黃鐘而尟眇之軀豈能仍其堂
0403a13: 搆而協其塤箎者哉然金地遙招江陵暗點敢不勉
0403a14: 從台命又雲兄一片血心於佛法平沉之處崛然興
0403a15: 起幸同人之激揚開盲警聵將移其風俗矣不幸天
0403a16: 不惠弔良導斯奪將恐湘江一帶又從冥而入冥抑
0403a17: 何吝犬馬之勞不任左右之鞭策乎若曰舉揚宗教
0403a18: 則吾豈敢或聽之以博飯栽田庶可聊遂愚蒙且得
0403a19: 素心之人相與數晨夕亦向往之願焉否則不敢奉
0403a20: 命裁復不莊統惟照察不備。
0403a21: 復玉齋耿兵憲
0403a22: 雪上人回接手教備詳近況種種不謂晴空一鏡俄
0403a23: 然萬別千差若非居士久於佛法陶鎔逆順無驚險
0403a24: 夷一致而一旦遭逢此境則其情狀抑何堪哉然古
0403a25: 之聖人以無災為懼公郎竟以廉直才能災罹無妄
0403a26: 固其天道茫茫不可問也若其量度過人今造物抑
0403a27: 之必有道矣安得不知其為天下異時之福耶拙錄
0403a28: 弁首雅承推獎恐不副實然借寵光庶獲不朽長沙
0403a29: 之行似不能免三月初將發棹邗關矣至於禍福休
0403a30: 咎亦聽之前緣而已巳惟冀珍調自玉不備。
0403b01: 復吳師半居士
0403b02: 披讀來翰過譽種種重言不當喫承問末後一句急
0403b03: 切要緊正搔著山僧癢處山僧入楚以來雖曰未久
0403b04: 凡見究心此事者無論在家出家略認得些門頭影
0403b05: 子邊事便以為極則不思進步究竟到安樂無疑之
0403b06: 地佛所云可憐憫者正此輩耳而居士特於此要見
0403b07: 箇到底豈非夙承願力而來者乎雖然若論末後一
0403b08: 句未舉最初一句以前已巳是兩手分付了也而居士
0403b09: 又在山僧者裏撈天摸地何也蓋只為居士薦得最
0403b10: 初一句未免史有末後一句始到牢關之事耳而今
0403b11: 若要山僧說則截卻郤山僧舌若道山僧不說則啞卻郤
0403b12: 山僧口居士向者裏還分疏得下麼分疏看若分疏
0403b13: 不下直須仔細分疏忽然分疏不及啐地折嚗地斷
0403b14: 則非末後一句和者從前所得一時俱喪卻郤也方信
0403b15: 道從前被眼瞞也所以古人道一見則一切見一了
0403b16: 則一切了直下如紅爐上飛點雪相似金剛王寶劍
0403b17: 上還吹得一些毛麼到者裏若有纖毫未盡即是過
0403b18: 重丘山須知須知故云懸崖撒手自肯承當絕後再
0403b19: 甦欺君不得總無他說只要當人啐地折嚗地斷耳
0403b20: 果若啐地折嚗地斷豈有未盡之理高峰墮枕時便
0403b21: 是者箇消息也百丈耳聾三日亦不出者箇消息也
0403b22: 至於巖頭道大小德山未會末後句在又道悔不曾
0403b23: 向伊道末後句若向伊道末後句天下人不奈雪老
0403b24: 何者等葛藤一一自知落處不著問人耳那時神鼎
0403b25: 有三十棒要與居士喫方知道如蒿枝拂相似若此
0403b26: 豈特不可與近時流輩得少為足者同日而語便與
0403b27: 從上古人把臂共行矣不特居士慶快生平真林下
0403b28: 勝事也勉力。
0403b29: 復溈山慧山和尚
0403b30: 改正換旦尋常節令遠勞專使跋涉并及隆齋厚貺
0403c01: 深慚素受無已巳謝謝然聞吾老人以五峰法伯千斤
0403c02: 擔子兩手委付與公此老人平昔一點公心海內共
0403c03: 知者今則老姪赤身擔荷可謂頭正尾正不勝欣慰
0403c04: 之至但惜不獲躬過寶坊再舉三聖推僧舊案奈何
0403c05: 住持事繁彼此同病無以表意卒拈數語雖借大慧
0403c06: 老人鼻孔要且不在坐斷金輪之下出氣老姪其勉
0403c07: 諸不盡。
0403c08: 復大年楊邑侯
0403c09: 苾芻孱弱莫過斯時若非檀陰是托直枯槁無餘矣
0403c10: 復蒙台翰又以似乎身居祿位無緣問道日恐汩沒
0403c11: 塵勞而大生憂懼有以前世惡果故墮在茫茫苦海
0403c12: 中云云於此益見吾台檀之與常人不同也佛不云
0403c13: 乎信心難發怖心難生今台檀身當榮顯之際人望
0403c14: 之若青雲之不可致然台檀反生憂懼非世儒所謂
0403c15: 知安而慮危者歟即此一念心吾於台檀更不必別
0403c16: 法便是超三界出生死之解脫路頭亦便是化民成
0403c17: 俗致君堯舜之根基也吾祖達磨大師在南天竺國
0403c18: 觀此東震旦中有大乘根器故越漠渡沙得得西來
0403c19: 直指人心見性成佛不立語言文字謂之教外別傳
0403c20: 又謂之向上一著子又謂之圓頓最上上乘何謂大
0403c21: 乘根器即於榮顯富貴中不被富貴塵勞之所籠罩
0403c22: 不假人開導引誘猛欲出離者是何謂直指人心見
0403c23: 性成佛者不教人千劫學威儀萬劫修相好只要人
0403c24: 於善知識一言一句下頓脫無始結使纏縛當下明
0403c25: 自本心見自本性者是在家士大夫中究明此心具
0403c26: 此大乘根器者如李文和都尉楊文公內翰與夫侍
0403c27: 郎張子韶及子由山谷等輩皆不在去妻孥休官罷
0403c28: 職避喧求靜咬菜根苦形志即在金紫行中色聲隊
0403c29: 裏驀地踢破生死關頭而橫身三界中無有絆惹拘
0403c30: 繫得他者正如涅槃會上廣額屠兒放下屠刀便言
0404a01: 我是千佛一數佛云如是如是又如法華會上七歲
0404a02: 龍女疾往南方無垢世界成等正覺便同是者般樣
0404a03: 人是以不論男之與女貴之與賤僧之與俗但能回
0404a04: 心信得此及者莫不直取無上菩提所以都尉有言
0404a05: 曰學道須是銕漢著手心頭便判直趨無上菩提一
0404a06: 切是非莫管良有旨焉以上此等大老皆是第一等
0404a07: 會學道人於世出世間所謂討盡便宜者也然初未
0404a08: 聞此道時亦不以出仕為極則正如台檀來翰之所
0404a09: 慮常懷淪溺之恐簡點目前虛妄於五濁世中無有
0404a10: 一事一法可以為憑為仗者爵祿固可貴不能保無
0404a11: 常妻孥非不愛有時而散離由是訪尋知識折節問
0404a12: 道然後乃知此箇法門如天普蓋似地普擎不費纖
0404a13: 毫氣力便得大解脫得大自在隨處作主遇緣即宗
0404a14: 返觀目前一切虛妄盡是一一真實相更不必移易
0404a15: 一絲頭公堂府署即是普光明殿眷屬妻孥無非清
0404a16: 淨法侶處公判事教子訓孫一一皆是微玅大解脫
0404a17: 法方省得釋迦老子道治世語言資生產業皆順正
0404a18: 理與實相不相違背金口玉言不是虛說又親證得
0404a19: 龐居士所云日用事無別惟吾自偶諧頭頭非取捨
0404a20: 處處勿張乖神通并玅用運水及搬柴是真語者如
0404a21: 語者不誑語者所以道示現宰官身廣弘悲願深為
0404a22: 人重指處棒下血淋淋先德乃有如此廣大門風後
0404a23: 人不信不尊一似於己巳無分甘心退墮自作障難反
0404a24: 生誹謗一味嗜色淫聲貪名冒寵流連忘反以苦為
0404a25: 樂又何暇乎暫時一念省察求其如台檀之不昧夙
0404a26: 心反躬究己巳者何止千萬不得一萬萬不得一百千
0404a27: 萬萬不得一正如火裏覓優曇華故不慧於台檀不
0404a28: 覺忉怛敢以此言而進之也唯台檀少有採擇儻一
0404a29: 念相信進步弗怠直到以上諸老行履處則祕傳一
0404a30: 燈照徹三千大千世界又豈分外事耶六塵果何物
0404b01: 而能肆虐哉冒瀆鈞聽敢祈照察弗備。
0404b02: 復南淮林廣文
0404b03: 承諭生平不佞佛與夫釋氏之徒若水乳之不合也
0404b04: 自亦不解唯顧不慧於蕭寺一見而心許之且多溢
0404b05: 美之詞不覺內媿不已巳不審何德何緣相契左右乃
0404b06: 受知如此豈夙緣成熟乎然又不覺為左右助喜蓋
0404b07: 不慧聞之古人云欲識佛性義當觀時節因緣夫世
0404b08: 出世間其時節因緣四字而飛騰變化莫不由此耳
0404b09: 但不慧非其人如左右之不佞佛者古有數君子極
0404b10: 相類聊舉一二為左右助入道之緣昔韓文公作俑
0404b11: 不佞佛後於嶺南見大顛和尚則心服焉一日請益
0404b12: 於顛曰弟子軍州事繁乞佛法省要處垂示顛默然
0404b13: 良久侍者三平擊禪床三下問其故平曰先以定動
0404b14: 後以智拔文公乃忻然作禮曰和尚門庭高峻弟子
0404b15: 於侍者邊得箇入處後作書與親友何啻逢人說項
0404b16: 歐陽大參慕韓不佞佛者因見明教禪師原教論不
0404b17: 覺歎服而師事之朱紫陽左袒不佞佛者於禪宗特
0404b18: 曰達磨盡翻窠曰倡為禪宗視義學尤為高玅張商
0404b19: 英丞相根性不佞佛者初見梵筴莊嚴殊勝欲作無
0404b20: 佛論以闢之其妻向氏曰既無佛何論之有英心疑
0404b21: 而已巳之後於同列處閱維摩經至此病非地大亦不
0404b22: 離地大處歎曰胡人之言乃能爾耶即借歸而閱向
0404b23: 氏復問曰相公讀何書對曰維摩詰所說經向氏曰
0404b24: 可熟讀此經然後好著無佛論英悚然異其語由是
0404b25: 深信佛乘訪諸名山有道之士而契心於兜率作護
0404b26: 法論數萬言入諸龍藏式觀如斯不佞佛者豈非正
0404b27: 是吾門當家種艸差有些子光景故不慧唯恐人之
0404b28: 佞所以深幸左右之不佞若乃口頭禪身相佛直鄉
0404b29: 愿耳何所取焉竊觀左右抱奇偉磊落之才實邦家
0404b30: 柱石特乃高尚以教育天下英才是樂或者天假吾
0404c01: 緣儻能一念緣起無生將來為儒釋一貫之師成就
0404c02: 大業於世肯以吾教與楊墨之道同日而語哉所訂
0404c03: 必無爽掃榻恭候不備。
0404c04: 復閔渭璜居士
0404c05: 居士稟純粹之資究性命之學不廢鄒魯之教而於
0404c06: 此事留心之久真火中蓮也欣羨欣羨承諭云某自
0404c07: 聆吾師笑語追尋舊日所恃杳不可得方知平時所
0404c08: 得終無所得也據山僧看來不妨為居士助喜何也
0404c09: 果若無所得則通亦不可得格亦不可得生死不可
0404c10: 得夢幻不可得世尊睹星亦不可得高峰墮枕亦不
0404c11: 可得乃至地一聲思量卜度銕壁銅墻轉身亮處
0404c12: 者一絡索皆不可得山僧亦無法為人居士又何曾
0404c13: 問道也所謂內無所證外無所修矣不見釋迦老子
0404c14: 於然燈佛所以悟無有法即承受記得阿耨多羅三
0404c15: 藐三菩提耶只因居士不曾到此無所得處故有許
0404c16: 多夢幻生死之差別皮肉隔斷之牽纏不得身外無
0404c17: 餘身心一如半生半滅打作兩橛耳山僧至此又豈
0404c18: 可別作別為妄生節目而居士亦只消將箇但願空
0404c19: 諸所有慎勿實諸所無二語體之究之他時後日打
0404c20: 失鼻孔方知真無所得也。
0404c21: 復熊郢生朱嶽連二明經
0404c22: 久闊德音殊深渴想忽專人至接華翰審知近況佳
0404c23: 勝嗜道情篤慰甚慰甚但於此事無所趣入不無憤
0404c24: 憤然人之不能見道苦於自甘下劣不信本有上至
0404c25: 諸聖下至含靈無不本具故云諸佛不加增群靈不
0404c26: 加減一道平等浩然大均唯人之不信故於己巳無分
0404c27: 但能信向何愁不到秖如來翰云時過悔遲填憂積
0404c28: 愧荒忽於大道瞶瞶者終聵聵而已巳居士既知聵則
0404c29: 不為聵也既聵又何能知且知聵者何來所聵者何
0404c30: 物至於悔過荒忽又是什麼居士請不用別尋玄玅
0405a01: 旨趣單單向者裏高著眼看忽然覷破最省心力方
0405a02: 信吾宗別無奇特只有者些子直截痛快超勝一切
0405a03: 處夫子門墻也謾你不得祖師堂奧也謾你不得老
0405a04: 莊鼻孔濂洛舌頭盡在裏許遊章涉句皆非分外抱
0405a05: 子弄孫總不空過如是則居士不離汨羅江畔山僧
0405a06: 不越太白峰前無時不與左右周旋未嘗須臾離也
0405a07: 否則來歲桂放幽巖時拽杖回湘定與點破鼻孔。
0405a08: 復子濂杜海憲
0405a09: 日昨文旆光臨兼承台命陞座舉揚不慧欲效三平
0405a10: 上座為昌黎傍通一線何幸左右即於言下知歸誠
0405a11: 謂大根利器不同凡小豈止太白增光實為林下千
0405a12: 秋盛事左右今於數千人天眾前當陽薦得可不異
0405a13: 於張天覺之夜半客房觸翻溺器時耶然古今士大
0405a14: 夫留心斯道所患不真切不患不徹頭故於參訪之
0405a15: 際不止在一途不守住一師或先淺而後深或東得
0405a16: 而西失如楊大年先與雲門下尊宿諒監寺諸公遊
0405a17: 後得法於廣慧璉而黃山谷初於晦堂處逴得些子
0405a18: 及於死心語下開口不得非止張天覺印心于東林
0405a19: 而向兜率手中納款也所以善財童子南詢歷遍方
0405a20: 始罷參而大慧亦悟處不一晚見天寧則無疑焉到
0405a21: 此田地方信吾老人及不慧於左右不吾欺也故老
0405a22: 人授以偈拂印證而左右直下承當可謂鵝王擇乳
0405a23: 素非鴨類真獅子兒悅聞吼音餘獸聞之則腦裂矣
0405a24: 至如諭云昔如來以正法眼藏付摩訶迦葉而阿難
0405a25: 於倒剎竿句下悟旨此迦葉即為阿難之師矣何獨
0405a26: 和尚不為弟之師耶然吾宗機扣非一發藥不同故
0405a27: 臨濟種毒于黃檗雖因高安點破而終歸恩于黃檗
0405a28: 其明上座啟悟于盧行者而同師五祖當知佛祖出
0405a29: 興手眼萬端機用千變無非鼓舞後昆發明大事因
0405a30: 緣而已巳不在名之大小分之高下為事耳至於睦州
0405b01: 之與雪峰馬祖之與藥山清素之與兜率皆同一箇
0405b02: 樣子殆不可枚舉唯冀左右善自護持毋令斷絕於
0405b03: 此門中廣作佛事大為標格則不負老漢婆心不慧
0405b04: 踊躍不勝為荷之至。
0405b05: 復前川張少保督師
0405b06: 荒山托在弘覆光中二十餘載矣及貧道謬當此席
0405b07: 分光借潤優渥尤深然豈止荒山哉東南一柱擎天
0405b08: 無一山一剎不藉金湯真外護之大雄也況閣臺與
0405b09: 貧道更有法門手足之親雅多方外骨肉之愛種種
0405b10: 受知受惠深銘臟腑難以言謝惟願多生長為法友
0405b11: 同居一會互相激揚何忍遽爾言別也天童海內名
0405b12: 山首推巨剎以貧道眇然之軀德薄道涼荷此重負
0405b13: 承乏六年以來罔裨宗教但藉寵光得無顛蹶此實
0405b14: 貧道之多幸矣故力自引退乞遴請諸方有道宗師
0405b15: 使貧道得藉息肩庶全愚拙不意閣臺赫然頒教重
0405b16: 委貴員入山諭留至誼諄諄豈容違命誠恐弗克副
0405b17: 望不重累閣臺所任耶然既蒙台諒敢不捐軀謹於
0405b18: 陞座舉揚實深悚愧先錄拙語塵覽尚容登龍拜謝
0405b19: 不盡。
0405b20: 復寧郡縉紳袍衿諸護法
0405b21: 恭惟台檀諸大弘護儒宗碩望出為周召之經綸禪
0405b22: 苑網維居作楊李之墻塹得無隱旨於木樨香裏談
0405b23: 不二門於蛙鼓聲中會三教之無岐歸一貫之有自
0405b24: 古稱四明佛地首推兩浙文邦不捨有為法而證真
0405b25: 實相者也貧道生居何幸得承方外之交添乏名藍
0405b26: 又辱金湯之護道慚先哲德愧時賢寒暑迭更毫無
0405b27: 補于宗教噓培深至殊有累於檀波且野性山麋長
0405b28: 苦大牢之享而倦飛林鳥恒多宿樹之思故乞引退
0405b29: 駑下菲材耑祈別選僧中有德不意諸台檀護過於
0405b30: 至愛璧合詞聯重辱諭留獎慰諄切使衲汗顏尤甚
0405c01: 芒負轉增曲彔再登實惶恐而奉教清溫難繼覺求
0405c02: 解以無辭但賦性耑愚恐難終于繼述天生疏拙將
0405c03: 何報乎知交耳裁謝不莊統祈台亮。
0405c04: 復道南胡侍御
0405c05: 久不奉教渴想殊深弘護光中時多照拂項昭武鄴
0405c06: 嗣諸君子至山不虞華翰疊頒寵光隆被諄諄勉以
0405c07: 至誼眷眷出乎深衷不覺使人感愧交臻而汗流夾
0405c08: 背也貧道樗朽無似濫廁僧倫寡識罔知素餐尸位
0405c09: 況此煌煌堂構株守以來星霜屢閱而繼述無聞豈
0405c10: 不有負金湯之盛德哉故切引退別選高緇而台檀
0405c11: 過於鍾愛不諒菲材重璣複璧左挈右提人非木石
0405c12: 誠難恝然暫解缽瓶勉從台命臨穎悚愧不勝主臣。
0405c13: 復李鄴嗣居士
0405c14: 數年知交極奇高尚故不慧卸此束縛將欲為禿頭
0405c15: 蘇門披緇吳市矣不意受人毒算復置之於緪索中
0405c16: 何物杲堂不許我追蹤耶一笑一笑諸君同行詩俱
0405c17: 玅絕使此山殷殷留金石聲但自慚涼德恐不堪受
0405c18: 此耳率復不盡。
0405c19: 與浮山與峰芙容古梅二禪師
0405c20: 毘盧峰下別來數年時切縈懷每遇湘南使乎即問
0405c21: 三孫雲蹤何寄冽孫久聞繼席於芙容今嵩裔來又
0405c22: 知智孫於浮山卓錫領眾住山皆稱為長老矣忻幸
0405c23: 忻幸猥承俱呈示眾之語發幽闡微激昂關要其庶
0405c24: 幾乎青山白雲開遮自在也此五峰老伯蓄而未泄
0405c25: 嗇之於昔豐之於今宜昌乎厥後焉耳芙容錄甚精
0405c26: 練不用更加點浮山錄波瀾浩漫不愁無說故少節
0405c27: 其太繁者使知簡要然如此試手說禪將來發越必
0405c28: 更有大過人處也東谷集各一冊附覽。
0405c29: 復陶五徽居士
0405c30: 衲菲薄無聞荷蒙不棄每承照拂受施實多便中偶
0406a01: 致寸私何足挂齒耶客春謝事太白思欲扁舟五湖
0406a02: 放懷山水一訪湘南故舊而於賢喬梓昆仲諸檀尤
0406a03: 深寤寐庶獲攜手雲泉班荊話闊已巳渡錢塘矣乃以
0406a04: 化鹿老人抱恙而還往來雲水風傳澬川龍牙雲老
0406a05: 篤於友于欲以法席見讓未幾飛書至越詞誠意切
0406a06: 推與過常當之有愧辭不獲免豈可藉口硜硜洗耳
0406a07: 之操有負骨肉至愛故雖半諾未許即行時節因緣
0406a08: 當有待耳不意重煩諸君子及緇若素璧合詞連下
0406a09: 頒荒遠感愧交集芒負轉增敢不拽杖就途趨承台
0406a10: 命然老人近日之衰又非去春可比若恝然而行豈
0406a11: 為弟子之道乎台教既難有違進退未免維谷今喜
0406a12: 雲兄已巳著巨唯監守俟衲之來衲即命以首眾兼攝
0406a13: 庶幾兩全道義未審高明以為何如衲雖吳人而於
0406a14: 湘中風土殊覺相宜他日之來便作投老計耳朝暮
0406a15: 過從幸勿為拒笑笑不盡。
0406a16: 雜著
0406a17: 募修造疏
0406a18: 蓋聞扶宗豎教夫豈一己巳之私起廢興衰必賴同人
0406a19: 之集時際天清而地肅運當否極以泰來惟茲瑞巖
0406a20: 古剎山開于晉宗建于唐帶海襟湖包罔絡袖背負
0406a21: 危峰十二固若河山胸羅精舍千三隆比祗樹普化
0406a22: 創基於此天雨之四華佽飛主盟其間地搖為六震
0406a23: 列祖繼興而龍翔鳳舉群宗開法而雨布雲施巖蒸
0406a24: 芝艸之香珠璨文人之詠洵非祥發一時之勝而乃
0406a25: 道光百祀之區也式自侵衰元季何期盡廢明中禪
0406a26: 室丘墟香臺林莽秋風禾黍亦傷行路之心落日崦
0406a27: 嵫爰奮揮戈之手茲喜布金有地審天道之好還豈
0406a28: 虞標插無人惟時機之有待水洗祖腳之讖符合重
0406a29: 興僧來佛面之看另當括目梵宇湧來平地重瞻金
0406a30: 碧之光法輪復轉劫灰盡出吹噓之力。
0406b01: 募朱氏復還瑞巖寺基疏
0406b02: 伏以四民有紀不使雜居三教攸同豈宜偏廢宣聖
0406b03: 之廟祀典恒崇釋尊之祠褒文永錫斯非區區之臆
0406b04: 說誠皇皇之憲章也茲啟瑞巖禪席山開唐晉剎建
0406b05: 王臣佽飛地主主盟普化宗禪禪席四明誇三巖之
0406b06: 秀五山列十剎之奇庚星效靈彼山芝艸發祥此地
0406b07: 摩霄戛漢峨峨十二崇峰鏤碧雕金簇簇千三樓閣
0406b08: 累被仁王敕建每多名士品題考郡乘而事事不磨
0406b09: 載口碑則言言靡間金蓮地涌此赤鬚白足之靈區
0406b10: 寶蓋天垂豈繡轂朱輪之別業竊聞楚材晉用智者
0406b11: 或為鵲壘鳩居仁人不取然而緇倫不競道業式微
0406b12: 金田沒其阡陌已巳越多年香界沉於黍禾亦非此日
0406b13: 但狐蹤傷登臨之目蓋祖腳有復發之謠茲所募者
0406b14: 惟一袈裟地乞還祝聖之壇并半肘腋基用仲籲天
0406b15: 之懇恭惟門下奕世光華傳家清白孝友聞于里閈
0406b16: 禮義達于國門麥舟之濟慨然何敢望也玉帶之還
0406b17: 不泯固所願焉冀捐惟林莽之墟其仁浮乎繼絕所
0406b18: 歸僅招提之址而義溢夫存亡功侔布地揮金名勒
0406b19: 雲泉之表德並捨宅成寺聲揚湖海之間許元度之
0406b20: 風流王右軍之標格樂施不吝見善勇為臨啟無任
0406b21: 仰望之至。
0406b22: 跋錢聖月居士源流卷末
0406b23: 居士家學淵源累代簪纓翩翩佳公子也弱冠即慕
0406b24: 宗乘初謁先密祖於天童嗣見東南諸大老到處星
0406b25: 飛電卷不下楊李之迅捷也獨機契吾弘覺老人蒙
0406b26: 記焉嘗語予曰先大夫酷嗜相宗惟識諸內典至
0406b27: 老手不釋卷某則生性喜禪不能相強蓋父子天性
0406b28: 雖同好佛其蹊徑又有不同者所謂神仙祕訣父子
0406b29: 不傳良有以也又以不茹素而世疑之吾老人尋常
0406b30: 慎重法道不妄許可五湖禪衲點下千千乃上至天
0406c01: 子公卿尚不少假肯低手於一聖月哉昔淵明受知
0406c02: 於東林佛印傾倒於子瞻世人徒知傳說之美而豈
0406c03: 真知之乎噫難言之已巳。
0406c04: 和陶淵明歸去來辭
0406c05: 歸去來兮紫芝將老胡不歸既于時之不偶復遲暮
0406c06: 之堪悲慨遺風之不墜維古道之可追審前修之去
0406c07: 就驗今人之是非髮星星而垂白雲冉冉以侵衣泛
0406c08: 滄茫之野水盼蜿蜒之翠微花迎鳥送舟趨岸奔風
0406c09: 清蘚徑月挂松門茆茨尚在幽侶猶存草菌敷座瀑
0406c10: 雪盈樽仰松風而洗耳俯溪流以照顏晝葵餐而易
0406c11: 飽夕雲臥以相安萬境虛閒而自若勞生擾攘兮不
0406c12: 關物同霜葉之浮脆世亦漚電之等觀代與人以遷
0406c13: 謝時無往而不還日怡冥漠而酬酢身惟闃寂以盤
0406c14: 桓歸去來兮薜蘿深以堪遊鹿呦呦兮啣艸鳥嚶嚶
0406c15: 兮相求披玉軸而對月拾瑤艸以忘憂嗟時芳之陽
0406c16: 艷栽白藕之盈疇春風颺笠秋水浮舟情枯竭兮少
0406c17: 室心淡泊兮丹丘坐無塵之白石漱最潔之寒流探
0406c18: 清境以絕鄰亦吾生之甘休已巳矣乎息影空山忘歲
0406c19: 時身共浮萍何去住茫茫江海擬安之朝露不可玩
0406c20: 石火豈能期憎愛心兮既盡何稂莠而耘耔倚太虛
0406c21: 以嘯傲攬雲霞而賦詩洞古今而無間懸日月以何
0406c22: 疑
0406c23: 戒惰
0406c24: 陶公運甕敬姜手績勞則以思佚則多失相彼華門
0406c25: 秉躬匪懈既為釋子不勤奚賴廢寢忘餐殫精盡力
0406c26: 於道尚虧況或弗及皇皇六度精進居一鋼煉其心
0406c27: 銕鑄其脊英不宵眠英邵武脅不至席脅尊者百丈垂老
0406c28: 不作不食晏安鴆毒胡可染習喪志隳功迄無成立
0406c29: 緬想前賢世出世間苟樹風規身不敢閒爾眾不勤
0406c30: 實由我惰不以身教耳猶風過種種其髮衰暮之日
0407a01: 鐘鳴而起鼓寂而息此何為哉首眾之責勉強支持
0407a02: 慎母予恤
0407a03: 戒口
0407a04: 孔述金人三緘其口莫謂無妨終成禍藪佛誡十惡
0407a05: 口有其四斧在口中言不可肆雲居有言十度九休
0407a06: 恐無利益反招其尤古聖與賢豈不便便何為於口
0407a07: 若此慎焉興邦喪邦由於一言禍福之樞休咎之源
0407a08: 善逝說法尚待其時非時而說皆為剩詞苟非其時
0407a09: 有口挂壁何況訿議發人隱慝多言多失慎口則吉
0407a10: 寧拙於言毋浮於實宰予子貢四科優許望諸顏曾
0407a11: 天淵相距若魯如愚其德之腴道傳千古光被萬區
0407a12: 嗟嗟爾才奕奕華美口不容物璧瑕珠纇刮纇磨瑕
0407a13: 聿為至寶鑒我芻蕘是究是討
0407a14: 戒性
0407a15: 箕陳洪範五福六極優柔不振太剛則折子路兼人
0407a16: 孔子恒抑項羽叱吒烏江自殛強項使氣皆非美德
0407a17: 英才之累賢者之疾三毒之害嗔火為賊是用忍波
0407a18: 濟以慈澤忍之為美其美無匹不展一籌能卻郤怨敵
0407a19: 化暴為仁轉怒為懌如其不忍禦火轉烈延野燎原
0407a20: 不可遏絕功頹九仞忽於一時噬臍莫及前好並遺
0407a21: 淑人君子可不三思勸爾高明勉之戒之
0407a22: 杖銘為鄭儀庭將軍題
0407a23: 維此靈根惟堅惟貞非雕非飾異彩自生相偕黃耇
0407a24: 丘壑怡情受天之錫與几並榮
0407a25: 其二為劉君赤左部題
0407a26: 骨秀稜稜耿介不群敲風打雨指點煙雲杖國杖鄉
0407a27: 大椿同春玅共蠟屐安若蒲輪
0407a28: 其三為孫友金山人題
0407a29: 溪山之下幽賞閒心相將偕老嘯傲古今
0407a30: 遠菴禪師語錄卷第十六終
0407b01: 瑞巖遠菴禪師塔銘
0407b02: 瑞巖古道場按古郡志在縣治東南九十里唐會
0407b03: 昌中佽飛將軍黃晟為普化禪師建立精舍晉景
0407b04: 福始改為寺至宋治平賜額開善祥符中芝產石
0407b05: 上遂以名寺代有尊宿如義海智才有居石窗崇
0407b06: 壽葦堂前山谷源斷橋諸禪師俱開法于茲闡揚
0407b07: 宗旨歲久傾圮圯法席寂然明洪武三十一年僧原
0407b08: 皓重建法堂僅以奉香火已巳耳寺有田久亦散諸
0407b09: 民籍康熙十一年歲在壬子遠菴禪師始振錫茲
0407b10: 山乃披荊棘闢瓦礫卜基奠址竭力營搆不數年
0407b11: 幾復舊觀又募金贖原田俾刀耕火耨食不仰給
0407b12: 而具而徒眾乃有固志二十一年四月禪師謝世
0407b13: 其門人塔全身于寺左三秀峰下而以銘來請余
0407b14: 惟禪師秉如來願力續諸祖慧命操履精嚴道力
0407b15: 純固能使遠近渴仰緇素雲歸荒蕪寥寂之鄉重
0407b16: 睹慧日是不可以勿志也禪師諱本號遠菴崑
0407b17: 山陸氏子父早喪母楊氏苦志鞠養甫幼超然有
0407b18: 世外志因嫂歿而屍動遂求出家母欣然無難色
0407b19: 且誡之曰出家當求最上乘若徒因循流輩無成
0407b20: 也我昔年至天童見行履不凡是汝真出家處師
0407b21: 如命往時年二十有一也為童子行三年而受具
0407b22: 戒有老宿教以禮大士遂通曉經義初舉大事因
0407b23: 緣問牧雲門門伸手云開不是掌合不是拳是甚
0407b24: 麼師參究五晝夜目不交睫又舉問石奇雲雲便
0407b25: 掌之疑愈甚後弘覺忞公居方丈師乃決志依焉
0407b26: 忞公嘗舉深明二上座魚跳網因緣師八下轉語
0407b27: 皆不契思維路絕偶習務次聞二僧辨論遂釋然
0407b28: 呈頌曰明兄未悟乘虛即破真烈丈夫鉏金不顧
0407b29: 者回吞下鐵崑崙傑出叢林二上座忞公頷之又
0407b30: 嘗令師作大顛擯首座頌曰鳥飛雲盡月臨空那
0407c01: 許澄潭臥毒龍一曲離騷江上冷悲風千古動英
0407c02: 雄從此師資契合有若溈仰父子矣忞公為密雲
0407c03: 雄子振法東南至承
0407c04: 明詔備顧問一時望其門者如泰山龍門不可攀躋
0407c05: 而師為其法系追隨十有餘年親見大機大用自
0407c06: 是雷轟電掣蹴踏龍象變化鯤鵬參請入室者殆
0407c07: 無虛日順治十三年應楚湘陰神鼎之請十八年
0407c08: 住天童康熙十三年忞公歿于紹之興福遂自瑞
0407c09: 巖移住焉十五年復歸瑞巖世壽六十有一僧臘
0407c10: 四十有語錄行世方師為僧未久忞公即命居侍
0407c11: 者寮諸耆舊心勿厭也忞公曉之曰勿輕視此子
0407c12: 異日必為法器蓋如師之薙髮本山旋主法席者
0407c13: 指不數屈耳嘯堂皙嘗為余言若此余丁巳歲謁
0407c14: 師見其神如秋水貌若死灰肅然斂歛容今師逝世
0407c15: 已巳三載其門人山巖猶守師遺規廁床子龕側
0407c16: 且云住匡廬十四年不習人事今勉彊應師命余
0407c17: 雖不得盡見師之門人然如兀山者必能終師之
0407c18: 志也爰為之銘曰。
0407c19: 太虛無形至道無垠沿及法季象教乃神黃金一
0407c20: 國塔樣聿新禪師遺命埋骨普同春山雨綠秋樹
0407c21: 霜紅浮漚等幻萬化歸空父作子述罔敢勿舉永
0407c22: 言厥初功存啟宇震大雷音普大法雨山何高高
0407c23: 水何湯湯惟師道德並其久長後人為之於師何
0407c24: 傷履歸西天諦流東土不有不無茲理可悟密密
0407c25: 之藏呵護終古
0407c26: 賜進士出身掌河南道事山東道監察御史蛟川謝
0407c27: 兆昌拜撰
0407c28: 
0407c29: 
0407c30: 
0408a01: 助刻資名目
0408a02: 定海縣信士張敬吾法名元貞男海旵銀五兩
0408a03: 　　　信士舒　超成銀四兩
0408a04: 　　　　　　　重祿銀四兩
0408a05: 奉化縣信士阮允卿室王氏法名元智銀三兩
0408a06: 法門湖廣超緣銀五錢　寂智銀四兩二錢
0408a07: 　　　照一銀一兩三錢　寂華銀一兩
0408a08: 　　　明頂銀八錢　超源銀一兩
0408a09: 　　　照舒銀二兩九錢　海源銀一兩
0408a10: 諸山湖廣克瑩銀一兩　常明銀一兩
0408a11: 　　　通耀銀五錢　海韻銀二錢　海客銀二錢
0408a12: 　　　元宗銀五錢　寂鑑銀五錢　元林銀八錢
0408a13: 　　　元一銀五錢
0408a14: 門弟子元符銀五兩　元學銀兩　元撰銀五兩
0408a15: 　　　元密銀兩　元通銀兩　元體銀兩
0408a16: 　　　續緒銀一兩　照悟銀二兩
0408a17: 　　　內法門諸山銀共　十八兩俱元見募
0408a18: 　　　元貞銀一兩六錢　元德銀三兩
0408a19: 　　　元固銀五兩　戒珠菴銀共兩
0408a20: 　　　居士吳蘭根　　道會銀三十兩
0408a21: 　　　宮保張夫人陳氏銀五兩
0408a22: 　　　
0408a23: 　　　
0408a24: 　戒子海智銀五錢　海玉銀四錢
0408a25: 　伏願
0408a26: 四恩總報三有齊資情與無情回圓裡智
