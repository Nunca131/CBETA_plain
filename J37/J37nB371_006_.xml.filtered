0032c01: 佛冤綱禪師語錄卷第六
0032c02: 嗣法門人勝燦編
0032c03: 再住昭覺入院上堂問世尊拈花迦葉微笑笑個甚
0032c04: 麼師云無孔銕鎚當面擲進云新住昭覺是同是別
0032c05: 師云吞卻森羅吐卻萬象乃云悉是舊時行履處宛
0032c06: 然八德竟池流昔日威光今不減可堪少室舊蹤由
0032c07: 所以道去來不以相動靜不以心若有問既是舊時
0032c08: 人雖明舊時義山僧答他不是舟行岸移豈堪雲駛
0032c09: 月運拍膝一下復舉應菴再住歸宗有偈云去時冒
0032c10: 雨連宵去回時帶水又拖泥自恨一生無定力尋常
0032c11: 多被業風吹又愚菴及禪師再住徑山亦有偈云去
0032c12: 日應須償宿債回時宿債本來空山上鯉魚打跳
0032c13: 一國之師展笑容師云二老宿出沒卷舒珠回玉轉
0032c14: 既爾要津把斷豈奈泥水通身綱上座回諸古整頓
0032c15: 五載特又歸來省覲殊期仍命據席此是三番主持
0032c16: 是則理隨事變事逐理融亦有一偈舉似大眾去日
0032c17: 雨施雲露遍回時香爇祝唐堯灰張祖席爺田地威
0032c18: 鳳山頭今古高。
0032c19: 浴佛日上堂金軀包括蓋乾坤軌轍融通曲藝伸七
0032c20: 步纔施天地震當陽據令有雲門諸大眾盡道今日
0032c21: 是浴佛之日以拄杖指空云虛空無相且道浴個甚
0032c22: 麼若能見無見之色十方坐斷壁立千仞方能向無
0032c23: 佛處浴佛無祖處浴祖海口莫能宣千眼覷不及機
0032c24: 輪轉軸時節善觀敢問大眾即今釋迦老子還曾覿
0032c25: 面也無擊禪床云步步蓮花香世界金盤澡洗共流
0032c26: 傳。
0032c27: 趙觀察躬臨拈香請上堂問答畢乃云樹人天幟
0032c28: 踏佛祖幽關開大洪爐傾懸河之辯提持正印闡金
0032c29: 剛正眼迥然妙機端倪杳絕諸昆仲大好向腳跟下
0032c30: 透脫去所以應機遍法界著楔看孔寵須是運斤人
0033a01: 方名運斤法把定則無回無互放開則有卷有舒撮
0033a02: 大地如粟粒運大千向針鋒演過量機展擔荷用譬
0033a03: 如帝力不棄一民天地無私含濛萬物到個裏通上
0033a04: 徹下無彼絕此更向著眼不及處承當今既喜逢明
0033a05: 眼人幾作一場敗露只如全威閫外正令寰中斬斷
0033a06: 機境一句作麼生道眼似雷霆機似電當陽迅疾斬
0033a07: 謷訛。
0033a08: 高藩臺送衣帽請上堂諸佛說祖師傳拋沙撒土匝
0033a09: 地普天明頭合暗頭合龍象蹴踏非驢所堪大丈夫
0033a10: 承當擔荷秉般若慧劍胸中藏六合方寸等乾坤貴
0033a11: 在當人跟腳下知見迥絕今古輝騰如是則當陽直
0033a12: 截奧旨全彰所以佛法付與國王大臣盡十方界窮
0033a13: 虛空際具如是金剛正眼共建法幢豎立宗旨提向
0033a14: 上鉗鎚亙今亙古到個裏天何所高生天者是地何
0033a15: 所厚育地者是虛空何所寬包括虛空者是取之左
0033a16: 右觸處逢原此則謂之金剛王寶劍令森羅萬象大
0033a17: 地山河動著毛寒佛界魔界一齊坐斷只如鋒利從
0033a18: 什麼處來一偈頌出雲籠高嶽紫芝香時節因緣共
0033a19: 舉揚不可重宣蒙惠意雍容還我大金湯。
0033a20: 上堂問應時及節即不問格外提持意若何師云一
0033a21: 言絕迥出萬仞逼崔嵬進云秪如觀音菩薩將錢買
0033a22: 糊餅放下手為甚卻是饅頭師云泥蛇咬石鱉仔細
0033a23: 好觀瞻進云麟鳳翻騰椎拂下象龍蹴踏寶花前師
0033a24: 云切莫向人誇伎倆乃呵呵大笑云世上人笑不了
0033a25: 盲者日餘讀梵書聵者啾聽隔林鳥無手行拳定輸
0033a26: 贏無舌解語恣分曉諸大眾此四種也有權也有實
0033a27: 也有照也有用若人瞞昧個心頭文殊鶖子不得妙
0033a28: 喝一喝。
0033a29: 端節上堂舉楚石和尚上堂今朝五月午不打耨芸
0033a30: 鼓荒卻自家田昧卻家中主報諸人休莽鹵赦口百
0033b01: 舌盡消除無位真人汗如雨師云古人雖是千差掃
0033b02: 蕩未能驚殺多人且道今日事作麼生卓拄杖今朝
0033b03: 五月望黃鶯啼柳上明月與清風諦當甚諦當打動
0033b04: 震天鼉德山歌要唱報諸人休放況苦雨酸風陣陣
0033b05: 來打溼陳年底寶藏大眾既是各懷寶藏因甚被他
0033b06: 打溼不挂浮囊巨海登無位真人是什麼像狀喝一
0033b07: 喝下座。
0033b08: 示眾鵲來頭上語諵諵雲向眼前疊翠三關捩盡情
0033b09: 如瞥落不須靈利更加參。
0033b10: 上堂雷門之下布鼓難鳴度刃奔流過風疾焰搆得
0033b11: 搆不得豎四橫三是境不是境蘆花雪月只如無價
0033b12: 大寶光中脣鋒不涉散遍十方世界應用無虧吞吐
0033b13: 五蘊山河大眾若據法者當如法說且道遞相告報
0033b14: 是汝諸人還會麼良久曰寧可清貧自樂不作濁富
0033b15: 多憂拍膝一下。
0033b16: 上堂威鳳山前雲出入駟馬橋頭浪捲舒更有龍門
0033b17: 高萬仞是誰點額泊清虛正當恁麼時由茲發育自
0033b18: 此流通理隨事變事逐理融只如德山耀大法眼臨
0033b19: 濟轟大法雷諸人不得蹉過以拄杖卓一卓喝一喝。
0033b20: 上堂日日是好日時時是好時破鏡不重照落花難
0033b21: 上枝推遷四象日月旋流檢點將來自救不了豈不
0033b22: 見白蓮池畔香映宛然駟馬橋頭長安逼直悟則事
0033b23: 同一家迷乃萬別千差即今還有迷悟者麼以拂子
0033b24: 擊禪床著甚來由。
0033b25: 趙觀察設齋請上堂時維中元節地官曾解結空闊
0033b26: 互相交夜蟬鳴不歇祖師西來意諸人瞥不瞥清淨
0033b27: 總持門是甚繫驢橛棘曲嫌松直烏玄笑鵠白皎皎
0033b28: 長空天地殊熙熙萬姓歌唐業擊禪床下座。
0033b29: 上堂舉系南禪師示眾云禪不禪道不道三寸舌頭
0033b30: 胡亂掃昨夜日輪飄桂花今朝月窟生芝草阿呵呵
0033c01: 萬兩黃金無處討一向絕思量諸法不相到師云古
0033c02: 人恁麼提持有甚麼實處若據超佛越祖之機莫作
0033c03: 秋深長夜之境昭覺不是乘時就便豈假節目強生
0033c04: 乃拈拄杖禪不禪道不道豎亞面門非作造昨夜泥
0033c05: 牛飲海乾今朝木馬追風跑阿呵呵祖師窟是野狐
0033c06: 窖驀地喚將來打個解跳諸大眾不是埋沒諸人
0033c07: 者裏何嘗易討復卓拄杖毘婆尸佛早留心直至而
0033c08: 今不得妙。
0033c09: 誕日上堂桂蕊篩篩金落地月華冉冉玉鋪奇若謂
0033c10: 吾曹生面目今朝覿面為提撕諸大眾莫疑猜糞掃
0033c11: 堆頭珠拾來人人有分如薦得無限勞生眼豁開復
0033c12: 舉金峰禪師云山僧二十年前有老婆心二十年後
0033c13: 無老婆心僧便問如何是二十年前有老婆心峰云
0033c14: 問凡答凡問聖答聖如何是二十年後無老婆心峰
0033c15: 云問凡不答凡問聖不答聖昭覺不與麼道山僧二
0033c16: 十年前恁麼中不恁麼二十年後不恁麼中卻恁麼
0033c17: 今日若有問如何是二十年前恁麼中不恁麼答他
0033c18: 描也不成畫也不就如何是二十年後不恁麼中卻
0033c19: 恁麼答他古今日月古今山河大眾金峰是昭覺是
0033c20: 披玩蘿窗節序嚴迷雲散盡未遮瞞笙歌醉飲高樓
0033c21: 晏容易為賓作主難。
0033c22: 結制藩臺高護法請上堂拈香此香陰陽特以秉其
0033c23: 氣海天盤軸育其莖爇在爐中祝延
0033c24: 聖壽皇帝萬歲萬萬歲伏願宇宙雖寬未能覆藏日
0033c25: 月雖明光輝愈熾復拈此香鼎峙萬國之金城褒襲
0033c26: 藩籠之玉葉爇向滿朝文武概國公孤現前高大護
0033c27: 法恭願同乘般若共注真常就座問答竟乃云金鎚
0033c28: 拈起洞明機先有賓有主劍挂眉間摩霄俊鶻乘時
0033c29: 便止濼困魚浪激天寶花座上心香爇孰謂吾師是
0033c30: 大年徹綱忝為悟祖遠孫方廣如斯屢踐若得知恩
0034a01: 報恩但見皇風一片某慚無福領據三番儼存舊化
0034a02: 地覆天翻灼爾風規無孔韻出願現騶虞沉清九曲
0034a03: 現前僧眾蝸步不勞秪要桶箍忽爆何假啜醨哺糟
0034a04: 所謂旃檀林中荊棘不產蜜果何生黃檗樹頭獅子
0034a05: 游行欄干踢倒鯨鯢出滯擺脫金鉤卓拄杖志攀玄
0034a06: 奧深嚴極未泮疑情誓未休。
0034a07: 當晚小參舉古人道是聖是凡入門便見波斯鼻孔
0034a08: 開眼便見蚌蛤心肝開口便見諸人兩莖眉毛橫在
0034a09: 額上因甚看不見直人面前三尺暗昭覺則不然是
0034a10: 聖是凡入門禮法作揖打躬人情周匝相懽恰好飲
0034a11: 水也甜說甚麼波斯鼻孔蚌蛤心肝秪要諸人眉毛
0034a12: 廝結無耳草鞋定要踏穿若不如是寸絲滴水粒米
0034a13: 莖虀定要酬還有者道今正是靈山一會儼然未散
0034a14: 長老何故冷言冷語欺胡瞞漢山僧道一把柳絲收
0034a15: 不得和煙搭在玉闌干。
0034a16: 上堂舉慧照禪師云進一步踐他國王水艸退一步
0034a17: 踏他祖佛田園不進不退正是死水中還有出身之
0034a18: 路也無蕭騷晚籟松釵短游漾春風柳線長師云昭
0034a19: 覺今日隨機吐露不教令人翻成特地進一步優游
0034a20: 實際理地退一步宛爾大用全彰不進不退正是八
0034a21: 字打開還有諦當處也無木人嶺上歌款乃石女雲
0034a22: 中唱錦梭。
0034a23: 艸堂和尚請上堂喝一喝云臨濟喝拈拄杖云德山
0034a24: 棒木人把板雲中唱添得南泉打破鍋臨機應物無
0034a25: 相讓煮茶須是白沸湯盡味何嘗少鹽醬以拄杖打
0034a26: ○云臨濟德山還出得者個圈繢麼秪如者個復有
0034a27: 何事良久曰頂門斜日出照破萬重關。
0034a28: 上堂舉嚴陽尊者訪趙州嚴云一物不將來時如何
0034a29: 州云放下著嚴云一物不將來放下個甚麼州云放
0034a30: 不下擔取去師云大好將此公案花擘一上幸得南
0034b01: 翥法兄證盟嚴陽尊者赤身挨白刃趙州古佛碧潭
0034b02: 摝月痕檢點將來鋒馳詰辯則且置頗奈二俱擔夯
0034b03: 一物至今丟放不下昭覺今日為伊放下去也擊禪
0034b04: 床云池塘荷葉風吹破壟上梅花雪壓開莫管龍門
0034b05: 高廣大著些精彩舞三台。
0034b06: 南翥法兄至上堂遂拊掌云踢碎須彌山為尋知己巳
0034b07: 吸乾大海水躍出錦鱗吐傾湫倒嶽之機展掀天揭
0034b08: 地之用是謂真風不邁道義常存只得威鳳山前霞
0034b09: 披百道駟馬橋畔鵲噪群音何冀吹大法螺擊大法
0034b10: 鼓正與麼時主賓契合縱奪可觀互相接拍實逞其
0034b11: 鋒信手指來有則沒絃琴久未逢知己巳今既到山中
0034b12: 分出角徵羽以杖作拊勢云大眾聞麼如或未委待
0034b13: 我南翥法兄不消咳唾一聲伸出隻手與現前大眾
0034b14: 拈出妙音。
0034b15: 南翥丁居士入山謝老人法請上堂舉龍圖王蕭居
0034b16: 士字觀復一日過昭覺聞開靜板聲有省問南堂曰
0034b17: 某有個見處才被人問卻開口不得未審過在甚麼
0034b18: 處堂曰過在有個見處堂又曰朝旆幾時到任公曰
0034b19: 去年八月四日堂曰自按察幾時離衙公曰前月二
0034b20: 十堂曰處處分明為甚卻道不出公於此契悟師云
0034b21: 今日南翁法兄到山亦未聞開靜板聲卻又不曾見
0034b22: 個甚麼未跨門來早已巳眉毛長數尺即今若有個頂
0034b23: 具眼衲子出來道此老還是懸岩撒手還是絕後
0034b24: 再甦山僧答百花叢裏坐婬媱房酒肆行正與麼時切
0034b25: 忌道著道著時如何卓拄杖聲光赫奕家風振敲磕
0034b26: 門庭眼有筋大好當風能砥浪蟭螟眼裏任橫行。
0034b27: 中岩竺徑和尚至上堂興化接同參傷鹽仍費醋昭
0034b28: 覺接同門劈面秪一吐抓又抓不開捏又捏不聚展
0034b29: 開大用機剜心而剖腹觀內亦悄然觀外如電拂方
0034b30: 便呼為智應緣而化物大道總現前和盤亦托出大
0034c01: 眾且道托出底是個甚麼烈焰豈容蚊蚋栖香象過
0034c02: 河直截渡。
0034c03: 上堂威鳳山頂閒雲出入駟馬橋頭水泄不通心隨
0034c04: 境轉境逐心融敢問大眾如何得心境相融一句擊
0034c05: 禪床須彌劃碎虛空骨明月挨開水底天。
0034c06: 趙觀察設齋上堂僧問南泉云不是心不是佛不是
0034c07: 物師隨聲擊禪床云是個甚麼僧佇思師云鷂過新
0034c08: 羅遂舉古人道來不來去不去腳下須彌山腦後擎
0034c09: 天柱大藏不能宣佛眼不能覷諸禪德漸老逢春不
0034c10: 惜春昨夜飛花卻無數師云昭覺今日不免開張大
0034c11: 口免使頓置諸人來不來去不去一語卻傷人千刀
0034c12: 頻攪腹四句絕百非大千微塵佛諸禪德井底林檎
0034c13: 向日栽山頭種月太無數。
0034c14: 冬至上堂問寒來暑往即不問冬至節令事如何師
0034c15: 云機絲原不隔特地露乖張乃云剝盡群英萬事張
0034c16: 灰飛蘆管動毫芒清風環繞珊瑚樹碧落虛空無處
0034c17: 藏乃卓拄杖一下。
0034c18: 上堂場開多選佛一大事因緣機扣箭鋒觸用施電
0034c19: 激鞭黃金須鍊礦碧玉種藍田觸來當血濺一劍挂
0034c20: 門前。
0034c21: 上堂潭深波浪靜學廣語聲低塵勞緣未破觸境卻
0034c22: 成迷到者裏始能卷舒出沒運用無虧秪如無孔銕
0034c23: 鎚鑽仰不及處還有少分相應底麼紅爐點雪無棲
0034c24: 泊韞玉荊山暗有光。
0034c25: 捐衣缽貲修葺本師老人壽塔工竣上堂日月惟清
0034c26: 江海色鋒芒不匣碧天中大千世界轉身處踢倒微
0034c27: 塵諸法空惟我老和尚一生以來劍刃上橫身鑊湯
0034c28: 中澡浴一味天空地空更冀呵祖罵佛從教騰今煥
0034c29: 古曷能分髓分皮始終一條棒碎臨濟窩窟千聖仰
0034c30: 追不及俄然數十載展悟祖門庭萬靈依蔭何窮五
0035a01: 蘊均沾四生利濟遽爾停篙息楫謂是浩浩真風豈
0035a02: 期破釜沉舟故能新新削跡遊遍三十三天界畔剎
0035a03: 那之頃踏翻八萬四千塵囂彈指皆空遂得一真法
0035a04: 界隨導引以區分散體十方分眾水以涵月於中不
0035a05: 作生想不作沒想到者裏抽一機則光吞萬象示雙
0035a06: 趺則氣絕諸塵是則八荒風冷三界垂靈朵朵祥光
0035a07: 獄趣寰中遍布瑩瑩舍利人間天上安排只如松風
0035a08: 澗響霽月光臨一句作麼生道爇得旃檀煙影遍任
0035a09: 從佛祖也攢眉。
0035a10: 元旦上堂問解把一枝無孔笛為師吹出太平歌普
0035a11: 天之下民樂業五穀豐登祝聖多如何是新年頭佛
0035a12: 法師云上上根機不假敲進云山前百鳥朝威鳳橋
0035a13: 流駟馬水鳴琴如何是昭覺境師云滿口道出進云
0035a14: 評唱宗乘輝祖胄喜逢悟祖又重來如何是境中人
0035a15: 師云闍黎早錯過進云請師道個人中意師云棒頭
0035a16: 取證乃云元正佳節青黃皂白奔逐狂途伶俜不歇
0035a17: 大唐打鼓新羅捏訣搊起釋迦鼻孔揭卻觀音耳穴
0035a18: 那討者般人眉目一齊徹觸動山僧機細細觀密密
0035a19: 閱綠水響潺潺青山重疊疊石碣應節揚葩螻蟻甦
0035a20: 而出穴敢問大眾又怎生說個佛法道理神頂硃砂
0035a21: 多僻邪新羅附子調辛熱。
0035a22: 上堂舉僧問古德今日和尚陞座未審有何祥瑞德
0035a23: 云麒麟步驟丹霄外優缽花開烈火中僧云如何是
0035a24: 祖師西來意德云雪消山頂露風過樹頭搖今日若
0035a25: 有問和尚即此陞座未審有何祥瑞山僧答他蕭蕭
0035a26: 玉鑑涵春色炯炯冰壺浸月莖如何是祖師西來意
0035a27: 答他幾番風雨過寒暑未能浸大眾古德恁麼提持
0035a28: 昭覺恁麼履踐還有優劣也無卓拄杖金烏夜半忙
0035a29: 忙去玉兔天明上海東。
0035a30: 解制上堂昭覺今朝解制牛兒馬子蹋踢奔走歷歷
0035b01: 跑哮切忌犯人苗稚秪教耕遍虛空莫荒祖翁田地
0035b02: 召大眾云只如子承父業憑何施設擊禪床任他世
0035b03: 上芊芊艸緊守懷州牛喫禾。
0035b04: 雙桂破老和尚忌日拈香醉佛樓頭打不溼雙桂堂
0035b05: 前紐不乾山嶽移而神鬼泣一個鼻孔慣遼天插香
0035b06: 云傾杯何必須宜酒但有清香也醉懽昔吾祖翁掃
0035b07: 荊棘而重新法苑布沛滂而遍界流芳不肖孫曾沾
0035b08: 一滴不受悽愴勢必放開線路居然津濟群蒼任是
0035b09: 閒神野鬼到來秪可避忌謾莫開張只如風規再著
0035b10: 宇宙名揚振起祖翁命脈法雨之廣澤者麼打麵還
0035b11: 他州土麥唱曲須從舊帝鄉。
0035b12: 一句法弟和尚遺書至上堂千里遺音展豁開轍傾
0035b13: 懷抱謾添吹毛說甚鋒鋩利曾向招提斷舌來恭
0035b14: 惟法弟和尚大法有準群品津梁虛空坐斷五蘊掀
0035b15: 翻是則船頭撥開面目捩轉向不生滅處渾無回互
0035b16: 只如擘開金鎖玄關廓示真如境界一句作麼生道
0035b17: 明月入簾星拱北落花流水日朝東。
0035b18: 本師老人忌日拈香截斷千差壁立萬仞塗毒鼓喪
0035b19: 正法滅眼爇香云象鼻分河海鰲頭戴丘山子不談
0035b20: 父德虎不食鵰殘雖然不是低頭尋腳跡更須仰面
0035b21: 棒青天。
0035b22: 結制上堂舉法昌遇上堂云法昌今日開爐行腳僧
0035b23: 無一個惟有十八高人緘口圍爐打坐不是規矩嚴
0035b24: 難免見諸人話墮師云法昌孤身物外貧而有諂昭
0035b25: 覺結制開爐萬指雍雍富而不驕乃拈拄杖昭覺今
0035b26: 日開爐也少不得則個閑神抹向他方須彌移來屋
0035b27: 角展開大用全機佛祖向上一著諸大眾有無不必
0035b28: 分長短務要諸人心眼活驀喝一喝擔板徐郎見一
0035b29: 邊枇巴葉是馬驢藥。
0035b30: 上堂大道之源眾流無混穿雲透石不墜古今妙語
0035c01: 玄機誰當履薦秪饒進步衝鋒早是赤窮活計所以
0035c02: 臨濟三遭痛棒始徹根源達磨九載面壁心力枉勞
0035c03: 若或倒拽橫拖謂是欺胡瞞漢不易和泥合水便乃
0035c04: 說黑道橫東棒西喝不爽意氣徒增高唱低酬早已巳
0035c05: 宗風埋沒只如密運化機一句如何提唱駟馬不曾
0035c06: 離徑道當天皓月卻無私。
0035c07: 上堂擊鼓復槌鐘逼慮住山翁不唱雲門曲便乃吟
0035c08: 新豐實法不孤起關山路未通築著磕著也執劍解
0035c09: 屠龍。
0035c10: 上堂拈拄杖佛祖出興以此唱道任運縱橫撲擲玄
0035c11: 奧撈籠萬有提拔四生驀喝一喝獅子吼無畏說嶮
0035c12: 巇關山路未通一條拄杖生按過生按過觸倒無礙
0035c13: 法門虛空口皮笑破卓一卓下座。
0035c14: 上堂舉靈雲桃花公案畢春暖桃花樹樹開天機漏
0035c15: 洩嘆奇哉都緣露柱懷胎甚豈止燈籠笑滿腮。
0035c16: 結制上堂山光鳥語亂晚岫白雲歸者事從來近何
0035c17: 須巧弄機拂一拂云六塵不惡還同正覺百城遊遍
0035c18: 到天淵採藕忽然魚踏著。
0035c19: 上堂今日是先老人壽誕之期不肖徹綱修葺壽塔
0035c20: 工竣之日大凡宗乘扶豎呼為特達門庭輝騰今古
0035c21: 迥絕見知便能隨機利物應化無方豎四橫三人間
0035c22: 天上昔僧問古德如何是無縫塔德云四稜著地僧
0035c23: 云如何是塔中人德云香風吹萎花更雨新好者師
0035c24: 云若有問昭覺如何是無縫塔答伊日月當空照特
0035c25: 地好乾坤如何是塔中人亦答伊鐘鳴鼓響宣真實
0035c26: 水綠山青謂舉揚仰勞大眾同至塔前燒香設供。
0035c27: 至前拈香三昧頂王化界遊概傾血淚染閻浮迥然
0035c28: 一句難輕觸析骨那吒未足酬不肖徹綱道慚荒薄
0035c29: 德屆無堪豈期事到如斯寧容分雪是以攪長河為
0035c30: 酥酪變大地作黃金如斯布露萬事成辨所以云冬
0036a01: 至寒食一百五家家塚上添新土翻思拾得與寒山
0036a02: 南北東西太莽鹵不肖塚上新土亦不添畢竟如何
0036a03: 奉重遂指塔云四維無遮障上下沒可把祖禰不了
0036a04: 底殃及兒孫也爇香云秪用錐頭力不用鑿頭方展
0036a05: 拜。
0036a06: 上堂縱橫行古路腳踏草鞋寬直知翻領易不覺渡
0036a07: 水難解展金剛手能投帝釋冠見聞消息子切莫自
0036a08: 欺瞞。
0036a09: 老人忌日無染省覲請上堂大好爺田地番然一杖
0036a10: 頭吾師逝一載行徑尚悠悠稚筍依嶒塔蒼松挂月
0036a11: 鉤天長和地永模範幾千秋昔古德聞鼯鼠聲即此
0036a12: 物非他物吾當逝矣先老人預日告別云來即恁來
0036a13: 去即恁去不似古人臨末稍頭猶在聲色裏轉遂爇
0036a14: 香云且道老人在世耶去世耶若道去世香煙匼匝
0036a15: 騰燿光輝若道在世且道是何相狀諸大眾委悉麼
0036a16: 若未委悉徹綱露形露相去也震威一喝下座。
0036a17: 五葉維那省覲請上堂問答竟師云駟馬橋昭覺寺
0036a18: 禪人耑叩己巳躬事敏手淘金疾得金悠悠之徒貪過
0036a19: 日恁麼孰肯自知非聖道應宜急撇地黃梅散席是
0036a20: 老盧坐折連床湖南須知黃檗陷虎機大地撮來
0036a21: 如一粒今古牓樣作者知免被山僧口鼓去復舉六
0036a22: 祖荷得衣缽至大庾嶺頭被明上座趁上祖放衣缽
0036a23: 於石上明提掇不起遂悔過某為法來非為衣耶祖
0036a24: 示心要遂喚上座不思善不思惡正當恁麼時阿那
0036a25: 個是上座本來面目明當下徹悟師高聲喚大眾且
0036a26: 道悟個甚麼悟心耶心是何物悟性耶性是何形若
0036a27: 向此道得諦當老僧衣缽兩手吩咐其或未然與眾
0036a28: 頌出鳳凰不是凡間物千里追風豈易常一段天機
0036a29: 真實事端然為瑞復為祥下座。
0036a30: 佛冤綱禪師語錄卷第六終
