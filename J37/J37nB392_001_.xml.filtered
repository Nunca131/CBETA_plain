0561a01: 寒松操禪師說法之圖
0561a02: 
0561a03: 
0561a04: 
0561a05: 
0561a06: 
0561a07: 
0561a08: 
0561a09: 
0561a10: 
0561a11: 贊
0561a12: 鷲嶺一華嵩山五葉代轉金輪遞翻珠青原南岳
0561a13: 甘露揚鑣杖橫兔角拂豎龜毛瑞百二翁模範天降
0561a14: 乳滴曹谿為時龍象首得寒公作大導師酬機爍電
0561a15: 出語成詞開法青龍宗風獨唱泖水波澂崑峰月朗
0561a16: 錫飛國岫大振全提狼突鴟張彼何人斯師顧嗒焉
0561a17: 浮雲敝屣讓而不戶古善卷子雖隱安樂守塔志堅
0561a18: 冒險築室孝義兩全蒼弁屢邀席繼祖苑塵垢金剛
0561a19: 秕糠鐵面喬松千丈斗南一人凜矣高秋盎焉熙春。
0561a20: 荊溪法弟子陳維崧頓首贊
0561a21: 寒松操禪師語錄序
0561a22: 方今教外別傳之書流為世間何啻千萬識者憂其
0561a23: 多而不可程也余獨以為不然蓋佳言玅句並非文
0561a24: 字無絲毫意識之可尋故古之今之金聲玉振放之
0561a25: 瀰綸宇宙收之不存涓滴千燈千照皆可以存其心
0561a26: 養其性寒松大師蓋其人矣師神充氣浩眼正心空
0561a27: 係洞宗正傳第三十世瑞老人之冢孫百和尚之嫡
0561a28: 嗣也屢遷名剎倒卓烏藤啟天下之聾聵其垂手年
0561a29: 深機辨縱橫雲蒸霞變四方問道者接踵而至其一
0561a30: 言半句如珠在淵如寶在山雖欲隱藏沉痼詎可得
0561b01: 耶信乎佳隹言玅句照世明燈開人心目豈小補哉。
0561b02: 虞山錢謙益沐手拜撰
0561b03: 達磨西來原無文字厥後宗師曲垂方便故有法寶
0561b04: 流傳正謂道本無言因言顯道棒頭有眼機用全超
0561b05: 寒松和尚出世多年宗風大振高懸寶鏡照徹十方
0561b06: 拈一條棒尚無佛祖開兩片皮豈有滲漏是以橫說
0561b07: 豎說正說倒說如世寶翁信手拈來取之不竭用之
0561b08: 不窮俾大地人虛往實歸無不獲益雖然畢竟家珍
0561b09: 在於何處讀是錄者請下一語。
0561b10: 山陰祁熊佳隹拜手敬題
0561b11: 寒松操禪師語錄序
0561b12: 今天下衣伽黎而坐曲彔者大江以南盈數百家求
0561b13: 其不墜前人風烈為當世之所推許者蓋未可以僕
0561b14: 數今於寒松和尚屈一雄指焉憶昔入就老人住百
0561b15: 丈自余與百兄數人揚歷座下於時象蹴龍踏人人
0561b16: 以古道自期曾幾何時而諸兄皆作先哲矣余以衰
0561b17: 邁無似閉戶窮山雖祖燈麤成而邪說未息思得英
0561b18: 傑十餘輩與之并力撐拄則亦可以上報先宗下接
0561b19: 後學慧命而四顧寥寥莫為之應中夜撫膺百感交
0561b20: 集幸斯道未喪爾者寒公與一二同人振拔於吳越
0561b21: 江楚間於是望玉笥峰頭漸有喜色而寒公七坐名
0561b22: 藍爐火轟爍猶為四方之所奔趨有投子大慧風烈
0561b23: 祖武箕裘真堪不媿其語錄具在讀之者自能辨其
0561b24: 機用也寒公住善權時遭法門大故而一杖飄然如
0561b25: 棄傳舍至今義興士大夫多其高風昔人論文章必
0561b26: 及其人品余於茲錄亦云。
0561b27: 廬陵偶道人淨符題於錢塘之
0561b28: 白嵒山中
0561b29: 
0561b30: 
0561c01: 寒松操禪師語錄目錄
0561c02: 像贊
0561c03: 序
0561c04: 開堂疏
0561c05: 第一卷
0561c06: 住松江青龍隆福禪寺語錄
0561c07: 第二卷
0561c08: 再住松江青龍隆福寺語錄
0561c09: 第三卷
0561c10: 再住松江青龍隆福寺語錄
0561c11: 第四卷
0561c12: 住常州國山善權禪寺語錄
0561c13: 住安慶白雲山香爐寺語錄
0561c14: 第五卷
0561c15: 住安慶寶嚴山雲際寺語錄
0561c16: 再住常州國山善權寺語錄
0561c17: 第六卷
0561c18: 住常州荊谿安樂禪院語錄
0561c19: 住常州洞山善卷禮菴語錄
0561c20: 第七卷
0561c21: 住湖州弁山龍華禪寺語錄
0561c22: 第八卷
0561c23: 再住安慶白雲香爐寺語錄
0561c24: 第九卷
0561c25: 
0561c26: 第十卷
0561c27: 座元寮秉拂語錄
0561c28: 機緣問荅
0561c29: 第十一卷
0561c30: 普說
0562a01: 第十二卷
0562a02: 拈頌古
0562a03: 第十三卷
0562a04: 拈頌古
0562a05: 第十四卷
0562a06: 源流宗旨頌
0562a07: 第十五卷
0562a08: 佛事
0562a09: 第十六卷
0562a10: 筆語
0562a11: 第十七卷
0562a12: 題贊
0562a13: 雜著
0562a14: 自序
0562a15: 第十八卷
0562a16: 方外英萼
0562a17: 第十九卷
0562a18: 九峰艸
0562a19: 第二十卷
0562a20: 拈來艸
0562a21: 
0562a22: 
0562a23: 
0562a24: 
0562a25: 
0562a26: 
0562a27: 
0562a28: 
0562a29: 
0562a30: 
0562b01: 青龍開堂疏
0562b02: 伏以五葉花開嵩岫並敷於鷲嶺千流派涌洞源大
0562b03: 演於龍江後五百年而再逢實千萬載之希遘恭惟
0562b04: 寒翁大和尚猊座下桐谿踵跡梅塢韜光道業深淵
0562b05: 探泗泓之正脈機投直指得弁嶽之真宗足福足慧
0562b06: 足英才峙泰衡於宇內全彰全收全妙用羅星斗於
0562b07: 胸中敬承奕世箕裘振起傳家衣缽惟此青龍古剎
0562b08: 首稱唐宋名藍性空師弄月吹雲鐵笛之餘音猶在
0562b09: 百和尚敲風打雨烏藤之正令森嚴鳳起蛟騰纔見
0562b10: 禪林美盛錫鍚飛杯度又聞主席空虛若非入室白眉
0562b11: 莫整高賢之矩必也超宗異目能承前哲之風懸寶
0562b12: 鏡而罔象失威秉吹毛而野干碎膽庚等儒門樗櫟
0562b13: 凡世菲葑蹭蹬宦途已醒浮華之夢優游法海將求
0562b14: 解脫之方輸玉帶於無言何妨機鈍呼瓶鵝而隨出
0562b15: 尚荷慈深惟冀俯念愚蒙即垂久可幢幡影動一天
0562b16: 花雨蔽空來龍象聲喧滿逕香塵隨步涌欣法輪而
0562b17: 大轉喜佛道以興隆草木含輝結彩雲於越嶠湖山
0562b18: 增色布紫蓋於吳天異口同音引領合掌謹啟。
0562b19: 順治十七年三月十三日雲間包爾庚　諸嗣郢等疏
0562b20: 國山開堂疏
0562b21: 伏以洞水湯湯千古淵源開勝地國山奕奕三生功
0562b22: 業刱名藍欲繼志以光前必丕承之有後恭惟
0562b23: 寒翁大和尚克家麟趾弘道馬駒一柱砥中流挽頹
0562b24: 波於叔季十年撐法社纘貽緒於艱危試之彼而有
0562b25: 然施於此宜更效茲善權禪寺肇自唐朝列祖風規
0562b26: 隳於近代致使野狐山鬼清晝跳梁遂令偃柏雷書
0562b27: 終朝失色乃明監院初開草昧驅豺虎而剪荊蓁迨
0562b28: 百老人大振綱宗坐狻猊而趨雲水擅東南一方之
0562b29: 勝增唐宋三李之光辣掌獰拳方破眾生之夢雙林
0562b30: 隻履倏歸震旦之靈雖繼席再易其人寸木難支大
0562c01: 廈而闡法久虛上座兩期已閉香廚問鼎潛謀輒垂
0562c02: 涎於旦暮徹桑良策期禦侮於高明敢邀錫杖西飛
0562c03: 慰父心以承父業試看鐵輪高運膺天眷以護天人
0562c04: 曜等賦性凡愚皈心虔切愧乏黃金布地敢居護法
0562c05: 之倫幸有赤膽包身願執降魔之杵伏願俯從眾志
0562c06: 式肯遄來青龍興而善權又興箕裘迭紹子孝著而
0562c07: 宗風益著花葉重芳殿閣千尋騰寶光於午夜松楸
0562c08: 十里分翠色於諸天仰冀丙原可勝寅肅臨啟無任
0562c09: 悚切翹勤之至謹疏。
0562c10: 康熙十年四月十三日荊溪蔣曜　胤修等疏
0562c11: 白雲寶嚴開堂疏
0562c12: 伏以天柱祥麟趾遍江南而寶珠承足桐谿威鳳羽
0562c13: 儀塞北而珥筆生花本來文苑奇英洵是法門梁棟
0562c14: 恭惟寒松大和尚猊座下子陵遐胤珊珊丰骨清奇
0562c15: 弁嶽正傳曄曄門庭高峻才優班馬曾別硯而還山
0562c16: 學富陳劉乃披衣而得座絕六塵而超六相真能承
0562c17: 二桂家風入三昧而達三明盡得鬧五宗堂奧法開
0562c18: 隆福一人轉億萬剎之規模席繼善權尺土衍千百
0562c19: 年之基業惟此香爐勝境元非近代名藍雲際禪林
0562c20: 盡是唐朝古剎久矣二山乏主確乎多載思公佇瞻
0562c21: 道價為尊啟承後烈遙企德音作範光耀前庥玄鶴
0562c22: 歸來識得當年風月青獅逸出重開舊日雲山秉慧
0562c23: 鋒而破昏衢施智燭而輝長夜然等欲從竺國若非
0562c24: 顛老酬機莫契忙中省要有志香山端賴晦公指示
0562c25: 方知格外真常冀涉水而攀巖亦披雲而問渡伏願
0562c26: 弘揚宗旨祖燈共佛日長明大展法輪象力與獅弦
0562c27: 並演黃鸝枝上龍舒三月皆春白鷺田中皖水一天
0562c28: 流碧甘雨時霖于紀極法雷頻響于寰區化洽人天
0562c29: 功超賢聖臨穎神馳翹企之至謹疏。
0562c30: 康熙十一年二月初吉龍眠姚文然　程芳朝等疏
0563a01: 安樂院開堂疏
0563a02: 隱不擇地豈買山之可安佛欲棲雲縱泛海而非遠
0563a03: 托可中之缽不必獅巖結午夜之跏何須牛首恭惟
0563a04: 寒松大和尚人天法慧雲海弘慈入次第之定五色
0563a05: 皆空遊解脫之門一塵不染處必爭之地而示以無
0563a06: 爭舍罔覺之場而歸於有覺洵孽海之慈航乃迷津
0563a07: 之寶筏啟嶲等情深頂禮志切皈依掃竹枝之舍暫
0563a08: 作旃林剪罨畫之薇權充優缽雖非奈園之勝亦稱
0563a09: 鹿苑之精所朢惠然肯顧不我遐遺袈裟佈處頓令
0563a10: 大地作黃金寶錫飛時俄使凡鳥瞻白鳳則花雨遄
0563a11: 飛法門有慶祥雲普被善信知歸不勝翹企之至。
0563a12: 康熙十二年臘月十一日荊溪周啟嶲　儲振等疏
0563a13: 禮菴上梁開堂疏
0563a14: 恭惟寒大和尚洞山獨秀歲寒知松柏之尊龍樹同
0563a15: 榮剝復見優曇之貴被忍辱鎧作大道干城吹大法
0563a16: 螺為降魔寶杵當雙林之回首號泣呼天矢端木之
0563a17: 堅心精誠動地昆季實繁獨賢勞而建窣堵折衝丕
0563a18: 振爰高舉以避波旬天道好還人心思舊辭百堵之
0563a19: 重興願十年而守塔誅茅闢土不煩緇素銖錙築室
0563a20: 開場盡變青氈基業今者虹梁建極凌虛綵結千重
0563a21: 惟祈獅吼震林普施法音億麗合詞虔請眾望允歸。
0563a22: 康熙十四年四月二十七日義興陳維崧史惟圓等疏
0563a23: 弁山開堂疏
0563a24: 伏以事由律制似有定而無移道以時行每理長而
0563a25: 輒就居恒遵度猶須方矩圓規濟亟衡權始克聯珠
0563a26: 合璧恭惟寒松大和尚客宿華宗曹谿嫡乳由桐江
0563a27: 而傅桐邑韡鷲嶺之一花自善慶以主善權振嵩山
0563a28: 之雙桂瑞翁奕葉推弁巘之鳳毛百老蕃根頌泖峰
0563a29: 之麟趾龍岡遙接青龍寺無非道顯龍華國師謀占
0563a30: 吳國山其柰棋逢國手雖爾雷書偃柏名勝銷亡依
0563b01: 然山鬼埜狐譸張奄息禮菴精舍以無爭而止爭安
0563b02: 樂名藍憫大覺之罔覺允矣魔難勝佛信然正可挫
0563b03: 邪既七坐乎道場宜一歸夫祖苑惟是龍華片席實
0563b04: 為大廈難支無祿雙林遄返三年之案未圓猶欣巨
0563b05: 植久巋一柱之擎有在斯等敬遵公議不敢私圖人
0563b06: 惟求舊既山主之心同條聿維新亦諸方之志一雖
0563b07: 復築場念切欲嗣端木之儒風其如請法意誠宜赴
0563b08: 華林之大任伏願龍安飛錫庶幾祖業孫承鷗適渡
0563b09: 杯咸使肯堂復構得蒙俞允實慰翹勤謹啟。
0563b10: 康熙十七年臘月初吉吳興嚴我斯　丁珝等疏
0563b11: 
0563b12: 
0563b13: 
0563b14: 
0563b15: 
0563b16: 
0563b17: 
0563b18: 
0563b19: 
0563b20: 
0563b21: 
0563b22: 
0563b23: 
0563b24: 
0563b25: 
0563b26: 
0563b27: 
0563b28: 
0563b29: 
0563b30: 
0563c01: 寒松操禪師語錄卷第一
0563c02: 嗣法門人德昊編錄
0563c03: 住松江青龍隆福禪寺語錄
0563c04: 師於順治庚子春即座元寮受請主院事。
0563c05: 佛殿黃閣簾垂正不居正紫羅帳啟偏不坐偏正當
0563c06: 恁麼時還是正耶偏耶虛空開口笑子午不相沖。
0563c07: 伽藍正大光明絕覆藏護持法席作金湯昔年弘誓
0563c08: 深如海今日聊為爇炷香。
0563c09: 祖堂者夥老古錐何異綠林客爭怪後代人捉盡伊
0563c10: 敗缺未審以何為證喝一喝云獅兒一吼祖翁盡。
0563c11: 方丈寶鏡高懸活捉九苞之威鳳神鋒倒握生擒獨
0563c12: 角之祥麟此是吾老人土苴緒餘祇如山僧到來又
0563c13: 如何施設卓拄杖云看取令行時。
0563c14: 老和尚命送衲衣法帔至開堂拈疏一點一畫錦繡
0563c15: 輝煌一字一行珠璣宛轉展開則魔魅潛消收藏則
0563c16: 正法久住若作佛法商量埋沒自己不作佛法商量
0563c17: 辜負現前畢竟如何度疏與維那試念念看。
0563c18: 法座須彌燈王從空放下新來長老特地陞高不是
0563c19: 神通玅用亦非法爾如然顧左右云高著眼遂陞。
0563c20: 拈香此一瓣香在天同天在人同人爇向爐中供養
0563c21: 釋迦文佛歷代祖師惟冀法燈無盡法雨恒飄此一
0563c22: 瓣香秉天地之正氣惟德惟馨萃日月之精華乃聖
0563c23: 乃神端為祝延
0563c24: 皇帝萬歲萬歲萬萬歲欽願永建皇極於域中萬邦
0563c25: 效順覃敷五福於海外兆姓謳歌此一瓣香運絲綸
0563c26: 於掌上治國兼以治心斂法界於毫端選官因而選
0563c27: 佛奉為滿朝文武府縣宰官遐邇紳衿本山檀護惟
0563c28: 冀心廣恒來留玉帶名高長得覆金甌復懷中出香
0563c29: 云此一瓣香數千里外撥草瞻風十餘年來霜侵雪
0563c30: 凍拶得通身骨露猶遭暗地拳傷滿腹無明一朝拈
0564a01: 出端為城古昭慶寺堂上洞宗正傳第二十九世
0564a02: 百愚斯老和尚用酬法乳之恩斂衣就座紫谷大師
0564a03: 白椎云法筵龍象眾當觀第一義師云正令全提十
0564a04: 方坐斷大座當軒了無回互果是真龍象不妨蹴踏
0564a05: 看問曹源一滴洞水分流向上宗乘如何舉唱師云
0564a06: 九峰疊翠涌千江進云出格人來又作麼生師云痛
0564a07: 與三十棒進云青龍現瑞金毛吼佛日高輝萬古傳
0564a08: 師云莫塗污他好乃展衣帔云若論此事本自現成
0564a09: 覿面拈來絲毫不隔輝增三泖之光湛湛一壺風月
0564a10: 彩奪九峰之秀澂澂滿目雲霞打成一片時鍼劄不
0564a11: 入羅紋結角處線路難尋古佛堂中曾無異說流通
0564a12: 句內卻有多談百千年來紹續不易直得異獸珍禽
0564a13: 同現遮那之玅相機絲文彩共轉根本之法輪樂助
0564a14: 無為咸揚至化大眾會麼良久云一氣不言含有象
0564a15: 萬靈何處謝無私起身敘謝云某愧薄福自揣無能
0564a16: 忝居眾首實不知量叵耐師命及諸檀那時相慫恿
0564a17: 屈陞此座伏念樗木庸材奚堪大任但因長者有命
0564a18: 只得歡喜奉行今則開堂祝聖一期佛事幸已云周
0564a19: 所冀堯風浩蕩舜日長明在筵諸公世世證無生之
0564a20: 旨見前知識處處建最勝之幢有煩久立伏惟珍重
0564a21: 復舉世尊初成正覺於鹿野苑中轉四諦法輪憍陳
0564a22: 如比丘最初悟道山僧初會開法於青龍寺裏祇轉
0564a23: 者箇○法輪還有最初悟道者麼設有也須痛棒趁
0564a24: 出復白椎云諦觀法王法法王法如是下座。
0564a25: 當晚小參人人衣線下有片田地曠大劫來曾未欠
0564a26: 少只因向聲色門頭逐物迷己年深月久不覺不知
0564a27: 失卻祖券了也不見隆福舊基實乃唐宋古剎性空
0564a28: 鐵笛韻響於雲間道者法華蓮生於兜率元明以來
0564a29: 菽麥不分變瓊瑤而成頑石化寶所而作荊榛賴吾
0564a30: 老人應時傑出脫珍披敝激濁揚清拈起钁頭頓使
0564b01: 钁頭起舞拋開瓦礫直教瓦礫放光種種玅用處處
0564b02: 提撕無非發明者片田地而已汝等諸人要識者片
0564b03: 田地正好鏟其聲削其蹟折其塹去其籬了無爾我
0564b04: 之情不留彼此之念忽然踢破指頭元來只在者裏
0564b05: 雖然更須知守成不易始得何故雪後始知松柏操
0564b06: 事難方見丈夫心。
0564b07: 立兩序上堂孤掌難鳴眾擎易舉矮師叔常聽法於
0564b08: 香嚴座下老三聖曾推僧於寶壽堂前典型在邇景
0564b09: 行可觀若古若今事同一致苟非公謹廉能之士難
0564b10: 以承當必也尊上愛下之心方堪委任到者裏說甚
0564b11: 高菴出世七人為輔今古名聞者哉卓拄杖云正恁
0564b12: 麼時畢竟如何話會大家齊出手扶起破砂盆。
0564b13: 聖節上堂大哉乾元萬物資始鈞陶有象垂拱無為
0564b14: 是謂天中之天聖中之聖且道全身奉重如何舉揚
0564b15: 豎拂子云長將日月為天眼指出須彌作壽山。
0564b16: 上堂祖意分明在目前何須向外覓言詮菜鋪一片
0564b17: 黃金地麥涌千層碧玉天香飛幽谷蘭初放絲拂長
0564b18: 堤柳乍眠六相迥然離向背三玄裂破沒中邊須領
0564b19: 略莫浪傳月出連山露半邊。
0564b20: 上堂問荊棘叢生三二五是誰行履處師云手執金
0564b21: 鞭問歸客夜深誰共御街行進云煙雲罩徑孰能尋
0564b22: 尋即錯過不尋轉失如何免得師云將謂少林消息
0564b23: 斷桃花依舊笑春風進云烏雞冒雨衝陽燄還是正
0564b24: 耶偏耶師云梅落珠簾寂香銷石鼎寒進云赤蝀穿
0564b25: 樓和啞音明今時事那畔事師云木雞啼子夜鐵鳳
0564b26: 叫天明進云廣澤蘆花藏雪密不是一色邊事作麼
0564b27: 生會師云雪覆萬松徑遊人仔細看進云收綸釣艇
0564b28: 弄灣深不犯清波如何拋擲師云谿邊楊柳影不礙
0564b29: 釣舟行進云當軒黯黯無秦鏡正恁麼時如何辨的
0564b30: 師云夜深方見把鍼人進云散髮齊眉下翠岑古人
0564c01: 到此為何站腳不住師云坐卻白雲宗不玅進云謝
0564c02: 師荅話師云投子道底乃云荊棘叢生三二五手執
0564c03: 靈符司正令煙雲罩徑孰能尋夜深幾箇知名姓烏
0564c04: 雞冒雨衝陽燄龍樓人醉鳳樓春赤蝀穿樓和啞音
0564c05: 漢時客佩秦時鏡廣澤蘆花藏雪密玉鉤倒掛水晶
0564c06: 簾收綸釣艇弄灣深白額轉藏欹石磴當軒黯黯無
0564c07: 秦鏡一片雄風仔細看散髮齊眉下翠岑異中來也
0564c08: 誰深醒諸昆仲古人道底與青龍道底其間還有優
0564c09: 劣也無少年一段風流事祇許佳隹人獨自知。
0564c10: 佛誕日眾沙彌剃度上堂今朝四月八咄哉小悉達
0564c11: 腳根立不牢弄巧反成拙爭如大地人箇箇咸超越
0564c12: 憤志入無為辭親將愛割飄然來青龍懇求落鬚髮
0564c13: 說甚度雙親九族苦亦拔更聽吾一言慎勿看輕忽
0564c14: 出家果如初畢竟成上哲喝一喝云放下著。
0564c15: 上堂豎拂子云摩尼珠人不識如來藏裏親收得大
0564c16: 小永嘉分別不少只此一珠若凡若聖若俗若僧隱
0564c17: 現青黃從心所欲阿誰無分豈特如來藏而已哉復
0564c18: 豎拂云大眾還識摩尼珠麼罔象到時光燦爛離婁
0564c19: 行處浪滔天。
0564c20: 誕日上堂潦倒行年三十五法門慚愧毫無補頻開
0564c21: 太歲頭邊土氣寰宇慣把三更打日午大眾慇懃求
0564c22: 法乳無端請作主中主好看放出玄沙虎吞佛祖謾
0564c23: 道為人太莽鹵喝一喝下座。
0564c24: 開爐上堂安居樹下何殊管見之流面壁巖前大似
0564c25: 斗筲之輩爭如我以天地為爐日月為炭墼拄杖
0564c26: 化為文殊普賢拂子變作觀音勢至巡香底巡香值
0564c27: 日底值日灑掃底灑掃搬運底搬運時刻在諸人眼
0564c28: 裏耳裏出出入入你且看他圖箇甚麼若簡點得出
0564c29: 許你參學事畢復舉法昌遇禪師云法昌今日開爐
0564c30: 行腳僧無一箇惟有十八高人緘口圍爐打坐後福
0565a01: 源琪長老云福源今日開爐炭墼也無一箇五湖四
0565a02: 海禪和衲被蒙頭打坐怪哉二凍儂半斤對八兩山
0565a03: 僧則不然青龍今日開爐親切無如者箇任從睡臥
0565a04: 經行何必拘拘打坐喝一喝云看腳下。
0565a05: 至法華菴請上堂湖山高臥枕清流目視雲霄十有
0565a06: 秋天霽曉來風力便一帆練水泛輕舟雲冉冉水悠
0565a07: 悠滿載雲霞任去留不似明州憨布袋祇觀風色下
0565a08: 金鉤還有躍浪錦鱗麼揮拂云收。
0565a09: 上堂一心不生萬法無咎真空絕蹟大智非明至道
0565a10: 無為靈源獨耀向上一路千聖不傳學者勞形如猿
0565a11: 捉影若謂即心即佛何殊畫餅充饑更云非佛非心
0565a12: 不啻望梅止渴畢竟如何即是若不打從山下過怎
0565a13: 知鶴唳與猿啼。
0565a14: 至日上堂昨夜冷灰裏一粒豆爆將昇僊臺打失了
0565a15: 半邊驚得王可交手舞足蹈鼓腹而歌玅矣哉玅矣
0565a16: 哉岸容待臘將舒柳天氣衝寒欲放梅忽被陳那尊
0565a17: 者震威一喝云此是甚麼所在作者般語話殊不知
0565a18: 我衲僧家頂門上時時一陽來復腳跟下日日萬彙
0565a19: 發生似你者等呵寒向熱逐境生情者豈可同日而
0565a20: 語哉如是可交僊人直得滿面慚惶而退是汝諸人
0565a21: 還信得及麼此言如不信更請問庖羲。
0565a22: 朱護法得子請小參好箇仲冬十五消息現前誰睹
0565a23: 冉冉谿雲半灘羃羃松煙一塢曉風散作七片八片
0565a24: 細雨織成三縷五縷端是成家鎡基會得迥超今古
0565a25: 何須東魯詩書怡然氣冠寰宇何必西來旨趣卓爾
0565a26: 口吞佛祖誠為跨灶之裔諒必繩其祖武且道具甚
0565a27: 威光便乃感應如許皇天無私惟德是輔。
0565a28: 監寺請陞座至道無難惟嫌揀擇但莫憎愛洞然明
0565a29: 白堯舜帥天下以仁而民從之桀紂帥天下以暴而
0565a30: 民從之養老歸呂夷流言誅管蔡齊女展兩家之袒
0565b01: 紀妻變一國之俗里名勝母而不入邑號朝歌以回
0565b02: 車備頭陀常取魚於浩渺則監寺獨求火於丙丁未
0565b03: 審還是揀擇耶憎愛耶試聽一頌日長閒打坐夜靜
0565b04: 卻經行一陣西風起滿林落葉聲揀不揀憎不憎風
0565b05: 光滿目皆成現奚待當年問丙丁。
0565b06: 臘八上堂舉古德云臘八喫雞羹纔疑禍便生谿邊
0565b07: 楊柳影不礙釣舟行後傑峰和尚云古人與麼道大
0565b08: 悟不拘小節未免與賊過梯引邪入正與國則不然
0565b09: 臘八喫紅糟叢林意氣豪酣酣沉醉倒更不惹風騷
0565b10: 看來兩箇無孔鐵鎚何異普州人事青龍也不喫雞
0565b11: 羹也不喫紅糟亦無禍可生亦無氣可豪惟有由拳
0565b12: 善信年年此日設齋表嚫兼請舉揚也有少許臘八
0565b13: 喫香齋禪和頗快哉一飽無餘事不用更安排。
0565b14: 上堂問祖意西來即不問洞上宗風事若何師云寧
0565b15: 可截舌不犯國諱如何是正中偏師云畫堂寶鼎起
0565b16: 青煙如何是偏中正師云玉案香銷金鴨冷如何是
0565b17: 正中來師云赤腳波斯下釣臺如何是兼中至師云
0565b18: 龍吟虎嘯看雄勢如何是兼中到師云佛與眾生一
0565b19: 齊掃進云曾向龍門浪裏過今日方知滄海寬師云
0565b20: 饒知浩渺無涯際也須入水見長人遂豎拂云只者
0565b21: 箇本來無名天地以之而生萬物以之而育橫按拂
0565b22: 云名可名非常名名既非實體亦寂然擊香几云無
0565b23: 中生有有中生無名言不滯纖塵不染搭肩上云殺
0565b24: 活同時照用齊彰通宗通途挾帶挾路拂一拂云有
0565b25: 無不立能所雙忘佛祖莫知其由凡情罔測其際放
0565b26: 下拂云是正耶偏耶兼帶耶寧可截舌不犯國諱。
0565b27: 除夕小參問正恁麼時如何師云法鼓三通請除夕
0565b28: 進云除夕後師云畫蛇何必重添足乃云正當恁
0565b29: 麼時如何法鼓三通請除夕猛然特地起春雷一眾
0565b30: 堂堂赤骨立既爾大家知此時畫蛇何必重添足。
0565c01: 天成披剃請上堂柳窺白日堤邊翠影婆娑梅笑清
0565c02: 風雲外暗香浮動一溪流水調鍾子之宮商數畝幽
0565c03: 篁奏伶倫之律呂歷歷真機獨露堂堂祖意分明於
0565c04: 此會得不剃髮而僧相周圓不登壇而尸羅具足說
0565c05: 甚出家乃大丈夫事非將相之所能為無勞彈指直
0565c06: 下超凡入聖去也且道因何所致博盡世間黃金難
0565c07: 買主張自肯。
0565c08: 解冬上堂九旬把住咽喉今日解開袋頭放出神晴
0565c09: 鬼面趁起溈山牯牛瀟灑峰前溪後縱橫柳巷花樓
0565c10: 踏翻百億香海踢倒四大部洲忽遇庖丁游刃如何
0565c11: 免得其憂若還無計可脫不如直下且休休不休隨
0565c12: 緣水草消閒日免被花燈換兩眸。
0565c13: 上堂萬頃波澂三泖月獨照無私千重翠鎖九峰雲
0565c14: 流光靡間由是真風遍界大用繁興剎剎全彰頭頭
0565c15: 顯露入廛垂手變大地作黃金返本還源攪長河為
0565c16: 酥酪且道誰是其人喝一喝云無限風流慵賣弄閒
0565c17: 乘一葦泛滄洲。
0565c18: 晚參青龍家法道出尋常種田博飯引水灌蔬蘆
0565c19: 夾壁葦幹垂簾燈有月可待地有風可掃瓦有雲可
0565c20: 蓋蓆有草可眠湯不嫌無醬菜不嫌無油上不慕於
0565c21: 諸聖下不重於己靈勝他高梁大廈之家何殊簞瓢
0565c22: 陋巷之樂貴客緇衣到此一般如是安排若還問若
0565c23: 西來大意除卻鋤花種荳更無別物可酬未審還有
0565c24: 為人處麼少頃到齋堂應供切忌將飯送在鼻孔裏
0565c25: 珍重。
0565c26: 上堂問如何是金剛寶劍師云光含萬象侵人面如
0565c27: 何是踞地獅子師云聲摧海嶽驚山鬼如何是探竿
0565c28: 影草師云一點不來命難保如何是一喝不作一喝
0565c29: 用師云白雲牽得青山動進云四喝未彰已前請師
0565c30: 一接師打云切忌錯會乃云佛道閒曠不涉程途建
0566a01: 立垂真俱非本色先聖事不獲已乃有四喝之設上
0566a02: 根利士一舉便知中下之機幸毋錯會遂喝一喝召
0566a03: 眾云聞麼即此一喝世尊拈花也在裏許達磨西來
0566a04: 也在裏許正偏功勳也在裏許圓相玄要也在裏許
0566a05: 三句六義也在裏許金剛寶劍也在裏許踞地獅子
0566a06: 也在裏許探竿影草也在裏許一喝不作一喝用也
0566a07: 在裏許以至五車三藏一切淆訛公案亦無不在裏
0566a08: 許復喝一喝云還會麼即此一喝是拈花耶西來意
0566a09: 耶偏正功勳耶圓相玄要耶三句六義耶金剛寶劍
0566a10: 耶踞地獅子耶探竿影草耶一喝不作一喝用耶五
0566a11: 車三藏耶一切淆訛公案耶又喝一喝云即此一喝
0566a12: 拈花也不可得西來意也不可得偏正功勳也不可
0566a13: 得圓相玄要也不可得三句六義也不可得金剛寶
0566a14: 劍也不可得踞地獅子也不可得探竿影草也不可
0566a15: 得一喝不作一喝用也不可得五車三藏也不可得
0566a16: 一切淆訛公案也不可得祇者不可得亦不可得正
0566a17: 恁麼時諸人作麼生委悉喝一喝云切忌錯會。
0566a18: 金陵王護法誕日請上堂豎拂云大眾見麼河上老
0566a19: 人坐古槎合丹祇用青蓮花於此見得莫道山僧措
0566a20: 大相在寶華王座上誦他好句於此不見而今八十
0566a21: 猶四十口道滄溟是我家。
0566a22: 晚參我見瞞人漢如籃提水走急急走歸家籃裏何
0566a23: 曾有以拂左擊云寒山子且立者邊著我見頑鈍人
0566a24: 燈心柱須彌蟻子囓大樹焉知氣力微以拂右擊云
0566a25: 拾得子且立者邊著將謂你二人別有長處遇此頑
0566a26: 瞞人境便打不過討甚好文殊普賢青龍即不然不
0566a27: 受頑瞞不近情是非榮辱豈相侵夜深獨把香臺拍
0566a28: 只有長天識此心。
0566a29: 大士聖誕請上堂普門大士在楊柳眼中現八萬四
0566a30: 千爍迦羅首能以無畏施諸眾生從聞思修入三摩
0566b01: 地復舒八萬四千母陀羅臂向空中大書今日誕生
0566b02: 四字大眾點畫既成畢竟是何格局既非邯鄲楷法
0566b03: 豈是懷素草書。
0566b04: 洞庭顧護法請上堂拈拄杖云一卓如出水蛟龍一
0566b05: 卓如踞地獅子一卓尊貴兩忘一卓理事兼備大眾
0566b06: 何為尊貴兩忘試道看問道即不無如何是出水蛟
0566b07: 龍師云滿天雲靉靆如何是踞地獅子師云到處獸
0566b08: 潛藏如何是尊貴兩忘師云當堂慵正坐如何是理
0566b09: 事兼備師云覿面卻相逢進云謝師荅話師便打。
0566b10: 上堂問如何是祖師西來意師云烏藤長七尺進云
0566b11: 意旨如何師便打乃云青龍直指祖師禪不在文章
0566b12: 錦繡邊棒下翻身能脫略長鯨吞月浪滔天。
0566b13: 晚參天欲人人與道謀肯教佛面每搜求一瓢道在
0566b14: 高於祿五斗名傳貴似侯生死總成花上露是非誰
0566b15: 識水中漚尋常莫畜心田草只恐將來苦未休。
0566b16: 至集慶寺眾紳衿請上堂舉一明三目機銖兩十方
0566b17: 坐斷大地全收猶是釘樁搖櫓抱橋柱洗腳況復言
0566b18: 中取則句裏呈機何異鄭州出曹門南轅而北轍殊
0566b19: 不知當人腳跟下一著子天地不能包其廣日月不
0566b20: 能並其明一言迥脫獨拔今時塵中作主化外來賓
0566b21: 雖在途中不離家舍是處是彌勒無門無善財拈拄
0566b22: 杖云所以者漢時或撐天拄地時或帶水拖泥帶水
0566b23: 拖泥處不妨撐天拄地撐天拄地時奚礙帶水拖泥
0566b24: 一動一靜歷無邊剎一語一默現無邊身是汝諸人
0566b25: 作麼生見伊行履處卓一卓云城市不堪留錫久恐
0566b26: 驚鶯囀畫樓前。
0566b27: 王思受李仁甫二居士請上堂金佛不度爐霜飛炎
0566b28: 日滿皇都木佛不度火陸地蓮開千萬朵泥佛不度
0566b29: 水一聲鐵笛雙鳧起惟有真佛屋裏坐喝一喝云切
0566b30: 忌逢人更說破。
0566c01: 結夏上堂欲了生死大事莫若參禪為最宜乎發大
0566c02: 信心必也具大根器內外迥絕諸緣精進堅立其志
0566c03: 晨昏莫顧危亡行坐須加猛利不分南北東西休管
0566c04: 飽饑寤寐卻將妄想昏沉並作話頭參覷忽朝撲落
0566c05: 虛空佛祖安敢近視從教婢使雲門一任奴呼臨濟
0566c06: 擊竹指拈花都是眼中著刺剌若也不曾恁麼切忌
0566c07: 未會稱會般若雖乃善因開口莫當容易八十翁翁
0566c08: 入場真誠非是兒戲果然頂門豁開自到古人地位
0566c09: 祇如到後又若何閒眺飛雲自往還一聲長嘯驚天
0566c10: 地下座。
0566c11: 天都胡朝奉為母祝壽請上堂豎拂云無量壽佛在
0566c12: 此放眉間白毫相光遍照恒沙國土演大般若顯大
0566c13: 神通作大佛事能以方便智慧令諸有情所求皆遂
0566c14: 若也端的不須動舌一句圓該不必求僊雙全福壽
0566c15: 大眾無量壽佛既有如是威德青龍如何與他作證
0566c16: 揮拂云恒演重重功德聚都來顯現一毫端。
0566c17: 上堂問不立功勳機用如何是曹洞宗師云金輪詔
0566c18: 下紫泥封進云掃除玄要權衡喚甚作臨濟宗師云
0566c19: 鐵鞭塞外打雷公進云打開一字關鍵那箇是雲門
0566c20: 宗師云碧油幢動起清風進云拋卻多方施設將誰
0566c21: 成溈仰宗師云明星光耀掛蒼穹進云拈去聲之與
0566c22: 色以何為法眼宗師云萬象收歸一鑑中僧禮拜師
0566c23: 云還有一宗僧擬議師便打乃云山僧未出方丈
0566c24: 早已派演新豐踏翻韶陽斗柄源窮濟水撲滅大溈
0566c25: 火星騎聲蓋色總為諸人漏泄了也況復陞座設問
0566c26: 又且茫然只得再請幾位無情上座為汝諸人發明
0566c27: 本有大眾淞濤滾滾環古寺而報春回寶殿巍巍鎮
0566c28: 龍江而分夕照浮圖秋月或暗或明自是清輝不夜
0566c29: 靜夜聞鐘似無似有從教夢破幽人鞭泥牛耕平田
0566c30: 之煙雨驅木偶乘竹院之晚涼遠望松林雪霽而瀑
0567a01: 瀉崖頭近看橋畔僧歸而錫飛水面所以法法闡明
0567a02: 箇事頭頭揭示五宗明則事同一家不明萬別千差
0567a03: 差別且置豎拂云祇如五宗還有者箇麼參。
0567a04: 上堂即心即佛九峰煙雨眉公畫非心非佛三泖人
0567a05: 家玄宰詩不是心不是佛不是物人從占波來卻得
0567a06: 新羅信青龍與麼告報也是金剛與泥人揩背。
0567a07: 小參三分光陰二早過甕裏何曾走卻鱉靈臺一點
0567a08: 不揩磨本自圓成磨甚底貪生逐日區區去不風流
0567a09: 處也風流喚不回頭爭奈何靈利衲僧有幾箇雪竇
0567a10: 與麼道青龍恁麼判者裏擔荷得去便可轉天關回
0567a11: 地軸移南辰易北斗黑漆桶望空跳黃金圈匝地
0567a12: 騰驤本自不迷今復何悟苦樂逆順得失是非皆為
0567a13: 現行三昧山河大地明暗色空總是自己家珍頭頭
0567a14: 上明物物上顯有甚禪道佛法之相而可分別者哉
0567a15: 如其未然更有一偈聊資鞭影三七工夫一七過英
0567a16: 靈莫與日消磨迷時祖意東西隔悟後佛難奈爾何
0567a17: 問未打七時人人鼻孔撩天既打七後為何杳無消
0567a18: 息師云道泰不傳天子令時清休唱太平歌進云恁
0567a19: 麼則澂潭無影像片月自孤圓師云夜半一輪千嶂
0567a20: 外韓盧空對影徘徊僧擬議師打出。
0567a21: 端午上堂今日是何時報道端陽節文殊忍不禁善
0567a22: 財忙不徹舉頭遍界觀弄巧都成拙爭似衲僧家迥
0567a23: 然用各別鼻不染雄黃手不捏符訣筆借須彌盧墨
0567a24: 研滄海渤一點落虛空赤口盡消滅大眾道他憑箇
0567a25: 甚麼便有如是奇特卓拄杖云急急如律令敕。
0567a26: 李洛文文學得男福隆請上堂舉雲門因僧問如何
0567a27: 是和尚家風門云有讀書人來報大慧曰讀書人既
0567a28: 到者裏且如何與伊相見不是冤家不聚頭師云雲
0567a29: 門施格外之機大慧有超宗之辨可謂二俱敏手祇
0567a30: 如相見後又作麼生收拾詩書歸舊隱鳥啼花笑一
0567b01: 般春。
0567b02: 上堂拂拂秋風遍九垓晚香浮動遶僊臺空生無意
0567b03: 巖中坐引得天花動地來若是玉老師便道修行無
0567b04: 力卻被神鬼覷破須知青龍者裏無修無證無變無
0567b05: 遷拄杖靠壁袈裟半肩饑則加餐倦則安眠開門七
0567b06: 件賴彼人天不將閒事罣在心田阿呵呵但得時無
0567b07: 憎愛也勝平地登僊。
0567b08: 自省薦慈德璠雪尢請上堂昨夜青龍塔身涌虛空
0567b09: 白鶴江口吞滄溟從教魔宮瓦解惡道潛消業海化
0567b10: 為清涼罪山變作淨域其間若凡若聖若冤若親若
0567b11: 男若女覓福了不可得覓罪了不可得覓生了不可
0567b12: 得覓死了不可得覓淨了不可得覓穢了不可得只
0567b13: 此了不可得都盧是箇大圓鏡智未審陳氏安人又
0567b14: 在甚處行藏良久云金輪不隱的遍界絕紅塵。
0567b15: 上堂世尊拈花淨地撒沙迦葉微笑轉眼失照香嚴
0567b16: 擊竹妄通消息靈雲見桃魚魯刁刀者夥龍鍾老兒
0567b17: 總是倚草附木有甚交涉拈拄杖云爭似者箇孤迥
0567b18: 迥峭巍巍有時恁麼賢愚並愛愈老愈親有時不恁
0567b19: 麼扣人見血又道慈悲有時恁麼中不恁麼放出南
0567b20: 山鱉鼻咬殺長沙大蟲有時不恁麼中卻恁麼青山
0567b21: 綠水閒終日明月清風富一生大眾正恁麼時如何
0567b22: 卓一卓云手指空時天地轉回頭石馬出紗籠。
0567b23: 晚參舉同安丕禪師因僧問如何是和尚家風安云
0567b24: 金雞抱子歸霄漢玉兔懷胎入紫微曰客來將何祗
0567b25: 待安云金果朝來猿摘去玉花晚後鳳銜歸師云同
0567b26: 安家風太煞尊貴有問青龍如何是和尚家風但云
0567b27: 漏笊籬撈無米飯破砂盆搗爛生薑客來將何祗待
0567b28: 曰饑餐渴飲渾無事聽雨聞風倦打眠。
0567b29: 解夏上堂荏苒韶光春復秋伶俜何事屢閒遊家財
0567b30: 無託誰堪惜幸有清風為解愁大眾祇如愁作麼生
0567c01: 解高樓曾聽歌聲好你若無心我便休。
0567c02: 誕日上堂自出娘生皮袋一杖翛然物外悟得未生
0567c03: 已前觸著虛空粉碎不知詔笑逢迎不解看經禮拜
0567c04: 鬚眉長帶煙霞袈裟深染沆瀣有為翻作無為貴買
0567c05: 何妨賤賣攤向十字街頭問有誰來話會且喜寶塔
0567c06: 僊臺共證此箇三昧且如何是此箇三昧參。
0567c07: 上堂父母所生眼悉見三千界且道非非想天幾人
0567c08: 坐臥代曰本來無位次不用更安排。
0567c09: 彌勒佛開光上堂今佛放光明助發實相義以拂子
0567c10: 畫○相云拂放光矣作麼生是實相義復畫⊙相云
0567c11: 發實相義矣如何是放的光明者裏見得人人頂門
0567c12: 上有尊古佛三身四智五眼六通三十二相八十種
0567c13: 好無量恒沙功德常在六門放光動地照古明今轉
0567c14: 大法輪作大佛事示教利喜一切天龍八部人非人
0567c15: 等異口同音而作言曰彌勒真彌勒分身千百億時
0567c16: 時示時人還有道得末後句者麼。
0567c17: 　　　弟子德費備資敬刻
0567c18: 　方丈和尚語錄第一卷普願佛日增輝
0567c19: 　　　法輪常轉般若智以現前菩提心
0567c20: 　　　而不退
0567c21: 寒松操禪師語錄卷第一
