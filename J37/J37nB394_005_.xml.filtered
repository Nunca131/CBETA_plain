0687a01: 翼菴禪師真如語錄卷三
0687a02: 小師序璋等記
0687a03: 小參露柱證明如是我聞僧出曰收取蝦蟆口不得
0687a04: 師曰一杓臭屎攔面潑僧曰終不相孤負師曰露柱
0687a05: 證明問事有形段短長闊狹隨人看理無相狀虛空
0687a06: 合喫多少棒師曰教有明文僧曰某甲如是師曰露
0687a07: 柱證明問總上來也是甚麼人師曰已巳有名字僧曰
0687a08: 誰是當者師曰露柱證明問千聖位不踐渠在甚麼
0687a09: 處師曰青色光明雲黃色光明雲僧曰如是我聞師
0687a10: 曰露柱證明。
0687a11: 小參有恁一段事不可諱去也喝一喝曰離此章句
0687a12: 別有商量奇人罕遇。
0687a13: 小參腳尖頭踢出來底築著磕著火燄裏熾然說底
0687a14: 處處了卻築著磕著處處了卻三千剎海夜沉沉十
0687a15: 方世界空索索驀顧侍者曰急著鎖卻僧堂門。
0687a16: 小參簷頭雨滴滴地蘇盧蘇盧唎唎謂是秘盡
0687a17: 底呈似你謂是密不從疏處起與麼造次說了道箇
0687a18: 深領擔枷過狀屈辱先宗是你不與麼山僧沒可把
0687a19: 鼻孔在者裏拈來驀頭打隨拈拄杖卓兩卓。
0687a20: 小參問正與麼時不是佛祖經歷處等破一切趨進
0687a21: 幾程師曰不欲得商量僧曰洎合箇中會師曰撩著
0687a22: 便休去問如何是親切為人底句師曰今日風頭硬
0687a23: 僧曰太盡情也師曰那容你迴避。
0687a24: 小參良久曰非究竟不與闍黎通拍左膝曰這裏即
0687a25: 易拍右膝曰這裏即難。
0687a26: 小參墮落三途人深達罪福相江西馬大師南嶽讓
0687a27: 和尚。
0687a28: 小參舉僧問靈巖儲和尚今夜起居安否巖曰石虎
0687a29: 咽松風師曰四山孤月朗石虎咽松風不放投機處
0687a30: 難教話路通。
0687b01: 結籬小參旱地釘樁目前無法拔脫不去橫七豎八
0687b02: 僧擬進師曰決定透不過秪是重添繩索。
0687b03: 小參千聖不能到是何之道萬法用無虧是何之機
0687b04: 左卓拄杖曰虎嘯風生右卓拄杖曰霞飛電走乃橫
0687b05: 按曰三十年後莫道山僧和泥合水。
0687b06: 小參清風白月透幽關畢竟以何為妙訣橫撒豎撒
0687b07: 不是妙訣明打暗打不是妙訣草鞋底下常跳底
0687b08: 道不消說也還要鈍置你疾焰過鋒眼中電掣髑髏
0687b09: 常吟是決不決。
0687b10: 晚參僧出拈起袈裟角曰不落綣繢請師便道師曰
0687b11: 上座莫性躁僧曰某甲識好惡師呵呵大笑僧問一
0687b12: 眾鬧浩浩幾人有孔竅師拈拄杖曰要把瞿曇驀面
0687b13: 欺僧曰識甚好惡師亦呵呵大笑僧出曰是何心師
0687b14: 曰你與我道僧曰某甲識好惡師乃呵呵大笑曰我
0687b15: 鈍置猶可你鈍置我忒煞。
0687b16: 小參問僧糞堆頭上突起萬法該通一句道將來一
0687b17: 僧曰總屬和尚一云紫璘奉供山堂刊定一云蘇盧
0687b18: 訶薩師云賺殺須彌鼻孔長。
0687b19: 小參僧問無言宣祖意時如何師云清風浩浩僧云
0687b20: 不消斟酌也師云肩橫一枝錫何處問蹤由僧問赫
0687b21: 日光中誰不了師曰拈得鼻孔未僧曰舉起須彌也
0687b22: 師便打。
0687b23: 小參片雲收岳面浪自靜瀟湘斷頭船子下揚州也
0687b24: 代云一時著便又云一時著便洗腳上去十字縱橫
0687b25: 作麼提綱良久曰放去收來總不傷此箇蹤由堪繼
0687b26: 紹。
0687b27: 舉僧投子雪覆蘆花時如何子云明白無邊際師曰
0687b28: 山河不是你眼睛。
0687b29: 舉龍門上堂良久曰山僧今日與諸人同參一員真
0687b30: 善知識便下座師拈拄杖曰真善知識來也合有一
0687c01: 句子眾不散師以拄杖打趁。
0687c02: 小參甕裏大悲身是他苦有誓願那怕坐久成勞出
0687c03: 之一語未敢顒望絕滲漏處道一句來無對師自代
0687c04: 曰伏惟伏惟又云古今榜樣。
0687c05: 祈晴小參卓拄杖曰久雨不晴答金烏飛上鐘樓角
0687c06: 復卓一卓云脫卻殼千里萬里阿喇喇。
0687c07: 小參若實情理論衲衣下那容你分條折縷益州布
0687c08: 揚州絹縱橫舒卷用絕商量冬月是冬寒夏月是夏
0687c09: 熱吾今已巳再三汝合知時節。
0687c10: 小參問僧終日忙忙那事無妨如何是那事一日有
0687c11: 人問著某甲不諱一曰心不負人一曰不可不秪對
0687c12: 和尚一曰抑逼人作麼一曰黃連未是苦末上一僧
0687c13: 禮拜便退師曰一總討頭不見留待三日後看。
0687c14: 小參一句淨盡摘卻你眉毛換卻你眼睫忽有箇衲
0687c15: 僧出來高聲云吽吽但向道謗斯經故獲罪如是。
0687c16: 小參一切仍舊便是無事人也古今日月古今山河
0687c17: 僧堂佛殿常相對翠柏蒼松浥露寒鐘作鐘鳴鼓作
0687c18: 鼓響耳孔裏寬寬急急面門上苦苦樂樂曾不差誤
0687c19: 一絲許良久復曰此是什麼樓臺殿閣道得諸佛接
0687c20: 手句許汝十字縱橫。
0687c21: 小參歷劫來事秪在如今一句當堂頭頂天腳踏地
0687c22: 萬機不到眼見色耳聞聲一切處不須管帶自然常
0687c23: 光現前壁立萬仞拈拄杖卓一卓曰諸人不得向者
0687c24: 裏住著不得向者裏坐著直須猛虎口邊作活毒蛇
0687c25: 頭上安排更不釘樁搖櫓回頭別有生涯復卓一卓。
0687c26: 小參欲得現前莫存順逆拈起拄杖曰拄杖子騎山
0687c27: 門入佛殿磕著釋迦撞倒彌勒仁者見之謂之仁智
0687c28: 者見之謂之智卓一下曰千年蒼玉精化為秋水骨
0687c29: 海神護不得鰲頭忽擎出復連卓兩卓。
0687c30: 一日曰虛空無口憑何說木屐嘴長三尺二一僧出
0688a01: 曰豈無和尚在師曰你說誰聽僧曰不是別人師便
0688a02: 打之。
0688a03: 小參動容揚古路不欲得商量汝等各各下去一眾
0688a04: 癡立師曰曩謨觀世音菩薩曩謨大慈悲菩薩。
0688a05: 秋夜小參我心似秋月碧潭清皎潔無物堪此倫教
0688a06: 我如何說師喝一喝曰森羅萬象一時失卻蹤由也
0688a07: 果向者裏開得隻眼逢人抖擻滿頭灰笑罵豐干這
0688a08: 老賊也怪你不得復喝一喝曰賊賊。
0688a09: 小參碧潭撈摝透脫何時空界指標秪得其體頂門
0688a10: 上光燄甚生烜赫耐耐無人用著正恁麼時覓得箇
0688a11: 也依舊扶籬摸壁要得不離當處眼目人天乃以拂
0688a12: 子打圓相曰當隨山僧手看倘涉遲疑不待孤猿叫
0688a13: 敢保一場。
0688a14: 小參久雨忽晴露出眼睛林間泥滑滑時叫兩三聲。
0688a15: 小參問真如一句穿破天下人髑髏幾箇得知痛癢
0688a16: 師曰卻是山僧罪過僧曰則勞而無功也師曰舉似
0688a17: 天下問萬人叢裏千人眾中不向一人不背一人此
0688a18: 人如何師曰敬禮常住三寶僧曰某甲出家三十年
0688a19: 也師曰事非草草乃曰有物先天地不是寶公曲尺
0688a20: 亦非誌公剪刀領過得底闍黎無分山僧無分一僧
0688a21: 出師便起。
0688a22: 小參百鳥不來春又過不知誰是住菴人與麼說話
0688a23: 過慣了清平日子忽朝乾坤側日月星辰一時黑還
0688a24: 開得恁般口麼要得嶮夷一致動靜雙忘拈起拄杖
0688a25: 曰須向者裏討箇入路連卓兩卓曰我不汝欺。
0688a26: 小參大凡沙門不可秪一路也認定一路不名活路
0688a27: 直下得路便行亦未是性爆更向草鞋邊耽耽閣閣
0688a28: 轉腦回頭烏飛兔走。
0688a29: 小參從上法印不從人得便與麼去天地懸隔盡力
0688a30: 道不得底句不是河南便是河北唧唧禿卻我舌也
0688b01: 又曰禿卻我舌啞卻你口昨夜洞埋千尺雪石門凍
0688b02: 折數株松。
0688b03: 行化街坊小參拈起拄杖曰法無橫徑道絕孤危遇
0688b04: 著通人一錐一答卓一卓曰多虛如何少實千語終
0688b05: 歸一當肉案頭邊塊塊皆精喪車幕裏聲聲是血暮
0688b06: 暮朝朝朝朝暮暮總不可為汝諸人註腳別欲語君
0688b07: 安樂法正忙卻未有閑時。
0688b08: 小參參須離心意識參學須出凡聖路學朝來問訊
0688b09: 客至燒香上一畫短下一畫長驀擲拄杖曰丹鳳自
0688b10: 騰霄漢去寒鴉猶是噪斜陽。
0688b11: 小參三世諸佛不知有狸奴白牯卻知有拈起拄杖
0688b12: 曰看看三世諸佛走入狸奴白牯隊裏去也何故兩
0688b13: 段不同收歸上科。
0688b14: 小參左右顧視曰好大哥將謂如來惠汝三昧耶昨
0688b15: 日栽茄子今日種冬瓜一聲河漏子和月落誰家全
0688b16: 色光明雲參退喫茶去。
0688b17: 小參行不得底如何說口在腳下說不得底如何行
0688b18: 踏著舌頭從中一句試請定當。
0688b19: 小參舉洞山解夏上堂曰秋初夏末兄弟或東去西
0688b20: 去直須向萬里無寸草處去良久曰秪如萬里無寸
0688b21: 草作麼生去石霜聞曰出門便是草太陽延曰直道
0688b22: 不出門亦是草漫漫地師曰好笑好笑者一隊漢通
0688b23: 身在草裏打輥有什麼碑記殊不知人人腳跟下當
0688b24: 地無私超今邁古若也據令而行秪合一坑埋卻。
0688b25: 小參至道無難唯嫌揀擇甜瓜徹蒂甜苦瓠連根苦
0688b26: 南泉手刃花貓趙州指出庭柏隔山人唱鷓鴣辭錯
0688b27: 聽胡笳十八拍連喝兩喝。
0688b28: 小參至道無難唯嫌揀擇百草頭老僧橫拈也是豎
0688b29: 拈也是鬧市裏天子開眼也著合眼也著忽若蚯蚓
0688b30: 穿過耳竅蝦蟆跳入眼睛或高或下忽喜忽嗔自是
0688c01: 不歸歸便得五湖煙景有誰爭。
0688c02: 小參至道無難唯嫌揀擇頭上天腳下地行便行坐
0688c03: 便坐髮長僧貌醜閉戶怕天寒庭臺一夜雪烏盆變
0688c04: 白盆文殊拍手笑普賢努目嗔眼裏無筋者茫茫一
0688c05: 世貧靠拄杖曰相逢盡道休官好林下何曾見一人。
0688c06: 小參拈拄杖卓一卓曰觸目不會道運足焉知路蒼
0688c07: 天蒼天便恁麼去已巳是不堪更擬踏步向前添你三
0688c08: 斤麻一疋布有甚用處雖然如是爭肯辜負復以拄
0688c09: 杖卓一卓。
0688c10: 小參終日把缽盂飯不知嚥下多少祖師攪得肚
0688c11: 裏七上八落若解臨時一屙便了我也不惜手腳
0688c12: 汝一籌便擲下拄杖。
0688c13: 小參一切聖賢皆以無為法而有差別豎拂子曰者
0688c14: 箇是無為法差別在甚麼處擊禪床曰一種是無限
0688c15: 意有堪聽有不堪聽。
0688c16: 小參盡大地是拄杖子那箇是自己蘇嚧蘇嚧盡大
0688c17: 地是自己那箇是拄杖子唎唎拄杖子與自己
0688c18: 是同是別蘇嚧蘇嚧唎唎於此明得一切智智
0688c19: 清淨無二無二分無別無別故於此不明山河礙你
0688c20: 眼睛拄杖子穿你鼻孔莫道無事好。
0688c21: 小參大道之源天寬地窄草鞋底穿傾湫倒岳。
0688c22: 小參問蓮花未出水時如何師曰照顧自己出水後
0688c23: 如何師曰播弄目前又問蓮花未出水時如何師曰
0688c24: 煙草茫茫出水後如何師曰湖光落落乃曰蓮花未
0688c25: 出水照徹威音到婁至蓮華出水後霞光端不籍東
0688c26: 風。
0688c27: 小參拈拄杖曰甚生次第事特地作難艱乃卓一卓
0688c28: 旋顧大眾下座。
0688c29: 小參問大坐著紹卻西天段事還假記隻字用一功
0688c30: 眨箇眼呵口氣麼師曰洞山和尚若在必然大笑進
0689a01: 曰何假少方便師曰豈能測其涯涘僧一喝師曰淺
0689a02: 乃曰有句無句如藤倚樹卓拄杖曰孟八郎漢和根
0689a03: 截斷也免得天下老和尚東扳西援若待樹倒藤枯
0689a04: 方才休去歇去有甚麼幹復卓拄杖曰孟八郎漢。
0689a05: 因事小參諸佛說不到底倒腹傾腸有甚麼碑記祖
0689a06: 師行不到底築著磕著幾時是住頭口上兩片皮腳
0689a07: 下一方地若卵生若胎生若濕生若化生誰敢穫易
0689a08: 他一毫髮許秪如一人發真歸源十方虛空悉皆銷
0689a09: 隕者一隊漢又擬著向甚處良久曰人無遠慮必有
0689a10: 近憂。
0689a11: 小參清淨法眼鑑地輝天不雕心印花攢錦簇若是
0689a12: 箇絕無依倚盡卻今時底當陽撲破直得大地冰銷
0689a13: 聖凡乞命頂門獨瞎管教日月沉輝乾坤失色猶未
0689a14: 是衲僧能事而況向赤日裏東覷西捕白地上胡鐫
0689a15: 亂鏤其欲紹隆祖位標榜古今何異刻糞作旃檀煮
0689a16: 沙成嘉饌此人若到者裏且教後架裏坐何也待伊
0689a17: 鼻孔端正款款為渠證據。
0689a18: 小參舉陸亙大夫問南泉曰弟子家中有一片石或
0689a19: 時坐或時臥擬鐫作佛得否泉曰得亙曰莫不得麼
0689a20: 泉曰不得師曰盡道老大南泉隨大夫腳跟轉還曾
0689a21: 夢見麼真如口門無鎖與你箇方便拈拂子曰得與
0689a22: 不得一串穿卻獨坐虛窗花開葉落。
0689a23: 小參盞子撲落地碟子成七片連得便行底眼裏何
0689a24: 曾見喝一喝。
0689a25: 小參舉永嘉曰摩尼珠人不識如來藏裏親收得師
0689a26: 曰大小永嘉將常住物歸衣缽下既曰收得誰是不
0689a27: 識真如不敢囊藏索性和栲栳傾出以手作此○相
0689a28: 曰四生六道一光中狂夫猶自問彌勒。
0689a29: 小參青山青白雲白至道無難唯嫌揀擇巢知風穴
0689a30: 知雨現成公案不得錯舉伶俐衲僧正好喫棒。
0689b01: 小參釋迦不出世達磨不西來正當與麼時也好箇
0689b02: 時節叵耐後來隊漢莽莽鹵鹵競向虛空裏釘上一
0689b03: 橛不是脫節翻空便見枝生丫外卓拄杖曰真如今
0689b04: 日若不和根斫倒難免葛藤遍界。
0689b05: 小參喝一喝曰森羅萬象日月星辰都盧在裏許逼
0689b06: 逼塞塞了也著上些無煙火種鼓起沒底橐籥直得
0689b07: 烈燄彌空流光遍界三世諸佛歷代祖師盡從此中
0689b08: 示現塵剎眾生皆承此光一時成等正覺乃至世間
0689b09: 工巧諸伎藝盡向者裏現行此事且道於諸人分上
0689b10: 又作麼生復喝一喝曰全火秪侯著。
0689b11: 小參一字不著畫碧眼胡僧笑點頭滿口拈提滿口
0689b12: 樂揀灼然諦當商量不下代云旋風不左轉。
0689b13: 小參拈起拄杖曰這漢二十年前破家散宅直得前
0689b14: 不搆村後不迭店杖頭白月腳底青山不知歷過多
0689b15: 少長亭短亭今日既到這裏腳跟還得點地也未乃
0689b16: 靠拄杖曰空亭獨立向誰說鵲噪鴉鳴柏樹間。
0689b17: 小參者裏更不穿汝諸人鼻孔果有勿貪香餌錦鱗
0689b18: 當燒餅香而供養之不圖矯矯物外庶幾龜鑑方來
0689b19: 若總是今日豈不笑脫彌勒下頷。
0689b20: 小參問如何是一語三昧師曰今朝臘月二十五如
0689b21: 何是愛語三昧師曰看看冬盡也如何是正語三昧
0689b22: 師曰即便春風至問如何是祖師禪師曰我不欲驚
0689b23: 眾如何是如來禪師曰山僧落地也乃舉古德頌曰
0689b24: 我作佛事淵乎玅哉空山無人水流花開師曰正好
0689b25: 買艸鞋行腳。
0689b26: 小參若據實論量盡十方世界覓一人伴侶不可得
0689b27: 那來天上人間者箇那箇既不解慎初逗漏遺蹤實
0689b28: 無走路喝一喝曰爾諸禪德果能進步竿頭從教分
0689b29: 身遍界復喝一喝。
0689b30: 小參如是知如是見如是信解不生法相拈拂子曰
0689c01: 喚作什麼直饒道得更有一處礙著擊禪床便起。
0689c02: 小參曰不管你眼裏無筋僧出曰請師引驗師曰皮
0689c03: 下沒點血僧噓噓師曰列下。
0689c04: 小參午夜燈光連曉照茶煙香篆十分清山僧抖擻
0689c05: 尿腸說窗外黃鸝又一聲。
0689c06: 小參拈拄杖卓一卓曰相及不相及試道看無對師
0689c07: 曰謾說而今。
0689c08: 小參問言宣非旨孰曰有是師曰展開兩手進曰觸
0689c09: 處逢渠豈喻真虛師曰拈卻了也進曰不假功成將
0689c10: 何法爾師曰又何妨進曰法爾不爾俱為唇齒師曰
0689c11: 也不惡問以心中眼觀身外相時如何師曰黃鶴樓
0689c12: 前鸚鵡洲進曰是真善知識師曰乘言者喪乃曰真
0689c13: 正成壞翫弄神變入一切境入彌勒樓閣入淨玅國
0689c14: 土入無差別國土入解脫國土且任諸人點頭拈起
0689c15: 拄杖曰把定乾坤又奚為入作隨畫一畫曰跨得這
0689c16: 步十方世界一時周匝。
0689c17: 小參問如何是學人自己師曰聞普請鼓聲麼進曰
0689c18: 這箇豈是自己師曰摘楊花摘楊花問如何是佛師
0689c19: 曰刀斫不入如何是法師曰火燒不著如何是僧師
0689c20: 曰水灑不濕問盡大地是金剛正體二時粥飯向甚
0689c21: 處屙師曰莫怪山僧少方便進曰盡大地是涅槃妙
0689c22: 心六道輪迴從甚處得師曰你看這驢漢乃舉古德
0689c23: 曰心隨萬境轉轉處實能幽隨流認得性無喜亦無
0689c24: 憂師曰但知隨例餐鎚子也得三文買草鞋。
0689c25: 小參手上出來手上打口裏出來口裏打一僧出曰
0689c26: 淨裸裸赤灑灑時如何師便打僧曰某甲話在師復
0689c27: 打曰者咬糞團漢。
0689c28: 小參橫按拄杖曰恁麼會得妄自囚執不恁麼會避
0689c29: 火投溺擲下拄杖曰果是金毛師子子三千里外見
0689c30: 淆訛。
0690a01: 小參僧問目前無法意在目前時如何師曰穿窗透
0690a02: 牖動地搖天僧拜起師曰站者邊著師良久乃曰目
0690a03: 前無法意在目前穿窗透牖動地搖天會得年年歲
0690a04: 歲不會歲歲年年。
0690a05: 小參曰是甚所在爭受容易代曰將來不相似又曰
0690a06: 取性道一句又曰渾崙底取性亂動舌頭相續也大
0690a07: 難代曰善來文殊復曰飽喫飯了說真如涅槃善來
0690a08: 文殊皮下還有血麼代曰展轉淆訛又曰十二時中
0690a09: 如方木逗於圓孔還淆訛麼代曰須到如此又曰東
0690a10: 西南北有甚麼過。
0690a11: 小參四眾圍繞時三點前三點後道是無相涅槃天
0690a12: 魔泥乾唱快跌宕金鎚勒咽索白棒擁將行良久喝
0690a13: 一喝。
0690a14: 小參問遍乾坤動天地底是真如體是真如用師曰
0690a15: 好箇問頭問一花開敷千葉周匝古佛不著便更是
0690a16: 不可說也請和尚救取天下尊宿師曰勞而無功僧
0690a17: 曰未是把定乾坤句師曰留與後人貶剝。
0690a18: 小參問學人不見有自己時如何師曰死水不藏龍
0690a19: 進曰如何是活水龍師曰不見有自己問實際理地
0690a20: 如何進步師曰當下不留人進曰東邊立了西邊立
0690a21: 還相見也無師曰劃時送千里乃曰實論此事順邈
0690a22: 將來便不相似。
0690a23: 小參問如何是印空底句師曰青霄無異路如何是
0690a24: 印水底句師曰日往月來如何是印泥底句師曰春
0690a25: 盡落花飛問兩隻水牯牛雙角無欄棬時如何師曰
0690a26: 攔下問七縱八橫時如何師曰鳥道無前乃曰你刺剌
0690a27: 腳與麼來早是沒交涉也豈況繁辭率爾亂說驀拈
0690a28: 拄杖曰是者一隊隊合喫多少。
0690a29: 小參曰不可無風起浪僧曰髑髏乾盡也師曰作底
0690a30: 影響僧引退師曰玲瓏八面言思斷平地翻為荊棘
0690b01: 林。
0690b02: 小參師方舉一切智通無障礙一僧背後躍出師拈
0690b03: 拂子曰穿卻你鼻孔卻向腳跟下過去也僧曰阿剌
0690b04: 剌師曰接取。
0690b05: 小參問一字根極時如何師曰依依對看進曰是何
0690b06: 之說師曰遼絕殊特不可至僧曰及盡後時如何師
0690b07: 曰口似鼻孔。
0690b08: 小參舉雪竇上堂曰乾坤之內宇宙之間中有一寶
0690b09: 挂在壁上達磨九年不敢正眼覷著如今衲僧要見
0690b10: 劈脊打師曰推倒牆壁走卻達磨寶在什麼處若是
0690b11: 雪竇棒教自喫。
0690b12: 小參曰威音王已巳前且無正句代曰東南西北或曰
0690b13: 向去底如貓捕鼠卻來底似驢覷井代曰切忌五更
0690b14: 初復曰鑿石得玉破塵出經喻如掌中觀物決定了
0690b15: 了品題高價須有一句代曰瑕生也又曰不可別安
0690b16: 箇題目復曰若也函蓋相應箭鋒相拄須知方木逗
0690b17: 圓孔中臨機始得無過代曰于此門中說箇話。
0690b18: 小參風動幡動心動為你拈了也向甚處見祖師代
0690b19: 曰叮嚀損君德又曰不得春風花不開或曰煦日燦
0690b20: 開天際雪祖師心印作何顏色代曰露復曰春風吹
0690b21: 綻嶺頭梅衲僧巴鼻長之多少代曰深。
0690b22: 小參僧出師曰有一轉正要秪對你僧曰只看今日
0690b23: 師曰餘人爭得聞僧曰不著便也師曰成辦箇事只
0690b24: 看今日稍不著便又是明日無對師曰腦後更添一
0690b25: 椎。
0690b26: 小參拈拄杖曰若是以強凌弱有甚麼難我不敢將
0690b27: 汝諸人作新到畫一畫曰一味只管喫吽吽。
0690b28: 小參僧問至道無難唯嫌揀擇坐殺天下人若不揀
0690b29: 擇爭得明白走殺天下人一等是祖師門下且聽那
0690b30: 箇好師曰將謂是咬人獅子僧曰捩轉鼻孔也師曰
0690c01: 風馳電激漸僧曰直偏地無行路師曰看取眉毛
0690c02: 有幾許。
0690c03: 小參眼裏有筋底認定秪這便是但見眉毛廝結刀
0690c04: 斧斫不開那知鼻孔同風冷煖不相到不是向大火
0690c05: 聚裏打得箇背翻筋斗來爭得箇副鋼硬齒牙生鐵
0690c06: 脊骨紀綱箇著如日處空雲蒸霞蔚渠本心日照月
0690c07: 臨誰能留礙天之高地之厚水之遠山之長上下曲
0690c08: 彔床底幾曾得似者漢良久曰不可更分皮肉骨髓
0690c09: 也。
0690c10: 小參也大奇一從火燄裏打得箇筋斗來眉依舊橫
0690c11: 鼻依舊直身若虛空心如牆壁伎倆全無氣息沒些
0690c12: 惺惺直是惺惺歷歷直是歷歷帶累兜率陀天箇漢
0690c13: 下頷都笑脫咦別處著你不得。
0690c14: 小參曰今日且不說破留與後人貶剝下座。
0690c15: 小參僧出曰一舉不再說師曰涅槃心易曉差別智
0690c16: 難明復曰涅槃心易曉差別智難明觀世音菩薩將
0690c17: 錢買胡餅放下手來卻是饅頭罕逢穿耳客多見刻
0690c18: 舟人。
0690c19: 小參舉僧問乾峰和尚曰十方薄伽梵一路涅槃門
0690c20: 未審路頭在什麼處峰以拄杖畫曰在者裏僧後請
0690c21: 益雲門門拈起扇子曰扇子跳上三十三天築著
0690c22: 帝釋鼻孔東海鯉魚打一棒雨似盆傾會麼師曰誰
0690c23: 能出不由戶何莫由斯道也誠哉是言矣者僧向涅
0690c24: 槃門裏直往直來猶自討略頭不著乾峰雖則一期
0690c25: 徑捷爭奈這僧岐路橫生更勞他韶陽老子入水入
0690c26: 泥把拽不入如今要識路頭麼高聲曰看腳下。
0690c27: 小參舉香巖和尚示眾曰若論此事如人上樹口御
0690c28: 樹枝腳不踏樹手不攀枝樹下忽有人問如何是祖
0690c29: 師西來意不對他又違他所問若對他又喪身失命
0690c30: 當恁麼時作麼生即得時有虎頭招上座出眾曰樹
0691a01: 上即不問未上樹待請和尚道巖乃呵呵大笑雪竇
0691a02: 顯曰樹上道即易樹下道即難老僧上樹也致將一
0691a03: 問來妙喜曰吞得栗棘蓬透得金剛圈看了這般說
0691a04: 話也是泗洲人見大聖師曰嘗行粥飯僧向來問一
0691a05: 荅十問十荅百及乎鼓兩片皮卻向虛空中絢彩枯
0691a06: 木上糝花直是令人好笑苟非虎頭上座根下一刀
0691a07: 爭得應時瓦解雪竇雖解弄箇花手心未免踏著相
0691a08: 似影子徑山妙善取譬爭奈不顧傍觀真如匪敢裁
0691a09: 抑古人秪貴鏟除途轍還會麼切忌向語脈裏轉卻。
0691a10: 小參舉米和尚令僧去問仰山曰今時人還假悟也
0691a11: 無仰曰悟即不無爭奈落在第二頭米深肯之師曰
0691a12: 米胡抱璞投琛仰山一鑑收下雖則來風深辨然檢
0691a13: 點將來豈止落在第二頭當時若問真如今時人還
0691a14: 假悟也無但呵呵冷笑直教米胡箇漢更疑三生六
0691a15: 十劫。
0691a16: 小參舉雪峰問僧見說大德曾為天使來是否僧曰
0691a17: 不敢峰曰又爭解恁麼來僧曰仰慕道德豈憚關山
0691a18: 峰曰汝猶醉在出去僧便出峰乃召大德僧回首峰
0691a19: 曰是甚麼僧亦曰是甚麼峰曰者漆桶僧無語峰顧
0691a20: 謂鏡清曰好箇師僧向漆桶裏折倒清曰和尚豈不
0691a21: 是據款結案峰曰也是我尋常用底忽若喚回向伊
0691a22: 道是什麼被他道這漆桶又作麼生清曰成何道理
0691a23: 峰曰我與麼及伊汝又道據款結案伊與麼及我汝
0691a24: 又道成何道理一等是恁麼時節其間有得有不得
0691a25: 清曰不見道醍醐上味為世所珍遇斯等人翻成毒
0691a26: 藥師曰青山疊疊萬壑潺潺腳頭腳底步步行寬不
0691a27: 忝為天使來及乎被他拈出一箇黑漆桶子直得目
0691a28: 瞪口呿撞壁撞牆雪峰雖則費盡手腳其奈猶未勦
0691a29: 絕若是真如待他亦曰是什麼劈脊便打果是箇漢
0691a30: 管取鼻孔撩天。
0691b01: 小參舉明覺問僧你見雪竇後錄未僧曰見覺曰向
0691b02: 什處見我僧曰也知和尚是川中人覺拈拄杖打一
0691b03: 下曰夢見拈曰慚愧大小乳峰自己口裏掉下底涎
0691b04: 唾不能掩取猶自倩人收拭苟非從苗辨地因語識
0691b05: 人底未免當面錯過如今要識雪竇麼喝一喝。
0691b06: 小參舉僧問安國師如何是本身盧舍那安曰與老
0691b07: 僧過淨缾來僧將淨缾至安曰卻安舊處著僧送至
0691b08: 本處復來詰問安曰古佛過去久矣師曰大小國師
0691b09: 浪得其名纔被箇驢前馬後漢輕輕一拶直得尾拖
0691b10: 千尺至今收又收不得縮又縮不迭當時若是真如
0691b11: 待他將淨缾至便與撲破果是箇漢踏取毘盧頂上
0691b12: 行頌曰伐柯伐柯其則不遠睨而視之猶以為遠。
0691b13: 茶筵垂代
0691b14: 以兩手托果盤曰和盤托出也袍袖寬大底還傾得
0691b15: 盡麼代曰不可總作沙彌行者見解又曰胡餅裏討
0691b16: 汁又曰冰梨雪藕一片兩片自可清涼肺腑因什向
0691b17: 胡餅裏討汁代曰也是又曰絕倒傍觀又曰也是不
0691b18: 喫他人家三箇胡桃兩塊糖當燒餅香而供養之即
0691b19: 今羅列滿前喫即是不喫即是代曰苦死難為人又
0691b20: 曰不是上座惜又曰我總不惜合有一分到你代曰
0691b21: 深懷恐懼又曰更煩人事又曰只這人事箇箇不知
0691b22: 來處向後有人問作麼生舉代曰不敢謗上座又曰
0691b23: 總在裏許。
0691b24: 或拈起胡餅曰微塵諸佛總在裏許具慧眼衲僧辨
0691b25: 得盡麼代曰抬起手看又曰穩便將取去復曰假饒
0691b26: 十分抬起手也只得一半你試道箇完樂句子看代
0691b27: 與驀口又曰卻多少又曰一塵一佛國眼底物
0691b28: 物是塵你卻多少釋迦老子代曰一箇蒸餅三盞
0691b29: 茶又曰口門沒底復曰盡大地團作枚蒸餅得住
0691b30: 麼代曰與一眾作笑具又曰得恁輥輥地復曰古人
0691c01: 道不解轉身吐氣者不得子喫你恁樣輥輥地得
0691c02: 上口也未代曰幸好一碗茶又曰上座眼光不放闊
0691c03: 又曰嫌甚麼。
0691c04: 或曰至道無難唯嫌揀擇這箇是定州盆那箇是饒
0691c05: 州碗是揀擇不是揀擇代曰到者裏有口無開處又
0691c06: 曰菱角尖尖尖似錐復曰菱角尖尖尖似錐如何下
0691c07: 口代曰茶又喫卻也又曰你若喫盡又在解脫深坑
0691c08: 喫不盡又不唧溜作麼生代曰若不是某甲又曰相
0691c09: 席打令復曰相席打令逐物意移掇退果桌置一問
0691c10: 來代曰洎共上座作道理又曰不可口挂壁上也復
0691c11: 曰一向挂壁張口還喫茶麼代曰有人說到裏者又
0691c12: 曰更道一句看。
0691c13: 或曰拈起糖餅一劈兩片是三句中那一句代曰盞
0691c14: 子撲落地碟子成七片又曰收復曰盞子撲落地碟
0691c15: 子成七片睦州可煞狼籍有好使令底另換一人來
0691c16: 代曰額上不貼牓又曰葉刀子使得甚快復曰菜刀
0691c17: 子亦能殺人亦能活人因甚要用金剛王寶劍代曰
0691c18: 須到如此又曰肯惜眉毛復曰不惜眉毛者能有幾
0691c19: 箇代曰信手拈信口道又曰鄭州梨青州棗復曰鄭
0691c20: 州梨青州棗觸目未嘗無臨機何不道代曰上座大
0691c21: 煞教令又曰齒不得合又曰齒不得合著甚來由代
0691c22: 曰撫掌三下又曰豈止今日。
0691c23: 或曰今日將名品荔枝和皮肉去了送向你口裏也
0691c24: 不得道吞卻即禍事代曰須是裂破舌頭又曰莫要
0691c25: 茶喫麼復曰曾到也喫茶不曾到也喫茶且道趙州
0691c26: 前頭為人後頭為人代曰有誰道不得又曰舌頭不
0691c27: 出口復曰茶正香餅正熟舌頭不出口底作甚滋味
0691c28: 代曰不用別人又曰某甲不是新到復曰拈卻趙州
0691c29: 喫茶去新到來參將何款顧代曰饅頭蒸餅又曰
0691c30: 少停又曰饅頭蒸餅不妨儘你飽食我要問你三心
0692a01: 中點那一心代曰今日供養較細又曰是伊不肯住
0692a02: 也。
0692a03: 或曰胡餅不住底超談禪客向後作麼生代曰有
0692a04: 甚碑記又曰令我攢眉復曰寶雲泉煮峒山岕也不
0692a05: 甚惡何用攢眉代曰也是又曰金果早朝猿摘去隨
0692a06: 拈起金柑曰金果早朝猿摘去這箇代曰是你與
0692a07: 麼問那又曰不可不識復曰親從金剛窟裏來底因
0692a08: 甚玻璃盞子也不識代曰舌拄上齶又曰塞斷人口
0692a09: 復曰言無味說無味無味之談塞斷人口拈卻胡餅
0692a10: 道一句來代曰伏惟又曰以空空復曰物物不可
0692a11: 以空空代曰上座佛法身心何在又曰還將得完
0692a12: 欒餅角子來麼。
0692a13: 或曰氣宇如王箇阿師完欒餅角子不要為什反用
0692a14: 半截底代曰謝和尚降尊就卑又曰牙如利劍斫復
0692a15: 曰牙如利劍斫囫圇梅子不妨一咬百雜碎驀伸手
0692a16: 曰還我核子來代曰有人問了也又曰七箇八箇又
0692a17: 曰吞卻三箇四箇即不無你還吐得七箇八箇代曰
0692a18: 可惜許又曰忒費湯火復曰費湯火底不要現成底
0692a19: 快便將來代曰福州橄欖兩頭尖復隨指橄欖曰者
0692a20: 箇是橄欖者箇是盆子能以一義為無量義能以無
0692a21: 量義為一義你道盆裏有幾顆顆裏有幾盆代曰有
0692a22: 一人道得又曰鞏縣茶缾饒州磁碗。
0692a23: 或曰無二無二分無別無斷故因甚拈起鞏縣茶缾
0692a24: 卻是饒州磁碗代曰不得向者裏問又曰東壁打西
0692a25: 壁復曰推倒牆壁走卻達磨還見燈籠麼代曰更須
0692a26: 仔細又曰入水見長人復曰入水見長人茶碗裏上
0692a27: 座為甚不出頭代曰是渠害羞又曰老老大大又曰
0692a28: 省力復曰省力道一句代曰添香著又曰槎槎枒枒
0692a29: 柏子香面門一突裝得滿滿尖尖當得少分供養麼
0692a30: 代曰肯屈著你又曰參退喫茶去復曰金色光明雲
0692b01: 參退喫茶去尋常還有者箇時節麼代曰達麼縱有
0692b02: 真消息總落當人第二機。
0692b03: 中秋垂語盡大地是箇月輪總在山僧一指頭上豎
0692b04: 起指云何處見有一點來放開一句作麼生代曰南
0692b05: 閻浮提北鬱單越又曰參退喫茶去。
0692b06: 又曰山河無隔礙光明處處透傅大士步行騎水牛
0692b07: 走遍南閻浮提北鬱單越卻入拄杖子裏去也還見
0692b08: 麼代曰將謂有衲僧孔竅猶是屎窖裏作炒又曰灼
0692b09: 然復曰灼然百千人中未有一人到此境界不用藏
0692b10: 身露影對明一句快道將來代曰高也著低也著。
0692b11: 又曰高也著低也著狼籍不少還可以一致苕帚否
0692b12: 代曰和尚不使別人又曰便與麼去也復曰便與麼
0692b13: 去偪塞虛空雖欲迴避時直是無迴避處作麼生代
0692b14: 曰不虛踏破草鞋又曰除卻須彌山拈卻佛殿脊復
0692b15: 曰一顆圓光明已巳久時人知有除卻須彌山拈卻佛
0692b16: 殿脊與我通箇消息代曰落在眾人前又曰增一毫
0692b17: 不得減一毫不得。
0692b18: 又曰增一毫不得減一毫不得我也知你親更要問
0692b19: 你山僧裂破胡餅因什害帝釋鼻孔受痛代曰邏邏
0692b20: 哩又曰可知禮也復曰可知禮也只一笑只者一笑
0692b21: 作麼商量代曰拈放腦後復曰一人舉首一人圓。
0692b22: 後即不問你腳跟下道將一句來代曰珍重下去又
0692b23: 曰東西南北。
0692b24: 又曰東西十萬南北八千縱橫約來不離這裏雖然
0692b25: 如此向後不得錯舉代曰叮嚀損君德又曰須彌納
0692b26: 芥子復曰我心似秋月碧潭清皎潔納須彌於芥子
0692b27: 擲芥子於無垠是我尋常用底拈放一邊爾諸人向
0692b28: 甚處見寒山代以手打圓相拓起曰又曰見一則
0692b29: 瞎汝眼乃曰爾諸禪衲向後遇人切忌三頭六臂。
