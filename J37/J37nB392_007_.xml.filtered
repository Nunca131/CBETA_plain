0590c01: 寒松操禪師語錄卷第七
0590c02: 嗣法門人德麟編錄
0590c03: 住湖州弁山龍華禪寺語錄
0590c04: 師於康熙戊午年在洞山禮菴受請上堂拈疏云此
0590c05: 是浙江護法向毛錐子頭上轉大法輪了也然雖文
0590c06: 彩已巳彰莫若當陽拈示。
0590c07: 法座一著高一著一步闊一步分明在目前今古無
0590c08: 回互遂陞適來鐘未鳴鼓未響還是禮菴主人而今
0590c09: 衣纔搭座纔登便謂龍華長老大道無背向何妨兩
0590c10: 剎一人真機有卷舒從教一身兩號既然迴避不及
0590c11: 只可信受奉行居方則方一處通千處萬處一時通
0590c12: 遇圓則圓一機透千機萬機一時透他山不離此處
0590c13: 攝大千於毫端此處不離他山容芥塵於剎海銜花
0590c14: 鳥過抱子猿歸在彼在此理無間然於此因緣是誰
0590c15: 端的華林枝上千花秀一度芬芳一度春。
0590c16: 三門天下名山寰中梵剎萬古乾坤同時風月顧左
0590c17: 右云到此方知。
0590c18: 佛殿喝退麻三斤打開乾矢橛釋迦自釋迦彌勒自
0590c19: 彌勒因我得禮你覿面休分別。
0590c20: 伽藍客來迎賊來送常住大小事般般要借重侵損常住
0590c21: 者當曰敗露而去。
0590c22: 祖師四七相承石女腰邊截兔角二三密記鐵牛背
0590c23: 上拔龜毛大小祖師當門無齒。
0590c24: 方丈者是從上尊宿據虎頭收虎尾之處所山僧自
0590c25: 遠而來如何施設卓拄杖云既入虎穴必得虎子。
0590c26: 開堂拈護法疏不是秦書漢篆亦非鳥跡龍文直饒
0590c27: 舉起便知千聞不如一見。
0590c28: 山主疏一賓一主全始全終瞿曇給孤地藏閔公。
0590c29: 同門疏本是家裏人須說家裏話千里卻同風聯輝
0590c30: 不借借。
0591a01: 法座向上一路千聖不傳弁山見得只是尋常遂陞
0591a02: 拈香此一瓣香如雲如蓋包羅群象長養萬靈恭為
0591a03: 北閩之至尊上祝南山之聖壽此一瓣香光明合浦
0591a04: 潤出崑岡奉為闔國公卿本山檀護展絲綸之才凌
0591a05: 風雲而麗宇宙成剛大之器配道義以護林泉此一
0591a06: 瓣香根連桐岫派續雲門端為開山瑞祖重懸慧日
0591a07: 於中天前住伯叔昆季再駕慈航於巨浸懷中出香
0591a08: 此一瓣香昔在龍華堂裏一棒銷鎔今從弁岳山中
0591a09: 九回拈出供養維揚善慶即此堂上洞宗二十九世
0591a10: 百愚斯老和尚杲日破重昏高明恒獨運斂歛衣就座
0591a11: 白椎竟師云金鎚影動遍界全彰歷歷圓音聲光不
0591a12: 昧還有知音善和者麼問祖父門庭即不問重整家
0591a13: 風事若何師云尊貴自來有種進云大用現前不存
0591a14: 軌則更借一問又如何師云規模原不同途進云千
0591a15: 秋模範從今立萬疊青山展笑顏師云切忌隨他轉
0591a16: 乃云從上來事迥絕名模列祖出興卒難啟口迫不
0591a17: 得已巳傍通一線前日禮菴塔上砌石栽培大地繞青
0591a18: 霞尊貴自來有種今日龍華寺中開堂說法長空盈
0591a19: 瑞雪規模原不同途直得獅巖哮吼艸長吳山象嶺
0591a20: 回觀花飛苕水正中亭外虎咬大蟲華石澗邊蛇吞
0591a21: 鱉鼻但得橫身萬類於事無心盤翠千峰於心無事
0591a22: 便見天清地寧民康物阜全身擔荷續無盡之燈闊
0591a23: 步大方放不欺之燄法隨法行法幢隨處建立正與
0591a24: 麼時如何委悉浙東山浙西水四海五湖王化裏復
0591a25: 白椎下座。
0591a26: 當晚小參佛法遍在一切處更向一切處覓一絲毫
0591a27: 隔礙底道理了不可得山僧近離禮菴曉泛太湖衝
0591a28: 風載雨激電敲空香象金鵬吞龍截浪如是境界可
0591a29: 以明自本心見自本性當處安家立業恢張祖父田
0591a30: 園其餘立墻立塹分界分疆有甚共語處不見開山
0591b01: 師翁因僧問若人識得心大地無寸土現前山河大
0591b02: 地是有是無翁曰鏡裏莫攀花開山可謂掃除朕跡
0591b03: 迥絕功勳奈何土曠人稀相逢者少弁山固無長處
0591b04: 務要知源識本使現前一眾與我老祖兩得相見秦
0591b05: 明初拂曉玲瓏萬里山河一鑑中寄語遊人急回首
0591b06: 春光不在畫橋東。
0591b07: 立兩序本照禪士請上堂夢入天宮說法演出龍函
0591b08: 海藏展大機施大用東邊底東邊立成大智奮大義
0591b09: 西邊底西邊立入泥入水尋常手眼通身辨主辨賓
0591b10: 動靜機輪合轍說甚金剛圈栗棘蓬總是閒家貝驀
0591b11: 喚侍者云分明記取三十年後此話大行。
0591b12: 聖節上堂以拂子左拂云雲從龍右拂云風從虎豎
0591b13: 拂云聖人作而萬物睹無孔笛一音吹出萬籟消聲
0591b14: 太平歌一人高唱多人應和輝聯玉葉克壯金枝萬
0591b15: 國晏安群生穆穆九洲賓服黎庶熙熙仰看呆日恒
0591b16: 垂照常見黃河徹底清。
0591b17: 郡邑眾護法請上堂問三玄的旨時姑置八棒真機
0591b18: 作麼生師云靈龜無朕兆空殼不勞鑽進云但形文
0591b19: 彩即屬染污何須觸令支玄棒師云劈破鴻濛全在
0591b20: 我進云兩頭坐斷八面風生安用接機從正棒師云
0591b21: 縱橫妙用要臨時進云舉一明三目機銖兩因甚辨
0591b22: 機提正棒師云高揮大抹俱超絕進云是法平等無
0591b23: 有高下為何靠玄傷正棒師云照用齊施盡按過進
0591b24: 云運斤成風雕文喪德怎生印順宗旨棒師云電光
0591b25: 影裏分緇素進云在聖不增在凡不減誰又盲枷瞎
0591b26: 煉棒師云石火聲中辯佛魔進云既然考驗虛實那
0591b27: 更苦責愚癡師云當下直教開醉眼進云至道無難
0591b28: 惟嫌揀擇作麼掃除凡聖棒師云吹毛用了急須磨
0591b29: 進云棒頭點出無私旨言下鍠然亙古今師云棒下
0591b30: 翻身能幾箇許多人向外邊尋乃拈拄杖云至道無
0591c01: 難惟嫌揀擇但形文彩即屬染污須是俊傑鴻儒英
0591c02: 靈衲子舉一明三目機銖兩兩頭坐斷八面風生有
0591c03: 如是作略如是威光方可運斤成風端不雕文喪德
0591c04: 倘以言鋒展演智識摶量劈破鴻濛未為究竟縱橫
0591c05: 妙用亦是馳驅當下不開醉眼吹毛返成鈍置眾中
0591c06: 還有獨脫無依者麼卓拄杖云高揮大抹俱超絕照
0591c07: 用齊施盡按過。
0591c08: 開山瑞祖同繼席龍華諸位和尚木主入祖堂陞座
0591c09: 蒼弁山前闢蓁莽道重王臣百神仰水赴雲歸納萬
0591c10: 方泉卓六和惟一杖祖孫父子始三傳掀翻處處開
0591c11: 穹壤伯叔昆季十數人蹴踏千千億龍象寶鏡高懸
0591c12: 五十年靈鍔光騰幾萬丈眼空佛祖不近情埽蕩魔
0591c13: 氛窮伎倆十方世界現全身覿面維彰大人相。
0591c14: 攖寧和尚木主入祖堂止姪請上堂萬聖靈源合仁
0591c15: 義道德為一致列祖正派聚公孫父子為一堂展千
0591c16: 燈互照之機啟諸佛不傳之秘精微履踐廣大包容
0591c17: 應物如春倒跨山頭石虎轉功就位喚回雪裏金烏
0591c18: 一生於此足矣萬事於我何哉且向甚處與伊相見
0591c19: 夜明簾外家聲遠禁殿惟聞柏子香下座至祖堂云
0591c20: 行不出戶坐不當堂東山不立北斗不藏團圞共坐
0591c21: 忘尊貴遞代相傳無盡燈。
0591c22: 建大悲期請上堂問子啐母啄子覺母殼猶是隔靴
0591c23: 搔痒何為啐啄同時句師云千手大悲摸不著進云
0591c24: 相逢不啐啄啐啄同時失又如何師云八臂那吒擎
0591c25: 不起進云正當父子投機不居偏正憑誰立岸師云
0591c26: 虛空開口笑進云功勳不落人間調放去收來亦自
0591c27: 如師云逢人莫錯舉乃畫⊙云若恁麼子啐母啄千
0591c28: 手大悲摸不著不恁麼子覺母殼八臂那吒擎不
0591c29: 起恁麼不恁麼啐啄同時普令法界情與無情
0591c30: 同入旋陀羅尼大三昧門適來善財童子道觀世
0592a01: 音菩薩將錢買胡餅放下手云原來卻是饅首又作
0592a02: 麼生自攜餅汲清涼水卻著衫來作主人。
0592a03: 月旦寒食上堂青山青綠水綠春風影裏歌一曲翻
0592a04: 憶當年陸大夫只解笑兮不解哭你道笑箇什麼冬
0592a05: 至寒食一百五晨朝又是三月一。
0592a06: 自迦葉至雲門湛祖六十四世木主入宗堂陞座盡
0592a07: 大地是箇宗堂從上佛祖莫不由此法流東震續無
0592a08: 盡之燈遍界高輝遠燄道合西乾弘別傳之旨滿前
0592a09: 異目超宗昔日靈山佛佛授受今朝弁岳祖祖相承
0592a10: 直得太湖渚湖交口讚歎峴山雉山鞠躬稽首問自
0592a11: 威音那畔空劫已巳前未有佛祖之時誰安名號但云
0592a12: 六十四燈齊剔起嘉聲赫赫振閻浮。
0592a13: 淨智二輩木主入宗堂陞座宗堂一設綱紀分明自
0592a14: 迦葉至湛祖六十四世居中以未住弁山淨智列為
0592a15: 昭穆由是風生大野日麗中天龍岡起舞獅巖跳
0592a16: 三十三天撲帝鐘森羅萬象咸歡悅威音王佛莫安
0592a17: 排留與叢林作軌則。
0592a18: 密聞和尚同宜姪木主入宗堂岳章二法孫等請上
0592a19: 堂宗鏡堂前風規凜冽祖燈室內家法森嚴照用則
0592a20: 正眼洞明放行則真機卓邁須是師強資勝方能入
0592a21: 室昇堂輝聯從上宏猷大小團圞一處雖然更有一
0592a22: 人在千人萬人中不背一人不向一人且道此人具
0592a23: 何面目下座與你相見至宗堂云玲瓏八面坦蕩十
0592a24: 分金鋪階道玉砌乾坤歸家盡是兒孫事祖父從來
0592a25: 不出門。
0592a26: 周護法薦母請對靈小參最初機龍吟玉樹天將曉
0592a27: 末後句鳳舞丹霄夜轉深沈氏安人於此徹頭徹尾
0592a28: 了生死去來之如幻視涅槃寂滅之現前轉步燕京
0592a29: 青山未老笑歸苕水白首言旋高簡素之風行坦平
0592a30: 之路既來此處畢竟如何蓮邦極樂頭頭現仙島蓬
0592b01: 萊處處安。
0592b02: 白于和尚木主入宗堂遠光圓三法姪請上堂弁岳
0592b03: 峰高凌虛插漢太湖水闊源遠流長境上有無盡之
0592b04: 心心上有無盡之境此處著得隻眼悉知白于和尚
0592b05: 出生諸緣不借其力建立萬法不宰其功獨步大方
0592b06: 克家有子高超物表轉位有人大眾見麼要合古輒
0592b07: 請觀前古下座至宗堂云風和雲白眼花天踏翠歸
0592b08: 來月正圓共坐一軒山欲曉香焚寶鼎話忘年。
0592b09: 月望上堂朔日纔方過月望又來著流水自滔滔白
0592b10: 雲閒漠漠好鳥鳴芳枝好花開籬落覿面露真機如
0592b11: 何人不覺返照莫他求回光向己巳索飛塵絕點埃大
0592b12: 道甚寥廓屢喚不歸來枉費稱行腳莫莫莫莫知逆
0592b13: 耳忠言孤負苦口良藥。
0592b14: 道林睿凡和尚請上堂問琴弦具韻必須指點分明
0592b15: 今古罕聞全賴良師決斷十智同真敢祈垂示師云
0592b16: 剩飯殘羹不須拈出進云一同一質師云烏藤橫兔
0592b17: 角二同大事師云白拂豎龜毛三總同參師云我不
0592b18: 輕汝等四同真智師云切忌又錯會五同遍普師云
0592b19: 三更打日午六同具足師云從來不欠少七同得失
0592b20: 師云不值半文錢八同生殺師云一棒一條痕九同
0592b21: 音吼師云一喝分賓主十同得入師云照用一齊行
0592b22: 與什麼人同得入師云龍驤鳳翥承誰力阿誰同音
0592b23: 吼師云八角磨盤空裏走作麼同生殺師云啐啄相
0592b24: 逢無縫罅何物同得失師云一言勘破維摩詰那箇
0592b25: 同具足師云甕裏何曾走卻鱉什麼同遍普師云敕
0592b26: 下傳聞六國清何人同真智師云見得分明又不是
0592b27: 孰與總同參師云寒山拾得語喃喃那箇同大事師
0592b28: 云披毛戴角恣遊戲何物同一質師云江北成枳江
0592b29: 南橘進云十智已巳蒙師指示其中一智是根源如何
0592b30: 是根源一智師云見之不取思之千里進云若不上
0592c01: 來伸此問人人盡作等閒看師云勸君莫只空搔首
0592c02: 細問知音便得知乃云適來一問一荅總是自家屋
0592c03: 裏事弁山尋常要你如鳥飛空如箭射的其奈諸人
0592c04: 翼折故空不能飛弦斷故射不中的究到羅紋結角
0592c05: 處正是同生不同殺同得不同失幸有知識自遠來
0592c06: 山行敲唱於機先明主賓於量外同音同吼不資餘
0592c07: 力同普同遍匪藉他能利益人天光騰祖苑然則只
0592c08: 聞遠播家聲未見同真面目顧左右云勸君莫只空
0592c09: 搔首細問知音便得知。
0592c10: 小參弁山連日為眾打七疲憊極矣忽憶誌公陞座
0592c11: 寒山出問南閻浮提是病可療因甚禪和子瞌睡最
0592c12: 難醫治誌公云非但仁者就使四天王八金剛盡其
0592c13: 神力驅亦不去拾得云古有良方只將一歸何處是
0592c14: 箇什麼為藥通身放下不緩不急為法製一口吸盡
0592c15: 西江水翻轉身來腳頭腳底踢出石頭瓦礫也解放
0592c16: 光動地說甚佛病祖病瞌睡毛病覓一星兒了不可
0592c17: 得拄杖喝云菩薩子惺惺著你看選佛場中箇箇如
0592c18: 龍如虎一念萬年萬年一念坐斷主人不落第二見
0592c19: 時彼三人各還本位豎拂子云主人公見不見鷺鷥
0592c20: 飛入碧波心抖擻一團銀繡線拋拂云薦。
0592c21: 挂祖堂宗堂二扁額陞座纔三春又十一壯大觀勝
0592c22: 舊日展碧漢染雲箋拈須彌不擇筆昭回玉篆金章
0592c23: 競秀蜂腰鶴膝兩彩一賽法法圓融向上一機心心
0592c24: 虛寂弁山尊貴本天然不用題名并立石高高挂向
0592c25: 兩堂前四面清風生八極喝一喝下座。
0592c26: 結夏上堂諸方禁足弁山者裏夜短睡不足諸方羨
0592c27: 餘弁山者裏日長饑有餘須點出五病何必商量
0592c28: 兩錯九十日內如何消遣但將飯向無心碗自有人
0592c29: 提折腳鐺。
0592c30: 天中節上堂文殊令善財採藥高山頭起浪善財拈
0593a01: 一莖草度與文殊陸地上划船文殊接得示眾云此
0593a02: 藥亦能殺人亦能活人正是隨邪逐惡弁山一眾靈
0593a03: 鋒凜凜寶鏡沉沉直下見聞不埽自除那邊消息不
0593a04: 照自徹移來北鬱單越與南閻浮提鬥額高標奪得
0593a05: 靈山錦方信男兒當自強。
0593a06: 曬藏經上堂當空杲日啟琅函蝌蚪靈文不易諳未
0593a07: 展卷時先領略黃金字字綻優曇大小頓漸半滿偏
0593a08: 圓一時顯現了也只如以字不成八字不是未審是
0593a09: 什麼字唐言梵語難翻譯題目分明正好看。
0593a10: 郡邑祈雨請就六和泉示眾苗爍驕陽半欲枯噓雲
0593a11: 應早起清渠飛騰直捲滄溟水一雨人間萬物蘇。
0593a12: 郡邑謝雨請就六和泉示眾昨驅旱魃休為崇今降
0593a13: 甘霖誠應瑞欲報秋收雨露恩萬年香爇神龍第。
0593a14: 解夏兼建盂蘭盆會上堂地官赦罪日手鑠黃河乾
0593a15: 弁岳自恣時腳踢須彌倒露柱稱神通氣吞雲夢澤
0593a16: 燈籠呈妙用光射斗牛墟一箇道盡底掀翻風高韻
0593a17: 遠一箇道同時放出鼻直眼橫拄杖聞得一齊喚來
0593a18: 與他據款結案大眾會麼卓拄杖下座。
0593a19: 中秋上堂十五月最明白十八潮更清切一月普現
0593a20: 一切水一切水月一月攝十二樓開八面窗萬千人
0593a21: 看中秋月好供養描不成好修行畫不徹五十四年
0593a22: 來清光常皎潔蟾宮第一枝畢竟誰攀得。
0593a23: 上堂三年一閏九日重陽通方上士舉起便知且如
0593a24: 何是應時及節一句代云重陽無雨一冬晴。
0593a25: 嚴太史請上堂今朝十月一有箇好消息嶺上浮雲
0593a26: 乍捲乍舒谿邊落葉半黃半赤方便門解脫門毘盧
0593a27: 寶閣門八字打開有照有用有權有實於斯一踏穿
0593a28: 萬事已巳周畢更擬問如何扶桑日又出。
0593a29: 佛開光請上堂舉世尊在忉利天為母說法優填王
0593a30: 思佛命匠雕栴檀像及至世尊下來像亦出迎師云
0593b01: 優填王弄假成真黃面老相逢不識正眼看來並須
0593b02: 喫棒弁山與麼批判又且如何雲在嶺頭閒不徹水
0593b03: 流澗底太忙生。
0593b04: 超凡剃度請上堂三界無安猶如火宅眾苦充滿甚
0593b05: 可怖畏大小瞿曇二見不除那知弁峰峻異靈木迢
0593b06: 然未出家時即心即佛數聲清磬是非外既出家已巳
0593b07: 非心非佛一箇閒人天地間未審憑何節目便能迥
0593b08: 出尋常欲露孃生舊頂門須知毫髮不容存堂前鏟
0593b09: 卻無明草便是超凡越聖人。
0593b10: 結制小參諸方今日盡道弘開爐烹調倔強禪和
0593b11: 密運鉗鎚煆煉影響知識總是九虛不敵一實偶逢
0593b12: 歲儉是處閉廚龍華雖則事事俱無不必諸公罣念
0593b13: 務將平日所得所學尖新語句錦繡文章束作一團
0593b14: 拋去東洋大海更莫回顧單從無意味話頭上逼拶
0593b15: 將去忽然桶底脫落始知成佛其來舊矣到此正好
0593b16: 喫山僧手中痛棒何故重賞之下必有勇夫。
0593b17: 開爐顏護法請上堂問我宗無語句亦無一法與人
0593b18: 今日弘開爐未知何法垂慈師云粉壁畫鍾馗進
0593b19: 云無法可求無心可得又作麼生師云水中抱鶖子
0593b20: 進云心法皆空人境俱泯如何趨向師云月裏弄嬋
0593b21: 娟進云虛空挺立無涯際始是超宗越格流師云莫
0593b22: 作者般去就乃舉趙州道老僧三十年前在南方火
0593b23: 爐頭有箇無賓主話直至而今無人舉著山僧三十
0593b24: 年前在茲山選佛場直得虛空粉碎大地平沉至今
0593b25: 亦無一法與人你道無人舉著與亦無一法與人相
0593b26: 去多少縱饒無法可求無心可得心法皆空人境俱
0593b27: 泯要見趙州則易見弁山則難未審弁山有何長處
0593b28: 爛研巴豆三千顆瀉卻諸方五味禪。
0593b29: 冬至沈太史請上堂問昔日獻珠成正覺今朝請法
0593b30: 得何功師云花開鐵樹含朝露進云請法獻珠相去
0593c01: 多少師云果結瓊林帶曉風進云向上一著又作麼
0593c02: 生師云看取腳下進云千差踏斷聖凡路格外真機
0593c03: 獨自知師云切忌隨他轉乃云智鑑洞明十虛無間
0593c04: 靈機廓徹萬法無私格外真機羊頭車子推明月劫
0593c05: 前消息沒底船兒載曉風正令纔行又見花開鐵樹
0593c06: 化工密運俄驚果結瓊林天不言轉凶星為吉曜地
0593c07: 不言變頃刻作長年直得一陽來復萬類沾恩晷運
0593c08: 推移日南長至且道佛法長多少卓拄杖下座。
0593c09: 臘八上堂適來無舌童子與無目仙人玄論一曰九
0593c10: 烏盡而一翳存誰甘受屈一曰七竅鑿而混沌死轉
0593c11: 處能幽三回九轉返復不已巳卻被無手大士驀面一
0593c12: 揮打落了兩箇半邊鼻孔幸逢弁山拄杖從中約住
0593c13: 各與一頓為結案曰本是逍遙物外人陶然一枕樂
0593c14: 天真自從仗劍風塵後卻被儒冠誤此身。
0593c15: 除夕示眾歲云暮矣豎牧交欣盡夜歡然賢愚共慶
0593c16: 衲僧家不隨境變不逐時遷因甚也要過年。
0593c17: 元旦雪大師木主入宗堂旭姪請上堂峰巒峻秀顯
0593c18: 示特尊松竹陰森恢揚至貴曉來無位真人以太虛
0593c19: 為紙蒼弁為筆太湖為墨要山僧於庚申元旦大書
0593c20: 雪葦禪師數字配入宗堂纔運腕時清風兩袖紫氣
0593c21: 騰霄迎新不負來機就位已巳成大事是汝諸公還知
0593c22: 者段因緣麼喝一喝云他時遇人莫道龍華以官物
0593c23: 作人情下座至宗堂云本無位次豈用安排一念回
0593c24: 機全身奉重混然無內外和融上下平。
0593c25: 立春上堂三界無法可處求心日暖風和鴈回鶯囀
0593c26: 泥牛跳撞倒崑崙驚起虛空入藕絲孔全機全用
0593c27: 雙放雙收作麼作麼眉橫眼上不借不借舌在口中
0593c28: 透此兩關花開碓觜。
0593c29: 元宵上堂管弦坐月沸更深處處燈懸古佛心爛熳
0593c30: 晴空猶不識無端卻向外邊尋。
0594a01: 解制小參問如何是第一玄師云猢猻上樹尾連顛
0594a02: 如何是第二玄師云兩頭白牯手拿煙如何是第三
0594a03: 玄師云月印長江水印天如何是第一要師云烏藤
0594a04: 七尺通身竅如何是第二要師云雷電機先施奧妙
0594a05: 如何是第三要師云格外真機無作造進云恁麼則
0594a06: 明月蘆花收拾去師云切忌迷頭認影問掀翻大地
0594a07: 方始徹只如大地作麼生徹師云臘月火燒山進云
0594a08: 既是古佛因甚受人差排師云過在阿誰進云謝師
0594a09: 指示師云看腳下乃云參學高人貴乎志氣猛烈志
0594a10: 氣若烈則生死心切生死一切則擇法眼明擇法果
0594a11: 明出一叢林入一保社必遇良師大導時刻提攜一
0594a12: 經爐自然透頂透底徹骨徹髓成就百千三昧建
0594a13: 立無量法門露一機有轉凡成聖底芳聲示一境有
0594a14: 立懦起頑底美蹟若是門外周游艸菴止宿認著昭
0594a15: 昭靈靈以為行家奇貨到處問玄問要措合機鋒鉤
0594a16: 聯語句與本分事有甚交涉此亦無他只為志氣不
0594a17: 烈生死不切擇法不明最初行腳苦不遇人者裏經
0594a18: 冬教你明大法識小法那邊過夏教你論古今呈巧
0594a19: 妙總是鹽中著醬虛浮生死無有了期弁山今日直
0594a20: 截分付撫香几云搏扶搖而上者九萬里大鵬也。
0594a21: 解制上堂問聖制圓滿龍象奔騰如何是無慧方便
0594a22: 縛師云獅子巖前苔褁石如何是有慧方便解師云
0594a23: 象王峰畔水鋪雲進云已巳識從前無實法桃花歲歲
0594a24: 笑春風師打云又恁麼去也乃云無慧方便縛獅子
0594a25: 巖前苔褁石有慧方便解象王峰畔水鋪雲無方便
0594a26: 慧縛金鎖千尋鳳羽縈有方便慧解烏藤七尺龍睛
0594a27: 轉弁山今日開方便門示真實相普令見者聞者一
0594a28: 齊悟入去也拈拄杖旋風打散。
0594a29: 寓三大師木主入宗堂顧陸二士請上堂白蓮寺與
0594a30: 青草塢鬥額顧景怡赤腳過罨畫溪陸修靜踏翻了
0594b01: 祐聖宮引得蒼雲嶺玉磬山撫掌呵呵稱揚莫及弁
0594b02: 山聞得問汝等激揚此事不無因齋慶讚畢竟將多
0594b03: 寶寺如來安置何所此去宗堂不遠遂安位云倒捋
0594b04: 虎鬚生裁龍角衲僧家尋常活計然而衣錦還鄉又
0594b05: 作麼生起居萬福。
0594b06: 存焉和尚木主入宗堂偉持監院請上堂白社今猶
0594b07: 在高風古未磨東君行正令春色滿煙蘿存兄和尚
0594b08: 名標鶖子之前道占鹽官之右羅漢琛種田博飯僅
0594b09: 可拜其下風法昌遇圍爐說法何能冀其萬一直得
0594b10: 燈燈相續龍華寺裏散天華祖祖相承宗鏡堂前懸
0594b11: 寶鏡正恁麼時如何委悉萬派終歸海千山必仰宗
0594b12: 下座安位云虛空不作安樂場大地頻開解脫門香
0594b13: 風遶座天光迥花雨飄簷梱奧深。
0594b14: 清明穆堂大師木主入宗堂常舒自省聖宗供法衣
0594b15: 請上堂東風不住送流年春事忙忙泣杜鵑去客淚
0594b16: 成紅杏雨故山夢斷碧桃天林下衲僧無個事都緣
0594b17: 看徹未生前是以弁岳山中時節莫該衣珠自至頃
0594b18: 接遠來知識再世新州百姓前身爛柯山樵不詢迦
0594b19: 葉金襴衣獨得機先一著不趁盧公消瘦服單傳向
0594b20: 上一宗今就藏煙節屆安坐四七二三之左右瞬目
0594b21: 與揚眉盡是無生話雖未說一字人天咸瞻仰大眾
0594b22: 既未說一字又瞻仰個甚麼寶殿苔生尊貴重三更
0594b23: 紅日黑漫漫遂安位云入宗門陞宗堂象王回顧彩
0594b24: 鳳翱翔一龕燈火明千古風月依稀任主張。
0594b25: 端午因事示眾我從南方來路逢一池水水內一尊
0594b26: 龍九頭十八尾不喫凡間食耑喫是非鬼汝等要見
0594b27: 龍麼驀拈拄杖一齊打散。
0594b28: 誕日小參弁山是月十八生大潮是月十八生未審
0594b29: 拄杖幾時生千歲老兒顏似玉弁山年來五十五大
0594b30: 潮年來五十五未審拄杖年多少萬年童子鬢如絲
0594c01: 卓拄杖下座。
0594c02: 晚參舉吉州寶禪師因僧問賊來須打客來須看客
0594c03: 賊俱來時如何州曰屋裏有緉破艸鞋曰只如破草
0594c04: 鞋還堪受用也無州曰汝若將去前凶後不吉師云
0594c05: 雙雙豪客遠相過倒著芒鞋踏綠莎莫謂家貧無厚
0594c06: 贈風流元不在衣多。
0594c07: 結制上堂本來面目賣刀買犢是個甚麼丙丁求火
0594c08: 一歸何處點鬼帳簿畢竟是誰騎驢覓驢者些殘羹
0594c09: 剩飯逗到開罏時節總用不著卓拄杖云單單一握
0594c10: 龍泉付與諸公親試時時抖擻精神刻刻磨礱志氣
0594c11: 縱橫不露鋒鋩予奪了無變易任他六臂三頭一擊
0594c12: 從教粉碎果能直下知歸管取心空及第。
0594c13: 上堂問七日已巳前緊即是緩七日已巳後緩即是緊正
0594c14: 當七日又如何師云塞除佛祖窟進云威音那畔還
0594c15: 有箇消息也無師云打破玄妙門進云向上一路請
0594c16: 師指示師便打進云碁逢敵手難藏拙琴遇知音正
0594c17: 好彈師云若不慇懃重努力依前孤負好時光乃云
0594c18: 參禪無奇特所貴在當人七日已巳前事直下命根斷
0594c19: 當處脫疑情七日已巳後事冰稜邊側立劍刃上橫行
0594c20: 正當在七日塞除佛祖窟打破玄妙門莫依清淨界
0594c21: 跳出斷常坑了不涉迷悟自鏡本常明無是無不是
0594c22: 無非無不非得亦無所得失亦無所失徹底攪不渾
0594c23: 通身浸不溼莫負好時光慇懃重努力。
0594c24: 上堂面皮放下莫回互一句話頭牢把住地覆天翻
0594c25: 做一場此時不悟何時悟。
0594c26: 解制上堂少室門風自來廣大弁山路徑一向寬舒
0594c27: 參學高人放下即穩英靈上士撮得便回假如憎愛
0594c28: 不忘情封未啟觸途成滯舉意乖違縱得神機莫測
0594c29: 靜似羚羊挂樹與他一頓烏藤變化無窮動如妙翅
0594c30: 搏風也與一頓烏藤忽逢龜毛上座云和尚恁麼為
0595a01: 人點頭者只得一半搖手者亦有一半山僧向他道
0595a02: 莫嫌此處菜根淡未必他山客意濃。
0595a03: 退院兼謝兩序上堂左卓拄杖云進則雷轟電激右
0595a04: 卓拄杖云退則月霽風清橫按拄杖云進也由我退
0595a05: 也由我我為法王於法自在功成不處復妙回途大
0595a06: 眾須知佛法禪林惟遵延選人天祖位豈許營求呂
0595a07: 莽機謀徒施巧妙訥璉行止儘可追攀珍重諸公別
0595a08: 酬一偈遴嗣蒼弁倚蒼穹多賴高人贊助功今得翛
0595a09: 然無罣礙杖頭八面起清風下座抴杖便行。
0595a10: 寒松操禪師語錄卷第七
