0067a01: 佛敏禪師語錄序
0067a02: 佛氏之教玄遠而理深世有
0067a03: 茫然不解其說者固習之相
0067a04: 遠耳間有能尋求於皮膚之
0067a05: 際者亦惟以堅忍苦行能舍
0067a06: 一切遂謂西來之大義止此
0067a07: 矣而於如來甚深之道未之
0067a08: 所得而得者毫釐千里也且
0067a09: 如塵根難淨凡想易萌則非
0067a10: 如來所示拈花之旨安能滌
0067a11: 垢而去穢哉。
0067a12: 佛敏禪師秦之天水人也少
0067a13: 讀儒書長入梵剎精研內典
0067a14: 了悟禪機早得草堂之傳行
0067a15: 道於關西諸剎屢登高座闡
0067a16: 示奧義如陽和之消冰涼雨
0067a17: 之解暑無不沾其益也門人
0067a18: 性通等集語錄若干卷授之
0067b01: 梓人特請余序余高陽酒徒
0067b02: 也素不深於禪理乃勉強搦
0067b03: 管正如門外漢說屋裏話未
0067b04: 免似夢中囈語耳聞夫大顛
0067b05: 佛印輩與昌黎眉山諸君子
0067b06: 斯文往來游戲三昧蓋不拋
0067b07: 卻這個亦不執卻這個其所
0067b08: 謂無可離無可著藥是病病
0067b09: 是藥者心印相傳掃除文字
0067b10: 我於敏和尚已巳見其當面棒
0067b11: 喝頂門一針以起夫斯世之
0067b12: 茫茫不解者深矣敬述數語
0067b13: 以引簡端。
0067b14: 賜進士出身奉政大夫工部
0067b15: 督水清吏司員外郎梁聯
0067b16: 馨沐手拜譔
0067b17: 
0067b18: 
0067c01: 印心佛敏訥禪師語錄序
0067c02: 世尊拈花迦葉棄微笑傳此默契心宗遞至二十八祖
0067c03: 達磨大師來此東土掃除文字窠臼直指見性明心
0067c04: 自蕭梁迄今代有上根上智者傳續慧命闡化四方
0067c05: 使聾者聞瞽者視而愚者得廣大智教外別傳之旨
0067c06: 可謂偉矣西秦
0067c07: 佛敏和尚蚤歲出家勤修苦行秉受毘尼於海會遍
0067c08: 參知識於諸方末向草堂室內深受逼拶於臥病之
0067c09: 中豁然大悟覺從前千七百則公案如樂毅將兵下
0067c10: 齊七十餘城了無阻礙嗣法之後湟中諸紳士推主
0067c11: 大悲葆寧印心諸大剎一時緇素雲臻所說法語超
0067c12: 卓而所著詩偈秀拔類之於應菴華密菴傑諸先哲
0067c13: 中無分伯仲也丁卯冬日其法子三一谷愚兩大師
0067c14: 以請書本全藏不遠數千里特至嘉禾且出此錄示
0067c15: 讀不勝嘉歎爰請繡諸梨棗以附藏典流通使天下
0067c16: 後世之披覽者知雙桂一枝佛法有在也。
0067c17: 時
0067c18: 康熙丁卯長至日住持楞嚴寺沙門洞宗大燈拜序
0067c19: 
0067c20: 
0067c21: 印心佛敏訥禪師語錄序
0067c22: 如來定慧圓通一空色相至諸大士則繇聲聞而入
0067c23: 相去固有間矣昔文殊師利問維摩詰何等是不二
0067c24: 法門摩詰默然無言文殊師利嘆曰善哉善哉乃至
0067c25: 無有文字語言是真入不二法門夫文字語言不離
0067c26: 聲聞者也斯豈佛法第一義乎予不習內典顧嘗維
0067c27: 省生平汩沒於章句口業紛紜若老馬服轅飛蟲觸
0067c28: 網無以解脫佛敏禪師者予疇昔方外交也爰自剃
0067c29: 度海會傳衣艸堂迨夫栖禪湟水趺坐印心幾二十
0067c30: 餘臘矣跋涉而往吟詠以歸於緇流中稱為白足壬
0068a01: 戌之仲冬禪師錫飛涇上予與握手道故冀警前失
0068a02: 師乃出其語錄一卷示予且屬予為之序噫嘻斯不
0068a03: 亦文字語言摩詰置之若遺者耶師曰不然西來奧
0068a04: 義未易幾也以向道者言之資有哲愚悟有頓漸以
0068a05: 設教者言之時有升降機有淺深自夫佛法闡而象
0068a06: 教興祖說昌而宗風啟蓋憫一切眾生不識者箇就
0068a07: 裏失卻本來彼蚩蚩者無論已巳即或功行積苦參稽
0068a08: 素勤然尚有眯於塵坋疲於津梁往往機鋒相示隱
0068a09: 躍當前而悟入者鮮矣迄於今愈趨愈下棒之喝之
0068a10: 而魘寐者尚難醒委頓者尚難起予之此錄所為指
0068a11: 迷以康莊愈疾以鍼石者也子乃欲廢文字語言以
0068a12: 幾法門第一其於開示不亦遠乎予曰唯唯吾知之
0068a13: 矣入堂奧者必歷階而上也登山岳者必繇麓而巔
0068a14: 也夫淫哇且競響矣顧羨羡太音之希聲薄笙鏞非雅
0068a15: 奏密唧方薦羞矣顧求太羹之至味鄙鼎俎匪珍烹
0068a16: 是責盲者以察秋毫視滄溟若溪谷不假舟航而欲
0068a17: 訪蓬壺也若禪師者難為酬對深得實相善說妙法
0068a18: 請往付梓以紹傳燈微獨廣誘群蒙即予鄉所蒂芥
0068a19: 以祈解免者亦豁然冰釋已巳。
0068a20: 時
0068a21: 康熙歲次丁卯大昌佛成道日涇原布衣朱敬聚質
0068a22: 楚薰沐頓首譔
0068a23: 
0068a24: 
0068a25: 
0068a26: 
0068a27: 
0068a28: 
0068a29: 
0068a30: 
0068b01: 印心佛敏訥禪師語錄序
0068b02: 余不佞琦龜蒙尼父弟子也生平事佛惟謹又謹於
0068b03: 事仙夫以洙泗淵源而又釋老之是尚所以然者何
0068b04: 與蓋未有天地以前與既有天地之後秖是者箇物
0068b05: 事在佛則佛在仙則仙在儒則儒因是知儒不獨在
0068b06: 玉堂金馬仙不獨在十洲三島佛不獨在鷲嶺梵宮
0068b07: 也故西方聖人及歷代諸祖欲令沙界眾生箇箇薦
0068b08: 取自己鼻孔由是言之則
0068b09: 敏翁和尚出現於世無非為此一大事因緣也琦生
0068b10: 同鄉井誼篤交遊憶昔識荊於郡東關海會禪院時
0068b11: 和尚年僅十五性朴而不事浮華質純而克敦愿愨
0068b12: 行住坐臥不衫不履識者心異為鍾道法器夫何時
0068b13: 日難留合離不偶未幾有隨師掃塔漢南余與諸君
0068b14: 子折柳於赤峪道上見兩岸桃花一線清風景色天
0068b15: 然爛熳如畫和尚謂余曰西來無大意遠槐高掛玲
0068b16: 瓏月東土有宗旨細柳輕搖散碎風言已巳撒手別去
0068b17: 自此白雲堆裏紫霞峰頭瞻仰杖履殆不啻作天際
0068b18: 真人想也未幾南雁北征聞和尚復掛錫峨嵋數年
0068b19: 以來不知踏破幾緉草鞋參遍多少名宿始得於腳
0068b20: 跟下驀然與主人相會機緣湊泊針芥滾頭之餘爰
0068b21: 受法於耨雲老人耨雲者文雪嫡嗣破山真孫天童
0068b22: 第四代法裔也按源流之有自知遇合之匪常余又
0068b23: 與和尚不啻作一時千秋一日萬年想已巳雖然生死
0068b24: 無常緣分有定今春上巳之吉會慈航之東渡感法
0068b25: 駕之西來宗眼照乘舟車霜露依舊宗風襲人山川
0068b26: 草木如新余固知和尚一物不有萬象皆空於侍者
0068b27: 處止得所錄法語若干卷焚香莊讀燁然若日星之
0068b28: 經於天淵然若江河之行於地片言隻字無非欲沙
0068b29: 界眾生人人認識本來面目箇箇薦取自己鼻孔要
0068b30: 未可與妄於驢頭上簪花硬向人口中填鐵者同日
0068c01: 語也願讀斯錄者於有字句處領取於無字句處悟
0068c02: 入到得者裏天風木葉盡皆文章鳥語花香悉具真
0068c03: 機俾斯錄也無孤負和尚老婆心切因搦管登簡而
0068c04: 敬授之剞劂氏。
0068c05: 恩綸進士候補通判改授邊疆題管知縣事郡人劉
0068c06: 琦頓首拜譔
0068c07: 
0068c08: 
0068c09: 
0068c10: 
0068c11: 印心佛敏訥禪師語錄目錄
0068c12: 卷一
0068c13: 上堂
0068c14: 小參
0068c15: 晚參
0068c16: 勘驗機緣
0068c17: 問答機緣
0068c18: 卷二
0068c19: 頌古
0068c20: 分燈
0068c21: 自贊
0068c22: 雜偈
0068c23: 撥櫂歌
0068c24: 行實
0068c25: 碑記
0068c26: 
0068c27: 
0068c28: 
0068c29: 
0068c30: 目錄終
0069a01: 印心佛敏訥禪師語錄卷第一
0069a02: 侍者法棟錄
0069a03: 嗣法門人性通等編
0069a04: 住關西大悲禪院
0069a05: 山門云從門入者不是家珍且從甚麼處入咄渾身
0069a06: 在裏許拽杖便入。
0069a07: 佛殿云若道是佛泥團土塊若道非佛巍巍堂堂且
0069a08: 道畢竟喚作甚麼遂顧左右云看看老僧眉毛在麼
0069a09: 展具作禮。
0069a10: 據室者個所在佛也難近其傍祖也難趨其右且利
0069a11: 害在甚麼處拈拄杖旋風打散。
0069a12: 大護法含昱法可法實法智法祥捐薪重修功德落
0069a13: 成於壬子年十月十五日設齋請。
0069a14: 上堂詣法座云華王座上簸土揚塵千聖頂門屙屎
0069a15: 撒尿猶是過量人施為且新長老到來作何去就卓
0069a16: 拄杖云也不輕意放過便陞拈香云此瓣香光通三
0069a17: 際氣貫八埏爇向爐中端為祝延今上
0069a18: 皇帝聖躬萬歲萬萬歲伏願常居金闕永統山河次
0069a19: 拈云此瓣香能殺能活能縱能奪奉為滿朝文武天
0069a20: 下宰官常為聖主之股肱永作法門之城塹又拈云
0069a21: 此瓣香能滅千災能成萬德能以一身作長城隻手
0069a22: 為砥柱奉為當齋請主含昱大人伏願功高十地位
0069a23: 壓三賢復拈云此瓣香親之不得疏之不得今日在
0069a24: 人天眾前埋沒不得爇向爐中供養前住天水海會
0069a25: 堂上太虛和尚用酬剃度得戒之恩再拈云此瓣香
0069a26: 惡如鳩酒毒似砒霜自從踏破草鞋一旦親蒙印可
0069a27: 第一回拈出供養現住四川保寧府草堂堂上傳臨
0069a28: 濟正宗第三十三世本師耨雲大和尚用酬法乳斂歛
0069a29: 衣敷坐醉舌和尚白椎云法筵龍象眾當觀第一義
0069a30: 師云第一義諦適來被我醉舌法弟奮威一擊徹底
0069b01: 掀翻了也眾中還有超群拔眾者麼出來掀倒禪床
0069b02: 喝散大眾免累老僧舌頭拖地僧出師云且緩緩著
0069b03: 僧拂袖歸眾師云一場乾打鬨問三聖道我逢人則
0069b04: 出出則不為人興化道我逢人則不出出則便為人
0069b05: 秪如和尚今日是出也是不出也師云闍黎高著眼
0069b06: 進云是為人也是不為人也師打云放過則不可進
0069b07: 云是賞是罰師云賞罰分明問有一人長不喫飯不
0069b08: 道饑有一人終日喫飯不道飽未審是甚麼人師云
0069b09: 不妨疑著進云疑個甚麼師喝進云莫是者一喝麼
0069b10: 師云急取鉤頭意莫認定盤星乃云有一人寸步不
0069b11: 移遊遍塵剎國土有一人半字不宣演出海藏靈文
0069b12: 有時在十字街頭了無背向有時向須彌頂上嘯月
0069b13: 吟風有時南辰跨步有時北斗藏身把住也鋒芒不
0069b14: 露放行也十字縱橫所以道法無定相遇緣即宗今
0069b15: 承含昱大人設齋請山僧登座向人天眾前鼓兩片
0069b16: 唇皮抖擻枯腸葛藤亂翻一上大似挑燈日下賣水
0069b17: 河頭何也我公功高十地位壓三賢權衡在握發政
0069b18: 施仁致君澤民陶凡鑄聖正與麼時不求名而名自
0069b19: 著不修道道自圓山僧到者裡也是望空啟告笑殺
0069b20: 傍觀雖然如是祗如今日因齋慶讚福國庇民一句
0069b21: 作麼生道百城實藉金湯力萬里歌謠賀太平結椎
0069b22: 云諦觀法王法法王法如是。
0069b23: 立兩序上堂獨木不成林孤掌不浪鳴欲得祖風常
0069b24: 不墜大家扶起破砂盆還識破砂盆麼度拄杖與谷
0069b25: 愚侍者云好生扶著。
0069b26: 法可法祥供法衣請上堂問驅馳龍象直指風規未
0069b27: 審衣線下事意作麼生師云待紅絲線斷便向汝道
0069b28: 進云謝師答話師云賣寶遇著瞎波斯乃云甚奇怪
0069b29: 甚奇怪希聖希賢總仰賴拈來包括五須彌舒開遍
0069b30: 覆三千界驀拈袈裟云莫是者個麼且喜沒交涉莫
0069c01: 是大庾嶺頭全提不起底麼且喜沒交涉莫是雞足
0069c02: 山前待兔守株底麼且喜沒交涉莫是波提大德日
0069c03: 用常披底麼且喜沒交涉莫是佛佛授手祖祖相承
0069c04: 底麼且喜沒交涉既沒交涉畜此何益搭在無畏床
0069c05: 上與諸人作個標榜得麼拱手云慶喜我公泥多佛
0069c06: 大。
0069c07: 上堂我有一句子欲與諸人說若人辨得出許作禪
0069c08: 狀元且道是那一句子良久云啞子夢見親爹爹
0069c09: 下座。
0069c10: 秉拂上堂百丈教人開田一場乾打鬨佛眼遣僧修
0069c11: 造滿地是木楂黃梅使老盧踏碓憐兒不覺醜楊岐
0069c12: 逼慈明晚參好笑又驚人今日草堂寺裡方丈老漢
0069c13: 命訥上座秉拂陞堂大似牽牛上壁笑殺傍觀何故
0069c14: 不是爺貧連子苦免教家富小兒嬌。
0069c15: 副使欒元魁請住香水泉葆寧禪院。
0069c16: 上堂拈香祝聖畢師云扶起砂盆惟賴當家種艸光
0069c17: 揚聖化還須作者禪和有麼有麼出來相見問重整
0069c18: 爐韝選佛場開衲子到來如何煆煉師云照顧眉毛
0069c19: 進云設有銅頭鐵額漢來又作麼生師云站過一邊
0069c20: 問人天交集車馬闐門即不問如何是威音王那畔
0069c21: 事師云雷鳴殿角進云如何是者畔事師云雨打芭
0069c22: 蕉進云祗如葛藤掃蕩不落依倚一句又作麼生道
0069c23: 師云任從滄海變終不與君通乃云山野一向以來
0069c24: 白醭生於嘴邊青草長於舌上遂按膝咦一聲云錯
0069c25: 下註腳舉道林禪師至秦望山見一長松盤屈如蓋
0069c26: 遂棲止其上號鳥窠焉一日白侍郎入山拜謁問云
0069c27: 和尚住處太危險窠云居士危險猶甚白云弟子位
0069c28: 鎮江山何險之有窠云晝夜薪火交煎識性不停得
0069c29: 非險乎白又問如何是佛法大意窠云諸惡莫作眾
0069c30: 善奉行白云三歲孩兒也解恁麼道窠云三歲孩兒
0070a01: 雖道得八十老翁行不得白作禮而退師云二老漢
0070a02: 一問一答一擒一縱喚作禪道佛法喚作向上向下
0070a03: 謂之菩提涅槃謂之祖師巴鼻正似鄭州出曹門訥
0070a04: 上座今日且無如是葛藤欒道臺也不來言去語少
0070a05: 間堂中擺齋一任諸人粗嚥細嚼豎咬橫吞且與古
0070a06: 人相去多少焦磚打著連底凍赤眼撞著火柴頭下
0070a07: 座。
0070a08: 晚參未出方丈時山僧在諸人肚裏已巳出方丈時山
0070a09: 僧在諸人面前且面前底是肚裏底是出來道看維
0070a10: 那云和尚雖是把斷要津截斷舌頭怎柰全身顯露
0070a11: 師云莫亂道乃云者個事無你開口處無你著意處
0070a12: 無你下手處無你近傍處只可屏息諸緣勿生一念
0070a13: 須將從前經過路頭并奇特知解一一鏟卻鏟到無
0070a14: 可鏟處鏟得大地平沉虛空粉碎正好來印心門下
0070a15: 喫棒。
0070a16: 小參揮拂子云見麼眼本非色喝一喝云聞麼耳本
0070a17: 非聲既非聲又非色畢竟是個甚麼良久云早知不
0070a18: 入時人眼多買胭脂畫牡丹。
0070a19: 湟中眾居士辦齋請上堂師云畏刀避箭者且退後
0070a20: 久經行陣者向前來士問應無所住而生其心既無
0070a21: 所住心是何物師云不是物進云請和尚指示師云
0070a22: 指示則不無要且不是心進云是甚麼師云火官頭
0070a23: 上風車子問法不孤起仗境方生如何是葆寧境師
0070a24: 云廚庫入僧堂山門騎佛殿進云如何是境中人師
0070a25: 云待下座來與汝一頓進云人境兩不立時如何師
0070a26: 云鬼入漆桶乃云大丈夫漢參須真參悟須實悟堂
0070a27: 堂大道潑天門戶桃紅柳綠觸目全彰燕語鶯啼深
0070a28: 譚不二遂以拄杖打○相云若向者裏挨身拶入敢
0070a29: 保一鎚便就一火鑄成其或未然更與頌出淨如滿
0070a30: 月圓同寶鑑能成萬德能破諸暗悟時無餘迷時無
0070b01: 欠妙在息機貴乎忘見。
0070b02: 佛成道日上堂問臘月八日世尊睹明星悟道諸人
0070b03: 俱睹因甚麼不悟師云切忌開眼作夢進云堂前生
0070b04: 瑞草好事不如無師云閒言語乃云活驚殺活笑殺
0070b05: 山頭老漢沒傝無端夜半睹明星兩眼明明都填
0070b06: 瞎卓拄杖云瞎瞎。
0070b07: 住湟中印心禪院
0070b08: 山主柴崇基捐資重建此院煥然一新於戊午年正
0070b09: 月望日別駕張來禎都司胡禎及本城居士等請師
0070b10: 就當寺開堂至法座前以杖指云挺然巍巍平地懸
0070b11: 懸三乘魂戰十地膽寒且道是甚麼所在喝一喝便
0070b12: 陞拈香祝
0070b13: 聖罷次拈云此瓣香可以修身齊家可以定國安邦
0070b14: 奉為現前請主在會檀越伏願壽山聳峻福址彌隆
0070b15: 又拈云此瓣香覷著則眼枯觸著則腦裂昔年草堂
0070b16: 第一句下承當今日印心人天眾前拈出此是第二
0070b17: 回爇向爐中供養本師耨雲大和尚用酬法乳斂歛衣
0070b18: 敷坐旭止和尚臼椎畢師云第一義諦已巳成滯貨纔
0070b19: 涉唇吻須防話墮眾中還有不涉唇吻者麼出來相
0070b20: 見問法筵大展爐韝重開上堂一句即不問未出方
0070b21: 丈時如何師云不涉途程進云已巳出方丈時如何師
0070b22: 云頭破腦裂進云恁麼則把斷要津針鋒不露去也
0070b23: 師云你即今在甚麼處僧喝師云緊防噎殺問實際
0070b24: 理地纖塵不立佛法門中一屑難容未審學人在什
0070b25: 麼處師云腦後見腮進云大千籠不住沙界絕遮攔
0070b26: 如何是函蓋乾坤句師云險進云千峰勢到嶽邊止
0070b27: 萬派聲歸海上消師云了乃拈拄杖云木上座一向
0070b28: 以來黑漆桶裏住著未敢輕示於人以杖置右手云
0070b29: 今日出來指東話西似向缽盂安柄也雖然如是且
0070b30: 不得辜負拄杖子何也為伊頂門上有眼。
0070c01: 挂鐘板拈鎚云即此用離此用佛祖龜鑑人天號令
0070c02: 致使七通八達底到來難免腳慌手亂直饒三頭六
0070c03: 臂者向前也須聽命歸降且道以何為驗遂擊鐘
0070c04: 板云切忌聽著。
0070c05: 晚參吹毛輥毬張弓擎杈楊岐驢子曹山木蛇洞山
0070c06: 麻三斤雲門乾屎橛都是些陳爛葛藤有甚麼交涉
0070c07: 印心者裏有領龜毛褐衫綿綿密密現現成成設有
0070c08: 個通身是手底漢出來一肩擔荷撩起便行正眼也
0070c09: 不敢覷他西堂云又道有甚交涉師云一棒打折你
0070c10: 驢腰。
0070c11: 別駕張來禎請上堂問一切眾生皆具如來智慧德
0070c12: 相因甚學人無個入處師云怪阿誰進云請和尚垂
0070c13: 示師云山僧舌頭短乃云上至諸佛下至蠢動含靈
0070c14: 皆具如來智慧德相從古至今與佛祖一般何處欠
0070c15: 少一毫毛許所以道在聖不增在凡不減諸佛以此
0070c16: 轉大法輪祖師以此提持心印國王以此化育蒼生
0070c17: 我別駕張公以此發政施仁訥上座以此應物利機
0070c18: 下至蠢動含靈都向此中安身立命去也印心恁麼
0070c19: 酬唱可謂盡情剖露徹底掀翻汝等諸人還委悉麼
0070c20: 臘雪連天白春風透戶寒。
0070c21: 含福善人供法衣請上堂師拈衣示眾云此是大庾
0070c22: 嶺頭提不起底含福善人得來陳似老僧與諸人作
0070c23: 個榜樣還見麼若以眼見穿卻你眼根若以耳見穿
0070c24: 卻你耳根如或進前退後穿卻你腳根若擬議思量
0070c25: 穿卻你意根若道總不恁麼即穿卻你舌根且道如
0070c26: 何即是良久云畢竟水須朝海去到頭雲定覓山歸
0070c27: 閱藏小參佛說三藏十二部固不為多祖成一千七
0070c28: 百則亦不為煩橫說豎說塵說剎說無非教人言前
0070c29: 進步句底翻身頓明本地風光徹證金剛智體汝等
0070c30: 諸人要知此經不在文句上不在博采上又不在死
0071a01: 巴巴地不在屙漉漉地若是博采文句三生六十劫
0071a02: 只是個尋行數墨人倚門傍戶漢究竟格外全提一
0071a03: 著子猶未夢見在山僧得個方便與諸人略通消息
0071a04: 卓杖云摩訶般若波羅密。
0071a05: 落堂示眾一僧出問香巖上樹話未終師和聲便打
0071a06: 云掠虛漢有甚了期禪和家參須真參悟須實悟莫
0071a07: 學那般流撘鬼見解忽然想出一段光景便發虛道
0071a08: 怪就說悟了不見道趙州四十年不雜用心長慶蒲
0071a09: 團七破那古人莫是搆你不得麼拈拄杖云不得喚
0071a10: 作拄杖子不得背卻拄杖子向者裏討得下落來方
0071a11: 丈裏通個消息。
0071a12: 上堂問祖席重新宗風遠播祗如透網金鱗到來如
0071a13: 何收攝師云試飛騰看進云金風吹玉管那個是知
0071a14: 音師云你須領取者一頓乃云柳眼豁開金世界梅
0071a15: 稍吐出玉玲瓏東風一陣籬邊過惹得遊蜂嚷舊新
0071a16: 還有不涉新舊底出來道看卓拄杖云可憐不是當
0071a17: 家子孤負蒼蒼兩道眉。
0071a18: 上堂全提半提了沒交涉鈍根利根何須修證芭蕉
0071a19: 拄杖子頭上安頭楊岐破燈盞費油不少昔達磨大
0071a20: 師無端面壁惹得神光斷臂求安連累後代多少人
0071a21: 落他圈套箇箇扶籬摸壁求出不得求入不得今日
0071a22: 山僧路見不平為諸人作個撇脫拈拄杖卓一下云
0071a23: 快活快活雖然也是無佛處放光忽有個傍不肯底
0071a24: 出來和聲便掌臭罵一頓山僧只得而退走入
0071a25: 大眾袈裟角裏去也為何如此有了你沒了我。
0071a26: 薦嚴小參北斗藏身了無名相之表南辰跨步頓絕
0071a27: 是非之端正恁麼時月色沉沉風聲寂寂合作麼生
0071a28: 是賀公宗親底面目喝一喝云欲會其中真受用除
0071a29: 非身帶退魂香。
0071a30: 旭止法弟領兩序辦齋請上堂問請師答話師云老
0071b01: 僧沒口進云堂堂獨露觸目生光到者裏還有別通
0071b02: 處麼師云有進云甚麼處是別通一路師打進云瞎
0071b03: 棒不得亂打師云瞎棒有瞎漢喫在乃云楊岐逼慈
0071b04: 明晚參成人不自在趙州教嚴陽放下自在不成人
0071b05: 院主請藥山陞座節外生枝睦州唆臨濟喫棒不是
0071b06: 好心今辰旭止法弟領眾營齋更教印心長老向曲
0071b07: 彔床上弄鬼眼睛且道是好心是不好心具眼者試
0071b08: 定當看良久云寒冬不借陽回力爭得隴梅鬥雪開
0071b09: 說戒上堂參底不是禪學底不是道說底不是法授
0071b10: 底不是戒直饒向淨裸裸處承當早已巳拖泥帶水更
0071b11: 從活鱍鱍地領略未免背覺合塵且道如何即得豎
0071b12: 拂子云會麼黃金自有黃金價爭肯和沙賣與人。
0071b13: 解制上堂以拄杖○云結卻布袋頭盲龜跛鱉癩狗
0071b14: 泥豬一例活埋又以拄杖畫云解開布袋口天上
0071b15: 人間魔宮虎穴任爾縱橫據定拄杖云解結且置秪
0071b16: 如漿水錢教什麼人還卓一卓云腳跟下好與三十
0071b17: 拄杖。
0071b18: 結制上堂拈香祝
0071b19: 聖畢師云正令未行十方坐斷正令已巳行千差合轍
0071b20: 且放行好把住好試出來道看問放行也得把住也
0071b21: 得祗如不放行不把住還得麼師云得進云恁麼則
0071b22: 光明殿裏簸土揚塵糞草堆頭紫金光聚師云不得
0071b23: 僧喝師打云一喝兩喝後又作麼生僧歸眾師云降
0071b24: 旗不斬乃云諸方結制解制上堂普說唯知多與兒
0071b25: 酥乳喫消與不消都總不知印心者裡也沒解結也
0071b26: 沒酥乳與兒喫直教諸人截斷攀緣全身放下且放
0071b27: 下個甚麼放下腰包頂笠竹杖芒鞋向印心堂中
0071b28: 大死一回甦醒過來方知頭上有青天腳下無寸土
0071b29: 那時雞足九華峨眉五臺要去便去要來便來若是
0071b30: 詐明頭掠虛漢決不輕恕珍重。
0071c01: 協鎮陳萬策請上堂問人天瞻仰遐邇歸從即今鎮
0071c02: 臺陳公覿面拈香未審有何奇特事師云獨有一雙
0071c03: 窮相手未曾低揖等閒人進云爐韝未開煙光寂寂
0071c04: 鉗鎚大展烈燄騰騰假饒不涉肯綮底人來又作麼
0071c05: 生師云省卻山僧多少力乃云眉橫額上耳掛面傍
0071c06: 鼻孔下垂通身露布當此之際人人意氣崢嶸個個
0071c07: 頂天立地默顧左右云還見麼不可以眼見不可以
0071c08: 耳聞不可以言言不可以識識若以眼見則瞎耳聞
0071c09: 則聾言言啞卻你口識識無你湊泊處畢竟如何即
0071c10: 是舉頭天外看誰是我般人。
0071c11: 優婆塞弟子含已室人照阿男張廷臣請上堂舉藥
0071c12: 山久不陞座院主白云大眾久思和尚示誨山云打
0071c13: 鐘著眾纔集山便下座歸方丈院主隨後問云和尚
0071c14: 許為大眾說法為甚一言不措山云經有經師論有
0071c15: 論師怎怪得老僧師云藥山可謂七通八達被者僧
0071c16: 一問只得舌頭亂攪口裏胡翻幸爾在方丈裏面不
0071c17: 然活活羞殺祗今莫有恁麼人若有待問為甚一言
0071c18: 不措向他道印心院裏明日有齋。
0071c19: 賀有德供法衣拄杖請上堂問官不容針私通車馬
0071c20: 學人欲借一問得麼師云教你莫當頭僧進前一步
0071c21: 師劈頭一棒進云蒼天蒼天師云蒼天蒼天乃豎拄
0071c22: 杖云者木上座能殺能活能縱能奪佛祖到來總不
0071c23: 饒千手大悲難摸索一向以來倚墻靠壁鞭牛擲馬
0071c24: 不料冤家路窄撞著個無知俗漢大有徑庭不近人
0071c25: 情硬向驢頭上簪花推出來與眾公相見卓一卓云
0071c26: 還識拄杖子麼汾陽云識得拄杖子行腳事畢草堂
0071c27: 云識得拄杖子更參三十年印心要且不然識得拄
0071c28: 杖子烏龜鑽破壁雖然如是印心見處也要諸人共
0071c29: 知靠拄杖下座。
0071c30: 薦嚴小參生事之以禮死葬之以禮祭之以禮龜蒙
0072a01: 尼父之施為祖師門下又則不然生事之以禮雲門
0072a02: 乾屎橛死葬之以禮南方丙丁火祭之以禮曹山好
0072a03: 釅酒且道與尼父之理是同是別以拂子拍案云哩
0072a04: 羅連羅哩連哩羅羅哩連華羅。
0072a05: 資亡小參家計千般都盧從此放下恩情萬倍儼然
0072a06: 瓦解冰消到者裏乾坤不管今古何拘千聖喚不回
0072a07: 頭百鳥都無尋跡當此之際且楊氏夫人還有安身
0072a08: 立命處麼片片白雲去復留看來隊隊黃金骨。
0072a09: 解制上堂印心今日解制還有則未了底公案要與
0072a10: 諸人辯明若不辯明恐去諸方逢人錯舉良久顧視
0072a11: 左右云大耳不同謀下座。
0072a12: 辭眾上堂崢嶸頭角被誰牽犁耙春風卸下肩直入
0072a13: 雲深深處去頻煨黃獨且隨便。
0072a14: 勘驗機緣
0072a15: 首座入師云誰賓誰主座喝師云莫著忙座拂袖出
0072a16: 師云草賊大敗。
0072a17: 西堂入師喝堂云相見了也師云你道是阿誰堂亦
0072a18: 喝師云克家須是破家兒。
0072a19: 維那入師云者漢來也那拂袖歸眾師云少觀行陣。
0072a20: 僧入師云今日風頭稍硬僧喝師打云教你莫當頭。
0072a21: 僧參師云那邊來曰南方師豎起拂子云者個是南
0072a22: 方貨那邊價值多少僧罔測師云你不從南方來。
0072a23: 谷愚參師云近日有新句子麼曰有師云陳似來看
0072a24: 愚展手曰請和尚刪正師云放你三十棒曰過在甚
0072a25: 麼處師云再犯不容。
0072a26: 僧參師云甚處來曰花牛寨師云車在者裏牛在什
0072a27: 麼處僧喝師云還欠鞭捶在。
0072a28: 問僧你有號否曰有師云叫什麼僧咳嗽一聲師云
0072a29: 波斯照鏡。
0072a30: 行僧作禮次師云上座師為是誰曰與和尚同師師
0072b01: 云你道吾師即今在甚麼處僧無語師云怪你不得
0072b02: 同眾搓繩次問一僧云洞山麻三觔汝作麼會僧拈
0072b03: 起繩曰某甲搓成索了師便掌僧曰屈師云你看者
0072b04: 賊抱贓叫屈。
0072b05: 默如參師云不勞起倒曰久響和尚道風師以手掩
0072b06: 鼻如作色師微笑云適來老僧多事。
0072b07: 僧看寶訓師云熟讀此經好作長老僧作禮師云拄
0072b08: 杖子僧豎拳頭師云更參三十年。
0072b09: 素可作禮次師云葆寧誰主曰某甲師云又道你在
0072b10: 問心曰有時葆寧有時問心師云徒費腳頭可拂臥
0072b11: 具便行師云怪得怪得。
0072b12: 羅居士作禮師云你從瞿曇寺來瞿曇與你說甚麼
0072b13: 士茫然師云空走一回。
0072b14: 問僧那裏來曰地湧塔師云懶長老有甚言句曰有
0072b15: 甚言句師云可憐生。
0072b16: 僧參師云那邊來曰固原師云甚處住曰無住處師
0072b17: 云亂走作麼僧無語師喚侍者將茶與伊打濕口。
0072b18: 問答機緣
0072b19: 僧問大耳三藏第三度不見南陽國師未審國師在
0072b20: 甚麼處師云你莫是瞎子麼僧擬議師云為不得。
0072b21: 副使欒公入山問云和尚得法何人師云何人得法
0072b22: 曰既不得法憑甚麼到恁麼地位師豎拳云憑者個
0072b23: 曰莫是憑手段麼師云被大人勘破。
0072b24: 掌印王公問和尚貴庚多少師云與居士同庚曰和
0072b25: 尚何得誑語師云卻是汝誑問。
0072b26: 僧問臨濟三遭痛棒未審過在甚麼處師云多嘴僧
0072b27: 擬進語師和聲便打。
0072b28: 同官人喫茶次官問和尚立宗立教師云二俱不立
0072b29: 曰以何法度人師云無一法度人曰設有人來作何
0072b30: 指示師云請來方丈裏喫茶。
0072c01: 別駕張公入山云某欲修行不能斷辛師云修行不
0072c02: 在斷辛時經廳陳公在傍曰大人萬民所賴修行不
0072c03: 得師云府尊得卻是居士不得。
0072c04: 僧問某甲有個入處求和尚印證師云你從什麼處
0072c05: 入僧罔測師云入處不無你尚欠在。
0072c06: 士問和尚先鄉師云與汝同鄉曰弟子是者裡人師
0072c07: 云山僧不在者裡住士無語師云居士相似忘卻了
0072c08: 協鎮陳公入山問云弟子參得禪麼師云參不得曰
0072c09: 如何即得師云不參即得。
0072c10: 僧問大慧云要將生死二字貼在額頭上祗如四大
0072c11: 分散後生死貼在甚麼處師云且喜你者一問僧擬
0072c12: 議師云貼在甚麼處。
0072c13: 
0072c14: 
0072c15: 
0072c16: 
0072c17: 
0072c18: 
0072c19: 
0072c20: 印心佛敏訥禪師語錄卷第一終
