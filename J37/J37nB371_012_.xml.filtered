0059b01: 佛冤綱禪師語錄卷第十二
0059b02: 嗣法門人祖緣編
0059b03: 書問
0059b04: 柬河西聖鐸和尚
0059b05: 昔駕破暑還山即欲追隨杖影依蹈師家叢席出入
0059b06: 未敢自適一味順其世緣日覺諸事冗冗落于似閒
0059b07: 未閒之際弗及奔趨猊座返辱瑤箋雅教快目賞心
0059b08: 殷殷道誼敢不深銘弟自南還觀之吾蜀法道不惟
0059b09: 使人瞻仰有分而且引鼻寒酸真法運日衰深可悼
0059b10: 也向諭中有興肌骨古席惟冀高揮白拂幽整頹綱
0059b11: 弗致宗風委地兼得不時過敘罄慰于懷何啻三生
0059b12: 即幸悉聞遠走拜墓先人想轝出于萌動之初徑遊
0059b13: 省會又得把臂于荒山細論武林風月如涸魚得潤
0059b14: 洋洋在上矣瞻溯之至。
0059b15: 東太平牧雨和尚
0059b16: 春首晤對夏又秋矣自覺日月之如駛觀兄落于千
0059b17: 岩萬壑之中林泉竹石之勝放情適意取必悠然蓋
0059b18: 尋常人而不能樂此境界耶弟數年前有念瞻拜馬
0059b19: 祖遺像方過寶山以敘別久之誼恂恂表帥日覺冗
0059b20: 冗阻其興也弗能領此深意則又蹉過時光耶渴慕
0059b21: 道範想聆教言在即悉承存念遣使問候本師趨高
0059b22: 梁掃塔遊渝城尚未還山雖竭力長途斬新祖席足
0059b23: 下聞之起坐相安亦必愉悅奉復深禱照察不備。
0059b24: 復湖州府尹鹿門居士
0059b25: 弟自南還未嘗少刻不懷思也雖深企慕天各一方
0059b26: 頃接遐範閱至耽病古人無病禱祈求之所云此病
0059b27: 因四大亦不因四大可謂深得病之病趣則不病在
0059b28: 膏肓也然未病已病拈向一邊日面月面一串穿卻
0059b29: 致令不作病會不作不病會全體是光明藏滿目是
0059b30: 大歇場轉使維摩欲覓起處不得此真病耶既為臨
0059c01: 濟烜赫兒孫揄揚佛祖之大機弗在登曲彔揮麈尾
0059c02: 展拓手腳以當宗乘貴乎語徑流芳則將來耳目多
0059c03: 聞多見矣曩者弟錫雍州時吾兄有語注意纘續指
0059c04: 月之裔或得尊宿之機緣或得諸方之偈頌勒成數
0059c05: 卷可謂攪長河為酥酪變瓦礫為珠琳截龐老之機
0059c06: 起尼山之脈合符本師興矩五百歲之叢席而吾兄
0059c07: 焰續五百年之傳燈不惟泉石光賁亦使天龍呵護
0059c08: 庶千古不磨矣惟祈道體康勝為法保衽不宣。
0059c09: 復振公翁護法
0059c10: 久暌道範少慰悠然如隔三生石耳忽止鏡禪師南
0059c11: 來得接手札恍若雙溪晤對開豁眉顏刺于肝膈忖
0059c12: 思八千里外翻慮情懷非多生之緣弗能持此念也
0059c13: 所云主叢席者隆替非常為各鬧門庭故也然鼓唱
0059c14: 于東南未必爭光于西北足下如明鏡當臺魔佛各
0059c15: 露其本端逆之古規蕩廢雲水逸群獅麒隱僻縱毘
0059c16: 耶老人復出難喚醒其一二也又云行見將來擊楫
0059c17: 下江有幾道神光變現然此般若之因非小小因緣
0059c18: 不可目之于時又不免動我山林之思衲經今隨侍
0059c19: 本師轉以院事逼勒動止未必取適顯密木獲自安
0059c20: 少聆玄誨俟知命之年泛一小艇長歌東下闊別數
0059c21: 年道誼兼謝隆護正法臨穎弗悉。
0059c22: 復易修施護法
0059c23: 自別足下屈指四秋回意于煙雨樓頭雙溪橋畔飽
0059c24: 眺湖光山色楫之洒然今即不能得也承札招主東
0059c25: 南法席但衲數年以來每侍本師剪荊芟棘兼以兩
0059c26: 下江南往還數載屢欠芒鞋債負苦迫時光于法無
0059c27: 補愧不能領命昔我法兄懶和尚有意南遊至今念
0059c28: 弗能灰異日拖笻東下方領遐誨慨承將我雙桂一
0059c29: 脈意注恩深想于鷲峰頭而頃袂矣臨穎禱切。
0059c30: 復漢陽千峰大師
0060a01: 舟移漢鎮四載少申得讀手教如晴雁排空羽翼自
0060a02: 是舒暢也浪想錦江禪侶各探本領競奔吳越莫不
0060a03: 遊于門下佇望加殷得滋槁木近聞梵剎重新大搆
0060a04: 使往來商旅瞻之服膺傾竭向意有安期集眾廣種
0060a05: 般若之因儻護法就糧錢充可趁水和泥而了此一
0060a06: 段好事也幸幸。
0060a07: 復嘉禾清白師
0060a08: 揖別雙溪忽忽四載遙注雅儀必快情況今秋止鏡
0060a09: 禪師歸言及菴中碧桃修竹歲歲參天蔆花池水香
0060a10: 映宛然以快生平之耳目也予苦逼時光走半天下
0060a11: 恨處之情世倉然惟昭覺祖庭廊廡遼廓非一人兩
0060a12: 人可就只得推前拽後緊挽時光故爾情悃欠申想
0060a13: 弗咎耳。
0060a14: 上昭覺老人啟
0060a15: 客歲歸中川似為他人落水以溼自衣也此乃二俱
0060a16: 脫略惜哉陷虎之機每每秖自討論向阿誰告語即
0060a17: 欲還山省覲恨日已多忽靈木叔至拜讀珍言恩至
0060a18: 渥也殊憶春首輕言戲劇興造未符夙因正謂饑腹
0060a19: 未屙艸已踐倒良工未搆以唱他方幸瑞靄靜空遺
0060a20: 衣缽之餘議同多姓翕胥從之秖得拖前拽後以倡
0060a21: 施者欲終其志惟願老人視古字如寶峰之有羅漢
0060a22: 天童之有龍池也激其檀信欽崇行人佐助剪除三
0060a23: 十年荊蔓剔起數百載殘燈開方便門以復其初瞻
0060a24: 拜依依不盡縷縷。
0060a25: 復中川錢邑侯諱交叟
0060a26: 日前輿蓋臨山適契咨詢徵詰往哲不減裴龐扇美
0060a27: 令衲聞之獲大利益日尤趨慕想護法蓋從佛祖位
0060a28: 中來矣夫政旁午又能為眾竭力可謂含光育德湛
0060a29: 湛恩輝兼又往往訓其民切大約殘黎少沐蒼恩鏤
0060a30: 之無盡諸古常住荷蒙孚祐但秖荊棘塞路瓦敗椽
0060b01: 毀山野不忍瞻其木本水源暫爾修補稍遲數月方
0060b02: 得過闤闠飫領香齋承惠珍貺附謝不盡。
0060b03: 詩偈
0060b04: 送靈水和尚歸益州
0060b05: 冠乎明月情遐想冰霜素十影疾追風動止雲生布
0060b06: 競香城漫把胸懷吐豈止虛白生雲天亦高寓
0060b07: 法演潤禽魚品格標月樹過量因廣寒剎那心未住
0060b08: 雨花猶滯形魔佛尚稽足雲心鶴貌翁洒然江海渡
0060b09: 龍光揭太虛麟趾非麋步根靜無波塵天心憐眾孺
0060b10: 繁光洗乍清影同沙界赴悠悠去別情島嶼相羈慕
0060b11: 贈武夷張副戎還閩
0060b12: 閩蜀由來風色高雲濃樹密接天腰白龍千尺噴飛
0060b13: 瀌萬壑千崖秀峙描駟馬橋頭車馬邀浣花溪水墨
0060b14: 花饒支機石上篆煙飄灩澦堆堆作錦標今古怡然
0060b15: 一日昭山如海嶠去塵囂軒房情逐冷瀟瀟何其別
0060b16: 我買孤舠大江東下塵麾刁回眸一笑溯天潮一聯
0060b17: 花發鶯啼嬌幾度令人恨未消光搖海旭映山椒有
0060b18: 夢飛來萬里橋紫府玄廷不去招筆書萬卷酒一瓢
0060b19: 鍾王字劃龍蛇猋秦漢文章氣貫霄奇才莫向鄉音
0060b20: 瑤片懷常聽日翹翹
0060b21: 贈瞿齋里翁
0060b22: 西峰新度曲莫擬白蘋鄉清音窺鹿苑飛出洞雲房
0060b23: 飛來峰
0060b24: 彼峰孤立外危徑細幽分流出桃花浪招回洞口雲
0060b25: 樹啼連復斷艸泣綠猶芬相向山形冷海濤中夜聞
0060b26: 送大癡後堂還雅州
0060b27: 鬱鬱穹蒼雨泠泠德士風家林歸夢簡祖域給爐洪
0060b28: 象渡分開浪鵬騰列遠空情持高步切秋色澹從容
0060b29: 般若寺
0060b30: 迢迢遮萬木何似慰雙眉岸艸如煙合汀花似浪馳
0060c01: 賦題殘葉恨共望遠山悲佇聽飛泉下幽情去復思
0060c02: 訪逸隱居主人
0060c03: 千里忽相對霜笻不憚勞漫吟栽柳節頻躅聽松高
0060c04: 遠水明孤潔從容辨雜囂深深煙入塢清影若秋濤
0060c05: 宿高梁寺含一丈中
0060c06: 高林相語雜雲寄暮山城步入祥麟穩棲來白鹿情
0060c07: 寺靈遷峻陌僧靜臥高閎慰客希寥落珠光照夜清
0060c08: 苦雨
0060c09: 雨零新葉墮頻夢寄青荷七夕星猶寐百重雲又迤
0060c10: 石寒苔鎖遍花冷露欺多去客行無侶天清何日過
0060c11: 同靈端二和尚遊聖水寺
0060c12: 秀起山連髻孤禪錫石叢推敲由我賦冷澹論泉功
0060c13: 雲樹諸鄰別江花一色同先聞登眺意斷處見歸鴻
0060c14: 寄竹浪和尚
0060c15: 柳絲垂影拂微陽皎潔天涯鶴夢長溢目雲霞濃又
0060c16: 澹相依未必是韜藏
0060c17: 幽居自若聽松泉靖節誰誇五柳邊入眼江山頻百
0060c18: 越孤光搖影綠蘿前
0060c19: 山家只訝相資義去去難留客意刪啼鳥吹晴驚欲
0060c20: 斷萬重雲勢鎖幽關
0060c21: 幾多程去舊岩房應發陰晴動地忙路截危峰輕易
0060c22: 過瘦藤聊拂露孤光
0060c23: 寄懶生和尚
0060c24: 夢頻何事役深棲成蓋松陰覆遠溪新雨淡分春列
0060c25: 岫未曾隔斷子規啼
0060c26: 風翻林葉煙消塢高訪柴扃未許關幾射山光春艸
0060c27: 綠夢頻那得到塵寰
0060c28: 消得山家多祖偈拄笻行罷又思君過鴻不急應天
0060c29: 闊碧落迢迢飛片雲
0060c30: 碧水漪門宛似霜。抱懷重席趾麟床。庭前雙桂分青
0061a01: 翠。鬱我山房午夢香。
0061a02: 石橋雲浸蘚苔痕。向去機忘更度村。夜月窮來相似
0061a03: 別。情多不礙遠同門。
0061a04: 天童偕大咸和尚觀曼陀羅花
0061a05: 風驚窗外連雲溼。漫究頭陀冷笑時。欲折一枝分段
0061a06: 去。不能留得覆楊岐。
0061a07: 釣魚臺
0061a08: 氣勢雄雄天地闊。歲移何怯雨霜寒。絲綸不用盈千
0061a09: 尺。釣得波瀾一夜乾。
0061a10: 耨艸
0061a11: 青山萬朵寓儂渠。立劫勞勞把艸除。鶯語一聲情世
0061a12: 外。風規千古轉名謨。
0061a13: 過資州重龍山
0061a14: 勝遊機不絕。異域畫難持。缽浪池頭月。瓶花山外枝。
0061a15: 天空孤鶴遠。磬杳一峰支。西聽河聲日。悠悠十二時。
0061a16: 二
0061a17: 古臺敧碧嶂。引望四縹彌。春靜涵空冷。雲閒去不羈。
0061a18: 松陰分鶴態。石竇卓龍奇。相照孤城外。登遊莫厭思。
0061a19: 次上公唐文學登魚臺韻二首
0061a20: 風高似下五雲天。俯仰塵寰無並巔。孤月遠光清有
0061a21: 興。希聲千古遍山川。
0061a22: 向來孤潔坐洪荒。擬欲維舟恐浪泱。靖節尚遙非險
0061a23: 密。翠峰閒列拱詩章。
0061a24: 端陽
0061a25: 汩潭水色化龍開。鼉鼓聲聲月色哀。血染一江徵客
0061a26: 恨。忠遺千古見君才。離雲皎潔遙沖鶴。歸夢沉吟獨
0061a27: 舉杯。秖許幽人高訪逸。逡巡莫逐海濱來。
0061a28: 次見真居士韻
0061a29: 襟懷寫罷數來無。萬里山河用枉徒。龍缽汲泉分浪
0061a30: 闊。虎溪含笑一聲孤。酒羈意絆生機促。詩觸情寒勒
0061b01: 肺枯。雲影山光吹欲斷。悠悠冷翠列冰壺。
0061b02: 悼寶峰和尚
0061b03: 應憐法窟起蠶叢。詎忍停機道路窮。淵脈滔滔猶未
0061b04: 遘。真風襲襲尚彌隆。滅生剎海波瀾別。今古閻浮身
0061b05: 世同。明月清霜飛晚翠。卻遺寒影寫晴空。
0061b06: 瀑布
0061b07: 軒昂不畏雨風折。好是飛瓊奪日曛。自古劈開千丈
0061b08: 壁。每從衝破一溪雲。捲彌天際冰心吐。流去江干玉
0061b09: 浪分。情正當峰同世老。相看豈滯六龍吟。
0061b10: 贈眉雪和尚主金繩
0061b11: 諸方多是贈詩林。難寫天涯一片心。梅熟幽村香遍
0061b12: 舌。雲籠高樹悉垂陰。芙蓉城畔青天落。威鳳山前白
0061b13: 鹿吟。相看去來濃淡客。惟滋一雨洗塵襟。
0061b14: 二
0061b15: 千機百折此頭陀。缾不敲殘已巳出鵝。門對小山常近
0061b16: 月。寺當池岸早香荷。語清業白終難抹。興密情幽冒
0061b17: 曉過。眾把銀箋粘素壁。恨余瘦腹苦無多。
0061b18: 三
0061b19: 那堪祖席語音疏。能得綱維法社扶。白拂引山依仄
0061b20: 徑。青天摘月放平湖。蘆花隔岸經霜染。雲轂離峰向
0061b21: 日鋪。指點龍蛇心眼活。悠然全在一笻孤。
0061b22: 紫荊王老先生過昭覺惠詩綾即韻以酬
0061b23: 門對堪圖遠近山。情江下有幾回還。小橋落影寒浸
0061b24: 骨。玉露粘天冷照顏。雨過朝遊忙拾翠。珠投夜夢急
0061b25: 窺斑。藤蘿不削非僧懶。鷲嶺傳來地脈閒。
0061b26: 望峨眉
0061b27: 新晴縹緲一山昇。遙望令人興轉增。倦鳥帶來花事
0061b28: 晚。白龍歸去石池澄。溪煙著日荒城翠。林葉飄空古
0061b29: 寺燈。飛盡亂雲天咫尺。詩題不歇意先登。
0061b30: 次韻賀懶和尚重搆大聖慈寺工竣
0061c01: 浮圖高出古蠶叢。一路連陰碧玉宮。此日巍峨咸大
0061c02: 野。恁他風雨洗長空。山容翠色參天白。樹影霞光映
0061c03: 水紅。欲勒詩魂粘素壁。恐驚明月醉山翁。
0061c04: 並頭蓮次韻
0061c05: 清風橋上玩池荷。清影時時劃薜蘿。二穗蕊侵殘蝶
0061c06: 夢。滿池葉動盡魚波。漚行日月東西繞。艷噴雲霞上
0061c07: 下拖。水塹堪題環樂處。遠山映去夕陽多。
0061c08: 次韻西山雪意二首
0061c09: 日晴斜抱靄蒼山。玉浪盤空勢洗天。冷翠欲浮驚楚
0061c10: 漢。凝光不動射秦川。尚傳素練南臺正。斷送流霞北
0061c11: 極巔。獨對遠峰情乍起。寫來幽思在機先。
0061c12: 二
0061c13: 煙開亭閣倚晴窗。削壁千尋鑑壑蒼。斷處上侵明月
0061c14: 窟。淹留下壓白雲鄉。翠微貫日常鋪錦。陰極撐梅暗
0061c15: 襲香。風捲半簾山雨過。嶺頭卻是一番霜。
0061c16: 夏杪懶和尚過文殊菴留韻附和
0061c17: 一聯煙雨風吹斷。贏得高軒盡日暉。洗劍浮盆威氣
0061c18: 重。散花掩席入玄微。瑤臺慰夢還揮麈塵。玉浪迎秋預
0061c19: 著衣。幾度隔江酬白業。故園山色洞玄機。
0061c20: 弔月幢和尚
0061c21: 踢碎虛空還捏聚。青天斫卻卻無傷。我來欲覯幢公
0061c22: 面。明月滿庭似冷霜。
0061c23: 贈耨和尚主艸堂
0061c24: 客歲煙塵外。須臾錦繡間。惜蛟還渤海。放鶴入丹山。
0061c25: 一曲頻高節。三車眴刻刪。好鶯啼上苑。情事一聲關。
0061c26: 山居
0061c27: 山自青青水自流。道人計活在峰頭。攢成艸閣能容
0061c28: 膝。定起霜鐘遠發洲。花好圍墻風奪艷。鳥乖當檻興
0061c29: 消愁。莫辭上界還沉小。眼裏星河且下鉤。
0061c30: 二
0062a01: 千峰玉立接閻浮。縛個茆茨在上頭。一派斜陽風送
0062a02: 晚。滿懷林壑葉驚秋。山窗漏月慈明牓。艸履生雲范
0062a03: 蠡舟。那韻久思朋未至。閒將鳳笛撥風流。
0062a04: 三
0062a05: 紫蓋羅圍禁不勝。乾坤在眼日為憑。花飛滿地金沙
0062a06: 涌。菌長枯莖貝葉增。種竹招雲長短畫。開池引月一
0062a07: 團冰。不時吐露真趺坐。頑石區區點未曾。
0062a08: 四
0062a09: 茆亭近水洞清隈。總謂逃名意念灰。異艸三年成碧
0062a10: 劍。落霞幾日長蒼苔。紅塵不到花無夢。濁酒情多月
0062a11: 自來。一鏡天青頻四望。賞心何用再登臺。
0062a12: 五
0062a13: 柴一肩來水一肩。高榮誰謂向林泉。峰頭一嘯含清
0062a14: 濁。杖底分明啟後先。淺碧盆泓當鏡照。抽青蕉葉作
0062a15: 書箋。香銷鐘寂朝來晚。隔塢雞鳴又一天。
0062a16: 六
0062a17: 從容一色翠徵茫。羅列天庭愈更長。泉活石門寒噴
0062a18: 雨。月篩蘿牖晚飛霜。懶逢世語猶癡鈍。漫惜山光有
0062a19: 寸方。壑轉松濤蔭萬里。晴雲帶露送幽香。
0062a20: 七
0062a21: 林泉砌玉快山家。一合乾坤渾不遮。礡險泉鳴遲客
0062a22: 語。天低雲過溼窗紗。縱橫石逕無驚鹿。聚散峰頭有
0062a23: 暮鴉。誰謂居山多寂寞。野曛常照石門斜。
0062a24: 八
0062a25: 茆茨小小近微叢。豹變貔文竟未逢。意足涼生淹夏
0062a26: 日。依思寒禁動秋風。好分碧劍能浮水。休擬金卮早
0062a27: 挂弓。山月隔窗情不倦。生香飛入夢魂中。
0062a28: 九
0062a29: 香凝萬壑小開扃。寬窄無過虎勢形。立澗雙分情若
0062a30: 畫。小峰齊插翠為屏。巢梁喜燕能陪客。卓樹嬌鶯亦
0062b01: 轉經。不若清思忘世事。何勞翻出幾千層。
0062b02: 十
0062b03: 前言吐下徹毛寒。莫遣情塵勒肺肝。萬壑煙濃迷鳥
0062b04: 道。一泓湫碧駐龍蟠。艸侵石佛青螺蓋。花絡蛛絲白
0062b05: 玉盤。為立主賓還疾便。投機未許泛波瀾。
0062b06: 十一
0062b07: 山幽頻築室。一榻在天垠。淺艸龍姻子。高松鶴唳群。
0062b08: 藥肥常小雨。溪斷接重雲。意下無新句。菴鄰久已巳分。
0062b09: 十二
0062b10: 空闊曾無厭。孤雲去又來。青山常繞夢。碧沼可容杯。
0062b11: 石徑吹塵少。枯莖逐念灰。幽花頻獻佛。無問幾時開。
0062b12: 十三
0062b13: 天際涵空籟。吹山轉結螺。翠寒疑小雨。近泛是天河。
0062b14: 只訝僧規約。那容俗語呵。雞聲同澗響。聽去在煙蘿。
0062b15: 十四
0062b16: 向來生氣別。有院息菴前。峰隔傳清磬。澗幽吐暝煙。
0062b17: 深雲如度水。新月似投筌。忽遇僧形古。相談不夜天。
0062b18: 十五
0062b19: 天壤孤峰接。門投野水分。風驚松子落。春化鳥聲勤。
0062b20: 未厭三冬雪。難摧九夏雲。知音無再舉。犬吠隔溪聞。
0062b21: 十六
0062b22: 幽居宜逸世。寒色晚稍多。越格臺山路。長流鄂渚波。
0062b23: 石滋含玉潤。僧古麗鬖蟠。取首扣機犬。柴門未易過。
0062b24: 十七
0062b25: 艸閣依岩北。長虹萬里橋。數杉蓬冉冉。一徑入迢迢。
0062b26: 竹塢陰非雨。天河梵是潮。挂冠投石壁。伶俐不須招。
0062b27: 十八
0062b28: 卻難違四序。山冷夜含秋。敗葉風前掃。琅函月下抽。
0062b29: 碧空懸皎皎。清夢入悠悠。欲得思今昔。多從此界遊。
0062b30: 十九
0062c01: 壁立岩千尺。由來未著塵。窗陰寒露下。山闊晚雲屯。
0062c02: 愛月長餘漉。欽才別作甄。芬芳同意潔。雨後看峰青。
0062c03: 二十
0062c04: 一錫憑年逐。孤清且活埋。磬安宜磊石。燈挂在重崖。
0062c05: 不謂趨行徑。何拘著意懷。依溪常近月。客至有安排。
0062c06: 留別筏海禪兄
0062c07: 艸閣招雲隱。斜陽夜雨收。寒聲幽澗逼。曙色小窗留。
0062c08: 欲別難投筆。方行擬見舟。好山看不盡。或恐對江流。
0062c09: 次韻艸堂懷古兼答王刺剌史二首
0062c10: 風景悠悠逼艸廬。擬回猶恨此幽居。欲歌殘賦頻驚
0062c11: 馬。試釣寒江休問漁。睡足龍蛇通楮墨。接天山水冷
0062c12: 琴書。更看何代春聲壯。他日招雲未許躇。
0062c13: 二
0062c14: 墨香不畏江雲隔。知是他年舊艸堂。去鶴移苔憐失
0062c15: 韻。惜花踏影喜留香。高林半帶悲煙落。倦客多從逐
0062c16: 賦忙。何日買舟先過我。載將晴色共徜徉。
0062c17: 青羊宮次韻
0062c18: 碧走湍飛情事盡。古今丹跡未淹留。空經庭際蒼苔
0062c19: 溼。杳靄雲間野鶴幽。懷抱此山逢路入。欲探情水向
0062c20: 溪遊。過橋取剩村花好。十里鐘聲尚帶秋。
0062c21: 春興回文
0062c22: 春含淡柳傍陰花。笛塞吹明漾淺沙。情露遠霞紅染
0062c23: 醇。傾杯小岸雨驚斜。
0062c24: 隱耕十首
0062c25: 不讀南華帙。耕餘得慰便。青山看雨後。碧沼浣春前。
0062c26: 給食家添缽。傳經鳥集筵。花飄從不語。數數是流年。
0062c27: 二
0062c28: 野釣閒朝夕。耘鉏事業勳。霧凝多溼袖。風定細飄雲。
0062c29: 半榻鳴書劍。幽心散戟文。綠陰遲客倦。暑色日紛紛。
0062c30: 三
0063a01: 處處探幽適。江天何啻遙。含聲歸隱臥。覓句待情飄。
0063a02: 畦壟禾堪熟。山城雪未消。鵑啼常在耳。明月下河橋。
0063a03: 四
0063a04: 優游牽耳目。事靜不為分。雨霽山初醒。江潮聲近聞。
0063a05: 高言從世厭。長詠在吾云。未得農家寂。桃園鳥吠群。
0063a06: 五
0063a07: 適來頻送景。斜照映松關。寒種詩書樂。輕飛花鳥閒。
0063a08: 忘憂雖赤子。入眼是佳山。惱恨門前水。長流不肯還。
0063a09: 六
0063a10: 地勢從人肅。鵑啼聽五更。淡吟非是賦。長夢正當晴。
0063a11: 沙暖鷗如醉。春深花似傾。家榮須自意。莫問歲時耕。
0063a12: 七
0063a13: 解意原非偶。閒情卻是寬。春雲頻放翠。夜月忽生寒。
0063a14: 性晦因難巧。村遙豈易觀。天遮惟一笠。平淡可中安。
0063a15: 八
0063a16: 日麗涵容瘦。情過動目悠。參差朋不逆。上下影相浮。
0063a17: 歠茗吟成律。屠茅拋作鉤。賞心猶未歇。扶月聽高秋。
0063a18: 九
0063a19: 百丈宜為圃。高林得濟陰。花聲疑客近。池測不秋深。
0063a20: 葉落蟲驚散。霞生鳥接吟。半竿頻送影。斜照怨無侵。
0063a21: 十
0063a22: 飄歌晴日咽。乘興寄愁顏。有食烏排下。傷機鼠亂間。
0063a23: 一竿投渭水。鍾粟走陽山。相憶依前士。迢迢向此關。
0063a24: 悼廣安屢生維那四章
0063a25: 寶城消息計來陳。忽訝干將鋒溺淪。隔歲瓶盂仍對
0063a26: 夢。荒庭雨雪未勝春。深窺法社憂非細。漸奪禪燈焰
0063a27: 不均。白拂當年曾子。嗟予此日亦傷神。
0063a28: 白雲一片覆山深。隱几撚髭悲甚吟。惱恨秋光常過
0063a29: 眼。痛悲祖席漫漓淋。燭花剪盡成難句。琴案敲殘擬
0063a30: 絕音。已到貧來錐少卓。再磨更露劍光鐔。
0063b01: 劇憐負學苦偏長。那識虧途墜鋏鋩。拉履幽思仍意
0063b02: 墮。扶笻遠望暗神傷。怕荒祖社圖湮綴。愁嘆禪燈脈
0063b03: 落匡。西日雲遮嫌怪殺。峰頭夜月照山窗。
0063b04: 短偈搜腸括棘鉤。周旋少作淚難收。一庭紅藥蝶翻
0063b05: 雨。萬事機謀樹過颼。常帶空心孤杖寂。秖添老眼百
0063b06: 年愁。蘆花兩岸溪搖白。憾慨悠思淡墨流。
0063b07: 夢遊峨眉寤成一律寄可聞和尚
0063b08: 一自維舟晤別君。夢中恍若到山宭。橋通三徑分流
0063b09: 水。門對千岩吐秀雲。寤寐觸情猶未是。滄波蕩月豈
0063b10: 紛紜。室中續印籌難滿。聽法還來覲可聞。
0063b11: 再住昭覺為懶和尚并同門話舊
0063b12: 春風一棹別江城。轉覺翻思數載情。勤祖塔前重露
0063b13: 布。相如橋上更來行。村墟不異鶯花塢。砌下常留霽
0063b14: 月衡。故舊坐吟書榻上。關關不住是流鶯。
0063b15: 建南王道臺過昭覺玩芍藥留題賦和
0063b16: 藥園千本每憑欄。占斷東風興未殘。巧琢瑤臺渾越
0063b17: 俗。清含珠館果應寬。冰容雲溼篩金粉。素艷煙消篆
0063b18: 玉團。好是仙源無減卻。將心何必覓心安。
0063b19: 贈伏虎和尚懸水陸
0063b20: 結搆精藍五十年。清名貽記古今傳。奇詮撥盡多番
0063b21: 秀。異蹟情思百折鮮。短偈機關隨筆託。千顏形像傍
0063b22: 燈懸。天涯一氣還經遍。慣把峨眉白象牽。
0063b23: 次韻王道臺遊凌雲寺
0063b24: 看山東閣遶城興。曲徑懸梯萬客登。怪煞階前蹲翼
0063b25: 虎。奇哉象外展神鵬。吹開汀霧天然像嘉州大像渾然江岸。挂
0063b26: 就銀河石室燈。滿眼風雲回首處。一聯清興我何能。
0063b27: 再次遊中岩韻
0063b28: 欲向中岩萬木陰。法筵可是積年深。路經蓬壑依仙
0063b29: 跡。月映瑤池滲客心。遠底崢嶸纏玉壁。千層危磴過
0063b30: 雲林。佇聽松韻春風老。探跡資遊汗漫襟。
0063c01: 悼升宇張居士
0063c02: 犀浦村前煙霧濛。維摩榻冷對長空。吾門猶惜嗟勛
0063c03: 業。少室雄吹五葉風。
0063c04: 示西樂水頭
0063c05: 滔滔汲著古源頭。息汝安平得自由。炎暑令人無懊
0063c06: 惱。篙竿亭畔碧芬幽。
0063c07: 壽鹿苑侍者
0063c08: 頭顱削染勿多虛。摸著娘生面目奇。露柱齊年無少
0063c09: 剩。不知挨到幾何時。
0063c10: 喜趙觀察復建青羊宮二仙菴是日營齋普啜
0063c11: 感賦一律
0063c12: 琪園疊巘近城邊。深極晴開翠接天。密值繁華唐代
0063c13: 閣。清廉不減晉時賢。公餘赤手頻栽竹。素過徵心漫
0063c14: 引泉。江月樓臺談未盡。桫羅橋上看飛仙。
0063c15: 壽大慈法兄懶石和尚入袟
0063c16: 鬢在滄浪八十年。以餘花甲趙州全。生平傀儡金圈
0063c17: 跳。日用郎當棘栗饘。世外無勞奎璧煥。雲中賴有祖
0063c18: 燈肩。況兼髫髻相隨到。香篆幢高擁座筵。
0063c19: 次韻吸嵩丁道臺過訪兼謝
0063c20: 蠶叢曲徑苦能行。跳越峨眉豈偶生。拄丈鋒鋩那讓
0063c21: 佛。壎篪還我鷓鴣兄。三拳築碎高安肋。一掌逢人熱
0063c22: 血傾。謂是當年餘願早。頻將栗棘煮沙鐺。
0063c23: 吸嵩居士寄箑詩復原韻
0063c24: 既氣同門晤別抽。薛濤井畔送歸舟。馬駒菴外磨磚
0063c25: 鏡。船子江頭下釣鉤。一半去心常共語。三千藤葛劃
0063c26: 然掊。寄來箑上中岩韻。猶在題詩黃鶴樓。
0063c27: 次于撫軍來董堂韻
0063c28: 杖藜何處問煙村。歌得清風擅美論。幔捲花涇常落
0063c29: 影。句敲情洽每忘言。芭蕉葉上千秋韻。甓磚中無
0063c30: 髮痕。好種高梧三十本。留雲集鶴肅乾坤。
0064a01: 又
0064a02: 公署清齋向遠材。池開八面積賢論。南來書案薰風
0064a03: 滌。北眺松陰伯舌言。窗外名花寧有種。煙中翠色醉
0064a04: 餘痕。堆山削壁蓬萊接。政是藏天寫艮坤。
0064a05: 又
0064a06: 重重亭閣勝幽村。崦翠朱闌更可論。坐聽鳩談未
0064a07: 歇。閒觀花竹靜無言。山川新就高低境。日月常懸來
0064a08: 去痕。賴得詩成如夢覺。援毫擬著一乾坤。
0064a09: 贈月峰和尚還里
0064a10: 幾番留弗住。負笈與擔簦。筆掃箋難盡。情懷夢易勝。
0064a11: 一觴泉當酒。幽賞鹿為朋。不抹深深意。重來打葛藤。
0064a12: 歌
0064a13: 和船子和尚撥棹歌
0064a14: 一片孤帆落影斜。天空不盡水無涯。披白月。引紅霞。
0064a15: 洪波浩渺是吾家。
0064a16: 傍煙紅蓼好抽竿。捲霧和雲逆上灘。湍衍秀。淥吟歡。
0064a17: 森羅萬象在眉端。
0064a18: 單絲不釣一漁翁。宇宙之間無個同。忙點棹。急牢籠。
0064a19: 金鱗罕遇在其中。
0064a20: 本來端不向他求。惆悵無餘思恨愁。月影薄。水色悠。
0064a21: 捲起雲簾搭一鉤。
0064a22: 平沙淺水綠芙蓉。處處花聲逐晚風。香馥郁。露含紅。
0064a23: 一曲清音度暮空。
0064a24: 弗住山根傍水旋。分明直指在當然。稍擬議。落言詮。
0064a25: 不遇知音不覆船。
0064a26: 四望雲分露野情。江天微雨灑蓬塵。蓑笠破。浪花平。
0064a27: 高挂長帆始放行。
0064a28: 展出經綸撥轉船。江楓蕭瑟冷煙邊。風動樹。月華天。
0064a29: 幾點星稀意自然。
0064a30: 若北若南轉更新。上無片瓦下無塵。或時沒。或時伸。
0064b01: 獨露乾坤無異人。
0064b02: 晚舟溯水上煙灘。忽遇鱗翻浪影漫。啖雲餌。吐腥羶。
0064b03: 掣轉蘆頭下一竿。
0064b04: 輕桴短櫂漾溪間。祇樹紛紛露遠山。烏石畔。荻蘆灣。
0064b05: 且歌且曲意閒閒。
0064b06: 斷谷徜徉吐露機。桃花落盡柳花飛。雲挂樹。霧沾衣。
0064b07: 白正蓬風載月歸。
0064b08: 風滿蓬兮月滿船。隔蘆漁火鬥秋煙。日飄泊。夜忘筌。
0064b09: 歸來那用軟絲牽。
0064b10: 時辰十二覺舒情。漢外雲深色轉輕。疏鐘落。已巳天明。
0064b11: 月去日來伴我行。
0064b12: 蕭條何事復何嗔。友宇朋天獨一身。饑便歇。困即茵。
0064b13: 繩頭稍得月陪人。
0064b14: 終朝蕭灑水雲間。風雨樵蘇透此關。看花落。聽水潺。
0064b15: 乾坤容我一生閒。
0064b16: 葉剪千波下一鉤。藻移掩映舊宗由。有時放。有時收。
0064b17: 幾度贏來意氣悠。
0064b18: 水光山色是相知。出入臨機用處宜。逢俊傑。遇嬰兒。
0064b19: 盡把家私說向伊。
0064b20: 披煙帶雨日求魚。徹骨貧來一物無。腰戢篾。料掉夫。
0064b21: 櫂前天地一蒲蘆。
0064b22: 漁臺石歌有序
0064b23: 古字山卓峙于清流江之上。唐宋元明之代。版圖曠
0064b24: 勝。規制紆鬱。層疊翠屏。一池益壘于殿后。冽若龍泉。
0064b25: 世罕有也。青龍之岡。參天一石。高可數餘丈。周闊數
0064b26: 圍。頂可容百人。孤立如覃。高矗于位。人或乍來乍往。
0064b27: 登眺徘徊而四玩。諸峰俱拱其下。周徹百數由旬。無
0064b28: 遠弗屆。旦晨危夕。皆覆梵雲。非泛然氣象。而比擬相
0064b29: 向。凡登眺者。不可不工于筆扎。昔趙文肅公興題數
0064b30: 偈。恪鐫貞玟大德。壬寅成都尹應熊冀公。慨書釣漁
0064c01: 臺三大字。真刊在上。懋學文才。不勝廣紀。名碣敏篆。
0064c02: 未能蒐羅博採。而當日如鱗梵院。時以荒煙蔓艸。予
0064c03: 于癸卯春。歸來整葺。略成叢席。歷歷寓目。遐邇瞻仰。
0064c04: 亦當頗獲于心矣。尤斯石與梵院。肩比而接踵。實在
0064c05: 中川安寧鄉。乃予水源木本之地。予往往攀躋。憑眺
0064c06: 遠望。諸峰羅列在目。故有漁臺散集行世。此則中川
0064c07: 之異境。古今由來。共見共聞。誠天地之景運。而民生
0064c08: 盛衰。陵谷遷變。事業頹廢。惟喬木怪石恆托于社稷。
0064c09: 夫有宇宙而即有斯石。石在盤陀。石不步武。赫奕立
0064c10: 峙。蘊之孤卓。亦增山川之輝媚。豈如兆瑞于一時。則
0064c11: 漁臺之碩矹。上突霄漢。高視院宇。而往來瞻拜叢席
0064c12: 者。此石歷先眩目。大意不可不登。爽然天地之大觀。
0064c13: 固勝蹟之所以傳也。予樂為之歌登斯石者觀。如是
0064c14: 作歌曰。
0064c15: 漁臺石。崢嶸嘯傲倚南極。氣吞千仞貫星河。兀兀峰
0064c16: 頭聳標砐。憑伊浩劫任消磨。良由坐待天撲地。陽焰
0064c17: 空花撒向人。溪山雲月醉相識。儘有機絲裹十虛。萬
0064c18: 年一等常如是。坐來地老與天荒。嗟嘆桑田變滄江。
0064c19: 起諸倒見溺生死。不解隨情逐隊忙。等屬陰陽腰繫
0064c20: 著。不牽寒暑迭相當。幾人登。幾人眺。登者忙然氣噴
0064c21: 天。眺者依俙誰識。登眺無如圖快心。兢兢業業魂
0064c22: 消耗。夥起從容登眺來。彼此腳跟宜自照。漁臺石相
0064c23: 依著你。釣盡煙波。金鱗始遇。偶乖風雨多多篩。觸動
0064c24: 些些名利機。看他善惡全兩種。使盡施為虛用力。萬
0064c25: 象堆。森羅窟。雨風浸爛虛空骨。變滅無時因世時。壞
0064c26: 空成住從無住。十方世界目前包。四聖六凡空碌碌。
0064c27: 任他鬧。任他閑。閑鬧與吾不相干。閑鬧無時宜自決。
0064c28: 生滅不休眨眼看。憎愛都緣成鬼戲。名利無勞一指
0064c29: 彈。百日月。繞閻浮。返覆不停我何求。獃嘆古今高突
0064c30: 兀。敢保奔忙一世休。混沌殼兒絲繫著。影光壓倒百
0065a01: 神州。奔雷怒電晴空激。晏然添得鬼神愁。分明眼底
0065a02: 乾坤小。不安排處世界周。歌還石。石還歌。怪雲萬態
0065a03: 任逶迤。忙忙弄巧翻成拙。悠悠世界本蹉跎。無生國。
0065a04: 誰繼踵。臨濟德山入艸孔。佛祖也曾踏上肩。四顧回
0065a05: 旋毛骨聳。坐看煙霞朝夕飛。擺落藤花千萬種。團團
0065a06: 秋月任追隨。瑟瑟西風吹不動。怪黃鸝。頻伽鳥。啼得
0065a07: 血流何日了。溪上桃花澗底紅。空裏清風偃山艸。徒
0065a08: 有駢闐喧又喧。爭似阿儂悄更悄。
0065a09: 浣花溪歌為玉輅和尚作
0065a10: 稽古文光射斗宮。丹楓碧落翠微中。得訪當年杜甫
0065a11: 績。娟娟盤軸氣如虹。熟視吁嗟流不改。從游漸積嘉
0065a12: 丰采。把酒亭亭酣暢茲。閒濯滄浪聽款乃。不減風流
0065a13: 思少年。浣花溪在艸堂前。素聞子美啼鵑集。搖落幽
0065a14: 林竹裏煙。撥盡枯腸空八萬。踏來亭閣客三千。溪頭
0065a15: 夜夜侵明月。月下花前思李白。酒酣但作陽春歌。拔
0065a16: 地波瀾吞八澤。簫管春風聒耳邊。竹塢平原紛未歇。
0065a17: 紅蕖苑。白花潭。瓊波玉浪日鷗翻。幾番晴過幾番雨。
0065a18: 歸來但掃落花篇。徒聞車馬急追梭。相望情塵如逝
0065a19: 波。春融羨舴堪娛目。暮聽漁父遠吟哦。放艇分流相
0065a20: 似鳥。阻關險絕直透過。莫使釘樁椿搖櫓漢。心空及第
0065a21: 伴禪那。掉破虛空鮮流血。腥風兩岸染森羅。雲開合。
0065a22: 竹交加。細嚮襟懷尟不差。點綴溪光搖淥翠。優游野
0065a23: 色抱晴霞。洗石磯頭僧浣衲。扭乾捏聚不逢他。陰晴
0065a24: 照徹波心漾。看來渾是浪翻花。眼底嬌風乖世事。樹
0065a25: 頭鶯語巧詩家。芙蓉城畔溪環繞。漁父洲頭喧未了。
0065a26: 臺榭禁弛有變遷。松濤暖沸無昏曉。平原洲渚幾何
0065a27: 長。晴逐紛紛度雁行。雲雨趁花彌溼艷。風流壯客類
0065a28: 殊方。艸堂概古經寰宇。遙天繁盛境如此。檢點春風
0065a29: 桃葉開。滄浪送酒無朝夕。多士從茲追舊遊。題詩動
0065a30: 作蛟龍氣。
0065b01: 花篾歌
0065b02: 漁臺山人去花篾。撥艸尋幽踏凹凸。踢碎青山朵朵
0065b03: 雲。錯落星飛痛恨徹。莫測千機急早忙。眨得眼來天
0065b04: 地隔。刀柄盡在我手中。不由彷彿依俙同。猛著精神
0065b05: 撣大抹。葛藤一掃探籠籦。隨高就下陟幽林。幽林取
0065b06: 竹高下截。似乎混沌一剖開。直派條條無斷缺。收拾
0065b07: 不全。東拋西勒。緊俏底工夫有進。解怠者臨危摸月。
0065b08: 多福莖莖有曲斜。誰道靈雲悟桃花。香嚴不假安排
0065b09: 定。芟除瓦礫擊著他。大展機。且非惑。腳頭腳底乾坤
0065b10: 闊。馬祖菴前把鏡磨。高安灘頭把曲雪。莫道山中無
0065b11: 佛法。度過篾頭思古哲。纏裹十虛。無欠無餘。牽犁拽
0065b12: 耙。少伊不得。直逼金烏將已黑。極赴艸廬求宿歇。主
0065b13: 人何事向鄰菴。不顧烹煎蹈閥閱。便把柴門推半開。
0065b14: 未來心兒不可得。逆順不自由。東西無辯別。腳指踢
0065b15: 去皮。頭顱撞出血。仔細思量來。弄巧翻成拙。自家珍
0065b16: 習任安排。求人事業難寬闊。爐中深撥無一星。拾取
0065b17: 枯枝鑽燧革。忙去擔泉帶月歸。卻來覓火和煙得。桶
0065b18: 內無米缸乏泉。廚頭不見破木杓。佛祖當年醜拙陳。
0065b19: 紙撚無油難照黑。簷前摘個大冬瓜。水煮無鹽呷得
0065b20: 悅。前人說得恰相當。肚饑元來好喫麥。說甚酥酪與
0065b21: 肥甘。百味惟思一飽歇。自家事業自家忙。良由一念
0065b22: 肯丟撇。伎倆現盡添得歡。西風一笛橫拈銕。不解衣
0065b23: 裳取性眠。夢裏何嘗生怪捏。鄰雞不聽鼓欄干。縫罅
0065b24: 微微明漏泄。須臾平旦主人歸。只教呵呵把手拍。憎
0065b25: 愛都緣一撒開。莫惱心頭橫皺額。者莖篾。誠難得。疲
0065b26: 勞向外更馳求。的的端然不肯休。況是叢林當用著。
0065b27: 敢保工夫不自由。百丈開畬說大義。溈山耕遍水牯
0065b28: 牛。耕遍虛空種明月。大千沙界一粟周。歸來重把家
0065b29: 私說。天外嵐光幾點落。蠻煙瘴雨一杖攜。彈指八萬
0065b30: 空消索。
0065c01: 簡陽九曲舖茶菴記
0065c02: 原夫迦文聖人謂。三界無別法。惟是一心作。所以棄
0065c03: 甘就苦。冒暑衝寒。曠劫迨今。無頃刻不周遍法界。向
0065c04: 真實地上。大圓覺場。由之而建立。依之而運行。散為
0065c05: 種種佛事。於是三百餘會之玄談。千七百祖之雄唱。
0065c06: 皆是一切智智清淨。諸色相等。靡不依而沾注者。總
0065c07: 謂展鷲峰無作之機。啟嵩少不傳之妙。余于己已巳秋。
0065c08: 謝事昭覺。自焦沙買舟而下。抵簡池。昔周金剛故里
0065c09: 也。舟寄大江之岸。少憩四聖廟。廟乃州主劉公篤信
0065c10: 重創。延嗣雲禪師席焉。已而詢其下院。在九曲赤水
0065c11: 二舖接壤。昔居民遺址。屋廬既墜。石木儼存。殆四山
0065c12: 交肅。而上下互相衝擊。主者不憚塵慮。結菴道傍。剪
0065c13: 荊芟棘。共議以耕。頓成膏腴。樵山蔬圃而悉備焉。飫
0065c14: 膳以充往來禪悅。煮茗以濟遠近旅商。大德乙丑。廣
0065c15: 募信眾。新嚴棟宇。精效禪林體制。從無陜隘內。塑關
0065c16: 夫子儀像。方獲瞻睹。弗生慢意。惟超然於名相之表。
0065c17: 廓爾於神悟之際。總作是觀。遂扣記於余。或不廣其
0065c18: 顛末。而心目為之一貫。擬涉念慮。洞徹源底。故之菩
0065c19: 薩人。操真實事。具真實心。發深誓願。順逆無怯。與一
0065c20: 切慨布。歡喜心聆。渴思注想者。誰無此菴。不休登陟
0065c21: 者。誰沒此菴。上契諸佛心。普息恆沙念。皆公普施之
0065c22: 行力。則未免粘情帶窒。而結成伽藍勝概。時與真際
0065c23: 相符。略述短記。以例無窮之證焉。
0065c24: 
0065c25: 
0065c26: 
0065c27: 
0065c28: 
0065c29: 
0065c30: 佛冤綱禪師語錄卷第十二
0066a01: 跋
0066a02: 了以不惑之齡。晤我法弟佛冤和尚。于牂牁禹門之
0066a03: 精舍。參隨補處。又不覺二十三載。佛侍本師巾瓶之
0066a04: 南。凡四十餘稔。歷盡清要。深得九淵驪龍頷下之珠。
0066a05: 赤幟一懸。小大折中。曰慈曰儉。不敢為天下先。或抑
0066a06: 或揚。都盧是大旗手。其機峻捷。互換主賓。不以繫驢
0066a07: 橛章程。務以死貓頭賣弄。捏由基箭。荷雲長刀。如銜
0066a08: 燭之龍。行而破暗。落機之錦。濯以增妍。故全提半提。
0066a09: 另是一番作用。翻手覆手。令人直下承當。尋常示眾
0066a10: 曰。山僧無隔夜禪與人參。而我自家屋裏底貨尚使
0066a11: 不盡。詎借古人鼻孔出氣耶。爰以六九之齡。主持三
0066a12: 剎。漢安古字昭覺祖庭。雙流潮音。說法勦絕。如刀截
0066a13: 齊。了無痕翳。侍者記以災棗。余從雲頂雙劍歸來見
0066a14: 剞。視之尚未終紙。曰。此土桑門。含章秀發。群英間出。
0066a15: 迭有其人。俾黃河牽一帶之清。青史載千年之應。所
0066a16: 以通感適化。則強暴以綏。靖念安禪。則功德森茂。敢
0066a17: 以不才。汗漫書此。副我四十餘年前。同襟共社之奇
0066a18: 遘也。非謂為跋。
0066a19: 丙辰暮春住安龍石寶禪院同門愚兄徹了譔
0066a20: 康熙歲次丁丑中秋吉旦　　板存楞嚴寺藏房檇李倪爾繩刻
