0620c01: 寒松操禪師語錄卷第十五
0620c02: 嗣法門人德潤編錄
0620c03: 佛事
0620c04: 彌勒佛開光不居兜率天特到隆福寺終日笑無休
0620c05: 當陽施大意且如何是大意以筆點眼云紺目豁開
0620c06: 千日光明明燦爛輝天地。
0620c07: 祖師開光梁王殿上失卻一隻青龍寺裏點出圓明
0620c08: 既稱碧眼胡僧今又何須特地不因漁父引爭得見
0620c09: 波濤。
0620c10: 達磨忌九年面壁成多事隻履西歸又脫空不是重
0620c11: 重揚家醜只因齒缺不關風。
0620c12: 百丈忌再參馬大師美巧翻成拙一喝三日聾畫蛇
0620c13: 又添足年年此日一爐香斷弦須是鸞膠續。
0620c14: 埽雲門湛然澂祖塔高撐石傘啟雲門電閃雷轟宇
0620c15: 宙昏佛眼難窺吾祖意起家遍界有兒孫天龍共喜
0620c16: 四眾同尊塔影當空日卓午千秋景仰柱乾坤。
0620c17: 弁山瑞白雪祖忌儒兮同桑梓相識不相見釋也作
0620c18: 公孫相見不相識利道拔生幾箇知年年此日露消
0620c19: 息甚消息一片栴檀海底焚金雞啄破琉璃窟。
0620c20: 埽弁山瑞白雪祖塔離山已廿年禮塔今隨眾大地
0620c21: 指為爐白雲拈作供不是道德難忘惟圖此話傳誦
0620c22: 上香云即此用離此用琉璃殿上繞獰龍瑪瑙階前
0620c23: 飛彩鳳。
0620c24: 百老和尚像成開光若謂是先師夜半虛明若謂非
0620c25: 先師天曉陰晦是非俱拈卻一月普現一切水是非
0620c26: 裏薦取一切水月一月攝畢竟如何舉目能令三界
0620c27: 靜振鈴直使九天歸。
0620c28: 百老和尚忌法門摧法幢折魔宮復起波旬悅人天
0620c29: 哀慕痛無依端的此心向誰說沉速一爐茶一甌願
0620c30: 師定起返閻浮無邊法海砥中流不倦津梁運法舟
0621a01: 三轉巴陵語且休好看異日再相酬。
0621a02: 百老和尚忌山色常明顯當時之玅用谿聲不斷演
0621a03: 去後之玄音雖則道化他方此土為人愈切正當設
0621a04: 供還來也無拈香云唵曩三婆囀伐日囉斛。
0621a05: 百老和尚忌三年前燭剪刊關月三年後香焚鳳嶺
0621a06: 煙未審今日又如何滿口道來無一字半杯清茗瀉
0621a07: 三江。
0621a08: 埽國山百老和尚塔萬里雲霞新氣象千峰蒼翠舊
0621a09: 容顏熾然說法常無閒莫謂歸真有七年大眾你道
0621a10: 先師說些什麼拈香云諦聽諦聽。
0621a11: 百老和尚忌日埽塔示寂維揚日於今八載周箇中
0621a12: 無限意堪笑不堪愁大眾師歸愁不勝我獨笑何由
0621a13: 幾見塔前水日日向西流。
0621a14: 百老和尚忌大清國裏兒孫遍地盡謂今朝是十周
0621a15: 忌單單守塔門人不作此般機會若拈巴陵三轉語
0621a16: 不無彼此瞞盰更作楊岐女人拜未免互相鈍置事
0621a17: 到於今如何即是⊙惟將柏子熱爐中焚卻幾多不
0621a18: 平事。
0621a19: 埽冶父星和尚塔昔年秉戒沐餘光今日重瞻窣堵
0621a20: 傍天外無人貧似我朝來撮土作心香雲黯黯水茫
0621a21: 茫盡道歸真將一載誰知遍界不曾藏。
0621a22: 埽衍慶石鼓和尚塔多年林下仰高風窣堵今看繞
0621a23: 碧叢自恨一身貧徹骨遠陳杯水獻雲中諸人還見
0621a24: 衍慶和尚麼滿天風月清如鏡十里山花展笑容。
0621a25: 弁山且拙和尚訃至晤別兩周逢夏五一回笑語一
0621a26: 悲音松山有約來看塔竹杖何期去別岑幾見彩雲
0621a27: 翻白雨誰知遠淚落空林言言不盡傷心事只在栴
0621a28: 檀篆靄深。
0621a29: 白雲大師訃至昔遙百里同參訪今隔千程得訃音
0621a30: 廿有二年端的意一爐香散白雲深惟我白雲大師
0621b01: 律持五部教博三乘每訓英賢不動推辭之念幾興
0621b02: 名剎毫無眷戀之心視富貴若浮雲等生死如夢幻
0621b03: 業日富而譽日彰德彌修而行彌著借海口不能少
0621b04: 分宣揚採蘋蘩聊作真前一供大眾你道大師還來
0621b05: 納受也無揭諦揭諦波羅揭諦。
0621b06: 埽松漩二師塔薙染十天方纔得見戒同兩月即便
0621b07: 分離然雖久遠睽違宛爾音容不隔大眾既是音容
0621b08: 不隔且道二位是何面目煙霞錯落籠芳芷竹樹參
0621b09: 差鎖翠巒。
0621b10: 埽雲際寺諸耆宿墓千里歸程日夜催滿腔心事付
0621b11: 蒼梅髮雖不在當山落源遠還從此地來祭埽宜先
0621b12: 知早返參尋恐後故遲回今朝依舊空雙手餚借山
0621b13: 川茗一杯。
0621b14: 埽藕家衕始祖福一公五世壽三公六世大學公諸
0621b15: 祖墓三百年前昔人已乘白雲去此地惟餘綠水流
0621b16: 三百年後綠水一去不復返白雲千載自悠悠誰道
0621b17: 山無主松杉成上古誰云祖不靈沉速對朝焚非圖
0621b18: 探本尋源祇要大家委悉一年一度秋風涼天長地
0621b19: 久有何極。
0621b20: 埽五里潭七世祖諱昇嚴家觜祖母倪氏墓七世遠
0621b21: 分流家聲惟自起嗣後裔更繁源源渾不已孫為學
0621b22: 逃禪見性在雲水一物不將來栴檀焚海底問諸人
0621b23: 委不委花開五里潭果結嚴家觜。
0621b24: 埽林家沖曾祖榮軒公畫眉沖曾祖母嚴氏墓昔日
0621b25: 曾瞻葬祖翁今朝重謁翠微中山山水水拈為供莫
0621b26: 謂緇衣奠不豐箇中事許誰通一片金環石上月夜
0621b27: 來長照畫眉沖。
0621b28: 埽畫眉沖祖父青城公祖母劉氏墓崇禎壬午清明
0621b29: 節大父母焚祖塋側康熙壬子中秋時燭剪畫眉山
0621b30: 上月拜別雖經三十年日日何曾有閒隔沒閒隔端
0621c01: 的別祖意明明不覆藏箇中消息向誰說。
0621c02: 埽五里潭先考百亨公先妣王氏墓齊家國睦里鄰
0621c03: 偉矣諸儒傑出教子孫習禮義良哉百世芳流曰佛
0621c04: 曰仙惟勤惟致事生事死誰重誰輕誠不忝嚴陵之
0621c05: 後裔端無慚王母之遺轍雖子不談父義然兒豈譽
0621c06: 母賢祇為兩袖清風別去那期三十載半肩明月歸
0621c07: 來奚止數千程因遵割愛之言敢動號風之慘惜其
0621c08: 素手罔極難酬一瓣拈來四思總報大眾見麼五里
0621c09: 潭前金鳳舞仙人石上玉鸞飛。
0621c10: 徐護法點主花開奕葉綠陰繁遠襲清香遍八坤自
0621c11: 是流芳承大業兒孫代代起家門。
0621c12: 沙彌剃落人生未易得為僧將相由來所不能一斬
0621c13: 青絲絕愛憎丈夫稱贏得師名繼祖燈　付衣著佛
0621c14: 衣成佛子行佛行證佛果總在一念之間端的還曾
0621c15: 見麼揭開箇裏明珠照破山河朵朵。
0621c16: 沙彌剃落為離生死叩青龍自古僧形髮不容豐艸
0621c17: 堂前都鏟卻頂門迸出一輪紅　付衣堅固通身簇
0621c18: 錦奇魔軍戰退樂無為驚群須是英靈漢敵勝還他
0621c19: 獅子兒。
0621c20: 沙彌剃落出家初不為虛名名若虛華道未親直把
0621c21: 虛名拋格外虛名不與自成人　付衣孝名為戒忍
0621c22: 辱為衣佛佛授手祖祖行持直下薦得不隔一絲何
0621c23: 也自從盧老收歸後須信人人總有之。
0621c24: 沙彌剃落白髮三千丈緣愁似箇長金刀時一舉熱
0621c25: 惱化清涼者般事豈尋常皓魄一輪滿緇田九穗香
0621c26: 付衣羅紋結角錦層層一縷龍披伏大鵬三事全身
0621c27: 被股肱仗師承標榜人天有路登。
0621c28: 沙彌剃落除愛結著鞭先髮斷青山入善權昨夜春
0621c29: 回空劫外覺花香綻玉壺天　付衣酬恩有著柔和
0621c30: 因明果正發向上悟無生形端影直然則信受奉行
0622a01: 合作麼生一塵渾不染萬法悉皆空。
0622a02: 抱拙大師封龕霽碧星河冷浸天垂楊兩岸鎖蒼煙
0622a03: 梅梢月落珠簾寂畫閣香銷石鼎寒惟抱大師踞涅
0622a04: 槃城長法王家足整三千天然有不肅之威儀仁育
0622a05: 四來法爾具無緣之慈愛生鐵鑄成金獅子巧拙渾
0622a06: 忘純剛打就玉麒麟功勳不涉到今日金磚落井稱
0622a07: 錘到梢俊也彩鳳沖霄茫乎羚羊挂角直得玅協全
0622a08: 開歷歷塵中混跡平懷常實明明炭裏藏身當此之
0622a09: 時如何結局夜半金烏啼徹後桃花依舊笑春風。
0622a10: 闔然大師封龕畫樓鼓適轉三更忽爾東風海岸生
0622a11: 浪涌千尋撼石嶼煙橫萬里障沙城凋零柳線愁多
0622a12: 起冷落梅花夢不成堪惜上林慧月殞更憐巨浸法
0622a13: 舟傾山川變色天垂淚鳥獸易顏水咽聲此際相逢
0622a14: 何所事卻將簾幔挂斜曛秉炬舉臨終偈云今年
0622a15: 三十五倒跨豐干虎縱橫不犯鋒遍界無能睹者漢
0622a16: 生平倣投子之清節效大梅之密保日用間囂囂然
0622a17: 而不與諸塵作伍逗到臨末梢頭略露些子風規使
0622a18: 人與非人咸知本有且作麼生與他相見鑑。
0622a19: 靈枝大師起龕陽春有腳不居一隅而芬芳萬象無
0622a20: 言卻借長空而吐露惟靈大師智足超宗仁能纘緒
0622a21: 青谿演派飛海底之紅塵荷玉分流翻山頭之白浪
0622a22: 紀綱法社則玉應金春宴坐人寰則鳥閒花靜方囊
0622a23: 錐之露穎遽寶鍔其潛鋒蕙帳冰生不勝怨哀猿鶴
0622a24: 蘭帷冷落誰當依止水雲欲冀北斗藏身何如南山
0622a25: 轉步序鴈行昔忝居左論賓主今猶在先以手招云
0622a26: 靈老靈老隨行踏斷流水聲好看寫出飛禽跡。
0622a27: 秉炬鶴騰霄漢出銀籠功盡超然體皓融帶月一聲
0622a28: 和露冷靈枝任運剪春風。
0622a29: 穆堂大師封龕恭惟穆大師儒門俊傑釋苑英華繼
0622a30: 孔氏之真宗傳家赫赫接曹源之遠派波浪滔滔半
0622b01: 世深潛遠追鐵笛遺韻一生鯁潔實有紫芋餘香滿
0622b02: 擬望隆迦葉那知嵒失空生爛柯山忽添悽慘之色
0622b03: 蒼梧水頻增哽咽之聲長夜鐘沉石女聞之垂淚晴
0622b04: 天霧鎖木人見也攢眉雖欲舊話重圓爭奈全身拶
0622b05: 入大眾要見伊全身為人麼封龕云夜半一輪當戶
0622b06: 照珠簾倒挂影玲瓏　起龕日出連山黃金鎖脫出
0622b07: 重關月圓當戶芳草幾曾迷古渡直饒是坐斷千差
0622b08: 又何妨密移一步阿呵呵紫羅帳裏嬾盤桓佛祖位
0622b09: 中留不住　秉炬別桐山兮勢且壯過梅嶺兮眼何
0622b10: 高葉歸根兮覆青艸雪飛片兮點紅爐出廣長舌兮
0622b11: 一朵優曇火裏開轉大法輪兮三世諸佛立地聽穆
0622b12: 老穆老從今唱罷無生曲還來助我主禪林。
0622b13: 石鑑大師訃至二十年前同志參禪奔南走北兩各
0622b14: 一天二十年中同嗣青龍抱道守志一西一東二十
0622b15: 年後忽聞報訃暗室燈殘狂瀾舟覆傷哉傷哉已矣
0622b16: 已矣雖則同條生卻不同條死夜深明月上闌干梅
0622b17: 花掩露淚如水。
0622b18: 存焉和尚訃至十二有人來帶得國山信法門砥柱
0622b19: 傾同行鴈折陣慧命若懸絲眾生薄福甚我傷天淚
0622b20: 流我哭天心震願不倦津梁再出那伽定參玄人早
0622b21: 精進百歲光陰只一瞬。
0622b22: 四可闍黎啟龕六十四年與麼來吳江波浪吼如雷
0622b23: 六十四年恁麼去不斷雲連天外樹正麼時誰共
0622b24: 委坐斷千差不是你月娟娟而萬派欲澂風拂拂而
0622b25: 六窗自啟半肩竹杖敲開幾處雲山一緉艸鞋歷盡
0622b26: 百城煙水以六度萬行而為基階將淨智光明而為
0622b27: 棟材鬧市場中忽轉回依然落在白雲隈者雲隈不
0622b28: 是汝安排遂抴杖云闍黎闍黎隨我來　舉火緣暗
0622b29: 紅稀獨露道人活計猿啼鶴淚全彰古佛生涯於此
0622b30: 明得生而不生皮膚脫落性天真於此不明滅亦非
0622c01: 滅滿目風光頻漏泄四可公微不徹擲炬云瞥。
0622c02: 和鼎知藏火夢冷西風楊柳煙歌殘曉月江天水生
0622c03: 也死也沒兩般來兮去兮何彼此五千餘軸總閒言
0622c04: 一藏由來是故紙○者裏若解再翻身玉鸞和燄衝
0622c05: 霄起。
0622c06: 月松田頭火披起青蓑一任穿雲帶月撐開綠笠何
0622c07: 妨覆地遮天正當布種耘苗便乃收因結果既到者
0622c08: 裏合作麼生咄咄咄莫狐疑月落松梢鶴夢遲大犬地
0622c09: 掀翻誰作伴菊花開口笑東籬。
0622c10: 善持寮主火值雨來時眉生眼上去時眼上生眉感
0622c11: 得上蒼垂淚引得送者拖泥要知箇裏風光一把無
0622c12: 情善持。
0622c13: 典座火如來禪祖師禪拈來盡在薄刀邊斜批明月
0622c14: 和光煮細切清風帶影煎沙裏油兮須自肯醬中蟲
0622c15: 也任人傳回頭忽唱還鄉調一片紅霞吐白蓮。
0622c16: 了心火頭秉炬了心禪德會麼你終日跛跛挈挈苦
0622c17: 骨勞形或吹火因風直使柴頭發笑或將薪掩燄從
0622c18: 教灰面生煙汝還知冷灰裏豆爆麼擲炬云轟。
0622c19: 聖源禪士火梯山涉水艸鞋穿行腳橫挑杖半肩不
0622c20: 愛教中稱義虎卻來林下學逃禪掌記室追南公之
0622c21: 墨蹟充客司步顯老之衡權要識轉身一著且看覿
0622c22: 面親宣腦後圓光高萬丈煙霞染就杏花天。
0622c23: 悉慈禪人火箇事分明說向誰玄關叩遍貴無欺行
0622c24: 殘白日居雲晚坐冷青燈臥月遲一片風光藏兩目
0622c25: 萬重嵐色挂雙眉挂雙眉燄裏翻身看悉慈。
0622c26: 牧童火曉牧綠楊深處暮歸芳艸谿頭四蹄踏斷一
0622c27: 天秋閒看西風美柳對客慵為扣角月明高臥山丘
0622c28: 露地僥君成白牛繩頭端在吾手擲炬云走。
0622c29: 冰輪火凍雲千尺帶霜葉以飄空冰鑑一輪照樵樓
0622c30: 面疊迴盡是轉身消息居然脫體風流冰輪汝還知
0623a01: 脫體風流麼煙散長天拖白練花開陸地長青蓮。
0623a02: 僧守心火木落山寒正是歸根消息霜清露冷誠為
0623a03: 得旨規模化城幻景休貪寶所真棲不遠但得虛襟
0623a04: 無礙自然撒手翛然看取眉毛長丈二何須更覓守
0623a05: 心人。
0623a06: 獨朗都寺封龕斜搭袈裟著半肩年高猶誦木叉篇
0623a07: 光明寂照歸何處雲散長空片月圓惟伊禪淨兼持
0623a08: 戒乘俱急輔法社務死生綽有楊岐之雅致護叢林
0623a09: 明因果仍效寶壽之規模瑪瑙階前正好擔當重任
0623a10: 琉璃殿上無端撥轉輕舠須識藏身原無蹤跡封龕
0623a11: 云一聲掩上涅槃門獨露清名揚練水。
0623a12: 牧童火踏遍芳叢到眼青斜披篛笠半肩雲一聲短
0623a13: 笛和煙冷兩角清風帶夕曛霞飲谿光分瘦影月眠
0623a14: 山色露微形今朝繩斷鼻頭脫撒手歸來莫問程。
0623a15: 均被米頭火雲山歷遍孰為儔遠步曹谿習上流帶
0623a16: 曉閒閒將粟脫臨風細細把糠浮不圖米熟三更讖
0623a17: 喜得功成九月秋○更透者重關捩子蘆花和影浸
0623a18: 滄洲。
0623a19: 僧蓮果火一段風光本成現蓮開陸地花如霰拈來
0623a20: 覿面須親薦莫留戀大冶爐中看轉變。
0623a21: 也魯火爾方十六齡棄俗尋師友經律頗相應死生
0623a22: 悟非久燄裏好翻身雲閒須撒手也魯也魯出世因
0623a23: 緣尚未周此番歸去早回首。
0623a24: 三喻禪人火翛然一笠遍天涯行解相應玅法華霜
0623a25: 老煙成堅固後逢人正好喻三車。
0623a26: 少谿火生從何來谿邊梅蕊帶霜開死從何去燄裏
0623a27: 芙蕖和雪露生死兩途俱踏翻依舊眉毛眼上安。
0623a28: 舉火來是恒如來去是恒如去來去總恒如何必更
0623a29: 回互不回互火光迸出珊瑚樹。
0623a30: 湛得侍者火家住瓊州大海邊卻來吳地覓生緣轉
0623b01: 身不必余三喚自有清風舞翠煙。
0623b02: 舉火越嶺猿啼風色澹吳江葉落鴈聲寒蘆花兩岸
0623b03: 澂秋水一帶蒼煙覆翠巒慈光汝向者裏會得生死
0623b04: 涅槃任去來而靡變今時那畔隨運用而不遷於一
0623b05: 切法而得自在若或猶豫擲炬云逍遙從此無拘束
0623b06: 滿目慈光卻更新。
0623b07: 德喻優婆夷入塔坐斷聖凡路了無古與今四面絕
0623b08: 壁落寒暑莫能侵入骨云從茲放下閒家具笑看新
0623b09: 篁出上林。
0623b10: 僧時雨入塔因透死生關久已拋情識一片為眾心
0623b11: 今日方收拾欲識其中人須登者一級者一級春秋
0623b12: 嘯傲自閒閒花雨飄颻灑不溼。
0623b13: 陳氏優婆夷入塔捨不得兮成漏泄通身放下離生
0623b14: 滅不須向外苦追尋箇裏乾坤閒歲月。
0623b15: 覺如監收火為眾多年不憚勞因明果正鑒秋毫昨
0623b16: 宵結算雖收拾帳底依然猶未銷未審如何消得烈
0623b17: 燄光中高著眼香風滿逕雪花飄　入塔一生持戒
0623b18: 慇懃萬事浮雲看破今朝顯露全機覿面休云錯過
0623b19: 不錯過無限青山列畫圖春光影裏乾坤大。
0623b20: 僧圓淨火圓同太清無古無今淨如皎月非生非滅
0623b21: 通身饒是絕無塵看去依然猶未徹徹不徹分付祝
0623b22: 融為爾說　入塔一點靈光本自圓何須向外覓言
0623b23: 詮巍巍獨鎮乾坤小嘯傲春秋不變遷。
0623b24: 玉之行者火志大慕叢林肯羈菴與院薙髮已三年
0623b25: 事師無二念一程未到家超然登彼岸饒是玉無瑕
0623b26: 也須經煆煉此番歸去來莫把紅塵戀。
0623b27: 玄溟監收封龕多年為眾半世焚修晉謁名山化導
0623b28: 不分僧俗相股肱叢席慇懃只究死生期鑿飲耕餐
0623b29: 而頭頭得玅鋤雲種月而處處分身叵耐今時不古
0623b30: 即從忙裏偷閒君既然寂靜龕中我寧惜封加戶上
0623c01: 遂拈封云一片白雲橫谷口了無形影落人閒　舉
0623c02: 火萬事翛然無一說好看燄裏飛霜雪西方此去早
0623c03: 歸來再與叢林作軌則　入塔玄闍黎頗真率翛然
0623c04: 生死無拘束多年為眾不憚勞今日藏身在隆福悠
0623c05: 悠嘯傲老林泉坐看山青與水綠。
0623c06: 玨明禪人火春風漏泄百花香春鳥喧鳴白日長極
0623c07: 目無非安養國何須向外覓西方急轉步莫悠揚但
0623c08: 得通身絲不挂自然彈指到家鄉。
0623c09: 德基尼入塔一夢破浮生了無人與我萬緣既已空
0623c10: 榮辱難羈鎖德基尼會也麼人間天上此為尊十丈
0623c11: 蓮開華一朵。
0623c12: 僧德明入塔緇也素也惟德惟馨來兮去兮非明非
0623c13: 暗千差坐斷萬緣空一念不生全體現。
0623c14: 普同塔落成眾亡者入骨千派環來圍窣堵萬山擎
0623c15: 出繞煙霞湘南潭北何須問生佛從來共一家。
0623c16: 舉火爾虛爾虛良可規模出家十載志不移初今日
0623c17: 轉身歸去也人間天上總無拘。
0623c18: 德茂火連日雨淋漓偶晴送德茂霞光陸地生蓮花
0623c19: 燄裏笑未審笑箇什麼擲炬云道道　入塔日月高
0623c20: 兮莫能照山川易兮莫能移驟雨至兮莫能溼嵐風
0623c21: 撼兮莫能吹四無壁兮孤迥迥中無門兮峭巍巍既
0623c22: 無門與壁此又安甚處雲藏無縫襖花發不萌枝。
0623c23: 僧法忍入塔八十五年光陰一瞬生死去來夢幻泡
0623c24: 影若從者裏拶開方證無生法忍。
0623c25: 德壽優婆夷入塔昨朝脫卻嫁時衣今復披雲入翠
0623c26: 微識破繁華都是夢坐看山色轉斜暉。
0623c27: 知幻禪人入塔知之一字眾玅之門踏翻關捩迥絕
0623c28: 言論撒手歸來無一物青山何處不稱尊。
0623c29: 明宗入塔高而無上廣不可測浩浩波光重重山色
0623c30: 坐斷千差亙古今風光遍界有何極。
0624a01: 上善優婆夷入塔七十餘年上善生死光陰如箭今
0624a02: 朝撒手歸來贏得春風滿院擲骨云薦。
0624a03: 僧慧日入塔迥絕遮闌不存向背放下通身得大自
0624a04: 在一輪慧日麗中天皎皎晴光敷萬卉。
0624a05: 入塔生緣西蜀行腳東吳煙霞飽飫城市安居涵毓
0624a06: 公會也無六十四年成夢幻轉身直入大毘盧。
0624a07: 眾善信入塔寬若太虛無欠無餘量周沙界非內非
0624a08: 外任他若聖若凡若男若女俱到無陰陽地上同行
0624a09: 同坐同明同暗任意逍遙渾忘人世雖然相逢相聚
0624a10: 笑呵呵更有春風春又春。
0624a11: 入塔不必朢梅止渴何勞畫餅充饑但肯身心放下
0624a12: 自然得證無為朢梅居士知不知轉身不踏來時路
0624a13: 滿目青山第一機。
0624a14: 楊君仲入塔高林山色好百卉吐清香不須尋淨土
0624a15: 覿面即西方會得則薰風影裏春初去不會則流水
0624a16: 聲中月乍還畢竟如何大悲千眼莫能看。
0624a17: 僧聞覺入塔燄裏翻身清香拂拂體證金剛了無變
0624a18: 易其把住也煙封霧鎖其放行也雲白山明正恁麼
0624a19: 時還是放行好把住好薰風一陣自南來聞則清涼
0624a20: 覺時現。
0624a21: 入院埽瑞祖塔五十年來清風匝地大千界內朗月
0624a22: 當空欲盡大地人不許夜行投明須到獨有操孫冥
0624a23: 頑不振忝繼祖席燒一瓣香奠一甌茗貴圖此話大
0624a24: 行若說道無可比德無可名猶是太虛面上畫彩增
0624a25: 妍且向何處見祖端的鐵蛇橫古路彩鳳舞丹霄。
0624a26: 退院埽瑞祖塔前年繼祖席不辭赤手挽隤綱今朝
0624a27: 退祖席剩得孑身存古道惟其如在規矩森嚴緬想
0624a28: 風神描畫不就未若茗烹三箬供列五峰恭陳塔前
0624a29: 聊循家禮今古酬恩是此心莫言臨別不如舊。
0624a30: 赴弁山龍華寺請埽百老和尚塔臨終顧問誰為守
0624b01: 塔三年應對全無我到傳聞矢志追陪十載風霜獨
0624b02: 任餐霞宿露惟聞虎嘯猿啼砌石栽松只見雲來月
0624b03: 往盡道廣長舌現那知頻喚人歸雖鄙願將周敢忍
0624b04: 離左右奈祖庭催赴故暫假權伸我昔本懷時略露
0624b05: 師今心事幾能知。
0624b06: 龍華退院歸埽百老和尚塔去時一肩明月歸來兩
0624b07: 袖清飆不欲撩雲作供只憑拾翠成肴非是情疏禮
0624b08: 簡卻還舊日遺標。
0624b09: 埽百老和尚塔一年一度焚香日焚到今朝二十年
0624b10: 汛埽栽培無別意惟期大願力重圓操已巳老師未還
0624b11: 法門敗壞不堪憐撫膺隱隱誰同語九拜臨風訴塔
0624b12: 前老人曾有二十年再來善權之語。
0624b13: 攖寧和尚起龕大道寥廓如珠走盤宛轉偏圓無往
0624b14: 不適而況千巖拱翠萬壑流輝者邊那邊隨緣得妙
0624b15: 盡謂朝來留不住相知豈在久盤桓　舉火西風一
0624b16: 夜洗穹蒼誰道江南失鴈行露冷烏啼千嶂月更深
0624b17: 猿叫一天霜惟我攖兄隱顯全該故生平用不盡一
0624b18: 著子今日當陽顯露一切人攀陪莫及鑽仰徒然直
0624b19: 得向火燄裏大奮全提別施機用要與兒孫留榜樣
0624b20: 光前耀後一莖茅　入塔護國寺中踏翻雪色山陰
0624b21: 道上占盡風光時或電閃晴空應機而發花飛六出
0624b22: 隨類而施時或藏舟於壑藏山於澤藏天下於天下
0624b23: 提骨云者個藏在何處丹樓凝曉日碧殿鎖春雲。
0624b24: 雪大師入塔三十年影不回鄉二六時情不附物雙
0624b25: 足跏趺處隨他黃葉墮空庭一肩放下時不管青苔
0624b26: 封古殿生前克己巳道韻悠長末後為人聲光藹著。
0624b27: 寓大師入塔五十二年無可說溪聲山色常饒舌今
0624b28: 朝北斗面南看楊柳清風與明月此是者漢末後行
0624b29: 藏等生死若浮雲視去來如夢幻逗到而今密移一
0624b30: 步銜花鳥自難尋跡孰謂將身北斗藏。
0624c01: 空明火來自何來香飄雪裏綻寒梅去從何去潮落
0624c02: 江邊橫古渡來去分明俱擺脫摩空萬里飛銀鶴於
0624c03: 中若解再翻身燄裏芙蓉朵朵新。
0624c04: 素聞火懸巖頂上抽身不留朕跡荊棘林中轉步迥
0624c05: 絕程途縱然與麼行持未得通身慶快素禪德要識
0624c06: 通身慶快麼雨洗長空流翠色煙籠寒碧淡山光。
0624c07: 聞初柴頭火不貪仙著爽幽尋頻縛蒼煙下翠岑夕
0624c08: 照半肩山色老清風一徑暮雲深急轉步謾沉吟今
0624c09: 朝尖擔兩頭脫撒手歸來月滿林。
0624c10: 內照火生死全憑內照功五更夢破一聲鐘轉身獨
0624c11: 唱還鄉調踏斷千峰與萬峰看腳下且從容春到花
0624c12: 開翠色濃。
0624c13: 入塔一笠翛然別戴山悠遊教海瀉潺湲縱饒談得
0624c14: 天花墜又隔機先第一闕文振法師要透關麼入骨
0624c15: 云白石無寒暑清風任往還。
0624c16: 舉火庫司多載盡忠勤聲價清高是處聞收拾瓢囊
0624c17: 歸嶺去行藏猶勝賣薑人。
0624c18: 入塔六十三年前一肩推倒世塵緣六十三年後兩
0624c19: 手拓開生死路正值在今朝虛空築岸架銅橋生白
0624c20: 公會也未霜曉庭前花滿地。
0624c21: 僧逾玄火八十六年一夢回春風是處鳥聲催真機
0624c22: 歷歷分明露○箇裏縱橫歸去來　入塔佛不是心
0624c23: 道不在說彼此同途行藏各別既然彼此同途因甚
0624c24: 行藏各別入骨云歇。
0624c25: 雪谷書記火非是無言說談玄口不開倒跨鐵牛走
0624c26: 乾坤任往來喝一喝云切莫錯會大眾此是雪書記
0624c27: 把斷要津不通凡聖最後為人一著子今日當陽揭
0624c28: 露了也儻或遲疑更須諦聽哀哀哀誰委悉子夜金
0624c29: 烏輝雪谷折腳鐺兒要汝提此番歸去須來速。
0624c30: 入塔紅爐燄裏翻身轉一道清光爍太虛坐斷千山
0625a01: 峰不露渾忘寒暑到階除。
0625a02: 離塵優婆夷入塔昔日離塵脫垢今朝息妄歸真但
0625a03: 得全身放下自然不落死生入骨云金雞唱破瓊樓
0625a04: 夢鐵樹花開浩劫春。
0625a05: 宛然禪德火落葉紛飛十月天霜花一帶洗寒煙不
0625a06: 須更去尋安養極目西方尚宛然急轉步莫留連擲
0625a07: 炬云薦取天龍一指禪。
0625a08: 　　　弟子德　備資敬刻
0625a09: 　方丈和尚語錄第十五卷所願滄溟浪
0625a10: 　　　裏同乘般若之舟功德林中共結
0625a11: 　　　菩提之果
0625a12: 寒松操禪師語錄卷第十五
