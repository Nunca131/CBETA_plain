0539a01: 楚林上睿禪師住郢州潼泉山法興禪寺語錄卷之
0539a02: 三
0539a03: 小師等記錄
0539a04: 示眾至道無難惟憑息見祗此息見二字是斷生死
0539a05: 根株底刀子何以你若不作生死見何處得有生死
0539a06: 來有般底認著未開口已巳前是主開口後是賓既認
0539a07: 著未開口時是主豈不是死見認著開口後是賓豈
0539a08: 不是生見未開口已巳前無問無答無見無聞豈不是
0539a09: 屬無已巳開口後有問有答有主有賓豈不是屬有若
0539a10: 恁麼分別有無俱在生死全張正落在斷常坑裏如
0539a11: 何叫做了生脫死我且問你未開口已巳前賓在甚麼
0539a12: 處既開口後主在甚麼處正恁麼時莫是賓主歷然
0539a13: 麼若你何者是你自己巳莫見恁麼道便云二邊俱不
0539a14: 著中道不須安逢人便喝逢人便打謂之洒落不認
0539a15: 物又將古人卻物為上逐物為下之句為証若恁麼
0539a16: 二邊中道總成心外之法汝所認者即是法外之心
0539a17: 轉見不堪不見退翁師祖道要去佛見莫以靜處為
0539a18: 是要去眾生見莫以鬧處為非所以我去歲在毘盧
0539a19: 除夕曾作偈示蘊書記曰日日日是三十日時時時
0539a20: 是未生時今日大年三十日來朝元旦拜年時還會
0539a21: 麼如不會只須自著精彩別人替你不得莫只認名
0539a22: 認相認言語古人只叫你體會大道不曾叫你認著
0539a23: 一切轉加生死須知師家一言半句借路逕過他不
0539a24: 作箇解會他不將實法繫縛人潼泉恁麼道已巳是惡
0539a25: 口罪過不少言多則去道遠矣待汝打破蔡州城殺
0539a26: 卻吳元濟時再來與汝商量久立珍重。
0539a27: 除夜兩序請上堂舉北禪賢禪師小參云年窮歲盡
0539a28: 無可與諸人分歲老僧烹一頭露地白牛炊黍米飯
0539a29: 煮野菜根燒骨柮火大家喫了唱村田樂何故免見
0539a30: 倚他門戶傍他牆剛被時人喚作郎便下座歸方丈
0539b01: 至夜深維那入方丈云縣中有公人勾和尚禪曰作
0539b02: 什麼那云道和尚宰牛不納皮角禪遂捋下頭帽擲
0539b03: 在地上那便拾去禪跳下禪床攔胸擒住叫云賊賊
0539b04: 那將帽覆禪頂曰天寒且還和尚禪呵呵大笑那便
0539b05: 出去時法昌為侍者禪顧昌云這公案作麼生昌云
0539b06: 潭州紙貴一狀領過師云北禪私宰耕牛惹人聒噪
0539b07: 雖然膽潑未是好手若無一箇頭帽不知將底完事
0539b08: 潼泉這裏年窮歲盡亦無可與諸人分歲只是煮瓔
0539b09: 珞粥烹野菜根大家喫得飽鼻鼻地彼彼山中人共
0539b10: 說山中話雖然有頭水牯牛從不曾將眼覷著任他
0539b11: 山頭山尾溪東溪西有時耕雲犁雨帶水拖泥有時
0539b12: 高臥煙霞藏頭斂歛尾不須照顧那假鞭繩擊拂子高
0539b13: 聲召眾曰還見麼頭角崢嶸芳草地皮毛交互月明
0539b14: 中便下座。
0539b15: 安陸府三閒闍黎元旦設齋請上堂拈香祝　聖畢
0539b16: 就座舉香嚴閒禪師曰去年貧未是貧今年貧始是
0539b17: 貧去年貧猶有卓錐之地今年貧錐也無洞山文和
0539b18: 尚曰去年富不是富今年富始是富去年富祗有一
0539b19: 領黑黲布褊衫今年富添得一件百衲山水袈裟歲
0539b20: 朝抖擻呈禪客實謂風流出當家師云二大老一人
0539b21: 誇富一人張貧彼此異趨互分途轍潼泉也不富也
0539b22: 不貧天高地厚日月齊明祗餘一頂袈裟在遞代相
0539b23: 傳無舊新信手拈來撩亂搭忍辱柔和似不曾法王
0539b24: 寶座親登陟為祝　皇王億萬春拈拄杖卓一下曰
0539b25: 此是祖花孫重父業子承且道還有欣誇也無喝一
0539b26: 喝曰四海浪平龍穩睡九天雲盡鳳高騰。
0539b27: 辛酉人日毘盧瑛監寺設齋請小參舉雲門道直得
0539b28: 盡乾坤無纖毫過患猶是轉句不見一色始是半提
0539b29: 更須知有向上全提時節作麼生是全提的句一僧
0539b30: 云不得春風力怎見百花香師云猶是轉句一僧云
0539c01: 掀翻海嶽求知己巳撥轉乾坤見太平師豎起拂子云
0539c02: 試向這裏撥看僧一喝師云何曾撥得一僧出禮拜
0539c03: 歸位師云大似真乃曰瑛監寺去歲發心欲於元旦
0539c04: 辦齋山僧不許初二初三亦不許那至人日昨夜知
0539c05: 客來報明日要請上堂山僧曰我這裏正徹困上甚
0539c06: 麼堂再乞不已巳許他小參一夜思量無啟口處至早
0539c07: 粥後供過童子謂曰已巳掛小參牌了也我曾問副寺
0539c08: 師如何是小參寺曰吃粥如何是大參寺曰吃飯山
0539c09: 僧道只恐不是玉是玉也大奇乃問童子汝作麼生
0539c10: 會童曰是真底山僧便劈面一掌童忙然山僧叱曰
0539c11: 去童便珍重去且道淆訛在甚麼處於此明得全提
0539c12: 半提自知下落乃至德山棒臨濟喝柏樹子麻三斤
0539c13: 乾矢橛俱胝指石鞏弓一一如觀掌果於此不明咫
0539c14: 尺之間何啻千里萬里復舉本仁禪師上堂曰老僧
0539c15: 尋常不欲向聲前色後鼓弄人家男女何故且聲不
0539c16: 是聲色不是色僧問如何是聲不是聲仁曰喚作色
0539c17: 得麼如何是色不是色仁曰汝喚作聲得麼僧作禮
0539c18: 仁曰且道為汝說答汝話若向者裏會得有箇入處
0539c19: 師拈拄杖卓一下云機輪轉處誰堪委縱是張良恐
0539c20: 損神又卓一卓下座。
0539c21: 如城托缽小參舉阿難入廛托缽世尊曰當依七佛
0539c22: 儀式阿難問曰如何是七佛儀式世尊喚阿難阿難
0539c23: 應諾尊曰托缽去師舉畢乃大咳一聲眾罔措復曰
0539c24: 若更問如何是七佛儀式待歸來時為汝說破。
0539c25: 普度寺西印闍黎領周新宇唐玉卿嚴美吾袁玉林
0539c26: 居士設齋請上堂師曰有情之本依智海以為源含
0539c27: 識之流總法身而為體識得此體聖凡一體識得此
0539c28: 源河海一源其或不然未免為蛇添足去也拈拄杖
0539c29: 卓一下曰男兒自有衝天志不向如來行處行。
0539c30: 解制上堂問東風拂盡凍雲天春在枝頭眾鳥喧百
0540a01: 匝千重即不問衝關奪角請師宣師云一任輕帆過
0540a02: 洞庭進云教中道若謂如來有所說法即為謗佛和
0540a03: 尚即今是有說耶無說耶師豎起拂子進云恁麼則
0540a04: 嘗憶江南三月裏鷓鴣啼處百花香師云且緩緩乃
0540a05: 云今朝正月半打鼓普請看一日三上堂分明呈舊
0540a06: 面露柱掛燈籠山門穿佛殿嶺梅造次開池水斟酌
0540a07: 泮萬別與千差吾道一以貫拈拄杖卓一卓云放出
0540a08: 南山白額驚散狐狼野干拈拄杖下座。
0540a09: 慧明大德為師亮如五旬誕辰請陞座喝一喝曰於
0540a10: 此明得其壽也廣其德也隆其福也厚其孝也至三
0540a11: 世諸佛無不於此度生歷代祖師無不於此說法天
0540a12: 下老和尚無不於此建立宗旨乃至接引後昆老幼
0540a13: 貴賤男女僧俗無不於此立命安身受用自在一切
0540a14: 智智清淨無二無二分無別無斷故釋迦老子說到
0540a15: 這裏已巳是隨波逐浪山僧不妨多處添些擊拂子曰
0540a16: 雲外已巳來硃頂鶴庭前久立翠髯松。
0540a17: 竟陵廣德聶善人請陞座觀自在菩薩行深般若波
0540a18: 羅密多時照見五蘊皆空五蘊空處用無盡用無盡
0540a19: 處力有餘力有餘處生死滅生死滅處眼中楔眼中
0540a20: 既不容楔則無戲論之法亦無驚異之談湛寂虛凝
0540a21: 了無依倚雖居塵勞火宅恒修般若正因雖處窮谷
0540a22: 深山不捨度生之念一毫頭上分身萬象叢中獨露
0540a23: 一為無量無量為一大中現小小中現大上合十方
0540a24: 諸佛同一慈力下合一切眾生同一悲仰雖然如是
0540a25: 要且不是衲僧行履處且如何是衲僧行履處以拄
0540a26: 杖架肩云楖栗橫擔不顧人直入千峰萬峰去便下
0540a27: 座。
0540a28: 辛酉仲春十三日為先老和尚小祥陞座拈香曰此
0540a29: 一瓣香以萬丈廬山為其始高厚莫及以千仞黃鵠
0540a30: 為其終寬廣有餘爇向爐中供養孤危不立道出常
0540b01: 情嘯堂大和尚斂歛衣就座曰去年今日實不去捻指
0540b02: 光陰三百日今年今日實不來相將攜手上花臺殷
0540b03: 勤報與諸禪客現成面目莫疑猜作麼生是現成面
0540b04: 目良久曰萬古長空風月在一回相見一傷神。
0540b05: 竟陵紫芝菴又唯襄仁二當家同非隱法師設齋請
0540b06: 上堂乃云窮玄究妙徒費精神向上提持望空啟告
0540b07: 二途不涉誰是知音棒喝交馳難為作者直饒迦文
0540b08: 始祖四十九年橫說豎說廣說略說頓漸偏圓秘密
0540b09: 不定皆為逗機之談未是真實之說遂拈起拄杖曰
0540b10: 看看偏也圓也頓也漸也是秘密是不定隨卓一卓
0540b11: 三段不同收歸上科。
0540b12: 上堂拈拄杖卓一下云恁麼會得正是眼中撒沙耳
0540b13: 裏注水不恁麼會亦如敲冰索火緣木求魚潼泉恁
0540b14: 麼道何異身外尋身夢中說夢誰知道無迷悟發證
0540b15: 由師運萬行之因華嚴一身之極果或尋師於窮谷
0540b16: 或禮友於市廛循途覺尊漸進知尊直須燒卻青龍
0540b17: 鈔始解呵佛罵祖不惜桶底脫自然蓋地函天乃大
0540b18: 喝一喝云還會麼出群本是英靈漢敵勝還他獅子
0540b19: 兒。
0540b20: 晚參六祖云非風動非幡動仁者心動曾覺云非心
0540b21: 動師曰既非風幡心動畢竟作麼生動一僧云現成
0540b22: 行貨不欠分文師展手云布施一文來僧禮拜師打
0540b23: 云元來將不出良久乃曰非風動非幡動等閒藉沒
0540b24: 空王俸是風動是幡動蛇死從來須活弄曹溪路上
0540b25: 覓疏親勸君莫作辰朝夢喝一喝曰前路艱危伏惟
0540b26: 珍重。
0540b27: 丙午仲夏雲南沅江府駐鎮總戎王公起龍太守潘
0540b28: 公士秀請師就本郡萬德禪寺為四眾說三檀大戒
0540b29: 畢仍請陞座問答竟師乃豎起拄杖招眾曰看看自
0540b30: 從威音王那畔更那畔無有威音王名字卓有這箇
0540c01: 頭頭無礙法法全該不用思量十分成現及至拈花
0540c02: 微笑畫樣起模斷臂安心分枝布葉今日落在萬德
0540c03: 手裏了無顧惜卓一卓曰恁麼放去如天普蓋又卓
0540c04: 一卓曰恁麼收來似地普擎連卓兩卓曰不收不放
0540c05: 地厚天高全放全收天迴地轉離此四句且作麼生
0540c06: 承當良久乃大喝一喝云你若肩背有力盡情擔取
0540c07: 去復舉僧問乾峰十方婆伽梵一路涅槃門未審路
0540c08: 頭在什處峰以拄杖畫一畫曰在這裏師云可惜一
0540c09: 路涅槃門被乾峰一時畫斷不但這僧踏腳不上至
0540c10: 令十方婆伽梵進退無由若問萬德路頭在什處但
0540c11: 向他道看腳下若是眼清腳健底敢保得路便行後
0540c12: 來這僧舉似雲門門曰扇子跳上三十三天觸著
0540c13: 帝釋鼻孔東海鯉魚打一棒雨似盆傾雲門慈悲特
0540c14: 殺八字打開叵耐這僧依然不能入作召眾云還知
0540c15: 麼二大老總被這擔板漢一齊看破了也且道畢竟
0540c16: 路頭在什麼處咄平地上抬腳不起底有甚麼限便
0540c17: 下座。
0540c18: 晚參未跨門限早與三十已巳入門來合喫多少僧才
0540c19: 出師便打僧一喝師又打一僧曰早已巳喫棒了也師
0540c20: 曰把髻投衙僧一喝師曰蝦跳何曾出得斗。
0540c21: 上堂佛法二字匙挑不上筋攪不開風吹不入雨洒
0540c22: 不濕孤迥迥活潑潑取之無能捨之不得有時遍天
0540c23: 涯而無朕跡有時無朕跡而遍天涯不是神通妙用
0540c24: 亦非法爾如然脫下貼肉布衫頭頭赤體全提不坐
0540c25: 百尺竿頭著著渾彰大用向赫日裏崩雷晴空中走
0540c26: 電斷大小乘於井索錢貫塞有無漏於笊籬木杓透
0540c27: 聲色於聲色超死生於死生水到渠成風行草偃正
0540c28: 恁麼時如何受用喝一喝曰打麵還他州土麥唱歌
0540c29: 須是帝鄉人。
0540c30: 為新戒晚參拈起拄杖曰看看過去諸如來斯門已巳
0541a01: 成就左邊卓一卓曰且向這邊立未來修學人當依
0541a02: 如是學右邊卓一卓曰且向這邊立現在諸菩薩今
0541a03: 各入圓明中間卓一卓曰且向正中立豎起拄杖曰
0541a04: 更有一人居何位次識得此人不但一生參學事畢
0541a05: 抑令戒體當處圓成便能截生死流登無為岸梯航
0541a06: 九有津濟四生隨擲下拄杖云佛子住此地則是佛
0541a07: 受用。
0541a08: 晚參拈拄杖扣空云敲空作響誰是知音復擊禪床
0541a09: 云擊木無聲徒勞側耳嚇得無位真人七顛八倒扶
0541a10: 也扶不起把也把不定試問諸人如何與伊作主妃
0541a11: 無山僧今日失利。
0541a12: 上堂一九與二九相逢不出手三九與四九騎馬冰
0541a13: 上走撞著跨虎豐干笑我衣穿露肘滿面慚惶忍不
0541a14: 禁急喚春光早回首柳漸舒眉桃漸開口萬卉敷榮
0541a15: 眾竅哮吼文殊普賢齊奔競走咄咄休奔走此身已巳
0541a16: 在長安莫問咸陽到否。
0541a17: 法華寺法印闍黎五旬初度設齋請上堂乃曰初二
0541a18: 日已巳前囫圇無縫罅初二日已巳後洞達沒遮欄正當
0541a19: 初二日八面靈瓏十方通暢進一步日照寒光澹退
0541a20: 一步山遙翠色新折旋契其祖意俯仰順於時宜大
0541a21: 好恁麼時節何妨多處添些潼泉本色住山毫無蓄
0541a22: 積豎劈洞山貼秤底橫織段錦文義交加細披雲門
0541a23: 奉持底高飣滿盛滋味具足三世諸佛歷代祖師一
0541a24: 總吞吐不下山僧親從神通大光明藏來有箇方便
0541a25: 使天下衲僧領文義於光彩門頭識滋味於舌根之
0541a26: 下這般說話也是慶讚因齊祗如不落數量一句作
0541a27: 麼生道驀豎拂子曰清光恒遍炤天命又重新揮拂
0541a28: 子下座。
0541a29: 佛成道日說菩薩大戒景陵圓智道人設齋請上堂
0541a30: 黃面老人昨夜三更失卻火天明起來失卻井上大
0541b01: 人全無依倚丘乙己巳沒處躲根爾小生孟孟浪浪何
0541b02: 曾知覺行者起來敲鐘伐鼓截路攔街山僧大步連
0541b03: 忙趕上一手和贓捉敗喝一喝云聲聞緣覺諸佛菩
0541b04: 薩民非水火不生活日用現行一一皆從這裏去贓
0541b05: 物既在你敢大膽既到公堂且作麼生判斷復喝一
0541b06: 喝云可知禮也。
0541b07: 師到德山訪山學和尚當日率武陵眾居士請上堂
0541b08: 問大振宗風即不問威音那畔事如何師云且過這
0541b09: 邊著進云水向石邊流出冷風從花裏過來香師云
0541b10: 那裏得者消息來僧禮拜師棒云切忌錯承當乃云
0541b11: 衲僧行履若片雲舒卷無心道者家風似野鶴飛騰
0541b12: 絕跡掀翻海岳未遇賞音掇轉乾坤欣逢知己巳制毒
0541b13: 龍調正象有我法兄和尚提正眼振頹綱直接德山
0541b14: 老人某暫到來命陞此座辭既不獲只得客聽主裁
0541b15: 若論佛法豈肯唐突大眾乃拈拄杖卓一卓云還委
0541b16: 悉麼只有天在上更無山與齊。
0541b17: 景陵胡夫人五旬誕辰請上堂漠漠水田白鷺類之
0541b18: 弗齊陰陰夏木黃鸝混即知處法身無相南山翠聳
0541b19: 千尋法眼無瑕東海碧澄萬丈塵塵華藏莊嚴剎剎
0541b20: 寶王國土於斯明得自他不隔毫端於斯未明始終
0541b21: 不離當念祗如慶祝一句畢竟作麼生道九皋鳴鶴
0541b22: 聲聞遠雙桂齊榮日月長。
0541b23: 晚參佛之心天高地厚祖之髓源遠流長良久曰還
0541b24: 見佛祖心髓麼擊拂子一下自從春色來嵩少五葉
0541b25: 芬芳香到今。
0541b26: 元旦上堂拈香祝　聖畢以拂子點空曰元旦舉筆
0541b27: 萬事俱吉一毫端上文彩全彰百億山河花攢錦簇
0541b28: 湖南北龍吟霧起淛東西虎嘯風生明良歌有道喜
0541b29: 起贊無為雨暘時若物阜民豐使天下強項禪流人
0541b30: 人唱箇過頭大諾展胸懷拓機用朝宗萬派電卷千
0541c01: 機總在今日發其端濟其美乃喝一喝曰但願春風
0541c02: 齊著力一時吹入我門來。
0541c03: 解制玉卿蕭居士設齋請上堂諸方或有禁冬而放
0541c04: 夏或有禁夏而放冬雖然各取時宜未免榮枯有異
0541c05: 潼泉從來以乾坤為爐韝以山林作炭擊以三光為
0541c06: 火星以四時為鎚煆以佛祖為軌範以凡聖為淬礪
0541c07: 直須鎔盡規模方堪人作結時何曾雙手拽得入解
0541c08: 時何嘗盡力推得出縱饒恁麼擔荷得去正是搖櫓
0541c09: 釘樁未具參學眼在設有伶俐衲僧別資一路撩起
0541c10: 便行三千里外也被潼泉拄杖子穿卻鼻孔卓杖下
0541c11: 座。
0541c12: 
0541c13: 
0541c14: 
0541c15: 
0541c16: 
0541c17: 
0541c18: 
0541c19: 
0541c20: 楚林禪師語錄卷之三終
