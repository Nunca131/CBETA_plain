0040c01: 佛冤綱禪師語錄卷第八
0040c02: 嗣法門人智編
0040c03: 東土歷傳祖師像贊
0040c04: 初祖菩提達磨大師
0040c05: 門庭壁立家法森嚴孤身十萬嶽倒海翻逾沙越漠
0040c06: 西竺南天須要捫空而揣骨豈知撥水以求泉一句
0040c07: 梁王不契嵩山兀坐九年情塵不在眼裏白堆上
0040c08: 嘴邊想在竺乾設盡剜腸活計到我支那終是做不
0040c09: 完全多為眼高氣傲弄得面黑齒殘秖緣重義謾莫
0040c10: 輕喧得皮得髓得骨牽枝牽蔓牽芊熊耳山前埋藏
0040c11: 鬼魅蔥嶺路上隻履蹁躚不是宋雲親撞著幾乎做
0040c12: 個大羅圈
0040c13: 二祖慧可大師
0040c14: 大地雪漫漫捐軀珍重站文彩已巳全彰更要塗糊面
0040c15: 空中以告言骨髓終一換嶢然突五峰神異光燦爛
0040c16: 混跡而韜光儀相隨斯變道人何如是調心非汝眩
0040c17: 辨和生憤嫉償債委受遍歷年一百七堵波滏陽縣
0040c18: 須未涉繁詞分明早落賺
0040c19: 三祖僧燦大師
0040c20: 不談其姓族白衣悉受法霜刃未拈弄越格手段辣
0040c21: 蕩然著心銘現前違順化玄旨竟泯然太虛無縫罅
0040c22: 天地易包容法界難周遮克荷震斯宗未肯輕放下
0040c23: 若于一切俱忘緣抹過情塵此話杷
0040c24: 四祖道信大師
0040c25: 瀟灑崖畔居超卓如宿習密意苦夜長六載脅不席
0040c26: 群寇攘吉州不解祖愍恤窺堞有神機弭兵隱隱去
0040c27: 掀天揭地奇固兆在疇昔命使瞻風彩遜表前後憩
0040c28: 離言絕名相千聖齊下立
0040c29: 五祖弘忍大師
0040c30: 鬱鬱山頭滿種松脫聞廣化伎能窮柄然率性行江
0041a01: 上寄宿聆輒孕中況爾窺偵拋濁港由來典據寶
0041a02: 僧龍二株藹藹寰中遍締緝昌隆藉祖風
0041a03: 六祖慧能大師
0041a04: 先法後薙削合為體一入天然法器週過量曾超出
0041a05: 母乳不饞廉甘漿而灌育鬻薪荷戴深奉母無倦役
0041a06: 負薪攙過市聞經所感悟乞客備歲儲志略結為固
0041a07: 尼執卷問字請以為解注字即曷不識義會能剖露
0041a08: 避難獵隊中常以菜寄肉暮夜風颺幡對論經往復
0041a09: 應須體妙會著處妄指顧真諦三藏記開法宛如宿
0041a10: 二宗忘彼我徒侶愛憎故懷刃入祖室引頸三揮拂
0041a11: 斯乃不劍邪負金命不負說偈已端化異香已滿屋
0041a12: 所歸指香煙直貫曹溪路新羅盜祖首衰絰而偽服
0041a13: 忝侃捕得伊釋滿不受獄
0041a14: 南嶽懷讓禪師
0041a15: 一物不中獨露全提精金耀冶正要鉗鎚山河無寸
0041a16: 土異路也須資萬里橫該抹揚眉早是遲家邦已巳安
0041a17: 貼寸刃不多施斬釘截銕合水和泥多羅曾記讖一
0041a18: 粟銜金雞十方頻坐斷我面前無你大丈夫漢別有
0041a19: 天地眼如海舌似錐釣得溟溟滄海月劈開南嶽唱
0041a20: 新機
0041a21: 馬祖道一禪師
0041a22: 足底二輪舌葉覆面羅漢寺僧車牛踏遍續照世心
0041a23: 燈破如來經卷揭衲僧巴鼻掀海嶽蕩散少處不減
0041a24: 多處不添虛空穵大洞須彌裂兩邊滴猊血而化驢
0041a25: 乳煎鸞膠而續斷絃須得真人好消息鹽醬不少三
0041a26: 十年孤峻西江機截銕寶峰頂上浪參天
0041a27: 百丈懷海禪師
0041a28: 精金百煉本鉗鎚不惜命軀絕氣息鼻遭扭裂耳遭
0041a29: 聾陞堂捲席力窮伎奔流度刃焰過風虛空體相而
0041a30: 不拒龜背鶴形貌且樅黃河如帶泰如礪白日青天
0041b01: 霹靂轟新鮮韻出新豐笛蟭蟲蚊睫上巢窠寒暄不
0041b02: 用通來意迅瀑千尋萬仞崖顯出祖師真巴鼻
0041b03: 黃檗希運禪師
0041b04: 唱無為大化啟妙用真機聞舉便吐舌好摑不當時
0041b05: 清風匝匝膏雨篩篩莫大世界為一浮區大中天子
0041b06: 驀揮光天氣象裴休丞相一呼滿壁端倪大唐國裏
0041b07: 蓬塵起莫道無禪是無師
0041b08: 臨濟義玄禪師
0041b09: 佛法無玄妙一語輕拋出棒頭如銕橛怨氣深入骨
0041b10: 是忍疼不徹猶道蒿枝拂露柱腹中產象兒紙屏風
0041b11: 上走於菟窮荒之地無相識不著閒身遭籍沒者場
0041b12: 痛快舉似不出他人鼻孔各自氣吐志略機謀越格
0041b13: 新平空天大個門戶
0041b14: 興化存獎禪師
0041b15: 前言猶不中後語又顛倒棒喝堆積多那許窮廝討
0041b16: 脫下衲衣來渾身光杲杲雞卵敲出骨虛空縫補了
0041b17: 再得絕後甦不被移換好賊眼明如燈能見暗中寶
0041b18: 半貧半富底酌量恣分曉今古事分明有何差異巧
0041b19: 仔細忖思來賺殺知多少猶如龍怒鬥驪珠搆著還
0041b20: 他免爭討
0041b21: 南院慧顒禪師
0041b22: 掇轉話頭來如壁立千仞石柱上生葩春風吹擺醒
0041b23: 水底好打眠火中好打輥玉龍攪海逆千江銕馬嘶
0041b24: 風尾亂騁三寸舌頭在口中覆語翻言千萬頃重揀
0041b25: 擇行願相資向上機智悲雙運全提正令啟重關舞
0041b26: 動太阿風凜凜
0041b27: 風穴延沼禪師
0041b28: 好語不在多所貴中得上掀出電捲雷奔臨機誰肯
0041b29: 相讓祖師心印銕牛機萬里不挂片雲飛地函天蓋
0041b30: 須彌碎內外斬新無處依七載單丁何措手惓法淹
0041c01: 沉淚滿頤眼開忽得眉廝結百花香遍鷓鴣啼
0041c02: 首山省念禪師
0041c03: 大法耽耽發揮本有猶恐染著不能放手一劍當鋒
0041c04: 豁開戶牖橫須彌盧于眉間量大海水只用斗滯貨
0041c05: 不存短販遭扭生煞在前收放在後古路還源不墮
0041c06: 機功歸塞破虛空口
0041c07: 汾陽善昭禪師
0041c08: 拓開家風別到處象王行萬古碧潭月撈摝泄佳珍
0041c09: 交鋒兩刃不懼死生坐斷野狐蹤跡抽出佛祖權衡
0041c10: 全彰大人境界以此激濁揚清迸出從上鼻孔截斷
0041c11: 淆訛腳跟彩鳳一鳴聲勢遍颺塵簸土火飛星
0041c12: 石霜楚圓禪師
0041c13: 螻蟻知雨封穴石應節揚葩拈起棒頭取證渠儂
0041c14: 總不作家如王秉劍由意揮斥縱橫自邪黑雲黯岫
0041c15: 鼓動龍蛇大用繁興是知濟道不勞花擘窮則計拙
0041c16: 自然踏著向上生涯碧潭皎月鬧市梅花一望高樓
0041c17: 絃管遍雨後江天醉落霞
0041c18: 楊岐方會禪師
0041c19: 兒孫遍天下何用忙為著如日月行空無起亦無落
0041c20: 金取龍吞巨靈擘華嶽須彌踢翻黃河手鑠跨得
0041c21: 驢兒猶添溼腳佛祖位中劈面連揮猛虎口裏伸手
0041c22: 謾摸幽鳥語喃喃辭雲亂峰潑滿天珠玉傾莫能窺
0041c23: 項縮個般作略提掇方能擔荷者稀不惜帶水拖泥
0041c24: 一任諸方貶剝
0041c25: 白雲守端禪師
0041c26: 岐笑而趨起不寐到黎明打敺儺者意一籌不及渠
0041c27: 愛怕郎當闊不勞紅粉施一漚生波瀾始善解量才
0041c28: 取能補職世情看冷暖人面逐高低石泉窗下過清
0041c29: 音勝舊時山花不費栽培力自有春風管帶伊
0041c30: 五祖法演禪師
0042a01: 吐出摩斤珠藹遍四天下突露千聖頂須彌滄海
0042a02: 包納打瓦鼓錦織回紋普東山一會人發機何用千
0042a03: 鈞弩直得鬼哭神愁龍王起舞何似濃磨煙墨深蘸
0042a04: 紫毫當天一劃永鎮孤標驪珠爭得再握雷轟旱地
0042a05: 波濤大機普應大用齊超大法荷擔吹不斷清風載
0042a06: 得畫樓高
0042a07: 昭覺克勤禪師
0042a08: 闌雞鼓翅如震空中霹靂殿閣生涼似栽石上蒺藜
0042a09: 碧若迷雲忽散皎如心月孤曦要為人洗腸換骨施
0042a10: 辣手痛下針錐徹萬法根源窮千聖心髓雖然王令
0042a11: 正嚴豈可攙行奪市鞭逼緇海而鯤鵬變化屢承紫
0042a12: 泥而龍象蹴踢一段風流事秖許獨自知賴得君王
0042a13: 親駐蹕駟馬橋頭龍鳳池
0042a14: 虎丘紹隆禪師
0042a15: 每嘆再來人大有人疑著命脈上一錐醉夢從茲覺
0042a16: 若非上上根莫能擔當荷據虎頭收虎尾一句定乾
0042a17: 坤一劍安華夏自此與圓悟形影相上下氣焰吞諸
0042a18: 方羶風遍地刮酢液雖未澆腸要且使人快暢露胸
0042a19: 何似村僧切莫盲枷瞎棒廝結廣南蠻一語甚諦當
0042a20: 抵掌軒渠若徉狂卻有衲僧底氣象
0042a21: 天童曇華禪師
0042a22: 根器遠大不少為足諸佛列祖羅籠不住指見彰教
0042a23: 藞苴還蜀子以代孫戶門雄出提向上鉗鎚而緇白
0042a24: 歆慕雲奔操縱殺活機而宿學一近槌拂法說雷轟
0042a25: 電卷爐韝烹祖煉佛有僧傳語梅楊極口高稱歎服
0042a26: 坐斷金輪千妖潛伏而今青黃赤白之輩誰許入瞎
0042a27: 驢瞎馬窠窟
0042a28: 天童咸傑禪師
0042a29: 氣宇卓犖吞大乾坤杲日當空頒降丹書來鳳闕咸
0042a30: 開武庫殺人刀劍活人衡高提正令虎嘯龍吟扣關
0042b01: 擊節戶限手腳不敢插伸佛祖到來納敗太煞不近
0042b02: 人情休道路頭指錯險悔攙入深阬破沙盆盛海嶽
0042b03: 大像喫鹽多銕牛添得渴鼻孔眼睛拂子穿卻一個
0042b04: 半個驀相逢黑漆拄丈未放過
0042b05: 臥龍祖先禪師
0042b06: 藞苴來萬里奔流度刃過吐露目前消息坐斷今古
0042b07: 淆訛寶上座捷橫機而迎鋒取勝拈竹篦被摧折而
0042b08: 卸甲倒戈著實處靈苗火裏種脫空時銕彈手中搓
0042b09: 搖脣鼓舌殃害娑婆痛快自然通手眼高提祖印瀉
0042b10: 禪河
0042b11: 徑山師範禪師
0042b12: 爭禪亦常事喫飯聞版聲貧甚無資釜烏頭一劍伸
0042b13: 衣冠疇昔夢迨院伽藍神撞著西川人打鄉談說鄉
0042b14: 話檢出些兒裏二外八清風油炒虛空煎煞磁碗缽
0042b15: 盂滿盛相呷曾踏玉壘高岑劍閣險門石筍抽條花
0042b16: 吐艷風吹水面細生紋
0042b17: 雪崖祖欽禪師
0042b18: 白棒示伊亦無所入觸著古柏一株颺下礙膺之物
0042b19: 佛祖頭上屙臭氣塞遍天涯處土廣人稀道不由路
0042b20: 鄭音衛響亦乃不聞黃鍾大呂寂而不露恢恢然浩
0042b21: 浩然一陣業風吹到潭北湘南改聲換調拄丈拂子
0042b22: 拍拍相歡如來正體咸斯況強生節目太無端
0042b23: 高峰原妙禪師
0042b24: 電光影裏穿針金剛刃上卓立急水灘頭泊舟咬定
0042b25: 牙關著力計較都忘墮枕碎甓徐十三郎粗中有細
0042b26: 躍出萬丈深坑踏倒懸崖荊棘吞底鳩毒砒霜屙出
0042b27: 制藥煞氣三千世界得親遭百億彌盧躲不避更有
0042b28: 頑很毒不殺底西峰白棒打你驢脊
0042b29: 中峰明本禪師
0042b30: 觀流涌沸浸煞眉顏樞機閫奧男女訛傳把定乾坤
0042c01: 那通海水漏油抽開腦蓋見得鼻孔半邊但度竹篦
0042c02: 徹證法源泥豬癩狗還曾避忌恆沙諸佛杜口眉攢
0042c03: 天目山中霜雪重茆堂月淡竹風天
0042c04: 千嵒元長禪師
0042c05: 伏龍赫赫獨踞峰頭頂門正眼爍破閻浮銕笛橫吹
0042c06: 清宇宙太阿舞起鬼神愁芳蘭生于幽谷而馨香遠
0042c07: 馥蒼璧韞于玄璞而光耀稽攸內則齊魯燕趙外而
0042c08: 交趾琉球一雨悉獲沾潤萬指鞭笞不休湍洄濟北
0042c09: 滹沱浪直釣魚龍不在鉤
0042c10: 萬峰時蔚禪師
0042c11: 楮衾艸榻杳若忘年轉舉踢瓶公案劈胸毆得完全
0042c12: 一味斬釘截銕擅解疊妙裁玄抖擻布袋托出和盤
0042c13: 伏龍唱遍爺田地三十垂居鄧蔚山
0042c14: 寶藏普持禪師
0042c15: 祖令當行闊十方綱宗恢拓動矛長交參誰犯鋒鋩
0042c16: 利斷送命根無避藏盡力挨持行實地分明決擇定
0042c17: 封疆關鍵踏遍新提唱法度聲光早激揚
0042c18: 東明慧旵禪師
0042c19: 紀綱提掇端如銕幢拈起寶鏡露出形藏不掩如來
0042c20: 之號令端秉濟北之玄光棒頭領旨格外敷揚虛空
0042c21: 打破日桑法源荷負無輕重擔上須彌撒一國
0042c22: 海舟永慈禪師
0042c23: 悟處諦當覿面揮掌衣缽傳持西風點顙卸禪源如
0042c24: 湍競擘箭機似谷嚮石上花栽青水中月拈上燈繩
0042c25: 墮地增輝露柱掀眉俛仰踢碎瞿塘十二峰東山越
0042c26: 樣立標榜
0042c27: 寶峰智瑄禪師
0042c28: 鼻孔任運任騰肘符有收有放通身回避不及焰燎
0042c29: 眉毛快暢揮空疾電之機攪海獰龍白浪者回不入
0042c30: 洪波爭得驪珠額上橫拖倒拽起曹源不二法門劈
0043a01: 脊棒
0043a02: 天奇本瑞禪師
0043a03: 天地莫遮聖賢罔測籠罩古今靈通虛徹瀟洒歷盡
0043a04: 山川境界何曾相隔抽出曇花一枝濟宗早已巳漏泄
0043a05: 電捲雷轟嵒崩石裂高提祖印法界周橫按莫邪機
0043a06: 直截
0043a07: 絕學明聰禪師
0043a08: 一句喪卻覆水難留真個馬嘶欄廄端然象渡江頭
0043a09: 牢關不設平地搏鵬豈假網收廣推華座大振徽猷
0043a10: 架海棟梁天擘破英名遠射百神州
0043a11: 月心德寶禪師
0043a12: 語言自有相通分穿過從前佛祖門伎倆盡時天欲
0043a13: 黑命根斷處海翻渾萬里峰巒產巨獸千重雲霧起
0043a14: 蛟屯本來父母難窺覷世界都盧一口吞
0043a15: 龍池正傳禪師
0043a16: 不落今時機迥出那伽定正令本全提兩浙亦何幸
0043a17: 燈花爆演出腦後風光驀踢鞋展開古佛心印急流
0043a18: 劄定腳跟暴雨難經幾陣濟道端然寶劍舒禹門不
0043a19: 禁蒼龍困
0043a20: 天童圓悟禪師
0043a21: 頂門眼正單提向上生銕蒺藜佛祖不讓震動五岳
0043a22: 三山縱擒有收有放移足踢碎桐官曠大劫來沒量
0043a23: 奪食驅耕俾人人盡脫輪迴抽釘拔楔使個個同歸
0043a24: 道況喫飯不曾咬米著衣何嘗挂纊露柱舞三臺燈
0043a25: 籠解提唱紅爐焰上燦青蓮太白峰頂翻白浪
0043a26: 雙桂海明禪師
0043a27: 雷厲風飛電揮雨走只者撲落非他方踰嵒限立久
0043a28: 行作象王行吼作獅子吼攪長河變為酥酪舞太阿
0043a29: 不傷其手一氣轉一大藏教全肩擔宗門窠臼飽法
0043a30: 千龍象而較多交接于人天而罕有起堆平地添杯
0043b01: 醉後南山鱉鼻毒餘鳩驪珠便劈龍口
0043b02: 昭覺通醉禪師
0043b03: 劍出紅爐天包海嶠鳩毒入于樽俎戈矛揮于談嘯
0043b04: 撥動換斗移星批判衲子朕兆立萬仞擲大地而粉
0043b05: 碎展全機瀉天河而傾倒活弄赤班蛇解屙臭屎尿
0043b06: 走馬上冰凌輥毬于藕竅攜摩竭歸山中騎崑崙入
0043b07: 市鬧古今融貫情量越超出沒縱橫任舒卷天外抬
0043b08: 眸飛一鷂
0043b09: 世尊像贊幻菴居士請
0043b10: 雙林示滅兜率降生通身伎倆活埋一坑羅網高布
0043b11: 兮三百餘會舌頭拖地兮四十九春直眼看來翻成
0043b12: 拙何更花言弄巧新
0043b13: 臨濟祖師像
0043b14: 五蘊廓清吞世界藕絲牽動五須彌金針玉線難描
0043b15: 畫虎驟龍驤遍界施吐露真機師烜赫展開玄要電
0043b16: 光撝大千搏取微塵裏卻是白拈個小廝
0043b17: 佛果勤祖像偶菴上座請
0043b18: 解立毛端難寫春色南北東西為一宿客衲卷秋雲
0043b19: 那堪素繪斷壑重泉噴氣生風高蹈世表話震九重
0043b20: 蜀國寥寥兮鶴衝寒影龍函鏃鏃兮豹窺管中指揮
0043b21: 如意千溪月獨占蓬萊第一峰
0043b22: 天童密師祖像鹿門居士請
0043b23: 雲垂布野嶽勢摩空斷崖巨壑百匝千重落毛飛鳥
0043b24: 塵起動風神機擴發略露規蹤銕門三更過軌轍千
0043b25: 車同謂言金玉嚼夜雨滋山松桐官山洎被打破泛
0043b26: 銕船星月朦朧渾身坐向伊蘭室臨筌方覺取魚龍
0043b27: 雙桂破師翁像指白禪師請
0043b28: 空劫錯商量定盤星少算水面寒蟾生碧光清且淡
0043b29: 殺人活入之機怎肯絲毫謬賺重疊關山不暮萬葉
0043b30: 千枝繚亂飄起隨情風遞香鼻孔休將當眼看
0043c01: 二非所禪人請
0043c02: 示等虛空法心同虛空量圖繪甚分明或謂無鏡像
0043c03: 取舍兩不得詼諧多放曠拄丈拂子放下詐作敗軍
0043c04: 之將舌鋒透髓透骨八表拱手歸降縱去風和響順
0043c05: 奪則排斥諸方落來孤峰獨宿出則酒肆淫房辯闢
0043c06: 浮沉識深淺據座但看別人忙
0043c07: 昭覺本師像竹徑禪師請
0043c08: 玉石不分良工罔措放之自然執之失度須彌擲向
0043c09: 他方石火電光密布有時停橈把纜且向深灣泊艤
0043c10: 有時看風颺帆不犯清波一路兵隨印轉兮將逐符
0043c11: 行形山別寶兮卞和之術咄咄生銕鑄就脊梁骨
0043c12: 二鑄顏師弟請
0043c13: 五蘊山前新開舖席三界稽首一時驗畢七處補叢
0043c14: 林作略難比匹巨海波斯吞皓月藕絲繫著那吒鼻
0043c15: 天兮地兮赫赫光曦動兮寂兮皎皎蟾蜍日午喫鹽
0043c16: 止饑渴盤陀石上下針錐
0043c17: 師太行樂卷十憩貽山拜頌
0043c18: 大矣哉吾師之行樂也非二乘所窺人天冀軌六度
0043c19: 之業既深十力之功逾遠植緣曠劫而戒德內宏委
0043c20: 氣之塗肖天之質兩目如合璧七痣如連珠儀範明
0043c21: 肅動靜殊分單拈向上驅逼眾生九有傾心十方咸
0043c22: 服有時震一音若彌樓影海有時示五眼譬眾星拱
0043c23: 月行則香象渡河坐則蒼龍吐露唱臨濟之正宗矚
0043c24: 天地如跼躅闢叢林猶風雲之徵應聚衲子若魚龍
0043c25: 之匯淵遊涉大方敷揚大業法資兩諦究識頹風綱
0043c26: 躬思岱泰而眇睫敢焉盡述于形容乃作詻曰。
0043c27: 尋源討流經記繁廣窮發其端咸載緬想庶符皎日
0043c28: 莫能屈仰凝理淵粹深達無響圖容寫狀威儀眩目
0043c29: 精解妙義若斯之處磊硌徵祥氤氳四布登儀寶地
0043c30: 忻容繼晷意兼在茲俛仰諸古自此鄉人聞風瞻睹
0044a01: 弗斥其名稱係關主必資宿因杜多行苦無待逡巡
0044a02: 一隨理悟法禦終朝無勞行務一笠遮天雙屝挂竹
0044a03: 露膊袒肩撩褌去福捏柄钁兒鉏雲種粟大地眾生
0044a04: 饒饑一粥從容斯瞻遐肅邇睦所包遊化弘獎事出
0044a05: 三陣柳鳴聲震山谷太白峰頂竹簽傷足刺彼旁人
0044a06: 惟笑與哭克紹斯須不可悉數代掃天童荊棘林藪
0044a07: 時烽煙兩地萬里匪遙吳蜀秦楚法說頻仍填噎區宇詞
0044a08: 河下傾辯海橫注八解悠悠四禪簇簇普息泥犁煎
0044a09: 餈濟獄密救塵沙慈嚮天域譬彼膏茫猶滋艸木素
0044a10: 侮白額一喝弭伏植苑周侔齊功七住昭覺中興復
0044a11: 圓悟祖工役無煩崇樓廣宇悛集禪燈搜揚聖軸事
0044a12: 業一生徜徉指顧弗在聿宣天人眼目十憩貽山系
0044a13: 為世譜
0044a14: 高峰法兄懶和尚像芥腹法姪請
0044a15: 機能奪機拙裏藏拙舌似利錐眼如河泬峰頂滔天
0044a16: 白浪莫謂無法可說等閒把嘉州大像一摑陝府銕
0044a17: 牛頭熱坐斷乾坤世界誰分東西南北呵呵非是吾
0044a18: 兄該天括地總要令人知時識節
0044a19: 又竹友法姪請
0044a20: 光明烜赫語脈迂曲沒甚安排豈類成佛胸中沒閒
0044a21: 貨秤頭斤兩足雖無楊岐之丰頤尚秉百丈之雄骨
0044a22: 口裏滔滔擺撥臨濟家私肚內醒醒抽出雲門咦顧
0044a23: 咄秖有顛拈一味長撥動機輪轉轆轆
0044a24: 月幢和尚贊雪基禪人請
0044a25: 逆順常驅濟北符不將蜜果換葫蘆寬兮性海波瀾
0044a26: 闊包納須彌于芥都
0044a27: 雨樹和尚贊非止禪人請
0044a28: 法兄悟心印于雪門語裏吾師付竹笻于福城東際
0044a29: 雖然各契機宜賴得師資有據沒閒伎倆于諸方且
0044a30: 喜了備之大義自有超宗異目生涯不作太孤太賒
0044b01: 話計
0044b02: 自題小像鶖一監院請
0044b03: 不動是心王荊棘林中坐猶是金鎖關將謂無折合
0044b04: 離水緊俏靴湖湘月踏破高山釣魚騎馬溼腳亂世
0044b05: 之中打鎖敲枷垂手滄桑瞑眩之藥直饒認得分明
0044b06: 未是衲僧作略
0044b07: 又屢生西堂請
0044b08: 平生擔版從來骨格等遍虛空皎揭日月摺徵言而
0044b09: 塞五湖揚蓬塵而充海泬唱出諸佛骨髓扭轉衲僧
0044b10: 命脈半生南北游末後踞昭覺不愛人謬語直心與
0044b11: 道合看者古怪阿師慣愛弄手弄腳大千沙界移他
0044b12: 方須彌挂在蝸牛角
0044b13: 行樂圖天恆侍者請
0044b14: 白蓮池畔青松嶺駟馬橋邊威鳳山日日閒行看不
0044b15: 厭短笻撥出毒花斑
0044b16: 又天湛後堂請
0044b17: 言疏語拙世無所長雲之杳杳樹之蒼蒼有時淨裸
0044b18: 裸包含萬彙有時孤迥迥攝遍十方亙天烈焰大爐
0044b19: 韝威鳳山前任舉揚
0044b20: 又子開西堂請
0044b21: 為如來種學出世方名無德稱語有鏗鏘擅栽兔角
0044b22: 于馬首不剝虎襪而鞔羊滴水滴凍透向上大機能
0044b23: 縱能奪展格外鋒鋩曠大劫來根自植顯赫皆圓長
0044b24: 短方
0044b25: 又倚天維那請
0044b26: 四座道場三據昭覺古今難藏事掩不著擬覓蹤由
0044b27: 孤雲野鶴語脈難逗他如銕山萬仞世智別緇素似
0044b28: 碧水清珠縱橫殺活任運卷舒一枝拂子為蹊徑高
0044b29: 聳人天壁立殊
0044b30: 又
0044c01: 喚起剎塵咸氣象三途六道息停酸雨中穿市賣紅
0044c02: 日遇著知音曬不乾
0044c03: 登玩攜笻分外新隨雲天地一閒身但于事上通無
0044c04: 事性智都緣平等均
0044c05: 省文法師行樂圖
0044c06: 拄笻行似歇清拙瘦形古秋色凝虛碧夏雲翻作雨
0044c07: 依依滄海月滴滴少林乳彈指樓閣開風從何處舞
0044c08: 魁星贊王見亭請
0044c09: 昇天伎倆擲地金聲鰲頭獨占攪海天渾掉身風光
0044c10: 露遍劍客一款招承觸處相逢喜殺尊貴位中早登
0044c11: 隔岸花香村酒美者樣風流那得跟等閒踏碎禹門
0044c12: 浪試問何人見得親便解拈頭去作尾眼睛鼻孔闇
0044c13: 藏神弄水月賣癡村賺殺許多人話杷不到傷心情
0044c14: 不伸
0044c15: 壽星王壽官請祝李居士
0044c16: 頭如山岳身似慧幢匈平垂耷目秀眉長擬青松載
0044c17: 雪之皎潔譬碧月無雲之映光如斯理論未出情常
0044c18: 來下一夥無拘束之儔客慶比天地難彷彿之和康
0044c19: 論其壽也千聖捫摸不著屆其量也萬靈景仰無方
0044c20: 供與李公咸億兆子桂孫蘭疊茂昌八卷終
