0525a01: 俞昭允汾禪師語錄卷之六
0525a02: 住北京翊教寺嗣法門人上睿等編
0525a03: 詩偈
0525a04: 周注西刺剌史北旋贈別
0525a05: 般若緣深一見真，暖風和日對相親。此歸憑豁金剛
0525a06: 眼，去看嵩華翠色新。
0525a07: 技盡懸河義未該，入門一喝笑盈腮。潼泉也合遭人
0525a08: 怪，錯與周公說破來。
0525a09: 東吳延皋孝廉三絕
0525a10: 小雨溼松花，披衣巖下坐。起身謝白雲，不覺莓苔破。
0525a11: 荳葉開新畝，藤花爛舊棚。庭分朝樹色，溪轉夜泉聲。
0525a12: 終朝看瀑流，夜復坐空閣。明月上高峰，幽人不寂寞。
0525a13: 贈卞令之廉憲
0525a14: 一會靈山法道親，利生權現宰官身。三千里外擎香
0525a15: 飯，正使金牛笑轉新。
0525a16: 補袞調羹信自優，文情天宇至風流。楚江寬闊行相
0525a17: 訂，為與空王啟壯猷。
0525a18: 贈孔月恒居士
0525a19: 頻來問祖意，雪夕與花陰。寡過無他伎，修名但了心。
0525a20: 意消忘覿面，疑失笑披襟。松下時烹茗，濡毫作孝箴。
0525a21: 贈孔魏公居士
0525a22: 籃輿重至意翩翩，滿口平傾不涉詮。況是鴻儒能慕
0525a23: 道，方期振起兩宗傳。
0525a24: 夫子達磨元一貫，多門謬解豈其然。人窮返本方堪
0525a25: 語，試看昌黎問大顛。
0525a26: 贈陳曇侯鄭公常二居士
0525a27: 調高人和寡，二子信知音。不有大儒口，安明古佛心。
0525a28: 素行常格物，卓立見垂箴。剩有林泉美，相期一放吟。
0525a29: 辛丑除夜示諸禪徒
0525a30: 萬峰深處結幽關，道出常情用不慳。松火一爐當歲
0525b01: 盡，總輸我輩得真閒。
0525b02: 壬寅元日示眾
0525b03: 曆木常年原未辦，縱多好日少他求。出門閒向石橋
0525b04: 步，兩派清泉抱寺流。
0525b05: 客普潤菴鐙巖文吏部同公郎允信右獻過聚
0525b06: 垂楊近冰綠千條，最喜幽人冷挂瓢。乞食江千容懶
0525b07: 拙，放參湖上問漁樵。深山有社堪招炳，今日相逢宛
0525b08: 似陶。風雨匡廬登未得，好將真意論逍遙。
0525b09: 示諸行務
0525b10: 山居家風，別無絡索。廚庫僧堂，尋常矩矱。放下笊篱，
0525b11: 提起木杓。飯是米炊，麵是麥作。茄看花開，瓠連蒂落。
0525b12: 逐日生涯，大好不惡。
0525b13: 悼解菴張新愚居士
0525b14: 沙路環菴瑣舊苔，高山何夢不君來。軍持帶有寒泉
0525b15: 水，忍向風前奠一杯。
0525b16: 悼張爾歲文學
0525b17: 借語庭空影尚陪，愁生細柳綠成堆。也將一陌錢焚
0525b18: 去，日暮河風卷淨灰。
0525b19: 鄂州夏伏不雨寄湛智水
0525b20: 極暑難為畫打眠，江流稍引到池蓮。何人不愛山中
0525b21: 寺，日午時聞樹裏泉。
0525b22: 贈一菴居士游夏公則菴居士游賡臣兩兄弟
0525b23: 游家兄弟表人龍，格外金提肯過從。莫謂不情還打
0525b24: 與，出林正好話千峰。
0525b25: 客嘉魚有懷檗菴法兄
0525b26: 石床支倦水雲間，楖櫪摩挲影自閒。一宿鳳凰峰頂
0525b27: 夜，也曾清夢到魚山。
0525b28: 萋萋古道荷長鑱，風落橫江織暮帆。獨上幽巖仍打
0525b29: 坐，浪花平湧濕衣衫。
0525b30: 宿普度菴逢任仙孟詞林
0525c01: 水落江天淨，山城一水連。正思過別浦，相識有奇緣。
0525c02: 宿望名垂遠，斯文道借傳。好懷言不盡，且共佛燈眠。
0525c03: 與蘇菴豁菴大心分韻書懷得笻字
0525c04: 作客多時賓似主，竹爐炊茗解疏慵。是非不上閒名
0525c05: 牒，去住難羈了事笻。落日鳴蟬增旅況，平湖秋水照
0525c06: 衰容。疊來清坐知何意，午飯前頭到夜鍾。
0525c07: 宿李氏書館
0525c08: 東嶺連嘉渚，書聲載草堂。遠山藍潑几，近水綠迴觴。
0525c09: 里靜門無鑰，沙寬月似霜。我來勤下榻，恰好值新涼。
0525c10: 客夜別友
0525c11: 風雨留人又一宵，別君燒燭度溪橋。百錢買得舟人
0525c12: 醉，明日雖晴莫放橈。
0525c13: 陶溪過訪戴小宋文學同廣生兄
0525c14: 山深春淺共驅車，攻苦人真似仲舒。側理舊藏宣德
0525c15: 製，花時再到倩君書。
0525c16: 再過小宋郊居
0525c17: 澹圃疏籬菊正扶，秋香掠徑好朋俱。新詩半在黃梅
0525c18: 裏，收盡奇峰入畫圖。
0525c19: 許衡叔尹蘭友甸方秋試訪寓東巖賦贈
0525c20: 乘漲輕來一夜船，快移行李就林邊。選官選佛名雜
0525c21: 異，觀海觀河見不遷。幾處弟兄團此日，閒窗風雨憶
0525c22: 當年。攤書問我如何說，為指秋空月正圓。
0525c23: 過訪王報菴解元
0525c24: 廿年師友夢相關，鶴澤今看喜破顏。曾憶截江風雨
0525c25: 句，手緘曾寄玉泉山。
0525c26: 壽王報菴
0525c27: 南國人文合遜尊，都來鶴澤訊寒暄。疏經日暖花成
0525c28: 巷，愛客荷香水到門。藜擁多男森樹玉，霜清兩鬢健
0525c29: 加餐。長齡不借安期棗，一粒真丹內久存。
0525c30: 題龍門寺壁
0526a01: 澗道盤蜒上，霜根結斷霞。鼓鍾開佛地，雞犬靜人家。
0526a02: 竹榻橙香雨，松鐺石火茶。別山秋到葉，輕重落平沙。
0526a03: 柬黃安植聖澹老師
0526a04: 竹簾茅屋一身閒，只為閒多復閉關。怪底白雲風不
0526a05: 問，仍來覆我蘚苔斑。
0526a06: 寄懷秦茂林居士
0526a07: 光黃奇勝昔曾探，植聖松門至再三。最愛清溪秦處
0526a08: 士，好山遍捨作精藍。
0526a09: 壽郭些菴
0526a10: 春日花香透水流，補山晴色上眉稠。七旬四海稱元
0526a11: 老，一衲深林法比丘。潔淨躬行誰與等，虛閒心境復
0526a12: 何求。古今多少存疑史，檢定精神日見優。
0526a13: 示死心道人
0526a14: 夜行不許投明到，正是出身轉位時。更把吹毛揮向
0526a15: 上，空輪無跡刃無虧。
0526a16: 付睿首座楚林法偈
0526a17: 天山法道巍寰宇，奕葉芬芳祖氣鍾。十載求人今得
0526a18: 子，直承大統啟綱宗。
0526a19: 坐潤慈開士郭北靜室
0526a20: 放住閒心自不群，石城精舍鎖重雲。一聲午磬高寒
0526a21: 裏，雪路何人駐馬聞。
0526a22: 付祚西堂慈裔法偈
0526a23: 信知汝力能擔荷，是我尋常慣用伊。會向深峰深處
0526a24: 卓，抽條成蔭見施為。
0526a25: 留別禪喜非異
0526a26: 依依楊柳采茶天，又欲之吳問曉船。七十二峰青正
0526a27: 好，歸期多半在來年。
0526a28: 憶匡山伊菴禪師
0526a29: 玉門擎出滿壺冰，向日開窗榻遠朋。笑指鄱湖千頃
0526a30: 月，當余蓮社一枝燈。
0526b01: 與卞令之廉憲
0526b02: 燕子磯頭正遇時，箭鋒相拄句無私。春江春色洵空
0526b03: 闊，大笑聲先忘所知。
0526b04: 妙轉大機超佛祖，倒施密用度賢愚。迦文尼父道無
0526b05: 二，全賴高高兩手扶。
0526b06: 尹蘭友嵩山甸方屏山覃谷育有郭茂行至山
0526b07: 微雨灑高林，同人枉屐尋。有懷勞夢寐，得聚感秋陰。
0526b08: 居僻容逃禮，來稀苦索吟。果然怡此道，一宿可明心。
0526b09: 送友往天台
0526b10: 先於鏡水汲新瓶，木葉飛黃打眼青。桐柏仙蹤華頂
0526b11: 日，歸來說與弟兄聽。
0526b12: 與孔則山居士
0526b13: 拈來妙用憑好手，授與則山意不輕。向上古今無二
0526b14: 路，為人指點甚分明。
0526b15: 送友歸里
0526b16: 侵曉來言別，孤笻出翠微。反愁春色好，偏引故人歸。
0526b17: 共折河邊柳，誰分身上衣。也當尋舊隱，耕破白雲肥。
0526b18: 寄五峰怡然師
0526b19: 木落空山萬慮忘，病兼風雨度重陽。寶林秋色佳隹無
0526b20: 恙，記許霜柑欲就嘗。
0526b21: 胡內寧朱元公和前賢遊洪山詩因步其韻
0526b22: 選勝懽吟唱和隨，調高今古若同時。春晴柔柳牽條
0526b23: 緒，雲淨歸鴻見羽儀。歲月俱從花裏度，宮商漸向遂
0526b24: 中移。會當境曠心忘處，問取誰為造物師。
0526b25: 夏田寺作示宛然
0526b26: 夏田江上寺，紺殿聳雲峰。靜夜濤聲落，長途客夢重。
0526b27: 高林巢老鶴，古岸護神龍。安得年豐稔，常鳴說法鍾。
0526b28: 宿洪初洲頭柳菴
0526b29: 層林青似嶂，沙路識通津。淨綠搖龕影，床頭月色新。
0526b30: 再過耿氏書館
0526c01: 林下有高士，重來話遠情。移籬寬菊圃，聽雨度書聲。
0526c02: 江外峰千朵，階前月二更。相期惟此道，詎欲浪閒名。
0526c03: 持缽嘉渚憩張于海館中
0526c04: 胡為不自嬾，六月暑行廛。野巷逢人指，深林借榻眠。
0526c05: 農經言可試，聖學講稀傳。幸遇簞瓢隱，重論秋水篇。
0526c06: 寓去瑕闍黎曠菴
0526c07: 作客江村裏，茅菴且共投。淡煙浮遠水，秀色起平疇。
0526c08: 總似情無著，非關苦見留。門門齋欲赴，何日定歸舟。
0526c09: 岳菴蘇菴豁菴以德為鄰兼贈一偈
0526c10: 綠樹垂垂覆短溪，一家東住兩家西。有時罷展蓮華
0526c11: 帙，彼此忘言聽鳥啼。
0526c12: 簰洲眾居士求偈
0526c13: 蓬門問絡似山菴，返照參差一水涵。芳草渡頭船子
0526c14: 泊，何分兩兩與三三。
0526c15: 壬子六月再到廣賢與端公夜話賦此留別
0526c16: 倒指十年說法曾，幽懷未隔水層層。青溪照影重來
0526c17: 訪，白屋炊香取次應。宿鳥林深歸似舍，炎宵話久冷
0526c18: 如冰。雜華書就秋隨至，斫額峰尖望一登。
0526c19: 客中連雨與端公言懷張常伯皮瑤庭適至
0526c20: 不待晴來屐輾泥，知因久客句無題。沙村雨鬧官過
0526c21: 驛，草樹宵涼水到堤。薊北遠書孤雁帶，江南佳隹話野
0526c22: 僧提。一瓢獨往無深意，舊結蘿菴在郢西。
0526c23: 示死心道人
0526c24: 越格堂堂悟處深，自能死卻聖凡心。一肩濟北家風
0526c25: 峻，竭力斯宗正在今。
0526c26: 示一念道人
0526c27: 履道無過一念純，眾中躍出見天真。珠迴玉轉祖師
0526c28: 意，歷歷明明用到親。
0526c29: 甲寅歲朝試作
0526c30: 啟戶晨鍾接響圓，春來松色倍悠然。高峰雲擁千層
0527a01: 磴，古寺橋迴兩道泉。佛祖并拈紅燄雪，王侯遠遜綠
0527a02: 蘿煙。因人不識唐朝塔，指點梅花當拜年。
0527a03: 六日猶雪
0527a04: 應是寒威重，連朝六不收。齊腰人鮮立，擁澗客稀投。
0527a05: 炙火聽春沸，頑吟喜病瘳。深山閒衲子，曷羨羡有重裘。
0527a06: 雪夜圍爐柬孔則山
0527a07: 取性然松每夜闌，深山不見有重寒。砂鍋煮爛石頭
0527a08: 汁，品字龍膏火未殘。
0527a09: 付野潛柱知藏
0527a10: 風吹石裂與麼來，按過重關了不猜。真實方堪行祖
0527a11: 道，頭頭止眼為人開。
0527a12: 馬賁玉居士以笻杖見貽
0527a13: 大宛笻何得，遺來目未曛。一尋剛少尺，九節自生文。
0527a14: 指月晴無翳，敲空響特聞。好山隨徙倚，還可劃秋雲。
0527a15: 付聞思綮維那
0527a16: 
0527a17: 
0527a18: 病眠
0527a19: 佛法身心何處著，也能自己巳笑愚狂。沙彌喚起無他
0527a20: 炙，一盞薑湯穩肚腸。
0527a21: 余病稍愈紹徙忽冒風熱幸得汗晨起示徹徒
0527a22: 樹引泉聲病覺安，四山春好試行看。必須汝弟芒鞋
0527a23: 健，去理東巖舊藥欄。
0527a24: 寄懷抱法師
0527a25: 半塘白水貯新月，又種前灣柳一隄。想對高雲晴說
0527a26: 法，自將如意指鶯啼。
0527a27: 寄懷別雲和尚
0527a28: 唱提祖道曾無倦，同自南歸住復開。但與青松衡友
0527a29: 誼，關心還是水西梅。
0527a30: 漫作
0527b01: 池上松花落，人間事日非。斫林遷虎臥，步嶺喝雲飛。
0527b02: 世亂先還拙，名浮可息機。病餘閒鏡影，猶喜對晨暉。
0527b03: 贈恰菴居士劉是玉
0527b04: 七十懽登選佛場，心空及第好能強。隨隨恰恰別無
0527b05: 妙，丈室何容置一床。
0527b06: 付則文磷書記
0527b07: 
0527b08: 
0527b09: 示凝虛益先師徒
0527b10: 人情日下思前哲，法運垂秋倚大僧。接待不嫌雲水
0527b11: 廣，勝他九上與三登。
0527b12: 劉濟甫孝廉以詩見訪依韻答之
0527b13: 豁盡南來山水眼，更逢蕭寺豈徒然。一窗風雨聲搖
0527b14: 夢，半壁圖書影伴禪。宇內今知名未老，天涯獨信句
0527b15: 重妍。高冠大別長相對，與子刪霞挽月鐫。
0527b16: 夢歸竟陵
0527b17: 家驚移住惟添井，竹喜成藂可蔭門。老母扶將霜雪
0527b18: 影，為兒拂去水雲痕。
0527b19: 寄懷雲水居士毛子霞舊儀部
0527b20: 地老天荒只著書，延陵肝膽孰能如。種松別院思招
0527b21: 隱，六月新涼動草廬。
0527b22: 自提蠟屐遍名山，幕府才高舊夢刪。黃鶴不飛紅樹
0527b23: 底，野情常寄翠微間。
0527b24: 寄懷素巖傅兄
0527b25: 柴門雖設畫常開，別岫飛雲入望來。近日光黃峰色
0527b26: 好，武林春到亟須回。
0527b27: 贈耿二戶部公府
0527b28: 蕉葉離披醒蝶夢，榴華爛熳點苔痕。東林社裏雖寥
0527b29: 落，三笑餘音聽尚存。
0527b30: 柬耿遠情文學
0527c01: 點易先應瘳癖病，解莊別自有精神。感君下榻成知
0527c02: 己巳，延我來山作主人。
0527c03: 智泓尼日誦華嚴偈以示之
0527c04: 華藏海底穿針孔，繡出鴛鴦看有誰。五十三人沒意
0527c05: 智，大家賺箇善財兒。
0527c06: 買石得雲饒
0527c07: 不是華山山頂骨，亦非鬼斧削鴻濛。一錢博得千峰
0527c08: 色，喜見龍吟出袖中。
0527c09: 夜讀魯論至顏回章
0527c10: 桐華月影疏，愧讀古人書。孰以回為死，誰從子所居。
0527c11: 簞瓢流歲月，風雨壞門廬。師弟存知己巳，斯文未喪子。
0527c12: 柬嵩杲
0527c13: 古寺宵寒發素琴，高梧露滴答空音。懷人海國鴻無
0527c14: 影，作客天涯歲漸深。杖策擬尋芳草徑，披雲更選綠
0527c15: 蘿陰。出門幾度猶回首，為爾長年共此心。
0527c16: 賦沖雲鷂
0527c17: 眼底秋聲驚到樹，好風不借翼偏牢。凌虛始見孤標
0527c18: 格，在野何殊眾羽毛。豈為牽群常落影，肯隨輕舉尚
0527c19: 回翱。兒童那解騫飛意，拍手惟論燕雀高。
0527c20: 基隆山禮無念有禪師遺像
0527c21: 塔豎別峰影在茲，楸杉秋滿碧參差。苔荒古砌蟲啼
0527c22: 冷，煙鎖閒龕月上遲。機裏無言全殺活，罵中有藥喪
0527c23: 情癡。比來此道多文藻，拜起愴然長憶師。
0527c24: 題五峰寺壁
0527c25: 我悅山中住，栽成五嶺松。種田秋博飯，說法午鳴鐘。
0527c26: 遶屋流清澗，長吟醒睡龍。舉頭雲影外，明月上高峰。
0527c27: 趙公遠夏言讀書紫雲山
0527c28: 秋光寸寸寫幽奇，別業深雲護作籬。白日山中天地
0527c29: 老，清宵月下弟兄宜。圖書代主先留客，花木因人亦
0527c30: 笑時。近得好峰堪置我，免從風雨起遐思。
0528a01: 懷國清曇兄能仁無兄二和尚
0528a02: 昨書云其丹丘隱，又轉剡溪走一回。好鏡新機酬唱
0528a03: 盡，明春定到楚山來。
0528a04: 贈桐巖靜主
0528a05: 三十餘年住此山，渠儂意氣果能閒。支笻且趁月明
0528a06: 夜，種得青松耐老看。
0528a07: 喜秦公蘧文學至山
0528a08: 天臺卓出萬山中，君到山頭秋正紅。為問十年得力
0528a09: 句，夜深清露滴枯桐。
0528a10: 示湛維那
0528a11: 草菴忽卸琉璃瓦，萬丈深寒徹底窮。獨有梅華知此
0528a12: 意，一枝斜放短牆東。
0528a13: 示學副寺
0528a14: 大統綱宗須識句，多年古灶冷重搘。家風切莫嫌疏
0528a15: 澹，想像楊岐乍住時。
0528a16: 歲朝示眾
0528a17: 年頭佛法無多子，拄杖抬頭又見春。莫謂青山能放
0528a18: 嬾，青山慣肯笑閒人。
0528a19: 懷寶安去兄和尚
0528a20: 錫山華里寺，別忽逾三年。默坐枯腸響，還思第一泉。
0528a21: 示喻君華
0528a22: 赤城深固誰能到，到者應須息萬端。歸去逢人直舉
0528a23: 似，從教平地起波瀾。
0528a24: 贈解菴居士
0528a25: 林間常聽說張三，無事於心只放憨。今日相逢重接
0528a26: 過，深山應許結蘿菴。
0528a27: 寄懷玉泉東旭師
0528a28: 聞將葛葉來炊釜，賴得泉聲可息機。歲晚寧無風雨
0528a29: 倦，山寒徒有夢魂飛。
0528a30: 雪天示諸禪者
0528b01: 寒寒寒，胡僧兩耳帶金環。草鞋踏破赤腳走，那許閒
0528b02: 名落世間。
0528b03: 寒寒寒，古廟香爐灰冷殘。大意西來覓不得，推出神
0528b04: 前酒臺盤。
0528b05: 寒寒寒，萬壑千巖行路難。五九盡日春自至，碧眼黃
0528b06: 頭帶笑看。
0528b07: 示楞侍者
0528b08: 春無三日晴，獨坐兩眉橫。拄杖抽枝後，法堂前草生。
0528b09: 悼圓鑒居士耿三兵憲
0528b10: 秦越官尊致隱遲，柩回始獲拜靈祠。傷心最是雙溪
0528b11: 水，耳畔聲寒下哭時。
0528b12: 付運機璿記錄
0528b13: 
0528b14: 
0528b15: 山居雜詠
0528b16: 百卉青青二月春，梨華綻處只如銀。雨晴隨意經行
0528b17: 入，萬樹寒香擁一身。
0528b18: 不嫌眼冷眉撐月，且放籬荒水過林。新竹纔成低戶
0528b19: 影，曉雲慣作覆巖陰。
0528b20: 一日天晴兩日雨，藤華未摘已巳春闌。枝頭小鳥聲如
0528b21: 渴，報我西谿欲放完。
0528b22: 芳草離離覆石根，無端終日雨煙屯。時人那解飛龍
0528b23: 處，輕作尋常埜水論。
0528b24: 翠壁如屏啟戶前，落華曉砌石幢邊。缽盂有口平吞
0528b25: 盡，折腳鐺中栗棘圓。
0528b26: 天涯身寄綠蘿菴，雨過群峰似潑藍。幾點客雲歸遠
0528b27: 岫，杜鵑聲裏憶江南。
0528b28: 閣筆聊成他日史，灰心猶憶去年梅。鶴鳴階下吟初
0528b29: 穩，華壓枝梢夢正回。
0528b30: 深林無暑倍精神，石上披雲憶古人。長嘯一聲天地
0528c01: 裂，不知何處著渾身。
0528c02: 荷華開盡紫荊開，無事閒行上古臺。日暮路長騎馬
0528c03: 走，利名誰放入出來。
0528c04: 南山雲起北山頭，王老東村笑不休。白荳華開天又
0528c05: 雨，今年秋勝去年秋。
0528c06: 扇子芭蕉自剪為，幽居是事獲便宜。秋心不在梧桐
0528c07: 上，葉落空庭曉未知。
0528c08: 石田數畝刈方休，不上高峰即負秋。紅葉幾家村影
0528c09: 亂，穿來一串杖頭收。
0528c10: 幸有殘霞箋寄遠，堪從鴈語識行藏。一時道大名還
0528c11: 老，高枕山隈水更香。
0528c12: 雙桂香飄幾葉孫，撩天鼻孔漫尋真。皮膚脫盡無多
0528c13: 子，始信渠儂意氣新。
0528c14: 霜作鬚眉紙作衣，德涼已巳較古人非。幾回坐落山尖
0528c15: 月，不覺疏煙濕翠微。
0528c16: 苔徑斜暉侵錫影，石床華雨放閒身。敲空作響翻成
0528c17: 拙，道在何方此日貧。
0528c18: 都知傀儡倒棚休，宇宙勞勞事更悠。洞口縱無黃葉
0528c19: 出，靈源端在古溪頭。
0528c20: 三更還自煮雲芽，挂壁青燈照影斜。手接南星忘把
0528c21: 盞，為伊一伴惜年華。
0528c22: 地爐煙穩火猶紅，壞衲情深肯伴窮。幾處寒聲驚落
0528c23: 木，故人千里自同風。
0528c24: 老屋三椽僅蓋頭，春泉脈脈遶床流。白雲不放青山
0528c25: 嬾，出入松門意未休。
0528c26: 橫鉤新月較眉粗，曾照華亭江上夫。夜靜綸斜霜墜
0528c27: 餌，竿頭躍出化龍魚。
0528c28: 鬧市城中熱萬端，數來相對眼同寒。問余祖意秋江
0528c29: 上，一曲漁歌過遠灘。
0528c30: 自棹輕舟自掃除，清晨迓我過松廬。一湖秋水當門
0529a01: 碧，大富還他長者居。
0529a02: 莫待身閒事始休，乾坤終不置閒郵。直須剔起眉毛
0529a03: 看，大地山河一指頭。
0529a04: 莫謂吾宗法社寒，東西各住好峰巒。閒行指點松千
0529a05: 樹，特過平分月一團。
0529a06: 
0529a07: 
0529a08: 
0529a09: 
0529a10: 俞昭禪師語錄卷之六終
0529a11: 　　大清康熙二十五年歲次丙寅。
0529a12: 　　中秋月小。師上睿率眾弟子發
0529a13: 　　心敬刻
0529a14: 　　先老和尚語錄一部。版存杭州
0529a15: 　　嘉興府楞嚴寺。隨藏永遠流通，
0529a16: 　　惟冀眾等早明般若正因，速證
0529a17: 　　菩提玅果。復願見聞隨喜，咸悟
0529a18: 　　真乘。法界有情，同登彼岸。
