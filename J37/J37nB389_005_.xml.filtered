0520a01: 俞昭允汾禪師住齊安天臺山赤城禪寺語錄卷之
0520a02: 五
0520a03: 住北京翊教寺嗣法門人上睿等編
0520a04: 示眾。赤城這裏，峰巒峻異，鳥道虛玄。虎嘯幽巖，猿吟
0520a05: 古木。白雲為蓋，流泉作琴。風回清曉之松，露滴中宵
0520a06: 之月。見無見色，聞無聞聲。一味蕭然，何可趣向。是汝
0520a07: 諸人，江東西湖南北，大屋寬堂稱皮草慣了，更恁
0520a08: 千里萬里跛跛挈挈，來此圖箇甚麼。喝一喝，下座。
0520a09: 示眾。舉無著往臺山禮文殊。殊問，大德從何方而來。
0520a10: 著云，南方。殊云，南方佛法如何住持。著云，末法比丘，
0520a11: 少奉戒律。殊云，多少眾。著云，或三百白或五百。無著卻
0520a12: 問，和尚此間佛法如何住持。殊云，凡聖同居，龍蛇混
0520a13: 雜。著云，多少眾。殊云，前三三，後三三。師云，大小文殊
0520a14: 自家山裏人也分疏不落，直恁訛言亂眾。驀顧眾云，
0520a15: 此間莫有從南來者麼。試與文殊作主。
0520a16: 示眾。舉白雲端和尚上堂云，古人留下一言半句，未
0520a17: 透時撞著鐵壁相似。忽然一日覷透，方知自己巳便是
0520a18: 鐵壁。且道如今作麼生透。乃云，鐵壁鐵壁。師云，鐵壁
0520a19: 鐵壁，自己巳不識。轉得身來，未有棒喫。驀拈拄杖卓一
0520a20: 下云，一言半句，我也弗惜。
0520a21: 示眾。舉僧問風穴如何是清淨法身。穴云，金沙灘頭
0520a22: 馬郎婦。師云，揚帆出帝都，草木盡扶蘇。春色無高下，
0520a23: 誰人入畫圖。
0520a24: 示眾。舉仰山一日指雪獅子云，還有過此色者麼。雲
0520a25: 門云，當時但與推倒。雪竇云，雲門只解推倒，不能扶
0520a26: 起。師云，大家弄箇雪獅子，彼此機關無可比。登山到
0520a27: 頂不知休，入海更須窮到底。
0520a28: 示眾。舉雲門上堂云，釋迦老子與天帝釋在中庭裏
0520a29: 相爭佛法，甚鬧。師云，三千條罪，國有憲章。釋迦老子
0520a30: 何故與天帝釋在中庭裏相爭。雲門大師雖然詣實
0520b01: 指陳，爭奈人天眾前未肯斷他勝負。赤城今日法堂
0520b02: 上，將這一段公案對眾為伊結絕。驀提拄杖云，七十
0520b03: 二棒且輕恕，一百五十難放伊。擲下拄杖。
0520b04: 示眾。今朝五月十五，平地三尺洪雨。拄杖忽化為龍，
0520b05: 一口吞盡佛祖。有不惜性命底，與我活捉將來，敲骨
0520b06: 取髓，管你無咎。乃攛下拄杖，一眾定動。師云，柴也愚，
0520b07: 參也魯。見義不為，何勇之有。
0520b08: 示眾。舉僧問仰山法身還解說法也無。山云，我說不
0520b09: 得，別有一人說得。僧云，說得底人在甚麼處。仰山推
0520b10: 出枕子。溈山聞云，寂子用劍刃上事。師云，昨夜三腳
0520b11: 驢，踏破虛空背。萬象盡喫驚，露柱猶瞌睡。喝一喝。一。
0520b12: 示眾。諸方三百五百說禪，浩浩地言多，去道轉遠。爭
0520b13: 如我這裏，栽田博飯喫。昨日雨，今朝晴。東谿牽犁，釋
0520b14: 迦不先。西溪拽耙，彌勒不後。水牯牛瞌睡，也未曾打
0520b15: 箇擔版漢。豈有閒工夫門前交腳坐現成公案，放你
0520b16: 三十棒。驀拈拄杖擲下云，分付與直歲。
0520b17: 示眾。世問諸法如幻，生死猶若雷電。法身白在圓通，
0520b18: 出入山河無間。師云，勘破了也。或云，勘破後如何。但
0520b19: 向道，誌公不是閒和尚。
0520b20: 示眾。舉蓮華峰祥菴主拈拄杖示眾云，古人到這裏，
0520b21: 為甚麼不肯住。眾無語。自代云，為他途路不得力。復
0520b22: 云，畢竟如何。又自代云，楖櫪橫肩不顧人，直入千峰
0520b23: 萬峰去。師云，我本山中人，愛說山中話。五月賣松風，
0520b24: 人間恐無價。
0520b25: 示眾。舉雲門道，若說菩提涅槃真如解脫，是燒楓香
0520b26: 供養你。若說佛說祖，是燒黃熟香供養你。若說超佛
0520b27: 越祖之談，是燒餅香供養你。皈依佛法僧下去。師云，
0520b28: 雲門老漢口似鼻孔。
0520b29: 示眾。舉道吾和尚云，高不在絕頂，富不在福嚴。樂不
0520b30: 在天堂，苦不在地獄。相識滿天下，知心能幾人。大慧
0520c01: 和尚云，高在絕頂，富在福嚴。樂在天堂，苦在地獄。誰
0520c02: 知席帽下，元是昔愁人。師云，二大老一人放憨，一人
0520c03: 亂走。赤城若也撞見，朝打三千，暮打八百。
0520c04: 示眾。深山藏獨虎，淺草露群蛇。不許夜行，投明須到。
0520c05: 你諸人三十年破草鞋穿一雙，提一隻，亂踏向前，暫
0520c06: 時岐路便千里萬里。近日世界不好，賊是小人，智過
0520c07: 君子。打破大散關，幾箇迷逢達磨。
0520c08: 示眾。舉臨濟一日同普化赴施主齋次。濟問，毛吞巨
0520c09: 海，芥納須彌。為復是神通妙用，為復是法爾如然。化
0520c10: 趯倒飯床。濟云，太麤生。化云，這裏是甚麼所在，說粗
0520c11: 說細。來日又同赴齋。濟復問，今日供養何似昨日。化
0520c12: 又趯倒飯床。濟云，得即得，太粗生。化喝云，瞎漢佛法，
0520c13: 說什麼粗細。濟乃吐舌。師云，兩箇無慚愧漢。食到口
0520c14: 邊，祗宜隨分。卻乃鼓粥飯氣以較精麤，已巳是不著。便
0520c15: 是汝諸人，更作佛法商量，彼彼有何利益。
0520c16: 示眾。雲山聚會，意為平生。十箇五箇，兩道行纏。走上
0520c17: 走下，被他諸方甜唇美齒說作配當。旦旦而鳴，宵宵
0520c18: 而語。這邊那邊，玄會妙會。徹與不徹，到兼未到。幾曾
0520c19: 踏著正脈。赤城不惜好手，為諸兄弟一舉。豎起拳云，
0520c20: 這箇因甚喚作拳頭。眾擬對。師云，槌折你腰。
0520c21: 示眾。舉趙州和尚至桐城縣，投子出山途中相遇，乃
0520c22: 逆而問云，莫是投子山主麼。子云，茶鹽錢布施將來。
0520c23: 州先歸菴中坐。子後攜一瓶油歸。州云，久嚮投子到
0520c24: 來，只見箇賣油翁。子云，汝祗識賣油翁，且不識投子。
0520c25: 州云，如何是投子。子提起油瓶云，油油。師云，莫怪相
0520c26: 逢不相識，隱隱猶懷舊日嫌。
0520c27: 示眾。三世諸佛骨髓敲磕將來，有漏笊籬，無漏木杓。
0520c28: 六代祖師眼睛突出難辨，今日也恁麼，明日也恁麼。
0520c29: 列在三條椽下，有什了期。狗脊坡頭，老鴉線斷。行到
0520c30: 水窮處，坐看雲起時。尚有人不放伊過，鬧市裏一箇
0521a01: 兩箇。君往西秦，我之東魯。
0521a02: 示眾。古路少人行，孤峰無宿客。後會罕逢，南嶽讓和
0521a03: 尚。嵩山安國師，往來不易。在天，天中尊。在人，人中尊。
0521a04: 但莫憎愛，洞然明白。衲僧到此便道，不妨我東行西
0521a05: 行。忽然暗地裏撞著露柱傍人，直喚你作瞎漢，你心
0521a06: 還甘也未。
0521a07: 示眾。至孝是重華。老僧有過，闍黎須知。坐則共你坐，
0521a08: 立則共你立。為甚麼平地喫交，都扶不起。一僧進前
0521a09: 云，和尚年尊，某甲無氣力。師打一棒云，不可教老僧
0521a10: 自倒自起也。
0521a11: 示眾。舉南泉上堂云，王老師賣身去也。還有人買麼。
0521a12: 一僧出云，某甲買。泉云，不作貴，不作賤，汝作麼生買。
0521a13: 僧無語。臥龍代云，和尚屬某甲去也。禾山云，是何道
0521a14: 理。趙州云，明年與和尚作領布衫。雪竇云，別處容和
0521a15: 尚不得。師云，日中則市，爭之不足。退一步看，南泉未
0521a16: 免叫悔。何故不見道。從來滯貨沒人爭。
0521a17: 示眾。舉龍濟云，是柱不見柱，非柱不見柱。是非已巳去
0521a18: 了，是非裏薦取。師云，纔得南收又北征，長安道上未
0521a19: 停兵。從前汗馬功無惜，只要重題蓋代名。
0521a20: 示眾。舉大愚上堂云，大家相聚喫莖虀。若喚作一莖
0521a21: 虀，入地獄如箭射。師拈拄杖顧眾云，我不敢輕於汝
0521a22: 等。眾擬思。師一時趁下。
0521a23: 示眾。舉雪峰一日普請，自負一束藤。路逢一僧，峰便
0521a24: 拋下。僧方擬取，峰便踏倒。歸，舉似長生。乃云，我今日
0521a25: 踏者僧快。生云，和尚替者僧入涅槃堂始得。峰便休
0521a26: 去。師云，者僧若不是鐵作脊骨，幾乎兩段不同。長生
0521a27: 擬扶這僧，怎奈陷人以死。赤城飯後，普請東山西嶺
0521a28: 青。一一束縛歸來，置之閒處。敢有一人動著，藤條未
0521a29: 到折在。
0521a30: 示眾。舉楊岐老祖上堂云，楊岐乍住屋壁疏。師云，七
0521b01: 穿八穴，滿床盡布雪真珠。師云，少賣弄縮卻項。師云，
0521b02: 笑多哂少暗嗟吁。師云，只道得一半，翻憶古人樹下
0521b03: 居。師云，又恁麼去也。
0521b04: 示眾。佛法無多般，今朝甚好雪。林下何曾見一人，千
0521b05: 溪萬派舌頭結。納子自難謾，老胡猶隔絕。赤城爐燄
0521b06: 中，不用茱萸橛。掉向牆南，寧免眼熱。
0521b07: 示眾。舉興化謂克賓維那云，汝不久為唱導之師。賓
0521b08: 云，不入這保社。化云，會了不入，不會了不入。賓云，總
0521b09: 不與麼。化便打。云，克賓維那法戰不勝，罰錢五貫，設
0521b10: 饡飯一堂。次日化自，白椎云克賓維那法戰不勝，不
0521b11: 得喫飯，即便出院。師云，出院罰錢作者知失，便宜處
0521b12: 得便宜。如今四海波濤靜，塞北江南不著伊。
0521b13: 示眾。潼泉一路，瀑水千尋。放卻擔簦，截流相見。乾坤
0521b14: 把定不把定，日月放行不放行。一種平懷，客是主人
0521b15: 相。師若祗愛佛念法，有少希求，三回兩度，轉見不堪。
0521b16: 雖叨香積之餐，難下陳蕃之榻。
0521b17: 示眾。少室峰高，洛陽城古。天台僅有，南嶽絕無。明月
0521b18: 炤見夜行人，草鞋祗栽三箇耳。大丈夫漢即今休去
0521b19: 便休去，欲覓了時無了時。喝一喝云，相隨來也。潼泉
0521b20: 與你一碗茶喫。
0521b21: 示眾。不知日月之大小，不知時分之延促。這漢本是
0521b22: 山中人，不省人間事。灰頭土面聽，與麼過諸德到處。
0521b23: 經冬度夏，一口針三尺線，長年在手裏。衲衣下事，究
0521b24: 竟如何。脫體道將來，許你裁長補短。
0521b25: 
0521b26: 
0521b27: 
0521b28: 
0521b29: 
0521b30: 
0521c01: 
0521c02: 
0521c03: 
0521c04: 
0521c05: 
0521c06: 
0521c07: 
0521c08: 
0521c09: 
0521c10: 
0521c11: 機緣
0521c12: 師豎起竹篦問僧曰，喚作竹篦，則觸。不喚作竹篦，則
0521c13: 背。不得有語，不得無語，速道速道。僧云，開口見膽。師
0521c14: 張口云，山僧開口也，你見底膽。僧無語。師便打。
0521c15: 師問僧，大死底人，卻活時如何。僧云，總瞞他不得。師
0521c16: 云，眼在甚麼處。僧擬議。師驀面一掌云，何不道，與鼻
0521c17: 孔為鄰。
0521c18: 眾參。師云，道得，也三十棒。道不得，也三十棒。一僧云，
0521c19: 心不負人，面無慚色。一僧云，龍得水時添意氣，虎逢
0521c20: 山勢長威獰。一僧云，正是時。一僧云，火裏蝍蟟吞大
0521c21: 蟲。師云，德山令行，並須瓦解。
0521c22: 師垂問，攪長河為酥酪，變大地作黃金，未是好手。飯
0521c23: 是米做一句，作麼生道。一僧云，金牛不是好心。師云，
0521c24: 過在甚麼處。僧無語。師云，少問聞版聲，不得赴堂。飯
0521c25: 頭從傍云，蒼天蒼天。師云，你自手作底，何得叫冤叫
0521c26: 屈。頭亦無語。師云，勞而無功。
0521c27: 師垂問，恁麼也不得，不恁麼也不得。恁麼不恁麼，總
0521c28: 不得。自己巳胸中流出一句來。一僧云，展。一僧云，切。師
0521c29: 云，前者落節，後者拔本。復一僧出，擬進語。師即以手
0521c30: 掩其口，云，路不拾遺。
0522a01: 師出山，適雨下。問眾云，天晴不肯出，直待雨淋頭。即
0522a02: 今雨下也，不涉泥水道。將一句來。一僧云，和尚前行，
0522a03: 某甲後隨。師便起身，拈拄杖。僧罔措。師打。云，將謂我
0522a04: 蓋覆得你。
0522a05: 師喚僧。僧應諾。師云，此去漢陽不遠。
0522a06: 師問僧，不思善，不思惡，正恁麼時那箇是你本來面
0522a07: 目。僧云，風從華裏過來香。師云，隔。僧擺手云，灑灑落
0522a08: 落去也。師云，他時方信路行難。
0522a09: 僧參。師便喝。僧亦喝。師又喝。僧無語。師云，已巳後不得
0522a10: 學老僧。
0522a11: 師問一居士，不是心，不是佛，不是物，是甚麼。士云，和
0522a12: 盤托出大家看。師便打。士擬議。師又打。士作禮。云，學
0522a13: 人到者裏，卻沒奈何。師云，盞子撲落地，碟子成七片。
0522a14: 師問僧，如何是你父母未生前本來面目。僧一喝。師
0522a15: 云，能老能大，當門無齒。僧又喝。師打。云，果不關風。
0522a16: 師問僧，萬法如何歸一。僧云，學人自來不曾離和尚。
0522a17: 師云，畢竟一歸何處。僧無語。師云，全靠山僧不得。
0522a18: 師問僧，如何是諸佛出身處。僧云，僧堂前，佛殿後。師
0522a19: 云，如何是你出身處。僧云，露柱燈籠。師云，好箇師僧，
0522a20: 被露柱燈籠吞卻。僧云，和尚莫錯會。師打一棒。云，你
0522a21: 更錯會。
0522a22: 師下堂。一居士出。師搊拄云，道道。士云，不道。師云，不
0522a23: 用不道。士云，牆壁有耳。師拓開，云，將謂你是箇俗漢。
0522a24: 士云，平地起波瀾。師云，到山僧袈裟角下也未。士擬
0522a25: 議。師便打。
0522a26: 僧問，有佛處不得住，無佛處急走過。學人到這裏，為
0522a27: 什麼去不得。師云，春無三日晴。僧云，大似水長船高。
0522a28: 師劈面一掌，云，消得龍王多少風。
0522a29: 師下堂。問一居士，不思善，不思惡，正恁麼時那箇是
0522a30: 你本來面目。士云，半夜日頭紅。師云，見怪不怪，其怪
0522b01: 自壞。
0522b02: 師下堂。僧出。師搊住問，大死底人，卻活時如何。僧云，
0522b03: 賊是小人，智過君子。師云，因甚不許夜行，投明須到。
0522b04: 僧云，金色頭陀解破顏。師云，未在更道。僧云，正是某
0522b05: 甲放身命處。師云，鉤在不擬之地。
0522b06: 
0522b07: 
0522b08: 
0522b09: 
0522b10: 
0522b11: 頌古
0522b12: 汾陽昭禪師上堂謂眾云，夫說法者，須具十智同
0522b13: 真。若不具十智同真，邪正不辨，緇素不分，不能與
0522b14: 人天為眼目，決斷是非。如鳥飛空而折翼，如箭射
0522b15: 的而斷弦。弦斷故，射的不中。翼折故，空不可飛。弦
0522b16: 壯翼牢，空的俱徹。作麼生是十智同真。與諸上座
0522b17: 點出。一同一質。二同大事。三總同參。四同真智。五
0522b18: 同遍普。六同具足。七同得失。八同生殺。九同音吼。
0522b19: 十同得入。又云，與甚麼人同得入。與阿誰同音吼。
0522b20: 作麼生是同生殺。甚麼物同得失。阿那箇同具足。
0522b21: 是甚麼同遍普。何人同真智。孰能總同參。那箇同
0522b22: 大事。何物同一質。有點得出底麼。點得出者，不吝
0522b23: 慈悲。點不出來，未有參學眼在。切須辨取。要識是
0522b24: 非面目，現在不可久立。珍重。
0522b25: 廚庫三門同一質，露柱開口笑燈籠。春光不耐床頭
0522b26: 撿，曉起臨窗抹日紅。
0522b27: 大事難將瑣細陳，謝家郎不在漁津。白雲日抱青山
0522b28: 走，眼裏無筋一世貧。
0522b29: 放過前三與後三，雲山海月總同參。雖然不展吹毛
0522b30: 利，六月嚴霜滿口含。
0522c01: 真智無生擬即差，紅爐燄上雪飛花。鬼家活計焦頭
0522c02: 額，大用臨機辨作家。
0522c03: 東山西嶺同遍普，須彌槌打虛空鼓。火燒松樹勢如
0522c04: 龍，奇怪石頭形似虎。
0522c05: 珍異無驚同具足，拈來瓦礫盡黃金。當門莫插垂絲
0522c06: 柳，恐惹千條萬緒心。
0522c07: 即當生緣同得失，帆迴九面看衡湘。怪來一夜西風
0522c08: 惡，擲去蘆花淺水旁。
0522c09: 生殺權衡得自繇，霜花飛滿一天秋。月明江上人無
0522c10: 影，濯濯寒光射斗牛。
0522c11: 犬吠驢鳴六不收，同音吼處沒來由。年來雙耳龍鍾
0522c12: 甚，聽事無心聽水流。
0522c13: 黑漆屏風石磊磊，松蘿亮玉珊珊。東西南北門相
0522c14: 對，同得入時兩被瞞。
0522c15: 汾陽老，汾陽老，西河說法天寒蚤。果然面目得人憎，
0522c16: 濟上綱宗盡底倒。總。
0522c17: 
0522c18: 
0522c19: 
0522c20: 
0522c21: 嘯堂和尚塔銘併序
0522c22: 師名允汾，字俞昭。嘯堂，其別號也。出竟陵吳氏。父嵒
0522c23: 邑諸生。母許，早寡。長齋奉佛，日課蓮經。師每侍側，拱
0522c24: 而聽。有所感，發誓為僧，以酬高厚。母首肯之。族人皆
0522c25: 以為不可，強之娶。至年二十喪偶，獲遂初志。投郢州
0522c26: 蓮臺寺玄萃法師薙染。尋詣沱潛法雲社，從三昧律
0522c27: 師受具。遭世喪亂，隱荊南之玉泉山。學經論三年。一
0522c28: 日，閱法華至火宅喻，有大白牛，肥壯多力，行步平正，
0522c29: 其疾如風。疑甚。就一老宿質之，是何物而行步平正，
0522c30: 其疾如風耶。老宿叱之曰，下坡不走，快便難逢。師茫
0523a01: 然莫識其旨。老宿復顧謂曰，博通三藏，尚落筌蹄。聖
0523a02: 心未通，難脫生死。汝器識沉邃，天資粹美。南方禪宗
0523a03: 大盛，何惜一緉草鞋了茲大事乎。師念老宿語非徒
0523a04: 然，遂發意南詢。過里門，值母疾，革留侍湯藥。畢後事，
0523a05: 乃腰包而行。至漢口，值圓鑒居士耿玉齊，適有兵備
0523a06: 台海之命。片言投契，邀與同舟。抵武林，首參靈隱禮
0523a07: 和尚，問以佛法大意。禮握竹篦便打。師不薦。因渡錢
0523a08: 塘，將別參。時庚寅春也。適退翁先師赴台州天寧之
0523a09: 請，遇於旅次。師具威儀入見。翁問曰，大德擬何往。師
0523a10: 曰，天童雪竇。翁曰，將何所求。師曰，求了生死。翁曰，即
0523a11: 今山河大地，明暗色空，法法現前，各不相借。作麼生
0523a12: 說箇了底道理。又喚甚麼作生死。試語我。師乃再拜，
0523a13: 求指示。翁曰，途路中無暇為汝說得。且隨我去天台，
0523a14: 許多山水也不惡。師自是得與籌室。每有咨問，翁即
0523a15: 憑陵曰，我這裏無一字挂他齒頰。苦要向人口裏討
0523a16: 甚麼。漆桶速退。曾不少假辭色。師以己巳事未明，復遭
0523a17: 詬罵，殊憤憤不樂。辛卯元日，會同參八九輩起精進
0523a18: 七，師亦與焉。午後，值翁下堂。師近前作禮，翁便打。師
0523a19: 擬伸問，翁又打。曰，汝儗作佛法會耶。師於言下灑然
0523a20: 領旨。遂拈古詩作投機頌曰，朝辭白帝彩雲間，千里
0523a21: 江陵一日還。兩岸猿聲啼不住，扁舟已巳過萬重。山翁
0523a22: 笑曰，我助汝喜。子今得達故鄉也。一日，翁上堂。師出
0523a23: 問曰，昨日有人從淮揚來報，道，懷州牛喫禾，益州馬
0523a24: 腹脹，直得世醫拱手，敢請別選官方。翁曰，事久多變。
0523a25: 師於地上拈一莖草曰，祗這箇黃檗可為鄰。翁曰，草
0523a26: 本不勞拈出。師曰，黃連未是苦。翁打曰，辛辣底且隨
0523a27: 分用些。師顧眾曰，若不是這老漢，怎下得這副手腳。
0523a28: 從此機鋒穎脫，號稱嚙鏃。歲丁酉，廬山乾明虛席。翁
0523a29: 命師往。師欣然而行，瓶盂杖履猶夫在眾日也。山中
0523a30: 耆舊翕然稱之。未幾，轉黃安之赤城天臺，嘉魚之夏
0523b01: 田廣賢，又轉京山之潼泉，景陵之紫芝。卞孝旨居士
0523b02: 同今江南廉憲，令之創東巖精舍，延師為第一世。時
0523b03: 退翁先師有浮湘之行，過鄂渚，眾請說法。於此遂額
0523b04: 其堂曰，同真。以表師資道協。楚撫大中丞張公朝珍，
0523b05: 籓伯徐公，惺欽師道範，專使齎書至潼泉。往復者三。
0523b06: 必欲得師中興洪山寶通禪寺。將併甲乙為十方院。
0523b07: 中丞殫心區畫，堂搆維新。寺所宜有，無不畢備。武昌
0523b08: 乃楚之都會，地當衝要。時朝庭方問罪湖南，兵馬絡
0523b09: 繹。惟師宴然無營，虛懷等視。上至節越方鎮，下至輿
0523b10: 臺隸卒，見師慈氣薰人，愛語導物，無不投戈膜拜而
0523b11: 去。至庚申正月五日，示微疾。乃謂左右曰，老僧知得，
0523b12: 汝輩不知。乘小肩輿遍辭檀護。二月八日為先師生
0523b13: 忌。燒香設饌，併上歷代祖。供訖，遂移居東巖別室。據
0523b14: 座，索筆，書一偈曰，世間憎愛關芳菲，底事何曾善赴
0523b15: 機。要識洪山真旨趣，臨行但聽雪花飛。至十三日泊
0523b16: 然長逝，門外果雪深三尺。遠近駭異，謂師真不測人
0523b17: 乘願再來，橋船末世者也。師世壽五十有九，僧臘三
0523b18: 十有八。門人上睿理祚等，奉師全身塔於京山潼泉
0523b19: 之東南隅。以予與師同門中交契最深，睿公不遠三
0523b20: 千餘里來乞塔上之銘。予謹按其歲月編次其行事，
0523b21: 序而銘之。銘曰。
0523b22: 師誕於楚，祥鍾延陵。母氏聖善，俾從大僧。
0523b23: 慧刀裂綱，玉泉扃戶。習學貫花，荊門獨步。
0523b24: 露地白牛，如風旋轉。心忽生疑，是稱勇敢。
0523b25: 老宿者誰，弗彰名字。特為指南，其志以肆。
0523b26: 靈隱發機，靈巖脫韝。臨濟來源，特明授受。
0523b27: 出領乾明，匡盧雲曉。法鼓一撾，佛日杲杲。
0523b28: 江漢風高，湖湘化溥。歸根無口，萬物皆我。
0523b29: 洪山再開，勛居元席。師示大公，人難企及。
0523b30: 雪花飛彩，冰燄騰輝。藏身無跡，用告真歸。
0523c01: 落落團團，黃金充國。潭北湘南，千秋永式。
0523c02: 時
0523c03: 康熙歲次丙寅秋月　　前住三峰靈巖同門法弟
0523c04: 華山曉青謹撰。
0523c05: 
0523c06: 
0523c07: 
0523c08: 
0523c09: 
0523c10: 
0523c11: 重修洪山寺疏
0523c12: 鄂渚形勝，湘澤通都。峰壑瀠洄，古剎環錯。東接方域，
0523c13: 十里洪山。飛翠靄西臨漢水，千層寶塔放光明。在昔
0523c14: 紫殿浮煙，青臒與丹霞競采。於今斷垣叢莽，野鴿共
0523c15: 饑烏亂啼。遂使歷世壯觀，永歎緇塵浩劫，綠禾遍隴
0523c16: 頭。
0523c17: 大中丞爰命勸農之駕，青楓盈道。左群屬吏，趣承問
0523c18: 俗之蹤。撫景動心，感通冥契。憶漢宮宵夢，曾對丈六
0523c19: 金身。追梁代芳規，適符四八弘誓。始知真佛子定屬
0523c20: 大宰官。念茲講堂風微，梵王徘徊而不下。何當剎竿
0523c21: 日暖，釋帝躑躅以言歸。余負質鈍，蒙勞形塵鞅。頹煙
0523c22: 寒雨，空賦曩哲招提之詩。畫棟朱甍，敬遵
0523c23: 大人布金之願。欲開大乘福地，端藉禪宿耆賢。夙聞
0523c24: 武昌洪山左側，
0523c25: 東巖俞昭和尚，承源鷲嶺，振錫精藍。白石清泉，久已巳
0523c26: 鑿山開道。法幢方丈，時欽杖策登峰。緬懷夏口，崇巒
0523c27: 慧居。迴新法界，瞻言渚宮。荒阜樂土，詎少同心。邀龍
0523c28: 象以經行，披榛闢艸。盻珠幡而至止，準古開今。翹首
0523c29: 策紺馬於閻浮，廣締三生勝果。延佇轉金輪於忍土，
0523c30: 蚤成六度良因。從此
0524a01: 玉節輝煌，偕眾生同登仁域。將見金城雄峙，普慈航
0524a02: 俱仰宗風矣。時
0524a03: 康熙丁巳菊月既望楚北承宣使者徐　盥沭敬書。
0524a04: 
0524a05: 
0524a06: 
0524a07: 
0524a08: 
0524a09: 
0524a10: 
0524a11: 
0524a12: 
0524a13: 
0524a14: 
0524a15: 
0524a16: 
0524a17: 
0524a18: 
0524a19: 
0524a20: 
0524a21: 佛事
0524a22: 為湛首座封龕
0524a23: 鐵骨撐撐，生平自許力在祖庭。千古萬古，末後一著
0524a24: 全提，更見胸懷超舉。掩龕云，可道身心不動，入於無
0524a25: 量義處。
0524a26: 起龕
0524a27: 二月二十九日以前，你欲離此位裏。其奈車不橫推，
0524a28: 爭敢起動。二月二十九日以後，你欲住此位裏。須知
0524a29: 理無曲斷，甚處安排。正當二月二十九日，東西南北
0524a30: 上下四維，淨裸裸赤灑灑沒可把，自有通方一路。遂
0524b01: 以拄杖擊龕云，徐行踏斷流水聲，縱觀寫出飛禽跡。
0524b02: 舉火
0524b03: 昨日猶風雨，今朝最吉祥。高雲開遠岫，鳥語送晴香。
0524b04: 把火炬云，首座人天眼目，合宜如是威光。攛火炬云，
0524b05: 清機歷歷，烈燄煌煌。玄微銷爍盡，文彩見全彰。
0524b06: 入塔
0524b07: 穩密田地，佳隹秀林巒。一錐獨露白雲堆，千嶂奇攢青
0524b08: 宰堵。基成劫外，樣越今時。到底到尖，渾沒絲縫。摩空
0524b09: 摩日，愈見孤高。棒起骨石云，湛首座猶有者箇在，山
0524b10: 僧常懷論。實不惜腕頭之力，定然放得你著。送入塔搭
0524b11: 中。喝一喝云，水繞山長層落落，龍迴虎顧影團團。
0524b12: 為悟心闍黎舉火
0524b13: 般若大火聚，本光瑞如此。悟公我戒兄，雪腸直數你。
0524b14: 臘高祗樹，法護鵝珠。吳水層層，慣汲銅瓶秋漱月。越
0524b15: 山疊疊，恒持寶杖夜鳴霜。崇報堂中，曾經當機領話。
0524b16: 赤城句下，便肯豎點其頭。棲舊隱於荷湖，潔孤行於
0524b17: 塵表。後半生履未出戶，二六時心無異緣。滿口白蓮
0524b18: 飛香，通身雜華自禮。允矣。須菩提之標格。卓哉。優波
0524b19: 離之儀型。兒孫看有克家，教化正宜勿倦。驀地剋日
0524b20: 以歸根，四眾驚聞而淚雨。真人十八界元空，百骸一
0524b21: 靈何所倚。以火炬畫此相，旋拂之。喝一喝。云，潼泉
0524b22: 直與麼來，不為旁觀助哀，要使輝騰烈燄。攛下火炬
0524b23: 云，齊看燄發寒灰。
0524b24: 為性聞菴主起棺
0524b25: 喝一喝。云，性聞老大德，爾生年八十，經案霜清，茶鐺
0524b26: 月皎。居菴不出。與世無縈，谷易陵遷等是惟心淨土。
0524b27: 寒來暑往，尋常只念觀音終養。既有兒孫，轉身好箇
0524b28: 時節。萬機寢削，六用全收。者裏何欲何依，那邊自由
0524b29: 自在。靈床高廣，實相杳矣。難窺華柩莊嚴，幻骸恰可
0524b30: 安置。一塵入正受，諸塵三昧起。無妨舉動，愈見光輝。
0524c01: 以拄杖擊棺三下。云，舁葬無陰陽地上，從教水綠與
0524c02: 青山。
0524c03: 為檀質上座火
0524c04: 性空真火，性火真空。三百六十骨節，節節通上嶮峻。
0524c05: 八萬四千毛竅，竅竅徹下孤危。檀質上座，是你有如
0524c06: 是威光，點著便照天照地。若肯自信，我助汝喜。便攛
0524c07: 下火炬。
0524c08: 為非二關主封龕
0524c09: 天上無彌勒，地下無彌勒。且道彌勒在甚麼處。掩龕
0524c10: 云，莫使外人知。
0524c11: 起龕
0524c12: 藏身處沒蹤跡，漁父棲巢。沒蹤跡處莫藏身，巡人犯
0524c13: 夜。直饒黃金為世界，白銀為壁落，也未是透關人居
0524c14: 處。拊龕三下。云，十方薄伽梵，一路涅槃門。且從春色
0524c15: 滿園，便請丹霄獨步。
0524c16: 舉火
0524c17: 昨日雨，今日晴。灼然灼然，弄假像真。攛火炬，云，萬里
0524c18: 神光頂後相，一槭百雜碎看伊。四大五蘊何處有也。
0524c19: 
0524c20: 俞昭禪師語錄卷之五終
