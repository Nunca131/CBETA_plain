0505a01: 俞昭禪師語錄目錄
0505a02: 卷首
0505a03: 序文目錄
0505a04: 一卷
0505a05: 住江西廬山西林乾明寺語錄
0505a06: 二卷
0505a07: 住郢州潼泉山法興禪寺語錄
0505a08: 三卷
0505a09: 住武昌東巖廣慧禪寺語錄
0505a10: 住竟陵紫芝菴語錄
0505a11: 四卷
0505a12: 住鄂渚洪山寶通報國禪寺語錄
0505a13: 五卷
0505a14: 住齊安天臺赤城禪寺語錄
0505a15: 示眾機緣
0505a16: 頌古塔銘
0505a17: 重修洪山寺疏佛事
0505a18: 六卷
0505a19: 雜偈
0505a20: 目錄終
0505a21: 嘯堂和尚語錄敘
0505a22: 嘯堂汾和尚挾複子上靈巖時予在侍寮典記見其
0505a23: 敝衣楚音翛然自得絕無近世禪殼子陋習　退翁
0505a24: 先師心賞之俾居不租寮朝夕勤懇不自廢椎拂之
0505a25: 下有所證入然性謙抑秘其芒耀不喜以所長病人
0505a26: 故人亦莫知其所得也未幾典藏鑰陞掌書記會同
0505a27: 門古嶷和尚唱滅於匡廬之乾明山中緇白咸謂丈
0505a28: 室不可久虛專使齎牘至吳門請先師遴主法者以
0505a29: 慰群望先師集群弟子於廣堂瞬顧一匝語和尚曰
0505a30: 汾汝堪此任和尚亦欣然請行自攜瓶缽長揖故山
0505b01: 惟知師命尊嚴不計眾緣缺乏一眾錯愕始悟其久
0505b02: 蒙記特時至而理彰耳予嘗有詩送之曰下板沉
0505b03: 埋苦自持囊錐穎露眾方知但令猛虎馱行橐當有
0505b04: 神龍獻住基隨事不妨加損益乘時何必問艱危此
0505b05: 回只作看山想竹杖芒鞋任所之領院三閱月知事
0505b06: 有梗化者和尚拂衣徑行或者進曰盍少貶以順機
0505b07: 宜無致山林岑寂和尚笑曰莊生嘗謂觀德人之容
0505b08: 令人意消今劈腹剜心朝夕與之提訓不能少變其
0505b09: 習染自愧德涼未敢學蚖蛇之戀窟宅也識者聞而
0505b10: 韙之自是聲望愈高列剎爭致如黃安之赤城竟陵
0505b11: 之芝紫京山之桐泉武昌之東巖最後應楚撫大中
0505b12: 丞張公之請中興洪山寶通禪寺和尚不出戶庭莊
0505b13: 嚴畢備顧瞻歎嗟以為神運前後皆有上堂示眾等
0505b14: 語門人住京都翊教楚林睿公編次共若干卷將壽
0505b15: 諸梓以廣流布不遠數千里走山中乞一言弁其首
0505b16: 予嘉其志而敘夙昔之同在師門一段以表終始翛
0505b17: 然自得事皆緣會而興非若屈己巳從人喪其固有卒
0505b18: 被聲利所束縛而為智人之所深愍者可同日語也
0505b19: 昔人有言曰沙門華言離欲離欲則方寸自虛而萬
0505b20: 景畢入入必有所展泄垂慈應物發為心聲此教之
0505b21: 所由興道之所由立也譬如洪鐘在虡有扣則鳴細
0505b22: 梴巨杵判然自別而鐘則初無限約於其間惟赴來
0505b23: 機而成其應耳詎非古人虛靈寂妙之旨併所謂識
0505b24: 取無依佛亦無得者乎輓近說法必主摹仿否則以
0505b25: 為杜撰而共非之墨數行循一摸脫出雖充棟汗生
0505b26: 真如像龍不能行雨雖多亦已巳奚為讀斯錄者蓋可
0505b27: 少悟其翛然自得之旨矣。時
0505b28: 康熙丙寅秋日前住靈巖同門法弟曉青題於華山
0505b29: 之臥雲深處
0505b30: 
0505c01: 俞昭允汾禪師住廬山西林乾明禪寺語錄卷之一
0505c02: 住北京翊教寺嗣法門人上睿等編
0505c03: 師順治丁酉十一月十七日在蘇州靈巖受請十二
0505c04: 月二十二日到寺。
0505c05: 山門無門之門阿誰篆額看得分明君子可入。
0505c06: 佛殿太尊貴生自號滿覺三拜不施令人疑著。
0505c07: 伽藍用汝全心推我半面禮尚往來隨家豐儉。
0505c08: 祖堂東土西天一堂風冷接響承虛有人不肯。
0505c09: 據室拈拄杖云打開青嶂踞虎頭按下白雲收虎尾
0505c10: 一掌一握一棒一條皮下有血底自不怪新長老手
0505c11: 腳毒辣且道畢竟圖個甚麼卓一卓云不入虎穴爭
0505c12: 得虎子。
0505c13: 拈當道請疏昔日靈山親付囑直須當道與人看。
0505c14: 紳衿疏一毫頭上文彩全彰有眼者見三千里外音
0505c15: 響各別有耳共聞顧左右云此回不是夢真箇到廬
0505c16: 山。
0505c17: 山門疏相隨來也言端語端山僧要放此話大行諸
0505c18: 人切須記取這轉。
0505c19: 指法座云大寶華王座究竟如虛空作禮而陞忒煞
0505c20: 難為作者因地而起還他本分宗師喝一喝云出頭
0505c21: 天外看誰是我般人遂陞拈香祝
0505c22: 聖罷又拈香云此一瓣香著甚來由特地驚群駭眾
0505c23: 既然心不負人難免痛定思痛今朝落在手裏單為
0505c24: 穿過。
0505c25: 靈巖山頭面無慚色這老和尚一雙鼻孔特與諸人
0505c26: 出氣插入爐中便攬衣就座上首白槌云法筵龍象
0505c27: 眾當觀第一義師云第一義諦放下槌來早已巳千里
0505c28: 萬里捫空追響勞汝心神有不離當處直下取證底
0505c29: 衲僧出來乘風起舞相席打令看僧問機先一著到
0505c30: 者方知有一句子請師答話師云香谷林中風颯颯
0506a01: 進云作家宗師再乞端的師云虎溪橋下水淙淙僧
0506a02: 呈起坐具云這邊的又作麼生師打一棒云領過得
0506a03: 也未問遠離鷲嶺來振濟宗雙峰峰頂上相見意如
0506a04: 何師云臘月火燒山進云新乾明舊法令向上向下
0506a05: 作麼提持師云龍蛇易辨進云信知佛種從緣起拈
0506a06: 花始驗箇中人師云真箇那僧以坐具打一圓相師
0506a07: 打云百雜碎問天寒日短滴水冰生如何是和尚家
0506a08: 風師云徹骨徹髓進云客來將何款待師云兩人共
0506a09: 一碗僧便禮拜師云來日更與一頓問如何是乾明
0506a10: 境師云橫看成嶺側成峰進云如何是境中人師云
0506a11: 不住孤峰頂常伴件白雲閒進云未審人在境中境在
0506a12: 人中師云你向甚處去來進云人境已巳蒙師指示祖
0506a13: 意西來更若何師云五九盡日又逢春又一僧出師
0506a14: 云且住三世諸佛橫說豎說徒逞詞鋒歷代祖師全
0506a15: 提半提虛張意氣山僧今日打頭貴遇作家實情好
0506a16: 與伊二十拄杖何以廣大門風威德自在權衡在手
0506a17: 生殺臨機十地到此魂驚二乘聞之膽裂若也未有
0506a18: 奔流度刃底眼目總不勞拈出跳脫一步地闊天寬
0506a19: 便可十方剎土應緣而至百千三昧無作而成一切
0506a20: 時煥古騰今一切處騎聲蓋色獨超象外迥絕羅籠
0506a21: 譬如寶劍揮空空空絕跡驪珠鑑物物物流煇七穴
0506a22: 八穿四通五達十成好箇沒量漢子更說甚千聖不
0506a23: 攜萬機寢削隨喝一喝云無煩久立冀自知時上首
0506a24: 復白槌云諦觀法王法法王法如是便下座。
0506a25: 當晚小參佛祖之道一切現成眾生日用不知遂致
0506a26: 自生違背家中捨父衣裏忘珠馳逐天涯伶俜辛苦
0506a27: 諸聖問出頭來千般言萬種喻只要時人知有果然
0506a28: 知有總是碧眼胡僧黃面老子一齊教伊且向背後
0506a29: 立地其餘七十三八十四當甚茄子瓠子在汝諸人
0506a30: 面前又作得箇甚麼伎倆山僧道業荒疏才識短闍
0506b01: 胸中實無絲毫見處齒縫亦不挂箇字腳願居學地
0506b02: 豈欲稱師無端被人推出鼻地濫膺斯席大家相聚
0506b03: 喫莖虀隨分有鹽兼有醋饑餐渴飲且恁過時江東
0506b04: 西湖南北行腳高士挾複到來入門貴須辨主方見
0506b05: 參學眼正若是佛法的的大意山僧未出靈巖早與
0506b06: 諸人道過了也午間上堂是第二頭適才小參是第
0506b07: 三首乾明方當入院之初肯教諸人落七落八只得
0506b08: 倒行此令返流旋一去也隨顧侍者云收取拄杖子
0506b09: 便起身歸方丈。
0506b10: 次日請兩序頭首上堂恁麼恁麼鶴鳴子和不恁麼
0506b11: 不恁麼虎嘯風生恁麼中不恁麼昨日住持事繁不
0506b12: 恁麼中卻恁麼今朝量才補職喝一喝云俊快底自
0506b13: 肯承當本分底放他閒去堪作人天眼目便與祖佛
0506b14: 為師琢玉烹金有權有實變生為熟無黨無偏符到
0506b15: 奉行客來須看我若坐時你應立彼彼顯出身之機
0506b16: 我開口時你即聞剎剎驚險崖之句髑髏常于世界
0506b17: 鼻孔摩觸家風唱拍相隨一多無礙紀綱畢正賓主
0506b18: 克諧直得白牯黧奴助揚佛化叢林草木現瑞放光
0506b19: 且大功不賞一句作麼生道回而更相涉不爾依位
0506b20: 住。
0506b21: 開爐上堂問爐韝洪開烹凡煆聖出格人來如何施
0506b22: 設師云上座每日拈匙把箸甚有氣力進云掀倒禪
0506b23: 床又作麼生師云打了拖聲勢進云看取令行時師
0506b24: 便打僧一喝師云知汝不易問火種和煙得柴頭品
0506b25: 字堆不與萬法為侶底還覺脊背汗出麼師云破皮
0506b26: 厚三寸進云和尚慈悲何在師云靜處踝了打僧無
0506b27: 語師云且去別時來乃云西江叢林剎竿相望或有
0506b28: 栴檀叢林栴檀圍繞或有荊棘叢林荊棘圍繞或有
0506b29: 荊棘叢林栴檀圍繞或有栴檀叢林荊棘圍繞火爐
0506b30: 頭一千五百坐得骨臀生胝不見冷灰豆爆祗聽熱
0506c01: 碗鳴聲乾明這裏斬新握方外鉗鎚乘時開作家爐
0506c02: 韝無論栴檀荊棘一齊投入喝一喝云直得陝陜府鐵
0506c03: 牛通身汗下嘉州大象滿面光生諸禪德當爐不避
0506c04: 火迸眨上眉毛看是甚麼火色便下座。
0506c05: 上堂冰枯雪槁天寒人寒一有多種二無兩般少室
0506c06: 鐵牛常甘水草黃梅石女子母團圓惟有物外閒人
0506c07: 衲被蒙頭圍爐打坐得失是非一時放卻堪笑韶陽
0506c08: 跛足師把得雲簫繚亂吹千古萬古和難齊拍手一
0506c09: 下云即今還和得齊麼剛被風來吹別調知音知外
0506c10: 更誰知。
0506c11: 除夜小參大盡三十日小盡二十九露柱掛燈籠僧
0506c12: 堂佛殿後恁麼會得隨例餐鎚子未有衲僧氣息在
0506c13: 乾明今夜不似北禪烹露地白牛大驚小怪但向紅
0506c14: 爐上拾一點雪枯木上糝些子花與諸人赴箇時節
0506c15: 遂於身上拈起布毛吹云短燭看隨殘臘盡春風轉
0506c16: 入我門來。
0506c17: 歲旦上堂問深山裏佛法罕逢新年頭家風平展如
0506c18: 何是和尚最初一句師云今朝正月旦進云斬新條
0506c19: 令更請施行師云伏惟知事頭首起居萬福進云天
0506c20: 雨四花盈寶座拈香祝聖慶昇平師云重說偈言問
0506c21: 元正啟祚萬物咸新一句無私請師便道師云拄杖
0506c22: 抽條丈二長進云果然恩大難酬師隨聲便喝僧罔
0506c23: 措師云惱亂春風乃云化育之本物我同途生佛之
0506c24: 元古今不易卓拄杖一下云山僧今日已巳是打開門
0506c25: 戶了也乾坤大地日月星辰草木昆虫森羅萬象總
0506c26: 在這裏跳山門頭合掌佛殿裏燒香揖釋迦拜彌
0506c27: 勒禱祝咒願遞相慶賀直是有意氣時添意氣不風
0506c28: 流處也風流復卓一下喝一喝云吾助汝喜。
0506c29: 上堂昨夜雪上更加霜今朝佛面增百醜文殊普賢
0506c30: 行路難黧奴白牯卻知有寒山燒火滿頭灰拾得風
0507a01: 前拈起帚良久顧眾云你這一隊漢冷冰冰地在這
0507a02: 裏討甚麼碗。
0507a03: 古嶷和尚生忌上堂大善知識以無邊虛空為正體
0507a04: 以香水海不可說塵剎為化境卷舒九有出沒四生
0507a05: 是以去年七月一葉落天下秋今年正月一花開大
0507a06: 地春其落也隨處釋迦其開也千身彌勒雖然猶是
0507a07: 我古嶷師兄應緣化物時節若論本分提持坐斷死
0507a08: 生不通凡聖諸人又向甚處相見攛下拄杖云直下
0507a09: 來也。
0507a10: 上堂問但得雪消去自然春到來是否師云花須連
0507a11: 夜發莫待曉風吹進云狼藉不少師云腳跟下掃來
0507a12: 看僧一喝師云過猶不及乃云天地與我同根萬物
0507a13: 與我一體爪生髮長筋轉胍搖露結為霜雲騰致雨
0507a14: 那有些子違時失候諸人到這裏何不猛著精彩進
0507a15: 前三步踏一踏則須彌起舞唾一唾則香海興波若
0507a16: 更呆椿椿地坐定布袋裏老鴉雖活如死。
0507a17: 元宵上堂奇怪諸禪德然燈佛與月光童子在中庭
0507a18: 裏相爭佛法甚鬧撞倒功德天把黑暗女髑髏一擊
0507a19: 百雜碎過去正法明如來以平報不平椎鐘告四方
0507a20: 直得清涼山裏萬菩薩有馬騎馬無馬步行一時走
0507a21: 入鬧籃中獨有普賢願王端坐高樓呵呵大笑云你
0507a22: 這一隊弄影漢面皮厚多少現前諸仁盡是傍觀者
0507a23: 且道有恁麼事無恁麼事驀顧眾云明眼人難瞞。
0507a24: 上堂問久雨不晴山門頭金剛渾身濕透父母未生
0507a25: 面目為甚針劄不入師云一年春過一年春進云覓
0507a26: 火和煙得擔泉帶月歸是神通妙用是法爾如然師
0507a27: 云牆壁有耳問雲橫大野水滿清溪略彴不是趙州
0507a28: 橋未審行人如何得過師云拽脫鼻孔進云畢竟借
0507a29: 誰之力師云你眼在甚麼處僧作禮云和尚三寸甚
0507a30: 密師便打僧云須到如此師云天地懸殊乃云釋迦
0507b01: 掩室於摩竭推門落臼淨名杜口於毘耶咬定牙關
0507b02: 須菩提唱無說而顯道莫謗如來正法輪天帝釋絕
0507b03: 視聽而雨花未必心頭事悄然乾明慈悲之故有落
0507b04: 草之談前廊下與你說後架上與你說這裏聲鐘伐
0507b05: 鼓豎拂拈椎也與你說那裏開單展缽運水搬柴也
0507b06: 與你說你更不會卻近前就我覓我劈脊與你一棒
0507b07: 有一棒到你彩鳳舞丹霄無一棒到你鐵蛇橫古路
0507b08: 擬看腳下多少人喪身失命若是箇不受人處分底
0507b09: 點著便轉撩起便行南北東西如雲似鶴山河大地
0507b10: 有甚麼過。
0507b11: 上堂問山青水綠打開金剛眼睛日上月下捩轉衲
0507b12: 僧巴鼻學人今日要與和尚作境話會師云桃花杏
0507b13: 花鬥開進云還有指點處也無師云柳條桑條憋破
0507b14: 進云果然車不橫推理無曲斷師豎起拄杖云幾人
0507b15: 信得他及進云虎溪橋下月光接漢王峰師便打僧
0507b16: 一喝師云詐明頭乃云見色明心心不是佛聞聲悟
0507b17: 道道不屬知不屬不知景物欣榮山川晴媚桃花一
0507b18: 樹兩樹紅自紅脩竹三叢四叢綠自綠喚作色得麼
0507b19: 鴉鳴鴉鴉鵲噪鵲鵲郭公鳴郭公姑惡鳴姑惡喚作
0507b20: 聲得麼山僧明明向你道尚自不會何況蓋覆將來
0507b21: 兄弟日月易流應是從前肯重處盡情颺卻大用現
0507b22: 前不存軌則盡十方世界有甚麼物與你為緣為礙
0507b23: 如只倚他門戶傍他牆東覷西覷明聽暗聽得些小
0507b24: 知小解其實半瞽半聾他時後日也要開這兩片皮
0507b25: 向聲前色後鼓弄人家男女莫言無事好。
0507b26: 上堂問千林聳翠萬嶽攢奇向上一機請師別轉師
0507b27: 云蔥嶺那邊有進云為甚麼這邊無師云日頭出來
0507b28: 看進云九萬里鵬斯展翼百千年鶴便翱翔師云不
0507b29: 必問有一人常在歡喜中不受讚歎有一人常在冤
0507b30: 苦中偏愛謗毀只此二人那箇為親師云賞不避仇
0507c01: 讎進云快人一言師云尋思去僧便歸眾師云眼不
0507c02: 見鼻孔問日日是好日時時是好時大通智勝佛十
0507c03: 劫坐道場為甚麼佛法不現前師云略無些子衲僧
0507c04: 氣息進云鈍置殺人師云有甚子快下將來
0507c05: 僧擬議師便打僧云莫教屈著師又打云總是山僧
0507c06: 罪過乃云眼睫橫亙十方眉毛上透乾坤下透黃泉
0507c07: 諸人未得箇入頭須得箇入頭既得箇入頭須得箇
0507c08: 出頭祗如到江吳地盡作麼生去隔岸越山多向那
0507c09: 裏住有人道得轉身句不著還草鞋錢。
0507c10: 上堂世尊三昧迦葉不知迦葉三昧阿難不知阿難
0507c11: 三昧商那和脩不知商那和脩三昧優波麴多不知
0507c12: 恁般說話顢頇佛性儱侗真如且作箇模子搭卻諸
0507c13: 人晨朝熱水洗面夜間脫襪打眠食辦擊鼓眾集撞
0507c14: 鐘燒香掃地合掌搖頭菜園牆倒晴方築房舍籬穿
0507c15: 雨過脩東廊上上西廊下下並不曾差了一步錯了
0507c16: 一事因甚不知有分緇素識好惡底衲僧及早解開
0507c17: 胸懷笑一聲子惺惺直言惺惺歷歷直言歷歷乾明
0507c18: 自知你不是箇謾人自謾漢。
0507c19: 上堂好雨知時節春無三日晴溈山五百頭真箇可
0507c20: 憐生溪東溪西一任橫拖倒拽且道這片田地始終
0507c21: 屬阿誰一僧出云和尚豈得問別人師下禪床把住
0507c22: 云道道僧擬議師便掌云感你不徹。
0507c23: 上堂滴水滴凍道一句善言言者言所不能言崖崩
0507c24: 石裂示一機善跡跡者跡所不能跡諸人終日區區
0507c25: 有口只是喫飯乾明冷地相為不妨好手彰名遂拈
0507c26: 拄杖卓一下云已巳是徹困向汝也。
0507c27: 上堂拈拄杖云丁一卓二有手腳放兩拋三無背面
0507c28: 明眼人看不見看得見山僧實落分付與你卓一卓
0507c29: 云切忌謾承當。
0507c30: 佛涅槃日上堂僧問宴寂熙連河側金棺特示雙趺
0508a01: 正恁麼時莫便是佛否師云夜半須彌安鼻孔僧云
0508a02: 賴遇和尚證明師云疑殺天下人乃云二月十五日
0508a03: 以前有佛處不得住二月十五日以後無佛處急走
0508a04: 過正當二月十五日黃面瞿曇做盡腸肚猶自死不
0508a05: 甘心以手摩胸告眾曰汝等善觀吾紫磨金色之身
0508a06: 瞻仰取足勿令後悔大似靈龜曳尾拂跡跡生諸仁
0508a07: 二千餘年後誦伊之言服伊之服行伊之行一箇箇
0508a08: 眼光爍破四天下且道釋迦老子即今甚處去也拍
0508a09: 禪床一下云時人只看絲綸上不見蘆花對蓼紅。
0508a10: 上堂夫學般若菩薩直須諦當去始得千里萬里至
0508a11: 此行立總在人前賓則始終賓主則始終主賓無二
0508a12: 賓主無二主擬議思量即沒交涉顧左右云要會乾
0508a13: 明賓主句麼鶴冷移巢還避月龍寒出洞早生雲。
0508a14: 大士誕日覺心道人請上堂僧問淺綠深紅莫非文
0508a15: 殊妙境啼鶯語燕盡是觀音普門未審寶華座上是
0508a16: 第幾應身師云山僧常念觀音僧云百千手眼利濟
0508a17: 無邊因甚麼高麗不去師云觀音觀音僧云翠柳拂
0508a18: 開金世界紅蓮湧出玉樓臺師云不勞讚歎乃云惟
0508a19: 一堅密身一切塵中現豎起拂子云觀世音菩薩來
0508a20: 也即今在山僧拂子頭上揭示圓通妙門以不思議
0508a21: 無作妙德成就一切眾願上合十方諸佛本妙覺心
0508a22: 與佛如來同一慈力下合十方六道眾生與諸眾生
0508a23: 同一悲仰令諸眾生不涉情解意想頓獲十四無畏
0508a24: 汝等諸人有智若聞則能信受遂擊拂子一下便喝
0508a25: 一喝云非唯觀世音我亦從中證。
0508a26: 上堂久雨熟梅天柴生滿灶煙林間泥滑滑時叫屋
0508a27: 頭邊銅鑼裏滿盛油底途中善為不遺一滴何處
0508a28: 見他滲漏來是你問凡答凡問聖答聖為甚隨他舌
0508a29: 頭轉良久云腳下泥深。
0508a30: 上堂諸仁在此饑餐渴飲閒坐困眠一箇渾身若無
0508b01: 事事與汝驪龍明月珠卻道分文不直與汝蜣螂糞
0508b02: 彈子卻道價重千金是顛倒情深是轉移力重於此
0508b03: 分疏得下足表智眼洞明若只儱侗顢頇切忌口銜
0508b04: 羊角走區區不是好生涯。
0508b05: 上堂三周寒暑遠泛重溟十萬里西來直上梁王殿
0508b06: 雖是小過令人大怒何故不合欺我唐土人山僧與
0508b07: 麼說話是肯老胡不肯老胡若道肯易掩當門齒難
0508b08: 藏蓋膽毛若道不肯達磨一宗掃土而盡諸人到這
0508b09: 裏作麼生為祖師出氣良久云還我骨髓來。
0508b10: 上堂僧問道也者不可須臾離也可離非道也如何
0508b11: 是不離底道師云碓搗東南僧云無聲無臭又作麼
0508b12: 生領師云磨磨西北乃云一徑直二周遮衲僧會得
0508b13: 萬別千差是你諸人認著門前屋後便乃叉手當胸
0508b14: 這邊稱楊那裏稱鄭進一步即迷其理退一步又失
0508b15: 其事殊不知平田莊裏草色青隨杖險峻岩頭藍光
0508b16: 碧照衣何處客來閒共語免教望斷夕陽西。
0508b17: 精進七內上堂僧問百年三萬六千日返覆元來是
0508b18: 者漢請和尚驗過師云胡地冬抽筍僧云現前大眾
0508b19: 沾恩有分師云得到口也未僧一喝師便打又僧問
0508b20: 有物先天地無形本寂寥能為萬象主不逐四時凋
0508b21: 如何是萬象主師云山高路遠到這裏甚不容易僧
0508b22: 云等閒模著虛空鼻生死猶如戲一場師打一棒云
0508b23: 免怪空疏乃云去卻一拈得七上下四維無等匹逼
0508b24: 得鯰魚上竹竿俊鶻迅鷹趁弗及諸人未得箇入處
0508b25: 但向己巳求有箇入處莫就他覓絕羅籠脫羈勒不風
0508b26: 流處也風流大抵還他好丰骨這邊與那邊許汝放
0508b27: 膽說喝一喝。
0508b28: 解制上堂今朝正月十五雪霽雲收天宇叢林制解
0508b29: 放行究竟無法可取山僧起倒因人歡喜無過直與
0508b30: 各攜杖笠出松門萬里溪山誰共語驀拈拄杖卓一
0508c01: 下云咦春風漸見花狼籍珍重還須帶眼看。
0508c02: 上堂行腳衲僧也須識取去底識取住底如何是去
0508c03: 底離家舍不在途中者是如何是住底在途中不離
0508c04: 家舍者是說甚你有則與你無則奪直饒說得去住
0508c05: 分明三千里外猶被拄杖子穿卻鼻孔靠拄杖下座。
0508c06: 上堂劫外靈機悟心者始顯聲前活路達道者能行
0508c07: 雲在嶺頭乍舒乍卷水流澗底可淺可深花開葉落
0508c08: 豈是榮枯春去秋來原非遷變復生居士二十五年
0508c09: 前與山僧欣逢白鶴古寺早已巳聞斯道矣今秋七月
0508c10: 廿六正值從心之辰特到山中齋我一眾山僧更說
0508c11: 箇甚麼以資綿遠良久朗吟曰佛法人情不用分抬
0508c12: 頭撞著自家底火棗冰梨信手拈子子孫孫皆可喜
0508c13: 便下座。
0508c14: 
0508c15: 
0508c16: 
0508c17: 
0508c18: 
0508c19: 
0508c20: 俞昭禪師語錄卷之一終
