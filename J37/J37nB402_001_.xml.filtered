0785a01: 浦峰法柱棟禪師語錄序
0785a02: 
0785a03: 
0785a04: 
0785a05: 
0785a06: 
0785a07: 
0785a08: 
0785a09: 
0785a10: 
0785a11: 
0785a12: 
0785a13: 
0785a14: 
0785a15: 
0785b01: 
0785b02: 
0785b03: 
0785b04: 
0785b05: 
0785b06: 
0785b07: 
0785b08: 
0785b09: 
0785b10: 
0785b11: 
0785b12: 
0785b13: 
0785b14: 
0785b15: 
0785c01: 法柱棟禪師目錄
0785c02: 卷上
0785c03: 上堂
0785c04: 示眾
0785c05: 拈古
0785c06: 頌古
0785c07: 牧牛頌
0785c08: 四威儀
0785c09: 聯芳
0785c10: 卷下
0785c11: 機緣
0785c12: 法語
0785c13: 示偈
0785c14: 雜偈七言四句　五言四句　七言八句　五言八句
0785c15: 像讚
0785c16: 書序
0785c17: 佛事
0785c18: 法派
0785c19: 行狀
0785c20: 
0785c21: 
0785c22: 
0785c23: 
0785c24: 
0785c25: 
0785c26: 
0785c27: 
0785c28: 
0785c29: 
0785c30: 
0786a01: 浦峰法柱棟禪師語錄卷上
0786a02: 嗣法門人慧昇集　慧渠編　慧岱錄
0786a03: 住辰州府天雲山浦峰寺語錄
0786a04: 師在卲州金峰青蓮菴受眾護法請於康熙辛亥年
0786a05: 十月初一日入院。
0786a06: 據室師云昔先師於此建立龍山宗旨生擒猛虎活
0786a07: 捉獰龍今日棟上座承檀護公請繼主此席且道子
0786a08: 承父業一句作麼生道拈拄杖卓一卓云看取令行
0786a09: 時
0786a10: 江東浦市眾紳士請上堂師拈疏云百千諸佛向一
0786a11: 毛端放大光明四十二般若經在諸人舌尖上演出
0786a12: 還信得及麼若信不及更請維那宣過宣疏畢師指
0786a13: 法座云寶華王座無機不備傋坐斷古今誰能委悉遂
0786a14: 陞座拈香云此一瓣香呈祥光於鳳閣結瑞氣於龍
0786a15: 樓熱向爐中恭為
0786a16: 今上皇帝祝嚴聖壽萬歲萬歲萬萬歲伏願堯風清
0786a17: 一統舜日照三千此一瓣香掌邦國之權衡施民間
0786a18: 之號令奉為滿朝文武當道勳貴及紳衿士庶等伏
0786a19: 願威鎮三楚之上祿位高增光耀五谿之中壽山永
0786a20: 固復於懷中拈香云此一瓣香不從他得本自心傳
0786a21: 耑申供養傳臨濟正宗第三十四世長明炅和尚用
0786a22: 酬法乳之恩斂歛衣就座維那白槌云法筵龍象眾當
0786a23: 觀第一義師揮拂云龜毛拂子兔角拄杖橫打直敲
0786a24: 當仁不讓還有恁麼人麼僧問學解多聞即不問接
0786a25: 引初機事若何師豎拂子示之進云者是禪意如何
0786a26: 是經意師云收歸一處進云果然妙句無私屈一踏
0786a27: 鴻門兩扇開師云不勞讚歎僧禮拜師云放汝三十
0786a28: 棒一僧纔出師便喝僧一喝師便打問如何是第一
0786a29: 玄師云天上有星皆拱北如何是第二玄師云人間
0786a30: 無水不朝東如何是第三玄師云急水灘頭浪拍天
0786b01: 問向上宗乘即不問日朗中天事若何師云照臨無
0786b02: 私進云只將捉霧拏雲手撥轉靈光耀大千師云重
0786b03: 下註腳乃云一毛頭上現無邊身轉大法輪威神自
0786b04: 在若說即心即佛節外生枝非心非佛望空啟告不
0786b05: 是心不是佛不是物且道是個甚麼喝一喝復舉溈
0786b06: 山云一切眾生皆無佛性鹽官云一切眾生皆有佛
0786b07: 性師云二老與麼道也是徐六擔板浦峰即不然眾
0786b08: 生佛性無蟭螟眼裏翻筋斗眾生佛性有汪洋水底
0786b09: 捺葫蘆諸人若向者裏會得許汝參學事畢其或未
0786b10: 然兩頭截斷無依倚一個閒人天地間結追云諦觀
0786b11: 法王法法王法如是下座。
0786b12: 結制上堂僧問法幢高豎人天交接如何是浦峰境
0786b13: 師云千山聳翠凌霄漢一水中流亙古今如何是和
0786b14: 尚家風師云清水白米一任飽餐進云學人久侍巾
0786b15: 瓶如何得見性去師云著甚死急僧禮拜師乃云太
0786b16: 阿出匣橫挂眉端截斷眾流不通凡聖神光獨耀匝
0786b17: 地普天妙用縱橫更無回互直饒釋迦彌勒未敢覷
0786b18: 著文殊普賢退身有分到者裏明明絕滲漏了了沒
0786b19: 遮攔苟能直下承當珠回玉轉擬涉纖毫白雲萬里
0786b20: 喝一喝下座。
0786b21: 開爐上堂浦峰爐韝今日打開頑銅鈍鐵一任將來
0786b22: 山僧不惜腕頭力直教凡胎轉聖胎卓拄杖下座。
0786b23: 上堂僧問浦峰門庭即不問向上宗乘事若何師云
0786b24: 佛眼覷不見進云還許學人會也無師云莫妄想進
0786b25: 云寒山逢拾得轉笑轉相親師豎拂子云還逢者個
0786b26: 麼僧無語師喝退乃云一毛吞卻山河大地則易山
0786b27: 河大地吞卻一毛則難驀豎拄杖云莫有向者裏會
0786b28: 得者麼若有則不妨隨緣放曠任性逍遙拈一莖草
0786b29: 作丈六金身將丈六金身為一莖草饑鶯爪下奪食
0786b30: 猛虎頷下摘鈴如無莫怪山僧粗糙遂旋風掃
0786c01: 方丈。
0786c02: 上堂諸方道浦峰如架千鈞之弩一箭射中一群似
0786c03: 漫天網水陸空行無處躲避者個說話是則是未免
0786c04: 有屈浦峰大眾且道甚處是屈浦峰處卓拄杖云莫
0786c05: 將閒學解埋沒祖師心。
0786c06: 上堂問盡大地是個解脫門把手拽不入未審過在
0786c07: 甚麼處師云逼塞虛空進云莫是和尚境界麼師云
0786c08: 且莫錯會進云作者好求無病藥師云忌口忌口問
0786c09: 學人有一寶毫光燦爛照地輝天請和尚鑑師伸手
0786c10: 作接勢僧無語師云卻是一顆魚目乃云只者沒量
0786c11: 人作事太莽鹵打殺鱉鼻蛇射透藍田虎大洋海底
0786c12: 行須彌頂上舞左右顧視云大眾且道是什麼人行
0786c13: 履處檢點得出浦峰明窗淨几安頓。
0786c14: 上堂僧問昔日世尊拈花迦葉微笑即今和尚又作
0786c15: 麼生師豎起拄杖云敲風打雨進云某甲有顆寶珠
0786c16: 呈似和尚未審納受否師云試拈出看進云萬仞巖
0786c17: 前能撒手千峰頂上現全身師云放汝三十棒乃云
0786c18: 十五日已巳前血流滿地十五日已後皮脫骨露正當
0786c19: 十五日把斷要津不通凡聖你諸人作麼生得恰好
0786c20: 去謾言博地無尋處馬額驢腮面面逢。
0786c21: 上堂僧問如何是父母未生前面目師云風吹柳絮
0786c22: 毛毬走雨打梨花蛺蝶飛進云踢倒須彌壓碎虛空
0786c23: 師云誠希有事也僧禮拜師豎拂子云會麼僧一喝
0786c24: 師便打乃云道本無言佛亦何相掀翻野狐窟魔外
0786c25: 心膽喪個無面目底舉世無比況拈拄杖卓一卓云
0786c26: 大眾且道那個是無面目底芍藥花開菩薩面棕櫚
0786c27: 葉散夜叉頭。
0786c28: 上堂僧問坐斷十方風清月白是如何師云非公境
0786c29: 界進云主山高案山低師云著進云浪翻滄海無人
0786c30: 識春到雲山花自開師云閒言語問丹霞燒木佛意
0787a01: 作麼生師云因寒所逼進云為甚院主眉鬚墮落師
0787a02: 云打著南邊動北邊乃云動若行雲止猶谷神不假
0787a03: 雕作面目現成驀豎拂子云大眾還見麼一僧出云
0787a04: 見師云我何不見又擊禪床云聞麼僧云聞師云我
0787a05: 何不聞擲下拂子云觀音妙智力能救世間苦。
0787a06: 上堂僧問四大本空五蘊非有未審法身在甚麼處
0787a07: 師云眼上眉毛橫八字進云開口不見齒伸手不見
0787a08: 掌師云瞎問如何是天堂師云擔枷帶鎖進云如何
0787a09: 是地獄師云鼓瑟吹笙進云和尚莫顛倒師打云者
0787a10: 漆桶乃云萬仞巖前垂手者眼空四海氣壓諸方百
0787a11: 尺竿頭進步底橫眠宇宙裕後光前拈拄杖豎起云
0787a12: 釋迦老子在山僧拄杖頭上放大光明報道無邊剎
0787a13: 海自他不隔於毫端十世古今始終不離於當念諸
0787a14: 人還會麼若也會得始識浦峰為人處以拄杖畫一
0787a15: 畫云截斷千差路方知出處高復卓一卓。
0787a16: 解制上堂九旬禁足千巖萬壑露結為霜今朝放開
0787a17: 兩粵三湘風行草偃雖然且萬里無寸草處如何話
0787a18: 會良久云若到諸方切忌恁麼道。
0787a19: 怡元禪宿薦受業澹泊師請上堂舉南堂靜云一物
0787a20: 長靈甚處安長空雲散碧天寬蓮宮佛剎花無數眨
0787a21: 起眉毛子細觀師豎拄杖云澹泊老宿向山僧拄杖
0787a22: 頭上道赤灑灑的逍遙自在根塵迥脫靈光獨耀諸
0787a23: 人還見麼者裏見得眨上眉毛一任雲散碧天花開
0787a24: 佛剎然雖如是且喚什麼作一物長靈喝一喝擲拄
0787a25: 杖下座。
0787a26: 示眾云六根門裏無非古佛家風萬法叢中盡是普
0787a27: 賢境界伶俐漢纔聞舉著直下更無纖毫過患內不
0787a28: 見有我人外不見有凡聖一切處一切時坐斷兩頭
0787a29: 古今不易孤迥迥無回互赤灑灑絕羅籠任運騰騰
0787a30: 縱橫自在直得與佛祖同一鼻孔出氣所以道若人
0787b01: 欲識佛境界當淨其意如虛空遠離妄想及諸取令
0787b02: 心所向皆無礙古人傾心吐膽剖腹刳肝只要諸人
0787b03: 親到親證浦峰不惜口業恁麼告報直須向言語未
0787b04: 形之際朕兆未發之先著得隻眼猶是教乘極則且
0787b05: 道衲僧分上又作麼生萬法都來塵不動一超直入
0787b06: 如來地拽拄杖歸方丈。
0787b07: 示眾云猛虎口中奪雀驪龍頷下取珠且道是個什
0787b08: 麼人眾無對師云山僧自道去也便下座。
0787b09: 拈古
0787b10: 僧問雲門初秋夏未前程或有人問未審對他道什
0787b11: 麼門云大眾退後僧云過在什麼處門云還我九十
0787b12: 日飯錢來。
0787b13: 看風使帆固是跛足阿師隨波逐浪不無者僧若
0787b14: 是浦峰待他道還我九十日飯錢來劈面便掌看
0787b15: 他雲門怎生合煞者僧若下得者隻手自然通途
0787b16: 通轍亦使雲門法道不至有今日也。
0787b17: 風穴在郢州陞座云祖師心印狀似鐵牛之機去即
0787b18: 印住住即印破只如不去不住印即是不印即是時
0787b19: 盧陂長老出問某甲有鐵牛之機請師不搭印穴云
0787b20: 慣釣鯨鯢沈巨浸卻將蛙步泥沙陂佇思穴喝云
0787b21: 長老何不進語陂擬議穴便打一拂子云長老還記
0787b22: 得話頭麼試舉看陂擬開口穴又打一拂子牧主云
0787b23: 將知佛法與王法一般穴云見個什麼道理牧主云
0787b24: 當斷不斷返招其亂穴便下座。
0787b25: 諸方盡道風穴一箭落雙鵰浦峰拄杖子猶未相
0787b26: 許在殊不知風穴卻被牧主看破眾中莫有不甘
0787b27: 者麼若有出來與拄杖子試道看。
0787b28: 僧問五祖一大藏教是個切腳未審切那個字祖云
0787b29: 缽羅娘。
0787b30: 者僧與麼問五祖與麼答且道者僧還曾理會也
0787c01: 無者裏有人下得一語恰好天雲山院兩手分付
0787c02: 如無參。
0787c03: 德山小參示眾云老僧今夜不答話問話者三十棒
0787c04: 時有僧出禮拜山便打僧云某甲話也未問因甚打
0787c05: 某甲山云你甚處人僧云新羅人山云未跨船舷好
0787c06: 與三十棒圓明云大小德山龍頭蛇尾。
0787c07: 德山做處如此可謂觀前顧後為甚圓明道大小
0787c08: 德山龍頭蛇尾敢問諸人德山蛇尾龍頭在什麼
0787c09: 處者裏如有道得底許汝具衲僧眼如無歸堂喫
0787c10: 茶去。
0787c11: 太原孚上座問鼓山父母未生已前鼻孔在什麼處
0787c12: 山云即今生也鼻孔在什麼處孚不肯乃云你問我
0787c13: 與你道鼓山問父母未生已前鼻孔在什麼處孚但
0787c14: 搖扇而已。
0787c15: 二老與麼道不妨奇特但父母未生已前的鼻孔
0787c16: 何曾夢見設問浦峰父母未生已前鼻孔在什麼
0787c17: 處但喚云闍黎他若擬議劈脊便打。
0787c18: 溈山普請次靜板鳴有一僧拍手呵呵大笑歸去溈
0787c19: 山云奇哉此是觀音入理之門至晚問其僧適來你
0787c20: 見什麼道理僧云朝來未喫飯聞版聲歡喜溈山云
0787c21: 賺殺人。
0787c22: 者僧朝來未喫飯聞版聲歡喜溈山云賺殺人諸
0787c23: 禪德溈山恁麼道許者僧不許者僧者裏檢點得
0787c24: 出一任天下橫行。
0787c25: 僧問鏡清新年頭還有佛法也無清云有僧云如何
0787c26: 是新年頭佛法清云元正啟祚僧云謝師答話清云
0787c27: 鏡清今日失利又僧問明教新年頭還有佛法也無
0787c28: 教云無僧云年年是好年為什麼卻無教云張翁喫
0787c29: 酒李翁醉僧云老老大大龍頭蛇尾教云明教今日
0787c30: 失利圓悟云鏡清道有也失利明教道無也失利且
0788a01: 道淆訛在什麼處若明得去不妨識進退別休咎始
0788a02: 知一句下有分身之意有出身之路今日圓悟忽有
0788a03: 人問新年頭還有佛法也無對他道不在者兩頭他
0788a04: 或道為什麼如此圓悟今日失利且道與古人是同
0788a05: 是別。
0788a06: 鏡清道有錯明教道無錯圓悟道不在者兩頭錯
0788a07: 浦峰恁麼批判錯良久云浦峰今日失利。
0788a08: 僧問長慶如何是合聖之言慶云山僧被闍黎一問
0788a09: 直得口似匾檐。
0788a10: 長慶被者僧一問直得口似匾檐檢點將來長慶
0788a11: 心若毒蛇者僧無端受傷至今起身不得正所謂
0788a12: 牧童短笛橫牛背不知吹出洞中春。
0788a13: 玄沙見鼓山來作一圓相山云人人出者個不得沙
0788a14: 云情知汝向驢胎馬腹裏作活計山云和尚又作麼
0788a15: 生沙云人人出者個不得山云和尚與麼道得某甲
0788a16: 卻與麼道不得沙云我得汝不得。
0788a17: 我得汝不得瞞人昧己巳驢胎馬腹裏作活情知有
0788a18: 分人人出者個不得是甚麼碗脫丘浦峰與麼道
0788a19: 當門齒缺。
0788a20: 僧問石鞏生死到來如何回避鞏云者裏無生死。
0788a21: 諸仁者還會麼奼女已歸霄漢去獃郎猶向火邊存。
0788a22: 德山挾複子到溈山上法堂從東過西從西過東溈
0788a23: 山默坐不顧德山云無無便下去復云也不得草草
0788a24: 遂具威儀見溈山提起坐具云和尚溈山擬取拂子
0788a25: 德山便喝當時背法堂著草鞋便去溈山至晚問首
0788a26: 座適來新到在什麼處首座云當時背法堂著草鞋
0788a27: 便去溈山云還識此子麼已後向孤峰頂上蟠結草
0788a28: 菴呵佛罵祖去在。
0788a29: 德山大似飛騎將軍死中得活溈山雖則坐享太
0788a30: 平卻被德山覷破天雲恁麼道一任諸方檢點。
0788b01: 頌古
0788b02: 風旛。
0788b03: 不是風兮不是旛泉聲鳥語暮雲間誰知八面玲
0788b04: 瓏外盤走珠兮珠走盤。
0788b05: 南嶽讓和尚。
0788b06: 了知此法實淵源一念無私天地間誰信祖師真
0788b07: 實理無言無得古今傳。
0788b08: 非心非佛。
0788b09: 朕兆未分前底句個中無相亦無名通身手眼居
0788b10: 言外妙手王維畫不成。
0788b11: 五通仙人問佛。
0788b12: 試問瞿曇那一通隨呼隨應自圓通直饒句下翻
0788b13: 身去未免拋沙墮眼中。
0788b14: 文殊三處度夏。
0788b15: 大鵬展翅三千里燕雀蓬棲意自賒舉起金鎚無
0788b16: 著處等閒不覺眼生花。
0788b17: 善財採藥。
0788b18: 萬紫千紅總是春善財拈弄卻勞神師資相見無
0788b19: 多子殺活全彰草一莖。
0788b20: 舍利弗問月上女。
0788b21: 驀地相逢便問伊根源本不異毫釐與麼共大涅
0788b22: 槃住愛煞張公眼下眉。
0788b23: 母子產難。
0788b24: 一顆靈丹濟及時堂堂面目廓無疑豁然桂子月
0788b25: 中落笑殺靈山老古錐。
0788b26: 有無佛性。
0788b27: 拔出吹毛利劍是非當下截斷五湖四海難藏直
0788b28: 透威音那畔。
0788b29: 趙州訪二菴主。
0788b30: 隻馬單刀入碧油橫施戈甲好風流等閒勒轉追
0788c01: 風驥白牯狸奴一箭收。
0788c02: 傅大士見武帝。
0788c03: 衲衣儒履道人冠三度求玄三指南無那梁王渾
0788c04: 不薦空亭流水夜潺潺。
0788c05: 廣額屠兒。
0788c06: 屠刀擲下萬機忘壁立靈山選佛場一句迥超千
0788c07: 聖外眉端燦爛玉毫長。
0788c08: 若能轉物即同如來。
0788c09: 若能轉物即如來千聖頂眼豁開拈起須彌藏
0788c10: 芥子全身赤灑玉珠回。
0788c11: 七處徵心。
0788c12: 吹毛割開鐵網突出天外之天徵散多聞無一物
0788c13: 北斗夜夜面南看。
0788c14: 八還辯見。
0788c15: 不見明珠不走盤瞿曇狼籍在西乾個中消息無
0788c16: 還處鼻孔何曾失半邊。
0788c17: 見見之時見非是見見猶離見見不能及。
0788c18: 空劫圓明本寂然殊形劣相鑑無偏山河大地渾
0788c19: 如故莫分梵語及唐言見非見徹底圓到頭無義
0788c20: 無文字百千三昧一毫端。
0788c21: 達磨大師初至金陵見武帝。
0788c22: 覿面當機絕覆藏廓然無聖對君王只因辜負東
0788c23: 君意兩腳蘆花默渡江。
0788c24: 覓心了不可得。
0788c25: 覓心不得安心竟穿著惺惺日正中大抵少林深
0788c26: 種毒兒孫匝地布春風。
0788c27: 六祖。
0788c28: 石墜腰間與麼來碓頭皎皎玉堆堆東山山上傳
0788c29: 心洞今古曹源正眼開。
0788c30: 馬祖鹽醬。
0789a01: 胡來胡去定干戈四海英靈其奈何從此令行氣
0789a02: 息盡不須鹽醬味調和。
0789a03: 鳥窠吹布毛。
0789a04: 大用臨機秪自然不從別處起簾纖布毛吹見當
0789a05: 人面直下心安絕往還。
0789a06: 百丈野狐。
0789a07: 一言諦當絕狐疑就路還家也大奇迷去猶嫌誰
0789a08: 揀擇悟來卻信自家癡三千劫外元周固五百生
0789a09: 前本不迷從此髑髏情識竭太虛何處著思惟。
0789a10: 水潦和尚。
0789a11: 踏倒翻身笑滿腮朦朧心眼豁然開始知百千三
0789a12: 昧法總在一毫頭上來。
0789a13: 南泉水牯牛。
0789a14: 堂堂揭露一頭牛父子臨機把價酬水草足來頭
0789a15: 角現和雲帶月臥林丘。
0789a16: 盤山見舁喪歌哭。
0789a17: 未委靈魂往那邊破家散宅徹根源不離當處還
0789a18: 鄉里明月依然滿釣灘。
0789a19: 亮座主。
0789a20: 當機一拶眼初開放出從前者漢來卻向西山埋
0789a21: 姓字不留蹤跡惹人猜。
0789a22: 吸盡西江水。
0789a23: 馬師機用獨超然一吸西江徹底乾尋到源頭無
0789a24: 一滴龍光直射斗牛寒。
0789a25: 清源廬陵米。
0789a26: 曹溪一派水源清到此方知意自深不解廬陵酬
0789a27: 米價那能識得飽餐人。
0789a28: 藥山陞座。
0789a29: 鼓響鐘鳴第二籌刻舟求劍是同流鋒鋩未露如
0789a30: 能薦脫體無依法法周。
0789b01: 趙州問南泉離四句絕百非請師道泉下座歸方丈。
0789b02: 父慈子孝起家門子卻奪爺家內珍錦繡鴛鴦猶
0789b03: 不顧霜天月下覓金鍼。
0789b04: 平常心是道。
0789b05: 一種平常事分明人不知冷泉亭子上空有古人
0789b06: 詩。
0789b07: 秘魔杈。
0789b08: 急水灘頭把釣鉤煙波深碧一輪秋金鱗不解離
0789b09: 鉤意幾喪禹門赤點頭。
0789b10: 庭前柏樹子。
0789b11: 庭前柏樹祖師機拄地擎天誰不知當日若逢個
0789b12: 毒手和根拔倒上天池。
0789b13: 溈山踢倒淨瓶。
0789b14: 全提正令沒人情贏得溈山是淨瓶一腳踢翻歸
0789b15: 去也撒開毒氣滿乾坤。
0789b16: 溈山水牯牛。
0789b17: 老覺情多慮百年脅書名字為人傳將知徹體風
0789b18: 流處寂子無端更著鞭。
0789b19: 仰山插鍬。
0789b20: 溈山問處不為多直下承當會也麼掣電光中開
0789b21: 正眼摩天俊鷂過新羅。
0789b22: 臨濟四料揀併總頌。
0789b23: 奪人不奪境露布錐頭利覿面擬揚眉靠倒在平
0789b24: 地。
0789b25: 奪境不奪人箭穿萬戶春山河及大地白晝也黃
0789b26: 昏。
0789b27: 人境兩俱奪七星光灼灼一箭落雙鵰空王殿誰
0789b28: 坐。
0789b29: 人境俱不奪被此無穿鑿簾捲桃花紅風吹楊柳
0789b30: 綠。
0789c01: 乾坤一色黃金國八表四夷拱帝王海宴河清堯
0789c02: 舜日頂門正眼更無雙。
0789c03: 臨濟三玄三要。
0789c04: 第一玄拳頭觸破梵王天兩岸山花笑不徹千
0789c05: 坐斷月明前。
0789c06: 第二玄也不方兮也不圓參天一柄龜毛拂
0789c07: 橫穿著正偏。
0789c08: 第三玄寶鏡當臺萬里天任汝神頭又鬼面靈
0789c09: 何處躲醜妍。
0789c10: 第一要戴角毒蛇出閫奧縱橫霹靂海山崩當
0789c11: 誰敢立途道。
0789c12: 第二要正令全提長節操吹毛出鞘耀天地擬議
0789c13: 思量血腥漂。
0789c14: 第三要金剛寶杵無別竅當頭一擊鐵山摧驚落
0789c15: 虛空開口笑。
0789c16: 臨濟四喝。
0789c17: 臨機四喝鎮威權外道天魔心膽寒掣電光中分
0789c18: 皂白毫端影裏納山川。
0789c19: 臨濟四賓主併總頌。
0789c20: 賓中賓一杖走紅塵不識玄中旨江山秋又春。
0789c21: 賓中主拈出一葫蘆機前如不薦烏藤未放汝。
0789c22: 主中賓兩腳下風塵無私正法眼貴賤一相親。
0789c23: 主中主山藏戴角虎殺活任縱橫誰敢當頭睹。
0789c24: 寄言達道者須識自性宗主賓不立處午夜日頭
0789c25: 紅。
0789c26: 牧牛頌
0789c27: 撥草尋牛
0789c28: 蔓蔓荒草亂煙峰驀直窮源不見蹤踏盡翠崖雲斷
0789c29: 處叮嚀又手問山翁。
0789c30: 驀然見跡
0790a01: 忘疲決志不論程花徑幽通過上林忽睹蹄痕新踏
0790a02: 處逡巡端在此山深。
0790a03: 捕步見牛
0790a04: 樹裏一聲幽鳥鳴廓然特地露全身誰知渠自不踰
0790a05: 矩熟睡元來在故林。
0790a06: 得牛貫鼻
0790a07: 始得今朝見主人扭來鼻孔貫芒繩鞭頭指出家山
0790a08: 水兩岸雲收月正明。
0790a09: 牧護調訓
0790a10: 放去收來春月天慇懃牧護古林泉雖然總不傷苗
0790a11: 稼水草頻添不記年。
0790a12: 騎牛歸家
0790a13: 特地騎歸來正夜坦然獨步月明中牧童唱出還鄉
0790a14: 曲萬里山河一笛風。
0790a15: 忘牛存人
0790a16: 無來無去無東西脫卻煙蓑臥月遲氣息泯然霜夜
0790a17: 靜許多清況孰能知。
0790a18: 人牛雙忘
0790a19: 不立功勳一段奇機忘實際少塵泥門前日暖山花
0790a20: 發樹倒藤枯鳥不棲。
0790a21: 返本還源
0790a22: 月白風清宇宙寬渠儂得得自閒閒家風舉似同門
0790a23: 者日用真機處處圓。
0790a24: 入廛垂手
0790a25: 戴角擎頭意氣雄單拈露柱為人通豁開心眼超群
0790a26: 類顯出家風調不同。
0790a27: 四威儀
0790a28: 山中行杜鶻花笑人杖頭挑日月手內握乾坤。
0790a29: 山中住巍巍不動步小大盡圓融有何不具足。
0790a30: 山中坐雨打蒼苔破白石演摩訶古今成話墮。
0790b01: 山中臥石頭枕一個和月帶雲眠萬事都忘卻。
0790b02: 聯芳偈
0790b03: 付殊倫相首座
0790b04: 浦峰出個真獅兒露爪張牙步四維遇象逢龍善解
0790b05: 吼門庭高設任伊為
0790b06: 付崇鑑晟後堂
0790b07: 擔囊負缽有多年便契浦峰一味點著通身手眼
0790b08: 出提持祖印接高賢
0790b09: 付斷疑智侍者
0790b10: 侍我杖頭歷有年泥團觸碎受心傳龍天推出龍
0790b11: 護大闡宗風辟正偏
0790b12: 付宗慶昇維那
0790b13: 金剛王劍付兒曹殺活全提膽志高龍象齊來俯席
0790b14: 下宗風永煽出英豪
0790b15: 付天祥禎西堂
0790b16: 寶劍拈來付爾揮萬人隊裏顯神威全提正令弘宗
0790b17: 旨對御談玄接上機
0790b18: 付六融觀悅眾
0790b19: 老僧親付一藤杖伏虎降龍任舉唱正眼弘通續我
0790b20: 宗兒孫代代傳燈上
0790b21: 付閬仙怡知藏
0790b22: 立志苦心已巳有年從斯放下得安然拈來拂子親分
0790b23: 付處處逢人把鼻穿
0790b24: 付碧巖渠頭陀
0790b25: 七斤衫子傳來久付與渠儂老作家一任孤峰鬧市
0790b26: 裏罵風呵雨驗龍蛇
0790b27: 付如初恒侍者
0790b28: 身心放下在其間數載慇懃擊透關今日山僧囑付
0790b29: 汝芒鞋竹杖且居山
0790b30: 付昶東耀記錄
0790c01: 浦峰公案妙無言棒棒令人徹骨寒珍重兒曹勤舉
0790c02: 用人天瞻仰尚奇巒
0790c03: 付宗序原知客
0790c04: 曹源一派普天周飲著凡流轉聖流分付當人善守
0790c05: 護逢人濟渴解人愁
0790c06: 付中山岱書記
0790c07: 浦峰辣棒露當陽指示人天不覆藏今日拈來親付
0790c08: 汝家聲振振續宗綱
0790c09: 
0790c10: 浦峰法柱棟禪師語錄卷上
