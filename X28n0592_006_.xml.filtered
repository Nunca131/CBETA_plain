0609c06: 
0609c07: 
0609c08: 玄籤證釋卷第六上
0609c09: 
0609c10: 苕上沙門　智銓　述
0609c11: 感應妙。○毗盧遮那。此云一切處。煩惱體淨。眾德
0609c12: 悉備。身土相稱。一切處。淨覺云。盧舍那。寶梁經
0609c13: 為淨滿。以諸惡都盡故云淨。眾德悉圓故云滿。摭華
0609c14: 云。釋迦牟尼。此云能仁寂默云云。譯名義云。三諦
0609c15: 一境。合名法身。此彰一性也。三智一心。合名報身。三
0609c16: 脫一體。合名應身。此顯二脩也。以斯定慧互嚴。致使
0609c17: 法身圓顯。境智冥合。應物現形。三身明矣。○今且從
0609c18: 于理事合說等。譯名義中三義論三身。第三義是
0609c19: 事理合說。引觀經疏云。佛本無身。隨順世間而論三
0609c20: 身。是則仰觀至理。本實無形。俯隨物機。垂化事云
0609c21: 云。○大論歸敬偈。第一卷初。歸敬三寶。先歸敬佛寶。
0609c22: 即此四句。論第二句是大海。○且依本業等。謂本業
0609c23: 纓珞經中。等玅二覺是別教。故言且耳。若借別名圓。
0609c24: 即圓二覺也。本業云。佛子玅觀上忍。大寂無相。唯以
0610a01: 一切眾生緣生善法。亦自持一切功德。故名佛藏。而
0610a02: 寂照一切法。自佛以下一切菩薩照寂。是故說寂照
0610a03: 如來。無色無心。而寂照一切法。○問前明等。此是料
0610a04: 簡先來意中。初判五玅文。具如生起中意。前玄第二
0610a05: 卷上明十玅生起中。○若從合明具如行玅初說。謂
0610a06: 合明意同彼三玅。秪一涅槃而論三也。○若相由者。
0610a07: 即相須也。前玄第三下云。如此相須者。則非行玅云
0610a08: 云。○境智行三下。正明合意。言境者是法身。智者是
0610a09: 般若。行者是解脫。言此三各三者。謂境即理三。智即
0610a10: 解三。行即行三也。當知九秪是三。三秪是一。故云三
0610a11: 九秪是一而論三也。
0610a12: 釋名。○正法華經有十卷。此四句在第一卷。溥首菩
0610a13: 薩所說偈。○勝鬘經止一卷。經云波斯匿王末利夫人
0610a14: 與勝鬘書。即遣內人名旃提羅。奉書至阿踰闍國。鬘
0610a15: 得書云云。又經偈亦應垂哀愍。必令我得見。即生此
0610a16: 念時。佛于空中現。普放淨光明云云。譯名義云。摩
0610a17: 利。或末利。此云鬘。匿王之后。西域記為柰女。勝鬘
0610a18: 為踰闍王妃。○機者動之微易經上傳。子曰知幾其
0610a19: 神乎。君子上交不。下交不。其知幾乎。幾者動之
0610a20: 微。吉之先見者也。○大經十八。梵行品月愛喻文。○
0610a21: 滅有二種。經文斷有二種。○乃至五百賊等。是救
0610a22: 賊因緣。得法眼。經云眼開見佛說法。發菩提心云
0610a23: 云。○如前第四引。前玄第四二十五三昧中。法界性
0610a24: 論藏中未見。○答中二等。此科恐有脫。應補云。答
0610b01: 中二。先通答。次別答。先通答又二。先通答機應之由
0610b02: 云云。○如溉甘果栽等。用婆娑偈。
0610b03: 四句感應。○大經二十七師子吼品文。須達多是舍
0610b04: 衛人。唐善施。即給孤獨長者。珊檀那此云護彌。○
0610b05: 止觀第二記。輔行第七卷。○三就十界中籤文分二。
0610b06: 初正釋十界。次問約四下。料簡三世。初又二。初釋歷
0610b07: 別十界自行化他。次言交互下。釋交互十界自行化
0610b08: 他二。初約自行。次若約化下約化他。初又二。初略釋
0610b09: 交互。次問下下等。廣簡交互二。先問。次答。所言下答
0610b10: 云云。若下有上機。則通因果等。當看輔行二十卷。○
0610b11: 如佛界機在地獄者後壽量品記云。玄文十界交互
0610b12: 以論機緣。則果佛機通在十界故也。若直宜以佛界
0610b13: 度者。則是佛界有佛界機。若未宜佛界。則漸以菩薩
0610b14: 界而成熟之乃至地獄即至地獄方回心者是也。○
0610b15: 大纓珞九世。菩薩纓珞經第十一卷。淨居天品。佛問
0610b16: 淨居天。汝今問我。為問過去三世。為問現在三世。為
0610b17: 問未來三世。天子白佛。我亦問過去三世。現在三世。
0610b18: 未來三世。今日但問三世諸佛。云何未來說言佛乎。
0610b19: ○望前二十五三昧中四意。前慧聖行中。通釋二十
0610b20: 五。各為四意。一出諸有過患。二明本法功德。三結行
0610b21: 成三昧。四慈悲破有。○淨名云等。淨名經佛道品中
0610b22: 偈文。○如大經云。第四卷四相品文。次大經第四。即
0610b23: 此卷末文。○次明麤玅。及相對中二者。謂相對科開
0610b24: 為四意。今指前二也。○立世毗曇。立世阿毗曇論是
0610c01: 佛說。此中所引在第八卷。○止觀第五記輔行二十
0610c02: 卷。○意如止觀。止觀中只有別接通。不言圓接別。○
0610c03: 此是相待論感應玅也。乃是前二十六紙次結文。○
0610c04: 須開兩教佛應。即指藏通佛也。
0610c05: 觀心感應。○如止觀三十六句止觀第八上。先煩惱
0610c06: 涅槃三十六句。次諸法般若三十六句。後法身三十
0610c07: 六句。○色心淨故般若亦淨。大論六十三卷中明。
0610c08: 七神通玅。○第二十九菩薩品。大經第九卷。第十六
0610c09: 菩薩品文。○大品第十。在大論五十九卷中。○大經
0610c10: 毒鼓在第九卷菩薩品。止觀第五記。輔行三十二卷。
0610c11: ○慈悲熏有二身。觀音玄云。大悲熏身。形聲利物名
0610c12: 大藥王身。大慈熏身。與眾生樂。名如意珠王身。○瓔
0610c13: 珞云神名等。本業經上卷云。所謂五神通是慧性差
0610c14: 別用。故天名神心。○地持力品等。地持經方便處力
0610c15: 品第五明三種力又五種力。一神通力云云。全品無
0610c16: 此二句。恐是約義引。○易云陰陽等。易傳第五章云。
0610c17: 一陰一陽之謂道。乃至末云陰陽不測之謂神。○釋
0610c18: 論神通不爾。大論二十八卷明神通。○止觀第七記。
0610c19: 輔行三十一卷。一天眼二天耳三知他心四宿命五
0610c20: 身如意六漏盡。○法界次第委釋。彼云能使無而
0610c21: 有。有而無。故名變化也。初禪二如文。二禪三。謂二
0610c22: 禪二禪化。二二禪初禪化。三二禪欲界化。三禪四。謂
0610c23: 三禪三禪化。二三禪二禪化。三三禪初禪化。四三禪
0610c24: 欲界化。四禪五。謂四禪四禪化。二四禪三禪化。三四
0611a01: 禪二禪化。四四禪初禪化。五四禪欲界化。
0611a02: 圓教通。○普賢經鼻舌通。經云如是懺悔。一日至七
0611a03: 日。以諸佛現前三昧力故。普賢菩薩說法莊嚴力故。
0611a04: 耳漸漸聞障外聲。眼漸漸見障外色。廣說如法華經
0611a05: 云云。○處胎經同。菩薩處胎經有五卷。第一卷末云。
0611a06: 六根神通。明鼻根云。吾從無數阿僧祗劫脩鼻神通
0611a07: 覆十方無量眾生。悉知分別善香惡香云云。吾從
0611a08: 無數阿僧祗劫脩口神通。言教往來。終不中滯。有所
0611a09: 言說。言則有光。脣脣有光。齒齒有光。舌舌有光云云。
0611a10: ○華嚴十種六根。晉譯華嚴離世間品。明十眼十耳
0611a11: 十鼻十舌十身十意。在四十二卷。○又明十種神變。
0611a12: 晉經三十八卷離世間品中云。菩薩有十種變化。所
0611a13: 謂眾生變化。身變化。佛剎變化。供養變化。音聲變化。
0611a14: 行願變化。調伏成就眾生變化。菩提變化。說法變化。
0611a15: 住持變化。籤中略有出沒。○無記化化。後文云無記
0611a16: 是理。止觀第一記。輔行第四卷引大論第八。○止觀
0611a17: 第七記。輔行三十一卷。○有此二用故分內外。法師
0611a18: 功德品疏中明。
0611a19: 次料簡。○答中三業因緣。業字。是三乘因緣。大論
0611a20: 四十卷。問曰。何以故。三識所知合為一。三識所知。別
0611a21: 為三。眼名為見。耳名為聞。意知名為識。鼻舌身識名
0611a22: 為覺。答曰。是三識助道法多。是故別說。餘三識不爾。
0611a23: 是故合說。是三識但知世間事。是故合為一。餘三亦
0611a24: 知世間亦知出世間。是故別說。復次是三識但緣無
0611b01: 記法。餘三識或緣善或緣不善。或緣無記。復次是三
0611b02: 識能生三乘因緣。如眼見佛及佛弟子。耳聞法。心籌
0611b03: 量正憶念。如是等種種差別。以是故六識所知事。分
0611b04: 為四分。○正法華等千。正法華第九歎法師品云。爾
0611b05: 時世尊告常應時菩薩。受是經典當得十眼功德之
0611b06: 本八百名稱千二百耳根千二百。乃至千二百意淨。
0611b07: 是為無數百千品德。則能嚴淨六根功祚。○如瓔珞
0611b08: 云起等。本業上卷云。一切眾生善根感此實智法身。
0611b09: 故法身能現應無量法身。所謂一切世界國土身。一
0611b10: 切眾生身。一切佛身。一切菩薩身云云。國土亦然。○
0611b11: 正慧託胎。大論第四卷。問曰。一切人以垢心有相續
0611b12: 入母胎。一切邪慧相應。云何菩薩正慧入母胎。答曰。
0611b13: 有人言有相續時。一切眾生邪慧心入母胎。菩薩憶
0611b14: 念不失。故云正慧入母胎云云。復次餘人住中陰時。
0611b15: 若男于母生欲染心。此女人與我從事。于父生瞋恚。
0611b16: 若女人反此。菩薩先已巳了知是父是母。是父母能長
0611b17: 養我身。我依父母生身得菩提。是淨心念父母相續
0611b18: 入胎。是名正慧入母胎。
0611b19: 次應同依報。○教行錄第三卷中。約二意立問答。有
0611b20: 兩番。○生佛相攝等。謂約心佛眾生三無差別說。故
0611b21: 可生佛相攝。但眾生唯得非因非果迷中之理。諸佛
0611b22: 已巳得成于因果化他感應等事。故眾生攝在佛境。○
0611b23: 前從機說。謂兩意中。初意約機。故云前從機說。○故
0611b24: 云且從。即次文云今且釋初意。會玄云。且者不盡之
0611c01: 義。○大論云。在三十四卷。○文在大經。第六卷云善
0611c02: 男子。于乘緩者。乃名為緩。于戒緩者。不名為緩。經文
0611c03: 無四句。大師約義開四。有乘急戒緩圖。止觀第二記。
0611c04: 輔行第十卷。○止觀第四卷。第四上云。事戒有三品。
0611c05: 上品得天。中品得人。下品脩羅。持理戒。空假中各有
0611c06: 上中下。即空三品者。下品聲聞。中品緣覺。上品通菩
0611c07: 薩。即假三品者。下品三藏菩薩。中品通出假菩薩。上
0611c08: 品別菩薩。即中三品者。下品別菩薩。中品圓菩薩。上
0611c09: 品是佛。又下五品。中六根淨。上初住云云。○呼安樂
0611c10: 為安養。佛說無量壽經二卷中。名為安樂。○大論二
0611c11: 十八。在三十四卷中。○委明四土橫豎等。輔行三十
0611c12: 一卷。樂文類第四卷引淨名疏明四土。○以地前
0611c13: 住前為神通。已巳上名應。謂後眷屬玅。約四教中。前二
0611c14: 皆無應生。即別教地前為神通。初地證道。方有應生。
0611c15: 圓教住前。亦是神通。住即是應。○如玅音神通來。下
0611c16: 答文云。是神通來。非神通生。是應來非應生云云。○
0611c17: 故與應色相。即第六感應玅中之應。
0611c18: 第八說法玅。○前雖通敘二輪等。即神通文初。明次
0611c19: 第中意。○達摩多羅。此云法尚。今大藏中雜阿毗
0611c20: 曇心論。尊者法救造。宋僧伽摩等譯。玅樂云。達摩
0611c21: 多羅是心論主。婆沙中有法救論師。是心論
0611c22: 主所承。從師為名。籤中意欲簡別其師名。又梵語兼
0611c23: 含。故云法尚也。○名味章句。唐新譯名句文。法雲云。
0611c24: 文為味。但是所顯。非能顯也。
0612a01: 制名三。○所說是事。無問自說也。本生事。自也。本事
0612a02: 事。他也。表理深者。方廣之理。正理為方。包富名廣。差
0612a03: 別中。○是九中初二偈亦是。謂九部中祗夜伽陀二
0612a04: 偈。亦是脩多羅也。○有五者。一者九種脩多羅。二者
0612a05: 偈頌。三者授記。四者無問自說。五者方廣。○不同二
0612a06: 部。謂不同律論二部也。○二者偈陀四中。且準俱舍。
0612a07: 譯名義第六卷云。俱舍論五十二數。皆從一增至
0612a08: 十也。謂一十百千萬億兆。乃至第十五載。第十六矜
0612a09: 羯羅云云。前籤第四下。明華嚴算沙法門云。三十重
0612a10: 算法。今準小乘俱舍。故云且也。在唐譯俱舍論第十
0612a11: 二卷。○明十六重後數者。謂此經第六卷中所列甄
0612a12: 迦羅。是第十六重。頻婆羅是第十八重。阿羅是第
0612a13: 二十重。乃是第十六重後數。故云十六重後數也。○
0612a14: 一十百千萬億兆京等。算經黃帝數法有十等。謂億
0612a15: 兆京秭垓壤溝正載。又億分四等。一十萬為億。二
0612a16: 百萬為億。三千萬為億。四萬萬為億。風俗通義云。千
0612a17: 生萬。萬生億。億生兆。兆生京。乃至正生載。載地不能
0612a18: 載也。○矜羯羅即甄迦羅。頻羅即頻婆羅。○此第
0612a19: 六經。即藥王菩薩本事品。
0612a20: 次大師正釋。○全依大論三十七文在三十三卷。釋
0612a21: 大品中十二部經也。○次部中。○阿毗曇心。心
0612a22: 論第八卷脩多羅品中明五義。一出生。二涌泉。三顯
0612a23: 示。四繩墨。五結鬘。後玄第八卷上云。一法本乃至五
0612a24: 結鬘。○說三乘六趣九道劫數等。大論三十三卷云。
0612b01: 眾生九道中受記。所謂三乘道六趣道云云。○入
0612b02: 記畜生。大論中若記畜生光從入。音善。腓腸。即
0612b03: 足肚也。音傳。亦腓腸。與同也。
0612b04: 阿波陀那。○如中阿含長譬喻等。大論云。如中阿含
0612b05: 中長阿波陀那經。長阿含中大阿波陀那。毗尼中億
0612b06: 耳阿波陀那。二十億阿波陀那云云。○先舉阿含。次
0612b07: 通一切。即無量譬喻等。大論舉阿含外。乃至菩薩阿
0612b08: 波陀那出一部。○億耳。大論二十二卷明。又二十九
0612b09: 卷。二十億耳得名。○中阿含二十九。即大品沙門二
0612b10: 十億耳。又增一阿含十三卷云。我聲聞中第一弟子
0612b11: 精勤苦行。所謂二十億耳比丘是。○強逼千釋出家。
0612b12: 增一阿含第十五卷明。○大魚出因果經。此經宋求
0612b13: 那陀羅譯。當看釋憍陳如疏。即知赤目大魚緣。大
0612b14: 論斥三藏中云。即大論以摩訶衍斥藏菩薩也。○雲
0612b15: 法雲等。謂雲經。法雲經。大雲經也。
0612b16: 二明分法大小。○阿含中有大空經。即中阿含四十
0612b17: 九卷中。止觀第六記輔行二十五卷。○聲聞所無但
0612b18: 十一部耳。地持經第三卷云。十二部經。唯方廣部是
0612b19: 菩薩藏。餘十一部是聲聞藏。○除毗佛略。大經疏云。
0612b20: 毗佛略中明三寶一體佛性常住涅槃。小乘所無是
0612b21: 故除之。
0612b22: 三對緣。○地持中種性等。地持經第六成熟品明六
0612b23: 種成熟。初自性成熟。明菩薩種性。脩習善法。斷二障
0612b24: 得清淨解脫二人成熟有四種。有聲聞種性者以聲
0612c01: 聞乘成熟。有緣覺種性者以緣覺乘成熟。有佛種性
0612c02: 者以佛乘成熟。無種性者以善趣成熟云云。○如第
0612c03: 一卷明之。第一卷標教相中明。○具如第一卷。即標
0612c04: 教一章。及喻疑中。即止觀義例中第七科也。○別對
0612c05: 二者亦可存于佛界等。謂如向言別為菩薩。圓為佛
0612c06: 界。今別教對二者。亦可存于佛界。以別教指果佛為
0612c07: 佛法界故。又佛果是教道。初地證道是實。故復云亦
0612c08: 可且置佛果。但以初地為佛界耳。玅樂云亦可初地
0612c09: 為佛法界故。
0612c10: 四所詮。○四教本中。在第一卷。約四諦。即生滅等四
0612c11: 種四諦。約三諦中。復明藏通兩教無中諦。別登地見
0612c12: 中。圓初心即見中。約二諦中。彼有理外二諦。理內二
0612c13: 諦。前二教是理外二諦。分即不即。後二教是理內二
0612c14: 諦。分即不即。約一諦中即大經一實諦。前二教無。別
0612c15: 教有。如醉轉日。圓一實諦。轉日即不轉日也。○但是
0612c16: 俗而非諦。大經云凡夫有苦而無諦。又人天性計未
0612c17: 空。俗而非諦也。○傍以菩薩不思議等。記主意謂約
0612c18: 部說望後法華。故云傍以菩薩不思議真兼帶而說。
0612c19: 若云傍以菩薩不思議俗者。即單約別教言也。○意
0612c20: 旨如前。謂漸四如前次正釋中籤文。二處菩薩。謂漸
0612c21: 初及四教之初。是二處也。下二處同。彼此二字準說。
0612c22: 三就所詮。○釋五門籤文分二。初正釋五門名義。次
0612c23: 問餘文下。料簡五門在此。初文又二。初指淨名經五
0612c24: 義。弟子品中。佛命迦旃延問疾。旃延辭不堪往。我昔
0613a01: 為比丘敷演無常義乃至寂滅義。時維摩詰來謂我
0613a02: 言。無以生滅心行說實相法。諸法畢竟不生不滅是
0613a03: 無常義。五受陰洞達空無所起是苦義諸法究竟無
0613a04: 所有是空義。于我無我而不二是無我義。法本不然
0613a05: 今則無滅是寂滅義。○次疏云下。引淨名疏釋成。又
0613a06: 二初引疏釋五門名。次由迦旃下。準疏釋五門義。又
0613a07: 二。初略釋彼經五義。又二。初正釋。○四句推此等。淨
0613a08: 名疏云。若了諸法非生非滅。橫計生滅。故以四句檢
0613a09: 生叵得。即無有滅。是則不生不滅即無常義。餘義例
0613a10: 知。玅樂云。初之四句。名藏義通。後之一句。名通四教。
0613a11: 義局衍門。○次問淨名下。料簡。有問答。應如涅槃二
0613a12: 鳥雙遊等。第八鳥喻品。大經意云。鴛鴦游止共俱不
0613a13: 相捨離。今師曰以雄喻常。雌喻無常。生死有性善。故
0613a14: 無常即常。如二鳥在下。涅槃有性惡故常即無常。如
0613a15: 二鳥高飛。○次又若下。委論四教五義。若說不生不
0613a16: 滅則結歸不定者。玅樂引淨名疏云。但云苦義等。義
0613a17: 在三藏。淨名結成通義呵云。空無所起是苦義等。當
0613a18: 知空無所起。是無苦無樂。但結歸于苦。既云無起。復
0613a19: 云是苦。故但成通結成別結成圓準知。前籤第四云。
0613a20: 取結成雙非以顯中道為圓五門。如云諸法畢竟。不
0613a21: 生不滅是非常非無常義。乃至于我無我而不二是
0613a22: 非我非無我義。寂滅之義名通大小。不須雙非。即名
0613a23: 以顯中道之義。即圓五門也。○真秪有二。謂藏通偏
0613a24: 真。別圓中真也。○四就眾經。○此開且寄此中明之。
0613b01: 謂後自有第四正開文。故云且寄。○論餘經非秘密
0613b02: 等。大論一百卷末云。般若波羅蜜非秘密法。而法華
0613b03: 等諸經說阿羅漢受決作佛。大菩薩能持用。龍樹意
0613b04: 指法華為秘密矣。○及面門等。面門即口也。出大涅
0613b05: 槃經。三變土田。疏有二釋。初約三昧釋。即八背捨等。
0613b06: 第二約表破三惑釋云云。○四開。但向引文二句。謂
0613b07: 向引文但直示十二部相。尚未明說開判意也。故以
0613b08: 此下謂上第三結文。即以此經十二對前諸教以論
0613b09: 相待玅。今第四開即以此十二對前諸教明開論絕
0613b10: 待玅也。故即向句是結上之文。○然前五意。即約理
0613b11: 等五也。○前二意明佛本意。前云此二並是跨節明
0613b12: 義也。
0613b13: 六觀心。○別有小卷流行。今藏中不見有。○此說法
0613b14: 五章。前開章有六。一釋法名。二分大小等。今除第六
0613b15: 觀心故言五章。此中先通敘五章結成二玅。次簡所
0613b16: 顯能明說法玅。故皆屬教。有教有行。故如教下即明
0613b17: 觀心玅行也。
0613b18: 九眷屬玅。○昔教五人。一頞。此云馬勝。亦云馬師。
0613b19: 二提。此云小賢。三俱利太子。四釋摩男。五十力迦
0613b20: 葉。亦名婆敷。譯名義第一卷云。阿若憍陳如。頞。
0613b21: 提。十力迦葉。拘利太子。又云文句提亦名摩訶
0613b22: 男。若五分律及本行集。則提與摩訶男兩別。涅槃
0613b23: 疏中摩訶男與拘利是一。
0613b24: 二業生眷屬。○喜根雖謗後要得度。諸法無行經下
0613c01: 卷云。爾時有菩薩比丘。名曰喜根。時為法師。但教眾
0613c02: 人諸法實相。所謂一切法性。即是貪欲性云云。復有
0613c03: 法師。名曰勝意。持戒行頭陀行。以不學入音聲法門
0613c04: 故。聞喜根婬欲無障礙乃至一切法無障礙。遂謗言
0613c05: 是喜根以妄語法。多惑眾人。爾時喜根作念。是勝意
0613c06: 必當起于障礙罪業。我今為說如是深法。乃至令作
0613c07: 脩助菩提道法因緣。于比丘前說偈。貪欲是涅槃。嗔
0613c08: 癡亦如是。于此三事中。有無量佛法。若有人分別。婬
0613c09: 欲及瞋恚。是人去佛遠。譬如天與地云云。貪欲之實
0613c10: 性。即是佛法性。佛法之實性。亦是貪欲性。是二法一
0613c11: 相。所謂是無相云云。說偈已巳。天子得無生法忍。八千
0613c12: 人漏盡解脫。勝意即時地裂墮大地獄云云。爾時喜
0613c13: 根今東方得菩提。號勝光明威德王如來。其勝意比
0613c14: 丘今我身是。即文殊也。○次願生中如論云等者。大
0613c15: 論三十三卷大挐太子。太子須大挐經一卷。末云。如
0613c16: 是太子須大挐者。我身是也。父王今現我父閱頭檀
0613c17: 是也。母者今現我母摩耶是也。妃者今瞿夷是。山中
0613c18: 道人阿州陀者。摩訶目犍連是。天王帝釋者舍利弗
0613c19: 是。射獵者阿難是。耶利者今羅雲是云云。○佛本行
0613c20: 集有六十卷。○傳付後佛者。玅樂第三卷下明□□。
0613c21: ○二為自成來。大論八十七。釋大品一念具萬行品。
0613c22: 文在卷末。○大論三十七。在三十三卷中明內眷屬。
0613c23: 又三十五卷中亦明。○大經中召請十方等。在二十
0613c24: 八卷中。○大經云如來至彼俱尸城等。在二十七卷
0614a01: 中。六大城。謂舍婆提城乃至第六王舍城。○我昔于
0614a02: 餘處等。即二十八卷文。
0614a03: 三明麤玅。○閹人譬。即淨名經中大迦葉言。根敗之
0614a04: 士。其于五欲。不能復利云云。○止觀第六記。輔行二
0614a05: 十七卷。
0614a06: 四法門眷屬。○方便為父。淨名疏云。方便是權智。權
0614a07: 智外用。能有成辦。如父能營求長成。○十住毗婆沙。
0614a08: 龍樹造十住毗婆沙。有十五卷。此中所引在第二品。
0614a09: ○寶性論云等。一乘寶性論第三卷云。一者闡提。二
0614a10: 外道。三聲聞。四支佛。有四種障。不見如來之性。一謗
0614a11: 大乘法一闡提障。此障對治謂諸菩薩摩訶薩信大
0614a12: 乘法故。二橫計身中有我諸外道障。此障對治謂菩
0614a13: 薩脩行般若波羅蜜故。三怖畏世間諸苦聲聞人障。
0614a14: 此障對治謂菩薩脩行首楞嚴空藏等三昧故。四
0614a15: 背捨利益一切眾生捨大悲心支佛障。此障對治謂
0614a16: 菩薩脩行大悲為利益故。諸菩薩摩訶薩信脩行大
0614a17: 乘等四種對治法得無上清淨法界。到第一彼岸。何
0614a18: 以故。依此四種清淨法界。脩習善法。此是諸佛隨順
0614a19: 法子。于佛家生。故言大乘信為子。般若以為母。禪胎
0614a20: 大悲乳。諸佛如實子。○淮南子。漢淮南王劉安著。即
0614a21: 鴻烈解。楚辭。史記列傳云。屈原名平。楚之同姓也。有
0614a22: 離騷經。又楚辭九章。涉江中云。心絓結而不解兮。思
0614a23: 蹇產而不釋。○如止觀記兼引楞伽。輔行第六卷。○
0614a24: 決麤論玅。此中前後合七眷屬。籤文分二。初通敘前
0614b01: 文。以明觀心。次如是等義下。結前諸義以明判開。初
0614b02: 又二。初通敘七眷屬。次然法門下別料簡觀心。初又
0614b03: 二。初明七名有通別。○合七眷屬。謂前第二明眷屬
0614b04: 科。開為五種。又前初開章中云。第四明法門眷屬。第
0614b05: 五明觀心眷屬。故合有七也。○次然別名下。出別名
0614b06: 所從異又二。初總明別名所從有通局。前一從理。謂
0614b07: 五種中初理性眷屬也。次四從事。謂業願通應四眷
0614b08: 皆從事也。次一從法。即法門眷屬也。次一從行。謂觀
0614b09: 心眷屬也。次何者下別釋後六隨事有通局。○前諸
0614b10: 文中雖逐近略述。謂前明來意中有五科。其第五科
0614b11: 對麤辨玅等。即逐近略述也。○復立一門。謂開章第
0614b12: 三科明麤玅一科也。法門及觀等。謂第四法門第五
0614b13: 觀心。皆是有判開也。○明事眷屬伏聽學等一段。即
0614b14: 次寄此文後總明功德一科。
0614b15: 十利益玅。○神通玅中已巳略辨竟。謂前神通玅第四
0614b16: 明麤玅科中。○佛入王三昧等。大品經初品中。爾時
0614b17: 世尊自敷師子座。結跏趺坐。直身繫念在前。入三昧
0614b18: 王三昧。一切三昧悉入其中。大論第十卷末云。先舉
0614b19: 身光明所未度者。今值毛孔光明即便得度。譬如搖
0614b20: 樹取果。熟者先墮。若未熟者。更復後搖。又如捕魚。前
0614b21: 網不盡。後網乃得。○法寶普照等。淨名佛國品初敘
0614b22: 菩薩眾文。○思益經第二。彼經第九菩薩光明品云。
0614b23: 佛告網明。現汝福報光明因緣。令諸天人一切世間
0614b24: 皆得歡喜云云。于是網明即從右手赤白莊嚴爪指
0614c01: 間。放大光明。普照十方云云。其中地獄畜生餓鬼盲
0614c02: 聾瘖手足拘躄云云。貪欲瞋恚云云。慳貪破戒乃
0614c03: 至無慧等眾生遇斯光者。皆得快樂。○佛又放六度
0614c04: 等。是彼經初卷第一如來光明品。佛告網明。如來有
0614c05: 光。名寂莊嚴。若有眾生遇斯光者。能見佛身。不壞眼
0614c06: 根。乃至又如來光名曰能捨。佛以此光能破眾生慳
0614c07: 貪之心。令行布施。乃至光曰能解。佛以此光能令愚
0614c08: 癡眾生皆得智慧。華嚴文句第三上。及輔行三十一
0614c09: 卷引。○皆沾七益。下文自明七益十益。○明橫不
0614c10: 及等。謂藥艸喻品。是譬說周中第三述成段。先略述
0614c11: 成中。先雙述善哉。二領所不及。謂退進橫豎。亦橫亦
0614c12: 豎非橫非豎皆不及也。○具如前文十界中說。即前
0614c13: 論十界感應料簡三世也。八大地獄。長阿含十九卷
0614c14: 世記經地獄品云。第一大地獄名想。第二名黑繩。第
0614c15: 三名堆。第四名喚。第五名大喚。六名燒炙。七
0614c16: 名大燒炙。八名無間云云。○稱為火塗等。集註第三
0614c17: 卷明三塗。又明塗有二義。一取殘害義。二取所趣義。
0614c18: ○八熱地獄。小通寒熱。大唯在熱。○一百二十八。皆
0614c19: 名遊增地獄也。○捺落迦。此云不可樂。又苦器苦具。
0614c20: ○且準他文。指正理論也。○一皰二皰烈。此二從身
0614c21: 相受名。三是脣動不得。舌作此聲。四是舌動不得。脣
0614c22: 作此聲。五是喉內振氣作聲。此三並從聲為名也。六
0614c23: 肉色細拆。似青蓮華也。七肉色大折。華開相似也。故
0614c24: 云紅蓮華大紅蓮華。此三從瘡相受名。並從身色為
0615a01: 名也。籤文聲字。○鬼本處閻摩王界亦閻摩羅。此
0615a02: 云雙世等。婆沙等鬼趣收。瑜伽論地獄收。論文琰摩
0615a03: 界。此云靜息等。○觀佛三昧經。第五卷明。正法念處
0615a04: 經。五卷至十五卷明。婆沙第九卷明。俱舍唐譯第一
0615a05: 卷明。○止觀第八記。在輔行三十五卷。○因益。一果
0615a06: 辨多果即難等。即輔行二十卷果隔因通之意。○前
0615a07: 三具如正法念等。謂四王忉利夜摩也。○止觀第七
0615a08: 記。輔行三十一卷。○止觀十心中。謂止觀第一卷發
0615a09: 心中。○麤住細住等。如禪波羅蜜中明。
0615a10: 聲聞益中。○如救頭然。中阿含七卷云。猶人為火燒
0615a11: 頭。急求方便救頭云云。止觀第七記。止觀第七止末
0615a12: 有如救頭然。記中不見。○兼除四思。即四趣之思。出
0615a13: 譯名義。○用十三昧力加之。謂四洲人有。與六天
0615a14: 有。共十三昧也。○四緣覺益中。論云有國王觀華等。
0615a15: 在大論第十八卷。○六度益中。出地持菩薩戒本。有
0615a16: 云即重譯菩薩戒本一卷。即地持戒品重譯出。
0615a17: 通益。○用二十一三昧。謂二十五中。除四趣有也。○
0615a18: 七別益但心期在果如前廣釋。謂如前行玅中慧聖
0615a19: 行廣明也。○二名二義同異永別。謂此圓人一念繫
0615a20: 緣等名義。永異前別教也。輔行第六卷明繫緣等。○
0615a21: 變易益中三人生變易土。勝鬘經云不思議變易死
0615a22: 者。謂阿羅漢辟支佛大力菩薩意生身。楞伽云。即四
0615a23: 卷楞伽第三卷初。輔行十三卷引。又前玄第五卷上
0615a24: 明。
0615b01: 次問答料簡。○仁王法性色法性受等。仁王經上卷。
0615b02: 佛告波斯匿王。法性色受想行識常樂我淨。不住色
0615b03: 不住非色不住非非色。乃至受想行識。亦不住非非
0615b04: 住。何以故。非色如。非非色如。世諦故。三假故。名見眾
0615b05: 生一切法性實故。○尚取本行菩薩道時等。前玄第
0615b06: 二卷下云。從本行菩薩道時。而為眾生作華臺方便。
0615b07: 乃至本來所化入華臺者自是一邊。
0615b08: 
0615b09: 玄籤證釋卷第六
