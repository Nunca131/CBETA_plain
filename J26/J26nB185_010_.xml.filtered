0617a01: 浮石禪師語錄卷十
0617a02: 嗣法門人行浚等編
0617a03: 詩偈共計一百六十二首
0617a04: 五言四句計十三首
0617a05: 龍池十景
0617a06: 禹門橋
0617a07: 為鎖清溪水虹蜺駕碧空遊魚如過此頭角自崢嶸
0617a08: 娑羅樹
0617a09: 禪林多古樹絕少是娑羅殿角亭亭立心空綠蔭多
0617a10: 中龍池
0617a11: 水靜知龍隱山高暑亦寒乘時雷雨動變化入雲端
0617a12: 分賓嶺
0617a13: 道人絕迎送賓主若為分極目遙千里相看嶺上雲
0617a14: 白雲巖
0617a15: 片片風難動玲瓏若墜雲幾多人過此入眼不能分
0617a16: 避暑窟
0617a17: 石窟藏深處炎蒸氣不侵涼風何日至颯颯動長林
0617a18: 試心石
0617a19: 塊石懸空半雲根萬丈深未能忘我相到此盡沉吟
0617a20: 憑虛閣
0617a21: 奇崖搆小閣時被白雲埋拾級聊憑眺天風腳下來
0617a22: 伏虎石
0617a23: 怪石形如虎當途也畏人一朝能覷破從此兩忘情
0617a24: 玉昜臺玉陽本名預昜以日出先炤得名因字音相似遂誤為玉
0617a25: 朝登玉陽臺上下一輪日俯仰萬波紅令人動心魄
0617a26: 丁堰往如皋
0617a27: 聯舟風送穩天晚趁晴和行盡千株柳如皋路不多
0617a28: 大林五旬
0617a29: 一片清涼地大林為所依從來塵不染何用更知非
0617a30: 送白巖
0617b01: 不惜燈前別何勞訂晤期但依松竹老遠隔未曾離
0617b02: 五言八句計十三首
0617b03: 賦莖虀庵
0617b04: 濁富人多競清貧世見遺只知千石酒誰顧一莖虀
0617b05: 道向淡中得詩從閒裡思二途雖見徹取舍貴能離
0617b06: 次荅藍田叔用古韻
0617b07: 崔白登山暖頭陀入寺寒昨朝千嶂雪今午一溪湍
0617b08: 凍解承和惠情忘仗力參人心多好智誰似石頭頑
0617b09: 留別松陵眾居士
0617b10: 依依解纜日握別病來慵身汎嘉禾棹情留舊隱蓬
0617b11: 巖花空自玩蘿月暗相通千里休云隔雲開露碧峰
0617b12: 侍師過虎溪
0617b13: 不辭肩負錫且喜命隨舟蒼翠雨中樹飛鳴水上鳩
0617b14: 但將心並洽莫論事難周山色湖光裡寧堪作浪遊
0617b15: 宿雲岫庵遇雪
0617b16: 高臥不成寐唯嫌衾尚單幾翻爐內火頻壓枕邊寒
0617b17: 窗色疑殘月籬聲誰折竿曉來山寺外一片白林巒
0617b18: 過祇園庵
0617b19: 一入祇園路迢迢直向前不經樵父指獨往杏花天
0617b20: 抱拙應忘世尋賢豈論年蓬門三下響打透竹籬邊
0617b21: 過青螺庵
0617b22: 一村又一村過盡見籬門野路依然闊閒花元不繁
0617b23: 雨添新水漲風起晚鴉翻若問青螺事波心印月痕
0617b24: 送鼓峰之徑山
0617b25: 解瓢分碧澗冷處自能知未得同山住臨行怨路歧
0617b26: 崚嶒蠻石面屈曲老杉枝泉水聲長暗雲中聽者誰
0617b27: 師住三仙眾以詩賀次韻酬之
0617b28: 老朽多飄泊恬然了宿緣豈耽塵世欲猶寄海門天
0617b29: 廣惠前朝寺三仙昔日賢逢人恁麼舉離此別無禪
0617b30: 賦得有約不來過夜半
0617c01: 白日空閒放故將今夕期琪花難獨賞珂月待聯詩
0617c02: 風響如敲戶月移疑到墀三更空倚望不省竟何之
0617c03: 寄族兄
0617c04: 殊居無百里相見每更年自覺情疏淡誰知惜比肩
0617c05: 鶴髮成閒事童心了舊緣一條家裡路須省快加鞭
0617c06: 次詹叔臧居士
0617c07: 於世惟甘弱干戈不用持失猶吾所貴得豈彼能遺
0617c08: 道自情空著才因壓眾辭母煩他處覓只禮自心師
0617c09: 秋雨赴請
0617c10: 好日晴偏少貪程帶雨過黃花庭賞未紅蓼岸看多
0617c11: 否極時當泰年高志不磨世緣唯我薄難免笑
0617c12: 七言四句計七十三首
0617c13: 山居
0617c14: 一庵結搆四山中面面芙蓉插碧空秪許野人歌白
0617c15: 雪更無遊客駐青驄
0617c16: 又
0617c17: 掃除轇轕坐山窗列祖因之建法幢大道本無取舍
0617c18: 執初機習重要渠降
0617c19: 又
0617c20: 巢雲野鳥下階墀知我生臺有法施漸近僧雛就手
0617c21: 食一回食飽上高枝
0617c22: 又
0617c23: 抬頭秪見白雲飛舒卷無心為發機塵點劫來何所
0617c24: 住隨風聚散竟忘歸
0617c25: 又
0617c26: 烽煙不到此山居墾土栽蔬得自如時摘野花供佛
0617c27: 眼清香滿室襲人裾
0617c28: 又
0617c29: 霜飛木落孰無吁道者隨時卻自娛黃獨深深埋糞
0617c30: 火不知山雪壓吾廬
0618a01: 又
0618a02: 山深午夜不聞雞暗揣人間夢不齊誰得此時能自
0618a03: 醒轉迷成智不勞提
0618a04: 又
0618a05: 居山豈是把頭埋要把工夫自己巳揩一得此心渣滓
0618a06: 盡縱橫三界了無乖
0618a07: 又
0618a08: 山居無主亦無賓清理田園亦認真身寄閻浮如旅
0618a09: 泊肯將夢事較疏親
0618a10: 又
0618a11: 一身謝事似浮雲雲去雲來莫與群不用安排延歲
0618a12: 月徑松窗竹自成文
0618a13: 又
0618a14: 終朝默默坐蒲團澗水山花代我言不識此時誰領
0618a15: 悟頓教直下息心猿
0618a16: 又
0618a17: 屏絕夤緣夢亦安山窗簾卷看巑岏不愁貧到無衣
0618a18: 食荷可為衣松可餐
0618a19: 又
0618a20: 徙倚門前只見山層層積翠隔人間吾生居此非圖
0618a21: 靜要養天機出等閒
0618a22: 又
0618a23: 山居無事學栽蓮看取花開盛夏天一陣好風池面
0618a24: 過清香送到鼻頭邊
0618a25: 又
0618a26: 門外漻漻水一條參差榆柳夾谿橋過橋飲水眠雲
0618a27: 去不厭風吹樹上瓢
0618a28: 又
0618a29: 莫道山廚太寂寥客來野菜作佳餚天生一種真滋
0618a30: 味嚼著令伊不肯拋
0618b01: 又
0618b02: 獨行獨坐意何豪聖見凡情俱已消日夕閒閒無所
0618b03: 事逢場作戲似兒曹
0618b04: 又
0618b05: 不覺山翁髮已巳皤閒消歲月在巖阿柴門綠蔭啼黃
0618b06: 鳥一段天機會也麼
0618b07: 又
0618b08: 亂雲堆裏我為家遶戶寒梅歲歲花坐對清香消瞌
0618b09: 睡不知人世換年華
0618b10: 又
0618b11: 閒攜竹杖步高崗遠見車塵亂夕陽富貴目前誰不
0618b12: 競到頭輸我善修藏
0618b13: 又
0618b14: 野鳥關關弄巧聲山床猶未道天明窗前積翠翳朝
0618b15: 日不是耽安懶惰生
0618b16: 又
0618b17: 萬緣無染始相應擬重些些便不能取舍兩忘方契
0618b18: 道順吾取舍可分燈
0618b19: 又
0618b20: 繩床不動坐長林細聽枝頭自語禽恰是老僧談不
0618b21: 到好從徹證祖師心
0618b22: 又
0618b23: 山居道者沒虛譚截去浮詞住冷庵信重一言追年
0618b24: 布生全五語效瞿曇
0618b25: 又
0618b26: 野草閒花驀地拈毋容擬議涉廉纖造車合轍從來
0618b27: 少為道求人自要嚴
0618b28: 又
0618b29: 煙雲抹過老松杉一軸丹青卷入函妍醜不分消息
0618b30: 斷飛來燕子自喃喃
0618c01: 又
0618c02: 玅理玄言水瀉缾何曾用得一星星任他惹動天花
0618c03: 落蚤力何能振祖庭
0618c04: 又
0618c05: 門前一徑向雲開萬壑千崖腳下來行到翠微深絕
0618c06: 處數聲啼鳥喚人回
0618c07: 又
0618c08: 丹青描得舊時容掛向空堂覿面逢心境相融何所
0618c09: 見黃花翠竹滿庭中
0618c10: 又
0618c11: 閒看青山青幾層短筇隨步一身輕莫言此事沉空
0618c12: 寂到處風光總現成
0618c13: 又
0618c14: 碌碌奔馳沒了期不如歸隱得便宜山林一段悠然
0618c15: 意未許寰中達者知
0618c16: 又
0618c17: 心空事事皆無礙日用何曾不現成野叟盡情言不
0618c18: 及山禽啼處太分明
0618c19: 又
0618c20: 岌岌峰巒四悄然就中別是一壺天現成祖意無人
0618c21: 會寫作山居詩百聯
0618c22: 夏日送雪竇和尚還山
0618c23: 蓬門深掩為誰開雨歇黃梅法駕來瀹茗正堪談契
0618c24: 闊匆匆冒暑又南回
0618c25: 又
0618c26: 雪頂髼鬆驚老顏同參能幾導人間東南法道惟兄
0618c27: 振攜杖應須歸故山
0618c28: 次佛慈禪師蜜蜂五韻
0618c29: 一年活計在春時李白桃紅盡采歸眾口嗷嗷何所
0618c30: 倚豈貪遊戲向空飛
0619a01: 二
0619a02: 穿花過柳快生涯趁此春光采入衙兩腿酸麻安敢
0619a03: 息只愁天雨未回家
0619a04: 三
0619a05: 同餐同作又同時去去來來不斷飛義氣十分成一
0619a06: 夥人能如此快心脾
0619a07: 四
0619a08: 正逢三月好風光努力營為日夜忙採滿花心應足
0619a09: 食隆冬天氣自相當
0619a10: 五
0619a11: 君臣道合眾和同少有參差便不通彼此掉頭施冷
0619a12: 刺剌難教傷處不流紅
0619a13: 贈既明禪人
0619a14: 劫初收得光明鏡蘊在靈臺方寸中若也一鎚都擊
0619a15: 碎是非形相盡皆空
0619a16: 贈慧幢禪人
0619a17: 掀翻般若悟天真閒卜幽居遠世塵不動舌根渾吐
0619a18: 露從教花雨自紛紛
0619a19: 送德合省親
0619a20: 秋風吹汝上歸程我有何言贈汝行明月杖頭能著
0619a21: 眼面痕端不負娘生
0619a22: 落梅
0619a23: 零落枝頭春已巳窮或沾泥上或飄空莫言桃李多顏
0619a24: 色盡在東風幾日中
0619a25: 其二
0619a26: 才見東君嫁玉真惡風毒雨妒來頻莫愁香色消磨
0619a27: 盡更有枝頭無盡春
0619a28: 登煙雨樓
0619a29: 買得扁舟度上樓遠煙浮碧水悠悠憑闌有意何人
0619a30: 薦忽見沙邊數點鷗
0619b01: 其二
0619b02: 石級層層仰面看野花無數雨漫漫客心盡向波心
0619b03: 泊只恐朱顏不耐寒
0619b04: 其三
0619b05: 湖鳥湖雲盡悄然何人得意晚樓前看來個個皆遊
0619b06: 客誰得憑欄到暝天
0619b07: 其四
0619b08: 徙倚樓前見遠村煙花雨色混無痕時時變換湖中
0619b09: 景白鳥飛來不厭繁
0619b10: 登軍山
0619b11: 楊子江邊石一團誰人錯指喚軍山若非野衲藏修
0619b12: 上鶴冷雲孤孰往還
0619b13: 其二
0619b14: 海水周遭路不通恍如蓬島在波中若非買個漁船
0619b15: 渡那得親聞頂上鐘
0619b16: 其三
0619b17: 危危卓立亂波中盡日寒當八面風振古如斯常不
0619b18: 動性情恰與道人同
0619b19: 贈雪爐
0619b20: 道人舉步絕無蹤不與時人行處同焰起紅爐消積
0619b21: 雪誰知雪積燄爐紅
0619b22: 贈百峰
0619b23: 頂笠腰包到石鷗劈空一棒若冤讎峰頭百朵通皆
0619b24: 占恰落尋常第二頭
0619b25: 天台老僧乞偈
0619b26: 滿頭黑髮已成霜何事區區下石梁不是住山心不
0619b27: 了秪因未了度人腸
0619b28: 體素乞偈壽乃師圓朗五旬
0619b29: 一段孤光炤剎塵剎塵圓朗孰為塵從來壽量原無
0619b30: 筭誰道伊師五十春
0619c01: 示慈音
0619c02: 萬象之中獨露身鳥啼花落盡慈音不能箇裡承當
0619c03: 去徒用工夫向外尋
0619c04: 送聚之遊黃山
0619c05: 七十二灘一客舟上崖不必問徽州白雲成片風吹
0619c06: 散三十六峰多露頭
0619c07: 其二
0619c08: 怪松怪石兩爭奇如此黃山誰得知他日吾兄停策
0619c09: 處春鶯也要索吟詩
0619c10: 送一拙歸徑山
0619c11: 白雲堆裡冷難辭鍊得身心百不知試問凌霄峰頂
0619c12: 月何人先見上松時
0619c13: 送初弟之吳門
0619c14: 折得梅花滿袖還春風吹上虎丘山為余問取松頭
0619c15: 月誰是生公昔日顏
0619c16: 送林野和尚赴請
0619c17: 數載參隨太白山神珠瑩淨絕追攀萬松關裡春雷
0619c18: 動草木昆蟲盡展顏
0619c19: 送僧
0619c20: 離離黃葉滿山秋干木隨身信步遊踏得故鄉田地
0619c21: 穩清光炤徹萬人頭
0619c22: 荅偶僧居士戲題蝴蝶入窗
0619c23: 纔過西園又復東穿花戲蕊興無窮誰教誤入閒房
0619c24: 內紙上尋門卒未通
0619c25: 其二
0619c26: 逗入窗櫺作網羅倉忙求脫奈情何趁時斂歛翅凝神
0619c27: 去應發天機透露多
0619c28: 扇語
0619c29: 出入從君秪半年面皮粧點也徒然願存他日思今
0619c30: 日不自輕拋鼠糞邊
0620a01: 示熙凡居士
0620a02: 靜把浮生世景看有誰能保此身安尋常閱遍古今
0620a03: 事寵辱憂歡幾萬端
0620a04: 示永侯居士
0620a05: 拜相封侯身世雄百年富貴剎那中何如修省祈真
0620a06: 悟頓使多生業性空
0620a07: 詠萱花
0620a08: 任他桃李鬥芳菲且自藏頭靜養機直待一朝時雨
0620a09: 至滿身披出赭黃衣
0620a10: 示本源居士
0620a11: 本來自性天真佛不假修為向別求但要尋常無愧
0620a12: 已巳自然處處徹源頭
0620a13: 贈勇蓮老禪師
0620a14: 握別鹽官二十秋知公白髮已巳盈頭熾然重整參尋
0620a15: 念世上新添一趙州
0620a16: 示習之顧居士
0620a17: 一點靈機觸處陳百工技藝習來純龍官雖具千般
0620a18: 寶采者須求如意珍
0620a19: 示玄穎朱居士
0620a20: 尋常日用占機先擬議相違路八千但得此中親薦
0620a21: 取寒林仍舊百花鮮
0620a22: 七言八句計六十二首
0620a23: 日中食
0620a24: 望煙乞食向前村出缽平持立近門但得一餐隨厚
0620a25: 薄便收雙足度黃昏不徒磨我驕奢習更要知人榮
0620a26: 辱根人世盡緣謀食苦眼看湯火競頭奔
0620a27: 樹下宿
0620a28: 遠承遺範宿林墟午夜悠悠得自如細草成茵趺坐
0620a29: 軟野花為帳夢魂舒微微月出懸枝後淡淡風來動
0620a30: 葉初為省長安珠履蹟陶然于此絕躊躇
0620b01: 糞掃衣
0620b02: 淨洗堆頭搕塵絲絲寸寸惜如珍綴成一片渾無
0620b03: 破衲就千針勝卻新披出不愁風似箭擁來偏覺煖
0620b04: 于春任他寒暑忘更換愈見風流道不貧
0620b05: 腐爛藥
0620b06: 為道忘軀固有因幻形扶得道方親饑來缽有施貧
0620b07: 食病起囊無買藥銀他棄殘渣仍細拾我投宿疾可
0620b08: 輕身蘇通不假岐黃手人我山空效自神
0620b09: 參金粟本師密老和尚
0620b10: 日腳垂來雨腳收幾村晴樹引孤舟問津曾未迷前
0620b11: 路到寺疑如見昔遊桑鼓遠聞金粟外海光直射石
0620b12: 鷗頭幸生斯世逢斯老得入拈花第一流
0620b13: 隨師入閩赴黃檗山次葉臺山太師韻
0620b14: 一回溪逕一回盤黃檗山開地勢寬雲過嶺頭空鳥
0620b15: 道水瑩澗底逼人寒神珠久隱獅林下化日新懸麈
0620b16: 尾端負錫不辭千里外草頭祖意指人看
0620b17: 其二
0620b18: 客棹南來興不窮青山兩岸一帆風衝開巨浪魚方
0620b19: 現劃破洪濤景亦空竹色溪光相映綠花明霞燦各
0620b20: 成紅隨師豈浪奔州邑欲把心宗播海東
0620b21: 其三
0620b22: 乍入山來天尚陰雨侵瓢笠度崎嶔靈淵水瀉腳邊
0620b23: 去佛座峰高杖底尋紺殿已巳藏林樹老疏鐘曾共海
0620b24: 濤沉無緣此地何能到到此毋勞更覓心
0620b25: 天童十二景
0620b26: 太白峰
0620b27: 群峰難學此峰靈未雨先雲信可徵自有龍潭通海
0620b28: 脈更無鳥道引人登崔巍削出空中骨攀陟爭來象
0620b29: 外僧天上長庚今在是放光如雪蔭千燈
0620b30: 龍隱潭
0620c01: 聞說神龍隱有年水深潭靜竟茫然一漚滅處消空
0620c02: 界點滴興時潤大千頭角藏來從未露風雷頻起絕
0620c03: 無緣抱珠默養休光在贏得山靈世上傳
0620c04: 萬松關
0620c05: 截斷紅塵松作關層層夾立遞分班濤聲亂落高低
0620c06: 路翠色晴連遠近山萬里鶴歸興有托五湖僧到動
0620c07: 忘還世人不識從茲叩匍匐何途入此間
0620c08: 玲瓏巖
0620c09: 翹首巖前接見新白雲四出一嶙峋麤頑偏怪能生
0620c10: 竅穿鑿尤奇不破真化士湧空身出眼飛猱伏竇石
0620c11: 窺人松聲竹色相呼映靈洞寧容虎豹蹲
0620c12: 活眼泉
0620c13: 石上涓涓一眼通不知流出自何從隔林聽去聲疑
0620c14: 雨到澗看來勢若龍萬畝山田分可救千村煙火汲
0620c15: 能供曹源一滴真相似落在吾家用不窮
0620c16: 獅子柏
0620c17: 庭前老樹忽嚬呻踞地撐天欲驗人枝葉枯時看骨
0620c18: 力爪牙露處識根因風來抖擻生靈籟雨過髼鬆占
0620c19: 好春狐兔絕蹤纖草盡蘢蓯特出趙州身
0620c20: 萬工池
0620c21: 一方碧玉印門中開鑿當年動萬工頭上有天沉作
0620c22: 底地中生月走如空深山草木如經雨古路塵沙不
0620c23: 起風滌膩洗愆曾未吝幾人於此露心胸
0620c24: 清關橋
0620c25: 漫延松逕到清關頂笠腰包好息攀古柏兩行中截
0620c26: 斷深溪一帶接潺湲掠虛水燕雙飛去吠實山猱獨
0620c27: 往還橋內不知橋外事且遺塵境入青山
0620c28: 缽盂峰
0620c29: 何人擲缽踏空行化作孤峰得此名盡地托來猶尚
0620c30: 重普天裝入豈能盈有時出霧疑初展鎮日藏雲似
0621a01: 失擎我欲借來常乞食好煩飛下一囊盛
0621a02: 鎖翠亭
0621a03: 未到但知亭鎖翠到來方識翠含亭孑然鶴立渾無
0621a04: 倚忽爾雲歸若有扃清冷石泉堪掬漱虛徐林籟可
0621a05: 憑聽凄其風雨何人過獨有叮叮殿角鈴
0621a06: 祖印崖
0621a07: 不惜懸崖舉似君祖師心揭萬重雲鳥章龍篆蒼煙
0621a08: 合漢刻秦鐫碧蘚分點畫未彰先有印陰陽已判尚
0621a09: 無文絲毫錯誤終難契九上三登不厭勤
0621a10: 問水石
0621a11: 水石從來不共謀石常鎮靜水常流石根偏向水邊
0621a12: 出水勢爭歸石處投決決長年渾未息頹頹終日獨
0621a13: 成幽相離相合緣何事突兀臨湍問得不
0621a14: 即事
0621a15: 滿巖桃李別人間秪許幽棲道者攀翠嶠插空無鳥
0621a16: 度蒼松匝地有船灣昔人居竇消貪暴此日藏舟息
0621a17: 冥頑禍福信知非外召且將末路寄春山
0621a18: 二
0621a19: 避暑無如傍柳陰幽居水閣孰相尋凝然獨坐涼生
0621a20: 案莞爾忘言物會心荷小易撐一葉艇林深容宿四
0621a21: 來禽此間莫訝真深邃更有人家住最深
0621a22: 三
0621a23: 群峰疊疊勢爭雄幾所樓臺隱樹中一帶斷垣閑菊
0621a24: 逕半空飛瀑亂松風呼童石上尋芝草問路谿邊見
0621a25: 野翁知有別峰最高處暫容老衲得相通
0621a26: 四
0621a27: 閉戶垂簾卻畏寒爐添榾柮始相安已知入谷塵囂
0621a28: 遠豈識登山途路難雪後看雲迷草樹雨中聽竹雜
0621a29: 風湍逶迤曳履雲根上聲色迢然耳目寬
0621a30: 友人過訪
0621b01: 依依楊柳綠成叢取次桃花爛熳紅深掩柴門誰剝
0621b02: 啄漸回春夢自矇矓枝頭好鳥來窗下天外孤峰落
0621b03: 檻中幾度東風吹獨坐今朝石上詰諸公
0621b04: 客舟夜雨
0621b05: 舉棹剛逢夜雨侵風聲和葉戰溪陰遠隨漁父尋歸
0621b06: 路歷盡煙波見客心紅蓼汀邊棲鷺濕白楊堤畔臥
0621b07: 雲深世間總是荒涼境好向江天放意吟
0621b08: 送僧之越
0621b09: 草鞋結束朿即飄然踏破前村幾里煙滿目青山開越
0621b10: 地一林黃葉落吳天探津自買雲邊棹得句誰聞月
0621b11: 下舷知爾面前山水別不將到處作三禪
0621b12: 送僧入山
0621b13: 雪裡相逢話竹邊離歌又動柳堤煙生前再會寧無
0621b14: 地別後添愁自有天杖撥亂雲知路逕笠移明月到
0621b15: 林泉素懷未必還山慊談及人間便不然
0621b16: 送雲藏住山
0621b17: 南北東西走一場竟將瓢笠入山藏芒鞋踏破參方
0621b18: 眼布衲披回濟世腸英氣卻成寒谷彩道風偏和野
0621b19: 梅香萬松林裏雲常滿不必頻頻掩竹房
0621b20: 送等呆住徑山
0621b21: 行盡雙溪筏不通杖藜登岸即山中閒時常識雲興
0621b22: 處忙裡偏聞鶴唳空頭髮養長成稚子身心煉得作
0621b23: 衰翁呆師沒點安排力出語應如谷口風
0621b24: 寄講師
0621b25: 一局楞嚴事若何躬慚婬席扣禪那因無靜默真修
0621b26: 力尚有多聞狂慧魔愛見不生因克果心言俱直水
0621b27: 同波欲詢大覺初方便一喝臨機細揣摩
0621b28: 荅可參座主
0621b29: 兀坐寥寥想舊容犬聲忽爾到庭中去時曾指春堤
0621b30: 約來日當看秋蓼紅滿徑菊香生客思一林葉落露
0621c01: 家風直須截舌還能語撥轉宮商調自同
0621c02: 過尹山禮永隆禪師塔追次
0621c03: 皇明太祖韻
0621c04: 道行高標千仞松便將烈火顯真功多生積愛誰能
0621c05: 捨宿世良緣豈偶從一片栴檀香世界兩行血字動
0621c06: 皇宮信非般若薰修力怎得瑩然出色空
0621c07: 西園赴約
0621c08: 湖水湖山路正繁不辭跋涉到西園當年招隱曾相
0621c09: 許此日探幽踐昔言近水遙山相映帶長林豐草絕
0621c10: 攀援敢將叢席都拋卻曳杖從茲隱石門
0621c11: 偶僧居士以詩章見惠書此荅之
0621c12: 佳句咿唔口不離恍如春酒泛酴醾不由警枕揩磨
0621c13: 力那得揮毫立就奇衛玠善譚深自愧子平絕倒有
0621c14: 誰知從來名下無虛士往往聞人說項斯
0621c15: 贈明巖大師
0621c16: 片帆高掛向吳來湖水瀰瀰眼豁開風送白雲籠古
0621c17: 寺鳥銜金粟遶香臺道全不礙魔來擾禍盡應知福
0621c18: 自回毀譽兩忘堪住世一輪明月絕塵埃
0621c19: 示講主
0621c20: 從來不貴說為行默默還須履踐真曠劫塵緣應自
0621c21: 淨等閒習氣莫容侵一條脊骨如金鑄百折衷腸似
0621c22: 銕淋造到言窮辭絕處再來喫棒與安心
0621c23: 次韻荅叔鼎沈居士
0621c24: 寒燈午夜火猶清炤著令人徹本生光影門頭休駐
0621c25: 足色聲叢裡好撐睛不須他處求分曉但向其中了
0621c26: 識情山埜為公重指月棒痕突出玉蟾明
0621c27: 輓夾山林皋和尚
0621c28: 分襟角里廿餘年遠隔溪山思罔然將謂同條常接
0621c29: 麈誰知一箭竟離弦踏翻幻海升兜率剔起真燈續
0621c30: 正傳顧我寒林孤吊影何時重見火中蓮
0622a01: 輓福嚴費和尚
0622a02: 太白峰前別有年豎幢吳越共南天正期退老還攜
0622a03: 手豈料翻身蚤息肩林鳥變聲啼不輟野花作色落
0622a04: 還旋雖然贏我一籌去他日綱宗孰定傳
0622a05: 輓永泰模公法侄
0622a06: 去年留得老僧來周折殷勤見大才自謂百年燈有
0622a07: 賴誰知一夕事都灰青松雨折傷巢鶴白雪晴飛痛
0622a08: 嶺梅歎息祖庭賢已巳隱雲堂何日鼓重雷
0622a09: 張公洞
0622a10: 張公昔日居崖穴愛選峰巒布室中遺跡有軒丹灶
0622a11: 冷迎賓無路白雲封高低巧設懸空石起伏深藏走
0622a12: 地龍始信仙源在人世到來何事覓無蹤
0622a13: 玉女潭
0622a14: 青山疊疊樹叢叢玉女何緣隱此中潭水一泓澂似
0622a15: 鏡野花無數映如空只因清冷遺珠翠長得風流伴
0622a16: 竹松渴鹿趁來隨量足年年深淺底相同
0622a17: 仲春大雪
0622a18: 寒衣才減復加身頭帽仍添一幅巾窗上乍聞聲颯
0622a19: 颯屋頭已巳見白鱗鱗臘中到地方稱瑞春半飛空秪
0622a20: 益顰惟願蒼天息災眚忍于斯世苦良民
0622a21: 荅太平庵同塵禪人
0622a22: 六十餘年混世塵為尋知己巳歷艱辛乘風欲作投林
0622a23: 鳥破浪欣逢出網鱗獅窟正宜留象跡雞園且喜絕
0622a24: 狐身門開合轍非容易唯仗懸崖撒手人
0622a25: 荅聖月錢居士送入天童之作即次原韻
0622a26: 祖庭主法責非輕投老何堪任大名自分山樗宜退
0622a27: 守敢煩國士遠相迎就途正怯三冬冷駐錫聊安一
0622a28: 眾情太白依然雲外聳到來最喜是天晴
0622a29: 過芙蓉莊訪錢牧齋太師
0622a30: 柴門流水杏花香絕勝當年綠野堂一代經營真事
0622b01: 業片言嬉笑即文章非因避俗居東海且為怡神對
0622b02: 夕陽放鶴養魚閒不了樂遊原上望晨光
0622b03: 贈劉啟明居士
0622b04: 性天忽爾識雲收獨露蟾光皎似秋乍見眉痕懸碧
0622b05: 落還看鏡影墮清流從教太白拋雙手一任南泉縱
0622b06: 兩眸午夜和盤都托出幾人於此悟根由
0622b07: 贈髻珠嚴公
0622b08: 浮世光陰若水流霜花不覺上人頭還丹好向真金
0622b09: 煉優缽須從烈燄求髻上一珠非易得掌中滴乳豈
0622b10: 能酬直須吐出如山嶽亙古凝然事始周
0622b11: 寄湛淵耆德
0622b12: 道眼精明學有師自甘長隱掩柴扉但教一念空情
0622b13: 界須信渾身在寶池定起倚闌觀菊處閒來俯檻聽
0622b14: 泉時頭頭盡契天真玅不用從人覓指歸
0622b15: 贈醫士
0622b16: 知公久抱活人心築室多年指杏林入市懸壺因病
0622b17: 發還山采藥撥雲尋往來子母無心計配合君臣用
0622b18: 意深樹德傳家持此術靈樞註就作規箴
0622b19: 山居
0622b20: 一從孤跡寄虞山贏得遮頭屋數間生死空雙眼
0622b21: 淨是非機息寸心閒懶拈柏子酬僧話獨對梅花破
0622b22: 老顏更喜白雲如有意幾回飛去又飛還
0622b23: 又
0622b24: 放下烏藤懶出山山中無事涉塵寰投巢野鶴穿巖
0622b25: 竇借榻閒雲擁竹關半卷殘經完月下一聲清磬落
0622b26: 松間溪光草色全身露不假黃金鑄面顏
0622b27: 除夕
0622b28: 一爐松火伴山翁坐到三更候歲終短髮數莖強半
0622b29: 白疏牙幾個大多空年華易見更新令人面何能駐
0622b30: 昔容不向有無尋活計杖頭花發用無窮
0622c01: 遊善卷洞
0622c02: 五色相宣迥異常昔賢曾向此中藏看來突兀疑蓬
0622c03: 島聽到潺湲似石梁覓路已徵張祐句尋蹤未裹宿
0622c04: 春糧早知龍壑深無限著屐探幽抵夕陽
0622c05: 善權寺志感有序
0622c06: 寺以洞得名後更卷為權相傳自齊梁間開
0622c07: 刱有雷書偃柏之異至今猶存惜乎法席久
0622c08: 虛屋址半為魔民割據因而賦此。
0622c09: 丹雘樓臺絕比鄰幾多靈異出崚峋山開帝主稱齊
0622c10: 武柱記雷神識謝均將謂完全歸法化那知強半屬
0622c11: 魔民令人睹此生惆悵偃柏埋頭亦動嗔
0622c12: 題古仙庵
0622c13: 欲訪仙蹤何處尋一庵隱入白雲深遙看石虎途中
0622c14: 踞細聽泥龍木裡吟藥杵有聲迷霧艸丹爐無火覆
0622c15: 煙林誰知即此人間世卻望遼天朱頂禽
0622c16: 贈楊總戎
0622c17: 寓形隨跡泊西東總在乾坤化育中秉鉞麾旄能事
0622c18: 畢尋山問水世情融卜居避地希高尚轉位行權鎮
0622c19: 亂風靜裡豁開空界眼揮金振起梵王宮
0622c20: 荅南廣和尚遣候次來韻
0622c21: 莫春風雨日頻來新塔眉頭難打開契闊未能伸寸
0622c22: 楮慚惶秪為乏長才庭空那許棲凡鳥心冷常懷入
0622c23: 野梅惟有同門老兄弟殷殷寤寐幾多回
0622c24: 壽人六十
0622c25: 天氣晴和晷運長花開紅樹映華堂長生煙裊金爐
0622c26: 篆不老漿浮玉斝香鄉里爭推鳩作杖兒孫齊列雁
0622c27: 成行衲衣林下無何祝願採松枝一寄將
0622c28: 壽人七十
0622c29: 兩頰硃砂色更鮮誰知杖國是今年松筠自茂冰霜
0622c30: 後金玉應成天地先綠水青山移白眼黃芽紫雪出
0623a01: 丹田漆園椿樹何堪羨羡秪說春秋有八千
0623a02: 題眼鏡
0623a03: 老眼昏花無可商幸逢一物出西洋只知去翳無真
0623a04: 法豈料添明有玅方額上帶看分早白面前失視亂
0623a05: 青黃拈針不假求穿線運筆何憂寫隔行助我臨軒
0623a06: 翻細字好將鈿匣自珍藏
0623a07: 
0623a08: 
0623a09: 
0623a10: 浮石禪師語錄卷十終
