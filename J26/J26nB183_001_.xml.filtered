0483a01: 雪竇石奇禪師全錄序
0483a02: 遄崇禎丁丑歲冬。予友黎太沖結庵城南煙水關。延
0483a03: 請石奇禪師。師至則掩關焉。予與同邑魏司馬賓吾
0483a04: 聞風。特往謁師。韻格靜遠。相對穆然。久之而退。雖未
0483a05: 領玄機。然已巳仰門風高峻矣。師啟關後。昭陽語錄出
0483a06: 予為文序之。自是復入天童。望重緇海。予牛馬走蹩
0483a07: 躠風塵。燕豫秦晉。靡不洊歷。不意大運崩迫。皇輿告
0483a08: 傾。至于今日。中間消息茫然。江河倒地。簸蕩逋遺。無
0483a09: 有定棲。乃復病臥潭西。閉戶悲吟。有似苦行頭陀。師
0483a10: 以甲申開山雪竇。從荒殘灰燼中寶莊嚴剎。每欲追
0483a11: 隨道侶。走乳峰鏡水中。快承色笑。而渺不可得。惟時
0483a12: 形寤寐而已巳。丁酉冬際。聞師挂錫南庵。賦詩艸牘。命
0483a13: 小兒元萊特往問訊。而高詠素札。同日俱至。古人神
0483a14: 交。不介而合。亦猶是哉。師念歲月易逝。後會難期。乃
0483a15: 於返棹歸山之日。訪泊荒村。魏司馬墓木已巳拱。太沖
0483a16: 衰病畏寒。不能出戶。予白髮盈巔。年臻七十。仰瞻黃
0483a17: 面瞿曇。亦皤然一老矣。師謂所見海內諸老淪亡始
0483a18: 盡。止柴庵一人在耳。相對凄然。師肯留一日。下風問
0483a19: 道。則曰。且靜坐。予曰。年已巳衰邁。且種下種子。以俟再
0483a20: 來。師曰。又推開。予自惟靜坐之說。先儒程子屢言之。
0483a21: 當仁不讓。吾夫子諄諄勉人。亦豈有異間乎。次日早。
0483a22: 師坐舟中。對語半日。商密義則開顏微笑。述往事則
0483a23: 掩袂長吁。行二十里許。至小村飯畢。握手乃別。而竊
0483a24: 謂平生良遘。支公之於玄度。遠公之於淵明。風致類
0483a25: 然。山夫高足語柴庵云。歸當為師刻全錄。幸柴庵為
0483a26: 之序。予故述今昔因緣如此。師承源臨濟溯。派楊岐
0483a27: 固支達以上人。予則自附陶許云爾。若語錄所記大
0483a28: 機大用。本色接人。須上根自悟。師二十餘年說法。原
0483a29: 未嘗著一語。予又何能贊一詞哉。
0483a30: 淮南遺老吳性撰
0483b01: 靈鷲語錄原序
0483b02: 我天童真子石奇禪師。開席靈鷲。門下士錄其語行
0483b03: 世。問序於余。余聞宋儒有言。臨濟正宗。應庵密庵真
0483b04: 子孫。其說法峻峭崷崒。下臨雲雨。如立千仞之華山
0483b05: 蹴天駕空。駭心眩目。如錢塘海門之濤。虎豹股栗。屋
0483b06: 瓦震動。如漢軍昆陽之戰。師語則既然矣。余尤愛其
0483b07: 百尺無枝。老幹如鐵。似龍門絕頂之孤桐。知音外誰
0483b08: 則知之。昔管大夫慮五衢之民衣弊履穿。請以令沐
0483b09: 途旁樹枝。使無尺寸之陰。往來市肆者不得憩樹下。
0483b10: 戲笑超距者不得憩樹下。議論玄語者不得憩樹下
0483b11: 期年而民以富饒。師正令全提。造其室者。目不及瞬
0483b12: 豈有尺寸陰使人憩足。余讀此而歎諸方說禪。浩浩
0483b13: 皆摘葉尋枝類也。天下有道。言無枝葉。倘所稱直截
0483b14: 根源者。非耶。是故石霜下分為二株。一則治璠璵。廢
0483b15: 碔砆。若玉人然。一則坐四達。聚百怪。遺簪墮珥。隨所
0483b16: 探取。若大賈然。而子孫光明炤人。克世其家正脈。終
0483b17: 歸楊岐者。則委曲垂手與直截提持之異也。師機用
0483b18: 直截如此。顧有志住山。居恒誦枯木寒林逢春不變
0483b19: 之句。周海門先生謂。先天童曰。知命以上。師且道風
0483b20: 遍界。安能深自秘惜耶。余於靈鷲亦云。或曰。師咳唾
0483b21: 掉臂。作人標格。無語可也。雄音絕唱。詈人裨販。無錄
0483b22: 可也。何以序為哉。或又曰。師塗毒一時。語焉而足。雷
0483b23: 霆百世。錄焉而足。抑何以序為哉。余唯唯否否而已巳。
0483b24: 同門法弟黃毓祺頓首撰
0483b25: 
0483b26: 
0483b27: 
0483b28: 
0483b29: 
0483b30: 
0483c01: 雪竇石奇禪師語錄目錄
0483c02: 吳序
0483c03: 黃序
0483c04: 卷之一
0483c05: 台州靈鷲禪寺語錄
0483c06: 天台景星巖淨居禪寺語錄
0483c07: 垂問
0483c08: 卷之二
0483c09: 明州雪竇山資聖禪寺語錄
0483c10: 卷之三
0483c11: 明州雪竇山資聖禪寺語錄
0483c12: 卷之四
0483c13: 明州雪竇山資聖禪寺語錄
0483c14: 卷之五
0483c15: 明州雪竇山資聖禪寺語錄
0483c16: 卷之六
0483c17: 興化普潤禪院語錄
0483c18: 慈水香山禪寺語錄
0483c19: 永嘉頭陀山密印禪寺語錄
0483c20: 婁東南廣禪寺語錄
0483c21: 小參
0483c22: 卷之七
0483c23: 問答機緣上
0483c24: 卷之八
0483c25: 問答機緣下
0483c26: 代語
0483c27: 卷之九
0483c28: 法語上
0483c29: 卷之十
0483c30: 法語下
0484a01: 卷之十下
0484a02: 法語
0484a03: 頌古
0484a04: 卷之十一
0484a05: 偈語上
0484a06: 卷之十二
0484a07: 偈語中
0484a08: 卷之十三
0484a09: 偈語下
0484a10: 囑累偈
0484a11: 歌
0484a12: 卷之十四
0484a13: 題讚
0484a14: 卷之十五
0484a15: 佛事
0484a16: 附行狀
0484a17: 塔銘
0484a18: 後序
0484a19: 雪竇石奇禪師語錄目錄終
0484a20: 
0484a21: 
0484a22: 
0484a23: 
0484a24: 
0484a25: 
0484a26: 
0484a27: 
0484a28: 
0484a29: 
0484a30: 
0484b01: 雪竇石奇禪師語錄卷第一
0484b02: 嗣法門人行正等編錄
0484b03: 住台州靈鷲禪寺語錄
0484b04: 崇禎十四年。師在天童首座寮受請。於八月初十日
0484b05: 入院。
0484b06: 三門。無見為佛見。無門為法門。舉起拄杖云。大眾還
0484b07: 見麼。劃一劃便入。
0484b08: 佛殿。水到渠成。泥多佛大。新長老到來。撒開坐具。作
0484b09: 禮三拜。大眾不得蹉過。
0484b10: 伽藍。伽藍土地。覿面分明。瓣香拈供養。出手要殷勤。
0484b11: 祖師。西天東土。歷代祖師。總在者裏。遂插香云。急著
0484b12: 眼覤。
0484b13: 方丈。卓拄杖云。者裏不是毘耶城。亦非摩竭國。直饒
0484b14: 超佛越祖底到來。一一從頭打出。且道因甚如此。喝
0484b15: 一喝云。明破又爭得。
0484b16: 眾請。上堂拈香云。此一瓣香。該羅萬有。克塞太虛。爇
0484b17: 向爐中。端為祝延
0484b18: 今上皇帝聖壽萬歲萬歲萬萬歲。伏願壽山聳靈鷲
0484b19: 之無窮。福海深南溟之不竭。次拈云。此一瓣香。無黨
0484b20: 無偏。為祥為瑞。爇向爐中。奉為滿朝文武。合國公卿。
0484b21: 本郡府縣官僚。護法檀越。諸山耆舊。本寺請主等。伏
0484b22: 願同明般若。共證真嘗。永護正法。毋令斷絕。又拈云。
0484b23: 此一瓣香。一往瞻風撥草。覓他蹤跡。無繇被個沒意
0484b24: 智老和尚當頭指出。即今拈向爐中。奉為現住明州
0484b25: 天童山景德禪寺傳曹溪正脈第三十四世
0484b26: 密雲大和尚。用酬法乳之恩。斂歛衣就座。上首白槌云。
0484b27: 法筵龍象眾。當觀第一義。師云。若論第一義。山僧未
0484b28: 來靈鷲。未出天童時。已巳是花擘了也。諸仁作麼生觀。
0484b29: 有具眼者請出相見。僧問。十方同聚會。個個學無為。
0484b30: 請問無為作麼生學。師云。你不在裏許。進云。因甚麼。
0484c01: 師云。瞎漢。僧問。昔日世尊靈鷲山擊大法鼓。演大法
0484c02: 義。今日和尚靈鷲寺與靈鷲山。是同是別。師云。天晴
0484c03: 日出。雨下地濕。進云。祝聖興揚齊唱和。秀峰靈鷲復
0484c04: 重新。師云。也要闍黎證明始得。乃云。當陽一著。獨露
0484c05: 分明。擬議不來。白雲萬里。直須豁開頂門正眼。透脫
0484c06: 生死牢關。去住自繇。無彼無此。更說甚麼孤峰頂上。
0484c07: 目視雲霄。十字街頭。入廛垂手。直得皇風蕩蕩。帝道
0484c08: 平平。野老謳歌。漁樵鼓舞。正當恁麼時。干戈偃息一
0484c09: 句作麼生道。明明日月光天德。永永山河壯帝居。復
0484c10: 舉隋時光住持智者大師於大蘇山持誦法華經。至
0484c11: 藥王品是真精進是名真法供養如來。頓悟法華三
0484c12: 昧。見靈山一會。儼然未散。師云。秪如今日靈鷲寺中。
0484c13: 四眾臨筵。十方聚會。大眾見得麼。若見靈山一會。儼
0484c14: 然在目。若不見。請各散去。不勞久立。上首白槌云。諦
0484c15: 觀法王法。法王法如是。
0484c16: 開爐。上堂。一僧舉坐具云。個事分明獨露。今朝靈鷲
0484c17: 開爐。未審如何指點。師云。紅日當空。進云。從師釣盡
0484c18: 千江月。出海金鱗意自如。師打云。未放你在。問。承和
0484c19: 尚有言。無見為佛見。某甲即今見山見水。歷歷分明。
0484c20: 是什麼見。師云。瞎。進云。見山見水。為甚麼道瞎。師打
0484c21: 云。果然。乃云。爐宏開烹佛祖。聖凡齊煆辣鉗錘。者
0484c22: 回莫作尋常看。大眾應須高剔眉。當爐莫避。見義勇
0484c23: 為。分明覷透真奇特。脫體風流更是誰。驀豎拄杖云
0484c24: 還見麼。直得萬象光輝。乾坤獨露。縱橫殺活。總不繇
0484c25: 人。把住放行。全歸自己巳。如或不然。山僧不免重重指
0484c26: 點去也。還委悉麼。杖頭有眼明如日。要識真金火裏
0484c27: 看。擲拄杖下座。
0484c28: 上堂。今朝十一月初一。個個眉橫鼻子直現成。公案
0484c29: 不須參。也要諸人自委悉。不委悉。朝打三千。暮打八
0484c30: 百。直得匝地普天。違避不得。正當恁麼時。如何是直
0485a01: 下承當一句。還委悉麼。霜風撲面來。寒威滿衣。
0485a02: 上堂。僧問。宏開爐。水洩不通。過量人來。如何相見。
0485a03: 師云。放汝三十棒。進云。驪龍不戀蒼波水。鼓翼飛騰
0485a04: 遍太清。師便打。問。牛頭未見四祖時如何。師云。黑漆
0485a05: 桶見後如何。師云。黑潻桶乃云十五日已巳前也恁麼。
0485a06: 十五日已巳後也恁麼。正當十五日亦只恁麼。正恁麼
0485a07: 時不妨道個山是山。水是水。僧是僧。俗是俗。更無回
0485a08: 互。忽若山不是山。水不是水。僧不是僧。俗不是俗。十
0485a09: 五日已巳前也不恁麼。十五日已巳後也不恁麼。正當十
0485a10: 五日亦不恁麼。又且如何委悉麼。莫守寒巖異草青。
0485a11: 坐斷白雲宗不玅。喝一喝。
0485a12: 長至。上堂。僧問。一陽復始。萬彙蒙新。帝德無私。乞師
0485a13: 顯示。師拈拄杖。僧云。群象森然歸正化。當陽獨露布
0485a14: 淳風。師打云。塞煞你眼。進云。如何是一喝不作一喝
0485a15: 用。師云。禮拜著。如何是踞地獅子。師云。退身有分。如
0485a16: 何是探竿影草。師豎拄杖云。還識麼。如何是金剛王
0485a17: 寶劍。師云。險。僧禮拜云。頂門豎亞乾坤眼。匼匝風雷
0485a18: 掌握中。師云。腳跟下少一頓在。問。百丈捲蓆。馬師下
0485a19: 座。某甲撩衣。和尚如何。師云。休莽鹵。進云。恁麼則蛟
0485a20: 龍海內興波浪。猛虎山頭顯大威。師便打。進云。覿面
0485a21: 全提則不問。四奪家風請示明。如何是奪人不奪境。
0485a22: 師云。秀峰高突兀。如何是奪境不奪人。師云。覿面好
0485a23: 生看。如何是人境俱不奪。師云。恁麼也得。不恁麼也
0485a24: 得。如何是人境兩俱奪。師云。恁麼也不得。不恁麼也
0485a25: 不得。進云。濟上宗風。拈向一邊。佛祖來時。推他腦後。
0485a26: 正與麼時賓主酬唱一句作麼生道。師云。禮拜著。進
0485a27: 云。恁麼則真風蕩蕩歸靈鷲。萬古禪林啟秀峰。師云。
0485a28: 也是閒言語。問。吾有一物。千聖不識。遂豎拳云。和尚
0485a29: 還識麼。師便打。乃云。群陰已巳極一陽生。萬彙齊資露
0485a30: 本真。覿體聖凡無二致。虛空充塞等乾坤。所以道天
0485b01: 得一以清。地得一以寧。聖人得一以治天下。衲僧得
0485b02: 一任運騰騰。既然任運騰騰。不妨向一陽未生之前。
0485b03: 葭灰未動之際。直下坐斷。千聖頂。不與一塵。作對
0485b04: 淨裸裸。赤灑灑。然後向者邊行履。頭頭上明。物物上
0485b05: 顯。一為無量。無量為一。小中現大。大中現小。於一毫
0485b06: 端現寶王剎。坐微塵裏轉大法輪。雖然未是衲僧本
0485b07: 分事。豎拂子云。若向者裏覷得透目前無法。心外無
0485b08: 機。一切臨時。處處顯現。正恁麼時秪如應時及節一
0485b09: 句又作麼生道。覿面陽和動。冰河焰自生。
0485b10: 薦嚴。請上堂。僧問。大開爐。煆煉英靈。去世先亡。未
0485b11: 審如何煆煉。師云。蝦跳不出斗。乃云。秀峰山頭雲霧
0485b12: 起。寒光溢目水生冰。分明佛法無多子。只要諸人著
0485b13: 眼睛。豎拂子云。還見麼。若見。不妨道個山是山。水是
0485b14: 水。僧是僧。俗是俗。直下把斷要津。不通凡聖。三世諸
0485b15: 佛。只言自知。歷代祖師。全提不起。一大藏教。詮註不
0485b16: 及。秪如薦親一句作麼生道。天上人間無著處。塵塵
0485b17: 剎剎現全身。卓拄杖下座。
0485b18: 聖節。上堂。乾龍聖節是今辰。遍界山呼萬萬春。林下
0485b19: 道人齊合掌。炷香虔爇祝堯齡。
0485b20: 歲旦。上堂。拈香祝聖畢。僧問。元正啟祚。萬物咸新。師
0485b21: 登猊座。有何祥瑞。師云。拈香祝聖。進云。當陽獨露人
0485b22: 皆委。向上提持意若何。師便打。乃云。新年頭。正月一。
0485b23: 普潤乾坤雨珠雪。覿面看來個個圓。試問諸人瞥未
0485b24: 瞥。若未瞥。看他東家打躬。西家作揖。張公喫酒李公
0485b25: 醉。白髮兒童俱面赤。惟我林下道人。今日還同昨日。
0485b26: 還委悉麼。寒梅撲鼻香難見。端的春風在眼前。卓拄
0485b27: 杖下座。
0485b28: 春日。上堂。僧問。如何是靈鷲境。師云。秀峰齊插耳。進
0485b29: 云。如何是境中人。師云。覿面案山橫。進云。如何是目
0485b30: 前事。師打云。腦後薦取。問。霹靂當空。照用齊開。如何
0485c01: 是臨濟玄要。師便打。進云。如何是第一玄。師云。闍黎
0485c02: 頭頂天。如何是第二玄。師云。孤雁落前川。如何是第
0485c03: 三玄。師云。分明在那邊。如何是第一要。師云闍黎。休
0485c04: 亂叫。如何是第二要。師打云。與你一棒。如何是第三
0485c05: 要。師打云。猶嫌少在。進云。臨濟玄要承師指。遂喝云
0485c06: 是照耶用耶賓耶主耶師復打乃云一二三四五六
0485c07: 七。逗到今朝是人日。春風驀面忽相逢。撲破鼻頭撞
0485c08: 破額。靈鷲寺裏今日有齋。大眾開單展缽拈匙放箸
0485c09: 則且置。應時及節一句作麼生。泥牛起舞春悠悠。不
0485c10: 風流處也風流。
0485c11: 解制。上堂。僧問。把住牢關即不問。放行一路事如何。
0485c12: 師云。緊峭草鞋。進云。灼然點鐵成金去。滴水興波浪
0485c13: 潑天。師便打。乃云。適纔過歲旦。明朝又十六。時節不
0485c14: 相饒。光陰何迅速。初非法爾如然。豈是人情催促。靈
0485c15: 鷲結制九十日來。滴水滴凍。大眾缽囊高挂。不許動
0485c16: 著一絲頭。今日檀越作齋。諸人一齊打開缽袋。饅頭
0485c17: 子。三德六味。供佛及僧。一飽便休。還會麼。大方獨
0485c18: 步無拘管。南北東西信自繇。
0485c19: 淨光仰心明貫淨持期師過景星巖。請陞座。問答罷。
0485c20: 師乃云。春山疊亂。青春水漾。虛碧寥寥。天地間獨立
0485c21: 望何極。古德恁麼說話。大似在孤峰頂上等個人來。
0485c22: 大眾且道他要等個什麼人。擊香几云。定光金地遙
0485c23: 招手。智者江陵暗點頭。
0485c24: 上堂。僧問。夏日炎炎。通身白汗。還有不熱者麼。師便
0485c25: 打。進云。涼風到處通消息。拄杖頭邊白汗流。師復打
0485c26: 云。少一棒在。乃云。昨日火雲燒空。今朝陰生巖谷。天
0485c27: 道何似不常。人身隨著反覆。或時通身汗流。或時乾
0485c28: 燥暴暴分明不隔纖毫。直下好個消息。且道是何消
0485c29: 息。良久云。無事此靜坐。一日似兩日。卓拄杖下座。
0485c30: 曹源法友請上堂。諸禪德相逢。不拈出舉意便知有。
0486a01: 衲僧家須要舉一明三。目機銖兩始得。不見道撞著
0486a02: 道伴交肩過。一生參學事畢。秪如今日故人遠至。覿
0486a03: 面相看。又作麼生。拍掌云。寒山逢拾得。撫掌笑呵呵。
0486a04: 下座。
0486a05: 陞座。禪非意想。道絕功勳。纔要如何若何。便乃千里
0486a06: 萬里。所以靈鷲者裏無禪教你們參。無道教你們學。
0486a07: 一味杜田朴實頭種田博飯喫果。是當家種草。聞山
0486a08: 僧與麼道。便一信永信。如或不然。更為舉示。以拂子
0486a09: 左右拂云。還委悉麼。山前山後閒田地。盡底掀翻要
0486a10: 一回。
0486a11: 除夜。陞座。僧問。臘月三十日事如何。師云。明朝是初
0486a12: 一。進云。請和尚喫茶去。師便打。問。如何是佛祖相傳
0486a13: 第一義。師亦打。問。如何是和尚底奇特事。師又打。乃
0486a14: 云。今日正喚作臘月三十夜。人人打辦過年。要將前
0486a15: 來所作所為底事。盡情打疊得乾淨。無一絲毫牽挂。
0486a16: 然後得安閒自在去。明日不妨又是從頭起。謂之度
0486a17: 年。若有所負。被人追逼凌辱。則不得安閒自在。故古
0486a18: 來尊宿以此喻爾我生死到來。眼光落地時節。若生
0486a19: 死不了。業識茫茫。無本可據。如生龜脫殼。謂之度命
0486a20: 如度年。古人如此親切譬喻。策進學者。無他。蓋要諸
0486a21: 人灑灑落落。做個自在人去。雖然也是葛藤為他閒
0486a22: 事。若是個快馬。見鞭影而行。直得羅籠不住。呼喚不
0486a23: 回。一往向前。歸家穩坐。其或未然。駑駘休謂難尋覓。
0486a24: 辜負山僧兩道眉卓拄杖下座。
0486a25: 住天台景星巖淨居禪寺語錄
0486a26: 崇禎癸未冬。重建法堂。眾檀越爭題樑。師乃陞座。景。
0486a27: 星千古禪林。檀越休分爾我。大家扶起一桁。既扶起。
0486a28: 好惺惺。彼既丈夫我亦爾。人人覿體開胸襟。大眾且
0486a29: 道胸襟又作麼開。良久。顧左右云。還委悉麼。分明一
0486a30: 片閒田地。今古還他過量人。
0486b01: 癸未冬。受明州雪竇請陞座。杲日當空。十虛普照。清
0486b02: 風匝地。遍界全彰。如是則景星與雪竇齊高。乳峰與
0486b03: 玉柱一體。瀑飛千丈影含珠。星墜半巖光映月。無彼
0486b04: 無此。誰去誰來。諸仁者若能會得。不妨全明全暗。全
0486b05: 放全收。放行把住。自在縱橫。一切臨時。不容擬議。正
0486b06: 當恁麼時一句作麼生道。明年自有新條在。惱亂春
0486b07: 風卒未休。
0486b08: 晚參。參禪一著。須具莫大力量。氣可食牛底漢子。當
0486b09: 下便了。瞞他一點不得。所以祖師西來。直指人心。見
0486b10: 性成佛。原說是直指。何有一些打灣。德山見人入門
0486b11: 便棒。臨濟見人入門便喝。豈不太煞直截明白。今人
0486b12: 雖極聰明極用心。而不得了當。豈非反被聰明用心
0486b13: 所障。瞻前顧後。無繩自縛。本具靈光。不得顯現。若醉
0486b14: 酒漢子一般。一時呼喚不轉。譬如一人騎在劣馬上。
0486b15: 驚怕不已巳。行過樹下。緊緊抱定樹枝。馬既脫去。猶自
0486b16: 懸樹。叫人相救。驀以竹篦一擊云。不知到者裏自肯
0486b17: 放手。便安貼貼地。為甚費許多氣力。復以竹篦擊云。
0486b18: 會麼。良久云。快請散去。
0486b19: 垂問
0486b20: 四山如削。周匝無門。如何得到者裏。
0486b21: 孤峰頂上。盤結草菴。且道是何意旨。
0486b22: 景星慶雲。一時現瑞。畢竟因誰致得。
0486b23: 上元值雪
0486b24: 我見燈明。佛本光瑞如此。佛與光且止。如何是瑞底
0486b25: 所以。
0486b26: 雪後始知松柏操。歲寒始見丈夫心。正當雪時。乾坤
0486b27: 一色。向甚麼處見他松柏。
0486b28: 
0486b29: 
0486b30: 雪竇石奇禪師語錄卷一終
