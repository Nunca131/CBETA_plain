0083b01: 破山禪師語錄卷第十九
0083b02: 當陽玉泉嗣法門人印正等編
0083b03: 雜偈二
0083b04: 遊靈谷寺
0083b05: 偶來靈谷法堂上坐聽松聲遞遠鐘莫是誌公時說
0083b06: 法廣長舌底露機鋒
0083b07: 過七佛菴
0083b08: 拄杖敲開七佛頭濃濃法乳四泓流崖前石虎多驚
0083b09: 怪吼起獰龍逐浪遊
0083b10: 宿閱藏菴
0083b11: 半是街頭半是山鬧叢叢地自閑夜深欲坐無燈
0083b12: 火便把殘經對月看
0083b13: 金陵靜心禪師請題指月軒
0083b14: 幾句閑言話滿天中無一句可君前法堂艸長深千
0083b15: 尺未敢題詩指月軒
0083b16: 永慶寺
0083b17: 踢倒須彌鏡影空逢人徒鼓舌尖紅黃鸝不識吾師
0083b18: 意叫落庭前一樹風
0083b19: 崖艇
0083b20: 孤艇危崖款乃聲而今滿載未通津天僊橋自牢關
0083b21: 鎖直至驢年不放行
0083b22: 圓津禪人請題推蓬室
0083b23: 船子推蓬數十秋一朝取食到鉤頭煙波不許人偷
0083b24: 住帶月和魚卻覆舟
0083b25: 佛恩寺除夕
0083b26: 二十餘年山海遊歸來特地一場愁兒孫伎倆驢年
0083b27: 盡難盡佛恩深莫酬
0083b28: 宿三臺寺
0083b29: 夜宿三臺景物幽夢魂深入古谿頭魚龍不許淹留
0083b30: 住放出波心月滿樓
0083c01: 寓三教寺
0083c02: 為月開門笑滿山光樓聲發骨毛寒老僧無別營清
0083c03: 供待客惟將竹數竿
0083c04: 大覺寺
0083c05: 大覺堂前無夢人眼光炯炯射眉橫有時爍破四天
0083c06: 下更許誰來打葛藤
0083c07: 天福菴
0083c08: 天福精藍傍石開藤華幽鳥任徘徊此中結就西方
0083c09: 境更不如何雜念來
0083c10: 白兔亭
0083c11: 奇異山川忽地靈雲巢月窟復誰新於中白兔今何
0083c12: 在笑指崖前瀑布聲
0083c13: 三過蟠龍洞值雨
0083c14: 艸鞋三過路頭窮只見蒼崖不見龍轉盻和雲飛杖
0083c15: 底打風打雨躍長空
0083c16: 中慶寺水口
0083c17: 雲樹千重山鎖之中分一派透曹谿艸鞋也解騎香
0083c18: 象截流直上翠微西
0083c19: 雪獅子
0083c20: 平空降下雪獅兒牙爪雖伸未喫時引得白拈賊智
0083c21: 起連更曉夜要偷騎
0083c22: 木魚
0083c23: 鱗甲通身解吼哮皈依三寶勿辭勞連經棒打如何
0083c24: 說只為頑皮困寂寥
0083c25: 鐘
0083c26: 晨昏走起一聲鐘下下聽來徹底空惟有棒頭緩急
0083c27: 處阿誰向此悟圓通
0083c28: 燕
0083c29: 去年東住今年西只為翀霄幾箇兒養得兒肥母卻
0083c30: 瘦高飛不憶臥巢時
0084a01: 燕語喃喃來上堂隨邪逐惡肆顛狂也知法大機難
0084a02: 荷血口徒將挂短墻
0084a03: 拄杖
0084a04: 直條條地性忠良遇險逢危善主張歷盡千山與萬
0084a05: 水偏能扶弱不扶強
0084a06: 佛手中柑
0084a07: 莫道無情不說法無情卻又有多知踊身高七多羅
0084a08: 樹也解捏拳誑小兒
0084a09: 竹
0084a10: 月明簾外打之遶荊棘林中走出頭拄地撐天應有
0084a11: 節雄風猛雨亦無愁
0084a12: 出土獰芽洞劫前離披晴雨勢參天有時作舞風雲
0084a13: 際贏得心虛節更堅
0084a14: 竹鞭
0084a15: 盤根錯節老山林不守煙霞逐陸沉落在老僧惡辣
0084a16: 手追風千里聽鞭音
0084a17: 移新荷
0084a18: 種自污泥開白蓮就中無染是天然應知濁世多賢
0084a19: 哲豈在隨方又逐圓
0084a20: 即事
0084a21: 源頭一滴向東流汎漲聲驚客夢浮不是橋梁關鎖
0084a22: 住彌天彌地孰為儔
0084a23: 偶成
0084a24: 茅屋深林人罕知悄然做首蒲團詩念來句句無平
0084a25: 仄引得冬瓜瓠子疑
0084a26: 昨夜胡人來說夢一天星月照長空翻身挨得枕頭
0084a27: 走疑是繩床化毒龍
0084a28: 過瀘陽
0084a29: 竹杖肩輿入市廛大驚小怪亂言傳雖無道況垂千
0084a30: 古卻有禪名播萬年
0084b01: 留別
0084b02: 相逢相別遠桃谿拄杖頭邊雨淚垂點點盡成萍水
0084b03: 意不知何處又同期
0084b04: 自別巫山十二峰杖頭腳底意重重分明為了兒孫
0084b05: 債拈得三巴飽肚中
0084b06: 世變口占
0084b07: 生不逢時業障多無端將我老身磨若能空得無何
0084b08: 有隨處披襟唱哩囉
0084b09: 夢中占
0084b10: 夢裏人來問道驀頭痛與一拳不知他醒我醒惟見
0084b11: 血痕現前
0084b12: 師被蜈蚣螫口占
0084b13: 小小蜈蚣百隻臂大悲千手亦如是雖然示現不同
0084b14: 途總要令人中毒氣
0084b15: 眾乞開示師拈梨子示之眾不契遂占此
0084b16: 雲水紛紛覓指歸病僧倏倏頓開扉目前無賸閒家
0084b17: 具惟有酸梨接鈍機
0084b18: 眾備禮儀進方丈為師慶生師拈拄杖一時打
0084b19: 散以偈復之
0084b20: 滿堂雲水亂紛紛竟為吾儕引禍根怒起茶條惡辣
0084b21: 辣為人開口說無生
0084b22: 癸巳冬師謂能事畢矣欲建活埋菴于佛香寺
0084b23: 之後時二三子請題師信筆書之
0084b24: 韜名晦跡隱山阿雲任高飛鳥任過堪笑諸方水火
0084b25: 葬無能奈我活埋何
0084b26: 和會稽女郎三首
0084b27: 英姿一旦破風塵把筆三行淚滿身題罷墨華香宇
0084b28: 宙等閑不與世同春
0084b29: 肩戈荷戟征途遊虎穴臬巢歲月悠可惜不從忠烈
0084b30: 死空將淚墨染墻頭
0084c01: 錯節盤根問阿誰撐天拄地復何悲分明一具風流
0084c02: 骨留與風流人淚垂
0084c03: 上天童悟和尚塔前
0084c04: 師逝江南十載餘烽煙不息阻征途汗顏擬則機緣
0084c05: 去恐我同門罵瞎驢
0084c06: 師至泖橋寺冰鏡上人乞偈
0084c07: 偶來泖上鼓玄風吹起波濤瀰望中跛鱉盲龜俱浸
0084c08: 殺唯拋一縷釣獰龍
0084c09: 次秋潭大師題茂敘孫居士嘯竹亭韻
0084c10: 獨為逃禪遠世尋雙谿橋去水雲深想君共我同流
0084c11: 也日坐蒲團嘯竹林
0084c12: 無意時時把念消有來買石得雲饒前村幾箇籬笆
0084c13: 竹節節枝枝長過橋
0084c14: 美人卷呂相國請題
0084c15: 古卷呈來索筆書毫端說法令人蘇圖成一具風流
0084c16: 骨時與老僧圓戒珠
0084c17: 一陽李將軍請為小青龍說法
0084c18: 現躍飛騰久蜀東功成名遂可行空老僧降在缽盂
0084c19: 裏靜聽君王指日封
0084c20: 含輝王居士請題牡丹梅竹蒲萄四畫
0084c21: 豐隆富貴天然別錦繡叢中第一苗不逐四時風雨
0084c22: 然突出眾英豪
0084c23: 嚴霜寒盡露春色六出香飄傲雪前落得幾枝撐破
0084c24: 月清光點點映池邊
0084c25: 風晴雨露倒斜陰話盡節堅虛內心拄地撐天赤骨
0084c26: 聿任教枝上葉森森
0084c27: 枯藤茂葉垂多子引得鴉穿並鼠侵珍重主人生愛
0084c28: 惜錦堂顆顆復生生
0084c29: 天錫姚文學請題畫蕙
0084c30: 華開幽谷正芳芬引得遊蜂亂碧岑媿我詩人無措
0085a01: 手隨風飄落野情生
0085a02: 圓知禪人請題血書華嚴經
0085a03: 海墨能書我佛經如何不滿上人心金刀斷舌血流
0085a04: 筆寫盡河沙數轉深船子捨身為法夾山掩耳知音
0085a05: 不如梵禪客舌尖上轉根本法輪
0085a06: 寄均一契友
0085a07: 聞君結箇尖頭屋坐臥經行煨榾柮撥火星飛品字
0085a08: 爐溈山公案重拈出噫你也呵呵我也咄咄
0085a09: 號塊雪禪人
0085a10: 凝凝塊雪靡同眾例儼若銀山宛如珂月清光爍爍
0085a11: 兮梅分餘襲寒威凜凜兮柏轉奇色龐公曾問泉禪
0085a12: 客當下聞風而結舌
0085a13: 號白山禪人
0085a14: 卉木叢林幾墮淚了無一地可生根衲僧腳底纔輕
0085a15: 觸瓦礫石頭皆動瞋呵呵白山白山其惟公親
0085a16: 贈紹光禪宿建塔
0085a17: 四野青黃菜麥田中通一竅自天然吾師法性皆充
0085a18: 滿永胤兒孫續祖傳
0085a19: 訪悠也上座
0085a20: 白雲深處老僧多笑月吟風只恁麼非我安心欺佛
0085a21: 祖從來不打葛藤窩
0085a22: 訪西林鏡宗主人
0085a23: 斂衣赤腳過西林步步泥蹤蹋翠岑獨有鏡公善著
0085a24: 便一瓢惡水洗煙塵
0085a25: 雖愚王春元赴京會試舟中著險請偈復去
0085a26: 浩渺洪波始徹機雲雷相送入龍扉涌身躍出長安
0085a27: 道已是心空及第歸
0085a28: 瑞虞蕭居士為母誕請偈
0085a29: 千古蟠桃味異常等閑不與世人嘗裏頭仁自驢年
0085a30: 種一度華開一度香
0085b01: 訪遍周上人
0085b02: 貪幽獨坐小齋中話及當年有異同拄杖到山開正
0085b03: 眼依然還是舊家風
0085b04: 示心所曹居士
0085b05: 一腳蹋破髑髏豁開頂門正眼洞徹虎穴魔宮了知
0085b06: 佛心祖膽呵呵任君天下縱橫行莫道破山門庭半
0085b07: 開半掩
0085b08: 敬樓孫居士七十請偈
0085b09: 七十年前未有身就中孰肯契無生知君已得桃園
0085b10: 令莫道重陽菊不春
0085b11: 安然上座入山呈偈師拈此復之
0085b12: 畢竟如何是本意腳跟點地鼻遼天萬峰自不行周
0085b13: 禮時把芒鞋顛倒穿
0085b14: 與拱北羅居士坐話
0085b15: 子期善聽伯牙琴流水高山共此心古調試將今日
0085b16: 操坐中能得幾知音
0085b17: 現儒楊居士元霄獻燈請題
0085b18: 一機纔動萬機隨出入縱橫任所之只為就中三昧
0085b19: 火令人生出許多疑
0085b20: 目光秀上人倣陳艸蟲
0085b21: 正言艸蟲光秀放其中秀氣過天壤有時撞著鐵崑
0085b22: 崙千古令人無限想
0085b23: 警眾
0085b24: 堪笑時人筆硯禪攢華簇錦露纖若然可當生平
0085b25: 事七破蒲團是浪傳
0085b26: 弔西崑譚涪侯
0085b27: 蜀東山水起王侯惱恨灘高不讓流委盡一身全故
0085b28: 國忠魂千古自悠悠
0085b29: 弔首四譚銓曹
0085b30: 五十餘年極樂邦何須更去覓西方蓮華迥出污泥
0085c01: 外狼籍枝頭多少香
0085c02: 弔蒼松門人
0085c03: 秖望蒼松鶴夢長誰期巢冷自乖張頻揩淚眼空惆
0085c04: 悵依舊收歸破缽囊
0085c05: 弔耳毒法孫
0085c06: 大哉法道繼兒孫水有源頭木有根一旦不知誰薄
0085c07: 命獨留孤雁淚荒村
0085c08: 重晤本明上座
0085c09: 干戈隊裏幾經秋恐我師徒難聚頭今日相逢舒一
0085c10: 笑兩城煙水共悠悠
0085c11: 重晤蓮月上座並目語錄
0085c12: 一別剛十載道行天下聞足徵平素志處處不人情
0085c13: 寓公高居士西園看新荷
0085c14: 久在淤泥裏堆堆出水奇風生魚性悅挨落香滿池
0085c15: 突出清波外香風莫可論鼻尖情未瞥空付買舟人
0085c16: 何處來奇種孤標出污泥自知較一半信口曰芙蕖
0085c17: 坐禪箴
0085c18: 赤肉團強名心似物非物於中靈達者承當剎那頃
0085c19: 一失空教十萬程最微密極精明日用尋常當念存
0085c20: 靜無跡種有聲擬取卻成兩箇人終日獃獃坐石窟
0085c21: 蒲團幾破成癡兀但看庭前柏與松迥然獨露傲霜
0085c22: 骨
0085c23: 學道四箴
0085c24: 念佛一聲漱口三日若不佛念如水浸石
0085c25: 打魚念經經且是路若不修行如風過樹
0085c26: 戒急乘緩乘急戒緩若不持犯如雞卜卵
0085c27: 一句話頭擊塗毒鼓若不因循如貓捕鼠
0085c28: 病中十二時歌
0085c29: 病到子。熱退寒微起。取被加。誰覺誰生死。
0085c30: 病到丑。曉雞盡開口。聲縱橫。幾穿人耳右。
0086a01: 病到寅。窗光射枕頻。眠不住。起聽烏鴉聲。
0086a02: 病到卯。瓔珞粥熟了。滿缽盛。只要肚皮飽。
0086a03: 病到辰。斗室漫經行。鞋蹋破。露出箇腳跟。
0086a04: 病到巳已。焚香打鼓笛。誰知音。拍拍令如是。
0086a05: 病到午。坐究拈八苦。法安閒。何用強張主。
0086a06: 病到未。無米飯炊至。任飽餐。一種沒意味。
0086a07: 病到申。烹茶活命根。渴可解。漫道趙州賓。
0086a08: 病到酉。落日驚霜叟。擬欲惺。蝦跳不出斗。
0086a09: 病到戌。黑風來迷目。度紙燈。照破無明窟。
0086a10: 病到亥。衲被蒙頭蓋。忽醒來。齁鼾何處在。
0086a11: 頌普明禪師牧牛圖并次韻
0086a12: 頭角崢嶸便吼哮。奔兢煙水路迢遙。牧童艸料渾無
0086a13: 戀。孰肯平田犯稼苗。
0086a14: 牛兒鼻孔被繩穿。放去收來不假鞭。擬向東西兩處
0086a15: 觸。一回入艸一回牽。
0086a16: 年深日久嬾奔馳。雲影谿光逐漸隨。任是上林華鳥
0086a17: 過。聲聲難喚牧兒疲。
0086a18: 計窮力極喚回頭。漫把鞭繩閒放柔。七縱八擒縛樹
0086a19: 下。山童猶未肯停留。
0086a20: 山間林下水谿邊。一飽無餘慶快然。撒手童兒歸路
0086a21: 晚。牛相隨去渾忘牽。
0086a22: 穩眠露地自如如。陽燄空華何所拘。松韻山頭弄鐵
0086a23: 笛。輕輕吹醒樂無餘。
0086a24: 南北東西任運中。腳頭腳底艸茸茸。飽餐只賸些些
0086a25: 意。留與山童瞌睡濃。
0086a26: 雲牛一片白其中。那有雌黃與異同。就裏欲分纖細
0086a27: 子。騰騰任運復西東。
0086a28: 牧童鼓掌自閒閒。始信牛蹤沒此間。遂得殷勤漫且
0086a29: 喜。猶存星月照幽關。
0086a30: 人牛頓盡絕形蹤。浩浩光吞宇宙空。明月蘆華來問
0086b01: 的。東風吹起自叢叢。
0086b02: 題梵儀上人小像
0086b03: 手持麈尾。身靠幽石。雖不在焉。儼然如是。呵呵。也不
0086b04: 向伯牙處知音。只愛打宗門中鼓笛。
0086b05: 題行圓珠上座小像
0086b06: 坐維摩床。披忍辱鎧。持塵為人。無人喝采。呵呵。堪笑
0086b07: 丹青。恨不與渠描出箇瀟瀟灑灑。
0086b08: 題不二禪人小像
0086b09: 長松之下。瀟瀟灑灑。問是阿誰。不二道者。呵呵。經風
0086b10: 經雨老春秋。然自不知幾年也。
0086b11: 題茂敘孫居士像
0086b12: 者漢痛快。攜僧物外。欲談佛書。指聽天籟。悟是音聲。
0086b13: 開茲情解。口耶耳耶。無在不在。咦。嘻嘻。雄心漫作冷
0086b14: 灰然。健足且完山水債。
0086b15: 題超然居士像
0086b16: 咄哉賢士。曰之超然。優游物外。心性乃恬。可惜不曾
0086b17: 遇毒手。至今猶欠艸鞋錢。赤雙腳走。方又不方。圓又
0086b18: 不圓。鈍置在紙畫上山水間。孤獨獨地守到驢年。
0086b19: 題西橋陳居士像
0086b20: 紅塵堆裏藏身。白法門中著腳。賺去賺來。一生臨危。
0086b21: 無得無說。復震威喝一喝云。低聲低聲。切不可驚醒
0086b22: 我孤松下底羸鶴。
0086b23: 題良玉施居士像
0086b24: 若道是假。眉目分明。若道是真。動靜不形。真既真不
0086b25: 得。假又假不成。真假俱不立。畢竟是何人。呵呵。堪笑
0086b26: 本源自性天真佛。只為脂粉難脫身。
0086b27: 題君錫程居士像
0086b28: 一株松下一堆石。獨坐其中消白日。真箇渠儂得自
0086b29: 由。卷舒畢竟無蹤跡。
0086b30: 題育吾金居士像
0086c01: 松雲密密飛來去。來去無心無巴鼻。只此分身兩處
0086c02: 看。盤阤石上多兄弟。
0086c03: 題念中程居士像
0086c04: 者箇怪樣。畫來到相。蒲團坐穿。一味倔強。
0086c05: 題默臺凌居士像
0086c06: 髭鬚眉目儼然爾。是箇赤窮好漢子。獨坐靜聞山石
0086c07: 中。一聲野鶴松濤起。
0086c08: 題瀛台吳居士像
0086c09: 是一卻成二。道二仍不是。放下兩頭機。松鍼錐滿地。
0086c10: 問取老人意若何。吾知壽命等幽石。
0086c11: 題象崖門人像
0086c12: 描亦不成。畫亦不就。說是吾徒。恐非唧溜。呵呵。堪笑
0086c13: 落於人天痛。與兒孫作箇領袖。
0086c14: 題永真上人像
0086c15: 手握金扇。缾插桃華。始得渠力。香遍天涯。靈雲見而
0086c16: 不疑兮。笑倒玄沙。鹽官索而有意兮。惱殺渠家。拈此
0086c17: 二物而格真兮。知音可嘉。咦。卷舒密密全生殺。開落
0086c18: 明明示正邪。
0086c19: 題碧虛禪宿行樂圖
0086c20: 行住坐臥。人之威儀。松竹梅石。世之秀氣。器界根身。
0086c21: 萬法歸一。爾鼻兮香金爐。爾足兮蹋頑石。爾耳兮聲
0086c22: 幽松。爾手兮執如意。尚餘梅與竹。堅節而素質。呵呵。
0086c23: 堪笑爾碧虛。堂堂乎若是。
0086c24: 頭戴棕笠。腳繫芒鞋。握條鋤柄。聲震如雷。祖翁田地
0086c25: 兮何愁不辦。狐兔窠窟兮誰懼不摧。有時向三家村
0086c26: 裏刈茅鏟艸。有時向萬壑雲中誅藥採萊。有時向孤
0086c27: 峰頂上穵孔尋蛇打。有時向浩渺波中淘沙聚塔來。
0086c28: 說甚麼佛魔孔老。論甚麼化溼卵胎。咦。都盧到者漢
0086c29: 手裏。一坑活埋。
0086c30: 題空外門人行樂圖
0087a01: 真空物外。物外真空。有口如啞。有耳如聾。問渠似木
0087a02: 雕泥塑。打伊若電拂雷轟。今日卻知些須痛癢。列在
0087a03: 獅子群中。咦青。松雲樹。參前參後。白棒麤拳。打雨打
0087a04: 風。
0087a05: 題慧林上人行樂圖
0087a06: 嬾散自若。志耽丘壑。茶烹松柏。粥煮瓔珞。有漏笊籬。
0087a07: 無漏木杓。半生參方。始遂行腳。行腳之事。慧公蹋著。
0087a08: 走破鐵鞋。歸家穩坐。
0087a09: 題敬雲施居士行樂圖
0087a10: 手攜竹杖。頭頂箬笠。就塵勞中。作諸佛事。一日卻來。
0087a11: 山邊水際。悟徹源頭。不隔咫尺。欲予書讚。無可呈似。
0087a12: 只好將錯就錯。借伊杖頭出氣。
0087a13: 題屺瞻趙居士行樂圖
0087a14: 華屋裏。幽松下。同雲鶴。任瀟灑。咄。問是君子儒小人
0087a15: 儒。總不出者箇之乎也者。
0087a16: 題華仲李居士行樂圖
0087a17: 一具傲物骨。老高堆世上。為人直稜稜。行事空蕩蕩。
0087a18: 咦。莫是訶佛罵祖之流。做箇出格在家和尚。
0087a19: 題玉可張居士行樂圖
0087a20: 山邊水際暫跏趺。風送華聲落畫圖。兩耳圓通忽悟
0087a21: 得。呼童叉手罷琴書。
0087a22: 題洪宇黃居士行樂圖
0087a23: 迥迥孤孤出小松。其中坐者亦於同。四時不怕經寒
0087a24: 暑。誰肯低頭立下風。
0087a25: 題廣生費居士行樂圖
0087a26: 聲和響順。形直影端。罵之讚之。亦無兩般。阿呵呵。堪
0087a27: 笑七十餘歲底老漢。興同龜鶴齊年。
0087a28: 題華宇吳居士金蘭文會圖
0087a29: 八箇弟兄。兩箇姊妹。共遊林園。各逞習氣。有者向華
0087a30: 柳岸上賞不盡底風流。有者向茶酒甕頭飲不盡底
0087b01: 滋味。有者向黑白盤中搬不盡底伎倆。有者向竹石
0087b02: 山間談不盡底妙義。咄。到此勿論僧俗男女愚之與
0087b03: 智。總是一番戲具。
0087b04: 題古淑沈居士行樂圖
0087b05: 山有奇峰。峰有奇松。松濤日吼。音穿洞口。古淑坐中。
0087b06: 悟耳圓通。手持竹杖。經行沼上。看白鷺鶿。疑是雪飛。
0087b07: 以杖逐魚。渾忘我殊。疑此信此。非人不爾。夢之覺之。
0087b08: 吾何汝師。
0087b09: 題棧道圖
0087b10: 山山有雲。樹樹有鳥。谿谿有橋。路路有艸。唯我蜀道
0087b11: 之更難。人馬平空而縹緲。
0087b12: 題非非禪人自謂息息關
0087b13: 息息關。息息關。雲底月。水底山。風自鼓。波自瀾。人自
0087b14: 鬧。心自閒。看華落。看鳥還。非非老。莫顢頇。莫顢頇。
0087b15: 題去凡嚴居士自謂轢道人
0087b16: 與世人交。獸心人面。與衲子交。人心獸面。出其言也。
0087b17: 驅雷掣電。發其機也。當鋒拄箭。擬非莫非。欲辯莫辯。
0087b18: 者箇慘怪東西。如何形容得善。呵呵。大清國裏難著
0087b19: 渠。甘作秦時轢鑽。
0087b20: 號敏樹門人
0087b21: 堪笑陳蒲鞋。記濟為大樹。蓋蔭天下人。其根深於土。
0087b22: 土因地道殊。則產人亦異。斯人叩我前。取我授懸記。
0087b23: 信口而號之。敏樹亦如是。
0087b24: 號語豆李孝廉
0087b25: 萬籟有聲。皆語也。而語風語雨語木。皆聲之應響也。
0087b26: 則未契聲前。不物為何物也。昔古德見僧看經。即語
0087b27: 曰。數黑豆作麼。曰。黑豆換人眼睛珠。又善財參遍處。
0087b28: 黑豆未生芽。凡聖人示教。乃豆耳。故以語豆號之。令
0087b29: 天下人從生至生。從劫至劫。計窮力極。數莫能盡。
0087b30: 萬峰景
0087c01: 寶石坡
0087c02: 萬壑千崖盡薜蘿。中通一徑插天窩。隨明隨暗隨時
0087c03: 鑑。是故稱石寶石坡。
0087c04: 金鵝池
0087c05: 山頂有池天自開。無清無濁無塵埃。絲毫不放人間
0087c06: 去。留與金鵝飛往來。
0087c07: 響山子
0087c08: 響山獨不為誰響。人去人來驗伎倆。輕重須教腳下
0087c09: 裁。知音幾箇行高上。
0087c10: 天龍峰
0087c11: 天龍高出萬峰中。耀日騰輝迥不同。四海波濤無處
0087c12: 覓。源頭向此為開通。
0087c13: 大歇場
0087c14: 一條驀直山巔路。到頂分明大歇場。多少往來尋劍
0087c15: 客。不知幾箇肯承當。
0087c16: 蒲峽口
0087c17: 兩岸藤華封峽口。中流一派水聲香。茄瓢也解生天
0087c18: 耳。攛下池中掬起嘗。
0087c19: 馬鞍石
0087c20: 路傍有石名馬鞍。不許人來騎上山。留與老僧標境
0087c21: 致。太平永不借征番。
0087c22: 滑石板
0087c23: 千尋滑石鎖深谿。一片油苔長渺濔。珍重往來高著
0087c24: 眼。莫教沿路生狐疑。
0087c25: 涼水井
0087c26: 高原平地不思住。卻住山腰大路傍。為要與人濟熱
0087c27: 惱。千金難換冷心腸。
0087c28: 虎跳丫
0087c29: 連節峰中通一竅。雲煙未敢私籠罩。有時徹底浪桃
0087c30: 華。贏得龍遊並虎跳。
0088a01: 飛雲石
0088a02: 頑石如雲挂碧空。半隨煙雨半隨風。天然竅裏分清
0088a03: 濁。不許時人話淡濃。
0088a04: 虎兒崖
0088a05: 崖穴深幽別有奇。亦藏猛虎亦藏獅。眼窺宇宙人無
0088a06: 數。能得幾來偷去騎。
0088a07: 長松嶺
0088a08: 一畝長松堪繫鶴。數竿修竹可留僧。道人已是深山
0088a09: 客。俗駕如梭不到門。
0088a10: 琴案山
0088a11: 天然琴案迥崖山。終日風雲不倦彈。靜聽箇中何曲
0088a12: 調。聲聲韻出萬年懽。
0088a13: 寶石坡。金鵝池。響山消息勿狐疑。大歇場中選佛祖。
0088a14: 太平寺裏喝獅兒。
0088a15: 天上坐。痛快居。竹籬茆舍四窗虛。其中盡是白雲父。
0088a16: 來去無蹤意自如。
0088a17: 破山禪師語錄卷第十九
0088a18: 中州信善符雲臺　韓慧深　劉發清　蔡應
0088a19: 龍　江陵信善陳明性　朱妙圓　馮發德同
0088a20: 刻
0088a21: 破山和尚語錄第十九卷　清谿發泰禪人對
0088a22: 　秀水謝文英書　倪君亮子天章雲望刊
0088a23: 康熙庚申年季春月嘉禾楞嚴般若坊附藏流通
