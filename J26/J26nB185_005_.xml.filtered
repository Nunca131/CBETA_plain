0590b01: 浮石禪師語錄卷五
0590b02: 嗣法門人行浚等編
0590b03: 蘇州府嘗熟福城禪寺語錄
0590b04: 山門云豁開戶牖內外通徹凡聖交參龍蛇互入遂
0590b05: 喝云須知香海寬洪那比污池淺迮便入。
0590b06: 佛殿云佛者覺也佛在者裏覺在甚麼處呈臥具云
0590b07: 無相國中留不住月華影裏覓還難。
0590b08: 伽藍云拈香禮拜神明自知昔受靈山囑今當大護
0590b09: 持。
0590b10: 祖師云隻履西歸後兒孫滿大唐不肖忝於斯慚拈
0590b11: 者瓣香。
0590b12: 方丈云據此室行此令驅耕奪食拔楔抽釘任他隱
0590b13: 勝現劣以劣作勝明鏡高懸妍醜自現。
0590b14: 即日鎮臺楊護法設齋請上堂師指座云只此華王
0590b15: 座人人盡可登但能真悟徹足下便升騰且道悟箇
0590b16: 甚麼還見麼便陞拈香云此一瓣香端為祝延
0590b17: 今上皇帝聖壽萬安惟願堯風清六合佛日炤三千
0590b18: 復拈云此一瓣香奉為滿朝文武闔國公卿乃至本
0590b19: 府本縣各位尊官咸作王家砥柱永為佛法金湯復
0590b20: 拈云此一瓣香奉為護法檀越縉紳孝廉文學人人
0590b21: 獲堅固之身各各悟毘盧之性復拈云此一瓣香奉
0590b22: 為本山肇建浮圖寶殿大功德主現生五福咸臻他
0590b23: 報二嚴克備復拈云此一瓣香第七回拈出奉供天
0590b24: 童堂上明故先師密雲大和尚用酬法乳之恩師歛
0590b25: 衣就座維那白椎畢僧問法雷大震猊座高陞虎驟
0590b26: 龍驤即不問入院風規事若何師舉拂云看取令行
0590b27: 時進云古虞山色千層秀新塔風光七級高如何是
0590b28: 福城境師云親言出親口進云隨宜所說法如雨太
0590b29: 白源流一派長如何是境中人師云一人上座萬人
0590b30: 參進云意氣不從天地得縱橫何處不風流師云切
0590c01: 莫詐明頭進云解下虎鈴驚大地象王鼻孔謾撩天
0590c02: 師云料你也不識僧禮拜退乃云昔年曾住福城寺
0590c03: 今日依然住福城彼此處殊名不異百千諸佛一燈
0590c04: 明故經云我見燈明佛本光瑞如此敢問大眾如何
0590c05: 是本光良久云不明自發則諸暗相永不能昏喝一
0590c06: 喝下座師昔曾住嘉禾福城。
0590c07: 結制毛德卿同眾居士請上堂師拈香畢乃云福城
0590c08: 寺裏始開爐七事元來一事無衲子如能真辦道三
0590c09: 餐供給有檀那故曰聲和則響順形直則影端門內
0590c10: 有君子門外君子至秖如道本天然如何用功方為
0590c11: 真辦不見古人道若起精進心是妄非精進若能心
0590c12: 不妄精進無有涯心不妄者以見真參之力也因真
0590c13: 參力故故心無妄經不云乎諸妄消亡不真何待豎
0590c14: 拂云會麼未明有說皆成謗明了無言死水中擲拂
0590c15: 下座。
0590c16: 久隱禪人同童聖修包祖瑞陸志一吳超惺眾優婆
0590c17: 夷請上堂云一年四季已過三惟剩隆冬又將去衲
0590c18: 衣下事豁然惺拍掌呵呵成笑具既已巳得惺為甚反
0590c19: 成笑具只為踏破草鞋無覓處得來全不費工夫舉
0590c20: 世尊昔日在靈山會上說無量義經入無量義定是
0590c21: 時天雨四花地搖六震世尊從眉間放白毫相光炤
0590c22: 見東方萬八千土於是彌勒騰疑文殊領荅乃云我
0590c23: 見燈明佛本光瑞如此即此本光人人本具箇箇不
0590c24: 無在聖不增在凡不減迷之則生死始悟之則輪迴
0590c25: 息迷悟兩無干方堪入廛垂手接物利生昨日夜叉
0590c26: 頭今朝菩薩面逆順總成權折攝皆方便此猶是建
0590c27: 化門庭邊事畢竟歸根得旨一句作麼生道震威一
0590c28: 喝下座。
0590c29: 梁父王居士壽誕請上堂僧問福城初興一物無般
0590c30: 般應用仗檀那今朝虔設雲廚供慶讚因齋事若何
0591a01: 師云風來草偃進云竺國西天增壽域須彌頂上
0591a02: 金隄師云水到渠成進云大家一缽和羅飯鼓腹謳
0591a03: 歌頌太平師云分明聽取僧禮拜退問放行也是處
0591a04: 是慈氏把住也無門無善財請問和尚即今放行則
0591a05: 是把住則是師豎拂云汝道看進云恁麼則兩頭俱
0591a06: 坐斷八極起清風師云是把住是放行進云和尚是
0591a07: 何心行師云路遙知馬力進云學人禮拜去也師云
0591a08: 日久見人心乃云朔風凜凜歲將周新舊相交秪一
0591a09: 旬雪月霜花無限意誰能於此悟天真是以陸亙大
0591a10: 夫問南泉云肇法師也奇怪解道天地與我同根萬
0591a11: 物與我一體南泉指庭前牡丹云時人見此一株花
0591a12: 如夢相似大夫無語大夫無語則且止南泉荅處大
0591a13: 眾還知麼若也不知老僧為汝下箇註腳不離花顏
0591a14: 識肇顏花顏怎比肇顏鮮肇顏不在花顏上萬紫千
0591a15: 紅盡失顏還知老僧見處麼若知老僧見處便知南
0591a16: 泉荅處若知南泉荅處便知陸亙問處如總不知不
0591a17: 可丟在無事甲裏不見道若人生百歲不會諸佛機
0591a18: 不如生一日而得決了之此事且置今日因齋慶讚
0591a19: 一句作麼生道壽山增聳福海添流。
0591a20: 啟明劉居士薦義兄恃雲金居士三七之辰設齋請
0591a21: 上堂云從苗辯地因語識人極盡今時方堪成立眾
0591a22: 中還有極盡今時者麼有則不妨露箇消息良久云
0591a23: 無則老僧自露去也管鮑分金世所稀名標青史貴
0591a24: 無欺男兒誰不應如是獨讓金劉二士為只此一點
0591a25: 無欺之正氣充塞三界包括二儀萬聖千賢莫不從
0591a26: 茲流出故經云一切諸佛及諸佛阿耨多羅三藐三
0591a27: 菩提法皆從此經出此經者即正氣之謂也吾人眾
0591a28: 生從無始來迷背此經名曰無明頓起三細六麤造
0591a29: 十習因受六交報生生死死死死生生如旋火輪無
0591a30: 有休息故曰情生智隔想變體殊金劉二士生則重
0591b01: 義謂之君子死得正氣必為仁神在人世中可謂出
0591b02: 類拔萃者矣較於出三界聖人便有霄壤之隔何也
0591b03: 只為未盡輪迴隨業流轉但能回心向道一念回光
0591b04: 頓破無明二死永亡五住究盡上無攀仰下絕己已躬
0591b05: 淨裸裸赤灑灑正恁麼時如何通信不見一法即如
0591b06: 來是則名為觀自在。
0591b07: 解制司理嘉生許護法同詹太夫人請上堂云正月
0591b08: 纔過二月臨流陰半點不饒人耳邊又覺添霜鬢生
0591b09: 死循環悟始停眾中還有正悟者麼良久云不見古
0591b10: 人道悟則不無怎奈落第二頭敢問大眾如何是第
0591b11: 一頭以杖駕肩顧左右云楖栗橫擔不顧人直入千
0591b12: 峰萬峰去。
0591b13: 季齊王居士請上堂僧問說戒期逢二月初端然依
0591b14: 樣畫葫蘆是凡是聖須分別彼丈夫兮我丈夫如何
0591b15: 是丈夫底作用師云一人有慶兆民賴之進云如何
0591b16: 是聖賢底心行師云地獄未空誓不成佛進云戒光
0591b17: 從口出是何意旨師云蹉過不少進云如是則千江
0591b18: 有水千江月萬里無雲萬里天師云又是從頭起問
0591b19: 師將七十古來稀妙旨當堂接上機新塔善權同一
0591b20: 體分身兩處道巍巍如何是道巍巍底句師云楖栗
0591b21: 橫擔不顧人直入千峰萬峰去進云桃花應節放黃
0591b22: 鳥遇春啼師云兩彩一賽問浮圖聳霄漢萬象悉迴
0591b23: 旋如何是新塔境師云門對虞山添秀色進云皓然
0591b24: 霜雪鬢四海衲僧歸如何是境中人師云龍蛇混雜
0591b25: 凡聖交參進云人境蒙師指真機又若何師便打進
0591b26: 云舉頭天外看誰是我般人師云低聲低聲僧禮拜
0591b27: 退乃云頭頂天腳履地漢語胡言誰不會觸境生情
0591b28: 事事垂言前領旨般般慧阿呵呵會也麼棒打石人
0591b29: 頭嚗嚗論實事且道如何是實事良久云暮春三月
0591b30: 朔桃蕊已將麤卓拄杖下座。
0591c01: 信女超琪請上堂僧問妙峰孤頂即不問特地風生
0591c02: 事若何師便打進云一條界破青山色今古長如白
0591c03: 練飛師云承言者喪進云龍吟霧起虎嘯風生去也
0591c04: 師云滯句者迷乃云老年晝寢覺身安春雨頻頻興
0591c05: 自闌未得純修無上慧人間天上福為先故經云修
0591c06: 有為福捨一而得萬報況修無上慧耶且道如何是
0591c07: 無上慧不見道覿面相呈第一機纔然眨眼便差違
0591c08: 擬心動作投坑阱開口分疏落是非有法尚猶縈見
0591c09: 網無疑未可脫情圍捲簾袖手當軒坐禪板蒲團為
0591c10: 發揮且道發揮事作麼生震威一喝云但看江南三
0591c11: 月裏鷓鴣啼處百花香下座。
0591c12: 信女吳門曹氏請上堂云花期三月已巳輕過立夏仍
0591c13: 交四月初識得薰風南面起莫將冷熱較親疏故經
0591c14: 云居一切時不起妄念於諸妄心亦不息滅住妄想
0591c15: 境不加了知於無了知不辯真實所以道身世悠悠
0591c16: 不繫舟得隨流處且隨流今朝有酒今朝醉明日無
0591c17: 錢明日愁所以僧問法眼如何是曹源一滴水眼云
0591c18: 是曹源一滴水頌曰曹源一滴有來因荅處無如問
0591c19: 處親但見桃花隨水去不知流出洞中春且道如何
0591c20: 是洞中春卓杖云頻呼小玉元無事秪要檀郎認得
0591c21: 聲。
0591c22: 明虛禪德同丁用卿鮑玉泉居士請上堂僧問千里
0591c23: 迢迢送供來忘勞為法世希哉請師展演超方句指
0591c24: 點當人得意回師便打進云有意氣時添意氣不風
0591c25: 流處更風光師云被汝道著進云覿面無私一句子
0591c26: 令人千載骨毛寒師云負恩者多僧便喝師亦打乃
0591c27: 云昨日曾將今日期秪因檀信遠臨扉須知箇事離
0591c28: 言說請說令余暗皺眉所以僧問馬祖云離四句絕
0591c29: 百非請師直指西來意祖云我今日勞倦不能為汝
0591c30: 說問取智藏去僧問藏藏云我今日頭痛不能為汝
0592a01: 說問取海兄去僧問海海云我到者裏卻不會僧復
0592a02: 舉似祖祖曰藏頭白海頭黑者僧問處欲向白拈手
0592a03: 裏分金卻被馬家父子當面換卻雙睛全然不曉末
0592a04: 後舉似馬祖重納敗闕只如祖云藏頭白海頭黑意
0592a05: 作麼生豎拂云會麼黑白口開成話墮分明土上更
0592a06: 添泥。
0592a07: 啟建蘭盆勝會鎮臺楊大宗請上堂僧問中元節屇
0592a08: 一雨涼生和尚高陞此座畢竟將何舉揚師便打云
0592a09: 向者裏薦取進云恁麼則情與無情皆承此恩力也
0592a10: 師云只恐說食不療饑問法幢高豎四眾雲臨普利
0592a11: 一句請師速道師云唵啞吽進云恁麼則有水皆含
0592a12: 月無山不帶雲師云平地上死人進云謝師荅話師
0592a13: 云放汝一頓乃云至孝無如目犍連度親親到銕圍
0592a14: 間手持缽飯消饑火業重徒將母手牽白佛垂慈須
0592a15: 仗眾方堪釋汝母深愆趁此良辰僧自恣廣設蘭盆
0592a16: 供眾賢但得十方雲水至消除母業頓生天勝事留
0592a17: 傳千古後永為孝子度親緣由是鎮府楊公及眾護
0592a18: 法遵依佛制恭就新塔福城禪寺建盂蘭盆會福國
0592a19: 裕民廣孝報恩普利道場七晝夜於中幢幡間列衲
0592a20: 子交參演誦神章歌揚梵唄設香羞供養十方賢聖
0592a21: 然明燈煇煌七級浮屠遍施摩伽斛食賑濟大地孤
0592a22: 魂正當人天普集躬臨法筵虔請山僧陞於此座特
0592a23: 為表揚作諸佛事所集功德專申報薦揚府先遠宗
0592a24: 親乘斯法力速離幽冥往生蓮界面見彌陀得蒙記
0592a25: 更冀在任為國交征殺戮官民等眾各各解冤釋
0592a26: 結咸遂逍遙伏願皇圖鞏固帝道遐昌甘雨時調民
0592a27: 災永息四方黎庶樂昇平一國生靈歌至治雖然萬
0592a28: 法最初無不善一心才動有差殊即今善惡俱拈卻
0592a29: 妙性空空體自如大眾且道如何是空空底妙性豎
0592a30: 拂云還會麼聲前有語難容舌惟許頭陀一笑傳下
0592b01: 座。
0592b02: 結制知浴勤修領居士許雲翼請上堂云今朝重整
0592b03: 沒弦琴非水非山孰解聽果有超群出格者不妨假
0592b04: 指助徽音僧出問久仰琴川最上宗特來千里得相
0592b05: 逢懇垂的旨超方眼幸冀吾師一線通師打云便與
0592b06: 你通者一線進云者猶是老漢陳年作用拈向一邊
0592b07: 斬新條令合作麼生師復打云且道者是新是陳僧
0592b08: 一喝師連棒云胡喝問鐘鼓鳴時集聖凡潑天爐
0592b09: 實非常金毛不懼臨危事便請當軒善舉揚師便打
0592b10: 進云棒頭擊開諸聖眼去也師云喚作棒入地獄如
0592b11: 箭射僧一喝師又打僧禮拜歸位乃云九旬結制今
0592b12: 朝起寢息諸緣究本參地一聲開頂目超凡入聖
0592b13: 剎那間然雖具隻摩醯眼腦後應須痛著鞭為甚如
0592b14: 此不見道欲窮千里目更上一層樓舉昔日寶壽開
0592b15: 堂三聖推出一僧壽便打聖云恁麼為人非但瞎卻
0592b16: 者僧眼瞎卻鎮州一城人眼在壽便下座歸方丈可
0592b17: 謂陷虎機深擒龍手疾雖則埋兵索戰怎如箭定天
0592b18: 山正是棋逢敵手琴遇知音若在老僧分上又且不
0592b19: 然眾中忽有推出一僧只向他道八十翁翁入場屋
0592b20: 真誠不是小兒戲恁麼為人非但瞎卻者僧眼瞎卻
0592b21: 一城人眼在更向他道啼得血流無用處不如緘口
0592b22: 度殘冬且道老僧與古人用處還有優劣也無有則
0592b23: 不妨檢點看良久云檢點且置即今結制一句作麼
0592b24: 生道缽袋暫將高掛起草鞋仍曬待春風卓拄杖下
0592b25: 座。
0592b26: 佛成道日知浴領居士請上堂僧問佛身充滿於法
0592b27: 界普現一切群生前世尊為甚卻降皇宮師云豈不
0592b28: 聞普現一切群生前進云世尊未生度人已畢因甚
0592b29: 雪山六年師云只為你者瞎驢僧便喝師便打僧又
0592b30: 喝師連棒云胡喝問世尊初生便道惟我獨尊因甚
0592c01: 麼睹星方悟師打云你還知世尊獨尊處麼進云恁
0592c02: 麼則知恩方解報恩師又打云如何是你知恩處進
0592c03: 云覿面無回互當機任卷舒師云猶道得一半問悟
0592c04: 道雪山成話柄惟明生死絕淆訛曾聞兜率三關語
0592c05: 還許即今請益麼師云一一問將來進云撥草瞻風
0592c06: 秪圖見性和尚性在甚麼處師打云我也不識進云
0592c07: 恁麼則掬水月在手弄花香滿衣見性之人能脫生
0592c08: 死眼光落地時作麼生脫師云待汝眼光落地即向
0592c09: 汝道進云恁麼則雲駛和月運舟行連岸移能脫生
0592c10: 死必知去處四大分散時向甚麼處去師打云向者
0592c11: 裡去進云恁麼則潮去還歸海月落不離天三關已
0592c12: 蒙師指示頓超生死句如何師打云退後看取進云
0592c13: 一句了然超百億拈來恩大實難酬師云閒言語進
0592c14: 云莫將鶴唳擬當鶯啼師不顧乃云苦盡甜來孰不
0592c15: 然香糜麻麥豈輕餐出世世間底事業雪山有志定
0592c16: 方圓彼既丈夫我亦尒不應自卑生退屈豎拂云大
0592c17: 眾明星現也還見麼若也見得徹去便乃光吞萬象
0592c18: 氣絕諸塵其或未然不免略通一線當陽見定無毫
0592c19: 髮擬議尋思隔萬山卓杖下座。
0592c20: 上元解制上堂云天上月圓人間月半體用雙彰理
0592c21: 事一貫相原虛恒泯一體千差攝入而無礙性雖實
0592c22: 常在萬緣一多緣起之無邊花根本麗虎體原斑雖
0592c23: 然不改舊時顏未免人人添一歲既添一歲為甚不
0592c24: 改舊時顏任他日月縱橫掛一亙晴空萬古閒更有
0592c25: 一頌舉似大眾百日禪期幸爾圓雲廚乏供事難全
0592c26: 七旬老矣應休去此席從茲遜後賢。
0592c27: 監院慎獨為和尚慶誕領居士設齋請上堂師云上
0592c28: 堂擔子已巳經辭今又重挑為甚底只為遠來檀信願
0592c29: 那容固必且隨宜上與不上法元同畢缽羅巖峙水
0592c30: 中玄辯樞機空蕩蕩少林門下路方通或謂單傳直
0593a01: 指全無委曲今又說個隨宜得非委曲耶豈不聞德
0593a02: 山見僧入門便棒臨濟見僧入門便喝雖然覿體提
0593a03: 持直截分付不知正是第一委曲也故曰便是猶倍
0593a04: 句動目即差違欲問曹溪旨猶成第二機大眾如何
0593a05: 是第一機良久云還會麼任教滄海變終不與伊通
0593a06: 公魯周居士設齋慶誕請上堂師云印心莫若楞伽
0593a07: 玅蕩相無如般若親會得二經真的旨千紅萬紫一
0593a08: 般春雖然譬如暗中寶無燈不可見佛法無人說雖
0593a09: 慧莫能了且道如何是說底佛法雨水正月中驚蟄
0593a10: 二月節。
0593a11: 陳家市眾居士請上堂師云投老年來事易忘任他
0593a12: 烏兔兩頭忙飢餐渴飲隨時過無力閒遊到別方舉
0593a13: 昔日同安丕禪師因僧問如何是和尚家風同云金
0593a14: 雞抱子離霄漢玉兔懷胎入紫微僧云忽遇客來將
0593a15: 何管待同云金果早朝猿摘去玉花晚後鳳銜來同
0593a16: 安老漢雖善荅問在自己已家風了沒交涉設有人問
0593a17: 福城如何是和尚家風只向他道老年住箇破院子
0593a18: 有鼓無鐘響不全忽遇客來如何管待非惟盤內無
0593a19: 蔬果廚下無糧煮飯餐且道與古人是同是別試檢
0593a20: 點看良久云檢點且置即今因齋慶讚一句作麼生
0593a21: 道七旬祝誕檀家福一句伽陀佛種緣。
0593a22: 信女葉氏法名寂廣請上堂千聖從來有一機當陽
0593a23: 見徹絕離微試看倒用橫拈處奮怒那吒亦失威所
0593a24: 以昔日僧問乾峰十方薄伽梵一路涅槃門未審路
0593a25: 頭在甚麼處乾以拄杖畫云在者裡僧至雲門復理
0593a26: 前問門云扇子跳上三十三天築著帝釋鼻孔東
0593a27: 海鯉魚打一棒雨似盆傾看他二尊宿一人要伊覿
0593a28: 面搆去一人要伊暗中領悟雖則各有為人處檢點
0593a29: 將來二俱未善何故一人辭簡轉使信莫能及一
0593a30: 人辭繁翻令摸索不著若到福城門下總不恁麼忽
0593b01: 有人問未審路頭在甚麼處只向他道一片白雲橫
0593b02: 谷口幾多歸鳥自迷巢。
0593b03: 上堂向上一路千聖不傳直下了達只在目前還識
0593b04: 目前意旨麼不見僧問玄沙學人乍入叢林乞師指
0593b05: 箇入處沙云還聞偃溪水聲麼僧云聞沙云向者裡
0593b06: 入目前雲水浩浩識得古人指點處麼如未識得更
0593b07: 為頌出東瓜直儱侗瓠子曲灣灣將來一鍋煮普請
0593b08: 大眾餐。
0593b09: 上堂桃李春風錦萬機遊人正是賞芳時王孫不惜
0593b10: 黃金彈拈出林間打雀兒試看王孫欲獲林間一雀
0593b11: 尚且不惜手中金彈況我林下人圖出生死悟明大
0593b12: 道豈反有所惜耶是以神光問道于初祖便乃斷臂
0593b13: 船子接人于洙涇便乃覆舟斯皆自利利他不惜身
0593b14: 命之樣子也出類拔萃之英雄求道豈王孫獲雀可
0593b15: 比雖然老僧見處又且不然上無佛道可成下無眾
0593b16: 生可度數聲清磬是非外一箇閒人天地間揮拂下
0593b17: 座。
0593b18: 上堂空劫已巳前一段事明明動植共宣揚道人胸次
0593b19: 機輪活變腐為奇別有方是以世尊拈花迦葉微笑
0593b20: 南泉斬貓歸宗斷蛇禾山打鼓雪峰輥毬趙州茶雲
0593b21: 門餅曹山酒金牛飯斯皆變腐為奇者也且道老僧
0593b22: 變腐為奇又作麼生良久云更有一般難信處腳尖
0593b23: 踢出佛如麻。
0593b24: 上堂師云一念纔生一佛成河沙煩惱總歸真等閒
0593b25: 唱箇還鄉曲禪板蒲團子細聽聽則且置還鄉曲作
0593b26: 麼唱良久豎拂云會麼千山勢到岳邊止萬派聲歸
0593b27: 海上消。
0593b28: 上堂師云小玉聲中得路時揭開藏海顯全提須知
0593b29: 琴水溪邊意白鳥雙雙度柳枝所以昔日魯祖尋常
0593b30: 見僧來便面壁南泉聞云我尋常向僧道佛未出世
0593c01: 時會取尚不得一箇半箇他麼驢年去師云魯祖
0593c02: 若無南泉但得其用南泉若無魯祖但得其體向魯
0593c03: 祖處會得活了死不得向南泉處會得死了活不得
0593c04: 如何方得體用一如死活一貫去豎拂云有水皆含
0593c05: 月無山不帶雲。
0593c06: 上堂烏飛兔走急如梭明暗何曾昧得他箇裡本來
0593c07: 無可說謂言無說已巳成多豎拂云大眾且道是有說
0593c08: 是無說擲拂下座。
0593c09: 為五空徒起龕師以杖擊龕三下云三年冷坐如彈
0593c10: 指久屈方伸事易為轉身爍破無明入聖超凡趁
0593c11: 此時。
0593c12: 舉火云五空五空五法既空則上無攀仰下絕己躬
0593c13: 天上人間惟吾獨尊還知獨尊之旨麼以火炬打圓
0593c14: 相云能為萬象主不逐四時凋。
