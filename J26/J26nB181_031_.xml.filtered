0429c01: 布水臺集卷第三十一
0429c02: 住明州天童寺匡廬黃巖沙門道忞著
0429c03: 尺牘
0429c04: 復蠡源黃司馬諱日芳
0429c05: 隋珠趙璧處於莊嶽之間雖欲什襲以藏知不可得
0429c06: 然入則龍蟠出則霖雨圜轉無方自在門下環樞以
0429c07: 應豈可定合山林野逸之見也梅惠老前有手教決
0429c08: 意天台之行故遂因循廢閣歲云莫矣俟新正與敝
0429c09: 友商確報命間關流寓費日不貲貧道自恨不如宏
0429c10: 智佐佑四來乃過蒙遣問慚何如邪筆語遲日遣僧
0429c11: 齎上弗備。
0429c12: 又
0429c13: 臘底聞寶眷俱遷至山莊既無事分身兩處則生涯
0429c14: 自然成片況復冰消北岸華發南支疊巘堆青層巒
0429c15: 鎖翠翩翩蜨戲恰恰鶯啼觸處皆建化玄門豈不田
0429c16: 地益寬腳頭愈闊雖則玲瓏嵒太白峰為君舊遊之
0429c17: 鄉安知不一番提起更一番新哉非熊協卜太公已己
0429c18: 望子之久彼蟠谿一潯水計不足留連乎君長割餘
0429c19: 閒而與我輩山僧野客平分風月亦安可得邪謹埽
0429c20: 榻拂石以俟末後一遊。
0429c21: 又
0429c22: 甬江分櫂敢期千里洋子竊附長風庶幾瓜步南徐
0429c23: 猶得追陪名勝不謂貧道以四眾留慈居士亦虎林
0429c24: 頓轍瞚息之間夢幻千岐始知般若六喻信非曲譚
0429c25: 故今貧道願居士以華藏為床不可說須彌為枕子
0429c26: 無邊浮幢王剎為茵褥十虛為被去來今為五更籌
0429c27: 鼓世出世間為三春夢從他順也得逆也得如是則
0429c28: 有極寵極辱之事出吾前亦如木人見華鳥矣否將
0429c29: 嬰寧抑且如之何也雖今世路風波在貧道亦何所
0429c30: 不有然稍能墨守不至見貌言如今之流俗一等者
0430a01: 亦未嘗不作此觀耳春寒乍雨乍晴最宜珍調四大
0430a02: 為禱。
0430a03: 又
0430a04: 聞歸楚之帆已己飽春風而南矣方恨不能握手江干
0430a05: 訂此生再晤之期乃既發而中留何也母亦天故幻
0430a06: 出奇緣俾居士極生猒離之想而堅固出世心耳呂
0430a07: 嵒丹成于下第黃龍定證于獄中古之人尟有不遭
0430a08: 憂患而獲大寧者所以酒僊和尚云楊子江頭浪最
0430a09: 深行人到此盡沈吟他時若到無波處還似有波時
0430a10: 用心以此參知貧道之言未謬也匏繫有眾之累恕
0430a11: 我候不躬親天氣正熟梅尤冀加餐自愛。
0430a12: 又
0430a13: 昔元微之與白居易云自識君來三度別者回白盡
0430a14: 老髭鬚戀君不去君須會知得後回相見無貧道與
0430a15: 居士交情未敢竊比元白然蒙駿賞亦略驪黃矣乃
0430a16: 僅一別而雲山飄渺會面無期豈真人生動如山與
0430a17: 水一分而不可復合者也去歲晤王念老得詳起居
0430a18: 且知長君已己補弟子員今秋化變龍門會看角頭迥
0430a19: 出未審太翁肯以先朝刑獻襲受昭代恩榮否邪別
0430a20: 後數年屢為業風飄蕩爰自廣潤能仁及今湖之道
0430a21: 峰雖則遷徙靡常但喜面顏不改可對故人耳吳地
0430a22: 兵凶日見全楚賴德星想已己民豐物阜矣玄鑒禪人
0430a23: 以分衛來敬修短箋問候鴈遠魚艱餘不備及。
0430a24: 與惠連梅職方諱之煥
0430a25: 延壽王去天童咫尺耳入山之駕未卜何日始命也
0430a26: 聞欲轍環之台恐此邦亦猶吾大夫況今皇路未清
0430a27: 夷我瞻四方正蹙蹙靡騁之時母亦暫登太白少憩
0430a28: 玲瓏一觀海嶽之雄乎專盻來旌可勝翹企。
0430a29: 與春曉紀海憲諱騰蛟
0430a30: 羊羵首魚赬尾正繁霜臘不雪災祥之類斯繼見者
0430b01: 頻年自台臺下車以來非但與人之誦孔邇有歌而
0430b02: 時雨同雲曾無失候人事感于下天道應于上從此
0430b03: 兵銷甲洗四海將見同文之治矣但拊字心勞簿書
0430b04: 鞅掌尚虞貴體未暇攝調然萬井翕而尊俎百神自
0430b05: 當呵護即貧道輩之枯木受陽春者亦未嘗不冥告
0430b06: 佛天況台臺之禱久矣者乎入山窮忙有失拜賀敬
0430b07: 遣僧訊問興居惟鑒炤弗備。
0430b08: 又
0430b09: 客秋辱教言貧道時出天童已己逾月矣所諭令姪至
0430b10: 今未面意歸東將日久近有來自錢唐始知亭驂未
0430b11: 稅鄉土情關旄丘葛誕牢騷之緒尋常在所不免乃
0430b12: 居士固用佛治心者寧不知三界等郵傳人生如過
0430b13: 客齊之僑楚之旅何所欣猒其間況行之與止非臧
0430b14: 非樂要有默定之天焉故今貧道願居士始終以天
0430b15: 自信總他方此界為一旅邸以自泯懷則安往而不
0430b16: 自得其得哉未能造訪深懅寸私輒奏短章有冀寬
0430b17: 廣耳。
0430b18: 與慈谿時邑侯
0430b19: 靈山佛法付屬王臣誠以苾芻孱弱非憑託高顯則
0430b20: 無以蔭庇其根荄況落穆寡合如貧道者處魔強之
0430b21: 日當積毀之秋復與大檀無傾蓋之歡半面之識必
0430b22: 覆護之安全之多方而回互之夫以民物為與包在
0430b23: 大檀固無所不用其樂只而施之方外則已己奢矣非
0430b24: 受屬靈山而以宰官示見者曷能爾也極欲詣臺致
0430b25: 謝然既以晏子待君侯矣又不敢不以越石父自待
0430b26: 惟終身行道期於冥酬厚德而已己臨書感慨曷勝惓
0430b27: 然之至。
0430b28: 復清海魯太史
0430b29: 夫子畏匡微服過宋至人之道一龍一蛇彼桓司馬
0430b30: 曷從得其便哉然託在知愛之下不能不作於然疑
0430c01: 耳承翰而後喜乃可知廣潤襟山帶海僅以瓦全非
0430c02: 乏是輩也是知濁惡世中無適非苦所貴慧心人冷
0430c03: 眼看破然後和盤掇轉直向自己命根上力下一刀
0430c04: 則淨羸羸赤灑灑沒可把自然乾坤依舊日月重朗
0430c05: 舍是無為也不慧薄福應宜長遯世無能只合住深
0430c06: 山法幢高豎重言不當喫況卓錫西來乎言之不文
0430c07: 行之不遠深慚拙集潦艸乃不鄙夷儼然重以珠璣
0430c08: 弁首庶將賴借以傳矣幸何如之望風懷想不勝依
0430c09: 依。
0430c10: 又
0430c11: 一夏貧病交煎苦惱無量幸而富有風泉雲壑節巘
0430c12: 明湖差足樂饑耳吳興之轍雖未有期然名山顯位
0430c13: 望君之來君乎君乎候不邁哉余較相如病尤渴者
0430c14: 敬以來歲春煖為約。
0430c15: 復玉齊耿兵憲諱應衡
0430c16: 鵝換丹經韻流千載何虞琅函梵筴博以泡沫生餘
0430c17: 況鐵畫銀鉤字字永和真蹟復壽梓以廣流通則熠
0430c18: 燿非禪叢一處荷戴亦非不慧一人矣遠辱使星諄
0430c19: 諄返杖見命若論有懷晤言之思何啻櫂舟雪夜而
0430c20: 往乃歲云莫矣不慧遽翛然就道其若方來萬有餘
0430c21: 指將何依託邪敬訂春風乍扇重沐分榮也前後尊
0430c22: 稿詠而珍藏之矣裁復不莊統惟涵鑒餘希自玉以
0430c23: 迓天庥。
0430c24: 又
0430c25: 建法幢于法運垂秋之年雖二嚴素朢無虧者未免
0430c26: 波旬側目矧福慧既涼且薄如貧道復丁茲兵凶
0430c27: 至顧隱然半千緇侶得超遙容與于長峰怪石之下
0430c28: 苟非光明遠炤曷克臻此乃復顧慮殷殷不遠千里
0430c29: 遺牘當事諸君子屬以弘護帡幪之又從而雨露之
0430c30: 何台臺之為人徹抑周回顧盻且靈襟之細密如絲
0431a01: 也所媿貧道荒疏無聞無能補報萬一耳五磊豁役
0431a02: 既蒙留念終戴二天必矣承惠謹對使拜嘉弗宣。
0431a03: 又
0431a04: 娑婆險惡非得忍菩薩未易站腳況行道設教其間
0431a05: 宜波旬之生憎嫉也然欲入虎穴取虎子寧惜橫身
0431a06: 虎口所以山僧到此不敢存絲毫利害於衷直素乎
0431a07: 其患難而行乃總憲公即以澤雉蓄之返得飲啄自
0431a08: 如焉幸矣聞駕抵扺永興本圖便面但有數百衲子結
0431a09: 冬在山朝夕無見糧不忍使其獨受饑寒特回與之
0431a10: 共守寂寥耳艸率通候弗備。
0431a11: 又
0431a12: 憂心悄悄慍于群小雖古聖不免特曰肆不殄厥慍
0431a13: 亦不隕厥問則未易時常蹈襲耳昨訪寓次深慚齋
0431a14: 施汪溢矣而一種平懷泯然自盡之風尤足生人曠
0431a15: 遠然則般若有靈不于台臺茲益驗哉別後旋歸道
0431a16: 峰駕至邸菴殊失陪奉罪歉并謝。
0431a17: 與子寅韋明州
0431a18: 武林會晤正在靈雨方零之候別來幾何時秋
0431a19: 風又將入戶矣歲月如梭人亦易老不審比來福履
0431a20: 勝常前案結絕否聞郎君翰林公已己屆臨安則彼婦
0431a21: 之口庶幾見睍曰消冤業一釋天宇迥高頫仰身心
0431a22: 更有何累邪從此超三界越六凡塵點劫來結末梢
0431a23: 頭事亦當料理清楚不可更復因循矣萬望留神伏
0431a24: 熱珍重不盡。
0431a25: 復文載祁南平諱熊佳
0431a26: 尊嚴僊逝憂出非常山僧未能遣一介使用弔左右
0431a27: 者以居士見越常情亦以山僧跡居方外者也不意
0431a28: 疏拙嬰難反辱教札見唁悚惕有加耳況復達識高
0431a29: 論尤足發人深省如曰末劫正臨古之至人如羑里
0431a30: 畏匡俱從逆行持世夫子之說洪範也第曰僅云逆
0431b01: 順不嬰尤非深知和尚者則山僧豈敢當哉相去日
0431b02: 以遠相見日以疏回首能仁有同隔世矣春末夏初
0431b03: 乍寒乍暄唯珍育不盡。
0431b04: 復皜菴費內史諱景烷
0431b05: 比來江上風鶴騰疑貧道方停櫂吳門忽接華翰知
0431b06: 愛念我者深至馳仰之私何啻春苕方增也邪別機
0431b07: 西堂既荷栽培則道峰片席與繼席之者貧道更無
0431b08: 復返顧之憂矣所恨華髮一天霜而殘雲莫鳥志在
0431b09: 依山歸樹弗克長侍左右耳諸餘腕不勝既金風瑟
0431b10: 瑟惟珍攝弗備。
0431b11: 又
0431b12: 屢辱慈念感不去衷方媿僑寓行間未遑訊問為歉
0431b13: 而又先以華音示我何情之深而渥也婁東邗上等
0431b14: 是雁落沙汀宿水餐雲之志終當償之金輪五老間
0431b15: 耳福無雙至既有蘭孫之慶合膺尤子之虞此堪忍
0431b16: 娑婆所以為缺陷世界也抑人有言知事少時煩惱
0431b17: 少令姪喜知事故應多受煩惱第不當憂及居士耳
0431b18: 雖然周處反轍卒為晉代名儒安知今日之禍又非
0431b19: 將來之福哉別機質陋無文叨承曲庇厚矣譽多溢
0431b20: 美得無過情也乎梅綻新枝時有暗香入座柳含春
0431b21: 意不禁青眼撩人明取箇中消息何間千里同堂吳
0431b22: 門之櫂萬乞停舟臨書無任戴仰之至。
0431b23: 又
0431b24: 闊別故人三見庭梧葉落眷念之私非不中心如失
0431b25: 而奔走淮齊山川為間正莫詰興居之安否如何耳
0431b26: 清長老來辱手教始知有鼓盆之戚家復多難苟非
0431b27: 高明勘破空華幻影詎能堪忍如斯苦境惡緣也邪
0431b28: 山僧識疏材淺既無神龜藏六之用復多業緣鼓蕩
0431b29: 之風未必動而不遷亦曰物誠斯應不意居士曠識
0431b30: 亦竟以為猶然棲棲也且道峰片席清長老既能勉
0431c01: 承堂構復賴藉弘護威靈使山門不致寂寥化儀或
0431c02: 將綿衍斯善矣又何必再三敦逼垂老無似之人哉
0431c03: 江山悠渺恐增跋涉萬勿命駕庶不絕我芒鞋竹杖
0431c04: 尋洞中人于苕溪深處也賤齒何足為念謹拜嘉賜
0431c05: 秋風漸肅唯冀若時自愛不備。
0431c06: 又
0431c07: 前有還山退居瑤席之復者蓋為辱承眷念之殷重
0431c08: 違長者故耳一則欲清長老再領院事俾山僧得超
0431c09: 遙容與時駕廣陵之鶴時揚霅水之舲相從香山九
0431c10: 老或聽雲嵒下或賞雪峰頭庶幾頤真葆和以不夭
0431c11: 札其天年而已己今清長老既堅志不還則一任燈籠
0431c12: 騎佛殿出山門抑山僧何苦龍鍾僕僕甘為兒孫作
0431c13: 馬牛哉故定計明春二月祇可一到上方少慰勞勞
0431c14: 闊別之思常住事宜不敢與知也先此布聞統惟恕
0431c15: 悉不宣。
0431c16: 又
0431c17: 到山數日聞大維摩示疾毘邪屢欲遣問正恐反更
0431c18: 勞神然私不去心也適諸郎姪及兩張先生至知竟
0431c19: 霍然殊為慰慊日者山僧棄昭易邗水萬有千金之
0431c20: 功業直飄然歸臥空山者豈有所眷戀其間特以曩
0431c21: 劫與居士有深緣而一往弘護之誼不忍違負耳山
0431c22: 僧且不忍負居士顧于先師半生締搆之叢林忍見
0431c23: 墓木未拱日就傾圮今往者拂袖已己行來者皆掉頭
0431c24: 不顧使山僧溘同朝露則亦已己矣尚狗馬未填溝壑
0431c25: 將宜何如為心者夫此安彼危此飽彼饑此簡閒彼
0431c26: 憂勞寧獨灼如高鑒即至愚之夫亦知此行必凶多
0431c27: 吉少然山僧所以為此極難者正如石齋合座師本
0431c28: 一帖括書生當君國危亡之際必躬就戎行卒視死
0431c29: 而如飴誠以國宜忘家君宜忘身臣子之分當如此
0431c30: 耳將遂渡江而南不知奉教更復何日臨書愴懷曷
0432a01: 勝凄清。
0432a02: 復靜香周觀察諱荃
0432a03: 炎荒喪亂北地災仍唯青齊四境之中賴德星高炤
0432a04: 屢見豐年穰穰夜戶不扃矣復軫念蒼生之盲無慧
0432a05: 目也必欲借大法金鎞而開鑿之非內聖外王之道
0432a06: 備乃厥躬何以臻此第媿山僧利眾乏珍無以副台
0432a07: 臺之請求耳夫感應道交理無固必既承呼召敢不
0432a08: 奔趨所以遲遲吾行者屬此間有未了之案然亦隨
0432a09: 宜註銷行將曳杖就途矣相見匪遐率爾報命統惟
0432a10: 慈原弗宣。
0432a11: 又
0432a12: 勉承台命竭蹶赴青不謂遽逢居士之大故弗克安
0432a13: 止檀陰之下相與光揚此事則我法可知矣道中獲
0432a14: 一傾蓋無以為情復不能少致生芻之獻然居士方
0432a15: 以道義廣交遊知不以世俗相期焉山僧安敢希蹤
0432a16: 古人特以年運既往謬為諸方推許庶竭駑鈍少挽
0432a17: 末年頹風是所報于萬一耳抑聞至人不以存沒間
0432a18: 念不以生死縈懷惟望凝神自愛葆我天真儻後緣
0432a19: 成熟再託弘護之中爾時唱拍相酬豈不寂莫中一
0432a20: 段快事也臨楮曷勝神企之至。
0432a21: 復開來萬萊州諱代尚
0432a22: 猥承賦贈及法殿之顏高挂雲堂頓覺華雨彌空龍
0432a23: 蛇走壁正使藏之百葉且有考往蹟而興弔古之思
0432a24: 者況此日之瑤章璀璨乎哉竊惟門下孝以作忠慈
0432a25: 以使眾其于家國之間舉人道之所宜然者可謂罄
0432a26: 無能事矣至若山僧之株守林泉罔裨宗教直一衰
0432a27: 朽陳人已己耳顧何煩高明齒頰而揄揚累幅也邪初
0432a28: 夏賦歸來暫寓邗上小菴佇聽萊績告成行將藩蔽
0432a29: 江南奉麈或當有自乎春光溢目想興居凡百如宜
0432a30: 謹此借候餘希珍玉弗備。
0432b01: 復松交顧比部諱子咸
0432b02: 向者承乏越州大能仁寺幸依檀蔭因得奠安厥居
0432b03: 于萬有好惡之中嗣後弘法台垣竟以無妄罹災復
0432b04: 藉讜言賴昭雪則又非僅託庇甘棠且將肉白骨起
0432b05: 死者而生之矣乃數年之間萍蹤湖海浪跡淮齊遂
0432b06: 不克以一函訊問興居罪也如何蒙慈宥弗棄夷更
0432b07: 以報國禪院相推挽國未云報報我知己此其時矣
0432b08: 其奈衰殘無似固利眾乏珍而邗江吳會抑多未了
0432b09: 之局坐此分身不迭可若何或因便得一造龍門話
0432b10: 往昔為厚幸至于金閶把斷化導一方則智短神疲
0432b11: 恐雖方命亦有所不暇惜也死罪死罪不盡不盡。
0432b12: 復爾濤汪進士
0432b13: 仰惟逸韻孤標聞諸敝檀費皜菴者飫矣昨過鴛湖
0432b14: 得晉光儀如坐春風愛日中不啻錫我百朋之惠矧
0432b15: 茲德音不已己哉承諭欲山僧曲垂方便得唱還鄉曲
0432b16: 者不妨居士即今磊磊落落作一破家散宅漢則自
0432b17: 無家可坐無世可興又豈有鄉邑之可還也邪不見
0432b18: 古德道還鄉盡是兒孫事祖父從來不出門是在居
0432b19: 士留神而已己旅菴月子在山僧門下未逮賜由之輩
0432b20: 而盛德作人遂蒙獎藉乃爾然苟能堅自樹立其去
0432b21: 時流也遠矣秋曙至深委近履殊為慶慰李道臺弘
0432b22: 護無斁深荷鼎力吹歔并謝弗備。
0432b23: 復明州眾護法宰官
0432b24: 先和尚典主斯席近十載餘荷大檀呵護之靈故得
0432b25: 梵海無波道山高出今者天不惠弔哲人云逝閔予
0432b26: 小子方深梁木之悲未諳父薪之重乃門下不泯先
0432b27: 德儼然忘其固陋重之以堂搆是仍之命拊躬循省
0432b28: 百慮摧填方欲山藏海竄曲匿高深而山中同門昆
0432b29: 年過奉明詔霜督愈嚴今則山僧自知業緣無避抑
0432b30: 以白楊蕭蕭先靈在望築室反場伊何人哉故敢勉
0432c01: 承台命俟三年心喪之後度其可行則行之不可則
0432c02: 與大檀共戴有德以不昧先和尚屬累群公之誼斯
0432c03: 已己矣所冀大檀弘護無斁保茲清眾俾不孝得安山
0432c04: 鳥飲啄之嘗則食德寧有艾哉奉教有自艸復不虔
0432c05: 統惟垂炤弗宣。
0432c06: 復常熟眾護法宰官
0432c07: 承翰以勝法見召固當從喚自惟駑馬伏櫪不堪有
0432c08: 所驅策矧廣潤殘局未終當破壞之餘一旦去其司
0432c09: 守非但剎竿倒地將恐佛面生苔矣妨命之愆統惟
0432c10: 慈炤臨書無任主臣之至。
0432c11: 復檇李諸護法宰官
0432c12: 鴛湖浩渺秀水泚清所以蔚為文邦佛國者雖地靈
0432c13: 乎亦由諸大君子動之以光風臨之以霽月遂如是
0432c14: 其泱泱大風哉譬諸安養人之所樂生也復有觀音
0432c15: 勢至垂手提攜焉不即往惑矣更掉頭不顧豈夫也
0432c16: 哉然則貧道辱諸大君子棲真之命又何異是但日
0432c17: 者謝事道峰期于投老匡廬金輪五老實聞斯言無
0432c18: 幾而遂食之此固諸大君子之所不取也所冀玉成
0432c19: 乎其大者庶不敏之是釋抑或相共諸大君子對臨
0432c20: 乎空生嵒畔焉其不逖耳矣謹復弗宣。
0432c21: 復李灌谿姚文初吳止齋陳皇士諸護法宰官
0432c22: 恭惟眾檀德合民望文為士宗正氣彌天既潔身以
0432c23: 持世清風匝地尤起懦而鐫頑百艸出龐蘊之家章
0432c24: 明祖意天女入維摩之室妙發辯才法喜逍遙豈等
0432c25: 蘇黃以有間玄機旁礡將追楊李而上之某佛蔭叨
0432c26: 承宗圖濫廁人非廣慧難酬郡尉之禪智遜金山敢
0432c27: 下端明之帶辱諭般若廢寺欲侍者葦燈效恢復之
0432c28: 勞且以中興文字委之山僧班門弄斧某固不敢即
0432c29: 葦燈宗子學齒未長德能俱淺夫以白雲之洞徹見
0432c30: 元發用太早尚來昔人非福之譏矧其下乎某聞君
0433a01: 子愛人以德果諸檀愛其慧辨英敏可臻斯道當勸
0433a02: 其竿頭進步再見文殊不應使彼坐向彌勒閣中生
0433a03: 滅度想也抑道邊廢剎殊費經畫吳下叢林又近多
0433a04: 奔競之風以血氣未定之人染其惡習名利薰心必
0433a05: 致枉道辱身敗傷風教得不求益無幾而害實弘多
0433a06: 哉尚冀諸檀策發而謝遣之則戴德之思當有倍于
0433a07: 銜結者矣臨書無任主臣。
0433a08: 與祈遠唐孝廉諱元竤
0433a09: 欽風慕德之久僅于天童一曙光華自此如武陵春
0433a10: 色杳不重逢矣辛巳隱匡南遠承教札及黃檗老人
0433a11: 碣上之詞拜跪展讀朗詠嵒前則猿啼危木鶴唳青
0433a12: 霄會某適刪潤從兄伯子狀于時鶺鴒原上之思遂
0433a13: 合作風雨雞鳴之感但幽棲既荒遠而嬾癖復中心
0433a14: 脾不覺因循廢閣于今頃拮据天童先師銘事重嵒
0433a15: 之感欻復見前方冀匈言左右不謂惠貺下頒謹此
0433a16: 特遣侍僧走謝兼展夙懷伏望矜哀愚誠一字之褒
0433a17: 非但先兄榮于華袞庶俾遠方殊俗聞風之下廉立
0433a18: 而敦則凡自今以往之人心既死而之生者皆門下
0433a19: 之賜也若謂誓言始出方三令而五申之不應自某
0433a20: 決撒籓籬則此乃風世之言何與諸方之事敬以為
0433a21: 請畏涉葛藤不敢縷。
0433a22: 復予安王孝廉
0433a23: 緬懷玄致渴想殊深忽教札遠頒箑章寵被兼拙錄
0433a24: 重辱題辭顧盻之間何止風清四座直令嵒壑光生
0433a25: 矣先德有言功名美器造物不與人全人固欲之天
0433a26: 必奪之矧內無實德而浪得虛名者邪褒嘉過逮與
0433a27: 夫巨剎濫膺皆所謂負乘致寇者然藉是得以朝夕
0433a28: 祇承大教非不願幸但廣潤住僅一周寒暑無尺寸
0433a29: 之勞足以報效山林泉石正難撩起便行而恬作負
0433a30: 心漢耳儻邀居士之靈主者或聽以客情相處則奉
0433b01: 塵當在霜老華黃之候否則不敢與聞大命矣謹布
0433b02: 腹心統惟裁察。
0433b03: 又
0433b04: 明夷蒙難在昔聖賢莫可殫紀至若山僧又不足言
0433b05: 矣東甌之質自是業種五百生前豈當事者有成心
0433b06: 于我輩哉即有成心愈徵夙負難逃此我輩學佛之
0433b07: 徒明見三世果因而不從違世儒諉天與命之說也
0433b08: 如此則尚恐此番償酬不足致有餘殃可畏又焉肯
0433b09: 打向別處流轉乎辱念殷殷至形歌詠是將不朽山
0433b10: 僧也抑山僧何幸小出而大遇哉。
0433b11: 又
0433b12: 見可而進知難而退來翰非不籌之至當山僧亦非
0433b13: 不委悉深情但既承當箇事闡化一方不能洞察幾
0433b14: 微綢繆未雨矣徒于舵折檣傾之後方議收綸罷釣
0433b15: 未免貽譏有識抑山僧佛氏之徒而學夫佛者也夫
0433b16: 佛必以深悲大願為心悲願之重身命是輕故曰將
0433b17: 此身心奉塵剎又曰我觀三千大千世界無有芥子
0433b18: 許而非菩薩舍身命處審若如是是則欠債還錢況
0433b19: 已己不中矧爭潛見校夷險而為趨避之地哉故識者
0433b20: 謂山僧宜捐道峰而不知山僧早已己捐夫身命矣蓋
0433b21: 不如是是謂離悲棄願而佛必曰某非吾徒也然則
0433b22: 在彼不妨已己展不收在我難持退而不進庶幾將此
0433b23: 身心用報佛恩酬知己耳唯高明其鑒諸。
0433b24: 
0433b25: 
0433b26: 
0433b27: 
0433b28: 
0433b29: 
0433b30: 布水臺集卷第三十一
