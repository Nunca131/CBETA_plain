0149a01: 費隱禪師語錄卷第九
0149a02: 嗣法門人隆琦等編
0149a03: 上堂九
0149a04: 開爐結制居士徐敏吾祈壽同黃啟愚蘇于九設齋
0149a05: 請上堂問爐宏開七尺烏藤點鐵成金法幢肇建
0149a06: 一枝白拂轉凡成聖如何是直指向上一路師云者
0149a07: 是順硃填墨來進云既是吞盡十方因甚寸草不納
0149a08: 師云為甚不領前話進云若然者人人頂上放大
0149a09: 寶光個個腳跟下縱橫十字師云料掉沒交涉進云
0149a10: 土宿夜遊南贍部泥牛腳下火星飛師云唎唦進
0149a11: 云鐵花生碓嘴遍界發馨香師云轉遠了也進云謝
0149a12: 師答話師云救得差一半問衲僧家舉一明三日機
0149a13: 銖兩因甚今日又畫地為牢師云是你帶累進云設
0149a14: 有不甘衲子掀倒禪床喝散大眾又如何師云老僧
0149a15: 不曾登座僧喝師云亂喝作麼進云曾踏上頭關捩
0149a16: 子休將鸞鳳作烏雞師云不要詐明頭問號令人天
0149a17: 須是作家宗匠主張法席唯憑本色高人從上宗乘
0149a18: 即不問臨機一句事如何師打云金剛手裏掀天棒
0149a19: 進云即今一棒與臨濟是同是別師云你試卜度看
0149a20: 僧便喝師云連棒打退始得進云等閒一句無私語
0149a21: 千古傳聞似怒雷師云低聲低聲問堯峰孤迥八面
0149a22: 風光四眾雲臻師登寶座靈山一會何似今日如何
0149a23: 是今日事師云描畫不成進云紅爐煆出無多子一
0149a24: 輪明月掌握中師云又落筆墨來進云也要和尚證
0149a25: 明師云昧卻當機一著進云玉兔挨開碧海門拂袖
0149a26: 歸位師云太不領話問轉天關盡在舌尖定當迴地
0149a27: 軸全憑掌上分明去此二途和尚如何接人師云老
0149a28: 僧無舌又無手進云一言超影象不墮古人風師云
0149a29: 猶有舌頭在僧喝師云那裏學來進云恁麼則好手
0149a30: 手中呈好手紅心心裏中紅心師云是你眼花進云
0149b01: 某甲禮拜去師云老僧全不受問拈起也龍吟虎嘯
0149b02: 放下也月白風清不拈不放如何施設師云須彌山
0149b03: 進云恁麼則孤峰絕頂垂綸坐不風流處也風流師
0149b04: 云被你註腳進云臨機一句縱奪得妙師便打僧無
0149b05: 語師云墮也墮也僧云破也破也師云自招其禍問
0149b06: 飄飄葉落樹頭空昔日今朝事不同唯有山中楖栗
0149b07: 子頂天立地振家風者箇且止如何是和尚家風師
0149b08: 云無鹽又無米進云恁麼則威音那畔登猊座獅子
0149b09: 逍遙直入時師云那有閒氣力進云有意氣時增意
0149b10: 氣師云老僧忍饑不暇問凡聖交參即不問霜風拂
0149b11: 面意如何師云寒進云如是則人人頂天立地也師
0149b12: 云與你沒交涉進云雲開見日獨耀乾坤師云白雲
0149b13: 迷卻乃云狸奴白牯結同參泥捏金剛肯指南驀會
0149b14: 其中端的意無心碗子笑瞿曇於是了知百千三昧
0149b15: 無量玅義未是平等性智三千大千世界及無量無
0149b16: 邊香水海亦非圓覺伽藍蓋三千大千猶屬事障無
0149b17: 量玅義亦係理障事障理障並遣人空法空頓除翻
0149b18: 身格外手眼多殊等閒拈一莖草便是佛祖鉗錘信
0149b19: 手畫一圓相亦為大開爐韝從教人天于此鍛鍊龍
0149b20: 象在此鉗錘身心透脫任運無為且作麼生鉗錘又
0149b21: 如何鍛鍊有時奪人不奪境有時奪境不奪人有時
0149b22: 人境兩俱奪有時人境俱不奪奪人不奪境也覿體
0149b23: 承當須喫棒奪境不奪人也造到玄玅俱捋下人境
0149b24: 兩俱奪纖悉不存人境俱不奪天下太平受得者番
0149b25: 毒手則披三種衣居三眼國敲空作響擊木無聲南
0149b26: 山舉足北山行纔見得臨濟宗風自來迥別堯峰手
0149b27: 眼亦是不差正當恁麼時迥脫羅籠一句作麼生道
0149b28: 海底泥牛啣月走巖前石虎抱兒眠復云居士欲齋
0149b29: 一藏僧敬來此會禮金仙更祈壽筭多彌衍願與須
0149b30: 彌岫比肩乃高聲云大眾與他證明始得乃卓拄杖
0149c01: 下座。
0149c02: 常熟鄉紳喜賡王居士到山師上堂僧問打鳳羅龍
0149c03: 敲骨取髓即不無今日事作麼生師云無星秤子稱
0149c04: 不起進云承言者喪滯句者迷如何是不借借師云
0149c05: 不妨超超進云恁麼又爭得師云誰是其人進云黃
0149c06: 金自有黃金價終不和沙賣與人師云汝猶賣弄僧
0149c07: 喝一喝禮拜師云醜問山深路僻車馬應稀居士得
0149c08: 得到山未審有何垂示師云絃音一曲向人彈進云
0149c09: 昔時王常侍今日王喜翁是同是別師云汝辨別看
0149c10: 進云王常侍云者一堂僧又不看經又不習禪還成
0149c11: 褫伊還不成褫伊師云一字不著畫進云只如臨濟
0149c12: 云總教伊成佛去又作麼生師云亦好三十棒進云
0149c13: 金屑雖貴落眼成翳是承當不是承當師云問取闍
0149c14: 黎進云佛教儒宗一肩擔荷師云阿師莫踏兩頭船
0149c15: 有僧出眾豎拳云不得喚作拳頭畢竟喚作什麼師
0149c16: 云露進云萬象恒談無晝夜靈山一會古今傳師云
0149c17: 曲安註腳乃云正心君子樂道宰官長慕西來大意
0149c18: 立志欲透禪關老僧在于虞山駐錫常來聚首物外
0149c19: 盤桓而今既應堯峰之席亦來垂顧不懼時寒如天
0149c20: 降瑞一寺同歡更須曉得老僧與王居士會心在乎
0149c21: 物表符契貴其默參所以今日更無機用語言正是
0149c22: 相見又無事不來還憶君記得春間在虞山言其萬
0149c23: 物從四象生四象從兩儀生兩儀從太極生太極從
0149c24: 無極生只如無極從何處生喜翁居士答云到者裏
0149c25: 卻不會老僧將居士手臂一捏云向者裏薦取居士
0149c26: 彼時亦唯唯而去今日人天眾前輒為舉似去也便
0149c27: 下座。
0149c28: 沈府太夫人設齋請上堂僧五始問昔日德山托缽
0149c29: 下法堂雪峰云鐘未鳴鼓未響托缽向什麼處去此
0149c30: 意如何師云一任傍敲進云德山老漢低頭歸方丈
0150a01: 又作麼生師云壁立萬仞進云只如舉似巖頭頭云
0150a02: 大小德山未會末後句恁麼道還是肯語不肯語師
0150a03: 云家富小兒嬌進云巖頭密啟其意未審密啟箇甚
0150a04: 麼意師云無風荷葉動決定有魚行進云至來日上
0150a05: 堂果與尋常不同那裏見他不同處師云杷柄在他
0150a06: 手進云巖頭道雖然也只得三年活向甚麼處定當
0150a07: 師云且信一半進云德山果三年而逝與巖頭前話
0150a08: 相去多少師云赤眼偶遇火柴頭進云若無舉鼎拔
0150a09: 山力千里烏騅不易騎師云在汝自念干他甚麼事
0150a10: 進云只如堯峰今日缺供大眾持缽出山與德山持
0150a11: 缽相去多少師云一采兩賽進云恁麼則古今無異
0150a12: 轍也師云任汝合將來進云知音不在頻頻舉作者
0150a13: 須知暗裏驚師云老僧耳聾僧云且放過一著師便
0150a14: 喝乃云此道無窮際如何契得全心空了何法寂爾
0150a15: 一長天分明一念不涉其年山上鯉魚啣月走不勞
0150a16: 野老更安筌檀信設齋奚樣福火裏花開朵朵蓮遂
0150a17: 喝一喝下座。
0150a18: 上堂僧問世尊拈花意旨如何師云突出難辨迦葉
0150a19: 微笑意旨如何師云看破了也即今老和尚獨踞猊
0150a20: 座龍象如雲未審眾中更有阿誰解笑師云獨汝不
0150a21: 唧溜進云丈夫自有沖天志不向他人行處行師云
0150a22: 強出頭來堪作什麼僧云難瞞作者師云不知掩彩
0150a23: 問金果乍香群鳥集冰壺發燄幾人知師云汝還信
0150a24: 得及麼進云鴛鴦繡出從君看不把金針度與人師
0150a25: 云誰許你賣弄問淨裸裸赤洒洒且道是什麼人境
0150a26: 界師云正好打進云盡大地是荊棘林透過此關能
0150a27: 有幾人師云獨汝過不得乃云有問有答撩鉤搭索
0150a28: 無問無答填溝塞壑援引機緣灶邊木杓施棒用喝
0150a29: 秦時轢總不恁麼來多苦少樂更不恁麼去千差
0150a30: 萬錯無面目人開眼笑沒隙太虛飛一鑿遂拋拄杖
0150b01: 云看看復舉昔日世尊敕阿難云食時將至汝應入
0150b02: 城持缽去阿難應諾世尊云汝既持缽當依過去七
0150b03: 佛儀式阿難云如何是七佛儀式世尊召阿難阿難
0150b04: 應諾世尊云持缽去據世尊向急忙中抉箇眼目要
0150b05: 人諦信衣缽有源不致世諦流布可謂恩大難酬爭
0150b06: 如堯峰寺中諸位上座托缽入城駕一舟航時大兵
0150b07: 往來被衙役封鎖不能挽回幸得　撫臺道尊及府
0150b08: 縣諸位官長各批文發回可謂一缽含藏天地寬龍
0150b09: 天陰助送將還衲僧應有超方句七佛機玄亦透關
0150b10: 雖然據款結案亦須信得托缽功高不是等閒合寺
0150b11: 大眾更當信取始得便下座。
0150b12: 初一日武林龍菴性然禪德請上堂僧問若論佛
0150b13: 法自有時節因緣如何是時節師云胡地冬抽筍進
0150b14: 云滴水滴凍去也師云節外又生枝乃云日日日是
0150b15: 好日大道縱橫明歷歷于此透過頂門關熾然說法
0150b16: 不干舌碗子撲落地拈來卻是碟且道意旨如何笑
0150b17: 殺東村王打鐵便下座。
0150b18: 脫塵上座領松江居士周本源王君英等請上堂師
0150b19: 陞座云雲從龍風從虎意旨如何若答得相當老僧。
0150b20: 上堂已巳畢其或不然老僧自拈也雲從龍風從虎箇
0150b21: 箇有心向上路堯峰寺裏覿面提眼不聾兮耳不瞽
0150b22: 驀爾翻身格外行方信禾山解打鼓聲光落落見端
0150b23: 倪博地凡夫成佛祖復舉當時龐居士問馬大師云
0150b24: 不昧本來人請師高著眼馬祖直上覷龐居士云一
0150b25: 種沒絃琴唯師彈得玅馬祖直下覷龐居士便禮拜
0150b26: 馬祖乃歸方丈龐居士云適來弄巧成拙據馬大師
0150b27: 直上覷而又直下覷大似持缽不得詐道不饑龐居
0150b28: 士云一種沒絃琴唯師彈得玅可謂外揚家醜檢點
0150b29: 將來二俱失利今日忽有人問老僧云不昧本來人
0150b30: 請師高著眼老僧但答云徐行踏斷流水聲縱觀寫
0150c01: 出飛禽跡此語有兩負門若檢點得出不妨伶俐卓
0150c02: 拄杖云去罷歸方丈有僧問話師打侍者云他說什
0150c03: 麼其僧猶進語侍者亦打僧師云喫酒索錢。
0150c04: 臘八卓然上座領惟友王居士請上堂僧問風雲際
0150c05: 會龍象交參即不問如何是昭昭靈靈邊事師云觸
0150c06: 著磕著進云如何是夢中主師云老僧不曾睡進云
0150c07: 無夢無想主人公畢竟作麼生師云老僧不識進云
0150c08: 只如枕子墮地與睹明星相去幾何師云盞子撲落
0150c09: 地碟子成七片進云恁麼則將此身心奉塵剎是則
0150c10: 名為報佛恩師云與你分上無交涉要大眾
0150c11: 證明始得師乃云悟道釋迦去不回叢林歲歲食香
0150c12: 糜咸言多少奇特處誰識奇中更有奇只如釋迦未
0150c13: 出世時未到雪山時未睹明星時以至明星未出現
0150c14: 時者一著子落在什麼處遂以拄杖卓一卓云若向
0150c15: 者裏見得徹透得明則人人指天指地箇箇點胸點
0150c16: 肋譬如壯士不借他力獅子遊行不求伴侶所以道
0150c17: 釋迦未降生達磨未西來佛法遍天下談玄口不開
0150c18: 如是則釋迦睹星悟道已巳落第二頭後來拈花示眾
0150c19: 亦落第三首乃至施設教網撈摝人天大段多種周
0150c20: 遮故昔日米和尚問仰山禪師云今時人還假悟否
0150c21: 仰云悟則不無爭奈落第二頭何據仰山可謂焦磚
0150c22: 打著連底凍直截提持更無委曲雖然如是老僧亦
0150c23: 合喫空王一棒何故從前汗馬無人識只要重論
0150c24: 蓋代功便下座。
0150c25: 台宗乾三法師俗姓管到寺相訪師上堂僧問把斷
0150c26: 四時節令收回劫外春風即不問以手策眉毛云且
0150c27: 道者箇喚作什麼字師云一任頷下生僧又將腳畫
0150c28: 圓相自立其中云者箇是什麼義師云自己巳塗卻了
0150c29: 也進云有一人氣吞佛祖眼蓋乾坤到來且安在何
0150c30: 處師云朝打三千暮打八百僧舉坐具云坐具空中
0151a01: 吼千峰盡點頭師云死活也不知進云觀音崖聽無
0151a02: 生法湖水呵呵笑不休師云從新露布乃云海內聞
0151a03: 名數十年未曾覿面共談禪今朝來到堯峰寺議論
0151a04: 風生亦透天然而教中玄玅理致科目名相猶如人
0151a05: 家廳堂柱礎門庭戶牖歷然不紊自成家法但突出
0151a06: 頭地一句作麼生道翻身擲過太虛外一任眉毛頷
0151a07: 下生喝一喝便下座。
0151a08: 無傾張居士為尊夫人五十歲壽設齋請上堂僧問
0151a09: 無雲生嶺上有月落波心翠巖與石霜前後一樣語
0151a10: 得失在什麼處師云何妨移星換斗進云莫是言中
0151a11: 有響句裏無私麼師云汝檢點他不著進云今日有
0151a12: 人問和尚如何是佛法大意又作麼生師舉拂云一
0151a13: 拂三千界乃云人生乃何始歲歲見生朝青春五十
0151a14: 載瑞氣發靈苗菩提心弗昧般若智彌昭受用莫大
0151a15: 風光世法佛法逍遙龜齡鶴算止屬外篇松壽柏年
0151a16: 亦非內紹且如何是莫大風光但看堯峰峰頂月清
0151a17: 光何處不通宵復舉當時有僧問古德云如何是佛
0151a18: 古德答云即汝便是僧云如何保任古德云一翳在
0151a19: 目空花亂墜據古德答語放去較危收來太速一時
0151a20: 機語不勝徑庭老僧今日亦有一偈舉似大眾即心
0151a21: 是佛人人具箇箇應須紹佛燈信得靈山曾受囑塵
0151a22: 勞之內入無生還信得及麼遂卓拄杖下座。
0151a23: 元旦知浴慈光上座領平湖善護菴一音菴主請上
0151a24: 堂師陞座拈香祝
0151a25: 聖畢乃云昨夜火盆竹爆開簇新日月碧天來蒼生
0151a26: 仰望無窮意五穀豐登大快哉更語年頭新佛法燈
0151a27: 籠露柱共徘徊驀拈拄杖云拄杖子跳三千大千
0151a28: 世界直得觀音起舞彌勒翻身龍女獻珠善財合掌
0151a29: 拄杖子且云天人群生類皆承此恩力復舉當時僧
0151a30: 問九峰虔禪師云祖祖相傳復傳何事九峰云釋迦
0151b01: 慳迦葉富僧云如何是釋迦慳峰云無物與人僧云
0151b02: 如何是迦葉富峰云國內孟嘗君僧云畢竟相傳底
0151b03: 事作麼生峰云百歲老人分夜燈據九峰一語之下
0151b04: 明緇素一語之下定差別一語之下啟道脈若論祖
0151b05: 祖相傳底事分明未在今日若有人問山僧云如何
0151b06: 是祖祖相傳底事山僧但答云天下太平萬民樂業
0151b07: 若云恁麼答話未夢見在山僧便與一棒云不妨疑
0151b08: 著遂下座。
0151b09: 爾服同澗月二上座領嘉定居士陸君留張雲臺等
0151b10: 請上堂僧問麟栖鳳舞現千年之瑞氣大人相現作
0151b11: 萬古之津梁如何是大人相師云一拳拳倒黃鶴樓
0151b12: 進云銀山透玉筍鐵壁長新蓮是如來受用是維摩
0151b13: 受用師云一踢踢翻鸚鵡洲進云沒絃琴奏須彌舞
0151b14: 大闡洪音滿帝都師云是何言歟進云赤條條地空
0151b15: 三界縱橫無處不稱尊師云未是放身處僧以手點
0151b16: 空云當軒指出春風面為瑞為祥遍界春師云轉轉
0151b17: 錯看問昔日韓文公參大顛和尚云弟子軍州事繁
0151b18: 佛法省要處乞師一語顛良久意旨如何師云放憨
0151b19: 進云三平侍者在傍敲禪床三下顛云作麼平云先
0151b20: 以定動後以智拔意旨如何師云私通車馬進云韓
0151b21: 文公云和尚門庭高聳弟子在侍者邊得箇消息且
0151b22: 道他得箇甚麼消息師云窺覷許他進云只如老和
0151b23: 尚門庭高聳眾居士得得到山且道在那裏得箇消
0151b24: 息師云看棒落處問把住則乾坤失色放行則瓦礫
0151b25: 生光正恁麼時把住即是放行即是師云絞進云水
0151b26: 窮山盡處風起月明時師云雨下階前濕進云坐斷
0151b27: 千差猶點額密移一步看飛龍師云風來樹有聲僧
0151b28: 喝師云顢頇乃云嘉定縣是老僧舊遊之地合城善
0151b29: 友與老僧夙有因緣道契老僧繼席天童亦曾天童
0151b30: 設齋在徑山開法亦到徑山獻供於福嚴興造亦曾
0151c01: 贊助而今在此堯峰建立法幢亦復如是更請老僧
0151c02: 上堂為人說法可謂財法二施等無差別且法又作
0151c03: 麼生說祖師門下只有明心見性成佛作祖之法門
0151c04: 只如心又作麼生明過去心不可得未來心不可得
0151c05: 現在心不可得性又作麼生見性無形段性非色相
0151c06: 性無邊表如大圓寶鏡非內非外佛祖與博地凡夫
0151c07: 一體凡夫亦與佛祖無異非勝非劣非得非失古人
0151c08: 要人有箇入路別提持云不是心不是佛不是物且
0151c09: 道是箇甚麼蓋心有分別故佛有知覺故物有對待
0151c10: 故三者透脫得去則當陽披露直下顯揚現前若有
0151c11: 英靈衲子俊俏禪和出來云者老漢說心說性成得
0151c12: 甚麼邊事老僧更說一偈略為鞭影硬如綿帛軟如
0151c13: 鐵等閒咬著見重牙頂門忽具摩醯眼不動腳跟駕
0151c14: 白車還會得麼便下座。
0151c15: 解制知浴慈光上座領法淨菴主請上堂僧問和尚
0151c16: 陞座鐘鼓齊鳴若聞聲即著有句若不聞即著無句
0151c17: 去此二途請道師云瞎進云忽有無耳人還聞聲否
0151c18: 師云汝不是無耳進云若將耳聽終難會眼裏聞聲
0151c19: 始得知師云元來問當陽一著眾眼難瞞末後一機
0151c20: 千聖端的拈卻兩頭中間不立如何進步一竿頭師
0151c21: 云踏翻船子進云樞輪轉處難迴互又作麼生師云
0151c22: 如何是你樞輪進云無根兮得活離地兮不到師云
0151c23: 照顧眉鬚問庭前殘雪已巳消盡門外春風撲面來會
0151c24: 得箇中消息子當陽一句在其中如何是其中意師
0151c25: 云舌頭在口如何是當陽句師云八面玲瓏進云意
0151c26: 句已巳蒙師指示主賓分袂又如何師云闍黎自闍黎
0151c27: 老僧自老僧進云可謂獅子座前獅子子爪牙未露
0151c28: 已巳翻身師云沒你分進云明知肯許潛龍意免向灘
0151c29: 頭借水波師云且喜埋沒問解開布袋放群獅踏遍
0151c30: 溪山得自由如何是得自由句師云緊俏草鞋進云
0152a01: 長笑一聲天地窄崢嶸牙爪露人前師云未得自在
0152a02: 僧拂坐具云到處得縱橫師云羞不識問際會風雲
0152a03: 即不問超方獨步事如何師云快走進云龍得水時
0152a04: 添意氣虎逢山勢長威獰師云別人道過進云爭奈
0152a05: 學人何師云救不得乃云結制也踞虎頭解制也收
0152a06: 虎尾不解不結第一句下明宗旨宗旨既明也南天
0152a07: 台北五臺去底去來底來中途遇著別寶波斯驀指
0152a08: 衣下神珠照天燭地不受塵埋老僧不動腳跟眼觀
0152a09: 宇宙一似崖柴拄杖肩挑千嶂月從教四海動風雷
0152a10: 復舉臨濟祖師云有一人常在途中不離家舍有一
0152a11: 人離家舍不在途中且道二人那箇合受人天供養
0152a12: 據臨濟祖師心跨兩頭遽成二見非特不能受人天
0152a13: 供養即時中滴水也消受不得老僧者裏所見不同
0152a14: 若在途中超宗異目若在家裏透脫自在其或回頭
0152a15: 轉腦不免墮坑落塹且道意旨如何雜花林裏過一
0152a16: 葉不沾身卓拄杖下座。
0152a17: 順治丁酉春師在堯峰眾護法請師再住福嚴寺於
0152a18: 立夏後三日入院即日居士黃耳鉉蔡辰生鍾玉音
0152a19: 設齋請上堂師登座拈香畢乃云宗乘廣大法門須
0152a20: 是大力量人徹底承當若承當得也則堪共建此大
0152a21: 法幢立大宗旨與諸人天開大眼目明正知見然後
0152a22: 信知儒釋不二凡聖無差靈光透脫機用宏大不孤
0152a23: 靈山受囑堪為禪宗種草只如今日重振規模一句
0152a24: 又作麼生道昔日殿樓應托起家珍運出莫遲疑下
0152a25: 座。
0152a26: 居士曹樂山徐愛泉王慕塘請上堂師陞座舉拂子
0152a27: 云如何是西來意桑青麥又黃若向者裏薦取則祖
0152a28: 道芬芳其或未然則世諦流布所以云道遠乎哉觸
0152a29: 事而真聖遠乎哉體之則神折旋俯仰無非是劫外
0152a30: 風光行住坐臥不離心性本源衣下神珠常顯煥摩
0152b01: 醯正眼廓週沙復舉昔日僧問雲門文偃祖師云如
0152b02: 何是和尚家風偃祖答云有讀書人來報今日忽有
0152b03: 人問老僧如何是福嚴家風但答云且喜鍾解元來
0152b04: 遊法社是日鍾翁到會更述一偈以見大意金榜題名最上
0152b05: 頭香風吹起到天遊佛燈多賴玉人撥照耀乾坤永
0152b06: 不休便下座。
0152b07: 請上堂僧問福嚴勝地重增氣萬象森羅盡發輝古
0152b08: 佛再來興舊剎尋常顯現玉麒麟如何是玉麒麟師
0152b09: 云不許描畫進云恁麼則騰空自在遍界全彰師云
0152b10: 汝睹他腳跟不著乃云佛祖之道具在博地凡夫其
0152b11: 猶明珠在於濁水是水皆清亦如寶鏡架於長空無
0152b12: 物不照即染有無累之功即聖有涉凡之德故僧問
0152b13: 歸宗禪師云如何是佛禪師答云即汝便是又僧問
0152b14: 法眼如何是學人自己巳眼答云丙丁童子來求火若
0152b15: 向此兩轉語分曉諦當則在凡不減處聖靡增直下
0152b16: 脫塵離念亦見隨流合妙只如凡聖同根一句作麼
0152b17: 生道蕩蕩一條官驛路晨昏曾不禁人行復舉洞山
0152b18: 不安僧問和尚病還有不病者麼山曰有曰不病者
0152b19: 還看和尚否山曰老僧看他有分曰和尚看他時如
0152b20: 何山曰老僧看他時則不見有病據洞山以病與自
0152b21: 己巳分作兩箇未免令人檢點今陸居士既然有病當
0152b22: 了其即病非病則主人公時時現前便與古人把手
0152b23: 共行灑灑落落快快活活更無疑矣再說一偈表明
0152b24: 其意即病非病天地廣非病即病乾坤闊能向兩般
0152b25: 俱透過五欲塵勞成解脫乃卓拄杖下座。
0152b26: 雲間茂生張居士請上堂師登座云栗棘蓬與金剛
0152b27: 圈阿誰跳兮阿誰吞唯有英靈奇特子橫三豎四自
0152b28: 超方拄杖擊碎虛空髓出言吐語響瑯瑯居士欲知
0152b29: 西祖意亦須格外肯承當所謂見義勇為見賢思齊
0152b30: 最上懸崖能撒手西江吸盡杳無痕寄語茂生諸居
0152c01: 士等閒莫蹉好時光即下座。
0152c02: 孝廉徐昌治同治喪孝子升貞等請為亡過光祿寺
0152c03: 型唐翁對靈小參師陞座云夫道也非遠非近無方
0152c04: 無所惟博厚君子識見精明休心體合日用尋常多
0152c05: 見自得型翁老居士與山僧一門三代相契每相逢
0152c06: 聚首之時多談此道以知深契無修無證非得非失
0152c07: 之大本宗源古賢所謂君子深造之以道欲其自得
0152c08: 之也今年正值九袟大誕之時山僧不遠數百里特
0152c09: 來祝慶不意先臥病在床連綿半箇餘月雖有苦痛
0152c10: 之狀然亦不曾向外馳求以見盡道之意於前晚四
0152c11: 鼓時候忽啟手足倏爾長往可謂死生同一際去來
0152c12: 亦一時死生既同一際則死猶生去來既共一時則
0152c13: 去亦猶來且道型翁即今在什麼處欲識先生真面
0152c14: 目清風明月樂徘徊。
0152c15: 順治丁酉仲夏師在福嚴寺徑山僧同眾護法請師
0152c16: 再住徑山興聖萬壽禪寺即日設齋請陞座僧問語
0152c17: 溪法令正初行野水鯨波杖底生坐看魚龍競變化
0152c18: 詎知雙徑又重迎正恁麼時如何是不負來機一句
0152c19: 師云隨處起清風進云來機既赴祖庭生色如何是
0152c20: 開鑿人天一句師云與汝頂門一錐進云如是則學
0152c21: 人不動腳跟深沾法乳了也師云自納敗闕乃云有
0152c22: 往必有復有去必有來此是世間尋常之理山僧昔
0152c23: 年於徑山開法四載山門庶務悉有頭緒曾修五燈
0152c24: 嚴統一書因諸方有異同之見乃風吹出山迄今又
0152c25: 覺三載矣茲蒙　撫臺陳大檀越批文准合寺眾僧
0152c26: 及各護法鄉紳重復修其書啟敦請山僧依舊到彼
0152c27: 弘揚法化此雖轉折之事其實亦為美舉合山境物
0152c28: 多賴光新　撫臺功德高大如天博厚似地朝持暮
0152c29: 誦無能報其萬一唯祝官星長耀祿位彌堅佛光有
0152c30: 靈必不虛照但山僧望七之年精神不逮常住事業
0153a01: 不敢承領一切契券山場庶務仍憑監院及眾耆舊
0153a02: 掌管山僧雖然允其再請歸山唯一心一意與十方
0153a03: 衲子主盟斯道以圓昔日舊時公案除此之外更無
0153a04: 他志況此福嚴寺基業亦大不能釋手諺云有頭必
0153a05: 定有尾有始豈復無終在寺衲僧凡發心出力相助
0153a06: 者切勿懈怠只如有感必應一句又作麼生道幸得
0153a07: 天臺垂雨露山川草木盡敷榮復舉宋時有胡文定
0153a08: 公曾參上封秀禪師契悟之後作頌一首發明南泉
0153a09: 和尚斬貓公案云手握乾坤殺活機縱橫施設在臨
0153a10: 時玉堂兔馬非龍象大用堂堂總不知據胡定公具
0153a11: 正法眼藏明差別智門只此一頌深契南泉機用千
0153a12: 百年後為宰官眼目且昔年　秦撫臺公斷而今
0153a13: 　陳中丞批文不妨兩彩一賽更說小偈以表明之一
0153a14: 手抬兮一手搦十分佳隹話播皇州衲僧一任傳消息
0153a15: 鳳舞鵬騰兩徑遊卓拄杖下座。
0153a16: 性然禪德引何奉山繆敬宇兩居士請上堂師登座
0153a17: 云錢塘江上浪如銀淨明清眾行門深佛祖家風於
0153a18: 是見不知那箇是知音幸有信從兩居士設齋到此
0153a19: 扣談心遂拍香几云心不是佛智不是道透脫翻身
0153a20: 了無迷悟日用頭頭不染塵管教灑落無窮好如是
0153a21: 則淨明院與維摩法門不異現前眾與賢聖非差肯
0153a22: 向當陽開隻眼方知此道廓週沙復舉當時有僧問
0153a23: 古德云如何是學人自己巳古德答云丙丁童子來求
0153a24: 火據古德答一轉語當頭指點要人啟悟珊瑚林裏
0153a25: 起清風八面玲瓏非草草還會麼現成公案不須別
0153a26: 討喝一喝便下座。
0153a27: 靈源菴監院克先上座引檀越黃若美等請上堂師
0153a28: 登座云還有問話者麼請出來作箇探竿僧達真出
0153a29: 問云和尚從杭州來還知蘇州信麼師云昨日向汝
0153a30: 道了也僧云恁麼則有星皆拱北無水不朝東師云
0153b01: 不是如此消息僧一喝師云郎當不少乃云夫道也
0153b02: 本乎無言然亦因言以顯其道無言也寂寂爾湛湛
0153b03: 焉上下四維覓其形段了不可得因言顯道也隨緣
0153b04: 赴感接物利生現成自性本來成佛煩惱不外菩提
0153b05: 無明即是佛性了得如斯天性佛青蓮火裏透天香
0153b06: 行崇菴主七十歲請上堂僧問雨落地下濕天晴日
0153b07: 頭出明甚麼邊事師云時分不相應進云個個眼橫
0153b08: 鼻直人人腳跟踏地還許他受用也無師云自分曉
0153b09: 始得進云山河大地呈正眼十方世界現全身師云
0153b10: 一腳踏破乃云七十年來夢裡春根身器界是浮塵
0153b11: 了得身心原是佛微塵剎土現全真所以道一處真
0153b12: 處處真塵塵盡是本來人真實說時聲不現正體堂
0153b13: 堂沒卻身既沒卻身今日事又作麼生記得有人從
0153b14: 北京來一路覓個人參附子了不可得問著心肝脾
0153b15: 胃杳然不知雖然如是鉤到不疑之地也須實證實
0153b16: 悟始得復舉當時世尊在忉利天為母說法將欲下
0153b17: 界時諸比丘出城迎接有蓮花色比丘尼越眾大僧
0153b18: 而往前迎世尊見云蓮花色比丘尼汝何得越大僧
0153b19: 而來見我汝雖見吾色身不見吾法身須菩提雖在
0153b20: 巖中宴坐卻見吾法身蓮花色比丘尼無語惜乎比
0153b21: 丘尼當面蹉過當時老僧若做比丘尼便問云世尊
0153b22: 除色身外向何處以見法身若下得此一問管教世
0153b23: 尊結舌有分千百世作女眾英標豈不快哉更作一
0153b24: 頌法身色身兩舉揚個裡誰能作主張唯有超宗異
0153b25: 目者騰騰任運見風光卓拄杖下座。
0153b26: 居士楊修之金常白請上堂居士問十年不見面目
0153b27: 儼然特特問訊和尚如何師云老僧近日有病士云
0153b28: 且喜堂頭老漢憂悲苦惱半點也無師云何不領前
0153b29: 話士云謝教師云前話如何乃云佛祖之道直指人
0153b30: 心見性成佛性若一見心華發明炤十方剎如優曇
0153c01: 缽花時一顯現若僧若俗靡不歡喜多生稱贊清蒲
0153c02: 眾居士插草為標興崇佛宇建功立業當有壯觀往
0153c03: 來衲僧在彼寄宿如入香林是身皆香滿眼滿耳無
0153c04: 非是自得之意且道以何為驗談玄說妙恒沙數那
0153c05: 個男兒摸壁行復舉當時南嶽讓禪師初參六祖大
0153c06: 師時六祖云什麼物恁麼來南嶽讓彼時無語過六
0153c07: 年忽對六祖云說似一物即不中六祖云還假修證
0153c08: 也無南嶽讓云修證則不無污染即不得六祖云即
0153c09: 此不污染便是諸佛之所護念汝既如是吾亦如是
0153c10: 據南嶽讓云說似一物即不中又云污染即不得分
0153c11: 明描不成兮畫不就脫體見風光何從立窠臼會得
0153c12: 如斯過量人雷轟電掣當白晝還會得麼遂卓拄杖
0153c13: 下座。
0153c14: 宗達禪德引孝廉陸集生居士周公禮請上堂師云
0153c15: 還有問話者麼請出來與老僧相見僧問師為法王
0153c16: 於法自在建法幢立宗旨為眾為己巳為己巳即且置如
0153c17: 何是為眾一句師云今日接闍黎進云有問有答盡
0153c18: 落今時格外玄機請師一指師云腦後看進云出群
0153c19: 須是英靈漢法戰還他獅子兒師云闍黎未到恁麼
0153c20: 田地進云和尚不得壓良為賤師云話不虛傳問龍
0153c21: 吟霧起虎嘯風生是衲僧家尋常茶飯入廛垂手一
0153c22: 句作麼生道師云與汝三十棒僧禮拜云全體獨露
0153c23: 去也師云如何是全體顯用僧喝一喝師云又是兩
0153c24: 個僧云親言出親口師云贓證現在乃云昔年曾到
0153c25: 此今日又復來闡揚正法眼一任笑盈腮佛法禪道
0153c26: 現成公案真如佛性固有風光向此體貼得去則不
0153c27: 唯隨處作主亦且遇緣即宗是僧是俗莫不含其妙
0153c28: 光個個具透脫一路譬如春風了無向背是樹皆花
0153c29: 朗月當空無心炤物是水皆現所以道有水皆含月
0153c30: 無山不帶雲只要履踐分明更莫墮偏落臼豈不見
0154a01: 道果熟猿兼重山遙路不迷復舉當時雲蓋問石霜
0154a02: 云萬戶俱閉即不問萬戶俱開時如何石霜云堂中
0154a03: 事作麼生雲蓋曰無人接得渠石霜曰道也太殺道
0154a04: 也只道得八成雲蓋曰未審和尚作麼生道石霜曰
0154a05: 無人識得渠據兩轉語一轉語人天不昧一轉語絕
0154a06: 無朕跡親疏如吳越契悟任當人且道意旨如何踏
0154a07: 破草鞋無覓處得來全不費工夫卓拄杖下座。
0154a08: 玄津菴監院福生上座引居士唐安之高仲元等請
0154a09: 上堂逵夫西堂問達磨施手眼於梁王殿上太無面
0154a10: 目普化搖木鐸於十字街頭可殺風流二俱闡揚宗
0154a11: 風請問相較幾許師云會得八八六十四進云恁麼
0154a12: 則須彌南畔把手共行師云汝不是同伴進云要且
0154a13: 瞞某甲不得師云一任汝瞞盰進云何得重瞞某甲
0154a14: 師云老僧罪過逵一喝師云你者一喝落在甚麼處
0154a15: 逵云某甲罪過師云知即得問截斷千聖機不遊祖
0154a16: 師窟向上玄機請師舉唱師云火裡蝍蟟啣月走進
0154a17: 云千山勢到嶽邊止萬派聲歸海上消師云者猶是
0154a18: 第二頭進云放生橋上獅子吼九峰三泖盡光輝師
0154a19: 云那個證明進云大眾現在師云老僧耳聾問法雷
0154a20: 忽震衲僧眼底聞聲獅子遊戲摩詰耳邊見色如何
0154a21: 是眼底聞聲師云耳裡不瞎進云如何是耳邊見色
0154a22: 師云眼中不聾進云聞聲見色蒙師舉鳳子龍孫是
0154a23: 若何師云誰是其人進云恁麼則露柱懷胎生鳳子
0154a24: 龍門點額姓名揚師云錯安註腳進云學人退身三
0154a25: 步師云只得如此安之唐居士問傅大士偈云空手
0154a26: 把鋤頭阿誰著力師云騎牛倒上樓士云步行騎水
0154a27: 牛是腳踏兩頭船師云眼在東南意在西北士云人
0154a28: 從橋上過是何消息師云點士云橋流水不流卻是
0154a29: 眼花師云且信一半士云復有一偈無情最是曹溪
0154a30: 水日日菴前漫漫流今日請師高著眼日紅初上九
0154b01: 峰頭師云自信得及始得乃云天地是天地日月是
0154b02: 日月青山是青山流水是流水是法住法位世間相
0154b03: 常住會得是法住法位則明得祖師西來意悟得祖
0154b04: 師西來意則刮龜毛於鐵牛背上結空花於無影樹
0154b05: 頭三腳蝦蟆跳入井脫殼烏龜飛上天則天地日月
0154b06: 青山流水亦迥脫無依了無名字較他一等抱橋柱
0154b07: 澡洗把纜放舟超過幾多倍矣復舉當時有蜆子和
0154b08: 尚終日沿江取蜆子喫以過日夜入白馬廟紙錢爐
0154b09: 裡歇宿時有華嚴靜禪師疑他不知是凡是聖一夜
0154b10: 先到紙錢爐中歇宿其蜆子和尚將夜由由而來華
0154b11: 嚴靜遽索手便問云如何是祖師西來意蜆子和尚
0154b12: 信口答云神前酒臺盤華嚴靜方信其為過量人現
0154b13: 前設齋居士亦須信其為出格之人不然撥無因果
0154b14: 斷佛慧命不可不信今以一偈發明之閃電光中下
0154b15: 一椎劈空突出大須彌分明月在梅花上看到梅花
0154b16: 早已巳遲現前大眾還須信得恁麼消息麼便下座。
0154b17: 禮部朗師唐居士追薦請上堂僧問聞香平步登天
0154b18: 府丹桂連根帶月攀獨占萬人頭角上龍門光耀紫
0154b19: 衣還如何是三元及第一句師云桃花浪裡現消息
0154b20: 僧以手打一圓相點三點師云汝作如此證據進云
0154b21: 名標金鳳闕垂手御街行師云誰是其伴進云從茲
0154b22: 當作調羹手撥轉如來正法輪師云不為分外進云
0154b23: 恩沾宇宙承皇化鐵筆花開五色蓮師云瑞氣逼人
0154b24: 問薦亡一句曲垂方便正當恁麼時如何是直截提
0154b25: 攜師云先德自流芳進云可謂得人輕借力便是轉
0154b26: 身時師云孝子更光施進云爭奈知恩者少師云你
0154b27: 又作麼生僧以臥具一拂歸位師云去問有一
0154b28: 人與日月齊明今古同壽有一人明超日月壽邁古
0154b29: 今請問和尚此二人是何意旨師云鐵疾藜子無面
0154b30: 目有眼目人知見淺進云如是將甚麼樂更自由師
0154c01: 云猶不信道進云山窮水盡去也師云闍黎試到到
0154c02: 看進云野鶴不凋千歲翮青松常帶萬年枝師云又
0154c03: 恁麼解問大護法為薦父母一句即且置二靈相見
0154c04: 是如何師云靈光相炤進云薦取去也師云謝你證
0154c05: 明僧云代主人禮謝和尚師云起勞起勞乃云宗親
0154c06: 父母恩如海雖然逝久亦當思慎終追遠聖賢事鼓
0154c07: 吹仁風道有餘所以孝為百行之先孝是人間第一
0154c08: 況佛經云大孝釋迦尊累劫報親恩以此觀之世出
0154c09: 世間靡不以孝為本朗師翁既發科發甲正是現宰
0154c10: 官身為眾生說法之時猶肯累歲敬修懺摩以資冥
0154c11: 福益見木有本水有源大理大義須臾不能忘也且
0154c12: 道宗親父母即今在甚麼處分明只在頂上返炤
0154c13: 回光即現前復舉昔日有人見死魚浮水上問僧云
0154c14: 魚豈不是以水為命僧曰是人曰為甚麼卻死在水
0154c15: 中僧無對後天龍機代云是伊為甚麼不向岸上死
0154c16: 據天龍一轉語不唯令人明心見性亦且使他了生
0154c17: 脫死莫謂生靈與人異須知人物性無差卓拄杖下
0154c18: 座。
0154c19: 佛殿上梁射侯曹居士為太夫人祝壽請上堂僧問
0154c20: 梵剎中興光揚祖道斬新條令一句作麼生道師云
0154c21: 棒打石人頭進云有意氣時添意氣不風流處也風
0154c22: 流師云爆爆論實事問虛空為殿日月為燈天童境
0154c23: 界今日福嚴重新殿宇再睹光明是同是別師云山
0154c24: 門八字開任你著眼看進云恁麼則皇圖鞏固帝道
0154c25: 遐昌師云人人共相歡乃云豎大佛殿上大法梁慶
0154c26: 大福壽吉星賁臨彌多瑞氣四方安靖天下太平更
0154c27: 願曹太夫人壽如佛殿堂皇闊略壽如法梁瞻仰彌
0154c28: 高壽如法海深廣莫測而於二六時中明取綱宗悟
0154c29: 其大義大義悟也正知見現前綱宗明也利益人天
0154c30: 此心此性與佛祖無異所願所行與聖賢不差菩提
0155a01: 心永遠不昧廣度人世世不休出塵造詣不是等閒
0155a02: 只如今日堂搆相承一句作麼生道殿閣樓臺既豎
0155a03: 起光明剎土應時開復舉當時南院慧顒和尚因僧
0155a04: 問古殿重興事如何院云明堂瓦插簷僧云恁麼則
0155a05: 莊嚴畢備也院云斬草蛇頭落據古人得之於心應
0155a06: 機發用縱奪可觀今日忽有人問老僧古殿重興事
0155a07: 如何答云無根樹子插天高更云恁麼則莊嚴畢備
0155a08: 也答云更須大瓦蓋將來且道與古人相去多少卓
0155a09: 拄杖下座。
0155a10: 新歲本鄉居士黃耳鉉蔡辰生錢希一請上堂僧出
0155a11: 問福嚴慧嚴即不問如何是五燈嚴統師云話已巳傳
0155a12: 天下進云建法幢立宗綱須是和尚始得師云且信
0155a13: 一半進云恁麼則新殿懸日月古剎現山河師云莫
0155a14: 嘮叨問放生會啟萬物蒙恩忽遇無頭尾底來和尚
0155a15: 還接濟也無師云鼻孔任我扭捏進云爭奈大悲院
0155a16: 裡不見救脫菩薩師云是汝不信僧一喝便歸位師
0155a17: 云顢頇問千尺浪裡檣倒帆眠舟子向何處安身立
0155a18: 命師云汝自喪身也進云直得無依無倚六通自在
0155a19: 去也師云誰信汝進云碗邊玄印翻三藏舌上青蓮
0155a20: 論五宗師云且謾賣弄進云低聲低聲師云瞞老僧
0155a21: 不得問曲新調別還他過量者知入塵垂手一句又
0155a22: 作麼生師云闍黎且禮拜進云如是則一標纔插起
0155a23: 四眾悉皈依師云任汝之吒僧回顧云且喜年樂歲
0155a24: 豐鼓腹謳歌師云且謾謾問貪觀天上月忘卻室中
0155a25: 燈坐守室中燈孤負天上月正當燈月齊明作麼生
0155a26: 得恰好去師云一任齊觀僧畫一圓相云且道喚作
0155a27: 燈即是喚作月即是師云隨汝顛倒僧又畫一圓相
0155a28: 即抹殺云到者裡又作麼生師云你又打之遶乃云
0155a29: 佛祖相傳正法眼光明炤耀古猶今儒門君子亦歸
0155a30: 信即以凡心見佛心佛祖之心慈悲喜捨柔和善順
0155b01: 但有利益無不興崇所以山僧在此興建佛殿列位
0155b02: 居士周全幹辦亦靡所不至今也佛殿已巳成重復發
0155b03: 心向此殿上逐月啟禮懺念佛放生之會如此積功
0155b04: 累德甚是希有餘且未論即放一生救一生靈性命
0155b05: 禮一佛除無邊罪障深佩諸佛化儀多弘菩薩願力
0155b06: 既然如是只如善緣嘉慶一句作麼生道蓮華池裡
0155b07: 魚騰躍家家應見起祥雲卓拄杖下座。
0155b08: 仲璘徐居士祈嗣請上堂僧問麒麟有種從天降貴
0155b09: 胤多生長者家多生即不問如何是天上麒麟種師
0155b10: 云春來樹放花進云生也生也師云難得恁麼道進
0155b11: 云繼宗元是麒麟種出類還他獅子兒師云冬不寒
0155b12: 臘後看僧喝一喝師云何太亂統問雲門云聞聲悟
0155b13: 道見色明心觀音大士將錢買餬餅放下來卻是饅
0155b14: 頭即不問請師直道師云東壁打西壁僧喝一喝師
0155b15: 云話也不識乃云是心是佛是心作佛佛心離念根
0155b16: 塵清淨然後興無緣慈起同體悲招感一切有情求
0155b17: 子嗣者得子嗣求長壽者得長壽懺罪罪滅祈福福
0155b18: 生有感必應發願自成然而更須力究佛祖西來的
0155b19: 的大意專心致意一旦豁然則即在塵勞優游自在
0155b20: 到恁麼時圓明了知不因心念一句作麼生道譬喻
0155b21: 東風無背面蒼松秀柏滿林青遂卓拄杖下座。
0155b22: 
0155b23: 
0155b24: 
0155b25: 
0155b26: 
0155b27: 
0155b28: 
0155b29: 
0155b30: 費隱禪師語錄卷第九終
