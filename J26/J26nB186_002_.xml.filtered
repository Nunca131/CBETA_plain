0631a01: 林野奇禪師語錄卷第二
0631a02: 住檇李秀水龍淵寺嗣法門人行覺等編
0631a03: 住浙江嘉興府福城東塔禪寺語錄
0631a04: 順治丁亥十一月廿四日入院。
0631a05: 山門以杖指云解脫門八字打開沒量漢今朝始至
0631a06: 賓主既已巳相逢切莫停思住步何故復以杖指云寶
0631a07: 處在近便入。
0631a08: 佛殿煒煒煌煌容儀自在禮拜燒香不為分外。
0631a09: 伽藍靈山致囑正在此時吾今來此須賴護持。
0631a10: 祖師這一夥漢殃害非小累及兒孫至今不了。
0631a11: 方丈以杖指門云此是住持燕息之處亦乃歷祖辨
0631a12: 驗之場雖然險似虎穴魔宮到此難以卻步且道正
0631a13: 當此時如何剖決不入驚人浪難逢稱意魚。
0631a14: 上堂指座云此這寶華王座歷祖共登山僧既忝隊
0631a15: 中豈可更途易轍便陞拈香祝聖畢次拈云此瓣香
0631a16: 擊不碎撲不開收來久矣前曾通玄拈出今再爇向
0631a17: 爐中奉為先師密雲大和尚用酬法乳白槌云法筵
0631a18: 龍象眾當觀第一義問人天交接四眾臨筵為人一
0631a19: 句請師速道師云鳥飛毛落進云恁麼則臨濟綱宗
0631a20: 今復振福城重闡舊家風師云雲從龍風從虎進云
0631a21: 禮拜和尚去也師云切莫錯會乃云第一義諦迥絕
0631a22: 安排纔擬分疏便成窒礙所以道心若不異萬法一
0631a23: 如眼若不寐諸夢自除若是英靈漢聞山僧恁麼道
0631a24: 向文彩未彰已巳前直截擔荷卻較些子苟若涉於塵
0631a25: 思未免困於途轍秪如不歷程途一句作麼生道一
0631a26: 氣不言含有象萬靈何處謝無私白槌云諦觀法王
0631a27: 法法王法如是。
0631a28: 結制上堂問今日大開爐韝煆煉聖凡煆煉聖凡即
0631a29: 不問如何是和尚底鉗鎚師便打進云忽遇個沒面
0631a30: 孔底來和尚如何下手師復打僧便喝師又打進云
0631b01: 恁麼則棒頭有眼明如日要識真金火裡看師云未
0631b02: 信你在問九旬禁足三月安居秪為陶鑄聖凡忽遇
0631b03: 個不受煆煉底出來如何相見師云打出三門外進
0631b04: 云出群須是英靈漢敵勝還他獅子兒師云莫亂跳
0631b05: 乃云結則大千沙界總結解則大千沙界總解結解
0631b06: 雖殊舉拂子云這裡未嘗動著毫髮許所以道理隨
0631b07: 事變寬廓非外事得理融寂寥非內其間倘有一個
0631b08: 半個聞山僧恁麼道便踴身出眾道堂頭長老不用
0631b09: 亂說這裡是甚麼所在說事說理說內說外直饒伊
0631b10: 恁麼道山僧楖栗杖猶未放過在何故試玉須經火
0631b11: 求珠不離泥。
0631b12: 臘八上堂昔日釋迦老子十九踰城將謂別有及至
0631b13: 雪山堆坐六年徒費辛勤然雖夜睹明星悟去也是
0631b14: 臨崖看滸眼特地一場愁若是英俊道流終不作這
0631b15: 般去就只如釋迦老子最初省力一句作麼生道大
0631b16: 底還他根骨好天涯何處不稱尊。
0631b17: 祈禳上堂三世諸佛說不著底句歷代祖師用不到
0631b18: 底機山僧今日一并拈出乃舉起拂子云濬沿昆仲
0631b19: 還委悉麼如委悉得不特保令萱慈并諸小大福長
0631b20: 災消亦見從上佛祖大受用處豈不聞道行禪師云
0631b21: 吾有大病非世所醫有僧問曹山古人道吾有大病
0631b22: 非世所醫是甚麼病山云攢簇不得底病僧云一切
0631b23: 眾生有此病也無山云人人盡有僧云和尚還有此
0631b24: 病也無山云正覓起處不得僧云一切眾生為甚麼
0631b25: 不病山云眾生若病即非眾生僧云未審諸佛還有
0631b26: 此病也無山云有僧云既有為甚麼不病山云為伊
0631b27: 惺惺師云曹山老漢如此酬對可謂不煩魏帝一丸
0631b28: 藥凡痾聖病悉安痊然雖如是仔細揀點將來猶涉
0631b29: 迷悟在秪如不涉迷悟一句作麼生道復舉拂子云
0631b30: 將此身心奉塵剎是則名為報佛恩。
0631c01: 上堂舉金牛老子每自做飯供養僧眾至齋時舁飯
0631c02: 桶到堂前作舞呵呵大笑云菩薩子喫飯來後有老
0631c03: 宿拈云大似因齋慶讚山僧不免也著隻眼務要諸
0631c04: 人共知敢謂大似因齋賞鑒汝等諸人要見二老宿
0631c05: 及山僧麼但信手擎甌飽餐香飯何故不見道心不
0631c06: 負人面無慚色。
0631c07: 師誕上堂老僧年五十四邇來全無意智每嘗無別
0631c08: 思量一味只貪瞌睡今朝眾賢請登堂自是不將語
0631c09: 默對且道以何酬對驀拈拄杖卓一卓云還委悉麼
0631c10: 若將耳聽終難會眼處聞聲方始知。
0631c11: 上堂舉朱行軍入南際寺設齋執手爐行香云直下
0631c12: 是直下是時有僧問直下是甚麼軍便喝僧云行軍
0631c13: 是佛法中人惡發作麼行軍云你作惡發會那僧便
0631c14: 喝行軍亦喝云鉤在不疑之地遂呼左右認取者僧
0631c15: 著師云行軍拈出無孔鐵鎚當陽拋擲若不得者僧
0631c16: 明辨端倪幾乎勞而無功今日眾善士來此設齋雖
0631c17: 無如是問答要且不在行軍之下正所謂男兒自有
0631c18: 沖天志不向他人行處行。
0631c19: 梁公張行人請上堂林下高賢方外禪客二六時中
0631c20: 遇緣莫惑所謂境緣無好醜好醜起于心萬法本閒
0631c21: 為人自鬧須知塵塵剎剎物物頭頭但得意遣情忘
0631c22: 便見自他不隔且道和光混俗一句作麼生道相逢
0631c23: 相見呵呵笑更有春風春又春。
0631c24: 上堂昔日達磨老子云內不放出外不放入心如牆
0631c25: 壁可以入道據山僧則不然內須放出外須放入如
0631c26: 盤走珠可以入道不見臨濟大師曰有一人論劫在
0631c27: 途中不離家舍有一人離家舍不在途中此二人那
0631c28: 個合受人天供養便下座現前大眾要識此二人面
0631c29: 目麼驀拈拄杖卓一卓云也不出者個消息且道是
0631c30: 個甚麼消息復卓兩卓云龍得水時添意氣虎逢山
0632a01: 勢長威獰。
0632a02: 上堂檀信設齋各須飽食坐臥經行不勞辨的所謂
0632a03: 但有纖毫即是塵舉意便遭魔觸擾直須行便行坐
0632a04: 便坐卻較些子然雖如是切不得作無事會去何故
0632a05: 風暖鳥聲碎日高花影重。
0632a06: 上堂舉普化一日同臨濟赴施主家齋濟問毛吞巨
0632a07: 海芥納須彌為復是神通妙用為復法爾如然化便
0632a08: 踢倒飯床濟云太粗生化云這裡是甚麼所在說粗
0632a09: 說細濟休去次日又同赴一施主家齋濟問今日供
0632a10: 養何似昨日化又踢倒飯床濟云太粗生化云瞎漢
0632a11: 佛法說甚粗細濟乃吐舌師云普化老漢如此激揚
0632a12: 可謂獅子筋琴撫之則群音絕響若作佛法理論何
0632a13: 異指鹿為馬且道淆訛在甚麼處驀拈拄杖卓一卓
0632a14: 云他家自有通霄路不用當陽指畫伊。
0632a15: 解制上堂九旬禁足三月安居正眼看來乃是愚癡
0632a16: 本來成現事何得自遲疑心地但無諸所見不妨哮
0632a17: 吼奮全機不聞昔日釋迦老子初生下便解一手指
0632a18: 天一手指地作大獅子吼汝等諸人猶向這裡覓些
0632a19: 甚麼驀拈拄杖下座一時打散。
0632a20: 林野奇禪師語錄卷第二
0632a21: 蕭山縣弟子吳徹已巳自助刻
