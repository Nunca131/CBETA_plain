0659a01: 青州天岸禪師語錄序
0659a02: 
0659a03: 
0659a04: 
0659a05: 
0659a06: 
0659a07: 
0659a08: 
0659a09: 
0659a10: 
0659a11: 
0659a12: 
0659a13: 
0659a14: 
0659a15: 
0659a16: 
0659a17: 
0659a18: 
0659b01: 
0659b02: 
0659b03: 
0659b04: 
0659b05: 
0659b06: 
0659b07: 
0659b08: 
0659b09: 
0659b10: 
0659b11: 
0659b12: 
0659b13: 
0659b14: 
0659b15: 
0659b16: 
0659b17: 
0659b18: 
0659c01: 天岸昇禪師語錄目錄
0659c02: 序
0659c03: 第一卷
0659c04: 住青州大覺禪院語錄
0659c05: 第二卷
0659c06: 住青州大覺禪院語錄
0659c07: 第三卷
0659c08: 住青州大覺禪院語錄
0659c09: 第四卷
0659c10: 住青州大覺禪院語錄
0659c11: 第五卷
0659c12: 住青州大覺禪院語錄
0659c13: 第六卷
0659c14: 住青州大覺禪院語錄
0659c15: 第七卷
0659c16: 住青州大覺禪院語錄
0659c17: 第八卷
0659c18: 住青州大覺禪院語錄
0659c19: 第九卷
0659c20: 再住青州法慶禪寺語錄
0659c21: 第十卷
0659c22: 再住青州法慶禪寺語錄
0659c23: 第十一卷
0659c24: 再住青州法慶禪寺語錄
0659c25: 第十二卷
0659c26: 大覺首座寮秉拂
0659c27: 第十三卷
0659c28: 大覺首座寮秉拂
0659c29: 第十四卷
0659c30: 示眾
0660a01: 第十五卷
0660a02: 機緣
0660a03: 第十六卷
0660a04: 頌古
0660a05: 第十七卷
0660a06: 華嚴頌古
0660a07: 第十八卷
0660a08: 讚
0660a09: 第十九卷
0660a10: 偈
0660a11: 第二十卷
0660a12: 佛事
0660a13: 法語
0660a14: 雜著
0660a15: 
0660a16: 
0660a17: 
0660a18: 
0660a19: 
0660a20: 
0660a21: 
0660a22: 
0660a23: 
0660a24: 
0660a25: 
0660a26: 
0660a27: 
0660a28: 
0660a29: 
0660a30: 
0660b01: 天岸昇禪師語錄卷第一
0660b02: 侍者元玉記錄
0660b03: 住青州大覺禪院語錄
0660b04: 師於順治乙未春即大覺首座寮。受請於四月朔旦，
0660b05: 眾請主院事。
0660b06: 佛殿。丹霞矢上加尖，老母心頭著熱，大丈夫總不必
0660b07: 大人境界。普賢知禮周樂備為標格。遂炷香大展三
0660b08: 拜。
0660b09: 伽藍。赫赫厥聲濯濯厥靈。君既知我，不用叮嚀，但信
0660b10: 乾坤奉一人。
0660b11: 祖堂。一燈燄起，千燈續長。一瑞華開，五葉流香。新長
0660b12: 老又排場，嫩綠駸駸過短牆。
0660b13: 據室。據此室，行此令。坐卻佛祖咽喉，斷盡衲僧性命。
0660b14: 有包天括地之才，無門入作。具奪角搴旂之用，腦後
0660b15: 添錘。新長老不是盡法無民，滴涓竭盡。滄溟裏要見
0660b16: 鯨鯢浪潑天。
0660b17: 拈疏。不是學而第一，何須子曰宣揚。毛錐未動，文彩
0660b18: 全彰。若欲重宣此義諦，聽右經一章。
0660b19: 法衣。脫珍著敝，全潮坐青嶂，辭雲入鬧藍。從此通身
0660b20: 俱是縛，為誰辛苦為誰甘。還有為新長老雪屈者麼。
0660b21: 雞足雲開慈氏還。
0660b22: 法座。法界高無量。此座高無量，法界廣無邊。此座廣
0660b23: 無邊，因甚同門出入者迎之不見其首。把臂共遊者，
0660b24: 隨之莫得其後。新長老今日為諸仁揭示。一上師子
0660b25: 步，象王蹤聲光，落落逼塞虛空。遂驟步登座。
0660b26: 拈香。此一瓣香，高而無上，貴而無價，奉為北闕之至
0660b27: 尊。敬祝無疆之聖壽。伏願德充寰宇，道洽華夷，河海
0660b28: 晏清，普天同慶。次拈云，此一瓣香，金為枝，玉為幹，從
0660b29: 不可思議中拈出，奉為闔國公孤，宰執一州牧伯尊
0660b30: 官。伏願嘉謨協贊乎皇家，願力不忘乎付屬。復拈云，
0660c01: 此一瓣香，自從七剎追隨，一十三載執侍縣崖，攃手
0660c02: 仍遭毒棒麤拳。絕後再穌，轉喫千生萬受。既爾冤各
0660c03: 有頭，今日理應昭雪人天。眾前特為拈出供養，即此
0660c04: 堂上本師山翁大和尚，用酬法乳之恩。維那白椎云，
0660c05: 法筵龍象，眾當觀第一義。師云，是義非思量分別之
0660c06: 所能解，非語言寂默之所能通。既不能通，又不能解，
0660c07: 還有向金不博金處與新長老相見者麼。問，釋迦說
0660c08: 法多寶證明，和尚開堂老人在席，如何是續燄連輝
0660c09: 句。師云，勒回河北千年運，直接曹谿萬派春。進云，如
0660c10: 何是提挈同條句。師云，玅舞不須誇遍拍，三臺須是
0660c11: 大家催。進云，如何是接引後昆句。師云，風行艸偃。進
0660c12: 云，昔日臨濟大師在滹沱河側住一小院，謂普化克
0660c13: 符曰，我欲於此建立黃檗宗旨，汝二人須成褫。我祇
0660c14: 如師子遊行，不求伴侶。因甚要人成褫。師云，獨掌不
0660c15: 浪鳴，兩掌鳴摑摑。進云，三日後普化上來問曰，和尚
0660c16: 前日道甚麼，濟便打，意旨如何。師云，鐵輪天子寰中
0660c17: 敕。進云，三日後克符上來問曰，前日和尚因甚打普
0660c18: 化，濟亦打，又且如何。師云，玉鎖重重金殿開。進云，今
0660c19: 日和尚出世如何建立大覺宗旨。師云，斬釘截鐵。進
0660c20: 云，如是則不惟善為繼述，抑且振起從上風規。師云，
0660c21: 久矣向懷。蘧伯玉問，提斬新條令雨驟緇黃，整濟北
0660c22: 家風，雲臻士庶。正當恁麼時，如何是開堂一句。師云，
0660c23: 雷轟電掣。進云，師子未出窟，萬獸已潛蹤。即今出窟
0660c24: 也，又作麼生施設。師云，天高群象正，海闊百川朝。進
0660c25: 云，恁麼則道泰不傳天子令，時清休唱太平歌。師云，
0660c26: 阿誰不願。進云，將謂少林消息斷，桃華依舊笑春風。
0660c27: 師云，且得共相證明。進云，昔日寶壽開堂，三聖推出，
0660c28: 一僧意旨如何。師云，金將火試。進云，壽便打，復作麼
0660c29: 生。師云，玉本無瑕。進云，三聖道恁麼為人瞎卻鎮州
0660c30: 一城人眼去在，且道是肯伊是不肯伊。師云，同聲相
0661a01: 應。進云，壽擿下拄杖便歸方丈，且道是為人是不為
0661a02: 人。師云，韻出青霄。進云，今朝新大覺亦不用棒，亦不
0661a03: 瞎卻人眼，且道還有為人處也無。師云，相逢自有知
0661a04: 音知，何必清風動天地。進云，舊時海外風雷震，今日
0661a05: 臨場更作家。師云，不勞贊歎。問，高縣慧日新天外，百
0661a06: 億須彌入彩紅，望盡慈風今日到，萬靈俱攝一光中。
0661a07: 為復是把斷要津，為復是放開一線。師云，南斗七北
0661a08: 斗八。進云，手執夜明符，幾箇知天曉。師云，確。進云，如
0661a09: 是則龍得水時添意氣，虎逢山勢長威獰。師云，何用
0661a10: 為它人喝彩。進云，昔日僧問投子如何是一大事因
0661a11: 緣。子云，尹司空與老僧開堂，意旨如何。師云，句裏無
0661a12: 私。進云，今日和尚一大事因緣。師云，腦後拔箭。進
0661a13: 云，可謂百尺嵒頭探虎穴，千尋海底攫驪珠。師云，罕
0661a14: 遇虎子。乃云，問答俱備，總涉繁詞。賓主歷然，未稱好
0661a15: 手。不見道，金不博金，水不洗水，佛不求佛，心不傳心。
0661a16: 是處有慈氏華柳叢生菩薩雲。無門無善財，瓦礫遍
0661a17: 圓華藏界。於此信得，及去便見古釋迦不先，今彌勒
0661a18: 不後。如鏡炤鏡，如空合空，萬古徽猷，真風不墜。直得
0661a19: 如天普蓋，家家雲月是同。南北本通途而合轍，似地
0661a20: 普擎，在在封疆不隔，齊魯不待變而同風。然此猶是
0661a21: 區隅自守，未堪紹續門風。若欲倒接無根樹，振滹沱
0661a22: 舊日風規，橫挑海底燈，行河北斬新條令，直須撥轉
0661a23: 天關，掀翻地軸，糝華枯木放出曹谿，浪裏春橫按吹
0661a24: 毛，活逼生蛇頭帶角。別有生機一路，不攀從上枝條，
0661a25: 方能遇緣即宗，隨處作主子。四生家三界，艸偃風行。
0661a26: 安家國，定乾坤，珠迴玉轉。正當今日，芳猷克紹，正脈
0661a27: 流通，一句作麼生道。卓拄杖云，寶杖撐開新日月，從
0661a28: 教大地眼同明。起身云，本昇自揣愚蒙，學疏才淺，兼
0661a29: 性多戇直，復年值富強，是以決志林泉，山崖藏拙。不
0661a30: 意本師老和尚法幢東指，化日南移。既輿情攀輓以
0661b01: 無從，念河北法運之久替，特命本昇繼席。屢涕泣而
0661b02: 堅辭，仍為四眾攀轅，再登車而復阻。茲者重承嚴命，
0661b03: 指呼緇素，交章勸請開堂祝聖佛事。幸周敢將谿澗
0661b04: 細流增入天池浩瀚，伏願帝業日隆，金甌永固。堂上
0661b05: 老人德彌尊，道彌大，千秋仰慧日之高縣。現前昆仲
0661b06: 金為振，玉為聲，法社喜真風之不墜。緇素同明正眼，
0661b07: 見聞咸發勝心。久立眾慈，伏惟珍重。復舉昔日馬大
0661b08: 師出世，江西南嶽讓和尚問眾曰，道一曾為眾說法
0661b09: 否。眾云，己為眾說法。讓和尚曰，再無人持箇消息來。
0661b10: 乃命一僧至馬師座下。待馬師陞座出問曰，作甚麼
0661b11: 馬師云自從胡亂後三十年不少鹽醬。師云，義出豐
0661b12: 年，還它馬祖。然未免帶累南嶽和尚縣挂心頭。今日
0661b13: 新大覺出世，堂上老人且喜未離丈室。現前昆仲尚
0661b14: 乃鷺立鴛行，有華當面插，不用送語傳言，白手並空
0661b15: 拳，也不著鹽蘸醬。生平列列挈挈，畜得一條拄杖。遇
0661b16: 聖好與三十，當下空其聖量。遇凡好與三十，當下滌
0661b17: 其凡情。直使箇箇如師子兒，哮吼自在，且道與馬師
0661b18: 相去多少。喝一喝云，掀翻海嶽求知己，撥轉乾坤見
0661b19: 太平。復白椎云，諦觀法王法，法王法如是。師卓拄杖
0661b20: 下座。
0661b21: 當晚小參。問靈山佛法付王臣，敲唱須憑過量人。華
0661b22: 蓋今宵臨寶座，宗乘向上乞施陳。師舉拂子云，有眼
0661b23: 皆見。進云，彼此相逢，全意氣攢眉何必羨淵明。師云，
0661b24: 卻被闍黎道著。進云，三尺莫邪橫宇宙，洗清魔佛逼
0661b25: 人寒。師云，今日親行此令。乃云，白雲嘗念舊嵒阿，幾
0661b26: 度乘風歸綠蘿。誰信業緣無避處，牽犁從此水泥拖。
0661b27: 既事不獲己信，口說伽陀。高地麥後園蔬，碧桃華發
0661b28: 滿山坡。一自悟心人去後，幾箇迷逢達磨。復舉雪峰
0661b29: 示眾云望州亭與汝相見了也，烏石嶺與汝相見了
0661b30: 也，僧堂前與汝相見了也。師云，大小雪峰有年無德，
0661c01: 屈抑多人。新長老即不然，望州亭也不須相見，烏石
0661c02: 嶺也不須相見，僧堂前也不須相見。何故。茫茫宇宙
0661c03: 人無數，那箇男兒不丈夫。喝一喝。
0661c04: 請冰心雪禪師都寺上堂。獨掌不浪鳴，兩手鳴摑摑。
0661c05: 提綱挈領聲氣相求，須是雪操冰心，毋意毋必毋固
0661c06: 毋我，方能屈尊就卑，裁成輔相，相與建法幢，相與定
0661c07: 宗旨。且道甚麼人能行，恁麼事打麵還它州土麥。唱
0661c08: 歌須是帝鄉人。
0661c09: 晚參。十方同聚會，箇箇學無為。此是選佛場，心空及
0661c10: 第歸。前彌勒，後釋迦，左阿難，右迦葉，大覺今日築壇
0661c11: 為你諸人分茅錫土。若承受得，子牙慶遇風雲會。儻
0661c12: 更躊躇，浩然歸去老襄陽。
0661c13: 上堂。澗水遶山房，白雲抱幽石。此時林下人，活計天
0661c14: 然別。卻怪德山臨濟星布棋列，摝蜆撈蝦行棒行喝，
0661c15: 好與捉來朝打三千莫打八百。因甚如此。清平世界
0661c16: 不容艸竊。
0661c17: 晚參。旃檀叢林，旃檀圍繞。非其種者，鉏而去之。師子
0661c18: 叢林，師子圍繞。非我族類，其心必異。南來者南去，北
0661c19: 來者北歸，一任山門路絕，法堂艸深。真金自有真金
0661c20: 價，終不和沙賣與人。
0661c21: 結夏小參。未有長行而不住，門未入常在家中。未有
0661c22: 長住而不行，戶不出遍周法界。通上下徹古今，破明
0661c23: 暗絕疏親，如是則何生可護，何足可禁。然雖恁麼去，
0661c24: 未過荊棘林，謾云誇好手，平地陷多人。畢竟如何大
0661c25: 象蕅絲突出，神龍鍼眼翻身。
0661c26: 上堂。問重頒祖令，揭日月之光輝，克紹宗猷，為四生
0661c27: 之調御，安居結夏，則不問如何是一言天下化。師云，
0661c28: 七尺枯藤為君決。乃云，大丈夫秉慧劍，般若鋒兮金
0661c29: 剛燄，非但能摧外道，心早曾落卻天魔膽。魔膽既落，
0661c30: 天清地寧。三條椽下，七尺單前，一任坐臥經行。是名
0662a01: 禁足，是名護生。然雖如是，設遇釋迦老子現三十二
0662a02: 相八十種形，喚你遊蓮華國土玅莊嚴城，你還肯去
0662a03: 不肯去擿下拄杖云，不得動著，動著禍生。
0662a04: 于郡侯至請上堂。問為佛法金湯，必也靈山付屬，作
0662a05: 蒼生福佑。當知金粟種來不滯二途，請師一句。師云，
0662a06: 閭丘親見寒山子進云，昔日李駙馬問谷隱禪師云，
0662a07: 某甲還參得禪不。谷云，參禪乃大丈夫事，非將相之
0662a08: 所能為。未審意旨如何。師云，車不橫推。祇如李駙馬
0662a09: 從此悟去，復作麼生。師云，理無曲斷。今日若有人問
0662a10: 和尚某甲還參得禪不，如何對它。師云，卻許參得。進
0662a11: 云，作家宗師，天然迥別。師云，太宰贊仲尼，乃云以大
0662a12: 圓覺為伽藍，統率十方而聚會。忘尊卑，一貴賤，泯凡
0662a13: 聖，絕異同。各各據菩薩乘修寂滅行。性相平等，身心
0662a14: 安居。所謂有現宰官身者，有現比丘身者，有現居士
0662a15: 長者身者，有現優婆塞優婆夷身者。乘時于其中間
0662a16: 作大佛事。有持香積而來者，有擎拳致敬者，有散華
0662a17: 供養者，有焚香行道者。吹大法蠃，擊大法鼓，示最上
0662a18: 乘，闡第一義。卓拄杖云，拄杖子涌身七多羅樹，高聲
0662a19: 唱言，善哉佛子，希有佛事，我於靈山會上親見親聞。
0662a20: 今此一會儼然未散，諸人還信得及麼。豐干不是閒
0662a21: 饒舌，閭丘親得見寒山。復舉昔日李牧主請風穴和
0662a22: 尚于衙內度夏。普設大會，請穴上堂。纔陞座乃曰，祖
0662a23: 師心印，狀似鐵牛之機。去即印住，住即印破。祇如不
0662a24: 去不住，印即是，不印即是。還有人道得麼。時有蘆陂
0662a25: 長老出問云，學人有鐵牛之機，請師不搭印。穴曰，慣
0662a26: 釣鯨鯢澄巨浸，卻嗟蛙步泥沙。陂佇思。穴喝曰，長
0662a27: 老何不進語。陂擬議。穴便打一拂子曰，還記得話頭
0662a28: 麼。牧主曰，信知佛法與王法一般。穴曰，見甚麼道理。
0662a29: 牧主曰，當斷不斷，反招其亂。穴便下座。師云，風穴正
0662a30: 令全行，蘆陂退身賣陣，簡點將來總讓牧主一籌。何
0662b01: 故。伯牙縱有高山調，不是知音也是閒。
0662b02: 晚參。從朝至莫，熱棒熱喝。萬里無雲，青天霹靂。把斷
0662b03: 穆陵關，全齊絕消息。有者進無門面鐵壁，退埋身路
0662b04: 已己絕，便思南走吳，北走越。泣長途血滴滴。殊不知背
0662b05: 水功成，拔幟還壯士，長歌入漢關。
0662b06: 晚參。它人住處我不住，三峽月明人暗渡。它人行處
0662b07: 我不行，逆風柁子轉江心。不是與人難共住，從來相
0662b08: 見不相識。大都緇素要分明，八兩還它是半斤。拈拄
0662b09: 杖云，拄杖子憤地不平，道長老休淈。智即是道，心
0662b10: 即是佛。船不離柁，秤不離錘。長老知處我亦知，長老
0662b11: 到處我亦到。松自直棘自曲，烏自玄鵠自白，一切現
0662b12: 成何須分別。乃擿下拄杖，喚云，拄杖子。自云，諾。你因
0662b13: 甚平地喫交，自云相救相救。侍者拾起拄杖。師接得，
0662b14: 呵呵大笑云，將謂將謂，元來元來。
0662b15: 晚參。一二三四五六七，下坡不走快便難逢。七六五
0662b16: 四三二一，撥轉乾坤一勞永逸。有時逆行順取，有時
0662b17: 逆取順行。逆取順行也，丹霞逢院主。逆行順取也，師
0662b18: 子遇罽賓。只如不涉逆順一句，作麼生道。知音無耳
0662b19: 朵六月火邊坐。
0662b20: 晚參。雷動中天，雲行雨施。夫雷之為物也，出乎地發
0662b21: 乎天，而聲揚乎太虛之內。視之無形，聽之有聲，覓之
0662b22: 無處，追之不及。不可以有心求，不可以無心得。蠢然
0662b23: 者聞之而駭驚，負疚者聞之而惕厲。諸仁者要識臨
0662b24: 濟喝麼，只者是。要識德山棒麼，只者是。造物行此令
0662b25: 而雨施雲行。君王行此令而恩滂澤霈。臨濟德山行
0662b26: 此令而象舞龍奔。大覺今日親行此令。卓拄杖云，還
0662b27: 聞雷聲麼。良久云，欲鼓蟄龍從海出，誰知走入鴨群
0662b28: 中。喝一喝。
0662b29: 晚參。天下無二道，聖人無二心。道遠乎哉。即事而真。
0662b30: 聖遠乎哉。體之即神。真之與神，猶挂脣齒，殊不知道
0662c01: 也。者不可須臾離也。可離非道也。故曰，至道無難，惟
0662c02: 嫌簡擇。君子之於道也，造次必於是，顛沛必於是。於
0662c03: 是而知焉之為道。上士聞道，勤而行之。中士聞道，若
0662c04: 存若亡。下士聞道，大笑之。不笑不足以為道。且道如
0662c05: 何免得笑去。多言數窮，不如守中。
0662c06: 上堂。舉無著禪師遊五臺參禮文殊，至山下投一寺
0662c07: 宿，遇一老翁。祇待次問曰，上人從何而來。著曰，南方
0662c08: 來。翁曰，南方佛法如何住持。著曰，末法比丘少奉戒
0662c09: 律。翁曰，多少眾。著曰，或三百或五百。著問曰，此間佛
0662c10: 法如何住持。翁曰，龍蛇混雜凡聖交參。著曰，多少眾。
0662c11: 翁曰，前三三後三三。乃命童子將玻璃盞點茶度著。
0662c12: 遂問曰，南方還有者箇不。著曰，無。翁曰，尋常將甚麼
0662c13: 喫茶。著無對。時天色已己晚，著曰，擬投一宿，得麼。翁曰，
0662c14: 汝有執心在，不得宿。著曰，某甲無執心。翁曰，汝曾受
0662c15: 戒不。著曰，受戒久矣。翁曰，既無執心何用受戒。遂命
0662c16: 童子送出門外。著見寺無額，問童子曰，此寺因何無
0662c17: 額。童子指背後金剛。著回首，忽失童子并山寺，只見
0662c18: 身在林中。師云，文殊熱謾無著，卻乃移華兼蜨至。無
0662c19: 著錯過文殊，已己曾買石得雲。饒後來明招和尚頌曰，
0662c20: 廓同沙界聖伽藍，滿目文殊接話譚。言下不知開佛
0662c21: 眼，回頭只見翠藍山。要且不識無著。雪竇和尚頌曰，
0662c22: 千峰蟠曲色如藍，誰謂文殊是對譚。卻笑清涼多少
0662c23: 眾，前三三與後三三。要且未見文殊。諸人要見文殊
0662c24: 麼。大覺為你頌出。長夏山窗綠正肥，楊華偏愛逐征
0662c25: 蹄。關山不盡情難訴，燕子銜將水際飛。然雖如是，要
0662c26: 見文殊則易，要識無著則難。要識無著則易，要見大
0662c27: 覺則難。何也。共行把手不同途。擊拂子下座。
0662c28: 晚參。拈拄杖云，如世良馬見鞭影而行。擿拄杖云，鈍
0662c29: 鳥莫棲蘆。便下座。
0662c30: 晚參。日中必篲，操刀必割。日中不篲，是為失時。操刀
0663a01: 不割，失利之期。汝等朝悠悠莫悠悠，不顧祖翁田地，
0663a02: 歲月如流。今有一椿喜事，勸汝同仇。杜宇啼春去，熏
0663a03: 風到樹頭。常住有幾畝薄田痠地。麥熟有秋普請共
0663a04: 出手，及時收刀頭，擔頭東坵西坵。西來祖意，塞壑填
0663a05: 溝。
0663a06: 晚參。問眾今日割麥鎌下割得多少祖師說。眾云，車
0663a07: 推不盡。師微笑。乃云，學道先須要學勤，一勤百事可
0663a08: 能成。猶如蠶麥，肥高隴不盡，登場功莫停。前日大覺
0663a09: 勸諸仁者割麥蓋徹彼桑土綢繆牖戶之意。現前諸
0663a10: 仁有發勝心者，則安而行之。有護常住者，則利而行
0663a11: 之。有力不足者，則勉強而行之。雖其行之之不同，及
0663a12: 其成功，一也。惟學道亦然。勿以鈍根而生下劣之想，
0663a13: 勿以敏慧而生驕矜之氣，勿以博聞強記而生滿足
0663a14: 之情。此三者皆非入道之基也。然則畢竟如何即得。
0663a15: 肯心若辦如農事，安有臨場不熟時。
0663a16: 晚參。恁麼也得太平寰宇多奸賊。不恁麼也得射虎
0663a17: 不真羽沒石。恁麼不恁麼，總得重添腦後三斤鐵。畢
0663a18: 竟如何即得截斷紅塵水一谿，衝開碧落雲千尺。
0663a19: 上堂。彌勒真彌勒，化身千百億。時時示時人，時人自
0663a20: 不識。因甚又道天上無彌勒，地下無彌勒。良久云，誰
0663a21: 家別館池塘裏，一對鴛鴦畫不成。擊拂子下座。
0663a22: 晚參。忌口自然諸病減，多情未免有時勞。貧居動便
0663a23: 成違順，樂得清閒一味高。古人一期方便，似覺可觀。
0663a24: 若到大覺門下，未放過在。何故。桶箍爆斷且自由它。
0663a25: 東司淨籌阿誰洗刷。
0663a26: 祈雨上堂。拈拄杖云，雲門拄杖子久置之高閣，便見
0663a27: 塵土坌。世間焦芽敗種望救無門。今日令它興雲
0663a28: 吐霧看。乃卓拄杖云，南山起雲北山下雨。顧左右云，
0663a29: 諸人各各炤顧袈裟角。復卓一下。下座。
0663a30: 晚參。舉楚石禪師上堂云，通身是眼因什麼看不見，
0663b01: 通身是耳因什麼聽不聞，通身是口因什麼說不到，
0663b02: 通身是心因什麼鑒不出。報恩有一道聰明神咒布
0663b03: 施諸人去也。便下座。大覺即不然。通身是眼有什麼
0663b04: 看不見，通身是耳有什麼聽不聞，通身是口有什麼
0663b05: 說不到，通身是心有什麼鑒不出。大覺也無聰明神
0663b06: 咒布施諸人。珍重歸堂喫茶去。
0663b07: 上堂。喫粥了也，洗缽盂去。接響承虛，其僧大悟。悟即
0663b08: 不無，落在第二。何也。還家盡是兒孫事，祖父從來不
0663b09: 出門。
0663b10: 謝雨上堂。慈雲纔覆，殷雷遍震乎郊原。一雨普滋，萬
0663b11: 彙悉霑其潤澤。便見江湖澎湃，何止丘壑皆盈。廬陵
0663b12: 米價賤如泥，羅羅兒喜望外。冬瓜直儱侗，箇箇添
0663b13: 肥。瓠子曲彎彎，條條增大。欣逢時節，慶謝良緣。諸仁
0663b14: 者要知，此事亦猶農夫之望雨也。方其未雨，山焦石
0663b15: 裂。憂心惕慮，惟雨之是望，不可以語言計也。及其既
0663b16: 雨，黍秀苗興。擊壤謳歌，惟雨之是喜，不可以名狀得
0663b17: 也。若要如是，卻須如是。既然如是，方能如是。不見昔
0663b18: 日有一人悟後問古德曰，此事本來現成，何須教學
0663b19: 人百計搜求。古德曰，若不如是，子安能有今日也。幸
0663b20: 各勉旃，不煩久立。
0663b21: 晚參。法離言說，道絕方隅。大海不著死屍，龍門豈有
0663b22: 宿客。曹家女美無敵，公妻嬌欲滴。皓齒明璫嫁少
0663b23: 年，少年不解加珍惜。浪蕩天涯何日歸，室中空有人
0663b24: 如玉。喝一喝。
0663b25: 上堂。舉承天嵩和尚示眾，第一單槍甲馬，第二甲馬
0663b26: 單槍，第三攃星排陣，第四衣錦還鄉。有僧便問如何
0663b27: 是單槍甲馬。嵩云，不是金牙作，爭能射尉遲。僧云如
0663b28: 何是甲馬單槍。嵩云，金簇馬前落，樓煩喪膽魂。僧云，
0663b29: 如何是攃星排陣。嵩云，陣雲橫海上，未辦聖明君。僧
0663b30: 云，如何是衣錦還鄉。嵩云，四海無消息，回奉聖明君。
0663c01: 師云，承天雖有圖王定亂之謀，不免為太平奸賊。大
0663c02: 覺無者許多般去就，卻能坐致太平。乃豎拂子云，還
0663c03: 會麼。吾寧鬥智不鬥力，一紙賢於十萬師。
0663c04: 因事上堂。有轉凡成聖之功，方可權衡佛祖。無點鐵
0663c05: 成金之手，那能掌握乾坤。得大機，明大用。羽檄星馳
0663c06: 全殺活，善卷舒奔流度刃。有時光風霽月，有時電掣
0663c07: 雷轟。除此二途向甚麼處與大覺相見。知恩者少，負
0663c08: 恩者多。
0663c09: 晚參。君子千里同風，因甚東山頭喚不應西山主。眼
0663c10: 光爍破四天下，因甚菴內人不知菴外事。良久云，手
0663c11: 握金鞭問歸客，夜深誰共御階行。
0663c12: 上堂。問人人本具箇箇不無，因甚有迷有悟。師云，幾
0663c13: 人平地喫交來。進云，如何是悟。師云，貪觀天上月。如
0663c14: 何是迷。師云，失卻手中橈。正當迷悟俱忘，如何是學
0663c15: 人轉身句。師云，速禮三拜。進云，即今和尚陞座，有甚
0663c16: 佛法惠諸人。師云，無甚佛法見惠。進云，多蒙和尚指
0663c17: 示。師云，承虛接響漢。乃曰，欲說又成剩語，不說又成
0663c18: 鈍置。且道說即是，不說即是。若道說，即今曾說甚麼
0663c19: 來。若道不說，現今牙齒敲嗑何。且道是已己說，是不曾
0663c20: 說。於此倜儻分明，方知佛法無多子。其或未然，山僧
0663c21: 別資一路去也。片葉飄庭際，西風何處秋。
0663c22: 晚參。拈拄杖云，啟解脫門開無盡藏，大包無外細入
0663c23: 無間，令汝諸人一得永得，一見永見。宜各乘時飽腹
0663c24: 觀光，瞻仰取足。會中莫還有欠缺者麼。山僧更為平
0663c25: 等分付。卓拄杖下座。
0663c26: 中元供水陸上堂。拈拄杖云，天人群生類，皆承此恩
0663c27: 力。夫此力者，如天普蓋，似地普擎，如日普炤，如風普
0663c28: 吹。有承此力而為佛祖身，有承此力而為天人身，有
0663c29: 承此力而為威德自在身，有承此力而為貧窮下劣
0663c30: 身。應以佛祖身得度者，即現佛祖身而為說法。應以
0664a01: 天人身得度者即現天人身而為說法應以威德自
0664a02: 在身得度者即現威德自在身而為說法應以貧窮
0664a03: 下劣身得度者即現貧窮下劣身而為說法且道拄
0664a04: 杖子即今現甚麼身說甚麼法卓一下云劍為不平
0664a05: 離寶匣藥因救病出金缾。
0664a06: 解夏小參疏雨滴梧桐秋聲滿院中炎飆驅戶牖涼
0664a07: 氣入簾櫳聚首成何事支筇又別峰光陰能有幾為
0664a08: 子惜匆匆敢問諸仁者昔何所聞而來今何所見而
0664a09: 去去也須知去處來也須識來處若能去來不涉中
0664a10: 道不居直下覷透山僧許你會得箇入門句未會出
0664a11: 門句在若是兩眼眵來不知來處去不知去處是
0664a12: 名無地頭漢既是無地頭漢則業識茫茫無本可據
0664a13: 東西不辦南北不分依舊向三家村裏說黃道白十
0664a14: 字街頭點肋點胸山僧卻也許你許你甚麼許你大
0664a15: 膽。
0664a16: 上堂四月十五日結也結箇甚麼七月十五日解也
0664a17: 解箇甚麼結亦不可得解亦不可得諸方老禿奴以
0664a18: 此為極則大覺者裏敢保未徹何故范公泉水日淵
0664a19: 泓雲門山子常青碧。
0664a20: 開山忌上堂昔年今日此時開山和尚已為諸人真
0664a21: 實揭示了也諸人還薦得也未若也薦得開山和尚
0664a22: 與諸人同得同失同食息同起居從來不離寸步若
0664a23: 也不薦山僧借開山鼻孔為諸人重說偈言去也死
0664a24: 乃生之源生乃死之本若達其本源無生亦無死既
0664a25: 無生又無死且道即今向什麼處與開山和尚相見
0664a26: 下座同到真前燒香上供。
0664a27: 晚參古人不唧溜言多成漏逗百喻不能詼指注天
0664a28: 涯走天涯走殺人逐燄事何有本是金毛兒無端變
0664a29: 作狗一念自知非便解大哮吼且知非一句如何道
0664a30: 若也道得不用畫地為牢擔枷帶杻若道不得各各
0664b01: 向七尺單前剔起眉毛自然有日知羞識醜。
0664b02: 上堂問烹佛烹祖大爐韝鍛凡煉聖惡鉗錘設遇箇
0664b03: 無面目漢如何鍛煉師云痛與三十拄杖進云可謂
0664b04: 處處摧魔外逢人善舉揚師云你還覺腦門痛麼進
0664b05: 云人人鼻孔撩天箇箇腳跟點地師云飯店裏匙箸
0664b06: 問向上宗乘即不問爐韝宏開事若何師云少柴沒
0664b07: 炭進云如是則不費心力坐致太平去也師云上座
0664b08: 正鬧在進云荊棘林中曾進步夜明簾外早翻身師
0664b09: 云不易念得來乃云諸方此日開大爐韝用大鉗錘
0664b10: 一千五百左探右窺有者圍爐商量無賓主話有者
0664b11: 聚頭高譚火燄轉大法輪或云我善摧殘峻峭或云
0664b12: 我善銷爍玄微大覺門下極猒者般施為既不商今
0664b13: 確古也不添炭添煤總有數百衲子一任東倒西擂
0664b14: 因甚如此冷灰爆出黃金豆卻勝諸方熱鬨禪。
0664b15: 上堂問古人入門便棒進門便喝大覺入門如何指
0664b16: 示師云將錯就錯進云意氣不從天地得英雄豈藉
0664b17: 四時推師云你還出得大覺門也未進云龍生金鳳
0664b18: 子衝破碧琉璃師云且緩緩問教中道二諦融通三
0664b19: 昧印如何是俗諦師云成佛作祖進云如何是聖諦
0664b20: 師云殺狗屠牛進云如何得融通去師云屠子成佛
0664b21: 問大事未明如喪考妣即不問大事已己明因甚亦如
0664b22: 喪考妣師云香嚴道底進云有已己明大事者和尚如
0664b23: 何相接師云正好喫棒進云不勞錦上更添華師云
0664b24: 黑地裏穿鍼問人人鼻孔撩天箇箇腳跟點地因甚
0664b25: 臨濟大師在黃檗會下喫棒師云偶然著跌進云男
0664b26: 兒自有衝天志不向如來行處行因甚大愚肋下還
0664b27: 拳師云翻身鷂子過新羅進云祇如黃檗還有為人
0664b28: 處也無師云知音者少負恩者多進云教外親行越
0664b29: 格令五湖四海悉沾恩師云禮拜了退問鼓聲纔罷
0664b30: 四眾雲臻今日上堂有何分付師云鐵棒撐驢眼進
0664c01: 云為眾竭力禍出私門師云也不虧負你進云恁麼
0664c02: 則人人壁立萬仞箇箇眼蓋乾坤師云獨你扶籬摸
0664c03: 壁問有眼因甚麼不見師云瞎有耳因甚麼不聞師
0664c04: 云聾有鼻因甚麼不嗅師云塞有舌因甚麼不知味
0664c05: 師云木有身因甚麼不知觸師云坐冢行屍有意因
0664c06: 甚麼絕思想師云石頭厭艸僧禮拜師云便恁麼去
0664c07: 也乃云佛者覺也空生大覺中如海一漚發且道覺
0664c08: 從何生琉璃殿上紫金容千古萬古人誰識。
0664c09: 上堂問古釋迦過去新彌勒未來正與麼時誰行正
0664c10: 令師正身端坐進云恁麼則淺艸深藏賓能看主師
0664c11: 便喝進云忽有箇大悲菩薩到來千手千眼一時俱
0664c12: 現和尚如何答話師云令它無著手眼處進云禹門
0664c13: 三級浪平地一聲雷師云休嚇山僧問叢林既佛為
0664c14: 尊因甚麼不居正位師云隨你顛倒所欲進云無處
0664c15: 不稱尊師云此章重出進云如何是賓中主師云直
0664c16: 歲梆椎子進云如何是主中賓師云門外白雲深進
0664c17: 云賓主雙忘復若何師云兩眼對兩眼進云一堂風
0664c18: 冷澹千古意分明師云聽事不真問從上諸佛即今
0664c19: 在甚麼處安身立命師豎拂子云還見麼進云恁麼
0664c20: 則諸聖各得其所因甚今日更安佛位師云差排古
0664c21: 佛離窠臼進云既安位也度生一句作麼生商量師
0664c22: 云見聞普熏皆寂滅進云恁麼則願常處此菩提座
0664c23: 隨緣赴感靡不周師云過進云觀世音既是過去正
0664c24: 法明如來則金不重礦因甚重發誓願師云渠無人
0664c25: 我相進云恁麼則慈航倒駕逆流上度盡眾生願始
0664c26: 休師云徐六擔版問萬法平沈如何是本來面目師
0664c27: 云秋空獨露問金剛經云凡所有相皆是虛妄因甚
0664c28: 麼又喚作佛師云以楔出楔問世尊說法十界齊聞
0664c29: 和尚陞座有何施設師云一雨普滋三艸秀進云還
0664c30: 是有佛法無佛法師云枯木不逢春進云多蒙和尚
0665a01: 指示師云冤苦叫蒼天問混沌未分之始陰陽未判
0665a02: 之先還有佛法也無師云有進云大通智勝佛十劫
0665a03: 坐道場因甚佛法不現前不得成佛道師云為你眼
0665a04: 裏無筋進云太白峰頭月青齊萬古寒師云大蟲看
0665a05: 水磨問玅句奇言即不問當機酬唱時如何師云喫
0665a06: 得棒也未乃云佛身充滿於法界普現一切群生前
0665a07: 隨緣赴感靡不周而恆處此菩提座昨夜毗盧遮那
0665a08: 佛不起於座向觀音院裏將錢買燒餅放下手卻是
0665a09: 饅頭主林神主山神忽地生疑道說是毗盧遮那又
0665a10: 在觀音院裏說是觀音大士又是毗盧遮那手中燒
0665a11: 餅因甚卻作饅頭會中有彌勒大士向它道山神林
0665a12: 神你只喫饅頭罷休那解是甚深義二神而退
0665a13: 然則畢竟如何是毗盧正體擊拂子云家家門裏觀
0665a14: 世音。
0665a15: 
0665a16: 
0665a17: 
0665a18: 
0665a19: 
0665a20: 天岸昇禪師語錄卷第一
