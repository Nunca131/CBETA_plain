0036b01: 破山禪師語錄卷第九
0036b02: 當陽玉泉嗣法門人印正等編
0036b03: 法語二
0036b04: 示雲嶠禪人
0036b05: 禪和子有志行腳痛以生死為念到一善知識處或
0036b06: 請益或發一問正要體取話頭來歷忽然會得此箇
0036b07: 話頭即知生從何來死從何去明得生處死處亦然
0036b08: 那時節地一聲始信茶條拄杖新行腳葛葉蒲團
0036b09: 舊話頭。
0036b10: 示指元禪人
0036b11: 割愛辭親遠塵離俗入一叢林進一保社必要具參
0036b12: 方眼識人好惡一動一靜一喜一怒看是甚麼道理
0036b13: 若識得自是與尋常人不同雖然不是舊時人直改
0036b14: 舊時行履處。
0036b15: 示覺幻禪人
0036b16: 覺幻禪人來老僧拄杖頭邊尚未知其下落一旦乞
0036b17: 法語老僧試問前向汝腳跟下直打出是撥轉汝耶
0036b18: 是要汝轉身吐氣耶汝若向此知落處則不被短岸
0036b19: 深坑之所陷可以淨裸裸絕承當赤灑灑無回互其
0036b20: 或未然莫將閒學解埋沒祖師心。
0036b21: 示太平禪人
0036b22: 出家人堂堂僧相不行一事不奉佛敕不受師教乃
0036b23: 形同沙門未得法同沙門也上人奉受三事心體力
0036b24: 任而又到老僧處且形同法同只有一事不同試問
0036b25: 是那一事。
0036b26: 示佛生禪人
0036b27: 禪道佛道不是細事惟在人人任之耳如擲劍揮空
0036b28: 勿論及之不及貴承當不貴推托此承當非承當佛
0036b29: 祖也正在不疑佛不疑祖佛有一代時教祖有千百
0036b30: 則公案每每試將一經一教全提半提看到那不疑
0036c01: 之地始可喫老僧痛棒與老僧說禪。
0036c02: 示徹空戒子
0036c03: 聖賢設化種種法門皆治心之法參禪不過參此心
0036c04: 也念佛不過念此心也持戒不過護此心也此心若
0036c05: 寂更有何處起惑作業但有念起即覺然而覺處忽
0036c06: 猛省得來地一聲始知秤錘原是鐵。
0036c07: 示上提戒子
0036c08: 無上菩提心地戒只在當人一念未生已前看者念
0036c09: 從何處起來忽看得三際頓空諸惡無跡正是戒之
0036c10: 本體只恐眾生不是佛是佛何愁不解語。
0036c11: 示湛林禪人
0036c12: 世變之後祖燈秋晚老僧隨遇安身忽湛林禪人從
0036c13: 梁山來欲老僧歸索法語老僧無別指示只向渠道
0036c14: 箇不是心不是佛不是物老僧不是善知識汝亦不
0036c15: 是學人若諦當不出看取從前註腳。
0036c16: 示慧心禪人
0036c17: 慧心禪人久依吾住欲求法語隨處受持吾儕每見
0036c18: 諸方只欲人納降款深可痛惜吾儕應病與藥直教
0036c19: 遇境生疑逢緣理會無處不是話頭也勉之。
0036c20: 示水月禪人
0036c21: 只因一句隨他語萬里千山走衲僧爾輩若會此一
0036c22: 句未曾舉步大地盡周其或未然且將千里遠行始
0036c23: 于初步分曉得到老僧處喫棒。
0036c24: 示昇所冉居士
0036c25: 參禪念佛本是一箇道理念佛念此心也參禪參此
0036c26: 心也心外無法法外無心只此一心別無岐路一心
0036c27: 不生萬法無咎試問如何是汝一心默默自知田地
0036c28: 穩騰騰誰謂肚皮憨士作禮問參禪與念佛是同是
0036c29: 別師云同則總同別則總別士禮謝師偈云參禪與
0036c30: 念佛頓漸兩條路勿問別與同到家驀直去。
0037a01: 示問一禪者
0037a02: 問一得一倚墻靠壁墻崩壁倒一歸何處老僧試問
0037a03: 一之道理荅則是不荅亦是一縱一奪龜哥眼赤。
0037a04: 示戒如禪人
0037a05: 求道不求字終須成大器求字不求道投其人所好
0037a06: 此非學道人莫令諸方笑。
0037a07: 示秀玄禪者
0037a08: 寫字便成勞不知為甚的學人不努力空費者張紙
0037a09: 教學如何努力薦取屋北鹿獨宿谿西雞齊啼。
0037a10: 示六聰禪者
0037a11: 橫寫豎寫尚莫能盡者張紙多說少說且安排者管
0037a12: 筆然而筆舌不得處與老僧道將一句來。
0037a13: 示六一禪人
0037a14: 鏡華水月泄漏天機艸木文章全彰意氣露不盡鋒
0037a15: 鋩只向空中一點參無學妙旨且從靜地理會若理
0037a16: 會得不枉過雙桂堂坐臥經行拾些粥飯氣息。
0037a17: 示寄凡禪人
0037a18: 做箇禪和子到一處出一言吐一語稍有衲僧氣息
0037a19: 善知識痛下鍼錐必要究竟實處討教分曉不負出
0037a20: 家行腳之苦志也試問未舉念前且道是箇甚麼道
0037a21: 理還委悉麼艸鞋忽地破露出腳跟來。
0037a22: 示習儀火頭
0037a23: 變生作熟非水火莫能致然而水火正在生剋以既
0037a24: 濟未濟而別之也即人之一身外則器界所共一氣
0037a25: 分如何是一氣分天地與我同根萬物與我一體。
0037a26: 示禪源禪人
0037a27: 出家志在參學參不透必學學不圓必參此兩者亦
0037a28: 不可偏廢若獨學而不參秖益見聞若獨參而不學
0037a29: 愈益我慢正在不偏廢處頭頭要了法法要明則不
0037a30: 負出家之志也。
0037b01: 示知我戒子
0037b02: 數聞知我禪客久於此道稍有符合隨處豎一剎竿
0037b03: 與諸仁者一食一宿結佛祖冤家只須覓箇還飯錢
0037b04: 者勉之。
0037b05: 示深省戒子
0037b06: 戒品初登務要穩密誠恐日就月將情念濃厚只去
0037b07: 圖口體攻章句錯過當頭一著窮究到底不清老僧
0037b08: 非是成閒管亦是憐兒不覺醜向爾等道箇秦時
0037b09: 轢鑽試參看。
0037b10: 示燕石戒子
0037b11: 佛說波羅提木叉是名十重四十八輕此戒差等大
0037b12: 小乘是也若論本總歸一心一心不生萬法無咎無
0037b13: 戒不持無心不一此乃真圓大戒總持也。
0037b14: 示慧白靜主
0037b15: 苦行頭陀破衣破衲行一行作一務志要與生死為
0037b16: 念試將生從何來死從何去處著隻眼看是甚麼道
0037b17: 理忽地裏覷破地一聲甕中何嘗走卻鱉。
0037b18: 示象含禪人
0037b19: 老僧歸打者鼓笛正欲人知音接拍唯我象含禪人
0037b20: 稍知影響老僧安居補後堂看老病憫而療生則慈
0037b21: 心無盡老僧試問汝以慈憫心為慈心耶以殺人心
0037b22: 為慈心耶且參看。
0037b23: 示蒼然禪人
0037b24: 出家行腳志在雄猛要一念萬年萬年一念只將生
0037b25: 死為急務一切動靜看是阿誰主張忽省得來只在
0037b26: 者裏且道者裏是甚麼所在參。
0037b27: 示非一禪人
0037b28: 明一非一此一尚非形於口吻何為一耶何為非耶
0037b29: 所非何物所一何物殊不知欲非欲一者又復何物
0037b30: 試定奪看。
0037c01: 示白崖禪者
0037c02: 老僧年邁歸高梁居田里種田博飯只知有溫飽尚
0037c03: 莫知禪何物道何物此子係吾徒僧可之剃染欲老
0037c04: 僧法語則老僧呵呵大笑云大蟲褁紙帽。
0037c05: 示參之傳秘禪者
0037c06: 傳秘禪者乃吾徒默石之孫也自小而大尚具一段
0037c07: 英資幸師猶存值大變後攜來見老僧且老僧憫祖
0037c08: 脈之衰替若以一言策之勵之恐機之所莫堪稍將
0037c09: 一○○○○○此處薦得到破山門下喫棒有日也。
0037c10: 示唯然禪人
0037c11: 為學日增為道日損即如切如磋如琢如磨之謂此
0037c12: 是聖訓老僧則不然也此道非物也就物比擬是人
0037c13: 本分事然而日用中遇境生疑逢緣理會忽然猛省
0037c14: 罵老僧有日在。
0037c15: 示機樞黃成衣
0037c16: 打不得坐坐不得禪禪非坐臥坐臥即禪此老僧素
0037c17: 分為汝輩畫蛇添足正恐汝輩打在無事甲裏意欲
0037c18: 直下薦取鍼鋒上消息會麼。
0037c19: 示相宇曾居士
0037c20: 相宇曾居士索法語老僧信筆書數語以佳其志盡
0037c21: 謂生死事大無常迅速此大謂生不知來處死不知
0037c22: 去處況無人代得此速謂入息雖存出息難保尚莫
0037c23: 能知若悟此語忙也忙不著閒也閒不著始識老僧
0037c24: 亦識自己。
0037c25: 示曇郁禪人
0037c26: 老僧寫字覺倦又有發青來叩法語老僧欲罵莫能
0037c27: 欲讚莫能只得向伊道箇米裏有蟲。
0037c28: 示若無禪人
0037c29: 參禪打坐是我衲僧家本分事也豈假以文章學問
0037c30: 巧妙尖新說鐸鐸句弄套套語誇會誇能以資談柄
0038a01: 揚眉瞬目以當機鋒若爾誠然是韓盧逐塊若真獅
0038a02: 子兒只要喫人然喫人者正是直截根源不同逐塊
0038a03: 近來多見禪者初不務此先去學滿一肚皮然後去
0038a04: 學禪殊不知禪何意也本要離名字相離心緣相離
0038a05: 四句絕百非豈是隨邪逐惡不根其旨妄將魚目作
0038a06: 明珠磁石為至寶到處去逞驢唇馬嘴棒風喝雲以
0038a07: 為極則此箇葛藤為點禪病倘禪若無病何用
0038a08: 參為即汝便是尚涉廉纖如將梵位直授凡庸亦如
0038a09: 擲劍揮空勿論及之不及只貴承當也。
0038a10: 示空如戒子
0038a11: 持戒但束身非身無所束正是衲戒消息而人不會
0038a12: 都在者三頂衣一口缽上名之為戒若此不獨上辜
0038a13: 諸聖抑且下負己已靈試問如何纔是手把豬頭持淨
0038a14: 戒衣包狗骨入婬房。
0038a15: 示松谿禪人
0038a16: 松溪呈紙一幅乞開示老僧曰如許之年還在問路
0038a17: 然而路頭不在別處只在自己已腳跟下此腳跟下且
0038a18: 荊棘且石頭橫來豎去築著磕著是阿誰主張若此
0038a19: 處覷得破舉足無非是道場。
0038a20: 示冰白主人
0038a21: 此道言論不足以辯名字不足以載唯在人體認之
0038a22: 耳如擲劍揮空勿論及之不及若達此可以位天地
0038a23: 生萬物感鬼神知禍福畢竟以何為鑑夢裏明明有
0038a24: 六趣覺後空空無大千。
0038a25: 示若愚戒子
0038a26: 戒為菩提種子逢雨露而茂盛植高遠而縹緲故以
0038a27: 戒生定以定發慧圓此三無漏學不辜負出家一事
0038a28: 所謂唯此一事實餘二則非真試問如何是實的一
0038a29: 事速道速道。
0038a30: 示灰一行者
0038b01: 無口人解罵無手人解打俱是一般作用若悟此有
0038b02: 手有口者多所不及何謂豈不聞無用為大用理則
0038b03: 然也。
0038b04: 示語莊禪人
0038b05: 行腳衲僧須具行腳眼到一處腰包不解討教箇眼
0038b06: 腦或正或不正始歇下蒲團萬年一念一念萬年始
0038b07: 終如一把就中大事精確明悉則不辜負買艸鞋一
0038b08: 番行腳也。
0038b09: 示佛冤法孫
0038b10: 做箇禪和子最要苦得喫不得然後可談就中事若
0038b11: 是只圖粉飾箇模樣內外不相應乃形同沙門未得
0038b12: 法同沙門也然而苦非是以擔山填海勞其觔骨餓
0038b13: 其體膚不過是二六時中此生死之心未覷破終是
0038b14: 為礙如何是怖生死心是誰縛汝。
0038b15: 示碧浪禪者
0038b16: 擔囊負缽入一叢林進一保社聽人處分究竟自不
0038b17: 知肩頭腳底早已巳不唧溜肯從自己已分中體取肩頭
0038b18: 上輕重腳底下高低撞著磕著處會得來嘻此事不
0038b19: 在別處只在者裏。
0038b20: 示寒瀑禪人
0038b21: 流離苦世將謂老僧殘羹餿飯盡傾無賸豈料忍饑
0038b22: 廝渴輩東尋西覓稍得全半法語災木出老僧醜也
0038b23: 則老僧又悲又喜幸老僧愚徒雪公收為弟子刊老
0038b24: 僧全錄善書手筆點畫頗精然而老僧布施一金又
0038b25: 不如布施一言以佳其志俟異日相撞時奉上三十
0038b26: 棒且道是賞伊罰伊。
0038b27: 示佛語禪人
0038b28: 禪道佛法非是前人不了殃及後人即當喜怒哀樂
0038b29: 處行住坐臥時看是阿誰主宰忽地裏覷破伸手原
0038b30: 在縮手裏。
0038c01: 示徹骨禪人
0038c02: 雪笠雲瓢放身天地東語西話朝參暮請是我衲僧
0038c03: 本分事然雖如是要且不是祖師西來意。
0038c04: 示谷音禪人
0038c05: 立雪斷臂不知有寒衝風破暑不知有熱此正是為
0038c06: 道忘軀非木石謂也有谷音禪人欲老僧法語只向
0038c07: 伊道莫妄想。
0038c08: 示月宗禪人
0038c09: 打口鼓子說禪說道播弄腥羶快驢唇馬觜道短論
0038c10: 長者是無意話總沒交涉只在日用尋常一動一靜
0038c11: 看是阿誰主張即此看破原來是箇謝三孃。
0038c12: 示本空禪人
0038c13: 做箇出格禪者先須立志不群將生死為急務但有
0038c14: 言句畢竟猛著精彩看是甚麼道理。
0038c15: 示大參禪者
0038c16: 者箇事無影響無形段惟要信得及然而要大大而
0038c17: 無外要細細而無內既無內外邊表何處可容得者
0038c18: 一參字試諦當看。
0038c19: 示心目禪人
0038c20: 蹋遍雲山只欠腳頭債吸盡西江尚塞咽喉孔千般
0038c21: 伎倆無奈胸中一點疑何。
0038c22: 示返聞禪人
0038c23: 性之一字何加聞耶然而聞者何物性者何物此二
0038c24: 者一而已矣如何是一的道理參。
0038c25: 示均鬱禪人
0038c26: 參禪學道固是本分事且道禪作麼生參道作麼生
0038c27: 學禪非耳目口鼻做模做樣道非手舞足蹈左之右
0038c28: 之畢竟作麼生喝一喝截斷葛藤。
0038c29: 示蔡夫人
0038c30: 參禪本要了生死生死了時卻放參欲了須知下手
0039a01: 處揚眉瞬目剎那間不隨喜怒哀樂轉不被貪瞋癡
0039a02: 愛瞞不著聖凡情見解不忘行住坐臥看眼耳鼻舌
0039a03: 身意識六門六賊緊牢關即此便是真精進即此便
0039a04: 是脫危安如是了知法界性水是兮水山是山。
0039a05: 示燈鯨王善人
0039a06: 有福人作福只嫌福少作業人作業只嫌業少然而
0039a07: 罪福由人唯在一心一心不生萬法無咎且道如何
0039a08: 是一心不生道理試參看若參得出即往無垢世界
0039a09: 頓然成佛勉之。
0039a10: 示發輝蔡善人
0039a11: 念佛參禪頓漸有異到家一也然而初用心處志在
0039a12: 行住坐臥無絲毫間斷孜孜切切將怖生死心體取
0039a13: 念佛的是誰單在誰字上著力歲久月深築著磕著
0039a14: 此箇道理始知念佛一聲漱口三日。
0039a15: 示越凡禪人
0039a16: 學出世法做出格人先要立志遠大自有日新日益
0039a17: 工夫百尺竿頭不愁進步且道如何是百尺竿頭消
0039a18: 息屋北鹿獨宿谿西雞齊啼。
0039a19: 示仁燭禪人
0039a20: 暑氣逼人夾背汗出意推寒則寒殺闍黎熱則熱殺
0039a21: 闍黎者箇關頭若覷得破不獨敵生死任是八寒八
0039a22: 熱地獄亦化為八德蓮池也老僧試問寒熱不到處
0039a23: 與我道將一句來。
0039a24: 示四一禪人
0039a25: 學道人勢必學到那無抵止處方可是學人放身捨
0039a26: 命的消息且道無抵止處作麼生話會。
0039a27: 示書雲法孫
0039a28: 人人盡道成佛成祖最難履歷老僧不愁履歷只愁
0039a29: 人心不恆若恆可以成褫不遠矣。
0039a30: 示繼祿禪人
0039b01: 自到老僧雙桂堂二六時中行亦如是住亦如是坐
0039b02: 亦如是臥亦如是忽地裏築著磕著看是阿誰若從
0039b03: 此徹去東西不管南北不收橫行直撞咳唾掉臂無
0039b04: 不是西來大意庭前柏樹子麻三斤乾屎橛青州布
0039b05: 衫重七斤總成賸語也勉之。
0039b06: 示允一禪人
0039b07: 行腳住世先要立定腳跟不被八風所鼓仕是佛來
0039b08: 魔來逆來順受始是當家種草住箇院子作得些福
0039b09: 利得些人卻來喫棒有分。
0039b10: 示聞思禪人
0039b11: 住靜者所靜何事然避喧求靜豈是靜山中水流風
0039b12: 動鵲噪鴉鳴非聲而何山華埜艸谿澗溝壑非色而
0039b13: 何然而聲色前不物若理會得真住靜者苟圖其安
0039b14: 則不靜也。
0039b15: 示體然禪人
0039b16: 禪和子到老僧處且不禪且不道獨要幾箇字幾句
0039b17: 話然逐塊之流老僧只得與伊書箇護身符子隨帶
0039b18: 行腳俟異日漆桶子快始還飯錢也。
0039b19: 示古拙禪人
0039b20: 自歷祖已來婆心不歇東征西遊所為何事只為人
0039b21: 人腳跟下一段不了底事要假兒孫腳下行古拙禪
0039b22: 人行腳苦志歷有年矣來參老僧尚未住腳但不知
0039b23: 腳跟下艸鞋錢可還否欲老僧法語老僧只得書兩
0039b24: 句以嘉其志肯將肩上蒲團放誰怕路中滑石頭。
0039b25: 示映夒禪者
0039b26: 行腳到老僧處問禪問道說古說今都盧是一番戲
0039b27: 具只有一句不戲且道是那一句八角磨盤空裏走。
0039b28: 示伯符法孫
0039b29: 伯符長老行住坐臥只以口頭三昧說長道短終日
0039b30: 賣弄自家寶藏幸喜遇著箇漢收拾在囊橐中氣也
0039c01: 出不得只待龍天推出蓋天蓋地與一切生靈濟饑
0039c02: 濟渴也勉之。
0039c03: 示秀峰禪人
0039c04: 學道如饑渴思飲食極則美足則厭若是半饑半飽
0039c05: 不惟不就食要且酥酪醍醐翻成毒藥也。
0039c06: 示水心法孫
0039c07: 水心長老乃吾曾孫喫痛棒有年竟不知藏處何地
0039c08: 一日忽來萬松峰頭見吾一面雖不吐一辭痛棒痕
0039c09: 又在癢也。
0039c10: 示道雅典座
0039c11: 堂內坐禪堂外禪坐雪峰飯頭溈山典座此語是古
0039c12: 人垂訓爾若依之行之無戒不持無生不度不修萬
0039c13: 行而萬行備足何復言歟何復言歟。
0039c14: 示非外禪人
0039c15: 行腳二十二年艸鞋猶未蹋破幾乎露出腳跟且欲
0039c16: 歸家穩坐為求老僧法語不覺寫一絡索試問渠兮
0039c17: 若何漫言一番參學。
0039c18: 示百城禪人
0039c19: 長慶七破蒲團疏山一錢壽塔雙桂從來不識無問
0039c20: 周由者也且道箇裏還有佛法也無窗明山吐月榻
0039c21: 冷室眠雲。
0039c22: 示易菴禪人
0039c23: 易菴禪人雪笠雲瓢棄儒就釋從荊棘叢中走出來
0039c24: 我雙桂堂中今將一載矣老僧因公出萬邑寓太白
0039c25: 崖休夏共打口鼓子說冬瓜禪遍地皆是只恐作儱
0039c26: 侗會也一日呈紙一幅乞法語老僧不得不從儱侗
0039c27: 中露箇消息酸虀甕裏多蚊蚋破驢脊上足蒼蠅。
0039c28: 示印觀江夫人
0039c29: 世出世法總是一法此生彼生盡是一生此生不悟
0039c30: 何方求度若悟此生佛祖正因以觀觀者是名正觀
0040a01: 觀世無生熾然生生生生不已誰復生死如是者三
0040a02: 其樂也安。
0040a03: 示去玷禪者
0040a04: 達法如是法法如是所以道我為法王於法自在唯
0040a05: 我一人而能救護此所謂法如是故然而此法亦非
0040a06: 青黃紫綠亦無形影亦無抵止只在當人一念未生
0040a07: 已前一覷覷破地一聲始知飯是米做瓦是泥燒。
0040a08: 示波雲禪者
0040a09: 為僧有為僧之事為俗有為俗之事如是僧俗雖殊
0040a10: 其道一也然而道之一字卒難體認在俗有俗之體
0040a11: 認在僧有僧之體認各各體認分曉看是箇甚麼道
0040a12: 理若僧若俗不二一句作麼生委悉糞多茄子大地
0040a13: 壯菜根麤。
0040a14: 示玄白禪人
0040a15: 行腳住山其用心是一欲究其一則無不一也然法
0040a16: 法頭頭固是多種則方便亦多門也總之一有多種
0040a17: 二無兩般試問爾輩如何是一。
0040a18: 示紫芝禪者
0040a19: 出家一段氣岸天子不臣諸侯不友是一尊貴法須
0040a20: 要尊貴人如獅子乳玻璃盞盛者是也雖然如是要
0040a21: 且不是祖師西來意且道如何是祖師西來意一棒
0040a22: 一條痕一掌一握血。
0040a23: 示陳善人
0040a24: 人生大夢中大夢誰先覺夢覺亦是幻誰縛欲誰脫
0040a25: 但於二六時諦審誰一著忽地覷破渠渠誰無兩箇
0040a26: 若要執取一依然當面錯錯錯咄。
0040a27: 破山禪師語錄卷第九
0040a28: 三世法孫　楚武攸　金城山合梅　雪濟峰
0040a29: 合敏同刻
0040a30: 破山和尚語錄第九卷　堆藍弘禮禪人對
0040a31: 　秀水謝文英書　倪君亮子天章刊
0040a32: 康熙庚申年孟春月嘉禾楞嚴寺般若坊附藏
