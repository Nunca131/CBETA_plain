0078c01: 破山禪師語錄卷第十八
0078c02: 當陽玉泉嗣法門人印正等編
0078c03: 雜偈一
0078c04: 金粟辭師歸蜀
0078c05: 適來此處寄殘身不覺疏慵病日深慚愧坐消檀信
0078c06: 食躊躕辜負行人心艸鞋腳底龍蛇兢拄杖頭邊佛
0078c07: 祖沉八萬四千功德聚了無一法報叢林
0078c08: 業業瞻風五六秋腳跟下事愈沉浮且隨夢眼回川
0078c09: 去刈把山茅來蓋頭火種刀耕糲粥飯于騰萬倒養
0078c10: 高流有時穿著吾師鼻拽向人前賣不休
0078c11: 辭檇李檀越
0078c12: 打水魚頭漸覺酸不如歸去且圖安零星佛法奚終
0078c13: 用些子離騷曷足歡月冷南山飄箇葉舟行西國入
0078c14: 重巒此方未盡鋒鋩興在處推蓬下釣竿
0078c15: 次我劬樊總制韻
0078c16: 兩來此地適奇逢一棒當頭繼祖風行腳尚乖荊棘
0078c17: 路歸家應笑野狐蹤忘機喜見窗前鳥落節愁聞飯
0078c18: 後鐘不是老僧多賣弄長人筆底逞詞鋒
0078c19: 復法弟石車和尚
0078c20: 自喫吾師痛棒來通身惡息吼如雷艸鞋已巳解翻龜
0078c21: 背破灶先能出鬼胎潦倒然燈交露柱癡憨彌勒笑
0078c22: 樓臺話長話短隨豐儉一任禪和臭口開
0078c23: 復君山文督學
0078c24: 古音落節阿誰調客作隨人敢見招日聽妖氛將瓦
0078c25: 解時聞劫火正冰消填溝癩犬難搖尾塞壑饑民易
0078c26: 折腰雖是與君同陋巷聖賢一脈不寥寥
0078c27: 懷和石孫居士
0078c28: 不枉同開選佛場相隨八九野郎當華開檇李承君
0078c29: 力果熟蠶叢在我揚煙雨樓臺惺醉艇峨眉山月照
0078c30: 禪房此情此景人難盡付與曹源流派長
0079a01: 壽培之李總制
0079a02: 威鎮蜀南與蜀東賢豪傑士盡輸衷桃園果熟邀僊
0079a03: 子巴國民頑起化公義膽忠肝扶社稷血衣汗馬鼓
0079a04: 玄風而今秖用綿軟舌說徹洞中丹鼎紅
0079a05: 宿玉屏山
0079a06: 玉屏高聳萬山中道涉懸崖路欲空一箇病僧閒憩
0079a07: 錫兩行雲樹怪嘶風禪床夜永驚清夢佛殿燈澄省
0079a08: 舊容擬把缽盂吞日月為憐居者要降龍
0079a09: 因事感懷
0079a10: 年將六十覺顛連病眼空華從自妍不住雲岑隨鶴
0079a11: 舞忽逢魔子索腰纏栖心竟到貧如洗格物愈期富
0079a12: 若淵漫謂松堂星月冷鉤錐時對野狐禪
0079a13: 雙桂警眾
0079a14: 朝朝縱逸三家村靠壁扶籬倚樹根叫笑不知參有
0079a15: 路狂歌翻謂學無門將期道遠絕孤獨豈料法微殃
0079a16: 子孫醒眼看來渾是夢希賢希聖復何存
0079a17: 天祐遣懷
0079a18: 卜得山居歲月艱身貧覺落許多閑無煩香積頻吹
0079a19: 火嬾拄柴門早放參衲被蒙頭酣睡足糲羹塞腹耐
0079a20: 饑安也知樂道因時逐豐儉隨家莫妄攀
0079a21: 警緇倫
0079a22: 出家僧行有千差莫道形同無正邪瞥爾不遭溫飽
0079a23: 鎖俄然又帶靜禪枷儀容濫膺人恭敬過惡輕遮鬼
0079a24: 錄查叮囑緇流休錯會羽毛鱗甲失袈裟
0079a25: 平西營居
0079a26: 隨營縛箇茅茨住八口三餐歲月艱乞食杜門僧空
0079a27: 走買糧斷路客無還安心學圃蟲苗稼舉意逃荒虎
0079a28: 野山種種愁衷對鳥語高飛莫妄忘其間
0079a29: 插秧口占
0079a30: 三家村裏老農忙未得天明閒普柳垢面去隨泥水
0079b01: 淨閒身來逐鼓鑼狂歌聲大發倦人膽笠影橫遮散
0079b02: 雨光雙桂住持非剋薄要將底事勝諸方
0079b03: 茶臺山居
0079b04: 九嶺山中九帶禪一谿風鼓一蒲團時聽古洞傳新
0079b05: 律日舞枯藤惺舊顏壁立豈堪容意馬崖虛擅可縱
0079b06: 心猿此中不許紅塵到破衲和雲枕石眠
0079b07: 從軍行
0079b08: 削髮為僧三九年將期此世得完全誰知趨吉遭塗
0079b09: 炭始信乘危受倒懸濟眾日攜解虎錫從軍時荷趕
0079b10: 山鞭老來不問賢愚節半學兵書半學禪
0079b11: 忠路大樹堂與雪眉上座言懷
0079b12: 隨遇安身到九夷頑機莫化自凄凄無心學得偷天
0079b13: 日有口宜將挂壁時城地況同山地靜世廚豈異香
0079b14: 廚齊爐頭撥火拈新句益我師徒解皺眉
0079b15: 夏日訪虛白禪友憩蟠龍洞
0079b16: 為尋知己巳此經過忽聽風濤汎碧波消暑不須吞半
0079b17: 杓穩龍奚用怒多訶蠻生石甲疑滄海旋長風藤別
0079b18: 薜蘿擬議欲貪堪說法白雲催我上高坡
0079b19: 母難有感
0079b20: 閒將筆硯展愁眉寫上雲箋雨淚垂報滿百年思去
0079b21: 半眼高一世覺來遲從前知己巳今何在格外交肩始
0079b22: 信誰莫道我儂空我相人人尤命不尤時
0079b23: 午日復太常古文學
0079b24: 萬峰白兔若萍蹤兩度無依惆悵中峻壑不堪眠艾
0079b25: 虎瀑巖豈肯臥蒼龍王城乞食攜盂嬾野戍談兵握
0079b26: 劍慵數日蒲樽非得意還尋藤笠與君通
0079b27: 復東林黃居士
0079b28: 每每事從叮嚀來句裁裁句句誰裁蒲團對月塵心
0079b29: 破拄杖逢人夢眼開灊水魚龍奔浪靜宕山狐兔逐
0079b30: 雲猜想君舊有登壇約相共拈華七寶臺
0079c01: 復象崖上座
0079c02: 吾儕蜀地幾經秋煆煉山童解牧牛水艸頻頻饑復
0079c03: 飽鞭繩數數放還收披蓑日演松間月揮麈時驚江
0079c04: 上鷗六處煙村難覓跡一聲麥笛喚回頭
0079c05: 復澄靈禪師
0079c06: 因僧問我西來意話及居山有數年折腳鐺煨三合
0079c07: 米爛麻繩補一條肩雲根每見穿危石月渚常流透
0079c08: 碧泉恍惚不通方外術時添艸料瞎驢前
0079c09: 和水月禪師韻
0079c10: 五湖風月罷孤征駐錫山隈近虎城日誦貝多遮耳
0079c11: 目時吹麥笛樂昇平鳥飛枯樹樵留影華落泥田缽
0079c12: 應聲今古聖賢無異路相承只貴眼雙明
0079c13: 勉祗園禪師山居
0079c14: 奇逢不覺四年頭志節孤危迥上流乞食爛瓢過玉
0079c15: 爵禁寒破衲傲王侯遼天拄杖斷還接脫鼻芒鞋棄
0079c16: 復留欲學隱山聲價重無何谿口菜波秋
0079c17: 送性空禪人歸山結茅
0079c18: 行腳多年計己已窮誅茅隨處結茅蓬道餘何用三條
0079c19: 篾行滿非從一日工空口缽盂常上醭實心拄杖每
0079c20: 生蟲枯腸漫向人前寫褁米深山制毒龍
0079c21: 與文初禪人
0079c22: 搜盡枯腸無一字傾湫倒嶽任施為泥牛曾向野田
0079c23: 去木馬長驚柳岸移怪石若聞應點首奇華如見也
0079c24: 生疑老僧不是頻饒舌痛為禪人惜兩眉
0079c25: 復宗白上人
0079c26: 杖影翩躚落小谿魚龍輕觸亂招提不隨跛鱉吞香
0079c27: 餌安做癡蠅逐臭醯肯縱禹門奚點額欲騰霄漢始
0079c28: 為題筆尖衷曲付猿鳥叫遍天涯徒自啼
0079c29: 訪空如禪人
0079c30: 莫道相逢不相識今朝相識又如何曾聞壁上高僧
0080a01: 輩試看江頭漁父蓑雪夜但將綸線理鐘沉漫把纖
0080a02: 機梭我來不問人愚智惟有松扉挂薜蘿
0080a03: 哭雲門湛然和尚
0080a04: 師逝江南動五湖光潛特地水雲孤白沙堆裏霾松
0080a05: 月濁浪谿邊淹濟蘆顯聖宗風千古韻天華貝葉一
0080a06: 時無昔來覿面法堂上今日如何哭畫圖
0080a07: 弔福嚴費隱和尚
0080a08: 忽聞吾弟歸何速益我勞勞苦不休西蜀高梁驚雨
0080a09: 淚東吳崇德冷煙浮人天福果纔生色佛祖爐錘又
0080a10: 值秋願得早開三峽口木鵝展翅五湖遊
0080a11: 舟中弔震宇張都督
0080a12: 雄雄氣宇出都門兩岸蘆華風月迎玉帶更增山海
0080a13: 秀錦衣逾顯鏡臺清洗心愛聽名僧話染耳愁聞貴
0080a14: 子聲莫是洞天閒骨董偶來塵世暫為賓
0080a15: 弔太常古文學
0080a16: 筆硯同心剛兩年何期先我去逃禪蠹魚欲吐三生
0080a17: 夢小玉頻呼一粥緣倒砌殘紅誰解舉摩天嫩綠自
0080a18: 能妍可憐昔笑今成哭冷淚如冰落柩前
0080a19: 弔榮吾姚薦紳
0080a20: 忠孝仁人欲盡之惟公不與眾相馳亂機靜壑安天
0080a21: 日治況封疆樂地時家廟已增千古慶錦堂早謝一
0080a22: 身遺漫言聲價無泥水尚繼凌煙有去思
0080a23: 悼李邑侯遇難
0080a24: 字之宦海汎扁舟風浪徐經逐石頭伎倆日撐還就
0080a25: 岸機關用盡別成讎忠肝義膽將何益蠅利蝸名豈
0080a26: 自由堪笑時人不解薦頻拋白骨露荒丘
0080a27: 弔象崖門人
0080a28: 遙聞鐵鶴已巳翀霄留下空巢期寂寥瓢笠恩隨雲水
0080a29: 散風幡義逐雨華飄廿年鼓粥終初志十處開堂始
0080a30: 是豪同汎錦江三峽上豈知爾去益吾勞
0080b01: 弔破雪門人
0080b02: 將謂驢年一禍胎誰知先我別塵埃空搖斷舌法堂
0080b03: 冷遠送殘衣方丈開四海傳聲驚木落三巴取淚灑
0080b04: 吾儕專人特地來相語願子靈機永古錐
0080b05: 弔默石門人
0080b06: 不覺已經歸二七孤光寒影落平西伊蒲妙供勤來
0080b07: 學寶炬冥錢識所知成佛尚同翳在眼就中奚取蓮
0080b08: 開池臨行忍聽諸方罵媿我鉗鎚未辣施
0080b09: 弔覺城門人
0080b10: 歸蜀經今三十秋逢危遇險落沉浮雖將缽袋期推
0080b11: 托豈料萍蹤不怨尤道邁羅山堪繫鶴堂開錦水可
0080b12: 停舟只緣緣分生修短苦我無成到白頭
0080b13: 弔心海法師
0080b14: 前面尋君未面君今來特地感何伸空留講肆奔雲
0080b15: 水驀剔孤燈示暗明千佛尊尊誰欲做殘經卷卷自
0080b16: 敷陳我來冷淚流霜眼半洗空山半洗塵
0080b17: 弔玉屏山無著禪師
0080b18: 絕頂孤峰結艸標修行得力業來消了知魔障禪非
0080b19: 遠始信西方路不遙鐵脊豎枯堪有定蒲團坐破本
0080b20: 無聊老僧即此權為弔常寂光中媿我曹
0080b21: 贈密空禪友伴親柩
0080b22: 瞿曇摩耶一坑埋免致兒孫疑去來霜樹葉吹風引
0080b23: 日金河水瀉石生苔道殊半滿誰堪委機合偏圓孰
0080b24: 肯裁不是密公高履處空門那有活棺材
0080b25: 聞虛白友人訃音
0080b26: 積懷將謂還同居豈料專人報訃書百世愁腸斷易
0080b27: 續萬年愛網密難疏風高白兔隨亭冷雲滿蒼龍聽
0080b28: 岳呼驛路若前車馬縱荒荊欲待阿誰鋤
0080b29: 留別石砫嵩山馬司君
0080b30: 南濱石砫景幽幽杖影飄然信意遊逸目莫過山與
0080c01: 水或高或低聲濟濟山林為我生雲愁我遠山林色
0080c02: 正秋倦鳥欲啼霜樹上狂猿伎倆空惆悵栗橙無意
0080c03: 戀枝頭開落有時還放收霄漢不能遁其跡東西南
0080c04: 北安拘繫扶搖之氣吞斗牛佛祖位中何所求此去
0080c05: 涪陵二百四頻頻舟馬往如織留題奉別我檀那福
0080c06: 永壽彌同劫石
0080c07: 福城留別
0080c08: 住持千日好言別一時難去水留能復來雲定不還
0080c09: 人天追意急瓢笠放身閒欲會必何處相逢只指彈
0080c10: 寄別法弟石車和尚
0080c11: 共葉連枝句臨行話別難且飛千里錫聊挂一風帆
0080c12: 燈燦城東塔華開金栗山艸鞋蹋遍處漫作水雲看
0080c13: 登太白崖
0080c14: 太白危崖坐舞華飄杖藜穿人鼻孔句為我省詩脾
0080c15: 調古噴寒玉風高長紫芝詞壇騷骨在付與林鳥啼
0080c16: 過白兔亭
0080c17: 白兔何時去亭空歷有年塵埃堆半壁詞賦疊三川
0080c18: 古路重荊棘靈泉接洞天潔公新此地卻以待蹁躚
0080c19: 次東川呂相國韻
0080c20: 病骨南征日剛逢毒熱時七重天可上九節筇安支
0080c21: 蜀道明驚險吳顏暗密移不因法乳約瓢笠復何之
0080c22: 宿九峰山
0080c23: 不負道情約來投一宿覺忘機同虎蛇出語類木鐸
0080c24: 聾瞶馳復驚林泉志初豁臨行喜二雲時話月小大
0080c25: 贈養玄譚向化侯
0080c26: 獨踞雲陽地萬民咸賴之如天盡企仰似海任奔馳
0080c27: 容易叨恩寵誠難克己私幸黏張傲骨隱顯應今時
0080c28: 贈士心譚慕義侯
0080c29: 立定腳跟處鬼神尚莫知纔開決勝地已致倒邊籬
0080c30: 結舌來戎馬聞風先杖藜悔無良晤語鞭影追遲遲
0081a01: 贈西崑譚涪侯
0081a02: 海內擬賢豪惟君居上首能為將相師解作獅子吼
0081a03: 壁上之高僧江頭之釣叟夙因啟自吾試問當機否
0081a04: 贈君維余僉憲
0081a05: 為尋金石友得得到天城始信昨來士應知箇裏人
0081a06: 松堂時未久桂閣月初新談笑聲天下恐驚世弗仁
0081a07: 贈梁山林邑侯
0081a08: 鋤荊開故國剪蔓撫殘黎任怨一時恨留芳千載思
0081a09: 守城多虎豹搆屋廣茅茨指日風雲合道傍添口碑
0081a10: 贈祐衢李廣文
0081a11: 十六年來也雲雷久未聞豁然醒大夢始適困淵鱗
0081a12: 擬鼓風徐至高飛翅疾生想來文運泰否極數當亨
0081a13: 留別蒼松上座
0081a14: 漏聲催欲盡寒夜獨悲吟殿滿燈光靜窗橫雪照深
0081a15: 三思詩眼疾孤枕念同心寥落一身外萍蹤何處尋
0081a16: 別流長蘇居士
0081a17: 祥符分袂日及第已心空書債半生夢佛冤千古風
0081a18: 食牛氣乳虎吞海勢太鵬珍重臨行句火蓮繼此宗
0081a19: 贈馬孔育陳天毬過訪
0081a20: 楊柳池生煙垂雲接大賢投機畢竟棒得意便忘詮
0081a21: 薄粥奚留客麤茶尚荅禪山居伎倆別夜板不成眠
0081a22: 贈大休法師
0081a23: 雖未交肩久咸承佛印來記君為大樹敕我作浮杯
0081a24: 機別瑚璉器道殊府庫財依依況不諾萍水復何裁
0081a25: 贈靈木監院
0081a26: 老僧分半院與眾同甘苦本為人調羹益勞我口鼓
0081a27: 天中快蒲樽盛節懽艾虎珍重理叢林他年吞佛祖
0081a28: 贈怡聞座主
0081a29: 數年鑽故紙一旦卻知非有口挂壁上無心安鈍機
0081a30: 佛來山霧廣僧靜洞雲稀忽地蒲團破相將罵所依
0081b01: 復匡山李居士
0081b02: 病骨填溝壑渾忘天地秋不知昨來士是我舊時儔
0081b03: 闊論群英節誠分千古憂試看玉帶叟今復出人頭
0081b04: 復忠路敦源覃司君
0081b05: 遠承嬰念重得此適心安大樹鳥來集虛堂雲復還
0081b06: 瑞圖添柏子苦李破三關今日重拈偈他年多指南
0081b07: 贈李君石不仕
0081b08: 此道雖消長仁人一任之處窮兼處達誰智復誰癡
0081b09: 造物皆由命欺公盡怨時寧將節志苦匪聽利名移
0081b10: 送士心譚檀越赴川北蒞任
0081b11: 久未得良晤心前身不前病剛纔有省馬墜卻無緣
0081b12: 置我老溝壑成君樹聖賢四川川北近一臂始摩天
0081b13: 送維敘田居士蒞任
0081b14: 開民何等福感我歸仁人政暇學農圃禪餘惺物情
0081b15: 盛山生瑞色臨水罷清津況有登壇約秋風豈謂貧
0081b16: 送鍾山陳僉憲
0081b17: 旅邸得良晤投機索我詩我詩不文字文字非所之
0081b18: 快我棒喝習醒人迷悟岐雲山杳莫定談笑復何時
0081b19: 送雲嶠禪人住山
0081b20: 幾來相共住欲去隱深山器界覺寥闊根身何往還
0081b21: 蒲團挂霜壁竹杖倚闌干任是龍蛇競收歸不斷間
0081b22: 送穎木法孫行腳
0081b23: 吾孫長夜夢一棒覺深省先聖病離師老僧懽自肯
0081b24: 石頑尚點頭磚鏡奚安枕此道阿誰知曹谿源未冷
0081b25: 送井覷法孫歸宕渠
0081b26: 欲我投機句投機非淺淺震喝若雷奔怒棒如雨點
0081b27: 打徹石人頭撥開正法眼問渠渠不知此道終綿遠
0081b28: 送佛冤法孫之江南
0081b29: 說起江南行心中難割捨艸鞋腳底忙竹杖肩頭把
0081b30: 前路黑漫漫聿身光灑灑去來彈指間我問荅何也
0081c01: 寄語齋李孝廉
0081c02: 千里何同風七枝佛尚宗知君久矣薦愧我適纔通
0081c03: 欲跳金剛圈須吞栗棘蓬此關不勘破端受人牢籠
0081c04: 寄壁觀上座
0081c05: 雙桂飄香遠聞風蝶亂飛歇狂雖八九鼓舞任芳菲
0081c06: 易摘枝頭魄難窺月裏微清光誰不欲分汝弄斜暉
0081c07: 寄無塵禪宿
0081c08: 同里悲秋晚夜長覺夢多呈編高學步錄派別餘波
0081c09: 曉鷺守谿岸暮珠布網羅想來滿饑腹白髮老蹉跎
0081c10: 寄蒼然禪人
0081c11: 老僧飄泊外歸信尚遲遲只為繫吾腳所開雜華期
0081c12: 雲煙生缽袋暑氣阻征黎寂寞聊無寄扇頭賦此詩
0081c13: 寄古高源法孫
0081c14: 源頭一鑿開萬派吼如雷可以豁聾瞶宜將惺去來
0081c15: 落華偏有意流水正無埃且喜賢孫得時分潤我儕
0081c16: 寄五眼毓法孫
0081c17: 一棒撥人眼虛空粉碎時了知獨足立方釋死生疑
0081c18: 頑石應點額桃華動笑眉臨風寄羽扇僊佛亦如之
0081c19: 寄竹山多福夏護法
0081c20: 欲行君子道竭力為人難不入獰龍窟安臨猛虎山
0081c21: 蘇民志鐵鑄報國心幽閒即此盡肝膽如坡解玉還
0081c22: 喜友人話舊
0081c23: 鄉曲情愁慘其聲不忍聞幸從天寶寨尚獲地靈人
0081c24: 瞪目風刀遠客心雨箭頻勞勞氛宇內清勝得誰能
0081c25: 示秋水西堂
0081c26: 去來逢酷暑冷熱逼枯禪一載空法相三生了世緣
0081c27: 關頭驀豎指客夢枕湖天珍重臨行句買山不用錢
0081c28: 示百城禪人
0081c29: 杖笠入高梁三冬始歇狂愁腸思欲斷客作意將忘
0081c30: 荊路穿雲鳥嘉聲到夕陽想來原不隔即此便承當
0082a01: 示穎初禪人
0082a02: 儀容藏百拙筆氣走千山引動風雲合翻疑星月還
0082a03: 竹聲驚野鶴松影弄幽關不盡胸頭物權將作指南
0082a04: 與忠宸張居士話舊
0082a05: 肝膽不可秘相逢話舊奇尋詩缽煮月摘句水生芝
0082a06: 訶凍幽人嬾臥陽逸士疲與君終志節益我在何時
0082a07: 示兩石禪人
0082a08: 幾度來巖艇詩瓢未盡懽欲離文字學且逐水雲山
0082a09: 拔劍安人忌揮鋤得路還此行真太息無復弄釣竿
0082a10: 示青萃禪人
0082a11: 禪人搆逸居時與情尚疏磚鏡照成佛危崖陞官圖
0082a12: 老僧曾寄榻新額亦前書今復扇頭寫寫君樂艸廬
0082a13: 示指北禪人
0082a14: 曹谿一滴水遍滿閻浮提枯木霑春力殘華落雨時
0082a15: 吞雲開正眼吐霧活端倪珍重臨行句歸家猶恨遲
0082a16: 示參之侍者
0082a17: 與吾相侍久漆桶快何如逐日三呼喚臨時一句無
0082a18: 布毛吹意密庭柏話榮枯即此懸遠讖頭驢糞五湖
0082a19: 示止止禪人
0082a20: 世亂人心亂東西路莫論杖頭驚鳥夢螺響落猿魂
0082a21: 艸木疑征錫雲瓢別野村住行須好伴似我若萍情
0082a22: 示三明禪人
0082a23: 從未書一字其字尚難書欲知此書字其字滿江湖
0082a24: 我亦從難學君持漫易符再三並再四莫與世人殊
0082a25: 示不我禪人
0082a26: 老僧纔病起禪者來索書不會文章賦安能山水圖
0082a27: 揮毫無筆力裁句有思殊漫道詩脾滑口開一字無
0082a28: 示自誠戒子
0082a29: 來受老僧戒與同諸佛等生生不捨離世世超群品
0082a30: 靜室翛然坐心頭徹底冷老僧信筆書為汝發深省
0082b01: 示雲田法孫
0082b02: 山居喜白雲出沒太勞生匪有摩天翅寧無遍地情
0082b03: 薄田堪借宿深澗欲鋪平散漫隨風致榮枯起臥鱗
0082b04: 示公調吳居士
0082b05: 我法對君說君機對我寫墨華笑水雲棒喝驚松舍
0082b06: 愈覺復愈疑轉疑堪轉者試看不物前誰是誰非也
0082b07: 示三客禪人時師寓三臺
0082b08: 扣門識賢者野外話頭回壁透安心旨機投結念灰
0082b09: 長松富一枕短錫聲三臺戲語益君省怡然笑我儕
0082b10: 示泰寰李居士
0082b11: 靈山曾有約今日始相知雖未得玄秘已巳歸無上師
0082b12: 善緣漸共長福果頓同施我以特相贈君恩孰報之
0082b13: 示印殊殷善人
0082b14: 佛語心為宗無門為法門心雖人人具不識心之靈
0082b15: 常在動靜中亦復時見聞可得六根淨覺迷處自冰
0082b16: 示悟徹善人
0082b17: 住世即出世並無兩般理若知渠是誰即便了生死
0082b18: 可謂如來印即同佛所使珍重善人依老僧無別旨
0082b19: 示尼常樂
0082b20: 受戒登佛位即同諸佛子是大因緣生便證無生理
0082b21: 以此是佛學學亦安心旨日久月又深珍重威儀耳
0082b22: 擬燕送醒世尼歸忠南
0082b23: 試看梁上燕來去自應時得步舊巢跡頻呼新阜泥
0082b24: 作成安樂處復憶翀霄兒忍苦全其節高飛誰為誰
0082b25: 壽培之李總制
0082b26: 仁壽同天壽民安即國安錦江成字水鷲嶺現巴山
0082b27: 松竹梅三友鹿龜鶴一班都來舞殿下預慶紫泥頒
0082b28: 壽太府潘公
0082b29: 時值正春省聞君初度臨不知霜鬢白只見香禾青
0082b30: 國復天心順民安農業寧短章非所贈相共說無生
0082c01: 壽首四譚銓部
0082c02: 相共無虛日昭昭耳目新罔知從上事大負苦心人
0082c03: 忠孝重賢節綱常尊大倫無生真極樂何復學長生
0082c04: 壽向化侯譚養玄
0082c05: 舟汎文武水山分楚蜀雲不昌忠義節安繼祖孫榮
0082c06: 灩澦砥三峽瞿塘疏五丁陣圖開地道仁壽起芳聲
0082c07: 壽涪侯譚西崑
0082c08: 我參居士禪居士知禪否南浦從六松西崑栽五柳
0082c09: 輕煙弄羸鶴薄霧驚霜叟壽比江心磯長生共不朽
0082c10: 壽總戎譚任卿
0082c11: 華封六月一甚喜祝三多開國勳臣子安天脫趣歌
0082c12: 四野香禾熟五湖雲客過老僧亦預數共慶壽山河
0082c13: 壽總戎譚虞卿
0082c14: 見水有消長見見復何如自此罔知處誰將理合符
0082c15: 計君無量壽況我名數珠三歲與今歲相逢沒異途
0082c16: 壽總戎譚永譽
0082c17: 此日壽亭誕喜君先一期威名播宇宙義氣振鬚眉
0082c18: 池舞菖蒲劍山搖艾虎旗古今雖有別功業亦如之
0082c19: 壽元戎姜完初
0082c20: 王母蟠桃熟驢年種下來生生壽不已巳顆顆僊無埃
0082c21: 鳥道誠難入蟲門敢易開候君當此日紅白滿瑤臺
0082c22: 壽石砫司君馬嵩山
0082c23: 海屋添新籌河沙算莫休鬼神亦弗測寒暑將安偷
0082c24: 比若南山石尚頑曾點頭壽乎無所及誰復同春秋
0082c25: 壽桂生秦居士
0082c26: 客愁忘歲月華祝幾經心幸錫安天地福君靜陸沉
0082c27: 空囊無特物禿筆有餘吟贈以添籌處高標傳玉音
0082c28: 壽西瞿上座
0082c29: 蟠桃開有日仁自種驢年枝葉敷天下榮枯放劫前
0082c30: 夢崖石虎嘯清味洞猿顛怒起東方朔偷來祝聖賢
0083a01: 壽月宗上座
0083a02: 年年逢此日此日當深省髮有兩鬢霜心無一刻冷
0083a03: 蒲團枕石床竹杖穿雲嶺腳底恁麼忙如何得法忍
0083a04: 壽總戎姚聖瑞
0083a05: 上元多一日燈月互相酬吐燄謙光靜吞雲浩氣浮
0083a06: 桃杯剛酌酒海屋復添籌比若南山石雖頑亦點頭
0083a07: 破山禪師語錄卷第十八
0083a08: 芙蓉信官彭應舉　楊應龍　州信官王聯
0083a09: 芳　艾奇英　武昌信官馬海山　蘄水黑里
0083a10: 盆信善李超浚同刻
0083a11: 破山和尚語錄第十八卷　堆藍發悟對
0083a12: 　秀水謝文英書　倪君亮子天章刊
0083a13: 康熙庚申年季春月嘉禾楞嚴般若坊附藏流通
