0461c01: 萬如禪師語錄卷第六
0461c02: 嗣法門人行猷等編
0461c03: 荊谿龍池山禹門禪寺語錄
0461c04: 端陽上堂僧問久醫諳藥性得效敢傳方全殺全生
0461c05: 句當機請舉揚師云放汝一頓進云文殊去後無消
0461c06: 息今朝且喜遇知音師云知音知後更誰知進云百
0461c07: 草頭邊無限意一回拈出一回新師云是甚麼意僧
0461c08: 呈坐具云亦能殺人亦能活人師云放下著舉笑巖
0461c09: 和尚端陽日舉大慧上堂云今朝又是五月五大鬼
0461c10: 拍手小鬼舞驀然撞著桃符神雙手搥胸叫冤苦大
0461c11: 眾大慧恁麼道大似少箇禁方何謂向青天白日裏
0461c12: 見神見鬼笑巖則不然今朝正是五月五雲從龍風
0461c13: 從虎山僧要與十方現前諸大聖凡賭箇賭信手拈
0461c14: 來百草頭甜者甜兮苦者苦師云笑巖老人雖不見
0461c15: 神見鬼只是舌頭不得休歇何故豈不知甜底苦底
0461c16: 俱要嘗過龍池又且不然今朝卻是五月五不說桃
0461c17: 神并艾虎以拂子打圓相於中書箇日字云當陽書
0461c18: 出一靈符諸般妖怪皆潛躲蒲似劍榴如火池內青
0461c19: 蓮香欲吐雖無角黍與雄黃眾信齋饈箇箇普。
0461c20: 上堂把住牢關佛祖亦須斂歛衽放開一線含生咸歸
0461c21: 正覺施格外鉗鎚有所得底當下冰消瓦解秉殺活
0461c22: 寶劍廉纖搭滯管教截斷無餘若是箇中人聞山僧
0461c23: 恁麼道自然如暗得燈如貧獲寶只如初入門底境
0461c24: 界畢竟如何通信尋常一樣窗前月纔有梅花便不
0461c25: 同。
0461c26: 上堂佛祖相傳不二心含靈共稟少知音勞他普化
0461c27: 搖鈴鐸復有豐干騎虎行船子垂鉤一鱗足禾山打
0461c28: 鼓普皆聞無非盡顯從來事為要人人兩眼明喝一
0461c29: 喝下座。
0461c30: 上堂僧問前百丈云不落為甚麼墮野狐身師云我
0462a01: 也不信進云後百丈云不昧為甚麼脫野狐身師云
0462a02: 向你道我也不信乃云有作思惟生死纏無心難免
0462a03: 落空邊有無俱遣非真旨不撥纖塵業識牽向上一
0462a04: 關明若日淆訛坐斷碧天寬所以道各各當人分上
0462a05: 有一段大事輝騰今昔含裹十虛如洪鐘在虡有扣
0462a06: 皆鳴水上葫蘆捺著便轉不因修得本自天然不墮
0462a07: 見聞靈明獨妙只如子湖放出狗子南泉斬卻貓兒
0462a08: 又作麼生商量當陽縱奪誰能曉殺活全提作者知
0462a09: 詞林周茹公薦嚴請上堂僧問掀翻四海大地平沉
0462a10: 踢倒須彌虛空粉碎未審相公向何處安身立命師
0462a11: 云吾無隱乎爾進云威音一點真消息獨露當陽幾
0462a12: 箇知師云獨許闍黎進云恁麼則不遇中郎鑑還同
0462a13: 野舍薪師云一釣便上乃云佛祖頂一機超諸岐
0462a14: 路衲僧面門一著不落階梯明明離向背法法歸源
0462a15: 歷歷絕覆藏塵塵獲妙如駕海之慈航直趨彼岸如
0462a16: 麗天之杲日萬暗俱明只貴猛烈丈夫一肩擔荷便
0462a17: 能隨所住處常安樂其或未然不免少垂方便經云
0462a18: 知幻即離不作方便離幻即覺亦無漸次到者裏全
0462a19: 心即佛全佛即心心佛無二覿體純真今辰茹公居
0462a20: 士因令先君挹齋相公三週忌辰敦命山僧陞座舉
0462a21: 揚般若奉薦相公高超三界迥脫四生見徹心源了
0462a22: 明性地證圓常於一念消諸妄於剎那且道相公即
0462a23: 今在甚麼處安身立命塵勞界內高超出兜率宮中
0462a24: 現妙身。
0462a25: 師誕辰上堂山僧今年五十九隨順世緣說世壽須
0462a26: 知壽量非口宣威音那畔亦不守諸人壽量亦如然
0462a27: 一念回光即復舊夢幻漚花豈足歆正眼觀來原不
0462a28: 有丈夫氣宇當如王豈肯落在他人後擎頭戴角絕
0462a29: 羅籠在處不妨獅子吼喝一喝下座。
0462a30: 上堂廣額屠兒放下屠刀云我是千佛一數平地登
0462b01: 高易文殊師利乃七佛之師於迦文會裏作弟子從
0462b02: 空放下難不落因果五百生墮野狐身為甚麼卻作
0462b03: 人語不昧因果當下脫野狐身猶有野狐氣息在眾
0462b04: 中還有知得龍池落處者麼苟或知得不妨出來剖
0462b05: 露看如其未然不見道釋迦彌勒是他奴那箇男兒
0462b06: 不丈夫。
0462b07: 上堂舉傅大士云須彌芥子父芥子須彌爺山水坦
0462b08: 然平敲冰來煮茶師云傅大士恁麼道若是平常一
0462b09: 路略較些子儻遇蟠根錯節則用不著在大眾且道
0462b10: 山僧意在甚麼處如其未知聽取一偈芥納須彌人
0462b11: 罕信須彌納芥悉無疑一拳打破野狐窟大用縱橫
0462b12: 絕所知。
0462b13: 曹鎮臺為嚴慈請上堂僧問纛旗南下誓不殺以揚
0462b14: 威一葦東來示無生而設化祖令王師還可同舟共
0462b15: 濟也無師云有何不可進云恁麼則草木恩沾同雨
0462b16: 露大家齊唱太平歌師云但願如是進云皇天無親
0462b17: 惟德是輔師云者一句少不得乃云自性天真佛諸
0462b18: 福妙莊嚴起坐未常離十方即目前所以道空生大
0462b19: 覺中如海一漚發有漏微塵國皆依空所生須知大
0462b20: 覺真心有如是奇特廣大玄妙只貴有力丈夫一肩
0462b21: 擔荷自然圓機普應遍界光輝古鏡高懸千差泯跡
0462b22: 直得塵塵剎剎獨露真常物物頭頭齊舒妙用總鎮
0462b23: 曹公幼離嚴慈恒缺晨昏之奉劬勞恩重每懷寤寐
0462b24: 之思是以捐俸入山供佛供僧供諸賢聖修諸善事
0462b25: 特請山僧陞座舉揚大法將此功德專祈嚴慈壽山
0462b26: 高聳福海淵深轉禍為祥全身遠害且道如何是孝
0462b27: 誠感格一句瑞氣生麟甲祥光映彩衣。
0462b28: 上堂入荒田不揀卻也特地顯顢頇有佛處不得住
0462b29: 無佛處急走過不知何處可住腳得人一馬還人一
0462b30: 牛未免徒費精神見僧來便面壁也是好肉剜瘡若
0462c01: 是純鋼打就漢子直得孤迥迥峭巍巍當下坐斷四
0462c02: 路葛藤視釋迦佛是老比丘三乘十二分教是拭瘡
0462c03: 疣紙一千七百則公案是弄猢猻圈圚諸方提唱是
0462c04: 熱碗鳴聲還有恁麼人麼如無其人拄杖子使神通
0462c05: 去也連卓拄杖下座。
0462c06: 上堂寶鑑當軒光吞萬象吹毛在握凡聖潛蹤直得
0462c07: 人人常光現前個個壁立萬仞到者裏若說有修有
0462c08: 證豈免頭上安頭若說無修無證已巳是墮空落外汝
0462c09: 諸人向山僧未出方丈汝等未到座前時領略得去
0462c10: 方有少分相應若待撾動法鼓撞起洪鐘山僧陞座
0462c11: 搖唇鼓舌說黃道黑汝等攢攢簇簇注耳側聽總不
0462c12: 出見聞覺知鬼家活計大眾還信得及麼分身諸佛
0462c13: 皆雲集多寶如來絕覆藏。
0462c14: 祈雨上堂諸佛本源絕思絕慮祖師心印無古無今
0462c15: 苟或熱毒頓除自然清涼遍界若是萬里不挂片雲
0462c16: 青天直須喫棒秪如感應道交一句又作麼生雷聲
0462c17: 震處天關轉四野雲興雨必來。
0462c18: 上堂寸絲不挂赤條條萬里無雲月正高蛙鼓池塘
0462c19: 人薦去桃花觸著事難描古今不改虛空相寒暑難
0462c20: 將此道凋不見昔人曾有語聖凡名號總虛標所以
0462c21: 道有是便有非有事仍有理是非事理兩俱忘自然
0462c22: 深證無生旨世尊道若見諸相非相即見如來法眼
0462c23: 云若見諸相非相即不見如來還是世尊是耶法眼
0462c24: 是耶若道世尊是法眼豈可不是若道法眼是世尊
0462c25: 豈可不是到者裏如香象渡河截流而過苟或繩子
0462c26: 慕膻不免為唾所粘喝一喝下座。
0462c27: 天童老和尚忌辰拈香昔日幾番遭毒手今朝憶著
0462c28: 恨彌深因緣會遇難迴避且把黃檀驀鼻熏便燒。
0462c29: 上堂山河走大地旋箇中消息許誰宣千眼大悲覷
0462c30: 不破無舌之人說熾然逞小慧使神通棄本逐末誠
0463a01: 愚庸忽然一日知端的自有家珍用不窮西風急黃
0463a02: 葉飄繁枝脫盡赤條條生涯豈向他方覓手握吹毛
0463a03: 神鬼號。
0463a04: 上堂妙法本無生滅真常豈屬變遷僧俗曾無異致
0463a05: 山青水綠依然所以道古之天地日月猶今之天地
0463a06: 日月古之萬物性情猶今之萬物性情天地日月固
0463a07: 無異也萬物性情固無變也道何為而獨變乎大眾
0463a08: 還知不變之道麼若也知得便好饑來喫飯寒則添
0463a09: 衣更有甚麼事如其未知龍池為汝道破去也良久
0463a10: 云人天本豎畜生本橫。
0463a11: 上堂一日復一日一年復一年未來數不及童貌忽
0463a12: 衰顏悟底人證入真常迷底人念逐變遷變遷只因
0463a13: 昧本衲僧行處不然打破死生關捩管教觸處皆圓
0463a14: 夢幻空華俱捨卻泥牛耕破劫初田卓拄杖下座。
0463a15: 中元上堂畫地為牢明眼人前真笑具解開布袋草
0463a16: 鞋踏破腳跟浮所以龍池四月十五不結制七月十
0463a17: 五不解制彼自無瘡勿傷之也眾中若有個漢出來
0463a18: 亦同此見拄杖子未有喫分苕帚柄自領去三門外
0463a19: 打三十何故罕逢未舉先知客多見韓盧逐塊人。
0463a20: 上堂肘後符靈頂眼活提持向上綱宗直與抽釘
0463a21: 拔楔所以道有時恁麼有時不恁麼有時恁麼中不
0463a22: 恁麼有時不恁麼中卻恁麼此是衲僧底家常茶飯
0463a23: 如何是出格一句嘉州大象吞蒺藜陝府鐵牛流出
0463a24: 血。
0463a25: 上堂當堂慵正坐那赴兩頭機但得隨流妙騰騰任
0463a26: 所之山空雲自在天淨鶴高飛的的無生旨應知不
0463a27: 自欺若也未能如是縱饒南泉斬卻貓未免手忙舌
0463a28: 沸趙州頂草履亦乃笑殺旁觀雲門放洞山三頓棒
0463a29: 惹得飯袋子開張大口直至於今合不得拈拄杖云
0463a30: 拄杖子朝到西天暮歸東土還是神通妙用耶還是
0463b01: 法爾如然耶卓一下云夜行莫踏白不是水便是石。
0463b02: 上堂從來不借借當陽常顯露曠劫受沉淪不能自
0463b03: 擔荷果能自擔荷夢境都打破三世如來一口吞萬
0463b04: 緣脫落橫身臥般若功勳妙莫量一念不生全體露。
0463b05: 上堂卓拄杖一下喝一喝云棒非德山棒喝非臨濟
0463b06: 喝用出當陽活鱍鱍聞時何啻三日聾觸著直教親
0463b07: 見血若是知恩解報恩丈夫意氣天然別金毛獅子
0463b08: 奮全威野犴狐狼俱屏跡大眾且道屏跡後如何天
0463b09: 下太平各安其業。
0463b10: 上堂舉龐居士問馬祖不與萬法為似者是什麼人
0463b11: 祖云待汝一口吸盡西江水即向汝道五祖演和尚
0463b12: 有頌云一口吸盡西江水洛陽牡丹新吐蕊土揚
0463b13: 塵沒處尋回頭撞著自家底師驀拈拄杖云者個是
0463b14: 龍池底那個是你諸人自家底若有知得落處者到
0463b15: 方丈裏來請棒喫。
0463b16: 重陽上堂碧樹秋深葉轉黃籬花初綻亂飄香遠山
0463b17: 歷歷撐天外近水潺潺投澗涼鴈叫星河驚蝶夢猿
0463b18: 啼客路斷人腸非惟濟北門風泄佛祖家私盡發揚
0463b19: 大眾還委悉麼欲知此日登高事且向深深海底行。
0463b20: 上堂毘陵眾居士施法衣一頂恭請山僧陞座說法
0463b21: 且道說甚麼法即是若說六度十二因緣四諦五戒
0463b22: 十善法者個已巳是雪山大沙門打過底葛藤若提三
0463b23: 玄三要四料揀四賓主四照用已巳是臨濟老人吐下
0463b24: 底殘羹餿飯若也便爾休去怎奈諸人未肯歇心不
0463b25: 免放開一線別有個指示處拈起衣角云還會麼若
0463b26: 能直下了得如遠客還故鄉泗洲見大聖其或未能
0463b27: 聽取一頌覿面相呈萬法圓何須更用口談玄當人
0463b28: 若領機先旨萬象森羅說熾然。
0463b29: 上堂舉僧問馬祖離四句絕百非請師直指西來意
0463b30: 祖云我今日勞倦不能為汝說問取知藏去僧問藏
0463c01: 藏云我今日頭痛不能為汝說問取海兄去僧問海
0463c02: 海云我到者裏卻不會僧回舉似祖祖云藏頭白海
0463c03: 頭黑師云且道三大老還答者僧話不答者僧話若
0463c04: 道答者僧話答個甚麼若道不答者僧話又埋沒古
0463c05: 人衲僧家須具千里定淆訛眼方始不虛踏破草鞋
0463c06: 者個且置秪如藏頭白海頭黑又作麼生會若非言
0463c07: 外知端的未免多從語脈尋。
0463c08: 結制上堂僧問霜風颯颯樹頭空縱目疏林露遠峰
0463c09: 覿體真機都漏洩何須打鼓又搥鐘今日禹門未審
0463c10: 如何結制師云水泄不通進云恁麼則結制二字無
0463c11: 處安著師云錯下註腳僧喝師便打僧又喝師復打
0463c12: 乃云天涯覓遍無相似徒把芒鞋腳底穿拄杖持來
0463c13: 且靠壁缽盂高挂絕攀緣三條椽下真風露七尺單
0463c14: 前面目全地一聲消息斷虎頭戴角出林間。
0463c15: 當晚小參即心即佛兔馬有角非心非佛牛羊無角
0463c16: 不是心不是佛不是物縱饒見得十分真仔細看來
0463c17: 第二月是故從上古德親造到徹頭徹尾住無所住
0463c18: 超出名言理路胸次中虛凝湛寂無欲無依保養年
0463c19: 深或露鋒芒如倚天長劍纔有一物現前直下斬為
0463c20: 三段管教諸天獻花無路魔外喪膽亡魂汝等既未
0463c21: 能如是必須向去不得處著實挨拶挨拶來挨拶去
0463c22: 挨拶到情窮理極寢食兩忘驀地冷灰荳爆便見枯
0463c23: 木花開那時來方丈裏喫棒。
0463c24: 上堂舉僧問香嚴如何是道嚴云枯木裏龍吟僧云
0463c25: 如何是道中人嚴云髑髏裏眼睛僧又問石霜如何
0463c26: 是枯木裏龍吟霜云猶帶喜在如何是髑髏裏眼睛
0463c27: 霜云猶帶識在又問曹山如何是枯木裏龍吟山云
0463c28: 血脈不斷如何是髑髏裏眼睛山云乾不盡遂有頌
0463c29: 云枯木龍吟真見道髑髏無識眼初明喜識盡時消
0463c30: 息盡當人那辯濁中清師云三箇老漢恁麼廉纖幸
0464a01: 作他家種草若是臨濟門中正好買草鞋行腳去。
0464a02: 上堂山河大地熾然說從古至今無間歇當人若也
0464a03: 早知歸老僧不用多饒舌不饒舌已巳漏洩不見龐公
0464a04: 曾有言日用之中事無別秪如超情離見一句作麼
0464a05: 生道卓拄杖云雲邊木馬飛如電海底泥牛吼似雷。
0464a06: 上堂鉗鎚妙密剷盡廉纖寶劍全提淆訛截斷直向
0464a07: 石火電光中接人洪波浩渺裏利物果是個漢便合
0464a08: 來時擬議思量白雲萬里復舉僧問雲門云不離三
0464a09: 德六味還有佛法也無門云即恐你不問僧云請師
0464a10: 道門云三德六味供佛及僧師云雲門答話雖然不
0464a11: 負來機只是葛藤不能勦絕致使者僧不了如有人
0464a12: 問龍池不離三德六味還有佛法也無劈脊便棒云
0464a13: 即今欠少箇甚麼豈不使伊腳踏實地。
0464a14: 晚參或是或非人不識逆行順行天莫測踢倒須彌
0464a15: 沒影蹤掀翻大海無涓滴大眾且道是甚麼人境界
0464a16: 卓拄杖云此時若不究根源直待當來問彌勒。
0464a17: 冬至剃度弟子為師預慶請上堂群陰剝盡一陽生
0464a18: 萬象甦回各有神觸目冰河俱發焰嶺頭梅放泄先
0464a19: 春眾徒為我先申祝我壽從來難可評曠劫至今無
0464a20: 變異漚生漚滅不須論喝一喝下座。
0464a21: 監院一如同諸眷屬預祝請上堂僧問昔日如來壽
0464a22: 量歷劫靡窮而今和尚六袟如何分別師云古之今
0464a23: 之乃云山僧今年恰六十五月十五是生日承諸法
0464a24: 屬預為祝箇箇發心皆真實伐鼓考鐘請上堂舉揚
0464a25: 般若波羅蜜豎拂子云大眾者箇是龍池拂子喚什
0464a26: 麼作般若波羅蜜擊拂子云者箇是般若波羅蜜喚
0464a27: 什麼作龍池拂子向者裏緇素得分明自然千眼頓
0464a28: 開十方坐斷顯露通身活計不聽他人處分如其未
0464a29: 能更為指示去也擲拂子云果知撲落非他物始信
0464a30: 縱橫不是塵。
0464b01: 師誕上堂無孔鐵鎚當面擲佛祖難窺金剛寶劍截
0464b02: 淆訛魔妖遠遁直得遍界絕遮攔乾坤常獨露用去
0464b03: 超宗越格收來耀古騰今本無壽量可祝說甚鶴算
0464b04: 龜齡只如親切受用一句作麼生道夜來床薦煖一
0464b05: 覺到天明。
0464b06: 合明蔣孝廉請上堂一念不生遍法界無非清淨妙
0464b07: 身一念纔生盡十方處處全彰妙用所以道空生大
0464b08: 覺中如海一漚發有漏微塵國皆依空所生到者裏
0464b09: 惟同道者方知同得者方證若是箇中人聞恁麼道
0464b10: 如水投水似空合空能見無見之色能聞無聞之聲
0464b11: 撥轉向上一關箇箇超佛越祖秪如植福培因一句
0464b12: 作麼生道三心無得消諸障一念純真福慧隆。
0464b13: 上堂俱胝豎指雪峰輥毬汾州莫妄想鳥窠吹布毛
0464b14: 者一隊老古錐只知一機一境向人前鼓弄若是末
0464b15: 後一關正未透在眾中還有透得末後一關底麼如
0464b16: 有透得便能權衡佛祖鎔鍛鍜聖凡換斗移星旋天轉
0464b17: 地秪如塵中解脫一句作麼生道萬景徒有象孤雲
0464b18: 本無心。
0464b19: 上堂佛祖頂一著惟出格漢子方能直下見徹衲
0464b20: 僧面門一機獨箇中人謾伊一點不得或時坐斷千
0464b21: 差朝宗萬派或時小中現大大中現小於一毫端現
0464b22: 寶王剎坐微塵裏轉大法輪且道何物高於天生天
0464b23: 者是何物厚於地育地者是何物寬於虛空包虛空
0464b24: 者是何物超越佛祖位植佛祖位者是到者裏管教
0464b25: 一一絕羅籠頭頭成解脫單嗣靈山正音密授少林
0464b26: 的旨秪如出群一句作麼生道令人常憶李將軍萬
0464b27: 里天邊飛一鶚。
0464b28: 上堂虛空劃破不堪言笑斷春風莫記年不是克家
0464b29: 親嫡子目前妄見許多般所以有等人忽得箇身心
0464b30: 頓空便爾坐著本有神通光明不得發現又有等雖
0464c01: 能透過不墮勝妙境中便爾隨流忘返有甚用處直
0464c02: 饒超出兩路別有轉身句子正好喫棒未有了日況
0464c03: 乎粘皮撘骨覓妙尋玄那堪其語只如極盡一句如
0464c04: 何指示待離墨山點頭與汝諸人道破。
0464c05: 上堂打破死生關獨露本來面不落知見坑何曾有
0464c06: 頓漸觸處自圓成天真原不變烜赫於目前只貴當
0464c07: 人薦果能薦得時穩坐空王殿喝一喝下座。
0464c08: 上堂青山白雲古寺禪房萬緣頓歇卓立超方門前
0464c09: 澗水流無竭屋角梅花遞遠香伶俐衲僧自得通身
0464c10: 受用懵懂漢子未免著境生狂秪如超情離見一句
0464c11: 又作麼生道觀音菩薩將錢買餬餅放下手卻是箇
0464c12: 饅頭。
0464c13: 解制上堂還鄉盡是兒孫事祖父從來不出門由此
0464c14: 觀之出門二字便是禍根既是禍根解制何為秪緣
0464c15: 諸人九十日中眉毛廝結沉於死水今日不免把纜
0464c16: 放船直泝其源只是不得動著腳跟何故蝦跳不出
0464c17: 斗。
0464c18: 道場和尚入山上堂德山棒臨濟喝禾山打鼓雪峰
0464c19: 輥毬華亭撐船溈山牧牛者一隊老古錐盡力提持
0464c20: 只提持得向下事若是向上事正未夢見在且道如
0464c21: 何是向上事山僧到者裏亦只鉗口有分茲蒙道場
0464c22: 和尚象駕入山掃塔兼祝賤誕大眾當殷勤勸請必
0464c23: 為道破。
0464c24: 眾法嗣請上堂老僧今年壽六十明朝便是我生日
0464c25: 法嗣預祝請上堂怎奈老僧口門窄口門窄牙齒天
0464c26: 生一具骨佛法雖有不須宣自是諸人先漏洩拈拄
0464c27: 杖卓一下云臨濟未是白拈賊。
0464c28: 上堂眾生處處貪著日與境緣親狎不知生老病死
0464c29: 四面火來燒殺父母妻兒在前畢竟不能替卻若是
0464c30: 有力丈夫截斷生死繩索猛操智慧寶刀披起忍辱
0465a01: 鎧甲穩坐諸法空座管教在在解脫直取無上菩提
0465a02: 契證真如妙樂便好興慈運悲普與愚夫發藥使其
0465a03: 轉凡成聖破迷為覺者是出家本分莫效尋常落魄
0465a04: 且不昧初因一句作麼生道打破祖師關捩子方為
0465a05: 出格自繇人。
0465a06: 上堂功勛不立獨露當陽慧劍單提淆訛截斷所以
0465a07: 道寒窗皎月萬里不挂片雲春水船高千江湧滔天
0465a08: 之浪到者裏只貴全身契入自然脫體風流苟或擬
0465a09: 議思量未免新羅過鷂且出格一句如何通信萬仞
0465a10: 峰頭趺足坐十方世界掌中觀。
0465a11: 上堂心法無形相不離四大五蘊聖智絕言詮豈礙
0465a12: 大藏小藏演出一大藏教字字盡從此中出演入一
0465a13: 大藏教包含萬有悉無餘欲證者箇境界須是過量
0465a14: 漢子自然如天普蓋似地普擎便能縱目所觀全體
0465a15: 文殊顯現隨耳所聞咸是觀音妙用隨心所知無非
0465a16: 普賢境界只如一念未生已前又作麼生委悉五眼
0465a17: 不能親覷破惟除實證始方知。
0465a18: 上堂舉世尊常在尼俱律樹下坐次因二商人問世
0465a19: 尊還見車過否世尊曰不見曰還聞否世尊曰不聞
0465a20: 曰莫禪定否世尊曰不禪定日莫睡眠否世尊曰不
0465a21: 睡眠商人乃歎日善哉世尊覺而不見大眾世尊既
0465a22: 不見不聞不禪定不睡眠畢竟在甚麼所在著倒若
0465a23: 也知得落處日費斗金非分外如其未明管教粒米
0465a24: 亦難消。
0465a25: 上堂豎拂子云只者箇非有非無絕非絕是不墮威
0465a26: 音那畔豈在今世門頭不落語默動靜尋常獨露當
0465a27: 陽你纔擬心覷捕眨眼鷂過新羅到者裏須是格外
0465a28: 漢子方能領略且道三門走入佛殿燈籠倒挂露柱
0465a29: 楊岐三腳驢兒踏殺大雄猛虎又作麼生商量良久
0465a30: 云確。
0465b01: 上堂舉道吾云高不在絕頂富不在福嚴樂不在天
0465b02: 堂苦不在地獄相識滿天下知心能幾人大慧云高
0465b03: 在絕頂富在福嚴樂在天堂苦在地獄誰知席帽下
0465b04: 原是昔愁人師云二大老恁麼提唱大似徐六擔板
0465b05: 各見一邊且道龍池又作麼生拈拄杖云秪者箇不
0465b06: 喚作拄杖則萬事俱了畢竟喚作甚麼卓一卓云不
0465b07: 可咬名嚼字。
0465b08: 
0465b09: 萬如禪師語錄卷第六
