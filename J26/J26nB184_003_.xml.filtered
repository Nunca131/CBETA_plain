0556a01: 牧雲和尚七會餘錄卷之三
0556a02: 姑蘇西華山秀峰寺門人行瑋等編
0556a03: 像贊
0556a04: 釋迦佛在鹿苑初度憍陳如五尊者圖
0556a05: 草座未敷全機已巳露寶藏打開兩手分付癡哉五人
0556a06: 別尋道路雖然罕遇克家也為難脫滯貨三七思惟
0556a07: 已巳後賺殺好人無數而今別有家風盡大地人一棒
0556a08: 打來齊度
0556a09: 釋迦文殊普賢圖二首
0556a10: 三箇面目是誰圖畫是佛非佛指鹿為馬曰智曰行
0556a11: 半真半假常作是觀行深般若
0556a12: 獅子全威踞地象王鼻孔遼天獨有迦文無伴長年
0556a13: 拱卻雙拳咄誰家灶裡無些火剛待明星眼始穿
0556a14: 接引佛二首
0556a15: 腦後圓光誰不有特地為人垂隻手若人道得接手
0556a16: 句免得癡狂外邊走
0556a17: 無量光明現指端婆心憶子實悲酸男兒若豁通方
0556a18: 眼東土西天總一般
0556a19: 文殊
0556a20: 曾為七佛師深達法源底現住清涼山常愛騎獅子
0556a21: 舉世稱菩薩燒香遙頂禮山僧驀地逢拳頭照面搥
0556a22: 何故不見道我真文殊無是文殊
0556a23: 普賢白象
0556a24: 法界為身微塵為願覿面難藏普賢妙相象王回顧
0556a25: 落花紅闊步元來彼此同咄誰在你之毛孔中
0556a26: 普眼
0556a27: 衛佛降魔外寶杵護身符怕喫長粳米不到北俱盧
0556a28: 觀音七首
0556a29: 右手執如意左手撥數珠南無觀世音箇事只自知
0556a30: 又
0556b01: 十方俱擊鼓十處一時聞圓通無外覓家家觀世音
0556b02: 又有善財拱立
0556b03: 從聞思修入三摩地冷暖自知如人飲水所以楊枝
0556b04: 不辭灑汝
0556b05: 又
0556b06: 菩薩視眾生猶如一赤子赤子若有求菩薩靡有違
0556b07: 所以道無緣慈力赴群機明月影臨千江水
0556b08: 證圓通根隨波逐浪獨立鰲頭念輪不放秪因一點
0556b09: 老婆心下與眾生同悲仰
0556b10: 過去正法明現前觀自在佛界既不居同塵了無礙
0556b11: 倒轉鐵船頭撈摝眾生海一彈指震海潮音自甘瞌
0556b12: 睡真無耐
0556b13: 十方俱擊鼓槌下全機露十處一時聞圓通不隔塵
0556b14: 蹉過那一著南無觀世音
0556b15: 魚籃觀音
0556b16: 本來面目非男女相無端向金沙灘頭賣俏被人喚
0556b17: 作馬郎婦雲鬟高挽玉步輕移悲哉悲哉相逢眼裏
0556b18: 盡無珠盡看佳人來賣魚
0556b19: 須菩提
0556b20: 問汝解空尊者手中是個甚麼有口不能答我且向
0556b21: 壁間高掛
0556b22: 布袋和尚
0556b23: 明州市中等個人解開布袋無不有一喚回頭識得
0556b24: 渠莫待龍華始稽首
0556b25: 寒山拾得
0556b26: 掃帚頭上佛也不容竹筒裏面是物著得大人境界
0556b27: 只可你知我知乞兒伎倆慣把神嚇鬼嚇往來國清
0556b28: 寺將謂有奇特阿呵呵自非豐干饒舌至今誰識你
0556b29: 者二賊
0556b30: 扇畫十八羅漢過海
0556c01: 胡僧成隊詣龍宮驀劄收來掌握中把住放行全在
0556c02: 我看渠別使甚神通
0556c03: 伏虎羅漢
0556c04: 騎者不是僧走者不是虎驀地忽相逢利牙爪可怖
0556c05: 咄露
0556c06: 補衲羅漢
0556c07: 海印發光扶桑日湧老眼未花針線善用天寒人寒
0556c08: 大家知有汝忙我閒且自袖手
0556c09: 閱經羅漢
0556c10: 圓月在空何不仰面鑽他故紙驢年夢見咄哉吾友
0556c11: 老不歇心童子熟睡三昧深深
0556c12: 初祖達磨讚四首
0556c13: 特地西來無所長廓然無聖惱梁王趁出石頭城外
0556c14: 去至今腳下水茫茫
0556c15: 人心無處覓你向何處指莫怪流支三藏打落當門
0556c16: 牙齒
0556c17: 西天到東土曾不會唐言賣弄無底缽嵩山坐九年
0556c18: 受盡霜雪苦凍得皮骨穿若論直指與單傳便好當
0556c19: 胸進一拳
0556c20: 此是東土初祖號曰菩提達磨在西天剪異見破六
0556c21: 宗卻似多能到金陵被梁武問一言即便話墮因茲
0556c22: 暗度江兩眉愁不破雖然沒用處也是冷熱貨九載
0556c23: 嵩山憑獨坐
0556c24: 天童本師密老和尚八首
0556c25: 者尊慈也大奇本來面不動而變正顏色不怒而威
0556c26: 杖子用慣左右未嘗須臾離但見人來便一錐老婆
0556c27: 心忒煞癡
0556c28: 坐六處道場接待唯白棒家風老不改立吾宗榜樣
0556c29: 如雷如霆絕邊絕量天下共知天童和尚
0556c30: 杖子不拈神情閒暇為鯤為鵬待人自化濟濟兒孫
0557a01: 傳腳下珍重諸方須識這話咄
0557a02: 描不成畫不就老和尚沒窠臼突出筆尖來何人能
0557a03: 信受覿面肯承當處處光通透
0557a04: 短髮樁樁白似雪兀坐剛能守一橛為人為徹打人
0557a05: 見血倒一說鐵額銅頭任叫屈
0557a06: 古古怪怪老和尚白棒打人忒無狀家醜如何敢外
0557a07: 揚只可隨身而供養佛祖立下風誰能窺頂相莫邪
0557a08: 橫按驗龍蛇千古令行滄海上
0557a09: 巨靈抬手華山崩金翅劈海毒龍吞生擒活捉箇手
0557a10: 段盡法那怕無兒孫二十年在鑪錘間左湊右泊難
0557a11: 為言得皮得髓莫舉著你東我西各一天如王氣宇
0557a12: 坐當軒來者應須高著眼
0557a13: 奮獅子全威縱象王高步起家于耕稼陶漁發軔超
0557a14: 人天佛祖壁立沒人情孤硬無與比以萬言落紙墨
0557a15: 間斬絕異端以一棒出諍鬥時折衝魔壘三十餘年
0557a16: 獨當臨濟雷霆轟轟走于世正法眼藏叵耐瞎驢滅
0557a17: 卻去
0557a18: 自讚三首
0557a19: 少小便軟頑出家說大話黑漆皮燈籠要將佛祖跨
0557a20: 浪走三十年不上又不下雖升臨濟堂棒打最驚怕
0557a21: 梢頭也學拈豈不成話杷有問臨機答不來往往指
0557a22: 鹿以為馬誤賺多少人背地裏唾罵揮麈臨風自閒
0557a23: 暇
0557a24: 出娘胎來多坎坷面上毫無歡喜相闖入空門無所
0557a25: 得手裏捏根木拄杖據座為人緣甚薄胸中浩氣且
0557a26: 倔強該抹佛祖自稱尊其餘那掛眉毛上觸著怒發
0557a27: 如雷霆野狐鼠子魂俱喪兒孫慎莫瞻禮渠難合頭
0557a28: 時免惆悵
0557a29: 黃檗指黑豆藥山透牛皮者漢也奇特效大人所為
0557a30: 雖傳臨濟宗愛看龍樹論以彼廣大辯發已巳入骨鈍
0557b01: 極深而研幾妙處心自知語言不及處兩指撚髭鬚
0557b02: 佛事
0557b03: 為滿川老禪下火川工砌石
0557b04: 硿硿磕磕東疊西疊補缺真言念來不歇此是阿誰
0557b05: 滿川老禪老來病至口硬心堅真常流注何變何遷
0557b06: 雖然轉身句子不妨與汝道破太白峰高千古在重
0557b07: 新放出一雙拳。
0557b08: 為無量化主下火病瞽
0557b09: 舜若多神無身覺觸阿那律陀無目能窺無量禪人
0557b10: 真不見如何解請我茶毗參玄士知不知面面相看
0557b11: 也大奇丙丁童子來求火燒落虛空兩道眉擲下火
0557b12: 炬。
0557b13: 為大宇朗石二亡宿下火
0557b14: 指云者是大宇大德者是朗石上座一人曾參禪一
0557b15: 人但持戒始初各自行末後同一處日炙與風吹面
0557b16: 目無向背雖然莫為露地便安居直須超越諸三昧
0557b17: 攛下火炬。
0557b18: 為雪如禪人下火
0557b19: 火柴頭上雪花飛生亦如來死亦如復以杖擊云雪
0557b20: 如雪如摸著棒痕須撒手大千隨處好安居。
0557b21: 為寄宗禪人下火
0557b22: 性空真火性火真空當頭點出赤體通同十方智者
0557b23: 皆入此宗寄宗寄宗直須兩腳捎空莫管南北西東。
0557b24: 為解副寺下火
0557b25: 起龕世間大苦唯生死今古賢愚莫可逃獨有道人
0557b26: 能透脫四山相通總逍遙解如上座生緣陽羡落髮
0557b27: 天童結社成菴多年若一日放身捨命為眾如為己巳
0557b28: 今者山門不幸失此股肱痛痒相關不勝涕泗雖然
0557b29: 生以不生生死以不死死不須末後問行程他家自
0557b30: 有通霄路以拄杖擊龕云起。
0557c01: 舉火云藥王焚本身善財投火聚兩兩逞風流古今
0557c02: 稱善美有條攀條無條攀例擲下火炬。
0557c03: 為典座古源下火
0557c04: 起龕昨晚變生作熟今朝眼閉痰迷果是生死呼吸
0557c05: 事黃昏難保聽朝雞雖然如是十方蕩蕩觸目菩提
0557c06: 急須移步冷地不可久居。
0557c07: 舉炬云古源古源叢林辛苦多年雖然眾口難調要
0557c08: 且五味俱全擲火炬云收因結果處一朵火中蓮。
0557c09: 為依蓮監院下火
0557c10: 起龕歇下身心已巳七年年年秋月炤龕前而今轉步
0557c11: 無依倚剎剎塵塵盡寶蓮。
0557c12: 舉火云依監院依監院長興山裏出身長水塘邊了
0557c13: 願一雙空手叢林開建雲水往往來來飽粥飽飯念
0557c14: 道心堅十載法輪轉末後殷勤送汝行不惜火光
0557c15: 重指點擲下火炬。
0557c16: 為大光禪人下火
0557c17: 大光大光遍界難藏當頭點破善自迴光通身化作
0557c18: 金剛燄死去生來也不妨。
0557c19: 為慈航師下火
0557c20: 雲犀玩月木馬遊春衲僧腳下不帶纖塵火光三昧
0557c21: 全身現鼻孔分明搭上唇。
0557c22: 為五禪人秉炬
0557c23: 揚州純一禪人
0557c24: 天地同根萬物一體中不容他死生何處以火炬打
0557c25: 圓相云純一上座烈燄光中信步遊江南江北總風
0557c26: 流。
0557c27: 照湛禪人
0557c28: 來不來去不去眉毛眼睛常相對大眾此是甚麼人
0557c29: 以火炬拂云把火照面看看看不離當處常湛然覓
0557c30: 即知君不可見。
0558a01: 自然禪人
0558a02: 生老病死身金剛堅固體曠劫至今曾無變異還會
0558a03: 麼會則一任撒風撒顛不會則一把乾茆火自然無
0558a04: 避處。
0558a05: 養心盲禪人
0558a06: 頂門正眼輝天鑑地真個瞎來超世出世養心養心
0558a07: 個時兩腳捎空千聖羅籠不住雖然如是一炬紅光
0558a08: 助汝行錦上添花太現成。
0558a09: 了凡禪人
0558a10: 赤肉團上壁立千仞凡聖死生曾無纖影了上人若
0558a11: 如是了可謂了了了時無可了其或未然某上座向
0558a12: 冷處著把火去也攛下炬云炤顧眉毛。
0558a13: 棲真為能徹禪人火
0558a14: 能徹能徹喫水也咽病在心頭如何分雪我因拈棒
0558a15: 打骨節保汝通身能大徹驢胎馬腹隨他去人間天
0558a16: 上休分別末後殷勤更助汝把火急須撩起便行記
0558a17: 取山頭風月。
0558a18: 過崑山祗園菴為四維寬公秉炬
0558a19: 生死二字是箇縵天網子盡大地人被伊籠罩獨大
0558a20: 丈夫漢直下覷透翻為解脫大海出沒無礙去住自
0558a21: 由四維寬公發跡錦江間關南北備歷講筵足稱義
0558a22: 虎無端走入金粟山撞著個老古錐向命脈上一劄
0558a23: 吐氣不得遂爾改聲換調克究己巳躬末後被東塔破
0558a24: 山明兄印破面門灑灑落落林下水邊潛行密用今
0558a25: 則報緣謝於祗園全體示真實相向火燄中說法同
0558a26: 友共來證明大眾且道伊還有不了底事麼擲火炬
0558a27: 云將此身心奉塵剎是則名為報佛恩。
0558a28: 住破山寺為尊證鄰虛老師秉炬師楚中人
0558a29: 金粟會裏相逢不覺于今廿載一缽孤雲野鶴翛然
0558a30: 獨遊方外於戒憑師作證於法以我為尊遠白維楊
0558b01: 直來琴水八十行腳大端克肖古人不掛寸絲迥出
0558b02: 今時行履同流敬仰叢席知名今則告寂南闕移龕
0558b03: 北岫末後特為舉揚助把性空真火請就火光三昧
0558b04: 撒手歸真踏破大千死生遊戲大眾且道真歸何處
0558b05: 攛火炬云此去漢陽不遠。
0558b06: 
0558b07: 
0558b08: 
0558b09: 
0558b10: 七會餘錄卷三終
0558b11: 安座
0558b12: 那伽常在定無有不定時生與去來紿是閒名字
0558b13: 惟我祗園姪生死親證此既此全身沒後露全機
0558b14: 便是雙林為人句。
0558b15: 封龕
0558b16: 遍界不曾藏為甚要遮掩透過師關順逆皆方便
0558b17: 祗姪和尚生身闔閣之中盧頂上二十餘年
0558b18: 撐一隻斷頭船子不著彼岸不住中流還
0558b19: 接仝類悉濟苦河登道一女中丈夫僧中麟
0558b20: 鳳是故近者悅遠者來今畢其能事覿體掃真面目
0558b21: 儼在只是不許時人容易窺覷大眾莫怪老僧瞞汝
0558b22: 去也卓拄杖云封。
