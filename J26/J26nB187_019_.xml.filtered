0739c01: 天岸昇禪師語錄卷第十九
0739c02: 侍者一誠記錄
0739c03: 偈
0739c04: 次韻酬二願居士
0739c05: 不昧當人理君有智無師明如日普炤疾如風普吹
0739c06: 不從疑悟得何處立根基緣子不自返故為說悟疑
0739c07: 悟疑程限說慧刃實君持當斷直須斷起倒莫人隨
0739c08: 說食終不飽畫餅亦安宜服藥不瞑眩病乃在心脾
0739c09: 古人汲汲志辦道如渴饑此事貴猛烈智識不及推
0739c10: 能了一切了處處逢大悲
0739c11: 恭祝本師老和尚六旬壽旦
0739c12: 聖賢不徒生生則必為命世英佛祖不徒出出則度
0739c13: 生心汲汲尼山木鐸萬古新曹溪一滴化巨渤千派
0739c14: 萬派悉朝宗滔天洶涌源不竭世殊代異窒其源一
0739c15: 線支分太白前禹門三汲浪重涌嶺南古佛得真傳
0739c16: 嶺南自古無佛性選官選佛俱嫌病萬指叢叢奪錦
0739c17: 標大地宗風歸一柄道場七坐法筵開不轉法輪動
0739c18: 地雷雨露均沾艸木潤無私春色大方該師之說法
0739c19: 法不說赤心片片皆成血是以其言金石貞雨洗風
0739c20: 磨光不滅師之機用用非機掣電徒勞人佇思是以
0739c21: 其機逸群格龍睛鶻眼莫能窺師之肺腑江漢濯澄
0739c22: 之不清攪不濁是以魔外莫能侵逆順境緣長安樂
0739c23: 師之文章得天真風雷走舌如有神是以雲煙生紙
0739c24: 上筆下全無半點塵我欲誦師之德兮天之覆地之
0739c25: 載終無以望其門閾我欲誦師之道兮嶽之高海之
0739c26: 闊終無以喻其閫奧而況誦其生緣甲子節令佳辰
0739c27: 黃華翠竹松柏鶴齡則又何異病目生華望空而禱
0739c28: 告豈不聞佛真法身水中月光炤人間無欠闕一念
0739c29: 無私空合空佛與眾生無間髮我願眾生刮卻眼中
0739c30: 塵共證無生生不生眾生同慶師亦慶共玩良辰百
0740a01: 億春
0740a02: 次韻答韓媧石進士
0740a03: 蟬影薰風動夕陽維摩對榻譚不二何從天外賞心
0740a04: 人扇頭幻出如珠字玄言高致水成文松風拂月韻
0740a05: 堪比我本柴林枕石翁挹君丰度能驅睡儀形想像
0740a06: 已己多時玉骨擬來謫僊類寥寥海內幾人知枯椿死
0740a07: 守成何義斯道昭昭亙古今共由人莫知其意十方
0740a08: 廓落本無拘麻纏紙褁自成累攃手那邊無一物豈
0740a09: 容描模窺其位迷中無悟悟成迷異中有同同有異
0740a10: 悟迷同異透重關把手共行不思議因思黃帝失玄
0740a11: 珠無心罔象安能致因思朕兆未分時承誰恩力生
0740a12: 天地此言人口已己多年究竟無能識其自肯究根源
0740a13: 眼豁開何人不是曹谿嗣須信居塵不染塵何礙市
0740a14: 廛作山寺此事從來貴決烈英靈曠代真難遇此事
0740a15: 從來貴信根醍醐承接須佳器鳳凰飛鳥不同倫我
0740a16: 待其人從出類三軍帥可奪其威匹夫不可奪其志
0740a17: 志堅入道我獨醒我獨醒兮人共醉真如握劍敵萬
0740a18: 人此中豪釐不容偽覓玄覓法岐路多生公顯異宗
0740a19: 風墜皮髓瓜分亦浪傳此中幽遠無人至心印從來
0740a20: 不覆藏覓之無處理難遂珊瑚撐月影團團直指己
0740a21: 曲子深愧蘇黃逸格未風流知君自有無師智葛滕
0740a22: 舊案不須拈劍出鐔津憑一試此事奇搆并奇逢萬
0740a23: 載優曇一現瑞茫茫匝地火生蓮如君氣骨真不易
0740a24: 荊山抱玉人未歸簪纓歷代荒郊寄朱夏炎炎日正
0740a25: 長珍重予言無可記
0740a26: 達法禪師道行碑銘詩
0740a27: 大國洋洋山海錯雲蒸霞蔚英靈拓道尊竺法王公
0740a28: 孚德重支曇神鬼愕象法垂秋賢聖厄好音響絕南
0740a29: 陽席疏星曉漢奪晨光炎岡何地求崑璧誇詐功利
0740a30: 染日深交咻眾楚默齊音祇見青蓮沉火宅誰知焦
0740b01: 尾富佳琴應是異人乘願來五濁波中一挽回鐵骨
0740b02: 橫撐東海月證心冷地爆寒灰卓卓氣宇逸群翮艸
0740b03: 鞋費盡渾不惜三千里外絕淆訛黃金再煆重生色
0740b04: 歸揚法化意非輕重得法王勉有成心絕貪求艸可
0740b05: 茹情忘愛憎虎同行天人協贊寶坊就傑礎畫梁空
0740b06: 自繡規模宏麗狀天童如斯功業六年奏人情仰羨
0740b07: 己如飢相國張公更過之兩寺住持不說法意中欲
0740b08: 待南禪師追模大智有深衷叢林巨細可為風如雲
0740b09: 行舉生平一收養遺孤喪亂中至人導物在一誠幽
0740b10: 冥相去不多爭一紙能安伯有鬼祇園夢感國王情
0740b11: 不怒而威魔膽慄神訶鬼運候不失唐鐸何人一死
0740b12: 生豈固鬻香普化匹是知不奮士不發何地無才多
0740b13: 淪沒龍門萬仞壁嵯峨透過自然化巨渤因其所法
0740b14: 益崚嶒胸襟浩蕩自清澄毗嵐風起難搖動榮辱情
0740b15: 如火裏冰哲人其逝梁木摧遠近皆聞動地雷慈心
0740b16: 一片無存沒為喚愚蒙夢眼開光昭日月共爭明雨
0740b17: 洗風磨光益清我語非石石非語師之行業金石貞
0740b18: 贈葦燈禪師
0740b19: 葦兄質稟若子路兼人氣奪西江怒身才椰大吞廬
0740b20: 峰壯志如雲天不住臨濟未喝喝先來德山大棒棒
0740b21: 不懼掀倒禪床何足云堂前筋斗不知數幾回鬥劣
0740b22: 趙州前幾回決勝龍舟渡人言斗大膽姜維我言此
0740b23: 子膽莫喻膽大庸人心易麤此子胸中若武庫有時
0740b24: 賦出帝京篇有時詩吐春山句浩浩瀚瀚望無涯纖
0740b25: 纖簇簇覓無路吁嗟乎少年人奇不足奇奇如我公
0740b26: 真異度陵伽在鷇已己先聲何須向後看儀羽莫怪胸
0740b27: 中磊落多英雄安肯隨人步
0740b28: 即韻酬沈秀才
0740b29: 展轉讀君辭不寘知君胸臆非文字誦堯法舜為醇
0740b30: 儒畢志孔孟一生事立身行己貴大端入世綱常無
0740c01: 可避但思電拂百年身向後茫茫何所據生死海中
0740c02: 沒了期一息不來誰再至去路分明已己不知禮樂文
0740c03: 章皆幻寄手握黃金指是鋀孰窺鞭影同良驥斯道
0740c04: 昭昭亙古今不必多方求巧譬樹有本根泉有源人
0740c05: 孰無心口空肆識得心時寸土無目前由我生天地
0740c06: 多怪漁翁不放舟一漚便作全潮視君是儒門傑出
0740c07: 人埜夫饒舌深增媿
0740c08: 村居
0740c09: 一菴卓此地穩僻勝山居水泛經年綠窗仍四面虛
0740c10: 忘機情自闊安嬾習成疏誰解浮生理同茲學荷鉏
0740c11: 埽徑非緣客編籬雲自穿鳩鳴疏雨後磬響夕陽邊
0740c12: 物物皆真趣頭頭合性圓自非同道者那得坐忘筌
0740c13: 已己謝榮枯事軒窗納柳風無舟塵客遠有徑白雲通
0740c14: 岐路休悲路忘弓人得弓須知無別理達本識還空
0740c15: 一方開別墅種竹已己成龍小摘尋園圃香粳倩水春
0740c16: 辰昏勞宿雁陰雨課新農純樸存吾道羲皇不願逢
0740c17: 聞說菴前路人言嶮與夷到門知不遠迴望卻多岐
0740c18: 漁篴風吹斷版橋人度危頻將華葉露聊償蜨蜂饑
0740c19: 一戶竹光綠千村煙火微孤雲無侶伴白鳥與同歸
0740c20: 樹密日忘午波平月更輝且于盂缽裏古佛示全機
0740c21: 形骸我已己外禮貌莫吾拘得意常知足忘言自不誣
0740c22: 淺深隨揭厲名字任賢愚試看區區者何年達帝都
0740c23: 當戶田華遠空階綠影齊風前聊縱目煙外又聞雞
0740c24: 聲色無它共威光已己顯提祇緣人自委不覺滯封迷
0740c25: 春前三尺雪臘後一聲雷石筍初生子寒梅已己脫胎
0740c26: 破苔惟鶴跡茂艸少人來剃髮經冬嬾胡鬚已己滿腮
0740c27: 東鄰有隱者高簡不言文智養桑麻性仁同鳥獸群
0740c28: 力耕知稼穡訪道語殷勤自得東村住往還只此君
0740c29: 曳杖經行處幽華開滿園人情無瑣細鶯語解寒溫
0740c30: 炤戶雲光靜吹池風色喧遲遲聊縱目松火一村村
0741a01: 入夏火雲近柳谿當戶寒川流情不竭新燕翼初乾
0741a02: 岸靜立漁子交貧絕羽翰身閒無所事日日看風湍
0741a03: 良辰黃鳥至喬木鳴喈喈一枕羲皇夢半窗華雨懷
0741a04: 不彈雪嶺曲卻笑祕魔叉公案人人現勞生可活埋
0741a05: 答侯秀才
0741a06: 駿骨驚千里寒灰埜衲心登途非一轍異響乃同音
0741a07: 懷客月常好呼秋雁獨深相如勤作賦何事病泉林
0741a08: 中秋昨歲訪昨歲復中秋月宛當時月遊同昔日遊
0741a09: 往還情了了今古人悠悠莫悵經年別徒憐江上鷗
0741a10: 壽止水禪師得桃字
0741a11: 和風感百物雨露發新條瑞應元宵節願乘華柳朝
0741a12: 無瑕人是玉有美佛能超不羨三春月靈雲悟碧桃
0741a13: 送善長禪師之淮上
0741a14: 焚卻青龍鈔遂輕良遂知虛空信有口萬象答無時
0741a15: 已己奪群龍席能恢舊祖基應知三楚地久矣望君儀
0741a16: 遊海廟次壁韻贈邊涯上人
0741a17: 乘驢初出郭綠樹有禽鳴引我入山寺寒華炤眼明
0741a18: 魚龍沈海黑鐘磬出林清應是歸依處朝朝佛念生
0741a19: 僧閒愛習靜潮似雨聲鳴即悟聲非色何愁空不明
0741a20: 波搖疑日動龍躍見天清更有怡情處無聞理亂生
0741a21: 恭祝本師老和尚壽旦
0741a22: 杲杲秋暘曝桂辰相傳古佛示全身擎來太白峰頭
0741a23: 月撥轉曹谿浪裏春何止法門謝太傅直為濟北漢
0741a24: 真人風高華嶽難稱頌石筍抽條歷劫新
0741a25: 次韻答遠菴禪師
0741a26: 履雪衣霜走越城相逢喜見步猶輕懷中風雨歸何
0741a27: 處客裏谿山賦已己成楓落滿江空瘦影月臨斷壑別
0741a28: 生情愛君磊落負奇骨目對秋空處處明
0741a29: 蒙莊物類大難齊兄處城南弟復西月午怕看潮後
0741a30: 白鴉寒愁聽曉初啼縱知垂手塵無滯終歎行廛面
0741b01: 有泥何日壤居真定卜君前曳耙我牽犁
0741b02: 千里常懷寄素書萍蹤咫尺轉無如媿同作客仍憐
0741b03: 客笑以貧軀惜病軀嘉植候君成大蔭活埋念我應
0741b04: 無餘狂瀾末年如何挽日坐寒潮有望舒
0741b05: 門開不見故人車目縱霞紅海色餘蜃市幻看非世
0741b06: 界茆廬縛就且安居風霜已己飽人情後面目存真利
0741b07: 害初且喜歲寒呈晚節同條時寄有鴻魚
0741b08: 於今安望鑒雄雌鷃依巢便鵠欺已己卜丘山雲可
0741b09: 種任呼牛馬世安疑金雖沙聚終存價梅不春須別
0741b10: 露姿已己識虛舟天地共不妨逆順有風吹
0741b11: 即原韻酬故崇明侯杜文煥
0741b12: 深慚埜叟媿非才此日逢君在釣臺江海無家情自
0741b13: 遠風雷有舌句全該論心早已己消塵夢學道應須盡
0741b14: 法財肯到縣崖方攃手梅華不在別枝開
0741b15: 止檀越修菴之舉
0741b16: 風葉蟲音滿四鄰苔封蘚碧稱閒身只憐多病容藏
0741b17: 拙莫猒清貧易告人竹戶艸連雲日靜版橋路斷水
0741b18: 恆新況聞征稅民苛甚勿為山僧種苦因
0741b19: 送森鑒禪師歸江西
0741b20: 相去依然不隔天春風秋雨又經年祇堪越巘吾埋
0741b21: 骨何事江西子種田掘強克賓難折項攃顛普化善
0741b22: 揮拳南能庾嶺如相見直使獦獠舌路乾
0741b23: 葛藤相續已己如毛那得乘風有利刀為愛逃名先我
0741b24: 去誰憐泣玉是人豪月行峴首千山寂秋到潯陽一
0741b25: 雁高莫怪送君惜寸步已己曾卻埽杜煩囂
0741b26: 送友人還歸宗
0741b27: 家本潯陽五老西歸時重看白雲低采薇路熟灣灣
0741b28: 谷種樹春藏曲曲谿遠水明帆開夕炤青藜撥霧聽
0741b29: 天雞入門問訊歸宗老蛇死而今產狻猊
0741b30: 除夕示諸禪
0741c01: 歲月茫茫安可期飄零此際共棲遲一年聚首成何
0741c02: 事漸覺蹉跎過好時幾撥寒爐騰赤燄誰遭毒棒拂
0741c03: 蒿枝青春不惜如流水白首當知已己在茲
0741c04: 辭老人大覺之命
0741c05: 缾缽追隨十五年恩深何止戴如天切磋有志追先
0741c06: 哲荷擔無能起後賢三十名聞非我福四方風動散
0741c07: 云緣逢人不出吾家事豈羨逃名著祖鞭
0741c08: 次韻答萬開來副使
0741c09: 胸藏春谷渙凝冰應是玉樓謫未升天或妒才何可
0741c10: 問人其憐我不如憎醒中聞見真難識醉裏乾坤較
0741c11: 易能翫世即今同阮子襟懷瀟灑豈輸僧
0741c12: 此身煉就火中冰一任熱輪頂上升白璧何妨塵眼
0741c13: 摘青蓮不礙淤泥憎榮枯意外看雲幻險惡波中驗
0741c14: 己能我自無心物自擾古來蛇虎伴山僧
0741c15: 壽聞聞老師
0741c16: 擿去閒名等一毛胸中所證絕絲豪琴留雅道門常
0741c17: 掩鶴放秋空天愈高齒德推尊君子社威儀約束小
0741c18: 兒曹清風瑟瑟標千古不似東方學竊桃
0741c19: 千崖冰雪凍無痕春長桃谿綠遶門得意滄浪高自
0741c20: 詠會心飲水默無言靈禽語細幽堪譜菡萏華開香
0741c21: 可餐如幻身心觀物化何須庭下更栽萱
0741c22: 赤貧所到已己無錐險處抽身不立危鶯喚上林春有
0741c23: 舌月移空界樹無枝逶迤能作斯人主泥水何妨以
0741c24: 類隨潦倒生緣師了了插竿高揭信風吹
0741c25: 菴居
0741c26: 支公何必買山居著處無喧即我廬放眼直看天接
0741c27: 水欹窗時聽烏呼閭望中古木雲從起靜裏孤村峰
0741c28: 儼如卻笑住來誰主伴半床明月半床書
0741c29: 菴居聞亂有憂予無垣扉者戲為賦此
0741c30: 孤村行盡更孤村村盡橋南小築存自笑冰霜籬有
0742a01: 燄不慚風雨舍無門一燈耿耿搖寒影數犬嘮嘮吠
0742a02: 夜昏斗室從來餘壁立諸君知我可無喧
0742a03: 菴居有僧懼亂辭行因歎之
0742a04: 蘊魔未破目沈沈在處生陰孰可禁人我聚頭胸有
0742a05: 膽風雷起處舌無音數年林下逞予智半載菴居見
0742a06: 道心謾說亂離離此地前途戈戟更森森
0742a07: 絕糧募緣
0742a08: 曾聞受厄有先賢我亦何人共此緣自笑生平真儉
0742a09: 德可知恰好遇飢年一人易守固窮志眾口難成辟
0742a10: 穀仙周急從前君子事況令福海更綿綿
0742a11: 水心菴化修造
0742a12: 屋角雨催聲欲折幾番撐拄力難勝通身泥水堂前
0742a13: 佛滿目風煙爨下僧屢空自知還自遣出門人告恐
0742a14: 人憎豈無樹德求滋者似此空疏見未曾
0742a15: 武林金剛菴募修佛殿磚瓦
0742a16: 精藍久已己擅錢塘鸞鳳鏘鏘此地翔坐視佛頭招雨
0742a17: 打忍看殿腳砌雲涼楊岐有智徒吁壁雲蓋無謀獨
0742a18: 遶廊為報賢于大長者嘉聲好與共流芳
0742a19: 席三道者同室人堅修淨業乞偈賦此志美亦志
0742a20: 勉也
0742a21: 東土西方不隔天一心清淨便超然孟光乘願勤求
0742a22: 法甘贄忘緣愛學禪德必有鄰今已己見華開並蔕古
0742a23: 難全盡空諸相如來見此是當年佛口宣
0742a24: 衝虛上座七旬初度乞偈
0742a25: 甲子人間論大椿我云古佛坐微塵鶯華鬧市年年
0742a26: 換風月長安歲歲新除境只因心未遣忘緣方與道
0742a27: 為鄰居廛行解能相應歷劫何曾有二人
0742a28: 梅道者六旬初度乞偈
0742a29: 卻愛青蓮火裏開信知賦性自天來氣同玄度雅相
0742a30: 許人似孤山又姓梅道價每傳非一口德容乍見識
0742b01: 多才儻能世諦全空相甲子難將劫數推
0742b02: 夢中對菊閒吟有世味盡於濃處薄詩情也覺澹
0742b03: 中長之句朝起足成
0742b04: 金螢遶屋曬寒香獨與幽期夢不忘世味盡於濃處
0742b05: 薄詩情也覺澹中長雲容漸老蒼山骨鴈字分題丹
0742b06: 葉霜瓢笠只今神自健名華招隱正相當
0742b07: 再題雲門
0742b08: 次第雄分泰岱邊蘿垣薜戶日高縣青霄有路登金
0742b09: 闕下界何人學睡僊鼓角一城春艸綠風雷萬壑洞
0742b10: 龍眠我來天外尋知己直欲藏身北斗前
0742b11: 將赴匡廬留贈僧裔
0742b12: 錦谷冰華六月麤石龕僧老聽高梧年來未買匡廬
0742b13: 舍何事殘宵雨雪俱
0742b14: 寥寥祖道不堪秋年少如君豈等儔冰雪肯埋青嶂
0742b15: 骨濺人梅子出常流
0742b16: 別友
0742b17: 雞聲帶雨雜江煙分袂依依春水漣本自與君同意
0742b18: 氣千山迢遞豈殊天
0742b19: 復唐夢賚太史次韻
0742b20: 飄飄僊客骨如梅鶴立風前玉一堆欲問生前真面
0742b21: 目須將心眼著寒灰
0742b22: 盡知泉水出高原大施橫開不二門但識入塵原不
0742b23: 染名場利鎖總家園
0742b24: 箇事如同入戰場一人戰退萬兒郎若能勇敢如斯
0742b25: 去不致楊朱岐路傷
0742b26: 已己去光陰少水魚百年彈指剩無餘腳跟活計能知
0742b27: 足諸葛何曾出艸廬
0742b28: 不須禮誦覓安禪靜坐閒看爐上煙香盡煙消空了
0742b29: 了眼前何物更循還
0742b30: 贈海南寺繼光法師
0742c01: 何年得兔盡忘筌日對閒雲埜寺眠弟子執經來問
0742c02: 義老來無法與人傳
0742c03: 有時不借虛空口譚盡河沙數已己周今作海山無事
0742c04: 客天華猶自雨床頭
0742c05: 贈毗盧閣印潭禪人
0742c06: 毗盧閣架三乂口為眾勤劬已己數秋若欲更窮千里
0742c07: 目百城回望在高樓
0742c08: 珠米桂薪行路難蹌蹌雲水競頭攢慈心一片海東
0742c09: 月夜夜清光炤百灘
0742c10: 別唐人韋蟾贈商山隱者詩附原韻
0742c11: 商嶺東西路欲分半間茆屋一谿雲師言耳重知
0742c12: 師意人是人非不欲聞
0742c13: 渭清涇濁不須分空際何曾有礙雲若怕是非來入
0742c14: 耳胸中已己涉是非聞
0742c15: 木雞煉就境何分蛇虎同眠石上雲縱使風雷鳴大
0742c16: 地眼中逆順總無聞
0742c17: 山色蒼蒼午不分紫羅帳裏半堆雲不知身在千峰
0742c18: 上只覺天低罕見聞
0742c19: 月色平鋪白不分菴前萬竹埽晴雲興來高唱無生
0742c20: 曲崖石點頭箇箇聞
0742c21: 身前身後一無分折腳鐺中煮白雲佛法尚然言不
0742c22: 會那來餘事得堪聞
0742c23: 百川到海水無分萬族魚龍欲攫雲待得春雷鳴大
0742c24: 地為霖為雨普天聞
0742c25: 綠樹春迷曉不分一枝桃發悟靈雲嵒華吹落紅無
0742c26: 數消息知師已己熟聞
0742c27: 飄飄桂子落秋分香透嵒前石上雲山谷虛空曾著
0742c28: 耳好音不斷與君聞
0742c29: 天入鸛群高不分青霄目視看流雲挂瓢豈欲爭清
0742c30: 節佛字猶來不喜聞
0743a01: 蜀魄連宵叫不分鵽終夜又啼雲圓通門啟全無
0743a02: 礙若箇醒醒不共聞
0743a03: 空階月色晝無分雪積千峰石上雲煙島雲林俱是
0743a04: 口莫將耳聽自能聞
0743a05: 佛音遍界擬何分華柳叢生菩薩雲記得酒樓歌妓
0743a06: 曲至今千載悅人聞
0743a07: 鞭影纔窺緇素分崖崩石裂破迷雲可憐滯迷封
0743a08: 者淵默雷聲總不聞
0743a09: 熾然無間說無分隔葉黃鸝喚白雲迷子未歸春又
0743a10: 老斷猿聲在隔谿聞
0743a11: 艸深一丈路難分相識惟餘谷口雲百鳥不來華自
0743a12: 落此時此景與誰聞
0743a13: 青苔鹿過徑初分細補袈裟剪碎雲時語沖霄鶴止
0743a14: 止莫教煙外有人聞
0743a15: 舉頭天外目無分何止青霄絕翳雲萬象森羅俱是
0743a16: 口聾人無耳也應聞
0743a17: 谷口煙迷樹不分一重山盡一重雲千峰獨立舒長
0743a18: 嘯只許松梢鶴共聞
0743a19: 火燒黃獨意何分榮辱無干只臥雲莫把閒名撩齒
0743a20: 頰又成佳話廣傳聞
0743a21: 示天池禪人
0743a22: 一筇煙雨度淄河山舍無塵有薜蘿且喜住菴人再
0743a23: 見滿庭花藥影扶娑
0743a24: 昨歲到菴秋瑟瑟今來郊埜夏雲屯天池識得源頭
0743a25: 活始見曹谿出一門
0743a26: 知浴慧光募建甘露菩薩像乞偈
0743a27: 僧繇昔日描難得浴主而今欲立身借得龍王些少
0743a28: 便朝朝甘露洗紅塵
0743a29: 進水心菴午齋次缶華有新蛛百餘結縷如珠貫
0743a30: 申甫徐文學以二偈見寄因口占四偈酬之
0743b01: 主賓相見絕疏親媿我無能指一真不謂蜘蛛太饒
0743b02: 舌空中拋下玉絲綸
0743b03: 說有說無渾是夢知之一字禍之門須向聲前明的
0743b04: 旨方知大地悉承恩
0743b05: 有無不涉作何觀迸出虛空玉一團猶憶龐公見馬
0743b06: 祖西江一吸至今乾
0743b07: 空中樓閣紛紛布何似天華雨滿庭識此幻成如幻
0743b08: 理石頭說法老僧聽
0743b09: 示王思山居士
0743b10: 箇中原不假思惟直下承當第二機推倒面前案山
0743b11: 子雙眸炯炯絕離微
0743b12: 贈東剡禪師為昇受業高原和尚法嗣也
0743b13: 秋風秋雨謁同門形影相看爾我存數日共君燈下
0743b14: 語可憐無處著寒溫
0743b15: 且喜門庭仍肅肅舊時泉石洗新秋先師靈骨依然
0743b16: 在傳語諸方莫浪求
0743b17: 祖燈寥落久支離拾得巴歌作雪辭提唱見君多古
0743b18: 調令人有路憶楊岐
0743b19: 送萬緣知客住菴
0743b20: 常憶先賢撥死灰騰空烈燄走風雷嘉聲應爾追先
0743b21: 哲不負吾門有俊才
0743b22: 送曇燄煖禪人
0743b23: 秋風索索去何之桂子飄香正此時要見聯芳曇燄
0743b24: 發好看華煖最高枝
0743b25: 梵慧禪人為三際闍黎造壽塔既成乞偈以志不
0743b26: 朽因為賦此
0743b27: 齒德俱尊有幾人戒珠更爾淨無塵逍遙重整來時
0743b28: 路一塔長縣劫外春
0743b29: 人間何物最堅牢德潤身時第一高行解應同石不
0743b30: 朽千霜永永壽兒曹
0743c01: 贈馬織造
0743c02: 誰信居塵不染塵金剛歷劫種多因而今上國稱良
0743c03: 弼允作佛心補袞人
0743c04: 楚公
0743c05: 親捧丹書下玉京勤勞全不憚艱辛若非慧業多生
0743c06: 種安得白雲深處行
0743c07: 馮公
0743c08: 摩尼手握布千珍梵行聞君不可倫尤憶西江都吸
0743c09: 盡莫教輸與姓龐人
0743c10: 張居士
0743c11: 華柳叢中有佛身笙歌宛轉喚歸人何緣門第君偏
0743c12: 好雙鳳爭銜鹿苑春
0743c13: 示楊鍾秀居士
0743c14: 微塵內有空王佛幾箇男兒見得親欲識家山千古
0743c15: 秀嶺梅玉破一枝新
0743c16: 示李完初居士
0743c17: 生死崖頭浪潑天隨波古佛有千千但能識得元初
0743c18: 面烈燄堆中開白蓮
0743c19: 贈大慱禪師
0743c20: 高騎玉象下峨嵋步步凌空絕後隨拾得蒼龍頭上
0743c21: 角長安價重幾人知
0743c22: 送徹眉知客歸江南
0743c23: 千里來歸信有由江南江北沒同儔從今當作龍門
0743c24: 客淺水澄波莫浪遊
0743c25: 門庭六月肅如霜愛子相從已己備嘗此去滔滔皆熱
0743c26: 浪恐于冷眼不相當
0743c27: 募建普同塔
0743c28: 珊瑚林裏福身入意躁天中淨信生充國黃金隨意
0743c29: 取湘南潭北路分明
0743c30: 贈丘子羽守備
0744a01: 異地相逢亦偶然芝蘭之契是前緣丈夫夙具英雄
0744a02: 骨選佛當為第一員
0744a03: 贈丘蓬萊居士
0744a04: 生成俊骨邁常流急水抽迴破浪舟驀入青蓮國裏
0744a05: 坐萬人爭仰五君丘
0744a06: 次擬將韻答房沆菴方伯
0744a07: 擬將蘿薜挂鶉衣萬仞崖前坐石磯目視流雲足底
0744a08: 過那知越瘠與秦肥
0744a09: 擬將香芷結蓑衣柔櫓輕舠明月磯直釣釣鼇稱意
0744a10: 得歸來江柳綠陰肥
0744a11: 擬將雪鬢臥峰頭茅屋如拳傍斗牛六月雪封山徑
0744a12: 斷天荒地老任悠悠
0744a13: 擬將清嘯付重阿孤木寒雲一鳥窩誰識香山心夙
0744a14: 契紅嵐翠雨入新歌
0744a15: 
0744a16: 
0744a17: 
0744a18: 
0744a19: 
0744a20: 天岸禪師語錄卷第十九
