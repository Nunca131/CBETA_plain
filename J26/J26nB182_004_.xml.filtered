0454a01: 萬如禪師語錄卷第四
0454a02: 嗣法門人行猷等編
0454a03: 荊谿龍池山禹門禪寺語錄
0454a04: 結制上堂。出一叢林。入一保社。鐵鞋踏破無蹤跡。那
0454a05: 邊經冬。者邊過夏。妄想如苗逐日增。若是皮下有血
0454a06: 底漢子。自己猶是冤家。豈肯向人求禪求道。儻或機
0454a07: 思遲鈍。且向九十日內挨拶明白。謾謾與汝商量。
0454a08: 上堂。十方同聚學無為。抵死和他戰一回。選佛場中
0454a09: 須及第。莫教孤負兩莖眉。喝一喝。下座。
0454a10: 上堂。打破從來窠臼。覿露當人者。著山巔黃鳥聲聲。
0454a11: 陌上桃花灼灼。此事本來成現。切忌生心卜度。休卜
0454a12: 度祥麟只有一隻角。喝一喝。下座。
0454a13: 上堂。彌勒真彌勒。分身千百億。時時示時人。時人自
0454a14: 不識。若也識。卻將影子當真實。如不識。鬼窟之中坐
0454a15: 白日。拈拄杖。云。拄杖子。朝到西天。暮歸東土。其間幾
0454a16: 多青山突兀。綠水波騰。只是不敢動著一絲毫。何故。
0454a17: 目前無異法。不用強安排。卓拄杖。下座。
0454a18: 上堂。心王不妄動。六國一時通。罷拈三尺劍。休弄一
0454a19: 張弓。此是古德。直指諸人。穩坐家邦。絕無意外之憂。
0454a20: 且有天然之樂。雖然如是。仔細檢點。將來亦未出陰
0454a21: 界窠窟。在龍池亦有一偈。非敢與古人較短論長也。
0454a22: 要大家委悉。心王本來妙。在處自圓通。拈出吹毛劍。
0454a23: 邪魔絕影蹤。
0454a24: 上堂。聖人無二道。百姓無二心。眼睛原在眉毛下。鼻
0454a25: 孔依然撘上唇。若向者裏領略得去。禹門與你草鞋。
0454a26: 正好行腳。如其未能。三世諸佛亦救你不得。諸禪德
0454a27: 還有全身證入者麼。拈拄杖。云。人平不語。水平不流。
0454a28: 冬至。上堂。群陰消盡一陽生。鐵樹枝頭花正新。賣被
0454a29: 賣牛俱不涉。寒爐迸出一星星驀。拈拂子。云。大眾。寒
0454a30: 爐迸出底只者是擲下。云。見之不取。思之千里。
0454b01: 上堂。知有底道不得。道得底不知有。信手斫卻月中
0454b02: 桂。自有清光輝宇宙。六不立。一不守。纔涉思惟。劍去
0454b03: 已巳久。車行陸地水行舟。七七元來四十九。喝一喝。下
0454b04: 座。
0454b05: 上堂。根源直截豈落階梯。大用現前不存軌。則一切
0454b06: 處風行草偃。二六時耀古騰今。三世諸佛。於一毫頭
0454b07: 上現出無邊妙相。十方國土。何處去覓封疆。只此公
0454b08: 案現成。豈借他人之力。且應時及節一句。如何通信。
0454b09: 西風吹落木。千山露本顏。
0454b10: 上堂。缽盂口向天。拄杖長靠壁。晨朝有粥。齋時有
0454b11: 飯喫。不妨信手擎來。要且不借他力到者裏。為甚麼
0454b12: 十箇有五雙。問著口如木橛。良久。云。只為分明極。翻
0454b13: 令所得遲。
0454b14: 上堂。僧問。雪峰在德山作飯頭。一日。飯遲。德山擎缽
0454b15: 下法堂。值雪峰晒飯巾次。乃曰。鐘未鳴。鼓未響。托缽
0454b16: 向甚麼處去。德山便低頭歸方丈。意旨如何。師云。千
0454b17: 聖不能明。進云。峰舉似巖頭。頭云。大小德山未會末
0454b18: 後句。在甚麼處。是他未會末後句。師云。杓卜聽虛聲。
0454b19: 進云。山令侍者喚。巖頭問。汝不肯。老僧那頭密啟其
0454b20: 意。如何是密啟其意。師云。道破即不堪。進云。山。明日
0454b21: 陞堂。果與尋常不同。那裏是他不同處。師云。換卻汝
0454b22: 眼睛。進云。頭在僧堂前拊掌大笑云。且喜者老漢會
0454b23: 末後句。甚麼處是他會末後句。師云。向汝道杓卜聽
0454b24: 虛聲。進云。雖然如是。也只得三年活。因甚果符其言。
0454b25: 師云。疑殺天下人。進云。公案已蒙師指示。別展旗鎗。
0454b26: 請師接。師云。放汝一頓。乃云。參禪直要離心識。學道
0454b27: 應須不住功。腳下果然紅線斷。從教南北與西東。故
0454b28: 云。有一物上拄天。下拄地。常在動用中。動用中收不
0454b29: 得。收不得。絕蹤跡。東擲西拋會未失。智者自能暗點
0454b30: 頭。擬議思量墮鬼窟。勿思量。莫尋覓。魯祖見僧便面
0454c01: 壁。和盤呈露絕商量。雨過千山如黛潑。
0454c02: 彬然。首座入塔。上堂。頂門上眼開萬象。不能逃影質
0454c03: 腳跟。下著實千差踏斷。絕淆訛從此展舒。大用殺活
0454c04: 自繇無。不縱橫無不玄妙。正堪於迷途之中為人解
0454c05: 黏去縛。拔楔抽釘。不意時節忽至。撒手那邊於勝熱
0454c06: 門頭。直趨而過。無縫塔裏正好安身。當下坐斷古今。
0454c07: 湛然凝寂。且道向後如何受用。蒼松翠竹常圍繞。日
0454c08: 倚青山看白雲。
0454c09: 臘八。上堂。最初淨裸裸。末後赤條條。從來絕遮障。不
0454c10: 了徒忉忉。所以黃面瞿曇。雪山坐了六年。到臘月八
0454c11: 夜。抬眸觸著明星。便知者一著子落處。忙忙出來說
0454c12: 法四十九年。談經三百餘會。本欲顯揚者一著子。未
0454c13: 免說真方。賣假藥。誰知並無一實。末後拈花。當時百
0454c14: 萬人天。罕聞就體。知歸多見。韓盧逐塊。惟有飲光尊
0454c15: 者。破顏微笑。即將正法眼藏。涅槃妙心。付囑摩訶迦
0454c16: 葉。從上西天四七。東土二三。遞相印證。以為心法。及
0454c17: 乎南嶽青原之後。便有五宗之別。臨濟以立三要三
0454c18: 玄。曹洞以五位君臣。雲門以一鏃破三關。分明箭後
0454c19: 路。溈仰以父慈子孝唱拍。相隨法眼。以三界惟心。萬
0454c20: 法惟識。直得異端紛起。邪法難扶。人人陷於參天荊
0454c21: 棘之中。拈拄杖畫一畫。云。今日山僧一齊畫斷。使諸
0454c22: 人不墮窠窟。箇箇活卓卓地去。卓拄杖。下座。
0454c23: 上堂。透過向上牢關。羅籠不住。踏著本有田地。在處
0454c24: 縱橫。自然頭頭玄妙。物物天真。敏捷不類。舉止超群。
0454c25: 雖然更須向高高山頂立。深深海底行。養成頭角以
0454c26: 待風雲。喝一喝。云。天外一聲雷。震起萬山煙雨。盡為
0454c27: 霖。
0454c28: 上堂。舉三聖問雪峰。透網金鱗以何為食。峰云。待汝
0454c29: 出網來向汝道。聖云。一千五百人善知識。話頭也不
0454c30: 識。峰云。老僧住持事繁。師云。硬者硬如并州鐵。軟者
0455a01: 軟似兜羅綿。雖然氣岸不相同。不妨用來各盡妙。眾
0455a02: 中忽有箇師僧出來道。龍池恁麼批判。大有人未肯。
0455a03: 在山僧與伊二十拄杖。何故賞渠大膽。
0455a04: 上堂。諸佛心地藏包含萬有。祖師正法眼不立纖塵。
0455a05: 什麼物恁麼來覿面。使伊親薦取。說似一物即不中。
0455a06: 當機直下便相呈還。假修證也無。真金不礙。重重煆
0455a07: 修。證即不無污染。即不得光前絕後。沒商量。可謂風
0455a08: 行草偃。水到渠成。鍼芥相投。師資契合。雖然如是。龍
0455a09: 池眾中若有箇漢。亦恁麼答話。即時趁出。何故。丈夫
0455a10: 氣宇如王。豈踏他人故步。喝一喝。下座。
0455a11: 上堂。舉臨濟云第一句下薦得堪與佛祖為師。第二
0455a12: 句下薦得堪與人天為師。第三句下薦得自救不了。
0455a13: 師拈拄杖云。大眾且道是第一句耶。第二句耶。第三
0455a14: 句耶。若也檢點得出。龍池與伊三十拄杖。若檢點不
0455a15: 出。亦與三十拄杖。檢點不出三十拄杖且置。只如檢
0455a16: 點得出者。為甚亦與三十拄杖。卓一下。云。不入祖師
0455a17: 室。茫然趨兩頭。
0455a18: 上堂。林間猛虎肉為命。何故不食自己子。杲日當空
0455a19: 無不明。片雲遮卻從何起。大地都來一火坑。得何三
0455a20: 昧不燒死。禪人一一透將來。擬議思量千萬里。喝一
0455a21: 喝。下座。
0455a22: 上堂。忘功絕照。十方剎海。黑沉沉大用。縱橫四聖六
0455a23: 凡。齊聽令。棒頭點著。使伊頓見舊生涯。喝下分明賓
0455a24: 主歷然。曾不昧。所以箇中人。相見如鏡照鏡。似空合
0455a25: 空。只如正恁麼時一句。如何通信。豎拂子云。藉得東
0455a26: 君力。千山盡改容。
0455a27: 解制。上堂。有一句到你諸人。瞎卻汝眼。無一句到你
0455a28: 諸人。啞卻我口。若是二途截斷。非惟汝諸人無處摸
0455a29: 索。直饒三世諸佛。歷代祖師到來。亦無著眼處。只貴
0455a30: 沒量大人。方能領略。於機先不肯滯情。於句下且放
0455b01: 開一線。如何指示。南北東西不是你。喝一喝。下座。
0455b02: 上堂。問。擬將心意學玄宗。大似西行卻向東。和尚陞
0455b03: 座。如何指南。師云。待汝離卻心意。即向汝道。進云。者
0455b04: 便是垂慈處麼。師云。錯。僧擬進語。師便打。乃云。南泉
0455b05: 一刀斬卻貓。趙州頭戴草鞋走。玄沙錯過驗當人。普
0455b06: 化風顛打筋斗。鎮州蘿蔔重三觔。青州衫子誰知有。
0455b07: 千聖不傳一著子。驀然觸著便哮吼。驚起巖前老大
0455b08: 虫踏殺嗥嗥子湖狗。以拂畫一畫。云。還會麼。便下座。
0455b09: 上堂。拈拄杖。云。為萬物之根源。作天地之太祖。或時
0455b10: 孤峰頂上。嘯月眠雲不記春。或時十字街頭。敲落空
0455b11: 花千萬朵。善財於此未能了。茫茫煙水百城參。彌勒
0455b12: 於此見未圓。猶待龍華方結果。所以只貴猛烈丈夫
0455b13: 一肩擔荷。自然羅籠不住。呼喚不回。便能握土成金。
0455b14: 風行草偃。卓拄杖。下座。
0455b15: 大士誕辰。上堂。澗水潺潺不斷聲。黃鶯嚦嚦樹頭鳴。
0455b16: 普天之下皆如是。盡是觀音入理門。入理門且置。只
0455b17: 如觀音菩薩即今在甚麼所在安身立命。還委悉麼。
0455b18: 寶陀石上端然坐。剎剎塵塵現妙身。
0455b19: 上堂。日面月面佛。動轉施為活鱍鱍。萬機休罷絕商
0455b20: 量。諸聖到來口似結。臘月蓮。九夏雪。不是知音空漏
0455b21: 洩。無手之人揮一拳。無舌之人叫不輟。善法堂中鐘
0455b22: 亂鳴。東海龍王遭一跌。水族眾生共歎奇。此事誰人
0455b23: 能諳悉。豎拂云。暑往寒來春復秋。廣劫至今無變滅。
0455b24: 南澗和尚入山掃塔。請上堂。僧問。昔日世尊拈花。迦
0455b25: 葉微笑。便恁麼相承教外別傳之旨。只如阿難倒卻
0455b26: 剎竿。意旨如何。師云。眉橫鼻直。進云。恁麼則弟承兄
0455b27: 力。子酬父恩去也。師云。你那裏見得。進云。不妨好手
0455b28: 重呈玅。更借師機較一籌。師云。放汝一頓。僧喝。師便
0455b29: 打。僧禮拜。師云。晴天不走。直待雨淋。乃云。靈機獨運
0455b30: 揭正眼於言前。大用縱橫截千差於杖底。有時把住
0455c01: 直饒佛祖。未免茫然。有時放行咸使人天。各各知有。
0455c02: 是謂真風普扇。皎月臨空。在在沾恩。波波頓現。所以
0455c03: 向上人行處。如火消冰。不執一隅。隨方導物。或有廉
0455c04: 纖搭滯底。即與斬斷。管教獨脫無依。故云。善知識者。
0455c05: 似優曇華出現。千載難逢。今南澗和尚過禹門掃塔。
0455c06: 欲為一切人作牓樣。復命山僧陞座。是以不敢固辭。
0455c07: 山中大眾。久仰玄音。下座。統序申請。伏希垂示。
0455c08: 上堂。太虛寥廓含萬象。以無遺正眼洞明。鑒千差而
0455c09: 不漏。大用現前。佛祖莫近。一念未生。人天罔測。擊開
0455c10: 大解脫門。獨露本來面目。且本來面目是何形相。拈
0455c11: 拄杖卓一下。云。三腳蝦蟆吞卻月。
0455c12: 結夏。上堂。僧問。護生須是殺殺盡始安居。正值者時
0455c13: 節。請師格外施。師云。三千里外絕淆訛。進云。作家宗
0455c14: 師。天然猶在。師云。更要棒喫那。進云。鋼刀雖快。不斬
0455c15: 無罪之人。師云。招狀現在。進云。恁麼則學人退身有
0455c16: 分。師云。怕死底豈是好漢。僧喝。師打。云。果然難逃。乃
0455c17: 云。龍池結夏。匝地風生。衲僧安禪。通身毛豎。說甚麼
0455c18: 護生須是殺。殺盡始安居。直得人人獨脫無依。箇箇
0455c19: 通身慶快。迥絕淆訛。坐斷今古。秪如水牯牛。為甚東
0455c20: 觸西觸。良久。云。不是箇中人。不知。
0455c21: 當晚。小參踞菩薩乘。不落聲聞緣覺。修寂滅行。豈容
0455c22: 妄想。嗔癡以大圓覺為我伽藍。一有多種。二無兩般。
0455c23: 身心安居。平等性智。釋迦自釋迦。彌勒自彌勒。正當
0455c24: 恁麼時。且道把柄在甚麼人手裏。若也知得落處。四
0455c25: 月十五結元無可結。七月十五解亦無可解。直得年
0455c26: 年如是。月月如是。日日如是。時時如是。是謂忘功絕
0455c27: 照。打成一片。苟或未能。必須發起新鮮志氣。頓開特
0455c28: 達之懷。把本參話頭如十字街頭遇著殺父冤讎相
0455c29: 似。便欲一刀兩段。如墮千尺井底求出。念念不移。如
0455c30: 貓捕鼠。四腳。首尾一直。果能如是用心。定有到
0456a01: 家消息。珍重珍重。
0456a02: 上堂。靈山會上談經三百餘座。末後拈花當陽顯示
0456a03: 不得。迦葉微笑卻成一場戲設。少室峰前。面壁九載。
0456a04: 雖然口縫未開。已巳是狼藉不少。若非神光斷臂。看伊
0456a05: 坐到驢年。驀拈拄杖卓一下。云。大眾且道者一卓落
0456a06: 在釋迦老子分上。落在達磨大師分上。若也檢辯得
0456a07: 出。非但識破二老心肝五臟。管教歷代祖師鼻孔一
0456a08: 捏粉碎。如其未能。白日只陪人事過。青春那得再來
0456a09: 時。
0456a10: 晚參。結夏以來第六日。腳下依然浮逼逼。欲將安享
0456a11: 太平時。須是一番白汗出。白汗出。能獨立。方纔不作
0456a12: 倚門客。金毛獅子奮全威。千妖百怪潛蹤跡。喝一喝。
0456a13: 歸方丈。
0456a14: 上堂。舉金剛經云。須菩提。諸菩薩摩訶薩。應如是生
0456a15: 清淨心。不應住色生心。不應住聲香味觸法生心。應
0456a16: 無所住而生其心。師云。釋迦老子慣會拖泥帶水。好
0456a17: 與三十拄杖。新州盧行者向葛藤窠裏打失鼻孔也。
0456a18: 好與三十拄杖。堪笑。後來座主們註底註箋底箋大
0456a19: 似掉棒打月。亦好與三十拄杖。何故。不見道八百餘
0456a20: 家呈妙手。都來依樣畫葫蘆。
0456a21: 上堂。三世諸佛不知有。突出當陽便哮吼。狸奴白牯
0456a22: 卻知有。須彌頂上浪飛走。放行把住不繇他。堂前鐵
0456a23: 樹花開久。薰風殿生涼。觸著寒毛似壁陡。西來
0456a24: 祖意草頭邊。誰肯將身藏北斗。顧鑑之機接鈍根。堪
0456a25: 笑人前伸出手。未了之人聽一言。七七從來四十九。
0456a26: 喝一喝。下座。
0456a27: 端陽。上堂。僧問。處處龍舟競。家家角添香。爭如窮衲
0456a28: 子。風味自尋常。尋常風味則且置。衲僧巴鼻事如何。
0456a29: 師云。天左旋地右轉。進云。只如天童老和尚豎拳。云。
0456a30: 只將者兩箇粽子供養大眾。還出斯旨也無。師云。塞
0456b01: 斷你咽喉也不知。僧喝。師便打。乃云。今朝卻是端陽
0456b02: 節。俗舍人家循舊例。艾虎簷頭處處縣。靈符門上重
0456b03: 重貼。禹門寺裏古家風。從來節序多疏失。只有一事
0456b04: 眾須知。說法忉忉不動舌。婁東舊識請上堂。瞬目揚
0456b05: 眉俱漏洩。若人直下便承當。四聖六凡頓超越。且道。
0456b06: 承當後作何行履。一句當天八萬門。二六時中活鱍
0456b07: 鱍。
0456b08: 上堂。舉五祖演和尚。因諸寺長老入山。上堂。云。臨濟
0456b09: 入門便喝是什麼熱碗鳴聲。德山入門便棒拗曲作
0456b10: 直。雲門三句。洞山五位。大開眼。了作夢。何故如此。國
0456b11: 清才子貴。家富小兒驕。師云。五祖恁麼批判卻被四
0456b12: 大老在常寂光中呵呵大笑。且道。笑箇甚麼。笑箇大
0456b13: 開眼。了作夢。
0456b14: 上堂。豁開頂門正眼。覷破夢幻空花。胸中疑念頓消。
0456b15: 管教四稜蹋地。現成公案。豈落階梯。在處家鄉。隨流
0456b16: 獲妙。昨夜那吒太子發怒。把須彌山一摑直得百雜
0456b17: 碎。驚起陝府鐵牛。撞破虛空。三千大千世界一時震
0456b18: 動。你諸人因甚瞌睡不知不覺。
0456b19: 上堂。今辰卻是五月半。山田處處栽秧遍。殿角薰風
0456b20: 陣陣來。明明拂著本來面。衲僧家。欠靈變。三條椽下
0456b21: 如臨戰。大似掘地覓青天。須知此事本成現。長空萬
0456b22: 古日輪明。豈容更作別方便。喝一喝。下座。
0456b23: 上堂。仲夏暑蒸人。通身白汗淋。明明無別物。豈用外
0456b24: 求真。殿角薰風拂。都來徹骨惺。情忘諸見泯。眾苦不
0456b25: 相侵。且道。正恁麼時一句。如何通信。豎拂子。云。青蓮
0456b26: 纔放清波上。撲鼻馨香不假尋。
0456b27: 上堂。開口成雙橛。無言喪本宗。須知此段事。誰敢強
0456b28: 形容。豎拂子。云。箇中識得文殊老。管取無煩過別峰。
0456b29: 上堂。舉十方同聚會。箇箇學無為。此是選佛場。心空
0456b30: 及第歸。師云。龐居士信口道出。耀古騰今。多少師僧
0456c01: 咬嚼不破。龍池不惜唇皮。更為下箇註腳。十方同聚
0456c02: 會。人人離向背。箇箇學無為。寶劍時時揮。此是選佛
0456c03: 場。登者絕商量。心空及第歸。日出浮雲驅。你諸人擬
0456c04: 向山僧註腳下領略。料掉沒交涉。不向註腳下領略。
0456c05: 別有見處。杜撰不少。何故。一有多種。二無兩般。
0456c06: 上堂。臺山婆道驀直去。多少禪和不知止。秘魔見僧
0456c07: 便擎叉。擬議不來叉下死。十箇有五雙到者裏望風
0456c08: 而退。所以道我若一向舉揚宗教。法堂前草深一丈。
0456c09: 倩人看院始得若也。放開一線便見三百五百。攢攢
0456c10: 簇簇。商量向上向下。全提半提。果如是。何有宗門事
0456c11: 哉。且道。如何是宗門事。崑崙騎象舞三臺。
0456c12: 解夏。上堂。四月十五結制。高掛缽囊。不許絲毫走作。
0456c13: 七月十五解制。橫擔楖栗。從教海角天涯。當處不迷。
0456c14: 此世他生不說夢。頓忘諸念。樹凋葉落露金風。所以
0456c15: 道。是法住法位。世間相常住。正恁麼時。如何分付。雖
0456c16: 然入眼青山好。須信前途有斷津。
0456c17: 晚參。舉仰山坐次大禪佛。到翹一足云。西天二十八
0456c18: 祖亦如是。唐土六祖亦如是。和尚亦如是。某甲亦如
0456c19: 是。仰山下禪床。打四藤條。師云。大眾。仰山為甚不打
0456c20: 五藤條三藤條。只打四藤條。還有人明得落處麼。眾
0456c21: 中有般漆桶。商量道。為伊道箇四。如是所以仰山打
0456c22: 四藤條。如此見解。要稱祖師門下客。不知面皮厚多
0456c23: 少。
0456c24: 上堂。僧問。鐵牛之機即不問。祖師心印請師拈。師便
0456c25: 打。進云。恁麼則曹谿一脈傳今古。五葉千燈事更新。
0456c26: 師云。你本分中道一句看。進云。眉毛分八字。鼻孔大
0456c27: 頭垂。師云。未本分在。僧喝。師復打。乃云。諸佛妙心不
0456c28: 涉功勳。祖師密意豈容造作。不落見聞。不墮聲色。不
0456c29: 與萬法為侶。不與千聖同廛。自然高超十地。迥出三
0456c30: 賢。到者裏卷舒收放。殺活擒縱。無不縱橫。無不自在。
0457a01: 只貴有力。大人一肩擔荷。秪如堅固不退一句作麼
0457a02: 生。道。雪後始知松柏操。事難方見丈夫心。
0457a03: 上堂。舉法眼。問覺鐵嘴近離甚處。覺云趙州眼。云承
0457a04: 問趙州有柏樹子話。是否。覺云無眼。云往來皆謂僧。
0457a05: 問如何是祖師西來意。州云庭前柏樹子。上座何得
0457a06: 道無。覺云先師實無此語。和尚莫謗先師。好師云龍
0457a07: 池有五十拄杖。十拄杖打者僧不合問祖師西來意。
0457a08: 十拄杖打趙州不合道庭前柏樹子。十拄杖打法眼
0457a09: 不合道有此語。十拄杖打覺鐵嘴不合道無此語。還
0457a10: 有十拄杖待打箇人。忽有師僧出來問。未審打甚麼
0457a11: 人。山僧劈脊便棒。云。只者漆桶。
0457a12: 上堂。僧問。風穴云。若立一塵。家國興盛。野老顰蹙。不
0457a13: 立一塵。家國喪亡。野老安貼。請問和尚。立即是。不立
0457a14: 即是。師云。截斷兩頭。進云。只如五祖演道。若立一塵。
0457a15: 法堂前草深一丈。不立一塵。錦上鋪花。又作麼生。師
0457a16: 云。也是語脈裏轉卻。乃云。好日多同作者知。鋪花錦
0457a17: 上妙難思。靈明廓徹先天地。透出重關豈有師。雲散
0457a18: 日輝冰釋水。風來香噴劫前枝。欲識他年親切句。真
0457a19: 心發現道根基。喝一喝。下座。
0457a20: 師造壽塔訖。上堂。舉昔有僧為疏山造壽塔竟。白山。
0457a21: 山曰。將多少錢與匠人。僧曰。一切在和尚。山曰。為將
0457a22: 三文錢與匠人。為將兩文錢與匠人。為將一文錢與
0457a23: 匠人。若道得。與我親造壽塔來。僧無語。後僧舉似大
0457a24: 嶺閒和尚。嶺曰。還有人道得麼。僧曰。未有人道得。嶺
0457a25: 曰。汝歸與疏山道。若將三文錢與匠人。和尚此生決
0457a26: 定不得塔。將二文錢與匠人。和尚與匠人共出一隻
0457a27: 手。若將一文錢與匠人。累他匠人眉鬚墮落。僧回。如
0457a28: 教而說。山具威儀。望大嶺作禮。歎曰。將謂無人。大嶺
0457a29: 有古佛放光。射到此間。雖然如是。也是臘月蓮花。大
0457a30: 嶺後聞此語。曰。我恁麼道早是龜毛長丈二。師云。者
0457b01: 僧與疏山造壽塔。問著非惟口似磉盤。亦且傳言送
0457b02: 語。疏山雖得壽塔。匠工錢至今未酬訖。羅山古佛註
0457b03: 腳。分明即不無。只是少了一轉語。直至如今。亦未結
0457b04: 絕。爭如自調道堅。大林三禪人為山僧造壽塔。匠工
0457b05: 錢一一不欠少。山僧亦不問伊。伊亦不去傳言送語。
0457b06: 今同眾信請山僧陞座。不妨因齋慶讚。復為說偈。森
0457b07: 森松竹萬山中。三塔巍峨撼曉風。看取煙霞籠歲月。
0457b08: 玲瓏八面振綱宗。
0457b09: 重陽。上堂。舉真淨和尚云九日無白醪。飽餐黃栗糕。
0457b10: 十日有黃菊。催人打禾穀。五更鐘未鳴。鄰雞已巳數聲。
0457b11: 將軍不下馬。各自奔前程。師云。真淨老人應時及節。
0457b12: 可謂即世相而談實相。仔細檢點將來。未免使人奔
0457b13: 馳太殺。山僧亦有一偈。不妨舉似大眾。九日無白醪。
0457b14: 苵萸茶自饒。十日有黃菊。金風撼巖屋。五更鐘未鳴。
0457b15: 頻聞落葉聲。本來成現事。何必涉途程。
0457b16: 孔聞上座請上堂。靈鷲峰前一大事。師師相授始無
0457b17: 欺。不須別處問端的。直欲當陽顯大機。顯大機。絕支
0457b18: 離。殺活縱橫截所疑。孔聞道契今來此。老僧用處亦
0457b19: 無欺。他時指點群生類。悉使迷途人自歸。
0457b20: 萬如禪師語錄卷第四
