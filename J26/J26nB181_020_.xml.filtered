0386a01: 布水臺集卷第二十
0386a02: 住明州天童寺匡廬黃巖沙門道忞著
0386a03: 贊三
0386a04: 年在垂髫早知瞿僊之可學衣方脫白立詢祖道之
0386a05: 玄津得非出家行腳總是正因者乎繼而親師盡瘁
0386a06: 荷眾忘勞則較諸同壇尊證上中下座更復鐵中錚
0386a07: 錚石中而粼粼者矣一朝龍天推出高踞玲瓏彼耽
0386a08: 耽虎視之輩謾謂名器可倖而得之動致譙讓而狺
0386a09: 狺及乎退遜將來熱炙奉上則禍不旋踵災反逮乎
0386a10: 其身而後循環往復物返青氈益驗出處光明去留
0386a11: 正大而不挂人之齒脣焉獨是浩歸湖海恨無東山
0386a12: 門下濟濟多士之如鳳若麟耳然而食我桑黮懷我
0386a13: 清音調師絃于西吳東越之會乘霧昇霞鼎成僊去
0386a14: 震雷吼于北齊南楚之濱豈遂謂無法寧克勤諸子
0386a15: 盡屬法門之罪人哉
0386a16: 胸中墨漆黑口裏亂胡柴人天遭其揶揄佛祖受伊
0386a17: 詼諧本是石敢當回車而避螳螂方怒之臂元非鄧
0386a18: 林木獨力欲支萬仞將穨之崖喫他官酒便臥官街
0386a19: 如斯丹青玅手邈者薄福形骸是誰冷眼相看只合
0386a20: 卷向屋角落頭千秋萬歲塵封而土薶
0386a21: 窅忘管帶廓絕瀟灑立地無卓錐蓋頭無片瓦偶蹋
0386a22: 風泉雲壑之間坐茲翠壁丹嵒之下水將落而含秋
0386a23: 楓欲黃而蛻夏說甚麼天地一指萬物一馬費韶石
0386a24: 之雲翻勞德山之雨打直得萬象稽顙聽指呼森羅
0386a25: 合掌供攄寫無示而丕彰要玄不說而深譚般若咄
0386a26: 若將恁麼會渠儂負爾何多不將恁麼會渠儂負吾
0386a27: 不寡好語無人下得賴有在傍侍者止水明侍者請
0386a28: 嬾搖普化鈴猒把龍牙杓養家雖是一般道路剛行
0386a29: 別著反張螮蝀以為弓左搓電光以作繳浮天空翠
0386a30: 弋雲霄箭筈弦離金鳳落
0386b01: 懷中佳慈樂育只為口觜好傷人大小渾家都不睦
0386b02: 峭巍巍處碧嶙峋錦簇簇時華簇簇一語排空來萬
0386b03: 人遭氣築超然物外彷古高僧慣作白拈名真賊禿
0386b04: 無端撞著上大人乙己丘門下幾箇依仁游藝底陳
0386b05: 上舍張學錄又道是苾芻龍門緇衣山谷阿呵呵天
0386b06: 外罕人共舉頭潑藍徒見千蠃矗
0386b07: 咄者山農有年無德少吉多凶派出笑嵒不援曹谿
0386b08: 正脈燈傳太白常非濟北綱宗黑子玩千邦思浮幢
0386b09: 以跨步電光拂賢聖擬空劫以拄筇天孫兮嫌未巧
0386b10: 造物兮恨未工欲何工磨瑩大地成秋水染就冰華
0386b11: 作絳紅絳雪瑩侍者請
0386b12: 生機劈破玉團圞齒濺冰霜六月寒太白山前龍蛻
0386b13: 骨燄摩天上鼓驚湍
0386b14: 秋滿鬚髮春盎肺腸呼山入座喝月回光瞥瞋瞥喜
0386b15: 乍陰乍陽風來震澤雨過瀟湘
0386b16: 宗門九鼎一絲縣誰拄神州半壁天敢道樗材能著
0386b17: 力仔肩強自弼衰年
0386b18: 出語洪爐烹不透摛詞雲漢共昭回千尋意樹空刀
0386b19: 斫萬仞我山一默摧戀仰生七眾之心有以也夫敬
0386b20: 畏起三吳之士豈徒焉哉
0386b21: 蘇浙人爭圜炤本道躬自揣甚微寒金閶未出吳興
0386b22: 怨冤結多生脫信難
0386b23: 指柳罵槐慣得便疾雷忽震二陽天一千七百橫該
0386b24: 抹祇許滹沱得一玄是甚玄猛虎舌頭書梵字定華
0386b25: 版上打鞦韆
0386b26: 者毛驢最無狀願大力綿脧心高意豪曠波傾活眼
0386b27: 滴涓泉鼓作須彌千尺浪當處阬人只活薶那顧死
0386b28: 來依火葬如斯滅裂行藏底作宗門師匠將知此地
0386b29: 無硃砂固宜赤土也為上
0386b30: 尊性乖乖崖崖寶襟灑灑落落調御諸方龍象不許
0386c01: 左突右衝橫拈七尺山藤一向胡撝亂霍破扇犀牛
0386c02: 珍山門大斧斫觀樹經行笑佛癡盤陀石上長申腳
0386c03: 阿呵呵樂不樂萬里天邊飛隻鶿
0386c04: 操活落鉗鎚扇無風爐黃金遇而色增藥汞遭之
0386c05: 立敗鼻孔摩觸太虛髑髏常干世界大千無地問生
0386c06: 緣劫火洞然渠不壞
0386c07: 眼生三角頭峭五嶽埽蕩列祖徽猷解去人天黏縛
0386c08: 果然好肉終不剜瘡任是耆年更加艾灼變甘露作
0386c09: 蒺藜之園化醍醐成蠱毒之藥錯不錯誰知正法眼
0386c10: 藏被者瞎驢滅卻
0386c11: 驗人不用設三關一句當天百句刪華擘虛空成畔
0386c12: 岸桃源從此隔塵寰
0386c13: 熨斗用煎茶黃河合眼跳自刊法印誰問汾陽十智
0386c14: 同真一味胡柴那分臨濟先用後炤秋水橫按兮半
0386c15: 提可滅寒木在握兮全機可笑煒煒煌煌煥乎其有
0386c16: 文章獦獦獠獠兀爾全無孔竅閒名未謝於當世將
0386c17: 比春雷之啟蟄而非倫長語相次落人間擬同孤鶴
0386c18: 之唳空而或肖微雲澹澹綴晴霄素月娟娟生海嶠
0386c19: 月嶠閒侍者請
0386c20: 者漢過犯彌天筆難稱述口生白醭不譚如來之禪
0386c21: 衲衣空閒嬾奉優波之律有眼別龍蛇無心問祖佛
0386c22: 一言相應始開關三問遲疑立趁出晉鋒八搏擬何
0386c23: 憑初三十一中九下七尾羽井臣雲角日
0386c24: 唯善常直歲請
0386c25: 古錐千七供生按那論人間鼬與鼨萬物為銅香海
0386c26: 炭洪爐一點雪消融爐雪慧副寺請
0386c27: 匡廬薙染太白開堂八陳法會七坐名坊金錯落玉
0386c28: 鏗鏘峨嵋山色侵雲直巫峽灘聲入夜長
0386c29: 西蜀天虞衍知客請
0386c30: 翰苑英姿瑤臺僊骨弢彼有輝光事我空王佛出頭
0387a01: 天外看頫仰更何物大千沙界海中漚一切聖賢如
0387a02: 電拂
0387a03: 胸有垢藏之壑誰分涇濁渭清家無白澤之圖安問
0387a04: 妖差怪別漢陽江上樹鸚鵡洲前月等閒拓出古菱
0387a05: 華歷掌清機明倍雪
0387a06: 響靈柯飛神鏃射天狼折若木禿帚橫埽碧落天倒
0387a07: 瀉明河珠百斛何似綺霞雲錦簇咄咄咄春山青秋
0387a08: 水綠洞心目
0387a09: 囊半肩而肯來歡騰四眾衣一拂而仚舉慘動群情
0387a10: 業風未息驛馬常征安得千江月印如此炤之萬有
0387a11: 千幅或坐或行色身對現而猒滿乎吳之儂閩之囝
0387a12: 楚之傖也
0387a13: 磨拭秋光肝膽徹嶽色芳鮮牙齒齧無蔕空華隨手
0387a14: 折靈鍼倒砭青天血古宿何人推往哲周金剛去龍
0387a15: 驤絕不見所思心蘊結
0387a16: 十載煙簑海上來把竿曾上任公臺釣絲攪水星河
0387a17: 動穿盡魚龍腦後腮而今老大興闌珊宿蘆灘一天
0387a18: 風月自盤桓
0387a19: 金梯驟玉馬井底種林檎戶外蠃峰秀階前洞壑深
0387a20: 寥寥天地誰同調坐倚孤筇自嘯吟
0387a21: 傲倪萬物糠秕群倫悲山川之寡德薄天地之未仁
0387a22: 洗劍尚憐青海水看華尤惜錦江春是句亦鏟非句
0387a23: 亦鏟今時盡卻空劫俱泯不與諸緣作對豈與萬法
0387a24: 為鄰哉
0387a25: 夜眠一宿日食三餐逆之則怒順之則歡識甚龍師
0387a26: 火帝人皇鳥官敢道冰華熱曜靈寒半擲鼇鉤香水
0387a27: 海倒翻筋斗萬尋竿
0387a28: 生平無定力長隨業風播適脂穆陵車旋買勾章舸
0387a29: 成甚麼亂剪齊州數十峰小摘海雲三萬朵
0387a30: 欲歸匡阜仍環轍待隱中山隱未成賣狗縣羊知甚
0387b01: 的枉教天下競頭爭競頭爭無合殺由來順即是菩
0387b02: 提將此深心奉塵剎
0387b03: 賦性天真曠劫前不彰文彩況雕鐫棱棱玉骨橫嵩
0387b04: 壁皎皎冰心飲楚天雅道有時行上國清風終是播
0387b05: 林泉山眉誰把松煙埽繪事知難碧落詮水墨
0387b06: 無心落事空王何意天書下玉堂不貴九重稱本
0387b07: 色那驚時輩口雌黃明河手抉從來事濁世風揚此
0387b08: 日糠清淨光明衣等著從他濃抹任他裝水墨
0387b09: 帶雪絲絲餘鶴髮逐雲片片碎田衣饒他佛眼尤窺
0387b10: 半割水吹光任贊誹半身
0387b11: 仲尼稱勇過調達遜頑兇驀地翻雲覆雨倏爾霽月
0387b12: 光風身罹法網刑司殘曾不以之為纇道契佛心天
0387b13: 子聖靡豪髮而加崇入虎穴處魔宮浮幢剎視菴羅
0387b14: 果眼底何曾有大雄
0387b15: 如雷性發迸青天一霎雲收片月圓冥行世多難耐
0387b16: 見又因唾罵動瞋緣所以願天常生好人降聖產賢
0387b17: 願人常行好事無黨無偏存誠履道裕後光前名全
0387b18: 節全福全慧全大家齊樂太平年
0387b19: 功成名遂合知機身退何勞遠采薇黃鶴倚筇閒就
0387b20: 養風規且學老天衣皙長老請藏佛日寺
0387b21: 舉手攀南斗回身倚北辰世人空悵望妒殺幾生瞋
0387b22: 休生瞋松長棘曲誰爭得君自瀟湘我自秦
0387b23: 瑤實知客請
0387b24: 單明向上一事間習文身句身誰云見超佛祖況乃
0387b25: 學富天人使並駕于前哲兮或竭蹙兮余臻際時流
0387b26: 之憊瘵兮僅得路而先遵
0387b27: 袈裟不展罩千峰似畫屏開列鑑中未到平原山盡
0387b28: 處焉知渠別有家風
0387b29: 打鳳羅龍藝自高鷽鳩誰羨弋蓬蒿恢張天網如空
0387b30: 闊不是鯤鵬任脫逃
0387c01: 燈傳太白席繼天童正令行乎吳越化雨沛及寰中
0387c02: 踞皇宮而布薩陞帝座以弘宗王侯欽道德天子寫
0387c03: 儀容蘭斯茂桂斯穠盡謂庸庸多厚福誰知後福更
0387c04: 溶溶咦天藏發付名坊地秀水佳山遶萬重
0387c05: 具準發書記請
0387c06: 是即打殺老僧不是則燒卻真推出秦時方轢跛
0387c07: 師辣手也難申留取著元禪和不道千年故紙好合
0387c08: 藥吾宗到彼必定大行支那何故天之未喪斯文也
0387c09: 匡人其如予何
0387c10: 蒲團高閣黃金闕拄杖橫拖碧玉臺兜率何須升夢
0387c11: 裏天宮親轉法輪來
0387c12: 願為法王之輔戰退天魔願作中流之砥力障頹波
0387c13: 願復崦嵫之佛日願揮返舍之魯戈願大濟北之流
0387c14: 而漢接願扶雪庭之桂以雲摩惜乎髮如此其種種
0387c15: 鬢如此其番番也閒名未謝徒動玉珂咦華雨晝飄
0387c16: 龍座暖袈裟沐得御香多正句遠維那請
0387c17: 歌殘玉樹又春葵仁義之中道豈違法付靈山恩四
0387c18: 一珍珠又撒紫羅帷褦襶子謾相嗤一踢踢翻鸚鵡
0387c19: 岸一拳拳倒老須彌畫堂燭燼東君睡你是何人我
0387c20: 是誰杖林機侍者請
0387c21: 鳥王金翅眼橫空蠃蚌何曾在意中一日七龍猶未
0387c22: 猒回翔不住妙高峰咄是誰命盡遭災者阿呵呵一
0387c23: 佛陀二達磨三元和其餘是甚碗躂丘休休不風流
0387c24: 處也風流曹谿宗長老請
0387c25: 切齒諸方肆罵訶央庠肯育混禪和孤芳素薄西山
0387c26: 亮壯志長懷大集魔淚灑君王留不住苦憐獄戶唁
0387c27: 相過為人劫劫忙終日罕捻輪珠靜剎那如此行持
0387c28: 稱知識要求多陀阿伽度阿羅訶三藐三佛陀驢年
0387c29: 馬月不為多
0387c30: 月當斗杓之會身居摩蝎之宮與蘇韓而其命實毀
0388a01: 譽之攸同然而語不驚人難並風雷之舌秋徒滿鬢
0388a02: 敢稱雪玉之躬所幸再參明祖道十會演先宗家聲
0388a03: 浩浩門第重重支筇放蕩千峰外萬事收藏一笑中
0388a04: 人嶽嶢侍者請
0388a05: 調御釋迦文人天中最上余忝伊後昆況復為宗匠
0388a06: 家法祖靈山從來越格量羅雲等飲光孰偏而黨
0388a07: 猶子尤夫人諸方擎置掌恩多反折齡福盡歸泉壤
0388a08: 本闡寫余真請題留供養我真我贊題難度難摹倣
0388a09: 憶初志學年生死結情想為道出塵樊一朝裂愛網綱
0388a10: 孑身天外遊一笠一瓢杖煙水歷百城爾乃身命放
0388a11: 己靈曾不珍諸佛且回向七處九會場鞭笞盡龍象
0388a12: 誰能為子寬垂手低窮相咦天童與麼告報莫是畏
0388a13: 蹈諸方覆轍恐折汝齡消汝福添汝災生汝障麼要
0388a14: 且不是者般道理然則畢竟如何不見道師絃奏而
0388a15: 群音絕師子哮吼時而祖父母皆喪哉
0388a16: 師奏闡小師請
0388a17: 聖地靡加一簣功心塵不埽宇元空萬緣況落秋梧
0388a18: 後山自西來水自東
0388a19: 醜形寫出巧丹青口款那堪自著明罪惡已己彰天下
0388a20: 決將東海洗難清者裏還有為渠滅跡消聲者麼
0388a21: 捩轉南辰歸北陸天東七曜向西行
0388a22: 生緣南國家在冀州佛性全無作佛是求咄者獦獠
0388a23: 根性太利只合貶向獵人隊裏十六秋了十六秋教
0388a24: 他長食肉邊菜終身出不得馬額并驢頭於是為之
0388a25: 著贊曰除天蓋覆一人留驀地興戎口作尤白首長
0388a26: 途空浪跡滿懷文翰待誰酬所以有般措大也恁稱
0388a27: 道不肯低頭拾卿相又能落筆生雲煙據實而論要
0388a28: 且渠儂不是者等流嶺南興慈運侍者請
0388a29: 胸中富有山島腹內蕩無介鱗然往往法麟經懲逆
0388a30: 惡嚴斧鉞剔莽榛口誅兼筆討三令更五申不辭好
0388b01: 辯之名目罔顧修羅之動瞋者則慮邪風之廣扇昭
0388b02: 大義于千春耳乃有謂其能以無邊量心作人天眼
0388b03: 為佛祖留慧命五宗揚光烈此又出于美成之君子
0388b04: 與善之仁人寧不回遑而卻步退怯而逡巡者邪
0388b05: 月浦鏡禪人請
0388b06: 乏煒煒煌煌之度無雍雍肅肅之容忝在法門耆宿
0388b07: 謬承帝者師宗五鳳樓前聽殘玉漏須彌頂上擊斷
0388b08: 金鐘老而不死闔國憂忪占盡江山尤自可兒孫遍
0388b09: 地類頑兇象輪覺侍者請
0388b10: 有藍田射石之能不住虎蛇之窟無五熱炙身之火
0388b11: 直燒魔梵之宮志在驅邪以反正寧靳罵雨而訶風
0388b12: 至若來慰雲霓之切望去當帝眷之方隆即不竣絕
0388b13: 人而逃世亦未嘗淹三年而閏終豈與夫前固後通
0388b14: 者並駕而偕彼六師波旬之輩又焉得藉為口實
0388b15: 而大肆其諑訌哉
0388b16: 波波劫劫浪走風塵有時石田布種或時碧嶂垂綸
0388b17: 款乃一聲河滿子桃華落盡武陵春
0388b18: 睦州版象骨枷常擔荷受波查累得通身皮肉盡依
0388b19: 前蹋雪在天涯迢遞鄉關何日復長途豈為愁征逐
0388b20: 大千收卷一伽黎帶雨兼雲和霧宿
0388b21: 大統綱宗推濟北兒孫輩輩是英雄杜蠻無過遮傖
0388b22: 父繼祖偏渠有父風物外獨騎千里象萬年松下擊
0388b23: 金鐘真叵耐實難容
0388b24: 佩覺王印為法壇將敕點飛龍奔波香象大海揚塵
0388b25: 須彌鼓浪萬里雲潛青天喫棒咄你道是誰山翁無
0388b26: 狀
0388b27: 菩薩心肝夜叉頭首見義敢于勇為當仁那問誰某
0388b28: 舉青龍以住能仁大剎固愛其道眼之精明也使慧
0388b29: 山而紹養拙戶門直愍彼宗傳之乏後耳依約白雲
0388b30: 幾翻蒼狗卻有道渠借華獻佛陀掠美市恩厚者矣
0388c01: 珍重泰禪休學渠學渠到底招殃咎然則渠有長處
0388c02: 別如何敢道高陽大篆元是水中蝌蚪
0388c03: 浪得虛名喧宇宙實無少法可流傳源憑甚續滹沱
0388c04: 脈無位真人面目全
0388c05: 執侍武原垂五稔巾缾太白更多秋百華雨足紅初
0388c06: 放萬竹雲深翠欲流美著斐章信有由
0388c07: 斐然章禪人請
0388c08: 彊把瓊華石上栽看看碓觜碧蓮開大風吹到千年
0388c09: 後遮莫仰山復再來再來滿禪人請
0388c10: 潦倒叢林臘日高精成年老定難逃惡聲遠天南
0388c11: 北古澗松宜響夜濤
0388c12: 直如瓠子彎彎曲似冬瓜儱侗諸佛未萌芽靈苗已己
0388c13: 種每懷地藏利生之心不學長汀乾而打鬨一任
0388c14: 簡禪持歸九子山中酌龍乳泉烹閩源茶燒楓香熟
0388c15: 香餅香作楊岐第二十四代祖師之供
0388c16: 九華佛萌簡禪人請
0388c17: 毛吞大海鋸解稱鎚行塵玉屑霏霏剎那觀化
0388c18: 電拂洞微城空芥子石盡僊衣
0388c19: 隼視鷹瞻腦後腮太平怕見喜殃災如何也廁嵩山
0388c20: 後親見密雲老漢來
0388c21: 天童再住潦倒疏頑黃昏打睡日裏看山禪流有問
0388c22: 西來意笑指白雲去又還
0388c23: 鶴髮蕭蕭老比丘繼開深自媿前修稽往業何賾蓋
0388c24: 愆尤巾缾十載親師久未了案千百暫勾負汝負吾
0388c25: 俱莫論出藍青此好思求
0388c26: 生落炎方邊下國敢來湖海鼓煙塵馬踔趠車鄰鄰
0388c27: 腳下曾驚蹋殺人英聲增得嶺南氣震旦幾多喜又
0388c28: 瞋
0388c29: 趙州只說蘇常有南海誰言此總無燒卻面前遮幀
0388c30: 子不妨處處得逢渠嶺南渠逢禪人請
0389a01: 肆口悉憑渠樂說潑教滄海也須乾而今晏默空生
0389a02: 座寂聽天龍自說歡
0389a03: 德山棒臨濟喝陳公案嬾提掇劈面火蛇來暗中施
0389a04: 箭筈放下屠刀成佛底目為鈍根隔江招手橫趨者
0389a05: 嫌非敏達薩而斡而塔卜哩悉塔葛第一急性王菩
0389a06: 薩摩訶薩
0389a07: 參同長慶根尤鈍侍並真如歲獨深長嘯一聲天地
0389a08: 曉驚人鳴豈浪騰音
0389a09: 儒門仲由釋門慶喜水器相傳鷲嶺譚惡言不入孔
0389a10: 丘耳法藥受而永存六師愁而怖死鞭艸血流叱石
0389a11: 吼起夫是之謂天童嫡胤東山苗裔栴檀林內栴檀
0389a12: 師子窟中師子也
0389a13: 生在嶺南無佛地破天荒走出塵來道心引發癡男
0389a14: 女散宅拋家喚不回百城煙水裏波迸困風埃冤孽
0389a15: 分明是禍胎
0389a16: 越山斂眉底楚水溢睛眶智小願大步短途長薀青
0389a17: 鳥之才計欲填乎滄海挾愚公之技思欲徙乎太行
0389a18: 三尺龍泉光不夜干霄時復賁天章
0389a19: 吾真無別樣摹擬失其倫智者見為智仁者別為仁
0389a20: 誰識我真實本非根與塵圜伊三點永萬物自鑯新
0389a21: 伊朗圓禪人請
0389a22: 生性規為欲擅雄心高有願在屠龍技工無地堪施
0389a23: 巧百藝由來應百窮
0389a24: 天章散彩寶覺開胸瑟彼玉鑽黃流在中
0389a25: 本章小師請
0389a26: 迅如呂梁險如太行欲往無岸欲渡無航盈盈河漢
0389a27: 裏天水兩茫茫本沖小師請
0389a28: 衣挂越山雲片片頭挨齊嶺雪鬖鬖毒流長河東以
0389a29: 北惡大江西之南簡點生平實不堪
0389a30: 科斗胸藏不識字要玄唾棄不通禪一椎擊落虛空
0389b01: 齒且聽山河日演宣本宣小師請
0389b02: 我真不可讚雲中石壁青侵漢我真不可毀鐵化雙
0389b03: 魚沈遠水讚不得兮毀不得白雲半掩青山色讚毀
0389b04: 既都不可得又且如何定當者老子咦泰華何殊牛
0389b05: 一毛乾坤不換蜩雙翼
0389b06: 為生死而染衣緩乘戒而參訪糞壤名韁利鎖之場
0389b07: 敝屣毗盧無生之藏固宜翰飛而戾天況復順風而
0389b08: 高唱君不見迦陵在而騰音晝度植根于天上
0389b09: 元根小師請
0389b10: 親依太白一十五年學得搬柴運水頗知鵠白烏玄
0389b11: 生平伎倆只如此何以舉首眼蓋高天已己尋嵐壁臨
0389b12: 空盡卻看星辰向地縣
0389b13: 險崖句揭青州錄文字禪流布水臺不知何物為心
0389b14: 地賽卻清宵月下梅告時賢莫浪猜一蹋鴻門開兩
0389b15: 扇遠山鬥插送青來
0389b16: 五老峰高約手攀蹄涔頫視小揚瀾平傾瀑布嵒前
0389b17: 水漲起西江十八灘
0389b18: 謂是山翁相蠃師吞卻南州象謂非山翁真離離華
0389b19: 影欲搖春是非已己除卻此外有高著倒騎鐵馬豫章
0389b20: 遊蹋碎武昌黃鶴樓
0389b21: 千仞嵒方輕躡足百華叢又放閒身無錢慣跨楊州
0389b22: 鶴第一天涯落魄人泰興水月菴請
0389b23: 金網輪王一葉輕大千若為礙雙睛雲僑鶴憩人間
0389b24: 世無束無拘自在身
0389b25: 煩惱多無明大世出與世間不消渠一唾祖師意熱
0389b26: 碗鳴聲如來禪閒家破火萬法有誰得共侶西江吸
0389b27: 盡方知我尊素王居士請
0389b28: 有願嶺南開覺路天涯流落未能前憑將蟾影移東
0389b29: 去深夜依稀照萬川族屬子姪請
0389b30: 裂愛網斷塵纓截魔罥折疑城富有百二山河也不
0389c01: 足易其慮尊居天王寶位也不足嬰其情所以唾棄
0389c02: 世緣如敝屣遨遊天外而長征者蓋為志求無生之
0389c03: 法藥思葺涅槃之上京殆將并三界以為家環四生
0389c04: 而作子大哀曠濟大慈誕育咸俾之底於至安至豫
0389c05: 至順至亨而後已己然則又豈羨夫紆金衣紫徒為父
0389c06: 母妻子而規一世之顯榮乎哉族屬子姪請
0389c07: 身似枯株念百灰因誰致得鳳書來白雲外紫絳臺
0389c08: 一任天公巧布排
0389c09: 道也無聞禪兮未悟喜栽空裏華慣抽雲門顧況眉
0389c10: 宇之蓋人紛夸節以為度獨其襟期朗若月出秋雲
0389c11: 師姑知是女人作則亦有寸長足疏焉慎中情之好
0389c12: 修兮羌摶風而上翥縱申申乎女嬃兮亦彭咸之所
0389c13: 必恕月朗比丘尼請
0389c14: 身披七佛衣不事空王道筆語厭雲天舌頭胡亂埽
0389c15: 一抹是和非那分白與皁髓敲五色鸞頷奪驪龍寶
0389c16: 聞者盡攢眉見者生懊惱婁水王昆泉執侍何傾倒
0389c17: 馬面畫團圞信隨人所好
