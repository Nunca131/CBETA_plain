0598c01: 浮石禪師語錄卷七
0598c02: 嗣法門人行浚等編
0598c03: 入室
0598c04: 師問孤卓汝字孤卓是誰證明若有證明難以言孤
0598c05: 若無證明誰知孤卓卓云瞞和尚一點不得師云既
0598c06: 瞞老僧不得墮在難以言孤卓云早被和尚道破了
0598c07: 也師云又墮在難以言卓卓云試為行浚分析看師
0598c08: 云好與三十棒卓云不妨起動和尚師云知恩便是
0598c09: 負恩人卓禮拜而出。
0598c10: 師問範圍汝字範圍即今在什麼處安身圍云遍界
0598c11: 不曾藏師云汝範圍耶範圍汝耶圍云唯我獨尊師
0598c12: 云低聲低聲。
0598c13: 師問了幻前境若無心亦無則幻是何物了是何心
0598c14: 幻云幻何必了了亦無幻無幻無了是名了幻師云
0598c15: 無幻無了誰名了幻幻云鳥在枝頭啼花在瓶中笑
0598c16: 師云與汝何干幻云和尚莫瞞人好師云也是帶累
0598c17: 老僧。
0598c18: 侍者進禮拜師喝云四喝中是那一喝分析得出
0598c19: 許汝參學事畢云紫羅帳裏撒珍珠師云未在更
0598c20: 道云明破即不堪師云如何是你明破處一喝
0598c21: 便出師休去。
0598c22: 師問百可南泉斬貓趙州頂草鞋而出二人意旨如
0598c23: 何可云不因媳婦揚家醜那曉婆婆腳短長又問本
0598c24: 源源云劍為不平離寶匣藥因救病出金瓶問國山
0598c25: 山云一條拄杖兩人扶問鑒可可云兩彩一賽問志
0598c26: 篤篤云和尚珍重學人禮拜師云老僧不恁麼道眾
0598c27: 云請和尚道師云落霞與孤鶩齊飛秋水共長天一
0598c28: 色。
0598c29: 師問百可世尊未出母胎度人已巳畢如何又說法四
0598c30: 十九年可云從前汗馬無人識秪要重論蓋代功老
0599a01: 僧不恁麼道可云和尚作麼生道師云不會作客勞
0599a02: 煩主人又云勞後如何知恩者少負恩者多。
0599a03: 問荅機緣
0599a04: 僧問如何是佛師云三腳驢子弄蹄行如何是法師
0599a05: 云八角磨盤空裏走如何是僧師云十字街頭等箇
0599a06: 人。
0599a07: 問四山相逼如何是出身一路師云獨步大方。
0599a08: 問世尊拈花意旨如何師云風行草偃僧云迦葉微
0599a09: 笑意旨如何師云水到渠成。
0599a10: 問牛頭未見四祖時如何師云花園擺宴見後如何
0599a11: 師云茅屋疏籬。
0599a12: 問龍得水時添意氣虎逢山勢長威獰忽然山崩海
0599a13: 竭時又作麼生師云渠儂得自由。
0599a14: 問物有榮枯歲有新舊如何是不遷義師云昨日今
0599a15: 朝事不同僧無語師云死漢。
0599a16: 問猛虎以肉為命為甚不食其子師云方以類聚。
0599a17: 問不是一番寒徹骨怎得梅花撲鼻香師云猶為貪
0599a18: 餌客未是絕求人僧云如何是絕求的人師云衲被
0599a19: 蒙頭睡正濃此時山僧都不會。
0599a20: 問法身有三種病二種光未審甚病甚光師云若不
0599a21: 同床睡焉知被底穿。
0599a22: 問雪覆千山為甚孤峰不白師云從來不受人瞞。
0599a23: 問現成公案因甚趙州八十行腳雪峰九上三登師
0599a24: 云不因弓矢盡那肯豎降旗。
0599a25: 問佛未出世祖未西來單傳一脈何人護持師云從
0599a26: 來無間斷不落有無邊。
0599a27: 問四大互融因甚道水火不同器師云車不橫推理
0599a28: 無曲斷。
0599a29: 問如何是正中偏師云燈籠呈笑面如何是偏中正
0599a30: 師云露柱恰懷胎如何是正中來師云寰中天子敕
0599b01: 如何是偏中至師云閫外將軍令如何是兼中到師
0599b02: 云太平無象野老謳歌僧云五位既蒙師指示向上
0599b03: 宗乘事若何師云向前來與汝道。
0599b04: 問所飲母乳如四海水身所積骨如毘富羅山未審
0599b05: 誰是最初父母師云開眼也著合眼也著。
0599b06: 問歸來飽飯黃昏後不脫簑衣臥月明且道是什麼
0599b07: 人境界師云有些認得想不起來僧云恁麼則逢場
0599b08: 作戲去也師云還過得者裏麼僧便喝師打云畢竟
0599b09: 過不得僧云一任縱橫師云看腳下。
0599b10: 問盡大地是箇解脫門為甚時人不入師云盡大地
0599b11: 是箇解脫門更向甚處入。
0599b12: 問如何是夜半正明天曉不露師云突出難辯。
0599b13: 問突然揣出虛空骨驚起須彌折斷腰意旨如何師
0599b14: 云重重疊疊上瑤臺幾度呼童掃不開。
0599b15: 居士參師問牛過窗櫺頭角四蹄俱過為甚尾巴過
0599b16: 不得士云和尚師云山僧也替你不得也須要自過
0599b17: 始得士云過也師云也是囫圇吞箇棗。
0599b18: 問一句明明該萬象如何是一句師云鷂子過新羅。
0599b19: 問函蓋乾坤即不問目機銖兩是如何師云薰風自
0599b20: 南來。
0599b21: 問清光炤眼尚迷家明白轉身猶墮位未審天童意
0599b22: 作麼生師云金屑雖貴落眼成翳。
0599b23: 問向上一路千聖不傳萬象之中迥然獨露未審獨
0599b24: 露箇甚麼師云覷著則禍生。
0599b25: 問楞嚴經佛訶阿難汝雖歷劫熏修諸佛如來秘密
0599b26: 妙嚴不如一日修無漏業未審無漏業作麼生修師
0599b27: 云不慕諸聖不重己巳靈。
0599b28: 問行住坐臥不離者箇如何是那箇師云放汝三十
0599b29: 棒僧云過在甚麼處師云垛生招箭。
0599b30: 問如何是西來意師云風過樹頭搖。
0599c01: 問久秘法音請師一震師云分明聽取僧云恁麼則
0599c02: 喧天動地去也師云未是知音者。
0599c03: 問如何是第一義師云戲論僧云如何是某甲戲論
0599c04: 處師云但有言說都無實義僧禮拜師便喝。
0599c05: 問無問無荅時如何師云死漢進云有問有荅時如
0599c06: 何師云狂徒進云畢竟作麼生師云放汝三頓棒。
0599c07: 問著相修行多劫終成敗壞無心體極一念頓契佛
0599c08: 家如何是佛家境界師云四智不能識五眼不能窺。
0599c09: 問諸佛諸祖權設方便不離世諦隨順世間會則途
0599c10: 中受用不會則世諦流布流布且置受用一句作麼
0599c11: 生道師云頭上笠腰間包。
0599c12: 問任他天下樂忻忻我獨不肯未知不肯何人師云
0599c13: 闍黎失卻一隻眼。
0599c14: 問五宗極則機齊貫如何是齊貫之機師云一葉落
0599c15: 天下秋。
0599c16: 問不用兩片皮向上一句道將來師云曾問人來麼
0599c17: 僧云不曾師云誑語漢。
0599c18: 問古澗寒泉流不盡尋源到底事如何師云乾嚗嚗。
0599c19: 問家親作祟是如何師云秪要個護身符子僧云如
0599c20: 何是護身符子師云但恁麼舉。
0599c21: 問朕兆未萌要會借功明位既是朕兆未萌為什麼
0599c22: 借功明位師云太平無象野老謳歌。
0599c23: 問挨身入劍戟之場如何得不犯鋒鋩去師云切勿
0599c24: 自生荊棘僧云忽遇軍兵圍繞時還有出身路也無
0599c25: 師云求出即不堪僧云恰值囊空物盡向什處追尋
0599c26: 師云轉轉沒交涉僧云恁麼則住在白雲最深處依
0599c27: 然流水到門前師云也是虛張聲勢僧云和尚切莫
0599c28: 壓良為賤師休去。
0599c29: 問報恩勝剎石佛浮來為是神通妙用為復法爾如
0599c30: 然師云兩頭俱坐斷露出自家底進云古佛浮石而
0600a01: 來今師浮石而住未審是同是別師云一點水墨兩
0600a02: 處成龍。
0600a03: 問大地無寸土因甚妙高峰頂草離離師云只為無
0600a04: 人能到。
0600a05: 問無為無事人猶是金鎖難如何脫得師云早起晏
0600a06: 眠。
0600a07: 問從上門庭即不問濟下相承事若何師便打僧喝
0600a08: 師又打僧云今日親見和尚師云猶少三十棒僧云
0600a09: 作家宗師天然有在師云莫污老僧僧云適來觸忤
0600a10: 和尚師云又作者箇見解僧作禮云者一禮也少不
0600a11: 得師云喫茶去。
0600a12: 問一口吸盡西江水因甚波浪滔天師云吞吐不由
0600a13: 別人。
0600a14: 問因甚不疑言句為大病師云不愁劍戟從空下只
0600a15: 恐藕絲絆殺人僧云秪如攢簇不得底病如何療治
0600a16: 師云不消報恩一劑。
0600a17: 問大地無寸草水牯牛向甚處牧師云本來無住著
0600a18: 遍界得安眠。
0600a19: 問老人帶眼鏡看書隔了一層為甚反見分明師云
0600a20: 明知不是伴事急且相隨。
0600a21: 問滿堂僧不厭一箇俗人多為何地藏容得十箇師
0600a22: 云君子坦蕩蕩小人常慼慼。
0600a23: 問施主一粒米大如須彌山若人不了道披毛戴角
0600a24: 還且道作麼生了師云驢膫子短馬膫子長。
0600a25: 問無夢無想無見無聞主人公畢竟在甚麼處師云
0600a26: 南山起雲北山下雨。
0600a27: 師問雪岑覿面相呈即不問如何是賓主句雪云伯
0600a28: 牙與子期豈是閒相識師問趙州訪二菴主又作麼
0600a29: 生雪云尋常一樣窗前月纔有梅花便不同師云怎
0600a30: 見得不同底事雪云瞞和尚一點不得師問南泉斬
0600b01: 貓即不問趙州頂草鞋意旨如何雪云幸遇中郎鑒
0600b02: 非同野舍薪師云趙州勘臺山婆子什麼處是勘破
0600b03: 處雪云子規夜半猶啼血始信東風喚不回師云諸
0600b04: 大士各說不二法門因甚維摩默然雪云效顰豈是
0600b05: 良家女師乃頷之。
0600b06: 問三千七百則公案且道那一則了得生死師云三
0600b07: 千七百則公案那一則了不得生死僧無語師打出。
0600b08: 問參禪不用心意識如何得不落去師豎拳云者樣
0600b09: 用便不落。
0600b10: 問有一人終日喫飯不道飽終日不喫飯不道饑且
0600b11: 道是甚麼人師打云者箇也不識。
0600b12: 問須向六句外鑒如何是六句師云你尋常用底。
0600b13: 問大善知識神天莫測為甚被人夢見師云長安自
0600b14: 鬧我國晏然。
0600b15: 問既是寶塔因甚拆了一角師云一人傳虛十人傳
0600b16: 實。
0600b17: 問千不是萬不是如何得是師云因有是可得不是
0600b18: 有千般。
0600b19: 問三藐三菩提皆從此經出唐三藏因甚又往西天
0600b20: 師云已知燈是火假意覓鄰家。
0600b21: 師至開先靜室額云空色同觀師問開云觀空非色
0600b22: 觀色非空作麼生方得同觀開呈起數珠師云此是
0600b23: 色空又作麼生開走出少頃復入作禮師云未在開
0600b24: 云和尚作麼生觀師拈數珠云此不是色指空云此
0600b25: 不是空恁麼許汝同觀開一喝師云馬祖一喝百丈
0600b26: 因甚耳聾三日開亦喝師云汝會得百丈耳聾之旨
0600b27: 方許汝會馬祖一喝汝既不會百丈耳聾之旨妄加
0600b28: 兩喝太煞粗心大膽開無語。
0600b29: 揚古問言前薦得猶為滯殼迷封句下精通未免觸
0600b30: 途狂見去此二途如何即是師云出頭天外望誰是
0600c01: 我般儔問本色道流原無一事為甚衲子入門非棒
0600c02: 即喝為是門庭施設為是本分生涯師云分身兩處
0600c03: 看問從古作家慣布漫天網子打鳳羅龍如何方得
0600c04: 出身一路師云斫額望扶桑秪要知天曉。
0600c05: 僧問云夜間有虎忽被拖去時如何師云四大本空
0600c06: 何處下口。
0600c07: 蠱門問既是無位真人因甚向古寺棲泊師云金鉤
0600c08: 拋四海玉燭續明燈問既云羅漢松因甚不向齋堂
0600c09: 裏應供師云乞兒籮易滿問嵩山塔雲谷塔左右交
0600c10: 參且道誰主誰賓師云含元殿裏問長安問未過范
0600c11: 蠡湖清波無透路作麼生與棲真老人相見師云合
0600c12: 掌庵前問世尊問山門頭金剛目不息怒拳不伸掌
0600c13: 且道甚麼諍心不了師云舉起軒轅鏡蚩尤失卻威。
0600c14: 問東石橋與西石橋恰是對頭為甚過溪庵坐觀成
0600c15: 敗師云踏開生死海跳出是非門。
0600c16: 復初問若人散亂心入於塔廟中一稱南無佛皆已巳
0600c17: 成佛道既是散心念佛為甚亦能成道師云大海不
0600c18: 擇細流問以我此物周給一國如何是周給的物師
0600c19: 云破沙盆問於菩薩法遊戲神通淨佛國土如何是
0600c20: 菩薩遊戲神通師云昨日夜叉頭今朝菩薩面問是
0600c21: 法住法位世間相常住如何是常住的道理師云太
0600c22: 白峰高清關橋短問此法華經深固幽遠無人能到
0600c23: 如何是深固幽遠處師云海枯終見底人死不知心。
0600c24: 問大通智勝佛十劫坐道場佛法不現前不得成佛
0600c25: 道如何是現前佛法師云去去西天路迢迢十萬程
0600c26: 潯侍者問獅子山與虎丘山相咬且道和山說個甚
0600c27: 麼法便得息諍師云秪消一笑問天無私蓋地無私
0600c28: 載為甚蓮子峰崢崢嶸嶸天平山坦坦蕩蕩師云本
0600c29: 自無私任其力量問一雨普施根莖有異即如無根
0600c30: 之草還潤澤得他也無師云全仗渠力問近聞者裏
0601a01: 有虎覿面撞著如何迴避師云畜生自有分疏問前
0601a02: 面綠荷背後青松朝朝相見夜夜參隨未審他為何
0601a03: 事師云秪要老僧點首問良醫之門足病夫爐之
0601a04: 所多鈍鐵如何方得消頑除瘥師云只為分明極翻
0601a05: 令所得遲問昨日園中鋤斷蚯蚓今朝失足蹋殺蝦
0601a06: 蟆懺悔即是不懺悔即是師云全靠老僧不得。
0601a07: 無奇問善卷洞遊者甚多為甚不肯停留師云未得
0601a08: 空情識安能與石投問虎山日日被人敲鑿還有知
0601a09: 痛癢者麼師云一塊鐵心腸老僧渾不顧問庭前柏
0601a10: 樹子天下人榜樣因甚掩在泥裏師云只為韜光後
0601a11: 芳名天下傳問雷書殿柱有甚麼人證明師云自有
0601a12: 前朝士分明傳至今問澗水長流不竭且道源頭在
0601a13: 甚麼處師云四海歸皇化千差起杖頭問既是離墨
0601a14: 峰因甚黑漆漆地師云因明肯且拙方保一生安問
0601a15: 獅子窟中無異獸如何容得許多外道師云歸依同
0601a16: 一體存此善陶鎔。
0601a17: 僧問臨濟宗旨即不問如何是善權底奇特句師云
0601a18: 三門騎佛殿進云恁麼則鯨吞海水盡露出珊瑚枝
0601a19: 師云如何是汝露出底枝進云禮拜和尚師云放汝
0601a20: 三十棒。
0601a21: 師問眾云婆生七子六箇不遇知音只者一箇也不
0601a22: 消得便拋下水中既遇知音因甚者箇也不消得眾
0601a23: 荅不契自荅云知之一字眾禍之門。
0601a24: 僧問倩女離魂阿那個是真底師云從來無假何用
0601a25: 問真。
0601a26: 僧問虛空為鼓須彌為椎誰人打得師云無手人善
0601a27: 打。
0601a28: 僧問南山起雲北山下雨意旨如何師云同道者方
0601a29: 知。
0601a30: 僧問無情說法作麼生說師云春至百花開秋來林
0601b01: 葉落。
0601b02: 僧問青青翠竹鬱鬱黃花且道誰人受用師云不見
0601b03: 一法者。
0601b04: 僧問懷州牛喫禾益州馬腹脹意旨如何師云畜生
0601b05: 同一體。
0601b06: 僧問古人未出方丈莊上喫油餈意旨如何師云明
0601b07: 修棧道暗度陳倉。
0601b08: 石門參問云向叩庉村親聞法要今過天童舊面重
0601b09: 逢兩上三登即且止破沙盆句請師通師云如何是
0601b10: 親聞底事門震威一喝師云再喝喝看門云學人禮
0601b11: 拜去也。
0601b12: 靈常禪人以十二問呈師垂荅頌示之。問龍女獻珠
0601b13: 忽然變成男子即往南方世界化度眾生為何如此
0601b14: 快速。
0601b15: 師豎拳云是男是女。頌云是男是女莫分疏遲速
0601b16: 寧非妄見乎直下了然親透徹聖凡元是眼中沙。
0601b17: 問欽師點破馬師那一圈那裏是他點破處。
0601b18: 荅斫額望扶桑。頌云欽馬相馳本偶然拳來踢去
0601b19: 兩無偏但能識得無偏旨斫額扶桑事了然。
0601b20: 問雲門餅趙州茶是何意旨。
0601b21: 荅有口難嘗。頌云趙茶雲餅布諸方味本無形舌
0601b22: 豈嘗多少衲僧空自反誰能於此細參詳。
0601b23: 問恍恍惚惚其中有物喚甚麼作物。
0601b24: 荅驢膫子短馬膫子長。頌云驢馬之膫定短長杳
0601b25: 冥恍惚妄追攀未能直下超方便徒自區區覓大唐。
0601b26: 問破灶墮和尚以杖擊三下其灶為甚墮破。
0601b27: 荅焦磚打著連底凍。頌云灶坍因擊事何疑打凍
0601b28: 焦磚恰逗機不向此中直下領那及閑神野鬼兒。
0601b29: 問仰彌高鑽彌堅瞻在前忽在後是何等境界。
0601b30: 荅也是鬼窟裏作活計。頌云道出尋常日用間渾
0601c01: 然一體絕鑽研擬心測度堅高者竟日情存鬼窟邊。
0601c02: 問心不在內不在外不在中間畢竟喚甚麼作心。
0601c03: 荅春色滿園關不住。頌云三處求心竟沒蹤滿園
0601c04: 春色豈朦朧擬推內外中間得關住陽春始許通。
0601c05: 問能為萬象主不逐四時凋萬象以何為主。
0601c06: 荅舌頭不出口。頌云萬象另有主舌頭應出口兩
0601c07: 彩元一賽何用更追求。
0601c08: 問泥佛不度水木佛不度火離卻水火作麼生道。
0601c09: 荅還我佛來。頌云離卻水火佛還來震威一喝絕
0601c10: 疑猜高山流水古來調舍卻子期善聽誰。
0601c11: 問一切眾生皮褁骨這箇眾生骨褁皮以草履覆龜
0601c12: 背上是何意旨。
0601c13: 荅一盲引眾盲。頌曰皮骨從來兩不離強分內外
0601c14: 陷當機前人遺落今人問引起諸盲無止時。
0601c15: 問道也者不可須臾離也須臾之間道在甚麼所在。
0601c16: 荅墻壁瓦礫。頌云說個須臾便間然須臾問道孰
0601c17: 能諳信口荅他墻瓦礫未悟之人正好參。
0601c18: 問二十年坐破七個蒲團不明此事如何一日捲簾
0601c19: 忽然大悟。
0601c20: 荅時節若至其理自彰。頌云昧卻當人坐臥間蒲
0601c21: 團七破尚蒙然捲簾若不因時至其理如何得自彰。
0601c22: 勘辨垂代
0601c23: 僧參師問報恩在水鄉非舟莫至還有不假舟楫而
0601c24: 到者麼。
0601c25: 有時云既到報恩無禪可參無道可學畢竟圖箇甚
0601c26: 麼。
0601c27: 因春雪不消師垂問古人道直待雪消去自然春到
0601c28: 來今日已是春為甚雪不消眾下語不契師代云只
0601c29: 為春前無雪。
0601c30: 二僧到參師問三人行必有我師焉二人同行意作
0602a01: 麼生僧無語代云同行無彼此共住不知名。
0602a02: 師因秋收日忙垂問貪利圖名滿世間不如破衲道
0602a03: 人閒為甚終日忙得徹困眾無語卻問師師云須知
0602a04: 有不忙者在僧云如何是不忙者師云下了麥子又
0602a05: 栽菜。
0602a06: 眾搬磚次師問昨宵意旨則不問今日搬磚事若何
0602a07: 眾無語自代云不是一番雙手黑難教風雪不來侵
0602a08: 師一晚問眾截斷天下人舌頭即不無怎教無舌人
0602a09: 解語如何是無舌人浚維那云風吹石臼演摩訶又
0602a10: 問內傳法印以契證心外付袈裟以定宗旨如何是
0602a11: 內傳法印那云請和尚尊重師云法印與宗旨相去
0602a12: 幾何那云一手猶分掌與拳師云歸堂去。
0602a13: 行濟呈偈師接云更有長處麼濟云盡在裏許師翻
0602a14: 轉云未見奇特濟云文彩已彰師云不露文彩處道
0602a15: 將來濟云覿面全彰更無回互師休去。
0602a16: 僧參師問那裏來僧云蘇州師云蘇州有有個甚麼
0602a17: 僧便喝師云除卻喝僧拍桌師云除卻拍桌僧
0602a18: 拂袖而行師云呸秪是這個戎形。
0602a19: 僧參師問那裏來僧云棲真師云棲真因甚不棲真
0602a20: 僧茫然師問眾眾荅不契師代云為要竿頭進步。
0602a21: 北寺僧參師云既是北寺因甚門向南開僧無語。
0602a22: 因天雨垂問雨落天留客天留人不留且道去是住
0602a23: 是眾下語不契侍僧云和尚作麼生師云不從天意
0602a24: 豈近人情僧云畢竟如何師云老僧自有安閒法不
0602a25: 落尋常去住間。
0602a26: 問趙州一向喚人喫茶且道是好心不是好心一僧
0602a27: 云大家在者裏又僧云珊瑚枕上兩行淚半是思君
0602a28: 半恨君侍者云太平無忌諱何處不風流。
0602a29: 室中舉琅琊問舉上座那裏來舉云兩浙琊云船來
0602a30: 陸來舉云船來琊云船在甚麼處舉云步下琊云不
0602b01: 涉程途一句作麼生道舉以坐具摵一摵云杜撰長
0602b02: 老如麻似粟拂袖便出且道那裏是瑯琊杜撰處泓
0602b03: 書記云得人一牛還人一馬明知客云龍蛇易辨衲
0602b04: 子難瞞一僧云若不同床睡焉知被底穿澤維那云
0602b05: 其奈增金以黃。
0602b06: 問城東老母與佛同生因甚不欲見佛從維那云頭
0602b07: 上不安頭沐都寺云求人不如求己已澤維那云全體
0602b08: 露風流一僧云水不洗水潮侍者云腰間自有青萍
0602b09: 利懶見時人舞太阿一僧云金屑雖貴落眼成師
0602b10: 云總不恰老僧意僧云請和尚代一轉語師云見則
0602b11: 成錯。
0602b12: 問踏翻大海踢碎須彌因甚平地上抬腳不起眾不
0602b13: 契師代云只謂用力太過。
0602b14: 師一日云一人發真歸源十方世界悉皆消殞未審
0602b15: 三仙寺還在不在眾無對復舉僧問大隨劫火洞然
0602b16: 大千俱壞未審者箇壞不壞隨云壞僧云恁麼則隨
0602b17: 他去也隨云隨他去未審大隨者語有為人處無為
0602b18: 人處眾荅不恰佛階云識得東風面拈來總是春眾
0602b19: 問師云畢竟還有為人處也無師云有眾云如何是
0602b20: 他為人處師云無孔鐵鎚當面擲。
0602b21: 問趙州勘二菴主庵主齊豎一拳為甚肯一不肯一
0602b22: 眾荅不契師代云菴主眼裏有筋趙州舌頭無骨。
0602b23: 僧參師問千里同風則不問覿面相呈事若何僧云
0602b24: 相識滿天下知心有幾人師云如何是汝知心處僧
0602b25: 云開口見膽師云放汝三十棒。
0602b26: 師到天童便出三問驗諸衲子荅者甚眾曾未契合
0602b27: 江北高源禪人再三禮請代荅師云汝逐一問來問
0602b28: 云太白峰千古長然為甚麼眼眼看來色是青底師
0602b29: 云千聞不如一見二問古人道橋流水不流為甚清
0602b30: 關橋端在者裏師云承言者喪三問玲瓏巖遠近皆
0602c01: 聞山中人為甚不知漏逗師云我嘗於此切源踊躍
0602c02: 禮謝而退。
0602c03: 代古
0602c04: 韶山見白頭因問莫是多口白頭因麼云不敢山云
0602c05: 有多少口云遍身是山云大小二事向甚處屙云向
0602c06: 韶山口裏屙山云有韶山口即從無韶山口又作麼
0602c07: 生因無語代云喚無口韶山得麼。
0602c08: 玄沙在雪峰時光侍者謂沙曰師叔若學得禪某甲
0602c09: 打鐵船下海去沙住後問光曰打得鐵船也未光無
0602c10: 語代云若無某甲鐵船今日怎得有玄沙。
0602c11: 雪峰在洞山做飯頭每日曉色未分大眾喫粥山問
0602c12: 曰你因甚麼日日不失者個時候峰云瞻星望月山
0602c13: 曰忽遇雲霧靉靆又作麼生峰無語代云師子咬人
0602c14: 韓盧逐塊。
0602c15: 雪峰問僧近離甚處僧云覆船峰云生死海未度為
0602c16: 甚覆卻船僧無語代云和尚莫錯好。
0602c17: 昔有僧持缽到長者家因犬咬長者問云龍披一縷
0602c18: 金翅不吞上座全披法服因甚被狗咬代云雲月是
0602c19: 同谿山有異。
0602c20: 昔有僧到曹谿因守衣缽僧提起衣云者是大庾嶺
0602c21: 頭提不起底僧云為甚在上座手裏守衣缽僧無對
0602c22: 師代云也須驗過。
0602c23: 末山尼因僧到問云誰僧云獅子兒尼云既是獅子
0602c24: 兒為甚被文殊騎卻師代云君子能屈能伸。
0602c25: 有僧化金飾佛官人問云從來只有佛度弟子為甚
0602c26: 卻要弟子度佛僧無對師代云捨得自己已贏得他人
0602c27: 大寂進三界圖帝問云朕居何界寂無對師代云願
0602c28: 王頓超三界。
0602c29: 續語四則
0602c30: 興化問雲居云權借一問以為影草時如何居無語
0603a01: 後住山二十年方云當時何不向他道何必興化聞
0603a02: 云何不道箇不必大慧云何必不必綿綿密密覿面
0603a03: 當機請續末句。
0603a04: 師云喚龜作鱉。
0603a05: 天童悟和尚頌夾山參船子云離鉤三寸如何道一
0603a06: 橈打下洪波跳忽覺來時自點頭請續末句。
0603a07: 師云死中得活方希少。
0603a08: 天童悟和尚示眾云莫立程途別用功行住坐臥看
0603a09: 何從忽然看出何從的請續末句。
0603a10: 師云越古超今第一人。
0603a11: 南泉示眾云王老明明自賣身一時分付兩傍人可
0603a12: 憐天下爭酬價請續末句。
0603a13: 師云盡是韓盧逐塊僧。
0603a14: 
0603a15: 
0603a16: 
0603a17: 
0603a18: 
0603a19: 
0603a20: 浮石禪師語錄卷七終
