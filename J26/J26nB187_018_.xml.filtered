0736a01: 天岸昇禪師語錄卷第十八
0736a02: 侍者一誠記錄
0736a03: 佛祖尊宿禪師贊
0736a04: 西方三聖
0736a05: 直欲手援天下溺悲同一體願無涯盲龜隊隊波心
0736a06: 入只戀漂流不念家
0736a07: 六字橫開甘露門祇緣雜毒滿家園三人耐久為朋
0736a08: 侶從井何其不憚煩
0736a09: 水鳥樹林皆念佛知恩應是感恩深此方狹劣眾生
0736a10: 甚舍父橫趨荊棘林
0736a11: 無目眾生不識父父來就子也徒然勞勞空炤天邊
0736a12: 月處處春山泣杜鵑
0736a13: 觀音大士
0736a14: 聞無所聞見無所見楊柳在缾春風拂面如月在而
0736a15: 非指不開卷而自現稽首人天大導師慈悲善應諸
0736a16: 方便
0736a17: 盈盈兩眼靜涵秋收拾絲綸不下鉤缾柳回春鶯未
0736a18: 曉天華無語座難酬金沙夜渡人何在海國魚沉願
0736a19: 未休水肅山清如可接又移明月過滄洲
0736a20: 萬竹風搖滿地金秋光籠翠溼無痕勸君莫拾霧煙
0736a21: 跡白月橫穿過海門
0736a22: 魚籃觀音
0736a23: 影現無端特地來魚腮鳥嘴鼓風雷欲鉤折斷隨波
0736a24: 去猶有沙頭人望回
0736a25: 大悲菩薩
0736a26: 不坐白華嵒畔終朝鬧市紅塵直得皮穿骨露夜行
0736a27: 轉轉多人勞太甚願彌新夫是之謂大悲救苦菩薩
0736a28: 現身
0736a29: 三十二應有引
0736a30: 予臥疾西山有一士子攜文三橋三十二應畫卷
0736b01: 索讚且曰乞師倣古辭令以作指南憶予少時閱
0736b02: 詩餘見其辭令俊美才情贍富每惜其不作有義
0736b03: 語徒付之情詞艷曲間也然今古不乏才人能以
0736b04: 深情雅思讚歎大乘則習日淺慧日深亦幾幾乎
0736b05: 近道矣何浪費翰墨為哉不然伯時之譏魯直之
0736b06: 誚不獨前人已也丙申菊月朔日書于凝碧山房。
0736b07: 第一童子殷勤禮竹院浣沙溪
0736b08: 敲金戛玉翠琅玕妙演伽陀舌不乾有求心欲見還
0736b09: 難因我須知得禮汝返聞聞處智應寬全身久已己
0736b10: 白華灘
0736b11: 第二偃臥峰頭視毒龍蜨戀華
0736b12: 騰波劈嶽勢無已己毒燄通身逆橫真無比峰頭偃臥
0736b13: 遙相視雄心力盡還寧止如斯調伏最為美智巧
0736b14: 能降其心未必死惡來慈攝真嘉旨誰言龍性難馴
0736b15: 耳
0736b16: 第三蓮華遶座臨江仙
0736b17: 朝夕橫身險惡道腳頭步步生蓮華臺原不在西天
0736b18: 香風吹面面穢土出金仙雨過雲收山嶽露坦然
0736b19: 兀坐峰顛慈眸下視海方圓魚龍混擾擾何日解憂
0736b20: 煎
0736b21: 第四老母頂禮雲端佛如夢令
0736b22: 彩雲影裏佛露便爾殷勤向慕一天雲散時試看佛
0736b23: 依何住莫誤莫誤鶯報杏華深處
0736b24: 第五魔子負兒隨後行憶王孫
0736b25: 迢迢客路苦爭多指點家山腳底過不須求佛遠諸
0736b26: 魔抱雲和夜深喚月出藤蘿
0736b27: 第六遙舒一手引童子魚遊春水
0736b28: 大地渾遭跌手援能得幾許力霎時倒地童兒望救
0736b29: 心急應念隨舒一臂來去天何止百千尺不猒勤勞
0736b30: 婆心太切丈夫應當自立起倒隨人沒顏色蕩然
0736c01: 一物無依透過荊棘又何須借手行拳橫行闊步皆
0736c02: 炟赫慶快生平菩薩願息
0736c03: 第七韋天按杵立臺前生查子
0736c04: 端坐蓮華臺風行艸自偃寶鍔不露鋒怨魔皆已己遠
0736c05: 汩汩與滔滔行路胡多蹇當斷不斷時威光乃自
0736c06: 損
0736c07: 第八攜籃賣錦鯉魚家傲
0736c08: 六幅裙拖湘水碧環佩風飄香紫陌可欽可仰不可
0736c09: 迫笑落節種情千種空狼藉多少英雄埋巾幗滿
0736c10: 面春風驅霹靂愛河截斷波千尺愁方釋錦鱗便插
0736c11: 摩霄翮
0736c12: 第九鸚鵡宿楊枝醜奴兒令
0736c13: 百鳥倦飛無處息楊柳輕盈缾水澄清時哉飲啄絕
0736c14: 人攖寂寂春歸無處覓閒聽流鶯巧奏如箏喚回
0736c15: 午夢只三聲
0736c16: 第十端坐師子座風流子
0736c17: 雄雄王百獸無人近騰踔舞雲中天生質不凡威獰
0736c18: 磊落皮毛骨相安肯雷同大方獨步不受黃金索奮
0736c19: 迅任西東追隨絕後雙眸迥迥殺裴家虎滅姓胡宗
0736c20: 身心奉塵剎懦頑無立志師德瞻風也應黽勉自
0736c21: 勵莫被癡蒙君不見菩薩端坐師子心安如海指顧
0736c22: 從容方信金毛在足失御途窮
0736c23: 第十一手捧蓮華佛菩薩蠻
0736c24: 翻手成雲覆手雨幻化紛紛不可數玉劍貯冰盤捧
0736c25: 出大家看外求有相佛與汝不相得月不在別枝
0736c26: 見梅早已己遲
0736c27: 第十二坐石觀水月木蘭華令
0736c28: 兀坐臨流興不小石紋如繡綠煙窅江風吹綻碧雲
0736c29: 時一抹嵐光天欲曉飛華片片座中遶流水潺湲
0736c30: 清落沼月在波心說向誰雙眸直視千波淼
0737a01: 第十三倚坐綠荷看水禽搗練子
0737a02: 青蓮座碧荷擎輕柔影裏不勝情鷓鴣啼出深華裏
0737a03: 白水橫塘空淺清
0737a04: 第十四圓光內立盛纓絡雨中華
0737a05: 陋巷不騎金色馬盛纓絡寶冠都雅還掩掩遮遮圓
0737a06: 光晃目無處辨真假嗟汝窮兒出大廈心不住情
0737a07: 存取舍縱遍體清輝不知不覺明珠成礫瓦
0737a08: 第十五渡海立蓮瓣唐多令
0737a09: 苦海闊無邊魚龍皆逐羶看波瀾洶涌洄漩業風鼓
0737a10: 蕩舟無泊兩岸絕入深淵飄然一瓣蓮穩步水中
0737a11: 天一險夷任運推遷弄潮果是弄潮手隨逆順解方
0737a12: 圓
0737a13: 第十六應身長者夢醉落魄
0737a14: 大槐樹底無數癡螘為夢使悲歡離合何時已己應夢
0737a15: 現身喚汝夢中起瑤臺蹋月人如水相逢舉手生
0737a16: 歡喜只道風光真帝里漏盡鐘殘菩薩亦夢耳
0737a17: 第十七獨立龍項蘇幙遮
0737a18: 猛虎項毒龍口誰則敢攖就地誇好手奮迅來時山
0737a19: 嶽震不動不搖菩薩立其首海底鰍宜藏醜勇猛
0737a20: 千般蝦跳不出斗吐霧興雲何足貴項下驪珠光燦
0737a21: 曾知否
0737a22: 第十八行提寶塔小童隨長相思
0737a23: 綠簑衣蹋春隄百萬浮圖赤手攜東西任轉移憶
0737a24: 追隨莫追隨指顧乾坤掌握時不說君自知
0737a25: 第十九背坐綠楊聽鸚鵡江城梅華引
0737a26: 偶來石上聽流泉艸芊芊月娟娟綠柳千條嫋嫋拂
0737a27: 輕煙黃鳥啼春春去了人在爾好因緣不著便幾
0737a28: 多人覓綠楊邊宛在前又隔天輕雲觸處飛舞散如
0737a29: 鳶春風不在樹枝縣楊柳渡頭誰是主風露冷谿流
0737a30: 碧炤啼鵑
0737b01: 第二十石上寶蓮華襯足蹋沙行
0737b02: 石上栽蓮塵中罕見須知石即菩薩面一拳如幻碧
0737b03: 嵯峨腳頭腳底華如霰芳艸夕陽峰頭鶯囀顧盻
0737b04: 有懷心眷眷別峰相見竟無人空教獨倚雙眸倦
0737b05: 第二十一老人坐石顧兒童江城子
0737b06: 春歸消息幾多長大難量石衣香獨坐跏趺有語與
0737b07: 誰商為顧兒童莫玩志年華去鬢如霜芳郊一路
0737b08: 艸茫茫遊蜂狂心日忙回首喚君底事太郎當華藥
0737b09: 闌珊君覓路人已己隱在高岡
0737b10: 第二十二步行露灑童子頂梅華引
0737b11: 露盈卮折柳枝春風拂拂向人披不多奇不爭奇子
0737b12: 念如饑菩薩心已己知遍界空馳陽燄鹿盡底甌頃
0737b13: 不滿腹最堪悲最堪悲赤腳蓬頭朝朝落盡眉
0737b14: 第二十三少女坐前對老子青玉案
0737b15: 玉容倏賦天然貌問誰家女郎年少窈窕多情傾燕
0737b16: 趙全身荒艸雲腮月臉賭華羞不了風流那得日
0737b17: 嘗好轉眼扶黎人已己老桃萼杏紅都不保朱顏無據
0737b18: 曉星殘月一霎何時討
0737b19: 第二十四海面坐蓮舟虞美人
0737b20: 淮海漫漫夕不曉人在波心杳飄然一葉坐中流示
0737b21: 四無畏自在運虛舟菩薩為我樹赤幟重重拔怖
0737b22: 刺可憐戚戚小兒童悄悄沈溺不自解西東
0737b23: 第二十五提筐賣竹籬千秋歲
0737b24: 華街紫陌一路鶯聲窄賣竹籬與木杓堪憐無著價
0737b25: 蠢愚皆吝惜愁日暮家家閟戶空蕭索蝦蜆皆撈
0737b26: 摸貴賤都無責走市巷真落魄我欲問菩薩誰家無
0737b27: 幾隻又何必南北聚頭多狼藉
0737b28: 第二十六手持貝葉坐磐陀魚遊春水
0737b29: 葉葉貝文紫義天朗耀春風裏我觀以字不成八字
0737b30: 不是喃喃說甚陀羅尼見者聞者都不委如是我聞
0737c01: 波波皆水因甚離波覓水十七史何處說起可憐
0737c02: 一箇普門翻作蔓蔓葛藟須知指月月非指三藏皆
0737c03: 拭瘡疣紙作如是觀其直如矢
0737c04: 第二十七寶冠纓絡坐沙灘天仙子
0737c05: 白沙淺澗流青玉看不盡灘頭紅蓼寶冠纓絡座如
0737c06: 雲人穆穆風肅肅貧兒羨不足北地竹兮南天木
0737c07: 起倒隨人空碌碌華閒有約語分明人如梏忠難告
0737c08: 清流炤我辱
0737c09: 第二十八兒童隨後求甘露鷓鴣天
0737c10: 雨露恩垂不可思普天華柳更無私誰家灶底無煙
0737c11: 火錯認黃粱別甑炊重指點謾相隨醍醐不在碧
0737c12: 琉璃琴心挑得文君至及至相逢調別吹
0737c13: 第二十九竹林鸚喚兒童睡風中柳
0737c14: 短短長長翠舞琅玕金鳳遇佳人好風相送雲在青
0737c15: 天甘露滿金甕君不知為君拈弄玉華倒傾狼藉
0737c16: 幾多心恫最堪憐惺惺作夢屬鸚哥宛轉將情諷怎
0737c17: 奈何依然醉懵
0737c18: 第三十回身海底看金烏南鄉子
0737c19: 大地黑漫漫金烏海底赤團團前途大有風波險回
0737c20: 看面門爍破絕遮闌生死海難乾威光無限侵狂
0737c21: 瀾何人解拂珊瑚樹奔湍腳頭踢出日如盤
0737c22: 第三十一端坐磐陀石南柯子
0737c23: 儼坐磐陀石凝然有遠思微塵佛剎睹斯時門啟圓
0737c24: 通此心誰得知海國魚音斷鶯聲報亦遲一默風
0737c25: 雷遍界馳若箇無聞聞聞是我師
0737c26: 第三十二琅函置石侍女持缾驀谿山
0737c27: 雙荷葉卷不展天華亂識字義炳然覺頑石也應出
0737c28: 汗翠屏斜倚悵望碧雲天珠滿案與誰看孤鴻目送
0737c29: 斷缾有甘露為君頂門灌時時寄羽翰君不來君
0737c30: 來當斷復不斷空令相憶相見不相逢重剖析大井
0738a01: 索小錢索斷麻總一貫
0738a02: 初祖折蘆渡江
0738a03: 降旗高豎石頭城獨自凄凄江上行無數魚龍腳底
0738a04: 過可憐不敢更高聲
0738a05: 對朕尚言不識擬欲偷天換日不是靈利梁蕭幾被
0738a06: 眼中著屑滿肚無明何處出脫行到大江路又絕情
0738a07: 知無可奈何羞向蘆華分說休休歇歇早已己泥水通
0738a08: 身謾言行不腳溼
0738a09: 鳳闕龍樓難繫留閒華埜艸更添愁君王異日休相
0738a10: 憶江上蘆汀不耐秋
0738a11: 楞伽在握
0738a12: 直直曲曲半遮半掩雲霧為衣飛龍敕點既一默以
0738a13: 辭喪復何憑而竺典楞伽四卷古佛心字字血灑嵩
0738a14: 之陰鐔津龍飛怒挾石戽水何人立夜深
0738a15: 傳佛心要愛打閒之繞行到大江波渺渺滿腹高心
0738a16: 不了嵩山脫賺神光已己復啞口郎當何物楞伽四卷
0738a17: 囚手供出真贓
0738a18: 即文字說隔宿黃鶯啼綠樹離文字說十更打盡天
0738a19: 難曙即文字說非文字渴鹿空馳陽燄路非文字說
0738a20: 即文字皓月依然藏宿霧不可以智知不可以說說
0738a21: 奈何臣逢其君子證其父直使魚目明珠混之莫顧
0738a22: 老胡老胡唾之不得而辭罪之莫得而恕何況復有
0738a23: 扶籬摸壁之夫為之詮為之註為登座而論量為擊
0738a24: 尺而分布謂佛心印將在是是真齊東埜人之鄙見
0738a25: 訾堯詈舜肆口于不識不知則又卑卑何足數
0738a26: 揭缽圖
0738a27: 眾生慧目癡愛所昏死魔心結為害為冤牙如劍樹
0738a28: 口似血盆破爾積習壞爾樊垣魔本善誘眷屬雲屯
0738a29: 愛不能舍又被佛吞愛子墮缽缽斬愛根愛歇缽揭
0738a30: 佛亦不存佛因魔有魔以佛援盡凡聖量徹底掀翻
0738b01: 出頭天外極目軒軒
0738b02: 渡海羅漢圖
0738b03: 爾何為者腰包杖笠出沒波濤昂昂若有所適天台
0738b04: 乎南嶽乎峨嵋乎洛伽乎顯爾神通玅用乎將往山
0738b05: 中入定乎但有一問盡大地是一香水海爾欲渡則
0738b06: 通身泥水不渡又沒頭浸殺若下得一轉語渡亦可
0738b07: 不渡亦可若下不得麤行沙門定當斫折爾足
0738b08: 羅漢圖
0738b09: 逐隊隨行山南海北自在安閒動靜語默盡謂各證
0738b10: 神通彼彼不知不識我卻識終朝捏定死蛇頭看破
0738b11: 分文也不值
0738b12: 羅漢
0738b13: 落葉門扃風自清裁雲書梵任天真蒼崖遠見鄰菴
0738b14: 叟曳杖相尋未起迎
0738b15: 金碧峰禪師
0738b16: 奮師子威拔猶豫箭怪力亂神隨機影現九重知遇
0738b17: 渺焉一葉之輕魔外規圖鎔如赫日之霰寵辱既不
0738b18: 驚雙眸爍如電即俗明真通權達變咦大人境界普
0738b19: 賢知千古萬古無人薦
0738b20: 道峰山翁忞和尚河南僧法航請
0738b21: 貌若寒嵒古寺松情同皓月臨芳沼大悲院裏老頭
0738b22: 陀到處與人鉏荒艸不管河北河南說甚十洲三島
0738b23: 駕一隻小航入洪波杳渺幾度黑風吹不沈啾啾笑
0738b24: 倒籬邊鳥直饒行不溼腳入室登堂難當暗裏旗鎗
0738b25: 而況望崖便退之夫只堪門外打之遶噫下與末法
0738b26: 埽秕糠夜行幾箇知天曉
0738b27: 棲雲高原普和尚東剡岳禪師請
0738b28: 未出荊谿門早識曹谿路霜風剛撲鼻虛空脊骨露
0738b29: 打失眼睛總不知坐斷通玄舌不顧從茲賤賣栗棘
0738b30: 蓬到處慣拋泥裏刺佛祖結生冤象龍遭肘掣邁跡
0738c01: 棲雲十五秋聲名日與泰華峙而況雲從龍風從虎
0738c02: 越王城畔如湯沸則又安得波旬不瞋魔子不妒祈
0738c03: 其速死之為幸而終無損于豪毛遺風餘烈又非人
0738c04: 力之所能掩者矣何以知之月出剡谿雲開岳浦
0738c05: 周櫟園司農時觀察青州
0738c06: 大河洋洋雲門天作偉人南來丰度磊落胸藏錦谷
0738c07: 神鬼錯愕清同寒梅皎若秋壑蘇黃文章韓范才略
0738c08: 隋珠邪卞璧邪身居廟堂之上而懷同乎山林埜逸
0738c09: 將作赤松子遊乎其為濂谿夫子香山居士洛中司
0738c10: 馬乎其問之幅巾布袍攜筇者獨立
0738c11: 聞聞老師
0738c12: 此予故友聞聞老師也予與師遊時齒最少而師
0738c13: 不以少而少予相見徹以己事相鍼劄每挀著其
0738c14: 癢處即心解神怡生平無怒容不揭短不市美不
0738c15: 施勞惟樂與人為善其襟度汪洋所謂澄之不清
0738c16: 攪之不濁者也予生也晚猶得與師交每瞻其德
0738c17: 容蓋欲景仰從事而未能也不幸北上業墮青州
0738c18: 而師竟舍我而西矣丙申秋冰心禪師至自吳門
0738c19: 攜師頂相索贊于予蓋亦以予言未必足以重師
0738c20: 而知師莫予若也乃敬為之贊曰。
0738c21: 瞻彼麻源其水洋洋既澄且泚德音湯湯有隱君子
0738c22: 昭美一方君子云何聞師實臧師少而儒為鳳為凰
0738c23: 遭時不偶儀羽潛藏既不奮翼歸詠滄浪以耕以讀
0738c24: 種麻植桑眼無忤視胸肅冰霜乾坤陡變易我衣裳
0738c25: 師義仲連速我行裝捐除鬚髮歸投覺王勤懇求道
0738c26: 寧處不遑不恥下問共榻艸堂風燈雨夕肝膈是將
0738c27: 我閱人眾雙鬢漸蒼雖睹其美與道實荒誰似我師
0738c28: 行解相當惜乎老矣不克舟航雖不舟航我法津梁
0738c29: 昔天隨子亦隱是鄉至今千載風高且長惟師潛德
0738c30: 其名不彰以方前哲實大而光萬頃澄碧數畝修篁
0739a01: 師儀宛在永矣難忘
0739a02: 智觀禪師
0739a03: 鐵骨橫撐青嶂裏一生行解果無違千古萬古人誰
0739a04: 識鹿峰產出玉麟兒
0739a05: 勝果上座
0739a06: 金玉其人鐵石其面無黨無偏熱腸一片將身心兮
0739a07: 奉剎塵述先志兮能仁院人無僧俗見春風事無巨
0739a08: 細躬親選舒卷兮無痕窮達兮不變雪操冰心力彊
0739a09: 神健咦說甚麼普化搖鈴恐不及勝公無倦
0739a10: 題東粵楊鶴田捫蝨圖
0739a11: 形臞骨峭神健眉舒吟追梁父客避子魚舌在不譚
0739a12: 當世務神交惟讀古人書襟澹蕩韻蕭疏鹿門一榻
0739a13: 高千古深淺何人識得渠
0739a14: 題陸母像
0739a15: 王陵之母賢王珪之母聖古來賢聖不徒生聲光動
0739a16: 地何其盛近代眉鬚罕丈夫盡如嫠婦背公姑安得
0739a17: 冰霜同陸母皎皎令德日月扶敬以事夫婦道順義
0739a18: 以教子子道正今以氣節扶化風阿母當時曾有命
0739a19: 不獨陵母珪母賢義方真不愧三遷有母種德既不
0739a20: 朽肯使英雄之子常抱璧而問天
0739a21: 自讚
0739a22: 嫌憎滿江湖指罵遍天下少年惡禿丁毒害人人訝
0739a23: 面皮四覆三翻舌頭七纏八差已己痛愈加錐遇貧越
0739a24: 著價平欺佛祖而指為蝦蟆破壞先宗而生機自詫
0739a25: 如斯忤逆辱楊岐五月雷聲也不怕
0739a26: 孤芳卓卓烈燄轟轟點胸自肯荷滅先宗有妙喜之
0739a27: 機用無演祖之含容父不以之為子弟焉識其為兄
0739a28: 無怪乎吠虛逐塊遍滿江東不是天童家業大大千
0739a29: 何處著渠儂
0739a30: 雙眸迥迥破衲髼髼齷齪當代賢聖涕吐琉璃寶宮
0739b01: 一字不輕假借半豪那肯包容蓋由其太阿在握莫
0739b02: 敢當鋒直饒有普賢行願遍滿虛空彈指埽蹤滅跡
0739b03: 而何有夫蠅聲蚊觜埜犴神通敢不吞聲飲氣而疾
0739b04: 走夫南北西東
0739b05: 崔崩石裂猶說雲門調不高撒風撒顛卻笑曹山未
0739b06: 飲酒藐視乎東土釋迦三昧之非玄抹殺夫三界惟
0739b07: 心之惡口靠倒大雄峰按楊岐驢首破門滅戶敗家
0739b08: 兒無怪與時而莫偶況復脣皮不緊指槐罵柳毒棒
0739b09: 獰拳趁豬逐狗侍者報說法堂艸深一丈了也長老
0739b10: 道不妨不妨雪曲從前和者稀社舞村歌隨處有
0739b11: 佩覺王正印挈列祖綱宗驅負山之猛虎駕入海之
0739b12: 獰龍生緣多澹蕩度量少沖融眉如劍戟面帶稜峰
0739b13: 痛狂瀾之既倒障百川而歸東人祇見其風雷閃爍
0739b14: 烈燄騰空便欲望崖倒退入作無從而不知慈悲當
0739b15: 罵詈霜雪載春風噫知音人既罕舉世好雷同卻許
0739b16: 湛然窺半面從教收拾而置之深山大壑之中
0739b17: 印緣湛維那請
0739b18: 口滿雌黃胸無黑白叩其所以緣性是率甚惡夫胡
0739b19: 廣之中庸深快夫汲黯之戇直嗚呼噫嘻斯何時也
0739b20: 居是邦而不肯友其賢士大夫之仁處一身而絕無
0739b21: 溫良恭儉讓之德宜乎秦令加以逐客之威齊人嚇
0739b22: 以誇詐之力安得妙手之盧醫施良藥以消其梗骨
0739b23: 
0739b24: 
0739b25: 
0739b26: 
0739b27: 
0739b28: 
0739b29: 
0739b30: 天岸禪師語錄卷第十八
