0121a01: 費隱禪師語錄卷第四
0121a02: 嗣法門人隆琦等編
0121a03: 上堂四
0121a04: 上堂僧問佛祖家風全提正令正恁麼時一句作麼
0121a05: 道師云闍黎腦門裂進云兵隨印轉將逐符行師云
0121a06: 死活也不知僧喝一喝師云亂統禪和問昔日龐婆
0121a07: 進鹿門設齋賣盡風流今朝清太請師登座還有優
0121a08: 劣也無師云試分析看進云恁麼則前龐後馮兩彩
0121a09: 一賽師云阿師自道進云是事且止只如溈山見劉
0121a10: 鐵磨來便曰老牸牛來也意作麼生師云點進云磨
0121a11: 曰來日臺山大會齋和尚還去麼又且如何師云放
0121a12: 過即不可進云山乃放身作臥勢磨便出去為復各
0121a13: 顯神通為復別有道理師云還他老漢始得進云可
0121a14: 謂昔日溈山今朝和尚師云不勞潑泥水乃云衲僧
0121a15: 家隨緣放曠任性逍遙火爐邊帽席下透脫超方眼
0121a16: 三條椽七尺單活潑通霄路更說什麼九旬禁足三
0121a17: 月安居踞菩薩乘修寂滅行正是刻冰求火蒸沙作
0121a18: 飯殊不知東山水上行西河火裏坐南山起雲北山
0121a19: 下雨敲空作嚮擊木無聲佛祖場中慣作白拈人天
0121a20: 會裏難可安排要有者等囊藏纔是百味酸餡只如
0121a21: 今日應齋普利一句作麼生道端坐單前受供養都
0121a22: 教施主常安樂下座。
0121a23: 舉本堂首座秉拂上堂黃檗與臨濟三頓棒如金翅
0121a24: 劈海直取龍吞臨濟向大愚言下翻身似猛虎插翼
0121a25: 多增意氣自此父不讓子子不讓父父子機強遺害
0121a26: 後昆遍滿江湖皆機裏轉機用處發用牙上生牙角
0121a27: 上生角飢鷹爪下奪肉猛虎口裏橫身毒氣衝天流
0121a28: 芳千古都發明教外別傳單提直指後學初心若要
0121a29: 透漏從上宗門爪牙不妨問取堂中新座元便下座。
0121a30: 上堂衣冠一旦入黃泉四十年來湛妙圓今日忽然
0121b01: 祈薦拔卻如明鏡又重昏殊不知當人本體湛若太
0121b02: 虛明如寶鏡非去非來無垢無染于聖賢不為解在
0121b03: 凡夫亦非縛妙圓覺海無欠無餘但能常寂光通自
0121b04: 然神明百世為甚如此豎拂子云荷葉團團團似鏡
0121b05: 菱角尖尖尖似錐喝一喝下座。
0121b06: 上堂覿面弘揚西祖意要人直下契全機全機契得
0121b07: 開真眼死後生前兩不虧遂以拂子打○此相云就
0121b08: 向者裏透去則世出世法斯為根本故曰過去諸如
0121b09: 來斯門已巳成就未來諸菩薩當依如是住現在參學
0121b10: 人今各入圓明其或不然只知事逐眼前過不覺老
0121b11: 從頭上來撫掌呵呵下座。
0121b12: 上堂野老負薪歸少婦連宵織看他家事忙且道承
0121b13: 誰力只此四句偈乃成佛作祖之基本了生脫死之
0121b14: 根由即向個中瞠眼開免教流落兩行淚復舉當時
0121b15: 殃崛摩羅尊者因持缽至長者家其家婦人正值產
0121b16: 難子母未分長者曰瞿曇弟子汝為至聖當有何法
0121b17: 能免產難殃崛曰我乍入道未知此法待問世尊卻
0121b18: 來相報佛告殃崛汝速去報言我自從聖賢法來未
0121b19: 曾殺生殃崛奉佛語疾往告之其婦得聞當時分娩
0121b20: 山僧作一頌以薦產亡信女殘冬白雪冷侵衣苦瘦
0121b21: 梅花動笑眉狼籍枝頭人共曉春光一線許誰知下
0121b22: 座。
0121b23: 齋千僧請上堂齋僧無漏福淺信莫能知掬水月在
0121b24: 手摘花香滿衣山僧恁麼告報大似水中鹽味色裏
0121b25: 膠青決定是有不見其形只要深信得及管教求福
0121b26: 福生懺罪罪滅若也執相分別生心取捨則如捕風
0121b27: 捉影徒勞心力故曰住相布施生天福猶如仰箭射
0121b28: 虛空勢力盡箭還墜招得來生不如意爭似無為實
0121b29: 相門一超直入如來地且無為實相又作麼生以拂
0121b30: 子向空點云東西南北門相似無限輪鎚擊不開喝
0121c01: 一喝便下座。
0121c02: 上堂天何高地何極上下四維無等匹僧是僧俗是
0121c03: 俗六六元來三十六所以世尊云未離兜率已巳降皇
0121c04: 宮未出母胎度人已巳畢實際地上據本還他鶴長鳧
0121c05: 短松直棘曲各居方位任適自性故曰是法住法位
0121c06: 世間相常住更請山僧登于此座鼓兩片皮掉三寸
0121c07: 舌大似無風起浪好肉剜瘡笑殺當年達磨面壁雖
0121c08: 然如是若作恁麼見解則平白地上死人真個無數
0121c09: 灼然出得荊棘林纔是好手只如臨濟大師云有時
0121c10: 一喝如金剛王寶劍有時一喝如踞地獅子有時一
0121c11: 喝如探竿影草有時一喝不作一喝用據臨濟四喝
0121c12: 各有功用總不徒然山僧也有一喝遂喝云且道是
0121c13: 那一種若簡點得出不妨具眼若也不能鈍鳥棲蘆
0121c14: 忽有僧震聲一喝師云不要亂統便下座。
0121c15: 上堂僧問古人不出方丈門庄上喫油餈意旨如何
0121c16: 師云被山僧勘破僧云爭奈學人何師云汝是漆桶
0121c17: 僧擬議師便喝僧亦喝師云救得來已巳遲了僧又喝
0121c18: 師云又要撒沙那乃云鹽城諸施主何事入山來欲
0121c19: 聽山僧法談禪口不開恁麼見得則山僧接物利生
0121c20: 閒言剩語盡被居士一時看破不妨休機息念歸家
0121c21: 穩坐纔知治世語言資生業等皆與實相不相違背
0121c22: 還曉得實相不相違背處麼畢竟水須朝海去到頭
0121c23: 雲自覓山歸卓拄杖下座。
0121c24: 上堂僧問未陞座時學人有一問請和尚不答師云
0121c25: 昨日向你道了也進云未在更道師便喝僧云蒼天
0121c26: 蒼天師云還不知羞僧出眾跳一跳云獅子遨遊往
0121c27: 來自在師云野狐精魅僧喝一喝師云捉敗了也乃
0121c28: 云鵓鳩樹上啼意在深麻裏山僧未出方丈門未登
0121c29: 法座上便能薦得略較些子若也擊動法鼓擂起洪
0121c30: 鐘鼓兩片皮掉三寸舌展演詞鋒馳騁言句大似鄭
0122a01: 州出曹門直到驢年亦不能搆風襲襲草叢叢如何
0122a02: 看不見猶隔兩三重所以古人道望州亭與汝相見
0122a03: 了也烏石嶺與汝相見了也法堂前與汝相見了也
0122a04: 既相見且道是甚意旨白雲影裏怪石露只可惺惺
0122a05: 不可名遂以手摑口云多嘴作麼便下座。
0122a06: 上堂森森夏木蔭山堂無位真人脫體彰不涉玄沙
0122a07: 三種病掀騰自有好風光從吾磊磊落落還他偉偉
0122a08: 皇皇不踏荊棘路休登寂滅床清風扇大野明月照
0122a09: 滄浪九十日中活潑潑碧空原是鶴家鄉更說修禪
0122a10: 入定誰喫殘羹餿飯驅昏敵散分明隔靴搔痒到者
0122a11: 裏還有玄妙道理也無以拄杖擊香几云百雜碎復
0122a12: 舉當時肇法師云乾坤之內宇宙之間中有一寶秘
0122a13: 在形山後來雪竇云乾坤之內宇宙之間中有一寶
0122a14: 挂在壁上據二大老一人說近一人說遠依稀越國
0122a15: 彷彿揚州山僧者裏則不然乾坤之內宇宙之間中
0122a16: 有一寶遂喝一喝下座。
0122a17: 上堂秋樹黃春山綠自古至今任往復枯而又榮年
0122a18: 逐年誰識先天元本物恁麼會得則頭頂天腳踏地
0122a19: 穿衣喫飯西來意其或不然只見陰陽侵鬧藍潑空
0122a20: 雲雨何時止秪如不涉眾緣一句又作麼生跳出牢
0122a21: 關脫蓋纏這回應有沖天志便下座。
0122a22: 佛誕日上堂問法本無生即不問今則無滅意如何
0122a23: 師云正是清和四月天僧云天長地久無餘事萬國
0122a24: 長明祝聖君師云念閒語作麼問世尊降生意旨如
0122a25: 何師云眼空宇宙渾無物進云薰風自南來殿閣生
0122a26: 微涼師云大座當軒孰敢窺僧喝一喝師云亂統禪
0122a27: 和乃云今朝四月八皇宮生悉達將謂打殺人卻被
0122a28: 人打殺山僧今日要與瞿曇老漢出氣將那跛腳阿
0122a29: 師函蓋乾坤句截斷眾流句隨波逐浪句北斗裏藏
0122a30: 身東山水上行一一深錐更加痛劄不圖剪斷葛藤
0122b01: 要見話流今古使人共知釋迦老子面目現在遂舉
0122b02: 拂子云還信得及麼啼得血流無用處不如緘口過
0122b03: 殘春卓拄杖下座。
0122b04: 上堂僧出眾云學人從偏位中來請和尚向正位中
0122b05: 接師云汝還見麼僧便喝師云回互也不知僧又喝
0122b06: 師云且過一邊遂以拂子左右擊一擊云八字打開
0122b07: 君須自薦直下翻身頓超方便方便既超也諸佛拽
0122b08: 不向前列祖捺不退後燈籠起舞露柱攢眉跳三
0122b09: 十三天卻在藕絲孔裏忽若翻轉面皮云恁麼說話
0122b10: 豈不帶累人眼花山僧卻呵呵云鯨吞海水盡露出
0122b11: 珊瑚枝卓拄杖下座。
0122b12: 結夏上堂問滿堂結夏是如何師云風不待月而涼
0122b13: 進云雲散碧天金鳳舞日生滄海玉龍吟師云火不
0122b14: 待日而熱進云玲瓏八面起清風師云殘葉又飛來
0122b15: 乃云封起拄杖頭結卻缽囊口放下馳求心眉鬚好
0122b16: 抖擻無量西祖意單前與單後吒沙復吒沙拙醜更
0122b17: 拙醜木女倒騎牛石虎平空吼露柱上天台燈籠水
0122b18: 面走鐵樹夜開花突出子午酉不肯掛靈衣豈飲曹
0122b19: 山酒一旦孝滿來虛空開大口且道說甚語話萬象
0122b20: 競攢眉森羅咸稽首只如堂中聖僧又做什麼遂擊
0122b21: 香几云參即下座。
0122b22: 求嗣請上堂秋江清淺時白鷺和煙島良哉觀世音
0122b23: 全身入荒草恁麼則縱目所觀縱手所指無非是圓
0122b24: 通法門只要志誠禱告切勿疑慮廉纖磕破虛空頭
0122b25: 角露管教寶樹長庭前下座。
0122b26: 平湖德藏寺請上堂宗門一事自世尊在涅槃會上
0122b27: 拈花示眾迦葉尊者微笑契機世尊便云吾有正法
0122b28: 眼藏涅槃妙心實相無相微妙法門不立文字教外
0122b29: 別傳付囑摩訶迦葉自此遞相傳授奕葉相承代不
0122b30: 乏人逗到山僧手裏一十五年外揚家醜今日既登
0122c01: 此座不免亦要露布一回要明世尊拈花麼突出難
0122c02: 辨欲知迦葉微笑麼當機覷破向此兩轉語透脫得
0122c03: 去一千七百則更無餘蘊三藏十二部總是閒言一
0122c04: 任毘盧頂上行卻來化佛舌頭坐照用同時縱橫不
0122c05: 礙以海印三昧印諸群生以諸群生入于海印一多
0122c06: 相攝古今一際如當湖萬頃水光接天森羅萬象一
0122c07: 時頓入大者大現小者小應然則人人披大圓鏡智
0122c08: 個個懸肘後靈符只要從緣薦得便見完全慶快還
0122c09: 信得及麼復舉世尊一日舉五色摩尼珠問五方天
0122c10: 王曰此珠而作何色時五方天王各互說異色世尊
0122c11: 復藏珠入袖卻抬手云此珠作何色天王曰佛手中
0122c12: 無珠云何有色世尊嘆曰何迷倒之甚我將世珠示
0122c13: 之便強說有青黃赤白色我將真珠示之便總不知
0122c14: 時五方天王悉皆悟道然據瞿曇老漢探竿在手辨
0122c15: 驗龍蛇當機若契千古作家山僧今日與他花擘一
0122c16: 上若道抬手決是真珠則遍界髑髏若道抬手不是
0122c17: 真珠則墮空落偏于此兩途俱不涉摩尼光耀照河
0122c18: 沙喝一喝便下座。
0122c19: 解制上堂金粟今朝解制十方龍象放參東西南北
0122c20: 去住佛法不用指南贏得一身窮徹骨清風明月杖
0122c21: 頭擔慶快還他是今日不嫌拾得笑寒山遍界任從
0122c22: 獅子吼碧潭不許臥龍蟠喝一喝便下座。
0122c23: 赴天童請上堂正法書記問古人道長安甚鬧我國
0122c24: 晏然如何是晏然一句師云八面起清風進云恁麼
0122c25: 則大地眾生皆承恩力師云蒲團伴明月乃云十年
0122c26: 萍寄在金粟四海英靈競聚頭鎮日更無相為處單
0122c27: 拈楖栗結冤仇敲空取髓撥火覓漚鶻臭布衫重重
0122c28: 脫盡臭爛葛藤一一摟搜邪魔近斂歛衽謬解遠當羞
0122c29: 風光既成一片法化豈不周流正值太平無事日又
0122c30: 被風吹到上頭便下座。
0123a01: 順治三年。歲次丙戌八月十一日。師在金粟。受寧波
0123a02: 府太守韋諱克振等請。住天童景德禪寺。十月十一
0123a03: 日入院。至。
0123a04: 山門。潑天門戶。名灌娑婆。飛騰快便。麟鳳何多。山僧
0123a05: 今日到此。一網都要收羅。且道是甚意旨。同唱陽春
0123a06: 曲。厭聽是巴歌。
0123a07: 佛殿誰知三世佛。我卻不是你。雖然施禮拜。自動還
0123a08: 自止。乃展坐具云。十方俱通透。八面祥雲起。遂作丈
0123a09: 夫拜。
0123a10: 伽藍堂。禪非有說。法無可尚。壯麗叢林。賴君保障。還
0123a11: 會得麼。如有侵毀者。等閑勿輕放。
0123a12: 祖師室。拈香云。柏樹子。乾矢橛。燒向爐中專伸供養。
0123a13: 不圖報德酬恩。要見西來榜樣。遂喝一喝云。舉似諸
0123a14: 人。切莫亂想。
0123a15: 先覺堂。拈香云。許多老古錐。咸在者裏。把住要關。不
0123a16: 通凡聖。蒲團坐破。壁立萬仞。從教天下衲僧都來于
0123a17: 此乞命。獨某今日相見不然。一炷清香一盞茶。相逢
0123a18: 原是舊仇家。
0123a19: 方丈。先師十二年在此。鉗鎚凡聖。煆煉人天。山僧到
0123a20: 來繼席。雖然庶事不才。只曾收得先師在生用底金
0123a21: 剛圈。栗棘蓬。未免向大眾面前。拋三放兩。都教一切
0123a22: 瞎驢。擎頭戴角。騰踏諸方。只如今日繼席。一句作麼
0123a23: 生道。簷前不斷前朝雨。電影還連後夜雷。以拂子作
0123a24: 金剛圈勢云。若能向此下得一轉語相當。許與山僧
0123a25: 相見。試道道看。眾纔擬。師便喝。眾亦喝。師云。莫要亂
0123a26: 統。遂據座。
0123a27: 當日。眾請上堂。師至座前拈請啟云。言言錦繡。句句
0123a28: 珠璣。維持祖印。擁護法幢。須是郡侯縣公及眾鄉紳
0123a29: 始得。仰煩維那對眾敷宣。宣疏畢。指法座云。巍巍乎
0123a30: 若須彌處於大海。蕩蕩乎猶釋利居於梵天。截斷眾
0123b01: 流。突出難辨。大家高著眼始得。遂陞座拈香云。者一
0123b02: 瓣香。千祥並集。萬瑞咸臻。爇向爐中。端為祝延
0123b03: 今上皇帝萬歲萬萬歲。者一瓣香。膺一人簡在副。四
0123b04: 海具瞻。爇向爐中。奉為滿朝勳貴。天下官僚。并及寧
0123b05: 波道臺。府縣各位高官。者一瓣香。次第五回拈出。爇
0123b06: 向爐中。耑為傳曹溪正脈三十四世。中興此寺本師
0123b07: 密雲悟老和尚。用酬法乳之恩。遂斂歛衣就座。上首白。
0123b08: 椎云。法筵龍象。眾當觀第一義。師云。賓主相逢。當機
0123b09: 施設。有權有實。有照有用。殺活異於他宗。擒縱不比
0123b10: 尋常。若有如此作家。不妨出眾相見。僧問。佛日光天
0123b11: 開正化。法輪常轉事如何。師云。今日好個消息。進云。
0123b12: 堂堂獨坐千華上。卓卓分明萬國春。師云。卻不恁麼。
0123b13: 進云。恁麼則昔日密雲。今朝和尚也。師云。山僧不受
0123b14: 塗污。僧禮拜云。伏惟珍重。師便喝。問。欲識曹溪旨。雲
0123b15: 飛太白峰。宗乘向上事。請師為舉揚。師云。有眼無耳
0123b16: 朵。六月火邊坐。進云。目擊知歸為分外。未言先契涉
0123b17: 途程。師云。話頭也不領。僧一喝。師云。又要強支撐。問。
0123b18: 高踏毘盧頂。全露法王機。正恁麼時。轉功就位則不
0123b19: 問。開堂祝聖一句。作麼生道。師云。萬仞峰高作壽山。
0123b20: 進云。學人則不然。師云。汝又作麼生。僧云。常將日月
0123b21: 光天德。正是山河壯帝居。師云。古人道過了也。僧云。
0123b22: 一番提起一番新。師云。干汝甚麼事。僧云。禮拜去也。
0123b23: 師云。止得如此。僧喝一喝。師云。何得亂統。僧云。大家
0123b24: 收起話頭始得。師乃撫掌呵呵。乃云。入大寶剎。登大
0123b25: 法壇。吹大法螺。擊大法鼓。演大法義。顯揚臨濟宗猷。
0123b26: 提持向上一路。指縱則萬別千差。透脫固一字也無。
0123b27: 到者裏。先師面目現在。太白風規猶古。摧邪挽正。據
0123b28: 真鋤偽。直得四海沸騰。五嶽起舞。佛祖於是歡呼。龍
0123b29: 象自此奔馳。人天交接。兩得相見。都教個個機契單
0123b30: 傳。人人悟同本得。然則。即此大寶剎。大法壇。鐘鼓喧
0123c01: 天。法雷震地。靈山勝會宛然見。深沐。
0123c02: 皇恩不等閒。上首又白。椎云。諦觀法王法。法王法如
0123c03: 是。便下座。謝詞不錄。
0123c04: 立兩序。上堂。僧問。昔日靈山普示眾。師翁拈得第幾
0123c05: 枝。師舉拄杖云。你試定當看。進云。者裏下一語更不
0123c06: 難。恐末後兒孫畫蛇添足。還許學人明頭暗合否。師
0123c07: 云。自取人笑。僧翻觔斗而出。師云。賣醜。問。獅王出窟。
0123c08: 狐干潛蹤。作麼生是斬新條令。師打云。看取令行時。
0123c09: 進云。如此則獨尊無侶。師云。闍黎在那裏安身。進云。
0123c10: 半邊廝結半邊解。一隻掀翻一隻抬。師云。汝自漏逗。
0123c11: 進云。昔日慈航樸禪師道。觀音嚴玲玲瓏瓏。太白峰
0123c12: 丁丁東東。即今主山與案山交眉。是何意旨。師云。燈
0123c13: 籠與露柱證明。進云。識得當陽現成句。時人盡唱太
0123c14: 平歌。師云。山僧卻不聽得。僧禮拜起。掩耳云。果然果
0123c15: 然。師云。重新又提起。乃云。獅子哮吼。象王嚬呻。虎驟
0123c16: 龍驤。各適其宜。左之右之。前之後之。統率內外。綱維
0123c17: 上下。顧鑒臨時。深藏不漏。變生為熟。歷歲不謬。乃至
0123c18: 接待方來。隨處作主。三藏鏡於心目。兩序明無不盡。
0123c19: 要而言之。火就燥。水就濕。雲從龍。風從虎。各歸本位
0123c20: 去。天是天。地是地。山是山。水是水。移星換斗時。則東
0123c21: 西不辨。南北不分。爾我無差。那論高下。裁奪貴乎臨
0123c22: 時。收放不可亂統。於此歷然明白。則為文殊智深。普
0123c23: 賢眼正。纔可弘揚無上妙道。流通正法眼藏。使教外
0123c24: 別傳單持直指之宗。光明赫奕流布將來。不致寂莫。
0123c25: 此是我等今日當為之事。故曰。烹金琢玉。須資作者
0123c26: 鉗鎚。荷教扶宗。必仗本分兄弟。交為肘臂。互作主賓。
0123c27: 誠能如是。則法法成就。事事易為。叢林可卜。法席恒
0123c28: 輝。即先師在常寂光中。亦歡喜點首。秪如今日。推新
0123c29: 換舊一句。作麼生道。坐斷千差魚止濼。密移一步看
0123c30: 鵬飛。喝一喝。拍香几云。忍俊不禁。便下座。
0124a01: 師過長安。緇素請就覺王寺。上堂居士問。如何是長
0124a02: 安一句。師云。大家同受用。進云。恁麼則我國晏然。覺
0124a03: 王稱尊去也。師云。又要重說偈言。乃云。一切法門是
0124a04: 解脫深坑。三世諸佛為無事閒人。都來須讓現前博
0124a05: 地凡夫。高一頭位。故曰。長安風月貫今昔。那個男兒
0124a06: 摸壁行。既不依墻摸壁。風月又自遍普。則髑髏常干
0124a07: 世界。鼻孔摩觸家風。若能恁麼透脫。雖在塵勞之中。
0124a08: 不妨作個沒量之人。其或不然。遂以拄杖架肩云。楖
0124a09: 栗橫擔不顧人。直入千峰萬峰去。即下座。
0124a10: 開爐上堂。僧問。掀翻禪床時如何。師便打云。不可放
0124a11: 過汝。進云。恁麼則道泰不傳天子令。時清休唱太平
0124a12: 歌。師云。不是者個時節。進云。龍蛇易辨。衲子難瞞。師
0124a13: 便喝。僧亦喝。師云。野狐精魅。僧拂袖而出。問。摩竭掩
0124a14: 室。毘耶杜口則不問。即今天童結制一句。請師舉唱。
0124a15: 師云。眉毛廝結。進云。如是則當臺古鏡明如日。萬里
0124a16: 晴空絕是非。師云。吐氣轉身太早生。進云。可謂坐斷
0124a17: 太白峰時。人皆拱手。師云。不勞塗污他。進云。不風流
0124a18: 處也風流。師云。隨波逐浪去。僧一喝。師云。遲了八刻。
0124a19: 問。霜風今日來何處。吹轉曇花朵朵開。師云。七花八
0124a20: 裂也。進云。恁麼則笑倒老翁頭髮白。師云。自家話頭
0124a21: 也不識。進云。兩歲孩兒知音早。賣炭樵郎自此休。師
0124a22: 云。闍黎又撈攘。乃云。爐重開。鉗鎚再握。格外推敲。
0124a23: 超方烹琢。活捉鐵額銅頭。生擒超宗異目。當機難可
0124a24: 吐氣。退後如何摸索。任他深如滄海亦要掀翻。更有
0124a25: 高似青天也須打落。還有諸人進退處麼。所以道。若
0124a26: 也舉唱宗門下事。真得三乘膽戰。十地魂驚。直饒等
0124a27: 覺地菩薩。見性如同羅月。只如釋迦老子即今在甚
0124a28: 麼處。喚來者裏扇爐添炭。喝一喝云。為什麼點卻不
0124a29: 到。卓拄杖便下座。
0124a30: 舉古淵首座秉拂上堂。僧問。龍象交參即不問。有個
0124b01: 大闡提來。和尚作麼生抵接。師云。汝非其人。僧云。忽
0124b02: 遇其人又作麼生。師云。且莫錯承當。僧遂作舞便走。
0124b03: 師云。手腳亂如麻。乃云。法門綱領叢林雅。觀砂盆破
0124b04: 須掇寶。惜任掀翻。指點人天眼目。提持佛祖機關。臨
0124b05: 濟宗枝瞎驢起。崢嶸頭角好追攀。復舉當時臨濟祖
0124b06: 師將示寂時。示眾云。我過後不得滅卻吾正法眼藏。
0124b07: 三聖出眾云。誰敢滅卻和尚正法眼藏。臨濟云。忽有
0124b08: 人問汝。又作麼生對他。三聖便喝。臨濟云。誰知吾正
0124b09: 法眼藏。向者睚驢邊滅卻。師云。正法眼藏既被當時
0124b10: 瞎驢滅卻。過後許多老古錐。將何眼目與人敲磚打
0124b11: 瓦。是汝諸人。若要明其端的。不妨問取堂中成首座。
0124b12: 舉天水首座雲浪西堂秉拂上堂。僧問。紅爐點雪時
0124b13: 如何。師便喝。進云。恁麼則徹骨徹髓去也。師云。是汝
0124b14: 承當不起。僧云。謝和尚。師云。果然問獨坐孤峰則且
0124b15: 置。懸崖撒手是如何。師云。照顧你性命。僧一喝。師云。
0124b16: 還不知死活。進云。雙拳擎出乾坤外。兩腳踏開不二
0124b17: 門。師云。棺材裏瞠眼。進云。太白堂前親授記。大千沙
0124b18: 界絕羅籠。師云。又要人笑。乃云。放出一對瞎驢。踏殺
0124b19: 三腳蝦蟆。不符今時微笑。定契昔日拈花。滴水興波
0124b20: 勢拍天。片雲鼓浪透滄涯。教外別傳正法眼。不妨今
0124b21: 日又添沙。大海蛟鯤多變化。任從振鬣競紛拏。莫謂
0124b22: 憐兒不覺。醜風雲際會看龍蛇。復舉當時寶壽和尚
0124b23: 開堂。三聖在旁推出一僧寶。壽便打。三聖云。恁麼為
0124b24: 人瞎卻鎮州一城人眼去在。寶壽便歸方丈。師云。據
0124b25: 寶壽與三聖。一人孤峰翻白浪。一人平地起波瀾。一
0124b26: 主一賓。各不相讓。若要定奪其勝負。且看秉拂二上
0124b27: 座如何點出。遂卓拄杖下座。
0124b28: 上堂僧問。佛在心頭即不問。一毫端現請師宣。師豎
0124b29: 拂云。還見麼。進云。現世慈雲垂鶴。樹當來法雨潤龍
0124b30: 華。師云。今日是甚麼時節。進云。恁麼則萬機休罷。千
0124c01: 聖不攜。師云。未到汝分上。進云。一句迥超今古格。冰
0124c02: 壺發焰幾人知。師云。可惜許。乃云。法門大啟。普集人
0124c03: 天。志圖選佛。以了塵緣。且佛又作麼生選。人人頭腦
0124c04: 相似。個個鼻孔一般。若道只這便是。則為缽盂安柄。
0124c05: 更云向外別求。亦是節外生枝。執之不得。捨之莫由。
0124c06: 于此了悟得去。則寂寥非內。寬廓非外。上契諸佛本
0124c07: 源。下合眾生心地。雖生末世。參學事畢。故曰十方同
0124c08: 聚會。個個學無為。此是選佛場。心空及第歸。心空既
0124c09: 及第也。則心身一如。身外無餘。顯大機用。救度眾生。
0124c10: 示宰官身。導利群品。世出世法。圓明了知。遂舉拂子
0124c11: 云。還信得及麼。選佛若無如是眼。假饒千載亦奚為。
0124c12: 復舉當時丹霞天然禪師。在家本習儒業。一日因往
0124c13: 長安應試。偶一禪者遇見云。仁者何往。丹霞云選官
0124c14: 去。禪者云。選官何如選佛。丹霞云。選佛當往何處。禪
0124c15: 者云。江西馬大師出世。是選佛之場。仁者可往。丹霞
0124c16: 竟造江西見馬大師。以手托襆頭額。馬祖顧視良久
0124c17: 云。南嶽石頭是汝師也。丹霞遽抵石頭。還以前意投
0124c18: 之。石頭云。著槽廠去。丹霞遂禮謝。入行者房。師云。據
0124c19: 丹霞宿生是個伶俐衲僧。故偶于路次一撥便轉。見
0124c20: 馬祖石頭以手托襆頭額。豈非覿面相呈不通蓋覆。
0124c21: 馬祖云南嶽石頭是汝師也。石頭云著槽廠去。可謂
0124c22: 前箭猶輕後前深。丹霞不知不覺受其處分。若是山
0124c23: 僧當時作丹霞見馬祖石頭。纔恁麼道便乃拂袖而
0124c24: 去。管教兒孫遍界不致寂莫。秪如今日王鎮臺。送人
0124c25: 天選佛場匾。懸挂此法堂中。忽有人出眾。以手托襆
0124c26: 頭額。山僧但道腰纏十萬貫。騎鶴上揚州。雖然如是。
0124c27: 山僧亦須喫三十拄杖。且道節文落在什麼處。便下
0124c28: 座。
0124c29: 臘八上堂。一僧出眾作禮便歸位。師云。恁麼去也。僧
0124c30: 云。不勞再看。師云。勘破汝了也。僧問。和尚今日上堂
0125a01: 特為何事。師云。汝試分辨看。僧便喝。師云。亂統禪和。
0125a02: 僧云。果然。師云。難得汝一狀領過。僧云。大眾笑。師云。
0125a03: 笑到幾時休。僧無語。乃云。雪山六載夢偏賒。忽睹明
0125a04: 星眼又花。若謂彼時成道已巳。誰知天下事如麻。見色
0125a05: 明心隨色誤。聞聲悟道逐聲邪。不干聲色能開眼。許
0125a06: 見當年老釋迦。若有恁麼人請出來。山僧要問他個
0125a07: 落處。遂仰視云。虛空開口笑。夜半日輪斜。乃喝一喝
0125a08: 便下座。
0125a09: 歲旦上堂。僧問。節遇歲朝如何舉唱。師云。無盡香花
0125a10: 祝聖君。進云。一句無私話。四海見太平。師云。好日多
0125a11: 同。進云。恁麼則一人有慶。兆民樂業。師云。不勞多註
0125a12: 腳。乃云。香水海無盡。華藏界無盡。日月燈無盡。香花
0125a13: 雲無盡。佛剎土無盡。玄妙門無盡。功德聚無盡。般若
0125a14: 智無盡。菩提心無盡。以如上種種無盡之法。仰祝：
0125a15: 今上皇帝聖壽無盡。聖福無盡。聖德無盡。乃至聖量
0125a16: 聖明悉皆無盡。十方誦有道之君。萬邦樂無為之化。
0125a17: 遍虛空騰瑞彩。盡大地起祥雲。王法即佛法。天垂寶
0125a18: 蓋覆如來。佛法即王法。地涌優曇繞帝座。永擊玉樓
0125a19: 鐘。長輝金殿燭。受用萬年歡。自然無量福。然則化外
0125a20: 衲僧。又如何贊助。歲首舉揚清淨法。願君歡喜悟禪
0125a21: 宗。下座。
0125a22: 解制上堂問。獅子沖然而來。象王昂然不接。正當互
0125a23: 換還有賓主也無。師打云。且道是賓是主。進云。一點
0125a24: 水墨。兩處成龍。師云。且莫錯解。進云。牙爪未長昂卓
0125a25: 立。萬獸之中我獨尊。師云。畜生畜生。進云。恁麼則捩
0125a26: 轉天關掀翻地軸。師云。還不知羞。乃云。俊鷂不打籬
0125a27: 邊兔。猛虎豈食伏屍肉。衲僧氣概合如斯。纔見擎頭
0125a28: 又帶角。推倒須彌山。踢翻蒼龍窟。無意氣時增意氣。
0125a29: 沒面目處真面目。重重關鎖應時開。世界無邊任往
0125a30: 復。只如去來自在一句。又作麼生道。一千年鶴遠天
0125b01: 歸。十萬里鵬從海出。豎拂子云。雖然如是。更須照顧
0125b02: 縵天網子始得。還有飛得出者麼。眾纔擬。即以拄杖
0125b03: 打散。
0125b04: 佛誕日上堂。世尊降生。碓嘴生花。雲門打殺。烏龜向
0125b05: 火。今日請山僧上堂。鋸解稱鎚此三轉語。有一轉能
0125b06: 縱能奪。能殺能活。若人簡點得出。許向毘盧頂上行。
0125b07: 卻來化佛舌頭坐。其或不然。五十年來老古錐。時中
0125b08: 惜取風光好。便下座。
0125b09: 上堂。太白西堂問。祖道重光即不問。格外權衡一句
0125b10: 如何道。師云。掬水月在手。進云。擊開無縫罅。親見本
0125b11: 來人。師云。摘花香滿衣。進云。鉗鎚惡辣處。料得少人
0125b12: 知。師云。再與汝一頓。進云。賞罰分明。人天瞻仰。師云。
0125b13: 自家讚嘆。進云。法王動蕩無私化。大眾歌謠共唱酬。
0125b14: 師云。隨流去也。乃云。山空無字印。水響不傳心。透脫
0125b15: 超方外。安身絕比鄰。故曰有佛處不得住。無佛處急
0125b16: 走過。不涉二途。竿頭上坐。觔斗打翻無盡界。三千剎
0125b17: 海夜沉沉。喝一喝便下座。
0125b18: 上堂僧問。太白峰高妙唱祖師巴鼻。玲瓏巖秀發明
0125b19: 向上宗乘。末後一句又且如何。師云。腳下喫一頓。進
0125b20: 云。一句迥超千聖格。大家齊唱太平歌。師云。阿誰信
0125b21: 你。進云。七十三八十四又作麼生。師便喝。僧云。禮拜
0125b22: 去也。師云。墮也。乃云。如何是禪。萬工池邊。如何是法。
0125b23: 玲瓏巖畔。如何是道。清關橋上。者三轉語會得也。分
0125b24: 明世諦流布。會不得也。爭奈現成公案。會得與不會。
0125b25: 甜者甜兮苦者苦。五五分明二十五。鹽城信女發大
0125b26: 心。一念頓超諸佛祖。還信得及麼。法門潑天開。阿誰
0125b27: 不得度。雖然如是。囌嚕囌嚕。便下座。
0125b28: 金陵達然禪德。託居士請上堂。僧問。薰風自南來。殿
0125b29: 閣生微涼。意旨如何。師云。寒毛卓豎。乃云。今朝五月
0125b30: 十五。日輪已巳屬當午。光明普照十方。物物了無迷悟。
0125c01: 天空海闊。山高地厚。雲騰鳥飛。花紅柳綠。鵠白烏玄。
0125c02: 松直棘曲。長者長法身。短者短法身。方者方法身。圓
0125c03: 者圓法身。以拄杖拍香几云。若作恁麼見解。則門栽
0125c04: 荊棘。更離那些消息。則又大地平沉。且道端的在甚
0125c05: 麼處。相識滿天下。知心能幾人。喝一喝下座。
0125c06: 老和尚忌日。拈香云。先師在生。無法與人。山僧今日
0125c07: 亦無可供養。單拈一瓣香。薰老和尚鼻孔。不圖報德。
0125c08: 只明表信。且信又作麼生表。棒頭點出超方眼。無限
0125c09: 瞎驢腳下行。
0125c10: 太守韋居士誕辰。請上堂云。還有海屋添籌者麼。出
0125c11: 來與老僧相見。僧問。光明透脫時如何。師云。八面玲
0125c12: 瓏。進云。舉頭天外。看誰是者般人。師云。且莫詐明頭。
0125c13: 問。擊碎蟠桃核。塞卻獅子口。請師道。師云。突出難辨。
0125c14: 僧喝一喝。師云。亂統作麼。乃云。天空海闊。山高水長。
0125c15: 明顯本來壽。歷彰福德容。自今至古。不遷不易。從本
0125c16: 以來。無欠無餘。隨緣不變。不變隨緣。只要瞥悟無生。
0125c17: 便見完全受用。以正法眼照耀人間。用勝妙手轉大
0125c18: 法輪。翻十惡為十善。轉八識成四智。了無明即佛性。
0125c19: 知煩惱即菩提。只在一念。功莫大焉。於是化風遍界
0125c20: 清涼。德雲滿空現瑞。人天瞻仰有路。佛祖讚歎莫窮。
0125c21: 法門廣大賴以流通。出世因緣從茲顯發。分明靈山
0125c22: 一會。至今儼然未散。正當恁麼時。頌祝一句作麼生
0125c23: 道。壽山高聳插霄漢。福海洪深不可量。拍香几云。還
0125c24: 信得及麼。遂喝一喝。卓拄杖下座。
0125c25: 二十周年請上堂。二十年來一剎那。靈光獨耀不消
0125c26: 磨。追思自是妻兒事。感應道交兩不差。流水高山逍
0125c27: 遙不盡。清風明月受用何多。不問禪道佛法。休說世
0125c28: 網塵勞。面目本來恒自在。寂光三昧任呵呵。秪如向
0125c29: 上一句又作麼生。不妨疑著。便下座。
0125c30: 上堂。佛祖示無緣慈。竹密不妨流水過。眾生慕最勝
0126a01: 因。山高豈礙白雲飛。惟有物外。狸奴刺剌腦不入膠盆。
0126a02: 故曰末後一句始到牢關。把斷要津不通凡聖。只如
0126a03: 今日。施主設齋請陞座。又如何與他相見。瞎驢草料
0126a04: 輕拈出。秋日秋風囉哩嗹。是即是。卻被諸人看破了
0126a05: 也。拍一拍便下座。
0126a06: 開爐上堂。師云。還有爐邊添炭者麼。出來相見。西堂
0126a07: 千峰問。昔日師翁道。大地分明一個爐。看來渾是火
0126a08: 柴頭。老僧信手輕挑撥。便解翻身動地流。動地流則
0126a09: 且止。只如大地是個爐子。和尚向什麼處迴避。師云。
0126a10: 是汝也跳不出。進云。忽有當爐不避底來。又如何抵
0126a11: 對。師云。闍黎性命也不顧。進云。者老漢話墮也。師云。
0126a12: 親言出親口。峰便喝。師云。學來底一般。峰又喝。乃云。
0126a13: 乾柴火爆。靈焰飛空。無明地上。左穿右穴。菩提場內。
0126a14: 七達八通。直得觀音巖玲玲瓏瓏。太白石丁丁東東。
0126a15: 十方響應。遐邇洞聞。大象舉頭看星斗。小兔側眼笑
0126a16: 清風。不動纖毫行殺活。等閒捉敗老獰龍。俱在爐邊
0126a17: 明手眼。作家相見莫從容。硬如爛泥軟似鐵。照用齊
0126a18: 施是大蟲。只如丙丁童子來求火。又作麼生。誰憶釣
0126a19: 魚江上客。玄沙原是謝三翁。遂顧左右云。還諦當得
0126a20: 麼。喝一喝便下座。
0126a21: 定海鎮臺製正法眼藏匾。懸挂法堂。延僧誦金剛經
0126a22: 一藏。請上堂問。正法眼藏休提起。臨濟宗乘是如何。
0126a23: 師云。一棒一條痕。進云。棒頭多孝子。蓋覆天下人。師
0126a24: 云。誰是其人。僧不對。師乃呵呵。乃云。格外提持。只明
0126a25: 者個。直下承當。亦非他見。向者裏分曉得去。則輝天
0126a26: 鑒地。耀古騰今。超法塵。脫世網。金剛體性迥然獨露。
0126a27: 般若妙門時時現前。堪入聖流以紹傳燈。一任普門
0126a28: 示現。隨類化生作宰官身。啟發未悟。摧邪顯正。扶豎
0126a29: 宗綱。上同佛祖化儀。下合眾生悲仰。自覺覺他。覺行
0126a30: 圓滿顯。見教外別傳。正法眼藏終古不磨。其或未然。
0126b01: 分別名相不知休。入海筭沙徒自困。復舉當時臨濟
0126b02: 祖師臨終示眾云。我去後不得滅卻吾正法眼藏。時
0126b03: 三聖禪師在會。出眾云。誰敢滅卻和尚正法眼藏。臨
0126b04: 濟云。忽有人問汝又如何對他。三聖便喝。臨濟云。誰
0126b05: 知吾正法眼藏。向者瞎驢邊滅卻。據三聖何似生遼
0126b06: 天鶻萬重雲。只一突以致臨濟忍俊不禁言。遮意許
0126b07: 千百年後令人吞吐不下。今日敢問現前大眾。如何
0126b08: 是正法眼藏。試道道看。眾競喝。師云。何得依模畫樣。
0126b09: 眾又喝。師云。亂潑作麼。復云。黃金自有黃金價。終不
0126b10: 和沙賣與人。卓拄杖下座。
0126b11: 上堂。僧出禮拜擬問。師云。今日不答話。問話者三十
0126b12: 棒。僧云。恁麼則信受奉行去也。師云。且道說個甚麼。
0126b13: 僧以坐具拂一拂。師云。少賣弄。乃云。啟期已巳半月底
0126b14: 事如何說。鼻孔若拈得眼睛又失卻。大地黑漫漫路
0126b15: 頭豈不錯。金剛手裏八稜棒。敲折須彌一額角。問諸
0126b16: 人。覺不覺萬里長天飛一鶚。阿誰知噁。便下座。
0126b17: 上堂云。還有無端特地者麼。如無山僧獨自拈弄去
0126b18: 也。乃云。今朝十一月十五。達磨不曾來東土。衲僧鼻
0126b19: 孔自遼天。何用搥胸叫冤苦。機如掣電語如雷。棒喝
0126b20: 交馳空佛祖。欲識其中意若何。木羊吞卻石老虎。喝
0126b21: 一喝便下座。
0126b22: 上堂。造漸入微。守株待兔。風流子弟。不穿破褲。須彌
0126b23: 頂上翻身。大地了無寸土。開口笑青天。人心何不古。
0126b24: 求佛并問道。頓塞風前路。突出那吒雙眼睛。一任懸
0126b25: 空敲毒鼓。死卻多少人。莫怪太莽鹵。還委得麼。便下
0126b26: 座。
0126b27: 
0126b28: 
0126b29: 
0126b30: 費隱禪師語錄卷第四終
