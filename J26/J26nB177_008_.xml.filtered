0032b01: 破山禪師語錄卷第八
0032b02: 當陽玉泉嗣法門人印正等編
0032b03: 法語一
0032b04: 示象崖西堂
0032b05: 金風遍野之時萬木凋零之際破道人閒坐林中正
0032b06: 起歸鄉之念忽值象崖長老稽首於前曰歸閩掩關
0032b07: 索法語時破道人曰以虛空為關行住坐臥也在裏
0032b08: 許著衣喫飯也在裏許屙屎放尿也在裏許迎賓待
0032b09: 客也在裏許只到千日事畢猢猻伎倆鬼家活計都
0032b10: 盧拋向威音那邊又那邊方買艸鞋尋山問水覓著
0032b11: 破道人了汝後頭一段公案。
0032b12: 示問津禪人
0032b13: 行腳衲子杖挑日月蹋遍雲山到一處見一人問一
0032b14: 機轉一語看人動靜識人好惡放下蒲團拗折拄杖
0032b15: 三十年二十年具如王氣宇口吞乾坤方去孤峰頂
0032b16: 上盤結艸菴呵佛罵祖也。
0032b17: 示萍止禪人
0032b18: 歇狂子參方行腳眼高四海氣壓諸方與祖佛結死
0032b19: 生冤家與人天分邪正眼目惟萍止禪人在破山拄
0032b20: 杖頭邊薦取誰縛汝三字則一生參學事畢矣。
0032b21: 示空外禪人
0032b22: 天地間為人到出家地步極是快活無榮可與無辱
0032b23: 可與天子不臣諸侯不友虎鹿為鄰松竹為伴眼界
0032b24: 自清不同俗塵通身徹底惟一天真天真之趣華笑
0032b25: 鳥鳴不須別覓動靜中存雖然如是只有崖前石虎
0032b26: 未肯點頭在。
0032b27: 示淑雲禪人
0032b28: 淑雲子曾向三峰觸背關頭橫行直撞挨拶些子氣
0032b29: 息吐向福城棒頭喝下自謂千了百當一日告辭病
0032b30: 叟合掌受渠三拜待渠遍參諸方再來痛與瞎禿光
0032c01: 兒一頓好罵也。
0032c02: 示息知禪人
0032c03: 知之一字眾禍之門知之一字眾妙之門此知字是
0032c04: 一粒巴豆丸是佛也他一下是魔也○他一下若
0032c05: 於此處見得徹則良知自現前矣烏用推之使息故
0032c06: 所以法華道諸佛智慧甚深無量其智慧門難解難
0032c07: 入一切聲聞辟支佛所不能知者是也蓋上人猶未
0032c08: 知之安以息而息之者耶若以息知為無知是一死
0032c09: 知則同聲聞輩不復更有眾妙之門而入眾禍之門
0032c10: 也莫把者一知字隻眼定奪越生死超凡聖只在一
0032c11: 知字上千了百當所謂唯佛與佛乃能知之試問上
0032c12: 人且道他知箇甚麼參。
0032c13: 示方知禪人
0032c14: 邇來參學之士自不辨箇端正鼻孔直管向那香臭
0032c15: 邊噉些氣味便休殊不知香臭邊最是利害所謂己已
0032c16: 眼本正因師故邪是也即云住山者其益有二一者
0032c17: 為大事不明以山中靜僻宜可易辦二者為大事已
0032c18: 明自揣力薄不能接物利生只好誅茅蓋頭獨善其
0032c19: 身耳若是破山門下恁麼說話好與三十拄杖還須
0032c20: 領到三門外自打始得。
0032c21: 示清白禪人
0032c22: 參學漢須了辦不可沉吟將日算剔起眉毛著力看
0032c23: 看渠定不隨方便渠是誰兮真恁麼有時位坐空王
0032c24: 殿勉旃。
0032c25: 示破浪禪人
0032c26: 學道人心須專志須固不被境風所動以一念萬年
0032c27: 萬年一念消之也任是魔來佛來逆來順來亦直就
0032c28: 中分曉當下便是平沉自此捨一具骨負舂汲水三
0032c29: 十年二十年肩頭腳底苦胼重生方到破山門下喫
0032c30: 棒也勉旃勉旃。
0033a01: 示翠融禪人
0033a02: 腳跟下七縱八橫頂門上兩頭三處無非只要箇中
0033a03: 分析得來頭頭皆我捨身命處也且道融禪人曾恁
0033a04: 麼一回也未若恁麼艸鞋蹋破穩坐長安苟未如是
0033a05: 含元殿裏切莫迷頭認影。
0033a06: 示琢璞禪人
0033a07: 者箇事須真參實悟法法頭頭無一絲毫不從本地
0033a08: 風光上廓徹方作人中之龍象也然以琢璞號之以
0033a09: 石中有玉玉必琢而成器焉成器則知人中龍象石
0033a10: 中之玉不相異耳。
0033a11: 示雲影禪人
0033a12: 雲影禪人欲索法語隨身舉動頂戴予曰既謂舉動
0033a13: 又如何頂戴雲影云頂戴不礙舉動舉動不礙頂戴
0033a14: 予曰如何是汝不礙處雲佇思予曰試將此處從日
0033a15: 用尋常中討得箇分曉到山野處喫痛棒也。
0033a16: 示知止禪人
0033a17: 參學二門志在恒遠將敵生死話頭貼在額上行也
0033a18: 如是參坐也如是參茶裏飯裏一動一靜參不透便
0033a19: 學學不圓便參畢竟有箇倒斷也。
0033a20: 示遍拙禪人
0033a21: 樹下墳間一食一宿味盡甜辛酸苦到處播弄唇皮
0033a22: 與佛祖捃拾餘機是我法門中龍象事也。
0033a23: 示慈援禪人
0033a24: 慈援上人請法於予予不禁口業與上人惡言惡語
0033a25: 說一絡索惟要上人會取父母未生前本來面目直
0033a26: 下提撕壁立千仞烈烈轟轟單刀直入不見有死有
0033a27: 生有凡有聖有俗有僧一道常光現前古今三世不
0033a28: 別真到恁麼田地真獲如是威光快買艸鞋遍參知
0033a29: 識向他門頭戶底保養聖胎聽緣行道方不辜負生
0033a30: 平志也勉之。
0033b01: 示恆範禪人
0033b02: 禪和子樹精進幢披忍辱鎧無論凡之與聖智之與
0033b03: 愚勞之與逸生之與死單單貴稟此心此志將者些
0033b04: 子恍惚處要明白要究竟決了終身之志豈可浩浩
0033b05: 來天地間辜人負己作一場虛生浪死人哉若如此
0033b06: 則銅枷鐵鎖鋒刀劍戟無時不在無時不臨欲逃無
0033b07: 地欲竄無門正所謂毫釐繫念三塗業因瞥爾情生
0033b08: 萬劫羈鎖果是箇漢向未舉念之先一覷破去再來
0033b09: 東塔門下索取艸鞋錢亦未遲在。
0033b10: 示參白禪人
0033b11: 禪和子志於行腳涉水登山瞻風撥艸飲餿茶喫臭
0033b12: 飯栖雲堂臥霜榻受種種苦辛只為各人衣線下一
0033b13: 點恍惚處然而者點恍惚欲從自決則頭上安頭欲
0033b14: 從人決則斬頭覓活如是二邊互起互倒渾無決者
0033b15: 故曰恍惚所以溈山問仰山云子之所得還是自性
0033b16: 得從人得仰云雖是自性宗通亦假稟受師承吾觀
0033b17: 二老酬酢良有深意定不是從自己乾爆爆地不假
0033b18: 他人亦不是向他人水漉漉地不假自己鍼芥相投
0033b19: 水乳相合啐啄同時師資緣合的非一日而契之者
0033b20: 也偶一僧問和尚眉毛還在麼予便打一掌云山僧
0033b21: 因病筆許多葛藤爾更躊躕漆桶子依然不快。
0033b22: 示隱輝侍者
0033b23: 佛祖以心印心之法無論智之與愚凡之與聖僧之
0033b24: 與俗男之與女貴在知有箇事畢竟不從人得須是
0033b25: 猛著精彩壁立萬仞契取不疑之處方買艸鞋遍參
0033b26: 知識遭人唾罵也。
0033b27: 示默融禪人
0033b28: 禪和子為生死行腳切忌石頭路滑轉盻則蹉過腳
0033b29: 跟直前則撞斷眉目畢竟作麼生看腳下咄。
0033b30: 示應如禪人
0033c01: 參禪打坐透露鼻祖家風勿論根器利鈍都盧將生
0033c02: 死二字貼在額頭上行也如是參坐也如是參參來
0033c03: 參去參到心識不行言思路絕處把生死二字向早
0033c04: 晨淨面時一摸摸掉永不疑生疑死疑聖疑凡橫身
0033c05: 天外舉步大方奮獅子威潛行密用鼓老婆舌開道
0033c06: 群迷庶不枉他方行腳蹋遍雲山處處欠艸鞋帳也。
0033c07: 示妙旨禪人
0033c08: 近日一夥禿居士走入空門東去聽兩句西去聽兩
0033c09: 句陳爛葛藤便去張家村李家巷賣口頭饒婆舌魔
0033c10: 魅人家男女逢一智人面前口如扁擔眼似流星者
0033c11: 等種艸不但將金博寶連自本恐難便宜豈如我妙
0033c12: 旨禪人初遊講肆便知者鼓笛總不恁麼打披枷帶
0033c13: 鎖走到萬峰門下纔開臭口問及常住真心萬峰信
0033c14: 口道箇今夜有客不能為汝說臨行辭去住山聊書
0033c15: 影響以嘉其志待伊異日漆桶子破蹋著秤錘不可
0033c16: 謂是鵝卵石也勉旃勉旃。
0033c17: 示圓融禪人
0033c18: 蹋荊棘破風塵畢竟以生死為急務若或不爾縱是
0033c19: 一副鐵心肝只恐三日風四日雨終不免要生銹也。
0033c20: 示聞修禪人
0033c21: 割愛辭親負衝天意氣把將生死二字貼在額頭上
0033c22: 行也如是參坐也如是參參來參去參到心識不行
0033c23: 處如槁木寒灰之際只有一念怖生死之心靈靈蠢
0033c24: 蠢欲了未了恍恍惚惚當斷不斷凝然似有物礙此
0033c25: 是聖解凡情縛脫兩橛之所使然也就中急討巴鼻
0033c26: 始有少分相應卜度長短則雲月是同谿山各異耳。
0033c27: 示巔石禪人
0033c28: 孤峰絕頂結箇團標坐視雲漢雖然其力未充氣吞
0033c29: 海宇有時拈華弄月笑傲山林何拘金剛圈跳不得
0033c30: 栗棘蓬吞不得復來中慶門下討甚麼碗咄。
0034a01: 示字水禪人
0034a02: 字水拙公同吾川北人也正所謂同條生不同條死
0034a03: 渠往南遊歷諸講肆而滑口頭露布有年聞吾儕豎
0034a04: 剎竿江南福城而又歸蜀萬峰則兩慕之心始適於
0034a05: 是躍然頂笠而來泛識門墻無非聚一夥禿居士相
0034a06: 習打鬧其志疑信半著又經一載自去黑山鬼窟搬
0034a07: 弄幾番稍通口氣聆予遷中慶而特特破家散宅來
0034a08: 入者箇保社著予腳手大放憨睡饑餐渴飲盡是本
0034a09: 地風光咳唾掉臂全彰殺活機柄迴視十年前殘羹
0034a10: 餿飯糞袋糟囊悔何可及予以憫念未息走北奔南
0034a11: 缽袋子無著落處拙公亦可代擔第慮力猶未充且
0034a12: 付法語佳志異日撞頭磕額兩手分付一任東賣西
0034a13: 弄出吾儕醜也勉旃勉旃。
0034a14: 示百拙禪人
0034a15: 禪和子擔囊負缽入一叢林進一保社只以此事為
0034a16: 懷更無別般伎倆方是人中之龍獸中之獅也故以
0034a17: 龍象獅子稱之然而龍象獅子形威不同爪牙皆一
0034a18: 也只此一處同則知佛祖大機大用通身是遍身是
0034a19: 豈虛語哉。
0034a20: 示離指禪人
0034a21: 法道秋晚祖風正替望爾輩如急水灘頭撐篙只得
0034a22: 拌命著力安云住山取適偷安為志臨行欲吾儕惠
0034a23: 艸鞋錢只得信筆記箇帳在壁頭上也待異日共爾
0034a24: 打算呵呵。
0034a25: 示汝水禪人
0034a26: 長連床上一句話頭鐵壁銀山直教粉碎母問魔來
0034a27: 佛來天來龍來神來鬼來即此一覷覷破。
0034a28: 示重雅禪人
0034a29: 重雅禪人入室請益余微笑不語伊佇立疑情不釋
0034a30: 予遂造口業大訶曰你是那處欠少還嫌些甚麼試
0034b01: 說看伊仍不釋予曰穿衣喫飯處迎賓待客處屙屎
0034b02: 放尿處一切時一切處看是阿誰分上欠少惡禿不
0034b03: 薦待到何時余在他方老宿處如蚊子上鐵牛也。
0034b04: 示掌如禪人
0034b05: 為僧一番畢竟坐一所在聽講幾句經文坐幾日枯
0034b06: 禪若行若坐自是有一段光景一分下落買艸鞋行
0034b07: 腳窮山涉水登人門戶喫人茶飯辯是論非從前知
0034b08: 非是我錯過好光景好時節始信東瓜直儱侗瓠子
0034b09: 曲彎彎。
0034b10: 示華仲李孝廉父太初老居士
0034b11: 人子之心誰箇不有惟華仲公向我天童老和尚拳
0034b12: 頭巴掌邊深知痛癢欲作大法船載三宗九族高登
0034b13: 彼岸先為七十老父太初老大人請法語山僧遙空
0034b14: 合掌試問大人耄耋時所見與孩孺時所見為同為
0034b15: 異如不異即知變滅中原不變滅即知大人悟取金
0034b16: 剛不壞身也。
0034b17: 示月江藏主
0034b18: 昔有一婆子請古德轉藏經德遶禪床一匝云與汝
0034b19: 轉經竟婆云比來請轉全藏如何只轉半藏試將此
0034b20: 則公案參取看如何是一藏如何是半藏。
0034b21: 示丈雪禪人
0034b22: 辭親割愛浪跡江湖披一絲挂一綹赤條條地眼空
0034b23: 諸方將謂有幾箇面目露遼天鼻孔及至行腳遍來
0034b24: 親見佛恩仍是痛罵痛打連者一點氣息尚容不得
0034b25: 雲瓢雪笠霜飯冰茶復吞復吐只令冷心腸一副賣
0034b26: 弄與人豬嫌狗不欲始到佛恩門下抱贓叫屈。
0034b27: 示梵埜行者
0034b28: 橫寫順寫無一箇元字腳寫得著長篇短篇無一言
0034b29: 盡者張紙只有者寫說不到處是箇甚麼咄也是烏
0034b30: 龜向火。
0034c01: 示素微禪人
0034c02: 擔囊負缽入一叢林進一保社必以生死為急務看
0034c03: 生從何來死從何去勿論歲月以徹為期忽地裏撞
0034c04: 著箇漢問渠行腳事如何面面相看口如木。
0034c05: 示法空戒子
0034c06: 乘急戒緩戒急乘緩無出一信得及把得住以歲月
0034c07: 期料不得盡形命而已非但以戒執身以乘運心務
0034c08: 要在緩急處著力忽地裏覷破始知廣額屠兒放下
0034c09: 屠刀頓然成佛猶是不唧溜漢勉之。
0034c10: 示含光禪人
0034c11: 懸崖撒手未敢承當絕後再甦欺君不得此乃啟迪
0034c12: 後昆不可得少為足之謂畢竟要透頂透底大休大
0034c13: 歇一番永無退轉非是以口耳之學百機百巧攢華
0034c14: 簇錦便謂是向上關捩也。
0034c15: 示大石徐居士
0034c16: 但凡有事直頭虛應空閒時或坐或行痛念此身終
0034c17: 歸敗壞惟有怖生死心昭然如此只是不知下落何
0034c18: 處即將此心默默提持不是心不是佛不是物畢竟
0034c19: 是箇什麼參來參去自合有箇倒斷處也。
0034c20: 示景山趙居士
0034c21: 參禪念佛二門究竟生死為極了知生死別無禪參
0034c22: 別無佛念有佛念則是生死中佛有禪參則是生死
0034c23: 中禪於是二中間未夢見生死在還知麼生從何來
0034c24: 死從何去參。
0034c25: 示唯心禪人
0034c26: 法法頭頭不離當處舉念即覺便是放身捨命之時
0034c27: 節也而人不悟強去節外生枝數番顛倒及至臨頭
0034c28: 一場無益蓋是自生分別非怨聖賢有所未說也。
0034c29: 示玉寰向居士
0034c30: 學道無論智愚秖貴信得及把得住萬年一念一念
0035a01: 萬年只將怖生死心孜孜切切看箇無夢時主人公
0035a02: 在甚麼處忽地裏築著磕著薦取者一著子明白成
0035a03: 佛成仙亦同是夢始知朝聞夕死之道也。
0035a04: 示紹儀何居士
0035a05: 做工夫如急水灘頭撐篙相似撐得一篙退卻十篙
0035a06: 拌命捨死撐去撐得無可用力處撥轉船頭處處皆
0035a07: 岸也勉之。
0035a08: 示獻南張居士
0035a09: 終日向文不加點處卒難下手一畫未有時真宗默
0035a10: 契始於無說無形之際則河馬負圖洛龜呈書稍露
0035a11: 一著子是我獻南張公一刀兩段也呵呵。
0035a12: 示渭陽金居士
0035a13: 六道中已巳知是人堂堂相貌堂堂體裁堂堂作事無
0035a14: 一法不周無一法不具如是具足而不會是法者乃
0035a15: 人中之土木也汝所云即此不會他離此不會他之
0035a16: 二語貧道詰之曰離即且置試道他是何物不覺汝
0035a17: 真獅子兒便解哮吼了也咄咄勉之。
0035a18: 示佛掌侯居士
0035a19: 人迷生死中不識生死之苦若鳥不識空魚不識水
0035a20: 然猛出是者即在當念觸一事遇一境生一計便是
0035a21: 好消息好時節好意思人多於此忽略於此蹉過於
0035a22: 此自棄如鳥空魚水不相別也是以病僧見是輩痛
0035a23: 與棒熱與喝佛與掌令人頓出生死窠臼不留一元
0035a24: 字腳教人如何若何招萬劫繫驢橛之禍故號佛掌。
0035a25: 示耀泉丁居士
0035a26: 者箇事如雲長刀方天戟非大力量者安能荷之我
0035a27: 耀泉居士身雖在家而秉是刀不怕不勝生死魔軍
0035a28: 勦滅聖凡窠臼也。
0035a29: 示念中程居士
0035a30: 在家學出世法若火中生蓮驢中生驥最難行而行
0035b01: 之最難斷而斷之最難忍而忍之最難棄而棄之非
0035b02: 純鋼肩頭生鐵肝膽必不能擔荷既荷是法做買做
0035b03: 賣識貴識賤遇喜遇怒動聲動色豈是法外別有主
0035b04: 宰乎主宰是法外物乎但不曾二六時中融會得來
0035b05: 竟認為兩橛耳若是皮下有血漢子一聞千悟直下
0035b06: 頓了在買賣而買賣在貴賤而貴賤在喜怒而喜怒
0035b07: 在聲色而聲色烏用欣厭而二其心哉所以即生死
0035b08: 而般涅槃即塵勞而作佛事良有以也既無如是氣
0035b09: 岸無如是威光無如是受用且將本參話頭密密舉
0035b10: 起諦審諦思如何是我本來面目背脊直豎兩眼微
0035b11: 開頻頻參究痛錐痛劄歲久歲深自合有箇倒斷處
0035b12: 也勉之。
0035b13: 示荊獻羅居士
0035b14: 居士參禪貴圖契悟佛祖機關徹透今時露布與衲
0035b15: 僧家同長連床上行住坐臥了此餘生畢竟巴鼻處
0035b16: 請著眼看是箇甚麼參。
0035b17: 示起予曹居士
0035b18: 盡生平伎倆搬弄種種法門無逾參究一門甚是捷
0035b19: 當以念佛底是誰畢竟薦取誰字下落則種種門種
0035b20: 種法皆我一道也勉旃勉旃。
0035b21: 示楫吾楊居士
0035b22: 學道人須具頂天立地底風骨則現形應物自合與
0035b23: 理符契然後靜慮身心日益日損畢竟逐一事執一
0035b24: 法參透生死關頭同千聖一箇鼻孔出氣始不負共
0035b25: 山野聚頭打口鼓子也勉之。
0035b26: 示近宸張居士
0035b27: 第一纔上蒲團眼當平視休去歇去一條白練去古
0035b28: 廟香爐去則身安道隆也即佛曰初善第二行住坐
0035b29: 臥惟一話頭頓在面前如澄潭秋月觸波瀾而不散
0035b30: 然後發大疑情也即佛曰中善第三從舉起處承當
0035c01: 言句下頓了如擲劍揮空勿論及之不及貴承當不
0035c02: 貴推托也即佛曰後善。
0035c03: 示仁伯馬居士
0035c04: 參禪學道貴在生死心切二六時中不可間斷行時
0035c05: 且道行的是誰住時且道住的是誰坐時且道坐的
0035c06: 是誰臥時且道臥的是誰畢竟誰作主宰忽地裏覷
0035c07: 破者著八字打開縱橫無礙始知張拙秀才道隨順
0035c08: 世緣無罣礙涅槃生死等空華。
0035c09: 示從之馬居士
0035c10: 人生天地間赤條條無可把尚不沾滯竟無一法當
0035c11: 情只體取正睡著時主人公在甚麼處但凡有事直
0035c12: 頭虛應正應物時亦不是別物如此參去勿論歲月
0035c13: 以徹為期終不得甕中走出鱉也。
0035c14: 示道標呂居士
0035c15: 學道人志須遠大一切時中只將怖生死底心刻刻
0035c16: 在念看箇不是心不是佛不是物是箇甚麼不拘歲
0035c17: 月以徹為度然所徹者不是別有箇物只在不疑生
0035c18: 不疑死則法法頭頭無不是子放身捨命處也。
0035c19: 示文靖馬居士
0035c20: 學道貴乎明心見性則為究竟處也然而做工夫必
0035c21: 須先發三種心一者信心信自心是佛故二者精進
0035c22: 心遇境不退故三者發遠大堅固心畢竟克果故如
0035c23: 是具此三心期生死不相干之地了鬼神覷不破之
0035c24: 機必此而得也就中素所信所疑或念佛或誦經日
0035c25: 有定課此是漸入之門及以念佛至一心不亂淨念
0035c26: 相繼為則也參誦有經義不明語關未透處是話頭
0035c27: 是巴鼻不可終日因循即在行住坐臥茶裏飯裏無
0035c28: 容間斷把作一件最要緊事做以恆心為主不出一
0035c29: 動一靜忽地裏觸發如貧得寶如暗得燈如饑得食
0035c30: 始信佛祖不欺人也。
0036a01: 示恆初禪人
0036a02: 修行戒為本參禪悟為極惟此二門餘則方便多門
0036a03: 也畢竟如何得入驢揀乾處尿羊擇溼處屙。
0036a04: 示蓮月禪人
0036a05: 雪笠雲瓢登山涉水凝然一片行腳苦志始可得到
0036a06: 故鄉田地然而故鄉田地古德曾疑忽一日觸發乃
0036a07: 云山前一片閒田地叉手叮嚀問主翁幾度賣來還
0036a08: 自買為憐松竹引清風老僧無別指示即此書為爾
0036a09: 等薦取閒田地一著勉之。
0036a10: 示靈隱禪人
0036a11: 參話頭做工夫只要信得及把得住莫被境風所鼓
0036a12: 腳跟不定自此從迷入迷甘赴死門者何限況爾等
0036a13: 英資出類如何因循終日難道禪有揀擇道有嫌疑
0036a14: 可惜不在日用裏體取試問如何是日用事無別惟
0036a15: 吾自偶諧此處著隻眼好。
0036a16: 示雲幻禪人
0036a17: 老僧年來不打者鼓笛久矣終日對幾箇俗漢子和
0036a18: 其光同其塵以了此事豈知爾等頂笠腰包始事象
0036a19: 崖吾徒因棄世得得到老僧處究竟此段因緣老僧
0036a20: 只得向一毫頭上與子徹去試問者一毫頭上如何
0036a21: 徹耶咄子的自家寶藏不守沿門乞食作麼。
0036a22: 示繡石禪人
0036a23: 打口鼓子說禪說道都是我衲僧家習氣未是本分
0036a24: 作家若是本分作家如愚如訥隱隱地自是與人不
0036a25: 同又不可不識一丁裝作如是愈加不本分所謂本
0036a26: 色住山人亦無刀斧痕。
0036a27: 破山禪師語錄卷第八
0036a28: 嗣法門人　蜀龍安府獅子院性道　古果州
0036a29: 盛山佛巖印顯甲同刻
0036a30: 破山和尚語錄第八卷　堆藍弘禮禪人對
0036a31: 　秀水謝文英書　倪君亮子天章刊
0036a32: 康熙庚申年孟春月禾郡楞嚴寺般若坊附疏
