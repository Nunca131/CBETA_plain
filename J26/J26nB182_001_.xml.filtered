0439a01: 萬如和尚語錄序
0439a02: 昔如來以一大事因緣出興於世續其命者荷擔之
0439a03: 責無時可懈故未悟悟難悟已己守難守已己行難往往
0439a04: 有善力偶諧雖名唱道秪屬世諦流布於祖父田園
0439a05: 未免拋家失業非具正見達圓機如覆載無心順應
0439a06: 不滯者不能堪斯任也吾於萬如大師深嚮往焉師
0439a07: 受法天童老人不事矜炫深居一庵與二三衲子草
0439a08: 衣木食多歷年所昨冬親覲老人還適緇素合詞堅
0439a09: 請方起諾之會閩江善信不遠千里虛曹山法席請
0439a10: 師開爐於是飛錫南指勉應一期復棄而還則龍池
0439a11: 勤舊齎彼中名公暨諸檀護尺牘請師繼席龍池為
0439a12: 祖父開化地慈音勝軌昭然在前照耀等於日月自
0439a13: 非本際契合若磁石之於鐵自然相吸者安能踐其
0439a14: 位披其衣行其令哉師雖每事恬退而時緣稔會法
0439a15: 爾難辭況通真達俗等心普愛隨宜攝受真得一行
0439a16: 三昧者今讀其語有收有放全殺全生肘後靈符逗
0439a17: 機發藥殆所謂腕頭不費絲毫力恢恢乎游刃有餘
0439a18: 地者矣夫順風之呼應者加疾當兩世化緣已熟纘
0439a19: 其緒者暨茨丹雘以終厥圖事半功倍前哲有光使
0439a20: 人謂禹門不死天童復生蓋深蓄厚養培之者有素
0439a21: 也為報百川來朝此地請歌唐人龍池篇為左券焉。
0439a22: 晉昌唐世濟敬題
0439a23: 
0439a24: 
0439a25: 
0439a26: 
0439a27: 
0439a28: 
0439a29: 
0439a30: 
0439b01: 萬如禪師語錄序
0439b02: 萬如大師住持東塔隨機響應廣度含靈余謁
0439b03: 師禪室中偶舉因緣數則絲來線去大有作家風規
0439b04: 且喜天童一枝佛法又與麼流將去也。
0439b05: 海岸道人黃端伯拜題
0439b06: 
0439b07: 
0439b08: 
0439b09: 
0439b10: 
0439b11: 萬如禪師語錄序
0439b12: 德山入門便打臨濟入門便喝何處更著文字語言
0439b13: 然浮山以一偈識白雲祥庵主以一轉語識聰老香
0439b14: 林遠在雲門作侍者十八年稱大悟辭行時一語不
0439b15: 愜更留三年古人重言句如此蓋貴知其落處耳末
0439b16: 法淆訛雌黃莫辯非具正知正見續佛慧命嫡嫡相
0439b17: 承誰能於十斛驢乳以一滴獅子乳迸散卻萬如大
0439b18: 師天童密和尚法嗣也天童得法於幻老人上溯臨
0439b19: 濟為第三十世源流歷然譜牒具在單拈白棒掀翻
0439b20: 窠臼穿盡天下衲僧鼻孔令十方參學義路偷心無
0439b21: 處棲泊萬大師於師傳秘密深入閫奧親承囑累宗
0439b22: 風大振今所居龍池故幻老人選佛場雲山鐘拂提
0439b23: 唱重新遂使幻老人當年燈花熚爆聲雷轟電掣照
0439b24: 天照地孫祖同堂靈山一會儼然未散豈非栴檀之
0439b25: 宿緣震旦之勝事哉所願一切有情於此法語若見
0439b26: 若聞若相傳頌如聞塗毒鼓喪身失命去。
0439b27: 佛弟子梁谿高世泰齋沐書
0439b28: 
0439b29: 
0439b30: 
0439c01: 萬如禪師語錄序
0439c02: 臨濟一宗代有杰起至天童密老人乃復載振凡瓶
0439c03: 錫所臨法筵龍象師師濟濟遐邇四眾聞風神肅猗
0439c04: 歟休哉可稱極盛矣吾萬大師參承有年得印心印
0439c05: 今其據座敷揚拈條白棒斷人命根若方便接引處
0439c06: 橫說豎說有說無說俱是大師婆心昊也捧讀大師
0439c07: 語錄見其掃盡枝蔓抉剔本根斬絕理路單明向上
0439c08: 真機所謂獅子出窟百獸潛蹤億千載之下何時何
0439c09: 地何人而不歸向於大師也哉斯臨濟一宗得密老
0439c10: 人而中興而大師於老人又始稱克家之子謹序。
0439c11: 檇李如如居士黃承昊敬題
0439c12: 
0439c13: 
0439c14: 
0439c15: 
0439c16: 
0439c17: 
0439c18: 
0439c19: 
0439c20: 
0439c21: 萬如禪師語錄序
0439c22: 萬如和尚於崇禎辛巳間開法如如禪院剎竿方建
0439c23: 日繞千指歲殣洊臻香積無匱爾時語錄初就即屬
0439c24: 埽道人為序序曰嘗論震旦聖賢之書一言半句儘
0439c25: 可徹底不得徹者滯語言文字也于是大部般若西
0439c26: 來以梵書左行滴骨滴髓開示何言非棒喝何句非
0439c27: 麻三斤乾屎橛無奈語言文字習氣熟爛認翻譯不
0439c28: 認般若辜負黃面老子婆心無出頭吐氣分于是面
0439c29: 壁老子西來抹煞翻譯經典單提直指人心見性成
0439c30: 佛詎知八字流傳益添爛熟話頭公案支離曼衍三
0440a01: 車八藏難分軒輊認得棒喝字麻三斤乾屎橛字者
0440a02: 曾不認得西來意無乃此方語言文字實為魔崇何
0440a03: 若并此八字梵書左行之教震旦人摸索鼻孔不著
0440a04: 庶得少分相應有日地一聲響耶昔高坐道人不
0440a05: 學晉語非簡應對之煩的是面壁前直指一著子今
0440a06: 萬如和尚幻住苧溪微塵剎裏機緣湊泊說法熾然
0440a07: 隻眼冷看卻不曾道著一字句一時騎臨濟項築天
0440a08: 童肋掀倒黃面面壁兩老子窠臼總是到家後白地
0440a09: 風光不許旁人將甜頌蜜多澆佛頭一點也倘此時
0440a10: 有菩提流支在應彈指讚歎仍翻梵書左行轉流西
0440a11: 土兩老子見之咄咄怪叱震旦中語言文字盡的的
0440a12: 西來意的的威音王那畔事無有差別云此序自明
0440a13: 迨清已巳閱滄桑萬和尚延主龍池整頓祖庭歷有歲
0440a14: 年復經鼎革於順治丁酉示寂之後法嗣介為重梓
0440a15: 如如曹山禹門三會語錄送入楞嚴紫柏院經坊附
0440a16: 藏流通拮据將事可謂法門幹子矣奈因龍池原本
0440a17: 付囑機緣輒多更無異同於是同門昆季自立素嚴
0440a18: 中明古鏡松若古鑑法海永如爾初一輩法嗣群起
0440a19: 有言和尚語錄行世多冊自于丁酉春彙刻全部刪
0440a20: 存十之一二編為十卷時欲送入藏坊因梓敘不恭
0440a21: 留鎮龍池覆按生前原本持論確有證據質成於埽
0440a22: 道人稍加點定字句真蹟得還舊觀此慧命衣缽所
0440a23: 關法語義難假借片時率爾徐復翻然因為錄成原
0440a24: 序明著事宜以白諸方而昭千古謂是震旦中語言
0440a25: 文字可謂是西來意梵書左行亦可而萬和尚光明
0440a26: 且長炳於三千大千世界矣。
0440a27: 順治己巳亥春仲國子司業前戊辰二甲進士虞衡郎
0440a28: 副廷尉曹溪憨祖弟子福徵道一居士譚貞默槃
0440a29: 談謹譔
0440a30: 
0440b01: 萬如禪師語錄目錄
0440b02: 卷首
0440b03: 序文傳
0440b04: 卷第一
0440b05: 住浙江嘉興府如如禪院語錄
0440b06: 卷第二
0440b07: 住福建興化府曹山上生禪寺語錄
0440b08: 卷第三
0440b09: 住荊谿龍池山禹門禪寺語錄
0440b10: 卷第四
0440b11: 荊谿龍池山禹門禪寺語錄
0440b12: 卷第五
0440b13: 荊谿龍池山禹門禪寺語錄
0440b14: 卷第六
0440b15: 荊谿龍池山禹門禪寺語錄
0440b16: 卷第七
0440b17: 示眾
0440b18: 機緣
0440b19: 卷第八
0440b20: 法語
0440b21: 拈古
0440b22: 頌古
0440b23: 卷第九
0440b24: 書問
0440b25: 真讚
0440b26: 自讚
0440b27: 卷第十
0440b28: 佛事
0440b29: 雜著
0440b30: 偈
0440c01: 行實
0440c02: 行狀
0440c03: 塔銘
0440c04: 
0440c05: 
0440c06: 
0440c07: 
0440c08: 
0440c09: 
0440c10: 萬如禪師語錄目錄終
0440c11: 荊溪龍池老和尚列傳
0440c12: 檇李嚴大參呂嘉祐仝校正
0440c13: 
0440c14: 師浙之禾郡秀水張氏子也諱通微號萬如嬰齡喪
0440c15: 父隨母金氏育于外家稍長從世父習業遽有出塵
0440c16: 之志年十九投郡南興善寺禮涵初公脫白後參方
0440c17: 受具戒閱禪關策進遂提撕無字公案歷扣名宿偶
0440c18: 閱楞嚴至諸可還者自然非汝不汝還者非汝而誰
0440c19: 恍有所得往參湛然澄和尚問無夢無想話一日湛
0440c20: 上堂云眾兄弟且道一切放下阿那個是主人公豎
0440c21: 拂子云舉頭天外看誰是我般人師聞若暗入明特
0440c22: 歸養母遂卜居於華嚴橋之西刱凈明菴居處是時
0440c23: 密雲師翁住鹽官金粟寺師造其室翁一見便問者
0440c24: 位僧那裡師便喝翁云老僧過在什麼處云再犯不
0440c25: 容云犯後如何師擬議翁便打云該我打你師汗流
0440c26: 浹背從此心中疑塞仍歸事母朝夕剋證一日入城
0440c27: 聞人家打小廝云看你藏在那裡去師聞之釋然遂
0440c28: 口占偈云沒處藏沒處藏全身獨露在街坊堪笑華
0440c29: 亭擺渡漢葛藤打得太郎當雖然尚未自肯適因母
0440c30: 逝遂再之金粟由是情不移物立志益勁一日見僧
0441a01: 問師翁云如何是佛法的的大意曰近前來僧近前
0441a02: 曰老僧從來未曾眼花僧罔措師聞洞徹玄旨頓釋
0441a03: 從前寶惜及觀經諸公案是甚麼弄猢孫圈繢欣歸
0441a04: 舊隱有居士黃清伯者與師道契日深遂鳩資買民
0441a05: 屋易名桐月菴遷師居之寒暑一衲學不雜習經史
0441a06: 傳紀一目知源師雖了悟縱奪隨方意不傲物交接
0441a07: 沖和禾之士大夫咸推師德請主東塔師辭讓不已巳
0441a08: 遂勉赴焉一時聞風趨影道俗具瞻於是結拈花社
0441a09: 以策勵仝志居三載四方耆宿咸來咨決於師師每
0441a10: 卻席以待如杭郡司李端伯黃公臨禾必問道於師
0441a11: 機緣載語錄中師臨眾寬直所是必進之以禮非是
0441a12: 則規之以道及辭院之日內外眷戀如失依怙焉崇
0441a13: 禎乙亥冬天童老人七十大慶師懷香拜祝入門便
0441a14: 喝翁云胡喝亂喝師又喝翁又云胡喝亂喝師遂禮
0441a15: 拜翁打云你再喝喝看師云蒼天蒼天便行翁呼云
0441a16: 萬如我直下疑你者兩喝道道看師云歇歇與和尚
0441a17: 道遂出自茲師翁鍾契固留住山師以院事辭歸未
0441a18: 久退院尋依座下命典客司次侍巾缶方親智證咨
0441a19: 辯益新一日翁問師云般若無知無所不知速道速
0441a20: 道師拍膝而出又侍次舉一翳在眼空花亂墜你如
0441a21: 何會師諾聲便出又一日問師云薰風自南來殿閣
0441a22: 生微涼汝作麼生會師云嚴霜初降徹骨皆寒曰天
0441a23: 地懸隔師拂袖出復呈頌云薰風自南來殿閣生微
0441a24: 涼遍界寒毛豎將身衲被藏鼻息鼾鼾一覺醒從來
0441a25: 越國是南方師翁深加器重歲丁丑履素黃公承昊
0441a26: 致書迎師歸舊隱翁遂授師大法之囑因山主履素
0441a27: 別號如如居士故欣然書如如菴匾額是以改桐月
0441a28: 為如如菴也於時德聲益彰三年如菴遂成叢席辛
0441a29: 巳冬檀護躬請開法四眾駢集千指悅依壬午履素
0441a30: 公蒞任閩憲公清風儉節一臨境俗易民歡聞曹山
0441b01: 法席久虛鐘鼓聲沉杳公馳書有住持之請師欣然
0441b02: 以赴進院之日公親臨請法升座其參叩盈室而風
0441b03: 行閩粵是歲天童師翁示寂于台之通玄師聞計奔
0441b04: 往且迎翁全身入塔于天童時癸未二月也居無何
0441b05: 而隨有龍池之請龍池者元一源禪師受得法師某
0441b06: 逢龍即止之識始卓錫於上龍池次成叢林于中址
0441b07: 當是時源師三賜號五敕大剎俱辭謝而獨休老乎
0441b08: 其間其骨塔遺頹幻祖在日囑遷共一塔焉有憑虛
0441b09: 閣避暑窟尚在餘廢莫知其代迄神廟間林壑寥落
0441b10: 于時有毘陵唐太常凝菴公者居京師問道於幻祖
0441b11: 機契執弟子禮遂延祖南來卜居于此即今下龍池
0441b12: 是也重闢堂宇大成法席題曰禹門院而濟上宗風
0441b13: 從茲得振於南矣歷甲寅幻祖西歸密翁禮奉三祀
0441b14: 方鄙接踵開法因仝門眷屬不相為謀遂拂衣長往
0441b15: 一虛此席念有三載維時翁主金粟赴黃檗遷育王
0441b16: 後居天童所至道風遐播王公貴戚無不傾仰翁雖
0441b17: 時戀祖庭不免千里間隔且眷屬藩衍日久事生勤
0441b18: 舊滌塵公者商之郡邑檀護議請天童法嗣擇其德
0441b19: 量相宜者來繼此席俾山門尊重檀護悅其言輒致
0441b20: 書天童敦請適因師翁葬事同門畢集眾兄弟咸推
0441b21: 師主龍池為久遠之計遂以書敦請師慨然應諾踵
0441b22: 幻祖繩規而虛己巳接物和風滲人一住十六載明道
0441b23: 德之廣振祖父之條內外遠近一時悅服始信眾舉
0441b24: 之不謬耳師初入院薪不繼炊廩無儲積甫三載適
0441b25: 遭鼎革烽煙遍布劍戟封林村埜之民輒城移山遯
0441b26: 所留僧伽黎輩兀然蕭寺中憑陵冠盜時恐唚膚及
0441b27: 骨有謂師曰事將逼迫奈何師曰行教化臨患難自
0441b28: 古不免況祖塔重係奚可委而去之寧束手俟命而
0441b29: 已巳眾聞師語併力堅持幸無恙嗚呼為祖擁護為道
0441b30: 持身而臨難不懼者求之於時孰若師乎歷乙酉越
0441c01: 丙壬間雖天步初安道路間尚草竊充斥但聞入龍
0441c02: 池者喟然興善遷義或操戈入院瞻師顏聆師語皆
0441c03: 拜謝而去繇是樵採入山之童牧俱沾師德云當是
0441c04: 時禾中檀護屢致書迎師謂如菴為師發跡之地欲
0441c05: 求重理緣兵燹之後蕪穢不治師不忍從前心力隳
0441c06: 于一旦於己巳丑春至禾晤諸檀越耑為如菴囑托務
0441c07: 求得人泊一夕即返毘陵不意山中忽被橫累有囚
0441c08: 執僧行去者師聞之駭異不知殃及何由適常郡協
0441c09: 鎮曹公虎慕師拜訪一見投誠敘次有山中書報遂
0441c10: 對眾開緘始知波及之累即將事細白於曹公公曰
0441c11: 龍池雖密邇寇穴海內誰不欽仰為祖師道場即全
0441c12: 身擔任親提面鞠其事一山之安賴公之佑也此非
0441c13: 道德所感何機偶若斯耶時又屢經歲饉海內叢林
0441c14: 俱告窘唯山來眾甚多執事謂師曰廩虛庫乏將若
0441c15: 何師意殆欲言時尚未出口座下弟子各以意領而
0441c16: 罄囊典衣捐金持化來眾以安於是口碑載道參慕
0441c17: 爭先四方列剎莫不渴仰師至時徑山天童興善累
0441c18: 次求請師以祖庭塔立刱守非易概謝不赴順治癸
0441c19: 巳仲夏師臨花甲之慶緇白披誠而祝者罔辭遠邇
0441c20: 跋涉稱一時盛事云師三建法幢任必先勞早夜勤
0441c21: 督弗倦衲子升堂入室者機融利鈍病去膏肓撫眾
0441c22: 御下老幼咸宜猥屑頑愚者師亦恕容相待聆師之
0441c23: 誨皆抱謝負愧焉眾中有病者師必躬臨撫慰恒以
0441c24: 香資備藥餌調治師歷嘗甘苦自居禹門祖道重新
0441c25: 百廢具舉道勝之韻應若春姁人人實往虛歸乃至
0441c26: 林木增翠草色遙香檀信雲湊雨合皆不期然而然
0441c27: 洵德符道化所至也師闡化念有餘載有語錄若干
0441c28: 卷行于世師世壽六十四法臘四十五所化者數千
0441c29: 嗣印者數十剃度者二百餘人丁酉元夜舟在燕都
0441c30: 普濟院忽得夢境自立露地見大雪飄身口齒俱墮
0442a01: 遂以手捧牙而覺遂增疑慮急欲遄歸次日告其院
0442a02: 主主曰此夢中幻境何足怪焉勉留堅請結夏解制
0442a03: 于秋八月旋南至冬月抵常之龍興院正擬謁師不
0442a04: 俄頃而驚聞訃至心翳語絕逮奔赴師入滅七晝夜
0442a05: 矣嗚呼師逝也智燈滅焰法海停波天人悲集道俗
0442a06: 失儀山光揜映泉鳥咽聲大眾孜孜兀兀若嬰兒之
0442a07: 喪怙也是山有娑羅樹二株圍數抱高百餘尺相傳
0442a08: 謂一源禪師手植向甚凋落及師入院花葉榮盛師
0442a09: 化之後花葉頓然衰萎亦異矣哉越明年八月十九
0442a10: 日奉師全身入塔塔在山門前若干步塔基為毘陵
0442a11: 唐氏所施師誕于萬曆甲午五月十五日示寂於順
0442a12: 治丁酉十月二十九日梁谿學憲彙旃高公世泰為
0442a13: 師銘其塔。
0442a14: 順治十七年歲次己巳亥清和月嗣法門人行舟謹述
0442a15: 
0442a16: 
0442a17: 
0442a18: 
0442a19: 
0442a20: 
0442a21: 
0442a22: 
0442a23: 
0442a24: 
0442a25: 
0442a26: 
0442a27: 
0442a28: 
0442a29: 
0442a30: 
0442b01: 萬如禪師語錄卷第一
0442b02: 嗣法門人行猷等編
0442b03: 住浙江嘉興府如如禪院語錄
0442b04: 師於崇禎辛巳年十一月二十日諸鄉紳孝廉文學
0442b05: 等請開堂。
0442b06: 師拈疏云大眾者道符子從作家手中出來諸佛妙
0442b07: 義祖師骨髓盡在裏許卻請維那對眾剖露宣畢指
0442b08: 法座云三世諸佛歷代祖師咸登此座提持法印諸
0442b09: 人還知麼若也未知為汝指點去也遂陞拈香云此
0442b10: 一瓣香端為祝延
0442b11: 今上皇帝聖壽萬歲萬歲萬萬歲伏願道超堯舜德
0442b12: 邁成康睿筭等南山至尊齊北極次拈香云奉為滿
0442b13: 朝文武天下官僚及本郡各位尊官今辰請主暨現
0442b14: 前四眾人等伏願祿位崇高壽基永固同明出世勝
0442b15: 因共證真常妙理又拈香云此一瓣香一十五年撥
0442b16: 草瞻風東邊請益西邊尋討覓得些兒如貧人暴富
0442b17: 便有許多境界末後撞著箇老作家劈頭一棒直得
0442b18: 瓦解冰消今日對眾拈出爇向爐中端為供養已經
0442b19: 六據大剎現住明州天童堂上傳曹谿正脈第三十
0442b20: 四世密雲大和尚用酬法乳之恩斂歛衣敷坐上首白
0442b21: 椎云法筵龍象眾當觀第一義師云數載荒村藏我
0442b22: 拙夜圖一覺日三餐今朝推上華王座指出人人舊
0442b23: 面顏眾中還有舉一明三底衲僧麼不妨出來互相
0442b24: 激揚看僧問大冶金聖凡不立正當師資契合未
0442b25: 審如何分付師云也要你委悉進云恁麼則千年古
0442b26: 令重拈出萬派朝宗一脈來師云不妨伶俐進云滿
0442b27: 院馨香誰不足幾番徹底在長安師云好語多同僧
0442b28: 舉坐具云謝師答話師打云不可放過問世尊出世
0442b29: 為一大事因緣祖師西來直指見性成佛和尚出世
0442b30: 斬新條令一句作麼生道師便打進云恁麼則今日
0442c01: 重光靈鷲事法音震處利群生師云讚歎有分進云
0442c02: 聲前一句超調御鼓腹謳歌樂太平師復打問選佛
0442c03: 場開人天普集學人有一句子舉似和尚得麼師云
0442c04: 合取狗口僧喝師便打問未結制前即不問正當結
0442c05: 制時如何師云行住坐臥在其中進云結制意旨蒙
0442c06: 師指還許學人單刀直入麼師云恐不是者手腳僧
0442c07: 喝師云果然僧復喝師便打乃云當陽顯露迥絕週
0442c08: 遮覿面提持頓超語路苟能機先領略立處皆真言
0442c09: 外知歸頭頭合轍便可向孤峰頂上盤結草庵不離
0442c10: 十字街頭灰頭土面十字街頭灰頭土面不離孤峰
0442c11: 頂上盤結草庵從教出沒卷舒縱橫自在直下坐斷
0442c12: 報化佛頭揭示頂門正眼無一法不為妙用無一物
0442c13: 不是真乘然後興慈運悲廣作梯航接引未悟同登
0442c14: 覺岸秪如徹骨徹髓一句作麼生道還委悉麼巨靈
0442c15: 抬手無多子擘破華山千萬重復舉保壽開堂三聖
0442c16: 推出一僧壽便打聖云恁麼為人非但瞎卻者僧眼
0442c17: 瞎卻鎮州一城人眼去在壽擲下拄杖便歸方丈師
0442c18: 云保壽雖則全提正令有宗師作略檢點將來未免
0442c19: 龍頭蛇尾若是山僧待三聖道非但瞎卻者僧眼瞎
0442c20: 卻鎮州一城人眼去在即時擯出為甚如此諸人但
0442c21: 曉逢強弱惟有山僧棒硬人上首白椎云諦觀法王
0442c22: 法法王法如是。
0442c23: 小參未舉念時早蹉過纔擬心處即染污個中消息
0442c24: 少人知不是英靈徒露布到者裏縱饒玄沙不出嶺
0442c25: 高亭不渡江腳跟下早喫三十棒況復三登九上一
0442c26: 句千山雖然若一向把住牢關汝諸人向甚麼處摸
0442c27: 索不妨少垂方便使汝得箇入處豎拂子云大眾還
0442c28: 見麼若也見得文殊即汝汝即文殊山河大地萬象
0442c29: 森羅一一為汝發機擊拂子云還聞麼如其聞得觀
0442c30: 音即汝汝即觀音松聲鶴唳鵲噪鴉鳴悉使返本歸
0443a01: 源只如山僧未舉拂子諸人未見未聞已前畢竟是
0443a02: 箇甚麼還委悉麼知音不在頻頻舉達者須教暗裏
0443a03: 驚。
0443a04: 上堂人能弘道非道弘人天高地厚海闊山深向上
0443a05: 一關豈立主賓東西南北處處通津從門入者不是
0443a06: 家珍胸襟流出著著皆親拈拄杖云欲識箇中端的
0443a07: 旨蟭螟一口吞乾坤卓一卓下座。
0443a08: 上堂舉西天國王問波羅提尊者曰我欲作佛不知
0443a09: 何者是佛尊者曰見性是佛曰師見性否尊者曰我
0443a10: 見佛性曰性在何處尊者曰性在作用曰是何作用
0443a11: 我今不見尊者曰今現作用王自不見曰於我有否
0443a12: 尊者曰王若作用無有不是王若不用體亦難見曰
0443a13: 若作用時幾處出現尊者曰若出現時當有其八曰
0443a14: 八處佛性當為我說尊者曰在胎曰身處世名人在
0443a15: 眼曰見在耳曰聞在鼻嗅香在舌談論在手捉持在
0443a16: 足運奔遍現俱該沙界收攝在一微塵識者知是佛
0443a17: 性不識喚作精魂王聞是言心即開悟師召眾云西
0443a18: 天國王且置現前大眾二六時中四威儀內還是佛
0443a19: 性耶精魂耶若也定當得出可與西天國王同一開
0443a20: 悟同一證入其或未然只知事逐眼前過不覺老從
0443a21: 頭上來。
0443a22: 上堂一大藏教有奇特事笑倒街頭趙十四一大藏
0443a23: 教無奇特事鐵牛踏出虛空髓澄澄剎海月孤圓歷
0443a24: 歷雲山盡流翠子規啼血喚人歸癡頑正被無明醉
0443a25: 道不離人人自離寒山拾得槌胸背靈山空費老婆
0443a26: 心少林直指阿誰會大眾且道那吒忿怒菩薩慈悲
0443a27: 相去多少豎拂子云一點水墨兩處成龍。
0443a28: 上堂十五日已前總有西來大意諸佛玄機不得舉
0443a29: 著何故過去已過去十五日已後雖是白鷺下田千
0443a30: 點雪黃鸝上樹一枝花亦不得道著何故未來猶未
0443b01: 來正當十五日天是天地是地僧是僧俗是俗穿衣
0443b02: 喫飯運水搬柴未嘗欠少一絲毫為甚十箇有五雙
0443b03: 不知落處如如不妨放開一線使汝諸人得箇入路
0443b04: 豎拂子云拂子跳上天變成金翅鳥王將兩翼一
0443b05: 扇直得海水俱分把壽盡諸龍一時噉盡你諸人還
0443b06: 知麼良久云噁。
0443b07: 臘八上堂二千年前臘月八夜明星現時釋迦老子
0443b08: 驀地抬頭便知本命元辰著落處流傳至今謂之佛
0443b09: 成道日正當恁麼時明星尚未出現諸人還知本命
0443b10: 元辰著落處麼若也知得超過釋迦老子一頭地何
0443b11: 故為伊有箇明星在儻其未知更為指陳去也驀拈
0443b12: 拄杖云還委悉麼千聖相傳心地印當陽拋出大家
0443b13: 看擲拄杖下座。
0443b14: 上堂宗門一著離言說萬象森羅早漏洩睦州擔板
0443b15: 趙州無看來猶是多饒舌不饒舌頓超越陝陜府鐵牛
0443b16: 吼一聲滄州獅子喫一跌旁觀撫掌笑呵呵六月炎
0443b17: 天飛白雪喝一喝。
0443b18: 除夕小參年窮月盡日無餘拶到羅紋結角時但得
0443b19: 轉身親吐氣方能不負兩莖眉東村王老燒錢訖西
0443b20: 墅盧童鼓亂椎一段天然真境界惟除知有許誰知
0443b21: 且道正恁麼時如何通信卓拄杖云否極泰來通變
0443b22: 化春回臘盡不顢頇。
0443b23: 元旦上堂僧問世尊拈花迦葉微笑未審笑箇甚麼
0443b24: 師云笑你不唧溜僧喝師云果然乃云元正啟祚千
0443b25: 山寒色改儀容萬物維新在處冰河齊發燄新年頭
0443b26: 佛法是有石牛耕破劫前田新年頭佛法是無處處
0443b27: 敲鑼并擊鼓直得堯風普扇四夷八表樂昇平瑞雪
0443b28: 呈祥蠻洞谿山蒙化育所謂慶集一人福流沙界且
0443b29: 道林下衲僧以何報答遂插香云香爇一爐沉水供
0443b30: 萬年長祝聖明君。
0443c01: 天童專使送法衣至上堂僧問大庾嶺頭提不起如
0443c02: 今已得在師邊如何是祖祖相傳底事師提衣角示
0443c03: 之進云恁麼則一句迥超千聖外滿筵目擊盡知音
0443c04: 師云伶俐衲僧一撥便轉乃云祖祖相傳即此衣師
0443c05: 師相授本無欺如今披上華王座普使人天著眼窺
0443c06: 大眾且道承受後又作麼生將此深心奉塵剎相逢
0443c07: 即便用鉤錐喝一喝下座。
0443c08: 上堂春到陰晴不一那事從來條直日出萬象光輝
0443c09: 雨下虛空打濕日宮天子與四海龍王戰鬥不休舜
0443c10: 若多神嚇得通身冷汗出驀然突出須菩提無諍法
0443c11: 門為宣說自此各各罷干戈人人拍手生歡悅大眾
0443c12: 既是陰晴不一且道無位真人在陰處耶在晴處耶
0443c13: 良久云依稀似曲纔堪聽忽地翻騰調不同。
0443c14: 上堂天地與我同根萬物與我一體庭前指出牡丹
0443c15: 花途路之人喚方止昨夜三更虎咬大虫天明起來
0443c16: 蛇鱉鼻滄州獅子喫一鞭陝府鐵牛流出血汝等
0443c17: 諸人且作麼生會良久云參。
0443c18: 晚參舉僧問洞山云寒暑到來如何迴避山云何不
0443c19: 向無寒暑處迴避僧云如何是無寒暑處山云寒時
0443c20: 寒殺闍黎熱時熱殺闍黎師云洞山老漢能向百沸
0443c21: 鍋中下一杓冷水雖得暫時寧靜猶未得永久清涼
0443c22: 如有人問如如寒暑到來如何迴避山僧亦云何不
0443c23: 向無寒暑處迴避待伊問如何是無寒暑處向他道
0443c24: 退後著諸人還知麼若也未知更聽一偈熱時白汗
0443c25: 通身出冷徹寒毛遍體撐退後若能知落處從來寒
0443c26: 暑不相侵。
0443c27: 上堂古路坦然平堂堂絕回互不動到其中舉足即
0443c28: 蹉過揚岐三腳驢玄沙白額虎秘魔愛擎叉禾山解
0443c29: 打鼓咸謂度眾生實無眾生度雖然官不容鍼私通
0443c30: 車馬驀豎拂子云還委悉麼擲拂子下座。
0444a01: 解制上堂僧問草鞋踏破千山月瓦缽還餘舊歲霜
0444a02: 楖栗橫擔即不問竿頭進步請敷揚師云近前來與
0444a03: 汝道僧咳嗽師便打乃云心源湛寂澄澄不露智海
0444a04: 淵深滔滔不竭鼓起春風撲面門無位真人遍體皆
0444a05: 寒揭開麗日照虛空西來大意漏洩無多直得亙古
0444a06: 亙今無別法前聖後聖悉同源不落功勳縱橫自在
0444a07: 且道布袋頭開一句如何分付雖然竿木隨身走須
0444a08: 看途中絆腳繩。
0444a09: 上堂僧問古人云自從一見桃花後直至如今更不
0444a10: 疑如何是不疑處師云待山僧有疑即道僧禮拜師
0444a11: 便打問從門入者不是家珍如何是家珍師云領取
0444a12: 者一問乃云靈雲見桃花眼中著屑香嚴聞擊竹耳
0444a13: 裏著水玄沙破腳指痛苦自家知雪峰九上洞山
0444a14: 草鞋虛踏破者一隊漢總是把髻投衙如如雖則不
0444a15: 管閒非也要與諸人指箇正路卓拄杖云我見燈明
0444a16: 佛本光瑞如此。
0444a17: 上堂舉雲門和尚一日拈拄杖云凡夫實謂之有二
0444a18: 乘析謂之無緣覺謂之幻有菩薩當體即空衲僧見
0444a19: 拄杖但喚作拄杖行但行坐但坐總不得動著師云
0444a20: 雲門恁麼分疏未免令人作鬼家活計驀拈拄杖云
0444a21: 拄杖子在有破有在無破無在幻破幻在空破空凡
0444a22: 夫二乘緣覺菩薩以拄杖畫一畫云許多閒名閒字
0444a23: 一齊劃斷衲僧見拄杖不喚作拄杖行不喚作行坐
0444a24: 不喚作坐直須動著何故住著即不堪。
0444a25: 上堂舉葉縣省禪師云廣教有驗人關截人機活人
0444a26: 句還有人道得麼若道不得孤負平生師云如如且
0444a27: 無驗人關截人機活人句惟有一條拄杖未入頭底
0444a28: 與伊一頓使伊入頭已入頭底與伊一頓使伊離其
0444a29: 窠窟已離窠窟底亦與伊一頓前兩頓諸人皆知後
0444a30: 一頓莫說初學摸索不著縱饒久參禪客亦未知落
0444b01: 處在卓拄杖下座。
0444b02: 上堂舉南嶽讓和尚問僧云道一曾為人說法也未
0444b03: 總不見持箇消息來僧云已為人說法了也遂令訪
0444b04: 彼待伊陞座但出問云作麼生有甚言句持將來其
0444b05: 僧依教往問一云自從胡亂後三十年不少鹽醬其
0444b06: 僧回舉似南嶽大稱賞之師云馬祖如貧兒暴富對
0444b07: 人賣美家私南嶽大為稱賞亦似憐兒不覺醜如如
0444b08: 當時若見便與一坑埋卻何故曹谿波浪如相似無
0444b09: 限平人被陸沉。
0444b10: 上堂貓有歃血之功虎有起屍之德聲聞念念趨寂
0444b11: 菩薩當體全空北俱盧洲長粳米飯食者滿面春風
0444b12: 文殊忽起佛見法見貶向二鐵圍山且道達磨九年
0444b13: 面壁又作麼生卓拄杖云罕遇知音。
0444b14: 上堂在天而天在人而人不求解脫本自無繩文殊
0444b15: 自文殊文喜自文喜苟能如是見何須別問津龍蛇
0444b16: 混雜凡聖交參若也不薦蹉過目前雲門糊餅趙州
0444b17: 茶曹山白酒金牛飯雖然滋味十分佳沾著些兒通
0444b18: 身爛且道你有拄杖子與你拄杖子你無拄杖子奪
0444b19: 卻你拄杖子又如何話會還明得麼乾坤容我懶名
0444b20: 利任他忙。
0444b21: 上堂一猛直前萬牛挽不轉全身退後千聖不知蹤
0444b22: 不前不後一句子三世諸佛不能詮歷代祖師提不
0444b23: 起直須蓋天蓋地耀古騰今正眼洞明迥無依倚更
0444b24: 須知有賓主相見底事卻如大將臨敵自有鬼神不
0444b25: 測之機豈不見僧問百丈如何是奇特事丈云獨坐
0444b26: 大雄峰僧禮拜丈便打若是箇中人一些瞞他不得
0444b27: 苟或意地躊躇未免鄉關萬里。
0444b28: 上堂曹谿路上不許別開蹊徑少室峰前那許指東
0444b29: 話西若是倚牆靠壁之徒到者裏未免茫然偶憶舊
0444b30: 因緣兩則不妨舉來重為註破六祖問南嶽云甚處
0444c01: 來可謂探竿在手嶽云嵩山來忒殺樸實頭祖云什
0444c02: 麼物恁麼來不可咬名嚼字嶽云說似一物即不中
0444c03: 計窮力盡祖云還假修證也無重重勘驗非好手嶽
0444c04: 云修證即不無污染即不得難出鬼窟家鄉祖云即
0444c05: 此不污染諸佛所護念汝既如是我亦如是誤賺幾
0444c06: 多人又二祖神光問達磨云諸佛法印可得聞乎舉
0444c07: 心即錯動念即乖磨云諸佛法印不從人得你來東
0444c08: 土作麼光云我心未安乞師與安潑油救火磨云將
0444c09: 心來與汝安慣會就窠打劫光云內外覓心了不可
0444c10: 得什麼所在去了磨云我與汝安心竟且信一半所
0444c11: 以三世諸佛歷代祖師實無一法與人只解解粘去
0444c12: 縛使箇箇獨脫無依人人自繇自在今有將佛祖言
0444c13: 教以為宗旨密室商量遞相傳授他日閻羅面前喫
0444c14: 鐵棒有日在不見巖頭云若將實法與人土也難消
0444c15: 拈拄杖云大眾且道者箇是實法耶非實法耶若道
0444c16: 是實法土也難消若道非實法茫茫業識還委悉麼
0444c17: 此處不能明實際他年怎透死生關卓一卓下座。
0444c18: 上堂十方無壁落四面亦無門杲日正當空內外悉
0444c19: 明徹過去諸佛現在諸佛未來諸佛各各住於本位
0444c20: 山自青水自綠松自直棘自曲未嘗變易一絲毫秪
0444c21: 如諸佛出世祖師西來更為甚麼事忽有師僧聞恁
0444c22: 麼道呵呵大笑而退山僧即喚維那明窗下安排何
0444c23: 故不見道伶俐衲僧難得。
0444c24: 上堂水不洗水金不博金雨下地濕日出天晴釋迦
0444c25: 老子雪山受了六年饑凍徒自苦辛明星現時似乎
0444c26: 證入卻也未真臨濟大師三度於黃檗處問佛法的
0444c27: 的大意三度被打忍氣吞聲且道極則一句又作麼
0444c28: 生卓拄杖云碧岫雲生。
0444c29: 上堂有水皆含月無山不帶雲壺公瓢子裏別有一
0444c30: 乾坤若也知消息歸家罷問程所以道其住也坐斷
0445a01: 天下老和尚舌頭其去也千人萬人羅籠不住到者
0445a02: 裏更須知有照用同時人境俱奪始得。
0445a03: 上堂迷之原無失悟之原無得得失既忘懷扶桑耀
0445a04: 紅日喝一喝下座。
0445a05: 上堂威音那畔空劫已前者一著子未嘗動著一絲
0445a06: 毫及乎萬姓紛紜千差顯露者一著子亦未嘗動著
0445a07: 一絲毫只貴伶俐漢子直下承當便能得大受用苟
0445a08: 或三撘不回豈免沉迷苦海秪如龍潭吹滅紙燈處
0445a09: 德山見甚道理便爾自肯蝦蟆吞大虫。
0445a10: 上堂釋迦掩室於摩竭淨名杜口於毘耶明明鬼窟
0445a11: 藏身普慧雲興二百問普賢瓶瀉二千酬要且葛藤
0445a12: 不少直饒二途不涉別有出身之路正好朝打三千
0445a13: 暮打八百秪如古德云你有拄杖子與你拄杖子你
0445a14: 無拄杖子奪卻你拄杖子大眾既無拄杖子又奪箇
0445a15: 甚麼千古萬古黑漫漫填溝塞壑無人會。
0445a16: 上堂一大藏教是箇切腳正文從來無人讀著山僧
0445a17: 今日從頭讀去也空手把鋤頭步行騎水牛人從橋
0445a18: 上過橋流水不流忽有箇師僧出來道也是切腳山
0445a19: 僧即向伊道許闍黎具眼且道是醍醐句毒藥句。
0445a20: 上堂即色明心附物顯理白鷺下田千點雪黃鸝上
0445a21: 樹一枝花千峰頂上浪滔天大洋海裏火光燄露柱
0445a22: 著衫南嶽去燈籠沿壁上天台秪如華嚴會上五十
0445a23: 三員善知識各顯家風引得善財童子百城煙水走
0445a24: 得腳皮穿畢竟有何所得釋迦參見然燈。
0445a25: 上堂舉古德云忍忍三世如來從此盡饒饒萬禍千
0445a26: 災從此消默默無上菩提從此得慈受禪師云會得
0445a27: 此三轉語好箇不快活漢慈受正是得人一牛還人
0445a28: 一馬潑水相唾插嘴廝罵卓拄杖云平出平出師云
0445a29: 慈受禪師恁麼批判初看時似有超宗異目見解仔
0445a30: 細檢點將來卻是自無決勝之策一味納幣講和且
0445b01: 道如如意在甚麼處鐵鞭擊碎珊瑚樹驚起土神藏
0445b02: 北斗。
0445b03: 上堂良久云若恁麼承當去分明頭上安頭更或別
0445b04: 有商量未免斬頭覓活到者裏直饒將佛祖言教一
0445b05: 時會盡亦是酒糟漢於本分事了無交涉把三千
0445b06: 大千世界中物一時覷破喚作逐物奔馳直至彌勒
0445b07: 下生未有歇腳處在豈不見經中道無色無受想行
0445b08: 識無眼耳鼻舌身意無色聲香味觸法無眼界乃至
0445b09: 無意識界忽有師僧出來道既無五蘊六根六塵六
0445b10: 識得非落空乎山僧向伊道浮雲散盡虛空闊自有
0445b11: 孤輪耀古今。
0445b12: 上堂言中有響句裏呈機舉一明三道頭知尾若是
0445b13: 者般漢自然外不見有山河大地內不見有見聞覺
0445b14: 知上不見有諸聖下不見有凡愚直得一念不生全
0445b15: 機獨脫千差合妙觸處圓成至於一動一靜一語一
0445b16: 默一去一來一出一入似金博金如水投水全憑此
0445b17: 箇威光不向別處流轉且即事即真一句作麼生道
0445b18: 風暖鳥聲碎日高花影重。
0445b19: 上堂心不是佛智不是道千手大悲何處尋討欲尋
0445b20: 討須及早海上諸峰半插空必須親到蓬萊島無目
0445b21: 仙人遍界觀丈六金身一莖草西風急林葉掃熟睡
0445b22: 東山王大老須彌頂上浪拍天長安城外日杲杲喝
0445b23: 一喝下座。
0445b24: 上堂百草顛頭一句子久參未免躊躇一毫端上三
0445b25: 千界伶俐衲僧罔措若是其中人自然機先領略言
0445b26: 外知歸直與過去諸佛現在諸佛未來諸佛同一眼
0445b27: 見同一耳聞同一鼻嗅同一舌嘗同一身觸同一意
0445b28: 思凡一舉動無不皆同雖然秪如無位真人又同箇
0445b29: 甚麼擲拄杖下座。
0445b30: 上堂腰包頂笠緊峭芒鞋萬水千山參尋知識此喚
0445c01: 作舍己從人向外求覓見得箇事牢牢把定二六時
0445c02: 中未得脫灑喚作騎驢弗下病在膏肓還有不墮二
0445c03: 種窠窟者麼如有出來通箇消息如如為汝證明如
0445c04: 無其人驀拈拄杖云看看惟有者條拄杖子亦不舍
0445c05: 己從人亦不騎驢弗下信手拈來著著超今邁古截
0445c06: 斷凡情聖解獨露本有光明只如透出情塵一句作
0445c07: 麼生道心花頓發輪迴息高步毘盧頂上行。
0445c08: 受福建曹山上生禪寺請上堂拈帖示眾云二千里
0445c09: 外有知音特地來通箇消息大眾若欲悉端倪卻請
0445c10: 維那朗宣出宣畢僧問閩城消息即不問臨行一句
0445c11: 是如何師云緊峭草鞋進云未審常隨多少眾師云
0445c12: 只是山僧乃云衲僧家風毋固必出入都來難較量
0445c13: 若道我行我卻住若道我住我卻行所以道動若行
0445c14: 雲止猶谷神既無心於彼此寧有象於去來雲月是
0445c15: 同建水吳山不隔線隨身竿木八閩兩浙腳跟頭在
0445c16: 處即真遇緣即應不用安排拍拍是令且箭鋒相拄
0445c17: 一句作麼生道相逢不拈出舉意便知有。
0445c18: 上堂如如院裏無禪道可參無佛法可學一味栽田
0445c19: 博飯引水澆蔬你諸人向諸方學得底本子上看得
0445c20: 底必須一齊颺下做箇灑灑落落衲僧設或寶惜不
0445c21: 舍總名酒糟漢莫謂山僧不道破便下座。
0445c22: 上堂妙峰頂上從來不許商量直得風颼颼地第二
0445c23: 峰頭不妨說七道八未免鬧浩浩地若有箇漢出來
0445c24: 兩頭坐斷中道不安自謂見識超卓若到如如門下
0445c25: 正未有喫棒分在何故不見道你恁麼我卻不恁麼
0445c26: 你不恁麼我卻恁麼且道畢竟如何若無舉鼎拔山
0445c27: 力千里烏騅不易騎。
0445c28: 上堂舉教中道見見之時見非是見見猶離見見不
0445c29: 能及師云大小釋迦老子話作兩橛好與三十拄杖
0445c30: 驀豎拂子云還委悉麼野色更無山間斷天光直與
0446a01: 水相連擊拂子下座。
0446a02: 
0446a03: 
0446a04: 
0446a05: 
0446a06: 
0446a07: 
0446a08: 萬如禪師語錄卷第一
