0028a01: 破山禪師語錄卷第七
0028a02: 當陽玉泉嗣法門人印正等編
0028a03: 問荅機緣
0028a04: 僧問佛未出世祖未西來未審者箇在甚麼處師拈
0028a05: 拄杖歸方丈。
0028a06: 僧問承聞和尚有言佛耶祖耶據此證此且道據箇
0028a07: 甚麼證箇甚麼師驀拈拄杖打云會麼僧佇思師連
0028a08: 棒打出。
0028a09: 僧問不可無心得不可有心求不可言語造不可寂
0028a10: 默通正恁麼時如何師云你在那裏得者消息來僧
0028a11: 擬測師噓一聲僧禮拜師驀頭一蹋。
0028a12: 僧問三世諸佛不知有狸奴白牯卻知有未審有何
0028a13: 差別師云飯袋子你知箇甚麼進云不知師云不知
0028a14: 位同諸佛。
0028a15: 僧問有無即不問如何是狗子佛性師劈面一掌云
0028a16: 是甚麼進云學人不會師云一掌一握血。
0028a17: 僧問喚作竹篦則觸不喚作竹篦則背畢竟喚作甚
0028a18: 麼師驀口一拳云還作觸背得麼。
0028a19: 僧問臨濟叱三聖瞎驢是甚麼意師便掌僧亦掌師
0028a20: 云我掌自有意你掌是甚麼意僧復掌師連掌打出
0028a21: 門外云與你相打耶僧禮拜師驀頭一蹋僧起擬開
0028a22: 口師咄云何方瞎驢來者裏討艸料喫。
0028a23: 僧問作家相見事如何師連咳嗽兩聲進云猶未在
0028a24: 師打云大好作家相見。
0028a25: 僧問萬峰堂內有僧否師拈杖云向前來與汝道進
0028a26: 云執杖者誰師驀頭打一棒僧無語師連棒打出。
0028a27: 僧問魯論云不患人之不己知患不知人也如何是
0028a28: 患不知人處師云你知我是凡是聖僧無語師云患
0028a29: 不知人也。
0028a30: 僧問登山涉水不涉程途一句作麼生道師云腳跟
0028b01: 下好與三十棒進云學人有甚麼過師云者是甚麼
0028b02: 所在說有過無過僧喝一喝師云猶嫌少在。
0028b03: 僧問靈樹封盒子意如何師云且道裏許是甚麼進
0028b04: 云不封盒子意如何師云任從滄海變終不與君通。
0028b05: 僧問門裏出身易門外轉身難難易即不問如何是
0028b06: 轉身句師云六月炎天冰似火進云不會師云冷熱
0028b07: 也不知進云知箇甚麼師驀頭打一棒。
0028b08: 僧問和尚未生時如何師云冰糖出在福建進云已
0028b09: 生後如何師云地頭貨也不識。
0028b10: 僧問世尊為一切眾生開方便門設一代時教如何
0028b11: 向和尚者裏半字用不著師云你說底是甚麼。
0028b12: 僧問還丹一粒點鐵成金至理一言轉凡成聖至理
0028b13: 不言可成聖否師云你喚甚麼作至理僧轉身繞一
0028b14: 匝師云掠虛漢。
0028b15: 僧問此事如一箇鐵丸子吞也吞不下吐也吐不出
0028b16: 吞吐不得又作麼生師打一棒云者是吞是吐僧無
0028b17: 語師又打一棒。
0028b18: 僧問四大之中如何作主師作聽不清勢僧復舉前
0028b19: 問師驀而一掌云你欠靈利。
0028b20: 僧問迷者迷醒者醒如何是獨脫一句師云八角磨
0028b21: 盤空裏走進云不會師云不會則參進云參箇甚麼
0028b22: 師云八角磨盤空裏走。
0028b23: 僧問學人終日喫飯不曾咬著一粒米時如何師云
0028b24: 一箇斑鳩九隻鳥。
0028b25: 僧問有苦有樂途路中事無苦無樂亦是途路中事
0028b26: 如何是到家消息師驀口一拳僧禮拜師與一蹋僧
0028b27: 歸位師云適纔苦樂到那裏去了僧便喝師休去。
0028b28: 僧問如何是鼓山折箭處師便打一棒僧禮拜師云
0028b29: 見箇甚麼道理進云不會師云棒頭有眼明如日。
0028b30: 僧問盡大地是法身和尚在何處安身立命師云金
0028c01: 剛與泥神揩背僧禮拜師云見箇甚麼僧鳴指一下
0028c02: 師噓一聲。
0028c03: 僧問和尚起期還是為人為己師云一箇瓜子兩瓣
0028c04: 殼進云沒滋味師噓一聲。
0028c05: 僧問達磨西來為甚麼又隻履西去師云長安雖樂
0028c06: 不是久居。
0028c07: 僧問一雨普潤未審還有潤不到處麼師云有進云
0028c08: 如何是潤不到處師云就是你者箇焦芽敗種。
0028c09: 僧問盡大地是沙門一隻眼師云看腳下進云意旨
0028c10: 如何師云瞎。
0028c11: 僧問黑白未分時如何師云汝禮拜的是甚麼僧又
0028c12: 別問師叱云兩重公案僧又問進前逢短岸退後值
0028c13: 深坑如何是轉身處師拈拄杖向腳跟直打出。
0028c14: 僧問十年瞻仰日應萬機是何人境界師云非公境
0028c15: 界進云一口吸盡西海浪翻身高出蜀峰頭師驀頭
0028c16: 一棒進云謝師證盟師復打僧喝一喝便出師休去
0028c17: 酆林耆宿號碧海問佛佛出世為一大事因緣如何
0028c18: 是某甲一大事師曰請坐碧惟立不坐師曰且小事
0028c19: 尚不堪說甚麼大事碧罔措師曰好與三十棒碧便
0028c20: 禮拜師曰是會禮拜不會禮拜碧復禮拜云謝師證
0028c21: 盟師笑曰證盟箇甚麼碧擬開口師曰你不會我意
0028c22: 要摘葉尋枝我不能也你且將唯佛與佛乃能知之
0028c23: 看他知箇甚麼。
0028c24: 僧問若能轉物即同如來學人轉物同箇甚麼師驀
0028c25: 頭打一棒僧喝師連打兩棒。
0028c26: 僧問如何是空劫已前消息師云描不成畫不就僧
0028c27: 禮拜云謝師指示師云指示箇甚麼僧撫掌一下師
0028c28: 震威喝一喝僧擬議師直棒打出。
0028c29: 居士問道本無言因言顯道且道言底是默底是師
0028c30: 驀頭打一棒云是言是默士無語師連打兩棒士出
0029a01: 少頃復向師前立師云且將你家茶飯問你百姓日
0029a02: 用而不知不知箇甚麼士擬開口師復打一棒。
0029a03: 居士問父母未生前根塵不染時如何師云既是父
0029a04: 母未生前還有甚麼根塵對待士云到此則千聖也
0029a05: 不識師云既不識何以名聖士禮拜云謝指示師云
0029a06: 假雞聲韻難謾我未可模糊放過關。
0029a07: 萬居士問弟子姓萬未審父母未生前姓甚麼師云
0029a08: 我向者裏道不出士禮拜師云汝且道我荅你也未
0029a09: 士云不會師云不會還姓萬。
0029a10: 居士問不是心不是佛不是物畢竟是箇甚麼師云
0029a11: 百華叢裏過片葉不沾身士擬測師驀面打一掌士
0029a12: 云痛師復打兩掌士云痛痛師云稍知痛癢士禮拜
0029a13: 師驀頭一蹋。
0029a14: 居士問和尚是活佛如何拜死佛師拈拄杖云且道
0029a15: 者箇是死是活士佇思師云擬議思量白雲萬里。
0029a16: 朱婆子問弟子念佛的是誰乞師指箇落處師云你
0029a17: 者一問從甚處來進云朝夕不離師云不離箇甚麼
0029a18: 婆轉身繞一匝云不離者箇師云也是赤土塗牛奶
0029a19: 伯玄徐居士問如何是佛祖向上事師云腳跟下薦
0029a20: 取進云此是向下如何是向上事師云不顧腳跟三
0029a21: 尺水只貪縱步上高岑士大悅。
0029a22: 朱婆子問弟子現是女身未知父母未生前是男是
0029a23: 女師卓拄杖云還識者箇麼進云無去無來師云是
0029a24: 甚麼所在說來說去說男說女進云即今如何抵敵
0029a25: 師云好與三十棒。
0029a26: 徐居士問聞金粟老和尚耑人送法衣與老師是否
0029a27: 師云是進云老師可付與弟子得麼師云得即得只
0029a28: 是要會衣線下事汝可會麼士云不會師云不得不
0029a29: 得士禮拜師云汝見箇甚麼道理便禮拜士罔措師
0029a30: 劈面一唾歸方丈。
0029b01: 僧問承師有言獅子哮吼百獸爪牙蘇若是獅子兒
0029b02: 聞得又作麼生師云同類是同類僧禮拜師云切莫
0029b03: 逐塊僧便出。
0029b04: 吳居士問如何方契本來人師云待烏石峰點頭即
0029b05: 向你道進云烏石峰點頭也請師向我道師云道即
0029b06: 不無你喚甚麼作烏石峰。
0029b07: 僧問如何是臨濟下事師震威喝一喝僧亦喝一喝
0029b08: 師云你也喝我也喝是甚麼意旨僧云得人一牛還
0029b09: 人一馬師笑云你得恁麼饒舌翌日僧上方丈作禮
0029b10: 云昨日臨濟大師到法堂上來是某甲一頓痛棒打
0029b11: 出三門外去也師云你昨日喝的是甚麼僧復喝一
0029b12: 喝師云你只有者一喝僧拂袖而出師隨後打一棒。
0029b13: 僧問千七百則公案即不問如何是學人底真消息
0029b14: 師拈起棒云汝道老僧者是那一則僧便喝一喝師
0029b15: 亦喝一喝僧又喝師打一棒。
0029b16: 僧問覿面相呈請師荅話師作聽不清勢僧云謝師
0029b17: 荅話師云你道我荅你是甚麼話僧便拜師指椅云
0029b18: 坐僧云放過即不可又拜一拜而出師呵呵一笑。
0029b19: 僧問一口吸盡西江水時如何師云近前來向汝道
0029b20: 僧佇思師云立地死漢進云相隨來也師云甚麼物
0029b21: 恁麼來僧無語師正色訶之連棒打出。
0029b22: 僧問如何是父母未生前消息師云金剛與泥神揩
0029b23: 背進云如何是已巳生後消息師云烏龜撞著石點頭
0029b24: 進云未生已巳生即且置一口氣不來向甚麼處安身
0029b25: 立命師云主山前案山後。
0029b26: 僧問博山和尚誕日有僧問和尚壽年多少山云平
0029b27: 天華甲子數到劫雲初如何是劫雲初師良久云會
0029b28: 麼進云不會師云數不完記不盡。
0029b29: 僧參便云有一事相借問得否師云只怕鼠口無象
0029b30: 牙僧擬測師驀拈拄杖僧以頭就之師云我偏不打
0029c01: 你僧云棒頭有眼師云且道眼在甚麼處僧豎起拳
0029c02: 師劈拳打云還有麼僧云撲破泥團子透出青山外
0029c03: 師徵云如何是你透底道理僧擬議師驀頭打一棒
0029c04: 僧云好師連打云是甚麼所在說好不好直打出。
0029c05: 禪石戒子問本來清淨時如何師云如何是你清淨
0029c06: 處進云碧潭明月現師云拿糞箕笤帚來石作禮師
0029c07: 云爾輩行住坐臥切不可稍放此箇關頭畢竟我何
0029c08: 處不清淨若清淨不應更拿箕帚來參。
0029c09: 僧參不作禮便云作禮底是不作禮底是師喝云者
0029c10: 野狐精在那裏中毒來僧無語傍僧云在昭覺來師
0029c11: 云且道老僧荅你底是不荅你底是僧罔測師痛訶
0029c12: 一上僧禮謝而出。
0029c13: 居士問水窮山盡如何是轉身處師云布袋裏老鴉
0029c14: 士禮拜師云會得禮拜不會禮拜士擬測師云去。
0029c15: 居士問三界唯心萬法唯識如何是心如何是識師
0029c16: 舉數珠云且道者箇是甚麼士應諾師云胡荅應。
0029c17: 僧問有句無句如藤倚樹樹倒藤枯句歸何處師云
0029c18: 待樹倒時向你道僧佇立師云葉森森地何嘗倒僧
0029c19: 出次日僧復問樹倒藤枯時如何師云好一堆柴進
0029c20: 云恁麼則三冬燒不盡師云始終是一堆笨柴僧喝
0029c21: 一喝師云冷灰爆豆復示偈云藤枯樹倒一堆柴槁
0029c22: 木死灰何道哉幸有絕甦能爆豆當陽一喝吼如雷
0029c23: 勘辯機緣。
0029c24: 清谿首座告辭師云鐵蛇橫古路汝向甚麼處去谿
0029c25: 拂袖而出復呈偈云鐵蛇橫古路縮尾藏頭遭屈負
0029c26: 十萬八千程奔南走北太勞生嚴正令截葛藤猶然
0029c27: 錯認定盤星眉底雙開寒碧眼無私一亙賀昇平師
0029c28: 云且喜不負中他毒氣。
0029c29: 萬竹禪人告辭師豎起拳云道是拳放開又是掌道
0029c30: 是掌捏聚又是拳且道掌是拳是速道速道竹喝一
0030a01: 喝師云三喝四喝後又作麼生竹無語師示偈云拳
0030a02: 頭巴掌活當機活得當機指日歸縱奪抑揚關不住
0030a03: 無毛鷂子拍天飛竹去志自止。
0030a04: 僧辭行師云一言相契則住一言不契則行且道是
0030a05: 那一言僧進語不恰師訶云深痛汝輩下語云某去
0030a06: 也某去也何故爭之不足讓之有餘師又曰心印從
0030a07: 來訶瞎驢深錐痛劄自如如雖云去也沒交涉爭不
0030a08: 足兮讓有餘。
0030a09: 僧告辭師云鐵蛇橫古路你向那裏去進云橫行豎
0030a10: 去師云喪身失命了也僧無語遂不去。
0030a11: 無著上座參禮拜起云久聞和尚道風拈棒此方打
0030a12: 人只是人都不知痛癢師云今日卻遇一箇只是皮
0030a13: 下無血著云三千里外已知痛癢了師徵云那裏是
0030a14: 上座知痛癢處著將扇子置桌上師云艸賊大敗。
0030a15: 座主參師即客司相見主復至方丈作禮師云已相
0030a16: 見了主云先是人情此是佛禮師云人情佛禮是同
0030a17: 是別主云是同師云既同何必多此起倒主無語師
0030a18: 云平日所習何業主云只解牧牛師云牛在甚麼處
0030a19: 主云牛在山中師云還我牛來主喝一喝師云恁麼
0030a20: 卻犯苗稼也主強辯師叱云一等是箇牛。
0030a21: 僧忍微參合掌云不遠千里而來單單只有者箇便
0030a22: 拜師云且道者箇是甚麼僧罔測師震威喝一喝僧
0030a23: 復拜云者箇是甚麼師驀頭一蹋傍僧云是和尚鄉
0030a24: 里師云早知是老僧鄉里何不蹋他兩蹋不然還道
0030a25: 老僧有鄉情在。
0030a26: 僧參禮拜畢以手自點胸師云是甚麼僧拂袖便出
0030a27: 師噓一聲。
0030a28: 僧到室中呈偈師拈拄杖云將老僧者箇說一偈看
0030a29: 僧擬議師便打出。
0030a30: 無漏禪人再參呈偈云越國曾遭一蹋來幾年忍痛
0030b01: 口難開而今覿體酬三拜笑殺當時滿面哀師惟默
0030b02: 顧漏作禮云自離和尚於本分上未嘗懈怠看百丈
0030b03: 扭鼻因緣稍有會處師徵云還從扭鼻處會野鴨飛
0030b04: 處會漏即作鴨聲痛聲師頷之乃示以偈曰萬峰冷
0030b05: 眼覷離微黑白分岐誰解歸珍重鴨兒飛過去痛聲
0030b06: 猶落箭鋒機。
0030b07: 覺城禪人參夜來一宿翌日進方丈作禮傍僧曰昨
0030b08: 夜有臭蟲否覺云睡著了總不知道師曰還是臭蟲
0030b09: 嘴不利覺云縱咬亦不打理師云是睡著了不打理
0030b10: 是醒在不打理覺云總不打理師奉餅於前覺不暇
0030b11: 顧師云果睡著了在覺云乞和尚覺醒師云若要我
0030b12: 覺醒亦是節外生枝覺遂服膺敘沿途之艱師問瓦
0030b13: 礫荊棘曾向汝說甚麼來覺云若有說亦是節外生
0030b14: 枝師笑云教得孩兒解罵爺復示偈云癩肉頑皮總
0030b15: 不知任隨蟲嘴利如錐惟留一處堪分曉茶餅誘人
0030b16: 笑虎谿。
0030b17: 覺城禪人臨行時呈素所參狗子無佛性話師云還
0030b18: 是以有無見趙州不以有無見趙州覺云不以有無
0030b19: 見趙州師云作麼生見覺云乞和尚指示師驀口一
0030b20: 拳覺鳴指一下師云還嫌少麼覺禮拜師驀頭一蹋
0030b21: 覺佇思師云漆桶不快遂歸方丈。
0030b22: 師同二三子坐至午夜一眾猶不退師云舉一不得
0030b23: 舉二放過一著落在第二且道一如何舉時覺城上
0030b24: 座荅云錯師云錯錯天下知音能幾箇。
0030b25: 僧侍立次師曰唯佛與佛乃能知之且道知箇甚麼
0030b26: 僧向桌上三拳師云因甚如此僧云冤對兩相逢全
0030b27: 身秘不住師便掌僧禮拜師劈頭一蹋。
0030b28: 元霄師翹足向火僧耶湘作禮云請和尚觀燈師云
0030b29: 莫眼華湘拍開師腳云看腳下師云者是老僧底如
0030b30: 何是你底湘拂袖歸堂師云若得再來便好傍僧人
0030c01: 堂石湘湘不至僧再召湘復至師便連棒打湘佇立
0030c02: 師云何不攜柄鋤頭掘去腳下湘拂袖而出。
0030c03: 居士問雞卜卵二十日鵝卜卵四十日此理如何師
0030c04: 云此是殼內語殼外語士云我也是聽來底乞師指
0030c05: 示師云待汝向者類來即與汝道士無語師云陸亙
0030c06: 大夫問南泉我家缾內養一隻鵝鵝長滿缾欲出鵝
0030c07: 不可損我缾壞我鵝如何得出泉即呼大夫大夫應
0030c08: 諾泉云鵝出缾矣大夫從此開悟適纔居士所問正
0030c09: 類於此如工夫到此則知貧道語話也。
0030c10: 師室中請兩序茶前席無人敢坐有客僧水月云我
0030c11: 不是數內便坐傍有士云坐即數內也師云初生犢
0030c12: 兒不怕虎僧遂顧外云簷上有塊瓦要落師云為甚
0030c13: 被物轉僧云是我轉物是物轉我師云試分析看僧
0030c14: 無語師云有先鋒無殿後。
0030c15: 師過金陵濟生菴時有月潭座主問如人靜坐不用
0030c16: 工何年及第悟心空請問和尚畢竟用甚麼工師豎
0030c17: 拳云只要悟得者箇主云者箇各人都有師云你有
0030c18: 何不伸出主云伸出則成兩箇師云那裏是你一箇
0030c19: 主豎起拳師云卻成兩箇主云莫眼華師云是你眼
0030c20: 華主云原無一箇兩箇師云一等是箇座主見解。
0030c21: 善長馮公問近日多執坐者是甚麼意師云顏子三
0030c22: 月不違仁且道如何是不違處公擬測師云四威儀
0030c23: 中以坐為上非執死坐為究竟六祖所謂不貴你禪
0030c24: 定解脫單單只要你當下見性然見性之說非執于
0030c25: 坐非執于不坐不坐則不能深入至理執坐亦不能
0030c26: 通達至道蓋坐參之法非顏子不善其伎倆渠謂仰
0030c27: 之彌高鑽之彌堅瞻之在前忽焉在後者其用心若
0030c28: 是非以三月定限而愚同土木也士乃點首。
0030c29: 雲集眾作禮三拜師云神光二祖倒身三拜初祖云
0030c30: 得髓今朝一眾倒身三拜且道得箇甚麼時數僧齊
0031a01: 下一喝師云只是不歸歸便得五湖煙景有誰爭。
0031a02: 師患腹瀉秋水西堂問和尚安否師云日裏三餐粥
0031a03: 夜間一覺眠堂云如此則大安也師云汝既如是何
0031a04: 必來問堂云也須問過始得師云情知汝者箇見解
0031a05: 何為老僧擔慮堂云和尚為天下人擔慮師云莫謗
0031a06: 老僧好堂佇思時久師云老僧抖盡屎腸子為汝道
0031a07: 汝不去又替老僧不得堂禮拜師云見神見鬼堂仍
0031a08: 佇思師叱云死漢去。
0031a09: 師不安維那問云和尚尊候如何師云七七八八那
0031a10: 便出傍僧問云七七八八還是好耶不好耶師云一
0031a11: 任你卜度。
0031a12: 玉川胡居士參師云爾輩只好服平胃散狼虎藥未
0031a13: 敢下口在士云莫道狼虎藥鐵饅頭一任拈出師舉
0031a14: 拳云試吞吐看士向桌上一掌師云只算半箇居士
0031a15: 德宇羅居士參師一把搊住鬚云速道速道士佇思
0031a16: 師拓開云向者裏薦得無生無死無佛無祖浩然大
0031a17: 均千聖無可奈何纖細莫能為則士又聞師開示禪
0031a18: 者參誰字話復到榻前問知痛癢者是誰弟子問和
0031a19: 尚者復誰未審是誰識誰乞和尚端的處道一句師
0031a20: 云兩頭三面漢士無語師云我教單看誰字者令遇
0031a21: 境逢緣勿使間斷故也如靈雲見桃華而省香嚴擊
0031a22: 竹而悟者盡是平常用心綿密向聲色中千了百當
0031a23: 苟有間斷稍不綿密則逐色隨聲渾無決處所貴者
0031a24: 在疑此疑便是日用喜怒上逼迫不過處逆順中打
0031a25: 攪不開時卻是好消息也到此人都忽略再望鬼逼
0031a26: 酒樓之類愈不可及耳。
0031a27: 和石孫居士問那吒太子析骨還父割肉還母又為
0031a28: 父母說法未審如何說得師召居士士應諾師云會
0031a29: 麼士佇思師云黏皮帶骨漢士歸次日呈頌骨肉是
0031a30: 何法因析名為說剖斷生死根父母立解脫身相既
0031b01: 不存誰為說法者通體悉皆真不假廣長舌師看畢
0031b02: 書頌復之云叫一聲應一聲忿怒那吒覿面呈逐色
0031b03: 隨聲情未瞥黏皮帶骨句來親句來親落藤華鳥不
0031b04: 知春師又舉大梅與龐居士語詰之士呈頌云是非
0031b05: 心佛原無二梅子熟時味自賒百雜碎來還吐核江
0031b06: 南五月發梅華師接來擲地復索云還有麼士擬議
0031b07: 師云總是閒言語。
0031b08: 石帆岳司馬問法臘多少師豎一拳岳頓然赤色曰
0031b09: 我東南水窟地方人民老實莫在者裏惑亂人師曰
0031b10: 貧道行腳十五年今日惑亂著一箇岳曰惑亂我則
0031b11: 可只恐惑亂愚人師曰阿誰是愚人岳瞪目視之曰
0031b12: 我也是路見不平見你年幼未是你做底時節師曰
0031b13: 釋迦老子初生便言天上天下惟吾獨尊難道也是
0031b14: 年幼未是時節麼岳曰所以雲門要一棒打殺我今
0031b15: 日一棒打殺你且作麼生師作怕勢曰貧道性命幾
0031b16: 乎喪在門下岳躍然拜別。
0031b17: 棘生白居士問如何是我父母未生前本來面目師
0031b18: 云名不得狀不得士擬開口師震威喝一喝士云者
0031b19: 一喝喝那箇師又喝一喝士云弟子曾問天童密雲
0031b20: 老人父母未生前本來面目老人便打一棒又問父
0031b21: 母已巳生後如何老人又打一棒又問生與未生時相
0031b22: 去多少老人以拄杖劃一劃云秖隔一條線師云者
0031b23: 老漢龍頭蛇尾當斷不斷反招其亂何不更與一棒
0031b24: 截斷腳頭免到東塔門下索取路債雖然如是且道
0031b25: 者一棒是賞伊罰伊士亦無語良久又問古人道有
0031b26: 時打一棒有時打三棒一棒且置三棒意旨如何師
0031b27: 云為汝皮下無血又喫餅次師云居士喫飽些免到
0031b28: 第二家又喫士云弟子要在者裏住幾日師云住幾
0031b29: 日還了我餅錢去士云不知餅作麼價師笑云喫多
0031b30: 少士豎一指師將茶驀面一潑士面作色師云汝見
0031c01: 諸方老宿則易要見笑面虎尤難。
0031c02: 爾赤馮居士舉子湖狗子話乞開示師云子細士有
0031c03: 省頌曰子湖隻狗恁鍥厲開口咬人莫回避取卻兩
0031c04: 頭并中間沒頭沒尾殊怪異須子細直饒驚出汗渾
0031c05: 身那時來契棒頭意呈師看師對虛舟姚居士云昨
0031c06: 夜馮居士被子湖狗子咬一口了。
0031c07: 師避秦石柱司東川呂相國督師到司馳書請師就
0031c08: 署中相見師至呂出師云你是呂相公麼呂曰不敢
0031c09: 師云父母未生前還姓甚麼呂擬議師便打一棒呂
0031c10: 怒色師復打一棒呂趨進師呵呵大笑云將謂將謂
0031c11: 原來原來司主馬公問其故師曰父母未生前句子
0031c12: 等閒棒著發無明猛然省得非他物十八女兒不繫
0031c13: 裙呂復請師至掩門大張威令相勘師又說偈曰無
0031c14: 端平地起孤堆駭得虛空顛倒走痛打金毛人不識
0031c15: 幾乎翻作跳墻狗呂送歸三教寺眾請問何故師曰
0031c16: 五年未剖荊山玉忽得渠來秘不住拄杖麻繩密密
0031c17: 通雷門布鼓明明露泥豬癩狗打驚慞跛鱉盲龜生
0031c18: 恐怖獻與楚王人不識只當一箇大蘆菔後呂有省
0031c19: 呈偈通弟子書師乃付偈并拂子一枚。
0031c20: 師與元陽張道人坐次話及病中有不死底師徵云
0031c21: 有箇不死底在甚麼處張云遠則咫尺近則千里師
0031c22: 呵呵一笑。
0031c23: 夔州府尹拙谿熊公過梁山請師署中相見以酒延
0031c24: 師師豎起拳云者是箇拳頭放開云卻是巴掌且道
0031c25: 巴掌是拳頭是向此處道得一句老僧即喫熊曰二
0031c26: 俱不是師云又落斷見外道了也熊復下數語師云
0031c27: 待老僧豎搖頭則可橫搖頭未在熊取扇乞偈師書
0031c28: 云食祿由來各有方老僧雙桂君瞿塘相逢沒甚好
0031c29: 消息巴掌拳頭慎勿忘熊亦書扇復之曰不向金城
0031c30: 問上方期瞻飛錫下瞿塘慚依木槿榮朝色試傍蓮
0032a01: 華覓晚香天籟靜聞聲有住清機醒發戲逢場從師
0032a02: 直指山窮路登彼岸時舟已巳忘次期請師同下夔建
0032a03: 叢林師意待秋涼熊索竹杖為憑師與之。
0032a04: 石年曹居士問動靜二相了然不生是我安身立命
0032a05: 處否師云汝後面是甚麼士纔後顧師云是動是靜
0032a06: 士復擬議師云舉心則錯動念即乖也士恍悟其旨
0032a07: 士看大慧語錄見三腳驢子弄蹄行之句有疑復入
0032a08: 室中請益師頌云三腳驢子弄蹄行格外提持達本
0032a09: 真就裏若隨名相轉菩薩依舊是聲聞士遂躍然云
0032a10: 真三腳驢子也有時放之則彌六合卷之則退藏於
0032a11: 密至夜偶談及心經問如何是深般若師云深對淺
0032a12: 言知淺則深意明矣如凡夫認色為實色二乘執空
0032a13: 為偏空俱是淺意且就淺而推之色因空有空由色
0032a14: 生則色空不二是為深般若矣後文總是此中註解
0032a15: 耳士禮謝而退。
0032a16: 破山禪師語錄卷第七
0032a17: 嗣法門人　蜀北果州東寺性定　蜀東古梁
0032a18: 州水月禪院性毓　蜀北閬州南部當陽寺惟
0032a19: 朗　間州寶峰洪慧　射洪金鼇山清果禪院
0032a20: 通法同刻
0032a21: 破山和尚語錄第七卷　堆藍弘禮禪人對
0032a22: 　秀水謝文英書　嘉興倪天章刊
0032a23: 康熙庚申孟春月吉旦嘉禾楞嚴寺般若坊藏板
