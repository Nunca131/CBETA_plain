0174a01: 費隱禪師語錄卷第十三
0174a02: 嗣法門人隆琦等編
0174a03: 頌古
0174a04: 世尊初生一手指天一手指地周行七步目顧
0174a05: 四方曰天上天下唯我獨尊。
0174a06: 剛剛突出娘生面便向人前謾指蹤怪道雲門要打
0174a07: 殺丈夫誰不鎮寰中。
0174a08: 世尊未離兜率已巳降王宮未出母胎度人已巳畢。
0174a09: 活脫當陽第一機騰今耀古廓玄微瞿曇悟此超方
0174a10: 便個個都教撒手歸。
0174a11: 西堂百丈南泉隨馬祖翫月次祖問曰正當恁
0174a12: 麼時如何堂曰正好供養丈曰正好修行泉拂
0174a13: 袖便行祖曰經歸藏禪歸海唯有普願獨超物
0174a14: 外。
0174a15: 藏山於澤壑藏舟天下無藏貫九流兩手撒開隨步
0174a16: 樂騰騰三界不拘留。
0174a17: 馬祖陞堂眾纔集百丈捲卻席子祖便下座。
0174a18: 陞堂捲卻席子當陽許會端倪衝開碧落松千尺截
0174a19: 斷紅塵水一溪。
0174a20: 百丈再參馬祖侍立次祖視繩床角拂子師曰
0174a21: 即此用離此用祖曰汝向後開兩片皮將何為
0174a22: 人師取拂子豎起祖曰即此用離此用師挂拂
0174a23: 子於舊處祖振威一喝師直得三日耳聾。
0174a24: 顧後瞻前西復東振威一喝絕行蹤分明逼塞虛空
0174a25: 也饒舌安名三日聾。
0174a26: 南泉云馬祖說即心即佛王老師不恁麼說不
0174a27: 是心不是佛不是物。
0174a28: 不是心不是佛不是物分明有意云何述進前擬欲
0174a29: 求話會白棒當頭直打出。
0174a30: 南泉因兩堂爭貓兒遂提起白眾曰道得即救
0174b01: 取貓兒道不得即斬卻也眾無對泉便斬之趙
0174b02: 州自外至泉舉前話示之州乃脫履戴頭上而
0174b03: 出泉曰子若在即救得貓兒也。
0174b04: 覿面相提會也無兩堂雲水嘴盧都貓兒直斬求知
0174b05: 己巳趙老呈機是範模。
0174b06: 臨濟問黃檗如何是佛法的的大意檗便打如
0174b07: 是三問三度被打皆不契遂辭檗行腳去檗指
0174b08: 往大愚師至大愚愚曰那裏來師曰黃檗來愚
0174b09: 曰黃檗有何言句師曰某甲三度問佛法的的
0174b10: 大意三度被打未審有過無過愚曰黃檗恁麼
0174b11: 老婆為汝得徹困猶來這裏覓過在師於言下
0174b12: 大悟曰元來黃檗佛法無多子愚搊住曰者尿
0174b13: 床鬼子適來道有過無過如今卻道佛法無多
0174b14: 子汝見箇什麼道理速道速道師於大愚肋下
0174b15: 築三拳愚拓開曰汝師黃檗非干我事師還黃
0174b16: 檗檗曰返何速乎師曰秪為老婆心切檗曰有
0174b17: 何言句師舉前話檗曰者大愚饒舌待見與他
0174b18: 一頓師曰說甚待見即今便打遂打檗一掌檗
0174b19: 吟吟大笑。
0174b20: 黃檗山中喫棒來高安一撥笑顏開翻身虎口超方
0174b21: 外發用施機猛似雷。
0174b22: 透過禹門三汲浪身在雲霄總不知忽被春風吹一
0174b23: 線飛騰萬里孰能羈。
0174b24: 臨濟半夏上黃檗住數日乃辭檗曰汝破夏來
0174b25: 何不終夏去濟曰某甲暫來禮拜和尚檗便打
0174b26: 趁令去濟行數里疑此事卻回終夏後又辭檗
0174b27: 曰甚處去濟曰不是河南便是河北檗便打濟
0174b28: 約住與一掌檗大笑乃喚侍者將百丈先師禪
0174b29: 板几案來濟曰侍者將火來。
0174b30: 一棒當頭殺活行翻身便去不多爭途中不肯閒輕
0174c01: 放重復歸來意氣獰。
0174c02: 臨濟到鳳林林曰有事相借問得麼濟曰何得
0174c03: 剜肉作瘡林曰海月澄無影遊魚獨自迷濟曰
0174c04: 海月既無影遊魚何得迷林曰觀風知浪起翫
0174c05: 水野帆飄濟曰孤蟾獨耀江山靜長笑一聲天
0174c06: 地秋林曰任張三寸揮天地一句臨機試道看
0174c07: 濟曰路逢劍客須呈劍不是詩人不獻詩林便
0174c08: 休。
0174c09: 作家相見不尋常語脈往來自有方敲磕當陽風骨
0174c10: 露令人千古見風光。
0174c11: 臨濟曰夫為法者不避喪身失命我於黃檗先
0174c12: 師處三度問佛法的的大意三度被打如蒿枝
0174c13: 拂相似如今更思一頓誰為下手時有僧出曰
0174c14: 某甲下手師度與拄杖僧擬接師便打。
0174c15: 憶得當年中毒來懷抱何曾一打開今日人前弄牙
0174c16: 爪擒龍捉虎活生埋。
0174c17: 麻谷問臨濟十二面觀音那個是正面臨濟下
0174c18: 禪床擒住曰十二面觀音甚處去也速道速道
0174c19: 谷轉身擬坐臨濟便打谷接住棒相捉歸方丈。
0174c20: 等閒借問曷為奇賓主激揚似不知拳踢相隨一場
0174c21: 鬧觀音正面付阿誰。
0174c22: 臨濟示眾云有一人論劫在途中不離家舍有
0174c23: 一人嘗離家舍不在途中且道那箇合受人天
0174c24: 供養。
0174c25: 左手攀花右手空要人於此定妖風海門闊大誰能
0174c26: 躍攪浪潑天是大龍。
0174c27: 臨濟上堂次兩堂首座相見同時下喝僧問還
0174c28: 有賓主也無濟云賓主歷然復召眾云要會臨
0174c29: 濟賓主句問取堂中二首座。
0174c30: 八兩半觔總一般如何特地鼓疑端機關撥動先能
0175a01: 委猛虎林中好往還。
0175a02: 臨濟與王常侍到僧堂王問者一堂僧還看經
0175a03: 否曰不看經王曰還習禪否曰不習禪王曰既
0175a04: 不看經又不習禪畢竟作個什麼曰總教伊成
0175a05: 佛作祖去王曰金屑雖貴落眼成翳曰我將謂
0175a06: 汝是箇俗漢。
0175a07: 丈夫氣宇自衝昂佛字將來何處藏不是王公具隻
0175a08: 眼個中消息也郎當。
0175a09: 臨濟將終謂眾曰吾滅後不得滅卻吾正法眼
0175a10: 藏三聖出曰爭敢滅卻和尚正法眼藏師曰已巳
0175a11: 後有人問你向他道甚麼聖便喝師曰誰知吾
0175a12: 正法眼藏向者瞎驢邊滅卻。
0175a13: 將入棺材氣未斷猶念家私要子知突出逆兒親手
0175a14: 撒門閭從此喪無遺。
0175a15: 高沙彌住菴一日雨中來看藥山山曰汝來也
0175a16: 師曰是山曰可煞濕師曰不打者鼓笛雲巖曰
0175a17: 皮也無打甚麼鼓道吾曰鼓也無打什麼皮師
0175a18: 曰今日大好一場曲調。
0175a19: 藥山當頭一點沙彌驀提古鏡雲巖披精見光道吾
0175a20: 歷明睹面左轉右旋共路行一場曲調看針線。
0175a21: 慈明禪師冬日牓僧堂作此字
0175a22: 其下注曰若人識得不離四威儀。
0175a23: 幾畫做成似字樣不是仄聲不是平字義不諳來賣
0175a24: 卜惹多風雨落前庭。
0175a25: 慈明問谷泉云白雲橫谷口道人何處來泉左
0175a26: 右顧視曰夜來何處火燒出古人墳明曰未在
0175a27: 更道泉作虎聲明以坐具便摵泉接住推明置
0175a28: 禪床上明卻作虎聲泉大笑曰我見七十餘員
0175a29: 善知識今日始遇作家。
0175a30: 好看兩虎上高山頭角低昂不等閑照用相將多意
0175b01: 氣清風明月動琅玗。
0175b02: 慈明禪師室中插劍一口以草鞋一對水一盆
0175b03: 置在劍邊每見人入室即曰看看有至劍邊擬
0175b04: 議者師曰險喪身失命了也便喝出。
0175b05: 機關驀露無人識壒堆頭狼藉深收拾囊錐歸去
0175b06: 好打翻海水莫嫌貧。
0175b07: 僧問浮山遠禪師云如何是佛遠云大者如兄
0175b08: 小者如弟。
0175b09: 尊卑上下各安然體段誰知不解遷撒手休攀雲外
0175b10: 樹石頭土塊亦能言。
0175b11: 僧問師唱誰家曲宗風嗣阿誰浮山遠云八十
0175b12: 翁翁輥繡毬曰恁麼則一句迥然開祖胄三玄
0175b13: 戈甲振叢林遠曰李陵元是漢朝臣。
0175b14: 不死老兒慣作偷千方百計足機籌等閒手腳遭人
0175b15: 識獨步翻身上玉樓。
0175b16: 僧問太子院道一禪師云如何是佛一云賣扇
0175b17: 老婆手遮日。
0175b18: 縱橫滿目是羅衣透脫之人那肯披本色還他活潑
0175b19: 用有錢不使許誰知。
0175b20: 巖頭作渡次一日因一婆子抱個兒來乃曰呈
0175b21: 橈舞棹即不問且道婆手中兒什處得來頭便
0175b22: 打婆曰婆生七子六個不遇知音秪者一個也
0175b23: 不消得便拋向水中。
0175b24: 抱個孩兒問作家當頭一打意無差兒郎即得隨拋
0175b25: 卻萬里山河獨步跨。
0175b26: 靈雲見桃花悟道偈云三十年來尋劍客幾回
0175b27: 落葉又抽枝自從一見桃花後直至而今更不
0175b28: 疑玄沙云諦當甚諦當敢保老兄未徹在。
0175b29: 楊子江頭楊柳春楊花愁殺渡江人數聲羌笛離亭
0175b30: 晚君向瀟湘我向秦。
0175c01: 雲門示眾云拄杖子化為龍吞卻乾坤了也山
0175c02: 河大地從何處得來。
0175c03: 一根拄杖化為龍大地山河一口吞頭角直衝霄漢
0175c04: 外拏雲攫霧雨傾盆。
0175c05: 玄沙普請斫柴見一虎僧曰和尚虎師曰是汝
0175c06: 虎。
0175c07: 一虎生獰獨振威直云是汝露風規一聲咆哮驚天
0175c08: 地百獸林中我獨歸。
0175c09: 雪竇南遊首造智門即伸問曰不起一念云何
0175c10: 有過門召師近前師纔近前門以拂子驀口打
0175c11: 師擬開口門又打師豁然開悟。
0175c12: 驀口打虛空怕擬思量牛拽耙翻身跳出北斗藏臨
0175c13: 濟當年罵普化。
0175c14: 趙州因僧問如何是趙州州云東門西門南門
0175c15: 北門。
0175c16: 問既有主答亦歸宗四座城門今猶古門門有路自
0175c17: 來通。
0175c18: 五祖演禪師於一亭上夜話及歸燈已巳滅師暗
0175c19: 中曰各人下一轉語佛鑑曰彩鳳舞丹霄佛眼
0175c20: 曰鐵蛇橫古路佛果曰看腳下師曰滅吾宗者
0175c21: 乃克勤爾。
0175c22: 暗裏相將各自猜見神見鬼動人哀最憐夜半窺門
0175c23: 賊卻被狗兒斷送回。
0175c24: 南泉一日不赴堂侍者請赴堂師云我今日庄
0175c25: 上喫油餈飽者曰和尚不曾出入師云汝去問
0175c26: 庄主者方出門忽見庄主歸謝和尚到庄喫油
0175c27: 餈。
0175c28: 半坐虛堂半擲鉤竿頭手眼許誰酬話端既落人間
0175c29: 口一任春風逐水流。
0175c30: 昔婆子供養一僧一日令女抱定云正當與麼
0176a01: 時如何僧云枯木倚寒巖三冬無煖氣女舉似
0176a02: 婆婆云我二十年供養個俗漢遂遣出燒卻菴。
0176a03: 從前將謂曉全機一撥原來是別枝燒卻茅菴明手
0176a04: 眼話流千古要人知。
0176a05: 頌德山托缽話。
0176a06: 驀拶便回似無對旁敲欲探語鋒長將謂兒曹別有
0176a07: 意隨呼密啟以供贓自此翻雲并覆雨臨機照用合
0176a08: 宮商巖頭老少賣弄倒跨爺顛擾禪眾雖活三年言
0176a09: 似讖如蟲禦木何輕重咄咄。
0176a10: 判古因僧請
0176a11: 玄則禪師開堂日李王與法眼俱在會僧問龍
0176a12: 吟霧起虎嘯風生學人知是出世邊事到此為
0176a13: 甚麼不會師曰會取好僧舉頭看師又看法眼
0176a14: 乃抽身入眾法眼與李王當時失色法眼歸方
0176a15: 丈令侍者喚問話僧至法眼曰上座適來問底
0176a16: 話許你具眼人天眾前何不禮拜蓋覆卻法眼
0176a17: 摵一坐具其僧三日後吐光而終。
0176a18: 師云據者僧所問底話言中露骨句裏藏鋒所以法
0176a19: 眼許他問話具眼玄則不辨來風識他不破故以實
0176a20: 意酬對以致此僧不服顧盻歸眾可謂蹉過當機一
0176a21: 場氣悶然而此僧亦是有前無後待法眼云適來問
0176a22: 話許你具眼人天眾前何不禮拜蓋覆卻便云謝和
0176a23: 尚證明遂禮拜不妨有出身之路免被法眼摵一摵
0176a24: 入於黃泉之下雖然如是若對山僧云龍吟霧起虎
0176a25: 嘯風生學人知是出世邊事到此為什麼不會山僧
0176a26: 但云少賣弄他若擬議便與打出要見臨濟門風自
0176a27: 別。
0176a28: 興教坦禪師受請陞座有雪竇化主省宗出問
0176a29: 諸佛未出世人人鼻孔遼天出世後為什麼杳
0176a30: 無消息坦曰雞足峰前風悄然宗曰未在更道
0176b01: 坦曰大雪滿長安宗曰誰人知此意令我憶南
0176b02: 泉拂袖歸眾更不禮拜坦曰新興教今日失利
0176b03: 便歸方丈令人請宗至坦曰適來錯抵對一轉
0176b04: 語人天眾前何不禮拜蓋覆卻宗曰大丈夫膝
0176b05: 下有黃金爭肯禮拜無眼長老坦曰我別有語
0176b06: 在宗乃理前語至未在更道處坦曰我有三十
0176b07: 棒寄你打雪竇宗乃禮拜。
0176b08: 師云據省宗發個反常問頭以明心行之句興教答
0176b09: 雞足峰前風悄然一轉語將風恬浪靜之意以答杳
0176b10: 無消息庶幾相應其實猶未明省宗句裏有藏機之
0176b11: 問故省宗又云未在更道興教又答云大雪滿長安
0176b12: 則愈見不明省宗最初問頭心行不能覿面為渠斬
0176b13: 截故落在無事甲裏遂成無用死禪省宗是個明眼
0176b14: 衲僧知他答話落虛故云誰人知此意令我憶南泉
0176b15: 拂袖歸眾興教見他不禮拜纔知自己巳失其機用故
0176b16: 乃云新興教今日失利可謂自知較一半遂喚省宗
0176b17: 云適纔山僧錯答一轉語人天眾前何不禮拜蓋覆
0176b18: 卻而省宗明眼衲僧終是不變且英氣挺特乃謂丈
0176b19: 夫膝下有黃金不拜無眼長老興教見省宗氣概逼
0176b20: 人遂別轉機用云吾別有語在宗乃理前話至未在
0176b21: 更道處興教云我有三十棒寄汝打雪竇省宗到此
0176b22: 纔禮拜以見興教能發機用折得自己巳句裏有藏機
0176b23: 之意也雖然如是若問山僧諸佛未出世人人鼻孔
0176b24: 遼天出世後為什麼杳無消息便與一棒云且道是
0176b25: 賞你是罰你他若擬議即與推出不惟免得許多曲
0176b26: 折亦令後人於此不疑。
0176b27: 守廓到鹿門一日後架見楚和尚與數僧道話
0176b28: 次鹿門下來問楚和尚你終日披披搭搭作甚
0176b29: 麼楚云和尚見某甲披披搭搭那鹿門便喝楚
0176b30: 亦喝兩家總休去守廓云諸上座你看者兩個
0176c01: 瞎漢隨後便喝鹿門歸方丈卻令侍者請守廓
0176c02: 上來云老僧適來共楚闍黎賓主相見什麼處
0176c03: 敗闕守廓云轉見病深鹿門云老僧自見興化
0176c04: 來便會也守廓云和尚到興化時某甲為侍者
0176c05: 記得與麼時語鹿門云請舉看守廓遂舉興化
0176c06: 問和尚甚處來和尚云遊五臺山來興化云還
0176c07: 見文殊麼和尚便喝興化云我問你還見文殊
0176c08: 又惡發作什麼和尚又喝興化不語和尚作禮
0176c09: 興化至明日教某甲喚和尚待問和尚早去也
0176c10: 興化上堂云你看者個僧擔條斷貫索向南去
0176c11: 也已巳後也道見興化來守廓云今日公案恰似
0176c12: 與麼時底鹿門云興化當時為甚無語守廓云
0176c13: 知和尚不會賓主句所以不語明日教某甲喚
0176c14: 和尚擬待持論和尚早去了也鹿門明日特為
0176c15: 煎茶晚參告眾云云詳載宗門統要。
0176c16: 師云據鹿門入一叢林出一保社賓主相逢只用一
0176c17: 喝兩喝以為了事觀他與楚闍黎對喝更不別轉機
0176c18: 語故遭守廓簡責又昔因興化問他甚處來鹿門云
0176c19: 遊五臺來興化云還見文殊麼鹿門便喝興化云我
0176c20: 問你還見文殊又惡發作什麼鹿門又喝興化不語
0176c21: 後守廓述興化上堂語話乃知鹿門不會賓主句據
0176c22: 此則賓主相逢自有言句往來或機或拶合是有收
0176c23: 有放不是一味喝了又喝只作儱侗顢頇更無上下
0176c24: 進退就如臨濟會中有僧出禮拜濟便喝僧云老和
0176c25: 尚莫探頭好濟云落在什麼處僧便喝濟便打又僧
0176c26: 問如何是佛法大意濟便喝僧禮拜濟云汝道好喝
0176c27: 也無僧云草賊大敗濟云過在什麼處僧云再犯不
0176c28: 容濟便喝據臨濟此兩則機緣則賓主相見自是有
0176c29: 收有放亦見有炤有用不是喝了又喝儱侗顢頇便
0176c30: 堪為種草然而山僧不妨別轉機語如興化問甚處
0177a01: 來答云遊五臺來興化云還見文殊麼但云和尚萬
0177a02: 福如興化云恁麼則何曾到五臺來但云五臺不離
0177a03: 者裏興化若拈棒不妨便喝若如此做次則亦見賓
0177a04: 主相逢而有言句往來非同喝了又喝而無機變者
0177a05: 比又代鹿門如興化問還見文殊麼鹿門便喝興化
0177a06: 云我問你還見文殊又惡發作什麼鹿門云某甲罪
0177a07: 過如此應對未論契與不契亦見有放有收當時鹿
0177a08: 門若會如是做次則免守廓點破亦何用煎茶告眾
0177a09: 來雖然如是興化亦不無放過爭似當時見鹿門儱
0177a10: 侗用喝便與捉敗點發使渠知恩有地于法嗣中又
0177a11: 添一人豈不為之盛事只默忍坐觀縱更上堂亦何
0177a12: 補於事遂喝一喝眾擬議師云蹉過了也不知。
0177a13: 贊
0177a14: 觀音
0177a15: 眼觀色耳聞聲三十二應共浮沉秪因識破中心樹
0177a16: 萬別千差總是真咄
0177a17: 自贊
0177a18: 者個阿師萬千無狀不分皂白問著便棒任其佛來
0177a19: 祖來當前總不輕放如此惡賴為人天上人間無兩
0177a20: 咄
0177a21: 天童老和尚贊
0177a22: 道大德備虛空莫比平等攝機明月炤水奪驪龍珠
0177a23: 擊鳳凰髓六踞叢林大明普會起臨濟綱宗作萬世
0177a24: 勝軌
0177a25: 自贊隱元琦請
0177a26: 者個禿丁極其倔行過量機用格外棒殺活縱橫
0177a27: 孰能攔攩指點當人端倪之上突出逆兒覷破來了
0177a28: 無一物可名狀脫體全彰非聖凡誰云天下之榜樣
0177a29: 自贊子穀蔡居士等描留鎮金粟常住永遠供養請題
0177a30: 坐斷千差者古錐撐天拄地自孤危彌今亙古非他
0177b01: 力離相絕名更是誰喝下頓將佛祖滅棒頭累把聖
0177b02: 凡欺突為金粟山頭主一任人天正眼窺
0177b03: 達磨子穀蔡居士請
0177b04: 誰識老臊胡技窮無可賣一葉半江行清風明月賽
0177b05: 平窺底意沒多般半是神通半捏怪等閒錯足在波
0177b06: 心難洗人間筆墨債
0177b07: 達觀大師像贊鑑圓禪人乞
0177b08: 突出叢林老古錐聲名流布響如雷一生獨坐朝官
0177b09: 上不懼風波撒手回
0177b10: 自贊朗真璣請
0177b11: 者個村和尚為人極無狀來問未開言早已巳當頭棒
0177b12: 不將佛法揚多把慧命喪如此滅宗枝那堪留供養
0177b13: 自贊閩中寧德縣白漚上座請
0177b14: 不說禪亦不說道秪要當機悟取好不悟便將棒打
0177b15: 伊免教特地別尋討寧德白漚描我真我懷書出應
0177b16: 知到
0177b17: 自贊三笑密請
0177b18: 五百銅頭鐵額漢相親相近個村僧擎拳鼓掌呵呵
0177b19: 笑不識如何繼祖燈揭露現成人易會談玄說妙我
0177b20: 無能禪人三笑傍窺覷摹去從伊徹骨憎
0177b21: 泰宇趙居士乞題三十二應觀音
0177b22: 一體分形三十二神頭鬼面許多般人天賺殺無窮
0177b23: 數都道慈悲不等閒
0177b24: 天童老和尚贊悟原禪人請
0177b25: 巍巍堂堂煒煒煌煌一條白棒直指無方見相聞名
0177b26: 咸仰重剎塵何處不風光
0177b27: 天童老和尚贊玉可張居士請
0177b28: 單傳之道起伏莫紀四序推移周而復始冷數百年
0177b29: 吾師蹶起丕振綱宗道冠天宇夫是其誰密雲老子
0177b30: 自贊柴立已巳請
0177c01: 貪嗔癡具足戒定慧全無不解順摩捋秪會倒騎驢
0177c02: 從上法門皆滅卻聲名那許落江湖柴禪應有生機
0177c03: 變炤用臨時莫道無
0177c04: 題自像古淵成請
0177c05: 一生臭惡名諸方久露布過橋便折橋得路即填路
0177c06: 輒爾動金錍等閒吞佛祖惱亂老叢林賤汝如糞土
0177c07: 濟家那有者兒孫秪應打殺去餵虎
0177c08: 大慧杲禪師日至詹居士索題
0177c09: 者位尊慈多少奇特說法縱橫雷轟電掣如此為人
0177c10: 千古一傑
0177c11: 自贊靈機觀請
0177c12: 靈機在握隨方展拓契之者一脈疏通昧之者千差
0177c13: 穿鑿疑信相參在此間規持待汝超方作
0177c14: 老和尚贊僧請
0177c15: 三十年來宗風大震端居寰海全提正令中興濟道
0177c16: 百世龜鏡
0177c17: 自贊亙信彌請
0177c18: 瞎驢不會禪白棒每掀天若無信荷人都道是風顛
0177c19: 開堂四處十餘載鼻孔年來沒半邊且道那半邊在
0177c20: 甚麼處問取羅山子自然為汝拈
0177c21: 自贊百癡元請
0177c22: 天下浪鳴是者古錐愛吐無義語慣用惡鉗鎚都教
0177c23: 怨入骨髓任他道我大癡
0177c24: 諸祖圖贊顓封陸居士請
0177c25: 超方一隊老臊胡鼻孔遼天不可模打殺還他咸慶
0177c26: 快免教相上費分疏
0177c27: 天童老和尚贊從心師乞
0177c28: 生平骨格硬如鐵白棒一條當風揭惡虎獰龍心膽
0177c29: 空銀山鐵壁俱迸裂全提向上弗留情夙學初機都
0177c30: 教徹從師參見不能忘供養長年把香爇
0178a01: 題金粟常住供養老和尚大像
0178a02: 天下咸知我老師尊遠接曹溪之水。中興濟北之源。
0178a03: 於一毫端現六寶剎。坐微塵裏轉大法輪。驅馳猊象。
0178a04: 鉗鎚固自活潑。辨驗蛇龍手眼。尤見明圓。機為當人。
0178a05: 直指道契。列祖單傳。德被遐邇。名達紫垣。三十餘載
0178a06: 大豎宗旛。慣用吹毛利劍。不管親冤。恒居三昧深海。
0178a07: 獨育鰲鯤。金粟峰頭。曾鼓浪萬年。香火賴師恩。
0178a08: 題天童供養老和尚大像
0178a09: 臨濟中興。天童崛起。危樓崇殿梵王宮。行滿功圓只
0178a10: 一紀。道力難思天下知。德光遠炤幽明喜。龍象交參
0178a11: 用大機。聖凡駢集唯直指。洞聞天眷降田衣。請演綱
0178a12: 宗播朝市。七眾視如三界尊。四生依怙猶一子。單傳
0178a13: 正脈悟圓深。閱古較今難比擬。普天匝地大宗師。太
0178a14: 白峰高任仰止。
0178a15: 自贊
0178a16: 形如野鶴沖霄漢。性似閒雲動太虛。去住了然無掛
0178a17: 礙。魔宮佛界豈能拘。有人問我行藏處。一一分明舉
0178a18: 似渠。
0178a19: 正法書記描師像并自己巳同一山水圖乞題
0178a20: 擔荷教外單傳。流通正法眼藏。冤家驀面相逢。一任
0178a21: 人天瞻仰。今朝攜手上高山。遇虎逢獅莫輕放。
0178a22: 自贊穎正端上座乞
0178a23: 五十餘年老面皮。傲霜耐雪似寒枝。機如閃電超方
0178a24: 見。用似雷轟截眾疑。獅象當前不放過。龍蛇走到豈
0178a25: 容依。鉗鎚惡辣誰能受。穎正描吾合自知。
0178a26: 題五十三應真馴伏靈禽異獸總畫軸
0178a27: 五十三人似老虫。何時跳出梵王宮。降龍伏虎調狂
0178a28: 象。駕海騰雲冒險風。各現夜叉瞋面目。都偷佛祖小
0178a29: 神通。厲禽多係慈心攝。猛獸全憑忍力。那些關吏
0178a30: 應須透。妖怪免收掌握中。根境不形千歲定。見思斷
0178b01: 盡萬緣空。身存後有超三界。理墮偏空一色蒙。筋斗
0178b02: 翻來參棒喝。別傳消息莫從容。
0178b03: 自贊蓮如禪人乞
0178b04: 五處住持活脫脫。單拈白棒指青天。令人直下無思
0178b05: 著。灑落猶如水裏蓮。弗涉妙。不談玄。饑來喫飯困來
0178b06: 眠。有人問我西來意。劈面還他一老拳。
0178b07: 老和尚贊為泰菴吳居士
0178b08: 仰其道兮泰山之隆。挹其德兮滄海之洪。說法無礙
0178b09: 兮盤珠圓走。施機迅捷兮寶劍橫空。朝野思皈星繞
0178b10: 月。素緇奔湊水朝宗。深契單傳西祖意。陶埏八極見
0178b11: 真風。此道金繩誰可任。法孫賴有泰菴公。
0178b12: 題雲門湛和尚小像
0178b13: 虛空為口。須彌作舌。橫說豎說。了無間歇。若人識得
0178b14: 老師心。一任雷轟與電掣。我亦當年親座下。耳聞眼
0178b15: 見資饒舌。
0178b16: 自贊龍華韜明上座乞
0178b17: 誰識老漢。全無伎倆。指點當機。單提白棒。透過千差
0178b18: 萬別來。一毫拈出超群象。分明底意若何宣。活潑猶
0178b19: 如風行浪。汝今主席在龍華。應憶吾宗浩蕩蕩。
0178b20: 題初祖像
0178b21: 獨坐九年。壁立萬仞。凜凜孤風。何人敢近。懸機底意
0178b22: 許誰知。神光看破狼籍甚。歸家唱個還鄉曲。震旦從
0178b23: 教作話柄。
0178b24: 自贊天水廣請
0178b25: 我相無相。如何供養。妙用神通。描之不上。爭似丹青
0178b26: 未舉時。卻與吾儂無二樣。不知問取東禪廣。免得逢
0178b27: 人又喫棒。
0178b28: 天童老和尚贊善納禪人乞
0178b29: 打風打雨。一條白棒。呵佛呵祖。多方伎倆。惡虎獰龍
0178b30: 立下風。施機發用超群上。若人不識是阿誰。報道密
0178c01: 雲老和尚。
0178c02: 先師密老和尚贊不知禪人乞
0178c03: 百世聞我師。聲名震若雷。棒頭生孝子。慧焰起寒灰。
0178c04: 中興臨濟道。雪裏一枝梅。禪者不知須著眼。長年莫
0178c05: 被薄風吹。
0178c06: 自贊古碧維那乞
0178c07: 老漢無面目。不用上紙墨。圓同太虛空。僧繇難描邈。
0178c08: 維那古碧應自知。分明六六三十六。
0178c09: 自贊機來陳居士乞
0178c10: 如意指揮向上事。當陽顯露不容猜。潑天潑地超今
0178c11: 古。妙用須知機上來。透得機前活脫脫。文章自許達
0178c12: 天階。
0178c13: 自贊振玉禪人乞
0178c14: 者個老禿奴。禪道多不會。枉作人天師。尚無少慚愧。
0178c15: 呵佛罵祖師。以犯彌天罪。振玉應自知。莫受他瞞昧。
0178c16: 攤向壁角頭。一任風吹碎。
0178c17: 自贊方淡禪人乞
0178c18: 者個和尚。心直口快。不近人情。到處無礙。忤逆之兒
0178c19: 痛打伊。凜凜嚴風傳後代。方淡禪人莫別求。只者些
0178c20: 兒道亦在。
0178c21: 題三際法師像朝徹上座乞係雙瞽
0178c22: 靈光長獨耀。迥脫色塵根。照了無塵際。不因暗相昏。
0178c23: 圓通親契證。現量括乾坤。三藏十二部。敷演亦末論。
0178c24: 左右逢源妙。高低普應門。人多贊閒伎。我喜會玄源。
0178c25: 指出老師真面目。彌今亙古儼然存。
0178c26: 題覲周徐居士行樂圖
0178c27: 全身擔荷佛法。覿體承當自己巳。格物以明大義。著書
0178c28: 發揮玄旨。禪翁多與把臂。法幢到處扶起。東海儒林
0178c29: 一丈夫。樂哉受用誰能比。
0178c30: 草衣文殊贊
0179a01: 許大文殊著草衣。令人愧殺莫能支。雖然現出神通
0179a02: 相。世上爭傳亦好思。阿呵呵。身邊自有金獅子。為甚
0179a03: 而今不解騎。換卻時人雙眼目。相逢不識起多疑。咄。
0179a04: 去習上座乞題聞谷大師像
0179a05: 日用常趺坐。接人多落草。善說如來禪。義理無不到。
0179a06: 戒律嚴身似秋月。清涼眾僧之熱惱。讚歎宗門向上
0179a07: 事。到頭未肯全擔荷。雖然如是。莫謗他好。
0179a08: 中峰遠祖贊有引
0179a09: 己巳丑冬。通容在超果開法。至新春一百二十日事
0179a10: 畢。小崑山素本上座特延隨喜此山。因知承上源
0179a11: 流第十一世遠祖中峰本祖師亦在此山弘法。遂
0179a12: 得瞻禮畫像。後二日即往虎丘掃隆遠祖塔。并應
0179a13: 崇德福嚴寺之請。然通容向有修五燈嚴統之志。
0179a14: 未得從事。今夏承雲間眾鄉紳尺素相招。到此以
0179a15: 了前願。故于八月二十二日又至此院。坐月餘。修
0179a16: 續此書。二十五卷亦已巳閣筆。素本上座索題本遠
0179a17: 祖像讚。遂合掌曰。
0179a18: 我祖當年法海龍。文章三昧莫能窮。等閒傾出珠千
0179a19: 斛。照映人間悟己巳躬。句句醍醐最上味。機機楖栗起
0179a20: 宗風。幻住門庭今猶在。兒孫雖遠喜追從。三泖九峰
0179a21: 真面目。古今受用許誰同。
0179a22: 古風西堂乞自贊
0179a23: 蕭蕭疏疏。灑灑落落。說禪說道。無造無作。信口道。信
0179a24: 手拈。如海之深。如空之廣。東西南北。更無捉摸。挽回
0179a25: 古風與世看。大似秦時個轢。咄。咄。
0179a26: 白漢上座乞贊行樂圖
0179a27: 千歲老松。萬般奇石。適興偶來。坐消白日。得意滿懷。
0179a28: 不可稱述。流水高山在目前。書記白公親寫出。呵。
0179a29: 雲浪西堂乞自贊
0179a30: 生平坐地。更無住著。主持法門。機用活卓。照用臨時
0179b01: 不亂施。西堂雲浪知作略。
0179b02: 自贊公衡西堂乞
0179b03: 汝心最慈。汝性最剛。臨時斷事。更無覆藏。正直非私。
0179b04: 衡秤相當。猶有接人掣電機。西堂上座任舉揚。
0179b05: 樅堂上座乞自贊
0179b06: 百萬松杉雙徑杳。三千樓閣五峰寒。老僧陞座為何
0179b07: 事。正令提持宇宙寬。龍象遠來施白棒。人天在會驗
0179b08: 真參。樅堂禪者傍觀笑。描到廣南示眾看。雖然如是。
0179b09: 不可與者老凍儂換卻眼睛。可也。呵呵。
0179b10: 贊魚籃觀音
0179b11: 不釣獰龍只釣魚。魚中消息許誰知。等閒看破無多
0179b12: 子。跳出龍門上上機。
0179b13: 師與雲臺蔡居士同坐山水圖自題
0179b14: 老漢出世。多住名藍。孤光獨運。玄妙不談。利生接物。
0179b15: 一體同觀。雲臺蔡居士。皈信亦來參。山水同看樂不
0179b16: 盡。徘徊無厭語喃喃。
0179b17: 乞題祖鄰菴老師像
0179b18: 者位阿師。積德有年。尋常講教。亦久參禪。何時俄寂
0179b19: 滅。撒手笑青天。山靈當呵護。緇素更思瞻。雙徑棲遲
0179b20: 三十載。慈風悲月祖為鄰。且道即今在什麼處。呵。
0179b21: 自贊
0179b22: 老漢從來沒面目。大坐當軒似虎伏。問著些兒不近
0179b23: 情。棒喝橫施如電拂。一任諸方怒眼觀。讚何榮兮毀
0179b24: 何辱。老邁垂機猶未休。釣竿砍盡重栽竹。咄。咄。
0179b25: 題老和尚像贊
0179b26: 沒量大人相。人天普供養。道德冠寰中。機用超比量。
0179b27: 棒頭指點性靈開。正脈流通天下廣。耀古騰今萬世
0179b28: 師。霜風凜冽人追仰。
0179b29: 題大悲像贊
0179b30: 大悲老漢現全身。手眼多般密似林。有一眾生不得
0179c01: 度。何稱無畏願洪深。急薦取。莫沉吟。覿面全提不用
0179c02: 尋。
0179c03: 正聞上座乞題離山禪德像
0179c04: 為人肯教子孫賢。日用嚴持卓卓然。撒手臨行光脫
0179c05: 脫。更衣沐浴臥長天。傍人更索伽陀句。直罵野狐亂
0179c06: 吐涎。如斯梗概超時輩。僧史之中亦可傳。
0179c07: 自贊獨冠監院乞
0179c08: 汝在吾邊亦有年。而今欲了住山緣。描吾影像懸堂
0179c09: 上。一任人天共仰瞻。老漢生平別無好。單拈白棒打
0179c10: 荒草。蛇龍變化看飛騰。當陽端的誰知道。既為監院
0179c11: 自應知。對人舉似不可蹉。咄。咄。
0179c12: 自贊劍門西堂請
0179c13: 咄哉阿師。心直口快。胸無藏蓄半秋毫。談吐不懼人
0179c14: 招怪。展演佛祖機縱橫。更無礙。大似利劍掛眉間。凜
0179c15: 凜威光多風彩。咄。咄。
0179c16: 自贊百峰西堂請
0179c17: 機動如林鳥。心閒似水魚。騰騰如是也。任運樂如如。
0179c18: 問著當頭棒。大用孰能拘。百峰西堂當看破。莫道老
0179c19: 僧是瞎驢。
0179c20: 天童密先老和尚像讚離言首座請題
0179c21: 太白峰高千萬仞。天童大剎海天寬。二事若比先師
0179c22: 德。相似北兮又缺南。分明千古大人相。凜凜風光鎮
0179c23: 宇寰。緇素那個不追仰。德化無邊思議難。古佛降生
0179c24: 在今世。瞻之仰之如泰山。法孫離言趨座下。描畫虛
0179c25: 空與眾看。終日焚香并禮拜。可許此心見一斑。咦。
0179c26: 自讚離言首座請
0179c27: 頂天立地在人間。擔荷單傳不等閒。接引群機非別
0179c28: 事。只欲當人契本顏。首座離公在會久。風前路透動
0179c29: 機關。而今欲報無私德。太虛沒縫若何攀。不如打殺
0179c30: 與狗喫。堪報吾恩似可歡。呵呵。
0180a01: 自讚絳雪西堂請
0180a02: 年近從心逸老人。住持十處現全身。逆兒受囑無餘
0180a03: 事。要契當機道脈新。縫雪瑩公曾中毒。翻身獨步入
0180a04: 嶙峋。且墾田。井賣薪。隨緣應運樂天真。不計久長如
0180a05: 此過。龍天側眼看光春。老僧鼻孔如何也。任從舉似
0180a06: 莫因循。咄。咄。
0180a07: 
0180a08: 
0180a09: 
0180a10: 費隱禪師語錄卷第十三終
