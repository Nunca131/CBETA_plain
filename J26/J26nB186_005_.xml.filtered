0640a01: 林野奇禪師語錄卷第五
0640a02: 住華亭船子法忍寺嗣法門人行謐等編
0640a03: 示眾
0640a04: 通玄。示眾：「大眾，現成公案不用參詳，等閒起坐乃正
0640a05: 覺場。汝等諸人還委悉麼？若委悉得，受用無窮。如未
0640a06: 委悉，『萬古碧潭空界月，再三撈摝始應知』。」
0640a07: 示眾。以拄杖卓一卓，云：「者事本自現成，不假絲毫造
0640a08: 作。擬欲參禪，早錯了也。所以山僧素嘗接待方來，不
0640a09: 用尖新辭句，唯用一條白棒。凡擬議便棒，不擬議亦
0640a10: 棒。擬不擬俱棒，何故？殺人刀，活人劍，具眼者辨取。設
0640a11: 有個衲僧聞山僧恁麼道，湧身出眾，震威一喝，返驗
0640a12: 山僧。且道這一喝是殺是活？山僧但徐徐向伊道：『紅
0640a13: 霞穿碧海，白日繞須彌。』」
0640a14: 示眾：「諸兄弟無不急切參禪，殊不知有心參禪成妄
0640a15: 想，無心參禪落無記。敢問諸兄弟且作麼生參？有伶
0640a16: 俐底試出眾道看。」時有云云者，師皆不諾。乃云：「一眾
0640a17: 既然不善參詳，拄杖子不免為諸人通個消息。」遂以
0640a18: 拄杖卓一卓，便行。
0640a19: 示眾，舉：「風穴在南院會下作園頭。院一日到園，問：『南
0640a20: 方一棒作麼生商量？』穴云：『作奇特商量。』院云：『我這裏
0640a21: 即不然』。穴問：『和尚此間作麼生商量。』院云：『棒下無生
0640a22: 忍，臨機不見師。』穴便豁然開悟。山僧今將二老宿見
0640a23: 解與諸人決破。南院恁麼商量棒頭下事，正是管見
0640a24: 窺班。若論全虎，須是棒下情與無情，如桶底脫去，始
0640a25: 乃相應。風穴雖則一期悟去，未免向無生忍裏坐地。
0640a26: 若要做個沒量大人，更須喫棒始得。即今還有沒量
0640a27: 大人麼？不妨出眾與山僧棒頭相見。」良久，無人出眾。
0640a28: 乃云：「啼得血流無用處，不如緘口過殘春。」
0640a29: 示眾：「昔日臨濟大師道：『有時一喝不作一喝用。』先師
0640a30: 亦道：『一棒不作一棒用。』已巳是八字打開了也。若更踏
0640b01: 步向前，真是皮下無血之輩。昨晚山僧舉揚南院風
0640b02: 穴二老宿商量棒頭下事，未免剝削古人。雖則打草
0640b03: 驚蛇，其實看孔著楔。汝等諸人要識二老即易，要識
0640b04: 山僧則難。何故？」驀拈拄杖，云：「棒頭有眼明如日，要識
0640b05: 真金火裏看。」
0640b06: 示眾：「日來諸人不倦參請，只是往往錯過山僧棒頭。
0640b07: 不惟不知錯過處，而返生多種狂解。道者棒如大火
0640b08: 聚，四面不能入，擬之則燎卻面門。又道者棒如金剛
0640b09: 王寶劍，截斷聖凡情。不落有無，見破除生死窠窟，迥
0640b10: 脫羅籠之表。如斯狂解，深屈山僧棒頭。汝等諸人要
0640b11: 識山僧棒頭麼？」驀拈拄杖，云：「莫將閒學解，埋沒祖師
0640b12: 心。」
0640b13: 示眾：「諸佛諸祖頂門，一一棒頭俱漏泄。若作佛法
0640b14: 會，知君猶未瞥。不作佛法會，眼中已巳著屑。畢竟如何？」
0640b15: 驀拈拄杖，卓一卓，云：「不別，不別。適纔有僧問棒頭下
0640b16: 事，山僧隨手下一探竿，切恐諸人錯會。若道知痛痒
0640b17: 底是，正是喚奴作郎，認賊為子。若道不知痛痒，人非
0640b18: 土木，安得不知。不見趙州問南泉：『如何是道？』泉云：『平
0640b19: 常心是道。』州云：『還假趣向也無。』泉云：『擬向即乖。』州云：
0640b20: 『不擬怎知是道？』泉云：『道不屬知，不屬不知。知是妄覺，
0640b21: 不知是無記。若真達不疑之道，猶若太虛廓然蕩豁，
0640b22: 豈可強是非耶？』即今還有不落是非底麼？試出眾道
0640b23: 看。」時有僧纔出，師云：「我不敢輕於汝等，汝等皆當作
0640b24: 佛。」
0640b25: 示眾：「昔日釋迦老子道：『知見立知，即無明本。知見無
0640b26: 見，斯即涅槃。』」乃舉起拄杖，云：「這是拄杖子，諸人共知
0640b27: 共見。且作麼生是知見無見底道理？」遂靠拄杖，云：「莫
0640b28: 待是非來入耳，從前知己巳返為讎。」
0640b29: 示眾，舉：「趙州道：『至道無難，唯嫌揀擇。但莫憎愛，洞然
0640b30: 明白。』又道：『老僧不在明白裏，汝等諸人還護惜也無？』
0640c01: 趙州老漢恁麼舉揚，可謂寸刃不施，皇化已巳遍。雖則
0640c02: 騰身閫外，要且躲避無門。汝等諸人要識趙州老漢
0640c03: 麼？也秪是個觀音院裏燒牛糞底老和尚。」
0640c04: 示眾：「從上老宿，大有韜略。能擒能縱，能殺能活。山僧
0640c05: 雖無如是伎能，單單秪善解黏去縛。解卻黏，釋卻縛，
0640c06: 珍重諸君休咬嚼。適纔惟德禪人進方丈，問棒下意
0640c07: 旨如何。山僧答『一棒一條痕，一握一掌血。』德罔措。山
0640c08: 僧云：『擬議即不得。』德猶問：『畢竟意旨如何？』山僧云：『猶
0640c09: 要打在。』德禮拜而出。即今惟德可在這裡麼？」德便出
0640c10: 眾。師云：「汝若作打會，入地獄，如箭射。」德云：「畢竟意旨
0640c11: 如何？」師云：「被子一問，瓦解冰消。」德便禮拜。師云：「汝是
0640c12: 何道理便禮拜？」德擬議。師驀頭一棒，歸方丈。
0640c13: 示眾：「汝等若要易明此事，須向省力處看。若或著意
0640c14: 忖量，終無透脫之期。二六時中，但能於心無心，於物
0640c15: 無物，心心不異，念念無私，便見透脫分曉。有何心而
0640c16: 不契？有何法而不融？如肯直下承當，頓證自家境界。
0640c17: 且安分一句，如何通信？『飢餐渴飲，閒坐困眠』。」
0640c18: 示眾：「法身報身化身，山僧一串穿卻。雖然太煞省要，
0640c19: 免得諸人摸索。大眾，好快樂！」驀拈拄杖，卓一卓，云：「祥
0640c20: 麟只有一隻角。」
0640c21: 示眾：「昔日古德道：『離心意識參，絕凡聖路學。』又有者
0640c22: 道：『欲明此事，須是言語道斷，心行處滅。』又有者道：『不
0640c23: 怕念起，惟恐覺遲。』這三尊宿雖則為人痛滴滴地仔
0640c24: 細撿點，將來不無鈍置人家男女。山僧不然，但道『念
0640c25: 起隨伊起，念滅隨伊滅。一切聽憑伊，莫管甚時節』。何
0640c26: 謂如此？不見道『到頭霜夜月，任運落前溪』？」
0640c27: 示眾：「吾有一券，超情離欲。從古至今，光新萬物。」舉起
0640c28: 拄杖，云：「眾兄弟見麼？萬派皆歸海，千山悉仰宗。」
0640c29: 示眾：「昔日雲門道：『舉不顧，即差互。擬思量，何劫悟。』此
0640c30: 老如此提持，可以稱善，但不經撿點。何故？等閒行便
0641a01: 行、坐便坐，用舉用顧作麼。然雖如是，手執夜明符，幾
0641a02: 個知天曉。」
0641a03: 示眾昔日德山老漢道聖名凡號總是虛聲殊相劣
0641a04: 形皆為幻色若欲求之得無累乎及其厭之又成大
0641a05: 患汝等諸人即今還有與德山老漢相見底麼如無
0641a06: 山僧與伊相見去也乃云夜來伸腳支頭睡不怕人
0641a07: 來偷枕頭。
0641a08: 示眾舉教中道是法非思量分別之所能解有等無
0641a09: 智慧男子聞知便向無分別處成窠作窟殊不知正
0641a10: 是避溺而投火且作麼生得無過去意地但無諸所
0641a11: 見天涯何處不逍遙。
0641a12: 除夕示眾一年三百六十日今晚乃為最後晚佛法
0641a13: 禪道不須提大家且只捧茶盞何故爆竹已巳催殘臘
0641a14: 去明晨依舊日東昇。
0641a15: 棲真示眾古人道目前無法意在目前不是目前法
0641a16: 非耳目之所到汝等諸人還有向耳目不到處道得
0641a17: 底麼試出眾道看時有云云者師皆叱退乃云有等
0641a18: 超聲越色底未免太孤有等和聲混色底又卻太奢
0641a19: 還有不落孤奢底麼好來山僧手裏請棒喫。
0641a20: 示眾獅子吼無畏說百獸聞之皆腦裂驀拈拄杖云
0641a21: 這不是獅子吼復卓一卓云豈不是無畏說汝等若
0641a22: 或眼孔定動性命早已巳失卻山僧恁麼道也須是個
0641a23: 獅子兒始得若非獅子兒未免貪觀白浪失卻手橈。
0641a24: 示眾參禪無秘訣只要生死切生死若切千差路絕
0641a25: 一道直如絃古今無異轍若或打入知見網中永劫
0641a26: 無有了日所以道離心意識參絕凡聖路學敢問諸
0641a27: 兄弟且道絕卻凡聖二路作麼生學試出眾道看時
0641a28: 有云云者師皆不諾乃云汝等既不解道老僧只得
0641a29: 自道去也壁上安燈盞堂前置酒臺悶來打三盞何
0641a30: 處得愁來。
0641b01: 示眾古人道明明百草頭明明祖師意只許老胡知
0641b02: 不許老胡會所謂眼裏著沙不得耳裏著水不得汝
0641b03: 等還委悉麼如未委悉老僧再將平日受用處與汝
0641b04: 諸人通個消息明明見了非他見了了常知無別知
0641b05: 村月如銀牽老興閒行不覺過溪西。
0641b06: 示眾昔日高峰祖師道海底泥牛銜月走崖前石虎
0641b07: 抱兒眠鐵蛇鑽入金剛眼崑崙騎象鷺鷥牽此四句
0641b08: 內有一句能縱能奪能殺能活若人撿點得出一生
0641b09: 參學事畢老僧亦有四句雖無如是奇特亦不在高
0641b10: 峰之下天晴日頭出雨下地皮濕小盡二十九大盡
0641b11: 三十日此四句內亦有一句能縱能奪能殺能活若
0641b12: 人撿點得出一生參學事畢且道是那一句試撿點
0641b13: 看如撿點不出普請喫茶去。
0641b14: 示眾古人道繇心生故種種法生繇法生故種種心
0641b15: 生設使心法雙忘猶未是衲僧親切處且如何是衲
0641b16: 僧親切處舉起拄杖云拄杖子跳上三十三天觸
0641b17: 著帝釋鼻孔東海鯉魚打一棒雨似盆傾汝等諸人
0641b18: 還見古人與今人麼晚來微露濕庭階復喝一喝云
0641b19: 若不喝住只管念去有甚了期。
0641b20: 示眾參禪被禪縛不參卻成現舉似諸禪人切恐生
0641b21: 厭賤不厭賤卻成片萬象森羅全體現然雖如是也
0641b22: 須自肯始得若不自肯終非俊敏眾中還有自肯者
0641b23: 麼若有正好朝打三千暮打八百何故我王庫內無
0641b24: 如是刀。
0641b25: 示眾結制二七日內外咸作逆若或不作逆老僧便
0641b26: 歡適汝等還知作逆處麼尋言逐句是作逆攝心內
0641b27: 照是作逆觀心內澄是作逆忖度思惟是作逆若欲
0641b28: 不作逆胸次莫固必何故苦瓜連根苦甜瓜徹蒂甜
0641b29: 脩行三大劫卻被老僧嫌。
0641b30: 開示現成公案不用忖量直下洞明了無異轍但是
0641c01: 諸君情存知見意涉多途故不證得若肯直下承當
0641c02: 便見根身器界萬象森羅一一宣明第一義諦然雖
0641c03: 如是只許老胡知不許老胡會何故不見道分明月
0641c04: 在梅花上看到梅花早已巳遲。
0641c05: 開示現前諸公欲明此段大事因緣須是外離塵境
0641c06: 內絕忖思坐斷聖凡情不落有無見始明得他古人
0641c07: 道入息不居陰界出息不涉眾緣嘗轉如是經百千
0641c08: 萬億卷底說話在座諸公要明這卷經麼乃舉扇云
0641c09: 下文繁長付在來日遂放下扇云請茶。
0641c10: 開示汝等若欲洞明此事須是千差路絕念慮情忘
0641c11: 分別心息始有入首處若或將心內照觀心內澄總
0641c12: 是無風匝匝之波于本分中了無交涉不見龐公道
0641c13: 但自無心於萬物何妨萬物嘗圍遶鐵牛不怕獅子
0641c14: 吼恰似木人看花鳥木人本體自無情花鳥逢人亦
0641c15: 不驚心境如如只這是何慮菩提道不成汝等若能
0641c16: 于此見得便隨緣消舊業更不造新殃如未見得異
0641c17: 日閻羅老子大有著汝諸人處在。
0641c18: 開示年來四方兵戈擾攘無片地可安唯天童祖席
0641c19: 慈光照耀一眾平穩所謂我此土安隱天人常充滿
0641c20: 若不於此打教徹去乃是自棄豈不聞昔之哲侍者
0641c21: 脅不沾蓆有勸其寢者渠曰我於般若緣分素薄若
0641c22: 不刻苦勵志恐被妄習所牽汝輩何人乃爾懈怠此
0641c23: 事雖則本來成現不假安排其奈無量劫來習染濃
0641c24: 厚被心意識使得七顛八倒無自繇分若不滅裂一
0641c25: 回終難負荷汝等要識不涉心意識句麼驀拈拄杖
0641c26: 顧左右云定光金地遙招手智者江陵暗點頭。
0641c27: 小參
0641c28: 壬午冬結制小參今日通玄結制且喜全無做造雖
0641c29: 然一眾端肅未嘗別更衣帽唯有露柱燈籠旦暮不
0641c30: 勝冷笑大眾且道露柱燈籠笑個甚麼還是笑結制
0642a01: 欠嚴笑說禪不富若道結制欠嚴居山衲子當合如
0642a02: 是若道說禪不富曹溪一脈豈在言豐既然不在這
0642a03: 兩端畢竟淆訛在甚麼處還有人道得麼若道得便
0642a04: 是出格道人脫或未然且聽山僧直截剖判以拂子
0642a05: 擊禪床云意氣不從天地得英雄豈藉四時推。
0642a06: 小參個中一著迥脫情塵纔涉思惟白雲萬里汝等
0642a07: 諸人何不直截承當以免勞神役志若然承當得下
0642a08: 不枉趙居士施金辦供可謂功不浪施脫或未然山
0642a09: 僧不免葛藤一上若道有解有結正是無繩自縳若
0642a10: 道無結無解大似平地喫交若總不恁麼猶是野狐
0642a11: 見解畢竟如何解開布袋無拘束放出溈山水牯牛。
0642a12: 小參敘吾陳居士時值耳順之年方始回心向道故
0642a13: 偕子來山施金辦供乞吾舉揚宗旨殊不知宗旨不
0642a14: 可以言語造不可以寂默通但有言說都無實義若
0642a15: 欲透脫死生須是坐斷情塵意想不落見聞覺知始
0642a16: 有相親分若到與麼田地切不得舉意承當若舉意
0642a17: 承當則遠之遠矣所謂有念盡成煩惱鎖無心端坐
0642a18: 水晶宮。
0642a19: 除夕小參古德烹露地白牛分歲山僧煮透海烏雞
0642a20: 過年不用文武火燒放下自然頓熟普同供養一任
0642a21: 飽餐此時休論主賓便見滿門和氣不嫌滋味薄便
0642a22: 是好禪和且道應時一句如何舉唱乃云今宵當合
0642a23: 勤斟茗明晨端祝聖明君。
0642a24: 小參昔日大慧遠祖慣以竹篦子話勘驗來學往者
0642a25: 以謂此話把斷要津不通凡聖而本形自現如此註
0642a26: 腳乃是依通誠非的旨其奈久久轉見弊生邇之學
0642a27: 者凡遇宗師舉此話便下喝及乎向伊喝下搜看咸
0642a28: 在無觸背處躲根殊不知纔有一絲頭便有一絲頭
0642a29: 若無一絲頭縱橫得自由設有問如何是自由底句
0642a30: 但向伊道山月如銀牽老興閒行不覺過峰西。
0642b01: 小參今晨此舉乃玉城韓居士為令先君誕生之日
0642b02: 并先慈三週全吉之時謹請山僧舉揚般若用酬至
0642b03: 恩但般若分上生死二字無處安著豈不聞先德道
0642b04: 了了見無一物亦無人亦無佛大千沙界海中漚一
0642b05: 切聖賢如電拂又道未達境唯心起種種分別達境
0642b06: 唯心已巳分別即不生於分別不生法中識取不變不
0642b07: 動若然識取得去於聲色堆頭脫略見聞自古及今
0642b08: 曾無間隔現前大眾既是古今無間且道韓公即今
0642b09: 在甚麼處安身立命還有道得底麼如道不得山僧
0642b10: 只得借渠鼻孔為汝諸人通個消息遂顧左右云是
0642b11: 處是慈氏無門無善財。
0642b12: 小參都監今夜設茶座元不勝虔請既然一眾臨筵
0642b13: 須是一回痛飲飲則任君飲啜則任君啜須是知些
0642b14: 滋味始得所以古人道人莫不飲食鮮能知味也智
0642b15: 者過之愚者不及唯我衲僧家又且不然無論智與
0642b16: 愚強與弱信手拈杯無不快樂且作麼生是快樂底
0642b17: 句遂舉杯云大眾見麼有意氣時添意氣不風流處
0642b18: 也風流。
0642b19: 小參今朝此設端為薦資還有助哀者麼僧問朔風
0642b20: 凜凜萬木凋傷未審亡靈向甚麼處去師云左山右
0642b21: 林進云恁麼則從教寒暑重遷變青山依舊白雲中
0642b22: 師云這是甚麼所在進云言前頓入無生忍人間天
0642b23: 上獨為尊師云閒言語進云蒙師法施恩大難酬師
0642b24: 打云更須喫棒乃云生是死之基死是生之本生死
0642b25: 兩超然始徹無生忍無生忍絕傷嗟放下從前愛想
0642b26: 便見凡聖不差差與不差則且止且道嚴氏孺人即
0642b27: 今在甚麼處一毫頭上通消息剎剎塵塵現勝身。
0642b28: 除夕小參古之參學高士以今晚為生死交謝之時
0642b29: 慮道業不辦故乃如此我此現前諸兄弟雖則為道
0642b30: 不下古人但契悟者指不多屈雖有數輩奈何見尚
0642c01: 未圓有向聲色未萌之先契悟者未免死了不得活
0642c02: 有向言句中解會者又卻活了不得死活了不得死
0642c03: 置之弗論死了不得活者山僧今晚不惜唇皮與伊
0642c04: 點破須知聲色初非外物所以古人道見聞覺知是
0642c05: 法法離見聞覺知又道即此見聞非見聞無餘聲色
0642c06: 可呈君個中若了元無物體用何妨分不分若也分
0642c07: 一雙孤雁撲地高飛若也不分一對鴛鴦池中獨宿
0642c08: 分與不分與汝諸人一并拈卻喫飯濟饑飲水定渴
0642c09: 管取二六時中灑灑落落設有問據個甚麼得恁麼
0642c10: 自在但道自從舞遍三臺後拍拍元來總是歌復舉
0642c11: 僧問安澄禪師舊歲已巳去新歲到來還有不受歲者
0642c12: 麼澄云作麼生僧云恁麼則不受歲也澄云城上已巳
0642c13: 吹新歲角窗前猶點舊年燈僧云如何是舊年燈澄
0642c14: 云臘月三十日師云高安與麼答話可謂順水行舟
0642c15: 不資餘力若據山僧則不然如問舊年已巳去新歲到
0642c16: 來還有不受歲者麼但向道隨分不獨坐斷者僧舌
0642c17: 頭且與后人作個標榜如何是后人標榜從來無向
0642c18: 背那得有親疏。
0642c19: 小參師以拂子擊一擊云陳氏孺人還知超生死越
0642c20: 涅槃不離這個消息麼若或未知山僧更為解說三
0642c21: 界非有萬法無實妄念不生諸緣寢息所以道假借
0642c22: 四大以為身心本無生因境有前境若無心亦無罪
0642c23: 福如幻起亦滅既然悉皆是幻何更求生西方但能
0642c24: 捨卻妄緣遍界無非淨域。
0642c25: 小參現成公案迥絕安排纔擬分疏便成剩法所以
0642c26: 道參禪被禪隔看教被教隔持咒被咒隔念佛被佛
0642c27: 隔設總不恁麼亦被總不恁麼隔且道淆訛在甚麼
0642c28: 處良久云叮嚀損君德無言最有功任從滄海變終
0642c29: 不為君通。
0642c30: 小參以拂子擊柩云悔公還知這裏古今不異麼如
0643a01: 向這裏薦得便見昔日名標金榜聲播寰中這裏未
0643a02: 嘗榮適來削髮披緇韜光晦跡這裏亦未嘗辱既無
0643a03: 榮又無辱須信這裏無委曲況今全身放下已巳臥寂
0643a04: 場正恁麼時切勿疑惑何故復以拂子指云是處是
0643a05: 慈氏無門無善財。
0643a06: 小參光陰迅速時不待人纔方結制已巳是二十餘日
0643a07: 了也若不得一回猛惺異日閻老子算飯錢有日在
0643a08: 須知此事是極現成底纔擬尋思便成剩法纔入陰
0643a09: 界便不堪也還有道得底麼設使道得未免落七落
0643a10: 八拽杖便歸方丈。
0643a11: 除夕小參四來兄弟道聚山中內外相安禪林慶幸
0643a12: 惟愧老朽素無所蓄無可分歲喜得曩時於火爐邊
0643a13: 拾得五祖底一枚銕酸餡拋向諸人面前眼親手快
0643a14: 者當下咬破便見百味具足永息饑虛饒益將來綿
0643a15: 綿不絕如咬不破自是諸人根性遲鈍莫謂荒疏無
0643a16: 可款待時寒久立各宜珍重。
0643a17: 小參以拂子擊幀云張氏孺人惺惺著愛河滾滾識
0643a18: 浪汪洋若欲浪靜波平切勿生疑怖畏但將從前愛
0643a19: 想一時放下不假慈舟彼岸登矣所謂繇心生故種
0643a20: 種法生心若不生諸緣不有張氏孺人若向這裏薦
0643a21: 得便見無量劫來至於今日未嘗生未嘗滅未嘗去
0643a22: 未嘗來如如本體湛然不動且道即今薦拔一句如
0643a23: 何顯示復以拂子擊影云內院不消輕一擊妙寶樓
0643a24: 閣應時開。
0643a25: 除夕小參師云日日是好日年年是好年世人生異
0643a26: 見將謂有年期殊不知古之天地日月即今天地日
0643a27: 月古之萬物性情即今萬物性情從來不移易一絲
0643a28: 毫何得於中說新舊看他先德或同眾或自處如癡
0643a29: 似兀任運度時一言半句載之方冊千古之下令人
0643a30: 欣慕以今較昔何啻天淵雖是逆耳之言三十年後
0643b01: 卻用得著各請歸寮善時保愛。
0643b02: 晚參古寺山房不勝寬廣經行坐臥常在其中老幼。
0643b03: 安居平等性智若起一毫凡聖情念乃是自生障礙
0643b04: 不起一毫凡聖情念亦未是衲僧了事處且作麼生
0643b05: 是諸人了事處試出眾道看時有僧出師便打云腳
0643b06: 跟下錯過三千里復云還有麼良久無對師云汝等
0643b07: 既不解道老僧自道去也驀拈拄杖云數聲清磬是
0643b08: 非外一個閒人天地間復舉雲門道舉不顧即差誤
0643b09: 擬思量何劫悟只如不思量時又悟個甚麼試道看
0643b10: 有麼眾無對師云無端無端遂拽杖歸方丈。
0643b11: 法語
0643b12: 示九霞劉公諸佛諸祖所貴成現只要當人自肯耳
0643b13: 若或入于意想逐其聲色於本分中翻成分外檀越
0643b14: 之省要處料不在此說中第恐智人面前有三尺暗
0643b15: 故引筆及此如能體之言外則大智現前矣。
0643b16: 示周居士思劬勞奉甘旨至今猶惓惓于念為人子
0643b17: 者之所當然如論大孝此亦小節須向情未生念未
0643b18: 起時一眼覷破本來面目劬勞之恩不待報而報矣
0643b19: 又豈在侍慈顏奉甘旨而為孝乎然令先慈生平節
0643b20: 操水霜以念佛為急務而志不可奪殊不知未舉念
0643b21: 時早與彌陀覿面矣。
0643b22: 普說
0643b23: 普說近時參學者大有淆訛偶有一知半見便為極
0643b24: 致不求深進坐在窠窟中不自覺知如此輩人誠為
0643b25: 痛惜有輩以擊石火閃電機眨眼便錯過上將謂越
0643b26: 格超群殊不知未出大慧遠祖排擯縱然會得的的
0643b27: 當當不過增一所知耳有輩道言句乃載道之器不
0643b28: 可不知便向言句中作穿鑿直饒穿鑿得攢花簇錦
0643b29: 於己巳分中了無交涉有輩道此事不在言句上便與
0643b30: 言句為仇敵凡舉言句便乃搖首一坐坐在無事甲
0643c01: 裏千牛挽他不出如此等輩猶為可笑有輩道以總
0643c02: 不恁麼為越量一味硬作主張如此見解閻老面前
0643c03: 喫鐵棒有日在。
0643c04: 警策
0643c05: 警策師云適纔座元并諸執事進方丈請落堂警策
0643c06: 大眾彼時聞之不覺冷笑何故我此一眾咸是英特
0643c07: 之士豪傑丈夫況父母不供甘旨六親固以棄離不
0643c08: 辭千里之程來到通玄峰頂豈肯因循過日荏苒度
0643c09: 時待予警策而後猛發哉然雖如是第恐在外年深
0643c10: 參尋日久四大疲懈不或增進者有之老僧只得向
0643c11: 諸人前舉則現成公案以成助發之緣記得古人道
0643c12: 結制三日也水牯牛作麼生又道結制三日也燈籠
0643c13: 露柱作麼生又有道結制三日也諸上座作麼生這
0643c14: 幾尊宿各各一期稱提將謂不落窠臼仔細檢點將
0643c15: 來未免黏牙綴齒若是林上座則不然但道結制三
0643c16: 日也汝等諸人幸各無恙是則也是切忌作無事會
0643c17: 去既不作無事會卻作甚麼會仲冬嚴寒伏惟珍重
0643c18: 時有僧問內不放出外不放入師和聲便打僧擬進
0643c19: 語師復打卻轉身顧首座云適纔錯打這僧座擬議
0643c20: 師與驀頭一棒歸方丈。
0643c21: 因事策眾老僧幼時曾閱教乘記得釋迦老子於過
0643c22: 去因中行菩薩道能以國城妻子布施乃至以身命
0643c23: 布施了無吝惜山僧將謂無第二人今去釋迦老子
0643c24: 二千餘年復有其人截指布施以作供養若非夙乘
0643c25: 願力者莫能然耳觀此善士其解脫可知現前大眾
0643c26: 須知信施難消若不了道酬償有日在。
0643c27: 誡勉
0643c28: 時臨末法而吾佛慧命將沉之際凡有志繼紹法門
0643c29: 者須當深藏雲壑晦跡韜名真操實履無論歲稔直
0643c30: 待霜露果熟人天推出方可為人若或輕意苟為者
0644a01: 此乃裨販之輩非吾徒也嗣後如有不遵其訓者吾
0644a02: 當鳴鼓攻之。
0644a03: 林野奇禪師語錄卷第五
0644a04: 信士弟子助刻姓氏列于左
0644a05: 羅明震同室許氏法名明泰　羅明能同
0644a06: 室張氏法名明朗　懷尚珍同室鄒氏次
0644a07: 俞氏　錢門沈氏法名明昱　高行芳同
0644a08: 室氏法名行吉　吳吉士　沈應芳
0644a09: 　張明南　馬爾仁　黃繼芳　陳士昌
0644a10: 　陳益　曹那相　錢邦信　姚國昌　計
0644a11: 關住　羅萬里　夏士賓　黃國臣同室
0644a12: 戴氏　莫瑞同室朱氏
