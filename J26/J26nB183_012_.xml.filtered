0523c01: 雪竇石奇禪師語錄卷第十二
0523c02: 嗣法門人行正等編錄
0523c03: 道嚴書記誕辰
0523c04: 朔莫風來勁。聞聲凜若斯。避寒松葉火。樂道老年詩。
0523c05: 濁世無青眼。叢林有白眉。圓通門大啟。共喜不違時。
0523c06: 無凡監寺誕辰
0523c07: 誰云丈夫事。將相不能為。且喜石窗後。還思宗老規。
0523c08: 山僧愧無似。道者合如斯。五十知天命。殷勤正是時。
0523c09: 除夜次郁素修韻
0523c10: 甲子從初起。看看臘又殘。靜陪燈不老。坐聽影寒班。
0523c11: 松火茶前活。春風語外閒。夜深堪共對。不問趙州關。
0523c12: 謝郁素修居士鐫送圖章
0523c13: 塊石無情謂。能令人醉觀。篆文何自古。刀法更生寒。
0523c14: 畫斷風雲快。點開星月攢。知音如不偶。未便指輕彈。
0523c15: 寄邁庵禪師
0523c16: 客歲春和日。晴光甬上新。一筇千里別。兩眼萬山青。
0523c17: 古道不輕據。交情奈至真。法門今日事。早晚共誰論。
0523c18: 寄聞機上座
0523c19: 遙憶高齋日。因思晤即難。春風石上坐。黃鳥樹頭看。
0523c20: 絕壁蘿煙靜。空蒼雲夢寒。一回纔舉筆。意況若漫漫。
0523c21: 寄不壞禪師
0523c22: 春到山房暖。潛思友道寒。年高途亦遠。情至念何安。
0523c23: 末世古人在。法門近況難。慚余懷不已巳。聊以寫毫端。
0523c24: 寄胡仲能居士
0523c25: 片段春雲曉。山頭獨坐時。遙思胡道彥。行見佛牟尼。
0523c26: 相好人人喜。光圓物物齊。莊嚴淨無比。親到自能知。
0523c27: 喜晤太沖居士
0523c28: 千里江濤隔。飛函數四頒。招提新席面。賓主舊時顏。
0523c29: 悟法無生忍。高情亦放閒。錫停欣久坐。緣到不拘山。
0523c30: 酬解蝶齋居士
0524a01: 情緒還從道。心心相映留。靜凡爻未動。藏海量偕遊。
0524a02: 片念千林啟。全機一握收。激揚應不舍。巖壑待余投。
0524a03: 悼陸季申居士
0524a04: 遯世緣何速。臨風惆悵深。繩床誰共坐。法席況重新。
0524a05: 高柳無聊色。清波慘憺陰。知君鼻孔直。相見只如今。
0524a06: 示以貞良道者
0524a07: 默坐回眸看。洞然殊廓襟。乾坤通大量。日月共無心。
0524a08: 事在目前露。機非句裏尋。西來直指意。莫向外沉吟。
0524a09: 贈徐心韋護法六袟
0524a10: 春風三月候。百物盡芒蒼。林下人如舊。谿間流更妄。
0524a11: 古今誰不老。彼此足稱狂。甲子新新頌。休云我後將。
0524a12: 輪侍者乞偈贈脫白師
0524a13: 五十知命時。一句如何說。不離日用中。洞然光皎潔。
0524a14: 天地我同根。萬物他非別。高策兩莖眉。有語弗干舌。
0524a15: 示顧習之
0524a16: 新秋三伏候。值此亢陽天。萬物皆如醉。千山盡欲然。
0524a17: 端居火宅裏。誰識道人便。寒暑不能到。紅輪足底圓。
0524a18: 送古鑒上座歸楚
0524a19: 歲在庚寅。古鑑上人來參乳峰居無何辭去贈以
0524a20: 短偈。有腳跟穩實可居山之句。在昔百丈示徒云
0524a21: 我有一句子。百味具足。試將老僧此語作如是觀。
0524a22: 不妨恰好。今乙未夏。上人復從五龍山來。不二旬
0524a23: 日。忻然整頓草鞋。問其所向。則曰五龍山也。老僧
0524a24: 喜云腳跟穩實可居山豈誣語哉。遂援毫敘之更
0524a25: 寫贈行一偈。
0524a26: 帶熱五龍去。辭余青嶂間。道情真個好。途路不為艱。
0524a27: 五味禪從鬧。三玄爛勿攀。生涯誰足偶。到底只居山。
0524a28: 示朱玄穎
0524a29: 學道無難易。唯人自肯親。頭頭發深省。法法了生因。
0524a30: 觸處靈光曜。逢緣覺穎真。祖師門下客。端不問前津。
0524b01: 賀費隱和尚住堯峰
0524b02: 秋月清輝滿。堯峰一盻中。世皆尊碩望。我亦慶家風。
0524b03: 黃檗香光遠。虎丘嶺脈通。乘風縱巨壑。津躍意何窮。
0524b04: 贈嚴髻珠六袟
0524b05: 秋老光凝碧。林間紫氣旋。曹溪天共遠。虞嶺鶴同僊。
0524b06: 有句三千鑰。無心自億禪。山家何長物。以此頌君年。
0524b07: 贈朱振寰居士時寄以鴈山圖
0524b08: 上年君五十。春風蕩晴日。雲山千里遙。山家始聞吉。
0524b09: 何物堪為贈。思量取不出。藉彼鴈山圖。佳景供閒逸。
0524b10: 寄懷瑞安邑侯譚春舸居士
0524b11: 甌江兩接見。恍矣舊時人。有句非聲色。揚眉一主賓。
0524b12: 金書從夢錫。禪板尚家珍。好對千尋瀑。臨風獨悵神。
0524b13: 寄沈恂如居士
0524b14: 憶自客秋晤。黃花香滿林。藥石起我病。瀑雪娛君心。
0524b15: 旬日便歸去。一年不通音。隈巖無事老。其如情深深。
0524b16: 贈雪鑑上人
0524b17: 一見罄嘉猷。譚言慨以慷。為余覓幻藏。羨羡子有玄賞。
0524b18: 大地鏡中觀。山河歸指掌。弢光二十年。於此占宿養。
0524b19: 西鄰看梅
0524b20: 曉發尋幽興。扶黎過小橋。香風隨袖轉。晴雪映梅遙。
0524b21: 未問主向在。先看梅自饒。一枝頻欲折。惜取待來朝。
0524b22: 其二
0524b23: 欲踏溪南去。先須問竹橋。望中春自遠。杖底路非遙。
0524b24: 樹樹含香靜。枝枝帶雪饒。因思嶺頭月。可似我今朝。
0524b25: 禮鶴林素禪師塔有懷
0524b26: 五月松風清。凌晨冷孤衲。引領仰高山。懷香拜祖塔。
0524b27: 長江白水迴。叢林翠微合。有句向誰言。鐘聲雲外答。
0524b28: 其二
0524b29: 熏風當午夏。極目山冥冥。塔影隨雲白。碑文斷草青。
0524b30: 霞飛新古木。石立老空亭。一炷香浮靜。煙光結翠屏。
0524c01: 京口寄懷山翁和尚
0524c02: 松風涼五月。避暑潤城西。囊篋慚無句。江山空有題。
0524c03: 思君大手筆。為我然靈犀。道遠嗟何及。神傷煙樹迷。
0524c04: 登金山
0524c05: 拳石江心立。擬當萬里流。南城環鐵瓮。北岸繫瓜洲。
0524c06: 吳樹煙光老。楚山雲影浮。勞生在此際。誰共啟雙眸。
0524c07: 重過焦山
0524c08: 兩度來時異。長江一派流。焦公祠尚古。枯木室仍幽。
0524c09: 隔岸空音滿。孤峰天影浮。落霞隨袖轉。豈在綠蘋洲。
0524c10: 月夜懷杜子濂兵憲
0524c11: 邂逅山亭日。因緣豈偶然。夙乘般若力。肯屬宦情牽。
0524c12: 道況長江水。天機秋月禪。閒閒在庭際。晤對十分圓。
0524c13: 子濂杜公過訪書贈
0524c14: 竹院涼生候。君來半日閒。晤言從上事。好看目前山。
0524c15: 出處承誰力。閒忙總一般。惺惺無個語。黃鳥自關關。
0524c16: 寄懷子濂杜公
0524c17: 承顧鶴林後。高懷動我思。長江一帶水。短句數行詩。
0524c18: 有意堪遊戲。無心永護持。老僧回棹邇。期悟莫遲遲。
0524c19: 贈一足恩孫禪師
0524c20: 葉敲閒砌。涼生大火流。久知江已巳北。有子繼前修。
0524c21: 月擅維揚麗。燈分太白悠。我來恣遊覽。二十四橋秋。
0524c22: 城分衛贈彭子上居士
0524c23: 自笑山中客。衰年業力牽。叢林大家事。分衛祖規然。
0524c24: 我念無高下。君心等聖賢。一期周勝法。欣慰老僧還。
0524c25: 喜陳金如過南廣
0524c26: 多年不晤面。晤面豈容易。彼此髮皤然。相看眼如醉。
0524c27: 天氣值清和。熏風喜時至。共坐莫嫌貧。杏陰鋪滿地。
0524c28: 哭僧幢建侍者
0524c29: 廿載叢林事。劻勷一日同。老成法門瑞。太息我心公。
0524c30: 道在人弘遠。時窮福不充。此中難盡話。揮淚獨臨風。
0525a01: 寄晦山顯孫禪師
0525a02: 法道未寥落。克家不少人。狐蹤絕影現。獅子解嚬呻。
0525a03: 缽挂三湘舊。風回四祖新。鄉情亦何有。太白一燈親。
0525a04: 贈陳麓屏知州
0525a05: 福星明一路。澤國有神君。阡陌膏甘雨。桑麻靄慶雲。
0525a06: 銘心碑口合。千里一時聞。更得無弦趣。南來風正熏。
0525a07: 贈念峨孫封翁
0525a08: 星燦當南極。春回在歲寒。一陽始來復。萬象有同觀。
0525a09: 松柏爾承茂。岡陵朋壽安。願翁老加進。心現缽羅歡。
0525a10: 示靜諾
0525a11: 百草頭邊意。當人貴自知。戒珠光燦爛。信力慧扶持。
0525a12: 有主誰呼應。無心不受欺。本非男女相。今古末山尼。
0525a13: 寄山中正恂諸子
0525a14: 我年七十來。老病精神少。歲月理可期。佛門事難了。
0525a15: 南山兀閒閒。此念長擾擾。分付我兒孫。慇勤看木杪。
0525a16: 示純初上人
0525a17: 一念純真作指南。劫初田地好生看。春風若懈耕鋤
0525a18: 力。他口休嫌場圃寬。
0525a19: 示禪如上座
0525a20: 禪非意想絕攀躋。日用常然體不迷。謾坐春風三月
0525a21: 裏。虛堂寂聽柳鶯啼。
0525a22: 示悟朗上人
0525a23: 聞聲悟道如何委。見色明心無甚奇。皓月一輪中夜
0525a24: 靜。子規啼徹綠楊枝。
0525a25: 示慎所上人
0525a26: 君子毋欺慎獨居。道人隨處絕思惟。相逢設說誠其
0525a27: 意。試問誠其意者誰。
0525a28: 示淨光上人
0525a29: 盡底掀翻用力窮。莫教死水暗藏龍。拈花意旨窮須
0525a30: 徹。管取頭頭觸處通。
0525b01: 示子禹居士
0525b02: 既云我道一以貫。夫子瞿曇豈別津。不涉禹門三級
0525b03: 浪。心空及第便超倫。
0525b04: 次覺中頌六祖無伎倆偈
0525b05: 太虛不昧一纖塵。萬象森羅覿面陳。喜怒不嘗難測
0525b06: 我。年來痰火病通身。
0525b07: 示心和上人
0525b08: 春風三月繞荊門。兩眼時時莫著昏。看到水窮山盡
0525b09: 處。和身放下一乾坤。
0525b10: 送本無禪人歸永嘉
0525b11: 纔上山來便下山。曹溪一宿豈成閒。秋雲試自看何
0525b12: 起。不在林間即水間。
0525b13: 弔斷峰禪師
0525b14: 雲山迢遞隔江寒。千里同風念自寬。未審影堂誰個
0525b15: 侍。一燈續焰莫輕看。
0525b16: 次李君弢居士韻
0525b17: 松濤隱隱接寒潮。翠竹山頭暗發條。搖拽珠音天外
0525b18: 度。小窗不甚覺無聊。
0525b19: 懷古南和尚
0525b20: 萬竹林中獨直時。清風瑟瑟動人思。山家六月曾無
0525b21: 暑。此景悠悠說向誰。
0525b22: 答空林大師
0525b23: 每因迢遞隔雲巒。黃鳥雖聞若等閒。病骨欲趍憑杖
0525b24: 栗。一回拈起一回難。
0525b25: 景星居
0525b26: 月明山夜獨扶藜。靜坐翛然似木雞。萬籟不知何處
0525b27: 去。聽來只有子規啼。
0525b28: 病骨稜稜覓隱棲。殘碑草沒見虹霓。春風無限花狼
0525b29: 籍。片片飛來點綠堤。
0525b30: 摘星臺
0525c01: 夜深獨立孤峰上。手把南辰攀北斗。妄想如何做得
0525c02: 來。悠然拽杖回家走。
0525c03: 斷虹崖
0525c04: 一條界破蒼巖色。宛若飛虹挂九秋。何似渠儂收不
0525c05: 盡。等閒遺落在山頭。
0525c06: 贈單時鼎居士
0525c07: 西行天道麥秋時。物物頭頭適所宜。端的望中誰是
0525c08: 主。新新只在兩莖眉。
0525c09: 示雪汀
0525c10: 好憶嵩山事。通身雪不禁。莫為江上客。徒作白頭吟。
0525c11: 示單時鼎
0525c12: 眾生劫值豈堪言。顛沛流離固所然。大丈夫兒須猛
0525c13: 省。好看父母未生前。
0525c14: 勉眾
0525c15: 山居茅屋十餘間。驀地狂風盡打翻。珍重我徒齊著
0525c16: 力。大家扶起莫生煩。
0525c17: 化米偈
0525c18: 曾聞粒米大如山。信施看來非等閒。林下道人幸無
0525c19: 事。一身做債一身還。
0525c20: 寄白雲鹿門大師
0525c21: 白雲山頭白雲老。鼻孔遼天何處討。千里同風事可
0525c22: 知。豈是玄沙白紙好。
0525c23: 示馮恕甫居士
0525c24: 恕己巳人人容易恕。恕人若個便無難。果能推此心行
0525c25: 去。世出世法無兩般。
0525c26: 予默禪師五袟
0525c27: 昔年夜叩鏡湖春。燈下相看老未真。甲子五旬今又
0525c28: 始。南山遙對數峰親。
0525c29: 雨中口占
0525c30: 雪竇高茅屋破。晨昏秋色入床頭。可中多少閒情
0526a01: 況。雨下分明坐漏舟。
0526a02: 示僧密印
0526a03: 底事參來徹未曾。秋風秋月最相應。松窗密密提撕
0526a04: 看。曠劫晴空一印生。
0526a05: 示澹然
0526a06: 安然澹泊是生涯。念念相應便作家。試看白雲天際
0526a07: 曉。悠悠自起日輪斜。
0526a08: 示問松上人
0526a09: 寒松落落影垂垂。試看渠儂何所為。未肯易隨繁卉
0526a10: 去。餐松宿雪自怡怡。
0526a11: 化造佛殿偈
0526a12: 人家佛殿盡巍然。雪竇空空來募緣。不是山僧成特
0526a13: 地。祖庭傳襲有千年。
0526a14: 春日過羅夢章護法新舍
0526a15: 雨後晴川入望賒。宛然秋水過長沙。有無不到如何
0526a16: 說。靜聽松風若幾家。
0526a17: 寄錢維宇居士
0526a18: 君行順水舟來慣。逆水灘頭又若何。但自腳跟牢踏
0526a19: 穩。不妨隨處是風波。
0526a20: 僧省親乞偈
0526a21: 生身本父母。皆久不知親。此去忽相見。昔人非昔人。
0526a22: 輓夾山林皋和尚
0526a23: 夾嶺花香正是時。紛紛竹影見高枝。春風驀地來搖
0526a24: 蕩。撲落虛空遍界噫。
0526a25: 拮据叢席九年斯。大似嵩山面壁時。能事既周赤腳
0526a26: 去。遺來一隻臭鞋皮。
0526a27: 寄金山老宿
0526a28: 謝君遙顧乳峰頭。屈指于今三易秋。彼此住山人事
0526a29: 淡。淡中吾更沒來由。
0526a30: 贈灌頂山主
0526b01: 灌頂山頭春色滿。住來足與道相宜。他年老興登高
0526b02: 訪。童子開門莫教遲。
0526b03: 贈僧若函
0526b04: 春雲瀟灑。為函為蓋。情兮何高。意兮誰在。南北東西
0526b05: 任去來。數峰點點青崔嵬。
0526b06: 偶言
0526b07: 霧鎖空庭。不見雲行。黃鸝數囀。多謝有情。
0526b08: 示獅巖蓬山二禪者
0526b09: 獅子巖前。獅子踞地。牙爪通身。貴復自利。他年返擲
0526b10: 應須記。
0526b11: 學道貴通達。通達如何說。如舟得篷。如篷得風。風兮
0526b12: 篷兮。無往而非宜。
0526b13: 送僧歸鴈宕
0526b14: 一重水又一重山。千里誰能易往還。陌上桃花笑春
0526b15: 色。送君直抵舊鄉關。
0526b16: 觀瀑
0526b17: 飛流千丈雪。冷落何無情。獨立長松下。瀑花兩袖生。
0526b18: 示僧若閒
0526b19: 秋雲縹緲秋風清。秋水澄澄秋月明。會得不須他更
0526b20: 覓。閒閒若我過平生。
0526b21: 寄六可禪師
0526b22: 一毫端上三千界。百草頭邊古道場。不是知音誰把
0526b23: 玩。春風影裏覺花香。
0526b24: 寄覺中禪師
0526b25: 千丈巖高六月冰。霜天尤是若崚嶒。莫嫌冷淡無情
0526b26: 況。那取工夫試一登。
0526b27: 弔素純法師
0526b28: 友道來今三十年。法音時接到林泉。臨風哽咽清秋
0526b29: 夜。明月誰知落那邊。
0526b30: 悼古津大師
0526c01: 吳山越水一江湄。把手峰頭每共期。忽聽泥牛去入
0526c02: 海。臨風惆悵意何之。
0526c03: 悼惟一大師
0526c04: 兩月之前辱寄書。訃音忽遂到茆廬。影堂柯月標風
0526c05: 格。誰信吾家少一渠。
0526c06: 悼同人師弟
0526c07: 黃雲莫莫鎖空除。月影寒潭午夜虛。鴻雁忽聞聲更
0526c08: 咽。令人爭不著思惟。
0526c09: 山居
0526c10: 茅屋無油不點燈。蒲團兀坐正相應。忽思來日清晨
0526c11: 事。依舊青蔬飯上蒸。
0526c12: 寄友
0526c13: 室中無事懶燒香。危坐多時倦即橫。一覺惺來人不
0526c14: 見。屋頭靈鵲噪斜陽。
0526c15: 友慈上座結茅昭陽乞偈
0526c16: 一莖草頭三千界。三千界內一莖草。佛日高懸茅廬
0526c17: 中。茅廬一輪光杲杲。
0526c18: 贈雨關主人
0526c19: 神晤雖云久。高齋始得臨。坐談三日雨。一滴一關心。
0526c20: 酬東甌余孔謙居士
0526c21: 無心無度無心度。度度心心實古今。谿上日行三兩
0526c22: 遍。行行不遇少知音。
0526c23: 示靈玄密嚴二庵主
0526c24: 靈山囑付別無玄。腳踏地兮頭頂天。彼既丈夫我亦
0526c25: 爾。好看父母未生前。
0526c26: 密密意兮在汝邊。動靜施為體自然。昔日趙州曾捏
0526c27: 碎。看來不值半分錢。
0526c28: 鑑上人乞偈住山
0526c29: 參遍諸方一字關。腳跟穩實可居山。相逢問我峰頭
0526c30: 事。千丈崖高不易攀。
0527a01: 送圓書記至吳門
0527a02: 乳竇峰前別我時。筍長七尺尚如錐。歸來莫待秋風
0527a03: 老。陣陣寒聲上竹枝。
0527a04: 示自得化士
0527a05: 佛法門中貴率真。率真也要得人情。人情佛法兩相
0527a06: 許。始是我家道等平。
0527a07: 示堪輿李日新
0527a08: 無陰陽地久荒寒。要爾重新用力看。莫把一鍼容易
0527a09: 定。他年仍受別人謾。
0527a10: 送制維那東甌行乞
0527a11: 秋風一夜甌江水。千里涼生動客襟。此去莫嫌山路
0527a12: 遠。歲寒方見丈夫心。
0527a13: 贈行
0527a14: 片片晴雲杖底浮。蕭然行李一輪秋。把茅未卜居何
0527a15: 地。綠水青山道者謀。
0527a16: 送純書記住山
0527a17: 茅茨小結奉城西。幽靜深宜道者棲。菜葉不隨流水
0527a18: 去。等閒未便有人知。
0527a19: 因事漫題
0527a20: 大人境界只尋常。白棒聲中氣自昂。鹽醬不隨胡亂
0527a21: 撒。賺他業識共忙忙。
0527a22: 示呂明宇居士
0527a23: 擎拳問我若為憑。放下教君冷似冰。三喝四喝如何
0527a24: 道。徹底婆心會未曾。
0527a25: 雪朝示嵩山道者
0527a26: 少林立雪當年事。千古一朝來亦親。昨夜萬山頭盡
0527a27: 白。不知誰是個中人。
0527a28: 送能侍者結茅仗錫
0527a29: 仗錫風高別是天。一廬坐斷萬峰巔。他年衲子來相
0527a30: 訪。踏破芒鞋豈惜錢。
0527b01: 送慈典座
0527b02: 調燮叢林不憚艱。朝來辭去別居山。居山不惜無油
0527b03: 醬。只為思量一味閒。
0527b04: 送潤直歲
0527b05: 匡扶祖席力多年。忽去他山別搆椽。爾為養親應若
0527b06: 此。老僧手臂得誰焉。
0527b07: 送拔監收
0527b08: 誅茆何必去深山。令我思量晤面難。二十里雲隨杖
0527b09: 底。早間來此暮間還。
0527b10: 送古巖藏主
0527b11: 誅茆弗遠合時還。還共雲山閒復閒。不是閒人閒不
0527b12: 得。閒人豈可等閒攀。
0527b13: 傅惕庵參乞偈
0527b14: 山疊疊兮水重重。流碧堆青觸目逢。此際南詢非浪
0527b15: 擲。可中端的是渠儂。
0527b16: 陳舜席居士乞偈
0527b17: 道者生來六十歲。再加六十幾曾閒。野老為人只此
0527b18: 語。牙齒問君寒不寒。
0527b19: 寄邗江吳漢良居士
0527b20: 江南三月鷓鴣啼。獨喜揚州鶴不羈。一舉便沖霄漢
0527b21: 去。虛空背上漫棲遲。
0527b22: 贈李芬遠居士
0527b23: 昭陽波闊越峰深。水宅山居別至今。高思盡輪風月
0527b24: 夜。直須彈取沒弦琴。
0527b25: 贈陳毓蕃居士
0527b26: 守護心城不放凋。無根樹子發新條。慇勤況遇曹溪
0527b27: 客。曾泛滄溟弄海潮。
0527b28: 示吳我音居士
0527b29: 一切聲原是佛聲。山山猿嘯雜啼禽。曹溪客是無機
0527b30: 者。歷歷明明著眼聽。
0527c01: 勉徐煥谷居士參究
0527c02: 閒情歷盡得心回。慧眼乘今一拶開。念佛即能全受
0527c03: 用。西天不用達磨來。
0527c04: 贈林子尚居士
0527c05: 真相非同歲月遷。崔嵬未可類生年。龐眉何似人間
0527c06: 世。薦取毘盧古佛先。
0527c07: 贈李史居士
0527c08: 心量繇來涵剎塵。眉間光徹海門新。大機獨揭連城
0527c09: 重。翰苑叢中宛有人。
0527c10: 示曹中吾居士
0527c11: 資生事業非違背。無我如如道者心。古木任教頻轉
0527c12: 綠。何妨白髮幾莖侵。
0527c13: 輓魏霖雨居士
0527c14: 丈室來焚一炷香。昔時契合未應忘。摩醯正眼無回
0527c15: 互。誰信將身北斗藏。
0527c16: 示張伯純居士
0527c17: 驟驥馳風挽不同。層層關鑰盡衝開。本來直截事如
0527c18: 此。誰道九年面壁來。
0527c19: 勉沈初引居士
0527c20: 佛理工夫始徹頭。幾人端的得歸休。靈雲覷破桃花
0527c21: 面。匝匝春光溢兩眸。
0527c22: 贈黎馭遠居士
0527c23: 直取驪珠利物因。高閒胸宇十洲春。無機便續毘耶
0527c24: 印。剎剎塵塵闡法輪。
0527c25: 示孔台鉉居士
0527c26: 惺得歸休猶涉工。瞥然證徹眼頭空。龍吟枯木誰堪
0527c27: 聽。一曲無生對曉風。
0527c28: 示趙對垣居士
0527c29: 高年為道須真切。七十春秋造化功。識得最初前一
0527c30: 著。青山無改四時容。
0528a01: 示何玉芝居士
0528a02: 受用輸君能淡靜。尚須證徹主人公。力參直到省力
0528a03: 處。剎境剛然絕點蒙。
0528a04: 贈心池上座
0528a05: 波瀾寂寂冷涵空。碧漢無雲日正紅。極目盡教消息
0528a06: 在。應知道者不朦朧。
0528a07: 贈祥光上人接待
0528a08: 只喜雲袍動地來。山門閒徹日南開。直教吸盡西江
0528a09: 水。拂拂清聲為共陪。
0528a10: 憫生上人
0528a11: 一片仁慈古佛心。驅牛奪食道存。高提鐵棒雲門
0528a12: 老。不謂猶然犯至尊。
0528a13: 岷山院主
0528a14: 山重萬兮水重支。杳杳江源無盡時。發用天然迥如
0528a15: 此。忘緣兀兀趣還卑。
0528a16: 蒼玄藏主
0528a17: 佛祖玄機欲到邊。昔年鷲嶺喫粗拳。澄澄海藏曾深
0528a18: 入。揚子江濤口吸乾。
0528a19: 大威上座
0528a20: 殺盡魔軍意始休。不能由處亦堪由。眉間剔起吹毛
0528a21: 劍。佛祖都來似活仇。
0528a22: 答艾山居士
0528a23: 山僧不解有動靜。無喜無嗔無若何。絲線竿頭隨自
0528a24: 弄。從來原不犯清波。
0528a25: 一條拄杖活如龍。布霧興雲隨出入。試若一回翻個
0528a26: 身。其中自會得非得。
0528a27: 贈方周圓書記住山
0528a28: 六十年來耳順親。一週花甲又重新。古今澹泊家風
0528a29: 在。菜葉常流洞口春。
0528a30: 雪竇石奇禪師語錄卷十二終
