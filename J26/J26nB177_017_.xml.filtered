0074a01: 破山禪師語錄卷第十七
0074a02: 當陽玉泉嗣法門人印正等編
0074a03: 佛祖讚
0074a04: 釋迦老人
0074a05: 冷坐六年，頓空三際。號釋迦文，說波羅蜜。咄！不知老
0074a06: 面皮厚了多少，來借山僧鼻孔出氣？
0074a07: 不坐潔白地上，慣要落草盤桓。說去說來末後，自了
0074a08: 自是瞿曇。
0074a09: 彌勒大士
0074a10: 者箇彌勒，似同活賊。立向人前，不勝懽悅。打開布袋
0074a11: 曰，有收有放。露出胸襟頭，無巧無拙。本欲善取一文，
0074a12: 誰料強生枝節。呵呵！施者受者意如何？總是當他笑
0074a13: 臉不得。
0074a14: 著甚麼急？討甚麼碗？擬欲奉承一棒，只是伸手不打
0074a15: 笑臉。
0074a16: 觀音大士
0074a17: 觀音大士，獨坐崖中。手執如意，其窟玲瓏。曾有悲願，
0074a18: 無剎不融。欲人所感，現應非同。三十二相，一目圓通。
0074a19: 全身普現，豈止血書。流遍塵剎，音徹五湖。噫！想是多
0074a20: 生願力，與人供，與人圖。
0074a21: 玲瓏巖畔，紫竹林中，淨缾楊柳，鸚鵡鳴空。如是謂之
0074a22: 觀音，普天匝地雄雄。
0074a23: 鸚鵡如是白，竹又如是紫。獨坐普陀巖，善應諸方耳。
0074a24: 蓮華洋兮波騰徹底，梵音洞兮潮聲不已巳。呵呵！堪笑
0074a25: 願力來，送上麒麟子。
0074a26: 普賢大士
0074a27: 萬行莊嚴，獨標西蜀。主峨眉山，光國王土。有情無情，
0074a28: 今度當度。拈出白象，鼻卷華舞。馨香射人，如塗毒鼓。
0074a29: 耳者膽喪，睹者目瞽。何其普賢，圭角太露。
0074a30: 三大士
0074b01: 文殊騎獅，普賢駕象，釋迦老人，端坐其上。雙松所倚，
0074b02: 韋馱相向，離三而一，一不成兩。號令人天，時時瞻仰。
0074b03: 咦！也是一番牓樣。
0074b04: 伏虎尊者駕象普賢
0074b05: 伏虎尊者，尚解虎鬥。勢在錫，果不唧溜。若降虎威，
0074b06: 目觀乎後。呵呵！堪笑象普賢，共尊者一並漏逗。
0074b07: 羅漢
0074b08: 天然椅上，古缾古爐。有何物，樹也珊瑚。黑面碧眼，
0074b09: 手卷經書。咦！雍雍胡跪蒲團上，讀斷海函一字無。
0074b10: 過海羅漢
0074b11: 十六尊者，各逞奇能。振錫兮則虎嘯，捧缽兮則龍吟。
0074b12: 持杖兮攪長河為酥酪，揮麈兮變大地作黃金。一任
0074b13: 水鬼之伎倆，難寫羅漢之應真。
0074b14: 降龍羅漢
0074b15: 明珠光相耀長空，非白非青非綠紅。引得毒龍降缽
0074b16: 內，莫言尊者弄神通。
0074b17: 達磨大師
0074b18: 者漢西來，虛頭賣弄。逢人駕蘆，遇水珍重。面壁嵩山，
0074b19: 心安骨董。咦！任從天下縱橫，一切魚龍擾動。
0074b20: 毛頭毛腦，嬾剃鬚髮。撥無因果，不會佛法。形狀古古
0074b21: 怪怪，言語兜兜荅荅。者箇慘怪東西，如何畫得相恰？
0074b22: 呵呵！若面羊皮鼓，不打自響，是甚麼鼕鼕？
0074b23: 握杖達磨
0074b24: 者箇老漢，全無計算。前不搆村，後不抵店。握條拄杖，
0074b25: 橫打豎打。千古瞎驢，東賺西賺。
0074b26: 南嶽讓和尚
0074b27: 甚麼物也恁麼來，八載遲疑一念灰。修證不無染不
0074b28: 得，倒提磚鏡碧塵埃。
0074b29: 馬祖一和尚
0074b30: 車牛俱打意何如，逐動金剛禪忽蘇。三十年來無賸
0074c01: 物，獨餘鹽醬滿江湖。
0074c02: 百丈海和尚
0074c03: 摩天野鴨與麼飛，觸著鼻頭哭笑歸。次日法堂來卷
0074c04: 蓆，欲人無說發人機。
0074c05: 黃檗運和尚
0074c06: 昆蟲艸木皆如夢，一聽春雷蟄戶開。走者走兮秀者
0074c07: 秀，黃鸝休向舌邊裁。
0074c08: 臨濟玄和尚
0074c09: 東家中毒西家發，不覺西家毒更深。轟掌築拳秘不
0074c10: 住，風顛從此播叢林。
0074c11: 昭覺勤和尚
0074c12: 三佛之中一佛強，滅吾宗者乃承當。西來祖意庭前
0074c13: 柏，影逐金雞啼過墻。
0074c14: 虎丘隆和尚
0074c15: 見猶離見非真見，頭上安頭便豁然。柔易試看磕睡
0074c16: 虎，爪牙終是露人前。
0074c17: 東明旵和尚
0074c18: 豎枯脊梁涌扶桑，爍破乾坤不覆藏。影落安谿三十
0074c19: 載，魚龍濟濟任奔忙。
0074c20: 天童悟和尚
0074c21: 遠續曹谿，近嗣龍池。年將九九，鬚髮銀絲。婆心不歇，
0074c22: 示外威儀。脫於紙上，命不肖題。欲讚欲罵，且信且疑。
0074c23: 付之以焚，真報吾師。
0074c24: 相違數十年，一見生懊惱。誰脫於紙上，吾將禿筆掃。
0074c25: 非題亦非讚，是歹亦是好。都盧付一棒，此棒豈艸艸？
0074c26: 咦！痛癢今朝識兒孫，原是賣柴蔣三老。
0074c27: 吾師貌古，渾若猛虎。不露爪牙，超佛越祖。咦！遍地兒
0074c28: 孫，都打者鼓。
0074c29: 謂是吾師真，認真還是假。真假俱不立，痛棒驀頭打。
0074c30: 觸著堆柴近目前，情無情也俱翛然。纖塵不許輕回
0075a01: 話，連喝和聲驀豎拳。
0075a02: 四六年來影復逢，儼然如在稠人中。一瞻一禮酬三
0075a03: 拜，皮髓應教落下風。
0075a04: 老漢七十七，其年終天地。一條白棒頭，千古令人憶。
0075a05: 噫！為人切處太心孤，與佛祖昂昂出氣。
0075a06: 徑山雪嶠和尚
0075a07: 者箇毛頭瞎禿，僧又不僧，俗又不俗。坐斷雙雙，
0075a08: 道通天池天目。有時喝風棒月，有時神出鬼沒。我昔
0075a09: 曾遭魔魅，至今冤入髓骨。不打六十年前鼓笛，且向
0075a10: 語風居裏作箇古佛。
0075a11: 自讚
0075a12: 石蓮馮居士請讚
0075a13: 者箇病和尚，生來古怪樣。撞著李次公，十畫有九相。
0075a14: 髮際髼髼鬆鬆，眼界空空蕩蕩。住止東塔街頭，遊戲
0075a15: 南海岸上。肚裏無滴墨水，慣要興波作浪。蹋出虛空
0075a16: 骨髓，橫按一條拄杖。任他魔佛人天，都來喫頓痛棒。
0075a17: 阿呵呵！莫道破山本分，艸料不成供養。
0075a18: 念中程居士請讚
0075a19: 身服藍衣，面如黃蠟。無心世間，有志林下。問是阿誰？
0075a20: 破山老衲。
0075a21: 侍橋程居士請讚
0075a22: 舌長口窄，語淺義深。說處難曉，令人易惺。莫是箇乾
0075a23: 屎橛、荊棘林？嗅者腦裂，視者刺剌睛。無端惱殺丹青。咦！
0075a24: 畫虎畫皮難畫骨，知人知面不知心。
0075a25: 東川呂居士請讚
0075a26: 燕額虎鬚，碧眼螺髮。身披紫衣，拽杖抬捺。呵呵！堪笑
0075a27: 四川川老蜀，原來是箇破布衲。
0075a28: 二祖雪臂門人請讚
0075a29: 者箇臭糟缾，逢人覿面呈。氣昌流俗輩，顛態風魔僧。
0075a30: 棒喝如掣電，機鋒若弄雲。兒孫請我讚，千古留罵名。
0075b01: 昭覺丈雪門人請讚
0075b02: 推不向前，拽不退後。畫又不成，描又不就。惱殺丹青，
0075b03: 出吾百醜。呵呵！且道是誰？破山病叟。
0075b04: 蒼松首座請讚
0075b05: 兩浙喫交，三巴絕倒。崖居穴處，食木衣艸。苦志出頭，
0075b06: 任人天保。打翻觔斗，以老賣老。咦！是甚麼活跳蚤？
0075b07: 德山竹帆門人請讚
0075b08: 看此老，沒帳算，一條拄杖全身現。有時特地攪魚龍，
0075b09: 鼓起波濤逼霄漢。本是竹陽一野夫，逢人只向他道
0075b10: 箇：莫惡少，莫閒賤。
0075b11: 默石門人請讚
0075b12: 咄咄咄兮明四喝，棒棒棒兮透三玄。一任人卜，我是
0075b13: 神通妙用。一任人卜，我是法爾如然。
0075b14: 開縣令萬鼎臣請讚
0075b15: 白紙渾無像，何須更圖狀。若人體任之，即是破和尚。
0075b16: 空如監寺請讚
0075b17: 萬峰山上曾住，雙桂堂前任時。可謂法無定相，翻轉
0075b18: 今昔面皮。咦！幸有遼天拄杖，亦可指人悟，亦可發人
0075b19: 疑。
0075b20: 玉泉蓮月門人請讚
0075b21: 者箇川老蜀，渾無奇特處。問禪禪不知，問教教非熟。
0075b22: 嬾散三十年，人天忽推出。握條短杖藜，打佛兼打祖。
0075b23: 天樹禪人請讚
0075b24: 髫年傑出，三巴三峽。做箇禪和，沒傝沒。錯過春秋，
0075b25: 五十有餘。住持已滿，十大名剎。噫！原來熟處難忘，只
0075b26: 得將七將八。
0075b27: 天柱禪人請讚
0075b28: 謂是老僧像，全然都不相。若將作影響，欲讚返成謗。
0075b29: 噫嘻！堪笑者阿師，握條大白棒。
0075b30: 天池禪人請讚
0075c01: 婆心為人，握條拄杖。東打西打，天謗人謗。呵呵！堪笑
0075c02: 不知痛癢，都來依葫蘆畫樣。
0075c03: 常明禪人請讚
0075c04: 道是老僧面目，全然無甚可述。不如翻轉面皮，天下
0075c05: 浩然獨步。
0075c06: 月朗禪人請讚
0075c07: 即字即像，留來供養。離字離像，人天榜樣。字像俱非，
0075c08: 破山和尚。
0075c09: 靈隱門人請讚
0075c10: 年經六十九，作事不唧溜。撞著惡金毛，遭他咬一口。
0075c11: 莫是萬峰中破山，病叟現身雙桂堂，面南看北斗。咄！
0075c12: 師林禪人請讚
0075c13: 千出醜，萬出醜，無奈兒孫繼其後。一日三度瞻禮，不
0075c14: 惟有益，返惹人咒。咄！
0075c15: 心朴禪人請讚
0075c16: 名欽四海，道重天下。人若問著，驀頭便打。呵呵！堪笑
0075c17: 胡椒老鼠，毒氣恁麼惡辣。
0075c18: 可可禪人請讚
0075c19: 身披法服，道出尋常。手持白拂，儼如放光。噫！未審此
0075c20: 中說何法，當機拄杖著忙。
0075c21: 雲幻侍者請讚
0075c22: 棒不打人，塵生一尺。縱然有眼，倚墻靠壁。噫！任教拄
0075c23: 地與撐天，還借拂子頭出氣。
0075c24: 丈林門人請讚
0075c25: 曹山酒，臨濟棒，惟有老僧更倔強。撞著泰山石敢當，
0075c26: 逢人痛與一頓棒。咦！試問何人？破山和尚。
0075c27: 大吼門人請讚
0075c28: 種自渝城，姓標蹇氏。大竹生長，枝葉遍地。嘻嘻！笑殺
0075c29: 尒與我，同坑土無異。
0075c30: 本源門人請讚
0076a01: 天上天丁舉世無比入廛垂手逆行有幾呵呵堪笑
0076a02: 三巴國內難著渠萬竹山前與人煩惱與人懽喜
0076a03: 壁觀門人請讚
0076a04: 一手執杖一手撫膝試問如何有所不必咦條條直
0076a05: 直儼然是覿面逢人道不識
0076a06: 水月禪人請讚
0076a07: 年經七十污人紙筆畫又不相描亦不似道行江北
0076a08: 江南禪通山間水際呵呵堪笑不唧溜的老漢解說
0076a09: 波羅蜜咄
0076a10: 印水監寺請讚
0076a11: 曹谿水源天童木本雙桂飄香四海難隱呵呵堪笑
0076a12: 天人師與一切冤親平等
0076a13: 寂光門人請讚
0076a14: 無名無像先天兆有是有非後覺知不涉有無真面
0076a15: 目永遺代代天人師
0076a16: 靜行禪人請讚
0076a17: 棒頭有眼爍破天下撞著箇人一戮便瞎耳其聲兮
0076a18: 似恰窺共色兮惡煞呵呵堪笑雙桂老凍儂逢人一
0076a19: 味鞭撻
0076a20: 參之侍者請讚
0076a21: 髼鬆螺髮妙年青姿握條拄杖打人祖師若知痛癢
0076a22: 相繼承之呵呵堪笑世人何其太癡
0076a23: 本空禪人請讚
0076a24: 者箇老和尚顛倒渾無然一任佛與祖都盧喫頓棒
0076a25: 噫自從胡亂後三十年不少鹽醬
0076a26: 易菴西堂請讚
0076a27: 千古一杖萬年一念魔佛俱非誰通一線咦也是矢
0076a28: 上加尖空中掣電
0076a29: 耶湘書記請讚
0076a30: 破頭山上喫交福城東際開口揚聲只教痛煞沒箇
0076b01: 人來對偶噫嘻也是蝦跳不出斗
0076b02: 雲拙禪人請讚
0076b03: 曾住破頭山尪贏甚不堪口唇猶剝棗病面若藏柑
0076b04: 榾柮火供暖毿衣避寒龍天推出世留與在人間
0076b05: 石幢首座請讚
0076b06: 萬竹山中打坐雙桂堂前鼓舌一任鑽龜打瓦總教
0076b07: 痛快不徹咦逢人一棒一條痕機下一掌一握血
0076b08: 天竺禪人請讚
0076b09: 白棒打人鮮血遍地要知痛癢始識其意呵呵堪笑
0076b10: 臨濟兒孫倒有些惡辣氣息
0076b11: 無私維時請讚
0076b12: 年老六十有三口頭終日喃喃說些沒滋味話與人
0076b13: 放曠打憨噫手持一柄拂子試問諸人好參
0076b14: 百城門人請讚
0076b15: 握杖不打人知是機不濟始信頑石頭顛三並倒四
0076b16: 謂是吾之真況無衲僧氣呵呵堪笑川老蜀魔宮虎
0076b17: 穴游戲
0076b18: 六岫首座請讚
0076b19: 年登八八返倒瀟灑竭力為人人不知也秖握一條
0076b20: 白棒付與天下兒孫撞著佛也是打魔也是打
0076b21: 三止禪人請讚
0076b22: 握杖為人人多生障直條條地絕其伎倆且道是誰
0076b23: 破山和尚
0076b24: 深省門人請讚
0076b25: 者箇老凍儂隨處得自在揮麈山石間說法俱無礙
0076b26: 有時看雲去雲來有時看華開華落咦一任四海五
0076b27: 湖卻把老僧勘破
0076b28: 禦木門人請讚
0076b29: 本是四川川老蜀逢人驀面震威咄不知此意是何
0076b30: 如山自青兮水自綠
0076c01: 忍微門人請讚
0076c02: 得粒金粟撒遍天下一雨二露三冬九夏果蜀華吳
0076c03: 滅梁生大若聖若凡沒傝沒有時高高峰頂立超
0076c04: 佛越祖有時深深水底行痛打臭罵率性撥轉蘆頭
0076c05: 慈航倒駕呵呵如此行徑反增聲價
0076c06: 耕雲門人請讚
0076c07: 萬峰活埋雙桂飄香一般意味千古難藏狂蜂亂舞
0076c08: 粉蝶伏墻一條拄杖驀頭便打唯要人人點首皈降
0076c09: 當臺門人請讚
0076c10: 打又不嗔罵又不喜一日九拜活活咒死老僧薄福
0076c11: 與世人作箇綱紀
0076c12: 雲嶠監院請讚
0076c13: 遠繼曹谿近嗣龍池破山末後好老面皮咦漫道源
0076c14: 遠不絕永作人天之師
0076c15: 穎初首座請讚
0076c16: 一又不成二又不像惱殺丹青百古百樣未知是誰
0076c17: 破山和尚
0076c18: 笑宗門人請讚
0076c19: 本是竹陽老僧為人一味甘貧杖頭有子氣終
0076c20: 只想打人咦也是路見不平
0076c21: 指北知客請讚
0076c22: 華開檇李果熟蠶叢驀劄撞著電卷雷轟咦子去江
0076c23: 南歸來與吾金剛圈栗棘蓬
0076c24: 西來禪人請讚
0076c25: 手持白拂身靠幽石東土婆心西來大意擬欲讚謗
0076c26: 翻成賸跡咦也是餬餅裏呷汁
0076c27: 朴存禪人請讚
0076c28: 惱煞丹青出吾百醜眼橫鼻直河目海口咄說出幾
0076c29: 句毒死人話一任禪和南奔北走
0076c30: 兩石上座請讚
0077a01: 口似磉盤眼如掣電手持白拂當機浪卷左拂兮佛
0077a02: 也不前右拂兮魔亦不見任渠搬盡伎倆且向第二
0077a03: 頭侍者邊挺身自薦
0077a04: 立雪禪人請讚
0077a05: 是相是真罵亦不嗔是真是相讚亦成謗讚謗俱非
0077a06: 泯絕真妄如是平等轉大法輪至令信者疑者無復
0077a07: 以此為憑
0077a08: 伯符法孫請讚
0077a09: 欲吾真字即吾真像字像俱非冥然何狀
0077a10: 石雲禪人請讚
0077a11: 年方六十有二作法顛三倒四說是破山和尚偏然
0077a12: 到底不識
0077a13: 紫芝法孫請讚
0077a14: 頭髮髼鬆揮麈談空山巔水際行止如龍道是破山
0077a15: 和尚也是喚甕作鐘
0077a16: 密旨禪人請讚
0077a17: 萬竹山中雙桂堂前捉摸不住孰聖孰賢若道是破
0077a18: 山和尚夢到驢年
0077a19: 燕石法孫請讚
0077a20: 將吾字兮作吾像即此乃為真俱養若道老僧返顛
0077a21: 倒劈脊痛打三十棒
0077a22: 身靠幽石手持白拂無法可說但觀瀑布左右侍者
0077a23: 拄杖如意適全其用不拘文字呵呵堪笑者破山病
0077a24: 叟令人嘻令人戲
0077a25: 三璧法孫請讚
0077a26: 生不逢時處於惡世棒不打人倚墻靠壁只用三寸
0077a27: 綿軟舌說去說來沒蹤跡咦也是糊餅裏呷汁
0077a28: 牛目法孫請讚
0077a29: 惡性頭陀非佛非魔握條拄杖如何若何驀直打人
0077a30: 機扣禪和咦也是平地生波
0077b01: 徹靈禪人請讚
0077b02: 拈塵說法人莫之曉慈悲之故只得落艸咦拄杖靠
0077b03: 背虛空笑倒
0077b04: 法印禪人請讚
0077b05: 數十年來說法行道經歷艱險無顛無倒呵呵堪笑
0077b06: 拂子亂拂拄杖一棒棒倒
0077b07: 發印禪人請讚
0077b08: 字像從來沒兩般兒孫滿地得安然幾將欲入蒼龍
0077b09: 窟只恐時人去妄傳
0077b10: 靜浪禪人請讚
0077b11: 遊戲山林回觀山谷握條拄杖逢人便咄打著箇漢
0077b12: 指條活路嘻嘻惱殺丹青寫吾皮露吾骨
0077b13: 發榮居士請讚
0077b14: 握杖山水間以之恣遊戲看來人世中幾箇空名利
0077b15: 珍重老維摩供養亦如是
0077b16: 修福禪人請讚
0077b17: 道真必是假道假必是真真假俱不立且道是何人
0077b18: 咦也是髑髏裏眼睛
0077b19: 湛宇禪人請讚
0077b20: 者箇毛頭毛腦佛法有所不曉握條白棒為人端要
0077b21: 驚蛇打艸
0077b22: 繼六禪人請讚
0077b23: 坐盤陀石手執麈拂細思量起口說不出噫也是鎮
0077b24: 州蘆菔
0077b25: 見南禪人請讚
0077b26: 靈山發脈曹谿始嗣流派馬駒道昌臨濟噫嘻至我
0077b27: 天童兒孫遍地
0077b28: 天鏡侍者請讚
0077b29: 打人棒頭撐天拄地正見撥開光徹三際咄雖然沒
0077b30: 甚恩威返道有些虎勢
0077c01: 守一禪人請讚
0077c02: 物外諸身諸身物外一條杖藜周遍法界噫嘻堪笑
0077c03: 老凍儂猶有鄉情在
0077c04: 本來禪人請讚
0077c05: 徹骨為人無一物打風打雨令人怖有時立在妙高
0077c06: 峰四面八方沒回互
0077c07: 何善人請讚
0077c08: 竹陽百姓臨濟遠孫二諦融一一非所存致令見者
0077c09: 聞者供養者直教棒下薦取無生
0077c10: 海玉李居士請讚
0077c11: 年經七十常住在世鬚髮皓然眼橫鼻直呵呵堪笑
0077c12: 此老翁連自猶不識
0077c13: 大奇禪人請讚
0077c14: 無像之相是名真相但著點染巳成別樣若得不別
0077c15: 不在丹青筆上
0077c16: 洞源禪人請讚
0077c17: 者箇禿物穿紅穿綠惡貫人天來觀瀑布任是高山
0077c18: 流水華木石竹一段風光盡向拄杖頭邊獨露
0077c19: 本一禪人請讚
0077c20: 握杖閒行山間林下看雲飛看雨灑逍遙物外何人
0077c21: 問者莫道破山老宿開口便打
0077c22: 尒獰禪人請讚
0077c23: 六十甲子牢籠不住四十僧臘打擾不開又值年荒
0077c24: 世亂只得學箇癡獃咦拄杖頭邊出佛祖震威一喝
0077c25: 吼如雷
0077c26: 彼岸禪人請讚
0077c27: 江南江北幾曾行腳天上天下惡聲已播見者聞者
0077c28: 供養者快得安隱即得解脫
0077c29: 心空禪人請讚
0077c30: 生處竹陽出世高梁六十有五經幾相忘忽然撞著
0078a01: 丹青寫吾骨格供吾衣裳
0078a02: 忘我侍者請讚
0078a03: 如汝髼頭無是髼頭若無是者無二髼頭呵呵談笑
0078a04: 遍天下沒人與我同流
0078a05: 渭陽金居士請讚
0078a06: 烏髮碧眼燕額虎鬚為人切處拄杖不離打得徹骨
0078a07: 徹髓莫教分肉分皮咄
0078a08: 繡石禪人請讚
0078a09: 圓頂方袍嗣祖英豪墮在其數一世眼高呵呵堪笑
0078a10: 錦江理沒卻來高梁震威一喝
0078a11: 悟玄禪人請讚
0078a12: 者箇老和尚生來沒勾當逢人不說禪開口便成謗
0078a13: 圭角太露兮日就月將形神最妙兮百般五樣呵呵
0078a14: 笑煞天下人不識破和尚
0078a15: 月如禪人請讚
0078a16: 口若磉盤說法無聲逢著便棒何疏何親咄也是弄
0078a17: 鬼眼睛
0078a18: 凌虛禪人請讚
0078a19: 體吾真識吾面一切聖凡如閃電呵呵笑倒老維那
0078a20: 一下鉗鎚兩處薦
0078a21: 東也侍者請讚
0078a22: 若現半身若現全身拄杖在手勿論疏親咦魚龍眨
0078a23: 眼鬼神喫驚
0078a24: 昌昌禪人請讚
0078a25: 遊戲山林看華開落已知生滅無得無說咦也是一
0078a26: 番行腳
0078a27: 雲谷禪人請讚
0078a28: 嬾散自若志耽丘壑以何為人拂子當頭一劃
0078a29: 明暉禪人請讚
0078a30: 為僧不習威儀端要敲骨打髓手握一條白棒逢人
0078b01: 直打到底雖然當下不徹過身卻了生死咦
0078b02: 湧泉禪人請讚
0078b03: 握條白棒不順人情逢佛遇祖一並施行咄始知不
0078b04: 枉為臨濟兒孫
0078b05: 南溟禪人請讚
0078b06: 出世三十三名剎五處五佛法總不知只解打口鼓
0078b07: 破山禪師語錄卷第十七
0078b08: 荊州善信　姚君之　詹洪耀　王元海　熊
0078b09: 洪璧　樊發仁　胡養讓　于發修同刻
0078b10: 破山和尚語錄第十七卷　堆藍性同禪人對
0078b11: 　秀水謝文英穎仙書　倪君亮子天章刊
0078b12: 康熙庚申年季春月嘉禾楞嚴般若坊附藏流通
