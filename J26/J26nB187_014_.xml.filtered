0718c01: 天岸昇禪師語錄卷第十四
0718c02: 侍者溢元記錄
0718c03: 示眾
0718c04: 萬善殿示眾捉象亦全其力捉兔亦全其力昨晚山
0718c05: 僧落堂見一狡兔突興於前展手捉來卻是一枚死
0718c06: 鼠拾得寒山在傍撫掌呵呵大笑且道笑箇甚麼知
0718c07: 恥近乎勇。
0718c08: 示眾山僧不解說法祇會發笑者一笑也有權也有
0718c09: 實也有炤也有用也能殺人也能活人有時一笑如
0718c10: 金剛寶劍有時一笑如踞地師子有時一笑如探竿
0718c11: 影艸有時一笑不作一笑用敢問諸人作麼生會若
0718c12: 也會得功不浪施其或未然山僧失利。
0718c13: 冬夜示眾洞山掇退果桌直而無禮慈明揭牓僧堂
0718c14: 迂而成誕昇上座不似古人今夜大書一千箇雲字
0718c15: 現前諸公每人與你一箇何故會中總是乘雲客不
0718c16: 比尋常下劣人然卻有箇說話既是雲中客定知雲
0718c17: 裏事敢問天有幾許高日月有幾許大星辰有幾許
0718c18: 位大梵天王今日說甚麼法一一洞徹真可謂雲中
0718c19: 僊子稍涉遲疑皇天無親。
0718c20: 大覺首座寮示眾。
0718c21: 示眾昔日僧問楊岐如何是佛岐云三腳驢子弄蹄
0718c22: 行諸兄弟世間止有瞎驢黔驢癡驢強驢從不曾見
0718c23: 有三腳之驢只可聞不可見最玲瓏通八面能追風
0718c24: 驅掣電乃呵呵大笑云且道笑箇什麼笑汝等騎驢
0718c25: 覓驢。
0718c26: 示眾佛法不是冬瓜茄子與你一頭兩擔不是羊羹
0718c27: 臘酒與你細嚼麤餐昇上座平常見人飢時將口邊
0718c28: 所有之食盡情奪卻見人寒時將身上所有之衣盡
0718c29: 情卸卻且道是為人邪不為人邪一僧纔出乃震威
0718c30: 喝一喝云若不藍田射石虎何人識得李將軍。
0719a01: 示眾久默斯要不務速說釋迦老子弄巧成拙覓心
0719a02: 不得安心已己竟達磨臊胡己眼未正本來無物傳得
0719a03: 衣缽堪笑盧公一生落節肋下還拳父子成冤滹沱
0719a04: 小兒千古眉攢昇上座大似不肖兒孫將祖宗敗缺
0719a05: 一一點出還有傍不甘者麼甜瓜徹蔕甜苦瓠連根
0719a06: 苦。
0719a07: 示眾三日不相見莫作等閒看從前且置即今事作
0719a08: 麼生眾無語乃云人平不語水平不流潔淨地上豈
0719a09: 可攃沙然還知枯木崖前多錯路麼百尺竿頭須進
0719a10: 步麼澄潭月影靜夜鐘聲正是生死岸頭事麼莫謂
0719a11: 無心便是道無心正隔一重關麼昨日有人從清涼
0719a12: 來卻得南嶽信道石頭大的大小的小翠竹幾莖長
0719a13: 幾莖短不得作奇特會不得作平實商量不得拋在
0719a14: 無事甲裏于此明得以大圓覺為我伽藍天是天地
0719a15: 是地山是山水是水有意氣時添意氣青絹扇子足
0719a16: 風涼于此未明今日熱如昨日更把眉毛廝結堂前
0719a17: 露柱燈籠好笑同時汗出咄是什麼消息。
0719a18: 示眾無法可說是名說法不是心不是佛不是物是
0719a19: 說不說虛空有路虛空大可惜時人不解行。
0719a20: 示眾問大覺院中三大士利人接物事如何師云眾
0719a21: 眼難瞞如何是大智無私句師云日輪正午如何是
0719a22: 萬行莊嚴句師云屏風黑桼如何是尋聲救苦句師
0719a23: 云東施效顰三句已己蒙師指示聲前未舉事如何師
0719a24: 云遠觀山有色如何是舉後絕言詮師云近聽水無
0719a25: 聲舉後絕言既已己曉言答語對又如何師打云截斷
0719a26: 葛藤乃云昨夜普賢大士與觀音大士爭長佛法一
0719a27: 人道見色明心一人道聞聲悟道一人道頂門具眼
0719a28: 一人道肘後縣符一人道我以萬行莊嚴成就修多
0719a29: 羅法門一人道我從聞思修得證入三摩地一人道
0719a30: 頭上寶瓔無價一人道籃中錦鯉有神一人道峨眉
0719b01: 高聳白雲端一人道洛伽雷震千波涌一人道象王
0719b02: 回顧落華紅一人道鸚鵡啼時芳艸綠文殊聽得忍
0719b03: 俊不禁提起手中劍云任你見色明心聞聲悟道頂
0719b04: 門具眼肘後縣符萬行莊嚴聞思修入寶瓔無價錦
0719b05: 鯉有神峨眉高聳洛伽雷音象王回顧鸚鵡啼春若
0719b06: 到文殊劍下盡教一擊粉碎因而更說一偈小根小
0719b07: 智謾疑猜利劍曾將逼佛來富有奇珍俱不貴貧無
0719b08: 儋石未嫌虧獨行天外尋知己坐斷千峰動地雷百
0719b09: 十一城煙水涸善財何事不來歸來歸且置還識文
0719b10: 殊劍麼擿拄杖云冰盤捧出大家看。
0719b11: 示眾鷦鷯巢林自謂得所鼴鼠飲河不過滿腹安知
0719b12: 天之高地之厚山之峻海之深是以猛虎不食伏肉
0719b13: 俊鷹不打死兔你若將臨濟喝來我與你塞斷咽喉
0719b14: 你若將德山棒來我與你折作兩橛你有敵國之富
0719b15: 我與你破家蕩產你若貧無立錐我與你八寶七珍
0719b16: 不見道你纔恁麼我便不恁麼你不恁麼我卻又恁
0719b17: 麼平平坦坦處入須向突突兀兀處放下突突兀兀
0719b18: 處入須向平平坦坦處放下你若見我恁麼道便云
0719b19: 我會也我會也噫唏噓曹谿波浪如相似無限平人
0719b20: 被陸沈。
0719b21: 示眾天寒人寒凍斷釋迦鼻孔冰團雪塊刺瞎達磨
0719b22: 眼睛眼睛既瞎無可描摸鼻孔既斷全失打算阿呵
0719b23: 呵轆轆轉不是趙州東壁葫蘆便是秦時轢鑽。
0719b24: 示眾呵呵大笑云且道笑什麼適纔有一山東人問
0719b25: 昇上座曰貴處昇上座答曰山東山東人曰貴府答
0719b26: 曰萊州府山東人曰萊州府城有多少大其中有幾
0719b27: 許人丁戶口昇上座不知也其人大笑有頃昇上座
0719b28: 問山東人貴處山東人曰江南昇上座曰貴府山東
0719b29: 人曰鎮江府昇上座曰鎮江府城有多少大其中有
0719b30: 幾許人丁戶口其人不知也昇上座亦大笑諸兄弟
0719c01: 昇上座不是山東人要作山東人即被山東人取笑
0719c02: 山東人不是江南人要作江南人即被昇上座取笑
0719c03: 何況學無上妙道不曾實證實悟親到地頭如何曉
0719c04: 得地頭事即欲勉強支吾何異羅公炤鏡取笑傍觀
0719c05: 不見古德見一學者入室請益便云不是不是如此
0719c06: 數番一日學者忽然自省入室呈白古德纔見便云
0719c07: 是是所以過量人方曉過量事地頭人方曉地頭事
0719c08: 即今還有到地頭者麼試出來道看如無昇上座自
0719c09: 道去也不離當處常湛然覓即知君不可見。
0719c10: 示眾臘月二十五收起雲門普把住趙州關不放大
0719c11: 雄虎四海已己宴清歸家路無阻謹報參玄人覓甚佛
0719c12: 與祖。
0719c13: 示眾古者道天地與我同根萬物與我一體昨晚昇
0719c14: 上座腳痛移步不得諸公也覺腳痛也未前日昇上
0719c15: 座牙痛開口不得諸公也覺牙痛也未若道痛諸公
0719c16: 何曾牙痛腳痛來若道不痛如何說得同根一體的
0719c17: 道理眾無語乃云諸公盡患麻木症帶累昇公把不
0719c18: 定此症從來難治醫盧醫扁鵲拱手回然卻有箇醫
0719c19: 處作麼生醫艾瘡瘢上重著蘸以拄杖旋風打散。
0719c20: 示眾丙丁童子來求火壬癸忙忙卻與水水火從來
0719c21: 不同源童子攢眉訴戊己戊己笑謂童子言須信壺
0719c22: 中別有天水底有火卻須發火裏能開萬頃蓮童子
0719c23: 轉身仍作禮歸家穩坐心歡喜赤眼撞著火柴頭焦
0719c24: 磚打著自家底作麼生是自家的大洋海底紅塵起。
0719c25: 示眾心月孤圓光吞萬象光非炤境境亦非存盤山
0719c26: 恁麼提持祇得一半歷劫無名說甚麼心月從不欠
0719c27: 缺說甚麼孤圓本來無有世界眾生說甚麼光吞萬
0719c28: 象盡大地覓一絲豪了不可得說甚麼光非炤境境
0719c29: 亦非存昇上座恁麼批判也祇得一半不見臨濟大
0719c30: 師道有時奪人不奪境有時奪境不奪人有時人境
0720a01: 俱奪有時人境俱不奪拈拄杖云者是境作麼生是
0720a02: 人卓一下云者是人作麼生是境橫按拄杖云人境
0720a03: 俱奪也作麼生轉身吐氣擿下拄杖云人境俱不奪
0720a04: 也作麼生領略得去于此領略得去大盡三十日小
0720a05: 盡二十九飽食與高眠不必問卯酉于此領略不去
0720a06: 纔看立冬日又是臘月一光陰不待人錯過好時節
0720a07: 喝一喝。
0720a08: 示眾惟有一門而復狹小可以出得且道釋迦老子
0720a09: 是門內語門外語從門入者不是家珍且道從上古
0720a10: 錐是入門句出門句一人入得出不得一人出得入
0720a11: 不得出得入不得轉身便作遼天鶻入得出不得萬
0720a12: 里重雲只一突也不入也不出珊瑚枝枝撐著月既
0720a13: 然如是喚什麼作門喝一喝。
0720a14: 示眾探神珠於蒼龍窟內豈足爭奇解金鈴於猛虎
0720a15: 頷邊未稱好手何也儻遇躍翻大地此時性命何存
0720a16: 忽然倒嶽傾湫直得退身無路若只黑水自沉螻蟻
0720a17: 欺其失智或爾阱阬自陷狐狸笑其無威苦痛之言
0720a18: 希垂鑒聽。
0720a19: 示眾鐵鋸秤錘秤錘痛不禁走入溈山水牯隊觸
0720a20: 發雲門拄杖子將山河大地一摑粉碎驚起杜順和
0720a21: 尚慌慌忙忙高聲唱言懷州牛喫禾益州馬腹脹天
0720a22: 下覓醫人灸豬左膞上乃呵呵大笑云錯下名言。
0720a23: 示眾讒言纔入屈子沉骨于湘潭雲夢偽遊淮陰被
0720a24: 縛于漢室可惜二子乃小丈夫當時只解步步登高
0720a25: 不解從空放下吾見其愚未見其智也功高者必危
0720a26: 名重者必忌若使當時知腳跟下有一段奇特因緣
0720a27: 富可敵國而敵國不能侵尊逾侯王而侯王不能奪
0720a28: 智同佛祖而佛祖莫能窺明如日月而日月不並炤
0720a29: 功折怨魔而怨魔莫能害居天下之廣居立天下之
0720a30: 正位行天下之大道得志與民由之不得志獨行其
0720b01: 道富貴不能淫貧賤不能移威武不能屈豈不毅然
0720b02: 大丈夫哉然雖如是未是衲僧分上事在作麼生是
0720b03: 衲僧分上事將此身心奉塵剎逆風吹了順風吹。
0720b04: 示眾第一句薦得堪與佛祖為師第二句薦得堪與
0720b05: 人天為師第三句薦得自救不了未離兜率已己降王
0720b06: 宮未出母胎度人已己畢者是第一句一手指天一手
0720b07: 指地天上天下唯我獨尊者是第二句睹星悟道慨
0720b08: 愾眾生拈華示眾說法利生者是第三句若第三句
0720b09: 薦得風行艸偃虎驟龍驤若第二句薦得如龍得水
0720b10: 似虎靠山若第一句薦得龍蟠死水鶴入銀籠散問
0720b11: 現前知識昇上座恁麼告報還是見過佛祖邪拈尾
0720b12: 作頭邪倒置諸人邪淆訛在什麼處若簡點得出我
0720b13: 當身為床座而供養之。
0720b14: 示眾求長生者行至沙丘而亡誇勝武者老上輪臺
0720b15: 而悔富有天下貴為天子而不足以解憂超凡入聖
0720b16: 看來總是階梯妙唱玄譚到底不離窠臼直饒掀翻
0720b17: 世界推倒佛祖毒氣全然未散且道當時秦王覓得
0720b18: 長生術漢武生擒古單于還足以解憂也未假使現
0720b19: 前殺活自由縱橫莫測還當得宗乘也未良久云為
0720b20: 客縱然生計好何如家坐樂清貧。
0720b21: 示眾禪可參乎無可參也道可學乎不可學也不可
0720b22: 學處卻須學白玉琢成西子骨無可參處正須參黃
0720b23: 金鑄就伍員心然雖如是它時後日莫道昇上座教
0720b24: 壞人家男女好。
0720b25: 示眾古釋迦不先今彌勒不後我本無所希求法王
0720b26: 大寶自然而至且道寶在什麼處風鳴簷下鐸梅綻
0720b27: 雪中枝龐犬初鐘吠寒雞夜半啼然雖如是觀音菩
0720b28: 薩將錢買胡餅放下手卻是饅頭又作麼生幾擬以
0720b29: 黃金鑄作鍾子期。
0720b30: 示眾禪禪秋風吹落樹頭蟬道道霜天皓月無私炤
0720c01: 佛佛胡僧手裏一枝拂法法十字街頭鬧聒聒疏也
0720c02: 疏了註也註了還搆得也未直饒搆得也是臘月扇
0720c03: 子。
0720c04: 示眾識得拄杖子一生參學事畢且拄杖子作麼生
0720c05: 識若識得拄杖子則南天台北五臺扶過斷橋水伴
0720c06: 歸明月村磊磊落落天上人間逍逍遙遙魔宮虎穴
0720c07: 放下也河清海晏拈起也七縱八橫若不識得拄杖
0720c08: 子則引入天堂天堂不足牽入地獄地獄難安驅入
0720c09: 人間人間罔措由是逼你出家也是它逼你行腳也
0720c10: 是它逼你參禪也是它逼你左右不得也是它諸兄
0720c11: 弟總是一條拄杖因甚麼識得便恁麼自由自在不
0720c12: 識則與你為害為殃且道利害在什麼處不見古人
0720c13: 道你有拄杖子我與你拄杖子你無拄杖子我奪卻
0720c14: 你拄杖子赤心片片莫辜負也祇如拄杖子畢竟作
0720c15: 麼生識乃高聲召眾云諸兄弟眾舉首擿下拄杖云
0720c16: 將謂別有。
0720c17: 示眾釋迦老子是小脫空達磨大師是小脫空西天
0720c18: 四七是小脫空東土二三是小脫空昇上座是大脫
0720c19: 空何故豎起拄杖云慣將常住物官路當人情。
0720c20: 示眾白雪陽春調不同通方作者始能通若然不遇
0720c21: 知音耳徒有枝頭血染紅所以道大唐國裏無禪師
0720c22: 酒糟者不知其幾醉後添盃者不知其幾萬仞峰
0720c23: 頭難措足望崖而退者不知其幾嵒邊打落者不知
0720c24: 其幾祇如者一隊漢一總趁去又作麼生顧左右云
0720c25: 此眾無枝葉惟有一貞實。
0720c26: 臘八示眾霜風吹綻碧雲層山寺初鐘映雪清樹杪
0720c27: 垂垂星裏綠普天突出釋迦晴若道是釋迦晴又是
0720c28: 天上星若道是天上星又是釋迦晴況何日無夜何
0720c29: 夜無星何人無眼何眼不明因甚不知落處好事全
0720c30: 屬它人乃拈拄杖云釋迦老子來也在昇上座拄杖
0721a01: 頭上高聲唱言奇哉一切眾生皆具如來智慧德相
0721a02: 但以妄想執著不能證得乃喝一喝云喚那箇作如
0721a03: 來喚那箇作眾生喚什麼作智慧德相喚什麼作妄
0721a04: 想執著釋迦老子恁麼告報還免得妄想執著也未
0721a05: 然則畢竟如何即得乃豎起拄杖高聲喚云大眾眾
0721a06: 舉首星出也擿下拄杖云見之不取思之千里。
0721a07: 臘月十六夜示眾節屆星迴時逢鶴語洞庭之門未
0721a08: 掩風鴈急寒天金壺玉漏已己催雪峰明晚景柳條零
0721a09: 落桂幹凋殘禽翻竹葉霜初下寒影落無聲人立梅
0721a10: 華月正高孤城鳴畫角七穿八穴觸處達磨眼睛三
0721a11: 搭四兜突露觀音巴鼻卻怪楊岐忍餓氣縮項嗟噓
0721a12: 堪笑靈雲不識時春風坐待獨有孚上座識機宜鑒
0721a13: 休咎口喃喃道知有知有箇什麼悠悠寒角發孤城
0721a14: 十里山頭漸杳冥一種是聲無限意有堪聽有不堪
0721a15: 聽然雖如是也是聽事不真喚鐘作甕不見道若立
0721a16: 一塵家國興盛埜老顰蹙不立一塵家國喪亡埜老
0721a17: 謳歌復拈拄杖卓一下云大眾風穴大師來也急著
0721a18: 眼覷。
0721a19: 示眾歸去來兮田園荒蕪胡不歸顧左右云出門便
0721a20: 作還鄉計直至而今歸未成然則白雲嵒下多沈出
0721a21: 格之英芳艸渡頭久滯它鄉之客還有人唱得還鄉
0721a22: 曲調者麼良久云陶潛不肯休杯去今昔蓮宗枉挂
0721a23: 名。
0721a24: 示眾擬欲為君說卻被舌頭礙欲不為君說卻又難
0721a25: 忍耐既難忍耐不免將從上佛祖所有之法盡情發
0721a26: 付得麼錯不免將從上佛祖未有之法盡情發付得
0721a27: 麼錯且道是從上錯昇公錯錯錯。
0721a28: 示眾千聖頂門一句子絕依絕倚無盡藏中一妙機
0721a29: 非色非心非色非心也則亙古亙今了無變異絕依
0721a30: 絕倚也則乾坤大地迥絕羅籠于迥絕羅籠處入泥
0721b01: 入水陋巷不騎金色馬于無變異處八臂三頭回途
0721b02: 卻著破襤衫所以三百餘會如蟲禦木後代兒孫紙
0721b03: 上摸面壁九年舍己從權後代兒孫壁上看壁上看
0721b04: 好心酸紙上摸無著落不見道說法利生絕妙外甥
0721b05: 終是不肖它家自有兒孫將來應用恰好作麼生得
0721b06: 應用恰好去直歲今朝普請。
0721b07: 拈起瓶梅示眾云江南此日梅如雪江北寒梅華未
0721b08: 成肌骨天然元不別只緣時節後先爭昇上座今日
0721b09: 用催華鼓要使寒梅盡發只是諸公莫以耳聽當以
0721b10: 眼聞乃作鼓聲復拈起華云華發盡也諸公還見馨
0721b11: 香撲鼻也未良久云春風一曲杜韋娘司空見慣渾
0721b12: 閒事。
0721b13: 掩關立雪菴檀越請示眾師云多說不如少說巧說
0721b14: 不如直說釋迦掩室於摩竭直說了也淨名杜口於
0721b15: 毗邪直說了也達磨面壁於少林直說了也迨至四
0721b16: 十九年東說西說曲了也拈華示眾曲了也打地擎
0721b17: 扠輥毬舞笏豎拂拈搥行棒行喝曲了也立人立境
0721b18: 分主分賓三玄戈甲五位君臣倚它門戶傍它牆剛
0721b19: 被時人喚作郎攢華簇錦四六爭奇搖脣鼓吻搆是
0721b20: 爭非養子不及父家門一世衰更有一種販賣佛祖
0721b21: 之徒縣羊頭賣狗肉到處說禪說道逢人搖尾乞憐
0721b22: 是謂師子蟲滅胡種族又何齒焉昇上座頻年方外
0721b23: 恥涉見聞每懷西山高遯之風景仰華亭泛舟之役
0721b24: 茲者道出松陵逢故友漢公君儀李叟就水結廬當
0721b25: 軒下榻欲使泯聞見絕往還於斯時也把斷一切橫
0721b26: 截去流直得日月無光星辰黑暗佛祖齊立下風魔
0721b27: 外潛窺無路然而蘆汀宿鳥不共口譚玄雲影江
0721b28: 聲盡是分身化佛要知把住有放行處把住放行也
0721b29: 一室大千放行有把住處放行把住也大千一室審
0721b30: 如是則昇上座雖端居閟戶本與微塵諸佛菩薩現
0721c01: 前大士同得同失同立同坐同食息同起居所謂雖
0721c02: 在孤峰頂上十字街頭相逢十字街頭相逢仍在孤
0721c03: 峰頂上非是神通妙用從前法爾如然苟或遲疑見
0721c04: 網著相尋名則君向瀟湘我向秦從來共住不知名
0721c05: 消受洞中閒日月那知人世幾冬春復舉誌公問思
0721c06: 大禪師日何不下山教化眾生目視雲霄作麼思日
0721c07: 三世諸佛被我一口吞盡何處更有眾生可度師云
0721c08: 大小思大口闊被人拶著便盡情吐出設有問昇上
0721c09: 座何不下山教化眾生目視雲霄作麼但向它道燕
0721c10: 雀豈知鴻鵠之志井蛙那識滄海之淵且教疑去三
0721c11: 十年。
0721c12: 輪沙彌剃髮請小參禪無可參道不須學剃頭不為
0721c13: 出家撘衣未是持戒釋迦老子腳跟自不點地教人
0721c14: 念佛持戒精進禪定布施解脫大似虛空穵窟籠好
0721c15: 肉剜瘡何故只為人人常光獨露箇箇運用無私然
0721c16: 而愚昧者多伶俐者少譬如窮子舍父逃逝出于千
0721c17: 里之外若欲歸家須從一里二里三里四里乃至五
0721c18: 里十里五十里百里五百里千里登堂入室途中或
0721c19: 乘舟楫或御象馬或用車乘駱駝等物所遇之景或
0721c20: 洞庭春色或西湖歌舞或帝里風光或閒房古寺所
0721c21: 遇之人或有喜面相迎者或有埽席以待者或用語
0721c22: 言安慰者或將飲食相延者凡此總是途路之樂未
0721c23: 為到家若得到家總無是事然欲到家須覓箇地頭
0721c24: 人問路始得若不問過往往十箇九雙南轅而北轍
0721c25: 且道那箇是地頭人良久云以吾一日長乎爾母吾
0721c26: 以也。
0721c27: 檀越因病薦嚴請小參覺性真空真空覺性既真空
0721c28: 覺性則古往今來於中覓一生死去來之相了不可
0721c29: 得既覓生死去來之相了不可得於中覓一冤親相
0721c30: 了不可得既覓冤親相了不可得則誰與你為緣為
0722a01: 對既無與你為緣為對則不妨灑灑落落逍遙乎天
0722a02: 堂佛國又何必包藏瑕疵沈滯乎鬼趣之鄉自纏而
0722a03: 自縛所以道一切眾生皆具如來智慧德相但以妄
0722a04: 想執著不能證得執人執我是妄想計有計無是妄
0722a05: 想貪生怖死是妄想挾讎懷恨是妄想舍此妄想則
0722a06: 一心清淨一心清淨則一身清淨一身清淨則多身
0722a07: 清淨多身清淨則世界清淨一世界清淨則十方世
0722a08: 界一齊清淨十方世界清淨則千釋迦萬彌勒一時
0722a09: 現前昇上座如是告報盡大地有冤對者舍其冤對
0722a10: 有辛酸者釋其辛酸有恚恨者消其恚恨陷羅網者
0722a11: 解其羅網各各手舞足蹈得大自在神通三昧去也
0722a12: 祇如亡者饒覺嵒又作麼生錯認五更風雨亂曉來
0722a13: 華笑一庭春復舉一居士問二祖可大師曰弟子身
0722a14: 纏夙恙乞和尚懺罪祖曰將罪來與汝懺士良久曰
0722a15: 覓罪不可得祖曰與汝懺罪竟師云祖師祇解彈死
0722a16: 雀兒卻無回生手段今日李君儀因病追嚴以釋冤
0722a17: 愆設問弟子身纏宿業乞師懺罪但向它道過則勿
0722a18: 彈改改後如何四海浪平龍睡穩九天雲淨鶴飛高
0722a19: 對靈小參直蹋毗盧頂上坐斷報化佛頭迥絕囊藏
0722a20: 被蓋不須者也周由金風體露法法頭頭直下承當
0722a21: 得去生死去來猶如夢幻薦嚴佛事已己周其或未然
0722a22: 不免下箇切腳盡大地是華藏莊嚴海盡大地是蓮
0722a23: 華國土盡大地是清淨法身盡大地是毗盧正體生
0722a24: 也不離者裏死也不離者裏者裏是甚麼所在卓拄
0722a25: 杖云千峰勢到嶽邊止萬派聲歸海上消今日乃孝
0722a26: 子潘允義因其母曹氏孺人五七之辰自念罔極之
0722a27: 恩百無補報遍請諸山碩德轉經持咒廣作佛事猶
0722a28: 未足以盡其孝思也特設淨壇嚴備香華遠請山僧
0722a29: 陞于此座舉揚向上宗乘指點唯心淨土山僧道孝
0722a30: 子未發心時孺人早生淨土了也當發心時孺人已己
0722b01: 生淨土了也從發心後孺人決定往生淨土了也不
0722b02: 見教中道一念普觀無量劫無去無來亦無住如是
0722b03: 了知三世事超諸方便成十力又道身口意清淨是
0722b04: 名佛出世身口意不淨是名佛涅槃孝子生平雖在
0722b05: 塵勞而不被塵勞之所繫縛心心信向大乘念念勤
0722b06: 學般若乃至今日欲盡孝思所作種種佛事可謂身
0722b07: 心口意無不清淨者矣母齧指子心痛子破足父生
0722b08: 天然則子心清淨母心清淨母心清淨世界清淨一
0722b09: 世界清淨則十方世界一時清淨十方世界清淨則
0722b10: 千釋迦萬彌勒一時現前釋迦彌勒現前則無量壽
0722b11: 佛不可不現前既然如是便請無量壽佛為導師更
0722b12: 請文殊張帆普賢把舵觀音搖艣勢至撐篙共駕千
0722b13: 葉蓮舟現大神通放大寶光作妙寶音樂散妙寶香
0722b14: 華樹妙寶幢旛接引曹氏孺人不離當處直入功德
0722b15: 池中了也作麼生是到岸一句百寶莊嚴無相身一
0722b16: 超直入如來地。
0722b17: 
0722b18: 
0722b19: 
0722b20: 天岸禪師語錄卷第十四
