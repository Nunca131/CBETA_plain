0749a01: 編刻瑞白禪師語錄序
0749a02: 瑞白大師為雲門湛然大師嫡嗣溯之洞山為三十
0749a03: 二世溯之達磨為四十二世宗風大暢將二十年嗣
0749a04: 法門人三十餘數崇禎乙亥秋囑嘯雲和尚主天台
0749a05: 護國席丙子夏囑久默禪師主弁山龍華席大師退
0749a06: 隱崆峒歸寂百丈塔葬龍華嘯雲和尚為大師嫡嗣
0749a07: 少林謂之得髓也行道天台重輝寶鏡所謂振佛祖
0749a08: 將墜之宗風開人天已巳翳之眼目使曹洞一宗麗如
0749a09: 杲日故錢太師序和尚語錄曰弁山有天台猶孔之
0749a10: 有孟老之有莊父子一家弘揚至道皆歸無為之化
0749a11: 也予讀之踴躍歡喜非特見和尚之心亦見弁山大
0749a12: 師之心矣和尚以深大願力為大師存日所有語錄
0749a13: 雖已巳梓行大傳於世然未刻之散稿尚多不意法兄
0749a14: 久默禪師亦隨歸寂況舊有同編之訂未果是以和
0749a15: 尚收先後刻未刻者總編為全部成十八卷將大師
0749a16: 平日為人一片老婆心重重拈出使後學共覽皆知
0749a17: 言即無言其說法七七未談一字與拈花面壁總在
0749a18: 此矣秋日上人幻如徵序於予予雖不知禪亦幸忝
0749a19: 參席末分固難辭不容不言也時。
0749a20: 崇禎十六年歲在癸未季秋望日參學弟子小寒山
0749a21: 陳函煇頓首譔
0749a22: 舊序
0749a23: 越國宗風雲門倡始而金粟磬山繼之雲門逝弁山
0749a24: 興於是曹洞之宗大振余未及見弁山之面然已巳見
0749a25: 其心矣寶鏡懸空十方普照主賓偏正形影歷然洞
0749a26: 山禪已巳屬老漢矣吳興唐祈遠雅有道風杖履往來
0749a27: 與師倡和嘗與余訂湖上之盟過弁山而問道虎谿
0749a28: 之笑其再見於斯時乎。
0749a29: 黃端伯
0749a30: 祖師西來不立文字然猶怪其垂法諸語較之拈華
0749b01: 微指尤章彩兆何也世以下世燈以照燈篇帙之盛
0749b02: 幾揜三乘十二分而出其上施設門頭丹青筆意翻
0749b03: 引一期室灑增長葛藤啼不止黃葉不輟所謂臨摹
0749b04: 古畫轉失本色惟我瑞白禪師不然扼住要津稍通
0749b05: 消息將與麼地與麼時與麼機緣向諸人髑髏邊穿
0749b06: 卻一雙正法眼如鳥度空如羚羊挂角不存軌則此
0749b07: 案真可以捄拖泥帶水者之病既聽雲門曲又從我
0749b08: 弁陽看弄遮般師子莫把禪師一片老婆舌作文字
0749b09: 理會好。
0749b10: 張時化
0749b11: 陳函煇頓首譔
0749b12: 至道無隱荷擔惟人乃補偏救弊之方則乘時而起
0749b13: 無有定執吾儒自六經晦異喙沸騰程朱子起而
0749b14: 彰明輔翼之扶教以明宗也所以玄詮微旨即深造
0749b15: 實履而益著繼而訓詁沉埋塗飾規表焚坑之慘諸
0749b16: 儒自為之而加烈焉陽明子崛起于萬死一生中與
0749b17: 之昏衢寶炬而昭揭中天明宗以扶教也所以匡時
0749b18: 持世取諸良知二字卷舒裕如然而總以云救初無
0749b19: 偏畸釋氏何獨不然禪宗雖五宗分派總歸一地流
0749b20: 行柰道法垂秋不無汎濫承滯語言慧巧穿鑿至以
0749b21: 傳燈續命一樁等作沿門戲具吾滋懼焉瑞老大師
0749b22: 為雲門冢子暢洞上玄風九坐道場嗣法三十餘人
0749b23: 道化條達血系衍繁猗歟盛矣亦知老人致此之繇
0749b24: 乎無被寢處者十三年七參尊宿孳孳若渴且甦復
0749b25: 絕絕復甦並不輕肯究乃瞥地師之精進謙退何如
0749b26: 也若夫身律之嚴而即嚴以率眾如法學習不徇情
0749b27: 求諄諄遺教經犯者呵為叛臣逆子尤足砭輓近膏
0749b28: 肓盲衣拂之下尤嚴更無一人竽濫如徒侈熱鬧門頭
0749b29: 不顧將來決裂謂法王何至師之拈提個事煆鍊學
0749b30: 人真所謂轟雷掣電眼目動定難施鳥道魚蹤光影
0749c01: 索摸莫及者矣而一片切切為人熱血讀其書猶將
0749c02: 點點滴滴噴吐迸出噫若大師者復何間然行解圓
0749c03: 融宗教攝合謂無滲漏善回互卓哉定評乎蓋無滲
0749c04: 漏則正令全提善回互則不存軌則所云補偏救弊
0749c05: 無有定執者儒與禪寧岐術哉余在護國親遭毒手
0749c06: 惜乎辜負婆心今幸嘯雲大師處幾番寒熱流浪知
0749c07: 歸始悟嘯大師之願力機權直與老人和玉乳透金
0749c08: 針同口出氣而已巳洞山父子其遺風再振乎茲春重
0749c09: 梓全稿成嘯大師之志余亦慫恿之故竟讀新編而
0749c10: 齋祓為之序。時
0749c11: 己巳丑年孟秋日參學散人吳應芳敬題
0749c12: 
0749c13: 
0749c14: 
0749c15: 
0749c16: 
0749c17: 
0749c18: 
0749c19: 
0749c20: 
0749c21: 入就瑞白禪師語錄目錄
0749c22: 卷首
0749c23: 像序
0749c24: 卷第一
0749c25: 上堂二十九則
0749c26: 卷第二
0749c27: 上堂二十一則
0749c28: 卷第三
0749c29: 小參三十一則夜參二則
0749c30: 卷第四
0750a01: 茶話三十五則
0750a02: 卷第五
0750a03: 茶話二十一則示眾十四則
0750a04: 卷第六
0750a05: 問答機緣五十五則
0750a06: 卷第七
0750a07: 問答機緣三十一則垂問七則
0750a08: 答幻輪法師十疑問
0750a09: 卷第八
0750a10: 頌古一百一十五則
0750a11: 卷第九
0750a12: 頌古一百三十六則
0750a13: 卷第十
0750a14: 法語十一篇法偈七十二首
0750a15: 卷第十一
0750a16: 歌十五首讚五十一首
0750a17: 銘二首說七篇
0750a18: 敘一篇疏三篇
0750a19: 佛事十一則
0750a20: 卷第十二
0750a21: 詩偈一百一十五首
0750a22: 卷第十三
0750a23: 詩偈一百首
0750a24: 卷第十四
0750a25: 書復二十八篇
0750a26: 卷第十五
0750a27: 書復三十一篇
0750a28: 卷第十六
0750a29: 書復十一篇參請因緣七篇
0750a30: 行腳一篇附來書十四篇
0750b01: 卷第十七
0750b02: 塔銘一篇傳一篇
0750b03: 卷第十八
0750b04: 行狀二篇跋一篇
0750b05: 
0750b06: 
0750b07: 
0750b08: 
0750b09: 
0750b10: 
0750b11: 
0750b12: 
0750b13: 
0750b14: 
0750b15: 
0750b16: 
0750b17: 
0750b18: 
0750b19: 
0750b20: 
0750b21: 瑞白禪師像
0750b22: 
0750b23: 
0750b24: 
0750b25: 
0750b26: 
0750b27: 
0750b28: 
0750b29: 
0750b30: 
0750c01: 
0750c02: 
0750c03: 
0750c04: 
0750c05: 
0750c06: 
0750c07: 
0750c08: 
0750c09: 
0750c10: 
0750c11: 
0750c12: 
0750c13: 
0750c14: 
0750c15: 
0750c16: 
0750c17: 
0750c18: 
0750c19: 
0750c20: 
0750c21: 
0750c22: 
0750c23: 
0750c24: 
0750c25: 
0750c26: 
0750c27: 
0750c28: 
0750c29: 
0750c30: 
0751a01: 入就瑞白禪師語錄卷之一
0751a02: 明住天台護國寺嗣法門人寂蘊編
0751a03: 上堂
0751a04: 崇禎元年十一月二十七日紹興府太史姜箴聖少
0751a05: 府陶石梁封翁余心源孝廉史汝諧凌二鉉文學沈
0751a06: 求如管霞標及眾居士等請師繼住雲門顯聖寺崇
0751a07: 禎二年九月初十日眾請上堂。
0751a08: 師拈疏云會麼世尊未出世達磨不西來已巳有這個
0751a09: 消息其或未會有煩維那為眾拈出宣疏畢指法座
0751a10: 云坐斷千差路魔外不能知威音王未曉彌勒亦生
0751a11: 疑咦且看雪上座行履遂登座拈香云此一瓣香三
0751a12: 德圓明六通具足發一切智之光華結菩提果之秀
0751a13: 麗信手拈來端為供養
0751a14: 本師釋迦牟尼萬德慈尊伏願人人性海圓成個個
0751a15: 智門了辦此一瓣香奉為當今
0751a16: 皇帝萬萬歲伏願龍圖如芥城而永固鳳曆齊劫石以
0751a17: 長春此一瓣香奉為滿朝文武合國勳貴分守寧紹
0751a18: 憲臺紹興府主山會兩縣上下諸衙各位尊官綬章
0751a19: 齊顯祿位同尊此一瓣香受靈山之付囑承願力以
0751a20: 熏修穿過三綱五常透出止觀定慧爇向爐中端為
0751a21: 越州護法宰官居士等福基慧命各願昌隆智種靈
0751a22: 苗同希增秀常作國家柱石永為佛法金湯此一瓣
0751a23: 香全越威音那畔獨超今世門頭不須雨露滋培寧
0751a24: 受雲霞覆育信手拈來端為供養顯聖堂上傳達磨
0751a25: 正宗第四十一世湛然大師大和尚用酬法乳之恩
0751a26: 遂斂歛衣就座參頭白槌云法筵龍象眾當觀第一義
0751a27: 師云若論此事無人不具無剎不彰圓陀陀包括虛
0751a28: 空活潑潑遍呈萬象露裸裸全無滲漏赤條條永絕
0751a29: 周遮左右逢源隨流得妙遂豎拂云會麼於此會得
0751a30: 一雙孤鹿奔山頭於此不會獨隻雙鸞棲海底乃舉
0751b01: 昔日法燈禪師云山僧本欲潛棲巖壑養拙過時柰
0751b02: 緣先師有未了公案今日出來特為了卻時有僧問
0751b03: 云先師有甚不了公案法燈打云祖禰不了殃及兒
0751b04: 孫僧云過在甚麼處燈云過在我殃及汝今日山僧
0751b05: 本欲潛棲巖壑養病過時亦為雲門先師有未了公
0751b06: 案今日出來特為了卻或有問雲門有甚不了公案
0751b07: 只向他道石女驚回霜夜夢木人撲落午天星或云
0751b08: 過在甚麼處向道易使清風梳翠竹難教明月住須
0751b09: 彌大眾雪上座恁麼舉揚且道與古人相去多少還
0751b10: 有辨得出者麼如無更聽一頌秋老園林紅葉飛漁
0751b11: 翁月下整竿絲扁舟不向蘆灣宿舉棹金波任往回
0751b12: 今日雖不敢與他爭鋒也要諸人據款結案下座問
0751b13: 荅不錄。
0751b14: 上堂今朝九月十五翠竹黃花歌舞白雲片片嶺頭
0751b15: 明月團團洲渚金風拂拂西來落葉紛紛覆土鴻鴈
0751b16: 一聲嘹喨邊塞征人凄楚大眾且道他凄楚個甚麼
0751b17: 鴻鴈不來霜不至及其霜至又逄冬僧問昔日世尊
0751b18: 拈花示眾和尚今日將何利生師云籬邊黃菊嫩進
0751b19: 云劫外靈枝如何拔折師云林中老葉新僧禮拜師
0751b20: 下座。
0751b21: 上堂三秋夢過又逄冬綠竹依依笑我儂徹尾徹頭
0751b22: 渾不薦白雲空自鎖花宮咦須領略莫朦朧傲霜黃
0751b23: 菊今猶在蝴蝶尋香何處容僧問玉峰雪嶺寒葩綻
0751b24: 暗吐浮香浸太虛時如何師云一九二九進云還許
0751b25: 學人折一枝否師云汝非其人進云卻將何物應天
0751b26: 時師云一枝雪裏吐紅霞進云寄報上林游玩客江
0751b27: 南特地占先春師云閒言語僧拜師下座。
0751b28: 上堂世尊曰治世語言資生產業皆與實相不相違
0751b29: 背夫子曰吾道一以貫之昨夜搗臼生花烏龜發笑
0751b30: 香爐峰神惡發驀頭一摑騰過東海撞破龍王腦殼
0751c01: 直得血染香水海天明起來大地一交嚴霜會麼會
0751c02: 麼久立珍重僧問雪浪掀天舞蒼龍出窟遊正恁麼
0751c03: 時如何師云瑞氣滿乾坤進云如何是他靈運行藏
0751c04: 處師云布雨不興雲進云布雨不興雲即不問還歸
0751c05: 大海事如何師云兩岸東西僧拜師下座。
0751c06: 上堂沒意白雲封嶽麓無心明月印寒潭於是句中
0751c07: 全曉會依然又隔一重關既是曉會為甚麼又隔一
0751c08: 重關向道莫去歸來背父昔日世尊在神通大光明
0751c09: 藏中與清淨慧菩薩云居一切時不起妄念明月團
0751c10: 團元不炤于諸妄心亦不息滅春日容容草自青住
0751c11: 妄想境不加了知穿花蝴蝶忘情意於無了知不辨
0751c12: 真實不知誰是弄香人大小世尊只可抱橋柱洗腳
0751c13: 今日雲門雖與他著語猶未剿絕更有一偈舉似大
0751c14: 眾香爐飛過海石傘便撐開鐵馬雲中吼泥牛上五
0751c15: 臺具眼者辨取僧問黑荳未生芽時如何師云金雞
0751c16: 啼半夜進云生後如何師云玉犬吠天明進云黑荳
0751c17: 已巳蒙師指示開花結子事如何師云石傘峰頭明歷
0751c18: 歷僧拜師下座。
0751c19: 冬至上堂明明聲色難該歷歷覆藏不可直須言外
0751c20: 知歸休向句中擔荷清淨伽藍烏容瞌睡百花叢裡
0751c21: 豈可散心石傘峰頭那堪住足萬竹林裏快且翻身
0751c22: 鑑湖波底行拳玉笥山頭歌舞還有恁麼人知恁麼
0751c23: 事麼良久云暑退三秋起冬至一陽生今日是冬至
0751c24: 節屆躍雲禪友入山設齋更請山僧登座說法為大
0751c25: 眾結般若緣正所謂財法二施今問大眾且道應時
0751c26: 納祐一句作麼生道天寒日色淡水冷草方枯下座。
0751c27: 上堂道本無言徒為指示殺活縱奪露布門庭這邊
0751c28: 那邊總無正意全身擔荷猶在半途覿體承當奴兒
0751c29: 婢子談今論古播弄唇皮驅魔使佛元非尊貴既不
0751c30: 恁麼且道畢竟作麼生復高聲云密移一步虛空外
0752a01: 鶴出銀籠始是奇僧問這邊那邊即不問大中現小
0752a02: 事如何師云金雞初唱佳林曉進云如何是小中現
0752a03: 大師云鑑湖月落潭無影進云不大不小又如何師
0752a04: 云五雲溪畔木人歌僧禮拜師云切莫承虛接響又
0752a05: 僧問朔風凜凜逼冬過白駒馳騁似投梭學人向甚
0752a06: 麼處安身立命師云日落海底枯進云還有處也無
0752a07: 師云大唐休住足新羅莫倚停僧拜師下座。
0752a08: 上堂正值雞鳴乃云窗前雞唱午屋後鳥鳴中明明
0752a09: 相告報休得更朦朧大眾珍重僧問天氣寒冬霜雪
0752a10: 皎庭前桂立影娑婆意旨如何師云兩春夾一冬進
0752a11: 云恁麼則拔枝弄影去也師云無被煖烘烘僧云葉
0752a12: 落歸根時作麼生師云赤條條底僧拜師下座。
0752a13: 雲門先和尚忌日上堂此日先年先年此日四野冰
0752a14: 花朔風歷歷正恁麼時且道先師即今在甚麼處良
0752a15: 久云木人夜半繡花冠石女天明打破鏡遂下座率
0752a16: 眾到像前頂禮拈香云此一瓣香爇在爐中不為別
0752a17: 事秪要報冤雪屈且道與先師有甚麼冤讎以手指
0752a18: 像云當初只為路長短今朝方覺水河多僧問生如
0752a19: 寄死如歸未審先師歸於何處師云石傘峰頭雲靄
0752a20: 靄進云幾時復來師云萬竹林中綠依依恁麼多時
0752a21: 不見先師面依然不改舊時顏師云莫眼花僧拜師
0752a22: 回方丈。
0752a23: 解制上堂把住則黃金失色雲門寺裡拗折拄杖高
0752a24: 掛缽囊一個個掃蹤絕跡放行則瓦礫生輝萬竹林
0752a25: 中橫擔拄杖緊峭草鞋一個個放光動地且道放行
0752a26: 好把住好且待別時來乃舉昔日洞山解制云兄弟
0752a27: 東去西去直須向萬里無寸草處去今日雲門不問
0752a28: 東去西去直須向枯木生花處去冰河發焰處去只
0752a29: 如冰河發焰處作麼生去良久云兔角杖頭挑日月
0752a30: 龜毛繩子縳虛空僧問軟草敷座坐九旬界中個個
0752b01: 證無生堂裏聖僧證個甚麼師云如是如是進云還
0752b02: 向人天說法否師云他從來不開口進云水鳥樹林
0752b03: 皆演無生他為甚麼不開口師云只為闍黎不薦僧
0752b04: 拜云大眾卻聞法竟師拂拂子下座。
0752b05: 崇禎三年九月廿七日紹興府眾鄉紳太史姜箴聖
0752b06: 倪鴻寶藩司徐亮生學憲李玉完孝廉凌二鉉史汝
0752b07: 諧及文學眾居士等請師住延慶寺開堂師拈疏云
0752b08: 三世諸佛歷代祖師一大事因緣盡向此中漏泄了
0752b09: 也會麼若也不會有煩維那為眾拈出宣疏畢指座
0752b10: 云寶座從空湧佛日自天開覿面無回互當下絕往
0752b11: 來喝一喝遂陞座拈香云此一瓣香供養
0752b12: 本師釋迦牟尼萬德慈尊伏願三途登十地之階九
0752b13: 有證菩提之果又拈云此一瓣香奉為當今
0752b14: 皇帝萬萬歲伏願堯風永扇八表安寧舜日高懸四方
0752b15: 樂業又拈云此一瓣香奉為滿朝文武合國公卿同
0752b16: 布仁風高增祿位又拈云此一瓣香奉為越州護法
0752b17: 宰官居士伏願智慧齊日月以長明福慧仝須彌而
0752b18: 鞏固又拈云此一瓣香非三草二木之形非青黃赤
0752b19: 白之相四時收不得八節豈能該信手拈來供養雲
0752b20: 門顯聖堂上湛然大和尚用酬法乳之恩就座白椎
0752b21: 竟師云若論第一義只在當人自己巳二六時中輝輝
0752b22: 於萬象之表蕩蕩於六根之門歷歷於聲色之間靈
0752b23: 靈於交接之際橫之則周遍法界包括虛空豎之則
0752b24: 透徹古今融通三世意欲取之處處無蹤意欲捨之
0752b25: 頭頭顯露魔佛齊該聖凡平等應用無虧隨緣自在
0752b26: 遂豎拂云會麼若也不會山僧再與你通個消息良
0752b27: 久云石牛吐霧三冬暖木馬嘶風六月寒僧問人天
0752b28: 輳集龍象雲臻當陽句子請師指示師云杲日團團
0752b29: 進云如何便得承當去師云金風颯颯僧拂坐具云
0752b30: 謝師指示師云放汝三十棒僧拜師下座。
0752c01: 上堂九月重陽十月朝林中落葉悉蕭蕭鴻鴈北來
0752c02: 霜露重四鄰砧杵亂輕敲須領略休自撓當機覿面
0752c03: 無逃避莫教辜負我儂豪遂豎拂云會麼水底木人
0752c04: 吹鐵笛雲中石女弄琵琶僧問雲門一路人皆委延
0752c05: 慶家風事若何師云屋後千竿竹進云忽遇上上根
0752c06: 人來如何接取師云門前萬疊山進云金風剪盡秋
0752c07: 林葉露出枝頭一點紅師云莫錯會遂下座。
0752c08: 上堂今朝十月十五山河元來故土白雲澹泞無窮
0752c09: 秦望峰巒起舞鑑湖徹底清流日月星辰炤普越州
0752c10: 瑞氣騰空城中士民輻輳覿面舉似無藏休更迷頭
0752c11: 狂走咦山頭翻白浪金牛變作狗僧問云秪如金牛
0752c12: 擊桶道菩薩子喫飯來意旨如何師云菊花朵朵黃
0752c13: 進云今日檀那設供大眾臨筵和尚又何指示師云
0752c14: 芙蓉簇簇嬌進云會中個個肚皮憨師云全賴闍黎
0752c15: 力僧拜師下座。
0752c16: 上堂廬陵米價高趙州茶錢大曹山酒甚嚴胡餅無
0752c17: 縫鏬南山鱉鼻蛇陝陜府鐵牛怕延慶拄杖子一齊都
0752c18: 按下且道拄杖子具何威光咦放去乾坤窄收來毫
0752c19: 髮寬敲落虛空髓攪盡碧波潭遂舉南泉斬貓話云
0752c20: 昔日南泉兩堂爭貓師云逐境漂流漢南泉提起云
0752c21: 道得即不斬師云雖是落草求人也要決斷是非眾
0752c22: 人無語師云死漢也須恁麼始得南泉將貓斬為兩
0752c23: 段師云正令當行已巳展不縮至晚舉似趙州師云秪
0752c24: 要圓成前話州戴草鞋而出師云雖是賊過後張弓
0752c25: 也要據款結案泉云子若在卻救得貓兒師云重賞
0752c26: 之下必有勇夫也是憐兒不覺醜依山僧看來二俱
0752c27: 有過南泉顢頇趙州儱侗各與三十棒今日延慶恁
0752c28: 麼批判也要諸方簡點會麼若將得失論長短依然
0752c29: 辜負祖師機僧問雙劍挂眉間銅頭翻鐵面未知是
0752c30: 何人師云雨過青山碧進云滿山荒草為甚麼不住
0753a01: 師云鑑湖波浪寬進云恁麼則自在去也師云切忌
0753a02: 顯顢頇又僧問不問西來大意請師洞上玄微師云
0753a03: 風來水面紋進云甚喜蕩蕩平平無反無側師云鐵
0753a04: 船水上游進云盡道寰中天子貴那知閫外有將軍
0753a05: 師曰闍黎非為分外僧拜師下座。
0753a06: 上堂碧天皎皎一個金烏藏玉兔星河燦燦兩行玉
0753a07: 樹宿烏鴉寂寂鑑湖駕扁舟於蓮野巍巍秦望鎖白
0753a08: 雲於林間正恁麼時君臣道合父子一如即不問作
0753a09: 麼生是轉身一句良久云庭前翠竹和根拔免教丹
0753a10: 鳳再來巢下座。
0753a11: 上堂天寒地凍裂萬象森羅歇水底金烏結廣寒宮
0753a12: 亦絕眼中童子疾石女流出血延慶分明說諸人得
0753a13: 自得大眾得且不問作麼生是說底事相逄盡是揚
0753a14: 家醜幾個休心息是非僧云進無門出無路正恁麼
0753a15: 時無回互門路則不問如何是無回互底事師云堂
0753a16: 堂獨露身進云恁麼則一輪明月無人管師云五嶽
0753a17: 清風秪自知僧拜師下座。
0753a18: 上堂一念普觀無量劫無去無來亦無住遂豎拂子
0753a19: 云三世諸佛歷代祖師天下老和尚盡在山僧拂子
0753a20: 頭上放光動地談說般若西方極樂世界娑婆世界
0753a21: 阿世界香積世界一切世界亦在山僧拂子頭上
0753a22: 大小相容淨穢交泰重重無礙會麼如此會得十世
0753a23: 古今始終不離於當念如此不會無邊剎海自他不
0753a24: 隔於毫端今日是仕望陳居士為令先君十周年特
0753a25: 自入山齋僧請山僧陞座敷揚般若以此功德惟冀
0753a26: 見彌陀於極樂授記於蓮臺又豎拂云如此會得
0753a27: 君臣道合父子一如其或未會山僧更與通個消息
0753a28: 良久云琉璃殿上青苔冷翡翠簾前玉枕寒有僧問
0753a29: 檀越設齋請師說法即今陳處士在甚麼處安身師
0753a30: 云歸家樂業又僧問一念普觀無量劫無去無來亦
0753b01: 無住為甚麼目前有生有死師云空花鏡裏觀僧打
0753b02: 圓相云恁麼恁麼師云親見彌陀親蒙授記僧拜
0753b03: 師下座。
0753b04: 解制上堂百日道場功德聚三身圓現十方尊提起
0753b05: 也水到渠成充塞法界放下也風行草偃遍滿乾坤
0753b06: 秪如不提不放一句作麼生道良久云吹笛木人腔
0753b07: 調美拋梭石女錦綾新僧問一期聖制周圓群士星
0753b08: 歸林野轉身句子請師分付師云步步霜花厚進云
0753b09: 如何得不涉程途便還本處師云煦日水質清又僧
0753b10: 問有佛處不得住無佛處急走過畢竟在何處安身
0753b11: 立命師云三冬寒氣重僧打圓相云蒙師指示學人
0753b12: 便恁麼去也師云切莫草草匆匆僧拜師下座。
0753b13: 崇禎四年九月湖州府眾鄉紳唐司馬存憶沈司寇
0753b14: 何山閔冢宰曾泉朱太史平涵韓太史求仲及孝廉
0753b15: 文學眾居士等請師於白雀寺開堂師陞座拈香云
0753b16: 此一瓣香虛空包不住大地載不起今日拈來端伸
0753b17: 供養
0753b18: 本師釋迦牟尼萬德慈尊伏願三途圓種智九有脫
0753b19: 輪迴又拈云此一瓣香奉為當今
0753b20: 皇帝萬歲萬萬歲伏願道德同堯舜帝業等羲皇又拈
0753b21: 云此一瓣香奉為分守嘉湖憲臺湖州府主并歸烏
0753b22: 二縣上下各衙伏願仁政聞四海德化滿乾坤又拈
0753b23: 云此一瓣香受西天之付囑為東土之檀那今日拈
0753b24: 來奉為唐司馬沈司寇閔冢宰朱太師韓太史等一
0753b25: 班護法宰官及眾孝廉眾居士等伏願道心堅固福
0753b26: 祿綿延又拈云此一瓣香無榦無枝四時香馥沒頭
0753b27: 沒尾八節光騰端為供養紹興府雲門顯聖堂上湛
0753b28: 然大和尚用酬法乳之恩遂就座白椎竟師云秋色
0753b29: 漸深滿林紅葉承玉露金風乍起半山冷氣逼人寒
0753b30: 徹骨徹髓自家知通天通地何人曉道有也覓之不
0753c01: 見絲毫道無也用時遍滿法界觸處靈明何須他覓
0753c02: 遂豎拂云會麼烏鴉藏玉樹泥牛舞碧波僧問師唱
0753c03: 誰家曲宗風嗣阿誰師云黑狗白雲蹄進云宗旨已巳
0753c04: 蒙師指示曹溪一滴事如何師云泥牛翻白浪僧禮
0753c05: 拜又僧問金風吹落林間葉還有不落處也無師云
0753c06: 古榦赤條條進云曹溪水白浪滔天還有無波浪處
0753c07: 也無師云大地盡皆濕僧拜又僧問擊鼓陞堂即不
0753c08: 問獅子出窟事如何師云一聲哮吼驚天地進云青
0753c09: 龍崗上生波浪九曲池中水逆流師云未具牙爪在
0753c10: 僧呈坐具禮拜師下座。
0753c11: 結制上堂師豎拂云會麼活潑潑觸處靈明圓陀陀
0753c12: 隨緣無礙遍法界不離當處該萬有只在目前無古
0753c13: 無今貫通三際非彼非此坐斷十方歷劫孤明阿誰
0753c14: 無分若能直下領略且喜窮子歸家其或擬議思量
0753c15: 枉受伶俜辛苦又豎拂云會麼鐵犬吞大象石女模
0753c16: 螺蟴今日是結制之辰乃有沈居士宿稟善根不忘
0753c17: 付囑建此法幢令堂太宜人設齋邀同眾居士入山
0753c18: 請山僧敷揚般若佛云以大圓覺為我伽藍身心安
0753c19: 居平等性智既以大圓覺為我伽藍則十方世界無
0753c20: 邊香水海百億須彌百億日月森羅萬象草木叢林
0753c21: 盡入山僧大光明藏中既云身心安居平等性智則
0753c22: 若聖若凡若人若天若修羅若餓鬼若地獄若畜生
0753c23: 悉皆成佛證大解脫個個得真如三昧一相三昧一
0753c24: 行三昧無緣三昧直道作麼生是平等性智不因西
0753c25: 風起爭得樹頭紅僧問大開爐韝急撾毒鼓選擇聖
0753c26: 凡句請師指示師云杲日輝輝進云瞿曇已巳滅度彌
0753c27: 勒未降生阿誰得中師云大眾濟濟進云銅頭鐵額
0753c28: 漢如何相見師云兩眼對兩眼進云只如無位真人
0753c29: 又作麼生接待師便喝僧禮拜師下座。
0753c30: 上堂漫天網未張唬得金烏藏海底塗毒鼓纔振驚
0754a01: 起玉兔上松稍藏白額於煙雲籠金烏於寨嶺龍吟
0754a02: 霧起虎嘯風生籬菊呈祥芙蓉現瑞正恁麼時且道
0754a03: 是何人境界豎拂云會麼山頭白浪湧海底火正紅
0754a04: 拈拂下座。
0754a05: 上堂孝廉唐祈遠居士設齋請師求懺宿業師陞座
0754a06: 云杲日初昇大地濃霜盡消滅微火乍降萬山薪積
0754a07: 頃成灰任他黑業冰堅憑我智慧了卻喝一喝云若
0754a08: 向這裏會得霜也日也薪也火也愚也智也罪也福
0754a09: 也染也淨也煩惱也菩提也生死也涅槃也悉皆消
0754a10: 滅何故清淨個中元無他物今日祈遠居士乃唐司
0754a11: 馬大公子也身處孝廉不受五欲弘荷大法不昧初
0754a12: 心決志禪門棲心淨土恐有無始業債以為障道因
0754a13: 緣特擔錢糧入山禮懺請山僧舉揚般若以消宿業
0754a14: 古云罪從心起將心懺心若無時罪亦忘罪忘心滅
0754a15: 兩俱空是則名為真懺悔所以三祖參二祖云弟子
0754a16: 罪障深重乞師懺悔二祖云將罪來與汝懺三祖打
0754a17: 箇反觀良久云覓罪性了不可得二祖云與汝懺悔
0754a18: 竟居士若向這裏會得即如罪性不在內不在外不
0754a19: 在中間當下清淨會麼更有箇末後句舉似石女穿
0754a20: 針挑蜀錦木人搓線繡鴛鴦欲知懺悔真真意好向
0754a21: 其中仔細參西堂出問弁山峰頂雲靄靄太湖波底
0754a22: 月團團是何意旨師云籬邊黃菊秀進云即今鐘鼓
0754a23: 交參居士臨筵萬象森羅咸皆稽首是甚麼時候師
0754a24: 云日午打三更進云只如月落雲收光境俱忘請師
0754a25: 再道師云且喜太平進云明暗雙雙俱不炤未審此
0754a26: 時作何活計師云楖栗橫擔不顧人堂禮拜云不登
0754a27: 弁峰極目望怎識太湖涯際寬師云切莫草草又僧
0754a28: 問了則業障本來空為甚麼瞿曇不免金鎗之厄師
0754a29: 云鐵馬趁泥牛進云及乎未了者則何如師云金烏
0754a30: 啣玉兔僧拂坐具云學人縱橫去也師云且喜沒交
0754b01: 涉僧禮拜師擊香臺下座。
0754b02: 上堂扶桑日出須彌突兀北俱盧洲人無貪欲南閻
0754b03: 浮提衣足食足特地報知莫生疑惑且作麼生是不
0754b04: 疑的事良久云靜倚長松忘百慮抬頭秪見帝王家
0754b05: 下座。
0754b06: 上堂師陞座云颯颯西風片片白雲繚亂舞澄澄碧
0754b07: 漢團團明月逞全輝不離寂場千江有水千江月無
0754b08: 心舒卷萬峰鎖住萬峰寒炤無炤功無炤何妨曾炤
0754b09: 來無來相無來豈礙常來古今印同十方合一人人
0754b10: 炤燭個個現成會麼有意氣時添意氣不風流處也
0754b11: 風流遂豎拂下座。
0754b12: 上堂孟冬初臨大地朔風寒徹骨一陽纔復乾坤萬
0754b13: 象氣稍和茅筍土底抽芽水仙盆中發笑梅蕊含玉
0754b14: 粒茶花吐珠璣正恁麼時且道是何人分上事咦黑
0754b15: 帝令行猶正切那許東風弄柳條下座。
0754b16: 天台護國寺僧月堂紹興府眾鄉紳錢相國麟武陶
0754b17: 給諫虎溪開府等軒余太史武貞吳孝廉佩茲及
0754b18: 眾文學居士致書備禮上弁山白雀寺設齋請師住
0754b19: 護國寺上堂乃云好音在耳歷歷風生彌六合真機
0754b20: 滿目明明萬象遍乾坤左之右之顯神通江北江南
0754b21: 何須覓會麼今日天台護國寺月堂同眾居士至弁
0754b22: 山設齋請山僧過天台山僧以弁山期限未滿待三
0754b23: 年後方可同諸公搬磚弄瓦運水打柴發揚無為以
0754b24: 助國化且作麼生是無為底事戶外竹風聲細細澗
0754b25: 中流水響潺潺僧問師搭紫衣登寶座未知說法度
0754b26: 何人師云霜花滿地進云三冬瑞雪家家有何須特
0754b27: 地又相為師云秪為狂徒渾不薦所以今朝為指明
0754b28: 進云等閒識得東風面萬紫千紅總是春師云不因
0754b29: 柳毅傳書信怎得家音到洞庭進云說法度人蒙師
0754b30: 示應請天台事若何師云古路風霜細進云嶺上寒
0754c01: 梅纔放蕊江南早有十分春師云我這裏無此閒事
0754c02: 僧禮拜師擊禪床下座。
0754c03: 上堂一九與二九相逄不出手南北嶺頭雲片片冰
0754c04: 花就東澗西溪凍斷流猶若銀絲穿古岫大眾正恁
0754c05: 麼時寒威沉沉朔風凜凜且道是何人境界良久云
0754c06: 一片長空渾若洗兩輪日月壯山河僧問凜凜朔風
0754c07: 寒徹髓迸出梅花遍界香正當恁麼時和尚作麼生
0754c08: 慶賞師云紅爐添白炭滿酌并淺斟進云慶賞一句
0754c09: 蒙師指醉人歸去事如何師云紅羅帳裏睡昏昏進
0754c10: 云眉毛尖上呈春色大地全彰白玉洲師云切莫逐
0754c11: 境漂流僧禮拜又僧問如何是熾然不二句師云朔
0754c12: 風凜凜雪花片片進云恁麼則徹骨徹髓無縫鏬透
0754c13: 頂透底絕遮攔師云正好三十棒進云不涉功勳豈
0754c14: 受賞罰師云猶有不涉在僧拜師下座。
0754c15: 上堂主山高案山低白虎長青龍短洗缽崖前觸著
0754c16: 磕著迎聖道上往往來來且道是何人境界咦不因
0754c17: 樵子徑怎到葛翁家今日是沈居士身染微恙道友
0754c18: 莫居士等特擔錢糧入山飯僧更請山僧陞座舉揚
0754c19: 般若以消夙業更祈世壽與佛壽綿長色身同法身
0754c20: 堅固須知古人有語若欲懺悔者端坐念實相且道
0754c21: 實相作麼生念良久云木人醉倒乾城裏石女吹簫
0754c22: 入畫樓豎拂下座。
0754c23: 上堂今朝臘月一枯木生銀華千峰咸玉聳萬水總
0754c24: 白霞古渡迷過客林深隱樵家鳥道無蹤影玄途安
0754c25: 可誇大眾正恁麼時六花現瑞寒光散彩且道是正
0754c26: 位一色也今時一色也會麼琉璃殿上君臣合珠玉
0754c27: 簾垂父子同僧問雪覆青山頂梅花唱好音這段風
0754c28: 光事受用是何人師云頑石無高下進云花落雪洋
0754c29: 時還成甚麼境師云東湧西沒進云恁麼紅日當空
0754c30: 炤清波遍界流師云興波作浪僧禮拜云幾番徹骨
0755a01: 寒風盡枯木花開色更濃師云不是時節又僧問朔
0755a02: 風凜凜通身是寒徹髓底事如何師云秪要大家知
0755a03: 進云徹髓一句蒙師指迸出紅輪又若何師云炤天
0755a04: 炤地僧禮拜師下座。
0755a05: 解制上堂一百二十日修煉般若結制於圓覺體中
0755a06: 一千四百四十時究無上道解制於光明藏裏其結
0755a07: 也枯木寒崖滴水滴凍壁立萬仞凡聖不通掃蹤絕
0755a08: 跡其解也陽和氣轉一葉一花聊通一線僧俗曾會
0755a09: 覿體全彰結解且置秪如收因結果一句作麼生道
0755a10: 良久云乾坤撲落須彌倒透出虛空外面行便下座。
