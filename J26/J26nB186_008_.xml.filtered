0652c01: 林野奇禪師語錄卷第八
0652c02: 住檇李秀水龍淵寺嗣法門人行覺等編
0652c03: 詩偈
0652c04: 示慈水董寄塵
0652c05: 偶憶當年無盡老一見東林便契好若非兜率痛針
0652c06: 錐安能脫卻鶻臭襖近來緇素參玄人孜孜悉向途
0652c07: 中討縱然贏得舌頭滑究竟何嘗有分曉山僧如此
0652c08: 苦叮嚀務要英賢大了了倘能直下肯承當便是吾
0652c09: 門鎮家寶
0652c10: 酬念尼王海憲并序
0652c11: 來偈甚嘉但云大知識前不欲絲毫相讓雖見
0652c12: 為道真切其奈熟習未忘正所謂以所知心測
0652c13: 度如來圓覺境界如取螢火燒須彌山終不能
0652c14: 著特步原韻以博一笑。
0652c15: 從來個事絕疏親領略還須過量人識鎖未開徒有
0652c16: 辯情關脫落豈妨顰但拋學解空諸蘊便契元初不
0652c17: 二因可惜瞑眸拍未惺當天猶問雪山辰
0652c18: 寄上洋肖泉高邑侯
0652c19: 幽鳥飛來息殿墀悄然向日竟忘饑不因拽杖沿廊
0652c20: 翫焉識蒼梅吐玉時為報檀那鳴法鼓欣拈麈尾示
0652c21: 緇兒這回猛唱無聲曲咸謂名公亞子期
0652c22: 寄懷岸生陶太史
0652c23: 往歲攜筇到越城樓頭喜鵲也曾鳴笠瓢有意依崖
0652c24: 壑翰館無心顧客情不問投林何處僻惟思晤面罄
0652c25: 丹誠從前痛弊紛紜起尚待維摩慰我寧
0652c26: 答獻吉沈文學
0652c27: 輕帆短棹逐春臨喜慰緇衣燕翠林未問芒鞋何處
0652c28: 遠先施華翰致情深墨香尚惺塵中目禪寂應明物
0652c29: 外心如到坐忘諸念息還須更用頂門針
0652c30: 步空林遠兄韻并序
0653a01: 先師去世十週法社雖未衰落較昔遠矣惟兄
0653a02: 道誼頗切步韻酬之。
0653a03: 析聞來已巳十秋每思象季不勝愁代申歷祖援沉
0653a04: 手等與群生豁兩眸素志尚懷恩擬報緇門安得淚
0653a05: 無流先師靈骨如星日何用追尋枉荷鍬
0653a06: 留雪獅子
0653a07: 從空產下一獰獅張口仰天欲噉誰利爪未申狐兔
0653a08: 伏冷眸纔展鳥猿怌因憐素質通霄臥始識無心向
0653a09: 外馳來日寒威如愈勝還留於此踞丹墀
0653a10: 送謐書記住蓮華峰
0653a11: 當年有個祥菴主曾主蓮華最上峰喜子而今仍踐
0653a12: 跡將來卓立振吾宗
0653a13: 壬午秋招二隱謐書記
0653a14: 當年送子住蓮華今日招來也不差腳下且無絲線
0653a15: 絆他年吾道可承家
0653a16: 丙戌秋勉自閒覺書記
0653a17: 年來法道甚澆漓珍重吾徒善護持直待風雲雷電
0653a18: 合始堪為我直提撕
0653a19: 與白兆新書記
0653a20: 曹溪一脈絕支離紹續還他越格兒此際汝能肩任
0653a21: 去逢人須用逆風吹
0653a22: 與石周西堂
0653a23: 年來徵詰了無私聽子深雲穩處棲異日倘能恢我
0653a24: 道但將無孔笛橫吹
0653a25: 與雲父遍侍者
0653a26: 終日憨憨近斗牛了無餘慮掛心頭等閒父子一團
0653a27: 聚不風流處也風流
0653a28: 與道安靜都監
0653a29: 濟地家風汝已巳曉入林瓦鼎宜支早將來如遇問禪
0653a30: 賓好拈白棒當頭掃
0653b01: 與破夢辨西堂
0653b02: 正法瞎驢已巳滅卻而今何更說傳持秪有現成一著
0653b03: 子倒用橫拈任汝施
0653b04: 與雪菴如西堂
0653b05: 從上已巳來白拈賊相承未有不越格子今既入其隊
0653b06: 中好唱胡笳十八拍
0653b07: 與芥子彌書記
0653b08: 邇來法道不堪聞荷任還須特達人異日風雲如湊
0653b09: 合為我扶起破沙盆
0653b10: 與印月琳菴主
0653b11: 曩時有個末山尼曾道本無男女相觀汝機用不下
0653b12: 渠好與後人作榜樣
0653b13: 示程純甫
0653b14: 曾到君家坐許時不將臭口話支離而今太白重相
0653b15: 見依舊橫分八字眉
0653b16: 示章靜觀
0653b17: 等閒啜茗醒雙眸何必寅昏向紙求但得胸中取捨
0653b18: 盡不難騎鶴上楊州
0653b19: 送慧初禪人居山
0653b20: 痛憶而今末法時深雲掛缽甚相宜但能一念萬年
0653b21: 去莫問當年馬簸箕
0653b22: 別嘉禾闇齋黃公埽菴譚公曾城汪公諸護法
0653b23: 兩載村居意始舒綸竿未許謾垂瀦而今舞棹浙東
0653b24: 去太白潭深有巨魚
0653b25: 留別棲真眾禪德
0653b26: 麟濱古寺綠陰深老幼緇兒可適情無奈江東春信
0653b27: 迫難教客夢頓然成
0653b28: 偶宿乾元
0653b29: 欲識乾元初闢人細看墨跡卻凝神前賢未盡當年
0653b30: 詠病衲何妨續舊賓
0653c01: 示看一關主
0653c02: 聞說終朝誦法華須知門外有三車而今不必生驚
0653c03: 怖遍界無非長者家
0653c04: 示賓化上座
0653c05: 等閒識得自家底日用施為無不宜此際既逢華誕
0653c06: 日何妨禮佛著緇衣
0653c07: 瑞初侍者母難日乞偈書示
0653c08: 往歲萱慈此日憂一聲地始無愁而今為報劬勞
0653c09: 切圓頂方袍出眾流
0653c10: 示直指禪德募佛龕
0653c11: 危坐虛堂久默然也須檀信力莊嚴此時若不欣然
0653c12: 施竊恐將來少福田
0653c13: 示省如禪人募齋僧
0653c14: 普賢妙行遍河沙日用頭頭渾不差汝今有志期其
0653c15: 行彼此同歸不二家
0653c16: 勉即香徒養母
0653c17: 諸緣放下侍萱慈莫管人間歲月移但得晨昏無倦
0653c18: 念勝他人贈百齡詩
0653c19: 示樵野養母
0653c20: 搆得數椽傍水邊不將形影被人牽等閒一味無私
0653c21: 樂相對萱慈已巳熟言
0653c22: 復益城姚中丞諱宗文附來偈四首
0653c23: 他人盡喜花開獨我喜看花落遣去萬紫千紅依
0653c24: 舊春風草閣。
0653c25: 看得五臟玲瓏此際方成回向為問面壁老僧眼
0653c26: 光可在壁上。
0653c27: 認錯生死路頭說出去來閒話惹得一世人忙終
0653c28: 日求籤打卦。
0653c29: 竹林謾作秋聲牛背莫吹短笛待我聽徹西風說
0653c30: 與西風端的。
0654a01: 一念未生已巳前何嘗見花開落以其觸境情生誤認
0654a02: 春風草閣
0654a03: 此事本來現成安得更用回向欲識達磨老子眼光
0654a04: 不獨壁上
0654a05: 要識生死路頭居常莫說閒話但能息慮忘緣不用
0654a06: 求籤打卦
0654a07: 如得任性浮沉牧子何妨吹笛莫待聽徹西風西風
0654a08: 早已巳端的
0654a09: 武塘輓君謨周孝廉
0654a10: 昔年曾共詠梅詞誰料幽香伴冷泥今日重來階下
0654a11: 立難將淚眼視空枝
0654a12: 示福嵩禪人書華嚴經并序
0654a13: 福嵩禪人於閒暇娛戲毘盧性海書此華嚴大
0654a14: 教蓋令大地有情發明事事無礙之大旨作未
0654a15: 來之饒益豈心思言議可涯量哉偈曰。
0654a16: 法界勝樂援毫揮紙普賢大士全彰妙體一點一畫
0654a17: 昭著分明釋迦老子不隔一塵若禮若誦意莫定動
0654a18: 但恁麼去人天供重
0654a19: 示念佛僧
0654a20: 覿體彌陀何須尋覓未作意前花開蓮實
0654a21: 贊
0654a22: 觀音像君謨周孝廉請
0654a23: 倚石危坐惟其自肯默對淨瓶眉目俱惺口中雖不
0654a24: 吐名言尚許弱楊落疏影
0654a25: 送子觀音像王亦含居士請
0654a26: 大士之責有感即赴娑婆界裏乃其熟處但能瞻敬
0654a27: 日無疲自然克紹有佳兒
0654a28: 又默雲行耀請
0654a29: 群情多仰護為合此方機妙耳三真實尋聲慣恰時
0654a30: 又密脩禪人請
0654b01: 跏趺默危坐妙耳自圓通應赴曾無間隨觀露舊容
0654b02: 泛海觀音像司空高寓公諱承埏請
0654b03: 無緣慈力隨機赴感從古至今未嘗疏懶此時若不
0654b04: 泛蓮舟誰使魚龍開正眼
0654b05: 達磨像曉初智侍者請
0654b06: 者員穿耳客獨坐甚威猛引此東土兒類彼西胡種
0654b07: 曉初禪子可認渠將來省得眼瞇
0654b08: 三教聖人像居士朱象輝請
0654b09: 燕坐幽齋不若樹下默播淳風助無為化
0654b10: 三大士泛海像念祖高文學諱佑請
0654b11: 此三大士曾無定跡雖泛蓮舟未嘗固必以其為度
0654b12: 諸沉迷故向煙波宣秘密
0654b13: 密雲老和尚像給諫蔣楚珍諱鳴玉請
0654b14: 這個白髮老子吾曾遭伊鈍置至今痛恨難忘所以
0654b15: 素無迴避然雖面面相覿要且弗容籌議只得信意
0654b16: 瞻依方乃不求而示卻請蔣公挂之高齋一任時人
0654b17: 呼名喚字
0654b18: 又循直禪人請
0654b19: 者位尊慈乃我本師開雙碧眼別無所知等閒問著
0654b20: 個中事劈面攔腮痛下錐
0654b21: 又圓融禪人請
0654b22: 吾師之面素未嘗藏於四威儀弗涉閒忙若欲不分
0654b23: 寒暑供也須旦暮幾懷香
0654b24: 又無倚禪人請
0654b25: 極欲誦師卻非言表未動舌前已巳話墮了既難可贊
0654b26: 亦難可貌聊且命筆打個之遶墨花點點撲頭顱不
0654b27: 知香味噴多少
0654b28: 又體真禪德請
0654b29: 橫拈楖栗杖主持本分宗掃除玄解路振起禹門風
0654b30: 邇來四海說禪者盡出吾師爐韝中
0654c01: 又能銓禪人請
0654c02: 掃其玄解去其偏淺捨先師外孰開正眼而今雖見
0654c03: 續不亂竊恐將來翻舊臉
0654c04: 自像自閒覺首座請
0654c05: 者漢素性脫灑應接那涉機思無論貴賤問著一味
0654c06: 白棒提持年來老大甚疲極且喜擔任有親兒
0654c07: 又破顏祖首座請
0654c08: 者漢久近尊宿未嘗容說道理所以向來接人一味
0654c09: 棒頭直指弗論貴賤智愚從教冤入骨髓切囑破顏
0654c10: 莫效伊效伊日後怨無已巳
0654c11: 又商尊玄維那請
0654c12: 者川巴老棒頭甚辣勘辨方來無不痛劄非是逞俊
0654c13: 如斯切恐兒孫不拔
0654c14: 又純樸汶監寺請
0654c15: 通玄汶監寺曾喫吾痛棒以痛恨難忘描寫這形狀
0654c16: 請歸供在蓮峰頂一任青紅華爛放
0654c17: 又普應禪人請
0654c18: 者禿子無定體有時嗔有時喜其喜也詞氣溫和其
0654c19: 嗔也卒風暴雨個樣沒繩僧供養他怎底普公寫此
0654c20: 乞吾題信手揮來話不虛
0654c21: 又尼月朗請
0654c22: 者川子素樸直凡定動忘得失邇來拈杖打人頭直
0654c23: 欲時人盡豁眸
0654c24: 聞已巳上座小像
0654c25: 孤松之下默坐甚安非不欲伴志不容攀擬把石幢
0654c26: 高卓豎那許聲韻落人間
0654c27: 六如禪德小像
0654c28: 如意既然在握不妨信步經行倘若撞著露柱還須
0654c29: 照顧面門
0654c30: 溈山養拙上座像慈恒禪人請
0655a01: 久聞者漢曾近先師其後嗣法五兄之兒操守甚真
0655a02: 實妙悟許誰知雖則法任遺其傳道行何嘗減一絲
0655a03: 程宏先請題母影
0655a04: 治家素有法節操若冰霜孝子及賢孫劬勞永不忘
0655a05: 既爾憶其慈自是懷其養女中之丈夫千古之標榜
0655a06: 黃魯山像
0655a07: 魯山居士喜自燕處雖持白拂未嘗浪語試問六旬
0655a08: 已巳前且道是誰伴侶
0655a09: 曾城汪進士像
0655a10: 瘦竹不滿數枝且喜根壓危石雖然不在深雲君子
0655a11: 可以燕息倘時輩見賢思齊好與道吾這裏多少安
0655a12: 適
0655a13: 錢聖月侍密老和尚步趨圖
0655a14: 老人雖見不語其聲已巳播四方騷客執杖隨後想曾
0655a15: 抖擻詩腸如有借問渠何適但道偶然散步翫滄桑
0655a16: 王亦含居士長君南伯文學遺像
0655a17: 孝子由來不蹔違何須分外想容儀但將情念輕拋
0655a18: 卻晨夕殷勤侍有期
0655a19: 佛事
0655a20: 通玄掛板
0655a21: 舉起板云此乃從上佛祖之權衡亦乃今時衲僧之
0655a22: 巴鼻功超曠劫德播今時拈來禪室光新用處群情
0655a23: 聳耳不整而整不齊而齊不嚴而嚴不令而令擊開
0655a24: 解脫門顯示正法眼且道正法眼作麼生顯遂懸板
0655a25: 云兵隨印轉將逐符行。
0655a26: 棲真掛新鑄雲板
0655a27: 師以杖指板云頑銅鈍銕釵釧瓶盤烈燄鼎中融為
0655a28: 一汁好手鑄成一片自當舉用乘時今逢結夏良辰
0655a29: 高懸雲廚之外禪悅法喜悉賴均資四聖六凡亦假
0655a30: 饒益復指板云劫石有消日洪音無盡時。
0655b01: 掛鐘板
0655b02: 師舉板云此二上座樸素端莊迥超眾表輝騰今古
0655b03: 光庇群情以此表帥叢林無眾不齊以此播揚祖道
0655b04: 無機不被以此降伏諸魔無魔不遠以此蠲除戲論
0655b05: 無不雍肅且道即今舉用一句如何顯示遂掛板云
0655b06: 任是三頭六臂漢也須聳聽令行時。
0655b07: 又
0655b08: 兩手捧板云從上佛祖號令人天全憑這木上座任
0655b09: 是出格英靈到來也只得結舌有分何故遂掛板云
0655b10: 澤廣藏山理能伏豹。
0655b11: 天童先師密老和尚小祥拈香云去年此日先師獨
0655b12: 行今年此日兒孫痛甚非謂訓誨難忘惟念鼻孔端
0655b13: 正且道以何為驗遂插香云以此為驗便展拜。
0655b14: 先老和尚九週忌辰師至真前高聲召眾云先師面
0655b15: 目今不異昔若欲見其端倪觸目未嘗隱匿乃上香
0655b16: 云汝等還見麼遂展拜。
0655b17: 奠寶華朝宗和尚
0655b18: 寶華法兄昔曾鄮峰聚首其後各有前程雖則形跡
0655b19: 文疏就中未嘗間隔與其同條生卻不同條死彼此
0655b20: 不隔處不妨對眾舉遂奠茶召眾云見麼此際茶行
0655b21: 三奠須知非是偶爾嗚呼哀哉伏惟尚饗。
0655b22: 為心一師兄掩龕
0655b23: 師兄師兄昔日來無有伴今朝去亦無侶來去既獲
0655b24: 自繇在處莫分彼此須知藏身處沒蹤跡沒蹤跡處
0655b25: 莫藏身乃拊龕云這裡從來無障礙全體收歸不二
0655b26: 門遂掩卻。
0655b27: 為與南指南二禪人入塔
0655b28: 以兩手托骨舉左手云這是與南勝舉右手云這是
0655b29: 指南高披緇乃有先後歸根總在一朝且喜同登不
0655b30: 二門此回切莫外追尋遂置靈骨云不須他處覓即
0655c01: 此是蓮娠。
0655c02: 示一門禪人掩骨
0655c03: 大家寄住在閻浮曠劫昇沉生死流白骨填溝無主
0655c04: 認骷髏遍地有誰收草枯幾度秋風恨鬼哭三更夜
0655c05: 雨愁普願指歸同一處福田莫把外人求。
0655c06: 為淑之禪師火
0655c07: 舉炬云淑之兄淑之兄生平氣宇塞寰中開堂兩處
0655c08: 獨演濟宗今朝忽唱還鄉曲十方世界現全容且道
0655c09: 如何是現全容底道理攛下火炬復以手拭目作哭
0655c10: 勢云蒼天蒼天。
0655c11: 為純一禪人火
0655c12: 舉炬云純一純一名須稱實果若稱實無事不畢雖
0655c13: 然本自現成恐汝諦信未及攛下炬云吾今助汝把
0655c14: 火任汝縱橫自適。
0655c15: 為化城禪人火
0655c16: 以火炬指壇云寶所化城化城寶所左之右之無可
0655c17: 不可撒手便行全身裸裸恐汝未能擔當攛火炬云
0655c18: 吾今助汝把火。
0655c19: 為一安禪人火
0655c20: 舉炬云一安須安宜應自適正恁麼時莫留朕跡汝
0655c21: 若未能脫灑更與通個消息攛下炬云信腳便行休
0655c22: 擬議大千沙界任縱橫。
0655c23: 為慈航禪人火
0655c24: 舉炬云慈航今日解纜切莫前思後算直須順水張
0655c25: 帆管取長安覿面慈航上座還會麼若然會得橈棹
0655c26: 不施平坦坦如或未會攛下炬云火光觸處難迴避
0655c27: 滿航渾載絕煙霞。
0655c28: 為遵道禪人火
0655c29: 舉炬云吾今為汝舉火無異於汝調漆信手便用初
0655c30: 無朕跡恐汝臨行忘卻更與指個端的攛下炬云本
0656a01: 業不須他處覓無痕赤手任施為。
0656a02: 為中也書記火
0656a03: 舉火炬云中也上座見麼這是昔年汝契悟底到此
0656a04: 時節切勿生疑吾今既與作證據在處家山任所之
0656a05: 攛下炬云但於個裡無拘滯再來荷任不為遲。
0656a06: 為本如上座火
0656a07: 少室不傳之旨今日分明顯示遂舉起炬云如向這
0656a08: 裡薦得一切總無忌諱且道因甚如此攛下炬云天
0656a09: 涯非客旅在處是家鄉。
0656a10: 為滿緒典座火
0656a11: 以杖擊龕云滿典座惺惺著從前拈鏟把杓悉是神
0656a12: 通妙作今既全身放下不妨隨處快樂吾今助汝把
0656a13: 火乃攛炬云任往天台南嶽。
0656a14: 為妙圓上座火
0656a15: 以炬指龕云妙圓上座生平行履真實昔曾通玄喫
0656a16: 棒去秋復來棲真雖然未呈見解知其已巳獲平貼參
0656a17: 禪既爾有驗老僧當與證明今朝更助汝把火乃攛
0656a18: 炬云普天匝地任縱橫。
0656a19: 為無念塔主火
0656a20: 舉起炬云無念塔主生平正直紀眾南山了無順逆
0656a21: 一旦撒手長行可謂名稱其實吾今為汝作證明遂
0656a22: 攛炬云足底優曇處處春。
0656a23: 剃度徒梅竹菴瑞初祥幫刻
0656a24: 
0656a25: 
0656a26: 
0656a27: 
0656a28: 
0656a29: 
0656a30: 林野奇禪師語錄卷第八終
0656b01: 天童林野奇和尚行狀
0656b02: 明賜進士出身文林郎翰林院編修前左春坊庶
0656b03: 子兼侍讀學士掌院事纂修國史經筵日講冊封
0656b04: 魯藩正使正治卿中奉大夫禮部右侍郎曹勳拜
0656b05: 撰
0656b06: 師諱通奇號林野四川重慶府合州人父蔡母余生
0656b07: 於皇明萬曆乙未十二月廿六日幼時深靜沉默不
0656b08: 多言笑眾皆異之遇葷不食有日者一見輒驚謂此
0656b09: 寧馨兒他時當振祖佛家風母聞遂不議婚至十歲
0656b10: 送本里金鍾寺道然師薙染習諸典籍宛如夙諳見
0656b11: 有凝神燕坐齋居淵穆者必喜敬之蜀中風氣崇尚
0656b12: 有為師每厭薄雖居梓里惟以參訪為懷至十九南
0656b13: 遊歷講肆十四載南中數大老欲以大座相歸師略
0656b14: 不顧丁卯歲息肩當湖德藏遇毛俞諸公請演楞嚴
0656b15: 嘆為希有遂留掩關閱藏義雖無疑實有一種放不
0656b16: 下處如負他人宿債不半載忽染痢垂危覺生死無
0656b17: 嘗瞬息異世何暇窮年紙墨便欲破關參尋知識奈
0656b18: 毛俞諸公苦留遂止身雖羈縻渴想猶馳偶閱密雲
0656b19: 悟和尚語錄看至參禪偈曰一念未生前試看底模
0656b20: 樣頓覺疑情猛發寢食俱忘將從前所知所解一應
0656b21: 拋卻詩文註疏盡投之火如周金剛親到龍潭時也
0656b22: 至庚午春聞悟過當湖遣護關者求開示悟云教他
0656b23: 關中莫妄想師愈覺疑情熾盛全無所知如木人相
0656b24: 似一日散步失足墮樓若夢初覺會得一念未生前
0656b25: 面目隨口說偈曰一念未生前六戶絕消息瞥爾揚
0656b26: 雙眉大似眼無力遂破關走姑蘇見悟於清涼菴中
0656b27: 便問學人絕跡而來特為親近和尚悟云莫妄想師
0656b28: 云未審還有堂頭也無悟云看腳下師云不因漁父
0656b29: 引怎得見波濤悟云休錯會師便禮拜自此心意泰
0656b30: 然對境逢緣如江河之行地辛未春悟赴育王請師
0656c01: 入室問云還認得學人麼悟云不認得師云也知和
0656c02: 尚認某甲不得悟云不識羞師喝悟拈棒師禮拜悟
0656c03: 便休是時法席雖盛悟實雅器於師一日茶筵悟舉
0656c04: 洞山勘泰首座話索眾下語俱不契將撤果師於稠
0656c05: 人中高聲云食到口邊被人奪卻悟大悅允喫茶解
0656c06: 制上堂悟舉世尊初生機緣拽杖下座一時打散師
0656c07: 於此全身脫落深徹棒喝之旨自此機用軼格牙爪
0656c08: 猛利莫之敢攖悟應天童請師入室悟問云你從甚
0656c09: 處來師拂袖便行悟便棒師云蒼天蒼天爾時天童
0656c10: 初興開疆闢土諸務煩劇師雖道體恂恂悟誡勿過
0656c11: 勞卒不以懦軟成習欣執搬運之役一日挑瓜悟問
0656c12: 云你揀大的挑耶師云信手拈來悟便休又一日將
0656c13: 破碗入庫取油悟問云為甚打破常住碗師云不是
0656c14: 某甲打破悟云因甚在你手裡師云城門失火殃及
0656c15: 池魚悟云賠了碗去師展手便行冬期立師為維那
0656c16: 於堂中調燮群眾整肅紀綱往來衲子有林古佛之
0656c17: 稱一日悟入堂見數僧不出坡訶云為甚不出坡師
0656c18: 云俱是告假的悟云如死去閻羅老子鐵面無情將
0656c19: 汝打入鑊湯爐炭裡牛頭馬面不容告假又作麼生
0656c20: 師云心不負人面無慚色乙亥冬結制悟欲命師為
0656c21: 元座或有議者以師色力欠強師正色而言曰這個
0656c22: 不是管三軍遂堅辭不就一日悟上堂師問云今日
0656c23: 四海衲僧雲集各各壁立千仞還許他諸人悟麼悟
0656c24: 云你還夢見麼進云悟尚不存夢個甚麼悟打云即
0656c25: 今是迷是悟師云學人不在迷悟裡悟云且道在甚
0656c26: 麼處師便禮拜悟乃休金壇王內翰喬梓入山一睹
0656c27: 師容若有宿契即恭請掩關師固辭悟勉云佛種從
0656c28: 緣勿過卻也爰題像送別云咄哉這禿有眼如盲有
0656c29: 口若啞手拈條棒問著便打不知落處問取林野遂
0656c30: 受請掩關於東禪寺忽聞悟有溈山之行即破關復
0657a01: 入天童未幾悟因事出山師隨至嘉禾寓黃闇齋觀
0657a02: 察素園中受付囑焉時己巳卯秋九月也其年春黃夫
0657a03: 人夢見庭前丹桂二株參天盛開其兩公子俱赴秋
0657a04: 闈擬係此兆豈意選佛昭茲媺瑞遠近皆為仰止顧
0657a05: 瑞屏宗伯同寧紹兩郡當道縉紳再三敦請悟和尚
0657a06: 復返天童冬期立師為西堂爾時天童氣象聿新規
0657a07: 制咸備龍象駢闐鍛鍜鍊之責悉皆屬之於師庚辰六
0657a08: 月辭悟住靜於餘杭之廣化寺杖履風高門庭孤峻
0657a09: 學者登堂莫敢攀躋壬午秋聞悟訃音奔赴通玄眾
0657a10: 推結席枚卜龕前及師者三義不容卻乃居方丈孫
0657a11: 司馬碩膚諸檀護堅請開法風雨晦明歷諸艱閱五
0657a12: 載其付授者二隱謐自閑覺大衢壁博融本慧日昇
0657a13: 破顏祖大用志佛古聞法澍長雲將清商尊玄漢日
0657a14: 杲牧菴則一十三人所有機緣俱在全錄平素書問
0657a15: 訶禁弢藏天台惟陳木叔司馬為所雅重乙酉春有
0657a16: 詩贈嶺外遊雲來又去忘年拙衲定荒嶺之句丙戌
0657a17: 秋陳以絕命詩十二章手書告別師又有才敏忠良
0657a18: 世少儔赤心報國只君謀之語以誌悲感通玄峰頂
0657a19: 高峻衲子奔趨殊為艱苦師往往托病以謝往來力
0657a20: 追高峰行履無如聲聞四表龍象聿臻法堂寮舍尚
0657a21: 有未了之局難以多聚是以拽杖出山丁亥冬至嘉
0657a22: 禾黃觀察闇齋高水部寓公汪進士曾城諸縉紳檀
0657a23: 護請住東塔寺安期旋為錢閣學塞菴公暨諸緇白
0657a24: 請住棲真古剎次年春湖州當道士紳請師開戒於
0657a25: 護生禪院己巳丑冬寧紹台三郡當道諸紳於棲真寺
0657a26: 請師住天童此時得法者空生慈佛海雲破夢義乳
0657a27: 峰溧白兆新石周悅可明了悟能捃拾學雲峨喜
0657a28: 默雲耀無礙轍了源昭法壇海含章益雲父遍即香
0657a29: 觀月瓢度十有八人庚寅五月初三日入天童雲龍
0657a30: 風虎百廢俱興緇素依皈真如怙恃臨別棲真四眾
0657b01: 號泣若失所天比住天童連年荒亂米價騰貴人懷
0657b02: 憂恐師每入堂安慰且屢謂客司云萬勿阻撓方來
0657b03: 此間若不容納更向何方行乞五六千指處之裕如
0657b04: 當師初入之年公門如許藤葛師一味以恬退自居
0657b05: 其生端者各知慚愧至如賦役之累法門所憂師與
0657b06: 念尼王海憲不壞世間相而譚實相則立自運之戶
0657b07: 師於東谷諸影堂罔分臨濟與洞上悉見鼎新之績
0657b08: 道法衰晚人多趨炎即款客亦尚奢華師入山便復
0657b09: 悟和尚舊式久而勿諼冬夏布衣草履見有衲子輕
0657b10: 裘緩帶則曰非吾類也淡泊之操始終無間師初恙
0657b11: 時眾不以為意師便對侍司云病來便作死承當我
0657b12: 之報緣將盡凡事所當決者勿復怠緩忽一日師謂
0657b13: 眾云古之住持有病遷居延壽堂理當然也老僧猶
0657b14: 且端坐丈室何以表率後昆遂設榻於新菴杜絕酬
0657b15: 應有參叩者直掌粗拳鉗錘倍辣雪竇和尚問病而
0657b16: 至必欲師歸方丈師從容而返築塔無基堪輿擬以
0657b17: 新菴定穴師聞之斷不許可印山乃以玲瓏一穴舉
0657b18: 侶師肯之病中機緣不能悉載一日自閑覺首座見
0657b19: 師病危問云古人臨末稍頭遺下一言半句作將來
0657b20: 眼和尚即今有何垂示師云動著禍生覺云官不容
0657b21: 針私通車馬師云要你多口覺云不為分外師驀面
0657b22: 一拳覺禮拜一日師顧道安云得個正命時安云一
0657b23: 切尋常師展臂云得與麼瘦安云管他作麼師云隨
0657b24: 他去也安云何處不稱尊師點首時壬辰三月廿九
0657b25: 日也日輪當午出冶從天台回師瞪目視之問云汝
0657b26: 來也冶禮拜師云是恁麼時候冶云承蒙記求和
0657b27: 尚更名師云行果圓成遂安祥而逝室中先後付授
0657b28: 衣拂得法者梵欽中印山先道安靜破夢辯雪菴如
0657b29: 芥子彌止休淨三默權物外遠獨朗日自安悉肯諾
0657b30: 滿松濤敏出冶果雲高慧慧聞定友雲陰純樸汶印
0657c01: 月淋十九人焉按師僧臘四十有一壽五十有八全
0657c02: 身塔於太白玲瓏岩新菴之左師之生平懿德令儀
0657c03: 無所容其贊嘆以高弟二隱謐公與余最稱道契憶
0657c04: 二十年前師與余同年周孝廉君謨知微善追仰清
0657c05: 微緬懷亡友所謂千里一堂百年一日也乃為略述
0657c06: 天童一脈授受之大概如此以俟後之作者攷鏡全
0657c07: 容。
0657c08: 
0657c09: 
0657c10: 
0657c11: 
0657c12: 
0657c13: 
0657c14: 
0657c15: 
0657c16: 
0657c17: 
0657c18: 
0657c19: 
0657c20: 
0657c21: 天童林野奇禪師塔銘
0657c22: 吳興道場山萬壽禪寺住持比丘道忞撰文
0657c23: 李白之送友入蜀也則曰山從人面起雲傍馬頭生
0657c24: 其早發夔城也則曰朝辭白帝彩雲間千里江陵一
0657c25: 日還盍蜀地山川險阻自古記之矣惟山峻水湍故
0657c26: 其人類性剛而果決堅忍耐苦勞以之向道則勇往
0657c27: 易於入作殆亦風土使然不然或蹋殺天下人之馬
0657c28: 駒間世而一出焉斯有之何以緇雄代作半起蠶叢
0657c29: 之國無論法眼雲門從金剛大士劈華嶽以分流即
0657c30: 臨濟兒孫光明烜赫統系相承以來十傳則有東山
0658a01: 演十一傳則有昭覺勤十五傳則有臥龍先十六傳
0658a02: 則有徑山範二十四傳則有海舟慈沿流至先師悟
0658a03: 和尚閱世且三十矣復有今林野禪師豈五丁鑿道
0658a04: 天固為法社開象龍之路與師名通奇林野其字也
0658a05: 合州人本姓蔡氏生而澄靜不類孺子不喜肉食時
0658a06: 年十歲父母度其志向非塵網中人因命依金鐘寺
0658a07: 叔父道然為童行十七歲剃落性樂禪寂然讀誦至
0658a08: 年十九恥州縣僧庸碌不足尚即慨然動他山之念
0658a09: 繇是出峽南遊猒飫江南講肆十有餘載業息肩當
0658a10: 湖方期掩室千朝翻閱如來一代時教俄患痢瀕死
0658a11: 乃知經綸之學非究竟法也時先師悟和尚正王化
0658a12: 金粟渴欲就參為緇素留不果往適有傳粟示眾參
0658a13: 禪偈師聞之懷疑不已巳極力冥搜茫無所入會粟過
0658a14: 當湖則加額曰天賜我也亟遣僧請益粟曰教伊關
0658a15: 中莫妄想益溟涬莫測所謂心智為竭殆如土木偶
0658a16: 人者經歲時忽一日失足墜樓恍然而覺遂成偈曰
0658a17: 一念未生前六戶絕消息瞥爾揚雙眉大似眼無力
0658a18: 聞粟在吳門即日破關走金閶不以寒暄起居玉帛
0658a19: 見粟直奪角衝關左屬橐鞬右執鞭弭與粟相周旋
0658a20: 粟固奇之逮明年粟赴鄮山師亦隨往偶檀越入山
0658a21: 設茶粟舉洞山與泰首座喫果子因緣命眾下語諦
0658a22: 當方許安排師時在眾即曰食到口邊被伊奪卻郤粟
0658a23: 為首肯叢林以此知名又粟因佛誕示眾世尊纔出
0658a24: 母胎便解指天指地你等諸人猶向山僧擬討甚碗
0658a25: 抴拄杖下座一時打散師於此全身脫落透頂透底
0658a26: 無復纖機留礙凡侍粟十年逢場對壘兵交刃接每
0658a27: 每倒捋虎鬚未或當仁少讓既受囑累猶居天童座
0658a28: 下踰年始應禹航廣化之命至壬午秋悟和尚示寂
0658a29: 師奔赴通玄眾議住持枚卜同門三卜而得師名不
0658a30: 容推遜乃繼席焉提策方來直據本有雲薶雪擁五
0658b01: 見冰霜群峰讓其高寒禪侶慕其慈嫗雖極枯澹寂
0658b02: 寥學者恒轂湊如歸以出隊嘉禾為闇齋黃觀察寓
0658b03: 公高水部曾城汪進士堅留勉住東塔未幾移主棲
0658b04: 真既而天童席虛明州當道士紳公議歸師復遷居
0658b05: 太白前後蒞眾十年夙興夜寐寅畏小心雖在安常
0658b06: 處順之中每懷臨深履薄之懼然屈申以道持正不
0658b07: 阿苟道在必申不以利害權勢稍為貶損方師初赴
0658b08: 天童山門以夙釁搆訟在郡郡司李欲一瞻顏色左
0658b09: 右亦謂乘間得以相浼師堅志不往及司李耑人請
0658b10: 齋為一赴然竟席未嘗片詞干訟事其持正皆此類
0658b11: 所以四坐名坊非有子夏之先一出輿情共舉視彼
0658b12: 巧力而謀與夫詭遇而獲者顧不可風範一世也邪
0658b13: 師應機接物出語渾樸不為趙昌之華葉公之龍徒
0658b14: 事藻繪以炫燿見聞至其一二見狀中者則所謂想
0658b15: 酢生液雖未澆腸沃胃要且使人慶快住二年感微
0658b16: 疾眾請辭世偈師瞋目曰要去便去害甚熱大時有
0658b17: 出冶上座求更名師援筆書行果二字乃曰行果圓
0658b18: 成遂擿筆端坐而逝世壽五十八僧臘四十一塔瘞
0658b19: 全身於寺前新菴之左予蓋有語封其戶矣其門人
0658b20: 二隱謐自閑覺佛古聞來乞予銘其塔予媿不文無
0658b21: 以行達然辱在同門知師最悉念非予恐師行業久
0658b22: 而遂湮抑後有景行之賢將無繇攷鏡而仰止夫師
0658b23: 則予責也乃論次其大端序而銘之銘曰。
0658b24: 達磨一宗丕顯曹溪南嶽衍長曰讖於西馬駒是育
0658b25: 血染霜蹄一蹋四海平夷臨濟振興光賁五燈
0658b26: 有嚴孫子碩大無朋世更太白六五親承雲蒸霞蔚
0658b27: 鳳翥龍騰十二人中師其後出藞苴川僧性實難匹
0658b28: 撒手危樓翻身楖栗機警用圓風雨暴疾起坐通玄
0658b29: 眾山為低騰空漢迥華頂雲迷蘭滋芳甸蕙紉春畦
0658b30: 聲馳湖海著意攀躋櫂歌東塔灣弄棲真幔天布網
0658c01: 萬里垂綸鰲山連釣丹穴齊緡鼓須彌浪楊渤海塵
0658c02: 晚據天童奠安太白風漾文波池涵素魄逸翮摩蒼
0658c03: 神魚縱澤合浦珠還風規猶昔馭眾圓合律己巳端方
0658c04: 逢強不弱遇柔寧剛孤風卓卓燁燁謙光下無輿儓
0658c05: 上無侯王行果圓成出世功終破沙盆碎正法眼空
0658c06: 一錐無縫八面玲瓏嗣燈有人光照無窮
0658c07: 
0658c08: 
0658c09: 
0658c10: 
0658c11: 後跋
0658c12: 先師林和尚自出蜀棄講歸禪根性猛利於道直入
0658c13: 不遊紆徑凡參叩機緣俱載行實至於受請倡緣自
0658c14: 崇禎壬午秋天童密師翁示寂於台之通玄寺既虛
0658c15: 席四眾堅請繼席焉一據方丈屆丙戌戍凡五臘結制
0658c16: 大設洪爐峰頂雖高寒而衲子參尋不斷如縷至丁
0658c17: 亥冬受嘉禾東塔請越明年戊子春受棲真請己巳丑
0658c18: 冬受湖州度生請庚寅夏赴天童景德請迨壬辰春
0658c19: 三月廿九日示微恙而逝然五剎記室所錄上堂法
0658c20: 語機緣謐今編次總有八卷約五萬餘言字字剿絕
0658c21: 命根句句掀翻窠臼從無一字繫縛於人直使當下
0658c22: 頓入至於入之一字猶是敲門瓦子是知先師十載
0658c23: 從無一字所說行謐到這裏不存一字法脈懸絲欲
0658c24: 存一字罪犯彌天且道畢竟如何始得恰好去只得
0658c25: 向纖毫不敢動著處付梓流傳庶千百世具眼高流
0658c26: 一見與先師覿面始不負吾師一片熱腸耳。
0658c27: 順治戊戌戍佛歡日龍淵行謐謹跋
