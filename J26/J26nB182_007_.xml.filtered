0465c01: 萬如禪師語錄卷第七
0465c02: 嗣法門人行猷等編
0465c03: 示眾
0465c04: 示眾舉祖師云正說知見時知見即自心當心即知
0465c05: 見知見即如今師云若是腳跟著實肘後符靈底漢
0465c06: 子雖終日知見其間覓一毫知見相了不可得者箇
0465c07: 且置畢竟如何是如今底事卓拄杖云雪裏鷺鷥飛
0465c08: 始見柳中鸚鵡語方知。
0465c09: 示眾靈雲見桃花悟道香嚴聞擊竹明心長慶捲簾
0465c10: 透徹玄沙指豁然大眾且道者四大老畢竟悟箇
0465c11: 甚麼還會麼當知此事不是等閒古人為一則因緣
0465c12: 不明千里萬里求人決擇如僧問大隨劫火洞然大
0465c13: 千俱壞未審者箇壞不壞隨云壞僧云恁麼則隨他
0465c14: 去也隨云隨他去僧不肯後參投子子問何處來僧
0465c15: 云大隨來子云和尚好麼僧云來時萬福子云何不
0465c16: 在彼住僧云因緣不契子云有甚因緣不契僧舉前
0465c17: 話子云你不肯伊麼僧云是子展坐具向西川拜云
0465c18: 大隨古佛放光到此謂僧云速去懺悔僧如教到大
0465c19: 隨隨已遷化復到投子子亦遷化因有一句隨他語
0465c20: 千山走衲僧之說須知不是小事諸佛出世為一大
0465c21: 事因緣祖師西來為向上一著要且無一法與人直
0465c22: 欲使人自證自悟然有幾種人不得入道一種在冊
0465c23: 子上看得明明白白自謂了當不知依他作解障自
0465c24: 悟門焉得親切受用一種持戒精嚴更不信有此事
0465c25: 自謂如是行持不負生平不見楞嚴經云持戒但束
0465c26: 身非身無所束豈不亦要你明心見性又有種不信
0465c27: 有悟門你既不信直饒讀盡五車書貫通三藏教千
0465c28: 七百則公案註解得如瓶瀉水總喚作多知鬼去道
0465c29: 轉遠所以道參須真參悟須實悟今生若不打教徹
0465c30: 去未免三塗一報五千劫出得頭來是幾時。
0466a01: 漏澤寺觀音誕辰請示眾二月園林漸放花黃鶯枝
0466a02: 上語聲嘉分明直示圓通境試問諸人會也麼若也
0466a03: 會得各請歸家穩坐如或未然山僧為汝諸人打葛
0466a04: 藤去也拈拄杖云大眾還見麼觀世音菩薩在山僧
0466a05: 拄杖頭上降生了也現妙色身出微妙音而告之日
0466a06: 我之降生不為別事只為眾生不了妄隨生死流轉
0466a07: 是故剎剎現身隨類度脫若以佛身得度者即現佛
0466a08: 身而為說法若以菩薩身得度者即現菩薩身而為
0466a09: 說法若以聲聞緣覺身得度者即現聲聞緣覺身而
0466a10: 為說法若以帝釋梵王身得度者即現帝釋梵王身
0466a11: 而為說法若以長者居士宰官身得度者即現長者
0466a12: 居士宰官身而為說法若以比丘比丘尼優婆塞優
0466a13: 婆夷身得度者即現比丘比丘尼優婆塞優婆夷身
0466a14: 而為說法乃至天龍夜叉乾闥婆阿修羅迦樓羅緊
0466a15: 那羅摩羅伽人非人等身得度者即皆現之而為
0466a16: 說法喝一喝云觀世音菩薩被山僧一喝走入拄杖
0466a17: 裏去了若喚作拄杖又是觀世音菩薩若喚作觀世
0466a18: 音菩薩又是拄杖正恁麼時佛身也不可得菩薩身
0466a19: 也不可得聲聞緣覺身也不可得帝釋梵王身也不
0466a20: 可得長者居士宰官身也不可得比丘比丘尼優婆
0466a21: 塞優婆夷身也不可得天龍夜叉乾闥婆阿修羅迦
0466a22: 樓羅緊那羅摩羅伽人非人等身也不可得觀世
0466a23: 音也不可得拄杖也不可得既皆不可得無人無我
0466a24: 絕是絕非一道平等浩然大均且迥絕羅籠一句又
0466a25: 作麼生道卓一卓云天高群象正海闊百川朝。
0466a26: 示眾人人無欠少箇箇本圓成惟其不自悟猶似隔
0466a27: 關津茫茫隨境轉喧寂攪胸襟回光能返照日用自
0466a28: 然親森羅及萬象獨露本來身從上諸佛祖方堪把
0466a29: 手行丈夫當如是安可漫因循豈不見龐居士問石
0466a30: 頭和尚不與萬法為似者是什麼人頭遂掩其口士
0466b01: 有省復參馬祖亦如前問祖曰待汝一口吸盡西江
0466b02: 水即向汝道士大徹玄旨遂呈偈云十方同聚會個
0466b03: 個學無為此是選佛場心空及第歸者是在家辦道
0466b04: 第一個樣子又不見李文和參石門聰禪師叩及宗
0466b05: 門中事聰舉崔趙公見徑山國一禪師因緣李忽契
0466b06: 悟亦呈偈云參禪須是鐵漢著手心頭便判直趣無
0466b07: 上菩提一切是非莫管者便是在家辦道第二箇樣
0466b08: 子還有第三箇樣子諸人還知麼苟或未知山僧亦
0466b09: 不說破何故若說破恐後無人承當喝一喝。
0466b10: 示眾春溢重山翠欲流子規啼血正綢繆紙錢灰滿
0466b11: 千家塚哭到斜陽恨未休此是清明即事古人感悼
0466b12: 語也大都人生一世美到臨末梢頭總不出者一場
0466b13: 把戲惟我衲僧家以盡十方世界作箇安身處生也
0466b14: 在裏許死也在裏許凡也在裏許聖也在裏許至於
0466b15: 一動一靜無不在裏許山河大地萬象森羅亦在裏
0466b16: 許不見世尊一日見文殊在門外立乃曰文殊文殊
0466b17: 何不入門來文殊曰我不見有一法在門外何以教
0466b18: 我入門若是踏著源頭底人到者裏直下如鏡照鏡
0466b19: 未常移易一絲毫許雖然者猶是格內事未是格外
0466b20: 事在且道如何是格外事以拄杖擊空云一擊虛空
0466b21: 撲落地三世如來脫垢衣。
0466b22: 入室機緣
0466b23: 僧入師問瞎驢滅卻正法眼後人以何為眼目僧喝
0466b24: 師云當不得僧連喝而出師云便逃走。
0466b25: 僧入師問香嚴道一擊忘所知那裏是他忘所知處
0466b26: 僧豎一拳師云未在僧喝師云再喝喝看僧云更要
0466b27: 第二杓惡水那師便打。
0466b28: 僧入師豎拳問云向者裏道一句看僧云天寒請和
0466b29: 尚袖手師袖手云我袖手了汝作麼生僧云老老大
0466b30: 大隨人腳跟轉師打云且道賞你罰你僧禮拜退。
0466c01: 僧入師問德山托缽下堂因甚被雪峰一拶便歸方
0466c02: 丈僧云不風流處逞風流師云那裏是巖頭密啟其
0466c03: 意僧云疑殺天下人師云你自還疑麼僧云有疑堪
0466c04: 作甚麼師打云也不得放過。
0466c05: 僧入師問如何是末後一句僧呈起坐具師云者是
0466c06: 最初底僧云錯師云錯錯僧云看破了師便打僧云
0466c07: 草賊大敗師復打。
0466c08: 僧入師問屏卻咽喉道一句看僧云今日冷如昨日
0466c09: 師正色云話頭也不識僧云蒼天蒼天師便打。
0466c10: 僧入師問不落因果為甚墮野狐身僧云莫謗他好
0466c11: 師云不昧因果為甚脫野狐身僧云換卻多少人眼
0466c12: 睛師云恁麼道又爭得僧云不得壓良為賤師便打。
0466c13: 僧入師問你向未動唇吻已前道一句來僧展兩手
0466c14: 師云還別有麼僧云放和尚三十棒師便打。
0466c15: 僧入師問世尊初生古今牓樣為甚雲門要打殺他
0466c16: 僧云那箇男兒不丈夫師云未在僧喝師云你者一
0466c17: 喝還是喝世尊喝雲門僧云一任和尚分疏師便打。
0466c18: 僧入師問覿面相呈一句作麼生道僧云放和尚三
0466c19: 十棒師便打。
0466c20: 僧入師問恁麼也不得不恁麼也不得你又作麼生
0466c21: 僧以坐具作摵勢師云亂做僧喝師云再喝喝看僧
0466c22: 禮拜云蒼天蒼天師便打。
0466c23: 僧入師問馬祖道三十年不少鹽醬你作麼生會僧
0466c24: 云盡情吐露師云你僧舉坐具師便打。
0466c25: 僧入師以拄杖畫一圓相云者是溈仰家風為甚從
0466c26: 山僧畫出僧即以腳抹殺師便打僧喝師復打。
0466c27: 僧入師問達磨祖師那裏去了僧舉坐具云和尚見
0466c28: 麼師云真箇那僧禮拜師云假底假底。
0466c29: 勘辯機緣
0466c30: 僧參師便喝僧亦喝師便掌僧亦掌師復掌云我打
0467a01: 你有落處你落在甚麼處僧亦掌云請師道看師連
0467a02: 掌托開僧云今日親見作家師云莫亂道且坐喫茶。
0467a03: 僧參師問那裏來云弁山師云做甚麼工夫云參誰
0467a04: 字師云參幾時了云三年師云一誰誰了三年僧無
0467a05: 語師便打。
0467a06: 師偶不調諸衲子問候師云不動腳行兩步看皆無
0467a07: 語請師代師行兩步一僧云動了師舉足云動了甚
0467a08: 麼。
0467a09: 僧看春秋傳師云伍子胥過昭關也未云已過久矣
0467a10: 師云為甚鬚髮不白云莫眼花師便打。
0467a11: 師問僧一念未生前時如何云露師云生後如何云
0467a12: 七縱八橫師休去。
0467a13: 僧參師問甚處來云徑山師拈拄杖云徑山還有者
0467a14: 箇麼僧云少賣弄師便打僧云不得草草師云且喜
0467a15: 打著一箇僧喝師復打。
0467a16: 僧參師云那裏來云天童師云天童和尚鼻孔深多
0467a17: 少僧擬議師打云你不從天童來。
0467a18: 僧參師云聞你掩關如何是關中主云覿面無回互
0467a19: 師云背後底僧擲坐具禮拜師便打坐次師復舉
0467a20: 一句中具三玄一玄中具三要即豎拳云者是第二
0467a21: 句如何是第一句云盡力道不出師掌云伎倆只如
0467a22: 此僧喝師復掌。
0467a23: 師問僧你正發無明時佛在那裏僧喝師云你還喝
0467a24: 佛喝無明云請和尚道看師便打。
0467a25: 僧參師問甚處來云杭州師云杭州甚麼所在云長
0467a26: 明師云既是長明來做甚麼僧擬議師打出。
0467a27: 僧參師問那裏住云古佛堂師云古佛云弟子初
0467a28: 出家求和尚開示師云出家幾年了云六七年師云
0467a29: 逢人不得錯舉。
0467a30: 二僧參師問一僧云那裏來云漳州師云腳跟下一
0467b01: 句作麼生道云不會官話師云你何曾會鄉談來僧
0467b02: 擬議師便打復顧一僧你是何處人云亦是漳州師
0467b03: 顧前僧云你與他打打鄉談看僧擬議師云同坑無
0467b04: 異土。
0467b05: 僧參師問曾見甚麼人來云金栗和尚師云有何言
0467b06: 句僧云忘卻了也師云你管甚麼事僧擬議師便喝
0467b07: 出。
0467b08: 師問僧云一子出家九族解脫為甚目連母親入地
0467b09: 獄云甜瓜徹蒂甜苦瓠連根苦師以拄杖畫一畫云
0467b10: 者一畫又作麼生僧便喝師便打。
0467b11: 師問僧云不涉廉纖道一句看僧作圓相拋向後師
0467b12: 云涉廉纖了僧拂袖便出師云出醜。
0467b13: 師問僧如何是你實受用一句云三冬破衲煖烘烘
0467b14: 師云未在僧禮拜師云伎窮力盡。
0467b15: 師問僧你是江西麼云是師舉拄杖云江西還有者
0467b16: 箇麼云有師云何不呈似老僧僧作掌勢師便打。
0467b17: 師問僧你心上可太平云和尚照顧性命師打云者
0467b18: 草賊云蒼天蒼天師復打。
0467b19: 問答機緣
0467b20: 同參過訪問日落西山去林中事若何師云虎行樵
0467b21: 子徑鳥宿故枝頭。
0467b22: 問如何是奪人不奪境師云土曠人稀相逢者少如
0467b23: 何是奪境不奪人師云撲落非他物縱橫不是塵如
0467b24: 何是人境兩俱奪師云狼煙通掃盡塞北一齊收如
0467b25: 何是人境俱不奪師云太平世界朝天日野老頻賡
0467b26: 稚子歌。
0467b27: 問未結制時如何師云十方世界任縱橫云結制後
0467b28: 如何師云凡聖絕行蹤云和尚見何道理便指示人
0467b29: 師舉起拂子云如何得入師放下拂子云未開口前
0467b30: 又作麼生師打一拂子。
0467c01: 問運水搬柴即不問參禪學道事如何師云放下著
0467c02: 僧舉手向前云又作麼生師云放不下在。
0467c03: 問法性周遍時如何師云北俱盧洲人在那裏說甚
0467c04: 麼話僧擬議師便打。
0467c05: 問麻三觔意旨如何師拽僧耳云會麼僧云曉得了
0467c06: 曉得了師云你曉得箇甚麼速道速道僧無語師連
0467c07: 棒打出。
0467c08: 問如何是無厭足王師云照顧手足如何是彌勒樓
0467c09: 閣師云即今是甚麼所在云人人有箇影子寸步不
0467c10: 離為甚踏不著師云卻較些子。
0467c11: 問如何是父母未生前本來面目師云黃河九曲。
0467c12: 師不安僧問和尚還是身病心病師掌云是身是心
0467c13: 云還我不病底來師復掌。
0467c14: 問來朝結制將何煆煉衲子師便打云除卻棒還有
0467c15: 麼師云一腳踢殺你僧喝師復打。
0467c16: 問雲生四野霧起長空時如何師云山僧也歡喜僧
0467c17: 禮拜師打云直待雨淋頭。
0467c18: 問一歸何處即不問青州布衫意如何師云難為你
0467c19: 提來提去僧喝師云你為甚惡發僧拂袖而出師劈
0467c20: 脊便棒。
0467c21: 問如何是賓中賓師云赤腳髼頭走四鄰如何是賓
0467c22: 中主師云獨坐無知已如何是主中賓師云拄杖頭
0467c23: 邊一點春如何是主中主師云倚天長劍逼人寒僧
0467c24: 禮拜云謝師答話師云是何言歟。
0467c25: 問鴨吞螺螄意旨如何師云眼睛突出。
0467c26: 問和尚手中底喚作甚麼師便打僧擬奪師連打退。
0467c27: 問古今同一色如何是一色師云千差萬別。
0467c28: 問大通智勝佛十劫坐道場佛法不現前不得成佛
0467c29: 道為甚麼佛法不現前師云何須頭上安頭。
0467c30: 問不在內不在外不在中間未審主人公在何處安
0468a01: 身立命師云高聲問來僧擬議師便打。
0468a02: 問如何是東塔境師云綠樹撐天拄清波遶屋流如
0468a03: 何是境中人師云終日閒閒地常年坦坦然如何是
0468a04: 觸目事師云瞎僧喝師便打。
0468a05: 問如何是明中暗師云白日扶籬如何是暗中明師
0468a06: 云黑夜摸枕僧云明暗兩關如何透脫師打云不快
0468a07: 漆桶。
0468a08: 問如何是主人公師云你曾遊廬山麼僧罔措師云
0468a09: 身在其中總不知。
0468a10: 問如何是目前事師云遍界金風起云意旨如何師
0468a11: 云林間黃葉墮。
0468a12: 問如何是臨濟宗師云穿過髑髏如何是雲門宗師
0468a13: 云百萬軍中標赤幟如何是曹洞宗師云枯樹花開
0468a14: 劫外春如何是溈仰宗師以竹篦打圓相云多少人
0468a15: 出者箇不得如何是法眼宗師云森羅齊稽首云五
0468a16: 家宗旨蒙師指東塔門風事若何師云不是拳頭便
0468a17: 是掌。
0468a18: 問如何是佛師云肥人偏汗多如何是法師便打如
0468a19: 何是僧師云速禮三拜僧便拜師打云逐塊漢。
0468a20: 司理黃元公過訪坐次問云四面賊來時如何師以
0468a21: 手一撲云今日和贓捉敗云人人有個影子寸步不
0468a22: 離為甚踏不著師云跳不出云如何是無寸草處師
0468a23: 云莫出門云如此無作用也師舉足云誰人礙得我
0468a24: 云方丈容得多少眾師云十萬八千云恁麼則和尚
0468a25: 無容身之地矣師云寬廓有餘云雲門天童是同是
0468a26: 別師云一箇鼻頭兩孔出氣云可謂天童真子也師
0468a27: 云居士莫塗污人公大笑。
0468a28: 問獅子窟中獅子吼如何是獅子吼師云腦裂也不
0468a29: 知。
0468a30: 問晴空閃電時如何師云爍破汝面門。
0468b01: 問年荒米貴大眾如何度日師云從來不肚饑云恁
0468b02: 麼則不曾嚼著一粒米師云那裏得者消息來僧喝
0468b03: 師便打。
0468b04: 問大修行人當遵佛行因甚不守毘尼師云怪伊不
0468b05: 得。
0468b06: 問雲門餅趙州茶拈向一邊未審和尚又作麼生相
0468b07: 待師云放汝一頓僧禮拜云謝供養師便打。
0468b08: 問千里屯兵即不問當場決戰事如何師云敗將不
0468b09: 斬僧喝師便打。
0468b10: 問樹高千丈事如何師云葉落歸根云春來又作麼
0468b11: 生師云莫生枝葉。
0468b12: 問千句萬句總是一句如何是一句師云少室峰前。
0468b13: 問清風送明月意旨如何師云彼此兩無心。
0468b14: 問倩女離魄未審那箇是真底師打云還會麼。
0468b15: 問世尊初生為甚指天指地師云打草要驚蛇。
0468b16: 問調達墮無間地獄何故如三禪天樂師云同道者
0468b17: 方知。
0468b18: 問文殊是七佛之師為甚出女子定不得師云深山
0468b19: 藏獨虎云罔明乃下方菩薩因甚出得女子定師云
0468b20: 淺草露群蛇。
0468b21: 問如何是新年最初句師云今日是初一如何是學
0468b22: 人自己師云問我作麼。
0468b23: 問萬法歸一一歸何處師抓頭云山僧頭癢。
0468b24: 問既是人人具足為甚達磨又來東土師云為汝瞌
0468b25: 睡。
0468b26: 問某甲做工夫沒箇巴鼻求和尚指示師云待山僧
0468b27: 有巴鼻即指示汝。
0468b28: 問吹毛用了急須磨如何是吹毛劍師云照顧性命
0468b29: 云靈光一點異萬古照人間師云血流也不知。
0468b30: 問超凡越聖須識自己如何是自己師云問我即不
0468c01: 得云某甲為甚不識師云恰好僧喝師便打。
0468c02: 問今朝四眾皆雲集師將何法利人天師云雨下地
0468c03: 上濕云謝師指示師云照顧袈裟角。
0468c04: 問語默涉離微如何通不犯師云黃河九曲水出崑
0468c05: 崙云恁麼則縱橫妙用去也師云未信汝在云爭奈
0468c06: 我何師呵呵大笑。
0468c07: 問一念不生全體現一念若生全體在甚麼處師云
0468c08: 俱見汝問話僧禮拜師云擬議思量隔萬山。
0468c09: 問如何是常住真心師云鶴飛千尺雪僧云不會師
0468c10: 云龍起一潭冰。
0468c11: 問久仰和尚今日到來未審如何接待師便打云是
0468c12: 即是只是費力太多師復打云不知痛癢漢。
0468c13: 
0468c14: 
0468c15: 
0468c16: 
0468c17: 
0468c18: 
0468c19: 
0468c20: 萬如禪師語錄卷第七
