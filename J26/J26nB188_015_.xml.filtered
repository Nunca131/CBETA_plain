0806b01: 入就瑞白禪師語錄卷之十五
0806b02: 明住天台護國寺嗣法門人寂蘊編
0806b03: 書復
0806b04: 住弁山復唐大總憲存憶
0806b05: 向來海眾安和吳浙法門興盛皆賴老居士弘庥之
0806b06: 力也每欲共談個事惟待歸隱林泉今雖謫任而歸
0806b07: 是亦福力所致龍天助此良緣令修吾佛出世之道
0806b08: 此時正好反觀前來所歷許多名位許多威權許多
0806b09: 顯赫許多榮耀而今數月之坎坷之毀責總是一夢
0806b10: 而已巳烏得不為虛假者哉所以金剛經云一切有為
0806b11: 法如夢幻泡影如露亦如電應作如是觀既知身外
0806b12: 之物是虛假則知自身亦是虛假從頭觀之皮肉筋
0806b13: 骨皆歸于土涕唾膿血皆歸于水煖氣歸火動轉歸
0806b14: 風四物各離此身何有惟有常住真性充遍十方不
0806b15: 假包胎凝然獨露若不向此時究明辜負己巳靈豈大
0806b16: 丈夫哉若待翻個觔斗則前路茫茫不知何處安身
0806b17: 今勸老居士將世出世間一切外累一放放下看個
0806b18: 不與萬法為似者是甚麼人一扣扣定與他輥作一
0806b19: 團行也如是坐也如是臥也如是不可斯須放過倘
0806b20: 或遇境逄緣觸著磕著一念相應寧不為出世大丈
0806b21: 夫耶即現在之龐蘊楊大年李都尉把手共行儒釋
0806b22: 一貫豈不幸哉是禱是祝。
0806b23: 住弁山復周羽士三畏
0806b24: 白馬壇上俱剃度以皈依黃龍山前碎瓢囊而證佛
0806b25: 一時捨邪皈正皆因仰慕上乘賢弟既有出塵之心
0806b26: 病朽豈無接引之意但深思幻化見桐邑之災危須
0806b27: 確究真宗望諸祖而力學知無常之促至生日幾何
0806b28: 念父母之深恩薙髮報效倘得發明心地必須代祖
0806b29: 弘揚佛恩君恩親恩頃爾報荅災障業障報障忽地
0806b30: 冰消矣。
0806c01: 住天台復沈司寇何山
0806c02: 辱承華翰頓令泉石增輝愚心亦銘刻矣老居士既
0806c03: 以法門為念病朽固可速整歸帆猶待桂子飄香孤
0806c04: 雲自來弁嶽。
0806c05: 住天台復陳吏部木叔二篇
0806c06: 大道將隳賴仁人而護佑禪門圮圯落仗賢哲以安寧
0806c07: 若非智者傾心何能永標法幟唐居士見天台之久
0806c08: 廢意在求人思公力以護持飛神遠迓幸居士願力
0806c09: 深厚意在未睹之先為道懸心留神已巳發之際雲林
0806c10: 泉石咸有歡聲地土泥沙悉皆企仰居士有忠懿王
0806c11: 之大力山野無德韶老之宗風福薄才輕有辜重望
0806c12: 權作斷橋之略彴暫為黑夜之螢燈以俟高賢續來
0806c13: 禪林始可興盛惟祈鑑燭佛日增輝幸幸。
0806c14: 欲知佛性義當觀時節因緣時節若至其理自彰古
0806c15: 有聞蛙聲指木樨而悟者時節因緣也忠懿王供禮
0806c16: 韶國師建二十七剎亦時節因緣也護國之興賦田
0806c17: 千頃飯僧萬人房寮六百餘所煥若天宮亦時節因
0806c18: 緣也後來田地一旦屬於豪家房舍變為瓦礫亦時
0806c19: 節因緣也病朽至此不過隨緣度日況欲搆室以為
0806c20: 退休之計不期常住淡薄雖有缽資之餘已巳作雲廚
0806c21: 之供何有贖田之意哉縱有此意亦候時節因緣必
0806c22: 不強也聊此奉復。
0806c23: 住天台復嚴文學渟之
0806c24: 別時桃花呈笑臉而今梔子露芳容任他萬物陳奇
0806c25: 玅個中不與古今同正來書所云無縛無脫之旨也
0806c26: 既得斯旨終日灑灑落落何五欲習氣之有哉何聖
0806c27: 凡魔佛之有哉何境風扇動之有哉遇緣即炤觸境
0806c28: 便知烏得不為秋空月影乎烏得不為夜靜鐘聲乎
0806c29: 到與不到無足論也古所謂萬象之中獨露身惟人
0806c30: 自肯乃方親公既自肯更何黏墜若稍有境風習氣
0807a01: 則自心不透當深造之則日進日玅自然萬無一失
0807a02: 矣雖然且道鶴出銀籠一句作麼生道若道得可謂
0807a03: 親見弁山來不然且待桂子飄香後南飛北鴈與君知。
0807a04: 住天台復嚴文學季玉
0807a05: 居士夙根淳厚願力弘深故能于般若中纔涉參情
0807a06: 便有入路豈非示現受生同事之攝乎若真信得及
0807a07: 如杲日麗于中天無物不照無物不臨則知一切習
0807a08: 氣總是自心發現何差別焉何羈絆焉古所云萬象
0807a09: 之中獨露身豈非解脫乎縱有多生習氣但以知見
0807a10: 力治之所言知見力即是自心非別物也如水起波
0807a11: 全波是水從心起妄全妄是心何差別之有哉即此
0807a12: 是夢覺一如但於此做去久久純熟自然言思路絕
0807a13: 心體湛然何親疏何精緩如此著得一隻眼可謂向
0807a14: 上機關著著全提大用始信十方世界中惟有一乘
0807a15: 法諸佛無二道也提也是不提也是參亦不是別人
0807a16: 放下亦不是別人可度生死海可登涅槃山雖然如
0807a17: 是且道騎佛殿入庫中將山門安燈籠裡又作麼生
0807a18: 如此有疑必須再參始得但有路可上更高人也行
0807a19: 觀公偈句見地不無只恐依他作解耳拙偈奉復堪
0807a20: 羨羡汝今全體露拈花老子何曾付機緣偶爾霎時逄
0807a21: 始信人人皆本具咦青龍巢在鷦鷯頭石虎翻騰迎
0807a22: 海度青龍巢在鷦鷯頭即不問秪如石虎翻騰作麼
0807a23: 生道道得不枉親見弁山若道不得且待黃花綻相
0807a24: 逄笑臉開。
0807a25: 住天台復丁文學子敬
0807a26: 經云十世古今始終不離於當念無邊剎海自他不
0807a27: 隔於毫端夫如是則吳越一致也萬法一心也始終
0807a28: 一如也僧俗一體也何東西兩浙之有哉如居士始
0807a29: 到弁山謁予即此一念也同予上天台入護國遊桃
0807a30: 源觀石梁回剡溪渡錢塘乃至歸家莫不皆此一念
0807b01: 也何始終焉何彼此焉可謂不離苕上而親炙病僧
0807b02: 不出台嶽已巳入龍華如是會得乃名小歇場須知更
0807b03: 有祖師巴鼻在會麼要知瑞老歸期日且看橙黃橘
0807b04: 綠時。
0807b05: 住天台復沈文學仁叔
0807b06: 末世佛法凋零若非大菩薩現宰官居士身為眾生
0807b07: 說法則眾生沉淪苦海何繇同事攝化哉想居士夙
0807b08: 願深厚道基恢弘纔入禪門頓省心地豈非親受靈
0807b09: 山記乎接手教知居士以再入爐鎚重加煆煉為
0807b10: 念此真勇猛丈夫且吾出家輩捨俗趣真三二十年
0807b11: 習氣不得頓斷況居士纔入此門焉能頓斷乎古云
0807b12: 理則頓悟乘悟併銷事非頓除因次第盡當二六時
0807b13: 中要真真實實看得破放得下正念當時時現前不
0807b14: 可昧卻暫時不在如同死人若正念現前孤迥迥峭
0807b15: 巍巍縱有感慨之懷桑梓顧惜之念如明鏡鑒像來
0807b16: 無所黏過無所從豈非是灑灑落落閒道人也既知
0807b17: 火宅道場原非二地行成解絕豈有兩心只在當人
0807b18: 二六時中操守切莫放過必須以斯道而覺斯民可
0807b19: 以語戒者戒可以語禪者禪可語道者道即是隨類
0807b20: 化身也今天台冠天下名山護國為韶國師大剎桃
0807b21: 源洞乃劉阮之仙境石梁橋壯宇宙之奇觀倘居士
0807b22: 真能作灑落人不妨駕高車一遊暢望抒情莫如此
0807b23: 山之勝也。
0807b24: 住崆峒復唐總憲存憶
0807b25: 五月八日接翰教知老居士以碧巖相召非渥愛愚
0807b26: 庸曷至此也柰山朽抱痾深重應接艱難力竭神衰
0807b27: 心枯血少只得退隱崆峒以盡殘喘特此拒命有辜
0807b28: 賢喬梓之重望矣更祈二六時中將己巳躬下一段大
0807b29: 事不可放過必須精精勤勤自勉自勵與他三世諸
0807b30: 佛把手共行方為出世大丈夫不枉塵勞一回致禱
0807c01: 致禱。
0807c02: 復婁文學抱玄
0807c03: 瑞生至接尊翰知居士留心此道克究宗乘為法門
0807c04: 之金湯作文江之柱石忻羨羡來翰云念佛難使一心
0807c05: 不亂參禪疑情不起斷斷續續淫怒竊發雖知淫怒
0807c06: 佛性無二而又不敢直下承當也蓋參禪人十個則
0807c07: 有五雙墮此病中皆因生死心不切耳若是生死心
0807c08: 切將個本參話頭一提提起如一人與萬人敵相似
0807c09: 莫教斯須放過倘或手寬眼慢即被他斬卻頭去也
0807c10: 誠能如是做去不日成功立地可待發明本有則不
0807c11: 著問人矣既明之後露裸裸赤灑灑則知念佛心與
0807c12: 淫怒心皆不可得曾無來處亦無去處何一亂之有
0807c13: 哉亙古亙今曾無欠少豈有斷續耶如斯說個玅悟
0807c14: 亦是閒名烏得不累贅乎到此頭頭顯現物物全彰
0807c15: 切忌認著認著則依然不是雖然更須知有向上一
0807c16: 竅在若要明此向上事可到南雲山中拄杖子與汝
0807c17: 指出餘不瑣瑣。
0807c18: 復魏文學東曉
0807c19: 前者道駕過山陋室荒涼慢甚初七晚接尊翰如晤
0807c20: 道顏亦知居士還楚矣來書云若見自己巳面則不見
0807c21: 種種矣既不見自己巳面所見種種者是何物見耶若
0807c22: 以眼見眼似葡萄朵不能見也若以心見心如工技
0807c23: 兒亦不能見也何則心如幻故一滅永滅何能再見
0807c24: 也要知數數而見者畢竟是何物而能於此觸著磕
0807c25: 著必要討個下落不枉居士頂天立地做個大丈夫
0807c26: 漢子也不然且看古人云萬象之中獨露身惟人自
0807c27: 肯乃方親若向這裡看破則山僧此一絡索皆為剩
0807c28: 語矣。
0807c29: 復嚴比部充涵
0807c30: 接尊翰知老居士留心此道真切做工夫入龍華隨
0808a01: 眾坐香話頭頗馴習尚多起倒漏逗更以初學指南
0808a02: 長途截徑為問若論指南截徑二六時中折旋俯仰
0808a03: 迎賓待客抱子弄孫一一無非截徑處一一無非指
0808a04: 南處只為老居士自不知耳雖然不知與他歷代祖
0808a05: 師有何差別乎古人云佛法不離穿衣喫飯處屙屎
0808a06: 放尿處迎賓待客處生心動念即不是了也若不生
0808a07: 心動念則無往不是個事現前於此覷得破擔荷得
0808a08: 起奚得不為截徑旨哉若不於此領荷徒自勞碌耳
0808a09: 經云不從人得何藉劬勞肯綮修證誠足以為證也。
0808a10: 復唐孝廉祈遠二篇
0808a11: 行業弘深為華嚴之長子道德高廣作佛祖之真兒
0808a12: 其唯護法也歟苕上一別又經菊梅幾換榮枯難忘
0808a13: 是以龍華寺是居士血疏所成莫改初心終期果滿
0808a14: 柰緣山野病憊不能接眾談禪寡學愚頑其實有辜
0808a15: 道望心枯喉燥豈堪久居脾弱氣虛胡為眾首只得
0808a16: 退歸嵒壑以盡殘年是予之志願也今承居士翰墨
0808a17: 遠頒欲予再歸不得不書此奉復且久默上座向日
0808a18: 已巳曾面囑當請入華林陞堂說法衲僧濟濟乃龍華
0808a19: 之勝事檀越紛紛實護法之心誠何在區區病朽之
0808a20: 野衲哉內外若有梗法不遵方丈之規約者居士與
0808a21: 默公當以清規治之或罰或擯如不依者王法處之
0808a22: 則龍華永固默子心安即山僧居龍華亦無二也。
0808a23: 竊謂居士於此門中已巳將十年矣不知近日曾透徹
0808a24: 不不可悠悠徉徉今日也恁麼明日也恁麼臘月三
0808a25: 十日到依舊黑漫漫地反怨佛法無靈驗且閻羅老
0808a26: 子不怕修福者轉輪聖王其福最大亦難逃乎他手
0808a27: 亦不怕文學辯才者如古之才子今之會魁即吳都
0808a28: 御等尚入地獄其才力雖大亦難免乎他手夫如是
0808a29: 當知明道要緊可將世出世間盡情放得乾乾淨淨
0808a30: 必須努力中更加努力精進中更加精進一念相應
0808b01: 則全體顯現通身手眼古今機緣了了無疑可謂活
0808b02: 潑潑轉轆轆隨處自在不亦慶快平生歟是不枉為
0808b03: 法門出人頭地之一人也。
0808b04: 復賴居士
0808b05: 大丈夫觀身世名利如夢幻泡影倏爾消落原非長
0808b06: 久何得悠悠徉徉待乎臨頭之雨哉來翰索良方只
0808b07: 有一服平胃散奉寄偈曰山中與井市元不有塵土
0808b08: 識得個裡人觸處皆清楚個裡人何識憤起大信力
0808b09: 提起吹毛劍境緣當頭劈。
0808b10: 復丁文學子敬
0808b11: 昨承翰問知二六時中未敢忘卻話頭足見用心之
0808b12: 真造詣之切非汎汎可比也四偈首偈略可三偈盡
0808b13: 屬道理於祖師關太遠在必須於話頭做去待他卒
0808b14: 地斷嚗地折方與祖師關捩子少分相應若要知夜
0808b15: 半日輪紅石女繡鴛鴦木童把酒盞泥牛眠海底之
0808b16: 旨此非心思意解得底直須絕後再甦始可知此無
0808b17: 義味話要悟明自心要了生死要透祖關當知一切
0808b18: 言教俱屬方便古云但有言說都無實義即龍女成
0808b19: 佛示為法門故亦須轉然自古至今未始有一女佛
0808b20: 也若據佛法向上而言曾無轉與不轉若以幻化而
0808b21: 言亦無男女之相何轉之有哉望居士努力加功以
0808b22: 期玅悟直與歷代祖師把手共行方知吾語不虛至囑。
0808b23: 復鍾居士玉所
0808b24: 來書云主人公朝夕不離作麼生會既朝夕不離則
0808b25: 不必會矣不必得矣若要更會更得則是頭上安頭
0808b26: 烏得為主人公耶又謂入門大事更望提誨若要明
0808b27: 此大事但於洗面時摸著鼻孔便知端的或仰面見
0808b28: 青天時亦知消息於斯得個消息更上山頭拄杖子
0808b29: 與汝剿絕何如。
0808b30: 復席居士珍宇
0808c01: 接尊翰知居士有決絕塵勞之志力究祖道之心老
0808c02: 當益壯則三世諸佛合掌讚歎有分也再祈居士更
0808c03: 發勇猛堅固志願弗使中路懈退不然則靡不有初
0808c04: 鮮克有終於道何益矣然真要了此大事但二六時
0808c05: 中將個本參話頭緊緊扣住於動靜閒忙之時逆順
0808c06: 鬧亂之際切勿絲毫放過功夫自然純熟打成一片
0808c07: 忽爾地一聲捉敗這賊可謂即塵勞而作佛事也
0808c08: 即今之維摩居士也何在出家而後為學道哉。
0808c09: 復鮑文學思薰
0808c10: 皇圖末運佛道垂秋非菩薩降跡興慈運悲則一切
0808c11: 眾生何繇得其安樂哉向聞居士開大方便作大佛
0808c12: 事施藥施財利濟無量此非菩薩莫能矣令甥回山
0808c13: 接尊翰知居士從門入意識會於懸崖撒手處絕不
0808c14: 可冀為念但今時士大夫輩莫不墮此意識領會之
0808c15: 病居士可將從前學解得底盡情掃向一邊此是對
0808c16: 症與藥更須參則機緣如龐居士曾參不與萬法為
0808c17: 侶者是甚麼人只恁麼看去一切施為動靜閒忙處
0808c18: 但只緊緊看住看來看去忽然打翻自己巳家珍捉敗
0808c19: 龐蘊老漢自然懸崖撒手自然露裸裸而赤灑灑覓
0808c20: 其半毫世法佛法了不可得豈不快哉。
0808c21: 復余文學萬容
0808c22: 令師回山接手書承種種過諭復云根器雖卑而有
0808c23: 佛祖之志可謂真大丈夫也公既有佛祖之志必要
0808c24: 行佛祖之事所言佛祖之事者外以慈心濟物內以
0808c25: 定慧修身自他一體物我同觀若能如是行去真為
0808c26: 佛祖之兒孫更須知有腳跟下一件大事始得所謂
0808c27: 本命元辰公可知否若不知但恁麼看去切不得絲
0808c28: 毫放過倘觸著磕著忽然如此了當即是選佛場中
0808c29: 已巳中甲科矣故謂之心空及第歸也。
0808c30: 復泰和禪客恒明
0809a01: 一切世出世間法皆是依時對機之所建立也若談
0809a02: 性則一切皆真若破妄則一切皆假若談根境則一
0809a03: 切皆是塵緣故法無定法隨人施設公所說者正是
0809a04: 真如之理引維摩圓覺二經淫怒痴俱是梵行等此
0809a05: 正是真如謂之理窟謂之理障謂之如來禪謂之百
0809a06: 尺竿頭坐的人百尺竿頭須用進步理窟理障如來
0809a07: 禪須用掃去方可透徹祖師關不然只在死水裡浸
0809a08: 卻何能知向上事乎如僧問趙州如何是西來大意
0809a09: 州云庭前柏樹子柏樹子豈非黃花翠竹之類乎若
0809a10: 以翠竹柏樹子俱作真如會則教家足以明矣何謂
0809a11: 教外別傳何用祖師西來何能開人眼目何可稱為
0809a12: 祖師關向上事何能喚作悟心人當細思之古人云
0809a13: 若論此事尚不與教乘合況世間文字乎所以云不
0809a14: 向言中取不向句中求沉言者喪滯句者迷此之謂
0809a15: 也真如之理焉可及哉。
0809a16: 復山主李居士明吾
0809a17: 久違道範時切瞻依想近來念佛心純蓮臺標號實
0809a18: 大檀功力之所至也病朽每感賢喬梓辱愛為方外
0809a19: 交忻然捨寺址搆梵宇四眾既有依止而明心達本
0809a20: 則居士之福德誠不可量矣柰病朽勞病多年心枯
0809a21: 血少氣衰力微只得退處深嵒將龍華盡付久上座
0809a22: 掌管予素知此人朴實任重今所托得人亦不孤大
0809a23: 檀之望也更望道念堅固庶令龍華永興不惟居士
0809a24: 合族之福綿遠亦且法被萬世之下皆居士之福也
0809a25: 再祈緊著繩頭一句彌陀時刻莫放至於心佛不二
0809a26: 是為真實受用囑囑。
0809a27: 復龍華久默上座
0809a28: 近聞龍華規矩整肅道風遠播遐邇知皈正宜子之
0809a29: 有力人主席何勞絮絮叨叨望病朽回來若不為養
0809a30: 病一接便歸何在四五請而再之又再也老僧原說
0809b01: 病軀若愈到六十歲或可回浙掃塔若不愈則老死
0809b02: 嵒阿而已巳衰朽之身心豈能伴精壯之機器哉田地
0809b03: 可以清理者理之不可清理者還契書而棄之免使
0809b04: 後人業累其餘瑣末汝當裁之。
0809b05: 復護國嘯雲上座二篇
0809b06: 向將護國付托乃病朽平日深知非偶然也舊秋出
0809b07: 山時囑眾職事同心料理雖許再來亦病朽方便以
0809b08: 慰眾心耳汝宜善守自能興復調眾有方服人以道
0809b09: 何必忉忉而望再來此亦有時非自強也山中道場
0809b10: 不比坡下叢席須效古之百丈今之壽昌種田喫飯
0809b11: 勞逸同心何患後日道之不行哉病朽意在四月八
0809b12: 日上九華終南茲筆難盡爾自勉旃丙子二月廿日
0809b13: 弁山入就老人書。
0809b14: 病朽丙子夏初離弁山意往終南隱跡舟到贛州聞
0809b15: 崆峒幽深可棲因喜居之觀來書并正宗說皆慰吾
0809b16: 意益知天台眾職同心不負病朽之囑當思古之為叢
0809b17: 林主者為弘祖道乃重其地地勝則人集人集則道
0809b18: 行勞必身先逸必居後斯則德充道播無愧古人今
0809b19: 聞同甘枯淡作務能隨昔百丈作食開田之風規羨羡
0809b20: 有在焉近日有某妄判古人謂濟宗以棒喝為本分
0809b21: 洞宗以語句為本分又某妄判世尊睹星明道六祖
0809b22: 本來無物之偈并洞山偈皆載語錄中此若不與論
0809b23: 之恐誤後學今有書到弁山久默處汝等當判之毋
0809b24: 縱彼妄說妄說既杜法門幸甚後學幸甚病朽為法
0809b25: 門之願亦盡矣若不依余坐視不理將何以報佛祖
0809b26: 正法之恩思之為之人天慶幸。
0809b27: 復禪者念微
0809b28: 來書云祖意教意有人問著或時有語或時無語不
0809b29: 能應機無滯伏希開示方便古云偷心淨盡方堪措
0809b30: 泊若論此事惟在當人悟得親見得徹信得及方可
0809c01: 用得出若稍假擬議即落二落三了也即是偷心了
0809c02: 也古云入荒田不揀草應機有滯皆于荒田中揀草
0809c03: 之謂也若不揀擇拈來無不是何滯之有哉如洪鐘
0809c04: 在架有扣則應皆無心也若無心而應則偷心斷盡
0809c05: 二六時中總是一顆摩尼寶珠放光動地應用無窮
0809c06: 何滯之有哉。
0809c07: 與西堂中也
0809c08: 子承當個事不可草草過日古人修道不為住處不
0809c09: 為衣食不為徒眾利養必以弘荷大法為懷利濟眾
0809c10: 生為念二六時中造成一片黃金骨自爾爍開頂門
0809c11: 眼他時論佛論祖亦無愧也囑囑。
0809c12: 復禪者位中
0809c13: 德舟到山知近日工夫掬飲搬薪一一成現則與三
0809c14: 世諸佛同一鼻孔出氣但以機未圓活過後張弓之
0809c15: 說為問此正汝識心之過耳若能虛中而應不假思
0809c16: 惟如鐘受桴如水銀墮地無有不響應圓活者也古
0809c17: 所謂偷心淨盡方堪措泊不然則措泊不上參之。
0809c18: 復禪者懸二篇
0809c19: 梵語阿彌陀此云無量壽亦云無量光公素心固願
0809c20: 欲得見此彌陀者則六根門頭放光動地無處不是
0809c21: 相見處無處不是著實處折旋俯仰觸著磕著無處
0809c22: 不是接引處何不明之言哉何銅墻銕壁之礙哉主
0809c23: 張亦是汝不主張亦是汝勿謂無明煩惱卻非本來
0809c24: 面目誰知聲色裡元是法王身雖然如此承當正好
0809c25: 向山僧手裡喫棒何故須知更有向上事在。
0809c26: 來書云疑團頓破又云證之一字尚未的確足見汝
0809c27: 未具頂門眼惟依他作解若疑團頓破徹法源底一
0809c28: 亦不立況其二耶佛祖之道豈有二乎二六時中穿
0809c29: 衣喫飯迎賓待客折旋俯仰無非是爾證處古云今
0809c30: 世門頭不捨一法不捨一法處頭頭顯現法法全彰
0810a01: 是爾真贓定案也實際理地不受一塵即是元無口
0810a02: 也何必問人處胎出胎至于成佛皆獨尊之旨雪山
0810a03: 修行為法作則用拔諸苦正所謂修證即不無亦顯
0810a04: 獨尊矣當知不可尋言逐句但向二六時中動轉施
0810a05: 為無憎無愛看來看去自然明白。
0810a06: 
0810a07: 
0810a08: 
0810a09: 
0810a10: 入就瑞白禪師語錄卷之十五終
