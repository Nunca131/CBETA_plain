0377b01: 布水臺集卷第十八
0377b02: 住明州天童寺匡廬黃巖沙門道忞著
0377b03: 贊一
0377b04: 釋迦文佛
0377b05: 淨智莊嚴百福身出生功德廣難陳譚偏為鑿人天
0377b06: 眼示實還宣上妙輪千聖萬靈蒙法澤十方三世入
0377b07: 陶鈞願同含識常稽首百福莊嚴淨法身
0377b08: 出山相
0377b09: 耐盡青山雪夜寒捏沙誰信不成團眼睛突出明星
0377b10: 後海闊天高地更寬且起步蹋前灣春色武陵看不
0377b11: 盡桃華何愛到人間
0377b12: 靈山分衛圖
0377b13: 執應量器著布衲衣周行分衛滿缽而歸使舍匊沙
0377b14: 者種輪王之福俾施棄瀋者獲來世之貲愍含生之
0377b15: 薄祜示七佛之軌儀默而為矩動則成規日用飲食
0377b16: 佑我素緇稽首世雄真大導師
0377b17: 顧氏繡佛
0377b18: 金鍼誰約玉絲輕幻出慈容妙德人桂魄圓時千界
0377b19: 月華枝動處萬家春休疑晃晃非真見須信塵塵盡
0377b20: 法身諸數從來曾未墮青青園籜又開筠
0377b21: 無量壽佛
0377b22: 至化宣流龍猛歸神於後淨幢高揭遍吉祈往乎前
0377b23: 蓋其大願洪慈固群宗之所推遜抑淪肌浹髓與此
0377b24: 方有莫解之深緣不則夫豈無琉璃光王之熾盛又
0377b25: 豈無勝蓮華國土之長年而窮陬下邑販夫灶婦卒
0377b26: 莫知戴焉者何也噫六字洪名下清珠於五濁潢流
0377b27: 之水十聲寶號播真覺於含生八識之田雜毒攪成
0377b28: 甘露海娑婆摶作四禪天此則無量壽佛之所獨維
0377b29: 其然者也
0377b30: 孔雀明王佛
0377c01: 靈符曾驗雪山陽妙道今留辟萬殃七佛同音為證
0377c02: 據千魔共攝顯真常酬因立解多生結愈病還將沒
0377c03: 藥方稽首慈威能普濟有誰得似大明王
0377c04: 藥師佛
0377c05: 因源既遠果海今彰富真法藥為大醫王深慈莫測
0377c06: 至德難量光流法界惠被十方聞名憶念脫苦銷殃
0377c07: 如死得佩返魂之香願空為口歷劫贊揚覺諸含識
0377c08: 咸就攜將
0377c09: 布袋和尚
0377c10: 晴雨占雙屐大千包口袋逢人乞箇錢天宮都不愛
0377c11: 一笑胡盧天地終合口不知何年代問伊是聖是凡
0377c12: 邪得恁無絓更無礙咦龍華三會轉頭來未必如今
0377c13: 長自在
0377c14: 三教圖
0377c15: 圓無上覺證極真空揚聲火宅喚出群蒙孔敦仁義
0377c16: 聃貴虛沖化分迦葉跡現儒童江海川流深廣雖異
0377c17: 日月星宿麗天則同全真道玅衛世儒鴻十方調御
0377c18: 誰與媲隆三皇遜聖五帝推功茫茫三界王有大雄
0377c19: 三大士同幀
0377c20: 稽首最勝圜聞大士七佛之師毗盧長子山從水至
0377c21: 且休論以何因緣故集此如我智觀大士身慧目悲
0377c22: 胸願力趾同門出入舊冤家狹路相逢那得避行行
0377c23: 坐立共儼然日用勞生誰不爾繁興無盡諸身雲華
0377c24: 支搖曳春風裏若將高下論渠儂拈得鼻頭失卻觜
0377c25: 咄
0377c26: 觀音大士
0377c27: 大士玅色身非色而色說體同真法界對現等一切
0377c28: 譬如十方國悉依空布列空雖平等入不起復不滅
0377c29: 又如淨月輪一印千江徹濁潦則不彰自與淨輪絕
0377c30: 澂濁固云殊等炤無差別是故我稽首敬禮大士月
0378a01: 證法圓通隨心自在拈起淨缾傾江倒海滔滔汩汩
0378a02: 紅蓮迸出善逝何來塵壤皆佛
0378a03: 大悲為體玅智為胸青山為髮紺海為瞳月景千谿
0378a04: 印春容萬卉充塵塵三昧裏法法圓通中甘露慧缾
0378a05: 常瀉注大千流潤澤無窮梵相垂髮執缾瀉冰如注
0378a06: 洞觀無際蒿目塵勞躡紅蓮兮一瓣夌萬頃兮滔滔
0378a07: 豈顯神通來海上將接盲龜入夜潮
0378a08: 紅蓮一瓣承足立大海中波浪如山
0378a09: 綠楊景裏現慈容遍界誰知月滿空欲矙圓通真戶
0378a10: 牖鳥啼華更笑春風
0378a11: 大士常居五蘊山勞生著意夢中攀十更打盡南柯
0378a12: 曉處處鳥鳴春樹間春樹鳴不須尋好看家家觀世
0378a13: 音
0378a14: 悲容藹藹慈意湛湛油雲敷漢秋月印潭有美童子
0378a15: 自遠趨參大士無說孰審指南菡萏青荷兩兩琅玕
0378a16: 紫玉三三根塵解互相為用聲自默兮色自譚
0378a17: 論劫橫身生死海為憐昏墊入迷流悲繒密布縵天
0378a18: 網願餌長垂萬里鉤化被魚龍知捧足喚將人世不
0378a19: 回頭艤航空載蘆華月彼岸非遙孰上舟
0378a20: 褰裳跣足孑立鼇背
0378a21: 不修匪思不波匪楫三際剎那大千一葉
0378a22: 支頤坐辨蓮中
0378a23: 小汎慈舟一葉蓮橫身業海任推遷眾生魚撮知何
0378a24: 限千界洪波片月圜瓣蓮浮海一月印波中
0378a25: 萬別千差觀自在底觀貝葉費神多眾生想實難調
0378a26: 治簡盡醫方沒奈何咄彼自無瘡休剜肉大家靜處
0378a27: 薩婆訶趺坐低首捧觀貝葉修多羅
0378a28: 非心非色而天而人如摩尼映如聞性均含生縛著
0378a29: 根塵留礙大士圜證手眼通身紅輪一等無私炤白
0378a30: 晝生涯萬井營
0378b01: 何來大士轍高踞海濤中山本無鼇戴蓮從臘月紅
0378b02: 入流因忘所即礙返諸通豈學小乘侶安禪制毒龍
0378b03: 平菴李居士命工手繪大士相立己於前稽首作
0378b04: 禮願言攝受因其乞贊為之題曰
0378b05: 無緣慈力等赴群機妙應分身散周天下蛤蜊勤王
0378b06: 金沙嫁馬鬼面神頭千變萬化四生為銅法界為冶
0378b07: 鼓鑄含靈一真陶瀉予懷明德有若長夏載馳載驅
0378b08: 何以並駕水漲船高泥多佛大先聖後聖其揆一也
0378b09: 魚籃觀音
0378b10: 愛河千尺輥閻浮拋下雲山擲玉鉤風澹蕩雨綢繆
0378b11: 但見紅鱗翻掌上誰知活賣死貓頭咦一樣金沙灘
0378b12: 上艸年年綠暗芳州何似綸竿罷卻休
0378b13: 魚行肉市賣風流若箇行家識貨酬高價縱饒馬氏
0378b14: 著香魂還惹幾生愁
0378b15: 欲鉤頭幻百千嬌聚沫何人識電枵金鎖骨徒橫楖
0378b16: 栗海門日捲碧天潮
0378b17: 石崖倒挂觀音立準王連州請
0378b18: 赴感殷勤為解縣春風斜倚幾經年似攫魚龍鵬劈
0378b19: 海如分景炤月臨川縣崖攃手忘偏正入市垂鉤任
0378b20: 倒顛休因相異生諸見耳色眼聲在處圜
0378b21: 舍利塔觀音大士
0378b22: 觀身實相太虛同圜舍利何來空果纍然大士貯存
0378b23: 愍我攀緣敬禮無所用福多千
0378b24: 文殊大士
0378b25: 敬禮文殊大智士說法無畏善師吼入塵入剎布身
0378b26: 雲佛佛會中揚法化福城寧指善財參列聖菩提由
0378b27: 刱發根熟閻浮處處逢如地掘泉泉沸冽當知含生
0378b28: 智亦爾隨順無明覆諸有無明不順即智光皎潔圜
0378b29: 明無欠剩大士本以智為身我智文殊智體同智同
0378b30: 何處覓文殊大智文殊亦彊名
0378c01: 血書曼殊大士
0378c02: 非心非色謾疑猜權號文殊玅辨才襯足紅蓮隨地
0378c03: 涌印空寶座自天開狻猊聲吼千魔怖智劍光芒萬
0378c04: 聖摧透體紫霞光飲日儼從金色界中來
0378c05: 普賢大士
0378c06: 萬行分披願海重象王行處疾驅風身雲彌布難思
0378c07: 界毛孔中含一太空智似文殊稍共轍慧如普眼謾
0378c08: 舒瞳百城參見吾師後春盡落華滿地紅
0378c09: 普賢洗象圖
0378c10: 塵塵剎網行交羅象步崩騰許孰過透體明豪還洗
0378c11: 刷吹毛用了急須磨
0378c12: 寒山拾得玩月圖
0378c13: 一輪秋月印晴川闔國同看此夜圓最是心光長皎
0378c14: 潔塵勞終古掩人天寒山子實堪憐欲言言不得無
0378c15: 物可為詮同人共指高空上星稀河澹露娟娟笑落
0378c16: 清霜滿大千
0378c17: 十八應真大士
0378c18: 髡士膚敏覺王翊贊力超生死河平陟涅槃岸蜉蝣
0378c19: 天地曾無一法之當情旦莫古今寧有諸緣之在盰
0378c20: 遊佛國而如閒步大千其若誕為福人天入鬧藍不
0378c21: 圖流作丹青看
0378c22: 杜鵑聲裏急回韁那顧天涯去路長金鐙敲殘千嶂
0378c23: 月馬蹄蹋破萬谿霜還鄉曲唱無生調離夢人登解
0378c24: 脫床一副骨頭華十八至今擲作玉鏗鏘
0378c25: 風燈脆命泡沫虛骸勞生顧念百計安排疇放身心
0378c26: 山邊水涯況能唾棄知為禍階靡愛而親孰憎而乖
0378c27: 天龍供獻猛獸崖柴泯然自盡一種平懷我贊大士
0378c28: 真法模楷
0378c29: 三羅漢贊一尊者指端見塔傍二尊者坐而觀之
0378c30: 三界長辭永不干大千贏得掌中觀如雲似鶴翔天
0379a01: 外閒坐松陰蘚石盤黃金塔涌指端玩弄神通也太
0379a02: 難為問海山無事客靈山拈出底顢頇臨機請下一
0379a03: 語看
0379a04: 菩提達磨大士
0379a05: 辛苦萬千來大漠唐言不會卻徒勞戇詞易對黃金
0379a06: 闕空腹難遊君子皋落賺魏邦贏有履平欺梁國適
0379a07: 無豪度迷好意聊相問若箇臨喪哭馬槽
0379a08: 迢迢十萬西來遠一物無將兩袖空三拜許他人得
0379a09: 髓由來齒缺不關風
0379a10: 鳳凰臺上遭攙出少室嵒前受毒深行道不辭獰惡
0379a11: 世為人徹底祖師心
0379a12: 面皮鐵作石為肝九載憨憨著壁觀究竟心原無可
0379a13: 覓何曾有法為人安
0379a14: 折蘆渡江
0379a15: 南熏奏罷下龍樓浦口蘆華正點秋黏天浪打石頭
0379a16: 謾誇一葉等輕舟按雲解接梁天子萬里長江應倒
0379a17: 流
0379a18: 月籠丹桂天階遠霜老碧蘆玉浪平五葉芳聯棲洛
0379a19: 後雲臺何似釣臺嶸
0379a20: 燕子磯頭暗折蘆蕭公明放老臊胡長江把斷如天
0379a21: 塹入地有謀落半途
0379a22: 大江東去如飛箭萬頃洪濤一葦航何事迅流能截
0379a23: 斷不將一語契君王
0379a24: 不須涉險去儦儦囓鏃機誰過老蕭寄語折蘆江上
0379a25: 客野狐久已己混金毛
0379a26: 一語參差別鳳城君王不顧肯循人蘆華愁對西風
0379a27: 語尤惜當年去魏塵
0379a28: 面壁達磨大士
0379a29: 坐斷千尋崖壁立洪音落落似雷宣雪庭徒覓安心
0379a30: 訣肋下無人築老拳何賺誤錯流傳九年漏洩春光
0379b01: 盡剛被人呼壁觀禪
0379b02: 千歲寶掌
0379b03: 跨出虛空得自由人間有願住千秋竺乾汗漫如雲
0379b04: 度震旦蹁躚似鶴遊大士傳心逢少室南天建剎樂
0379b05: 佳丘至今明覺山前過弔古因師起暮愁
0379b06: 濟顛羅漢
0379b07: 布袋定光之亞侶寒山拾得之同流翩翩雲外孤鶴
0379b08: 汎汎海中埜鷗嬾修八定兮秦封不管猒處四禪兮
0379b09: 漢地難收祇贏得布衫零鶻臭扇子破犀牛浪跡湖
0379b10: 山南北寺倒騎驢子上揚州
0379b11: 黃梅五祖忍大師
0379b12: 钁頭拋下得幾春亟亟圖將舊願伸似你不知爺姓
0379b13: 氏青松曾見兩生人
0379b14: 天童開山義興禪師
0379b15: 摩騰始漢達磨未東不有神道孰警聵聾六環飛舉
0379b16: 帝座冥通矧開終古般若禪叢千燈炤夜百蟄驚蒙
0379b17: 飲師之澤與山無窮
0379b18: 趙州八十行腳圖
0379b19: 拋卻雲山千古寺艸鞋不住走諸方上門上戶咬人
0379b20: 急倒嶽傾湫探水忙語似寒泉甘亦苦機如劈箭利
0379b21: 還彊叢林在處遭塗毒何日孤筇倚艸堂
0379b22: 天童宏智正覺禪師
0379b23: 禪將魁千五百儔剎竿低厭建炎秋玄爐血鮮烹群
0379b24: 象古岸星排下玉鉤試巧天孫繅帝錦觸機三峽倒
0379b25: 洪流川勤父子猶推讓震旦何人出一頭
0379b26: 雲棲蓮池宏大士
0379b27: 餖飣百氏醞釀諸宗即禪為淨六義三從有聲其默
0379b28: 有儼其容金相玉式德鳳仁龍甘露法雨旃檀香風
0379b29: 披之拂之以翼以通孔門迦葉釋氏儒童炤明末年
0379b30: 光於大雄
0379c01: 紫柏達觀可大師
0379c02: 秉慧劍操智橦金剛燄般若鋒開覺路復禪叢流藏
0379c03: 典惠顓蒙精貫日氣吞虹佛幢震魔膽道大難容
0379c04: 堪忍世千秋法社想英風
0379c05: 憨山清大師
0379c06: 千經萬論若帝網之羅胸諸子百家彷天河之注腹
0379c07: 思抽蠶繭兮錦繡盈筐筆灑鮫人兮珠璣滿斛所以
0379c08: 才大動公卿名高招謗讟冠巾說法兮不殊大慧之
0379c09: 謫貶梅陽垂老還初兮有類寂音之流離瘴曲然而
0379c10: 玉骨曾埋雪窖堅踰金剛那伽坐斷谿聲閒然空谷
0379c11: 故能生當憂患雖刀鋸在前恬不干懷死留色身即
0379c12: 幾經泉壤曹谿仍復夫豈欲聯鑣盧老冀垂百世之
0379c13: 餘芳蓋庶幾乘願而來殆將顯化嶺南無佛性之髡
0379c14: 族乎
0379c15: 幻也佛慧老人
0379c16: 髻抹秦山之黛衣飄鏡水之澂登華頂而一笑披襟
0379c17: 聲傳松谷入皇都而心華朗耀燄續寶燈胸富千章
0379c18: 錦繡門堆三尺寒冰清風作伴明月為朋九十春光
0379c19: 趺坐裏高蹤有數大明僧
0379c20: 壽昌無明經禪師
0379c21: 仍西竺而再來後雄峰而繼躅徹底流通大好山雲
0379c22: 根斸斷巨鼇足師王奮迅兮高揭精進之幢金翅崩
0379c23: 騰兮深攫魚龍之族木馬雲中贈鐵鞭石人腦後抽
0379c24: 金鏃玄音唱絕兮先鳴慧炬光微兮徑續此所以風
0379c25: 高韻逸法社景仰先刑道大德全人天戴為眼目者
0379c26: 也
0379c27: 雲門湛然澄禪師
0379c28: 發自幽潛有類曹谿之奮跡奭然光顯實同投子之
0379c29: 鷹揚愍玄學日以怠弛也則為之二嚴俱競悵蹄涔
0379c30: 群而溺陷也則為之宗說並張教海誰云多所淹貫
0380a01: 機絲元不挂乎梭腸夫是以甄陶凡聖折節侯王廓
0380a02: 禪關于己圮起大法于將亡人天譽之而不加勸佛
0380a03: 祖非之而不仆僵豈僅曰廣無心之哆哆端師
0380a04: 子之踽踽涼涼而師固踵其躅襲其芳哉
0380a05: 博山無異來禪師
0380a06: 寶鏡當天靈鋒炤雪伐諸知見稠林盡彼盤根錯節
0380a07: 恣入理以深譚極門庭之施設道大而光人尊而傑
0380a08: 走彌天雲水鶩集川趨傾四海鴻儒誠投嫚折皓月
0380a09: 時臨天界來沛然莫禦江河決噫化龍門能巀嵲點
0380a10: 下錦鱗百億梢教渠頭角自擎揭
0380a11: 天童密老人雲門湛和尚同幀子穀居士侍旁
0380a12: 牙如劍樹口如盆並化閻浮只二尊洞示真元高太
0380a13: 白聊通一線大雲門忘懷論道思先哲飲水分河惜
0380a14: 後昆獨有毗邪泯四相等心擁護奉朝昏
0380a15: 密老人語風信雪竇雲洎山僧同幀禪者繪而乞
0380a16: 題
0380a17: 義興法窟吾師振二覺洪規我弟還法鼓不鳴今霆
0380a18: 蟄千秋大業孰與攀語風不事叢林事浩浩清風扇
0380a19: 宇寰衲被蒙頭都不會嗟余何德動宸顏山一曲水
0380a20: 一彎班荊坐對意閒閒鼻孔大都頭向下鶴長鳧短
0380a21: 幾多般迦葉富釋迦慳父有重牙子無齒捏沙終是
0380a22: 不成團
0380a23: 雲門雪嶠信老人
0380a24: 示生三佛地寄跡梵王家二字古雲門豁開雙眼一
0380a25: 株無景樹燦發心華不打禾山鼓不擎祕魔叉口驅
0380a26: 雷公電母手握寶鏡靈蛇無泉大道之怪神偏饒風
0380a27: 韻有皓布褌之瀟散更富煙霞舉頭天外獨汎玄槎
0380a28: 何人兮夸父敢託兮後車咦風卷閒雲歸洞口水和
0380a29: 明月去天涯
0380a30: 不禪而定不思而玄不推敲而詞霏玉屑不臨摹而
0380b01: 墨玅雲煙衣飄飄以霞舉首矯矯而鶴仚其隨也性
0380b02: 其動也天更有高蹤難步武邈將生死等郵傳
0380b03: 紙上山河曾厭殺翻將海底見青天等閒跳上虛空
0380b04: 背罵雨訶風只是顛
0380b05: 天馬駒玉麒麟平超師子步蹢躅象王行風蹄一蹴
0380b06: 瑤階碎雲葉紛紛落有聲攬轡誰堪共遠征咦不可
0380b07: 見面只可聞名
0380b08: 受業開先若昧和尚
0380b09: 雲扃一自鎖黃巖百尺猶看手植杉休論道聲喧海
0380b10: 嶽叢林戶說昧楞嚴
0380b11: 雪浪堆中騰躍出生獰頭角邁同儔戒香親向蓮池
0380b12: 沐玄岸時從紫柏遊法會人天將百座稟承記亦
0380b13: 千籌屋頭更有長飛瀑界破青山正漫流
0380b14: 淨名抱樸蓮禪師
0380b15: 子潛阬中縣崖攃手夌霄峰頂豁地開眸親陟五雲
0380b16: 深處曾探萬仞龍湫羅張教義之天則參橫而斗轉
0380b17: 操縱要玄之句則海立而空浮六月繁霜降三冬華
0380b18: 木稠一默淨名喧海嶽高峰千古韻悠悠
0380b19: 真寂聞谷大師
0380b20: 覷破虛空開口處帝缾終不認葫蘆三生戒體優曇
0380b21: 馥九夏禪心海月孤蓮社將頹憑力振宗風欲起賴
0380b22: 陰扶錫飛到處忻魚鳥豈只清光映楚吳
0380b23: 鼓山永覺賢禪師
0380b24: 明教稱華贍為人乏舉揚巖頭機警敏著述匪所長
0380b25: 師固福建子卻乃訝郎當風雷生舌筆二比擅其場
0380b26: 輝煌天岸麟熠耀丹山鷟羽翰呈文章周旋中禮樂
0380b27: 元字腳不存胸富天人學精義如貫華說禪乾爆爆
0380b28: 十年閫絕履床坐接君公高繼汾陽躅挽回趙老風
0380b29: 石門句險巇鳥道徑何穹遠矣斯人也卓哉真象龍
0380b30: 佛日石雨方禪師
0380c01: 剛被定光誤賺卻來震旦躲跟石傘峰平空一擲鷂
0380c02: 兒嶺撲地高騫雲生膚寸石雨浴萬華原洗清佛日
0380c03: 再龍門雪舟蘆灣櫂煙靄香霧歕夜簾寂寂垂明
0380c04: 月金殿巍巍顯至尊
0380c05: 顯聖三宜盂禪師
0380c06: 眉裏西山煙雨舌生瀚海青飆義幢揭而樞精褫魄
0380c07: 玄挺奮而師子折腰離離奇奇獦獦獠獠顛酒愛喫
0380c08: 曹山恣情放曠清波喜弄船子任意逍遙蹋雪過西
0380c09: 泠狎鷗汎六橋縱有吳道子顧虎頭也則難畫也則
0380c10: 難描瑪瑙寺請
0380c11: 竹林林皋豫禪師
0380c12: 有美崑山壁發揚石磬光淳風扇一世厚德載無疆
0380c13: 居戎馬騷繹之衝巍然一剎當風火交煎之日話別
0380c14: 升堂吾知師如此耳他何暇舉其長大江東去潮回
0380c15: 亟可歎伊人水一方
0380c16: 南澗箬菴問禪師
0380c17: 祖師直指心為宗悟心赫日曉昇空萬法昭宣六宇
0380c18: 融苟其茅塞滯罔通必也曖昧迷雲封末世人根何
0380c19: 淺潗語俚思生機且澀文字尤矜祖不立胡然一口
0380c20: 西江吸設施能令鬼神泣磬山門下僅有師霆走詞
0380c21: 鋒光陸離儼如春色在華枝小根魔子知不知此是
0380c22: 吾家真白眉
0380c23: 雪竇石奇雲禪師
0380c24: 濯濯青蕖敷沼亭亭幽谷開蘭雋味清煩結真風扇
0380c25: 宇寰把斷乾坤敬嚴天童法道埽除兵燹重興應夢
0380c26: 名山嘉招羨大溈三請辭而不赴蕞爾嗟南廣首丘
0380c27: 正而思還卜得來朝迪吉依期撒手閒閒此豈與月
0380c28: 犯少微吳中高士求死不得席虛雙徑多方力援權
0380c29: 貴冀長驅而入關者可同劫而語哉咦玉骨何人剛
0380c30: 似鐵許伊高躅少追攀珍重聖禪者切忌等閒看
0381a01: 油雲膚寸起婁江化雨滂流遠有洸光燭簡堂星再
0381a02: 景聲齊明覺瀑飛長無生法坐鋒刀說釋梵宮從瓦
0381a03: 礫煌如林道行難枚舉欲寫須教硯作滄
0381a04: 天童林野奇禪師
0381a05: 擔德山之疏鈔探馬祖之宗風生緣西蜀道契天童
0381a06: 網子漫天布江海盡魚龍愁斷西江歸去路一龕深
0381a07: 鎖碧玲瓏
0381a08: 陽山松際授禪師
0381a09: 禹門經宿客石磬老頭陀七筆勾消往劫債畫眉聲
0381a10: 轉古陽和論道語無碑記赴機舌有干戈雲蒸五臺
0381a11: 飯月入太湖波問渠端的事如何松際濤翻潮汐上
0381a12: 向陽山子背陰多
0381a13: 光相高原普禪師
0381a14: 力據向上關單提第一義棒打石人頭嚗嚗論實事
0381a15: 胸悃愊而無華語帶悲而重遲耐似蒲牢堅如贔屭
0381a16: 名落聯芳十二人瞎驢那受然燈記
0381a17: 報國茂林律主
0381a18: 以佛口為胎藏以波羅提木叉為大師歷歷六環金
0381a19: 錫寥寥三事衲衣霜清雪肅山峻淵夷除饉有渠何
0381a20: 所似須彌南畔吠琉璃
0381a21: 蓮居新伊真法師
0381a22: 生知夙稟玅慧天成融教觀于一心匪空匪假羅義
0381a23: 天于三目不縱不橫故能襲紹覺而嗣芳尤窺基之
0381a24: 于玄奘踵雲棲以後起儼龍樹之于馬鳴若乃處躬
0381a25: 以約接物唯誠鄧林入以擇木天網布而張麟開來
0381a26: 繼往為法求人桃李分栽續同宗之絕世漏聲再響
0381a27: 復蓮社于圮傾曾浮山之不異何善導之多爭於乎
0381a28: 般若身宣非口說雨華應共石床平
0381a29: 
0381a30: 布水臺集卷第十八
