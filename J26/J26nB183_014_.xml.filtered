0533c01: 雪竇石奇禪師語錄卷第十四
0533c02: 嗣法門人行正等編錄
0533c03: 題讚
0533c04: 文殊大士像
0533c05: 文殊大智作獅子吼。腳踏青蓮華。如意執在手。翻思
0533c06: 毘耶城中老居士。到底不如合卻口。
0533c07: 又華山見月律師寫
0533c08: 文殊大士作獅子吼。見月和尚不妨出手。要知不二
0533c09: 法門。何待山僧開口。靈然生氣逼人。見者自應點首
0533c10: 稽首。
0533c11: 普賢浴象圖
0533c12: 破塵出經文彩全現。玉轉珠回理隨事變。宜其合水
0533c13: 和泥蓬頭垢面。漫將惡水潑象王。此中不知誰解看。
0533c14: 觀音大士像
0533c15: 法身清淨本無衣。嚴飾花冠也大奇。莫是要人須著
0533c16: 眼。是非堆裏識真機。
0533c17: 山之險兮海之闊。海神擎山高突兀。觀音大士坐其
0533c18: 間。不知誰為傳消息。圓通門啟雲濤碧。
0533c19: 大士圓通何在不在。一葉蓮舟無邊剎海。魚籃裏有
0533c20: 淨瓶。宛然一賽兩彩。買底無處尋。賣底無人買。白浪
0533c21: 堆中等個善財。
0533c22: 普門大士無求弗應。侍懷供養知他為甚。求長壽求
0533c23: 富饒。求男女求菩提。悉聽悉聽。侍懷請
0533c24: 尋聲救苦度眾生。晏坐悠悠側耳聽。鸚鵡如何也弄
0533c25: 舌。翻來覆去說無生。
0533c26: 菩薩古幀二
0533c27: 布袋和尚應持布袋。手捧肚皮布袋何在。疑是天台
0533c28: 山大肚子羅漢臨凡。不妨兩彩一賽。
0533c29: 咄。者阿師不是布袋。亦非達磨。何事寒崖兀然而坐。
0533c30: 想是天台尊者臨凡。失卻神通。向者裏思量個歸路。
0534a01: 呵呵。
0534a02: 初祖像
0534a03: 九年面壁意如何。等個人來打底都。不是可師能出
0534a04: 手。幾乎坐殺老頭陀。
0534a05: 又渡江像
0534a06: 揚子江頭浪拍天。蕭蕭一葦破寒煙。吾師豈是鮮魚
0534a07: 客。掗賣與人不值錢。驀直去莫留連。坐斷春風不計
0534a08: 年。
0534a09: 航海初來未了。折蘆江上重遊。九年面壁冷地坐。得
0534a10: 風流處不風流。
0534a11: 題古佛牙
0534a12: 流支三藏全無理。打落老胡當門齒。分明傳得至如
0534a13: 今。者個且道是不是。咄。古佛都來一個齒。
0534a14: 十八大阿羅漢
0534a15: 賓度羅跋羅墮闍尊者
0534a16: 頭頂一笠皤然而坐。兩鬢髼鬆不知話墮。西瞿耶尼
0534a17: 洲。有你者一個。
0534a18: 迦諾迦伐蹉迦尊者
0534a19: 伐蹉尊者覆身若跪。反執癢和長手搔背。求己巳不會。
0534a20: 求人也道神通三昧。
0534a21: 迦諾迦跋釐墮闍尊者
0534a22: 兩眼睜開固盧張嘴。傍若無人長坐不起。東勝神洲
0534a23: 釐墮闍。不是山僧誰識你。
0534a24: 蘇頻陀尊者
0534a25: 先按虎頭次踞虎尾。腳亂手忙雙眉豎起。如無錫杖
0534a26: 護身。縱有神通何避。
0534a27: 諾詎羅阿氏多尊者
0534a28: 鴈宕棲身龍宮說法。來往不易坐地潑撒。一齊放下
0534a29: 何如。猶執靈羽翠拂。
0534a30: 跋陀羅尊者
0534b01: 一錫飛空回頭反顧。兩手背抄行不成步。耽沒羅洲
0534b02: 跋陀羅。遼天鼻孔無回互。
0534b03: 迦理迦尊者
0534b04: 手執連環眼觀腳下。不知何物亦爾如假。身心一如
0534b05: 無此彼。如來付囑應難舍。
0534b06: 伐闍羅吠多羅尊者
0534b07: 肚大腳短眼細口闊。一個蒲團肩擔獨立。若要等個
0534b08: 人來。彌勒下生時節。
0534b09: 戌博迦尊者
0534b10: 一指端現玉殿瓊樓。慈悲根力香醉山頭。神通遊戲
0534b11: 尋常事。有相須從無相求。
0534b12: 半托迦尊者
0534b13: 三十三天中半托迦。斗蓬拂子置地堪誇。出頭看天
0534b14: 外。誰似我生涯。
0534b15: 羅怙羅尊者
0534b16: 羅怙羅尊援膝而坐。不入禪定思量甚麼。畢利颺瞿羅
0534b17: 洲。是你能教化。
0534b18: 迦那犀那尊者
0534b19: 草葉為座示空寂身。異我回首彼此一真。半度波山
0534b20: 中。長年惟自親。
0534b21: 因竭陀尊者
0534b22: 一心無相水面蓮華。咄哉快樂忽張口牙。筆研分明
0534b23: 高置起。那來文字落人家。
0534b24: 可住山中伐那波斯尊者
0534b25: 可住即住隨住而安。翛然一缽默坐無言。菩提煩惱
0534b26: 平等觀。度生一念時懸懸。
0534b27: 阿氏多尊者
0534b28: 瓶中滴水雲雨從龍。豈是法爾亦非神通。渠儂行履
0534b29: 人難測。總在圓明不借中。
0534b30: 注茶半托迦尊者
0534c01: 肩挂錫杖輪珠手持。肚皮挺起行行無語。草鞋踏破
0534c02: 人何識。天上人間總不如。
0534c03: 難提密多羅慶友尊者
0534c04: 體靜神怡初非入定。面壁儼然亦提正令。籃中若有
0534c05: 些些。置之腦後不問。
0534c06: 賓頭盧尊者
0534c07: 耳大眉長號賓頭盧。冷倚蒲團無香古爐。只因親見
0534c08: 佛來。年老不道成魔。
0534c09: 雪竇先明覺禪師像
0534c10: 師真兮休疑猜。丹青寫得十分有來。眼若三萬六千
0534c11: 頃之太湖兮。澄澄月湛。眉如洞庭兩山兮。列左右之
0534c12: 青堆。掌中日月光被天下兮。瞻仰何極。舌底懸河滾
0534c13: 滾兮。而千丈巖之飛瀑。可陪雪竇風高兮。敢擬擬所
0534c14: 以為明覺大師乃大寂九世之孫爾。
0534c15: 禹門幻老和尚像
0534c16: 只者老和尚。謂是我師祖。從來不相識。未知還是麼。
0534c17: 是與不是俱成毀。禮拜不須動唇齒。
0534c18: 天童密老和尚像
0534c19: 臨濟未墜之道。老人崛起法門。將傾之廈一棒全提
0534c20: 坐鎮也。如泰山之岋嶪令行也。奚鬼神之敢窺。咦示
0534c21: 寂來今剛十年。撫今追昔恨何言。陸春明請
0534c22: 只此先師像。白禪謾描摸。應知自己巳底。何嘗隔纖粟。
0534c23: 持歸供養爾慇懃。不必山僧更叮囑。請
0534c24: 只者老和尚。一生自孤獨。佛法不順人情。世法猶難
0534c25: 湊泊。動則拽杖便行。靜則鎮如山嶽。圓寂來今幾許
0534c26: 年。平禪供養何時足。平原請
0534c27: 天童我老人。臨濟三十世。來今幾許年。棒頭更嚴利。
0534c28: 不惟掀翻佛祖窠臼。自己巳門風一時掃地。誰能為你
0534c29: 扶得起。湛庵常請
0534c30: 轉面無情老凍儂。家私沒盡起天童。破砂盆滅陳油
0535a01: 醬。誰信其能振祖風。師南能請
0535a02: 頭髮蓬骨頸縮。奕奕風清秀兩目。怪伊不殉人情。一
0535a03: 生孤獨。聲名自響大明國。
0535a04: 日冷風高山枯海裂。崛起一條白棒。斬新不帶枝葉。
0535a05: 打盡四海英靈。皮下幾個無血。中興臨濟白拈賊。
0535a06: 春風影現老和尚。描畫將來豈我師。覿面難言心曲
0535a07: 事。一條白棒普天知。澂清月請
0535a08: 宗旨玄要棒徹骨髓。南山獨坐兮高峰累累。
0535a09: 老人像如何題。塺斑滿面黑媸媸。塗污重重又塗污。
0535a10: 分明有苦阿誰知。像塺壞
0535a11: 震響禹門通玄發孽。坐金粟入黃檗。明州育王并太
0535a12: 曰撞著的面門裂。做盡冤家不肯休。大明國裏誰相
0535a13: 識。不須說七十七年。為蛇畫足。
0535a14: 臘盡年窮一句親。杖頭寒色影新新。兒孫若個成家
0535a15: 業。不藉陽和徹骨貧。野夫元請
0535a16: 讚也讚不到。罵也罵不著。如龍遇水虎靠山。一條白
0535a17: 棒旋風落。
0535a18: 頭上堆疊腳下逼塞。面前一片明明歷歷。若要不肖
0535a19: 讚伊。且向者裏著筆。
0535a20: 臨濟中興老和尚。太白山頭起蟄龍。聲浩浩徹寰中。
0535a21: 破砂盆底舊家風。法幢幟請
0535a22: 本師老和尚。骨頭硬似鐵。活底撞著死。死底撞著活。
0535a23: 臨濟中興一古錐。春風滿地花狼籍。津牧制請
0535a24: 自題像
0535a25: 普天愛熱鬧。癡汝獨孤冷。時流倒退走。宛如離陷阱。
0535a26: 白棒一味耳。任他鬥弄影。端居雪竇峰。思古常冥冥。
0535a27: 十數煙柴頭。風霜愈清勁。我像若為題。我語須承領。
0535a28: 咄。諸方云雪竇不肯放行只著得十來個煙柴頭
0535a29: 不存衲僧性命。掃蕩佛祖窠窟。放出無位真人。擉瞎
0535a30: 頂門一隻。常禪常禪。且莫容易拈出。湛庵常請
0535b01: 頭陀法席卻重開。拄杖閒攜到一回。撥動幾多人落
0535b02: 魄。掃除知解等寒灰。轉身句頂門鎚。悄然堪把玩。據
0535b03: 令何崔嵬。法幡幟請
0535b04: 通身病骨老年鐵硬。拄杖隨身全提正令。格外絕承
0535b05: 當。機先不留朕。咄。法幢上座寫伊去。惑亂東甌人未
0535b06: 已巳。又
0535b07: 老僧年老矣。一杖倚閒身。冷坐長如此。壯哉正上人。
0535b08: 巾瓶十五載。於我何疏親。咦。嫉毀慣嘗甜似蜜。欣然
0535b09: 扶起破砂盆。山夫正請
0535b10: 為人須為徹。殺人須見血。試看雪霜中。長松凜高節。
0535b11: 師南旋請
0535b12: 拄杖閒閒撐日月。七穿八穴任縱橫。年來泛濫如何
0535b13: 道。珍重兒孫莫浪行。徵庵研請
0535b14: 黃金面皮。生鐵作骨。拄杖撐天。虛空壁立。要與天下
0535b15: 衲子為標格。冷堂林請
0535b16: 通身無影全機獨露。溢目光生阿誰解顧。顧不顧。興
0535b17: 化克賓曾話墮。律牧制請
0535b18: 兀坐堆堆地。無識又無智。有來問是誰。頭顱便打碎。
0535b19: 咦。與麼為人也。道是臨濟遠孫三十一世。弘遠紹請
0535b20: 寒威凜凜雪霜天。卓朔眉毛口似緘。不是老僧嚴面
0535b21: 目。一分行貨一分錢。僧幢建請
0535b22: 瞎驢滅卻正法眼藏。擬議思量三十痛棒。且道何以
0535b23: 如此。莫謗莫謗。爾愚環請
0535b24: 臨濟正法眼。卻被瞎驢滅。雪竇老古錐。何須更饒舌。
0535b25: 一棒掀翻不存軌轍。秋月澄澄庭桂香。清風浩浩光
0535b26: 尤潔。澂清月請
0535b27: 老僧今老矣。獨坐對春風。極目明明句。高懸祖印隆。
0535b28: 聲落落光重重。只條拄杖閒閒豎。盡在渠儂不借中。
0535b29: 惟極致請
0535b30: 祖師心印即在目前。一條拄杖鎮日閒閒。誰似渠儂
0535c01: 樂自然。祖綱目請
0535c02: 既云直指口喃喃。何似東行卻向南。覷破阿師分付
0535c03: 句。青從藍出出於藍。野夫元請
0535c04: 者漢從來沒伎倆。橫三豎四只條棒。打破英靈衲子
0535c05: 頭。不風流處也風流。解齊純請
0535c06: 臨濟宗風入門便喝。只者老漢也解提掇。驀然撞著
0535c07: 衲僧一時潑撒。商予起請
0535c08: 實而虛。虛而實。虛實明明兩眼赤。坐斷春風三月天。
0535c09: 鐵船高駕虛空窄。虛舟省請
0535c10: 面黃體瘦骨稜層。一拂橫拈意不輕。道被好持回供
0535c11: 養。只條白棒振家聲。道被宜請
0535c12: 春風影裏老頭陀。兀坐堆堆意若何。反復思量無別
0535c13: 事。閒攜拄杖愛人過。無凡誠請
0535c14: 老庵兀坐靜寥寥。瀚海風清極望遙。拄杖閒閒從烈
0535c15: 傑。謾聽春雨濺春濤。願海惟極請
0535c16: 拄杖倚肩春晝暖。頂門髮白露全機。閒閒獨坐雙眉
0535c17: 啟。靜聽雷音徹翠微。古音呂請
0535c18: 恰恰春風三月天。桃紅李白鬥芳妍。山僧冷坐無言
0535c19: 說。喜有松聲在耳邊。已巳信解請
0535c20: 蓬鬆髮白鬢如霜。卻是東婁徐大郎。佛祖位中無處
0535c21: 著。破堂茅屋即相當。破堂杲請
0535c22: 鼻孔昂藏眉毛卓朔。拄杖不離誠難湊泊。咄。除是知
0535c23: 音為伊開拓。蒼玄昊請
0535c24: 行猷乞題像。教我如何說。記得少年遊。練川古風月。
0535c25: 迄今許久年。吾嘗於此切。汝今持去休狼籍。仲嘉猷請
0535c26: 不向婁江古寺栖。攜筇雲水自東西。而今老大仍無
0535c27: 用。一副形容作麼題。隆福請係師發跡處
0535c28: 雪竇山僧老無力。時把虛空向人塞。直教吞吐口難
0535c29: 開。要與叢林作規則。幻峰山請
0535c30: 咄哉老漢。默坐何以法門盛大至如此。思量去後誠
0536a01: 無砥靈玄尼請
0536a02: 春無三日晴。夏無十日雨。咄哉老頭陀。喜怒誠如此。
0536a03: 不知有人。豈知有己巳。慈雨請
0536a04: 東風歷亂春三月。草木花香匝地煙。老大不堪頻話
0536a05: 墮。只條藜杖倚青天。自願請
0536a06: 熏風影裏頭陀老。到處逢人便落草。草裏突出大蟲
0536a07: 來。且道落草好不好。咦。廣心請
0536a08: 春風拂拂柳條青。舉眼無非觸處真。遍界不藏伊面
0536a09: 目。莫隨形影認山僧。慧修請
0536a10: 者漢絕情謂。獨坐春風前。相逢不拈出。問著棒頭先。
0536a11: 直是曹溪客。總教一吸乾。廣東禪人請
0536a12: 架海金鰲何用尋。乳峰個老意深深。一條棒接英靈
0536a13: 漢。無限平人聽陸沉。萬因聖請
0536a14: 頂門髮白雙眼如漆。拂子橫拈全機出沒。誰信天風
0536a15: 助清徹。曇請
0536a16: 打人打得血腥腥。多少禪和怨不平。不謂形容如此
0536a17: 看。元來一等笑忻忻。透伊請
0536a18: 虛空無壁落。大地絕纖塵。誰謂天地閒。閒閒只老僧。
0536a19: 孔謙居士請伊。供養得不知音。余孔謙請
0536a20: 不喜呵祖罵佛。單與禪和作孽。若道徹底為人。好與
0536a21: 鐵鞭三百。天儀請
0536a22: 題李次公寫破山和尚像
0536a23: 破山兄蜀中客。驀劄相逢同門出入。春風別去十八
0536a24: 年。面目儼然頭未白。阿呵呵也難得。不是李次公先
0536a25: 生。那來有者個消息。
0536a26: 鹿門和尚像
0536a27: 清風白雲高山明月。磊落神襟怡然坦率。玉轉珠迴
0536a28: 佛祖言。要津把斷過者難。白棒聲聲作指南。
0536a29: 又
0536a30: 從律入教由教歸宗。一稱義虎一號人龍。眉毛恬惔
0536b01: 拄杖巃嵷。扶起剎竿青嶂裏。白雲坐斷何終窮。
0536b02: 寶慶南大師像
0536b03: 悠然只塊太湖石。坐底閒閒體自寬。三尺竹篦拈在
0536b04: 手。清風凜凜逼人寒。
0536b05: 見月和尚像
0536b06: 髮白顏童眉橫目秀。戒光爍天是大明咒。咦。儼然只
0536b07: 個須菩提趺坐蒲團絕滲漏。
0536b08: 空林大師像
0536b09: 堆堆兀坐老知止。白眼睜睜耐看人。直截口門殊不
0536b10: 管。任他歡喜任他嗔。殊可怪又可親。不知誰是吾知
0536b11: 音。
0536b12: 梵清禪師像
0536b13: 咄者老古錐。清風拂人意。一味喜高閒。望海峰頭寄。
0536b14: 金粟天童聚晤來。三十餘年情不替。而今老大更何
0536b15: 為。彼此依然眼似眉。
0536b16: 法幢藏主肖像請題
0536b17: 天岸寧遠一輪秋碧。大寶在握聲光奚奕。把斷兮離
0536b18: 微。展開兮妙密。春風影裏起春雷。迅耳令人掩不及。
0536b19: 吳萃凡肖像其子侍立
0536b20: 松間屏坐石床寒。無字經兮不耐看。剔起眉毛開兩
0536b21: 眼。宛然分付與郎官。
0536b22: 養拙法姪像
0536b23: 清秋葉落庭前樹。皓月當空影自虛。鼻孔遼天生話
0536b24: 墮。克家之子固如如。
0536b25: 黎太沖居士像
0536b26: 闊目長髯清神古道。韻出儒林衲僧履造。如我意把
0536b27: 柄在手。頂門上日輪杲杲。悠悠坐斷楚陽城。世出世
0536b28: 間揖此老。
0536b29: 道婆小像乞題
0536b30: 者婆子亦奇特也。向山僧討筆墨。雖然不說老婆禪。
0536c01: 豈可與麼便默得。咄。念佛底。識不識手中者串數珠
0536c02: 一百零單八粒。
0536c03: 吳定庵居士像
0536c04: 大好悠悠獨步時。心如墻壁眼如眉。等閒踏著自家
0536c05: 底。便跨虛空背上騎。
0536c06: 張叔平居士像
0536c07: 叔平居士僧無異。只少身披一衲衣。不知何意秋林
0536c08: 下。獨立亭亭喚不歸。
0536c09: 湧泉六可禪師像
0536c10: 化行台嶺已巳多年。末後光明在湧泉。住院草鞋長挂
0536c11: 壁。諸方嘉仰競稱傳。為人處絕廉纖。掌握看看據令
0536c12: 全。
0536c13: 戒初律師像
0536c14: 者個阿師春風滿面。戒月輝輝是渠影現。淡道交情
0536c15: 三十年。今朝冷坐誠難倩。
0536c16: 緇素數禪侶自繪小像請題法偈於頂
0536c17: 匡床兀坐默無言。何止單丁三十年。孤坐一般開化
0536c18: 遠。卓然雪竇一同參。無等上座
0536c19: 讚歎難容個阿師。鬧藍叢裏解垂機。已巳然面目難磨
0536c20: 滅。何待知音更寫眉。印初講主
0536c21: 蒲團一幅即空山。端的那伽大定間。開眼不須彈指
0536c22: 作。和盤生意在容顏。清隱上人
0536c23: 空山片石冷坐忘歸。手中如意一柄兩眼。睜開看誰。
0536c24: 咄咄。莫便隨他去。應觀自己巳底。雪汀上人
0536c25: 氣吞海嶽力荷叢林。肯受佛祖鉗鎚。不落聖凡階級。
0536c26: 坐斷乾坤事未休。畢竟與誰同得失。無凡上座
0536c27: 一叢梅竹一溪雲。指上輪珠歷歷分。惟我獨尊真面
0536c28: 目。乾坤之大與誰聞。張雲臺
0536c29: 鼻直眉橫已巳若知。水邊林下且隨時。掌珠颺得滄溟
0536c30: 裏。自有光輝動四維。王民璽
0537a01: 更無些物眼前橫。一念於中生不生。風味者時描不
0537a02: 就。虛空上下坦然平。李伯凝
0537a03: 手轉輪珠殊好時。長松峭石絕塵機。達人氣宇曾開
0537a04: 拓。自問休容一點疑。張本泉
0537a05: 年深松節已巳摩霄。瘦石閒雲類可調。著個愛閒空觀
0537a06: 士。人生誰似此逍遙。劉子賢
0537a07: 嚴公一片閒田地。翻轉多時雨露新。猶把鋤頭眼律
0537a08: 律。不知有底向誰論。法姪嚴轢
0537a09: 枕流漱石豈尋常。卻是子潛坐有當。斂歛手停看書不
0537a10: 語。莫非為想自家忙。徐子潛
0537a11: 寒山層層白雲寂寂。松聲在耳清風起握。文章滿口
0537a12: 兮王侯可卑。量等虛空兮彭搏算失。正與麼時誰證
0537a13: 明。祖孫坐立何親親。彥函黃公
0537a14: 眉際渾無事。一種閒三昧。晏坐于其中。闍黎何所愛。
0537a15: 松一枝石一塊。展開風月常相對。無飾上人
0537a16: 
0537a17: 
0537a18: 
0537a19: 
0537a20: 雪竇石奇禪師語錄卷十四終
