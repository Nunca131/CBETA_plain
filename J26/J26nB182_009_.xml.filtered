0472b01: 萬如禪師語錄卷第九
0472b02: 嗣法門人行猷等編
0472b03: 書問
0472b04: 與道場山翁和尚
0472b05: 龍池僻處一隅自法幢徙建西吳尚未馳片楮訊候
0472b06: 自媿疏慵歉仄為甚日者聞有孚之窒而惕中不吉
0472b07: 雖先輩主持大法每涉風波矧當末運則偶爾小失
0472b08: 其何損乎至德酷暑蒸逼伏乞為眾珍調臨楮瞻望
0472b09: 不既。
0472b10: 辭天童兩序諸公
0472b11: 前者設供遣使時便以天童龍池二祖庭有不可彼
0472b12: 此去就之理有不得彼此去就之勢何則以先師翁
0472b13: 中興道場且先師脫白明道於此是龍池較天童為
0472b14: 重且大病朽荒亂時冒突艱難支撐到今儻一他往
0472b15: 不保無虞是龍池較天童為難且急茲蒙二法姪冒
0472b16: 暑進山極宜如命茲又違戾出不得已若同門未住
0472b17: 祖庭者諸公可議別請不惟二祖庭兩全而病朽暮
0472b18: 景亦幸暫安感激容有盡乎不悉。
0472b19: 復闇齋黃憲長
0472b20: 雙徑諸師來蒙翰諭極宜領教但龍池是先師翁及
0472b21: 先師道場況山中未寧不可一日離也雙徑祖席甲
0472b22: 於江南非不欲赴請第祖父遺業不可頓棄而興外
0472b23: 慕耳如別請一道大德備者主之則山頭鯉魚重躍
0472b24: 於今日也謹復。
0472b25: 復貳公吳孝廉
0472b26: 前接尊諭并承額書因結制事冗未及裁謝來教白
0472b27: 晝碌碌多屬虛擲惟向晚琉璃光際一坐蒲團少息
0472b28: 塵機非夙於般若中留心曷能如此若論工夫只貴
0472b29: 究明本有本有既明則頭頭皆道不見龐居士問馬
0472b30: 祖云不與萬法為侶者是什麼人祖云待汝一口吸
0472c01: 盡西江水即向汝道士遂大悟輒述偈云心空及第
0472c02: 歸門下既恐虛擲即參箇不與萬法為侶是什麼人
0472c03: 向二六時中四威儀內密密參究刻刻挨拶拶到沒
0472c04: 滋味處越要把定自有到家時節但請深信決不相
0472c05: 賺。
0472c06: 與茹公周詞林
0472c07: 古云心為一身之主若不究明難免輪迴請問閣下
0472c08: 何者是心若善念是心是善非心若惡念是心是惡
0472c09: 非心除此二途將何為心若也不知落處是失其本
0472c10: 矣苟失其本則一動一靜一語一默總是業識茫茫
0472c11: 如何免得輪迴乎閣下靈根夙植道悟機先決不肯
0472c12: 自欺也。
0472c13: 與啟凡金司馬
0472c14: 往年蒙謁天童先師於梅谿又承枉駕如庵不獲面
0472c15: 聆清誨至今耿耿大兵以來江山迢遞道路梗塞況
0472c16: 埜衲所居僻處雖雲水進山切訊起居然無的耗近
0472c17: 聞高遷北上忻慰殊甚方今祖道垂秋法門衰替諒
0472c18: 閣下堅持願力始終不忘靈山付囑庶佛法得以稍
0472c19: 振爾不宣。
0472c20: 與上慎戴給諫書
0472c21: 前者聞門下不忘靈山付囑發大願心脩荒山志并
0472c22: 撰碑記此固山野素心況是千古不朽勝功德門下
0472c23: 成之亦即千古不朽矣今粗定稿大約倣天童志款
0472c24: 例稍省之茲遣自立禪人一併齎上蓋門下識高見
0472c25: 遠不在山野忉怛凡禪林法席惟主持演法為正餘
0472c26: 不繁贅亦猶人王法王之所以一致也但名公巨鄉
0472c27: 騷人韻士遊覽本山有題詠者亦煩採入且龍池從
0472c28: 未有志於叢林關係非淺淺諒妙致清裁自為法門
0472c29: 經畫周到使一言重於九鼎耳。
0472c30: 與彙旃高學憲
0473a01: 佛法至要即常住真心也人若昧之日用無非妄想
0473a02: 但妄想不實便流轉無窮門下不昧夙因自能見徹
0473a03: 法源二六時中皆妙用矣。
0473a04: 與爾采馬進士
0473a05: 門下與般若有大因緣且用心堅猛自有到家消息
0473a06: 第此事只貴言外知歸不許言中取則所以達磨西
0473a07: 來不立文字語言直指人心見性成佛若落言句必
0473a08: 在意地思惟古人呵為鬼家活計諒門下自能見徹
0473a09: 豈在埜衲多囑。
0473a10: 復周振伯居士
0473a11: 來教云見老和尚始知有最上乘事昨問及主人公
0473a12: 殊覺茫然又欲埜衲開示方便入門埜衲所問主人
0473a13: 公者即方便開示也但於茫然處畢竟討箇下落拶
0473a14: 到一旦豁然便知入門已久若別有方則是畫蛇添
0473a15: 足矣。
0473a16: 與黃復仲居士
0473a17: 居士第於埜衲一指處知得落處便見得孔子與釋
0473a18: 迦同箇鼻孔出氣子韶云學佛然後知儒豈虛語哉。
0473a19: 與石渠吳督學
0473a20: 若論此事固人人本具箇箇不無蓋緣背馳已己久非
0473a21: 是一番親證終為自欺方寸亦無寧貼惟在猛力直
0473a22: 前不明白越要明白越要明白越不明白拶到結角
0473a23: 羅紋無有轉身之處盡力一挨忽然卒地斷爆地折
0473a24: 便有通天活路即是到家消息也。
0473a25: 復清伯黃居士
0473a26: 來教云恨鈍根未能撥塵見佛清夜躊躇惟有揮淚
0473a27: 此極真切之言也但未躊躇未揮淚已巳前回觀是甚
0473a28: 麼光景若於此覷得透不須撥塵自然萬象之中獨
0473a29: 露矣。
0473a30: 復光倩顧居士
0473b01: 接手教足徵居士於本分事苦心有年矣每呈見處
0473b02: 皆途中事非到家消息即最後見處似屬本分未到
0473b03: 本分田地何也此乃極則依通見解耳秪如靈雲偈
0473b04: 云自從一見桃花後直至如今更不疑玄沙云諦當
0473b05: 甚諦當敢保老兄未徹在且道那裏是他未徹處若
0473b06: 向者裏下得一轉語諦當山埜方肯豎搖頭耳。
0473b07: 真讚
0473b08: 觀音
0473b09: 大士持數珠惟念觀音佛云何不念他與己巳無干涉
0473b10: 普示諸群迷咸令自悟徹廣大慈悲心千江正落月
0473b11: 須菩提
0473b12: 衣紅頂雪手捉杖藜行而復立不涉山谿善能解悟
0473b13: 真空旨無礙觀瞻東與西
0473b14: 初祖
0473b15: 廓然不識露寒光掃盡煙雲寧八荒罕遇知音空自
0473b16: 悵蕭蕭一葦渡滄浪去梁國歷魏邦贏得兒孫滿大
0473b17: 唐
0473b18: 又
0473b19: 梁皇殿上道不識少室峰前又狼藉卻將皮髓妄披
0473b20: 分隻履西歸何自迫若言直指於單傳大似晴空轟
0473b21: 霹靂
0473b22: 天童密老和尚
0473b23: 嚴威面目沒人情坐斷乾坤孰敢親棒下擊開千聖
0473b24: 眼拂尖點處悉通津曹源流脈將枯涸太白波濤復
0473b25: 大興幸我昔年不沾滴也無歡喜也無嗔
0473b26: 又
0473b27: 拈條白棒直截痛快掃盡魔風掀翻佛界高坐天童
0473b28: 道聞海外起臨濟宗古今獨邁
0473b29: 唐京堂像諱世濟
0473b30: 不盡虛空妙性中輪珠隨處露真風蒼松怪石西來
0473c01: 旨一句無言萬法宗
0473c02: 朗涵吳孝廉行樂圖
0473c03: 古云尺壁易求千丈石黃金難買一生閒若如此看
0473c04: 來盡世間人直忙到老欲覓半刻閒了不可得茲朗
0473c05: 翁老居士青桐樹下四緣石上兀坐閒閒逍遙自得
0473c06: 詎可以黃金買耶龍池老僧忍俊不禁遂援毫以書
0473c07: 此
0473c08: 李次公放牛圖
0473c09: 脅下無字鼻上無繩谿山雲月信步騰騰
0473c10: 若蕉老師像
0473c11: 天地為廬據坐匡床身無遮障常飄戒香輪珠百八
0473c12: 一任滄桑
0473c13: 木子知藏小像
0473c14: 一人自牧一頭牛空闊谿山信步遊大樹陰森日色
0473c15: 少牽回放去在繩頭天地變我何愁蓑衣箬笠賣風
0473c16: 流忽然扯斷娘生鼻拍手呵呵笑不休
0473c17: 吳九蓬頭小像
0473c18: 若道寸絲不挂卻也穿條犢鼻若道衣冠俱整大半
0473c19: 身又露出山僧亦不管伊幻仙幻佛幻山幻水幻人
0473c20: 物且問渠緣何把父母未生前底面目如此狼藉
0473c21: 鑑虛上人請
0473c22: 蒲團默坐究無生三際無從萬法新鑑得虛空脫落
0473c23: 地長年松石伴閒身
0473c24: 六休侍者小像
0473c25: 一根返源六根解脫一念無生萬緣休息蒲團兀坐
0473c26: 無依面目分明漏洩
0473c27: 自讚
0473c28: 印虛猷西堂請
0473c29: 面上慈悲胸中荊棘拈條白棒問著劈脊貧底富有
0473c30: 餘富者貧徹骨若恁般為人豈可作標格咄
0474a01: 永泰模首座請
0474a02: 者漢無准的人天皆罔測或時拈條白棒敲出虛空
0474a03: 骨髓或時鼓兩片唇皮說破從前消息未見面時價
0474a04: 逾連城見面後分文不值平生杜撰莫窮安可以為
0474a05: 軌則
0474a06: 鐵關能西堂請
0474a07: 一句當天聖凡莫測分付西堂以此為則
0474a08: 古帆楫首座請
0474a09: 一句全提人天罔測一機纔展魔外絕跡截斷從上
0474a10: 葛藤樁指出當人本烜赫分付古帆楫首座權衡佛
0474a11: 祖為標格
0474a12: 佛可式首座請
0474a13: 佛佛授手祖祖傳心龍池老漢無法與人導迷親切
0474a14: 句一棒一條痕
0474a15: 中明恭西堂請
0474a16: 者箇村僧嗔喜難必喜時彌勒世尊讓他一頭地嗔
0474a17: 時阿修羅王伎倆都打失喫佛祖茶飯翻佛祖窠窟
0474a18: 禪道無些些問著棒劈脊
0474a19: 智菴寧堂主請
0474a20: 百丈付禪板溈山送拄杖仔細檢點時彼此成鹵莽
0474a21: 龍池老禿奴從來沒兩樣一句截流機千聖絕伎倆
0474a22: 介為舟維那請
0474a23: 者阿師佛不讓接方來一條杖擬思量攔腮掌使其
0474a24: 獨露本顏豈許依稀相像或時展出與人看大似虛
0474a25: 舟泛波上
0474a26: 箭機敏首座請
0474a27: 機發如箭箭發似機機箭兩忘佛祖難知恁般持去
0474a28: 衣錦而歸
0474a29: 介石登西堂請
0474a30: 者箇漢莫說他人不識和自己亦不識真實告報與
0474b01: 人家私盡底狼藉登上座莫信渠便是從上軌則
0474b02: 楚水古知客請
0474b03: 吳山歷歷楚水滔滔老僧面目現在豈用蘸墨揮毫
0474b04: 恁麼持去待看平地起波濤
0474b05: 曇舸麟上座請
0474b06: 龍池老漢難可測量隨機說法原無定向棒頭擊處
0474b07: 絕商量佛來魔來總不讓
0474b08: 靈玄鼎西堂請
0474b09: 者漢從來曾不別雖然說法弗動舌掀翻玄要不留
0474b10: 蹤日應群機竟無竭
0474b11: 明初復侍者請
0474b12: 一明箇事復還本初老僧面目即此無餘恁麼傳去
0474b13: 歷劫如如臨濟正脈自然屬渠
0474b14: 響谷徹副寺請
0474b15: 耀古騰今者著子佛祖以此導群生龍池老僧即不
0474b16: 然惟將拄杖指迷津殺活縱橫無準的者些活計自
0474b17: 超倫
0474b18: 大博乾知藏請
0474b19: 曠劫只者箇所貴自擔荷量廓包乾坤惡風瞥爾過
0474b20: 道人氣岸能如斯說甚西來老達磨
0474b21: 自立惠知客請
0474b22: 者老漢只貴自成自立那許倚牆摸壁臨機殺活縱
0474b23: 橫千聖有所不及
0474b24: 石航英侍者請
0474b25: 者阿師面上慈悲心中不善好肉剜瘡以貴為賤說
0474b26: 禪如扇揮風覓時絲毫不見家業原無多子六月常
0474b27: 飛雪霰
0474b28: 素嚴淵侍者請
0474b29: 月明簾外單提向上一關紫羅帳裏撒出七珍八寶
0474b30: 棒頭敲出玉麒麟獅象狐狼通踏倒
0474c01: 松若昭書記請
0474c02: 千聖頂一著龍池用處出格直使伎倆頓空佛祖
0474c03: 亦難湊泊難湊泊一任填溝與塞壑
0474c04: 不惑慧知客請
0474c05: 者箇老漢截斷兩頭關中道亦不守戒定慧弗修貪
0474c06: 嗔癡儘有滅卻臨濟宗打殺子湖狗當陽一喝如雷
0474c07: 嚇得崑崙倒走
0474c08: 午明旭侍者請
0474c09: 老漢用處卻別懶把葛藤饒舌棒如雨點喝如雷英
0474c10: 俊衲僧當下決
0474c11: 古鏡符知客請
0474c12: 閒看青山消白晝長天萬里一虛空水雲接踵來參
0474c13: 問棒下令伊省舊容
0474c14: 覺天文知客請
0474c15: 拈條白棒豈論疏親問著便打令渠自醒時人若問
0474c16: 何知識向道龍池微老僧
0474c17: 愍生念上座請
0474c18: 巍然而坐絕商量體露真風歲月長問著烏藤劈脊
0474c19: 摟使伊永劫不能忘
0474c20: 曦崑玉維那請
0474c21: 從來沒伎倆豈用別商量夙具靈根者直下便承當
0474c22: 咄
0474c23: 廓堂遍維那請
0474c24: 老漢太無狀佛祖不肯讓沒法與水雲問著劈脊杖
0474c25: 恁麼稱宗師詎堪為牓樣
0474c26: 古鑑彰維那請
0474c27: 老僧不打葛藤禪向上玄關非口宣掃盡諸般錯知
0474c28: 解棒頭直指未生前
0474c29: 斷疑果侍者請
0474c30: 巍坐禹門院裏向上全提正令直教草偃風行千聖
0475a01: 到來難近
0475a02: 大木訓知藏請
0475a03: 面上慈悲嗔怒少臨機殺活絕思惟縱饒鐵額銅頭
0475a04: 漢到此無能措一詞
0475a05: 文弱盈知藏請
0475a06: 坐斷乾坤絕較量一輪紅日湧扶桑草鞋走殺參玄
0475a07: 士贏得虛名眾口揚
0475a08: 永如齡知客請
0475a09: 雪頂龐眉一老僧惟將者著指當人橫拈麈尾巍然
0475a10: 坐萬象森羅盡作賓
0475a11: 爾初正侍者請
0475a12: 據坐胡床全體顯現賓主驀相逢驅雷掣電或時飽
0475a13: 飯拽杖遊倒騎三門走佛殿
0475a14: 卓菴岳知客請
0475a15: 卓然而立便是家菴箇中一著不落言詮我真亦復
0475a16: 如是直須恁麼流傳
0475a17: 若水由知藏請
0475a18: 者漢曾無別伎倆徹骨徹髓一條杖直饒佛來與祖
0475a19: 來劈脊攔腮亦不放堪笑恁麼樣阿師也有人來描
0475a20: 供養
0475a21: 大歇芳西堂請
0475a22: 無歇之歇是大歇臨機縱奪活鱍鱍老僧拄杖亦如
0475a23: 然點著當人頂眼豁頂眼豁十方世界等聚沫
0475a24: 閒雲海知藏請
0475a25: 終日閒閒地如雲常在山有時飛出谷一雨潤塵寰
0475a26: 老僧亦復爾提持向上關當機直下薦自此絕追攀
0475a27: 咄
0475a28: 法海涯知藏請
0475a29: 禹門無法說拄杖如龍活掃盡葛藤禪當機直下決
0475a30: 直下決任施設法海滔滔天樣闊
0475b01: 潛輝銘副寺請
0475b02: 拙守龍池無法可傳水雲參叩驀面麤拳
0475b03: 化中慶書記請
0475b04: 者漢有時風行草偃逼塞虛空有時珠回玉轉迥絕
0475b05: 羅籠揭露人天眼目恢張佛祖家風
0475b06: 文裕衡知藏請
0475b07: 虛空內擦骨閃電中穿鍼佛祖不能測降斯窺無門
0475b08: 且道何人境界便是龍池老僧
0475b09: 衡世融知客請
0475b10: 面有慈悲胸無岸畔斬盡廉纖直指舊案南山起雲
0475b11: 老僧亦復爾提持向上關當機直下薦自此絕追攀
0475b12: 噙
0475b13: 法海涯知藏請
0475b14: 禹門無法說拄杖如龍活掃盡葛藤禪當機直下決
0475b15: 直下決任施設法海滔滔天樣闊
0475b16: 潛輝銘副寺請
0475b17: 拙守龍池無法可傳水雲參印驀面麤拳銘副寺悟
0475b18: 機先奪得驪珠光燦爛須教他日耀中天
0475b19: 化中慶書記請
0475b20: 者漢有時風行草偃逼塞虛空有時珠回玉轉迥絕
0475b21: 羅籠揭露人天眼目恢張佛祖家風年來老大成疏
0475b22: 懶擔荷吾宗有化中
0475b23: 文裕衡知藏請
0475b24: 虛空內擦骨閃電中穿鍼佛祖不能測降斯窺無門
0475b25: 且道何人境界便是龍池老僧
0475b26: 野菴智知藏請
0475b27: 龍池家風無別麈尾橫拈漏洩當機若也擬思量一
0475b28: 條拄杖驀頭楔其人更或未知音問取野菴為汝決
0475b29: 衡世融知客請
0475b30: 面有慈悲胸無岸畔斬盡廉纖直指舊案南山起雲
0475c01: 北山雨遍箇是阿誰龍池老漢
0475c02: 唯一宗上座請
0475c03: 者漢生來最倔強舌根不動惟用杖截斷聖凡差別
0475c04: 蹤直指靈機更無上行宗但恁持將去是則名為真
0475c05: 供養
0475c06: 瑞明震知藏請
0475c07: 瑞明傳我真我真難思議有時滿面嗔有時卻慈悲
0475c08: 雲水來參問不惜兩行眉徹骨徹髓一條棒直指當
0475c09: 人毋自欺
0475c10: 孔聞熹上座請
0475c11: 龍池老漢別無所長赤心為人一條拄杖直截當機
0475c12: 豈容依傍熹公熹公堪作榜樣
0475c13: 體圓足知客請
0475c14: 句中全殺活棒下洩玄微不用纖毫力令人勿自欺
0475c15: 勿自欺龍池老僧直指歸
0475c16: 相隱伊上座請
0475c17: 說法不動舌處處露真風伶俐衲僧見便知個事同
0475c18: 相隱描我像我像實難窮一任持將去相逢話此宗
0475c19: 逸叟高侍者請
0475c20: 巍然默坐絕多岐日應群機不落思天童傳得臨濟
0475c21: 旨龍池用處沒支離沒支離許誰知如此持將士真
0475c22: 我克家兒
0475c23: 自謙讓侍者請
0475c24: 日面佛月面佛二六時中活鱍鱍一句當天百萬門
0475c25: 杖拂未拈已巳漏洩已巳漏洩老僧不用重饒舌
0475c26: 懷玉侍者請
0475c27: 可笑者漢曾無有伴指點當機出身白汗疊疊青山
0475c28: 不去觀巍巍端坐空王殿
0475c29: 德藏直歲請
0475c30: 無量劫來翻覆的的不離者箇德藏直下承當坐斷
0476a01: 千般蹉路
0476a02: 月映典座請
0476a03: 者漢戒定慧弗修貪瞋癡具足言言掃盡葛藤棒棒
0476a04: 打人見血月映典座合應知打刀須用并州鐵
0476a05: 密音侍者請
0476a06: 只者便是曾無兩樣坐斷千聖頂更靡有上或時
0476a07: 放開一線迥絕遮障若問父母未生前直使當機喫
0476a08: 拄杖
0476a09: 達心副寺請
0476a10: 赤手提持曾無揀擇直指當機復還故宅一句當陽
0476a11: 孰敢親殺活縱橫自出格咄
0476a12: 張子才居士請
0476a13: 描我像求我讚讚得親只一半若也必欲十分真識
0476a14: 取當人舊公案
0476a15: 
0476a16: 
0476a17: 
0476a18: 
0476a19: 
0476a20: 萬如禪師語錄卷第九
