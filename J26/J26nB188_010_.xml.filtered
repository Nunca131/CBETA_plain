0786c01: 入就瑞白禪師語錄卷之十
0786c02: 明住天台護國寺嗣法門人寂蘊編
0786c03: 法語
0786c04: 示唐祈遠居士
0786c05: 欲出塵勞斷生死而證無上菩提者必須參扣話頭
0786c06: 而期妙悟也所言話頭者即自己巳本地風光歷歷孤
0786c07: 明不可絲毫間斷古云暫時不在如同死人要念茲
0786c08: 在茲如此做去或三年五年十年二十年打成一片
0786c09: 人法俱空偷心淨盡露裸裸赤灑灑如明鏡當臺物
0786c10: 來斯鑑來無所粘去無存跡不執留不計憶任運騰
0786c11: 騰覓絲毫起滅之相了不可得此時方喚作大光明
0786c12: 藏也雖然如是須知更有向上一竅在且道如何是
0786c13: 向上一竅石女懶畫眉木人呵呵笑。
0786c14: 示張我復居士
0786c15: 道本現成仁者自昧但向己巳求莫從他覓何也蓋人
0786c16: 人腳跟下一著子本來現成二六時中放光動地輝
0786c17: 騰古今無有間然良由眾生迷背自己巳光明循諸聲
0786c18: 色念念攀緣無有停息曾不自知故稱為迷也公等
0786c19: 既已巳知非必須發勇猛心立金剛智二六時中但扣
0786c20: 已巳而參密密孜孜看這見色聞聲生心動念妄相攀
0786c21: 緣屙屎放尿拖著死屍行的畢竟是個何物從無始
0786c22: 以來至於今日還有第二人耶還有第二念耶若無
0786c23: 第二人第二念可見秪是自己巳一段光明何不如此
0786c24: 著眼承當個事免向外求窮劫無有得時轉求轉遠
0786c25: 也如此見得透信得及此但秪是今世門頭古人喚
0786c26: 作弄光影漢須知更有空劫已巳前一著子聲色之所
0786c27: 不到者古人所謂無聲無臭此也誠能離卻聲色至
0786c28: 於靜悄悄虛寂寂露裸裸時自然與他相應不然光
0786c29: 陰易度時不待人努力努力。
0786c30: 示笥石禪人
0787a01: 迥然獨露不用尋思湛海圓澄森羅隨映剎那忘炤
0787a02: 瞥爾情生智境睧曚白雲萬里直須向隨緣應用處
0787a03: 拄定腳跟不昧絲毫看是何物忽然摸著自己巳鼻孔
0787a04: 打翻舊日家風一段光明始能常在○會麼朔風滿
0787a05: 地霜花巧凍日和光澹蕩行。
0787a06: 示胡內生
0787a07: 家國無常身勢幻夢念念遷謝不暫停留學道之人
0787a08: 惟在決志透徹祖師巴鼻洞見聖賢心肝作一個頂
0787a09: 天立地大丈夫漢也若要作此一大丈夫漢二六時
0787a10: 中不被聲色轉不被名譽縛莫苦飢寒勿受利養秪
0787a11: 究己巳事為懷切參為念雖與眾同處不與眾同流切
0787a12: 切孜孜綿綿密密忽爾相逢平生慶快到此方知聖
0787a13: 賢佛祖也生死與涅槃也才智也文學也是甚麼爛
0787a14: 狗污始覺本來無一事也勉之勉之。
0787a15: 示躍雲禪友
0787a16: 一躍而登青雲至也雖至涅槃義天不可坐卻直須
0787a17: 轉身離位亦不可住於這邊雖聞聲見色亦不可分
0787a18: 別青黃好反應物現形如水上胡蘆相似圓陀陀活
0787a19: 潑潑轉轆轆底無有絲毫住著方能妙運無窮也若
0787a20: 如此行去三二十年自然煩惱不能縛生死不能拘
0787a21: 捧足既無路潛覷豈有門閻羅老子雖有供養亦無
0787a22: 處施設古云那邊不坐空王殿豈肯耘田向日輪然
0787a23: 雖如是更須知有向上一著子始得欲知向上一著
0787a24: 麼鑑湖明月映爐嶽白雲封。
0787a25: 示隱頤禪人
0787a26: 皖城僧隱頤設齋懷香入室求開示師打一竹篦云
0787a27: 會麼頤曰不會師又打一竹篦云會麼曰不會師云
0787a28: 不知痛癢漢頤悲淚乞求微細開示師云求開示底
0787a29: 是甚麼人曰不知師云即此求開示者當下是汝自
0787a30: 己巳本來面目亙古亙今先天地不生後天地不滅經
0787b01: 中所謂不生不滅二六時中了了常知心心無間色
0787b02: 經眼即知青黃赤白聲歷耳即知鐘鈴鑼鼓氣入鼻
0787b03: 即知香臭腥羶味入舌即知甜酸苦辣觸入身即知
0787b04: 冷煖澀滑意思法即知過未善惡現現成成絲毫不
0787b05: 昧為甚麼不自領略返向他求也頤曰若如此者莫
0787b06: 認識心乎師即喚云隱頤頤即應諾師云是識耶是
0787b07: 真耶頤曰弟子愚昧不知乞求和尚說破師云古人
0787b08: 道佛法不離穿衣吃飯處屙屎放尿處迎賓待客處
0787b09: 生心動念即不是了也汝不生心不動念喚一聲應
0787b10: 一聲且道不是汝本來面目是個甚麼此處不可喚
0787b11: 作識也頤曰若然者識與真何所分乎乞垂指示師
0787b12: 云見色聞聲歷歷孤明不生分別者曰真曰智生心
0787b13: 動念思量分別者曰妄曰識所以云生心動念即不
0787b14: 是也頤曰蒙和尚慈悲開示若恁麼則大煞現成云
0787b15: 何又說參話頭做工夫師曰秪為分明極翻令所得
0787b16: 遲只為你不信所以教你參話頭做工夫做來做去
0787b17: 做到結角羅紋處偷心淨盡忽爾觸著自己巳本來面
0787b18: 目方始信得及也你若當下肯信何用許多週遮與
0787b19: 他三二十年做工夫信的總是一般三世諸佛出來
0787b20: 只要人信自心是佛所以云一切眾生皆具如來智
0787b21: 慧德相又云一切眾生皆證圓覺又云汝等所行是
0787b22: 菩薩道豈不直指爾耶又臨濟曰道流即此歷歷孤
0787b23: 明聽者聞者是汝自己巳佛更莫外求馬祖曰即心是
0787b24: 佛又僧問歸宗如何是佛宗曰即汝便是僧曰如何
0787b25: 保任宗曰一翳在眼空花亂墜何其直捷何其現成
0787b26: 豈非要人直下信去也頤曰蒙和尚委曲開示弟子
0787b27: 信得及怎柰無始已巳來妄想流注何師云汝喚甚麼
0787b28: 作妄想古人云識得不為冤曾非別人羅山問巖頭
0787b29: 起滅不停時如何頭云是誰起滅當知妄想全體是
0787b30: 個自己巳若人識得心大地無寸土何塵境之有哉汝
0787c01: 今於妄想既不能全體擔荷當以智力治之一觀妄
0787c02: 想當體全空了不可得一於妄想起時莫生厭心斷
0787c03: 他心亦莫隨順他去古云但有念起即莫隨之則久
0787c04: 久工夫純熟自然成一真法界矣勉之頤作禮再叩
0787c05: 而退。
0787c06: 示鏡愚禪人
0787c07: 今時住靜者或以偷安躲懶為事者或哄幾個齋公
0787c08: 齋婆以過日者或孜孜於茶筍山花以營為者皆非
0787c09: 道人之所為也汝當發大志奮大勇猛以本分事為
0787c10: 念飲食衣服助道而已巳若可消遣即休不必苦勞身
0787c11: 心虛度歲月學彼不唧溜者但自知足即是富貴古
0787c12: 所謂憂道不憂貧也爾其勉之。
0787c13: 示存焉禪人
0787c14: 學道之人將心地打點得乾乾淨淨不留一絲毫雜
0787c15: 念則真心之所存焉若有一毫之念而起者則蓋覆
0787c16: 自心為障為礙昏沉暗昧真體何繇而得明潔也若
0787c17: 真心存則定水清慧鑑朗萬象莫能逃其形生佛莫
0787c18: 能隱其質昭昭然物來無所粘迥迥焉物過不留跡
0787c19: 寂靜孤圓卓爾象表豈三世十方之所間隔者哉。
0787c20: 示離愚禪人
0787c21: 天人執有愚也二乘墮空愚也菩薩住於中道愚也
0787c22: 等覺菩薩有微細所知并極微細所知愚也衲僧有
0787c23: 禪道佛法見知逮機鋒轉語向上向下全提半提總
0787c24: 皆愚也佛雖五住究盡二死永亡以法界海慧炤了
0787c25: 諸相猶如虛空若見量未脫此亦愚也且道作麼生
0787c26: 得離愚去咦三腳香爐騰過海無毛鷂子撲天飛。
0787c27: 示恒闃禪人
0787c28: 雪關云鏡愈磨而光愈現古人云打破鏡來與汝相
0787c29: 見又作麼生若向這裏會得方好參禪可吃崆峒手
0787c30: 中痛棒不然則踏破鐵鞋無覓處徒勞磨煉費工夫。
0788a01: 示曹自悅居士
0788a02: 僧問趙州狗子還有佛性也無州云無但恁麼看去
0788a03: 因甚道無不得作有會不得作無會但只提一聲無
0788a04: 又恁麼看定行亦如是坐亦如是動靜閒忙亦如是
0788a05: 參來參去忽爾地一聲看破無字捉敗趙州則不
0788a06: 被天下老和尚舌頭所瞞曹公還識無字落處麼遍
0788a07: 地霜花美朔風夜正寒。
0788a08: 法偈
0788a09: 示久默首座
0788a10: 直上峰頭腳步寬全身拶入骨毛寒一日關山開霽
0788a11: 色鵲躍蘆花心自安
0788a12: 示嘯雲西堂
0788a13: 習靜從來稱小節弘揚正法分當為宗綱能續家風
0788a14: 盛始是超群佛祖兒
0788a15: 示惠斯書記
0788a16: 如來根本慧有無俱不立會得個中意鐵毬水上踢
0788a17: 示朗然上座
0788a18: 混不得類不齊折角泥牛碧天飛有時撞入乾城裏
0788a19: 帶水和泥指路迷
0788a20: 示本珠監院
0788a21: 鑑湖一輪月發揚佛壟春百花齊放處大地喜吟吟
0788a22: 示破暗侍者
0788a23: 如來淨慧燈能破眾生暗大地悉光明燄燄無窮盡
0788a24: 示起元侍者
0788a25: 淨體本無生緣生皆如幻如幻非生滅當處真元者
0788a26: 示元潔侍者
0788a27: 元妙寂淨潔徹無瑕橫亙十方瑩然應物
0788a28: 示仁亭闍黎
0788a29: 三世圓明十方不隔一念萬年是真實說有即是無
0788a30: 無即是有陽焰水波阿誰過咎我即是渠渠即是我
0788b01: 恁麼會得山花朵朵塵境莫隨智炤勿立空空蕩蕩
0788b02: 一輪杲日
0788b03: 示陳道人
0788b04: 英雄丈夫特發大志看個話頭決非容易造進其心
0788b05: 莫中路退晝夜六時忿然精銳見色聞聲切莫縱意
0788b06: 切切孜孜急著眼覷努力真誠忽然瞥地大地山河
0788b07: 一光現瑞裸裸現現絲毫不昧當此之時再進一步
0788b08: 向上一機諸佛亡示頃爾翻身山河粉碎咦半夜鷺
0788b09: 鷥飛入海天曉烏鴉上帝畿
0788b10: 示吉先邢居士
0788b11: 英勇丈夫特發大志禪宗須參儒宗須契氣宇如王
0788b12: 頂天立地切切孜孜單明此事二六時中勿得虛棄
0788b13: 以悟為期以了為畢惡境當前無得縱意順境臨頭
0788b14: 亦莫隨去順逆皆空必如是覷看破源底即這個是
0788b15: 奮然一揮三千俱備石女觀花木人遊戲三教心宗
0788b16: 一言已巳蔽
0788b17: 示復初堂主
0788b18: 既復其初須超其後初後俱超一心可透森森萬象
0788b19: 彼彼無咎陝陜府鐵牛撞倒古路更問如何三十竹就
0788b20: 示素朴闍黎
0788b21: 自性清淨純素無瑕朴實行去到法王家有亦不立
0788b22: 無亦不拘森羅萬象亦任其舒雲行雨至水到渠成
0788b23: 棒喝交馳機用皆能
0788b24: 示侍者舒光
0788b25: 淨裸裸原無縫鏬赤洒洒周遍大千打破舊時精魂
0788b26: 石女解駕鐵船
0788b27: 示啟元禪人
0788b28: 大丈夫須立志圓頂方袍非容易努力精勤莫暫停
0788b29: 時時參扣西來意鳶飛魚躍顯真機咳唾掉臂秪這
0788b30: 是莫放寬不可住做到水窮山盡處翻身直過故家
0788c01: 鄉三腳鯰魚爬上樹
0788c02: 示懷止禪人
0788c03: 參禪人須猛烈緊作工夫莫放缺行住坐臥用心追
0788c04: 急急要拿這個賊若聞聲若見色此是禪家好時節
0788c05: 一念相應捉敗渠凡聖兩途一齊歇
0788c06: 示審可禪人
0788c07: 汝來參我已巳多年只為心頭未了然克苦三冬明道
0788c08: 德辛勤九夏究禪源水中捉月何曾有鏡裏觀花未
0788c09: 可拈識破祖師言外意方知石女唱囉嗹
0788c10: 示如安知客
0788c11: 吾宗細密欲知初莫效時流鹵莽居保養深藏毛羽
0788c12: 健鵬程九萬任如如
0788c13: 示張望百之東山坐禪
0788c14: 心本無東西地卻有南北君今此一行須奮大猛烈
0788c15: 撐起兩莖眉牙關咬作鐵捏定金剛拳要拿這個賊
0788c16: 莫向動中求莫向靜中得孜孜只麼尋密密心莫歇
0788c17: 忽爾心境如此是好時節撒手再前進上關打教徹
0788c18: 和贓捉敗渠烏鴉頭戴雪
0788c19: 示慧然禪人
0788c20: 汝求警策工夫莫歇放下身心一塵不立密密綿綿
0788c21: 看是何物莫往有邦休住無國但恁麼去風清月白
0788c22: 忽爾掀翻證龜成鱉更問如何青山羅列
0788c23: 示自愚慧知客
0788c24: 撇卻聰明智慧佛道祖道齊傾但秪飢來吃飯管甚
0788c25: 五位功勳做個死人有氣觸著即便翻身風起自然
0788c26: 樹動何存劫外而今若能如是行去自愚著著知音
0788c27: 咦葉落梧桐處露珠墜地時
0788c28: 示慧日禪人
0788c29: 自心智慧猶如杲日普炤萬方無處不悉光明煥赫
0788c30: 圓滿無欠觸著磕著法法周遍不用管帶亦勿動念
0789a01: 應物虛明事事成現若外追求古佛難見
0789a02: 示世調禪人禪淨不二
0789a03: 禪不自禪因心而禪土不自土因心而土偏執其禪
0789a04: 見之不圓偏執其土心之染漏禪土齊修九品優游
0789a05: 禪土齊蠲彌陀現前無量壽佛不帶名言
0789a06: 示顧鏡滄居士
0789a07: 寵辱鏡中花恩情水上燄爾今識破渠惟道能堪羨羡
0789a08: 急早做工夫從緣恁麼薦孤明絕意想個裏常時現
0789a09: 驀忽露真機虛空解掣電
0789a10: 示魏淨玉閔淨道二居士
0789a11: 自心本無瑕貪嗔癡有染揮除這三毒急早尋方便
0789a12: 看個趙州無工夫急如箭閒忙動靜間要打成一片
0789a13: 時中露裸裸未嘗掛絲線捉敗老趙州方知轢鑽
0789a14: 本來常清淨何曾有染玷
0789a15: 示不溢維那
0789a16: 百川入海何曾滿萬象含空豈有抑況復吾心包太
0789a17: 虛從今亙古元非溢
0789a18: 示位中書記
0789a19: 參禪不重有諸新揭盡根源始得真撒手歸家無所
0789a20: 事泥牛吼破碧天春
0789a21: 示盤銘禪人
0789a22: 提起話頭莫放寬綿綿密密要勤參昏沉不可容他
0789a23: 入妄想來時掃蕩完歷歷孤明是甚麼夏天暑氣逼
0789a24: 人寒
0789a25: 示西航禪人
0789a26: 披雲當衲走諸方撥草瞻風意氣昂拈卻君臣言外
0789a27: 會掃除空有個中彰主賓相見應回互父子投機謾
0789a28: 度量縱使門庭如鐵壁輕輕一拶徹當陽
0789a29: 示持印禪人
0789a30: 活潑圓明非中非外運水搬柴燒火切菜秪這便是
0789b01: 幻然皮袋更問如何漆桶不快
0789b02: 示玄所禪人
0789b03: 歷歷分明處時人幾個知爾今玄會得所用絕思惟
0789b04: 示觀初禪人
0789b05: 此心纔肇觀初成覿面全提露本真一段光明無住
0789b06: 處依然石女過西秦
0789b07: 示完初禪人
0789b08: 信手拈來妙入神偷心淨處露家珍荒田不簡無非
0789b09: 草月印寒潭玉兔陳
0789b10: 示堂中禪者
0789b11: 一個話頭牢把持精勤努力莫依稀磬魚擊處忘能
0789b12: 所觸破珊瑚樹上枝
0789b13: 示乞食
0789b14: 從來托缽有來繇佛語阿難依佛儔重示古規登聖
0789b15: 徑門門粒粒可皆周
0789b16: 示古柏禪人
0789b17: 參禪者莫外求好向自心覓蹤繇言談語句非他物
0789b18: 動靜施為到處周離計著沒羈留一顆摩尼映碧秋
0789b19: 示梵僧大海
0789b20: 航海沖波十萬程名山親謁契無生杖頭腳底渾非
0789b21: 礙踏遍煙霞我獨尊
0789b22: 示眾旨趣偈因中也設問眾荅之不愜師意故
0789b23: 書偈示眾曰
0789b24: 秪因日起明中暗原為月落暗中明須知明暗元無
0789b25: 二只因起落暗明形
0789b26: 中也呈偈師亦荅之曰
0789b27: 敲唱俱行覿體賒明暗雙臨驗作家若是門前坐草
0789b28: 客安知殺活事無涯
0789b29: 示婁居士因士問如何是主人公師以香几擊
0789b30: 之復示偈曰
0789c01: 拈香示處要君知覿面何嘗有是非六九梅花春色
0789c02: 露秋深黃菊綻東籬
0789c03: 示金貞度居士因士問趙州八十猶行腳只為
0789c04: 心頭未悄然如何得悄然去師云恁麼行來亦
0789c05: 非鬧復示偈曰
0789c06: 居士問我悄然事恁麼行來亦非鬧舉處分明向上
0789c07: 關誰能更守於常道
0789c08: 示謝玄中居士
0789c09: 玄途休住足中道不須安會得個中意泥鰍上竹竿
0789c10: 和魏東曉居士偈
0789c11: 兩忘淨穢亦非中聲色繇來樹過風個裏虛明全體
0789c12: 露泥牛夜半撞金鐘
0789c13: 示黃蜃濤居士
0789c14: 富貴貧窮一蜃樓莫將心識苦追求須從今日親明
0789c15: 破好向如心道地遊
0789c16: 示長興眾居士
0789c17: 提起話頭莫放寬綿綿密密要真參昏沉抖擻當精
0789c18: 彩妄想輕清勿鹵憨執有魔王堪作隊隨無窮子正
0789c19: 同班兩頭掃卻無依倚歷歷孤明珠走盤
0789c20: 示李警菴
0789c21: 既然不挂紫羅衣速速歸來已巳是遲頓欲洞明諸祖
0789c22: 意秋林黃葉又離枝
0789c23: 示姚居士
0789c24: 是甚麼夜半三更吹著火無底銚兒去燒茶拈著磁
0789c25: 鍾成話墮
0789c26: 示方居士
0789c27: 見色聞聲本現成何須特地苦追尋而今觸處逢渠
0789c28: 也野鳥山花覿面陳
0789c29: 示沈仁叔居士
0789c30: 志立堅強猛丈夫操功七日自心孤慧刀劈破無明
0790a01: 網放起鐵船水上浮
0790a02: 示江弘之居士
0790a03: 一塵渾不染諸佛悉皆明烏道從來寂冰花火裏生
0790a04: 示江猶甫居士
0790a05: 蓮可坐兮桂可攀從來儒釋一心間如能確實行將
0790a06: 去浪湧桃花燒尾班
0790a07: 示興國眾居士求偈
0790a08: 一個彌陀本現成思惟運用放光明果能不外尋知
0790a09: 見即是蓮花胎裏人
0790a10: 提起話頭莫放鬆行住坐臥要加功忽然看破原無
0790a11: 底秪是尋常舊主翁
0790a12: 五蘊元非有三毒本來空識取天真佛東南西北風
0790a13: 鴈過長空處影沉水底時若然玄會得真妄自如如
0790a14: 寶鏡當臺時光中含萬象形影一齊蠲銕鷂飛天上
0790a15: 白雲陳祖意明月印禪心覿體齊兼帶何須問老僧
0790a16: 八月西風緊三秋菊正黃若問祖師意從來不覆藏
0790a17: 示信豊眾居士
0790a18: 坐臥經行須著眼看渠渠果是何人貫通三際元非
0790a19: 異喚一聲時應一聲
0790a20: 青山聳翠有誰知流水滔滔最上機奉白諸公須薦
0790a21: 取休教錯認浪花飛
0790a22: 一個話頭明歷歷動靜施為自現前當念和贓俱露
0790a23: 徹低頭便見水中天
0790a24: 百不思時是阿誰經行坐臥露天機若向其中開隻
0790a25: 眼石女生兒罵古錐
0790a26: 一個仙桃覿面陳直須細嚼囫圇吞若還嘗著些兒
0790a27: 味管取凡心即祖心
0790a28: 薰風陣陣自南來惠我清涼暑意開無限祖機都露
0790a29: 洩何須俛首更疑猜
0790a30: 信步行來路不差求之仍復遠天涯直下能知無一
0790b01: 事不須更御曰牛車
0790b02: 有無俱遣謾追尋逄緣不借是真身星沉水底金錢
0790b03: 燦怪石山中狼虎形
0790b04: 示鍾魁所居士
0790b05: 孤明寂歷少人知指物傳心為標的智者於斯了達
0790b06: 時頓同諸佛亡修習
0790b07: 題自性彌陀
0790b08: 一個彌陀恒不離六門常自放光輝青松帶月和煙
0790b09: 冷翠竹穿雲映日奇雀噪簷前彰法語鴉鳴樹上顯
0790b10: 圓機窮途接引無休歇何故眾生不肯歸
0790b11: 降魔偈
0790b12: 魔佛從來不共家力扶正法掃群邪多生願力如山
0790b13: 重那管時人厭與誇
0790b14: 擬荅復禮法師
0790b15: 真法性本淨元無妄念起病眼見空花假說妄生始
0790b16: 若了花無生當時妄即止妄止無明空原不有起止
0790b17: 一念亙古今何嘗歷生死
0790b18: 付袈裟
0790b19: 金欄袈裟錦色堪誇付吾兒傳遍天涯流通慧命坐
0790b20: 斷塵沙好提妙音開盲昧折群邪
0790b21: 付拄杖
0790b22: 一條青梨佛祖齊垂付吾兒點豁盲迷廓清宇宙正
0790b23: 令全提卻掃功勛無背觸妙鉗鎚
0790b24: 放開遍大千收來在掌握付與克家兒光明恒不沒
0790b25: 咦秋林果熟紅巖前弘兩足
0790b26: 
0790b27: 
0790b28: 
0790b29: 
0790b30: 入就瑞白禪師語錄卷之十終
