0103a01: 金粟費大師語錄序
0103a02: 佛祖之道待其人而後行將以光先覺啟後昆建正
0103a03: 摧邪扶衰拯溺此不唯其言而已巳也二十年來濟宗
0103a04: 大盛踞曲盝床唱無生曲者列剎相望而溯厥亨衢
0103a05: 實自天童老人闢之老人以堅剛之骨荷擔斯道重
0103a06: 以德業純備故龍象闐駢得人為最出其門者縱橫
0103a07: 展演各不相襲各自建立法幢而金粟費大師尤為
0103a08: 烜赫大師說法利生十有餘年每垂片語皆足為人
0103a09: 解粘釋縛今學者彙之成集冀遍覆大千俾來際不
0103a10: 泯余受而讀之大都刊華就實覿面全提機關秪在
0103a11: 臨時運用毫無擬議是以孤光絕響久而益新衣被
0103a12: 禪林振耀寰寓自非頂門眼正何繇肘後符靈倘僅
0103a13: 求諸語言文字中是舍魚兔而問筌蹄也且大師昔
0103a14: 年遍歷諸方博通教理今觀其提唱未嘗輒援契經
0103a15: 隻字況於外典蓋純拈向上流自胸襟決不肯以一
0103a16: 滴惡水塗污學人即有時鉗鎚所被如奔流度刃電
0103a17: 激雷訇凜乎可畏而其會下朝參暮聚倍加親附依
0103a18: 法而住不忍遠離以故英靈輩出激揚酬唱崛起未
0103a19: 艾所謂師窟無異獸旃林無雜樹俄頃之化其陶鑄
0103a20: 神也嗚呼天童往矣得大師而益著人能弘道詎不
0103a21: 信夫學者而無意滹沱之傳則已巳如其有意讀斯錄
0103a22: 者幸毋交臂而失之也。
0103a23: 崇禎癸未春仲烏程唐世濟頓首譔
0103a24: 
0103a25: 
0103a26: 
0103a27: 
0103a28: 
0103a29: 
0103a30: 
0103b01: 費隱禪師語錄目次
0103b02: 卷一
0103b03: 上堂
0103b04: 卷二
0103b05: 上堂
0103b06: 卷三
0103b07: 上堂
0103b08: 卷四
0103b09: 上堂
0103b10: 卷五
0103b11: 上堂
0103b12: 卷六
0103b13: 上堂
0103b14: 卷七
0103b15: 上堂
0103b16: 卷八
0103b17: 上堂
0103b18: 卷九
0103b19: 上堂
0103b20: 卷十
0103b21: 小參
0103b22: 入室
0103b23: 卷十一
0103b24: 法語
0103b25: 偈
0103b26: 書問
0103b27: 卷十二
0103b28: 問答機緣
0103b29: 拈古
0103b30: 卷十三
0103c01: 頌古
0103c02: 判古
0103c03: 贊
0103c04: 卷十四
0103c05: 雜著
0103c06: 小佛事
0103c07: 卷十五
0103c08: 紀年錄
0103c09: 
0103c10: 
0103c11: 
0103c12: 
0103c13: 
0103c14: 
0103c15: 
0103c16: 
0103c17: 
0103c18: 
0103c19: 
0103c20: 
0103c21: 
0103c22: 
0103c23: 
0103c24: 
0103c25: 
0103c26: 
0103c27: 
0103c28: 
0103c29: 
0103c30: 
0104a01: 費隱禪師語錄卷第一
0104a02: 嗣法門人隆琦等編
0104a03: 上堂一
0104a04: 崇禎六年四月初七日紳衿林朝龍薛秉鉉林正立
0104a05: 夏春暉龔士龍請師住福建福州府福清縣黃檗山
0104a06: 萬福禪寺於十月初五日入院至山門云盡大地是
0104a07: 個解脫門且道從何處入良久云從腳跟下入便進
0104a08: 佛殿云過去已巳過去未來猶未來現在作麼生坐斷
0104a09: 主人公向何處出氣容上座到者裏即得大展三拜
0104a10: 伽藍堂拈香云叢林藩籬佛法金湯自受靈山付囑
0104a11: 直至而今不忘且道以何為驗看燒者一瓣香。
0104a12: 祖師堂云西天四七東土二三盡在者裏日午打三
0104a13: 更乃舉香云今日不肖兒孫到來一時捉敗便燒。
0104a14: 方丈云釋迦在者裏掩室維摩在者裏默然古今天
0104a15: 下老和尚在者裏橫說豎說容上座在者裏作麼生
0104a16: 施設一棒一條痕一掌一握血遂據坐。
0104a17: 當日眾請上堂師至座前拈山門疏云披歷佛祖肝
0104a18: 膽提掇衲僧性命盡在個裏山僧不敢囊藏被蓋特
0104a19: 向人前拈出仰煩維那對眾宣讀維那宣疏畢師指
0104a20: 法座云寶華王座為眾兄弟顯本分事了也既若眼
0104a21: 見耳聞便可休機罷釣設或未然容上座錦上鋪華
0104a22: 去也遂陞拈香云者一瓣香如天普蓋似地普擎爇
0104a23: 向爐中端為祝延
0104a24: 今上皇帝聖壽萬歲萬歲萬萬歲恭願皇圖綿鞏固
0104a25: 之休峻命衍綦隆之運者一瓣香包羅今古統御人
0104a26: 寰爇向爐中奉為滿朝文武天下官僚井及福清縣
0104a27: 主諸位高官恭願福祿同滄海壽筭等喬松者一瓣
0104a28: 香最初到處尋覓不得到手一旦到手便乃當陽披
0104a29: 露不可指目末後遇著個沒眼睛老和尚伸手一捏
0104a30: 直得脫白無光爇向爐中專為現住浙江寧波府鄞
0104b01: 縣天童禪寺傳曹溪正脈三十四世本師密雲悟老
0104b02: 和尚用酬法乳之恩遂斂歛衣就坐僧問昔從黃檗去
0104b03: 今向黃檗來作麼生道個無來去底事師便喝進云
0104b04: 砂盆雖破家風猶在師云與闍黎無干問未離馬峰
0104b05: 遍界風光騰瑞彩纔跨猊座眉間劍氣爍鋒鋩黃檗
0104b06: 門庭即不問祝聖報恩事若何師云天長地久進云
0104b07: 恁麼則一句了然超百億便禮拜師噓一噓問一線
0104b08: 陽春曲繇來和者稀如何是陽春曲師云眉毛八尺
0104b09: 長僧禮拜師云何不再進後語僧歸位問黃檗祖庭
0104b10: 久寂寥蹉跎虛度幾春秋今日蒙師呈此令臨濟家
0104b11: 風事若何師便打進云恁麼則昔日臨濟今朝和尚
0104b12: 師云汝增我不得乃云全機展演一道提持蓋古覆
0104b13: 今超聲越色突出報化佛頭拽脫娘生鼻孔向此辨
0104b14: 的得去便可施大機發大用與銅頭鐵額敲枷打鎖
0104b15: 超宗異目碎骨取髓天上人間解粘去縛佛祖場中
0104b16: 抽釘拔楔所以道縱橫無礙殺活自繇我為法王於
0104b17: 法自在正當恁麼時安家定業一句作麼生道拈拄
0104b18: 杖按膝云橫按莫邪全正令太平寰宇斬癡頑復舉
0104b19: 世尊初生一手指天一手指地目顧四方周行七步
0104b20: 云天上天下唯我獨尊後來雲門文偃禪師云我當
0104b21: 時若見一棒打殺與狗子喫卻貴圖天下太平師云
0104b22: 世尊衍鐵牛機雲門明格外句雖則各露風規要且
0104b23: 未合本據且道如何是本據底意天上有星皆拱北
0104b24: 人間無水不朝東以拄杖卓一卓上首復白槌云諦
0104b25: 觀法王法法王法如是下座謝詞不錄。
0104b26: 開爐結制上堂云紅爐猛燄當前不可湊泊鉗鎚運
0104b27: 動貴乎直下翻身透出威音那畔嘗在鬧市門前間
0104b28: 著劈頭便棒徹底更無廉纖因甚致得金烹大冶玉
0104b29: 出藍田復云九十日中間結住布袋口日用卓卓然
0104b30: 從新自抖擻拶透頂門關能為獅子吼大地悉平沉
0104c01: 百獸都奔走堪入臨濟門白棒劈脊摟如何是獅子
0104c02: 吼乃喝一喝云薦取攙先一著子發機不落諸人後
0104c03: 下座。
0104c04: 上堂十五日已巳前回首俱陳跡十五日已巳後未來望
0104c05: 莫及正當十五日頭頭呈露物物披真衲僧門下一
0104c06: 一現成九年面壁未解作活六載雪山徒受苦辛爭
0104c07: 似明州憨布袋逢人無事笑吟吟拈拄杖下座。
0104c08: 上堂僧問高步毘盧頂截斷威音喉婢視釋迦奴呼
0104c09: 彌勒此人面目如何師云半邊鼻孔進云若然即今
0104c10: 來也請和尚答話師便打進云忽若道個須彌山又
0104c11: 作麼生師云推倒了也問如何是奪人不奪境師云
0104c12: 打教髑髏穿如何是奪境不奪人師云掀翻坐具地
0104c13: 如何是人境兩俱奪師云一并收下如何是人境俱
0104c14: 不奪師云任汝跳乃云聲前薦取斬釘截鐵未免
0104c15: 猶有者個在周遮不省多諸饒舌不知何劫出頭時
0104c16: 若是靈根夙種底漢那邊不管者頭不拘高高地立
0104c17: 不與諸緣作對不與萬法為侶然亦者邊人未明向
0104c18: 上事若明向上事不慕諸聖不重己已靈百億部洲走
0104c19: 馬三十三天著跌此又無窠臼立窠臼無得失成得
0104c20: 失驀拈拄杖云不若向者裏承當信得及見得徹得
0104c21: 失一時打破窠臼頓爾鏟除堂堂用無岸畔歷歷迥
0104c22: 絕階梯三世諸佛直得退步歷代祖師未免藏鋒明
0104c23: 眼衲僧轉身無路現前大眾便合休機且道正當恁
0104c24: 麼時超宗越格一句作麼生道千峰勢到嶽邊止萬
0104c25: 派聲歸海上消以拄杖卓一卓下座。
0104c26: 上堂僧問不要尋思作解秪要單刀直入不顧危亡
0104c27: 得失正恁麼時又作麼生師云腳下七華八裂問如
0104c28: 何是賓中主師云腰有數文錢如何是主中賓師云
0104c29: 得錢隨手使如何是賓中賓師云長年走路程如何
0104c30: 是主中主師云終日不出戶進云賓主已巳蒙師指示
0105a01: 賓忘主不忘事若何師便打進云截斷兩頭去也師
0105a02: 云腳下還有葛藤在問法座未登乾坤坐斷輪槌影
0105a03: 落殺活全彰去此二途請道一句師云眉毛插天進
0105a04: 云水歸巨海波濤靜雲到蒼梧氣象閒師云闍黎分
0105a05: 上什麼交涉問打著昔年舊痛處于今猶恨棒頭輕
0105a06: 請師末後一頓師打云舊瘡瘢上著艾進云恁麼則
0105a07: 徹骨徹髓去也師云如何是徹底意僧一喝師云喝
0105a08: 後進云時清休唱太平歌師云秪引一半乃云物
0105a09: 中作主高超物表機下開眼照在機先然後發一機
0105a10: 而千機萬機通透乘一境而千境萬境齊彰有炤有
0105a11: 用有權有實有賓有主有放有收如天普蓋似地普
0105a12: 擎萬象該羅千差一貫四方自在八面受敵直得盡
0105a13: 閻浮提所有草木一一草木具無量舌相一一舌相
0105a14: 興無量辨難不能挫其當鋒遍虛空界所有勝身具
0105a15: 無量神通一一神通顯無量妙用亦不能動其元本
0105a16: 所以塵說剎說熾然說神用妙用恒沙用都來在衲
0105a17: 僧分上皆用不著且道衲僧有什麼長處莫怪從前
0105a18: 多意氣他家曾謁聖明君下座。
0105a19: 居士夏春暉龔士龍等請上堂僧問身居學海意出
0105a20: 雲霄花無戀影之心境不留人之跡正恁麼時是何
0105a21: 境界師云獨步大方進云如何是黃檗境師云十二
0105a22: 峰高如何是境中人師云頂天立地如何是人中意
0105a23: 師云自家薦取進云人境已巳蒙師指示人亡境寂事
0105a24: 如何師云頂門霹靂乃云眉橫錦繡披一念於古今
0105a25: 目機銖兩融古今於一念非彼非此非遠非近即廛
0105a26: 離廛居世出世遊歷宗家舉揚佛事道骨參天仁風
0105a27: 洽爾人天贊之有分緇白誦固無窮然而更要信得
0105a28: 當人自己巳分上有一段描不成畫不就底奇特事佛
0105a29: 祖窮之不到人天贊猶莫及坐斷要津不通階級所
0105a30: 以發明奇特事須是恁麼人要是恁麼人方明奇特
0105b01: 事既若發明得去則與山僧拄杖子同條合命且拄
0105b02: 杖子初無多少奇特秪是風標獨立斬釘截鐵喚作
0105b03: 山僧拄杖子卻是現前眾居士喚作現前眾居士卻
0105b04: 是山僧拄杖子無二無二分無別無斷故正恁麼時
0105b05: 歸根復本一句作麼生道萬物盡資和氣力靈苗豈
0105b06: 藉四時推以拄杖卓一卓下座。
0105b07: 上堂驀拈拄杖云覿面提持個一著當人要在親領
0105b08: 略轉身移步若能行荊棘林中活卓卓遂舉臺山婆
0105b09: 子話畢師云據者婆子一手用錐一手用鉤雖則光
0105b10: 利一時究竟勞而無功者僧不著草鞋赤腳行路固
0105b11: 自快便不識泥中有刺剌趙州因水和麵背地揉個鬼
0105b12: 面致人生疑難免明眼者笑後來又有玄覺徵云前
0105b13: 來僧也恁麼道趙州去也恁麼道什麼處是勘破婆
0105b14: 子處師云不妨是賊識賊據者四個不唧瀏漢若到
0105b15: 山僧門下都與三十棒何以如此要見賞罰分明便
0105b16: 下座。
0105b17: 聖節上堂拈香云者一瓣香最尊無比最高無上爇
0105b18: 向爐中端為奉祝
0105b19: 今上皇帝今日御誕萬福駢臻伏願
0105b20: 聖壽與天地同久聖明共日月齊光問香爇金爐誠
0105b21: 一瓣祝聖一句作麼生師云嘗將日月為天眼進云
0105b22: 山河大地同秋月法性凝然湛海清師云好把須彌
0105b23: 作壽山進云人人行化日個個闡宗風師云好個消
0105b24: 息進云卻被和尚道著師云卻不恁麼僧一喝歸位
0105b25: 師乃云大哉。
0105b26: 聖君今日降宸多方休慶萬海康寧步步優曇生面
0105b27: 面祥雲應演無為之化行不言之令若貴若賤均蒙
0105b28: 陶鑄或隱或顯咸叨福蔭佛法賴以綱持人心得以
0105b29: 歸正所謂雲從龍風從虎聖人作而萬物睹覆載之
0105b30: 恩不易酬炤臨之德忠難盡僧眾丹心報我
0105c01: 皇壽嶽穹窿千萬仞下座。
0105c02: 上堂問今日居士請陞堂畢竟說什超方底句師云
0105c03: 拋出栗棘蓬進云說底既蒙師指示龍吟霧起事如
0105c04: 何師云今日念七乃云祖師門下不形露布據令行
0105c05: 持惟敲毒鼓若是伶俐衲僧三千里外聞恁麼道便
0105c06: 乃騰躍而去不妨慶快倘乎進前要人鼓兩片皮掉
0105c07: 三寸舌者也周繇分明斷送窮命然而如何得活放
0105c08: 曠嘗如癡兀人他家自有通人愛便下座。
0105c09: 上堂冬至一陽生君子道長小人道消衲僧分上須
0105c10: 向無陰陽地上拶一句將來蓋天蓋地蓋陰蓋陽蓋
0105c11: 寒蓋暑蓋人蓋物覿面全提不露龜紋略開爪縫便
0105c12: 道天是天地是地陰是陰陽是陽寒是寒暑是暑人
0105c13: 是人物是物秪要人回光返炤究本尋源眼不自見
0105c14: 耳不自聞鼻不自嗅舌不自嘗身不自觸意不自覺
0105c15: 便知天不是天地不是地陰不是陰陽不是陽寒不
0105c16: 是寒暑不是暑人不是人物不是物全體豁然獨露
0105c17: 見聞闃爾無寄然後拈一莖草作丈六金身以丈六
0105c18: 金身作一莖草擲大千於方外納須彌於芥子不是
0105c19: 神通妙用亦非法爾如然要且不從別處傳來秪在
0105c20: 當人無陰陽地上流出且無陰陽地上一句作麼生
0105c21: 道拋拄杖云撲落非他物縱橫不是塵復舉僧問古
0105c22: 德云如何是冬來意古德云京中出大黃山僧有一
0105c23: 偈略為表揚有問冬來意京中出大黃頭頭渾坐斷
0105c24: 獨露句超方今日忽有人問山僧如何是冬來意山
0105c25: 僧便答道朔風凜凜且道與古人相去多少便下座。
0105c26: 上堂兩僧並出擬問師云一得一失僧罔措師便打
0105c27: 問雪嶺六年埋沒本來眼悟星子夜鈍置天下人釋
0105c28: 迦老子捉敗了也和尚如何出氣師云想汝也跳不
0105c29: 出僧一喝師便打乃云臘八午夜一天星刺剌破瞿曇
0105c30: 眼裏睛透漏頂門關上竅方知滿目是真人故云奇
0106a01: 哉大地眾生皆具有如來智慧德相良繇妄想執著
0106a02: 而不證得卻又拗直作曲未免話作兩橛致人真與
0106a03: 妄相持執與證相背生情取捨依舊輪迴今日曇域
0106a04: 上座設齋山僧因齋慶讚不唯拗曲作直亦是據款
0106a05: 結案驀拈拄杖云人人萬仞壁立個個眼橫鼻直都
0106a06: 教如此承當參學無事不畢卓拄杖下座。
0106a07: 元旦上堂拈香祝
0106a08: 聖畢問答不錄師云天得一以清地得一以寧君王
0106a09: 得一以治天下平今日正是君王得一天下平底時
0106a10: 節故無論域中海外四方八表莫不朝拱無為草木
0106a11: 叢林山川溪谷悉皆擁抱瑞氣遍界含靈共沐恩光
0106a12: 野外衲僧均蒙至化直是堯風永扇舜日高明到處
0106a13: 村歌社舞隨方禮樂文明戶戶納慶迎祥人人歡顏
0106a14: 悅色固無敢昧赤忠咸皆知恩有地秪如報恩祝
0106a15: 聖一句作麼道瑞瓣檀燒金鼎上仰祝皇躬億萬年
0106a16: 下座。
0106a17: 春日上堂僧問物有榮枯歲有新舊如何是不變遷
0106a18: 境界師云八八六十四問等閒識得東風面萬紫千
0106a19: 紅總是春如何是春師云百草頭上見端倪乃云溪
0106a20: 河解凍草木初醒四野燒痕漸綠滿園麥色逐青路
0106a21: 上佳人作舞林間好鳥弄音拂拂和風襲面融融旭
0106a22: 日鋪金會則途中受用不會世諦傳新如何是途中
0106a23: 受用底意驀豎拳云不知是什麼便下座。
0106a24: 解制居士葉進晟進昱請上堂問滿堂香煙馥郁四
0106a25: 海衲子奇逢今日法筵之中如何是解制之譚師云
0106a26: 山門八字開進云不解不結一句又作麼生師云鼻
0106a27: 孔仍舊乃云有解有結特地乖張非結非解無繩自
0106a28: 縛有既不拘無亦不管亦是墮坑落塹直須離四句
0106a29: 絕百非撥得一線路去始知當陽一著個個圓成向
0106a30: 上全機人人具足便可卸其枷杻罷卻干戈天下橫
0106b01: 行大方獨步處處為祥為瑞在在顯奇顯特永使正
0106b02: 宗流傳堪報佛祖恩德秪如今日功圓行滿一句作
0106b03: 麼生道有水皆含月無山不帶雲卓拄杖下座。
0106b04: 上堂一種平懷還他無事禪客多般施設須是通方
0106b05: 作者把住時水泄不通放行也八面玲瓏且道從上
0106b06: 曾有恁麼人麼試舉看遂舉女子出定話畢師判云
0106b07: 世尊敲鎖鑰女子動關捩文殊與罔明遭他岐路使
0106b08: 人多不會所以說道理者多明端的者少聊為頌出
0106b09: 牢關把住擊難開略放繩頭任你來堪笑婆娘關捩
0106b10: 子等閒做處惹人猜。
0106b11: 上堂問融日昭明獨曜人天正眼和風淡蕩直扇佛
0106b12: 祖肝腸正當恁麼時幾個知音者師云捲簾當白晝
0106b13: 進云四海浪平龍睡穩九天雲靜鶴飛高師云移榻
0106b14: 對青山乃云衲僧分上無字可吐驀露一機見聞莫
0106b15: 睹雪峰輥毬玄沙看虎睦州擔板禾山打鼓魯祖面
0106b16: 壁雲門道普看來一隊老古錐五五分明二十五若
0106b17: 道是向上未免如糞土若道屬露布咬嚼辭難吐畢
0106b18: 竟意旨如何試玉須經火求珠不離泥卓拄杖下座。
0106b19: 四月八日上堂最初一句明揭正眼現在一機直示
0106b20: 根繇黃金殿上作主紅塵堆裏出頭要人覿面領略
0106b21: 更莫向外別求所以指天指地人天標格唯我獨尊
0106b22: 全體自由如是則個個丰姿瀟灑人人徹底風流取
0106b23: 新羅國與占波鬥額拽南贍部作北俱盧洲固是當
0106b24: 人之常分更不假借于他籌雲門小廝兒謾云打殺
0106b25: 諸方老凍儂徒用錐鉤者個風頭極是孤硬一隊蠅
0106b26: 子何處鑽偷遂喝一喝卓拄杖下座。
0106b27: 上堂良久云聲前一句子欲要大家知便下座。
0106b28: 生日製法衣送請上堂僧問大廋嶺頭提不起和尚
0106b29: 如何得此衣師云信受奉持進云昔日靈山付囑今
0106b30: 朝黃檗重拈未審分付阿誰師云闍黎證明乃云靈
0106c01: 山會上迦葉親承少室峰前神光面稟所以師師授
0106c02: 受祖祖相傳以至天下老和尚莫不以此為個表信
0106c03: 且信又作麼生表提袈裟角示云若向者裏信得及
0106c04: 去點紅綴紫顯成格外風光鋪花織錦正是太平春
0106c05: 象若聖若凡都在者領袈裟地上信手拈來千丈盧
0106c06: 舍那身披之不短丈六老比丘僧搭亦非長雖然長
0106c07: 短無殊要且離言思想山僧如此舉揚一任人天瞻
0106c08: 仰復提袈裟角示云還會麼薦取當人元本物至真
0106c09: 壽量自延長下座。
0106c10: 上堂萬安城裏善女人黃檗山中請陞座不說分明
0106c11: 違所請說則特地成話墮爭似自家達本源亙古歷
0106c12: 今秪者個秪者個透本來宗師姑原是女人做復舉
0106c13: 昔有僧智通在歸宗會下忽一夜連叫曰我大悟也
0106c14: 眾駭之明日宗上堂曰昨夜大悟底僧出來智通出
0106c15: 曰某甲宗曰汝見甚麼道理便言大悟試說看通曰
0106c16: 師姑原是女人做宗異之師云者僧悟得自己巳不從
0106c17: 他覓黜生死流裂愛見網不妨氣概驚群風光凜冽
0106c18: 山僧恁麼批判汝諸人分上還甘麼若也甘去三條
0106c19: 椽下七尺單前一任無事若也不甘畢竟意旨如何
0106c20: 試道看一僧拍掌又一僧云道過了也師皆不諾下
0106c21: 座。
0106c22: 秋日上堂一僧拂坐具云一葉落也天下秋如何是
0106c23: 今日為人句師云蟋蟀鳴幽砌進云覿面歷然今古
0106c24: 煥師云悠然見遠山乃云秋風起秋雲飛他鄉客思
0106c25: 故歸思到故家田地穩面門獨耀示全機既爾則此
0106c26: 界他生無越初念得失去來不隔條線所以道一塵
0106c27: 起大地收一葉落天下秋契入者個行戶始信古人
0106c28: 謂若論佛法自有時節因緣時節若至如忘忽憶如
0106c29: 迷忽悟覿體絕承當當陽無背向歷落栗棘蓬拋拾
0106c30: 金剛圈直得須彌岌崿大海波騰露柱攢眉燈籠起
0107a01: 舞喝一喝云若不喝住幾乎打葛藤無有了時也且
0107a02: 忽憶忽悟一句作麼生道眼空宇宙渾無物大座當
0107a03: 軒孰敢窺下座。
0107a04: 迎薰薛居士請上堂僧問如何是道不盡底句師云
0107a05: 面前大案山僧喝師云腳跟未點地乃云現成三昧
0107a06: 書案頭十分顯露本有風光枕蓆邊百匝千重及乎
0107a07: 越戶庭出福州入黃檗分明彼此心眼相炤各證據
0107a08: 而已巳更命山僧登于此座說個什麼即得未免借古
0107a09: 人鼻孔為薛居士出氣釋迦老子云未離兜率已巳降
0107a10: 王宮未出母胎度人已巳畢釋迦大似布袋盛錐固自
0107a11: 藏鋒不得又雪峰祖師云望州亭與汝相見了也烏
0107a12: 石嶺與汝相見了也僧堂前與汝相見了也然三處
0107a13: 既皆相見秪如雪峰未出世時又作麼生體悉若向
0107a14: 者裏透脫得去則知山僧與薛居士空劫之前早已巳
0107a15: 眉毛廝結威音那畔亦曾握手共行且道有何憑準
0107a16: 良久云識得舊時真面貌相逢相見總無偏卓拄杖
0107a17: 下座。
0107a18: 中秋上堂中秋時節不寒不熱透體清涼遍界朗徹
0107a19: 清風明月古猶今流水高山無間歇人人合知有不
0107a20: 用多饒舌復舉盤山云心月孤圓光吞萬象光非炤
0107a21: 境境亦非存光境俱忘復是何物盤山大似喫官酒
0107a22: 臥官街當地死當地埋洞山云光境未忘復是何物
0107a23: 也是風頭撥剌夢裏惺惺大慧云白鷺下田千點雪
0107a24: 黃鸝樹上一枝花縱救得來未免平地上死人無數
0107a25: 又我本師密雲老人云孟八郎漢又恁麼去也點掇
0107a26: 即不堪還有不涉古人前輩舊轍底麼遂舉拳作鵓
0107a27: 鳩鳴云谷谷孤便下座。
0107a28: 上堂言先定奪機不脫灑句下精通多成管見慈悲
0107a29: 林裏駐腳事涉殊途純如界內安身理非究竟佛祖
0107a30: 禪道故是生冤家玄妙知解值甚破草鞋到者裏從
0107b01: 前無可寶惜直下脫體風流且離功就位一句作麼
0107b02: 生道騰身一擲太虛外鼻孔依然搭上唇卓拄杖下
0107b03: 座。
0107b04: 上堂僧問鐵牛之機即不問如何是祖師心印師云
0107b05: 螺螄吞大象進云恁麼則坐斷千差去也師便打僧
0107b06: 轉身云四顧無人師云顢頇作麼乃云十五日已巳前
0107b07: 千手挽不來十五日已巳後千眼望莫及正當十五日
0107b08: 有心沒處覓所以恁麼也不得不恁麼也不得恁麼
0107b09: 不恁麼總不得以拄杖卓一卓云向者裏轉一機通
0107b10: 一路則知十五日已巳前也如是十五日已巳後也如是
0107b11: 正當十五日亦復如如是所以恁麼也得不恁麼也
0107b12: 得恁麼與不恁麼總得且道意旨如何一擘華山分
0107b13: 兩路萬年流水不知春復舉臨濟栽松次黃檗云深
0107b14: 山裏栽許多松作麼濟云一與山門作境致二與後
0107b15: 人作標榜以钁頭築地三下檗云雖然如是子已巳喫
0107b16: 吾三十棒了也濟又築地三下噓兩聲檗云吾宗到
0107b17: 汝大興於世師云山僧偶有一頌說似大眾拶著當
0107b18: 頭便舉伊分明覿面展全機饒伊據令如雷急更撥
0107b19: 些兒獨步歸下座。
0107b20: 重陽上堂今朝九月初九衲僧要脫窠臼眼開不用
0107b21: 登高平步大觀宇宙秪如五臺山上雲蒸飯佛殿階
0107b22: 前狗尿天是什麼香臭者裏剖析得出彈指圓成八
0107b23: 萬門門門不必頻根究還會麼山河大地明暗色空
0107b24: 一一仍舊喝一喝云又是從頭灸下座。
0107b25: 上堂向上一著千差坐斷信手拈來當陽顯煥遂舉
0107b26: 拂子云還見麼又擊香几云還聞麼既見則孤明歷
0107b27: 歷既聞則聲聲不亂歷復歷亂不亂大道縱橫通一
0107b28: 貫僧俗根源固本如當人莫作差異看且作麼生說
0107b29: 個不差異底意丈夫立地自堂堂覿面全真沒涯岸
0107b30: 喝一喝卓拄杖下座。
0107c01: 上堂僧舉坐具云覿面離披無過者意當陽殺活不
0107c02: 外此機和尚還見麼師云放下著問舉一不得舉二
0107c03: 今朝是一便請和尚舉師拈拄杖云會麼進云慣得
0107c04: 其便師便打乃云今朝初一好個消息若還不會又
0107c05: 是明日所以道舉一不得舉二放過一著落在第二
0107c06: 山僧舉一了也是汝諸人如何委悉便下座。
0107c07: 開爐僧玄生請上堂拈拄杖卓一卓云者裏是個爐
0107c08: 還有當爐不避火者麼出來與山僧相見問靈山
0107c09: 拈起一枝花趙州指出庭前柏從上傳來的的旨大
0107c10: 地山河俱漏泄正恁麼時連年結制作什麼師云要
0107c11: 汝舌頭自斷乃云就地開大爐信手用惡鉗鎚任
0107c12: 是超佛越祖頂門更與一錐所以若聖若凡若智若
0107c13: 愚都向者個爐鎚上煆煉淨盡無復遺餘試問匠首
0107c14: 者個爐鎚從什麼處得來遂舉拳云還會麼復云虛
0107c15: 玄大道無生即生騰騰任運任運騰騰伸腳踏倒當
0107c16: 年聖僧釋迦沒處出氣達磨又往西天喝一喝云猛
0107c17: 火著油煎下座。
0107c18: 上堂問一句迥然開祖胄三玄戈甲振叢林埋兵掉
0107c19: 鬥即不問單刀直入是如何師便打進云狼煙掃盡
0107c20: 乾坤靜壯士長征奏凱歸師云未是猛漢乃云今朝
0107c21: 十月十五日輪正是當午孤明爍破太虛更無絲雲
0107c22: 點污頂門普歷光輝從本不涉迷悟喝一喝下座。
0107c23: 上堂當頭便棒全行正令一語酬機旁通消息賓主
0107c24: 和會處流傳的旨殺活齊彰時佛祖不容去住風標
0107c25: 獨立收放不拖泥水且流傳的旨一句作麼生道一
0107c26: 條拄杖黑如漆是聖是凡劈脊摟復舉臨濟祖師將
0107c27: 終示眾云吾滅後不得滅卻吾正法眼藏事因叮囑
0107c28: 起三聖出云爭敢滅卻和尚正法眼藏攔頭把柁臨
0107c29: 濟云已巳後有人問汝作麼對他鉤到不疑之地三聖
0107c30: 便喝盡大地人亡鋒結舌臨濟云誰知吾正法眼藏
0108a01: 向者瞎驢邊滅卻蛇口佛心臨濟尋常如鐵牛踞地
0108a02: 無敢摩其鋒角末後被個不孝之子直推向萬丈深
0108a03: 坑至今翻身不得還有相扶者麼舉拂云芍藥花開
0108a04: 菩薩面棕櫚葉散夜叉頭喝一喝下座。
0108a05: 臘八上堂今朝正是釋迦老子眼睛突出底時節然
0108a06: 眼睛既突出也則眼不自見亦不他見既無自他之
0108a07: 見則無差別之殊亦無男女相現如是則個個常光
0108a08: 獨露人人脫塵離念秪如眼端上一句作麼生道三
0108a09: 要印開朱點窄未容擬議主賓分復舉楞嚴經云見
0108a10: 見之時見非是見見猶離見見不能及師云黃面瞿
0108a11: 曇說到者裏似乎極頭但猶欠個轉身未免致人失
0108a12: 措且作麼生說個轉身底意是處是慈氏無門無善
0108a13: 財下座。
0108a14: 歲旦上堂拈香祝
0108a15: 聖畢按拄杖云斬新條行新令衲僧不許拶前近直
0108a16: 須如眼處聞聲耳中見色方與他覿體相稱張公喫
0108a17: 酒李公顛繁興永處那伽定卓拄杖下座。
0108a18: 天晴上堂僧問細草抽芽萬物發生當人笑顏不開
0108a19: 和尚作麼生道師云旭日發生鋪地錦進云某甲未
0108a20: 夢見在師便打云嬰兒垂髮白如絲乃云廓然天地
0108a21: 清如洗散盡陰雲見古臺物物頭頭全體露衲僧正
0108a22: 眼自應開下座。
0108a23: 解制上堂豁開戶牖當軒者誰獨超萬象歷落諸物
0108a24: 恁麼會得則無制可結亦無制可解九十日前全體
0108a25: 如是來九十日中全體如是住九十日後全體如是
0108a26: 去直得淨裸裸赤灑灑沒可把稱提十分光彩隨用
0108a27: 千差截斷且正當恁麼時超方獨步一句作麼生道
0108a28: 出群須是英靈漢敵勝還他獅子兒下座。
0108a29: 久雨上堂淫雨不晴大地黯黑衲僧無處摶搏量且學
0108a30: 維摩一默直待天官正驗來遍界明明是者賊咄便
0108b01: 下座。
0108b02: 結冬開爐請上堂僧問自從鏟斷葛藤窠曾向三爐
0108b03: 親煆過今日純剛為一塊請師重振舊規模師云弄
0108b04: 泥團漢問如何是結制本分事師云點過冷地坐僧
0108b05: 云恁麼答話未在師云汝又作麼生僧擬開口師便
0108b06: 打乃云黃檗今日結制不依修證舊例顯發莫大威
0108b07: 光免得諸人鈍置所以道以大圓覺為我伽藍身心
0108b08: 安居平等性智放去則八面玲瓏收來則四稜蹋地
0108b09: 若也不收不放直下如紅爐火聚將欲如何若何早
0108b10: 已巳喪身失命還會麼圓覺伽藍渾我體虛空爐自
0108b11: 鎔中下座。
0108b12: 上堂西堂亙信問寶座纔登百匝千圍未出方丈還
0108b13: 有為人也無師云截斷汝舌頭進云恁麼則兩重公
0108b14: 案師云斬釘又截鐵進云風行草偃一句作麼生道
0108b15: 師云闍黎自領去信喝一喝歸位師乃云問話且置
0108b16: 直饒問如雲興答似瓶瀉於當人己巳躬事殊覺轉遠
0108b17: 所以言無展事語不投機承言者喪滯句者迷若要
0108b18: 不承言不滯句秪要當人略迴光相著眼自看且正
0108b19: 當恁麼時契證一句作麼生道從來千聖不相識造
0108b20: 次凡流豈可明卓拄杖下座。
0108b21: 冬至上堂僧問一句不涉陰陽請師道師云石頭生
0108b22: 煖氣進云謝師指示師云大地冷湫湫乃云今年此
0108b23: 日是冬至衲子須當明祖意柏樹庭前翠又青歷盡
0108b24: 陰陽無變異以拂子畫十此相下座。
0108b25: 上堂師驀豎拂子云三世諸佛總在者裏歷代祖師
0108b26: 亦在者裏天下老和尚也在者裏乃至四生九有十
0108b27: 二髏生都在者裏既都在者裏則者裏喚作三世諸
0108b28: 佛不得喚作歷代祖師不得喚作天下老和尚不得
0108b29: 既都喚他不得則者裏堂皇闊略不是邊隅籠罩聲
0108b30: 色迥絕見知眼見則瞎耳聽則聾鼻嗅則爛舌嘗則
0108c01: 縮身觸則背意覺則迷從教三世諸佛歷代祖師天
0108c02: 下老和尚乃至四生九有十二類生都無影響毘盧
0108c03: 頂上坐臥須彌腳下翻身十字縱橫不可攔攩若是
0108c04: 出格底漢聞恁麼道便與山僧一槌粉碎不妨痛快
0108c05: 若向言中取則句裏尋思又是墮坑落塹不能超群
0108c06: 越隊正當恁麼時還有出格底漢麼時西堂亙信遂
0108c07: 走出堂師云未是俊俏又云還有麼時一眾俱喝師
0108c08: 云山僧失利下座。
0108c09: 上堂年年此日臘月八盡說釋迦悟奇特黃檗乘時
0108c10: 驗眾人星前底意瞥不瞥苟瞥也一度拈來一度新
0108c11: 若不瞥一回飲水一回噎秪如不依倚一句作麼生
0108c12: 道風光本有非差別遍界明明是者賊喝一喝下座。
0108c13: 上堂個事人人自現成無勞肯綮動修因波吒路上
0108c14: 多差互覿體承當是本人卓拄杖下座。
0108c15: 解制上堂打開門戶全體顯露突出聲色迥無遮護
0108c16: 問著當頭即打伊正令全提超佛祖若將鼻孔被人
0108c17: 穿莫怨山僧不分付便下座。
0108c18: 上堂個事本來人人具足秪緣不悟向外馳逐驀念
0108c19: 返本還元凡情聖解頓絕一亙孤光逼太阿千手大
0108c20: 悲難指目所以當初青原行思禪師往參六祖問曰
0108c21: 當何所務即不落階級祖云汝曾作什麼來原云聖
0108c22: 諦亦不為祖云落何階級原云聖諦尚不為何階級
0108c23: 之有祖深器之故學道人要在二六時中迴光返炤
0108c24: 至于真妄不立聖凡無寄脫體了然不被物轉便與
0108c25: 他古人把臂共行頓繇自在且正當恁麼時橫身宇
0108c26: 宙一句作麼生道龍袖拂開全體現象王行處絕狐
0108c27: 蹤卓拄杖下座。
0108c28: 上堂大道之體迥然獨露萬象平吞千機頓赴譬喻
0108c29: 雪覆千山孤峰不異春回四野草木匪虧完全固無
0108c30: 沁漏透脫八面玲瓏從教倒騎牛兮入佛殿驅露柱
0109a01: 也出山門火燄裏安身不妨清涼徹骨虛空中走馬
0109a02: 卻在平實地上為復是本來如然為復是功夫造就
0109a03: 驀拈拄杖云棒頭點出一毫端脫體超方不覆藏復
0109a04: 舉昔日兩僧參法眼禪師師云烏龜撞壁法眼以手
0109a05: 指簾起模畫樣兩僧遂去捲簾逐塊不少法眼云一
0109a06: 得一失鉤頭有餌再為一頌撥動當前那一機蝶飛
0109a07: 蜂噪亂香枝涼風忽陣飄殘露撲面寒生杳不知下
0109a08: 座。
0109a09: 上堂問一腔風雨落花天喬木聲聲喚杜鵑說法堂
0109a10: 中龍象擁請師一句利人天師云清風敲翠竹進云
0109a11: 不是官商曲調亦非教外別傳再請師和師云明月
0109a12: 挂蒼松進云恁麼則獅子窟中產俊猊鸑鷟迸出丹
0109a13: 山穴師云正好朝打三千暮打八百僧隨喝云這老
0109a14: 漢瞞人不少在師云且莫杓卜聽虛聲乃云佛法多
0109a15: 時口懶開從他日炙與風吹今朝施主相催逼又向
0109a16: 人前舉一回且作麼生舉遂驀豎拂子云者個若是
0109a17: 則頭上安頭者個不是則斬頭覓活捨此二途又作
0109a18: 麼委悉復以拂子打十字相云太湖三萬六千頃月
0109a19: 在波心說向誰下座。
0109a20: 辭眾上堂大道絕中邊不分前後際至真非內外誰
0109a21: 論去來蹤覓去來蹤不得總十方是個坐具地求前
0109a22: 後際無有藏大千於一粒粟中全此全彼全內全外
0109a23: 來也循途合轍去猶據本歸宗所以道去去實不去
0109a24: 途中好善為來來實不來路上莫虧危既知者個端
0109a25: 的時節到來自合開交且臨行一句作麼生道以拄
0109a26: 杖架肩云楖栗橫擔不顧人直入千峰萬峰去下座
0109a27: 便行。
0109a28: 
0109a29: 
0109a30: 費隱禪師語錄卷第一終
