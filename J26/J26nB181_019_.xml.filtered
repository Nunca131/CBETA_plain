0381b01: 布水臺集卷第十九
0381b02: 住明州天童寺匡廬黃巖沙門道忞著
0381b03: 贊二
0381b04: 天童四世祖源圖有序
0381b05: 忞之再住天童也歲一元正必展挂
0381b06: 笑嵒幻有二代祖及先師密老人象陳設香華燈
0381b07: 燭茶果珍饈以申供養但象皆向背不一乃命東
0381b08: 甌王生圖為一幀而忞拱立侍傍肅雍於一堂之
0381b09: 上焉恐後人罔知其故著為贊以識之贊曰。
0381b10: 源渾流濁本大枝繁閻浮樹王萬里盤根黃河之水
0381b11: 天上澌奔於穆寶祖直接曹谿五宗仆地引手挈提
0381b12: 禪天再曜慧日返西禹門誰鑿顯允皇父禿頂修羅
0381b13: 柘枝旋舞乳虎方饑孰嬰其怒我師天童兆行金粟
0381b14: 排倒天關掀翻地軸熱鐵輪飛天魔夜哭嗟予小子
0381b15: 忝附金輪風雷吐納萬古開春乃知厚德高踰九旻
0381b16: 高山維仰景行維行我瞻祖考不間絲莖躬爇爐薰
0381b17: 敬獻丹誠一堂風冷澹千古意分明
0381b18: 天童三世祖源圖隆安皙長老請
0381b19: 心宗傳少室嫩桂讖西乾二五分張後千燈炤八埏
0381b20: 滹沱推異目瓜瓞獨綿綿我祖東山裔親承寶祖傳
0381b21: 禹門高巀嵲三級浪滔天點盡魚龍額望嵒孰敢前
0381b22: 我師頭角迥透出凌風煙燒尾奔雷火經旬電影連
0381b23: 起為甘霖雨法澤潤多千甲以群萌折枯皆綠萼鮮
0381b24: 根莖予最劣溝斷固宜然託彼栽培力因茲性命全
0381b25: 生機條且達暢茂成蒼梴敢謂能追匹清涼大樹玄
0381b26: 盈升既有實蕃衍更枝聯世德聊申述敬咨爾後賢
0381b27: 母戕真道本遺蔭萬斯年
0381b28: 敕賜天童密雲悟和尚真奉旨題贊有序
0381b29: 己亥菊月忞被召至京師留住內萬善殿。
0381b30: 上一日備問先師勤至乃出處士曾鯨所畫頂相
0381c01: 進呈上自展觀命學士王熙讀先師自題贊及
0381c02: 忞製贊動容久之然後詔近臣收進內宮臨摹
0381c03: 一日語忞曰先和尚道影傳寫極工所題贊果
0381c04: 是真筆否忞曰的係先師手書上曰朕已己命工
0381c05: 臨下二幅忞因進曰如原寫當聖意可留存大
0381c06: 內願賜忞摹本還山俾先師叨皇恩光被當不
0381c07: 朽耳至十月之晦依原本臨摹者裝潢始就其
0381c08: 一幅則沈香龍座備極莊嚴于元正三日畢工
0381c09: 上皆親送至萬善方丈展挂示忞并召忞門弟
0381c10: 子俱來隨喜于時皇情極為歡說指所畫衣褶
0381c11: 曰此皆朕手自著墨也復一日展示曹王二學
0381c12: 士因謂忞曰即請老和尚題贊於上忞曰謹遵
0381c13: 慈旨於乎先師自壬午入滅迨今十有八年尤
0381c14: 能道契人主至人主景懷若此使與上生同一
0381c15: 時對揚休命其遇合之隆又不知當何如者雖
0381c16: 然先師之道誠大矣德誠備矣而今上嗜道好
0381c17: 德之心亦萬世而旦暮遇之也昔神廟手書金
0381c18: 剛經為汗所漬思欲易之詔問達觀可師可曰
0381c19: 御汗一滴萬世津梁竊謂此段因緣為法津梁
0381c20: 光於有昔故特表而出之以示後之來者。
0381c21: 大法身縣只一絲拔山有力等閒持鋒亡佛祖提綱
0381c22: 日舌結天魔妙辨時毛孔散為千聖眼道標留作帝
0381c23: 王師從茲太白歸藏後殃累兒孫曷盡期
0381c24: 諸禪人請贊
0381c25: 著著逢人要占先低垂鼻孔摩青天誰知更有兒長
0381c26: 在倒攃爺頭最上巔咦從此惡形藏不得江湖流譒
0381c27: 萬斯年
0381c28: 異名楊岐三腳驢踔號臨濟白拈賊赤肉團上壁千
0381c29: 仞無位真人恣挨偪平地不肯棲險處排身入盡翻
0381c30: 玄要賓主句一橛頭受之而不辭力鉏身心二見阬
0382a01: 杜宗師罵之而不惜父子兄弟生冤家佛祖人天咸
0382a02: 罔測箇是阿誰山翁本師和尚即應菴祖下一十八
0382a03: 代見住明州太白山天童寺裏堂頭善知識也
0382a04: 頭長腳短膽大心麤四十五十而後有聞六十七十
0382a05: 而道播江湖方其耕雲釣月混跡樵蘇也曾一丁之
0382a06: 不識殆其暴骨桐棺翻騰禹浪之區始匯百川萬流
0382a07: 為一海波波是水合三百六十骨節為一節節節如
0382a08: 牚月珊瑚用擊虛空之鼓束作須彌之桴陣既堂堂
0382a09: 重整三玄戈甲腥風颯颯平施奪命神符假饒臨濟
0382a10: 德山老子到來未免遭渠貶剝與他倒捋虎鬚況復
0382a11: 劣根魔子毛道凡夫乃憾年來有等羊質虎皮之輩
0382a12: 肆行乎橫術之衢蓬其髮鬚假我而販沽則又何異
0382a13: 山雞貌鳳魚目濫珠故識者以為深山大澤式生龍
0382a14: 蛇豹玃皮相者方扼腕長吁為師亢悔之瘉然吾今
0382a15: 至心稽首贊揚乎師者始能卷而終舒庶幾傳譒將
0382a16: 來抑信至人之行藏端可拙而可愚
0382a17: 赤手橫拈差差白棒示第一機見大人相苟直其當
0382a18: 仁雖佛祖猶不讓乃有凡聖一目之懷海山容納之
0382a19: 量道是南閻浮提災障又合受人天供養嵯嵯峨峨
0382a20: 不可過上夫是之謂天童密老和尚
0382a21: 滅卻正法眼扶起破沙盆有敲朴以鞭笞佛祖無繩
0382a22: 墨而簡束後昆遭之者喪命犯之者滅門蓋太歲之
0382a23: 座蒺藜之園乎若乃趨低流水赴趁燄渴鹿奔其走
0382a24: 衲僧于萬里之外也日潛暉而再曙火明滅而復暾
0382a25: 其振興濟北于將仆之秋也樓臺幻出棟宇雲屯其
0382a26: 變荊棘林為釋梵龍天之宮譬若陶家輪取諸彼而
0382a27: 置諸此也至於逢人則出不作呈身之客撩起便行
0382a28: 羞為戀堀之蚖直不過土苴糠秕而已己焉足為師枚
0382a29: 舉而置論哉
0382a30: 千年白骨露銅棺佛祖難將正眼看凜凜腥風吹大
0382b01: 地等閒觸著骨毛寒
0382b02: 披迦葉上行之衣捻金剛寶輪之訣驅萬象使宣揚
0382b03: 為虛空安耳穴擎山持杵驀頭來無限天魔俱亂轍
0382b04: 別別箇是人中雄法中將祖中傑豈得不天歡喜龍
0382b05: 欽仰鬼敬說而六師波旬之徒又烏怪其不口銜霜
0382b06: 眼生瞋氣交噎而咒願其殄滅哉
0382b07: 舉頭天外藏身北斗水出高原峰標嶽阜迎之兮不
0382b08: 見其首隨之兮莫得其後三方建最殊勝幢六處作
0382b09: 大師子吼破除玄要解決攃濟北門庭直指本來人
0382b10: 廓開東山戶牖始焉兔躍而馬驚終亦龍奔而象走
0382b11: 故道德隆重兮人言一世無生緣甲子兮我道常州
0382b12: 有咄知音須是地頭人籬雀啾啾空嘔喁
0382b13: 魋顏蹙齃巨肩曷鼻譚玄口不開說法無忌諱可以
0382b14: 迻風易俗者卻然捧出兩拳頭端的喊人叫人時誰
0382b15: 信單明第一義庫房多大而納無邊香水海之赤蝦
0382b16: 白鴿魚鱉蛟龍古寺何寬而盡十方虛空界之柳巷
0382b17: 華街婬坊酒肆夢筆賢明縊死山中苦切當慈悲
0382b18: 打壽昌古佛和心歐出好言成罵詈稽首堪忍大導
0382b19: 師盆口劍牙真可畏
0382b20: 入市賣柴日便問中書堂商量甚事風前獨露時每
0382b21: 誇天上下唯我獨尊蓋其胸中羅萬有群象眼底蓋
0382b22: 百億乾坤故能如摩天俊鷂夭矯兔顧似劈海金鵬
0382b23: 直取龍吞者也
0382b24: 銅棺山頂一口吸盡西江之水古鏡臺前掉棒打翻
0382b25: 曹溪之月放行則橫成嶺側成峰把住則七又凹八
0382b26: 又凸立處最孤危而步步蹋實用時無背面而刀刀
0382b27: 見血乃以筆鐵點云本禪本禪彼此膊不外向生涯
0382b28: 況復同條奚必讓者南嶽村畔賣柴漢子而為祖胄
0382b29: 之英標禪門之謨烈哉本悟柴頭請
0382b30: 操德山之戈發臨濟之冢婢子雲門奴兒曹洞吒吒
0382c01: 呀呀骨底骨董血點紅爐烹大冶煆盡諸方禪藥汞
0382c02: 咦你是何人洞徹佛祖鐵心肝始識渠儂真面孔
0382c03: 輪王髻頂之珠摩醯亞豎之目虛空背上橫行修羅
0382c04: 堀中疊足欲魚龍知性命用折箸攪水族叢林擾擾
0382c05: 譒江湖月印千谿蟲禦木何如熟處最難忘仍上寒
0382c06: 嵒峰頂宿咄如如不動謾鍼錐六六依然三十六
0382c07: 嵒嵒肉山堂堂骨面橫奪石鞏之弓倒發馬祖之箭
0382c08: 生命休言射一群從上古錐穿教遍洞穴何異破砂
0382c09: 盆鹽醬攃來將土賤無端瞎驢牽又大江西西江之
0382c10: 上水應如翻電阿呵呵泐潭從此漲春潮載出谿華
0382c11: 千萬片泐潭元白可禪師請
0382c12: 定水湛然曾不動純清絕點亦遭訶虛空拶出眉間
0382c13: 骨白棒橫揮佛日戈阿呵呵好大哥毒口傷人休欲
0382c14: 殺百年恩在怨消磨
0382c15: 口似馬箕一吸西江機如鹿足飛攫千王馳霹靂舌
0382c16: 走閃電光疾雷破山黑風飄舫舜若神死青鏡頭亡
0382c17: 楚天自出淮濟分張濯濯江漢皜皜秋陽至德在人
0382c18: 不可弭忘
0382c19: 硃砂畫白月蕅絲牽大象赤手輓後五百歲禪河既
0382c20: 潰之波譚笑起前千餘年曹谿潑天之浪故色見聲
0382c21: 求者方驚詫其風行吳楚甌越化偃三韓交廣不知
0382c22: 其道絕功勳法離言說相并離心緣相不可智知不
0382c23: 可識識況復繪彩虛空於者幀子上咄直下來也擬
0382c24: 議思量三十拄杖
0382c25: 棒頭指出法法圓同春行南國月上高空千谿吐玉
0382c26: 萬壑攢紅今古我師天下天童
0382c27: 意氣吞佛祖聲光動侯王至尊呼不起吾道賴而章
0382c28: 遲日江山麗春風華艸香棒頭光燄燄徹骨為人揚
0382c29: 大唐國裏沒禪師放過渠儂更有誰燄發寒冰吹死
0382c30: 火條抽石筍長春支重重截斷玄關路著著單明向
0383a01: 上規瑞世優曇今再見景行千載若為期
0383a02: 黃金瀉骨生鐵鑄頭捺倒臨濟乾矢橛放行雲門六
0383a03: 不收胡來漢見古鏡生薶鸚鵡岸處處逢渠佛名閒
0383a04: 寫武昌樓有意氣最風流海上橫行三十載叢林傑
0383a05: 出更無儔漢陽漢萍傑公請
0383a06: 銅棺體自如如玲瓏玅不借借鼻孔常干太虛髑髏
0383a07: 照徹幽夜瓦礫觸而生光黃金當之失價咦謾言登
0383a08: 東山而小魯登泰山而小天下天下紛紛徒雜霸醇
0383a09: 乎其醇未有也上大苟無斯人兮方來誰更稱達者
0383a10: 山東達如等公請
0383a11: 南嶽接人磨磚作鏡天台過水以笠為盆偏渠別有
0383a12: 杜蠻禪化龍杖子吞乾坤三世如來庰跡慧觀之學
0383a13: 何論堂堂獨據無師智人間天上自雄尊
0383a14: 南嶽觀如禪人請
0383a15: 烏藤倒握勢如虯一卓黃河應逆流千聖憑陵齊按
0383a16: 下萬魔衝突敢當頭真傳麟閣摹將似影遍湖江邈
0383a17: 未周獨許金閶八薦半生緣信道有蘇州
0383a18: 平江靜香周居士手摹半身請題
0383a19: 長沙大蟲象嵒鱉鼻白棒臨人耽耽虎視華劈虛空
0383a20: 出一頭脫體全彰明箇事何如千眼洞然開相逢祇
0383a21: 窺伊半只且道那一半作麼生春歸雪後雨餘初千
0383a22: 嶂煙拖如潑翠半身
0383a23: 巃嵷山聳海旋渦平地潮翻濟北波徹骨為人神劈
0383a24: 嶽披根揀異禹疏河指呼雷吼匣中劍顧鑑龍騰壁
0383a25: 上梭天下禪流俱蹋殺不知誰更受冤多咄
0383a26: 眉挂吹毛劍肘縣奪命符鍼佛祖膏肓之疾示人天
0383a27: 衣內之珠一物不將底教渠直頭放下富有萬德者
0383a28: 與伊寶玉裝鋪頭如木杓頸似拗驢舉世扶他不起
0383a29: 千聖誰敢與俱乃有沒思算底禪和子模子脫將歸
0383a30: 義烏殷勤問取傳家漢當來三會龍華上還有似此
0383b01: 倔僵禪師無烏傷世扶禪人請
0383b02: 龍面鳥噣大胸大膺貌悴兮骨剛調古兮神清空張
0383b03: 白棒兮擬接何人剖判虛空胎出淨法界身若作奇
0383b04: 特商量兮固罔測其涯際即無生之是會兮亦眯目
0383b05: 乎金塵淼淼禹波兮淺渤澥峨峨太白兮落嶙峋十
0383b06: 劫道樹兮彈指超今越古兮誰鄰
0383b07: 口喎斜一摑正不會禪祇識病遣佛魔斥心性顯本
0383b08: 頭彰海印湛寂身流泉命冷而苦深而映華陰山百
0383b09: 尺井
0383b10: 堂前賣果子屋裏販揚州活人不用劍殺人不展眸
0383b11: 結佛祖生冤家作諸方死對頭直欲人人葆真息見
0383b12: 奚啻鐫頑而厲柔所以神見神怕鬼見鬼愁隱然長
0383b13: 庚之曉夜嶄若海山之屹立乎中洲
0383b14: 眼底通大食眉梢貫五天鐵牛印破瞎驢脊大海波
0383b15: 收活眼泉天童寺西澗有活眼泉浸爛虛空將水洗焙乾猛火
0383b16: 著油煎拍盲何足道杜拗實堪憐從上古錐夌滅盡
0383b17: 直頭壞卻少林禪淨虛鹽化主請
0383b18: 颺下觀音十二面扶將白棒過千尋木人頭著頂門
0383b19: 楔石女髻抽腦後簪招愆大惹恨深跳得渠儂子
0383b20: 出南辰北斗任披襟尼行深請
0383b21: 佛祖近傍曾不得此何人者杖藜隨那伽費盡文殊
0383b22: 力彈指罔明出有之須信步勿規伊誰襯足無三寸
0383b23: 地平超從上是男兒執杖步趨師後聖月錢居士請
0383b24: 二寸兮頸短三尺兮頭長密挈五宗領全提千聖綱
0383b25: 無煩簇錦攢華而裁成造化不倚金鍼玉線而補綴
0383b26: 陰陽清機歷落兮掌上風月貫穿兮豪芒咦展手虛
0383b27: 空曾驀過如何鼻孔自難量珍重陳超璧子細好端
0383b28: 詳成衣陳超璧請
0383b29: 如虎之缺如馬之馵欠師子申蹴象王步毘盧界內
0383b30: 鼓煙塵八臂那吒恣奮怒缽羅孃修妒路一千七百
0383c01: 閒家具都盧束作敗蒿支八字打開縱橫為指註落
0383c02: 華叢芳艸渡無限春光狼藉人不顧獨有匙挑不上
0383c03: 破家兒筋斗翻將輕輕收拾去薶向潯陽江上彭蠡
0383c04: 灣頭千嵒萬壑鳥道嶔崎峰迴路失洞雲深鎖狼蹄
0383c05: 處待伊業滿罪足巧風再吹布繽紛化作天華雨一
0383c06: 洗人間蓬臭煙霧像藏匡山黃嵒寺
0383c07: 天台以萬八千丈之高起為甬越山川祖彌衍以為
0383c08: 蒼山其八支之一乎由蒼山中穿麻嶴龍飛鳳舞拔
0383c09: 禪月度精秘然後辭樓下殿復頓起平田圜滿如十
0383c10: 五夜月者則瑞雲山也而蒼山之一大支至此而尊
0383c11: 極焉其間為庰為翰為籓為垣皆霞披黛抹百里奔
0383c12: 趨儼如列辟來王而佩玉鳴珂者且也納千谿之注
0383c13: 受巨壑之朝東南一大區宇惟廣潤實甸之然稽古
0383c14: 元明例甲乙相傳至今戊子忞始弘師之道於茲惟
0383c15: 師之道初中後善直指群生自識本有所以著著單
0383c16: 明毘盧頂上一機不紞台山之高顯而卓出乎自飲
0383c17: 光至師凡六十七傳師師授手的的相承不尤瑞雲
0383c18: 之宗東蒼而峰聯岫接乎其頓起平田圓滿如十五
0383c19: 夜月也非幾微而振達磨直指之宗自隱而章臨濟
0383c20: 欲湮之旨與所謂霞披黛抹儼如列辟來王者則師
0383c21: 之兒孫遍界一華而千葉者也所謂納千谿之注受
0383c22: 巨壑之潮者則師之道充寰宇德被天人而天人由
0383c23: 之而歸命者也然則非此山不足以弘師之道非師
0383c24: 之道不足以著此山師乎山乎其終炤映閻浮而為
0383c25: 吾人之仰止乎象藏廣潤寺
0383c26: 密老人車和尚并祇園剛三世圖尼古鼎請
0383c27: 再起滹沱開金粟潑天之門戶繼興廣慧接禹門到
0383c28: 海之家聲是父是子乃傑乃英尤恨鳳雛未老丹穴
0383c29: 斯傾起家獨數盱江孝背負東山水上行
0383c30: 屺山五世圖諡謚一一隱請
0384a01: 禹門太白家聲浩流衍通玄到屺山麟五色鳳毛斑
0384a02: 燒香定是羽嘉後珍重火傳莫等閒
0384a03: 玄根小師畫天童密老人肖像坐予其旁乞贊
0384a04: 眉青彼彼倩誰栽嵩少綿綿似續來渠自荊谿我自
0384a05: 粵相逢拍手上高臺咦父子不傳真妙訣攫雲龍起
0384a06: 一聲雷
0384a07: 山翁自贊
0384a08: 橫擔徐六版緊捏死蛇頭緣木苦以求魚坳堂必欲
0384a09: 行舟即斯不合時宜之行藏是皆足以取禍招尤況
0384a10: 觸黨人之忌諱而嫉惡如仇讎蓋亦幸而賴佛逃生
0384a11: 儻陊金紫行中必縛你而投諸黃河之濁流又安得
0384a12: 澂襟似滌眼碧如秋霜前月下一聲佛陀一聲達磨
0384a13: 一聲宛躂丘瀟瀟乎灑灑乎得便端坐看揚州
0384a14: 時寓刊上
0384a15: 生無佛性處出古獦獠鄉少小不知著底鬼撇爺剛
0384a16: 要走諸方黃梅路六七載浙水濱廿餘霜袈裟粉碎
0384a17: 蹋底裂歸去來兮萬仞岡何業發惡風吹上者劇場
0384a18: 倒惹人描貌箇醜如何得蓋藏噫不妨不妨憑伊貼
0384a19: 在十字街頭大路旁縱然當不得五月五日驅瘟底
0384a20: 桃符神猶勝打風打雨艸偶人嫋嫋長竿立埜唐驚
0384a21: 散無數啄粟黃鳥輩免伊低打低都飛來喿夕陽
0384a22: 攔路菴下院請
0384a23: 赫日破重冥而不為瑞鹽梅交斷岸而不為禎四十
0384a24: 年前兆肉身大士之祥而不諾剛六載後協說法盧
0384a25: 公之夢而不嬰生機一路自別神宇廓落元清非因
0384a26: 江漢秋陽之濯暴豈假主賓玄要之褫成浩浩淵淵
0384a27: 胸有丘壑肫肫懇懇臆無府城第不審古道臨人人
0384a28: 言其衒己坦衷遇物物謂其不情又宜何如補苴而
0384a29: 猒滿乎生平咦從來共住無人識任運相將只麼行
0384a30: 泐潭清長老請
0384b01: 骨面棱棱風神侃侃九苞彩鳳舞丹山五色祥麟步
0384b02: 天岸立七祖斬新例條翻曹谿陳舊公案不玄十智
0384b03: 同真豈妙一心三觀象鼻兮芒穿龍睛兮豆換咦百
0384b04: 億風輪厚遜堅十成好箇金剛鑽法慶昇長老請
0384b05: 鑿破崑崙濬濟源滔淊天活業起家門風雷不送魚龍
0384b06: 化要見師哮喪父昆天童長老請
0384b07: 紙撚無油曷續楊岐之燄大風有隧徒滅濟北之宗
0384b08: 那更越人文身斷髮宋資甫掖章縫將夢裏生華筆
0384b09: 加太虛以藻繪用秦時轢鑽雕萬象使玲瓏既道
0384b10: 與時而莫偶兮長應司馬伐檀衛封削跡何柄與鑿
0384b11: 而相入兮顧乃日南景慕海外瞻風咦祁連誰信天
0384b12: 山映亭午唯觀利眼紅龍門晝長老請
0384b13: 慈腸繞指柔瘦骨金剛勁一目視天人無心生嫚敬
0384b14: 仙宗呰罔靈古佛嫌非聖胸凸與治平鼻歪與打正
0384b15: 頭消演若狂炤覆當軒鏡錦縠裁為羅琉璃阡作阱
0384b16: 橫拈殃刀斷卻宗師命怪者嶺南人生來無佛性
0384b17: 戒壇旭長老請
0384b18: 坐禪石語丁丁冬冬觀音嵒笑玲玲瓏瓏胸嵌嵒以
0384b19: 嵂崒齒挾石而生風彷彿兮駘蕩依約兮沖融輕敲
0384b20: 氈拍版響落中峰月別翻漁家傲唱徹大江東祖父
0384b21: 門風都改調出頭天外許誰同素山義長老請
0384b22: 天然茅廣漢真色住山翁瞋動阿修羅則風驟漁陽
0384b23: 之鼓悲生觀自在則月明清夜之鐘多直撞少含容
0384b24: 儘有門牆岸岸甚生關鎖重重申出巨靈神半臂太
0384b25: 華分作玉芙蓉
0384b26: 鼻孔昂藏頭顱劣別兀坐石頭菴毘盧日點閱出既
0384b27: 有淵源用曾無途轍旱地忽雷鳴炎天時降雪見虎
0384b28: 云是你證龜翻成鱉咦木流牛馬出祁山希奇誰審
0384b29: 箇條舌道場源長老請
0384b30: 七坐名藍八開爐播妙喜杲之驢脣逞覺範洪之
0384c01: 利快佛祖為之騰疑人天洎不見怪那更以徑直心
0384c02: 胸行險惡世界悠然碧嶂雲橫朗若秋空月挂遭毒
0384c03: 螫而如恬涉風波而不介咄必將遠竄梅衡流離海
0384c04: 外方始了卻平生口業債善果月長老請
0384c05: 十年保社弢藏全機不露一旦香包憋破道天童
0384c06: 真風匼匝化日溶融萬頃水光明上下千重山色曉
0384c07: 西東隆安皙長老請
0384c08: 霜露果熟風煙華開狐鳴白晝鬼嘯烏臺爾苞爾趾
0384c09: 曷為乎來青霜紫電一埽黃埃東山咸長老請
0384c10: 黃金汁捏稱鎚流碧落還加三寸楔不向空王問去
0384c11: 程那偕時輩較途轍別別金雞飛上玉闌干自有嘉
0384c12: 聲繼賢哲龍牙住長老請
0384c13: 出迦文之後生五濁之鄉天真既散大道無光絕響
0384c14: 山中時舒嘯詠不萌枝上聊著春芳若夫剖塵內之
0384c15: 經大千偪塞決天河之水四海汪洋尚須雞足高人
0384c16: 為之證據龍華大士相與激揚茅塞時流多固陋卻
0384c17: 言渠獨擅文章雲門罦長老請
0384c18: 怪得電明雙眼徹千尋雪瀑挂眉莖煙霞無數藏衣
0384c19: 知臥匡廬是幾生犀炤徹西堂請
0384c20: 丰骨東山昭覺肉杲冠華帶為裝束橫吹玉笛過錢
0384c21: 唐萬眾人天看不足看得足沈醉芙蓉濯素秋雕難
0384c22: 暮入錦江曲世楷式侍者請
0384c23: 法身誰具空生眼雅集群知布水臺豈有春華生筆
0384c24: 底卻因妙道濬靈裁染豪江漢趨溟去展楮星辰入
0384c25: 夜來那更石松常作伴日朝揮灑兩三回
0384c26: 山燄杲維那請
0384c27: 衣帶雲千片鬢侵雪萬莖驅耕人不顧奪食氣尤橫
0384c28: 年老成精魅眼空轉拍盲如斯揚法化定瞎廣陵城
0384c29: 冰心雪知藏請
0384c30: 黃檗得大用百丈得大機臨濟佛法無多子雲門播
0385a01: 盡觜脣皮吁嗟噫嘻彼何人斯白手將拈陽燄東風
0385a02: 使撮簏籬問諸人知不知大庾嶺頭網取之
0385a03: 大嶺丕維那請
0385a04: 打發閒神埜鬼不用汾陽一陌錢接待四海五湖何
0385a05: 須百丈三般訣等閒推出鐵昆侖直下亡鋒齊結舌
0385a06: 別別千山鳥飛盡萬徑人蹤滅孤舟簑笠翁獨釣寒
0385a07: 江雪伊哲侍者請
0385a08: 鹽官破鼓隨方打豆子巴謠信口歌胸浩蕩臆嵯峨
0385a09: 巫峽遙長雲夢闊嶽陽船子洞庭波雪蕖慧侍者請
0385a10: 千斤大法媿無力以肩承百祀風規殊有心而護惜
0385a11: 七坐名坊副眾求赧顏羞作呈身客爭圖院住競紛
0385a12: 譊那怪笑言渠啞啞應知笑倒東阡西市趙大孫三
0385a13: 鄭七伯好奉三斤麻布一疋竹三尺蒼天復蒼天底
0385a14: 事今人異往昔雪樵樸書記請
0385a15: 展拓浮幢增天童之式廓鉏攤隄岸通後至之津梁
0385a16: 聲焉浩浩人亦堂堂清白夜晴千里月肅嚴秋迥一
0385a17: 天霜
0385a18: 瞎驢僧得人憎點胸肋矜己能佛不踵祖不仍蕩玄
0385a19: 學裂師承橫踐藉直憑陵論麤鹵有八斗量細膩無
0385a20: 半升弘濟道河而馮遭滅卻始相應
0385a21: 委委佗佗如山如河船高水漲佛大泥多若乃我堅
0385a22: 我白爾涅爾磨則湯臨火赴弗震弗戁豈打鼓山鼓
0385a23: 羅山鑼按東山拍而唱太平歌者乎神山瀛侍者請
0385a24: 拶定言鋒裒落情謂爛研巴豆顆三千瀉卻諸方禪
0385a25: 五味好捏人痛處專犯人忌諱故大不理夫人之口
0385a26: 而橫罹乎謗誹甚而告之同門鳴之官司而尤未也
0385a27: 災諸木揭諸途而惡聲四暨焉乃項強過尤拗驢毛
0385a28: 攢故如刺蝟曾不足以摧其英風挫其銳氣始之汐
0385a29: 沸而潮翻者終亦雲蒸而霞蔚猗與休哉立天下之
0385a30: 大本者其惟至誠乎於乎噫歔任重而道遠故士不
0385b01: 可以不弘毅也
0385b02: 真本無相相豈曰真況復資以丹鉛摹景中景形之
0385b03: 贊說識身外身邪然則山僧真白雪梨華春帶雨
0385b04: 臨宵減卻月精神
0385b05: 梵行全不修獦獠難比諭支持獨木橋堵塞大王路
0385b06: 碓觜許生華菩提訂無樹賴頑動佛瞋逞俊遭時妒
0385b07: 如斯出世為人大似典牛質庫典得庫也是皺眉喫
0385b08: 辣薑申觜呷酸酢
0385b09: 貌似枯樁古胸如掌樣平落落松風荷雨寥寥地白
0385b10: 天清萬種生涯獨嫌造作千般受用祇貴見成非底
0385b11: 為人鏟卻是底與你證明雖然不指橘皮為猛火白
0385b12: 將官路當人情要知三十年後此話必定大行
0385b13: 曾因鴦陳公案勘破靈山老釋迦檀色黃金云是
0385b14: 纇連城白璧指為瑕雲中有寺慵歸去江上無廬浪
0385b15: 作家潦倒風流年更甚夜深蹋雪看瓊華
0385b16: 世珍琰侍者請
0385b17: 天宮地府走如梭不住閻浮咶喿多七佛掉頭殊不
0385b18: 顧觀音地藏奈如何咄心緒要伊寧復帖除將淨域
0385b19: 蓮邦琉璃地八德池香臺寶樹金繩界道側珠交露
0385b20: 幔過更翻變盡苦娑婆善長元知藏請
0385b21: 空山幾度思投老垂手無端又入廛河北風塵曾米
0385b22: 洗嘉招九處嚮人天屢欲藏而至著每引退而獲前
0385b23: 寧有可懷之實德多因業累之羇牽然絕意干謀不
0385b24: 圖陞進抑亦澹然無營者是賢乎
0385b25: 道慚傑祖密菴高而風馳七剎德靦隰州古佛厚而
0385b26: 再住天童鉤乏香餌而垂綸紅鱗掌躍網恢九天而
0385b27: 舉畢彩鳳翀為弋者之所慕將馬群其遂空年老
0385b28: 浩歌歸去樂從他人喚住山翁
0385b29: 冷面熱心肝罪非死心之讎仇衲子包荒無畛域惡
0385b30: 豈慈明之嫚罵諸方乃諸方固畏其碧色眼有角魚
0385c01: 腮腦後彰者寧盡曰於人為禍崇於世為災殃已己哉
0385c02: 直以胸嵌炤膽蔆華不揜時流之妍醜手挈無星秤
0385c03: 子好量佛祖之低昂時則有之若謂其喜同而憎異
0385c04: 踞高而上頏是則杜撰巡官之曲判夫豈明刑執法
0385c05: 之允詳於乎欲辨妙高真顯出何人天眼頫穹蒼
0385c06: 
0385c07: 
0385c08: 
0385c09: 
0385c10: 布水臺集卷第十九
