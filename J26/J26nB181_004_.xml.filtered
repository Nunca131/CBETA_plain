0322c01: 布水臺集卷第四
0322c02: 住明州天童寺匡廬黃巖沙門道忞著
0322c03: 詩四
0322c04: 戊戌暮春十九之作
0322c05: 融和最喜艷陽天無那春歸泣杜鵑芳艸天涯生欲
0322c06: 遍愁心畏向玉階前
0322c07: 遶梁燕子語呢喃何事東君去不還艸木光生春老
0322c08: 大空留雨露在人間
0322c09: 功成靈武上皇歸興慶宮前事卻違十二龍斿天路
0322c10: 杳吾皇神慮自通微
0322c11: 華冠久卸萬年床玉漏聲沈古殿涼徒有九州神禹
0322c12: 蹟蔀葑何自戴恩光
0322c13: 優曇無曆計春秋吹盡天香不斷頭尚冀母忘悲願
0322c14: 力還從兜率下閻浮
0322c15: 春杪送隱書記歸山陽省嵩乳和尚
0322c16: 綠甸春畦正好商因師抱恙促歸韁鬱洲愁斷雲千
0322c17: 里豈憚吳山越水長
0322c18: 杜宇催歸日未斜計程半月可還家春風此去猶無
0322c19: 恙看遍江南江北華
0322c20: 壽林谷禪師六十
0322c21: 碓觜曾開臘月華階前道樹幾抽芽鑑湖水淼空心
0322c22: 眼秦望峰高漱齒牙不打諸方閒鼓笛詎爭盧老破
0322c23: 袈裟人間甲子渾忘卻一任西窗日又斜
0322c24: 中夏瀛侍者歸雲間慶母七十因其乞言書此以
0322c25: 壽
0322c26: 甲子重添又十霜綠因春老漸垂楊芳菲謾謂今將
0322c27: 歇雨蓋荷擎日正長
0322c28: 華鈿雨洗春妝淨火吐榴缾照睫新有相身中無相
0322c29: 相不同劫石共為磷
0322c30: 三遷教子繼儒傳有子誰俱聽出纏俾續法王真慧
0323a01: 命陳母較似孟母賢
0323a02: 永嘉以燮王山人過天童為眾禪寫予照三月因
0323a03: 其東歸賦餞以詞
0323a04: 家住雁湖緊比鄰由來山水得情真長書大士消餘
0323a05: 習閒寫名緇託隱淪想逸當年無道子思玄此日失
0323a06: 波臣從君繪就玲瓏石減盡巫峰十二神
0323a07: 送楚源禪人還粵
0323a08: 為流大法到炎方萬里征途曉夕忙來冒南薰歸冒
0323a09: 雪此心端共楚天長
0323a10: 贈南海實行上人
0323a11: 劉漢曾參知聖禪昔王何似二南賢芒鞋日上黃金
0323a12: 殿譚落天華積檻前
0323a13: 贈嶺南月千上人
0323a14: 三犯重溟到五羊寶林開遍覺華香從來大法流東
0323a15: 粵高頡還宜智者頑
0323a16: 哭循州若乾寧禪師
0323a17: 鴈斷衡陽十五秋驚聞此日動離憂山藏誰謂能移
0323a18: 壑白露橫江失舟
0323a19: 太白堂前艸眾刪嘉君意氣獨閒閒多年賦就還鄉
0323a20: 曲卻怪今朝唱大還
0323a21: 從無佛處解成佛已己見炎方佛一尊遮莫剛彊難化
0323a22: 度還為唱滅勵頑昏
0323a23: 火宅先君出瘴濆歸鄉化俗媿遲君蘭舟復住中流
0323a24: 楫瘴海誰開接地雲
0323a25: 太沖黎居士行年八十而集德存誠如衛之武公
0323a26: 敬壽以詞用志企仰之思也
0323a27: 命濁奇逢壽大椿尤欣五趣見天人操觚欲頌生平
0323a28: 蹟厥美難將十百陳差可龐公車並軌未容有道步
0323a29: 同塵微君福德持衰世敢保閻浮總化燐
0323a30: 赴召上京不及應曹谿之命寄復嶺南二王諸宰
0323b01: 輔
0323b02: 金地遙招已點頭天書旋忽降龍樓神光幸是同今
0323b03: 古日日與君對碧眸
0323b04: 贈靜香周觀察諱荃
0323b05: 鮮烹大國藝通神小技詩文畫可人休怪毘耶能慧
0323b06: 巧大千手擲若陶輪
0323b07: 過淮河弔金龍四大王
0323b08: 丹心只擬挽天河洗淨乾坤穢濁多靈爽千秋殊未
0323b09: 化肯憑險惡作風波
0323b10: 見聖謠三章
0323b11: 曾聞護國頌仁王何幸勉勉見我皇論道至忘天子
0323b12: 貴乎拈公案細商量
0323b13: 嚴陵加足不稱臣光武包荒為故人喝下疏僧承顧
0323b14: 笑千秋法社詠皇仁
0323b15: 豁達雅方漢祖雄御人以禮法堯躬鉤章擬欲歌明
0323b16: 德浩浩如天歎莫窮
0323b17: 上賜御畫山水圖有序
0323b18: 己亥閏三月。
0323b19: 上傳敕天童召忞赴京命即萬善殿安禪結制上
0323b20: 不時出宮就見忘其位貌待若賓朋間於論道
0323b21: 之餘扺掌而譚天下之事則靡不周知曲盡一
0323b22: 日出數軸示忞曰此朕數年前遣病時作也遂
0323b23: 以山水一葡桃一賜忞焉墨光澹蕩筆意蕭疏
0323b24: 殆騷人韻士揣摩半生而未臻其閫者上獨優
0323b25: 為之昔班固作漢書稱昭帝十四能知上官桀
0323b26: 之詐今上十四總攬乾綱肅清海甸不假霍光
0323b27: 之輔一皆出自宸斷尚以萬機餘暇博綜帝典
0323b28: 王謨旁及百世家言既承精一之傳復探西來
0323b29: 大意至若詩文小技筆墨餘長猶善且美若此
0323b30: 竊謂中古帝王未有聰明睿智如今上者也忞
0323c01: 艸莽餘生得奉天顏已己屬厚幸乃皇皇手澤輒
0323c02: 以見遺他日持歸藏之太白名山顧不成禪叢
0323c03: 千秋佳話哉敬拜手颺言為識其歲月云爾。
0323c04: 一幅吳綾御墨鮮半含秋水半春煙崩騰瀑布疑匡
0323c05: 阜澹遠村墟似輞川寵賚固非龍惱缽手遺全勝始
0323c06: 豐田名山歸奉天龍護佳話應知百祀傳
0323c07: 上語及先師每廑生不同時之歎因出處士曾鯨
0323c08: 所繪道影喜動龍顏遂命供奉王國彩臨摹二
0323c09: 幅備極莊嚴賜藏天童其原本留中供養。
0323c10: 異世奚殷聖主虔道兮師大德師全空生寫就趺嵒
0323c11: 石瑞相摹成下二天彷聽雷音宣寶座儼驚法雨灑
0323c12: 當前通身兩處分朝埜不盡真燈耀帝乾
0323c13: 上命供奉王國彩重摹幻質留供闕庭駕臨方丈
0323c14: 御覽一過為添數筆遂覺生肖宛然。
0323c15: 馘黃項槁貌支離任是僧繇巧聚眉底費九重親手
0323c16: 澤為留七眾好風規三毛幸已仍加頰四面何勞更
0323c17: 顯奇堪笑古錐成骨董萬年凌閣永傳持
0323c18: 上詢先師語錄因偕直說進呈御覽徹宵豁然神
0323c19: 契即日依忞疏請賜同大藏流通。
0323c20: 微言師亦遠睿智獨明真既發終宵歎旋教曠典新
0323c21: 琅函光吐月玉軸曉生春大義昭星日昏衢息夜燐
0323c22: 上詰天童何義為述其由兼請寺額上下弘法圓
0323c23: 照真覺法慶諸顏俾忞自定乃遵首二字焉。
0323c24: 名山希寵錫聖主尚勞謙兩字從高揭諸顏聽自拈
0323c25: 瑤章侵玉漢天樂動危簷太白標弘法名同實共兼
0323c26: 上問祖山初見何人云天童先老和尚上忽動容
0323c27: 因問有何機緣云以工夫不切實為叩蒙賜痛
0323c28: 棒云有什麼不切實上曰適生晚暮恨不及見
0323c29: 此老耳忞曰四海五湖皇化裏先師亦安能出
0323c30: 得陛下大威光也上曰得三五年有箇會處當
0324a01: 自見渠忞曰誠如天言。
0324a02: 皇封彌浩浩函蓋廣于天當寧來何暮先師往豈前
0324a03: 瞥爾親薦得一會自儼然今古無畦岸天言信不愆
0324a04: 上所居孚齋門書生死事大壁書莫道老來方學
0324a05: 道孤墳盡是少年人之句為語忞曰每對此輒
0324a06: 萬緣寢削因進曰少年讀李卓吾纔等待便千
0324a07: 萬億劫了也即日出家上曰亦請老和尚大書
0324a08: 用以自警。
0324a09: 君王方鼎盛怛化切斯須緣以大人覺益之良士瞿
0324a10: 情封千界落心月一輪孤不住無生地蓬瀛詎所圖
0324a11: 贈慶雲李欽差
0324a12: 三朝歷事股肱臣鴛鷺班常近紫宸夙福信由多劫
0324a13: 種報來麟趾更振振
0324a14: 贈範宇張欽差
0324a15: 少壯從龍佐闢疆忠勤事事得君王法門護念尤無
0324a16: 倦屬受靈山信不忘
0324a17: 贈春雨雷欽差
0324a18: 殷憂王事知忠愛清白傳家驗後昌桂馥蘭馨方楚
0324a19: 楚三槐應早植君堂
0324a20: 為成茂成幹李大君少君製字孟祥仲謀賦贈
0324a21: 人言將相都無種我愛孟祥有父風飛鳥固然今已己
0324a22: 盡良弓留待射天熊
0324a23: 鳳生鸑鷟虎生彪生子如君一仲謀記取他年麟閣
0324a24: 上絳侯題後亞夫侯
0324a25: 上庶兄敬一主人于朝罷時間從問道終日無倦
0324a26: 容短章以贈嘉其好善忘勢敏而嗜學有賢士
0324a27: 之風無貴人之習焉。
0324a28: 帝子寵來必肆奢翩翩誰得似君嘉菲躬動若同寒
0324a29: 素超俗思將類島霞學富淮南匪假託藝方松雪自
0324a30: 名家幾回臨漪亭邊過忘卻西窗日又斜
0324b01: 贈普濟上人
0324b02: 當年博施病陶唐普濟何緣眾口揚久隱西山稱逸
0324b03: 士今開藥室號醫王補虛只用參苓散導滯還加蔻
0324b04: 朴湯起死應知有活法一回汗出自清涼
0324b05: 題別山普應禪師所畫白菜
0324b06: 何意呈身在玉堂凌秋幾度傲冰霜自憐碧藻堪同
0324b07: 潔未肯時饈遠遜香澹泊能明君子志麤疏不入貴
0324b08: 人腸平懷一種天然趣細嚼方知道味長
0324b09: 上于庚子孟春爰下罪己之言一切修禳諸事敕
0324b10: 俱停止特於四月八日嚴修水陸道場九晝夜
0324b11: 以忞生遐陬未之或見也。
0324b12: 慚受天恩渥驚聞佛事開在資心意廣不惜大官財
0324b13: 僊梵凌空際天真降九垓為僧今半百恍誤蹋瑤臺
0324b14: 上于四月二十七日命遊南苑觀新建德壽寺敕
0324b15: 近臣就玄靈官寢殿設齋管待極其隆渥。
0324b16: 南苑策遊騎駿奔走侍臣宮庭排盛燕山海列名珍
0324b17: 飽德誠無盡酬章媿莫陳願歌天保詠回祝向丹宸
0324b18: 上念忞將別去後會難期自簡宣紙數十幅命作
0324b19: 大小行楷留宮上亦劈窠書敬佛四大字賜忞
0324b20: 謂彼此展視有同面晤云。
0324b21: 惜別君王重多愁會晤難何由能縮地長此共盤桓
0324b22: 託意存千古留思寄墨翰正虞風雨夕未易等閒看
0324b23: 上于乾清宮所祀關壯繆親示良工雕刻黃金鎧
0324b24: 甲寶玉爛然蓋經三年而始就者因余歸太白
0324b25: 賜作山門護法。
0324b26: 帝重關夫子肖形百寶裝海山憐去轍歸護敕維匡
0324b27: 漢室猶堪託髡徒豈足襄名藍標太白千載倚金湯
0324b28: 上亟稱內臣張斐然與供奉虞世瓔一學顏歐一
0324b29: 學鍾王皆妙得其家風因拈案頭敕書展視曰
0324b30: 此張斐然筆也遂命天岸昇子朗誦其文至忞
0324c01: 法名上曰不當犯諱但為國體所屈忞曰君臣
0324c02: 之分無所逃也上曰心殊不安。
0324c03: 幻質同殊劣虛名等聖凡馬牛呼不惜君國體何巉
0324c04: 盛世尊耆德天王式艸嵒山林叨履戴寧越蓋與函
0324c05: 上再擇夏五既望聽忞徂征尤不忍遽離如是促
0324c06: 席晤譚于風晨雨夕者旬有餘日無倦怠之意
0324c07: 焉。
0324c08: 征帆驚遂挂離思浩無涯風雨晨兼夕乘輿遣復排
0324c09: 寧云忘勢位直己外形骸我后誠高朗微躬若措懷
0324c10: 上問忞幾時再來晤朕忞云待皇上三十或狗馬
0324c11: 未填溝壑當來敬致封祝上云老和尚定與趙
0324c12: 州齊年忞云審如慈旨尚得恭慶我皇八十也
0324c13: 時曹學士在側進曰皇上固然萬壽無疆我師
0324c14: 亦合寶掌千齡忞曰果爾則忞當百度來京矣
0324c15: 上為大笑。
0324c16: 逝水嗟難復朝宗詎所艱趙州如可匹寶掌不須攀
0324c17: 六度登黃閣千回覲聖顏坐添長壽考金口自宣頒
0324c18: 奉　旨還山留別別山普應禪師有序
0324c19: 禪師之遇主于巷也會上出狩冀北登景忠山之
0324c20: 石室時禪師在焉因命陛見愛其住山枯槁嘉歎
0324c21: 之久後上改萬善為禪室特自景忠起師至即抗
0324c22: 疏還山上益嘉歎與假一月旋命內臣竇從芳齎
0324c23: 詔召師住萬善禪室當是時上於學佛之徒甚生
0324c24: 敬信而學佛者日開奔競之端上由是猒之獨師
0324c25: 晏坐萬善八載至再錫師名顧無所覬覦其間上
0324c26: 始知學佛之徒有高世獨立者歲在己亥涼秋九
0324c27: 月予奉詔來京住萬善方丈八閱月于禪師行藏
0324c28: 至悉也今庚子夏五得請還山念世無知禪師者
0324c29: 為製七言二律聊述其概兼志留別之意焉。
0324c30: 再四陛辭俞復留吐殘榴火上官舟不堪回首君恩
0325a01: 重難割永懷道誼綢歸意盛長方似夏離情黲黮早
0325a02: 如秋願言保愛珍明德日對堯眉踰趙州
0325a03: 越鳥翩翩向故山歸飛獨恨睽宸顏固慚八載葵傾
0325a04: 日尚羨嚴城晝掩關多嗜利名叢物議誰膺寵錫等
0325a05: 雲閒回天不藉揮戈力法社殷憂未可刪
0325a06: 次韻留別春平吳上谷附原韻
0325a07: 曉望承明捧表歸青門悵別柳依依雅知兩足稱
0325a08: 黃面不羨重瞳賜紫衣道大津梁隨地涌身輕杖
0325a09: 缽領雲飛入山更定南宗後又報丹書下翠微。
0325a10: 祖印高縣世共知曾將因果決狐疑濟源骨肉中
0325a11: 興後燕市魚龍雜奏時清淨身為尊宿報廣長舌
0325a12: 作帝王師灞橋祖帳群公在戲把終南隱士嗤。
0325a13: 菩提未許是真歸極目寥寥盻絕依天女并驅摩詰
0325a14: 室雲山秖蓄了元衣吸將鄱水連江盡走使磨盤掠
0325a15: 漢飛何日相逢煙靄裏佳譚更不涉離微
0325a16: 著手胸頭便了知前身金粟更何疑心空膴士休官
0325a17: 日智決烏臺選佛時勞侶不妨俾給侍尼乾且喚是
0325a18: 吾師風流乞遍歌姬院下士從教謗復嗤
0325a19: 無家客欲擬何歸為有林泉得便依山采蕨炊纓絡
0325a20: 粥池栽荷補水田衣頑心友石秋同冷野杖聯雲曉
0325a21: 共飛篆縷消來清晝永更驅萬象話玄微
0325a22: 鬼神莫覷詎容知詔下丹楓也自疑尚想青猿來暮
0325a23: 日還思黃獨正香時巍巍破額風難繼濯濯芙蓉志
0325a24: 可師千載嶺存司馬悔悔來那得怪相嗤
0325a25: 上于十五日凌晨單騎御萬善門敕忞乘馬並轡
0325a26: 而行親送百餘步已回輦矣復馳至北苑門握
0325a27: 手而別。
0325a28: 艸莽臣何德皇情眷若琛分攜重握手回策復言心
0325a29: 愁豈關山遠悲因媿感深生平珠玉淚一瀉百壺斟
0325a30: 登舟南邁有感而作
0325b01: 從別九閽後傷心已己百端憫茲弱者肉猒彼虎而冠
0325b02: 聖主憂民切黔黎見德難為詢金紫客因孰國委官
0325b03: 舟至臨清十月不雨矣水涸塗見長年束手無策
0325b04: 時護送天使欲遂棄舟余示以九重德意關帝威
0325b05: 靈果爾河水驟滿抵扺東昌大雨由是獲濟
0325b06: 大川稱利涉水涸櫂為亭卒地潮生浦俄然漢起霆
0325b07: 雨沾天子澤威顯帝君靈萬國通輸運皇心亦載寧
0325b08: 過分水龍王廟讀永樂朝開河宋尚書禮公碑碣
0325b09: 大禹功成後嘉君著令猷力排南旺水分接萬川流
0325b10: 裕國非當世福民歷萬秋往來簫鼓客請一問祠頭
0325b11: 由京國抵扺吳越水程四千有奇官舟所過瞻敬皈
0325b12: 依者傾市井
0325b13: 遠涉關河道驚聞聳百城聚觀如堵立稽首若潮砰
0325b14: 由上尊崇意發渠向慕情迺知君子德風動小夫傾
0325b15: 和天封佛慈祥蜜蜂頌凡六十首
0325b16: 瞥過寒嵒異艸時春光溢目載途歸芳菲不盡隨高
0325b17: 步彩鳳長疑燄裏飛
0325b18: 憧憧雲水共生涯浩浩紅塵不入衙蹋得自來田地
0325b19: 穩隨緣到處可為家
0325b20: 頓悟華情立搆時根元不涉況支離香飄反惹尋香
0325b21: 客蜜在汝邊更覓脾
0325b22: 四天爍破眼飛光豈為尋枝摘葉忙入到芳叢無剩
0325b23: 句白拈雖巧不相當
0325b24: 相隨唱拍合絲桐向上何曾有句通直就春光前見
0325b25: 諦得來不在樹頭紅
0325b26: 千家籬壁透穿時一一行從鳥道歸俏措有誰堪得
0325b27: 似無毛鐵鷂刺天飛
0325b28: 競落槐都天一涯人甘同夢已己開衙進幢高豎摩天
0325b29: 幟要與荒夫作法家
0325b30: 東風撮得指彈時調變何勞論坎離霹靂手還操化
0325c01: 母屋愚只見蜜生脾
0325c02: 相須摩厲候晨光波劫長因口眾忙家業掙來忘管
0325c03: 帶兒孫輩輩足支當
0325c04: 寧資飲露託高桐手眼圓明觸處通一抹華林芳欲
0325c05: 竭歸來勝唱滿江紅
0325c06: 直從天外得來時泥水罕曾一涉歸擎到眾香回上
0325c07: 院出爐金彈驀頭飛
0325c08: 阿閻深沉罕測涯幾多游漾欲窺衙旃檀不雜伊蘭
0325c09: 種一拶魂消似喪家
0325c10: 酸回梅子遜甜時香積持來話亦離何似春光搏在
0325c11: 手清涼一味爽人脾
0325c12: 風流雅自布聲光劍俠羞為刺客忙暗地傷人無毒
0325c13: 口神鋒怯見勇夫當
0325c14: 黃見秋桑碧見桐高超跡絕水雲通問渠妙旨從誰
0325c15: 得萬綠叢中一點紅
0325c16: 按下雲頭落艸時去華就實務真歸爐錘控得綿還
0325c17: 密奼女能驚撲地飛
0325c18: 不入青峰便海涯詎爭法會啟官衙相隨萬指皆英
0325c19: 特久擅門風壁立家
0325c20: 變金攪酪亦需時春色誰烹總化離怪得鶯梭勤織
0325c21: 作錦章只富詩人脾
0325c22: 無復空華礙眼光肯同碌碌世流忙掀翻海嶽從來
0325c23: 事縱遇風波自抵扺當
0325c24: 列剎何關戲剪桐化儀傳得古今通一般法令霜嚴
0325c25: 甚爐韝轟轟不斷紅
0325c26: 端如郢手運斤時不動芳心得俊歸眼底若非空意
0325c27: 馬神馳華徑鶻難飛
0325c28: 行藏多在碧天涯投刺剌誰干宰輔衙唯有中山能醉
0325c29: 客尋常貨入五侯家
0325c30: 密意深深一掐時群芳入手影離離風流醞藉瀟疏
0326a01: 甚道味天然解腐脾
0326a02: 發機真若電飛光箭括來時猱捷忙好鍊銅頭生鐵
0326a03: 額孃生袋子倩誰當
0326a04: 春蘭秋菊夏荷桐異卉投來成大通自信色香元不
0326a05: 損那驚風雨亂殘紅
0326a06: 金谷園開袖拂時綃襟彷帶御香歸天生邁種非輕
0326a07: 薄怪逐山雲得競飛
0326a08: 山谷搜窮掠水涯征車獵獵日投衙閒身只為勞生
0326a09: 苦成了家兮又散家
0326a10: 不說鹽梅鼎和時雪山膩艸總拋離如何妙勝天甘
0326a11: 露清味難醫濁世脾
0326a12: 虛名滿世競秋光槐筴黃時有底忙偏是婆心能為
0326a13: 物自詒辛苦自甘當
0326a14: 身世付將爨後桐瑤臺有路碧霄通步虛一曲僊階
0326a15: 轉吹落梅華五月紅
0326a16: 聲色堆頭驀過時華阡拾得錦叢歸腳底自來空索
0326a17: 索琉璃衝破壁梭飛
0326a18: 不隨尊貴墮邊涯華柳場中戲作衙贏得清香聞上
0326a19: 界別無濁富可傳家
0326a20: 香魂追到護歸時霞蔚雲蒸色轉離何用魏丸誇大
0326a21: 藥文園雖渴潤生脾
0326a22: 雪消春谷媚陽光步馬蘭皋逐隊忙菌桂申椒同紉
0326a23: 結信芳誰道只吾當
0326a24: 謾誇瑞應遠來桐德合黃裳吉自通九里未言河潤
0326a25: 廣千家彩賽萬枝紅
0326a26: 錯過當機正是時空山長自怨春歸群芳收得先鳴
0326a27: 鳺鴈帶秋聲任晚飛
0326a28: 由來立地迥超涯滯貨尤嫌燕處衙塵內可居嵒可
0326a29: 託危闌長厭萬人家
0326a30: 杳絕音書鴈足時得來佳信自南離春光萬國供庖
0326b01: 膳羨甚空王俸猒脾
0326b02: 畏懷鳩毒負流光春到華阡曉夕忙誰惜寸陰能自
0326b03: 奮揮戈返曰銳斯當
0326b04: 血盡啼鵑綠散桐剋期九夏證圓通蠟人坐看如冰
0326b05: 結信有蓮華透雪紅
0326b06: 幾人浪暖碧桃時躍馬天衢得意歸一見華枝春入
0326b07: 袖風雲騰蹋怪高飛
0326b08: 活計從前未有涯何勞膏脂潤私衙自從識得東風
0326b09: 面信手拈來便起家
0326b10: 幸然采掇盡今時詎意烹微更出離總為人天存正
0326b11: 命不將雜毒壞伊脾
0326b12: 豈為門頭逐影光長因垂手入廛忙沾嘗一滴焦枯
0326b13: 潤接待誰資蓄種當
0326b14: 葉飄金井不驚桐為有先天化理通華艸縱埋幽徑
0326b15: 裏林園又見一枝紅
0326b16: 不似夭桃一見時高枝趠得稱心歸堵觀百萬徒仰
0326b17: 羨腳蹋青雲已己遄飛
0326b18: 皇風自信絕疆涯幾度華封競搆衙行道跡同春遍
0326b19: 入雲山那怪盡為家
0326b20: 圓通令證舌根時蜜果先將苦換離甜透中邊陳口
0326b21: 角不知若箇快心脾
0326b22: 天涯到處有風光占斷華前自不忙大地撮來還似
0326b23: 粟靈山拈出未廝當
0326b24: 幾艷春桃幾隕桐目前萬象一光通家常只麼隨牽
0326b25: 補誰貴天葩曜日紅
0326b26: 皇華簡命賦將時遠募招搖入貢歸豈比鑿空張博
0326b27: 望遼天只說汎槎飛
0326b28: 七金千子布天涯井井官司各有衙祇奉一人敷密
0326b29: 化山河一統大唐家
0326b30: 君臣道合慶同時彼稷何須歎黍離堪笑首陽清餓
0326c01: 客采薇擬欲療荒脾
0326c02: 宅中圖大古稱光吁咈嵒廊燮理忙化就黃金充一
0326c03: 國華胥未易黑甜當
0326c04: 分官非放故居桐帝化須教萬國通最喜御園春色
0326c05: 密嵒臺處處匝千紅
0326c06: 丹心不審賦何時死義相看等若歸遮莫靈均忠未
0326c07: 化芳魂散作九天飛
0326c08: 化外乾坤別一涯蘭臺分攝百司衙金甌數即逢陽
0326c09: 九粟散常稱帝者家
0326c10: 適當君國播遷時中露難堪見瑣離若教三春能寫
0326c11: 怨蜀魂啼血更傷脾
0326c12: 東風吹律轉崇光按部傳餐不是忙細柳營邊時一
0326c13: 過還聽玉佩響丁當
0326c14: 魚躍鳶飛異子桐王來土德世亨通百華謾謂多開
0326c15: 落歲歲常看二月紅山海經子桐山下有魚鳥翼而能飛出入有光見則天下大旱
0326c16: 送宗符華知藏歸嶺報己亥曹谿之命
0326c17: 法昌倚遇漳州權去就全無機獨便邵武英敏親折
0326c18: 挫涪翁矍鑠氣為朘才賢不易生天地二妙同鄉豈
0326c19: 偶然各挺孤標稱傑特靈鍾淑氣定山川華禪策杖
0326c20: 來漳浦落落清風飲儕伍不羨千間起五羊因緣輻
0326c21: 輳嘉能吐揚帆直破五湖煙撥櫂歌長路四千淺水
0326c22: 灘頭不浪泊百城吳地盡還憐一登太白軒眉宇四
0326c23: 顧天光開畫譜巨壑蒼茫浸麓跟丘陵黑子何須數
0326c24: 幽深轉步入玲瓏閟密重玄萬竅通咄咄仰瞻難取
0326c25: 足芒鞋從此猒飄蓬斯行曷遽理歸航苦海茫茫惜
0326c26: 瘴鄉為接清關橋下水灑教熱惱頓清涼漳州子思
0326c27: 何長法流佇看沐炎方他年理取石頭斧一斫南天
0326c28: 開大荒莫令權公與遇公英聲浩浩獨自擅清漳
