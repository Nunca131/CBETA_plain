0647c01: 林野奇禪師語錄卷第七
0647c02: 住華亭船子法忍寺嗣法門人行謐等編
0647c03: 入室勘辨
0647c04: 師問自閒書記如何是不落聖凡句閒便豎拳師云
0647c05: 老僧不曉得者是甚麼意思閒云老老大大拳頭也
0647c06: 不識師云老僧年邁閒云怪和尚不得。
0647c07: 師問純樸副寺你在庫房執掌一切帳簿忽遇賊來
0647c08: 盜去將甚麼算樸云捉敗了也師云賊無你所見作
0647c09: 麼生捉樸與師一掌便出。
0647c10: 師舉趙州洗缽盂話問出冶意旨如何冶云何處不
0647c11: 逢渠師云適纔有人恁麼答咬牙喫棒去冶云卻是
0647c12: 和尚驗得端的。
0647c13: 師出值僧洗襪問云愈洗愈不淨僧云一洗便淨師
0647c14: 云喫力不少。
0647c15: 師至山門外見數僧立問云門裡門外俱莫立僧皆
0647c16: 無語師乃云近日山荒。
0647c17: 師隨眾普茶無人問話師云倒也恰好一眾無語師
0647c18: 云我適纔道恰好是恰好喫茶便起。
0647c19: 師問微侍者云古人道離心意識參絕凡聖路學只
0647c20: 如離卻心機意識你如何用心微擬開口師云了微
0647c21: 復擬開口師便掌。
0647c22: 僧纔進門師一把搊住云你向不落心機意識處試
0647c23: 道一句看僧擬伸手師便一推云莫妄想。
0647c24: 師問秋衲雪峰輥毬意旨如何衲彈指師云畢竟是
0647c25: 何道理衲便出師云也是持缽不得強道不饑。
0647c26: 師問喝石云不落是非句作麼生道喝云雨過後天
0647c27: 晴師便休去。
0647c28: 師見悅可問作甚麼悅云煮荳師云荳是境不得動
0647c29: 著境與我取荳來悅呈荳云和尚請師云者是境悅
0647c30: 云蒼天蒼天師微笑。
0648a01: 數僧參師問汝諸人各各來處不等入門則一我這
0648a02: 裏只是不許參禪有一僧云某甲不為參禪來師云
0648a03: 你為甚麼來僧禮拜師云錯。
0648a04: 印月尼呈世尊陞座文殊白椎拈云世尊平地風波
0648a05: 文殊將無作有檢點將來不勝逗漏且作麼生是逗
0648a06: 漏處國清才子貴家富小兒嬌頌云巍巍頂相最難
0648a07: 描惟有文殊手段高當下一椎輕漏洩至今千古累
0648a08: 兒曹師看畢伸手云還有麼月云者老漢還嫌少
0648a09: 師頷之。
0648a10: 師問即香昔日僧問夾山猿抱子歸青嶂裏鳥銜花
0648a11: 落碧嵒前法眼道老僧二十年只作境話會師云既
0648a12: 不作境話會作甚麼會即云行觀直得結舌有分師
0648a13: 云畢竟作麼生進云適纔禮拜和尚了也師微笑。
0648a14: 師問了源云世尊夜睹明星時如何源云撞著自家
0648a15: 的師云我即不然進云和尚又作麼生師云大似瞎
0648a16: 進云和尚也只在這裏師云者裏是甚麼所在源便
0648a17: 喝師云好與一頓進云不勞矢上加尖師便打。
0648a18: 師問友雲臨濟道一人在孤峰頂上無出身路一人
0648a19: 在十字街頭亦無向背你道此二人還具參學眼也
0648a20: 無友云兩口金剛王寶劍師云你那裏見得友豎拳
0648a21: 云見麼師便打云亂做友云捉敗這老漢師云更要
0648a22: 一頓在。
0648a23: 師問古人道肯喏不得全汝號肯喏如何得全去喏
0648a24: 云個中無肯路師云如何得悟去喏便喝師打云亂
0648a25: 喝作甚麼。
0648a26: 師舉僧問五祖拽磨因緣問芥子芥云若是某甲但
0648a27: 云識得上座也師云且道是拽磨不是拽磨芥云無
0648a28: 毛鷂子過新羅師云自首者原其罪芥禮拜師休去。
0648a29: 師問印月云見月休觀指歸家罷問程如何是你歸
0648a30: 家一句印便喝師云好與一頓進云起動和尚師拈
0648b01: 棒印便出。
0648b02: 師問三默權侍者國師三喚侍者三應意旨如何默
0648b03: 云和尚道甚麼師云不是這個道理默云和尚是何
0648b04: 心行師打云汝作心行會麼默云蒼天蒼天師復打。
0648b05: 師問物外遠侍者昔日兩堂首座同時下喝臨濟云
0648b06: 賓王歷然且道那個是賓那個是主外云兩眼對兩
0648b07: 眼師云未在外一喝師便打外云蒼天蒼天師云蒼
0648b08: 天蒼天。
0648b09: 師舉趙州道我向南方行腳時火罏邊會得個無賓
0648b10: 主句直至如今未曾舉著問權侍者云汝試舉看權
0648b11: 便禮拜師云未在更道權云請和尚珍重師云錯。
0648b12: 師問臥雪古人道臥雪眠霜貴圖見性上人性在甚
0648b13: 麼處雪云和尚道甚麼師徵云畢竟在甚麼處雪便
0648b14: 禮拜師云也是持缽不得詐道不饑。
0648b15: 師舉德山參龍潭因緣問純樸云汝向親到龍潭處
0648b16: 代一語看純云禮拜有分師云汝見個甚麼道理純
0648b17: 便喝師云三喝四喝後作麼生純連喝兩喝。
0648b18: 師問芥子云汝向文彩未彰已巳前道一句來芥以手
0648b19: 畫一畫云啐師云這是文彩已巳彰的消息如何是未
0648b20: 彰已巳前的事芥喝師便打云你一喝我一棒且道是
0648b21: 賞是罰芥又喝師復打。
0648b22: 眾侍次師問一僧云如何是浩然之氣僧豎起拳師
0648b23: 云死了燒了又作麼生僧擬議松濤知客便喝師云
0648b24: 桑樹著箭柳樹出汁。
0648b25: 師一日拈起扇問破夢喚作扇子則觸不喚作扇子
0648b26: 則背畢竟喚作甚麼進云行辯向這裏卻不會師云
0648b27: 因甚不會進云和尚不妨著眼師云老僧分疏不下
0648b28: 破遂禮拜師云一則以喜一則以懼。
0648b29: 師問道安一法若有毘盧墮在凡夫萬法若無普賢
0648b30: 失其境界去此二途速道一句看進云和尚道甚麼
0648c01: 師打云汝且喫棒著進云何不別具眼目師復打進
0648c02: 云三玄戈甲不須展函蓋乾坤樂太平師云又恁麼
0648c03: 去也。
0648c04: 師舉麻谷問臨濟大悲千手眼因緣及古德拈語此
0648c05: 二大老可謂百千手眼一時俱露師遂問破夢既是
0648c06: 百千手眼一時俱露因甚前不遘村後不抵店破云
0648c07: 這老漢將謂無人證明師頷之。
0648c08: 師問灌頂纔有是非紛然失心你向未有是非之先
0648c09: 道一句看頂云露師云露個甚麼頂作掌勢云這老
0648c10: 漢猶要掌在師拈棒趁出。
0648c11: 晚參師云不慕諸聖不重己巳靈底人汝等且道伊有
0648c12: 甚長處試道看道安云座中既有江南客何必慇懃
0648c13: 唱鷓鴣師云老僧失利。
0648c14: 師又問安云魯祖面壁意旨如何安云某甲與他一
0648c15: 拳師云因甚如此安云為伊粧模作樣師云若無後
0648c16: 語前話不圓。
0648c17: 又問安古人道一喝不作一喝用且道作甚麼用安
0648c18: 便喝師云老僧過在甚麼處進云再犯不容師云老
0648c19: 僧失利。
0648c20: 師舉香嚴示眾口銜樹枝話問謐書記意旨如何謐
0648c21: 云直須拍掌呵呵大笑師云你還是笑他有過無過
0648c22: 謐云和尚試分析看師復大笑一聲謐云且道有過
0648c23: 無過師云山僧分疏不下謐云也只得與麼道師云
0648c24: 要且不在這裏謐云且道在甚麼處師以腳一踢謐
0648c25: 云大好不在這裏。
0648c26: 又一日師以手撫香几問二隱云正恁麼時如何隱
0648c27: 云四稜著地師復拈起數珠云這個又作麼生隱云
0648c28: 一任眾人看師云何不道輪珠一百八隱云行謐不
0648c29: 如和尚。
0648c30: 師問僧一喝分賓主炤用一時行你與我分分看僧
0649a01: 便喝師便打僧又喝師復打。
0649a02: 師問大器四大敗壞時大器在甚麼處僧擬議師便
0649a03: 打。
0649a04: 師問本初如何是你本初一著僧云者裏無處開口
0649a05: 師便打僧一喝師復打云是賞你是罰你僧擬議師
0649a06: 直打出。
0649a07: 師問濟真真妄不立一句作麼生道僧無語師便打。
0649a08: 師問萬安舉心即差動念即乖只饒不舉心不動念
0649a09: 猶是立地死漢如何是你獨脫一句僧云學人無說
0649a10: 師云會了無說不會無說僧無語師便打。
0649a11: 師問幻脩既是幻如何脩僧無語師戳云退去。
0649a12: 師問僧古人道出息不涉眾緣入息不居陰界嘗轉
0649a13: 如是經百千萬億卷作麼生是你嘗轉底經僧擬語
0649a14: 師喝出。
0649a15: 師問崑崙秪如毘嵐風一起盡大地吹為微塵崑崙
0649a16: 在甚麼處僧擬議師便打。
0649a17: 師問玅圓你前日道盡十方是個大圓鏡因甚炤不
0649a18: 見那邊此時炤見也未僧云原不識師打云不識個
0649a19: 甚麼僧云到底不識師復打。
0649a20: 師問直歲你做甚麼來歲云挑沙師云幾不問過歲
0649a21: 禮拜師云還有事麼歲便行師云有事在。
0649a22: 問璧書記你善寫文章山僧有一篇文字不落是非
0649a23: 長短且道其中意作麼生聲未絕璧便作舞而出師
0649a24: 云也是亂做。
0649a25: 師問破侍者昔日洛浦辭臨濟濟云汝向甚處去浦
0649a26: 云南方濟以拄杖畫一畫云過得這裏則去浦便喝
0649a27: 濟便打師云只如洛浦作麼生抵對免得臨濟打破
0649a28: 便喝師便打破禮拜師云三十年後不得辜負老僧
0649a29: 師卓拄杖問會元試道看元無語師便打。
0649a30: 師問光如光即不問如何是你如底道理僧擬語師
0649b01: 打云動了也。
0649b02: 師問憨璞古人道描不成畫不就昨夜三更白如晝
0649b03: 且道喚作甚麼句璞擬議師便打璞便喝師復打。
0649b04: 師問了源如何是趙州無賓主句源一喝師便打源
0649b05: 又喝師復打。
0649b06: 師問僧臨濟道一喝分賓主照用一時行你與我分
0649b07: 分看僧便喝師便打僧云賓主歷然師復打。
0649b08: 附天童西堂寮應答機緣
0649b09: 僧問未結制前即不問如何是堂內事師云諸燈交
0649b10: 互炤僧禮拜師云汝見何道理便禮拜僧擬議師驀
0649b11: 面一掌僧而退。
0649b12: 問諸燈交互炤且置喚甚麼作燈師云還見麼僧以
0649b13: 袖拂燈師連掌云亂做。
0649b14: 問某甲生死不明乞師開示師云我比你更不明僧
0649b15: 擬議師驀面掌云會便會不會休沉吟僧禮拜。
0649b16: 僧纔禮拜師云你未禮拜時早錯了也進云為甚麼
0649b17: 錯師云錯僧一喝師便掌僧禮拜師與當頭一踏。
0649b18: 僧問棒喝意旨如何師云汝但喫棒僧云恰好師云
0649b19: 見個甚麼道理便與麼道僧便喝師乃掌僧云除卻
0649b20: 棒喝又如何師復掌僧禮拜。
0649b21: 僧問某甲不曉得做功夫乞師開示師云汝未問時
0649b22: 先已巳錯了僧禮拜師云我且問你汝未問時先已巳錯
0649b23: 了且道如何得不錯去僧罔措師與一推云去僧沉
0649b24: 吟而退。
0649b25: 問某甲參萬法歸一一歸何處奈何四面無門師驀
0649b26: 面一掌云打破這漆桶僧禮拜師云汝作麼生會便
0649b27: 禮拜僧擬議師與一推云出去未有據在僧茫然而
0649b28: 出。
0649b29: 韓居士問如何是向上事師驀面一掌士便禮拜師
0649b30: 云汝見甚麼道理便禮拜士云若有道理則不禮拜
0649c01: 師連掌打出。
0649c02: 伯涵問日昨失禮未審有過無過師云山僧分析不
0649c03: 下涵擬議師一喝涵忙然師云且喫茶。
0649c04: 潛九居士舉拳云不得有語不得無語畢竟作麼生
0649c05: 道師云山僧舌頭甚闊士罔措師云且道是語耶非
0649c06: 語耶士無語師云錯良久又問猛虎四逼時如何師
0649c07: 云黑士云如何是轉身句師垂一足士無語師云此
0649c08: 樣出先朝。
0649c09: 問答機緣
0649c10: 問七日已巳畢事如何師云要打米。
0649c11: 問僧問大慧眉間掛劍時如何慧云血濺梵天設有
0649c12: 人問和尚作麼生師云鼻孔墮地進云未審與古人
0649c13: 是同是別師云始末一時收僧禮拜云恁麼則向火
0649c14: 去也師云切莫錯會。
0649c15: 問一物不將來在甚麼處安身立命師云你即今在
0649c16: 甚麼處安身立命僧擬議師驀胸一推云莫妄想僧
0649c17: 禮拜起師云你眼目定動早錯了也僧罔措師云去。
0649c18: 僧問把斷要津即不問高提祖印事如何師云倒退
0649c19: 三千里進云恁麼則某甲直捷擔荷去也師云擔荷
0649c20: 個甚麼僧一喝便拜師當頭一踏僧拂袖便出師隨
0649c21: 後一掌。
0649c22: 僧參先人事師云何不將本分底送些僧云覿面相
0649c23: 呈請師一鑒師指禮云收下著僧云恁麼則昔日國
0649c24: 師今朝和尚師云如何是你自底僧云通身明宇宙
0649c25: 覿體振乾坤師微笑僧禮拜。
0649c26: 僧問孤峰頂上即不問如何是向上一句師云門外
0649c27: 千峰秀進云恁麼則眉毛八字橫師云溪深一帶煙
0649c28: 僧一喝師云你這一喝是甚麼道理僧罔措師便打。
0649c29: 僧問通玄峰頂即不問大雪紛紛事若何師云滿眼
0649c30: 滿耳進云恁麼則普天匝地去也師云這是甚麼所
0650a01: 在僧便喝師便打僧云謝和尚痛棒師云猶欠打在
0650a02: 問明歷歷聲未絕師便打云你見甚麼僧擬議師復
0650a03: 打僧云莫亂打師云你作亂打會那連掌打出。
0650a04: 問今日安單意旨如何師云油燈挂壁上云恁麼則
0650a05: 一毫頭上定乾坤師云見甚麼道理恁麼道僧豎拳
0650a06: 師云驢蹄馬蹄僧一喝師云亂喝僧禮拜師云果然。
0650a07: 僧呈偈師接過便覆卻與你看了僧擬議師驀面一
0650a08: 啐僧擬語師仍與一啐僧復問盡大地是大圓鏡為
0650a09: 甚麼炤不見那邊師云這裏無兩個僧云這是甚麼
0650a10: 所在師打云你道是甚麼所在僧罔措師直打出。
0650a11: 僧問不涉離微不落二三請師道一句師云速禮三
0650a12: 拜僧便禮拜師云隨人言語轉。
0650a13: 僧參問明心見性還了得生死麼師云性在甚麼處
0650a14: 僧以手指云收取銀子師云亂道僧云若作亂道會
0650a15: 入地獄如箭射師云你作甚麼會僧罔措師便打。
0650a16: 僧問動靜即不問如何是一念不生師云未問已巳前
0650a17: 百雜碎云如何得命根斷去師云休著力。
0650a18: 僧參問學人有一問師云未問已巳前錯僧沉吟師云
0650a19: 錯進云錯在甚麼處師云錯錯僧而退。
0650a20: 問如何是新年人師云穿衲頭底云如何是舊年人
0650a21: 師云戴帽子底僧禮拜云和尚請果子師云干汝甚
0650a22: 麼事僧而退師噓一聲。
0650a23: 僧問臨濟問黃檗佛法的的大意因甚三度被打師
0650a24: 連打數棒云你道因甚被打進云且道意旨如何師
0650a25: 連打云且道意旨如何速道速道僧擬對師又打僧
0650a26: 佇思師云我欠你些甚麼僧方作禮而退師云費我
0650a27: 多少氣力次早復喚僧云你昨日問臨濟喫黃檗痛
0650a28: 棒話山僧便打汝若作打會入地獄如箭射僧云既
0650a29: 不作打會作甚麼會師又打僧云打即任打畢竟如
0650a30: 何是佛法的的大意師復打。
0650b01: 僧呈頌末句云信手拈來皆具足師遂問信手拈來
0650b02: 皆具足具足個甚麼僧擬議師云七錯八錯了也僧
0650b03: 云何不高聲舉師云亂道作甚麼僧無語師云一著
0650b04: 不到處滿盤都是空僧而出少頃復進方丈禮
0650b05: 拜師云適纔禮拜過了僧云還要禮拜湊師云為甚
0650b06: 麼僧擬議師便打僧云莫亂打師復打云你若作亂
0650b07: 打會入地獄如箭射僧云這是甚麼所在亂打師連
0650b08: 棒打云是甚麼所在。
0650b09: 僧問一息不還時如何師云待你死了向你道僧便
0650b10: 喝師便打僧又喝師復打僧禮拜。
0650b11: 僧問如何是格外酬唱句師云庭前風弄竹僧云某
0650b12: 甲不會師云不會吹不休僧云謝師答話師云切莫
0650b13: 作話會僧擬議師震威一喝僧禮拜師云卻是我失
0650b14: 利。
0650b15: 僧問金粟山頭即不問通玄峰頂事如何師云冷煞
0650b16: 人僧云今日得見和尚了也師云似個甚麼僧彈指
0650b17: 師云錯認定盤星。
0650b18: 僧問某甲無言師云會耶無言不會耶無言僧便喝
0650b19: 師便打云亂喝。
0650b20: 僧問動容揚古路不墮悄然機如何是古路師舉起
0650b21: 數珠云見麼進云古路已巳蒙師指示如何是到家一
0650b22: 句師云禮拜著進云恁麼則親見和尚了也師云不
0650b23: 得錯會好。
0650b24: 致虛孫居士進方丈纔禮拜師便推出門云擬問則
0650b25: 失。
0650b26: 僧問痛棒未蒙賜喫今朝一句如何師云恰值烘火
0650b27: 僧云恁麼則截斷葛藤隨處風光師云如何是你風
0650b28: 光處僧便喝師云亂喝僧禮拜。
0650b29: 僧問世尊拈花迦葉微笑且道笑個甚麼師云你道
0650b30: 笑個甚麼僧云還是笑和尚笑大眾師云分身兩處
0650c01: 看僧擬議師便打僧禮拜師云一場敗露。
0650c02: 僧問祖意教意是同是別師云除卻同別問將來僧
0650c03: 擬議師便棒僧禮拜。
0650c04: 僧問還丹一粒點鐵成金至理一言轉凡成聖不假
0650c05: 一言還成聖否師打云你試道看僧禮拜師向傍僧
0650c06: 云我直下疑著這漢。
0650c07: 僧問釋迦彌勒猶是他奴且道他是阿誰師云不識
0650c08: 僧云和尚又如何師云向你道不識僧禮拜云天上
0650c09: 天下師云亂道作麼僧喝師便打。
0650c10: 次日又問喚作竹篦則觸不喚作竹篦則背畢竟喚
0650c11: 作甚麼師云離卻觸背問將來僧擬議師便打僧云
0650c12: 將謂別有師復打云識甚好惡。
0650c13: 僧問古人道言前薦取未審薦取個甚麼師云你問
0650c14: 底僧云有甚奇特師云你試將無奇特處道一句看
0650c15: 僧擬議師便打僧云要且打不著師復打。
0650c16: 僧問某甲有一問不知落在甚麼處師云未問已巳前
0650c17: 僧云未問已巳前是甚麼師便掌。
0650c18: 僧問覿面相呈即不問作家到來如何指示師云相
0650c19: 識猶如不相識僧云恁麼則孤峰呈法座清風拂面
0650c20: 寒師云上是天下是地僧頓足師打云著忙作麼。
0650c21: 瑞侍者問上無片瓦下無寸土向甚麼處安身立命
0650c22: 師便打瑞禮拜師云見甚麼道理便拜瑞一喝師又
0650c23: 打瑞云家家有路透長安師云亂統瑞拂袖便出。
0650c24: 僧問直須揮劍若不揮劍漁父棲巢師云太喫力生
0650c25: 僧云忽遇遣不去喚不回底如何師打云切忌停囚
0650c26: 長智僧禮拜云謝和尚證明師云面皮厚多少。
0650c27: 僧問虛空粉碎大地平沉語未竟師云且莫嚇老僧
0650c28: 僧擬議師便打。
0650c29: 一僧呈頌師云頌甚麼僧云頌和尚師云山僧有甚
0650c30: 麼公案僧作掌勢師打云亂作。
0651a01: 僧參問古人公案即不問如何是和尚為人處師云
0651a02: 老僧這裏一句也無進云恁麼則同古人去也師云
0651a03: 你向甚處見古人僧擬對師便喝。
0651a04: 僧問一物也無如何開口師云問甚麼僧擬議師云
0651a05: 大好一物也無。
0651a06: 僧問箭鋒相拄底應機乃絲毫無差邊方人語未諳
0651a07: 悉未審如何辯他仔細師云今日天色稍晚僧云還
0651a08: 別有麼師云不得撞著鼻孔僧云一句明明該萬象
0651a09: 大千從此振宗風師云閑言語。
0651a10: 僧參問百尺竿頭進步時如何師云退後即得進云
0651a11: 請和尚安單師云薦蓆厚暖進云謝和尚安單師云
0651a12: 少作活計。
0651a13: 僧問不是心不是佛不是物畢竟是個甚麼師云描
0651a14: 不成畫不就僧云為甚麼描不成畫不就師云無你
0651a15: 下手處僧禮拜云學人向這裏去也師云這裏是甚
0651a16: 麼所在僧擬議師便推出。
0651a17: 破雲參問楖栗橫擔不顧人直入千峰萬峰去時如
0651a18: 何師云看腳下進云腳下無私誰肯住著師云你即
0651a19: 今在甚麼處破喝師云者裏也不是你立地處進云
0651a20: 謝師答話便禮拜師云險。
0651a21: 僧問不落不昧意旨如何師云今日天熱進云有甚
0651a22: 交涉師云汝又作麼生僧擬議師便打。
0651a23: 師與念泥王海憲相見次公云還是南禮北禮師云
0651a24: 山僧分疏不下公罔措師云何不與山僧相見公亦
0651a25: 罔措師云請揖公揖云還是上座下座師云兩頭俱
0651a26: 不著中道亦不安公云請出門外師云者是甚麼所
0651a27: 在說內說外公又無語師乃笑遂坐少頃公問南泉
0651a28: 打破粥鍋意旨如何師云不妨疑著公云畢竟如何
0651a29: 師鳴指公云還有麼師便掌。
0651a30: 師與道衡相居士話次言及是法非思量分別之所
0651b01: 能解士便問如何辨師云問辨即乖士云不辨時如
0651b02: 何師云呆了也士云辨與不辨且止即今一句作麼
0651b03: 生道師云速禮三拜士便禮拜師云隨人腳跟轉士
0651b04: 云早晚禮拜何妨師云是則也是是則未是。
0651b05: 師過婁東沈門王婆子參維宇錢居士云者婆子近
0651b06: 日留心此道有個入處婆云和尚自然具眼誰要你
0651b07: 者俗漢多口師云難瞞地頭人婆云和尚也在裏許
0651b08: 師云老僧不是汝同流婆云今日捉敗和尚拂袖便
0651b09: 出師云老僧失利。
0651b10: 僧參問生死到來如何躲避師云眼閉腳直僧云不
0651b11: 會師云不會恰好僧禮拜師云莫向者裏躲根。
0651b12: 尼問弟子參狗子無佛性話不得明白師云向未作
0651b13: 意前會取進云畢竟如何趨向師云動念即乖進云
0651b14: 不動念時如何師云眉毛在眼上進云便恁麼去時
0651b15: 如何師云錯。
0651b16: 僧問覿面相呈事若何師打云正要你恁麼問僧喝
0651b17: 師復打。
0651b18: 師病寢次顧道安靜云待個正命時安云一切尋常
0651b19: 師展臂云得與麼瘦進云管渠作麼師云隨他去也
0651b20: 進云何處不稱尊師微笑。
0651b21: 師病中自閒覺首座問云古人臨末稍頭留下一言
0651b22: 半句作將來眼目即今有何垂示師云動即禍生進
0651b23: 云官不容針私通車馬師云多口作麼進云不為分
0651b24: 外師驀面一拳閒便禮拜。
0651b25: 師將示寂出冶果自天台歸師急問云汝來了冶云
0651b26: 適纔到師云於今是甚麼時候冶云午時師瞪目視
0651b27: 之冶云前蒙和尚記今請和尚更取法名師云行
0651b28: 果圓成冶禮謝師安祥而逝。
0651b29: 答問
0651b30: 華頂講主大道問諸佛諸祖出世有所施為建
0651c01: 立門庭總是第二義我今所問不問第二義。
0651c02: 答幸不別問又云合取狗口。
0651c03: 法華云盡行諸佛無量道法未審作麼生是盡
0651c04: 行底道理。
0651c05: 答山僧是沒伎倆底又云昨日有人與麼問打出門
0651c06: 外了也。
0651c07: 二隱謐書記因病瘡偶有三問四大本來清淨
0651c08: 因甚膿滴滴地。
0651c09: 答始末全彰。
0651c10: 通身紅爛和尚如何相救。
0651c11: 答求救即禍生。
0651c12: 皮膚脫落後如何。
0651c13: 答通身慶快。
0651c14: 兵垣蔣楚珍問即今通玄寺氣象一新家風重
0651c15: 展白棒頭利害比舊日如何。
0651c16: 答切忌分疏又云喫著便知。
0651c17: 垂足通玄為甚天童移塔日光先後誰是高原。
0651c18: 答瞻之仰之又云突出難辨。
0651c19: 商尊維那問結制也無風起浪解制也掘地覓
0651c20: 天不結不解又在死水裡浸殺畢竟如何得相
0651c21: 應去。
0651c22: 答飢餐渴飲。
0651c23: 時節若至其理自彰即今三春已巳到千花爛熳
0651c24: 百鳥喧譁為甚枯樹不抽枝。
0651c25: 答別是一壺春。
0651c26: 從苗辨地因語識人只如苗未生語未發作麼
0651c27: 生辨識。
0651c28: 答不消一句。
0651c29: 賊來須打客來須待客賊一齊來打即是待即
0651c30: 是。
0652a01: 答一切臨時。
0652a02: 至道無難唯嫌揀擇因甚又道賊來須打客來
0652a03: 須待。
0652a04: 答還規則得麼。
0652a05: 一人欲出長安出不得一人欲入長安入不得
0652a06: 設或二人相逢作何話會。
0652a07: 答有眼如盲。
0652a08: 富從升合起貧從不算來為甚麼龐居士將家
0652a09: 財沉沒湘江。
0652a10: 答問取龐公。
0652a11: 慈鴉反哺土梟噉母未審是同是別。
0652a12: 答慈鴉土梟。
0652a13: 嘗言道有眼曰見有耳曰聞為甚麼芭蕉無耳
0652a14: 值雷開葵花無眼隨日轉。
0652a15: 答時節不相饒。
0652a16: 斬首灰形其無以損生金丹玉液其無以養生
0652a17: 且道肇法師具甚麼眼。
0652a18: 答量等乾坤。
0652a19: 但得本不愁末本即不問如何是末。
0652a20: 答此問便是。
0652a21: 從門入者不是家珍為甚世尊睹明星而證果
0652a22: 靈雲見桃花而悟道。
0652a23: 答築著磕著。
0652a24: 奇怪石頭形似虎火燒松樹勢如龍是相似句
0652a25: 如何是不相似句。
0652a26: 答石頭松樹。
0652a27: 時挑野菜和根煮旋斫青柴帶葉燒是本分句
0652a28: 如何是不本分句。
0652a29: 答待山僧別有個見處即向你道。
0652a30: 含彰益侍者問棒頭有眼因甚盡力打不著。
0652b01: 答非汝境界。
0652b02: 破家蕩宅因甚日用而不竭。
0652b03: 答渠儂得自由。
0652b04: 君臣道合因甚樞密不得旨。
0652b05: 答聽候即乖。
0652b06: 此事分明因甚自生退屈。
0652b07: 答好事不如無。
0652b08: 謐書記入嵩巖掩關聞秋江祖師凡見取魚螺
0652b09: 而食者即贖以放生其間有削鱗魚敲螄入
0652b10: 水皆活仍聞虎見祖伏即此三義呈請三問。
0652b11: 魚在浪中游泳無虞全賴鱗甲為甚麼毒龍潭
0652b12: 魚削去甲鱗亦更翻波。
0652b13: 答全身獨露。
0652b14: 螺螄憨睡殼在命存因甚麼活死池螄敲得
0652b15: 活。
0652b16: 答無毛鷂子拍天飛。
0652b17: 常言道見虎不死脫層皮為甚麼秋江祖師獨
0652b18: 把雄虎驅放自由。
0652b19: 答縱橫得自在。
0652b20: 林野奇禪師語錄卷第七
