0335a01: 布水臺集卷第七
0335a02: 住明州天童寺匡廬黃巖沙門道忞著
0335a03: 序二
0335a04: 四明雪竇山資聖寺志序
0335a05: 春秋一書孔子作之以為經左丘明表之以為傳司
0335a06: 馬遷攷古徵今網羅上下數千百年之事篹之以為
0335a07: 史記其間善善惡惡之條是是非非之案可以興可
0335a08: 以觀可以感可以廣聞達識其有造於生民有功于
0335a09: 學者甚大故此三書者實天壤間一大典故尤非群
0335a10: 書之可得而擬也厥後班孟堅變太史公貨殖傳為
0335a11: 志後世遂因之而志州志縣志民社其原蓋一本諸
0335a12: 春秋然皆事拘方內徒使人增長塵勞之見耳求其
0335a13: 摽落情封神遊八極使人超使人遠使人緣慮空而
0335a14: 故我見則方外山林志有足多焉明州雪竇山者踞
0335a15: 四明山心重岡複嶺千巖萬壑奔攢涌注匯于高空
0335a16: 然後瀑落天半下此數里皆絕壁一竇飛流噴薄如
0335a17: 雪山由此張名竇之上一亙綠野平川宛如武陵之
0335a18: 桃華源而資聖寺實宅中焉到門卻立回翔四顧則
0335a19: 疊嶂倚空錦屏開畫遊者益警心駭目儼登蓬島寺
0335a20: 建於晉盛於唐極崇於宋之諸宗稍歇於元之中葉
0335a21: 盡燬於明之末年今之興復者則我同門石奇禪師
0335a22: 與其弟子山夫微菴師南輩披蒙茸斬荊棘驅豺狼
0335a23: 狐豹之族而鼎建者也道嚴恂公久掌記室不泯其
0335a24: 師之功德重畏此山勝蹟奇觀不覯于時乃簡校山
0335a25: 川招呼泉石按列聖之徽猷集諸宗之法要摭王臣
0335a26: 弘護之芳躅與夫蠟屐遊笻之跡騷人韻士之篇靡
0335a27: 不探討而論次之乃成此書心良苦矣然豈僅曰有
0335a28: 功於此山哉予聞先佛有言曠野深山聖道場地皆
0335a29: 阿羅漢所居世間麤人所不能見矧雪竇壤接天台
0335a30: 固仙真之所來遊山君水王之所至止在昔聖師如
0335b01: 智覺壽明覺顯皆前後住持此山固嘗著宗鏡錄百
0335b02: 拈頌以惠來學今其書遍布叢林且流通高駒麗之
0335b03: 國日南海外之邦亦足占此山從來法澤之汪濊有
0335b04: 如此矣獨宋之仁宗叨一夢遊窅然喪其天下以不
0335b05: 獲親踐為恨苟使今志在御時一披覽不幾千峰寒
0335b06: 色雪瀑飛聲恍然几席之前可神聆而目接之與況
0335b07: 數十世老古錐之面目具在哉吾故曰使人超使人
0335b08: 遠使人緣慮空而故我見可補麟經左史之所未逮
0335b09: 者非誣也讀者幸母徒作山林盛事觀焉可也。
0335b10: 高峰抱樸蓮和尚語錄序
0335b11: 西天二十八祖秉教外別傳之旨遠自迦維東來震
0335b12: 旦愍此方學者溺於見聞不達性本遂一埽文字支
0335b13: 離之障直示涅槃無相妙心指南有準跂而遄歸不
0335b14: 第黃梅無姓兒獲傳衣授法即新州賣柴漢且濬發
0335b15: 夫得道如林者而徑為之岷源矣又六傳至德山鑒
0335b16: 臨濟玄則大作師子無畏吼音直排斥佛祖為幻化
0335b17: 老比丘等妙二覺為擔枷鎖漢十地滿心為客作兒
0335b18: 羅漢辟支為守古墓鬼三乘十二分教為拭不淨故
0335b19: 紙而後世焦芽敗種之夫從而因噎廢食殆將鐵爐
0335b20: 步自冒抑寧知得大機之百丈海不卯歲離塵三學
0335b21: 該鍊乎再來人之備頭陀不閱首楞嚴發明心地由
0335b22: 是應機敏捷與修多羅冥契乎禪判官之永明智覺
0335b23: 壽不出入馳騖於方等契經者六十本參錯貫通此
0335b24: 方異域聖賢之論者三百家卒折三宗之異義要歸
0335b25: 於一源而著為百卷宗鏡錄乎況夫蒐羅五教吐納
0335b26: 三乘乃能不數他珍寶參則真參悟而實悟因順風
0335b27: 而疾馳載波斯之巨艦有如抱樸蓮和尚者宜乎其
0335b28: 宗通說通開廓人天一似披雲霧而見青霄者也獨
0335b29: 惜其緣不酬德行嗇於藏不獲布靉靆之慈雲澍滂
0335b30: 沱之敢澤所設耆婆法藥僅見之乎此焉然嘗一臠
0335c01: 而知鼎味安在目全潮而始占其洪濤也哉是在通
0335c02: 人之自得已己耳至於師之行業一底乎粹美則求仲
0335c03: 韓太史銘之最詳業與茲錄宣布久矣今其徒晝中
0335c04: 證公復以弁首屬予者痛師門祚日衰謂予知言為
0335c05: 能光揚夫師也。
0335c06: 顯聖三宣盂禪師語錄序
0335c07: 世尊有密語迦葉不覆藏夫一華拈出覿體全彰果
0335c08: 世尊有密語乎然而百萬人天咸皆罔措者何也昔
0335c09: 者趙簡子因姑布子卿以翟妃子毋恤為賢欲試之
0335c10: 乃告諸子曰吾藏寶符於常山上先得者賞諸子馳
0335c11: 之常山上求無所得毋恤還曰已己得符矣簡子曰奏
0335c12: 之毋恤曰從常山上臨代代可取也簡子於是知毋
0335c13: 恤果賢則世尊拈華之旨蓋可心知而百萬人天且
0335c14: 碌碌如諸子直以常山有符在焉耳故四十九年從
0335c15: 佛口生皆如諸子而末後始以正法眼藏付屬摩訶
0335c16: 迦葉者所謂廢太子伯魯而以毋恤為太子者也西
0335c17: 天無論已己東國自有宗門以來師師授手皆命世亞
0335c18: 聖大人雖機用羅張於李唐語言絢爛乎皇宋一如
0335c19: 青天霹靂旱地雷鳴南山起雲北山下雨苟非毋恤
0335c20: 之雄略罕窺其意旨之所在者沿襲至於元明之年
0335c21: 尊其師說而已己無復神而明之之道遂使從上真規
0335c22: 死於繩墨千秋堂搆墜之非人彼步趨尤難況奔逸
0335c23: 絕塵得遊戲如風大自在三昧者邪三宜禪師天岸
0335c24: 祥麟雲中逸翮茂齡悟道石筍抽洞上之條早歲分
0335c25: 燈空華結雲門之果尤復涉南北於數千里外困風
0335c26: 霜於二十年間始歸而遯跡化鹿山之陽會爾密澓
0335c27: 公遷化顯聖席虛四眾輓之出世於是果熟之香風
0335c28: 飄遍界盈科之水決而滔天遂有陞堂示眾等語皆
0335c29: 脫略窠臼鏟去塵封直欲與五祖共唱巴歌瞎堂同
0335c30: 呼哨指乃過踐偃師之跡不許流傳一字侍者隨聞
0336a01: 記集僅若干篇余過吼山始得讀於尼淨琦家不覺
0336a02: 掩卷拊几長太息曰此龍光射斗者也曷為薶藏於
0336a03: 此因持入天台為之參詳校訂復捐貲壽梓公諸同
0336a04: 好於乎師絃絕響野于亂鳴彼黃頭乳口尚往往以
0336a05: 禪語衒侃社況牙似劍口如盆反深自弢藏有如師
0336a06: 者往余與師同參黃檗繼今丁亥蓋廿有餘祀始獲
0336a07: 對譚五雲山下然皆法門當大無他及逮過顯聖觀
0336a08: 所為布置叢林締修堂舍亦可謂二嚴無憾者矣當
0336a09: 丙戌戍之秋因事徑拂衣去不顧則視蚖蛇戀堀掩先
0336a10: 業為己有者何如而增上慢之從且以風流瀟散短
0336a11: 之龍象蹴蹋抑豈跛驢所堪哉。
0336a12: 南嶽山茨際禪師語錄序
0336a13: 孔子以詩書禮樂教弟子蓋三千焉身通六藝者七
0336a14: 十有二人至于默而識之其心三月不違仁則顏氏
0336a15: 之子殆庶幾乎然不幸短命死矣深期所以痛悼之
0336a16: 也故曰天喪予天喪予又曰惜乎吾見其進也未見
0336a17: 其止也嗟嗟墓門有梅有鴞萃止矣而九苞之鳳五
0336a18: 色之麟曾畢世而莫之遘者何其中道折翼復創於
0336a19: 車子鉏商哉此吾於山茨禪師不能無感傷焉師出
0336a20: 報恩老叔之門報恩高臥磬山三十載學者非人物
0336a21: 精奇不容廁籌室師以警敏之器英發之資茂齡親
0336a22: 炙以迄于壯故師於報恩也固已己升堂入室三拜得
0336a23: 髓矣而報恩之於師則殆於祐之有寂演之有勤杲
0336a24: 之有光焉會恩有東明之命雅推師出世然師心期
0336a25: 方遠大不欲蹈襲時常住未有幾即拂衣去深遯衡
0336a26: 嶽初止綠蘿菴玄學多歸之以口眾艱於食復下南
0336a27: 源三遷一依古德枯澹住持磨礱斧以砥厲方來
0336a28: 遂有垂示拈頌若干語皆的的提持柄分者著子殊
0336a29: 無語言文字與人咬嚼蓋與今時禾黍不陽豔競栽
0336a30: 桃李春者迥異矣乃誤服野人之芹竟爾一朝趨寂
0336b01: 於乎顏淵死孔子之道失傳師如永年吾宗可倚孰
0336b02: 謂鸞鳳竄伏鴟鴞翱翔豈真天不可與慮道不可與
0336b03: 謀也邪雖然塗毒鼓聲尚未停音當有聞之而命不
0336b04: 全活者師蓋未死吾復何憂哉。
0336b05: 翠巖古雪禪師語錄序
0336b06: 昔侃寧勇禪師出楊岐之門道聲不減雪竇至于提
0336b07: 唱之語尤為精峭嘗曰風鳴條雨破塊曉來枕上鶯
0336b08: 聲碎蝦蟆蚯蚓一時鳴妙德空生都不會都不會三
0336b09: 箇成群四箇作隊向前村後村折得梨華李華一佩
0336b10: 兩佩可謂抖擻尿腸為人說禪而南堂欲公尚道禾
0336b11: 黍不陽豔競栽桃李春翻令力耕者半作賣華人則
0336b12: 說法之難也審矣雖然諸佛威儀進止諸所施為無
0336b13: 非佛事故其示人也或有以光明相好佛身焉或有
0336b14: 以飯食臥具衣服焉或有以園林臺觀虛空焉或有
0336b15: 以菩薩化人菩提樹清淨土焉或有以寂寞無言無
0336b16: 說無示無識無作無為焉豈僅曰語言文字乎哉獨
0336b17: 此方真教體清淨在音聞故雖德山臨濟棒喝交馳
0336b18: 終亦不廢語言三昧然求其縱橫辯肆樂說無礙一
0336b19: 以理勝不詭俗不淫陋言言見諦句句超宗非揚眉
0336b20: 有正法眼藏點胸有涅槃妙心而能若是乎吾老矣
0336b21: 何幸尤及見翠巖哲公禪師其人者公炙先師實當
0336b22: 天童旺化之日一時鳳毛麟角爭相騰蹋軒昂太白
0336b23: 之門唯公年齒最少志願獨堅鑿索斧攛晝鞭夜策
0336b24: 汲汲皇皇不間寒暑者十年始浩然大徹先師室中
0336b25: 箠尺極嚴許可尤審肯諾之聲未嘗為耆年假也直
0336b26: 以侍者參得禪為公助喜則其屬望于公也可知已己
0336b27: 乃公方銳意住山徑爾別去遯跡亮公舊隱耕雲種
0336b28: 月一钁十霜由是洪州道俗相率捐貲贖古翠巖挽
0336b29: 公出世為中興第一代祖道遂顯著于時卓哉公也
0336b30: 幻有師翁不云乎除卻釋迦老子福慧兩足有幾人
0336c01: 焉但於本領有實證則龍天必不相負況公律身之
0336c02: 嚴求道之切奉師之恭謹事眾之勤渠固宜龍天推
0336c03: 出無足為公怪者獨其問荅提綱星馳電卷發揮玄
0336c04: 賾光闡大猷駸駸乎山谷所謂青山白雲開遮自在
0336c05: 碧潭明月撈摝方知鐵石崩巖霜弓劈箭不受然燈
0336c06: 記自提三印正宗假令古佛出頭也下一椎定當
0336c07: 乃足多耳惜乎先師未之見焉敬為敘次質諸當世
0336c08: 明眼作家。
0336c09: 嵩乳禪師語錄序
0336c10: 壽昌古佛始于大好山中翻出祖爺田地便爾耕雲
0336c11: 種月身世俱忘繼得博山為首座相與龍吟霧起虎
0336c12: 嘯風生由是父子之間和雲唱出大震洪音而新豐
0336c13: 一曲遂簧鼓于大江之西矣博山老人從千尋樹杪
0336c14: 蹋著一條活路三十年來只就玄途展手鳥道接人
0336c15: 彼學者方措足無從望巖即退況復波瀾海闊門戶
0336c16: 天高羅龍打鳳獨貴超宗異目之夫縱有齊眉共躅
0336c17: 見與師齊者在所不屑焉是以半生開法未嘗肯諾
0336c18: 一人猗與休哉敬嚴法道誰則如師然從使門風壁
0336c19: 立不顧雲巖路相次斷絕則余未免疑師之把住太
0336c20: 甚也朅來淮海得讀嵩乳禪師語深喜博山有後及
0336c21: 過山陽來青齊則河北之彼緇若素莫不知有嵩乳
0336c22: 禪師又莫不誦說嵩乳禪師乃知禪師之道高德厚
0336c23: 而入人深也今時雛比丘之住村院而稱嗣祖沙門
0336c24: 者彼非不印可諸方抑豈無侃社禪語哉其奈縱然
0336c25: 生摘得終是不馨香何故余聞之大論曰多聞慧辯
0336c26: 巧言語美說諸法轉人心自不知法行不正譬如雲
0336c27: 雷而無雨驗諸禪師之若此雛比丘之若彼得非所
0336c28: 重在此而不在彼也邪於乎北溟有魚其名為鯤鯤
0336c29: 之大不知其幾千里也化而為鳥其名為鵬鵬之背
0336c30: 不知其幾千里也彼鯤鵬之化變其誰使之然哉然
0337a01: 則博山老人之把住也有以也夫。
0337a02: 徹嵒歇禪師語錄序
0337a03: 雪嶠老人風高一世氣壓諸方至於操切叢林匡領
0337a04: 從眾彼固夷然有所不屑也及晚暮始住雲門僅得
0337a05: 徹嵒歇公一人知明見諦行超履卓足傳語風之道
0337a06: 無忝默識之回矣未幾出主雲門旋遷慧日俄而真
0337a07: 歸寂示焉昔者顏淵死孔子深傷而痛惜之曰苗而
0337a08: 不秀者有矣夫秀而不實者有矣夫今公苗而秀秀
0337a09: 而實矣乃零落于風雨之交摧方來不獲受其利賴
0337a10: 焉是則為可深惜也詩云誰能烹魚溉之釜鬵誰將
0337a11: 西歸懷之好音況能為公收斂遺穗食我蒸民慮無
0337a12: 好音耳懷之固宜也故吾于古木本上座之刻是集
0337a13: 也樂而為之序。
0337a14: 湛菴常禪師語錄序
0337a15: 賈誼當文帝興朝之日即發為痛哭流涕長太息之
0337a16: 言不無過激然治安無策則漢庭之事可計日而覘
0337a17: 其非矣矧今日之禪門可為痛哭流涕長太息者奚
0337a18: 啻如賈生所謂得以三四五六籌量而數計之與口
0337a19: 口譚空心心著有雪竇馳聲百頌峨嵋倍集千章固
0337a20: 自謂不難陵大慧躐中峰而上之然究其本領茫無
0337a21: 實證非但乏為人手眼抑且無利物誠心以故高者
0337a22: 籠卿宰卑者結要權既檀膏信脂可以廣招亦法社
0337a23: 名坊可以力攫門庭燄燄意氣洋洋彼且不自知其
0337a24: 為僧又烏知夫行解相應之為祖哉我生不辰際茲
0337a25: 風頹瀾倒之秋何幸尤及見夫說行俱到如吾湛菴
0337a26: 常公禪師其人者公始親近天童先老人與今釋迦
0337a27: 老子於往古過極無央世初發道心時同一軌轍皆
0337a28: 以陶師承事古釋迦牟尼佛然我佛從是至二大阿
0337a29: 僧祇劫始悟本來無有少法可得而受然燈記公
0337a30: 則冥搜力索于十年之內遂得疑團打破土塊翻身
0337b01: 不禁風磨雨洗重重覆護人天所謂行真而解的解
0337b02: 至而行光者非乎自後出住台嶺一安遠方小剎殊
0337b03: 無生情旺化冀遷大院之心然尤未足驗公生平及
0337b04: 平禍出明夷災生無妄經大患臨大難之際直得水
0337b05: 人毛豎石女攢眉乃公處之一如刀凌白水火燬晴
0337b06: 空曾不少干其懷者視彼高籠卿宰之夫稍有利害
0337b07: 當前則跼天蹐地憂畏百端幸值風恬浪靜則高揚
0337b08: 己德下肇公者之何如存心豈非行在一處說又
0337b09: 一邊所以說向飛龍之前行落跛鱉之後惟公則如
0337b10: 行而說如說而行如說而行故其行也皆實際如行
0337b11: 而說故其說也無支詞雖今公語僅寥寥數卷然皆
0337b12: 一一胸襟流出六祖有言字即不識義即請問公則
0337b13: 字義俱刪一以陶家輪下所真參實悟之乾爆爆底
0337b14: 禪與諸方來共相咬嚼而已昔黃龍恭首座住衡之
0337b15: 華光罹有司民其衣華光既遭回祿而恭語錄獲于
0337b16: 灰燼中餘紙皆盡而字畫無損遠近爭傳以為般若
0337b17: 靈驗如使般若有靈則公茲錄方將炳耀于劫火洞
0337b18: 然之中又奚俟山僧揄揚贊說而後流傳于世哉公
0337b19: 嗣法石奇雲蓋近出雪竇之門而實遠臻天童之奧
0337b20: 者也。
0337b21: 大梅法幢幟禪師語錄序
0337b22: 一華拈出靈山五葉芬披少室所謂直指之宗兼不
0337b23: 立語言文字者然一洞徹法源則性海瀾翻波光際
0337b24: 天如風穴慈明翁孫東山昭覺父子唱彌高而和彌
0337b25: 峻直令千秋震響寧惟一世警聞已己哉沿至末流襲
0337b26: 為卑近探之索然者無他見解偏枯中殊不足故耳
0337b27: 雪竇奇兄敬嚴法道座下親炙諸公多至一二十秋
0337b28: 未即放行輒以缽袋子付我永嘉幟姪諸方不無老
0337b29: 凍儂尤有官情世態之疑乃今永嘉出住大梅卒能
0337b30: 力肩祖道弘闡大猷昨者過我天童山僧諭眾特請
0337c01: 陞座舉揚親見其雷奔電埽王應金春唱提大有過
0337c02: 人處益信奇兄眼光爍破四洲天而尤子肖我豈鳥
0337c03: 名山中真千里塵譚神契固有素與洪波浩渺法海
0337c04: 瀾翻非深徹乎源底殆難矣哉其沛然若決之如斯
0337c05: 也幟公謙退方謂山僧譽過乎情抑當世尚有高鑒
0337c06: 之夫其亟拈出而問之。
0337c07: 大溈慧山海禪師語錄序
0337c08: 五峰學兄發明禹海記通玄實為先師首出之子
0337c09: 適住溈山同慶寺未幾即唱滅金陵九鼎一絲幸不
0337c10: 中絕者賴養拙明公紹而繼之也明公種田博飯最
0337c11: 稱孤硬而慧山海孫能于鋤畬種粟之間撼樹插鍬
0337c12: 之際薦得己躬下事與之互相唱酬固已奇矣殆明
0337c13: 公趨寂遺以伽黎屬令繼席在今時短販之徒方且
0337c14: 撾鼓升堂晨不待夕乃海孫專人五千里走雪竇山
0337c15: 中力以天下第一名藍起我奇兄和尚恂恂監院自
0337c16: 守者十年歲挽雪竇益堅及奇兄力辭不赴則又商
0337c17: 諸山僧山僧痛明公門祚衰薄因以繼志述事勉令
0337c18: 住持然後瓣香拈出露其一斑則真本色住山人實
0337c19: 無刀斧痕者山僧既愛其行已己高尚且喜五峰學兄
0337c20: 之法道有寄故為之序次如此。
0337c21: 巢枸集序
0337c22: 靈山正法眼東土破砂盆相共傳持者寧僅四七二
0337c23: 三類皆聖真降跡即自曹谿散席以來凡出而主導
0337c24: 一方建法幢立宗旨未有不見超佛祖學貫天人者
0337c25: 於乎羽嘉不世出應龍亦間生迨夫年深代遠則山
0337c26: 雞貌鳳者有矣孔雀充凰者有矣而世乃少圓通之
0337c27: 利眾多德貫之眠雲於是揚化一途遂為高尚者所
0337c28: 夷然不屑夫稷顏同道易地皆然如徒使情耽丘壑
0337c29: 目視雲霄已己也則處者之荒唐猶之出者之悠謬又
0337c30: 何以生泉石光作山靈氣哉餘杭靈章蘊禪師者靈
0338a01: 根慧質標格軼倫且也世未遠於黃牛居甚近乎風
0338a02: 穴則孑爾單丁之操苦吟達旦之風固其所素習者
0338a03: 然也獨憶三十年前余已己倦游叢席師方棄經論學
0338a04: 參太白禪一時龍象之眾蓋三千有奇焉至若五色
0338a05: 麟九苞鳳余直歸之師者以師氣岸孤搴不可控勒
0338a06: 故也未幾果於先師鎚拂之下洞徹見元繼余出山
0338a07: 復拉師掩關邗上故師與余相從最久締交亦甚深
0338a08: 然師浙客孤搴余亦廣蠻杜拗相與目擊時流遂共
0338a09: 有不出人前之語乃余生無定力益之業風鼓吹十
0338a10: 數年來不億毒流長河以北惡播大江之南正使海
0338a11: 若揚波殆將流澌不盡矣唯師願屹如山不為五欲
0338a12: 八風之所搖撼自操斧品火寒鐺階多蛙蠙之衣
0338a13: 戶尟輪蹄之跡世人欽風慕德唯向青峰遙禮磬聲
0338a14: 而已罕識其面也適當雲披月嘯觸景遇緣亹亹發
0338a15: 為篇章輒使見者聞者恍若清商振耳白雪投襟綿
0338a16: 乎邈乎不禁超世獨立之想乃知師出緒餘尤能移
0338a17: 我情況其大者乎昔有忘名古宿深隱龍山因洞山
0338a18: 价密師伯二公披榛訪及不得已己發數言酬荅之故
0338a19: 後世知馬大師一百三十人中有隱山禪師且知隱
0338a20: 山之非徒隱也夫師之非徒隱余知之矣而天童門
0338a21: 下復有如師者世未之或知也余故于師之所撰著
0338a22: 亟為論次而題曰巢枸集者蓋師榜所居吾因采而
0338a23: 名其集亦古之制爾若夫殺青而壽諸梓則余意非
0338a24: 師意也。
0338a25: 
0338a26: 
0338a27: 
0338a28: 
0338a29: 
0338a30: 布水臺集卷第七
