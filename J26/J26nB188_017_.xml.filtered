0815c01: 入就瑞白禪師語錄卷之十七
0815c02: 明住天台護國寺嗣法門人寂蘊編
0815c03: 附塔銘傳
0815c04: 塔銘并序
0815c05: 若昔大猷載在儒典靜言圯族有誅慢自賢志自滿
0815c06: 有誅朋家作讎作威作不典有誅所稱唐虞之際三
0815c07: 代之英設坊自上猶有險膚譸張聒聒屑屑之辭胥
0815c08: 動多方而下濫為庶人之議者嗚呼非天子不議議
0815c09: 逮庶人即天子不復可問而天其或者于庶人中篤
0815c10: 生大人焉俾以直議誅橫議而收其後如鄉原之議
0815c11: 狂議狷楊墨之議仁議義其言教嘗碎其議嘗橫而
0815c12: 誣必如孔子之議鄉原名之曰德賊孟子之議楊墨
0815c13: 名之曰道賊而群碎乃帖然而議乃大定此之謂齒
0815c14: 齊舌廣和合諍鬥具大人相作直心道場者是耶我
0815c15: 聞仁王經云若國欲亂鬼神先亂鬼神亂故萬人亂
0815c16: 亂所自起亦維曰國之王臣互相是非而已巳是非在
0815c17: 國且以開亂況在天子不問之草莽人乎況在天子
0815c18: 不臣之方外人乎嗚呼越自菩提多羅翻四七之後
0815c19: 勁作二三之前茅衣法傳是非亦傳中間六試毒而
0815c20: 三揮劍西乾東震剩有宿債應償北教南宗誰是一
0815c21: 枝橫出競飲分河之水爭操入室之戈古既有之於
0815c22: 今為裂斯亦大人收後之時矣問誰其人僉曰弁山
0815c23: 瑞白禪師蓋以身任之師樅陽楊氏子法諱明雪署
0815c24: 號入就諸方字之曰瑞白禪師方毀齔遽脫左髦事
0815c25: 母卓以孝聞比學禮之年失恃而為之曾不能飲
0815c26: 杯圈則既田衣菅屨持唱跋思以三尊之教度二
0815c27: 親矣九華慧公其薙染師也有休公者激發之使見
0815c28: 知識于是始有事南詢香積取諸分衛旦過取諸半
0815c29: 跏漂梗栖苴都無一向邂逅紫柏之徒授以毘舍浮
0815c30: 偈頗受持之歷幕山之門惎之閱教非其好也慕雲
0816a01: 棲蓮公之為人造問作止任滅四病曰只莫生心取
0816a02: 圓覺師出四病也師拜其語受具而去聞首楞嚴別
0816a03: 業同分二見忽覺根身器界燈影日暈而已巳前所持
0816a04: 偈亦自洞然無何且病病輒不能自主始信圓明禪
0816a05: 師有云十二韋陀典一標月之指耳昔在祖師說法
0816a06: 華墜天蓮湧地尚未出離生死況是區區者何濟庚
0816a07: 戌戍春聞諸道路雲門顯聖有至人焉曰湛然大師師
0816a08: 攝衣往從之問向來作甚麼師曰持毘舍偈曰四大
0816a09: 是假妄心是空阿誰拖你者死屍來師罔然為鈍置
0816a10: 者久之至第七夜于延慶殿立香忽地湧起不離當
0816a11: 處嘗湛然覓即知君不可見方曉前旨及被人問著
0816a12: 譊訛正復在揚州越國間辛亥歸顯聖坐禪不語者
0816a13: 百日不眠者數七奮迅之氣猛于捉象甲寅春隨雲
0816a14: 門遷廣孝聞上堂激揚機語大非思量所及不覺痛
0816a15: 哭自誓曰死也罷活也罷拚此一生去工夫既成片
0816a16: 視向來差省力矣小參舉斬貓因緣師於言下知有
0816a17: 將蒲團拋出雲門曰一語下徐州時有同參通文墨
0816a18: 者頌之自謂佳師不肯乃信口曰提起劍斬卻郤貓一
0816a19: 段春光人不曉南泉舉似作家子趙州老人頭戴草
0816a20: 頭戴草凜凜威風振華表同參亦不肯進而質之雲
0816a21: 門門曰不通文者佳隹會從橋上過垂一語云溪水潺
0816a22: 潺眾下語皆不契師曰敲空有響擊木無聲雲門頷
0816a23: 之嗣入室師一一詣實而供門曰自今以往休去歇
0816a24: 去師猶不自肯更加精彩因聞鐘聲瞥地大徹灼然
0816a25: 有一到家休歇處自是機辨峭拔尟有嬰其鋒者尚
0816a26: 自陸沉眾中隨侍雲門巾瓶赴徑山應東塔為下板
0816a27: 也丙辰春往皖公山養靜只一茆龕廣可十磔手輪
0816a28: 可四十膚時與何太師芝嶽伽陀酬唱不啻公美之
0816a29: 遇斷際慮別有旨不關紙墨事己巳未下山訪黃蘗無
0816a30: 念大士盤桓信宿念謂侍僧曰者衲子他時有把茆
0816b01: 蓋頭在次第訪憨山大師養菴老宿博山和尚諸大
0816b02: 老各有機緣並見語錄師之引重諸方亦略可見矣
0816b03: 庚申歸省雲門明年屏居天柱峰即宛委也癸亥顯
0816b04: 聖結冬龍象麇至擢師為第二座初苦堂規不整師
0816b05: 有意振之偶如廁遲歸為止靜者所誰何即長跪佛
0816b06: 前作一眾肅然一期斬然正使道學先生見之亦
0816b07: 當謂三代樂禮盡在是乎雲門念師分座為勞利生
0816b08: 時至欲有所付師底力辭之珍重如千年桃正熟不
0816b09: 易作退華杏子摘卻郤也甲子誅茆鐵壁居雲水往來
0816b10: 如織有僧問如何是無夢無想主人公曰鐵壁山高
0816b11: 僧曰莫便是麼曰是即頭上安頭不是即撥波求水
0816b12: 僧曰無是無非是否曰無是無非死水身栖一日有
0816b13: 女人上山師曰遮裡不著神錢社火去昔少年苾芻
0816b14: 指雲峰為不通方漢此又過之矣乙丑參金粟入門
0816b15: 便喝粟曰好喝師連喝兩喝便禮拜粟打一棒人事
0816b16: 畢值抬船次師曰虛空駕鐵船時如何粟便打師接
0816b17: 住拄杖曰波浪湧千尋時如何粟欲打脫拄杖不得
0816b18: 師曰和尚無下手處粟曰且道承誰人力師鳴指一
0816b19: 下粟微笑而歸留師為第二座每粟上堂師必出眾
0816b20: 作一番哮吼蹴踏馬群為之一空粟蓋屬意焉當此
0816b21: 之時所謂天下權在信只爭左右投耳而師顧未之
0816b22: 許意謂嗣粟則孤雲門也乃行丙寅歸雲門呈偈曰
0816b23: 蒙師饒舌十餘年本分繇來不可傳有見原非解脫
0816b24: 道無心豈是祖師禪三玄四喝閒家具五位君臣總
0816b25: 白拈欲識老胡親的旨金烏夜半麗中天雲門曰語
0816b26: 無滲漏不落正偏是真個曹洞兒孫遂付衣法並偈
0816b27: 曰誕生原是自心名空裏栽花本現成滿口道來無
0816b28: 可道威音那畔幾知音嗣為洞山三十二世也師既
0816b29: 受囑累欲隱南嶽未果行而雲門逝眾請繼席焉師
0816b30: 仍然西南向以讓有德戊辰姜太史箴勝諸檀護洎
0816c01: 闔山勤請事不獲已巳則應之得坐披衣後自有本分
0816c02: 鉗鎚作家罏韝不妨鈍鐵點作純金而躍冶之子不
0816c03: 堪重鍛鍜又如真藥現前拈得便用玅手所觸殺活自
0816c04: 繇而初學鹵莽但竊其似未免認杜漏藍作綿州附
0816c05: 子自誤誤人過亦不在醫王此可明乎無師之智不
0816c06: 從人授師亦未嘗有定法授人也本分繇來不可傳
0816c07: 只此一語與他湛老人作供養足矣時師有雲門三
0816c08: 種獅子頌鱠炙藂林庚午夏將有終南之役經吳興
0816c09: 為吳興所遮道住弁山龍華寺纔駐錫鍚越中士紳倪
0816c10: 太史鴻寶徐藩侯亮生李學憲玉完請于延慶開堂
0816c11: 蜡月歸弁山殿宇初搆明年有一闡提者將不和於
0816c12: 法門孝廉張魯平以書勸師稍避之師曰我自以法
0816c13: 道陰翼王度苟無愧心何避之有不聽所云陰翼王
0816c14: 度語出柳子厚我
0816c15: 明太祖嘗引此以陽翼佛法豈非法王翼人王人王
0816c16: 亦翼法王大人作略先後同揆使彼蠢爾小醜早見
0816c17: 御製文愧死猶晚矣無何唐總憲存憶入山蓋亦有
0816c18: 聞而來先是道場山請雲門說法緣會未期唐孝廉
0816c19: 祈遠每念及則以未事雲門為憾嗣聞師風如歷饑
0816c20: 渴遂橫身荷之而師之開法於弁爾時道價頓傾流
0816c21: 輩逼亞老南矣是秋受沈司寇何山閔太宰曾泉朱
0816c22: 太師平韓狀元求仲請主白雀師平凡概以佛法
0816c23: 接人會有俗客過訪不相見而去師曰亦不孤他來
0816c24: 意監院請云何不遂以三門外接下等人禮接之師
0816c25: 曰若爾何謂平等自是有感鐵面一缽五湖之志矣。
0816c26: 解制復歸龍華師他日無故不出山即會下人總不
0816c27: 許應人佛事雖嘗住時有緩急亦不許那借人物嘗
0816c28: 曰隨家豐儉有飯則飯無飯則粥無粥則散更不喜
0816c29: 人間慶弔禮及行苞苴酬酢曰此謂污他家行惡行
0816c30: 佛制所不許癸酉胡冏卿璞菴劉納言念臺董璽卿
0817a01: 皇庭徐觀察檀燕王制臺峨雲丁宮端歐石邢銓部
0817a02: 淇瞻倪侍御三闌余中秘武貞請師蕺山戒珠寺開
0817a03: 堂眾倍白雀甲戌戍還弁山紺殿落成眾倍戒珠乙亥
0817a04: 陶給諫虎溪開府等軒請住天台護國寺將行嚴
0817a05: 比部充涵率諸子侄登山相留師曰許之矣不可爽
0817a06: 比入院百廢畢舉多年埋沒之招提一旦恢復秋還
0817a07: 弁山明年以病謝院事挽之不可乃飄然一往意在
0817a08: 終南也艤舟湖口為石尤所阻鄰舫一贛客見師異
0817a09: 之扣所往曰此中有山名崆峒拔地數萬仞泉石殊
0817a10: 勝足可樂道何必終南師遽移舟登巔一覽則二水
0817a11: 夾馳眴目離合魚龍猿狖在空濛縹緲中徹頂徹底
0817a12: 別開眼界師樂之若將終身焉未幾吳興書來趣歸
0817a13: 弁不許汀州太和各有書抵師爭以名藍相延皆不
0817a14: 許承古有言蟻尋腥走蠅向臭飛問道之履亦未嘗
0817a15: 不填戶外也　建安王欽師道望齎尺一牘殷勤幣
0817a16: 聘住持洪都百丈山師雅慕百丈乃隨機赴之挾襆
0817a17: 追逐者百餘衲舳艫相銜而進至瑞州則兵守之矣
0817a18: 蓋是邏倅驚謂冠至報之官司將以獻首功幕府耳
0817a19: 師為軒渠一笑幕府知之遣官衛之上山師到山亦
0817a20: 第舉所謂百丈清規而重巽之時復荷鍤與作務人
0817a21: 俱人謂大智再來也何期化緣畢於此明春穀日示
0817a22: 微疾調眾益篤譚笑自如三月十九遲明起浴謂侍
0817a23: 者曰扶老僧入龕去小間手書偈曰來亦無一物去
0817a24: 亦無一物若知端的意百丈花稍月擲筆以手招眾
0817a25: 眾前師已巳吉祥而逝矣日正卓午也師示生萬曆甲
0817a26: 申十一月二十六日戌戍時示寂崇禎辛巳三月十九
0817a27: 日午時世壽五十有八僧臘三十有八塔全身於弁
0817a28: 山龍華乙山辛向正面方山師所筮也　建安差官
0817a29: 設祭議欲留龕見遺命但存髮塔於百丈先是弁山
0817a30: 報塔工竣師手書曰訃到便來接龕復大署紙尾云
0817b01: 老僧不過四月矣又書真讚有再過十日之語凡皆
0817b02: 預知時至也師行腳十三年未常解衣臥及出世止
0817b03: 衣草布諸所創建僅蔽風雨曰吾傚雲棲之作法涼
0817b04: 也喜蒔竹木去之日猶加灌溉功或謂之多事曰招
0817b05: 提在也嘗解衣衣窮乏或謂之不均曰周急所以均
0817b06: 也病者藥石之老者扶持之有所諾無或許而不予
0817b07: 無或不時予予則忘之無或責報天懷坦率提獎風
0817b08: 流與人相遊光霽中逼拶學人則不稍假顏色遇侍
0817b09: 者尤嚴每痛像季不重木叉雖所犯輕必重繩之曰
0817b10: 五分法身尚不成就又能全該三德乎其垂訓初學
0817b11: 必曰僧不看遺教經法王之叛臣也故所在匡徒雖
0817b12: 眾初不濫竽四食三衣如法學習以期于事存高素
0817b13: 歸趣聖方要有不落今時者師之身律蓋如此見學
0817b14: 人久不還鄉師賢之或告歸寧師亦賢之囑曰使父
0817b15: 母知出世之因豈不踰勝世孝萬萬師之錫類又如
0817b16: 此乃至嘻笑怒罵布武布席一欠一伸一涕唾無不
0817b17: 可作佛事者每見人墮邪道中必起同體悲導入正
0817b18: 道或其人己巳眼本正因師故邪了無一長先學慢我
0817b19: 則教中有云如諸蠕動實不推理而舉螯張鬐怒目
0817b20: 自大是為斷慧命人不忍不急救之然是導師之過
0817b21: 又不得不從發病處一根挌之首座敷諫曰鬥諍世
0817b22: 界以諍諍諍彼亦謂諍奈何師曰摧邪輔正令法久
0817b23: 住佛之願也吾為此懼又復何懼師故倔強他日嘗
0817b24: 謂我為法王於法自在故行止自主絕不傍人而一
0817b25: 時正人君子頗以是增而重焉吳太史觀我云吾邑
0817b26: 之有弁山猶龍舒之有博山此非尋嘗定知地湧菩
0817b27: 薩不忘慈誓以佛知見為我等輩留影是邦知言哉
0817b28: 蓋此洞彼濟門戶之分已巳非一朝一夕師用意良獨
0817b29: 苦顧又未嘗不嘉興為和合也而曰千流萬派一源
0817b30: 而出在西域當尊迦葉為始在東土當尊達磨為始
0817c01: 今後當稱達磨幾十世則舉本該末矣謂之尊稱達
0817c02: 磨正宗說倘亦靈源自稱釋迦文四十八世孫之旨
0817c03: 而向所云齒齊舌廣具大人相師蓋其人乎師九坐
0817c04: 道場別有語錄流傳并闢判十餘卷異方便一卷得
0817c05: 法三十餘人曰久默音曰孤崖聰歷然相離言義嘯
0817c06: 雲蘊數輩而下詳在行錄中不具列裕入山以來焚
0817c07: 筆研有年矣尤遜不敢為諸尊宿作邈真語亦小避
0817c08: 諍風嫌於佐鬥之意而起元生公是三十人中一數
0817c09: 持弁山法嗣久默音公等書狀來命裕為塔上之銘
0817c10: 重以唐孝廉祈遠為之紹一再往返不聽辭謹序其
0817c11: 事而為之銘銘曰。
0817c12: 我曹洞宗兩刃交鋒共功不功曰誕生王
0817c13: 密密堂堂祖父之光何期法筵作仇自賢
0817c14: 參蝸國禪何期么麼飲水分河入室操戈
0817c15: 爰生大人驅魔白民作佛忠臣爰有弁山
0817c16: 振解鬥鐶破是非關迦陵出音孔雀空群
0817c17: 鎩羽翂翂蓋膽有毛怒目失螯英風颾颾
0817c18: 乃息紛拏乃秉木叉乃別牛車一眾肅然
0817c19: 一期斬然泥蓮火蓮陰翼人王陽翼法王
0817c20: 法昌天昌破驢足蠅夥蟻尋腥嫌太僧生
0817c21: 我思終南我龕我碞我刳我杉而得崆峒
0817c22: 縹緲空濛咄哉老翁緣起洪都相銜舳艫
0817c23: 伍伯追呼化蟲化沙摝蟹摝蝦一龍一蛇
0817c24: 龍蛇之年聖賢之躔蒼天蒼天內紹兒孫
0817c25: 多樹仍晜足報雲門忽疲津梁無縫斯藏
0817c26: 副在青琅
0817c27: 菩薩戒弟子石頭布衲道裕前通議大夫四任職
0817c28: 方郎初以劾政府。
0817c29: 予告再以不奉
0817c30: 詔忤逆璫為民三以覆疏錯一字降調兩
0818a01: 賜環一奉
0818a02: 御劄以清執還原官以籌邊功歷太僕太常卿巡撫
0818a03: 　山東以登撫兵變併逮謫高涼今以甘肅舊功蒙
0818a04: 特恩復初服還。石頭城余大成撰文
0818a05: 傳
0818a06: 憶昔雲門湛大師最後說法吾郡道場山甫四日而
0818a07: 魔作罷去余時鄉居相距百里雖同郡莫以告者不
0818a08: 知也既而雲門道經吾里始獲一瞻晬容別未幾示
0818a09: 寂俄而弁山彌勒峰之麓有泊然宴坐者距郡郭又
0818a10: 數十里余亦不知也明年門者呈張孝廉魯平居士
0818a11: 募冊余展閱次始知有瑞白大師云以示兒子竑竑
0818a12: 臥疾久欣然曰雲門法嗣也向者交臂失之引領道
0818a13: 場山有餘歉焉盍以今人之東隅補昔人之桑榆乎
0818a14: 余曰汝病未能出吾先往往則彌望荒萊數椽闃如
0818a15: 徒四壁立衲僧數輩菜色藍縷師氣宇巋然如蒞千
0818a16: 眾留余同飯一菜而已巳時闡提乘墉謗讟騰播聞於
0818a17: 當道余為白焉始有寧宇師初至人無知者坐是名
0818a18: 乃著緇素日漸奔湊蓋五年而向之荒萊漸成寶坊
0818a19: 然無歲不出其赴天台請也曰不歸矣黑白敦請始
0818a20: 歸歸未幾復飄然長往往之日曰將詣終南俄聞卓
0818a21: 錫虔南之崆峒山黑白敦請還吳歲歲不輟如初而
0818a22: 師一別五年俄聞赴百丈請又未幾復飄然長往則
0818a23: 盡大地人覓蹤影不可得矣嗚呼師何往乎葉落歸
0818a24: 根知再來否乎於是兒子竑持行狀來得細讀之始
0818a25: 知其願之堅也行之力也證之真也其落之地曰
0818a26: 九華聚龍庵當執爨時決志超凡既聞悟明心地之
0818a27: 言昕夕以之出門參方初誦舍浮偈繼遊講肆所至
0818a28: 若有負者聞外道語如水投石即有證有得復自策
0818a29: 彌篤至聞雲門一伽陀慟哭拚身命以從事啐啄時
0818a30: 至雲門印之矣猶若不釋然者必無憾而後即安堅
0818b01: 矣哉其願也至其行腳自離灶下養即遍四方瓢衲
0818b02: 外百無一儲孤村乞而古廟栖寒夜無衾者十有三
0818b03: 年己巳事未明皇皇焉自鞭其後嘗百日不語晝夜不
0818b04: 交睫以求之每奮迅輒曰死即死耳不返顧也凍餒
0818b05: 所侵患傷寒瀕死者三晚年病肺而畏寒每冬日熾
0818b06: 薪室中自溫頭面為赤或規之師曰而豈知吾昔年
0818b07: 苦哉既出世為人仍稟毘尼甚嚴御下一遵規繩不
0818b08: 少貸小踰越譙呵及之侍者數受笞終無怨者初住
0818b09: 顯聖為兄弟藂林動患掣肘不遂意棄而渡江止弁
0818b10: 山荊榛蛇虎之區墾土結茆栖焉衲子時往從之吾
0818b11: 郡禪宗久廢閭閻從不聞百丈規何事相與怪之謗
0818b12: 且撼者百出既鳴官或駭曰捕者至矣魯平居士虛
0818b13: 精舍邀師蹔避學徒喜慫恿之師罵曰癡眾生世豈
0818b14: 有畏難善知識耶苟無捍禁網梗
0818b15: 皇化脫有意外聽之耳難可苟免乎安坐如初久之
0818b16: 耳目所薰漸生渴仰今本山著姓李舉族皈依道德
0818b17: 所感也達官貴人欲致師一面師曰苟慕道彼不能
0818b18: 來乎有比丘尼遊諸大家老矣入山禮師自請募千
0818b19: 金建剎乞下院開女期所獲檀施悉輸嘗住師不許
0818b20: 監院方苦匱乏從容言下院距寺數十里而遙四部
0818b21: 弟子古固有之何害師曰彼借龍華為名相距遠終
0818b22: 吾屬也且今安得如古汝曹聚首學道當道猶兢兢
0818b23: 慮之況尼乎龍天道場即匱乏有尸其責者吾何藉
0818b24: 千金為監院曰彼遊朱門縱不藉其力奈騰謗何師
0818b25: 毅然曰吾無可謗復何慮卒不許嘗住窘戒那貸曰
0818b26: 有飯則飯無飯則粥無粥則散一那貸即錯因果矣
0818b27: 龍華草創艱苦備嘗甫就緒忽棄之他適緇素奔走
0818b28: 懇留有跪且泣者師翻然出門竟不顧初居崆峒改
0818b29: 號結團瓢截枯木支茆匠者欲加琢不許同居不過
0818b30: 十餘人辭歸者復數人師獨樂之將終焉俄而學人
0818c01: 四合紳衿虛席請說法師復避之南雲山眾迎還崆
0818c02: 峒江右　建安王慕師道風馳書幣請重興洪都百
0818c03: 丈山師聞慨然曰天下清規所自出也兆足以行矣
0818c04: 吾縱老病其忍辭遄赴之取道瑞州值有司以冠警
0818c05: 毖功令干掫戒嚴比丘百餘警而相告曰數千群起
0818c06: 誰何之邑令親入舟見師不覺意消曰此豈為惡者
0818c07: 耶加禮犒從者而去撫軍聞初以兵至既得實乃聽
0818c08: 師住百丈但戒途次勿留多人而已巳師到院修大智
0818c09: 之廢墜擬荷鋤力作為四眾先而病魔數撓之伏枕
0818c10: 次問道乞偈者未嘗不諄諄答也且招之曰及吾能
0818c11: 答時病已巳棘語期期不辨矣猶伸紙疾書代面命蓋
0818c12: 始終未嘗先四大而後人也力矣哉其行也若乃證
0818c13: 入之深密濟不敏何能悉之姑述其可傳者首參雲
0818c14: 棲問作止任滅四病如何出得棲曰從汝作止任滅
0818c15: 但莫生心取圓覺即出四病也參黃蘗問學人千里
0818c16: 遠來乞師指示蘗曰佛法那可指示問可保任否蘗
0818c17: 罵曰保任個甚麼師畫一圓相蘗便掌師拂袖出蘗
0818c18: 顧旁僧曰這僧卻有把茅蓋頭在參憨山問一塵不
0818c19: 立時如何憨曰曾到此未師曰若到即塵也憨變色
0818c20: 曰野狐精弄虛頭參峰頂問雪覆千山和尚如何為
0818c21: 人頂便掌師曰莫就是為人處否頂曰我同汝看雪
0818c22: 看雪次師曰正當爾時狐狸野干都無蹤跡頂曰止
0818c23: 有師子在師曰亦是野干參博山山問何來師曰桐
0818c24: 城山曰風景較此何如師曰處處綠楊堪繫馬山曰
0818c25: 猶作此解推案入方丈師曰又恁麼去也參金粟入
0818c26: 門便喝粟曰好喝師復連喝便禮拜粟便打抬船次
0818c27: 師曰虛空駕鐵船時如何粟便打師接住曰波浪湧
0818c28: 千尋時如何粟欲打曳杖不能脫師曰和尚無下手
0818c29: 處粟曰且道承誰人力師鳴指一下粟微笑而歸粟。
0818c30: 上堂師時為第二座問曰正偏兼帶即不問臨濟家
0819a01: 風事若何粟便打師云金雞唱落中天月泥猿吼盡
0819a02: 五更風粟曰再犯不容普茶師問慈雲普覆三千界
0819a03: 只怕冬寒一夜風秪如狂風四起和尚向甚處立粟
0819a04: 曰一腳踢踼汝師曰恁麼則秦駐山前端然坐金粟峰
0819a05: 頭任往還粟曰汝要第二腳耶師禮拜歸位上堂師
0819a06: 出禮拜起便喝粟便打師又喝粟又打師云老漢敗
0819a07: 闕了也便歸位普茶師問東征西討乾坤靜今日臨
0819a08: 朝事若何粟默然師曰四海密傳天子令鄉村野老
0819a09: 樂豐年禮拜歸位雲門小參舉斬貓話師忽有省拋
0819a10: 出蒲團門云一語下徐州門坐橋上曰溪水潺潺汝
0819a11: 等道看眾下語不契師曰敲空有響擊木無聲門笑
0819a12: 頷之旋入室師陳所見門曰從今休歇去師猶不自
0819a13: 肯更勇參六日聞鐘聲始豁然門上堂師問大眾濟
0819a14: 濟燈燭輝煌請和尚指示門曰有眼皆見師曰恁麼
0819a15: 則個個成佛去也門曰汝眼原不瞎時為第二座癸
0819a16: 亥歲也又二年乃至金粟共展化儀明年復還雲門
0819a17: 呈偈曰蒙師饒舌十餘年本分繇來不可傳有見原
0819a18: 非解脫道無心豈是祖師禪三玄四喝閑家具五位
0819a19: 君臣總白拈欲識老胡親的旨金烏夜半麗中天門
0819a20: 曰語無滲漏善解回互遂付法并偈曰誕生原是自
0819a21: 心名空裏栽花本現成滿口道來無可道威音那畔
0819a22: 幾知音蓋於洞宗為三十二世也旋住鍾山門示寂
0819a23: 師繼席顯聖未幾飛錫鍚來弁山復古龍華寺為開山
0819a24: 俄應越延慶寺請期畢還龍華明年應本郡白雀寺
0819a25: 請期畢復還又二年應越蕺山戒珠寺請期畢復還
0819a26: 明年藂林始落成明年應天台護國寺請是年秋余
0819a27: 及諸紳衿緇素懇迎始還明年復掃塔九華往崆峒
0819a28: 矣師自渡江後時時欲往終南值北方道多梗意猶
0819a29: 堅既離龍華舟指終南輒阻石尤者數四師曰天也
0819a30: 偶鄰舟贛客鍾願為地主迎師崆峒遂從之已巳而避
0819b01: 喧南雲山復還崆峒庚辰秋應　建安王請住百丈
0819b02: 明年春寂矣臨終偈曰來亦無一物去亦無一物若
0819b03: 知端的意百丈花梢月餘法語載在前後錄中不具
0819b04: 述時崇禎辛巳三月十九日午時也距生時萬曆甲
0819b05: 申十一月二十六日戌戍時五十八年矣僧臘三十有
0819b06: 八先是建壽塔於龍華寺之北甫成報師師喜曰俟
0819b07: 老僧訃音到即迎龕入塔其貽兒竑書亦然頗訝之
0819b08: 信使還瀕行寄語曰告爾堂頭秋間書來老僧歸矣
0819b09: 又聞季春九之日有學人求師像讚題曰再過十日
0819b10: 且看咭咶蓋預知也始師將往天台指方丈後牡丹
0819b11: 謂侍者曰明年開一花吾當歸非是不歸矣明年果
0819b12: 開一花及庚辰夏方丈榴花忽變白至是始驗其兆
0819b13: 噫神者告之豈偶然哉師說法白雀孤崖大師為西
0819b14: 堂後於戒珠授衣法住洞山次說法天台嘯雲大師
0819b15: 為西堂至秋八月付衣法主護國席師即回龍華欲
0819b16: 隱終南值今堂頭久默大師為座元即以龍華委之
0819b17: 師仍居首寮虛方丈以俟師再來者累年數奉嚴命
0819b18: 始據坐餘後先付法稱嗣子龍華所錄凡二十餘人
0819b19: 後元潔師侍龕歸攜有稿本又十餘人得戒請益稱
0819b20: 門牆者不可勝數以十月之十三日奉全身入塔先
0819b21: 是　建安王聞訃為文遣祭至則龕行矣於是百丈
0819b22: 僧齎文護龕至弁山設祭於龍華遠邇思慕瓣香叩
0819b23: 几筵者不絕其徒求塔銘於余余謝不承又以傳請
0819b24: 不可以再辭為傳其略如此。
0819b25: 贊曰洞上一宗顯於雲門克家肯搆師為哲嗣懷香
0819b26: 問道上逮王侯名聲普聞可謂殊勝矣晚歲因高峰
0819b27: 枕子一頌法戰不休擊鼓揚幡竟天殷地旁觀者口
0819b28: 呿目眙莫適所從乃吾聞之兒竑師數稱天童命兒
0819b29: 速往瞻禮且曰老人年尊矣不往更復何待嗚呼此
0819b30: 足以見師之心矣末法鬥爭堅固諸善知識即現鬥
0819c01: 爭身而為說法縱橫逆順罔非激揚吾安知反唇而
0819c02: 稽者之非前于後喁攘臂而仍者之非左提右挈耶
0819c03: 夫師之真參實悟蓋自老師大衲以暨走卒兒童都
0819c04: 無閒言非有期會要約也或曰師悟繇較高峰果何
0819c05: 如曰止止毋多言不聞惟證乃知乎我非其人安用
0819c06: 與間斯事哉。晉昌唐世濟撰
0819c07: 
0819c08: 
0819c09: 
0819c10: 入就瑞白禪師語錄卷之十七終
