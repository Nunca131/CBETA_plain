0515c01: 雪竇石奇禪師語錄卷第十
0515c02: 嗣法門人行正等編錄
0515c03: 法語下
0515c04: 復嚴髻珠司馬
0515c05: 客秋九月山事寂寥之際。道舊好音忽千里而至。依
0515c06: 依遠情浹於心目中之感荷無可似者。入山之訂夫
0515c07: 豈虛語。然所諭此一大事因緣。朽直是無可相為。蓋
0515c08: 素諳居士根性利理路純熟。朽若與麼提。居士早
0515c09: 是與麼去了也。纔向者邊說似又向那邊走脫了也。
0515c10: 總饒舉似一則兩則直截現成底公案。設或驀提得
0515c11: 去。便把個孤明歷歷見聞覺知。動轉施為底以為究
0515c12: 竟。似者般底提起便有。纔放下便無。等閒遇著一個
0515c13: 咬豬狗手腳底。當面一拶。直是無可抵當。況生死分
0515c14: 上能用得著耶。故朽不羨羡居士有目機銖兩底眼。願
0515c15: 有一口吞盡乾坤。不遺蹤跡底力量。古李都尉云。參
0515c16: 禪須是鐵漢。著手心頭便判。直趍無上菩提。一切是
0515c17: 非莫管。是甚麼力量。是甚麼面目。居士實實得到如
0515c18: 此便休。不然待親到雪竇有個商量處。
0515c19: 復姚益城中丞
0515c20: 讀自省偈語令朽病體頓輕。歡喜無量。富貴中人忽
0515c21: 然跳出潔白地上。與麼受用。莫當等閒正所謂八十
0515c22: 翁翁入場屋真誠不是兒戲事。雖然如是見地不脫
0515c23: 坐著一色邊。正是學道人之理障。正知見不得現前。
0515c24: 楞嚴經云知見立知即無明本。知見無見斯即涅槃。
0515c25: 記得香嚴禪師一日偶以瓦礫擊竹大悟云。一擊忘
0515c26: 所知。更不假修持。動容揚古路。不墮俏然機。溈山和
0515c27: 尚云此子徹也。仰山云未在。此是心意識著成。待某
0515c28: 勘過則得。一日見香嚴。云聞師兄參得禪也。請道看。
0515c29: 香嚴云去年貧未是貧。今年貧始是貧。去年貧無卓
0515c30: 錐之地。今年貧連錐也無。仰山云與麼話。如來禪許
0516a01: 師兄會。祖師禪未夢見在。試再道看。香嚴又云。我有
0516a02: 一機。瞬目視伊。若人不會。別喚沙彌。仰山方肯道恭
0516a03: 喜師兄會得祖師禪也。老居士試將此三偈一一細
0516a04: 看。自有一番超脫處。并拙偈奉答。未審以為何如。
0516a05: 次來韻
0516a06: 非思量處易無難。任運騰騰與麼觀。世界踏翻同古
0516a07: 鏡。安禪識取者蒲團。風生起滅誰為聽。月放眉頭自
0516a08: 著看。莫道貧家無長物。目前隨我用般般。
0516a09: 題鯢淵張相國贈無凡上人手軸
0516a10: 有天有地以來。陵谷之變遷。朝統之互換。世運之興
0516a11: 衰。人類之賢愚。不一而足矣。而天地之所以判然成
0516a12: 立者。賴有義以持之。義者何。不偷之謂全。此不偷之
0516a13: 義而執笏立朝操戈戡亂。以至考槃泌水。若而人皆
0516a14: 有光明碩大以持扶天地元氣。即我如來無上妙道
0516a15: 傳至今日。代有偉人出而驅邪逐魅。震地轟天無過
0516a16: 擴充此不偷之義耳。昔人放下屠刀云我是千佛一
0516a17: 數又有曰我偷心死盡始行活路。此其徵出。予今獲
0516a18: 睹鯢淵張公贈無凡上人手卷。而有感其為人也。張
0516a19: 公身死社稷。挈家盡節義也。無凡仗劍相從能事既
0516a20: 周挂冠剃染義也。至張公亡而身冒險難。骸骨之暴
0516a21: 露者收葬之。遺孤之囚執者安全之。亦義也。然則一
0516a22: 出一復處一死一不死皆無愧於天地之人哉。無凡
0516a23: 從予遊理乳峰院事有素矣。戒如冰雪。丰骨稜稜。夫
0516a24: 亦可以義法門也。雖然。觸著遇著老僧粗拳辣掌。並
0516a25: 不放過。咄咄。
0516a26: 復姚益城中丞
0516a27: 春光和暖道容在望。四神丸之惠過沾新況謝謝承
0516a28: 諭云。除卻知見。益無入處。貧衲不妨為老居士恭喜。
0516a29: 既無入處則全處入。全處入則全體入矣。若能全處
0516a30: 全體入。則無入而不自得。所以香嚴大師道。我有一
0516b01: 機。瞬目視伊。若人不會。別喚沙彌。與麼道喚作知見
0516b02: 得麼。拙偈附書扇頭。老居士當一笑而擲之。一機瞬
0516b03: 目視前人。不會沙彌誰更親。知見無知何處入。李陵
0516b04: 原是漢朝臣。
0516b05: 復胡其章給諫諱鼎附來書
0516b06: 釋迦文佛。四十九年說玄說要。因緣果報。攝入毫
0516b07: 芒。卻被嵩山鈍漢一齊鏟削。盡作沒字碑文。不知
0516b08: 誰遮誰掩誰撒誰露。嚼斷千古老和尚舌根。謗佛
0516b09: 罵祖不曾說著些子。且問南廣寺去織女廟多少。
0516b10: 若還過得河。借取支機石看。
0516b11: 孤峰晏坐。曾辱良書。大護法高風勁節懷佩已巳久。客
0516b12: 歲過南廣。原擬暫住旬日。即圖晤對。不意延閣至茲。
0516b13: 中之負歉非可言似。辰刻一居士持問頭相見。知是
0516b14: 個中人鄉曲。喜出意外。士從容云須假答話。朽衲雙
0516b15: 手。舉云老僧到者裏不識請收起。士云有回語即來
0516b16: 相見。朽衲笑云但恁麼去回覆。莫錯過好。居士拂袖
0516b17: 便行。不妨伶俐侍僧不唧溜。隨後卻索原紙呈似朽
0516b18: 衲。與一掌云可惜許。後乃知為大護法所示也。朽衲
0516b19: 幸然不負來機。今未免知而故犯。更向第二頭與大
0516b20: 護法周折一上。從前與麼告報。不知是說玄說要耶
0516b21: 一齊鏟削耶。且道南廣立地在甚處。而有過河不過
0516b22: 河之說。更要支機石看。切莫作如是語話也。真正作
0516b23: 家百中難得。鄙中不勝神候。
0516b24: 復蘇康侯居士
0516b25: 附原書後段云。務令胸中明了。曉得者是個本真
0516b26: 發露。者是個雜念流注。方不被境緣所轉。方不虛
0516b27: 此歲月。秪因力量小工夫少。未能大死一番。每見
0516b28: 境風扇動。不覺和身跳入。此所以留心日久而不
0516b29: 見成功也。
0516b30: 具述來歷。自呈自斷。一一分明。後段務令胸中明了。
0516c01: 及不被境緣所惑云云。即據要曉得者是個本真發
0516c02: 露。者是個雜念流注。正是學道人受病處。何故。若
0516c03: 只曉得便休了。只認得個昭昭靈靈的。於生死分上
0516c04: 何曾得力。咦。當頭一棒莫言不道。
0516c05: 彌陀懺儀弁語介石文公請
0516c06: 三界無安猶如火宅。俊哉丈夫甘在業海中頭出頭
0516c07: 沒而不知返。惟是上根利智。不難自著眼腦。張紫巖
0516c08: 云我學佛然後知儒學。佛豈小緣哉。滇南介石文翁。
0516c09: 仕於婁。述彌陀懺儀。以公紳士為祛業進福者勸。然
0516c10: 則現前水鳥樹林皆悉念佛念法念僧。在會君子其
0516c11: 薦之否乎。夫遠公後而蓮社不作文。翁猶今之遠公
0516c12: 也。予為之加額。
0516c13: 復王九一居士附原書
0516c14: 三到南廣卻被和尚鍼著頂門。直得無言可訴。無
0516c15: 理可伸。未後冷灰豆爆。惡水一潑。得手答偈語。益
0516c16: 復打碎膠盆子。蒼天蒼天。和尚幸是大人。卻成造
0516c17: 次了也。雖然無孔。銕鎚不妨下楔。朝來聲色堆頭
0516c18: 提起陳年葛藤。特特請質一上。昔靈雲悟道。玄沙
0516c19: 云未徹。靈雲果是失錢遭罪。不可謂溈山不具眼。
0516c20: 若玄沙實不放過。且道他過在什麼處。和尚必然
0516c21: 捉敗靈雲。兼然捉敗玄沙。乞盡情批判一回。免得
0516c22: 平地上陷阱無數也。若復作賊。他日相見莫怪弟
0516c23: 子捉敗。
0516c24: 前日盡情為居士說破。老僧罪過不少。來問靈雲悟
0516c25: 道機緣。謂靈雲失錢遭罪則且置。又謂玄沙實不放
0516c26: 過。過在什麼處云云。居士如此理會。要見玄沙三十
0516c27: 年後。平地上陷阱無數。居士還跳得出也未。老僧有
0516c28: 三十痛棒要打九一。到底何故。冤有頭債有主。莫錯
0516c29: 莫錯珍重。
0516c30: 復樸庵座主
0517a01: 細閱來扎。備知上人留心向上一著多歷年所。非上
0517a02: 根利器。未易得此。頗極歡悅。然此事必須親見作家
0517a03: 宗匠。久經惡辣鉗鎚。從冷灰中爆出力量方大。以此
0517a04: 為人殺活縱奪。威行自在。真足以死盡天下人。亦足
0517a05: 以活盡天下人。若止從解路卜度而入者。即使自己巳
0517a06: 日用中不無受用處。而纔一開口未免傷鋒犯手。世
0517a07: 之誤用金鍼而擉瞎人眼者不知凡幾。可不慎歟。閱
0517a08: 諸頌不可謂上人見處不是。但不傷囫圇便露觔骨。
0517a09: 即此便知上人作用未能盡善盡美矣。總之此事非
0517a10: 言語可傳。亦非紙筆能盡。來扎云為講席所羈。甘作
0517a11: 傳言送語漢。以當苦行。不見昔日德山於紙燈吹滅
0517a12: 下發明大事。即將青龍疏鈔焚於法堂前。便開大口
0517a13: 云。究諸玄辨似一毫置於太虛。竭世樞機如一滴投
0517a14: 於巨壑。未聞有目睹全潮而猶戀戀於一漚者。上座
0517a15: 果能追蹤德山太原諸大老。毋論老朽不能壓良為
0517a16: 賤。即三世諸佛歷代古錐。與天下老和尚俱當退避
0517a17: 三舍。珍重使旋附復不贅。
0517a18: 示歸望之居士
0517a19: 佛言學道人斷欲去愛。識自心源。達佛深理。悟佛無
0517a20: 為。內無所得外無所求。心不繫道亦不結業。無念無
0517a21: 作無修無證。不歷諸位而自崇最。名之為道。釋迦老
0517a22: 子開口要人去愛。今時人在愛中著倒。迷而不捨。何
0517a23: 時識心源達佛理悟無為哉。望之居士為喪子故。做
0517a24: 工夫輒不得力。質於老僧。老僧曰只此愛念且道從
0517a25: 何處起。若識得起處。只此愛念冰消瓦解。乃至諸佛
0517a26: 妙義。百千無量法門。亦一時冰消瓦解。望之立地處
0517a27: 自然冰消瓦解了也。咄。切須努力。更莫別生枝節。別
0517a28: 來惟恐忘卻。因書寄之。
0517a29: 示趙天錫居士號墮僧
0517a30: 密印僧來所諭河田渡口親喫白棒。不識到今還承
0517b01: 當得也未。如云骨頭雖疼心靈自若。則居士頭疼處
0517b02: 別有個心靈自若。豈不錯過山僧一棒乎。昔百丈從
0517b03: 馬祖遊山次。見一隊野鴨子飛過。祖曰是甚麼。丈曰
0517b04: 野鴨子。祖曰甚處去也。丈曰飛過去也。祖便把丈鼻
0517b05: 子一搊丈負痛作聲祖曰又道飛過去也丈便悟歸
0517b06: 至侍寮。哀哀大哭。同事問曰為什麼。丈曰被師搊得
0517b07: 鼻頭痛。曰有甚因緣不契。丈曰汝問取和尚去。同事
0517b08: 問祖。海侍者有何因緣不契。在寮中哭。和尚為某甲
0517b09: 說。祖曰是伊會也。同事回問丈。丈乃呵呵大笑。同事
0517b10: 口適來哭如今為甚笑。丈曰適來哭如今笑。同事罔
0517b11: 然。試看百丈被馬祖一搊鼻便爾了徹。居士親喫白
0517b12: 棒仍向痛邊錯過。何也。自識墮僧便是不墮。切冀努
0517b13: 力。
0517b14: 復囊雲公唯
0517b15: 昨接來書云。早已巳推倒火爐冷啾啾去也。上座不可
0517b16: 作如是之見。直須扶起火爐始得。不見古云。如今人
0517b17: 多是得個身心寂滅前後際斷。一念萬年去休去歇
0517b18: 去古廟香爐去。冷啾啾地去。便為究竟。殊不知卻被
0517b19: 此勝妙境界障蔽自己巳。正知見不能現前。神通光明
0517b20: 不得發露。又有云平地上死人無數。出得荊棘林是
0517b21: 好手。上座曾到恁地也未。火爐頭究竟豈可少耶。
0517b22: 復鄒子尚居士
0517b23: 居士云以乾屎橛親近老僧。不識乾屎橛在甚處安
0517b24: 立。要老僧設一座與居士耶。又欲即於現前付一法
0517b25: 名。留在門下作一個不削髮不住山不專以皮囊親
0517b26: 近和尚底俗漢。居士既自道取。不妨喚作行漢。如何
0517b27: 如何。
0517b28: 復沈恂如居士
0517b29: 居士與解上座。起居並佳隹。足慰朽懷。老年兄弟以大
0517b30: 事相警策尤為希有。但此事秪在自肯。朽衲究竟何
0517c01: 以加於居士居士萬法歸一轉語。只者一猶
0517c02: 未識在。若果識得一了。自然不問老僧萬矣。所以來
0517c03: 偈亦爾滯為拈原韻并復。
0517c04: 萬法歸一一歸何。信手拈來不較多。一棒打開日月
0517c05: 面。等閒翻卻了娑婆。
0517c06: 頌古
0517c07: 拈花微笑
0517c08: 拈花特地揚家醜。百萬人天俱束手。迦葉頭陀獨破
0517c09: 顏。一笑至今難合口。
0517c10: 迦葉三度作舞
0517c11: 撫琴作舞絕疏親。彼此明明過量人。大地山河較些
0517c12: 子。不妨盡解作琴聲。
0517c13: 世尊一日三喚三應乃曰無為真佛實在我身
0517c14: 呼應分明弄識神。瞿曇真個老婆心。珊瑚枕上兩行
0517c15: 淚。半是思君半恨君。
0517c16: 文殊握劍持逼如來
0517c17: 文殊仗劍逼瞿曇。逼殺瞿曇實不堪。五百聲聞皆自
0517c18: 悟。莫教錯聽老婆禪。
0517c19: 栴檀像接佛
0517c20: 如來身栴檀像。覿體看來沒兩樣。心肝五臟不知他。
0517c21: 兩眼分明對兩眼。
0517c22: 耆婆善別音響
0517c23: 敲破髑髏血濺人。耆婆何似不惺惺。應知閉口深藏
0517c24: 舌。天上人間只麼行。
0517c25: 調達謗佛身陷地獄
0517c26: 天堂地獄不須疑。調達通身受用時。寄語瞿曇謾饒
0517c27: 舌。試看誰不丈夫兒。
0517c28: 外道問佛不問有言不問無言
0517c29: 世尊據坐。外道便悟。若問如何。驀面一唾。
0517c30: 殃崛摩羅托缽
0518a01: 殃崛摩羅托缽。撞著人家分娩。特為救伊產難。回問
0518a02: 世尊一轉。
0518a03: 女子出定
0518a04: 孤掌不浪鳴。獨樹不成林。出定與入定。一隊野狐精。
0518a05: 德山托缽
0518a06: 德山一口缽。托出大家扶。雪曲誠難和。莫擬唱吳歌。
0518a07: 應無所住而生其心
0518a08: 月朗星稀。烏鵲南飛。繞樹三匝。無枝可棲。
0518a09: 青州布衫
0518a10: 青州布衫重七觔。老婆心切趙師僧。分明直指我家
0518a11: 物。多少癡人向外尋。
0518a12: 僧問趙州和尚姓甚麼州云嘗州有僧云甲子
0518a13: 多少州云蘇州有
0518a14: 嘗州有蘇州有。拈得鼻孔失卻口。不是渠儂不丈夫。
0518a15: 大都只為貪杯酒。
0518a16: 熏風自南來
0518a17: 熏風自南來。殿閣生微涼。逢人便恁舉。淚出痛肝腸。
0518a18: 直指人心
0518a19: 直指人心。見性成佛。誰識老胡。當門齒缺。
0518a20: 五祖
0518a21: 前身與後身。東山西嶺青。昨日是冬至。五九盡逢春。
0518a22: 婆子拋兒
0518a23: 老婆自棄小孩子。一段真風直到今。好手手中呈好
0518a24: 手。貴圖千載有知音。
0518a25: 雪竇化主
0518a26: 諸佛出世未出世。雪滿長安風悄然。雪竇無端遙喫
0518a27: 棒。應知頭上有青天。
0518a28: 毘盧師法身主
0518a29: 毘盧師。法身主。極目雲山煙靄裏。道與不道論疏親。
0518a30: 三十拄杖不饒你。
0518b01: 鎮州蘿蔔
0518b02: 盡道鎮州蘿蔔大。誰知滋味沒些些。我今豈是閒饒
0518b03: 舌。三十年前咬著他。
0518b04: 南泉斬貓
0518b05: 南泉舉個死貓頭。換盡時人兩隻眸。看取一刀分兩
0518b06: 段。不風流處也風流。
0518b07: 靈雲見桃花
0518b08: 三月桃花映面紅。誰家不見笑春風。時人只說靈雲
0518b09: 老。開眼明明在夢中。
0518b10: 法眼丙丁童子來求火
0518b11: 丙丁童子來求火。十個指頭是二五。翻思昔日老禾
0518b12: 山。見個人來只打鼓。
0518b13: 題錢聖月居士莖虀菴偈
0518b14: 莖虀不識是何物。居士名菴也大奇。奇語諸方高著
0518b15: 眼。莫教錯過自家底。
0518b16: 
0518b17: 
0518b18: 
0518b19: 
0518b20: 雪竇石奇禪師語錄卷十終
