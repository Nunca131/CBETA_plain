0493c01: 敏樹禪師語錄卷第七
0493c02: 嗣法門人　道崇編　道領錄
0493c03: 頌古
0493c04: 釋迦牟尼世尊初降生一手指天一手指地周
0493c05: 行七步目顧四方云天上天下惟吾獨尊　後
0493c06: 雲門云我當時若見一棒打殺與狗子喫貴圖
0493c07: 天下太平　瑯琊云可謂將此深心奉塵剎是
0493c08: 則名為報佛恩。
0493c09: 王宮纔降便英豪天上人間意氣高休向人前誇伎
0493c10: 倆衲僧棒下命難逃。
0493c11: 世尊初於臘月八日明星出時忽云奇哉一切
0493c12: 眾生具有如來智慧德相但以妄相執著不能
0493c13: 證得。
0493c14: 六載辛勤雪嶺頭無端打失一雙眸泥牛海底朝金
0493c15: 闕木馬雲中踢繡毬。
0493c16: 世尊一日陞座大眾纔集定文殊白槌云諦觀
0493c17: 法王法法王法如是世尊便下座。
0493c18: 瞿曇正欲顯家風格外全提見聖功不是文殊輕漏
0493c19: 泄幾乎令下鬧匆匆。
0493c20: 西天初祖摩訶迦葉尊者見世尊在靈山會上
0493c21: 拈起一杖華以青蓮目普示大眾百萬聖賢惟
0493c22: 迦葉破顏微笑世尊乃曰吾有正法眼藏涅槃
0493c23: 妙心實相無相微妙解脫法門付囑於汝汝當
0493c24: 護持流通無令斷絕。
0493c25: 靈山拈起一枝花金色頭陀老作家忍俊不禁舒一
0493c26: 笑至今天下事如麻。
0493c27: 賓頭盧尊者赴阿育王宮大會王行香次作禮
0493c28: 問曰承聞尊者親見佛來是不者以手策起眉
0493c29: 毛曰會麼王曰不會者曰阿耨達池龍王請佛
0493c30: 齋吾是時亦預其數。
0494a01: 尊者當時親見佛眉毛策起有來由至今阿耨達池
0494a02: 水流入人間潤九洲。
0494a03: 殃崛摩羅既出家為沙門因持缽入城至一長
0494a04: 者家值其產難子母未分長者云瞿曇弟子汝
0494a05: 為至聖當有何法能免產難殃崛曰我乍入道
0494a06: 未知此法當去問佛卻來相報遽返白佛具陳
0494a07: 上事佛告曰汝速去說我自從賢聖法來未曾
0494a08: 殺生殃崛往告其婦人聞之當時分免母子平
0494a09: 安。
0494a10: 孤鴻飛過岳陽樓影墜江潭天下秋驚得月中丹桂
0494a11: 落高山不動水長流。
0494a12: 傅大士一日披衲頂冠靸履朝見梁武帝帝問
0494a13: 是僧邪士以手指冠帝云是道邪士以手指靸
0494a14: 履帝云是俗邪士以手指衲衣。
0494a15: 頂冠披衲著儒履三度問來三度指頗奈梁王眼未
0494a16: 開鷓鴣啼在深花裏。
0494a17: 楞嚴經佛問阿難若能轉物即同如來。
0494a18: 東勝神洲未打鼓腳尖踢起須彌舞若能轉物即如
0494a19: 來便是豐干騎猛虎。
0494a20: 楞嚴經七處徵心。
0494a21: 尪嬴瘦骨遇仙鍼海上奇方用最親一顆靈丹消毒
0494a22: 後縱然萬病盡回春。
0494a23: 楞嚴經八還辯見。
0494a24: 還得不還是甚麼江村夜夜明漁火垂楊隔岸弄春
0494a25: 莎莫待歸來閒打坐有也苦哉難陀無也苦哉難陀
0494a26: 一聲羌笛關山月只為因風鳴玉珂。
0494a27: 法華經惟此一事實餘二則非真。
0494a28: 江湖浪跡作生涯一旦蕭條轉見差財散人危何處
0494a29: 是滿船空載月歸家。
0494a30: 法華經假使滿世間皆如舍利弗盡思共度量
0494b01: 不能測佛智。
0494b02: 愁腸撥盡不如無豈是人貧智短乎昨夜荷葉池裏
0494b03: 看玉樓誰繫月明珠。
0494b04: 登樓擬步白雲收腳下無私到地頭會得腰纏十萬
0494b05: 貫何須騎鶴上楊州。
0494b06: 楞嚴經水光童子。
0494b07: 無端坐破水晶宮邀月推窗豈漏風不是幼童投瓦
0494b08: 礫焉知及第悟心空。
0494b09: 迦葉因阿難問世尊傳金襴外別傳何物迦葉
0494b10: 召阿難難應諾迦葉日倒卻門前剎竿著。
0494b11: 金襴之外復何傳報道門前倒剎竿金鎖玉關渾掣
0494b12: 斷一團明月逼人寒。
0494b13: 二十四祖師子尊者因罽賓國王秉劍於前曰
0494b14: 師得蘊空不祖曰已巳得蘊空曰離生死不祖曰
0494b15: 已巳離生死曰既離生死可施我頭祖曰身非我
0494b16: 有何吝於頭王即揮刃斷尊者首涌白乳高數
0494b17: 尺王之右臂旋亦墮地。
0494b18: 白雲明月正悠悠忽被清風雲自收雲自收兮風自
0494b19: 息唯留明月照滄洲。
0494b20: 東土初祖菩提達磨大師即西土二十八祖初
0494b21: 至金陵見梁武帝帝問曰如何是聖諦第一義
0494b22: 師曰廓然無聖曰對朕者誰師曰不識帝不領
0494b23: 悟師遂折蘆渡江至魏後帝舉問誌公公曰陛
0494b24: 下識此人不曰不識誌曰此是觀音大士傳佛
0494b25: 心印曰當遣使詔之誌曰莫道陛下詔盍國人
0494b26: 去它亦不回。
0494b27: 開旗展陣到金陵聖諦廓然戰不勝撥轉旗鏘歸魏
0494b28: 地徒然梁主再來徵。
0494b29: 達磨大師自梁涉魏至洛陽少林面壁而坐經
0494b30: 於九年方得二祖傳法。
0494c01: 雪裏優曇劫外春靈枝毓秀自森森分明不假東風
0494c02: 力五葉花開香至今。
0494c03: 六祖慧能大師本姓盧家貧賣薪養母因往五
0494c04: 祖求法祖曰汝自何來曰嶺南祖曰欲須何事
0494c05: 曰唯求作佛祖曰嶺南人無佛性若為得佛曰
0494c06: 人即有南北佛性豈然祖知是異人乃訶曰著
0494c07: 槽廠去遂禮足而退便入碓坊服勞於杵曰之
0494c08: 間因五祖示眾索偈欲付衣法堂中上座神秀
0494c09: 大師呈偈曰身是菩提樹心如明鏡臺時時勤
0494c10: 拂拭莫遣有塵埃師和偈曰菩提本無樹心鏡
0494c11: 亦非臺本來無一物何假拂塵埃祖默而識之
0494c12: 夜呼入室密示心宗法眼傳付衣缽令渡江過
0494c13: 大庾嶺南歸曹溪開東山法門。
0494c14: 七百叢中傑出奇本來無物便相宜三更月下傳衣
0494c15: 缽法振東山千古垂。
0494c16: 讓和尚居南嶽時馬祖住傳法院常日坐禪師
0494c17: 知是法器往問曰大德坐禪圖什麼曰圖作佛
0494c18: 師一日乃取一磚於彼菴前磨曰磨此何為師
0494c19: 曰磨作鏡曰磨磚豈得成鏡師曰坐禪豈得成
0494c20: 佛曰如何即是師曰如人駕車車若不行打車
0494c21: 即是打牛即是於是悟旨於言下遂印心傳法
0494c22: 符西祖讖馬駒踏殺天下人之語南宗闡於江
0494c23: 西。
0494c24: 坐禪圖佛磨磚作鏡逐惡隨邪相席打令。
0494c25: 馬祖一日陞堂百丈收卻面前席祖便下座。
0494c26: 馬祖陞堂百丈卷席石火電光轟天霹靂一陣春風
0494c27: 驀地來巖前擺落花狼藉。
0494c28: 秀州華亭船子德誠禪師印心於藥山與道吾
0494c29: 雲巖為交洎離藥山謂同志曰予率性疏野唯
0494c30: 好山水他後知我所止遇伶俐座主指一人來
0495a01: 遂分推至華亭泛一小舟隨緣度日吾後到京
0495a02: 口遇夾山上堂僧問如何是法身曰法身無相
0495a03: 曰如何是法眼曰法眼無瑕吾失笑山下座請
0495a04: 問某甲抵對這僧話必有不是致令失笑望不
0495a05: 吝慈悲吾曰和尚一等出世未有師在山曰甚
0495a06: 處不是曰某甲終不說請往華亭船子處去山
0495a07: 曰此人如何曰此人上無片瓦下無卓錐若去
0495a08: 須易服而往山乃散眾直造華亭船子纔見便
0495a09: 問大德住甚麼寺山曰寺即不住住即不似師
0495a10: 曰不似似箇甚麼山曰不是目前法師曰甚處
0495a11: 學得來山曰非耳目之所到師曰一句合頭語
0495a12: 萬劫繫驢橛師又問垂絲千尺意在深潭離鉤
0495a13: 三寸子何不道山擬開口被師一橈打落水中
0495a14: 山纔上船師又曰道道山擬開口師便打山豁
0495a15: 然大悟乃點頭三下師曰竿頭絲線從君弄不
0495a16: 犯清波意自殊山遂問拋綸擲釣師意如何師
0495a17: 曰絲懸綠水浮定有無之意山曰語帶玄而無
0495a18: 路舌頭談而不談師曰釣盡江波錦鱗始遇山
0495a19: 乃掩耳師曰如是如是。
0495a20: 煙簑浪裏暗垂鉤釣得金鱗漫點頭撥轉孤舟歸到
0495a21: 岸蘆花深處樂悠悠。
0495a22: 百丈每上堂有一老人常隨眾聽法眾退唯老
0495a23: 人不退師問汝何人也曰吾非人也於過去迦
0495a24: 葉佛時曾住此山因學人問大修行人還落因
0495a25: 果也無某甲對曰不落因果遂五百生墮野狐
0495a26: 身今請和尚代一轉語貴脫野狐身師曰汝問
0495a27: 乃問大修行人還落因果也無師曰不昧因果
0495a28: 老人於言下大悟作禮曰某甲已巳脫野狐身住
0495a29: 在山後敢乞依亡僧事例師令維那白椎告眾
0495a30: 食後送亡僧眾驚異食後師領眾至山後巖下
0495b01: 以杖挑出一死野狐乃依法火葬師至晚上堂
0495b02: 舉前因緣黃檗便問古人錯祗對一轉語五百
0495b03: 生墮野狐身轉轉不錯合作箇什麼師曰近前
0495b04: 來與汝道檗近前與師一掌師拍手笑曰將謂
0495b05: 胡鬚赤更有赤鬚胡。
0495b06: 初爻變動泰來由否去謀成禍事休五百生前何昧
0495b07: 落三千劫外廓然周寒巖貴脫埋荒草覓火全終到
0495b08: 白頭莫笑晚回醒大夢黃鶯啼出曉春幽。
0495b09: 百丈因一女哭上法堂師曰作甚麼女曰父母
0495b10: 俱喪請和尚選日師曰明日來一時埋卻。
0495b11: 平地風波哭上堂孤身獨恨死爺娘來朝一夥都埋
0495b12: 卻免得時人亂度量。
0495b13: 南泉因東西兩堂各爭貓兒師遇之白眾曰道
0495b14: 得即救取貓兒道不得即斬卻也眾無對師便
0495b15: 斬之趙州自外歸師舉前語示之州乃脫草履
0495b16: 安頭上而出師曰汝適來若在即救得貓兒也。
0495b17: 兩堂雲水鼓風波頗奈南泉不放過寶劍揮時全正
0495b18: 令狸奴擲下定干戈。
0495b19: 南泉示眾曰王老師自小養一頭水牯牛擬向
0495b20: 溪東牧不免食他國王水草向溪西牧亦不免
0495b21: 食他國王水草如今不免隨分納些些總不見
0495b22: 得。
0495b23: 昔日南泉水牯牛幾回喫草幾回頭鞭繩日日勞心
0495b24: 苦牧子時時解放收博飯種田超地藏高眠飽食任
0495b25: 優游綠楊天際來朝晚滿院池塘不計秋。
0495b26: 頭角崢嶸露地牛溪東牧盡與西丘年來喫著國王
0495b27: 草信步騰騰得自由。
0495b28: 灃州藥山惟儼禪師辭馬祖返石頭一日在石
0495b29: 上坐次頭問曰汝在這裏作麼師曰一切不為
0495b30: 曰恁麼即閒坐也師曰若閒坐即為也曰汝道
0495c01: 不為且不為箇什麼曰千聖亦不識頭以偈讚
0495c02: 曰從來共住不知名任運相將秪麼行自古上
0495c03: 賢猶不識造次凡流豈可明。
0495c04: 閒坐不為一物忘休將舌上起鋒鋩風雲靜壤明秋
0495c05: 際任運相將豈可量。
0495c06: 藥山久不陞堂院主白云大眾久思和尚示誨
0495c07: 師云打鐘著眾纔集師便下座歸方丈主隨後
0495c08: 問曰和尚既許為大眾說法為甚麼一言不措
0495c09: 師曰經有經師論有論師爭怪得老僧。
0495c10: 風來雲退露寒山幽鳥慇勤誰解關格外真機殊得
0495c11: 妙任他流水自潺潺。
0495c12: 丹霞於慧林寺遇天寒取木佛燒火向院主訶
0495c13: 曰何得燒我木佛師以杖子撥灰曰吾燒取舍
0495c14: 利曰木佛何有舍利師曰既無舍利更取兩尊
0495c15: 燒主自後眉鬚墮落。
0495c16: 天寒苔鎖冷荒宮平地無波起浪風木佛燒來圖自
0495c17: 煖累他院主兩眉空。
0495c18: 趙州因僧問萬法歸一一歸何所師曰老僧在
0495c19: 青州作得一領布衫重七觔。
0495c20: 八十趙州箇老翁七觔衫子太玲瓏可憐當日無禪
0495c21: 客直至於今落下風裸其體也寒毛卓豎著其身也
0495c22: 鍼線可通咄不是匆匆草草看綿綿一段細微功莫
0495c23: 輕忽用無窮張騫誤入斗牛宮。
0495c24: 趙州一日問南泉曰知有底人向甚麼處去泉
0495c25: 曰山前檀越家作一頭水牯牛去師曰謝師指
0495c26: 示泉曰昨夜三更月到窗。
0495c27: 父子不傳真妙訣故將異類強分張相酬尚是如何
0495c28: 說昨夜三更月到窗。
0495c29: 趙州因僧遊五臺問一婆子曰臺山路向甚麼
0495c30: 處去婆曰驀直去僧便去婆曰好箇師僧又恁
0496a01: 麼去後有僧舉似師師曰待我去勘過明日師
0496a02: 便去問臺山路向甚麼處去婆曰驀直去師便
0496a03: 去婆曰好箇師僧又恁麼去師歸院謂僧曰臺
0496a04: 山婆子為汝勘破了也。
0496a05: 三家村裏老婆子便慣逢人道甚麼毒口終成赤壁
0496a06: 害頑心轉處白雲過芒鞋踏遍高山闊藜杖還須隔
0496a07: 海多不是趙州親看破長年只在作妖魔。
0496a08: 趙州因僧問狗子還有佛性也無師曰無曰上
0496a09: 至諸佛下至螻蟻皆有佛性狗子為甚麼卻無
0496a10: 師曰為伊有業識性在　又問狗子還有佛性
0496a11: 也無師曰有曰既有為什麼入這皮袋裏來師
0496a12: 曰知而故犯。
0496a13: 兩頭坐斷話誰難迸出頂門眼界寬鐵壁銀山都粉
0496a14: 碎龍光直射斗牛寒。
0496a15: 趙州問一婆子甚麼處去曰偷趙州筍去師曰
0496a16: 忽遇趙州又作麼生婆便與一掌師休去。
0496a17: 天生伎倆絕顢頇驗賊誰能弓不彎一掌老婆心太
0496a18: 歹低頭仍入玉門關且莫關月上巫峰十二山。
0496a19: 趙州因一秀才云和尚是古佛師曰秀才是新
0496a20: 如來。
0496a21: 江南寫出無窮畫春到人間難定價留與東風作樣
0496a22: 看眼光爍破四天下。
0496a23: 普化一日同臨濟赴施主家齋濟問毛吞巨海
0496a24: 芥納須彌為復是神通妙用為復法爾如然師
0496a25: 遂踢倒飯床濟云太麤生師云這裏什麼所在
0496a26: 說麤說細濟休去次日又同赴一施主家齋濟
0496a27: 問今日供養何似昨日師又踢倒飯床濟云太
0496a28: 麤生師云瞎漢佛法說甚麼麤細濟乃吐舌。
0496a29: 二虎爭雄勢莫休拳來腳去便相投踢翻香積誰能
0496a30: 委楚水吳山一色秋。
0496b01: 普化初將示滅乃入市謂人曰乞我一箇直裰
0496b02: 人與披襖或與布裘皆不受振鐸而去臨濟令
0496b03: 人送與一棺師笑曰臨濟廝兒饒舌便受之乃
0496b04: 辭眾曰普化明日去東門死也郡人相率送出
0496b05: 城師厲聲曰今日葬不合青烏明日南門遷化
0496b06: 人亦隨之又曰明日出西門方吉人出漸稀出
0496b07: 已巳還返人意稍怠第四日自擎棺出北門外振
0496b08: 鐸入棺而逝郡人奔走出城揭棺視之已巳不見
0496b09: 唯聞空中鐸聲漸遠莫測其由。
0496b10: 花街柳市巧乖張木鐸誰知築碎亡明日搖鈴回首
0496b11: 處鸞膠怎得斷弦長。
0496b12: 臨濟出世後唯以棒喝示徒凡見僧入門便喝。
0496b13: 濟北家風垂萬古逢人便發千鈞弩一輪杲日照當
0496b14: 空獅子遊行不擇虎。
0496b15: 臨濟示眾曰汝等諸人赤肉團上有一無位真
0496b16: 人常向諸人面門出入汝若不識但問老僧時
0496b17: 有僧問如何是無位真人師便打云無位真人
0496b18: 是什麼乾屎橛。
0496b19: 山眉月面體全彰春暖花開撲鼻香百艸頭邊堪著
0496b20: 眼明明遍界不曾藏。
0496b21: 婺州金華俱胝和尚初住菴時有尼頂笠攜錫
0496b22: 遶師三匝曰道得即下笠子如是三問師皆無
0496b23: 對尼便去師曰日勢稍晚何不且住尼曰道得
0496b24: 即住師又無對尼去後師歎曰我雖處丈夫之
0496b25: 形而無丈夫之器不如棄菴往諸方參尋知識
0496b26: 去其夜山神告曰不須離此將有肉身菩薩來
0496b27: 為汝說法逾旬果天龍和尚到師迎禮具陳前
0496b28: 事龍豎一指示之師大悟自此凡學者參問師
0496b29: 惟舉一指無別提唱將順世謂眾曰吾得天龍
0496b30: 一指頭禪一生用不盡言訖示滅。
0496c01: 當日入門一指頭人來豎起便相酬臨終還道無窮
0496c02: 盡大丈夫兒得自由。
0496c03: 德山一日飯遲托缽下堂時雪峰作飯頭見便
0496c04: 云這老漢鐘未鳴鼓未響托缽向什麼處去師
0496c05: 便歸方丈峰舉似巖頭頭曰大小德山未會末
0496c06: 後句師聞令侍者喚來問汝不肯老僧那頭密
0496c07: 啟其意師乃休去至明日陞堂果與尋常不同
0496c08: 頭至僧堂前撫掌大笑曰且喜老漢會末後句
0496c09: 雖然如是只得三年師果三年而沒。
0496c10: 虎勢雄威越眾流牢關把斷便回頭藍田種玉也春
0496c11: 光遍暖錦水淘金也夜月垂鉤咦縱使鸞凰飛北關
0496c12: 還將龍馬過東丘桃源看誰繫舟原是五城十二樓。
0496c13: 九峰因石霜遷化眾請首座住持師時為侍者
0496c14: 白眾問首座曰先師道休去歇去冷啾啾去一
0496c15: 條白練去古廟香爐去一念萬年去明什麼邊
0496c16: 事會得即住持會不得不可首座對曰明一色
0496c17: 邊事師曰與麼則不會先師意在座曰但裝香
0496c18: 來香煙斷處若去得即會先師意若去不得即
0496c19: 不會師遂焚香香炷未斷座遂脫去師拊首座
0496c20: 背曰坐脫立亡即不無先師意未夢見在。
0496c21: 竿木隨身作戲場撥開芳草見鴛鴦誰知夜半隨鸞
0496c22: 去留得胡笳一調長。
0496c23: 巖頭值沙汰於鄂渚湖邊作渡子兩岸各挂一
0496c24: 板有人過渡打板一下師曰阿誰或曰要過那
0496c25: 邊去師乃舞棹迎之一日因一婆抱一孩兒來
0496c26: 乃曰呈橈舞棹即不問且道婆手中兒甚處得
0496c27: 來師便打婆曰婆生七子六箇不遇知音秪這
0496c28: 一箇也不消得便拋向水中。
0496c29: 兩岸呈橈盪小舟飄然接箇老丫頭知音不必孩兒
0496c30: 舉拋向煙波和水流。
0497a01: 鎮州寶壽第二世禪師開堂乃先寶壽遺囑三
0497a02: 聖為作請主開堂日師方陞座聖便推出一僧
0497a03: 師便打聖曰你恁麼為人非但瞎卻這僧眼瞎
0497a04: 卻鎮州一城人眼去在師擲下拄杖便下座歸
0497a05: 方丈。
0497a06: 雷門布鼓響當軒擊動魚龍躍廣寒瞎卻鎮州人眼
0497a07: 後至今北斗面南看。
0497a08: 雲門因僧問如何是佛師曰乾屎橛。
0497a09: 問佛答云乾屎橛拈來覿面真親切衲僧臭著鼻頭
0497a10: 酸不負當機吐出舌咦多少英靈都錯過不識虛空
0497a11: 迸出血不可說休漏泄子規啼在二三月。
0497a12: 汾陽示眾曰夫說法者須具十智同真若不具
0497a13: 十智同真邪真不辯緇素不分不能與人天為
0497a14: 眼目決斷是非如鳥非空而折翼如箭射的而
0497a15: 斷弦弦斷故射的不中翼折故空不能飛弦壯
0497a16: 翼牢空的俱澈作麼生是十智同真與諸上座
0497a17: 點出一同一質二同大事三總同參四同真志
0497a18: 五同遍普六同具足七同得失八同生殺九同
0497a19: 音吼十同得入又曰與甚麼人同得入與阿誰
0497a20: 同音吼作麼生是同生殺甚麼物同得失阿那
0497a21: 箇同具足是甚麼同遍普何人同真志孰能總
0497a22: 同參那箇同大事何物同一質有點得出底麼
0497a23: 點得出者不吝慈悲點不出來未有參學眼在
0497a24: 切須辯取要識是非面目見在。
0497a25: 陽春一曲滿江頭無限桃花逐水流到底宛然面目
0497a26: 在何須海上釣漁舟。
0497a27: 第一玄。
0497a28: 要津把斷路難通凡聖到來列下風霹靂一聲轟宇
0497a29: 宙衝開鐵鎖躍蒼龍。
0497a30: 第二玄。
0497b01: 懸壁光鋩露太阿殺人雖是定淆訛猶然六合遭塗
0497b02: 炭直教梵天血濺波。
0497b03: 第三玄。
0497b04: 治亂扶危理最明經綸大展任周行堂堂踏破潼關
0497b05: 路不動干戈見太平。
0497b06: 第一要。
0497b07: 全身鎧甲耀威風一片飛刀有大功來去縱橫塞帳
0497b08: 裏高懸金印漢門東。
0497b09: 第二要。
0497b10: 爆竹飛星一線流電光影裏暗垂鉤和雲釣出潛龍
0497b11: 骨駭得崑崙忙點頭。
0497b12: 第三要。
0497b13: 鐵蒺藜邊不帶沙奔流度刃滅歪邪渾然劃斷群魔
0497b14: 路盡是春風拂地花。
0497b15: 總頌。
0497b16: 三玄三要意何窮萬彙全彰個裏同直截根源總一
0497b17: 句禹門三月碧桃紅。
0497b18: 
0497b19: 
0497b20: 敏樹禪師語錄卷第七終
0497b21: 
0497b22: 
0497b23: 
0497b24: 　　　嗣法門人道通敬刊
0497b25: 　　本師和尚語錄第七卷
0497b26: 　　康熙戊辰蒲月　貴陽黔靈山弘福寺識
