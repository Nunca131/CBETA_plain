0663c01: 即非禪師全錄卷之八
0663c02: 門人明洞性安性節明覺明幢仝編
0663c03: 贊
0663c04: 世尊四首
0663c05: 見性如虛空見佛猶夢寤見佛不見性紅日籠煙霧
0663c06: 具得通身眼佛身自呈露是為見性人不忘佛囑付
0663c07: 人間天上孰堪倫萬億化身不露蹤四八端嚴百種
0663c08: 好不萌枝上富春風
0663c09: 如來相好等虛空應物現形隨類通三界導師四生
0663c10: 父眾生無始願無終
0663c11: 世間世出無如佛尊雲門一棒足以酬恩
0663c12: 出山相五首
0663c13: 誕質皇宮猶旅泊六霜雪窟學孤松摩耶腹裏度難
0663c14: 盡又向市廛作客春
0663c15: 母胎度已巳畢出嶺接何人覷破一星子重添眼裏塵
0663c16: 抬眸星斗落赤腳下空山踏斷眾生界夢中勞往還
0663c17: 六載夢方覺明星午夜寒人人具隻眼莫被老胡瞞
0663c18: 街頭垂手滿面慚惶眾生難度出不如藏
0663c19: 阿彌陀如來
0663c20: 稽首接引大導師如幻度生三界表一毛孔現一月
0663c21: 輪無邊淨穢咸照了接引二首
0663c22: 正手原向上隨你顛倒想當下不回光攔腮好一掌
0663c23: 心淨不生五濁無苦不顯極樂五千五百同名總是
0663c24: 將錯就錯觀想六首
0663c25: 一十六觀四十八誓生佛未立作何授記
0663c26: 想滅觀空能所皆捨度無邊生實無度者
0663c27: 妄想俱空覺觀湛然不著聲色佛常現前
0663c28: 植福饒益所願成就同有情樂名無量壽
0663c29: 觀甚麼想何物無土無生非心非佛
0663c30: 藕絲織彌陀永貞院請
0664a01: 藕孔億恒河眾生出沒多拶開一線路接引阿彌陀
0664a02: 信禪者瀝指血寫彌陀經為佛像請題
0664a03: 全經是佛全佛是經非經非佛滴血淋淋指端血斂
0664a04: 無痕跡獨露蓮池會上人
0664a05: 佛祖正印源流圖像贊并序
0664a06: 形名未彰全無巴鼻些子露出狼藉三千承虛接
0664a07: 響者起模畫樣何異繪虛空于鏡面喚鐘作甕者
0664a08: 歌頌贊歎豈非施五綵于光中余既不能破鏡復
0664a09: 為忍俊效顰明眼觀之寧不絕倒噫虛空面目果
0664a10: 如是耶盍欲借指標月令人見月自忘其指耳昔
0664a11: 公美觀斷際儀像而直下頓省高峰讀五祖真贊
0664a12: 而打破疑團此非因指而見月得意而忘言者乎
0664a13: 所謂色相語言皆歸第一義諦信不誣矣邇承黃
0664a14: 檗老人賜佛祖圖贊一卷焚香頂禮胡跪披閱自
0664a15: 靈鷲一花少林五葉吐英葩于南嶽抽繁枝于濟
0664a16: 北正榦流芳七十一葉皆從老瞿曇實相無相中
0664a17: 流出言下無容贊一辭耳竊愍像季難信安得法
0664a18: 界有情共種佛因於是重參古本繫贊付梓不圖
0664a19: 話行千古只貴正眼流通佛祖面目一時點開不
0664a20: 傳之旨大家領荷小傳不錄。
0664a21: 釋迦牟尼佛
0664a22: 受然燈記成賢劫佛托質皇宮度生母腹地獅吼
0664a23: 三界尊獨容顏殊特秋蟾春旭御遊鳳城悟世迅速
0664a24: 視金輪位不啻帚禿雪嶺六霜突開頂目光被河沙
0664a25: 道成兩足忉利首登為酬鞠育普副群機春行艸木
0664a26: 天人歸敬魔外降伏三百餘會響答空谷拈花啟笑
0664a27: 尾巴露出不了命根迦葉能續丈六金身幻臨片牘
0664a28: 永陳供養筆底燈燭
0664a29: 第一祖摩訶迦葉尊者
0664a30: 株守金襴於雞足山中鈍置黃老喚倒剎竿於王舍
0664b01: 城畔貽累阿難九十一劫身金色面皮厚也不堪觀
0664b02: 第二祖阿難陀尊者
0664b03: 如來成道祖生日珠聯合璧三十二相祖缺一飴甘
0664b04: 如蜜為佛侍者三十年智慧總持稱第一從上正法
0664b05: 眼展轉流通遺下多羅藏如是結集人天信受奉行
0664b06: 迦葉證明已訖向恒河涅槃許二王親到中流彼岸
0664b07: 度五百仙人唯商那會得眼橫鼻直
0664b08: 第三祖商那和修尊者
0664b09: 胎六白而出世感九枝以降祥兆符佛記百歲後法
0664b10: 輪常轉迸開法眼二火龍匿耀無光鞠多分得一枝
0664b11: 秀遍界咸聞瑞艸香
0664b12: 第四祖優波鞠多尊者
0664b13: 答身十七以性渾圓性身本空法何以傳真空不空
0664b14: 如春有權時節若至硬地皆穿魔嬈正法伺尊者便
0664b15: 逆風把火反燒其面度人如沙香眾英彥法付已竟
0664b16: 猶弦離箭踊身虛空現十八變籌放光明如雷如電
0664b17: 第五祖提多迦尊者
0664b18: 巍巍寶峰佛日方中法流無盡優波疏通心離名字
0664b19: 身等虛空無我我故佛體是同證無所得聖種紹隆
0664b20: 化行中印首度仙翁
0664b21: 第六祖彌遮迦尊者
0664b22: 別師梵天錯腳神仙已巳經六劫始了夙緣入一乘道
0664b23: 其道無前誰契密意抹過那邊
0664b24: 第七祖婆須密尊者
0664b25: 手提觸器街坊遊詠不染外塵朗然內淨先三百年
0664b26: 佛記汝聖頓省前緣傳提法印有智者來鋒論不勝
0664b27: 願歸座下上鉤負命
0664b28: 第八祖佛陀難提尊者
0664b29: 義路如苔難逞大辯才大道無階拶取入門來紹承
0664b30: 一滴真甘露灌得伏馱臭口開
0664c01: 第九祖伏馱蜜多尊者
0664c02: 五十年口未曾言言與心親自墮地足未曾行行與
0664c03: 道合翻身磕破虛空壓碎難生臥榻
0664c04: 第十祖脅尊者
0664c05: 週甲胎中打坐三生不著睡魔感雨祥光舍利分付
0664c06: 夜奢富那
0664c07: 第十一祖富那夜奢尊者
0664c08: 來無所來去無所去心無所生法無所住無住之法
0664c09: 付與大士仔細觀來秤鎚醮醋
0664c10: 第十二祖馬鳴大士尊者
0664c11: 覿面是佛尚自不識言下悟去信汝不及前因化蠶
0664c12: 功無等匹感化摩羅三千入室明暗不二法非離即
0664c13: 相現日輪騰空而寂
0664c14: 第十三祖迦毘摩羅尊者
0664c15: 有形總歸於盡無相方知道尊涌金人而復現女人
0664c16: 孽芽翻作菩提種化性海而毛吞巨海接得半千龍
0664c17: 子孫
0664c18: 第十四祖龍樹尊者
0664c19: 測度聖智自生慚惶一禮簷蔔不嗅餘香世間文字
0664c20: 海一口吸盡華嚴十萬偈一日不忘身現月輪令一
0664c21: 切人皆睹佛性雷音灌耳惟長者子擇乳鵝王親製
0664c22: 三論疏鈔相當焚卻郤可惜施人拭瘡
0664c23: 第十五祖迦那提波尊者
0664c24: 座前置滿缽水法海無涯尊者投之以鍼直窮到底
0664c25: 一頭陀恁麼贊揚多少人背後嚙指謂予不明向上
0664c26: 只管愛說道理咄水頭有耳急請羅多收起
0664c27: 第十六祖羅羅多尊者
0664c28: 放過佛祖出頭來冰河發焰把住乾坤不露蹤黃金
0664c29: 失色當時僧伽常在定金缽香飯成狼藉
0664c30: 第十七祖僧伽難提尊者
0665a01: 寶莊嚴王之太子娑羅如來之後身生而能語猶頻
0665a02: 伽在鷇中音超眾鳥七歲厭俗如獅子初出窟氣概
0665a03: 絕倫事師十九載不倦博得一百歲童真緣盡攀樹
0665a04: 而化眾力難舉全身就樹建塔垂蔭後人
0665a05: 第十八祖伽耶舍多尊者
0665a06: 娠七日而誕其肌無瑕瓊枝寸寸是玉生未嘗入浴
0665a07: 其體芳潔栴檀片片皆香風鈴不語境出心寂圓明
0665a08: 寶鑑道藉人彰聖者德風彌宇宙祖燈嗣續永昌昌
0665a09: 第十九祖鳩摩羅多尊者
0665a10: 在天而天與天作眼在佛而佛為佛偏袒示因果如
0665a11: 影隨形說生滅猶漚歸浣無生偈付闍夜多面放紅
0665a12: 蓮香不斷
0665a13: 第二十祖闍夜多尊者
0665a14: 闡揚頓教縱橫與奪辯若懸河不消一拶解纏縛之
0665a15: 苦行令絕功勳破執著之妄心當下解脫若不是婆
0665a16: 修盤頭爭領得者虛空棒喝
0665a17: 第二十一祖婆修盤頭尊者
0665a18: 杖倚佛像遂失二果墮富家兒堪作甚麼未出孃胎
0665a19: 被人看破聖子在懷生為法寶一食終日長坐不臥
0665a20: 感摩拏羅同證佛道
0665a21: 第二十二祖摩拏羅尊者
0665a22: 全德天授一念正信遵父王命佩佛祖印度彼世主
0665a23: 七日證聖囑鶴上座荷擔上乘
0665a24: 第二十三祖鶴勒那尊者
0665a25: 聖子神童英中秀金環在握花生肘幼行聚落叱淫
0665a26: 祠言訖廟貌立崩朽中年行化至中印國王接足天
0665a27: 稽首至人達觀體性空無作功德亦非有復為師子
0665a28: 說休咎眾生倒計汝正受
0665a29: 第二十四祖師子尊者
0665a30: 聰明難敵業無作即功德悟此至人言深入智慧宅
0665b01: 詰化小乘禪五眾齊解惑呼童還宿珠古今理不隔
0665b02: 伽黎付斯多他方施法澤祖受鶴懸記獨留罽方客
0665b03: 平地骨堆成冤對路頭迫劈開瀑布泉界破青山色
0665b04: 槐根既傷鋒柳枝斷移刻俱了本來空無失亦無得
0665b05: 第二十五祖婆舍斯多尊者
0665b06: 劍鑄鼻孔珠換眼睛藏身露影面目分明被師看破
0665b07: 特地安名密授心法直抵王城摧伏外道義海無聲
0665b08: 聞師償難北面傷情振策南邁山谷遁形德王徵起
0665b09: 疑信相并祖出信衣命付丙丁薪盡如故謝過致誠
0665b10: 諭弟嗣法祖道雷鳴神變入滅舍利尺盈敕賜建塔
0665b11: 空碑宿銘
0665b12: 第二十六祖不如蜜多尊者
0665b13: 不捨四誓願降跡誕王宮為一大事故傳法度愚蒙
0665b14: 楓宸初羯磨地震搖虛空大人具大用不與尋常同
0665b15: 隨類化王者外道術相攻祖以無心應一指超五通
0665b16: 化山頓殞滅首度瓔珞童以聖而繼聖果熟遠劫中
0665b17: 第二十七祖般若多羅尊者
0665b18: 瓔珞童真勢至化身先佛綱紀後代繩津報緣已巳周
0665b19: 謝萬乘之弟子度生果滿作勝熱之上賓放光二十
0665b20: 七道如虹貫日騰空雨注舍利墜若飛星袈裟留褁
0665b21: 菩提子一葉花敷無盡春
0665b22: 初祖菩提達磨大師
0665b23: 西乾正榦東土初枝貌五露而象五竺胸天空而印
0665b24: 天池志紹覺胤敝屣香至大寶智珠月朗眇視無價
0665b25: 摩尼槨邊入定七朝昏道酬鞠育座下服勤四十載
0665b26: 義盡師資除六宗婆心何切對梁主覿面相欺九年
0665b27: 壁觀成何事賺得承宗半臂兒
0665b28: 二祖慧可大師
0665b29: 頂似五峰秀出胸羅三藏文章開舜若身中活眼現
0665b30: 昆廬頂後神光為法斷肱續少林之嫡髓密傳正印
0665c01: 燦鷲嶺之芬芳業空百有七齡霜消雪解衣付風恙
0665c02: 長老杏接梅香
0665c03: 三祖僧璨大師
0665c04: 僧中之寶法中之龍心銘如鏡無不包容委順時至
0665c05: 合掌立終輕信沙彌敗露家風
0665c06: 四祖道信大師
0665c07: 自縛自解乘風展翼經六十載脅不至席鳳詔三卻郤
0665c08: 帝彌加欽一枝橫出吾道如林
0665c09: 五祖弘忍大師
0665c10: 以宿緣故出家童真兩夢一覺鏡像瞳人相缺七種
0665c11: 不逮能仁以性為姓族無比倫破山忽晦嗣化方晨
0665c12: 七百龍象選取一麟樹堂養母以道資親有情下種
0665c13: 如火傳薪
0665c14: 六祖慧能大師
0665c15: 八十一生為善知識一物也無留取腰石石爛花酣
0665c16: 果熟梅巖馨香充塞東西土衣缽誰云在嶺南
0665c17: 第一世南嶽懷讓禪師
0665c18: 佛旦降生聖賢應化為國法器象應王霸五葉紹芳
0665c19: 英靈獨跨腳底兒孫踏滿天下
0665c20: 第二世馬祖道一禪師
0665c21: 全德異器牛行虎視引舌覆鼻足紋成字衡嶽坐禪
0665c22: 看破磨磚車牛兩亡心佛俱捐八十四員鼻孔被穿
0665c23: 百丈老祖扭失半邊
0665c24: 第三世百丈懷海禪師
0665c25: 佛與人無異我後當必至虎子生三朝便有食牛氣
0665c26: 喝下雙耳聾突出超師智叢林製禮樂萬古為標幟
0665c27: 日作必日食不置閒家具卓然而獨存享壽九十五
0665c28: 道貌甚清臞儼然未度世千載遇一時慚惶續世糸
0665c29: 第四世黃檗希運禪師
0665c30: 巍巍如山頂珠面盤轟轟烈烈虎嘯龍翻放下九潭
0666a01: 十二峰硯池筆架提起須彌大千界拄杖蒲團萬象
0666a02: 森羅都喫棒至今濟祖膽猶寒
0666a03: 第五世臨濟義玄禪師
0666a04: 智擬孫曹面冷如鐵道越古今膽赤腸熱倒捋虎須
0666a05: 露猊兕之爪牙誑嚇閭閻肆風雷之喉舌是所謂風
0666a06: 顛之烈白拈之傑熱瞞瞎驢殃遺跛腳
0666a07: 第六世興化存獎禪師
0666a08: 濟祖剃度六載承歡孤賒撲落兩不成單拈香雪屈
0666a09: 新艾著舊瘢揭開羅帳砥柱迴狂瀾中原驗寶明眼
0666a10: 難瞞出入生死如遊園觀聲鐘告眾般涅槃北辰日
0666a11: 午面南看
0666a12: 第七世南院慧顒禪師
0666a13: 臨濟三世興化克家睟然道貌雪燦春葩壁立推倒
0666a14: 扶起無從瞎驢趁出逸驥追風
0666a15: 第八世風穴延紹禪師
0666a16: 一舉不第直出凡籠棒下契旨如空合空艸屋單丁
0666a17: 幾三十載繼承重託崛起頹宗為法求人淚點血年
0666a18: 年華染萬枝紅
0666a19: 第九世首山省念禪師
0666a20: 荷負鼎絲真丈夫兒門庭高大一肩支持天人物表
0666a21: 獅象威儀道昭日月邁種之師
0666a22: 第十世汾陽善昭禪師
0666a23: 未曾拶入遍參知識七十員放下身心郡侯八聘堅
0666a24: 不起無奈同門啟封迸出西河獅子別立三句直闡
0666a25: 向上宗猷繼示十同如箭不離弦矢末後三徵迫不
0666a26: 得已巳停箸蟬蛻報李君休向圓環覓終始
0666a27: 第十一世慈明楚圓禪師
0666a28: 麝匿瓿甕藏鮮封愈固香益全時節至水出蓮道如
0666a29: 蜜甜中邊忘垢淨月臨川等逆順風匾圓豎寶劍列
0666a30: 聖賢正法眼照人天
0666b01: 第十二世楊岐方會禪師
0666b02: 小出大遇意下休休十年冤債一旦相酬天共雲曉
0666b03: 水和月流三腳驢子鬥殺牯牛
0666b04: 第十三世白雲守端禪師
0666b05: 瞿曇舉身毛孔俱笑楊岐笑趨驢溼處尿堂前白雲
0666b06: 江山失照提醒一籌頓契本妙六會舉揚風號萬竅
0666b07: 曲演無生宮商合調
0666b08: 第十四世五祖法演禪師
0666b09: 而立之外鏟艸受具初習惟識乃通大義不會空宗
0666b10: 知識是慕逮見白雲如瘳其痼鐵裏酸餡隨時吞吐
0666b11: 撞破口門汗泚無數晚住東山蠅依蟻附彩鳳丹霄
0666b12: 鐵蛇古路下載清風疇堪分付授與滅宗冤有頭故
0666b13: 告倦津梁示同電露舍利旋煙疏兩出霧體同虛空
0666b14: 法身常住真天下師法門大樹
0666b15: 第十五世佛果克勤禪師
0666b16: 一目十行自笑無書可讀艸鞋踏破方登五祖之
0666b17: 瞎隻眼于聲色堆頭風流千古辨龍蛇于無生棒下
0666b18: 機用雷奔相府談玄全提華嚴法界紫宸入對別立
0666b19: 格外乾坤特賜金襴師號東山之道益尊舌牙舍利
0666b20: 三不壞睡虎翻身一口吞
0666b21: 第十六世虎丘紹隆禪師
0666b22: 通身是斑一翳在眼竹密水流天空雲斷涌出金輪
0666b23: 第一峰堪作四生大彼岸
0666b24: 第十七世應菴曇華禪師
0666b25: 巾侍半載鼻孔去半邊不沾肉氣惹得滿身羶外揚
0666b26: 父醜高索價錢妙喜長姪之惡彌增逆子之僽知罪
0666b27: 不辭贊歎贊歎或為疏密蒼天蒼天
0666b28: 第十八世密菴咸傑禪師
0666b29: 掇出砂盆賣弄家風正法眼藏自此流通被人看破
0666b30: 卻郤成滯貨明眼人前不直一唾
0666c01: 第十九世破菴祖先禪師
0666c02: 徹證根源無本據教得胡孫倒上樹烏頭子也早留
0666c03: 心直至于今無覓處
0666c04: 第二十世無準師範禪師
0666c05: 尺短寸長量盡虛空無欠剩殺刀活劍威光凜凜逼
0666c06: 人寒一朝劍尺忽雙失竊得胡孫上徑山少賣弄悅
0666c07: 龍顏誰知難掩面門斑欽頒紫服銷金帽衣拂並傳
0666c08: 匹似閒
0666c09: 第二十一世雪巖祖欽禪師
0666c10: 看破庭前柏趙州欠悟門平生作一夢且喜有人原
0666c11: 居住萬指千礎身披御賜衣黃芳流千載目擊道存
0666c12: 第二十二世高峰原妙禪師
0666c13: 誰拖死屍來自負還自埋三吳為土墓天目作棺材
0666c14: 大死忽大活咳唾成風雷獨許不肖兒扶起上高臺
0666c15: 第二十三世中峰明本禪師
0666c16: 觀流泉有省大意度竹篦洞澈源底道容滿月沾光
0666c17: 莫不清涼齒頰春風拂地皆成紅紫有福慧等滄溟
0666c18: 視名位若敝履天子知師不可致瀋王懷香扣直指
0666c19: 兩賜金襴五山不蒞奔走萬方龍象千公卻郤較些子
0666c20: 第二十四世千巖元長禪師
0666c21: 豐頤美髯眉清眼碧脫口河傾漢注落筆無字渾圇
0666c22: 堅不可入築碎方壺萬機頓息道離有無用即權實
0666c23: 濟世醫王隨證愈疾敷揚大教雷霆啟蟄寶構凌空
0666c24: 如鵬展翼道韻德容可捧可掬王公大臣望風屈膝
0666c25: 迸出金毛懸崖返擲腳下萬峰頭上紅日化儀云周
0666c26: 投筆而寂兩朝諡號用垂千億
0666c27: 第二十五世萬峰時蔚禪師
0666c28: 拳頭上相見荷葉下翻身不是劈空手爭擒萬甲鱗
0666c29: 自從逆浪後隨處作甘霖大寶無心得舒光耀古今
0666c30: 第二十六世寶藏普持禪師
0667a01: 久依鄧尉不事寒溫大事了畢有褲無裨徹底掀翻
0667a02: 無盡藏玉毫散作榑桑暾
0667a03: 第二十七世東明慧旵禪師
0667a04: 一宿甌永兩夜慧醒今古季昆天下匠郢餘三十年
0667a05: 空山弔影千里趨風雲濤萬頃欲泛滄溟呼龍入井
0667a06: 砍竹垂綸拾得釣艇
0667a07: 第二十八世海舟普慈禪師
0667a08: 論實義扁舟過洞庭琉璃忽墮地築碎水晶缾
0667a09: 七十四僧臘九十六報齡寂呼瑄長老無語可丁寧
0667a10: 第二十九世寶峰明瑄禪師
0667a11: 面門放光燎卻郤眉毛現成公案悟個甚麼我見燈明
0667a12: 瑞如此高提古鏡印山河
0667a13: 第三十世天奇本瑞禪師
0667a14: 雲月是同蕩然一片古皇風諸佛不識平欺佛祖超
0667a15: 常倫從前聞見非聞見獨露一枝優缽紅
0667a16: 第三十一世無聞明聰禪師
0667a17: 人家教壞不知羞卻郤向龍天說悟由露柱揚聲罵不
0667a18: 徹燈籠鼓腹笑無休
0667a19: 第三十二世笑巖德寶禪師
0667a20: 地一聲雷通身手眼開光明遮宇宙標格露崔嵬
0667a21: 賢聖目中屑爹孃爐底灰曹谿一滴血老祖錯傳來
0667a22: 第三十三世幻有正傳禪師
0667a23: 拄杖頭雙懸日月笠子下盍覆三千幻起微雲半點
0667a24: 龍池浪涌滔淊天翁翁常住寂光土萬象共論物不遷
0667a25: 第三十四世密雲圓悟禪師
0667a26: 他方補處此土樵夫曹谿芳躅千載合符銅棺開眼
0667a27: 大地平沈全提白棒直指元辰涌殿飛樓應念成就
0667a28: 道播九重公侯稽首七十七年普注法雨大根小莖
0667a29: 盡量而已二六法嗣堪方四季生化無窮毫力不費
0667a30: 鳳眸龍姿身掛紫衣瞻禮遺像渾是生機
0667b01: 第三十五世費隱通容禪師
0667b02: 翻轉面皮自是出爐彈子辣鎚不變終成百煉真金
0667b03: 年而立大方獨步迄稀古十振叢林撾天童三面毒
0667b04: 鼓掃雙徑百萬松陰全展金翅之威滄海中獰龍活
0667b05: 捉倒用魔王之印藕孔裏大卒生擒續五燈未全之
0667b06: 譜符列祖大公之心空胸峻骨寵辱不臨落葉歸根
0667b07: 舍利珠圓玉皎無隱面目依舊山高水深
0667b08: 第三十六世隱元隆琦禪師
0667b09: 首入費師翁之室獨踞運遠祖之席痛處加錐紹三
0667b10: 十五世骨髓酬恩兩拂續二十八代正脈此吾師承
0667b11: 從上源流之大體也奔流度刃花劈三玄于棒頭電
0667b12: 激雷轟包羅五教于喝下此吾師整臨濟接人之大
0667b13: 機用也望之儼然如海上孤峰即之油然若垂雲無
0667b14: 跡此吾師之隱顯三昧得法大自在也六坐道場皆
0667b15: 栴檀圍繞眾栴檀總一栴檀七十二臘賜黃檗重開
0667b16: 一黃檗現多黃檗是無添徑山之真子斷際之象孫
0667b17: 也至于雲仍繼美法脈悠長非不肖一人所敢擅其
0667b18: 後塵以開來學用新東來之正印也
0667b19: 祖師源流像贊
0667b20: 初祖菩提達磨大師
0667b21: 道貌五露胸毛盍膽旭日東昇頂門隻眼
0667b22: 二祖慧可禪師
0667b23: 頂隆五峰神光燭空百有七歲果結春風
0667b24: 三祖鑑智禪師
0667b25: 白玉在璞黃金出礦人天眼目古今瞻仰
0667b26: 四祖大醫禪師
0667b27: 天姿異偉道韻超倫三詔不起大法彌尊
0667b28: 五祖大滿禪師
0667b29: 只知松老不覺梅黃祥麋獨角破鏡重光
0667b30: 六祖大鑒禪師
0667c01: 眾妙會心百福成相急鑑圓明萬古榜樣
0667c02: 南嶽懷讓禪師
0667c03: 諸佛護念不虛流傳磨得磚片光照三千
0667c04: 馬祖道一禪師
0667c05: 虎視牛行虯髭鐵面腳下兒孫奔雷掣電
0667c06: 百丈懷海禪師
0667c07: 玉骨稜稜星眸炯炯三朝追諡宗門匠郢
0667c08: 黃檗希運禪師
0667c09: 頂具神骨額露圓珠一條白棒打落太虛
0667c10: 臨濟義玄禪師
0667c11: 鐵面刮霜威風捲地獅子翻身大鵬展翅
0667c12: 興化存獎禪師
0667c13: 罰出克賓棒頭雷走不是張華徒窺牛斗
0667c14: 南院慧顒禪師
0667c15: 肉團千仞眼生三角沒量罪過傾湫倒嶽
0667c16: 風穴延紹禪師
0667c17: 面目冰雪骨格標致出海獰龍空群良驥
0667c18: 首山省念禪師
0667c19: 一言之下截斷千江家風不掩地久天長
0667c20: 汾陽善昭禪師
0667c21: 瓊林寶樹滄海奇珍丰標絕世道韻照人
0667c22: 慈明楚圓禪師
0667c23: 黑夜明月污池青蓮親言親口大哉楚圓
0667c24: 楊岐方會禪師
0667c25: 其威可畏其儀可法三腳驢兒龍象踏殺
0667c26: 白雲守端禪師
0667c27: 出岫之雲立雪之鶴若非老祖終難湊泊
0667c28: 五祖法演禪師
0667c29: 喜怒不形動靜如山舍利如雨衝破鐵關
0667c30: 圓悟克勤禪師
0668a01: 龐蔚之姿氣宇弘恢眉稜日月齒頰風雷
0668a02: 虎丘紹隆禪師
0668a03: 形似睡虎氣如簷蔔大闡芳猷東山正續
0668a04: 應菴曇華禪師
0668a05: 日裏麒麟劫外曇花道越今古法蔭河沙
0668a06: 密菴咸傑禪師
0668a07: 容莊軒豁道韻卓舉托出砂盆光昭寰宇
0668a08: 破菴祖先禪師
0668a09: 器度英芬神宇清曠臥龍一奮遍地黑浪
0668a10: 無準師範禪師
0668a11: 頂髮垂絲兩眼如眉瑞世雙徑優曇一枝
0668a12: 雪巖祖欽禪師
0668a13: 渾金肺腑生鐵面具捉敗徑山無立地處
0668a14: 高峰原妙禪師
0668a15: 亂髮披肩眉橫兩帚絕後再穌眼空宇宙
0668a16: 中峰明本禪師
0668a17: 道容滿月答響如鐘丹山彩鳳法海金龍
0668a18: 千巖元長禪師
0668a19: 逆風把柁順水張帆無明脫體梵行莊嚴
0668a20: 萬峰時蔚禪師
0668a21: 須鬍而赤眼橫鼻直翻轉面皮瞻望不及
0668a22: 寶藏普持禪師
0668a23: 挺卓不群骨梗無輩法印全提超方之外
0668a24: 東明慧旵禪師
0668a25: 瘦益精神老有餘韻咳嗽一聲大地震動
0668a26: 海舟普慈禪師
0668a27: 風骨凌霜氣宇優遠九十六年珠回玉轉
0668a28: 寶峰明瑄禪師
0668a29: 神彩超邁淳德不渝打翻古鏡賺卻缽盂
0668a30: 天奇本瑞禪師
0668b01: 儀表端嚴道風可挹法海津梁中流一楫
0668b02: 無聞明聰禪師
0668b03: 道榦宏拔間世英華普施法雨大地明芽
0668b04: 幻有正傳禪師
0668b05: 挺生拔萃犀顱象肩條杖歸握拄地撐天
0668b06: 密雲圓悟禪師
0668b07: 大機活脫正令全提臨濟再世天下宗師
0668b08: 費隱通容禪師
0668b09: 氣吞佛祖眼盍乾坤正法眼藏分付兒孫
0668b10: 隱元隆琦禪師
0668b11: 耋齡古貌黃檗開宗一枝挺出旭日方東
0668b12: 舍利贊并引
0668b13: 歲丙午七月初一夜一夢神人頭頂五梁珠冠手
0668b14: 捧九層寶塔乘空而下問訊一曰何不贊歎大檀
0668b15: 越一乃出袖中寶珠命神人置於塔尖神人安訖
0668b16: 一復命疊珠神曰無以加矣一曰山僧贊歎大檀
0668b17: 越亦如是也神謝曰和尚善說法要遂騰空而去
0668b18: 一忽覺次早為初二日諸執事來參一述夢語為
0668b19: 原諸執事或贊或默俱作禮而退一喚侍者取紗
0668b20: 一幅手圖夢中所見神人像忽值原太守送古銅
0668b21: 塔一座至奇哉何符合如是耶遂題偈其上以答
0668b22: 神庥併復太守至十五日接黃檗諸昆仲書咸云。
0668b23: 太上皇於六月廿九日敕使齎金塔一座高二尺許
0668b24: 中安佛舍利五顆賜黃檗本師和尚供養外毘吾百
0668b25: 塊備建舍利殿是日本師和尚命合山大眾聲鐘鼓
0668b26: 具旛花出三門奉迎僧俗歡呼唄梵慶贊以斯法利
0668b27: 壽國福民一體三寶藉此重光耳本師說偈八首併
0668b28: 舍利記進謝諸法昆仲亦有贊頌附末一聞之益奇
0668b29: 所夢乃焚香向妙高峰作禮復唱贊一十八韻用展
0668b30: 微忱時孟秋既望日也贊曰
0668c01: 道本不生佛化無形而此舍利無乃強名名由實有
0668c02: 有自空成空含諸相佛示其貞內定湛寂外慧圓明
0668c03: 非空非色無臭無聲染而不污猶月臨清隨方應現
0668c04: 度脫有情佛心天子坐享太平不忘付囑覿面相呈
0668c05: 鶴髮老衲感上至誠珍供函室家國興禎禎祥入夢
0668c06: 大道方亨遙空贊頌掌合拳擎金剛智種匪涉枯榮
0668c07: 逢信則發遇緣即萌芳流桑國瑞應神京龍圖永固
0668c08: 法海長盈
