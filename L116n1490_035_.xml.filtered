0742a01: 妙法蓮華經玄義釋籤卷第三十五　車五
0742a02: 隋天台智者大師說
0742a03: 門人灌頂記
0742a04: 唐天台沙門湛然釋
0742a05: ○第七為一切法體中二先正釋次判開
0742a06: 初文又二初明觀經所依之體次明能依
0742a07: 諸法。
0742a08: 第七遍為一切法體者觀經云毗盧遮那遍
0742a09: 一切處。
0742a10: 初文者正指法身為經正體諸法所依。
0742a11: ○次文中又二初略立。
0742a12: 一切不出四諦。
0742a13: ○次引大經立相又四初舉明別次若
0742a14: 然下離開具四三當知下結成能依四淨
0742a15: 名下引證能依從所依立。
0742b01: 大經云佛所不說如十方土所說者如爪上
0742b02: 土迦葉云已巳說是四諦其未說者應有五諦
0742b03: 佛言無也但言是四諦有無量相耳。
0742b04: 初文者以無量為能依諸法諸法無量既
0742b05: 不出四種四諦四諦秖是因果故下結中
0742b06: 通云因果即指界內界外兩種因果悉依
0742b07: 平等無因果體若下宗中明因果者則簡
0742b08: 世間唯出世間於出世中若廢權則簡三
0742b09: 從一若開權則一切俱是今論所攝無所
0742b10: 不收。△次離開具四。
0742b11: 若然廣開即成四種四諦具如境妙中說。△
0742b12: 三結成能依。
0742b13: 當知苦集世間善惡因果道滅出世一切因
0742b14: 果悉用實相為體。△四引證能依從所依立。
0742b15: 淨名曰從無住本立一切法此之謂乎。
0743a01: 次引證中無住本者如前第七記。
0743a02: ○然所依下判欲判先敘所判之意意判
0743a03: 能依。
0743a04: 然所依之體體妙無異能依之法法有麤妙。
0743a05: ○次正判亦二謂教與味及下開文但略
0743a06: 標而已巳準上文可見。
0743a07: 諸法相待分別可知歷五味分別麤妙亦可
0743a08: 知開麤顯妙亦可知云云略說經體竟。
0743a09: ○三明宗中二先敘來意次開章正釋。
0743a10: 大章第三明宗宗者修行之喉衿顯體之要
0743a11: 蹊如梁柱持屋結網綱維提維則目動梁安
0743a12: 則桷存。
0743a13: 初文者此中六句前二句明宗為行之要
0743a14: 次四句明宗為行體之功初句者行若無
0743a15: 因果何殊外人無益苦行如衿如喉為身
0743b01: 衣之要次句者顯體之要豈過因果以因
0743b02: 果綜諸行諸行依體還取於體蹊字有本
0743b03: 作系字若作蹊者謂要路也若作系者如
0743b04: 衣襻系於二義中上義猶強次四句者上
0743b05: 二句立次二句釋初二句中上句明宗為
0743b06: 體功下句明宗為行首次二句釋者舉因
0743b07: 果則一切行俱屬因果故一乘語因果則
0743b08: 實相家諸行可存對下二句意亦可見。
0743b09: ○次開章解釋。
0743b10: 釋宗為五一簡宗體二正明宗三眾經同異
0743b11: 四明麤妙五結因果。
0743b12: ○初簡宗體中二先破非顯正次私廣敘
0743b13: 舊辨非初文二初破非次今言下顯正初
0743b14: 文二先破一次破異初文二先出非。
0743b15: 簡宗體者有人言宗即是體體即是宗。
0744a01: ○次今所下破破又二先破次結初文二
0744a02: 先法次譬初法中三初略示正相。
0744a03: 今所不用何者宗致既是因果因果即二體
0744a04: 非因非果體即不二。
0744a05: ○次體若下破。
0744a06: 體若是二體即非體體若不二體即非宗宗
0744a07: 若不二宗即非宗宗若是二宗即非體。
0744a08: 以二不二對辨宗體則知宗不一也。
0744a09: ○三云何下結斥。
0744a10: 云何而言體即是宗宗即是體。△次譬。
0744a11: 又柱梁是屋之綱維屋空是梁柱所取不應
0744a12: 以梁柱是屋空屋空是梁柱。
0744a13: 譬文準法可知。△次結。
0744a14: 宗體若一其過如是。
0744a15: ○次破異中三亦先略示。
0744b01: 又宗體異者則二法孤調宗非顯體之宗體
0744b02: 非宗家之體。
0744b03: ○次破。
0744b04: 宗非顯體之宗宗則邪倒無印體非宗家之
0744b05: 體則體狹不周離法性外別有因果。
0744b06: ○三結。
0744b07: 宗體若異其過如是。
0744b08: 準前可知。
0744b09: ○次顯正中四初正顯。
0744b10: 今言不異而異約非因非果而論因果故有
0744b11: 宗體之別耳。
0744b12: ○次釋論下引證。
0744b13: 釋論云若離諸法實相皆名魔事普賢觀云
0744b14: 大乘因者諸法實相大乘果者亦諸法實相
0744b15: 即其義也。
0745a01: ○三當知下結示。
0745a02: 當知實相體通而非因果行始辨因行終論
0745a03: 果。
0745a04: ○四而復下重簡別因果不同又二先簡
0745a05: 次例先簡又三先譬。
0745a06: 而復偏圓有別者譬如銅體非始非終擬鑄
0745a07: 為像即名像始治瑩悉畢即名像終此譬圓
0745a08: 因果若擬器皿及其成就器皿始終譬偏因
0745a09: 果也。
0745a10: ○次發下合。
0745a11: 發七方便心謂偏因證有餘無餘名偏果開
0745a12: 佛知見名圓因究竟妙覺名圓果。
0745a13: ○三若識下結。
0745a14: 若識此喻不即不離宗義明矣。
0745a15: ○次例中二初以佛性涅槃為例。
0745b01: 例如正因佛性非因非果而言是因非果名
0745b02: 佛性是果非因名大涅槃。
0745b03: 正因如體因果如宗。△次例。
0745b04: 又佛性非當非本而言本自有之一切眾生
0745b05: 即涅槃相不可復滅又言一切眾生悉有佛
0745b06: 性而實未有三十二相未來當得金剛之身
0745b07: 以其非當是故言本以其非本是故言當宗
0745b08: 體之義亦復如是。
0745b09: 次例者非當非本如體而當而本如宗。△
0745b10: 次私廣敘舊辨非。
0745b11: 遠師以一乘為宗所謂妙法引文云是乘微
0745b12: 妙為無有上私謂為破三故一待麤非妙因
0745b13: 而不該始末。
0745b14: 次私廣引破古中初破遠師者所明一乘
0745b15: 但是破三之一待麤之妙則但因而非果
0746a01: 是則在始而不該末故云不該始末況所
0746a02: 破之三為在何教。
0746a03: 龍師云但以果為宗妙法者是如來靈智體
0746a04: 也眾麤斯盡為妙動靜軌物為法法既真妙
0746a05: 借蓮華譬之所以果智為宗也私謂果不孤
0746a06: 立云何棄其因又乖文也。
0746a07: 次破龍師者此經本以因果為宗龍師棄
0746a08: 因獨存於果言乖文者今經本各立因
0746a09: 果以為經宗具如下引本二文故知乖
0746a10: 文。
0746a11: 慧觀序云會三歸一乘之始也慧覺成滿乘
0746a12: 之盛也滅影澄神乘之終也什師歎云若非
0746a13: 深入經藏豈能作如此說。
0746a14: 慧觀師釋今無破者什公已巳歎今家粗許
0746a15: 以遠公棄果而存因龍師棄因而存果觀
0746b01: 既有始有盛即是兩存仍非全當故亦不
0746b02: 依何者若以法華會三歸一為乘始者豈
0746b03: 法華部無乘終耶若無終者直至道為
0746b04: 是何等若以澄神指涅槃者涅槃部內豈
0746b05: 無乘始若無始者初破三修及初發心常
0746b06: 觀涅槃為是何等。
0746b07: 印師云諸法實相是一乘妙境用境智為宗
0746b08: 境無三偽故稱實相也今謂加境而闕果腫
0746b09: 不益肥。
0746b10: 破印師中云加境闕果者此乃從容許其
0746b11: 用智智通因果稍似經宗若望三法然但
0746b12: 在因而闕於果況復加境境屬於體將陪
0746b13: 宗義腫不益肥。
0746b14: 光宅用一乘因果為宗前為因後為果
0746b15: 私謂二文各有因果若互存互沒則害經文。
0747a01: 次破光宅者正釋中自立兩處師弟因果。
0747a02: ○次破用權實及名為宗。
0747a03: 有人用權實二智為宗私謂用權應明三是
0747a04: 經宗三是今經所棄云何取所棄為宗。
0747a05: 又師云此名妙法蓮華即以名為宗妙法是
0747a06: 佛所得根本真實法性此性不異惑染不與
0747a07: 惑同故稱妙即宗為名耳此是地師所用據
0747a08: 八識是極果今攝大乘破之謂是生死根本。
0747a09: 可見次破用名中言此是地師用八識極
0747a10: 果者指向不異惑染不與染俱今尚破攝
0747a11: 師攝師所破既非能破非今經宗。
0747a12: 有師云常住為宗但未極上是覆相明常私
0747a13: 謂都非經意常若被覆宗何所顯常不被覆
0747a14: 常則非宗。
0747a15: 次破常住為宗者上句且與而言非我今
0747b01: 宗所顯若是所顯所顯非宗不覆亦非未
0747b02: 為全當。
0747b03: 有師云是顯了明常與涅槃為廣略耳私謂
0747b04: 常為宗者常無因果常亦無宗云云。
0747b05: 破次師準上可知。
0747b06: 有言萬善為宗但使是善皆得作佛私謂若
0747b07: 作佛即是果何不取果為宗。
0747b08: 破萬善者責其棄果而取因。
0747b09: 有言萬善中取無漏為宗私謂太局又濫小
0747b10: 涅槃。
0747b11: 次破無漏者七方便之因果俱為我家之
0747b12: 因何得局促獨立無漏若取初住已去雖
0747b13: 是真因而無漏之名復濫小果。
0747b14: 有人言若稟斯異說各蒙益者眾釋無可為
0747b15: 非聞而不悟眾師無可為是一師之意唯貴
0748a01: 在悟宜以悟為經宗大經云若有定相是生
0748a02: 死法是魔王相佛法無定相是故如來非道
0748a03: 說道道說非道當知唯悟是從私謂若悟為
0748a04: 宗乃是果證非謂行因問南指北方隅料亂
0748a05: 又定以悟為宗是為定定何謂不定說者甚
0748a06: 多不能具出也。
0748a07: 次破悟者悟通因果仍別在真因既無的
0748a08: 指且以果責之又破妄引大經救立不定
0748a09: 門若諸法不定何得定悟。
0748a10: ○二正明宗中二釋結釋中二先次本
0748a11: 二文各四初列經文次正釋三定傍正四
0748a12: 結。
0748a13: 二正明宗者此經始從序品訖安樂行品破
0748a14: 廢方便開顯真實佛之知見亦明弟子實因
0748a15: 實果亦明師門權因權果文義雖廣撮其樞
0748b01: 要為成弟子實因因正果傍故於前明
0748b02: 因果也從涌出品訖勸發品發顯本廢
0748b03: 方便之近壽明長遠之實果亦明弟子實因
0748b04: 實果亦明師門權因權果而顯師之實果果
0748b05: 正因傍故於後明本因本果。
0748b06: ○次結中二先結成宗意。
0748b07: 合前因果共為經宗意在於此。
0748b08: ○次所以下結示經文。
0748b09: 所以經分二文論本論雙題法譬舉蓮舉
0748b10: 華師弟權實在其間也。
0748b11: ○三明諸經同異者若不辨因果將何以
0748b12: 明此經妙宗於中三初雙標次雙釋後雙
0748b13: 結。
0748b14: 三眾經因果同異者謂因果或同或異本
0748b15: 因果永異。
0749a01: ○釋中二先釋次釋本初文中三初通
0749a02: 為諸經宗次大品下別示其同相因果既
0749a03: 通而為宗者名隨事立三是為下結。
0749a04: 因果者實相通印諸體何經不約此論因
0749a05: 果。
0749a06: 初如文。
0749a07: ○次明別示中二初通辨諸部因果次諸
0749a08: 經下辨諸部中因果不同初又三初大品
0749a09: 次淨名次華嚴初大品中二初立宗次引
0749a10: 叡師證初又二初正立宗以顯別次故云
0749a11: 下明具因果以辨通初文二初正立。
0749a12: 大品明非因非果實相為體而但因為宗。
0749a13: ○次般若下示宗相。
0749a14: 般若遣蕩正是因意。△次明具因果以辨通。
0749a15: 故云菩薩心中名般若在佛心中名薩婆若
0749b01: 文中亦說菩薩無生無滅因獲不斷不常薩
0749b02: 婆若果。
0749b03: 次言通者二文俱有因果意在於因般若
0749b04: 是因薩婆若是果。
0749b05: ○次引叡師證中又二初立因果。
0749b06: 叡師序云啟玄章以不住為始歸三慧以無
0749b07: 得為終終始因果也。
0749b08: ○次文中下證。
0749b09: 文中亦說一切種智佛果為成般若因因正
0749b10: 果傍無量義宣說摩訶般若歷劫修行故知
0749b11: 彼經用因為宗也。△次淨名。
0749b12: 淨名用佛國因果兩義為宗寶積具問因果
0749b13: 佛備答因果故知雙用因果為宗也。
0749b14: 次淨名中言寶積具問因果者淨名序中
0749b15: 云爾時寶積說偈已巳白佛言是五百長者
0750a01: 子皆發阿耨多羅三藐三菩提心願聞得
0750a02: 佛國土清淨問果也唯願世尊為諸菩薩
0750a03: 說於如來淨土之行問因也佛言隨所化
0750a04: 眾生而取佛土化眾生答因也而取佛土
0750a05: 答果也又下文云直心是菩薩淨土答因
0750a06: 也菩薩成佛時答果也。△次華嚴。
0750a07: 華嚴圓頓之教解宗不同或言用因為宗據
0750a08: 題言華嚴是萬行莊飾修因之義文中多說
0750a09: 四十地行相故用因為宗又云果為宗據題
0750a10: 云大方廣佛佛是極果之名華嚴是定慧萬
0750a11: 善莊嚴佛身非莊嚴因文中多說舍那法身
0750a12: 之事即用果為宗也又解云因果合為宗如
0750a13: 言佛即是果華嚴即是因文中具說法身亦
0750a14: 說諸地俱用因果為宗。
0750a15: 次華嚴者大同淨名。
0750b01: ○次諸經因果不同中若顯諸部中諸教
0750b02: 因果而諸經別故故須此文分別以顯同
0750b03: 異此中又二初對部。
0750b04: 諸經對緣不同故明宗互異耳般若通對三
0750b05: 人傍真因果此義則異別對菩薩復有利鈍
0750b06: 為鈍明因此義亦異利人因者此義則同淨
0750b07: 名佛國義兼若三種佛國因果此義則異一
0750b08: 種佛國因果者則同華嚴亦對兩緣鈍異利
0750b09: 同如前分別。
0750b10: ○次對味。
0750b11: 又將此意歷五味因果例可知。
0750b12: ○三結。
0750b13: 是為眾經因果與門同異之相也。
0750b14: 如文。
0750b15: ○次明本門一向異者又為三標釋結。
0751a01: 二本門因果永異眾經者。
0751a02: ○釋中二初重敘諸教諸部。
0751a03: 若三藏菩薩始行實因果無權因果乃至明
0751a04: 佛道樹始成非久遠本通教菩薩亦始行
0751a05: 因神通變化而論本非久遠本也大品
0751a06: 說菩薩有本二乘則無說佛始得生法二
0751a07: 身本不說久遠淨名不說聲聞有本但
0751a08: 明菩薩住不思議之本說佛有淨土螺髻
0751a09: 所見亦非久遠華嚴說舍那釋迦為本菩
0751a10: 薩亦有本聲聞尚不聞不解云何自有本
0751a11: 。
0751a12: 並約中論體用本故並云非本。
0751a13: ○次今經下正明本門因果。
0751a14: 今經發聲聞有本本有因果示為二乘中
0751a15: 因果發佛之王宮生身生道樹法身生乃
0751b01: 至中間生法二身悉皆是但取最初先得
0751b02: 真應名之為本。
0751b03: ○三故師弟下結。
0751b04: 故師弟本因本果與餘經永異。
0751b05: ○三今下雙結上本因果為今經宗。
0751b06: 今經中師弟因果與眾經有同有異本中
0751b07: 師弟因果眾經所無正以此之因果為經妙
0751b08: 宗也。
0751b09: 思之可見。
0751b10: ○四麤妙中二先判次開。
0751b11: 四麤妙者若半字之因道樹偏果此宗則麤
0751b12: 大品所明三乘共因果亦如是不共之因雖
0751b13: 云菩薩一日行般若如日照闇發心即遊戲
0751b14: 神通而猶帶麤因圓因不得獨顯雖說法身
0751b15: 無來無去猶帶麤果圓果不得獨顯故名為
0752a01: 麤方等中雖彈偏因果高原陸地不生蓮華
0752a02: 不辨偏得入圓圓不彰顯是亦為麤華嚴前
0752a03: 照高山說一圓因究竟後身說一圓果又帶
0752a04: 別因果所帶處麤今經聲聞受記菩薩疑除
0752a05: 同開佛知見俱入一圓因發顯本同悟實
0752a06: 果因圓果實不帶方便永異餘經故稱為妙
0752a07: 也。
0752a08: 初文者大品中指薩陀波見佛後曇無
0752a09: 竭為說者即法身也方等中二乘如高原
0752a10: 此等並麤今經為妙。△次開。
0752a11: 開麤者昔緣根鈍未堪聞讚佛乘因果用方
0752a12: 便因果引接近情五味調熟心漸通泰決了
0752a13: 麤因同成妙因決諸麤果同成妙果故低頭
0752a14: 舉手著法之眾皆成佛道更無非佛道因佛
0752a15: 道既成那得猶有非佛之果散善微因今皆
0752b01: 開決悉是圓因何況二乘行何況菩薩行無
0752b02: 不皆是妙因果也。
0752b03: 開文準前可見。
0752b04: ○五結成中自二。
0752b05: 五結成者即為二一結因果二四句料簡。
0752b06: ○初文二初通途明一切諸經各有因果
0752b07: 次別顯今經因果。
0752b08: 夫經說因果正為通益生法行人。
0752b09: 初文者凡一代教門佛所說法不離因果
0752b10: 但有權實本之殊今經所論不論權
0752b11: 唯在實本所論因果。
0752b12: ○次文中又二初明本二門得益不同
0752b13: 二正引文證得益因果。
0752b14: 若開權顯實正令七種方便生身未入者入
0752b15: 傍令生法二身已巳入者進若說壽量長遠傍
0753a01: 令生身未入者入正令生法已巳入者進。
0753a02: 初文所以得益不同門傍正者法華已巳
0753a03: 前已巳入竟者為傍今於法華始得入者為
0753a04: 正本門傍正者門及法華已巳前兩處已巳
0753a05: 入者為正兩處未入者為傍。
0753a06: ○次引證者正當實相家之因果故引為
0753a07: 證於中又二先引證。
0753a08: 神力品云如來所有一切甚深之事者。
0753a09: ○次解釋釋中又二先釋。
0753a10: 非因非果是甚深之理因果是甚深之事。
0753a11: ○次從七種下別釋別中又二先示正因
0753a12: 果次何者下簡卻郤似位及以性德非今宗
0753a13: 意初文又二初歷別約位次復次下通
0753a14: 約位初又二初從七方便下至為果以初
0753a15: 因對極果釋。
0753b01: 從七種方便初得入圓登銅輪位名之為因
0753b02: 乃至餘有一生在若轉一生即得妙覺名之
0753b03: 為果。
0753b04: ○次從於下至果以分分因果釋又二初
0753b05: 立。
0753b06: 從於二住至於等覺中間名為亦因亦因因
0753b07: 亦果亦果果。
0753b08: ○次用無礙下釋。
0753b09: 用無礙道伏一分無明名之為因用解脫道
0753b10: 斷一分無明名之為果約此解脫復修無礙
0753b11: 故云因因從此無礙復得解脫故言果果。
0753b12: 言一分者是第一住中分二住已巳是於因
0753b13: 復修三住之因故云因因初住已巳得解脫
0753b14: 二住復得解脫故云果果是則一一位中
0753b15: 有因有果以解脫望無礙名之為果此解
0754a01: 脫望上位名之為因望後修因故名因因
0754a02: 此解脫望無礙名之為果望前解脫名為
0754a03: 果果。
0754a04: ○次通中又二先迭立因果。
0754a05: 復次初十住為因十行為果十行為因迴向
0754a06: 為果十向為因十地為果十地為因等覺為
0754a07: 果等覺為因妙覺為果。
0754a08: ○次妙覺下判釋。
0754a09: 妙覺唯果唯解脫不得名因名無礙初住唯
0754a10: 因唯無礙不得名果名解脫。
0754a11: 此中位既通因果之名亦但通不復
0754a12: 更云十行亦因亦因因等但且迭立及始
0754a13: 終一判。△次簡似位及以性德非今宗意。
0754a14: ○次何者下明簡卻郤又二初明簡卻似位。
0754a15: 何者初住見真以真為因住前相似非是真
0754b01: 因。
0754b02: ○次若取下簡性德。
0754b03: 若取性德為初因者彈指散華是緣因種隨
0754b04: 聞一句是了因種凡有心者是正因種此乃
0754b05: 遠論性德三因種子非是真實開發故不取
0754b06: 為因也。
0754b07: 此簡意者正判則尚不取似位若取則性
0754b08: 德通立故今經文並有通別兩意初文是
0754b09: 通此乃下是別如開五乘及常不輕等即
0754b10: 通意別授聲聞記乃至本門分別功德即
0754b11: 別意也八界發心又通意也。
0754b12: ○料簡中二標釋。
0754b13: 二四句料簡者。
0754b14: ○釋中二重問答初重約兩種四句分別
0754b15: 次重約教互顯分別初中先問。
0755a01: 問若言初住入理名為圓因圓果何得文云
0755a02: 漸漸修學得成佛道。
0755a03: ○次答答中三標列釋。
0755a04: 答應作兩種四句料簡。
0755a05: 初標中云兩種四句者一漸圓四句二賢
0755a06: 聖四句。△次列。
0755a07: 自有漸圓自有圓漸自有漸漸自有圓圓。
0755a08: ○次釋中三正釋引譬結益釋初四句又
0755a09: 為二意一者以圓對偏應作四句二者從
0755a10: 復次去於圓自為四句今初通列一種四
0755a11: 句次釋文中方兼兩義於初四句復分兩
0755a12: 四。
0755a13: 漸圓者此約理外七種方便同開佛知見始
0755a14: 見圓理見圓理者良由理外七種方便漸入
0755a15: 圓因故言漸圓漸圓三句云云圓漸者初入此
0755b01: 圓同觀三諦見實相理初後無殊然而事中
0755b02: 修行未能盡備復須研習據初入圓故名為
0755b03: 圓進修上行復名為漸漸漸者從二住去至
0755b04: 等覺此是圓家漸漸非理外漸漸圓圓者至
0755b05: 妙覺亦名漸圓亦名圓圓圓理先圓今復事
0755b06: 圓故名圓圓。
0755b07: 初四句中但以漸圓一句相對餘三不釋
0755b08: 但注云云若欲釋者圓漸謂初住已巳上圓
0755b09: 圓謂唯妙覺漸漸謂七方便各自有因若
0755b10: 止觀中與此稍別不得一例彼以三教各
0755b11: 自有因名為漸漸各有果頭名為漸圓次
0755b12: 四句者亦以初文以為初句次從初發心
0755b13: 住進修二住為圓漸也漸漸自是圓因之
0755b14: 位非七方便漸家之漸是故須以兩種漸
0755b15: 漸簡前引文漸漸修學之難。△次於圓自為四句。
0756a01: 復次圓漸如初住漸漸如二住已去至三十
0756a02: 心漸圓如初地已巳去圓圓即妙覺也。
0756a03: 餘如文。
0756a04: ○次賢聖四句者重舉例釋漸圓四句以
0756a05: 申前難漸中尚有賢聖之名何得但聞漸
0756a06: 漸之名便一為漸家之漸。
0756a07: 三十心雖同有賢聖之義義稱為賢伏多斷
0756a08: 少故十地去名為聖伏少斷多故又十住名
0756a09: 賢聖二十心是聖賢十地等覺是聖妙覺是
0756a10: 聖聖。
0756a11: 於中初略立賢聖二句亦應更以妙覺對
0756a12: 住前為二句言三十心雖同賢聖義者望
0756a13: 於十地名之為賢斷無明故名之為聖此
0756a14: 準仁王立賢聖名若準此文應云住前名
0756a15: 為賢賢妙覺名為聖聖餘之兩意其義易
0756b01: 知是故文中更為異釋十住為賢聖者即
0756b02: 是地前為賢是賢家之聖二十心為聖賢
0756b03: 者約斷名聖據位仍賢即指十地為聖故
0756b04: 是聖家之賢十地等覺名為聖者準仁王
0756b05: 經地前名賢故以十地名之為聖妙覺是
0756b06: 聖聖者初地已巳上已巳名為聖故妙覺位是
0756b07: 聖中之聖名為聖聖。△引譬。
0756b08: 今借喻初月匡廓已巳圓光用未備此譬圓漸
0756b09: 從二日至十四日其明漸進此譬漸漸至十
0756b10: 五日此譬漸圓又譬圓圓夫月無虧盈亦約
0756b11: 月辨虧盈理無圓漸亦約理判圓漸耳。△結益。
0756b12: 此經之宗利益巨大始自圓漸終竟圓圓大
0756b13: 乘因果增長具足云云。△次重約教互顯分別。
0756b14: 問既稱圓漸復稱圓別乃至通藏亦應爾耶。
0756b15: 次問答中先問云既稱圓漸復云圓別等
0757a01: 者漸即同別前釋四句圓既有漸亦可名
0757a02: 為圓家之別若許圓家有於別者亦應許
0757a03: 於圓家有藏通耶故云乃至藏通。
0757a04: ○答中二初正答次例漸圓及開顯等。
0757a05: 答此義出四教章中其意云何三藏三藏可
0757a06: 解別者諦緣度也通者真諦也圓者無學辦
0757a07: 也通通者同無生也三藏者道諦中戒定慧
0757a08: 也別者正習盡不盡也化他不化他出假不
0757a09: 出假之別也圓者同證真也別別者別上別
0757a10: 下也三藏者修無量道諦中戒定慧也通者
0757a11: 四門俱契中也圓者五住盡也圓圓者融也
0757a12: 別者四門異也通者四門相攝也藏者圓道
0757a13: 諦圓戒定慧也。
0757a14: 初正答意者名許互有義必不通故知藏
0757a15: 中通別圓三並屬於藏不關餘三通別圓
0757b01: 三例此可知。
0757b02: ○次例中三先例前四句次例結因果三
0757b03: 例開顯。
0757b04: 此義既通亦應漸圓漸圓四句皆得也。
0757b05: 初文云此義既通亦應漸圓漸圓四句皆
0757b06: 得者四教之文本分四別今一一教義通
0757b07: 四名何妨漸圓義本區別圓等四句一一
0757b08: 義通應云漸圓圓漸恐文故故間書之。
0757b09: 結因果皆成也。△三例開顯。
0757b10: 然後判麤妙開麤妙悉得也。
0757b11: ○第四明用中二初釋名次開章解釋初
0757b12: 文又三初略釋次對宗廣簡三若得下結
0757b13: 歸初文二初直釋次功用相即初文二初
0757b14: 立次釋。
0757b15: 大章第四明用者用是如來之妙能此經之
0758a01: 勝用。
0758a02: 初文者應言功用亦可言得用亦可言力
0758a03: 用功謂因滿得謂證悟力謂勝能此三並
0758a04: 是如來自行用則一向單論益他亦可兼
0758a05: 自而說今且置自從他故但云用用復二
0758a06: 義謂能及用能用二義復通自他多屬於
0758a07: 他如言能從因至果加功用行等今亦置
0758a08: 自從多分而說人有善巧利他之能經有
0758a09: 斷疑生信之用於中初略立竟。
0758a10: ○次如來下略釋。
0758a11: 如來以權實二智為妙能此經以斷疑生信
0758a12: 為勝用。△次功用相即。
0758a13: 秖二智能斷疑生信生信斷疑由於二智約
0758a14: 人約法左右互論耳。
0758a15: 次相即中人須有法法藉人弘。
0758b01: ○次對宗簡中二先例。
0758b02: 前明宗就宗體分別使宗體不濫今論於用
0758b03: 就宗用分別使宗用不濫。
0758b04: ○次何者下正簡簡中先略立。
0758b05: 何者宗亦有用用亦有宗。
0758b06: ○次宗用下簡簡中三先列。
0758b07: 宗用非用用用用非宗用用宗非宗宗宗宗
0758b08: 非用宗。
0758b09: ○次宗用者下釋。
0758b10: 宗用者因果是宗因果各有斷伏為用用有
0758b11: 宗者慈悲為用宗斷疑生信為用用。
0758b12: ○三若論下結示。
0758b13: 若論於宗且置斷伏但論因果今明於用但
0758b14: 論斷疑生信且置慈悲。
0758b15: ○三結歸。
0759a01: 若得此意則知權實二智能斷疑生信是今
0759a02: 經之大用其義明矣。
0759a03: 可知。
0759a04: 
0759a05: 妙法蓮華經玄義釋籤卷第三十五
0759a06: 音釋
0759a07: 鑄之戍切鎔鑄也。瑩烏定切與鎣同飾也。皿武永切器皿也。腫之隴切脹
0759a08: 也。蹊弦雞切。
