0581a01: 
0581a02: No. 1919
0581a03: 【原】萬曆十八年刊增上寺報恩藏本，【甲】延寶三年刊大谷大學藏本天台智者大師禪門口訣
0581a04: 
0581a05: 師言安般守意。當知色心相因而息。猶然火
0581a06: 緣薪以煙。煙清濁則覽燥濕之形。察息耎
0581a07: 用鏡真邪之候。守之者庶使望雲造浦候
0581a08: 岸。制篙識其機道船獲濟矣。師言身安意正
0581a09: 其若油淨燈明。是故既欲守意先在安身。安
0581a10: 身者。安處身風無令風事違諍。何謂風事。身
0581a11: 中有行風橫起風諸節風百脈風筋風力風骨
0581a12: 間風腰風脊風上風下風。如此諸風位各有
0581a13: 分不可相亂。亂則賊。大則顛狂廢絕。小則虛
0581a14: 實相陵虛則痒實則痛。痛痒在身何暇繫念。
0581a15: 顛狂之流故自亡言。凡事動靜施為。當先作
0581a16: 是想想現在前然後即事也。不爾者細相
0581a17: 忤新陳交逆。如禮禁姦其何可得止。今略舉
0581a18: 其一餘悉類之。假令將就坐時先作是想。我
0581a19: 當於彼處坐彼處去此。應若干步隨下足時。
0581a20: 稍申其氣漸放身體。住風稍來行風漸去。其
0581a21: 餘威儀亦復如是。如是想者是名安身也。
0581a22: 師說偈曰。
0581a23: 進止有次第細不相違
0581a24: 譬如善調馬欲去如欲住
0581a25: 常能謹慎此安身心入禪
0581a26: 師言。行立坐臥常應繫念。但臥多則沈惛。立
0581a27: 多則疲極。行多則紛動難可一心。坐無此過
0581a28: 所以多用。行者當住閑靜之處結跏趺坐。女
0581a29: 則半跏趺平身正直。縱任身體散誕四胑。布
0581b01: 置骨解當令關節相應。不倚不曲解衣緩帶。
0581b02: 輒有不安微動取便要令調適也。安詳以左
0581b03: 手置右手上。令左手小指頭拄右手大指本。
0581b04: 下兩手大指頭。纔相詣放頰車。小小開齒微
0581b05: 微啟舉舌。四五過長吐氣。次漸平視徐徐細
0581b06: 閉目。勿令眼臉大急。當使眼中矓矓然。師說
0581b07: 偈誡之。
0581b08: 入住出三時如劫成住壞
0581b09: 欲速者不達達者知節量
0581b10: 師言。息有四種應當揀擇。一風二氣三喘四
0581b11: 息有聲曰風。結滯曰氣。出入不盡曰喘。不聲
0581b12: 不滯出入俱盡曰息。綿綿若存。守喘則勞。守
0581b13: 氣則結。守風則散亂。守息則定。溫師一家繫
0581b14: 念在己臍中央如豆瓣處。解衣諦觀取其相。
0581b15: 然後閉目合口開齒舉舌向齶。令息調均一
0581b16: 心諦觀。若有外念攝之令還。若念不見復解
0581b17: 衣看之。熟取其相還復如前。問何故念臍。答
0581b18: 其息出從臍出入至臍滅。臍是息之出滅所
0581b19: 由。為知無常故所以念臍。又臍是腸胃根源。
0581b20: 從源尋路自然見不淨。若見不淨便止貪欲。
0581b21: 於念處為身為念處。於六妙門為止處。又識
0581b22: 神托生之始。與精血合根在於臍。是以人生
0581b23: 時唯臍連持。若行者見臍分明自然生厭離
0581b24: 免於繫也。經言隨所至處繫心諦觀察。謂息
0581b25: 入出根於臍也。問繫念時或痛如針刺。或急
0581b26: 如繩牽。或痒如蟲噉。或冷如水洗。或熱如火
0581b27: 炙。如是諸觸或光神竟寂爾者電光定也。於
0581b28: 此時中有無量相似。行者爾時一切勿著。但
0581b29: 努力一心而已自然得度。若不精進即退墮
0581c01: 也。問何故數息時忽然忘數但知息。答心稍
0581c02: 稍細應於一心是以失數。向者息是一數是
0581c03: 一境與二俱所以。問何故復不知息但知
0581c04: 境。答行者觀已除息漸微所以不見。有人
0581c05: 言。毛孔盡開處皆出故所以無耳。師言息微
0581c06: 故不見。此言毛孔散出者。既許出那得鼻門
0581c07: 獨不出也。言微而不見者據繫念為語。毛孔
0581c08: 散出者據通暢為語。有人云。息繫不行心眼
0581c09: 乍明倏如電光。疑是電光定。習者言。若但不
0581c10: 見息者是息微故。忽然目明者人多語此是
0581c11: 默然。心自此之前亦有小小便身之觸人多
0581c12: 以為禪喜樂。師言此是十善相應心非上界
0581c13: 也。度此一節入禪境也。履臨淵爾乃得過
0581c14: 耳。師言觸者自知不須言之。諸師咸以此驗
0581c15: 人虛實。言知者恐妄想之流翻為害耳。師言
0581c16: 若忽復見息還＝遠【甲】還遠。從數起一以如前。若坐久
0581c17: 一人須出時息現。爾時即隨隨經十息許。復
0581c18: 數數經十息許。乃微動手次動如按摩法。
0581c19: 次開目從細至乃可起耳。於此時中由恒
0581c20: 數息知之而已。但不復專精也。師教誡
0581c21: 時恒說出入有次第偈也。坐禪人問種種病
0581c22: 師誡言。但繫心在境不令他緣病自差耳。用
0581c23: 之者遠至三日無有不差。問心亂橫見。答攝
0581c24: 念可愈。問四大增損那得復差。答心之動轉
0581c25: 由扇之有風。住止理數然。師教誡常言實心
0581c26: 繫實境。實緣次第生實。實迭相注自然入實
0581c27: 理。問但得禪定便得入理為有地位耶。答利
0581c28: 根者心定便入亦無的位。鈍根者備經九次
0581c29: 第定定盡方會。問外道修禪定至非想那不
0582a01: 會理。答外道修定皆滯我心。心為障故不會
0582a02: 理也。夫痛者是亂風起由與外爭故也。云何
0582a03: 與外爭。謂心去時以表牽也。如教嬰兒行但
0582a04: 任之而已。不得牽挽。欲速達者可不慎乎。急
0582a05: 者是絞風起。由行者專太＝大【甲】太大過報。風勢分不盡
0582a06: 故也。若過若不及為失一矣。痒者由行者息
0582a07: 生時謂為滅。息滅時謂為生。意與息相違故
0582a08: 也。故云不諦不明賊從內生冷者由行者不
0582a09: 以味所念處水大增也。熱者由行者常有希
0582a10: 望火大增故也。師言夫欲修行者。要須有分
0582a11: 無分者不能辦事也。何謂為分。所謂四心。一
0582a12: 者堅信謂深信師。二者受用謂師法也。三者
0582a13: 精勤常自勉勵。四者方便謂細迴轉。云身中
0582a14: 脈如百川歸海。心如拘物頭。四片相合一片
0582a15: 各有十紀脈。共絞絡故心端有四十脈也。其
0582a16: 下一脈直往趣＝【甲】趣臍。號曰優陀那風。優陀那者
0582a17: 中也。故號此脈為中脈也。初坐之中其外種
0582a18: 種變形。或作父母師僧國王美女形像師子
0582a19: 虎狼。如是謂魔鬼。行者當假想心。作金剛刀
0582a20: 擬之即去。夫病有多種。一身作病。二鬼作病。
0582a21: 三魔作病。四不調息成病。五業障病。今須識
0582a22: 知第一身自作病者。坐時或倚壁或衣襟。大
0582a23: 眾未出而臥。此心懈怠魔得其便。入身成病
0582a24: 使人身體背脊骨欲疼痛。名為注病難治。行
0582a25: 者慎之。治法者用息從頭流氣。向背脊歷骨
0582a26: 節邊注下。須好用心方差耳。第二鬼作病者。
0582a27: 有人坐時其心念種種事。或望有所知。或欲
0582a28: 知人吉凶。有兜醯羅鬼來入其身。種種變現
0582a29: 或見吉凶事知他身。或知一家一村一聚落
0582b01: 一州一郡。及一國土中吉凶善惡等。或如似
0582b02: 聖人此非聖也。並是前鬼所作莫取之也。若
0582b03: 不治之者久久亦能殺人。第三魔作病者。有
0582b04: 人坐時心念利養。魔即現其種種衣服飲食
0582b05: 七珍雜物供養之具應識之。若覺急須治之。
0582b06: 若不治入心成病者難治。第四病者有人坐
0582b07: 不解調息成病。令人身體枯閉而羸瘦。此人
0582b08: 無罪易治。治法用遍息正用心息之息名為
0582b09: 遍滿息。用之法以心住息。從頭溜氣遍滿四
0582b10: 胑。此是不解用息。使筋脈焦枯身無潤澤。令
0582b11: 以此二息從上流下。令息遍身故名遍息滿
0582b12: 息。息遍滿故身即平復可用止息。云何名止
0582b13: 息。平心直住不動是名為止息。第五業障病
0582b14: 者。舉身腫滿顏色虛肥而黃。此人障重難治
0582b15: 應須懺悔。治法用焦息息。云何名焦。二
0582b16: 息亦非外別捉等物來著身中。還用心息
0582b17: 想作焦。二息從頭至足及溜氣四胑。通遍
0582b18: 令使腫滿得消。還用心息平心直住。息得平
0582b19: 復唯須懺悔。復有四胑痿弱無力。兩臂兩足
0582b20: 欲落。或一臂欲落者。治法用遍息流氣使滿
0582b21: 四胑良久自差。若口向左邊窪即注息往左。
0582b22: 若右邊窪注息往右邊。若向左角右角如上
0582b23: 法。若有宿痤冷熱等病。用息向下流使病滅。
0582b24: 身中細碎眾病皆用息治之。若冷病即用熱
0582b25: 息流之。若熱病即用冷息流之。對治作法各
0582b26: 用此二息治之。復須行時用息。若足輕頭重
0582b27: 此是心高妄想。可息妄想心。可息高心。可向
0582b28: 下看心。若足重頭輕悲者向心。若行時復次
0582b29: 須用心不高不下。使息調和用息使身心俱
0582c01: 遍。即入通明觀可觀心性三昧身相三昧。心
0582c02: 相為其本。經言識心達本源無虛假故。治痢
0582c03: 法安心臍下。患冷痢則作暖息。患熱則作冷
0582c04: 息取差為止。治嗽法取嗽欲發時。三過吐氣
0582c05: 然後安心中觀。嗽欲發時便吐氣令出。還如
0582c06: 先安心自差。治腫法作息腫斷令息撮聚欲
0582c07: 遍。當腫上以心住定穿作一孔。令息從中出
0582c08: 入即差治耳。滿法安心置孔外細細引。自牽
0582c09: 氣令出須臾自差治。人坐忽然喉中如似有
0582c10: 物長一二寸。不肯出者安心物上須心住定。
0582c11: 然後分心四向意地語云。內外皆空病從何
0582c12: 生。亦須解空性遣之自去。治坐中忽得短氣
0582c13: 可先噓氣。從鼻入令氣滿身竟令出。然後
0582c14: 安心置掌文中不久自去。一息治身中種種
0582c15: 病法。取氣從鼻入令氣滿身竟。然後細細
0582c16: 閉口隨氣自內置此息去。引心從骨中直下
0582c17: 出不淨門外住。眠時引息內心。行住坐臥
0582c18: 恒用此心。自四處有雜病時須此息息通。然
0582c19: 後隨病處所引氣息。從病處出入空無有閡
0582c20: 者即差。治冷病用暖息。治熱病用冷息。治骨
0582c21: 髓病用刀息。破十指頭并作息破趺上
0582c22: 骨令出即差。治人身分腫刀息破十指奇
0582c23: 中令出通。身腫滿安息心下。身重作輕息
0582c24: 身輕重息。初坐之中數息長短。外神來鼻其
0582c25: 心直上至頂蒸熱。之法合口縮氣向上至
0582c26: 頂。還向下牽氣則止。其若不治通目兩目俱
0582c27: 闇此是何患。若為鬼神。鬼神名字原本註曰跋南藏作提跋違多。
0582c28: 舒手蓋目盲。即誦曰。人之波晝比尼若波
0582c29: 晝憂藪波晝誦至三遍。眼即開明還如本初
0583a01: 坐。得細住心為外人觸。氣上塞胸腹脹不得
0583a02: 安坐者。此是身中六神俱奔在胸。以是令患
0583a03: 治之法。先解衣帶出氣使長入氣使短十息。
0583a04: 然後誦前命阿那般那乃至十得差。初坐
0583a05: 成得細住心為人來觸。氣上衝肺成病者。即
0583a06: 令肺脹過百日。即吐逆不得飲食。此是外有
0583a07: 惡神來入人身名跋多神。赤色六眼八孔或
0583a08: 大或小。復有三小神名曰呼蒐醯。或變形作
0583a09: 小兒。或作蟒身。其形赤黑色。兜羅醯神。其形
0583a10: 或大或小三遍。初坐中或得身體骨節腰背
0583a11: 疼痛。自呼辟注。此是何患。此名六根通身遊
0583a12: 戲。不久患舉身頂直三過舒身命阿那般那
0583a13: 即差。初坐之中六神沈曀。為外人來觸六神
0583a14: 橫出身外。毛孔中各有一神。皆來奔入喜有
0583a15: 起。身體青腫妨不得坐。治法先合口縮氣向
0583a16: 上。二遍身中還牽氣向下。然後誦前命阿
0583a17: 那般那。復列惡鬼神名字。呼蒐醯跋違多即
0583a18: 差。又言名出息為安。安般之人唯數出息。初
0583a19: 坐中或有掉動者非久患。治法先命阿那般
0583a20: 那。云何亂語休即止。初坐中或有身中火起
0583a21: 不是患也。治法外邊闇齎火入莫使知聞。盆
0583a22: 合頭此人令坐傍人唱言。此是大火起開眼
0583a23: 不見滿三遍即止。初坐中或有身中水出者
0583a24: 非患。治法盆盛水莫使聞知。口含水灑面開
0583a25: 眼不見滿三遍即止。初坐中重觸得心為人
0583a26: 來驚心中迫迮。即時摸捫。下病大小行不通。
0583a27: 此是身中六神俱下出故生患。治法縮氣向
0583a28: 下還牽向上。說命阿那波那以差為限欲
0583a29: 上廁用心法。大小便出時可作一切病出。想
0583b01: 又行者心少開悟於其深義。如有漸解其心
0583b02: 歡喜。思量過分復得忍勞患。行者當以智籌
0583b03: 量。可不應止則止應觀則觀。止觀順宜便可
0583b04: 得久。思勞之狀眾多。亦得頭痛氣滿皆用息
0583b05: 治之。治頭痛法鼻中入氣口中微引氣出。意
0583b06: 想念頭中痛氣微從口出。若心細微緩調順
0583b07: 時。三度引氣出當自欠呿。如是引氣欠呿不
0583b08: 過至十頭痛則差。治腹中氣滿法。鼻中入氣
0583b09: 口微引氣出。意念腹中悶氣。使從口中出患
0583b10: 時當嗌氣。若腹中結極滿患時。當仰眠申手
0583b11: 以手輕腹皮上。須按摩之十回五回。當有
0583b12: 嗌氣。還復起坐引氣如前治法。若心調順細
0583b13: 乃至十年二十年。結氣滿患但一日一夜心
0583b14: 息調順氣息調和。不緩不急不不細。調和
0583b15: 得所患皆差也。若以息細緩急。調和不得
0583b16: 所者終不能差也。若出息有聲名急。出息
0583b17: 如欲不續名細緩。細緩者善。又以腹中氣滿
0583b18: 悶時。長引氣出更增其患。出息使不長不短
0583b19: 調順和適。得所患必差也。以調和氣息治患
0583b20: 法。治一切腸中氣。又坐禪和適得所者患者
0583b21: 悉差。又坐禪入得好細心定不得懷憂恚惱。
0583b22: 必成氣患數入息時。數入息亦成氣病緣。五
0583b23: 臟中作境界修定亦成病。乃至誦經連文接
0583b24: 句或出氣不時攝入。入氣不時出盡成病。皆
0583b25: 以前法治之。又治頭痛時不得治腹滿。治腹
0583b26: 滿時不得治頭痛。一時治兩患則更增其患。
0583b27: 若頭中氣極治其患時。鼻中入氣而大開口
0583b28: 微引氣出之。又勤坐之人多喜有氣。若有氣
0583b29: 患常用口中出氣治之久久。人齒冷心得調
0583c01: 細時。鼻中入氣還以鼻中微引氣出治之。其
0583c02: 若心得調細一切氣患。盡用鼻出入息治之。
0583c03: 若又用數息法緣所患隨息。亦善入時不緣
0583c04: 但緣出息也。若修觀過分故心則浮亂。怡空
0583c05: 過分故心則沈。鈍行者常善觀察思惟治此
0583c06: 患也。又坐禪人若調心在身中五臟中來緣
0583c07: 境界或謂五臟中定心來緣境界勤坐之人
0583c08: 不久成病。能令行人五臟界生氣脈與境界相
0583c09: 連。使人得急攣病。治法意想觀身中上下使
0583c10: 空。如木筒相乃至臨坐。及地皆令使空作意
0583c11: 想。身中氣息盡使向下入地而去。若心調順
0583c12: 不久即差。患若差竟教使觀子上境界
0583c13: 也。又須教患者汝得此患由心錯謬。謂言在
0583c14: 身中。心法不在身外不在身內。隨所緣而生
0583c15: 汝當解之。又復坐人心念境界時。意謂作眼
0583c16: 見相。又復坐人得住時。有光明照境界上。不
0583c17: 知＝如【甲】知如是心光明意光明。從明中出住在境界上。
0583c18: 是人不久患眼睛疼痛。令人眼闇痛。治法即
0583c19: 以心緣眼。心見眼合而作是念。見觀之法眼
0583c20: 應開視。今見眼合知非眼見。復次緣眼時見
0583c21: 境界上明。向上緣眼是心心從明中出。而是
0583c22: 心法不在內不在外不在中間。眼是心法故
0583c23: 隨心所緣處生。亦復不在內外兩中間。作是
0583c24: 觀時錯謬假心。患皆除斷眼患即除。又坐時
0583c25: 不得令衣帶急。使人得氣滿患。又復坐人得
0583c26: 上地定。不得就坐中起善惡覺觀。令人頭痛
0583c27: 患皆須慎之。是等諸患如上法治之。又復坐
0583c28: 人見境界上有塵起。凝如似紡車轉者。是人
0583c29: 有風患不得修學上地禪定。令人發狂。但得
0584a01: 學身念處。觀行法方便治風患。差乃可得學
0584a02: 上地定耳。若入淺定而為外聲觸。或有事觸
0584a03: 身時。即覺出定不能成患。若心嫌恨瞋恚惱
0584a04: 則成氣滿患。若入深定有大聲觸。聲雖在外
0584a05: 而在身中。聲或在境界上聲。是人欲出定不
0584a06: 能得出。心在身中怖怕精神荒迷後乃得出。
0584a07: 即令人得腹脹患。或暴下血有事觸身得患。
0584a08: 亦如是。治法亦用調息如前法也。若起瞋恚
0584a09: 憤怒則不可治。或時殺人初坐時。若大小便
0584a10: 不通蹴氣向上還牽向下。阿那般那即差。
0584a11: 初坐時有好種種事起人來觸惱。或謗佛法
0584a12: 胡漢語令人不解。此是惡鬼入身名兜醯羅。
0584a13: 誦前即差。兜醯羅神其身黃。乍大乍小。命
0584a14: 入息阿那出息般那治身卒痛法。問安般人
0584a15: 何故舉身卒痛。一師言。由食太飽未消而便
0584a16: 攝念氣念細故使然也。治法二三日省食。
0584a17: 節息令長諦緣出息相。二三日坐便愈。一師
0584a18: 言。由攝念太急則氣結故病。治法想身狀甑
0584a19: 上飯氣。然後想有風從臍中起出至面門。面
0584a20: 門者口也。轉轉猛大吹身氣令散。散後身痛
0584a21: 即愈。數日須食肥膩食慎勿見風。又治法於
0584a22: 未食時。密室中慎勿聞聲。寬放四肢於面門
0584a23: 調和＝於【甲】和於氣息五過。二三日坐即差。又云由初坐
0584a24: 時行風猶盛。不作方便即急捉體如住風。體
0584a25: 住風與行風爭力故也。治法須行動從緩漸
0584a26: 急至五里許。還復從急至緩即坐。長噓息四
0584a27: 五過。寬放四肢泄然復放意經食頃。復引息
0584a28: 二三過勿令耳聞聲。復放意如前經一食頃。
0584a29: 然後攝念至一坐即愈耳。
0584b01: 天台智者大師禪門口訣＋（終）【甲】訣訣終
