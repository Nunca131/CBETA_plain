0221c01: 
0221c02: 
0221c03: 
0221c04: 
0221c05: No. 1077-A
0221c06:  重刻准提淨業序
0221c07: 
0221c08: 聞之。有物先天地。無形本寂寥。能為萬象主。不逐
0221c09: 四時凋。蓋無形萬形之元。性宗之秘奧。三教聖人所
0221c10: 不能外者。後趙文肅公畫一圓相○。目之為混元圖。
0221c11: 又加卍字其中。目之為萬字輪相圖。余三復於
0221c12: 斯。竊謂。真空也。妙有也。一為無量。無量為一者也。何
0221c13: 獨於准提淨業而疑之。歲戊午之至日。余夢。近溪羅
0221c14: 先生示余圓圖曰。子眼清利。常觀此。則入道速疾。已巳
0221c15: 又語一僧。持二籤授余。余目籤。有南字。恍然曰吾師
0221c16: 也。即泣下霑襟。覺而惕然。不識所謂。俄有僧德庵。持
0221c17: 疏募造千手千眼大悲觀音像。余解曰。籤千聲相近。
0221c18: 非即大悲千手千眼之謂耶。已巳而扣之。則善梵也。
0221c19: 且能作准提梵字曰。是西域高僧所傳。對梵藏本相
0221c20: 合的真。可信者也。因作月輪圓相。安九聖梵字布畫。
0221c21: 皆精妙可喜。余憶疇昔之夜。夢近溪先生示我圓圖。
0221c22: 雖無文字。而文字曷不在其中。今僧人授我梵書。
0221c23: 雖立文字。而亦無文字相可得。先師塘南先生命
0221c24: 教也久矣。先是塘師訪近翁。論及准提功德。歸而語
0222a01: 給諫賀少龍公。給諫受持久之。夢童子送九華衣。遂
0222a02: 得生天。後見夢。以相謝教。時舉而詢之。先師曰。然顧
0222a03: 此福報耳。乃出普賢行願品曰。汝以此經。與准提同
0222a04: 觀。即得圓宗之意。教於是服膺不忘。而第疑梵字無
0222a05: 據。難以入觀。不意。乃今若神告之也。夫普賢願王。導
0222a06: 歸極樂。固與淨業。相為表裏者。而或者見捨穢取淨。
0222a07: 疑與圓宗有隔。不知混元一圖。固無量妙義。百千三
0222a08: 昧之所從出也。九聖梵字。即體是毗盧法界。六八願
0222a09: 門。即體是普賢行海。變娑婆為極樂。即極樂為華藏。
0222a10: 皆即大悲之手眼也。夫大悲余何敢知。而此准提淨
0222a11: 業顯密觀門。儻亦所謂無量之一耶。若圓觀圓修。而
0222a12: 超出乎文字之外。則俟乎觀象得意之君子。
0222a13: 天啟癸亥中元之吉
0222a14: 古虔青蓮居士　謝于教　沐手焚香書
0222a15: 
0222a16: No. 1077-B
0222a17:  准提淨業引
0222a18: 
0222a19: 是編即顯密圓通之旨也。而以准提淨業名。又首及
0222a20: 准提布字法者何也。曰重觀行也。然則曷不專言觀
0222a21: 行。而先之持誦。曰觀行難入。故以持誦先之。又多字
0222a22: 難觀。且以一字收之。蓋曲為初機耳。實則深淺獲益。
0222a23: 一多無礙也。夫既一多無礙。則以一字淨法界。應得
0222a24: 淨。曷為更增之以淨業。曰法界無殊。究竟有異。或
0222b01: 以愛重而戀娑婆。或以念一而趨極樂。則菩提之願。
0222b02: 有發有不發者也。准提圓宗隨眾希求。指入菩提。眾
0222b03: 得所求。遂忘正指。余故以淨業合之。淨業者。以普賢
0222b04: 之行願。為究竟者也。果以是願。而入於觀行。則帝網
0222b05: 無盡之妙觀。顯密雙融。即毗盧遍處之阿彌。法報齊
0222b06: 現。准提淨業。尚無有一。寧復有二耶。余讀顯密心要。
0222b07: 未不歎其淵深浩博盡盡善美。而此割裂附會。非
0222b08: 敢掩前人之長。聊以見取精之意云爾。
0222b09: 天啟癸亥孟秋古虔青蓮居士謝于教沐手焚香書
0222b10: 
0222b11: 
0222b12: 
0222b13: 准提淨業目
0222b14: 
0222b15: 一卷
0222b16: 准提陀羅尼經陀羅尼布字法
0222b17: 持誦便持誦儀軌
0222b18: 二卷
0222b19: 觀行儀軌
0222b20: 三卷
0222b21: 顯密雙修觀行說五首淨業圓修說六首
0222b22: 附供佛利生儀
0222b23: 
0222b24: 
0222c01: 
0222c02: 
0222c03: No. 1077
0222c04: 准提淨業卷之一
0222c05: 
0222c06: 佛說七俱佛母心大准提陀羅尼經
0222c07: 唐武周沙門　地婆訶羅　譯
0222c08: 爾時佛在舍衛國祇樹給孤獨園。是時世尊。思惟觀
0222c10: 羅尼法。即說曰。
0222c11: 南無颯哆南一三藐三勃陀俱南二怛姪他長引三
0222c12: 唵折戾四主戾五准提六娑婆訶七
0222c13: 若有比丘比丘尼優婆塞優婆夷。受持讀誦此陀羅
0222c14: 尼。滿八十萬遍。無量劫來所造五無間等。一切諸罪。
0222c15: 悉滅無餘。所在生處。皆得值遇諸佛菩薩。所有資具
0222c16: 隨意充足。生生常得出家。具持菩薩律儀淨戒。恒生
0222c17: 人天。不墮惡趣。常為諸天之所守護。若有在家善男
0222c18: 女等。誦持之者。其家無有災橫病苦之所惱害。諸有
0222c19: 所作無不諧偶。所出言教人皆信受。若有誦此陀羅
0222c20: 尼。滿十萬遍。夢中得見諸佛菩薩聲聞緣覺。自見
0222c21: 口中吐出黑飯。若有重罪。誦滿二十萬遍。夢中亦見
0222c22: 諸佛菩薩。亦自見口中吐出黑飯。若有五逆罪者。不
0222c23: 得如是善夢現時。應當更誦滿七十萬遍。是時還得
0222c24: 如前之相。乃至夢見吐出白色米酪飯。當知此人
0223a01: 即是罪滅清淨之相。復次我今說此大陀羅尼所作
0223a02: 之事。若於佛像前。或於塔前。若清淨處。以瞿摩夷此云
0223a03: 牛糞塗地。而作方壇。隨其大小。復以華香旛蓋飲食燈
0223a04: 明燭火。隨力所辦。而供養之。復香水。散於四方。及
0223a05: 以上下以為結界。既結界已巳。於壇四角及壇中央。皆
0223a06: 各置一香水之瓶。持之者。於其壇中面。向東方胡
0223a07: 跪。誦一千八十遍。其香水瓶即便自轉。又手捧雜
0223a08: 華一千八十遍。散一鏡面。又於鏡前。正觀鏡面。誦
0223a09: 亦一千八十遍。又以香油以蘇摩那華香浸著胡麻油中塗手大
0223a10: 指。誦一百八遍。即於童面鏡中指爪甲內。皆各得
0223a11: 見佛菩薩像。復誦華一百八遍而散。供養佛菩
0223a12: 薩像。心所有事。一一請問。無不決了。若有鬼病。以
0223a13: 茅得香茅第一。不得直茅亦可。而拂病人。即得除愈。若有幼小。
0223a14: 為鬼所著。以五色縷。應令童女。合以成線。一一結。
0223a15: 滿二十一結。用繫其頸。以白芥子。之七遍。復散其
0223a16: 面。即便除瘥。
0223a17: 復次有法。於病者前。以墨畫其病人形像。楊枝打
0223a18: 此畫形。亦得除瘥。
0223a19: 復有一法。若有病人。為鬼所著。身在遠處。應楊枝。
0223a20: 足滿七遍。寄往持打。即亦除愈。
0223a21: 復有一法。若在路行。誦念此。無有賊盜惡獸等怖。
0223a22: 復有一法。常持此。設有諍訟。無不獲勝。若欲往渡
0223a23: 江河大海。誦而渡。無有水中惡獸等難。
0223a24: 復有一法。若被繫閉枷鎖禁其身。誦此者。即得解
0223b01: 脫。
0223b02: 復有一法。若諸國土水旱不調。疫毒流行。應以酥和
0223b03: 胡麻米。用手三指。取其一撮。之一遍。擲火中燒。
0223b04: 或經七日七夜六時。如是相續不絕。一切災疫無不
0223b05: 消滅。
0223b06: 復有一法。以酥和稻穀。一百八遍。火中燒之。隨心
0223b07: 所願。無不成諦。財寶增盈。求心滿足。若人欲令他敬
0223b08: 念者。稱彼前人名字。一一稱。滿一百八遍。即便敬
0223b09: 念。
0223b10: 復有一法。於河渚間砂潬之上。以塔形像印。印砂潬
0223b11: 上。為塔形像。誦一遍。印成一塔。如是數滿六十萬
0223b12: 遍。即得見聖者觀自在菩薩之像。或見多羅菩薩
0223b13: 金剛主菩薩。隨其心願。皆得滿足。或見授與仙神妙
0223b14: 藥。或見授與菩薩之記。
0223b15: 復有一法。作右繞菩提樹像。誦滿千萬遍。即見菩
0223b16: 薩為其說法。欲隨菩薩。即得隨從。
0223b17: 復有一法。若乞食時。常持此。不為惡人惡狗等類
0223b18: 之所侵害。
0223b19: 復有一法。若在塔前。或佛像前。或舍利塔前。誦持此
0223b20: 。三十萬遍。復於白月十五日。設大供養。一日一夜
0223b21: 不食正誦。得見金剛手菩薩。而彼菩薩即將是人。
0223b22: 往於自宮。
0223b23: 復有一法。若於轉法輪塔前。或佛生處塔前。或於忉
0223b24: 利天下寶階塔前。或舍利塔前。於如是等諸塔之前。
0223c01: 誦右繞。即見阿羅是多菩薩。及呵利底菩薩。隨
0223c02: 其所願。皆悉滿足。若須仙藥。即便授之。復為說法。示
0223c03: 菩薩道。若有誦此陀羅尼者。乃至未坐道場。一切菩
0223c04: 薩為其勝友。又此准提大陀羅尼大明法。過去一
0223c05: 切諸佛已巳說。現在一切諸佛今說。未來一切諸佛當
0223c06: 說。我今亦如是說。為利一切眾生故。得無上菩提故。
0223c07: 若有薄福眾生。無有少善根者。無有根器之者。無有
0223c08: 菩提分者。若得聞此大准提陀羅尼法。速疾證得阿
0223c09: 耨多羅三藐三菩提。若有人憶持誦念常不懈廢此
0223c10: 佛母心大准提陀羅尼者。無量善根皆得成就。佛說
0223c11: 此大准提陀羅尼法時。無量眾生遠塵離垢。得大准
0223c12: 提陀羅尼大明功德。得見十方諸佛菩薩。諸聖眾
0223c13: 等作禮而去。
0223c14: 佛說七俱胝佛母心大准提陀羅尼經竟
0223c15: 
0223c16: 佛說七俱胝佛母准提大明陀羅尼經文節略
0223c17: 唐天竺三藏　金剛智　譯
0223c18: 依經梵本。有十萬偈。我今略說念誦觀行　說陀羅
0223c19: 尼字想布於身法後觀行中布字即用此法。
0223c20: 唵想安頭上其色白如月放於無量光
0223c21: 除滅一切障即同佛菩薩摩是人頂上
0223c22: 折字安兩目其色如日月為照諸愚暗
0223c23: 能發深慧明字安項上色如紺璃
0223c24: 能顯諸色相漸具如來智主字想安心
0224a01: 其色如皎素由心清淨故速達菩提路
0224a02: 字安兩肩色黃如金色由觀是色相
0224a03: 能披精進甲准字想臍中其色妙黃白
0224a04: 速登妙道場不退菩薩故提字安兩
0224a05: 其色如淺黃速證菩提道得坐金剛座
0224a06: 莎字安兩脛其狀作赤色常能想是字
0224a07: 速得轉法輪訶字置兩足其色猶如月
0224a08: 行者作是想速得達圓寂
0224a09: 如是布字想念已巳便成准提勝法門
0224a10: 亦如本尊真實相能滅諸罪得吉祥
0224a11: 猶如金剛堅固聚是名准提勝上法
0224a12: 若常如是修行者當知是人速悉地布身字竟
0224a13: 又以自心想七俱胝佛母口中。出七俱胝陀羅尼文
0224a14: 字。字字放五色光。入行者口裏。安自心月中。右旋布
0224a15: 置。即作三摩地瑜伽觀行。及諦觀一一字義。與心相
0224a16: 應。此名三摩地念誦。
0224a17: 心月梵字觀門
0224a18: 
0224a19: 此即上圖
0224a20: 中梵字直
0224a21: 音也。但觀
0224a22: 真言字。惟
0224a23: 用梵書。有
0224a24: 大神力。不
0224a25: 是此方文
0224a26: 字。
0224b01: 陀羅尼布字法竟
0224b02: 按准提大明經念誦儀軌。前後真言手印有三
0224b03: 十餘種。今俱不載。但取純一觀行。以為三摩地
0224b04: 念誦。
0224b05: 字義
0224b06: 唵者流注不生滅義。復於一切法。為最勝義。折者
0224b07: 一切法無行義。者一切法無相義。主者一切法
0224b08: 無起住義。者一切法無垢義。准者一切法無等
0224b09: 覺義。提者一切法無取舍義。娑婆者一切法平等
0224b10: 無言說義。訶者一切法無因寂靜無住涅槃義。又
0224b11: 觀此字義。無斷無絕。周而復始。由流注不生滅最
0224b12: 勝義。是故無行。由無行義。是故無相。由無相義。是
0224b13: 故無起住。由無起住義。是故無垢。由無垢義。是故
0224b14: 無等覺。由無等覺義。是故不取舍。由無取舍義。是
0224b15: 故平等無言說。由平等無言說義。是故無因寂靜
0224b16: 無住涅槃。由寂靜無住涅槃義。是故不生滅最勝。
0224b17: 如是妙義。雖立文字。亦無文字相可得。
0224b18: 按真言密教。不通解脫。而此云云者。但取諦觀
0224b19: 字義。與心相應耳。非意識分別也。
0224b20: 准提真言持誦便覽
0224b21: 讚云准提功德聚寂靜心常誦一切諸大難
0224b22: 無能侵是人天上及人間受福如佛等
0224b23: 遇此如意珠定獲無等等
0224b24: 南無七俱胝佛母大准提菩薩三稱。
0224c01: 唵音此淨法界真言。誦二十一遍。或百八遍唵嚙二合此獲身真言。誦
0224c02: 二十一遍。或百八遍唵麼尼訥銘二合吽此六字大明真言。要誦滿一百八遍
0224c03: 南無颯哆喃三藐三菩俱胝喃怛你也二合他
0224c04: 　唵折主准提娑婆二合訶　部林二合此准提真言。與大輪
0224c05: 一字同誦。要滿一百八遍。或五百遍。以至千遍。持畢。至心迴向云
0224c06: 我今持誦大准提即發菩提廣大願
0224c07: 願我定慧速圓明願我功德皆成就
0224c08: 願我勝福莊嚴願共眾生成佛道
0224c09: 我昔所造諸惡業皆由無始貪嗔癡
0224c10: 從身語意之所生一切我今皆懺悔
0224c11: 願我臨欲命終時盡除一切諸障礙
0224c12: 面見彼佛阿彌陀即得往生安樂剎
0224c13: 如欲成就世法及諸善事。隨意稱之。
0224c14: 持誦儀軌
0224c15: 依顯密心要。從頭淨法界護身等。皆是持誦准提之次第。
0224c16: 淨法界觀門
0224c17: 
0224c18: 前九聖梵字。安心月中。即
0224c19: 作三摩地瑜伽觀行。恐初
0224c20: 機難以入手。今但用淨法
0224c21: 界。字作觀。一心持誦。
0224c22: 自然得入淨法界三昧一
0224c23: 多無礙也。
0224c24: 真言行者依法持誦。先須金剛正坐以右壓左。脛上。或隨
0224c25: 意坐亦得手結大三昧印二手仰掌展舒。以右手在左手上。二大拇指甲相著。安臍
0224c26: 輪下。此印能滅一切狂亂妄念雜染思惟。澄定身心。方入淨法界三昧。
0225a01: 謂想自身頂上有一梵書字。此字有光明。
0225a02: 猶如明珠。或如滿月。想此字已巳。復以左手結金剛
0225a03: 拳印以大拇指搯無名指根第一節。餘四指握大拇指作拳。此印能除內外障染。成就一切功
0225a04: 德。右手持數珠。口誦淨法界真言二十一遍。
0225a05: 淨法界真言各真言中只誦正。餘文不誦
0225a06: 唵音此是梵書唵字
0225a07: 此淨法界字。若想若誦。能令三業清淨。一切
0225a08: 罪障。悉皆消除。又能成辦一切勝事。隨所住處。悉
0225a09: 得清淨。衣服不淨。便成淨衣。身不澡浴。便當澡浴。
0225a10: 若用水洗淨。不名真淨。若用此法界心字淨之。
0225a11: 即名畢竟清淨瓶。如靈丹一粒點鐵成金。真言一
0225a12: 字變染令淨。偈云。音囉字色鮮白。空點以嚴之梵書
0225a13: 囉字。上安空點。即成字也。如彼髻明珠。置之於頂上。真言
0225a14: 同法界。無量眾罪除。一切觸穢處。當加此字門若實
0225a15: 外緣不具。無水洗浴。闕新淨衣。但用此字淨之。若外緣具者。先用水了。著新淨衣。更用此字淨之。即
0225a16: 內外俱清淨也。次誦護身真言二十一遍。
0225a17: 護身真言
0225a18: 庵嚙二合字去聲此是梵書唵嚙字
0225a19: 此能滅五逆十惡一切罪業。能除一切種種病
0225a20: 苦災障惡夢邪魅鬼神諸不祥事。而能成辦一切
0225a21: 勝事。令一切所願皆得圓滿。此是諸佛心。若人
0225a22: 專誦一遍。能守護自身。一切鬼神天魔不敢侵近。
0225a23: 誦兩遍。能守護同伴。誦三遍。能守護一宅中人。誦
0225a24: 四遍。能守護一城中人。乃至七遍。能守護四天下
0225b01: 人上二各持百八遍亦得次誦六字大明真言一百八遍。
0225b02: 六字大明真言
0225b03: 唵麼尼訥銘二合吽此是梵書六字
0225b04: 若誦此。隨所住處。有無量諸佛菩薩天龍八部
0225b05: 集會。又具無量三昧法門。誦持之人。七代種族皆
0225b06: 得解脫。腹中諸蟲當得菩薩之位。是人日日得具
0225b07: 六波羅蜜。圓滿功德。得無量辨才清淨智聚。口中
0225b08: 所出之氣。觸他人身蒙所觸者。離諸嗔毒。當得菩
0225b09: 薩之位。假若四天下人皆得七地菩薩之位。彼諸
0225b10: 菩薩所有功德。與誦六字一遍功德。等無有異。
0225b11: 此是觀世音菩薩微妙本心。若人書寫此六字
0225b12: 大明。則同書寫八萬四千法藏所獲功德。等無有
0225b13: 異。若以金寶造如來像。數如微塵。不如書寫。此六
0225b14: 字中一字功德。若人得此六字大明。是人貪嗔癡
0225b15: 不能染著。若戴持此在身者。亦不染著貪嗔癡
0225b16: 病。此戴持人。身手所觸。眼目所。一切有情速得
0225b17: 菩薩之位。永不復受生老病死等苦。說此六字大
0225b18: 明竟。有七十七俱胝佛。一時現前。同聲說准提。
0225b19: 即知此六字大明。與准提真言。次第相須也。然後
0225b20: 結准提印。當於心上。以准提真言。與一字大輪。
0225b21: 同誦一百八遍。於頂上散其手印或有不樂大論者。只持准提
0225b22: 真言亦得。准提印法。以二手無名指。并小指相於內。二中指直相柱。二頭指屈附二中指第一節。二
0225b23: 大拇指。捻右手無名指中節。若有請召。二頭指來去。正結印誦。欲記數時。於自身分手指上記。或准提
0225b24: 菩薩手臂上記。或於觀心上記皆得。或結印誦得一千八十遍更好。或一百八遍外。但以左手作金剛拳
0225c01: 印。右手掐數珠持亦得。若務忙者。只散持之。
0225c02: 七俱胝佛母心大准提陀羅尼一字大輪。附後同誦
0225c03: 南無颯哆喃三藐三菩俱胝喃怛你也二合他
0225c04: 
0225c05: 唵折主准提娑婆二合訶部林二合
0225c06: 此是梵書准提二
0225c07: 佛言。此能滅十惡五逆一切罪障。成就一切白
0225c08: 法功德。持此者。不問在家出家。飲酒食肉。有妻
0225c09: 子。不揀淨穢。但志心持誦。能使短命眾生。增壽無
0225c10: 量。迦摩羅疾尚得除差。何況餘病。若不消滅。無有
0225c11: 是處。若誦滿四十九日。准提菩薩。令二聖者常隨
0225c12: 其人。所有善惡心之所念。皆於耳邊。一一具報。若
0225c13: 有無福無相。求官不遂。貧苦所逼者。常誦此。能
0225c14: 令現世得輪王福。所求官位必得稱遂禪宗傳燈錄中。引古
0225c15: 人云。俱胝只念三行。便得名超一切人是也。若求智慧。得大智慧。求男
0225c16: 女者。便得男女。凡有所求。無不稱遂。似如意珠一
0225c17: 切隨心。又誦此。能令國王大臣及諸四眾生愛
0225c18: 敬心。見即歡喜。誦此人。水不能溺。火不能燒。毒
0225c19: 藥怨家。軍陣強賊。及惡龍獸。諸鬼魅等。皆不能害。
0225c20: 若欲請梵王帝釋四天王閻羅天子等。但誦此。
0225c21: 隨請必至。不敢前次。所有驅使。隨心皆得。此於
0225c22: 南贍部洲。有大勢力。移須彌山。竭大海水。乾枯
0225c23: 木。能生花果。何況更能依法持誦。不轉肉身。得大
0225c24: 神足。往兜率天。若求長生及諸仙藥。但依法誦。
0226a01: 即得見觀世音菩薩。或金剛手菩薩。授與神仙妙
0226a02: 藥。隨取食之。即成仙道。得延壽命。齊於日月。證菩
0226a03: 薩位。若依法誦。滿一百萬遍。便得往詣十方淨土。
0226a04: 歷事諸佛。普聞妙法。得證菩提。
0226a05: 大輪一字。即部林二合是也。亦名末法中一字心
0226a06: 。此於末法時。法欲滅時。有大勢力。能於世間。
0226a07: 作大利益。能護如來一切法藏。能降伏一切八部
0226a08: 之眾。能摧世間一切惡。是一切諸佛之頂。是文
0226a09: 殊菩薩之心。能施一切眾生無畏。能與一切眾生
0226a10: 快樂。凡有修持。隨意得果。同如意珠。能滿一切之
0226a11: 願。若誦此。於四方面五百驛內。諸惡鬼神皆自
0226a12: 馳散。諸惡星曜及諸天魔不敢侵近。若持誦餘一
0226a13: 切真言。恐不成就。即用此。共餘真言。一處同誦
0226a14: 持之。決定成就若不成就。及無現驗。其神等。即
0226a15: 當頭破七分。是知此能助一切真言。疾得成就。
0226a16: 或別持此亦得上來次第持誦。至准提。若不能結得
0226a17: 准提印者。但以左手作金剛拳印。右手持珠誦之。
0226a18: 或不能從前淨法界真言等次第持誦者。只持准
0226a19: 提神。更或根鈍不能具受此准提者。只唵字已巳
0226a20: 下持之。唵字已巳上是歸敬詞。唵字等是正也。每
0226a21: 持誦了。用右手。作金剛拳印。口誦吽字真言。而
0226a22: 印五處。先印額上。次印左右肩。次印心上。從印
0226a23: 上印竟。頂上散之。能除一切魔障。成就一切勝事。
0226a24: 迴向發願如前。隨意稱之。
0226b01: 淨業續課
0226b02: 按准提經云。誦真言迴向竟。隨意經行。轉讀大乘經典華嚴大般若等經。故今續課。
0226b03: 般若波羅蜜多心經
0226b04: 觀自在菩薩。行深般若波羅蜜多時。照見五蘊皆空
0226b05: 度一切苦厄。舍利子。色不異空。空不異色。色即是空。
0226b06: 空即是色。受想行識亦復如是。舍利子。是諸法空相。
0226b07: 不生不滅。不垢不淨。不增不減。是故空中無色。無受
0226b08: 想行識。無眼耳鼻舌身意。無色聲香味觸法。無眼界
0226b09: 乃至無意識界。無無明亦無無明盡。乃至無老死亦
0226b10: 無老死盡。無苦集滅道。無智亦無得。以無所得故。菩
0226b11: 提薩埵依般若波羅蜜多故。心無罣礙。無罣礙故。無
0226b12: 有恐怖。遠離顛倒夢想。究竟涅槃。三世諸佛依般若
0226b13: 波羅蜜多故。得阿耨多羅三藐三菩提。故知般若波
0226b14: 羅蜜多是大神。是大明。是無上。是無等等。
0226b15: 能除一切苦。真實不。故說般若波羅蜜多。即說
0226b16: 曰。揭諦揭諦波羅揭諦波羅僧揭諦菩提薩婆二合
0226b17: 訶。
0226b18: 大方廣佛華嚴經入不思議解脫境界普賢行願品
0226b19: 一者禮敬諸佛。二者稱讚如來。三者廣修供養。四者
0226b20: 懺悔業障。五者隨喜功德。六者請轉法輪。七者請佛
0226b21: 住世。八者常隨佛學。九者恒順眾生。十者普皆迴向。
0226b22: 所有禮讚供養福請佛住世轉法輪
0226b23: 隨喜懺悔諸善根迴向眾生及佛道
0226b24: 願我臨欲命終時盡除一切諸障礙
0226c01: 面見彼佛阿彌陀即得往生安樂剎
0226c02: 我既往生彼國已巳現前成就此大願
0226c03: 一切圓滿盡無餘利樂一切眾生界
0226c04: 彼佛眾會咸清淨我時於勝蓮華生
0226c05: 親如來無量光現前授我菩提記
0226c06: 蒙彼如來授記已巳化身無數百俱胝
0226c07: 智力廣大十方普利一切眾生界
0226c08: 乃至空世界盡眾生及業煩惱盡
0226c09: 如是一切無盡時我願究竟恒無盡
0226c10: 我此普賢殊勝行無邊勝福皆迴向
0226c11: 普願沉溺諸眾生速往無量光佛剎
0226c12: 觀無量壽佛經上品上生章
0226c13: 佛告阿難及韋提希。上品上生者。若有眾生。願生彼
0226c14: 國者。發三種心。即便往生。何等為三。一者至誠心。二
0226c15: 者深心。三者迴向發願心。具三心者。必生彼國。復有
0226c16: 三種眾生。當得往生。何等為三。一者慈心不殺。具諸
0226c17: 戒行。二者讀誦大乘方等經典。三者修行六念。迴向
0226c18: 發願。願生彼國。具此功德。一日乃至七日。即得往生。
0226c19: 生彼國時。此人精進勇猛。故阿彌陀如來與觀世音
0226c20: 大勢至。無數化佛。百千比丘。聲聞大眾。無量諸天。七
0226c21: 寶宮殿。觀世音菩薩執金剛臺。與大勢至菩薩。至行
0226c22: 者前。阿彌陀佛放大光明。照行者身。與諸菩薩。授手
0226c23: 迎接。觀世音大勢至與無數菩薩。讚歎行者。勸進其
0226c24: 心。行者見已巳。歡喜踊躍。自見其身乘金剛臺。隨從佛
0227a01: 後。如彈指頃。往生彼國。生彼國已巳。見佛色身。眾相具
0227a02: 足。見諸菩薩。色相具足。光明寶林。演說妙法。聞已巳即
0227a03: 悟無生法忍。經須臾間。歷事諸佛。十方界。於諸佛
0227a04: 前。次第受記。還至本國。得無量百千陀羅尼門。是名
0227a05: 上品上生者。
0227a06: 拔一切業障根本往生淨土神
0227a07: 曩謨阿彌哆婆夜哆他伽哆夜哆地夜他阿彌唎都
0227a08: 婆毗阿彌唎哆悉婆毗阿彌唎哆毗迦蘭帝阿彌
0227a09: 唎哆毗迦蘭哆伽彌膩伽伽那枳多迦娑婆訶哆去
0227a10: 聲讀如掇又如帶隨便皆得
0227a11: 阿彌陀佛身金色相好光明無等倫
0227a12: 白毫宛轉五須彌紺目澄清四大海
0227a13: 光中化佛無數億化菩薩眾亦無邊
0227a14: 四十八願度眾生九品咸令登彼岸
0227a15: 南無西方極樂世界大慈大悲阿彌陀佛
0227a16: 南無阿彌陀佛或千聲。或三五百聲。或十念
0227a17: 南無觀世音菩薩十聲
0227a18: 南無大勢至菩薩十聲
0227a19: 南無清淨大海眾菩薩十聲
0227a20: 回向西方願文
0227a21: 稽首西方安樂國接引眾生大導師
0227a22: 我今發願願往生唯願慈悲哀攝受
0227a23: 弟子某普為四恩三有法界眾生。求於諸佛一乘
0227a24: 無上菩提道。故專心持念阿彌陀佛萬德洪名。期
0227b01: 生淨土。又以業重福輕。障深慧淺。染心易熾。淨德
0227b02: 難成。今念佛前。翹勤五體。披瀝一心。投誠懺悔。我
0227b03: 及眾生。曠劫至今。迷本淨心。縱貪嗔癡染穢三業。
0227b04: 無量無邊所作罪垢。無量無邊所結冤業。願悉消
0227b05: 滅。從於今日。立深誓願。遠離惡法。誓不更造。勤修
0227b06: 聖道。誓不退惰。誓成正覺。誓度眾生。阿彌陀佛以
0227b07: 慈悲願力。當證知我。當哀憫我。當加被我。願禪觀
0227b08: 之中。夢寐之際。得見阿彌陀佛金色之身。得歷阿
0227b09: 彌陀佛寶嚴之土。得蒙阿彌陀佛甘露灌頂光明
0227b10: 照身。手摩我頭。衣覆我體。使我宿障自除。善根增
0227b11: 長。疾空煩惱。頓破無明。圓覺妙心廓然開悟。寂光
0227b12: 真境常得現前。至於臨欲命終。預知時至。身無一
0227b13: 切病苦厄難。心無一切貪戀迷惑。諸根悅豫。正念
0227b14: 分明。捨報安詳。如入禪定。阿彌陀佛與觀音勢至
0227b15: 諸聖賢眾。放光接引。垂手提。樓閣幢旛。異香天
0227b16: 樂。西方聖境。昭示目前。令諸眾生。見者聞者。歡喜
0227b17: 感歎。發菩提心。我於爾時。乘金剛臺。隨從佛後。如
0227b18: 彈指頃。生極樂國。七寶池內。勝蓮華中。華開見佛。
0227b19: 見諸菩薩。聞妙法音。獲無生忍。於須臾間。承事諸
0227b20: 佛。親蒙授記。得受記已巳。三身四智。五眼六通。無量
0227b21: 百千陀羅尼門。一切功德。皆悉成就。然後不違安
0227b22: 養。回入娑婆。分身無數十方剎。以不可思議自
0227b23: 在神力種種方便。度脫眾生。咸令離染。還得淨心。
0227b24: 同生西方。入不退地。如是大願。世界無盡。眾生無
0227c01: 盡。業及煩惱一切無盡。我願無盡。願今禮佛發願。
0227c02: 修持功德。回施有情。四恩總報。三有齊資。法界眾
0227c03: 生。同圓種智。
0227c04: 自皈依佛。當願眾生。體解大道。發無上心
0227c05: 自皈依法。當願眾生。深入經藏。智慧如海
0227c06: 自皈依僧。當願眾生。統理大眾。一切無礙。和南聖
0227c07: 眾
0227c08: 已巳上俱依蓮池大師節定在家要略。又金剛般若經普賢行願品阿彌陀經俱大乘切要
0227c09: 經典。若有餘力者。更當全持。
0227c10: 十念法門
0227c11: 世有冗忙之極。頃刻無間者。每日晨朝必須十念。
0227c12: 十念者。清晨面西。正立合掌。連聲稱阿彌陀佛。盡
0227c13: 一氣為一念。如是十氣。名為十念。但隨氣長短。不
0227c14: 限佛數多少。唯長唯久。氣極為度。其佛聲不高不
0227c15: 低。不緩不急。調停得中。如是十氣。連屬不斷。意在
0227c16: 令心不散。專精為功。故名此為十念者。顯是藉氣
0227c17: 束心也。盡此一生。不得一日。暫廢十念畢。迴向發
0227c18: 願云。
0227c19: 弟子某一心皈命極樂世界阿彌陀佛。願以淨光
0227c20: 照我。慈誓攝我。我今正念。稱如來名。為菩提道。求
0227c21: 生淨土。佛昔本誓。若有眾生。欲生我國。志心信樂。
0227c22: 稱我名號。乃至十念。若不生者。不取正覺。以此念
0227c23: 佛因緣。得入如來大誓海中。承佛慈力。眾罪消滅。
0227c24: 淨因增長。若臨命終。自知時至。身無病苦。心不貪
0228a01: 戀。亦不顛倒。如入禪定。佛及聖眾。手執金臺。來迎
0228a02: 接我。於一念頃。生極樂國。華開見佛。即聞佛乘。頓
0228a03: 開佛慧。廣度眾生。滿菩提願。
0228a04: 
0228a05: 淮提淨業卷之一
