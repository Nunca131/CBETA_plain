0365b01: 
0365b02: 
0365b03: 
0365b04: 
0365b05: No. 1088
0365b06: 受菩薩戒法并序
0365b07: 
0365b08: 大吳越國惠日永明寺智覺禪師延壽集序
0365b09: 詳夫菩薩戒者建千聖之地生萬善之基開甘露門
0365b10: 入菩提路梵網經云眾生受佛戒即入諸佛位欲知
0365b11: 佛戒者但是眾生心更無別法以覺自心故名為佛
0365b12: 以可軌持故名為法以心性和合不二故名為僧以
0365b13: 心性圓淨故名為戒以寂而照故名為般若以心本
0365b14: 寂滅故名為涅槃此是如來最上之乘祖師西來之
0365b15: 意聞者多生遮障見者咸起狐疑以垢深福薄故是
0365b16: 盲者不見非日月咎若有志心受者聞者法利無邊
0365b17: 七辨贊之莫窮千聖仰之無際可謂真佛之母生諸
0365b18: 導師妙藥之王能治眾病入道之要靡越於斯矣。
0365b19: 盧舍那佛說十地法門運菩薩之律儀立如來之行
0365b20: 業恒沙戒品圓三聚而統萬行因門唯一念而具
0365b21: 足五位大士莫不賴此因圓十剎寶王無不由茲果
0365b22: 滿今者欲弘大事難稱時機若曾宿種一乘方乃能
0365b23: 生信解情執之者何以決疑須陳問答之由以袪邪
0365b24: 外之障。
0365c01: 問夫菩薩戒者乃文殊普賢之儔具縛凡夫如何得
0365c02: 受。答若執凡夫非普賢者即是滅一乘種古聖不合
0365c03: 云普照塵勞業惑門盡是普賢真法界若執眾生非
0365c04: 佛者即是謗十方佛大教不合云佛心與眾生是三
0365c05: 無差別以梵網經云一切有心者皆應攝佛戒且稟
0365c06: 人者誰不有心凡成佛者皆從心現所以釋迦出世
0365c07: 開眾生心中佛之知見達磨西來直指人心見性成
0365c08: 佛故祖師云即心是佛即佛是心離心非佛離佛非
0365c09: 心所以一切色心是情是心皆入佛性戒中即眾生
0365c10: 佛性之心具佛心戒矣況菩薩戒唯以開濟為懷不
0365c11: 同小乘局執事相是以菩薩饒益有情之戒但濟物
0365c12: 利人如末利夫人惟酒為戒仙豫大王惟利惟慈但
0365c13: 行利物之心即時秉持之志曷乃於法界而分彊域
0365c14: 向大道而定方隅徒自勞形反招餘咎。
0365c15: 問眾生心既具佛戒何用更受。答諸佛教法皆是為
0365c16: 未了者以暫亡故似有迷昧今即約事重明故稱受
0365c17: 戒自性妙律圓理昭然靡隔凡聖未迷悟法句經
0365c18: 云戒性如空持者為迷倒大般若經云持戒苾
0365c19: 不升天堂破戒比丘不入地獄何以故法界中無持
0365c20: 犯故一切法空故今為未見性人方便發揚令信心
0365c21: 戒約事開導體用雙明祇如十重四十八輕垢輕重
0365c22: 雖殊總約事說別而不別理事一際不別而別持犯
0365c23: 條然不離事求理起斷滅之心不離理行事執常情
0365c24: 之見。
0366a01: 問具縛凡夫根微垢重若令受戒毀犯益多若不觀
0366a02: 根返遭淪墜。答只為垢重障深令受佛戒現行煩惱
0366a03: 雖厚佛乘種子無虧貴聞自本有之佛性善根諸佛
0366a04: 不可思議戒之威力能令佛心明朗煩惱輕微設少
0366a05: 持時功德無量纔發一念已巳過聲聞諸佛挍量經
0366a06: 具載不可以情思臆斷背佛違經謗大之罪淪長
0366a07: 劫菩薩瓔珞經云佛言佛子若過去未來現在一切
0366a08: 眾生不受菩薩戒者不名有情誌者畜生無異不名
0366a09: 為人常離三寶海非菩薩非男非女非鬼非人名為
0366a10: 畜生名為邪見名為外道不近人情故知菩薩戒有
0366a11: 受法而無捨法有犯不失盡未來際若有人欲來受
0366a12: 者菩薩法師先為解說讀誦使其心開意解生樂著
0366a13: 心然後為受。
0366a14: 又復法師能於一切國土中教化一人出家受菩薩
0366a15: 戒者是法師其福勝造八萬四千寶塔況復二人三
0366a16: 人乃至百千人福果不可稱量其法師者夫婦六親
0366a17: 得互為師受其戒者入諸佛界菩薩數中超過三劫
0366a18: 生死之苦是故應受有而犯者名為菩薩勝無而不
0366a19: 犯有犯名菩薩無犯名外道。
0366a20: 問何不以八關十善漸漸度之能稱小機免成毀犯。
0366a21: 答經云若以十善化人如將毒藥與人雖一期得人
0366a22: 天之飽不免生死毒發終不出輪迴翻增業垢若以
0366a23: 小乘開化即是大乘冤鴆解脫深坑可畏之處經云
0366a24: 寧起狐狼野干心不起聲聞辟支佛意所以云但說
0366b01: 大乘無咎。
0366b02: 問說法受戒本為超出苦源何乃令誹謗毀犯翻
0366b03: 墮地獄有損無益何成化門。答自有聞而頓悟或有
0366b04: 聞而漸持或有聞而起謗隨機不同皆能獲益佛法
0366b05: 真實終不唐損如置毒乳中味味殺人又如以毒塗
0366b06: 遠近皆喪此大乘戒法聞而起謗尚獲大益起尚
0366b07: 供養恒沙佛人何況諦信一心求受所以文殊菩薩
0366b08: 經中校量云譬如有人聞說般若起謗不信墮地獄
0366b09: 勝供養恒沙佛者何以故供養恒沙佛只得人天生
0366b10: 滅之福若聞般若毀謗墮地獄受謗法畢以聞般若
0366b11: 為種纔聞說般若便得心開剎那成佛校其功力天
0366b12: 地懸殊又諸法無行經云有一淨威儀法師怜愍眾
0366b13: 生故從所住處常入聚落食訖而還教化百千萬家
0366b14: 皆作佛子令發阿耨多羅三藐三菩提心又有一威
0366b15: 儀比丘常住寺中乃至不能善於菩提所行之道淨
0366b16: 威儀法師諸弟子眾生常入聚落生不淨心即鳴楗
0366b17: 槌集眾立制汝等自今已巳去不應入於聚落於後淨
0366b18: 威儀法師遇有威儀比丘知不信受大乘戒法強說
0366b19: 一偈以作大乘種必知不信誹謗入地獄地獄罪畢
0366b20: 因聞此法為悟道之因頌曰貪欲即是道嗔恚亦復
0366b21: 然如是三法中具一地佛法有威儀比丘聞已巳誹謗
0366b22: 起是業已巳後時命終是業果報故墮阿鼻大地獄九
0366b23: 十百千億劫受諸苦惱從地獄出六十三萬世常被
0366b24: 誹謗其罪漸薄後作比丘三十二萬世出家之後是
0366c01: 業因緣返道入俗乃至無量千萬世諸根暗鈍師子
0366c02: 游步於汝意云何爾時有威儀比丘豈異人乎勿造
0366c03: 斯觀則我身是我時起是微細不淨惡心受此罪業
0366c04: 墮於地獄若人不欲起微細罪業者於彼菩薩不應
0366c05: 起於惡心菩薩所行道皆當信解不應起嗔恨之心
0366c06: 乃至如來見是利故常說是法故知因聞此大乘法
0366c07: 而得成佛聞而起謗尚得成佛何況志誠求聞求受
0366c08: 且如菩薩戒中十重婬殺等戒只如現在不受戒凡
0366c09: 夫從無始來具造殺盜淫欲等事慳貪嗔恚等法過
0366c10: 去已巳造現在今造未來當造念念無間心心靡移恒
0366c11: 沒生死恒沈苦獄故經云閻浮眾生舉足動步無非
0366c12: 是罪若行殺害墮畜生中互為高下若起嗔恚墮地
0366c13: 獄中常時燒若生慳貪墮餓鬼中飢火常然故法
0366c14: 華經云於地獄中作園觀想駝驢狗是其行處所
0366c15: 以蓮華色比丘尼昔為戲人披法服時以宿命智觀
0366c16: 過去無始前恒處地獄無有出期遂乃廣勸王舍城
0366c17: 中釋種等女但出家破戒入地獄終有解脫之時是
0366c18: 以但受破戒速超得道之場不受不破永處泥之
0366c19: 患以業道罪相酬無有體息故決定毗尼經云佛言
0366c20: 優婆離何故修大乘行菩薩戒寬容無犯何故聲聞
0366c21: 禁戒窄狹嚴切優婆離當知若初修大乘行菩薩戒
0366c22: 晨朝有犯應當結罪至午若菩提心無間斷戒聚成
0366c23: 就則非所犯乃至中夜有犯至於後夜菩提心無間
0366c24: 斷戒聚成就則非所犯優婆離當知初修大乘行菩
0367a01: 提心戒行寬緩若有菩薩結罪有犯不應悔懼復次
0367a02: 若聲聞犯戒戒相則滅無復更全何故為聲聞持戒
0367a03: 除煩惱故如救頭然燒衣心速為求寂滅涅槃堅持
0367a04: 戒行以知菩薩為發菩提無上心故受戒雖暫有犯
0367a05: 乃從事而論一期所制若菩提心四弘願不斷即不
0367a06: 名犯若永捨菩提心違四弘誓即名犯戒以聲聞人
0367a07: 不發菩提心受戒但求出離事戒纔犯持心即斷以
0367a08: 從生滅邊論故若菩提心菩薩戒約盡未來際無有
0367a09: 間斷故又經云犯戒名菩薩不犯名外道以未聞大
0367a10: 乘佛性戒故無可得犯縱修萬善皆是無益苦行所
0367a11: 收種苦求甘終無得理蒸砂作飯豈有成時所以梁
0367a12: 帝發願云不願作頭藍子暫得生天寧可作提婆
0367a13: 達多永處地獄且如不受戒眾生法爾累聚煩惱所
0367a14: 縈皆墮地獄設得暫出還墮輪迴似蟻循環如火旋
0367a15: 轉若得戒力心遇緣因一念迴心自然開悟經云如
0367a16: 王生子為民所敬得戒護人生聖種中後必得聖如
0367a17: 紹王位設有毀犯如菩薩戒八勝中第五受罪輕微
0367a18: 勝墮六趣中常得為王此是劣中之勝又如出家比
0367a19: 丘誰是微細精持戒人二地分持惟佛能淨所以經
0367a20: 云惟佛一人持戒清淨其餘盡名破戒者南山云受
0367a21: 者法界為量持者麟角猶多又云坐受立破得無量
0367a22: 福乃至但作奉戒之心莫作得戒之限善生云天地
0367a23: 無邊戒亦無邊草木無量戒亦無量空大海高深
0367a24: 戒亦高深亦復如是故知受時十方戒法無邊破者
0367b01: 毫少分終不盡破所以薩婆多云寧可一時發一
0367b02: 切戒不可一時犯一切戒寧可有戒可犯不可無戒
0367b03: 可破如無戒可破之人莫道具造惡業只如深山遠
0367b04: 谷木食草衣百千萬劫修遠離行若不受戒法大智
0367b05: 度論中文殊菩薩呵云與禽獸無異又寶林傳中有
0367b06: 小乘持戒比丘眼不觀色耳不聽聲以不達佛理故
0367b07: 受施主供養尚作大蕈還債豈況無戒信受理行都
0367b08: 無者歟如上所引事理照然金口不易之真詮古聖
0367b09: 現行之牓樣何得憑作實背正投邪障他無上之
0367b10: 善根起自菩提之大難若不投誠懺悔舌爛口中善
0367b11: 惡因緣難逃苦樂立即交報。
0367b12: 問何故犯菩薩戒不名犯而戒性無盡。答夫菩薩戒
0367b13: 若約理推即惟心心性無盡所以瓔珞經云一切凡
0367b14: 聖戒盡以心為體若約事明初發菩薩心四弘誓願
0367b15: 並徹未來際攝化有情不同人天二乘等戒力消盡
0367b16: 若辟支佛戒無大悲故戒力消盡舍利弗當知菩薩
0367b17: 摩訶薩戒行無盡何以故一切淨戒皆因菩薩戒攝
0367b18: 現前故譬如種子漸多利益無盡舍利弗當知菩薩
0367b19: 心者猶如種子諸佛如來戒行無盡是大丈夫名無
0367b20: 盡戒行舍利弗是修行菩提持戒故戒行無盡又受
0367b21: 菩薩戒具五功德八殊勝向下廣明挍量無盡。
0367b22: 問如上所說云何是菩薩破戒。答曰曇無讖菩薩戒
0367b23: 本云略有二事失菩薩戒一捨菩薩願二增上惡心
0367b24: 除是二事若捨此身或終不失從是以後所生之處
0367c01: 當有此戒增上惡心者所謂妄說人法二空未得為
0367c02: 得生大邪見起不信心故犯輕重之垢不生怖畏若
0367c03: 有因緣或犯輕重等戒雖暫時破深信因果常生懺
0367c04: 悔即不名犯又曇無讖戒本云若菩薩嗔他受著嗔
0367c05: 事不體息者犯重垢罪不犯者常欲捨嗔嗔心猶起
0367c06: 是名不犯。
0367c07: 問於諸佛誘進門中方便極多省要提何不勸生
0367c08: 安養豈須破戒翻障淨方。答若生安養教受九品之
0367c09: 文上根受戒習禪中下行道念佛眾生根器不等不
0367c10: 可守一疑諸大乘起信論明諸佛本意為攝大乘初
0367c11: 入信之人恐生惡世難得成就令迴向往生免得退
0367c12: 轉若見佛法身易成就法忍此是明文證上品往生
0367c13: 如文殊菩薩云如壯士屈伸臂頃上品見佛便證菩
0367c14: 薩初地如下第九品聞大乘不信佛戒或只念佛乃
0367c15: 至臨終迴向亦得往生十二劫始花開未得見佛漸
0367c16: 證小乘格其圓功遲速大隔若受菩薩戒發無上菩
0367c17: 提心者已巳信大乘已巳受大法中間設破亦兼念佛懺
0367c18: 悔助生又得戒威德力發大乘心力不受戒者亦造
0367c19: 惡業只有念佛之力全無戒力及聞大乘法等力約
0367c20: 世間論少力且不如多力庶人力不如國王力其但
0367c21: 念佛名下品生者臨終難值遇善友皆遇緣差又志
0367c22: 力不堅數數間斷惡業深厚善弱難排須是眾緣方
0367c23: 能克證故經云非少福眾生而得生彼何如大小俱
0367c24: 運權實兼行廣備資糧萬善熏發一心決定可趍蓮
0368a01: 臺此論受戒而破者或有頓持或有漸持若但令一
0368a02: 門念佛往生則九品設上品大乘孤然可棄從上
0368a03: 諸佛不合制戒及禪定多聞但說一門以度群品天
0368a04: 台教云以八教網撈人天魚有頓有漸不定秘密藏
0368a05: 通別圓如是機接尚不得一且一網孔如何張鳥一
0368a06: 士夫如何治國諸佛無有定法故號阿耨菩提機病
0368a07: 不同法藥有異醫不專散天不長晴或有聞法悟者
0368a08: 或有坐禪悟者或有念經得度或有受戒證真諸佛
0368a09: 大意以可度為懷設不可度者說真實法亦不得入
0368a10: 若可度者說妄法亦得超彼故佛言若以妄得
0368a11: 度者我亦妄語菩薩修六度萬行如乘死屍過海亦
0368a12: 如囚禁廁孔得脫終不定一法是定一法非乃至斥
0368a13: 妄謀真捨此取彼並是執縛自繩疑網所籠情見不
0368a14: 忘致茲大失三乘十二分教惟翳我執愚心執盡情
0368a15: 亡智生道現故經云眼病見空花除翳不除花妄心
0368a16: 執有法遣執不遣法若悟大道圓通之人尚不見一
0368a17: 法是何有一法非盡十方世界未有一人成佛亦不
0368a18: 見一人作眾生地獄在何方天堂居何處不省愚蒙
0368a19: 翳目爭攀空裏之花豈察妄想疑根徒怖暗中之鬼
0368a20: 實可怜愍徒自驚嗟吾今依佛語故遵至教故曲順
0368a21: 機宜隨緣舒卷有求大道者說一乘之妙旨來求小
0368a22: 行者布六行之權門大小兼弘禪律俱運云云自彼
0368a23: 於我奚為何得專愚生於妄見執權謗實毀大怖空
0368a24: 螢何齊日馭之光蚊觜豈盡滄溟之底逆風執炬
0368b01: 自取焚燒漏管窺天徒抱今遵佛旨右聖圓文
0368b02: 纂集施行度有緣者溥願法界含識凡有見聞受菩
0368b03: 薩戒而行菩薩心發菩提願而圓菩提果耳。
0368b04: 
0368b05: 梵網菩薩戒儀終
0368b06: 
0368b07: 
0368b08: 
0368b09: 
0368b10: 
0368b11: 
0368b12: 
0368b13: 
0368b14: 
0368b15: 
0368b16: 
0368b17: 
0368b18: 
0368b19: 
0368b20: 
0368b21: 
0368b22: 
0368b23: 
0368b24: 
0368c01: 
0368c02: 
0368c03: 
0368c04: 
0368c05: No. 1088-A
0368c06:  
0368c07: 
0368c08: 天地萬物之父母父母子之天地其所以覆育之恩
0368c09: 固非一生一身之所能報也父母生我三子以予末
0368c10: 子躬自乳哺故於慈母受恩偏重非若他人之母子
0368c11: 也予欲以溫清之節定省之讀甘旨之奉不難其
0368c12: 側供為子適致薄福其於京畿無由民家舍可賴
0368c13: 居亦無官爵可仕桂玉之憂不絕故不在其側遠歸
0368c14: 田舍不顧名利但以農業退居累月矣忽聞慈母罹
0368c15: 疾顛倒促行歸覲不及屬曠與葬之時不圖母年未
0368c16: 暮而至於此予至此而不見慈母入其堂像其形容
0368c17: 言語森然而不見不聞矣至其墓稽首則孤墳寂寂
0368c18: 四山重重亦無形聲之見聞矣泣洫痛哭問天地而
0368c19: 天不語地不言我心茫茫其誰知矣何以使我早見
0368c20: 風樹之悲以故不惜錢財以泥金銀寫成眾經之綱
0368c21: 蓮經二部及諸經秘密等莊嚴披讀兼設華嚴三昧
0368c22: 懺為薦先母興安宅主李氏靈駕超生淨界悟明自
0368c23: 已巳次願嚴父順平君朴天祥兼及己巳身親眷現增福
0368c24: 壽歸依三寶盡力薦母然后當成妙果與先母一門
0369a01: 同享法喜廣度眾生報佛恩德又願重先母蘭若
0369a02: 置此諸經往往披讀每令先母來承聆法又為己巳母
0369a03: 願成一代全藏及華嚴諸經永永追孝不失平生撫
0369a04: 育之恩法界迷倫同沐慈冷爾。
