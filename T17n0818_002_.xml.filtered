0829a01: 
0829a02: 大莊嚴法門經卷下亦名文殊師利神通力經亦名勝金色光明德女經
0829a03: 
0829a04: 隋天竺三藏那連提耶舍譯
0829a05: 爾時世尊。與侍者阿難。在耆闍崛山頂大經
0829a06: 行處。遙讚文殊師利言。善哉善哉文殊師利。
0829a07: 善說菩薩最勝精進方便法門。如汝所說。讚
0829a08: 此語時其聲遍滿三千大千世界。一切大地
0829a09: 六種震動。是時無量天龍夜叉乾闥婆阿修
0829a10: 羅迦樓羅緊那羅摩羅伽人非人等。帝釋
0829a11: 天王大梵天王四天大王。皆悉尋聲同詣佛
0829a12: 所。恭敬禮足住一面。俱白佛言。世尊。向聞
0829a13: 如來讚善哉聲遍大千界地皆震動。未審。如
0829a14: 來讚歎誰耶。爾時世尊告諸大眾。我向讚歎
0829a15: 文殊師利。是時大眾復白佛言。世尊。文殊師
0829a16: 利今在何處。佛言。在王舍城東門路上。共金
0829a17: 色女為諸大眾敷演妙法。汝等若欲樂聞法
0829a18: 者宜可往彼。是時一切天龍夜叉乾闥婆阿修
0829a19: 羅迦樓羅緊那羅摩羅伽人非人等。帝釋
0829a20: 天王大梵天王四天大王聞佛教已。俱詣文
0829a21: 殊師利所。各現自身殊勝光明。雨天＝大【元】【明】天大妙華遍
0829a22: 王舍城及諸大眾。爾時一切人天大眾。皆得
0829a23: 相見無有障礙。時王舍城一切人民。見諸天
0829a24: 眾及見妙華。皆共相隨往文殊師利所。爾時
0829a25: 阿闍世王。以大威德莊嚴四兵及後宮婇女。
0829a26: 亦皆往詣文殊師利所。是時城中一切王子。
0829a27: 大臣長者居士子等。見金色女心住寂滅。皆
0829a28: 捨染心五根清淨。具諸慚愧無復煩惱。時文
0829a29: 殊師利。見此大眾於金色女無染心已。問金
0829b01: 色女言。汝今煩惱置在何處。令諸王子乃至
0829b02: 居士子等不生染心。金色女言。一切煩惱及
0829b03: 眾生煩惱。皆住智慧解脫之岸。如如法界平
0829b04: 等法中。彼諸煩惱非有生非有滅亦不安置。
0829b05: 我如是知如是正見煩惱體性。文殊師利語
0829b06: 金色女言。何者是煩惱體性。金色女言。諸惡
0829b07: 覺觀是煩惱體性。不淨攀緣故煩惱則生。清
0829b08: 淨覺觀故煩惱如客。是故煩惱不與空智和
0829b09: 合。不與無相無願和合。如大毒蛇眼視人時
0829b10: 人便消滅。若有智人持阿伽陀藥往彼蛇所
0829b11: 蛇聞藥氣即便失毒。乃至童子種種觸惱不
0829b12: 能為＝為能【明】能為為能害。文殊師利。我於昔時惡覺觀故顛倒
0829b13: 心生。為煩惱火之所焚燒。愛著自身不知此
0829b14: 身如沫如炎如幻如化如於夢中。受五欲樂
0829b15: 如蜜塗刀。愚者貪味不覺傷舌。又如草露見
0829b16: 日便消。不知諸行無常迅速。不知五陰一向
0829b17: 常苦。不知自身性不清淨。不知一切法離我
0829b18: 我所種種差別。不知自無所見令他闇蔽。不
0829b19: 知自縛復令他縛。我未聞法於此諸法不得
0829b20: 解脫。我今聞法得智慧已。於諸煩惱而得解
0829b21: 脫。是故一切眾生於我身所不生貪心。文殊
0829b22: 師利。譬如光明不與闇住。如是離貪心者煩
0829b23: 惱不住。爾時金色女對文殊師利說是法已。
0829b24: 白文殊師利言。一切天人大眾雲集。唯願慈
0829b25: 悲具說法力。開示人天令知一切煩惱體性。
0829b26: 知體性已。於諸眾生起憐愍心。為諸眾生得
0829b27: 安隱故。發阿耨多羅三藐三菩提心。時文殊
0829b28: 師利復作是言。此煩惱體性難信難解。何以
0829b29: 故。此煩惱性即是菩提故。譬如火未出時不
0829c01: 能燒薪。如是不生煩惱於流轉中不受生死。
0829c02: 如火出已即能燒薪。惡覺生者流轉生死。譬
0829c03: 如火燒大草木火勢難滅。如是惡見毒心
0829c04: 與煩惱合。於三界中熾然常燒無有休息。譬
0829c05: 如無薪火不得然。如是遠離惡見煩惱不生
0829c06: 三界。譬如火然設百千歲無有利益亦不增
0829c07: 多。煩惱熾火亦復如是。至百千年無所利益
0829c08: 亦不增多。譬如火滅不至方所。如是智慧滅
0829c09: 諸煩惱。亦復如是不至方所。譬如猛火無能
0829c10: 入者。如是自性清淨客塵煩惱生而不能染。
0829c11: 爾時文殊師利問金色女言。云何見身。金色
0829c12: 女言。如見水中月。又問云何見五陰。女言。如
0829c13: 見佛所化人。又問。云何見十八界。女言。如見
0829c14: 劫火燒諸世界。又問。云何見十二入。女言。如
0829c15: 不作業行。又問。云何見四眾。女言。如見上虛
0829c16: 空。又問。云何觀自身。金色女言。知從父母和
0829c17: 合而生。又問。云何見我身。女言。如盲人見
0829c18: 色。又問。汝今聽此法耶。金色女言。如幻人聽
0829c19: 法。又問。汝發阿耨多羅三藐三菩提心耶。金
0829c20: 色女言。我已發心不復更發。又問。汝行檀那
0829c21: 波羅蜜耶。女言。煩惱中不行亦不捨。又問。汝
0829c22: 滿尸波羅蜜耶。女言。滿如虛空滿。又問。汝修
0829c23: 羼提波羅蜜耶。女言。已修如一切眾生不生
0829c24: 不出。又問。汝發毘梨耶波羅蜜耶。女言。已發
0829c25: 如一切法不可得。又問。汝住禪波羅蜜耶。女
0829c26: 言。已住如法界中住。又問。汝滿般若波羅蜜
0829c27: 耶。女言。已滿云何滿。不增不減方便智故。又
0829c28: 問。汝修慈耶。女言。已修如一切眾生不生。又
0829c29: 問。菩薩大悲當於何求。女言。於一切眾生煩
0830a01: 惱中求。何以故。若眾生無煩惱者。菩薩不發
0830a02: 阿耨多羅三藐三菩提心。文殊師利言。喜心
0830a03: 當於何求。女言。於最勝信清淨菩提喜心中
0830a04: 求。文殊師利言。菩薩捨心云何滿。女言。捨離
0830a05: 一切眾生諍是名為滿。遠離一切諸法諍
0830a06: 論是故名滿。文殊師利言。云何名諍論。女言。
0830a07: 若菩薩自言我當捨離一切煩惱度脫一切眾
0830a08: 生。是名諍論。文殊師利又言。與誰諍論。女
0830a09: 言。一切外道。又問。誰是外道。女言。於他邪
0830a10: 說隨順忍受是名外道。復次菩薩忍心從何
0830a11: 而生。女言。從一切眾生惱亂中生。何以故。若
0830a12: 不惱亂忍心不生故。若菩薩受諸眾生呵罵
0830a13: 打辱。其心如地不起怨恨。是名為忍。文殊師
0830a14: 利言。云何瞋恨。女言。瞋恨者能滅百劫所作
0830a15: 善業。是名瞋恨。又問云何非瞋恨。女言。若於
0830a16: 一切煩惱境中無所障礙。名無瞋恨。文殊師
0830a17: 利言。菩薩於諍論中云何能勝。女言。菩薩於
0830a18: 一切法無所分別亦無所得。是名為勝。文殊
0830a19: 復言。云何菩薩遠離魔怨。女言。菩薩雖現行
0830a20: 魔業無所染著。是則名為遠離魔怨。何以故。
0830a21: 菩薩雖現五陰煩惱。不與五陰煩惱和合。體
0830a22: 性無染故。菩薩雖示生死教化眾生。知一切
0830a23: 法無去來故。雖為眾生說天＝大【元】天大魔道。於一切智
0830a24: 中自身遠離我我所故。文殊問言。菩薩云何
0830a25: 教化眾生。女言。當修方便般若波羅蜜能教
0830a26: 化故。文殊又言。菩薩云何安住一切眾生。女
0830a27: 言。如菩薩自住智中。一切眾生亦如是住。文
0830a28: 殊師利言。女子。一切大眾聞汝說法心生愛
0830a29: 樂恭敬於汝。女言。文殊師利。不應如是恭敬
0830b01: 供養。如是供養者不名供養。何以故。若見自
0830b02: 身他身及見有法。而可說者不名供養。若不
0830b03: 見自身他身及有法者。是名供養。如是無聞
0830b04: 無著是名聽法。亦名供養。文殊師利言。云何
0830b05: 法供養。女言。若觀身如夢。說者如幻。所聞法
0830b06: 如響。如是信已不作二種解脫。是名法供養。
0830b07: 文殊問言。云何聽法。女言。如說修行是名
0830b08: 聽法。是金色女以文殊師利童子神通力故。
0830b09: 又以自身過去善根智慧力故。於彼眾中如
0830b10: 法說法。爾時金色女說此法時。眾中有億千
0830b11: 人。發阿耨多羅三藐三菩提心。復有過去深
0830b12: 種善根諸天人眾。其數五百得無生法忍。三
0830b13: 萬三＝二【三】【宮】三＝二【宋】【元】【明】【宮】三二千天人。遠塵離垢得法眼淨。勝金色女
0830b14: 淨心歡喜得順法忍。得順忍已。禮文殊師利
0830b15: 足。自於己身深生慚愧。作如是言。我於正法
0830b16: 猶如死人。唯願慈愍聽我出家。文殊師利言。
0830b17: 菩薩出家者。非以自身剃髮名為出家。何以
0830b18: 故。若能發大精進為除一切眾生煩惱。是名
0830b19: 菩薩出家。非以自身披＝被【三】【宮】披＝被【宋】【元】【明】【宮】披被著染衣名為出家。勤
0830b20: 斷眾生三毒染心是名出家。非＋（以）【三】【宮】非＋（以）【宋】【元】【明】【宮】非非以自持戒行名
0830b21: 為出家。能令毀禁安住淨戒是名出家。非以
0830b22: 阿蘭若處獨坐思惟名為出家。能於女色生
0830b23: 死流轉。以慧方便化令解脫是名出家。非以
0830b24: 自身守護律儀名為出家。若能廣起四無量
0830b25: 心。安置眾生是名出家。非以自身修行善法
0830b26: 名為出家。能令眾生增益善根是名出家。非
0830b27: 以自身得入涅槃名為出家。為欲安置一切
0830b28: 眾生。入大涅槃是為出家。非以自身除煩惱
0830b29: 故名為出家。勤斷一切眾生煩惱名為出家。
0830c01: 非以自能將護身心名為出家。將護一切眾
0830c02: 生名為出家。非以自解身心縛故名為出家。
0830c03: 為解一切眾生身心＝口【三】【宮】心＝口【宋】【元】【明】【宮】心口縛故名為出家。非以自
0830c04: 身於生死怖畏得解脫故名為出家。能除一
0830c05: 切眾生生死怖畏。令得脫者名為出家。非
0830c06: 以自樂涅槃名為出家。勤行精進為令眾生
0830c07: 滿足一切佛法故名為出家。文殊師利言。女
0830c08: 子。夫出家者。於一切眾生起慈悲心名為出
0830c09: 家。出家者。不見一切眾生惡。亦不取相名為
0830c10: 出家。出家者。不舉他罪有慚愧者教令懺悔
0830c11: 是名出家。女子。出家者難名為屬他。菩薩
0830c12: 不爾。身心自在無繫屬故。女言。云何出家
0830c13: 名為屬他。文殊師利言。屬戒者名為出家。
0830c14: 破戒者不名出家。屬三昧者名為出家。亂
0830c15: 心者不名出家。屬智慧者名為出家。愚癡
0830c16: 者不名出家。屬解脫者名為出家。離解脫
0830c17: 者不名出家。女子言。文殊師利。云何菩薩
0830c18: 名不屬他。文殊師利言。菩薩內自證法不從
0830c19: 他＝彼【三】他＝彼【宋】【元】【明】他彼學名不屬他。何以故。菩薩於一切智即
0830c20: 自開解故。爾時文殊師利。說此出家法已。五
0830c21: 百菩薩心生歡喜。即脫身上衣服瓔珞奉文
0830c22: 殊師利讚言。善哉善哉快說此法。我當修行。
0830c23: 爾時文殊師利語金色女言。汝可上車教化
0830c24: 威德長者子。若能教化此長者子即名出家。
0830c25: 爾時文殊師利說此語時。一切大眾咸生疑
0830c26: 怪。各作是念。今此女人已離貪欲。何故乃遣
0830c27: 共貪者俱。爾時金色女知諸大眾心生疑已。
0830c28: 語大眾言。離貪菩薩雖復常與貪者共俱。以
0830c29: 教化故遠離惡名。菩薩自離瞋癡。雖與共俱
0831a01: 以教化故亦無惡名。菩薩自離煩惱。雖與煩
0831a02: 惱者俱。以教化故遠離惡名。譬如母子共俱
0831a03: 常無貪染。離貪菩薩亦復如是與貪者俱常
0831a04: 無貪染。譬如黃門與女人俱亦無貪染。如是
0831a05: 菩薩遠離三界。雖行欲界而無欲心。時金色
0831a06: 女。諦知生死煩惱惡法住離欲際。得離欲光
0831a07: 明除欲闇冥。禮文殊師利足禮足已。右遶三
0831a08: 匝。臨欲上車而說偈言。
0831a09: 我今上車離三毒體性清淨無貪染
0831a10: 遠離瞋恚有慈心無復愚癡得智慧
0831a11: 我貪覺觀已清淨今當上車詣林去
0831a12: 我昔有貪心迷醉耽著財色不覺知
0831a13: 猶如大雲覆大地日光不出不照曜
0831a14: 彼光不去亦不來大雲覆故隱不現
0831a15: 如是眾生煩惱覆清淨大智不光明
0831a16: 彼智不來亦不去知煩惱已智光出
0831a17: 亦復非從餘處來惡覺觀故煩惱生
0831a18: 淨覺觀故煩惱滅名色不取亦不捨
0831a19: 亦復不生亦不滅亦不與他他不取
0831a20: 如是法味甚清淨猶如燈然＝然燈【三】【宮】燈然＝然燈【宋】【元】【明】【宮】燈然然燈滅除闇
0831a21: 彼闇不去亦不來如是智慧離煩惱
0831a22: 煩惱不去亦不來亦復不生亦不滅
0831a23: 猶如良醫療眾病但除客病病不生
0831a24: 而不治彼地水風如是文殊勝醫王
0831a25: 治諸眾生煩惱病智慧因緣無煩惱
0831a26: 煩惱不去法不失而我此身有五陰
0831a27: 亦復具有諸界入我於前者雜煩惱
0831a28: 今皆遠離得清淨
0831a29: 時文殊師利。於大眾中說法教化已。大眾歡
0831b01: 喜。文殊師利讚言。善哉善哉至心聽法。既讚
0831b02: 歎已。於大眾中作如是言。我今日要＝西【三】【宮】要＝西【宋】【元】【明】【宮】要西至如來
0831b03: 所。汝等大眾若欲聽法當往佛所。說此語已。
0831b04: 文殊師利及諸大眾各還所止。爾時勝金色
0831b05: 女。與八十從女前後圍遶。共長者子同載寶
0831b06: 車往詣園林既到林所。種種莊嚴寶幢幡蓋
0831b07: 香華瓔珞百寶香爐遍林樹間為欲樂故。作
0831b08: 倡伎樂歌舞戲笑。又設種種甘美飲食。爾時
0831b09: 勝金色女。以頭枕彼上威德長者子膝上而
0831b10: 睡。即以神力於其臥處現為死相。脹臭爛
0831b11: 難可附近。須臾腹破肝腸剖裂。五藏露現臭
0831b12: 穢可惡。大小便道流溢不淨。眼耳鼻中及諸
0831b13: 身分。一切毛孔膿血交橫＝流【三】【宮】橫＝流【宋】【元】【明】【宮】橫流口出惡氣。穢
0831b14: 臭處薰遍林間。髑髏骨破腦出流散支節塗
0831b15: 漫。青蠅唼食蛆蟲蠢動。種種穢惡不可稱說。
0831b16: 時長者子。見此死屍生大恐怖身毛皆。而
0831b17: 作是念。我今於此無救無依。遍觀四方無歸
0831b18: 依處。倍增怖畏發大怖聲。彼長者子二因緣
0831b19: 故生大怖畏。一者昔所未見如是怖事是故
0831b20: 生怖。二者大眾知我與彼同來在此。而今忽
0831b21: 死謂我故殺。恐阿闍世王不鑒。此理橫見加
0831b22: 戮。是故怖畏。時長者子。獨於此林不見一人。
0831b23: 復作是念我今怖畏。諸沙門婆羅門。天龍神
0831b24: 夜叉乾闥婆阿修羅迦樓羅緊那羅摩羅伽
0831b25: 等。誰能救者。彼長者子過去善根雖熟。以不
0831b26: 聞見文殊師利共金色女所說法故。文殊師
0831b27: 利。即以神力令諸樹林悉說偈言。
0831b28: 一切法體性如長者所見
0831b29: 三界悉虛妄如幻皆不實
0831c01: 皮覆惡不淨凡夫無羞恥
0831c02: 惡覺因緣故妄想生貪著
0831c03: 譬如滿瓶糞外假畫莊嚴
0831c04: 愚癡不知故取瓶頭戴行
0831c05: 墮地即便破不淨皆充滿
0831c06: 種種臭難近心悔求捨離
0831c07: 如是諸凡夫橫分別女色
0831c08: 見長短赤白惡覺故愛染
0831c09: 若見身實性汝身亦如是
0831c10: 誰有實見人於臭屍生著
0831c11: 汝今不應怖此法體性空
0831c12: 一切非真實汝先所貪著
0831c13: 云何今怖畏導師釋迦文
0831c14: 能施汝安樂說法中最勝
0831c15: 說諸欲無常譬如雲霧電
0831c16: 五欲誑不實智者誰貪著
0831c17: 猶如風鼓水能令起泡沫
0831c18: 彼中無實作因緣合故生
0831c19: 如是名色法亦無有實作
0831c20: 業力故不失諸法和合生
0831c21: 本所見妙色於今何處去
0831c22: 此惡色何來而生大怖畏
0831c23: 是法不住方亦不餘處來
0831c24: 不去至未來集起故可見
0831c25: 彼中無作者亦無實受者
0831c26: 離於作受法如幻空無實
0831c27: 汝於他人身不應生怖畏
0831c28: 若能自觀察汝身亦如是
0831c29: 如夢中欲樂踊躍大歡喜
0832a01: 寤人著欲樂如夢等無異
0832a02: 汝怖無能除亦無安慰者
0832a03: 汝今應速往如來大師所
0832a04: 汝之大怖畏非父母眷屬
0832a05: 知識能救者唯有佛世尊
0832a06: 能拔其根本能施畏無畏
0832a07: 及護無護者汝宜歸依佛
0832a08: 亦歸勝法僧若有天龍等
0832a09: 歸依於彼者怖畏皆解脫
0832a10: 速得天人身
0832a11: 爾時長者子上威德。聞此偈已心大歡喜。踊
0832a12: 躍無量深自慶幸。捨棄死屍從林而出。爾時
0832a13: 佛在耆闍崛山頂。知長者子善根成熟堪受
0832a14: 教化。放大光明。其光遍照摩伽陀國。時長者
0832a15: 子於光明中。遙見佛身猶如日出。大眾圍遶
0832a16: 而為說法。見是事已一心念佛。忽然復見七
0832a17: 寶階道周匝欄楯至於佛所。又見妙華遍布
0832a18: 街道。時長者子尋路欲往。始發足時。釋提桓
0832a19: 因即遮前路當道而立。作如是言。汝長者子。
0832a20: 欲往見佛獲大善利佛亦愍汝。我當與汝俱
0832a21: 詣佛所。時長者子即共帝釋往至佛所到佛
0832a22: 所已。時天帝釋即以衣曼陀羅華。與長者
0832a23: 子教令散佛。時長者子受天華已。發歡喜心
0832a24: 以散佛上。頭面作禮右遶三匝。於一面立而
0832a25: 白佛言。我今至心歸依佛歸依法歸依僧。三
0832a26: 歸依已作如是言。以此善根種種功德。願於
0832a27: 來世得成阿耨多羅三藐三菩提。而白佛言。
0832a28: 世尊。此金色女眾所知識。我為欲樂與彼財
0832a29: 寶。將向林所共相娛樂。至彼林中枕我膝臥。
0832b01: 奄忽而死卒便爛壞臭穢可畏。所將眷屬悉
0832b02: 捨我去無有見者。恐阿闍世王知此女死。謂
0832b03: 我殺害橫加刑戮。是故我今生大怖畏。爾時
0832b04: 佛告長者子言。汝莫憂怖。我當施汝一切無
0832b05: 畏。汝長者子。歸依佛者於一切處無所怖畏。
0832b06: 又復告言。汝當放捨怖畏因緣。時長者子白
0832b07: 佛言。一切怖畏從何而生。佛言。貪瞋癡因緣
0832b08: 故怖畏生。身見因緣故怖畏生。惡見因緣故
0832b09: 怖畏生。渴愛因緣故怖畏生。我我所因緣故
0832b10: 怖畏生。執著因緣故怖畏生。諍因緣故
0832b11: 怖畏生。自身愛縛因緣故怖畏生。於無常
0832b12: 中生常想故怖畏生。於苦法中生樂想故怖
0832b13: 畏生。於不淨中生淨想故怖畏生。於無我中
0832b14: 生我想故怖畏生。執著五陰因緣故怖畏生。
0832b15: 不觀十二入故怖畏生。不觀十八界故怖畏
0832b16: 生。不見未來惡故怖畏生。不觀內外身因緣
0832b17: 故怖畏生。愛壽命因緣故怖畏生。長者子。如
0832b18: 是等因緣故一切怖畏生。如是等事汝當放
0832b19: 捨。又復告言。汝見此女身種種惡事不。長者
0832b20: 子言。唯然世尊。我今已見。佛言。如是一切諸
0832b21: 法無常敗壞苦空不實。但是虛誑。愚癡不知
0832b22: 業緣生故。如幻不實離色相故。如夢喜樂無
0832b23: 實樂故。如熱時炎非水水想故。亦如水光影
0832b24: 發照壁水動則動無來去故。如鏡中像業力
0832b25: 生故。如水中月水靜則現無來去故。如響從
0832b26: 聲生不可說實故。如影不可作故。如幻體性
0832b27: 空故。如風性不可捉故。如是一切法虛假不
0832b28: 實不增不減故。如是長者子。當知一切法無
0832b29: 主無作無有執者＝著【三】【宮】者＝著【宋】【元】【明】【宮】者著。汝先欲覺今何所在。長者
0832c01: 子言。此中所見長短好色。惡覺因緣凡夫貪
0832c02: 著。於聖法中無如是事。聖人法中但是＝見【三】是＝見【宋】【元】【明】是見不
0832c03: 淨。如實見故。離惡覺故。貪瞋癡盡故。佛言。
0832c04: 善哉善哉長者子。見貪性故離惡覺觀。離惡
0832c05: 覺故貪瞋癡盡。是故汝當生清淨心修方便
0832c06: 行。於一切境起智慧業。離自身見及他身見。
0832c07: 長者子言。菩薩云何生清淨心行智慧行。佛
0832c08: 言。長者子。菩薩當於貪體性中求於菩提。如
0832c09: 是瞋癡體性中求於菩提。亦於一切煩惱體性
0832c10: 中求於菩提。如是貪瞋癡等一切煩惱性空無
0832c11: 物。菩薩則於一切法中智慧行生。是故長者
0832c12: 子。彼貪瞋癡性無有根本。亦無住處。亦無主
0832c13: 者。亦無作者。內外清淨空無所有。無我無眾
0832c14: 生無壽命。離富伽羅無相。離惡覺觀故無願。
0832c15: 離渴愛取故。如是貪瞋癡體性無生故。菩薩
0832c16: 於一切法中智慧行生。復次長者子。清淨攀
0832c17: 緣方便行。菩薩於一切（眾）＋生【三】【宮】（眾）＋生【宋】【元】【明】【宮】生眾生心法中悉有菩提。
0832c18: 何以故。若彼心無色離色離分別。體性如幻
0832c19: 彼此內外不相續者。是名菩提。復次長者子。
0832c20: 菩薩不應覺於餘事。但覺自心。何以故。覺自
0832c21: 心者。即覺一切眾生心故。若自心清淨。即是
0832c22: 一切眾生心清淨故。如自心體性即是一切眾
0832c23: 生心體性。如自心離垢。即是一切眾生心離
0832c24: 垢。如自心離貪。即是一切眾生心離貪。如自
0832c25: 心離瞋。即是一切眾生心離瞋。如自心離癡。
0832c26: 即是一切眾生心離癡。如自心離煩惱。即是
0832c27: 一切眾生心離煩惱。作此覺者名一切智智＝知【三】【宮】智＝知【宋】【元】【明】【宮】智知
0832c28: 覺。如是清淨攀＝覺【三】【宮】攀＝覺【宋】【元】【明】【宮】攀覺緣方便行。菩薩能知煩惱體
0832c29: 性染一切眾生心。若有說言客塵煩惱相續
0833a01: 染心者。菩薩見法方便於彼眾生。善能教化
0833a02: 無所惱亂。若彼眾生覺客塵煩惱。客塵煩惱
0833a03: 亦不能染。佛說此法已。長者子得順法忍。時
0833a04: 勝金色女。知長者子受教化已。莊嚴五百馬
0833a05: 車前後圍遶。種種音樂皆悉作唱＝倡【元】【明】【宮】唱倡。來詣佛所
0833a06: 到已下車。頭面三禮右遶三匝住一面。
0833a07: 爾時文殊師利童子。問長者子言。汝識此妹＝姝【宋】妹姝
0833a08: 不。長者子言。我今實識。文殊師利言。汝云何
0833a09: 識。時長者子。即向文殊而說偈言。
0833a10: 見色如水沫諸受悉如泡
0833a11: 觀想同陽炎如是我識彼
0833a12: 見行如芭蕉知識猶如幻
0833a13: 女名假施設如是我識彼
0833a14: 身無覺如木亦如草瓦礫
0833a15: 心則不可見如是我識彼
0833a16: 非我非眾生非壽富伽羅
0833a17: 十八界相續如是我識彼
0833a18: 彼中非貪瞋亦復非愚癡
0833a19: 非染非清淨如是我識彼
0833a20: 諸凡夫如醉顛倒生惡覺
0833a21: 智者所不染如是我識彼
0833a22: 如彼林中屍臭爛惡不淨
0833a23: 身體性如是如是我識彼
0833a24: 過去本不滅未來亦不生
0833a25: 現在不暫住如是我識彼
0833a26: 文殊當善聽彼恩難可報
0833a27: 我本多貪欲見不淨解脫
0833a28: 彼身實不死為化我現死
0833a29: 愍眾故示現誰見不發心
0833b01: 如是貪瞋癡及一切煩惱
0833b02: 如是體性法善哉甚微妙
0833b03: 爾時如來即便微笑。從其面門出五色光。遍
0833b04: 照三千大千世界。照已還從頂入。爾時阿難
0833b05: 見斯光已。即從坐起偏袒右肩。頂禮佛足右
0833b06: 膝著地合掌向佛。讚言。善哉世尊。以何因
0833b07: 緣示現微笑。諸佛如來多他＝陀【三】【宮】下同他＝陀【宋】【元】【明】【宮】下同他陀阿伽度阿羅呵
0833b08: 三藐三佛陀。非無因緣而現微笑。佛告阿難。
0833b09: 汝見是金色女不。阿難白言。唯然已見。佛告
0833b10: 阿難。此金色女。文殊師利已於過去教化令
0833b11: 發阿耨多羅三藐三菩提心。今復更於文殊
0833b12: 師利所。聞說正法得順法忍。佛告阿難。汝見
0833b13: 此上威德長者子不。阿難白言。唯然已見。佛
0833b14: 言。阿難。此長者子。我於過去已曾教化令發
0833b15: 阿耨多羅三藐三菩提心。今於我所聞說正
0833b16: 法得順法忍。阿難。此勝金色女。於當來世過
0833b17: 九十百千劫。當得作佛號曰寶光多他阿伽
0833b18: 度阿羅呵三藐三佛陀。壽命無量。其佛世界
0833b19: 名寶德剎。劫名樂生。彼女當來得成佛時。其
0833b20: 國眾生衣服飲食壽命身色。悉如忉利諸天
0833b21: 王等。等無有異。彼佛世界無有聲聞及辟支
0833b22: 佛。純一大乘諸菩薩寶。彼寶光如來成佛之
0833b23: 時。此長者子得菩薩身。名曰德光。持佛法藏。
0833b24: 寶光如來所說法藏皆悉受持。寶光如來臨
0833b25: 涅槃時。與德光菩薩授菩提記。告諸大眾。我
0833b26: 滅度後我法滅已。此德光菩薩當得作佛。號
0833b27: 曰寶炎＝寶光【宮】寶炎寶光如來應供正遍知明行足善逝世間
0833b28: 解無上士調御丈夫天人師佛世尊。爾時如
0833b29: 來授二人記已。是時三千大千世界六種震
0833c01: 動。放大光明遍滿十方一切世界說此授記
0833c02: 法時。八千人等。發阿耨多羅三藐三菩提心。
0833c03: 爾時長老阿難白佛言。世尊。當何名此經。佛
0833c04: 言。此經名大莊嚴法門。如是受持。亦名文殊
0833c05: 師利神通奮迅力經。亦名勝金色光明德女
0833c06: 教化經。說此經已。長老阿難。勝金色女。及
0833c07: 長者子。文殊師利。天人阿修羅等。一切大眾
0833c08: 歡喜奉行。
0833c09: 大莊嚴法門經卷下
