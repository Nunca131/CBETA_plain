0755a01: 
0755a02: No. 1257-A
0755a03:  博山警語序
0755a04: 
0755a05: 警乃醒覺之義。或云驚也。譬有賊瞰巨室。主人張燈
0755a06: 夜坐堂皇之上。謦欬作聲。賊懼不能便。稍爾睡。則
0755a07: 乘間而入。橐為之傾。故嚴城擊柝。刁斗鳴轅。卒有變
0755a08: 而無虞。以其警於機先也。人有生死大患。萬劫
0755a09: 不醒之長夢。況亦為賊媒。日劫家寶。不有大覺之雄
0755a10: 痛語警醒。則終身醉夢。了無悟日。非但睡時做不得
0755a11: 主。即白晝開眼魔語尤甚。故山大師乘悲願力。來
0755a12: 作大醫王。用一味伽陀遍療狂狷業病。故有示禪病
0755a13: 警語五章。直捷簡當。把參禪骨髓中病都說透過。其
0755a14: 開示做工夫語最為喫緊。真是禪門一種切要新書。
0755a15: 亦捄世之金丹九轉也。夫禪也。假名無體。何有病乎。
0755a16: 參禪人多起執情謬解。被心意識哄殺。不向機境
0755a17: 上求。便向學解中討。或被古人言句礙膺。或向死水
0755a18: 裏浸殺。或坐在無事甲裏。不是靈利心死不得。便是
0755a19: 癡著心轉不得。故命根難斷。生滅宛然。通身都是我
0755a20: 病。非是禪有病也。甚則成枉著魔。佛亦不可捄。此名
0755a21: 業病。亦非禪病也。假饒死得種種心。不肯做工夫與
0755a22: 法身理相應。不曾踏著向上關。坐在飯籮裡輕安
0755a23: 自在。只箇輕安。正是禪病。故僧問古德。如何是清淨
0755a24: 法身。德云。無量大病源。此語如栗棘蓬。吞吐誠難。古
0755b01: 人從真參實悟中病過一番來。其垂手處自不亂下
0755b02: 針錐。要箇絕氣息。識痛痒底漢。方肯診視。是以識病
0755b03: 乃能去病。調己已然後調人。可謂三折肱為良醫歟。
0755b04: 山大師自來參究此道。極是融通。凡有言句。皆中肯
0755b05: 綮。非故為高玅玄著之談。使人不知。乃平日親證實
0755b06: 履境界。見到說到。行到用到。其義理精明。辨才無礙。
0755b07: 所以快說禪病。如握秦宮玉鏡。照見僚肝膽。一毫
0755b08: 隱諱不得。古今踞曲盝。稱善知識說禪者。如師之
0755b09: 玅罕儷。然禪病最難說。說亦不能盡。何哉。病即法身
0755b10: 之病。法身無數。病寧有極。善救法身病者。以病為玅
0755b11: 劑。以病為家常茶飯。以病為貼肉汗衫。在善葆之而
0755b12: 已巳。古人於病假中游戲而為佛事。看破法身無主。
0755b13: 病自霍然。故洞山道老僧看時不見有病。特由妄想
0755b14: 執著。故禪病競生。昔佛說楞嚴五蘊魔事及外道
0755b15: 計。即是今人禪病中事。然著即成魔。計則名外。不著
0755b16: 不計。亦未為病。所以云。不作勝心。名善境界。若作聖
0755b17: 解。即受邪。法華云。有一導師。善知通塞險難道路。
0755b18: 故能導彼眾人前至寶所。然則大師此書。正末世舟
0755b19: 杭。初心徑路。豈但有益於今日。亦有補於將來。決欲
0755b20: 參禪做工夫。求大悟門。肯細觀此書。大有相為作略。
0755b21: 能使疑情發不起處發起。病根點不破處點破。如披
0755b22: 沙露寶。要渠自取。如開霧見天。使人不迷。截路中有
0755b23: 出身之路。死句裏有活人之句。如圓珠走盤。不滯一
0755b24: 語。其妙用如此。人人知此用心。可以坐睡見道。不費
0755c01: 許多草鞋錢。直到大安樂田地。與佛祖同一鼻孔通
0755c02: 風。有能以此自警者而警眾。復以此自愈者而愈人。
0755c03: 亦名現在醫王。使祖師命流通。國與慧並固。
0755c04: 庶不負大師垂示之方便願力云爾。是為序。
0755c05: 萬曆辛亥歲孟秋月　信州弟子劉崇慶和南題
0755c06: 
0755c07: 
0755c08: 
0755c10: 卷上
0755c11: 示初心做工夫警語評古德垂示警語
0755c12: 卷下
0755c13: 評古德垂示警語示疑情發不起警語
0755c14: 示疑情發得起警語示禪人參公案警語
0755c15: 示參禪偈十首
0755c16: 
0755c17: 
0755c18: 
0755c19: 
0755c20: 
0755c21: 
0755c22: 
0755c23: 
0755c24: 
0756a01: 
0756a02: No. 1257
0756a03: 博山和尚參禪警語
0756a04: 
0756a05: 首座　成正　集
0756a06: 示初心做工夫警語
0756a07: 做工夫最初要發箇破生死心堅硬。看破世界身心
0756a08: 悉是假緣。無實主宰。若不發明本具底大理。則生死
0756a09: 心不破。生死心既不破。無常殺鬼念念不停。如何
0756a10: 排遣。將此一念作箇敲門瓦子。如坐在烈火中求
0756a11: 出相似。亂行一步不得。停止一步不得。別生一念不
0756a12: 得。望別人救不得。當恁麼時。只須不顧猛火。不顧身
0756a13: 命。不望人救。不生別念。不肯暫止。往前直奔。奔得出。
0756a14: 是好手。
0756a15: 做工夫。貴在起疑情。何謂疑情。如生不知何來。不得
0756a16: 不疑來處。死不知何去。不得不疑去處。生死關竅不
0756a17: 破。則疑情頓發。結在眉睫上。放亦不下。亦不去。忽
0756a18: 朝樸破疑團。生死二字是甚麼閑家具。噁。古德云。大
0756a19: 疑大悟。小疑小悟。不疑不悟。
0756a20: 做工夫。把箇死字貼在額頭上。將血肉身心如死去
0756a21: 一般。祇有要究明底這一念子。現前這一念子如倚
0756a22: 天長劍。若觸其鋒者。了不可得。若淘滯磨鈍。則去
0756a23: 久矣。
0756a24: 做工夫。最怕著靜境。使人困於枯寂。不覺不知。動
0756b01: 境人厭。靜境多不生厭。良以行人一向處乎喧之
0756b02: 場。一與靜境相應。如食飴食蜜。如人倦久喜睡。安得
0756b03: 自知耶。
0756b04: 外道使身心斷滅。化為頑石。亦從靜境而入。良以歲
0756b05: 久月深。枯之又枯。寂之又寂。墮於無知。與木石何異。
0756b06: 吾人或處於靜境。祇要發明衣線下一段大事。不知
0756b07: 在靜境始得。於大事中求其靜相了不可得。斯為得
0756b08: 也。
0756b09: 做工夫。要中正勁挺。不近人情。苟循情應對。則工夫
0756b10: 做不上。不但做不上。日久月深。則隨流俗阿師無疑
0756b11: 也。
0756b12: 做工夫人。頭不見天。低頭不見地。看山不是山。見
0756b13: 水不是水。行不知行。坐不知坐。千人萬人之中。不見
0756b14: 有一人。通身內外只是一箇疑團。可謂攪渾世界疑
0756b15: 團。不破誓不休心。此為工夫緊要。
0756b16: 何謂攪渾世界。無量劫來本具的大理。沉沉寂寂。未
0756b17: 動著。要在當人抖擻精神。天旋地轉。自有波翻浪
0756b18: 湧一段受用。
0756b19: 做工夫。不怕死不得活。只怕活不得死。果與疑情廝
0756b20: 結在一處。動境不待遣而自遣。妄心不待淨而自淨。
0756b21: 六根門頭自然豁地。點著即到。呼著即應。何愁不
0756b22: 活耶。
0756b23: 工夫做得上。如挑千斤子。放亦不下。如覓要緊的
0756b24: 失物相似。若不著。誓不休心。其中但不可生執生
0756c01: 著生計。執成病。著成魔。計成外。果得一心一意。如
0756c02: 失物相似。則三種泮然沒交涉。所謂生心動念。即乖
0756c03: 法體矣。
0756c04: 做工夫。舉起話頭時要歷歷明明。如捕鼠相似。古
0756c05: 所謂不斬黎奴誓不休。不然則坐在鬼窟裡昏昏沉
0756c06: 沉過了一生。有何所益。
0756c07: 捕鼠。睜開兩眼。四。只要拿鼠到口始得。縱
0756c08: 有犬在傍。亦不暇顧。參禪者亦復如是。只是憤然
0756c09: 要明此理。縱八境交錯於前。亦不暇顧。纔有別念。非
0756c10: 但鼠。兼走兒。
0756c11: 做工夫一日。要見一日工夫。若因因循循。百劫千生。
0756c12: 未有了的日子。博山當時插一枝香。見香了便云。工
0756c13: 夫如前。無有損益。一日幾枝香耶。一年若干許香耶。
0756c14: 又云。光景易過。時不待人。大事未明。何日是了。由此
0756c15: 痛惜。更多加勵。
0756c16: 做工夫。不可在古人公案上卜度。妄加解釋。縱一一
0756c17: 領略得過。與自己已沒交涉。殊不知古人一語一言。如
0756c18: 大火聚。近之不得。觸之不得。何況坐臥其中耶。更於
0756c19: 其間分大分小。論上論下。不喪身失命者幾希。
0756c20: 此事不與教乘合。故久脩習大業者不知不識。何
0756c21: 況聲聞緣覺諸小耶。三賢十聖豈不通教。說此一
0756c22: 事。三乘膽戰。十地魂驚。等覺菩薩說法如雲如雨。度
0756c23: 不可思議眾生。入無生法忍。尚喚作所知愚。與道全
0756c24: 乖。又何況其餘耶。此事從凡夫地。頓同佛體。人所
0757a01: 難信。信者器。不信非器。諸行人欲入斯宗乘者。悉從
0757a02: 信而入。信之一字。有淺有深。有邪有正。不可不辯。淺
0757a03: 者。凡入法門。誰云不信。但信法門。非信自心。深者。諸
0757a04: 大乘菩薩尚不具信。如華嚴疏云。見有能說法者。有
0757a05: 所聽法眾。尚未入乎信門。如云即心即佛。誰云不信。
0757a06: 及乎問汝是佛耶。則支梧排遣。承當不下。法華云。盡
0757a07: 思共度量。不能測佛智。何以有盡思度量之心。信
0757a08: 不具耳。
0757a09: 邪正者。自心即佛名正信。心外取法名邪信。即佛要
0757a10: 究明自心。親履實踐到不疑之地。始名正信。如顢頇
0757a11: 儱侗猜三枚相似。但云心即佛。實不識自心。即名邪
0757a12: 信。
0757a13: 古人摘桃便定去。鋤地便定去。作務時亦定。豈是坐
0757a14: 久遏捺令心不起然後為定耶。若如此。即名邪定。非
0757a15: 禪者正意。
0757a16: 六祖云。那伽常在定。無有不定時。須徹見本體。方與
0757a17: 此定相應。釋迦老子下兜率。降皇宮。入雪山。明星。
0757a18: 開幻眾。未出此定。不然則被動境漂溺。孰名為定。
0757a19: 動境中求起處不可得。靜境中亦求起處不可得。動
0757a20: 靜既無起處。將何為境耶。會得此意。總是一箇定體。
0757a21: 充塞彌。無餘蘊也。
0757a22: 做工夫。不得沾著世法。佛法中尚沾著一點也不得。
0757a23: 何況世法耶。若真正話頭現前。履不見寒。蹈火不
0757a24: 見熱。荊棘林中橫身直過。不見有掛礙。始可在世法
0757b01: 中橫行直撞。不然盡被境緣轉將去。欲得工夫成一
0757b02: 片。驢年也未夢見在。
0757b03: 做工夫人。不可尋文逐句。記言記語。不但無益。與工
0757b04: 夫作障礙。真實工夫返成緣慮。欲得心行處絕。豈可
0757b05: 得乎。
0757b06: 做工夫。最怕比量。將心泊。與道轉遠。做到彌勒下
0757b07: 生去。管取沒交涉。若是疑情頓發的漢子。塞空。
0757b08: 不知有空名字。如坐在銀山鐵壁之中。祗要得箇
0757b09: 活路。若不得箇活路。如何得安穩去。但恁麼做去。時
0757b10: 節到來。自有箇倒斷。
0757b11: 近時有等邪師。教學者不在工夫上。又云古人未
0757b12: 做工夫。此語最毒。迷後生。入地獄如箭射。
0757b13: 大義禪師坐禪銘云。切莫信道不須參。古聖孜孜為
0757b14: 指南。雖然舊閣閑田地。一度嬴來得也未。若不須參
0757b15: 究。便云得理。此是天生彌勒。自然釋迦。此輩名為可
0757b16: 憐憫者。自己已不曾參究。或見古人一問一答便領
0757b17: 悟去。遂將識情解將去。便誑妄於人。或得一場熱病。
0757b18: 苦連天。生平解的用不著。或到臨命終時。如螃
0757b19: 入湯鍋。手忙亂。悔之何及。
0757b20: 黃蘗禪師云。塵勞脫事非常。緊把繩蠅頭做一場。不
0757b21: 是一翻寒徹骨。爭得梅花醭鼻香。此語最親切。若將
0757b22: 此偈時時警策。工夫自然做得上。如百里程途。行一
0757b23: 步則少一步。不行。祗住在這裡。縱說得鄉里事業了
0757b24: 了明明。終不到家。當得甚麼邊事。
0757c01: 做工夫。要緊是箇切字。切字最有力。不切則懈怠。
0757c02: 為懈怠生。則放逸縱意靡所不至。若用心真切。放逸
0757c03: 懈怠何由得生。當知切之一字。不愁不到古人田地。
0757c04: 不愁生死心不破。捨此切字。別求佛法。皆是痴狂外
0757c05: 邊走。豈可以做工夫同日而語也。
0757c06: 切之一字。豈但離過。當下超善．惡．無記三性。一句話
0757c07: 頭。用心甚切則不思善。用心甚切則不思惡。用心甚
0757c08: 切則不落無記。話頭切無掉舉。話頭切無昏沉。話頭
0757c09: 現前則不落無記。
0757c10: 切之一字。是親切句。用心親切。則無間隙。故魔不
0757c11: 能入。用心親切。不生計度有無等。則不落外道。
0757c12: 做工夫人。行不知行。坐不知坐。謂話頭現前。疑情不
0757c13: 破。尚不知有身心。何況行坐耶。
0757c14: 做工夫。最怕思惟做詩做偈做文賦等。詩偈成則名
0757c15: 詩僧。文賦工則稱文字僧。與參禪沒交涉。凡遇著逆
0757c16: 順境緣。動人念處。便當覺破。提起話頭。不隨境緣轉
0757c17: 始得。或云不打緊。這三箇字最是人。學者不可不
0757c18: 審。
0757c19: 做工夫人。多怕落空。話頭現前。那得空去。只此怕落
0757c20: 空的。便空不去。何況話頭現前耶。
0757c21: 做工夫。疑情不破。如臨深淵。如履薄。毫失念。則
0757c22: 喪身失命。為疑情不破。則大理不明。一口氣不來。又
0757c23: 是一生被中陰牽引。未免隨業識去。改頭換面。不覺
0757c24: 不知。由此則疑上更添箇疑。提起話頭。不明決定要
0758a01: 明。不破決定要破。譬如捉賊。須是見贓始得。
0758a02: 做工夫。不得將心待悟。如人行路。住在路上待到家。
0758a03: 終不到家。只須行到家。若將心待悟。終不悟。只須逼
0758a04: 拶令悟。若大悟時。如蓮花忽開。如大夢忽覺。良以夢
0758a05: 不待覺。睡熟時自覺。華不得開。時節到自開。悟不待
0758a06: 悟。因緣會合時自悟。余云因緣會合時。貴在話頭真
0758a07: 切。逼拶令悟。非待悟耶。又悟時如披雲見天而廓落
0758a08: 無依。天旋地轉又是一境界。
0758a09: 做工夫。要緊要正。要綿密。要融豁。何謂緊。人命在呼
0758a10: 吸。大事未明。一口氣不來。前路茫茫。未知何往。不得
0758a11: 不緊。古德云。如麻繩著水。一步緊一步。何謂正。學人
0758a12: 須具擇法眼。三千七百祖師大有樣子。若毫釐有差。
0758a13: 則入邪徑。經云。唯此一事實。餘二則非真。何謂綿密。
0758a14: 眉毛與空廝結。針劄不入。水洒不濕。不容有毫
0758a15: 間隙。若有毫間隙。則魔境乘隙而入。古德云。一時
0758a16: 不在。如同死人。何謂融豁。世界一丈。則古鏡一
0758a17: 丈。古鏡一丈。則火爐一丈。決不拘執住在一處。
0758a18: 捉定死蛇頭。亦不繫墜在兩頭。漭漭蕩蕩。古德云。圓
0758a19: 同太。無欠無餘。真到融豁處。則內不見有身心。外
0758a20: 不見有世界。始得箇入頭。
0758a21: 緊而不正則枉用工。正而不緊則不能入。既入。須要
0758a22: 綿密始得相應。既相應。須要融豁方為化境。
0758a23: 做工夫。著不得一絲毫別念。行住坐臥。單單只提起
0758a24: 本參話頭。發起疑情。憤然要討箇下落。若有絲毫別
0758b01: 念。古所謂雜毒入心。豈但傷身命。此傷乎慧命。學者
0758b02: 不可不謹。
0758b03: 余云別念。非但世間法。除究心之外。佛法中一切好
0758b04: 事悉名別念。又豈但佛法中事。於心體上取之捨之。
0758b05: 執之化之。悉別念矣。
0758b06: 做工夫人。多云做不上。即此做不上便做去。如人不
0758b07: 識路。便好尋路。不可云尋不著路便休耶。如尋著路
0758b08: 的。貴在行。直至到家乃可爾。不得站在路上不行。終
0758b09: 無到家日子。
0758b10: 做工夫。做到無可用心處．萬仞懸崖處．水窮山盡處．
0758b11: 羅紋結角處。如老鼠入牛角。自有倒斷也。
0758b12: 做工夫。最怕的一箇伶俐心。伶俐心為之藥忌。犯著
0758b13: 些毫。雖真藥現前。不能救耳。若真是個參禪漢。眼如
0758b14: 盲。耳如聾。心念纔起時。如撞著銀山鐵壁相似。如此
0758b15: 則工夫始得相應耳。
0758b16: 工夫做得真切。將身心與器界煉得如鐵橛子相似。
0758b17: 只待渠得斷。卒得折。更要撮得聚始得。
0758b18: 做工夫。不怕錯。只怕不知非。縱然行在錯處。若肯一
0758b19: 念知非。便是成佛作祖底基本。出生死底要路。破魔
0758b20: 網底利器也。釋迦大師於外道法一一證過。祇是不
0758b21: 坐在窠臼裏。將知非便捨四箇字。從凡夫只到大聖
0758b22: 地位。此意豈但出世法。在世法中有失念處。只消箇
0758b23: 知非便捨。便做得一箇淨白底好人。
0758b24: 若抱定錯處為是。不肯知非。縱是活佛現前。救他不
0758c01: 得。
0758c02: 做工夫。不可避喧向寂。瞑目合眼。坐在鬼窟裏作活
0758c03: 計。古所謂黑山下坐。死水浸。濟得甚麼邊事。只須在
0758c04: 境緣上做得去。始是得力處。一句話頭頓在眉睫上。
0758c05: 行裏坐裏。著衣喫飯裏。迎賓待客裏。祇要明這一句
0758c06: 話頭落處。一朝洗面時。摸著鼻孔。原來太近。便得箇
0758c07: 省力。
0758c08: 做工夫。怕認識神為佛事。或揚眉瞬目。搖頭轉腦。
0758c09: 將謂有多少奇特。若把識神當事。做外道奴也不得。
0758c10: 做工夫。正要心行處滅。切不可將心湊泊。思惟問答
0758c11: 機緣等。洞山云。體妙失宗。機昧終始。便不堪共語也。
0758c12: 若大理徹時。一一三昧從自心中流出。思惟造作。何
0758c13: 啻霄壤也。
0758c14: 工夫不怕做不上。做不上要做上。便是工夫。古德云。
0758c15: 無門解脫之門。無意道人之意。貴在體悉箇入處。若
0758c16: 做不上。便打退。縱百劫千生。其柰爾何。
0758c17: 疑情發得起。放不下。便是上路。將生死二字貼在額
0758c18: 頭上。如猛虎趕來。若不直走到家。必喪身失命。猶可
0758c19: 住耶。
0758c20: 做工夫。祇在一則公案上用心。不可一切公案上作
0758c21: 解會。縱能解得。終是解。非悟耶。法華經云。是法非思
0758c22: 量分別之所能到。圓覺云。以思惟心測度如來圓覺
0758c23: 境界。如將螢火熱須彌山。終不能得。洞山云。擬將心
0758c24: 意學玄宗。大似西行向東。大凡穿鑿公案者。須皮
0759a01: 下有血。識慚愧始得。
0759a03: 念。決不可向經書上引證。牽動識情。識情一動。則妄
0759a04: 念紛馳。欲得言語道斷。心行處滅。安可得乎。
0759a05: 道不可須臾離。可離非道也。工夫不可須臾間斷。可
0759a06: 間斷非工夫也。真正參究人。如火燒眉毛上。又如救
0759a07: 頭然。何暇為他事動念耶。古德云。如一人與萬人敵。
0759a08: 覿面那容眨眼。看此語做工夫最要。不可不知。
0759a09: 做工夫。自己已打未徹。祇可辦自己已事。不可教人。如人
0759a10: 未到京城。便為他人說京城中事。非但瞞人。亦自瞞
0759a11: 耳。
0759a12: 做工夫。曉夕不敢自怠。如慈明大師夜欲將睡。用引
0759a13: 錐刺剌之。又云。古人為道。不食不。余又何人耶。
0759a14: 古人一石圈。道理不明。步不出圈內。今人縱
0759a15: 意肆情。遊蕩不。謂之活潑。大可笑耳。
0759a16: 工夫或得輕安。或有省發。不可便為悟也。博山當時
0759a17: 看船子和尚沒跡句。一日因閱傳燈。見趙州囑僧
0759a18: 云。三千里外逢人始得。不覺打失布袋。如放下千斤
0759a19: 子。自謂大悟。逮見寶方。如方木逗圓孔。始具慚愧。
0759a20: 若悟後不見大善知識。縱得安逸。終是未了。
0759a21: 寶方勉余偈云。空拶空兮功莫大。有追有也德猶微。
0759a22: 謗他迦葉安生理。得便宜處失便宜。此是百尺竿頭
0759a23: 進步句。衲僧輩不可不審。余謂學者云。我得寶方
0759a24: 不肯兩箇字。受用不盡。
0759b01: 做工夫。不得作道理會。但硬硬參去。始發得起疑情。
0759b02: 若作道理會。祇是乾底。豈但打不徹自己已事。連
0759b03: 疑情亦發不起。如人云。器中盛底是何物。實不是彼
0759b04: 所指底物。彼以非為是。便不能發疑。又不但不起疑。
0759b05: 即以彼物為此物。以此物為彼物。如此謬解。若不開
0759b06: 器親見一回。則終其身而不可辨也。
0759b07: 做工夫。不可作無事會。但憤然要明此理。若作無事
0759b08: 會。一生祇是箇無事人。衣線下一件大事終是不了。
0759b09: 如人覓失物相似。若覓著始了。若覓不著。便置在無
0759b10: 事甲裏。無有覓意。縱然失物現前。亦當面錯過。無
0759b11: 物意耳。
0759b12: 做工夫。不可作擊石火電光會。若光影門頭瞥有瞥
0759b13: 無。濟得甚事。要得親履實踐。親見一回始得。若真真
0759b14: 得意。如青天白日之下見親生父母相似。世間之樂
0759b15: 事更無過者。
0759b16: 做工夫。不得向意根下卜度思惟。卜度。使工夫不得
0759b17: 成片。不能發得起疑情。思惟卜度四箇字。障正信。障
0759b18: 正行。兼障道眼。學者於彼如生冤家相似。乃可耳。
0759b19: 做工夫。不得向舉起處承當。若承當。正所謂瞞頇儱
0759b20: 侗。與參究便不相應。只須發起疑情。打教徹。無承當
0759b21: 處。亦無承當者。如空中樓閣。七通八達。不然。認賊為
0759b22: 子。認奴作郎。古德云。莫將驢鞍橋喚作阿爺下頷。斯
0759b23: 之謂也。
0759b24: 做工夫。不得求人說破。若說破。終是別人底。與自己已
0759c01: 沒相干。如人問路到長安。但可指路。不可更問長安
0759c02: 事。彼一一說明長安事。終是波見底。非問路者親見
0759c03: 耶。若不力行。便求人說破。亦復如是。
0759c04: 做工夫。不祇是念公案。念來念去。有甚麼交涉。念到
0759c05: 彌勒下生時亦沒交涉。何不念阿彌陀佛。更有利益。
0759c06: 不但教不必念。不妨一一舉起話頭。如看無字。便就
0759c07: 無上起疑情。如看樹子。便就樹子起疑情。如看
0759c08: 一歸何處。便就一歸何處起疑情。疑情發得起。盡十
0759c09: 方世界是一個疑團。不知有父母底身心。通身是箇
0759c10: 疑團。不知有十方世界。非內非外。滾成一團。只待彼
0759c11: 如桶自。再見善知識。不待開口。則大事了畢。始
0759c12: 撫掌大笑。回觀念公案。大似鸚鵡學語。亦何預哉。
0759c13: 做工夫。不可須臾失正念。若失了參究一念。必流入
0759c14: 異端。忘忘不返。如人淨坐。只喜澄澄湛湛。純清絕點
0759c15: 為佛事。此喚作失正念。墮在澄湛中。或認定一個能
0759c16: 講能譚。能動能靜為佛事。此喚作失正念。認識神或
0759c17: 將妄心遏捺。令妄心不起為佛事。此喚作失正念。將
0759c18: 妄心捺妄心。如石壓草。又如剝芭蕉葉。剝一重又一
0759c19: 重。終無了底日子。或觀想身心如空。不起念。如墻
0759c20: 壁。此喚作失正念。玄沙云。便擬凝心斂歛念。攝事歸空。
0759c21: 即是落空亡外道。魂不散底死人。總而言之。皆失正
0759c22: 念故。
0759c23: 做工夫。疑情發得起。更要撲得破。若撲不破時。當確
0759c24: 實正念。發大勇猛。切中更加箇切字始得。徑山云。大
0760a01: 丈夫漢。決欲究竟此一段大事因緣。一等打破面皮。
0760a02: 性燥起脊梁骨。莫順人情。把自平昔所疑處貼在
0760a03: 額頭上。常時一似欠人萬百貫錢。被人追索。無物可
0760a04: 償。生怕被人辱。無急得急。無忙得忙。無大得大底
0760a05: 一件事。方有趣向分。
0760a06: 評古德垂示警語
0760a07: 趙州云。三十年不雜用心。除著衣喫飯是雜用心。
0760a08: 評。非不用心。不雜用心耳。所謂置之一處。無事不辦。
0760a09: 趙州云。汝但究理坐看。三二十年若不會。截取老僧
0760a10: 頭去。評。趙州著甚死急。然雖如是。歲月長。討箇三
0760a11: 二十年不異心者也難得。
0760a12: 趙州云。老僧十八歲便解破家蕩產。又云。我當時被
0760a13: 十二時辰使。如今使得十二時。評。在家產上作活
0760a14: 計。被十二時辰使。破得家產者。便使得十二時。忽有
0760a15: 僧問。如何是家產。博山答云。卸皮囊即向汝道。
0760a16: 趙州云。你若一生不離叢林。不語五年十年。無人喚
0760a17: 你作啞漢。已巳後佛也不柰你何。評。不語即是不雜
0760a18: 用心。若不向衣線下究理。則太遠在。
0760a19: 天台韶國師云。假饒答話揀辨如懸河。祇成得箇顛
0760a20: 倒知見。若祗貴答話揀辨。有甚麼難。但恐無益於人。
0760a21: 翻成賺。評。今時人學得一肚皮。尋常問來答去。
0760a22: 將佛法為戲具。非但無益。多成罪過。而今恣閑言閑
0760a23: 語以當宗乘。看古人說話。面皮厚多少。
0760a24: 國師云。諸上座從前所學揀辨．問答．記持。說道理極
0760b01: 多。為甚麼疑心不息。聞古人方便。特地不會。祇為多
0760b02: 少實。評。揀辨．記持皆屬緣慮。生死根不斷。如何
0760b03: 會得古人意。所以云。微言滯於心首。返為緣慮之場。
0760b04: 實際居於目前。翻為名相之境。
0760b05: 國師云。上座不知從跟下一時破。看是甚麼道
0760b06: 理。有多少法門與上座作疑求解。始知從前所學底
0760b07: 事。祇是生死根源。陰界裏活計。所以古人道。見聞不
0760b08: 脫。如水裏月。評。見聞緣慮。誰人不有。要有大轉變
0760b09: 始得。若不與工夫相應。從水晶宮裡穿下過來。終沒
0760b10: 交涉。古德云。知解入心。如油入麵。永無出期。不可不
0760b11: 謹。
0760b12: 紹巖禪師云。諸仁者。今日國主致請。祇圖諸仁者明
0760b13: 心。此外別無道理。諸仁者還明心也未。莫不是語言
0760b14: 譚笑時。凝然杜默時。參尋知識時。道伴商略時。觀山
0760b15: 翫水時。耳目絕對時。是汝心否。如上所解。盡為魔魅
0760b16: 所著。豈曰明心。評。語不是。默不是。見聞不是。離見
0760b17: 聞亦不是。作麼生會。即今禪者莫亂統好。
0760b18: 巖云。更有一類人。離身中妄想外。別認十方世界。
0760b19: 含日月。包太。謂是本來真心。斯亦外道所計。非明
0760b20: 心也。評。此喚作偏空外道。又安得身心一如。身外
0760b21: 無餘耶。即今禪和子不曾遇人。自作主宰。多落斯見。
0760b22: 又諸仁者要會麼。心無是者。亦無不是者。汝擬執認。
0760b23: 其可得乎。評。前二種是病。過在執認二字上。此段
0760b24: 是藥。但無是非執認。病即愈矣。
0760c01: 瑞鹿禪師云。大凡參學。未必學問話是參學。未必學
0760c02: 揀話是參學。未必學代語是參學。未必學別語是參
0760c03: 學。未必學捻破經論中奇特言語是參學。未必捻破
0760c04: 祖師奇特言語是參學。若於如是等參學。任你七通
0760c05: 八達。於佛法中倘無見處。喚作乾慧之徒。豈不聞。
0760c06: 明不敵生死。乾慧豈免苦輪。評。今時人類皆如是。
0760c07: 正所謂拋真金拾瓦礫。不肯真實參究。恣口頭三
0760c08: 昧。如香巖問一答十。問十答百。豈不是通達。於佛法
0760c09: 中。無有見處。父母未生前一句子便不柰何。今時學
0760c10: 語之流。且道濟得甚麼邊事。
0760c11: 瑞鹿禪師云。若也參學。應須真實參學始得。行時。行
0760c12: 時參取。立時。立時參取。坐時。坐時參取。眠時。眠時參
0760c13: 取。語時。語時參取。默時。默時參取。一切作務時。一切
0760c14: 作務時參取。既向如是等時參。且道參箇甚麼人。參
0760c15: 箇甚麼語。到這裏。須自有箇明白處始得。若不如是。
0760c16: 喚作造次之流。則無究竟之旨。評。要切究此參底
0760c17: 語是甚麼語。參底人是甚麼人。若不究此語。不識此
0760c18: 參底人。是謂空過。非參學也。
0760c19: 芭蕉云。如人行次。忽遇前面萬丈深坑。背後野火來
0760c20: 逼。兩畔是荊棘林。若也向前。則墮在坑。若也退後。
0760c21: 則野火燒身。轉側。則被荊棘林礙。當與恁麼時。作麼
0760c22: 生免得。若也免得。有出身之路。若免不得。墮身死漢。
0760c23: 評。直須不顧危亡。始得箇徹頭。稍生疑議。則喪身
0760c24: 失命。芭蕉此語。最為工夫緊要。學者多求知解。墮在
0761a01: 玄奧窠臼裏。不向這裏留意。是謂空過一生。
0761a02: 
0761a03: 博山和尚參禪警語卷之上
