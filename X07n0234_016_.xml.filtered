0726c01: 
0726c02: 
0726c03: 
0726c04: 大方廣佛華嚴經疏卷第十六入第八經下半
0726c05: 清涼山沙門　澄觀　述
0726c06: 晉水沙門　淨源　錄疏注經
0726c07: △三地面香海者。上之大海既是藏識。今明心華
0726c08: 之內攝諸種子。一一種子不離藏海。故有多香海。
0726c09: 然一一具於性德。故皆有莊嚴。長行分二。初總舉
0726c10: 數。
0726c11: 爾時普賢菩薩復告大眾言至佛剎微塵數香水海。
0726c12: 準下剎種及梵本中。皆有十不可說。今闕十字。或
0726c13: 是譯人之漏。或是傳寫之失。下標種處亦然。△二
0726c14: 別顯莊嚴。準後總結。應云一一香海各有若干莊
0726c15: 嚴。今文略無。若桉文取義。一切之言。即一切海。總
0726c16: 以妙寶而為其底等。文有二十句。前十明海體狀。
0726c17: 一底。二岸。三網。四水。五華。六垽。七聲。八光。九人衛
0726c18: 現通。十結廣無盡。
0726c20: 階陛莊嚴具眾寶至悉是如來自在力。
0726c21: 初一頌階陛及欄楯。次一頌樹林。三頌華敷。四頌
0726c22: 幢相。五頌城殊。六頌牆閣。繚者纏也。七頌結嚴屬
0726c23: 佛。一昔因。二現力。△四海間香河。即隨一一心。同
0726c24: 時相應。功德流注也。長行亦三。初舉數。
0727a01: 爾時普賢菩薩復告大眾言至香水河右旋圍繞。
0727a02: △二辨嚴具。
0727a03: 一切皆以金剛為岸。
0727a04: 岸體諸河並無差別。故云一切皆以。
0727a05: 淨光摩尼以為嚴飾。
0727a06: 以珠嚴岸。
0727a07: 常現諸佛寶色光雲。
0727a08: 現佛光色。
0727a09: 及諸眾生所有言音。
0727a10: 出異類音。
0727a11: 其河所有漩澓之處至種種形相皆從中出。
0727a12: 漩澓出影。
0727a13: 摩尼為網眾寶鈴鐸。
0727a14: 網鐸垂覆。
0727a15: 諸世界海所有莊嚴悉於中現。
0727a16: 總顯多嚴。
0727a17: 摩尼寶雲以覆其上至及一切佛神通之事。
0727a18: 寶雲覆上。現聖依正。
0727a19: 復出妙音稱揚三世佛菩薩名。
0727a20: 澓出妙音。
0727a21: 其香水中常出一切寶燄光雲相續不絕。
0727a22: 水湧光雲。長劫無盡。△三結廣數。
0727a23: 若廣說者一一河各有世界海微塵數莊嚴。
0727a24: 既繞小海及與小河。尚有剎海塵數之嚴。彌顯標
0727b01: 結。非唯約事。皆是一多無礙耳。△二偈頌。
0727b02: 爾時普賢菩薩欲重宣其義至觀察十方而說頌言。
0727b03: 清淨香流滿大河至炳然顯現諸佛影。
0727b04: 初半偈頌岸體金剛。次一偈半頌摩尼嚴岸。三一
0727b05: 頌光雲言音。次三皆頌漩澓出影。七頌網鐔垂覆。
0727b06: 及總現諸嚴。前現事嚴。此說道行。八頌現佛依正。
0727b07: 九頌澓出妙音。十頌水出光雲。△五河間華林。長
0727b08: 行有三。初總標。
0727b09: 爾時普賢菩薩復告大眾言至悉以妙寶種種莊嚴。
0727b10: △二別顯。
0727b11: 一一各有四天下微塵數至眾寶樹林次第行列。
0727b12: 別顯二事。謂華及樹。水陸各一。實有多事。然此一
0727b13: 段。文勢少異。不列十事。以顯無盡。而但舉二。展轉
0727b14: 明多。初一白蓮。後一寶樹。
0727b15: 一一樹中恒出一切至摩尼寶王充其地。
0727b17: 華香盈滿。四出音演法。五雨寶地。五中有總有
0727b18: 別。上總下別。別有八事。通三世間。
0727b19: 所謂蓮口輪摩尼寶王至普垂布光網雲摩尼寶王。
0727b20: 上六現器。
0727b21: 現一切諸佛神變摩尼寶王。
0727b22: 此一現正覺。
0727b23: 現一切眾生業報海摩尼寶王。
0727b24: 此一現眾生世間。如葉林等。現惡業報。天意樹
0727c01: 等。即善業報。男女林中。朝生暮落。皆業報海。
0727c02: 如是等有世界海微塵數。
0727c03: 且結樹之雨寶。已巳有剎海塵數。例上出雲等四。一
0727c04: 一皆然。一樹之中。已巳有多種剎海之嚴。次例芬陀
0727c05: 利華亦同於樹。其華與樹。各有四天下塵。一一皆
0727c06: 爾。如華樹等類。復應有剎海塵數之物。故為無盡
0727c07: 之嚴也。△三總結。
0727c08: 其香水河兩間之地一一悉具如是莊嚴。
0727c09: △二應頌不次。文分為三。初寶樹。
0727c10: 爾時普賢菩薩欲重宣其義至觀察十方而說頌言。
0727c11: 其地平坦極清淨至悉以十力廣開演。
0727c12: △二白蓮華。
0727c13: 摩尼妙寶芬陀利至悉現光明無盡歇。
0727c14: △三有三偈。頌結嚴所因。
0727c15: 三世所有諸莊嚴至隨其意樂悉清淨。
0727c16: 謂由佛力。體用無礙。現而常如。然此三偈有多意
0727c17: 趣。初一偈器世間。次一智正覺。後一眾生。欲明一
0727c18: 一事中。皆現三世間嚴。影略其文耳。又初明一果
0727c19: 能現。次例一切莊嚴。後明塵塵皆爾。從略至廣。從
0727c20: 麤至細。又初明佛力。次彰願力。後隨樂力。又初果
0727c21: 後因。願通因果。又初自後他。願通自他。又初明即
0727c22: 性無性。體本不生。次明即相無相。現無來去。後明
0727c23: 不壞於相。各見不同。方顯華藏之嚴。皆言亡慮絕。
0727c24: 非可情求也。△六辨總結莊嚴。上來諸段雖說莊
0728a01: 嚴。猶未能盡。今總顯一一之境。若說不說。皆具剎
0728a02: 海塵數功德莊嚴。是以文云一切境界。長行文二。
0728a03: 初標莊嚴難測。
0728a04: 爾時普賢菩薩至世界海莊嚴不可思議。
0728a05: △二徵釋所由。
0728a06: 何以故諸佛子至清淨功德之所莊嚴。
0728a07: 清淨功德文含二義。一謂眾多果嚴。即是清淨功
0728a08: 德。二謂一一果嚴。從多清淨功德因生。以因望果。
0728a09: 應成四句。謂多因一果。一因多果等。故隨一事。即
0728a10: 曰難思。是以頌云。但由如來昔所行。神通願力而
0728a11: 出生。斯即因也。若語果嚴。略有五相。一者令多。周
0728a12: 給一切。二者令常。永無乏絕。三者令妙。悅可眾心。
0728a13: 四者稱性。無生無相。五者自在。鎔融無礙。偈文具
0728a14: 之。總斯五義。故曰難思。況因果相即。△二偈文有
0728a15: 十。大分為二。初果嚴用勝三。初別明嚴用。
0728a16: 爾時普賢菩薩欲重宣其義至觀察十方而說頌言。
0728a17: 此剎海中一切處至一切剎海咸周。
0728a18: △二結現緣。
0728a19: 所有化佛皆如幻至一切剎中如是現。
0728a20: △三結多類。
0728a21: 如來自在神通事至一切皆於寶中見。
0728a22: △二對因果。
0728a23: 十方所有諸變化至神通願力而出生。
0728a24: 由行願神通為因。故獲變化如鏡像果。
0728b01: 若有能修普賢行至普現其身淨眾剎。
0728b02: 以普賢勝智為因。故得一塵淨眾剎果。
0728b03: 不可思議億大劫至一剎那中悉能現。
0728b04: 由長時近友為因。故得剎那頓現之果。
0728b05: 諸佛國土如空至本願力故住其中。
0728b06: 彰淨因之意。使倣而行之。前半智境。嚴即無嚴。謂
0728b07: 自受用土。周無等。法性之土。體性無生。二皆無
0728b08: 相。後半悲應。無嚴之嚴。嚴法界。無住之住。常住
0728b09: 剎中。△三所持剎網。釋品目世界之言。又前明本
0728b10: 剎。今辨末界。故兼染淨。文三。初告眾許說。
0728b11: 爾時普賢菩薩復告至有何等世界住我今當說。
0728b12: △二雙標二章。
0728b13: 諸佛子此不可說至不可說佛剎微塵數世界。
0728b14: 標二章者。謂種及剎。然剎種依剎海。諸剎依剎種。
0728b15: 則寬可知。名從何得。欲明世界無邊方便顯多。
0728b16: 故立此名。謂積多世界。共在一處。攝諸流類。故名
0728b17: 為種。如是種類。復有眾多。深廣無邊。故名為海。如
0728b18: 積多魚。以成一種。魚龍龜。山泉島嶼。乃有多種。
0728b19: 並悉攝在一大海中。而言世界無邊者。海外有海。
0728b20: 海海無窮也。若爾種無別體。攬界以成。何以下文
0728b21: 說有形體。雖依種類以立種名。何妨此種別有其
0728b22: 體。如多孔。共成一窠。豈妨此窠別有其體。上舉
0728b23: 魚龍。蓋分喻耳。即依後義。亦得名為種性。依於此
0728b24: 種。能生世界。如依一禾有多穀粒。舊經云性。多取
0728c01: 此義。恐濫體性。故改為種。言有不可說者。若準下
0728c02: 文。香海及種。皆有十不可說。梵本亦有。今脫十字。
0728c03: 多是傳寫之漏耳。△三廣釋二章二。初通明剎種
0728c04: 不同。釋剎種章二。初長行二。初列十門。
0728c05: 諸佛子彼諸世界種於世界海中。
0728c06: 然此十門剎種之異。並悉不離所依華藏。故云於
0728c07: 世界海中。所列十事。與成就品。都望全異。彼通諸
0728c08: 海。此明一海之中所有剎種。若別別相望。互有互
0728c09: 無。起具因緣。清淨佛出。劫住轉變。彼有此無。方所
0728c10: 分齊。行列趣入。力持等五。彼無此有。依住形體。莊
0728c11: 嚴無別。彼此名同。前後互出。都有十五。皆顯十者。
0728c12: 俱表無盡。而或異者。彰義多端。復有同者。恐濫全
0728c13: 別。何以起具。前有此無。前段總明。成立因果。此中
0728c14: 正辨。何等世界。所依住故。餘可思準。然與前同。已巳
0728c15: 如前釋。不同吾事。今當說之。
0728c16: 各各依住各各形狀各各體性。
0728c17: 上三同前。
0728c18: 各各方所。
0728c19: 若圓滿方所。周法界。無處不有。不即三界。不離
0728c20: 三界。若隨宜方所。隨十方中。向背名別。
0728c21: 各各趣入。
0728c22: 依門趣入。約法門者。謂三解脫。又互相現入。而無
0728c23: 來去等。
0728c24: 各各莊嚴。
0729a01: 同前。
0729a02: 各各分齊。
0729a03: 約事隨宜。廣異故。約佛分齊。則十方無際。
0729a04: 各各行列。
0729a05: 即是道路。約事可知。約法。謂大念慧行。以為游路。
0729a06: 各各無差別。
0729a07: 同前。
0729a08: 各各力加持。
0729a09: 即食能令住。約法。廣大法味喜樂所持。又此互出。
0729a10: 顯佛淨土十八圓滿十五攝故。言十八者。顯色形
0729a11: 色。分量方所。因果及主。輔翼眷屬。任持事業。攝益
0729a12: 無畏。住處游路。乘門依持。云何攝耶。此具因緣。即
0729a13: 因圓滿。依住即是依持。形狀即當形色。體攝二種。
0729a14: 一攝顯色。七寶光明。為體性故。二攝果滿。隨類之
0729a15: 果。可知。約佛大圓鏡智相應淨識之所變故。故上
0729a16: 偈云。或一念心普示現為體。莊嚴攝三。謂一攝住
0729a17: 處。如來莊嚴為住處。二攝輔翼。菩薩嚴故。三攝眷
0729a18: 屬。有餘眾故。清淨攝三。一攝事業。謂作有情之義
0729a19: 利故。二攝攝益。謂現證解脫。滅彼煩惱及災橫故。
0729a20: 三攝無畏。謂內無災橫外無怖畏故。此中依住攝
0729a21: 二圓滿。一攝主。二攝乘。或說一乘等故。方所分齊。
0729a22: 二名全同。行列即路。趣入即門。力持謂任持。劫住
0729a23: 轉變。十八中無。義同於果。及事業攝。亦可成二十
0729a24: 圓滿。於理無違。謂劫住窮未來故轉變。即如來神
0729b01: 通變化。世界海普清淨轉變。即圓滿義。其無差別。
0729b02: 彼文雖無。即由此故。方顯圓滿。餘皆隨宜。故云各
0729b03: 各。無差既同。云何各各。所無差事。有多種故。若將
0729b04: 此十。對成就品十。亦得相攝。恐厭繁文。又上諸文
0729b05: 一一段中。具多圓滿。一一融攝。故異餘宗。△二隨
0729b06: 門廣釋。但釋其三。謂依住形狀體性。餘七雖略。義
0729b07: 已巳上說。今初分二。初列。
0729b09: △二結。
0729b10: 如是等若廣說者有世界海微塵數。
0729b11: △二形狀二。初列二十種。
0729b12: 諸佛子彼一切世界種至或作諸莊嚴具形。
0729b13: 迴轉形者。褻往來之形也。壇墠形者。築土為壇。
0729b14: 除地為墠。佉勒迦者梵音。此云竹。△後結塵數
0729b15: 不同。
0729b16: 如是等若廣說者有世界海微塵數。
0729b17: △三體性二。初列。
0729b18: 諸佛子彼一切世界種至清淨音聲為體。
0729b19: 亦二十種。前十色相。後十是聲。會釋如前。△二結。
0729b20: 如是等若廣說者有世界海微塵數。
0729b21: △二應頌有十。分為六段。初一頌一住。
0729b22: 爾時普賢菩薩欲重宣其義至觀察十方而說頌言。
0729b23: 剎種堅固妙莊嚴至或有住於香海等。
0729b24: △二有一頌。頌形狀及布列安住。
0729c01: 須彌城樹壇墠形至各各布列而安住。
0729c02: △三頌體性。
0729c03: 或有體是淨光明至佛功德音亦如是。
0729c04: △四頌三事。
0729c05: 剎種一一差別門至無等無量悉周。
0729c06: 謂初二句頌所入門。次句方所等四句莊嚴。餘二
0729c07: 偈中廣大剎之本相。即是分齊廣。此彼相入。亦
0729c08: 頌趣入。初偈以多入一。後偈一多互入。皆入而無
0729c09: 入。入則壞緣起。不入壞性用。又要由不入。方能入
0729c10: 耳。又約體本空。故無來無入。約相不壞。故如本無
0729c11: 差。以性融相。故得互入。△五頌無差。
0729c12: 一切國土微塵中至一切眾生悉調伏。
0729c13: 謂塵容佛海等無差故。△六頌力加持。
0729c14: 佛身周一切剎至普化一切諸含識。
0729c15: 主伴皆是神力任持。普化之言。兼於法味。△二別
0729c16: 明種剎香海。雙釋二章者。謂香海依剎海。剎種依
0729c17: 香海。諸剎依剎種。長行分三。初總舉諸海所依。
0729c18: 爾時普賢菩薩復告大眾至如天帝網分布而住。
0729c19: 上來雖復但標剎種及剎二章。而依住中。皆云依
0729c20: 海。故列海數。此多香海。並在剎海地面。故云所依。
0729c21: 言如帝網者。大都分布。則似車輪。其有別者。謂帝
0729c22: 釋殿網貫天珠成。以一大珠當心。次以次大珠。貫
0729c23: 穿繞。如是展轉。更遞圍繞。經百千。若上下四
0729c24: 面。四角望之。皆行伍相當。今此香海雖在地面。分
0730a01: 布相似。又有涉入重重之義。故云如也。△二次第
0730a02: 別顯諸海種剎。文分為三。初辨中間一海。次辨右
0730a03: 旋十海。後明十海所管之海。然十海各管不可說
0730a04: 佛剎塵數之海。總顯則有十不可說佛剎塵數。次
0730a05: 第說者。但有一百一十一海。餘皆略指。今初中央
0730a06: 一海分二。光明香海出華。以持剎種三。初香海名。
0730a07: 諸佛子此最中央香水海至摩尼王幢為底。
0730a08: 以多華發光故。亦由菩薩行華而為因故。△二舉
0730a09: 華名。
0730a10: 出大蓮華名一切香摩尼王莊嚴。
0730a11: 謂以香摩尼。嚴此華故。又從摩尼底而出生故。約
0730a12: 法即萬行圓明之所成故。海能有華。故受華名。華
0730a13: 依於海。取海底稱。△三剎種名。
0730a14: 有世界種而住其上至以一切莊嚴具為體。
0730a15: 約事。寶光遠照故。約法。其世界種。正是所含種子。
0730a16: 一一皆有大智光明照法界義故。性德互嚴故。
0730a17: △二所持世界三。初總舉大數。
0730a18: 有不可說佛剎微塵數世界於中布列。
0730a19: △二別辨當中。有二十層廣大主剎。準標及結。皆
0730a20: 有不可說剎塵之數。今文但列十九佛剎塵數。為
0730a21: 二十層。其能繞剎。但有二百一十佛剎塵數。下當
0730a22: 會釋二十層。即分二十段。第一層有七事。
0730a23: 其最下方有世界至金剛莊嚴光耀輪為際。
0730a24: 辨際。謂世界所據之際。如金剛際。
0730b01: 依眾寶摩尼華而住。
0730b02: 依住。若準此名。大同剎種所依蓮華。而舊釋云。於
0730b03: 前無邊香海所出華上。更有此華。持此一界者。以
0730b04: 例上諸層。別有依住。故為此釋。何妨最下依於總
0730b05: 華。思之。
0730b06: 其狀猶如摩尼寶形。
0730b07: 狀形。謂摩尼狀有於八楞。似方不方。似圓不圓。故
0730b08: 異下八隅。
0730b09: 一切寶華莊嚴雲彌覆其上。
0730b10: 上覆。
0730b11: 佛剎微塵數世界周圍燒種種安住種種莊嚴。
0730b12: 眷屬。
0730b13: 佛號淨眼離垢燈。
0730b14: 本界佛名離二障垢。智眼清淨。照世如燈。然佛德
0730b15: 無邊。各隨一義。二層已巳去或有八事。謂加去此遠
0730b16: 近故。或有九事。加純淨言故。準此若無此言。即通
0730b17: 染淨。此上眷屬漸加剎數。中間諸事可以準知。△
0730b18: 第二層。
0730b19: 此上過佛剎微塵數世界至佛號師子光勝照。
0730b20: △第三層。
0730b21: 此上過佛剎微塵數世界至佛號淨光智勝幢。
0730b22: △第四層。
0730b23: 此上過佛剎微塵數世界至無量精進力善出現。
0730b24: △第五層。
0730c01: 此上過佛剎微塵數至其形普方而多有隅角。
0730c02: 言普方者。都望則方。而一面之中。亦有多角。隅即
0730c03: 是角。
0730c04: 梵音摩尼王雲以覆其上至佛號香光喜力海。
0730c05: △第六層。
0730c06: 此上過佛剎微塵數世界至佛號普光自在幢。
0730c07: △第七層。
0730c08: 此上過佛剎微塵數至歡喜海功德名稱自在光。
0730c09: △第八層。
0730c10: 此上過佛剎微塵數至佛號廣大名稱智海幢。
0730c11: △第九層。
0730c12: 此上過佛剎微塵數至清淨月光明相無能摧伏。
0730c13: △第十層。
0730c14: 此上過佛剎微塵數至佛號一切法海最勝王。
0730c15: △第十一層。
0730c16: 此上過佛剎微塵數世界至佛號無量功德法。
0730c17: △第十二層。
0730c18: 此上過佛剎微塵數世界至佛號超釋梵。
0730c19: △第十三層。
0730c20: 此上過佛剎微塵數世界至此世界名娑婆。
0730c21: 主剎即此娑婆。
0730c22: 以金剛莊嚴為際至莊嚴空雲而覆其上。
0730c23: 言形如空者。靜法云。大小乘經。並說空體無
0730c24: 形質。不可見相。今云有形者。迴文者誤。梵本云三
0731a01: 曼多周圓第皤博曩天宮伽伽那虛空阿楞迦羅莊嚴蓋覆
0731a02: 僧塞怛那。形狀迴文應以形狀置周圓之前。空安
0731a03: 天宮之上。然後合綴飾云。其形周圓。似空居天宮
0731a04: 莊嚴之具。而覆其上。靜法此正。深有理致。今依經
0731a05: 通之。亦有理在。謂空雖無形。隨俗說故。以俗典指
0731a06: 空為天。謂天為圓穹。其形如。是故書說天。勢圍
0731a07: 平野。亦如法華云。梵王為眾生之父。亦隨俗說耳。
0731a08: 十三佛剎微塵數世界至毗盧遮那如來世尊。
0731a09: △第十四層。
0731a10: 此上過佛剎微塵數世界至佛號法界勝音。
0731a11: △第十五層。
0731a12: 此上過佛剎微塵數世界至其狀猶如卍字之形。
0731a13: 形如卍字者。靜法云。室利瑳。本非是字。乃是德
0731a14: 者之相。正翻吉祥海雲。眾德深廣如海。益物如雲。
0731a15: 古來三藏誤譯洛剎曩。為惡剎。遂以相為字。故
0731a16: 為謬耳。然此相以為吉祥萬德之所集成。因目為
0731a17: 萬。意在語略義含。合云萬相耳。
0731a18: 摩尼樹香水海雲至佛號不可摧伏力普照幢。
0731a19: △第十六層。
0731a20: 此上過佛剎微塵數世界至佛號清淨日功德眼。
0731a21: △第十七層。
0731a22: 此上過佛剎微塵數世界至無礙智光明照十方。
0731a23: △第十八層。
0731a24: 此上過佛剎微塵數世界至佛號無量方便最勝幢。
0731b01: △第十九層。
0731b02: 此上過佛剎微塵數世界至佛號普照法界空光。
0731b03: △第二十層。
0731b04: 此上過佛剎微塵數世界至佛號福德相光明。
0731b05: △三類結所餘。此中非唯結數。兼總顯上文所依
0731b06: 住等。文分為四。初總結都數。
0731b07: 諸佛子此照十方至佛剎微塵數廣大世界。
0731b08: 即舉本剎種。結有若干。此所結剎定是主剎。以下
0731b09: 文指此不可說佛剎。更有兩重繞故。其直上中間
0731b10: 有十九佛剎。而結有不可說者。以旁論故。不爾。豈
0731b11: 一剎種最下。唯一主剎。故知如向所說主剎。橫豎
0731b12: 共論有不可說。故下結其所在。云及在香水河中。
0731b13: 思之。△二結形類三。初總列十門。
0731b14: 各各所依住各各形狀至各各力加持周圍繞。
0731b15: 既言周圍繞。明知傍去。△二廣說十門。
0731b16: 所謂十佛剎微塵數迴轉形至微塵數門闥形世界。
0731b17: 世界形狀。有十八句。望前剎種形中。闕須彌山形。
0731b18: 及嚴具形。餘皆全同。但此約剎為異耳。△三結歸
0731b19: 都數。
0731b20: 如是等有不可說佛剎微塵數。
0731b21: △三結眷屬。
0731b22: 此一一世界各有十佛剎至廣大世界周圍繞。
0731b23: 然有兩重主伴。此一一者。指上不可說塵數也。若
0731b24: 望前文。主剎直上。繞數漸增。今總相說。故云一一
0731c01: 各有十剎塵也。又是欲顯無盡義故。
0731c02: 此諸世界一一復有至微塵數世界而為眷屬。
0731c03: 如上之言。文含二義。一即總指前能繞所繞之數。
0731c04: 繞一世界。不欲繁文。故云如上。二者如上。亦用十
0731c05: 佛剎。為能繞也。依此則似譯人文繁理隱。何不言
0731c06: 一一復有十佛剎塵數耶。若依前義。則譯者之妙。
0731c07: △四彰所在。
0731c08: 如是所說一切世界至及圍繞此海香水河中。
0731c09: 即最□香海。□言及在香河。明知傍去。
0731c10: 入第九經。△二明右旋十海。即繞處□妙華光海。有其
0731c11: 十也。各有剎種十海。即為十段。初離垢燄藏海二。
0731c12: 初牒中海以定方。
0731c13: 爾時普賢菩薩復告大眾言至妙華光香水海東。
0731c14: 即是所繞。從東為首。△二明能繞之海二。初海華
0731c15: 剎種。
0731c16: 次有香水海名離垢藏至以菩薩行吼音為體。
0731c17: △二明種所持剎。有二十重。下九海例然。今第一
0731c18: 海二十重中。各有七事。一相去遠近。二剎名。三形
0731c19: 狀。四所依。五上覆。六眷屬。七佛號。或有說體。或說
0731c20: 清淨。即或八或九。其第一重無去遠近。但有最下
0731c21: 方言。然文並可知。有難即釋。第一重。
0731c22: 此中最下方有世界至佛號眉間光照。
0731c23: △第二重。
0731c24: 此上過佛剎微塵數世界有世界名德華藏。
0732a01: 剎名。
0732a02: 其形周圓依一切寶華至佛號一切無邊法海慧。
0732a03: △第三重。
0732a04: 此上過佛剎微塵數世界至佛號功德相光明普照。
0732a05: △第四重。
0732a06: 此上過佛剎微塵數世界至佛號善眷屬出興照。
0732a07: △第五重。
0732a08: 此上過佛剎微塵數世界至佛號法喜無盡慧。
0732a09: △第六重。
0732a10: 此上過佛剎微塵數世界至佛號清淨普光明。
0732a11: △第七重。
0732a12: 此上過佛剎微塵數世界至佛號功德華清淨眼。
0732a13: △第八重。
0732a14: 此上過佛剎微塵數世界至佛號慧力無能勝。
0732a15: △第九重。
0732a16: 此上過佛剎微塵數世界至廣大目如空中淨月。
0732a17: △第十重。
0732a18: 此上過佛剎微塵數世界至佛號金色須彌燈。
0732a19: △第十一重。
0732a20: 此上過佛剎微塵數世界至佛號照法界光明智。
0732a21: △第十二重。
0732a22: 此上過佛剎微塵數世界至佛號寶燈普照幢。
0732a23: △第十三重。
0732a24: 此上過佛剎微塵數世界至佛號蓮華照。
0732b01: △第十四重。
0732b02: 此上過佛剎微塵數世界至名寶藏莊嚴狀如四洲。
0732b03: 水中可居曰洲。準俱舍。東洲如半月。南洲如車。西
0732b04: 如滿月。北則畟方。四洲形異。而云如者。似此界也。
0732b05: 依寶瓔珞須彌住至佛號無盡福開敷華。
0732b06: △第十五重。
0732b07: 此上過佛剎微塵數世界至佛號甘露音。
0732b08: △第十六重。
0732b09: 此上過佛剎微塵數世界至佛號最勝法無等智。
0732b10: △第十七重。
0732b11: 此上過佛剎微塵數世界至佛號照空光明音。
0732b12: △第十八重。
0732b13: 此上過佛剎微塵數世界至佛號普現勝光明。
0732b14: △第十九重。
0732b15: 此上過佛剎微塵數世界至無邊功德稱普光明。
0732b16: △第二十重。
0732b17: 此上過佛剎微塵數世界至佛號普照空燈。
0732b18: 此中文無標結大數。準例合有。
0732b19: 
0732b20: 大方廣佛華嚴經疏卷第十六
