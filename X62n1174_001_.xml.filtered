0130a01: 
0130a02: 
0130a03: 
0130a05: 
0130a06: 勸發真信申勸又申勸
0130a07: 起三年長期示眾起精進七期示眾
0130a08: 料柬法門九品略辯
0130a09: 示夏子彝居士示丁耕野居士
0130a10: 柬顧兆禎居士答顧兆禎居士
0130a11: 名字說與金水若居士首楞嚴經勢至圓通章
0130a12: 旅三字說觀佛毫相法
0130a13: 
0130a14: 
0130a15: 
0130a16: 
0130a17: No. 1174
0130a18: 淨土警語
0130a19: 
0130a20: 菩薩苾　行　截流
0130a21: 勸發真信
0130a22: 念佛三昧。其來尚矣。自遠祖崛起廬山。肇興蓮社。六
0130a23: 時淨行。遂成千古芳規。雖日功高易進。乃末世行人
0130a24: 罕獲靈驗。良由信願不專。未能導其善行。以要歸淨
0130b01: 土故也。今既廣邀善侶。同修淨因。若非諦審發心。那
0130b02: 知出苦要道。凡我同人與斯法會者。須具真實信心。
0130b03: 苟無真信。雖念佛持齋放生修福。祇是世間善人報
0130b04: 生善處受樂。當受樂時即造業。既造業已巳必墮苦。正
0130b05: 眼觀之。較他一闡提旃陀羅輩。僅差一間耳。如是信
0130b06: 心豈為真實。所謂真信者。第一要信。得心佛眾生三
0130b07: 無差別。我是未成之佛。彌陀是已巳成之佛。覺性無二。
0130b08: 我雖昏迷倒惑。覺性未曾失。我雖積劫輪轉。覺性未
0130b09: 曾動。故曰莫輕未悟。一念回光。便同本得也。次要信
0130b10: 得我是理性佛名字佛。彌陀是究竟佛性。雖無二位
0130b11: 乃天淵。若不專念彼佛。求生彼國。必至隨業流轉。受
0130b12: 苦無量。所謂法身流轉五道。不名為佛。名為眾生矣。
0130b13: 次要信得。我雖障深業重。久居苦域。是彌陀心內之
0130b14: 眾生。彌陀雖萬德莊嚴。遠在十萬億剎之外。是我心
0130b15: 內之佛。既是心性無二。自然感應道交。我之苦切。必
0130b16: 能感。佛之慈悲必能應。如磁石吸鐵。無可疑者。所謂
0130b17: 佛念眾生如母憶子。子若憶母。如母憶時。母子歷生。
0130b18: 不相違遠。若眾生心憶佛念佛。現前當來必定見佛。
0130b19: 去佛不遠也。具如上真信者。雖一毫之善一塵之福。
0130b20: 皆可迴向西方。莊嚴淨土。何況持齋秉戒。放生布施。
0130b21: 讀誦大乘。供養三寶。種種善行。豈不足充淨土資糧。
0130b22: 唯其信處不真。遂乃淪於有漏。故今修行別無要術。
0130b23: 但於二六時中。加此三種真信。則一切行履。無煩改
0130b24: 轍矣。倘欲捨此度門。別商元妙工夫。則諸方宗匠如
0130c01: 林。剎竿相望。正可隨處問津。不須投足茲社。若果名
0130c02: 心永盡。素願攸同。時節因緣。幸常集會。依稀蓮漏。仿
0130c03: 佛籃輿。今古如斯。遺風未泯。庶他生為親近之津梁。
0130c04: 即此世為助發之資具。願交勉焉。
0130c05: 申勸
0130c06: 昔真歇和尚云。佛佛授手。祖祖相傳。惟此一事。更無
0130c07: 餘事。釋迦老子住世七十九年。說法三百餘會。獨於
0130c08: 淨土之教。諄諄讚說而不已巳。得非以是為超凡入聖
0130c09: 之捷徑乎。然此法門誠易誠難。夫執持名號。修眾福
0130c10: 善。至心迴向。即得往生。苟得往生。則橫截五道。頓超
0130c11: 三有。直階不退。不歷多祇。豈非簡易。倘若娑婆事業。
0130c12: 在在縈懷。一暴十寒。心不專篤。遇五欲時。如膠如漆。
0130c13: 遭逢逆境。結怨銜恨。而欲命終。彼佛接引。又必不可
0130c14: 得之數。豈非難事。由此觀之。淨土法門藥也。娑婆貪
0130c15: 愛忌也。眾生業病。教奉醫王。甫服其藥。復飽食其忌
0130c16: 可乎。及乎臨欲命終。重處偏墜。淨因微弱。難脫苦輪。
0130c17: 翻謂醫王誤人。佛法無驗。悲夫。若輩顛倒極矣。曷不
0130c18: 思匡廬法社十八高賢暨百二十三人俱留瑞應。具
0130c19: 載方。古今日月。古今山河。彼既丈夫。我豈不爾。當
0130c20: 知不爾者。祇是重處放捨不下故也。凡我同會。緇白
0130c21: 老壯。宜各痛念。娑婆險惡。早求出離。六道之匍匐。九
0130c22: 品之逍遙。利害天淵。大須猛省。必也生大欣厭。捨穢
0130c23: 取淨。信此取捨與不取捨。原非異轍。毋騖名。毋執
0130c24: 空見。毋受高帽。禪和口頭。三昧惑亂。毋求旦夕速效。
0131a01: 妄冀心外有佛來迎。動諸魔事。不論居家時入社時。
0131a02: 恒以念佛為正行。以勉修眾善為助行。更於貪瞋習
0131a03: 氣。刻意揩磨。使重處得輕。生處漸熟。淨念相繼。願行
0131a04: 相資。自然千穩百當也。其眾行之中。則放生一事為
0131a05: 最善。但應諦思。彼雖同性。猶屬異類。尚須救之。況我
0131a06: 同類之人。障深業重。有不久墮入惡趣者。有現在地
0131a07: 獄受苦者。彼地獄苦。劇於世間刀火。奚啻十百千倍。
0131a08: 何容於此。置之膜外。不圖拯救。然其拯救之法。亦惟
0131a09: 在今日。一心念佛。以速生安養。然後乘本願輪。運大
0131a10: 神力。興無緣慈。擴同體悲。分身散影。於十方剎土諸
0131a11: 惡趣中。尋聲救苦。如觀世音菩薩。誓空地獄。如地藏
0131a12: 王菩薩。拔一切眾生苦因苦果。與一切眾生世出世
0131a13: 樂。攝一切眾生。同覲彌陀慈父。到究竟安隱處。具如
0131a14: 是志願。方是丈夫漢。若不具如是志願。則屆期聚首。
0131a15: 悠悠從事。雖念佛放生。亦只是尋常社會。豈曰無福
0131a16: 非衲所望於諸上善友也。幸審擇之。
0131a17: 又申勸
0131a18: 淨土法門。雖諸佛諸祖共所讚揚。然當世士夫。一代
0131a19: 時教。曾未經目。苟非宿有靈根。焉得聞而深信。今為
0131a20: 略舉一二大經要論。以概其餘。使知法門殊勝。易生
0131a21: 信樂之心。祇如華嚴一經。教門廣大。為諸經中王。譬
0131a22: 如杲日當空。掩眾星之彩。須彌橫海。落峰之高。其
0131a23: 語世界也。不曰恒河沙數。而曰不可說不可說佛剎
0131a24: 極微塵數。普賢菩薩以智通力。一眼普觀無邊香水
0131b01: 海無邊剎土。如掌中果。從近至遠。隨其方面。一一指
0131b02: 陳名號相狀。極樂世界在毗盧遮那本剎中。剎有二
0131b03: 十層。上廣下狹。形如倒卓浮圖。娑婆與極樂。同在第
0131b04: 十三層。此層內有十三佛剎微塵數世界圍繞。極樂
0131b05: 世界。其一數耳。視本剎世界之多。猶如盡贍部洲百
0131b06: 歲所收之穀。總為一聚。其中一粟相似。何況更視本
0131b07: 剎外無邊剎種所有世界。尚可以言思計議哉。如是
0131b08: 廣大經文。於末後結束處。乃以十大願王。導歸極樂。
0131b09: 惟令生安養世界。惟願見阿彌陀佛。其專切勸發。反
0131b10: 復丁甯。具在行願品中。茲不繁錄。又佛滅後六百年。
0131b11: 西天第十二祖馬鳴大士。應佛懸記。重興正法。宗一
0131b12: 百洛叉大乘經典。造為一論。名曰起信。能令末世眾
0131b13: 生。發起大乘正信。譬如錯眾采釆而為錦。釀百華而成
0131b14: 蜜。其建言析理。窮微造極。既備陳一切法門種種三
0131b15: 昧。令修習正信已巳。復念一切法門種種三昧。皆難修
0131b16: 而易退。乃於末後。更示諸佛勝異方便曰。復次初學
0131b17: 菩薩。住此娑婆世界。或值寒熱風雨不時饑饉等苦。
0131b18: 或見不善可畏眾生。三毒所纏。習行惡法。菩薩在中。
0131b19: 心生怯弱。恐不能成就清淨信心。生疑欲退者。應發
0131b20: 誓願。一心專念佛及菩薩。以生決定心故。於此命終。
0131b21: 必得往生諸佛剎中。見佛菩薩。永離惡趣。如經中說。
0131b22: 善男子善女人。專念西方極樂世界阿彌陀佛。以諸
0131b23: 善根。回向願生。決定得生。常見彼佛。信心增長。永不
0131b24: 退轉。得入正位。是知佛世時文殊普賢。佛滅後馬鳴
0131c01: 龍樹。如是諸大士。咸勸往生。兼願自往親近彌陀。他
0131c02: 如寶積大集等。諸大部經中。稱揚讚勸。未易悉舉。然
0131c03: 十方諸佛淨土無量。經論偏指歸極樂者。略有三意。
0131c04: 一為彼佛與此土人最有緣故。無貴賤。無賢愚。無幼
0131c05: 艾。皆知阿彌陀佛號。若有苦屈。啟口發聲。無不稱其
0131c06: 名者。二為法藏比丘願力勝故。攝二十一億清淨佛
0131c07: 土諸莊嚴事。總為極樂世界一剎莊嚴。發四十八宏
0131c08: 誓願。廣接十方念佛眾生。來生其國。諸佛果德。雖
0131c09: 實平等。因中願力。任運攝生。無差別中。有差別故。三
0131c10: 為阿彌陀佛即法界藏身。極樂世界即蓮華藏海。見
0131c11: 一佛即是見無量佛。生一剎即是生無量剎。念一佛
0131c12: 即是念一切佛。即為一切佛所護念。以法身不二故。
0131c13: 生佛不二故。能念所念不二故也。然諸經論雖廣讚
0131c14: 揚。此國眾生。初無知者。唯晉遠公崛起匡廬。肇興蓮
0131c15: 社。一時名賢巨儒。不期自至。如劉遺民及宗雷等。皆
0131c16: 服膺請教。道遂大振。繼自唐宋以來。禪學寖盛。士大
0131c17: 夫有智識者。多雅慕宗門。趣尚高異。然上下千百年
0131c18: 間。其真能見性者。不過楊億侍郎李遵勗駙馬及許
0131c19: 式郎中輩數人而已巳。餘皆游戲門庭者耳。遂令不思
0131c20: 議勝異法門。委為愚夫愚婦句當。中間雖有三五尊
0131c21: 宿。遞相祖述。然未必多接高流。廣度品。延及明季。
0131c22: 乃有雲棲宏大師出。承宿悲願。以醇儒脫俗。專宏淨
0131c23: 業。當世名賢歸信者固多。疑毀駁難者亦復不少。大
0131c24: 師以宏才妙辯。百戰不屈。翻成法喜之樂。由是緇素
0132a01: 悅服。幾如遠公復生。永明再世。淨土之道。復得大振。
0132a02: 是則起千餘年已巳墜之法門。厥功不既偉與。烏呼乃
0132a03: 今往矣。末法昏衢。眾生垢重。險惡道中。失此良導。可
0132a04: 不為長太息者哉。予生也晚。弗獲親炙大師。寶其遺
0132a05: 言。奚啻珪璧。每一展讀其書。輒不禁涕泗橫流。心意
0132a06: 勇發。今住茲普仁以來。常得賢聚首。六時行道。洽
0132a07: 我素心。然每遇一友與會。不敢以俗士目之。私心竊
0132a08: 計曰。蓮華國土中。復增一勝侶矣。昔我釋迦本師懸
0132a09: 記。此土有六十七億菩薩。往生彼國。此必一數也。雖
0132a10: 知悠悠退墮者多。然既發意念佛。已巳入彌陀願海。如
0132a11: 人食少金剛。終竟不消。縱勤惰遲速不同。究竟必生
0132a12: 彼國。既生彼國。究竟必獲果證。八相成道。廣度眾生。
0132a13: 故今於甫入會時。即以未來諸佛相期待。非為妄
0132a14: 也。但不識眾友自待何如。苟能如衲所期待。以自期
0132a15: 待。則凡現前善友。皆吾蓮連枝矣。然吾觀今之富
0132a16: 貴利達者。或貪粗敝聲色。不知苦本。或著蝸角勳名。
0132a17: 不悟幻。或復愛殖貨利。會計經營。現在碌碌一生。
0132a18: 將來隨業流轉。彼佛剎中。依正莊嚴。無量勝妙樂事。
0132a19: 不聞不知。從生至死。未曾發一念向往之心。反不如
0132a20: 窮愚困厄之夫。多能念佛。從冥入明。轉生勝處也。故
0132a21: 今敬勸諸友。既各標名蓮社。便是火宅優曇必也。具
0132a22: 真實願。發忻厭心。視三界如牢獄。視家園如桎梏。視
0132a23: 聲色如鴆毒。視名利如韁鎖。視數十年窮通際遇。如
0132a24: 同昨夢。視娑婆一期報命。如在逆旅信宿捨離。惟以
0132b01: 歸家為務。如意亦得。不如意亦得。捨得寸陰。一心念
0132b02: 佛。果能如是。若不生淨土者。諸佛皆成誑語矣。願共
0132b03: 勉之。
0132b04: 起三年長期示眾
0132b05: 凡欲與期念佛。令功行不者。當發三種心。以為方
0132b06: 便。第一發痛惜光陰。心雖約三年。光陰無幾。古人喻
0132b07: 如連日瘧。發三度寒熱。期即告終。若非勤身心。寸
0132b08: 陰是競。未免見以為長。若見以為長。則悠悠歲月。罔
0132b09: 罔襟懷。疲厭易生。淨功莫剋。豈不大可惜哉。況命在
0132b10: 呼吸。安保三年。縱越三年。豈能長久。所謂如囚趣市。
0132b11: 如羊詣屠。但得前行步步近死。直須孜孜晝夜。矻矻
0132b12: 暑寒。一句洪名。無時間歇。不用彌陀接引淨土。決定
0132b13: 可生。凡我同行。慎勿銳始怠終。當視三年。如一日如
0132b14: 一剎那可也。第二發專求出離心。夫此三年功行。非
0132b15: 但不求世間福報。亦并不求功德智慧辯才悟解。與
0132b16: 夫世世為僧興顯佛法等願。惟願命終得生彼國。脫
0132b17: 生死苦。此願直須刻刻現前。如昔人被覆。在千尺枯
0132b18: 井中。受野狐訣。注視磨孔。一心欲出。視之既久。孔不
0132b19: 加大。身不加小。任運飛出。念佛亦爾。專念彼佛。一心
0132b20: 求生。念之既切。佛實不來。我實不去。自然得生。得此
0132b21: 一願。則見佛聞法。斷惑證果。不假方便。自得心開。百
0132b22: 千三昧。應念現前。不可說不可說微塵數大願。同時
0132b23: 具足。所貴諦信力行。惟專惟一。始克有濟也。第三發
0132b24: 和順守約心。堂中既無多眾。早晚共住。稱同行善知
0132c01: 識。各宜防身護口。謙恭巽順。互相砥礪。互為標榜。此
0132c02: 三年內。例如掩關禁足。當以山門為界。不得出外行
0132c03: 走。雖親友病亡大故。亦不得破例而出。開他人效。尤
0132c04: 自便之端。每日恒課。不得懈怠廢缺。惟除病患。不能
0132c05: 飲食。然或坐或臥。亦須默默念佛。病患中。尤當急
0132c06: 切也。恒課外有餘。須自檢點。勿放身心空過。不得
0132c07: 閒談雜話放逸戲笑。誤己巳妨人。更不得披覽外書吟
0132c08: 詩偈。非唯唐喪光陰。亦乃孤負檀越。本堂輪一人
0132c09: 作監直。五日一換。挂牌交代。有不守約不如法者。監
0132c10: 直師即應勸諫。一諫輒聽者善。若三諫不聽者。白眾
0132c11: 議罰。若監直師情容隱。不諫不舉者。隨事量罰。若
0132c12: 諸師自嚴自重。各精進不放逸。置規約於無用之地。
0132c13: 則彌善也。勉旃勉旃。
0132c14: 起精進七期示眾
0132c15: 七日持名。貴在一心不亂。無間無雜。非必以快念多
0132c16: 念為勝也。但不緩不急。密密持名。使心中佛號。歷歷
0132c17: 分明。著衣喫飯。行住坐臥一句洪名。密不斷。猶如
0132c18: 呼吸相似。既不散亂。亦不沈沒。如是持名。可謂事上
0132c19: 能一心精進者矣。若是真正道流。直能體究萬法。皆
0132c20: 如無有二相。所謂生佛不二。自他不二。自他不二。依
0132c21: 正不二。淨穢不二。苦樂不二。忻厭不二。取捨不二。菩
0132c22: 提煩惱不二。生死涅槃不二。是諸二法。皆同一相。一
0132c23: 道清淨。不用勉強差排。但自如實體究。體究之極。與
0132c24: 自本心。忽然契合。方知著衣喫飯。總是三昧。嬉笑怒
0133a01: 罵。無非佛事。一心亂心。終成戲論。二六時中。毫髮
0133a02: 許異相不可得。雖則至心偁念。亦同肆口訶罵。雖則
0133a03: 精進修持。亦是夢中苦行。如是了達。方是真正學道
0133a04: 人。一心精進持名也。前一心似難而易。後一心似易
0133a05: 而難。但能前一心者往生。可必兼能後一心者。上品
0133a06: 可階。然此兩種一心。皆是博地凡夫邊事。凡有心者。
0133a07: 皆可修學。同堂緇素。切勿高推聖境。甘處下劣。各須
0133a08: 勤身心。近則七日內。遠則一生中。常作如是信。常
0133a09: 修如是行。縱不證剋。為因亦強。華宮託品。必不在中
0133a10: 下矣。倘或七日之後。置若罔聞。熟處畢竟不生。生處
0133a11: 依然難熟。無明業習。牽合交纏。僅欲邀功七日。而此
0133a12: 七日。又未曾到一心不亂田地。正所謂少善根福德
0133a13: 因緣。安望往生彼國。致令金口誠言。翻疑誑妄。是誰
0133a14: 之咎乎。同七淨眾。願各自審。而誡勉之。
0133a15: 料柬法門
0133a16: 念佛求生淨土。釋尊於無量法門中。特垂勝異方便。
0133a17: 然念佛一法。仍有多門。約而計之。不出四種。一者念
0133a18: 佛實相。即本覺理性。如大集等經所明是也。二者念
0133a19: 佛法門。即種種三昧。如諸大乘經所明是也。三者念
0133a20: 佛相好。即勝劣身相。如十六觀經所明是也。此三種
0133a21: 念佛。勝則勝矣。非異方便。必洞明事理。深達境觀。
0133a22: 上智猶難。鈍根絕分故也。四者念佛名號。即一心持
0133a23: 名。如小本阿彌陀經所明是也。惟此一門。藉彼佛勝
0133a24: 願力故。不論有智無智上中下根。但執持名號。一心
0133b01: 不亂。七日乃至一日。即是多善根福德因緣。即蒙彌
0133b02: 陀聖眾接引。即為十方一切諸佛護念。又彼佛本誓。
0133b03: 若有眾生。欲生我國。至心信樂。乃至十念。若不生者。
0133b04: 不取正覺。是為不思議異方便。惟其異故勝也。所生
0133b05: 淨土亦有四種。一曰常寂光土。極果聖人所居。斷無
0133b06: 明惑盡方得生。二曰實報無障礙土。別圓地住以上
0133b07: 菩薩所居。斷塵沙惑方得生。三曰方便有餘土。四果
0133b08: 聖人及別教三賢菩薩。圓教十信菩薩所居。斷見思
0133b09: 惑方得生。此三種淨土勝則勝矣。非異方便。必斷
0133b10: 惑乃生。還同豎出三界故也。四曰凡聖同居土。權實
0133b11: 聖賢。與博地凡夫共居。惟此淨土。仗諸佛攝受力故。
0133b12: 不須斷惑。兼復帶業往生。但惟信願前導。感應道交。
0133b13: 濁障稍輕。苦輪斯脫。而又即此同居安養。豎徹方便。
0133b14: 實報寂光。故上智即能頓淨四土。而下愚亦可三界
0133b15: 橫超。無煩九次第修。不俟三僧祇證。是為不思議異
0133b16: 方便。惟其異故勝也。如此最勝獨異法門。釋迦善逝。
0133b17: 殷勤示勸於五竺遐。恒沙如來。廣舌讚揚於十方
0133b18: 剎土。豈欺我哉。龍樹毗婆沙論云。佛法有無量門。如
0133b19: 世間行路。有難有易。徒步則難。乘船則易。欲易行疾
0133b20: 至。應當念佛。稱阿彌陀佛名號。疾得阿耨菩提。又智
0133b21: 者十疑論云。在五濁惡世。求阿毗跋致。甚難可得。譬
0133b22: 如跛人步行。一日不過數里。若信念佛三昧。乘彼佛
0133b23: 願力攝持。決定往生。如乘船遇順風。須臾千里。又如
0133b24: 劣夫。從轉輪王。一日一夜。周行四天下。非是自力。輪
0133c01: 王力也。乃世之駕言直指者。多以西方為鈍置。謂此
0133c02: 法門專攝鈍根劣器耳。苟能一超直入。何假他力。不
0133c03: 思文殊普賢馬鳴龍樹。及此土智者智覺。咸發願往
0133c04: 生。盡屬鈍根乎。世尊於寶積會上。勸父王淨飯并六
0133c05: 萬釋種。皆生淨土。盡是劣器乎。不假方便。自得心開。
0133c06: 安有如斯曲徑。甫育蓮胎。便階不退。奈何反屬廉纖。
0133c07: 若夫已巳悟心宗。為垂警。猶曰生生不退。佛階可期
0133c08: 者。其難易遲速。皎然可知矣。而世之學者。或疑或謗。
0133c09: 或恥談而不屑道。雖曰非愚非狂。吾不信也。
0133c10: 九品略辯
0133c11: 淨土一門雖廣攝諸根。咸登不退。而見佛久近。聞法
0133c12: 大小。證果授記遲速。不啻天淵懸絕。大本經略分三
0133c13: 輩。不及觀經九品為詳。總而論之。上品以解悟為本。
0133c14: 中品以戒善為本。下品純惡無善。惟臨終遇善友。一
0133c15: 念信心。滅罪往生。析而計之。上上生者。所謂讀誦大
0133c16: 乘。則宗說俱通。修行六念。則行解相應。故彈指即生。
0133c17: 見佛聞法。悟無生忍。須臾歷事十方諸佛。親蒙授記。
0133c18: 僧如遠公智者。俗如劉遺民楊無為輩。足以當之。上
0133c19: 中生者。雖未及讀誦大乘。而能解第一義。是於己巳躬
0133c20: 亦有悟入。而行證未逮上上生者。故經宿華開見佛。
0133c21: 因前宿習。普聞眾聲。皆說甚深第一義諦。七日於阿
0133c22: 耨菩提。得不退轉。修諸三昧。經一小劫。得無生忍。上
0133c23: 下生者。雖未有悟入。而亦發無上道心。自欲明見本
0133c24: 性。卒未遂志。以求生者。七日見佛。三七日始聞妙法。
0134a01: 經三小劫。住歡喜地。中上生者。乃在家淨信男女。持
0134a02: 戒求生者。臨終見佛往生。蓮華尋開聞說四諦。應時
0134a03: 即得阿羅漢道。以戒力專故。華開證果甚速。以未發
0134a04: 無上道心故。所聞但四諦。所證但小果耳。中中生者。
0134a05: 乃出家男女持戒求生者。曰一日一夜持沙彌戒。持
0134a06: 具足戒者。顯戒法殊勝。雖最促猶生。何況久持。然出
0134a07: 家戒行精專。亦生中上。在家暫持齋戒。亦生中中。可
0134a08: 互通也。臨終見佛往生。七日華開聞法。得須陀洹果。
0134a09: 經半劫成阿羅漢。中下生者。亦在俗男女素未歸向
0134a10: 三寶。而天資仁孝。進道有階。臨終遇善知識開示。即
0134a11: 獲往生。七日見二大菩薩聞法。得須陀洹果。過十小
0134a12: 劫。成阿羅漢。下上生者。乃在俗惡人。臨終遇善知識。
0134a13: 教稱佛名。滅罪往生。七日華開。見二大士。說甚深十
0134a14: 二部經。發無上道心。經十小劫。得入初地。下中生者。
0134a15: 乃出家破戒惡人。臨終遇善知識。稱佛說法。一念往
0134a16: 生。六劫華開。見二大士。聞大乘甚深經典。發無上道
0134a17: 心。下下生者。五逆十惡極惡之輩。兼僧俗二類。臨終
0134a18: 遇善知識。教稱佛名。十念往生。十二劫華開。二大士
0134a19: 為說諸法實相。即發菩提之心。後二生未言。登地時
0134a20: 數者。亦如下上生。發無上道心。後十小劫也。中三品
0134a21: 雖以戒善求生。自度心堅。度他行缺。故終得大乘。而
0134a22: 須暫登小果。下三品雖係極惡凡夫。以聞二大士說
0134a23: 甚深法。即能發無上心。雖經多劫。直入聖位。然則一
0134a24: 念大小。頓越權乘小果。一生精進。遠超多劫。華胎大
0134b01: 小遲速之間。發心行者。當審所從事矣。悟後求生
0134b02: 者。藉極樂境緣。結習易斷。三昧易修。速成忍力。度諸
0134b03: 眾生也。未悟求生者。為親近彌陀。易於見性。永明所
0134b04: 謂但見阿彌陀何愁不開悟。是也。禪淨二門。各宜專
0134b05: 務。不必兼修。但彼此相。非深昧佛旨。參禪者。無論悟
0134b06: 與未悟。但獲往生。皆躋上品。修淨者。雖五逆十惡懺
0134b07: 悔猶預下生。而必曰不謗大乘。則謗者不生。可知矣。
0134b08: 先悟後生者。如巨帆遇彼順風。念佛謗禪者。如敗種
0134b09: 植乎腴壤。其優劣之相。得失之關。誠不可不辯也。
0134b10: 示夏子彝居士
0134b11: 大阿彌陀經云。娑婆世界修行一晝夜。勝于極樂世
0134b12: 界行善百歲。以此土難於進修。彼土易為功力故
0134b13: 也。例此而言。則風塵世路中修行一日。勝于深山淨
0134b14: 剎修行百千日。無疑矣。是故帝鄉可遊也。紅塵可入
0134b15: 也。所謂淨願不可忘也。淨行不可缺也。嗟乎風塵亦
0134b16: 何能染人。第恐人自染風塵耳。居士善根深厚。信力
0134b17: 專篤。久知選官不如選佛。此行非得已巳也。然選佛
0134b18: 場開。是處可入。無論深山淨剎世路風塵。要須心作
0134b19: 南車。願為前導。苟所向不乖。雖終日途中何異家舍。
0134b20: 長安此地不隔一塵。隨伊冒暑衝寒。經州歷縣。操觚
0134b21: 捉筆。執轡揚鞭。處處道場。時時佛事。淨願淨行。常得
0134b22: 現前。自然達清泰之上。面無量之壽聖。預九品之
0134b23: 科目。極住行向地之升進。候十方諸佛息化之大闕。
0134b24: 然後分身補處。發號施令。統理九法界人天。調熟七
0134c01: 方便弟子。如是選官選佛。豈不誠大丈夫哉。然而說
0134c02: 則易。行則難。深山淨剎則易。風塵世路則難。吾願居
0134c03: 士為其難者。則他時異日。必有大得。力處當念。流光
0134c04: 如駛。衰老日侵。長途往還。勿度好。時節定課。外有
0134c05: 餘。但只加持佛號。若楞嚴大悲等。客路俱不
0134c06: 必也。
0134c07: 示丁耕野居士
0134c08: 昔寂室和尚云。世人欲修淨業。不可言我今忙。迫且
0134c09: 待閒暇。我今貧乏。且待富足。我今少壯。且待老時。若
0134c10: 分定常忙。分定貧乏。分定夭折。即於淨業。無緣修習。
0134c11: 忽爾喪亡。雖悔何及。何如趁身彊健。努力修之。至哉
0134c12: 言乎。然今人無論。信樂者少。縱能深信淨土。而因循
0134c13: 需待。蹉過一生者。比比皆是也。居士天姿謹。向見
0134c14: 衲不久。即能警悟無常。長齋事佛。宿緣有在也。然
0134c15: 居士家無恒產。歲以館穫得。糈夫家無恒產。則不足
0134c16: 可知矣。身有館職。則不閒可知矣。年方半百。則未至
0134c17: 衰老可知矣。乃一旦謝館不赴。諸門弟子。秉持滿
0134c18: 分優婆塞戒。楗戶終年。專力淨業。至於資糧薪水。初
0134c19: 無會計。非勇猛丈夫。而能若是乎。且以斗室狹隘。半
0134c20: 供經像。于中避囂息影。銳意精修。一如夏屋寬舒。泰
0134c21: 然自足。惟慮其不能久久如斯也。嗟乎夫人之居世。
0134c22: 亦何定哉。竊嘗論之。暇莫暇于不失時。富莫富于常
0134c23: 知足。強莫強于勤精進。今居士兼三者而有焉。則雖
0134c24: 舉天下之閒者富者強有力者。與居士較。吾知其有
0135a01: 名而無義矣。能如是于生淨土也何有。然更有一語
0135a02: 願。相告誡者。譬如萬斛之舟。欲有所往。檣非不高也。
0135a03: 柁非不正也。資具非不完備也。去志非不決也。乘風
0135a04: 張帆。有瞬息千里之勢。倘若船頭一樁。未。被
0135a05: 一條纜索繫住。雖種種推排。其能有濟乎。今時淨業
0135a06: 人。終日念佛。懺罪發願。而西方尚遙。往生弗保者。無
0135a07: 他愛樁未情纜。猶牢故也。若能將娑婆恩愛。視同
0135a08: 嚼蠟。不管忙閒動靜苦樂憂喜。靠著一句佛號。如須
0135a09: 彌山相似。一切境緣。無能搖動。或時自覺疲懈。惑習
0135a10: 現前。便奮起一念。如倚天長。使煩惱魔軍。逃竄無
0135a11: 地。亦如紅爐猛火。使無始情識。銷鑠無餘。此人雖現
0135a12: 處五濁之鄉。已巳渾身坐在蓮華國裏。又何待彌陀授
0135a13: 手觀音勸駕。而始信其往生哉。或曰。彼居士勇猛精
0135a14: 進如是。豈復牽于情愛。不幾于無病而授藥乎。予曰。
0135a15: 不然。古人云。愛不重不生娑婆。又云。道念若同。情念
0135a16: 則成佛。多時五通仙人累劫精勤。尚以欲漏未除。隳
0135a17: 其功行。故知未登聖果以還。鮮有不被其繫累者。居
0135a18: 士果世念輕微。道心勇銳。見欲避如火阬。憶佛如戀
0135a19: 慈母。淨齋清課。永矢弗渝。又何妨以無病好人常服
0135a20: 良藥。豈不起居輕利轉益強健乎。總之煩惱無盡。而
0135a21: 生死根本則唯貪愛。能漂溺行人。障往生法。是故先
0135a22: 佛經中。處處訶責。但情愛一分疏淡。則淨業一分成
0135a23: 熟。于生死岸頭。庶得解脫。也居士其勉之哉。
0135a24: 柬顧兆禎居士
0135b01: 末法澆漓。人趨詐偽。求其履道存誠敦古反樸。如我
0135b02: 老居士者。其人皆不啻披星揀月矣。然淨友中得君
0135b03: 家公臣。又得丁君耕野。復得翁君舜儀。皆屬居士令
0135b04: 親。何祥麟瑞鳳之以類而聚耶。就中翁君大孝遺身。
0135b05: 所謂難行苦行。我所未曾為。亦所不能為。心焉欽服。
0135b06: 非復筆舌所可讚述。讀長歌允稱其人。三復再復。彌
0135b07: 見精麗。昔也知章八十耽吟。邱為九旬工賦。居士年
0135b08: 居邱賀之間而著作。亦兼擅其美。所冀惜分寸之陰。
0135b09: 淡筆墨之好。回此精力。唯以淨業棲心。則慧芽增長。
0135b10: 道種成熟。異日佛前蓮華化生。便非邱賀輩所可同
0135b11: 年語矣。
0135b12: 答顧兆禎居士
0135b13: 前有數行奉寄。想已巳塵。頃接手書。乃有塵業情緣。
0135b14: 卒難銷隕。何時得成妙觀等語。足知求道之切。然依
0135b15: 鄙見。即此厭塵。情忻妙觀。正坐學道。內障且避。諠求
0135b16: 靜處。世未有其方塵。情果可絕乎。要知萬法本閒。惟
0135b17: 人自鬧。善乎。蕅益大師之言曰。雖曰六根幻馳六情
0135b18: 紛動。仔細推求。塵既不居其咎。根亦豈職其愆。根既
0135b19: 不職其愆。情豈獨當其罪。三科剖析。既無真主。縱使
0135b20: 共合。那有實法。而我輩於此妄法中。著我耽人。舍
0135b21: 彼取此。猶如目亂華發生。更欲分別華相孰妍孰
0135b22: 醜。不亦謬乎。唯將身心。世界全體放下。則智眼昭明。
0135b23: 何處有塵情可厭。然欲念佛求生淨土。正不妨熾然
0135b24: 起忻厭心。此忻厭心。著之則成惑病。了之則是方便。
0135c01: 亦存乎其人耳。所言妙觀者。觀經不云乎。諸佛正
0135c02: 知海。從心想生。眾生心想佛時。是心即是三十二相
0135c03: 八十種好。是心作佛。是心是佛。只此數語。便是念佛
0135c04: 三昧祕要。一切觀門。無不從茲流出。知作而不知
0135c05: 是。則墮在權小。知是而不知作。必落魔外。作即空假
0135c06: 觀。是即中道觀。全是而作全作。而是作是一念三觀
0135c07: 圓融。故大集經偈云。若入但念彌陀佛。是名無上深
0135c08: 妙禪。至心想像見佛時。即是不生不滅法。智覺禪師
0135c09: 云。一念相應一念佛。念念相應念念佛。佛是本覺之
0135c10: 理念。即始覺之智。故知正念佛時。始本會合。理智冥
0135c11: 契。能所俱忘。自他不二。無念外之佛為念所念。無佛
0135c12: 外之念能念於佛。超情越見。離句絕非。直捷圓頓。無
0135c13: 過此者。除念佛外。豈別有妙觀可成耶。竊嘗論之。
0135c14: 藥無貴賤。起病為良。治本治標。宜隨緩急。居士以耄
0135c15: 期之年。回心向道。縱得百齡。餘光有幾。可不思束其
0135c16: 功於至穩至易之途。而尚似探。元問妙。徘徊跂望於
0135c17: 其間乎。衲前晤時。非唯不譚妙觀。并為略去。多種日
0135c18: 課。僅以六字真言。相勸勉者。此是海上奇方。能療急
0135c19: 病。抑又標本齊治。緩急咸宜。貴在深信力行。古人所
0135c20: 謂但見阿彌陀。何愁不開悟。然則何塵情而不銷隕。
0135c21: 何三昧而不現前。然在今日。縱有百千法門無量妙
0135c22: 義。總置不用。唯此一味單方相贈。苟非斬釘截鐵併
0135c23: 力專持。其何以自振拔哉。若必謂持名功效。不及用
0135c24: 觀者。則彼佛所具身相微妙。經論所開觀法深細。博
0136a01: 地初心恐不易成辦。終不若依小經專一持名為穩
0136a02: 當耳。但持名時。了達事理。一心不亂。即是觀境。不須
0136a03: 別求。元妙念老居士。十分誠。忘年齒之高。殷殷下
0136a04: 問。故敢罄布愚直之私。而一無諱忌也。惟審之擇之
0136a05: 何如。
0136a06: 名字說與金水若居士
0136a07: 天台以六佛揀濫。初曰理性。次曰名字。始聞聖教。乃
0136a08: 至明心見性。皆未出名字位。故知名字其時甚長。而
0136a09: 其義亦甚深無量也。居士名善。字水若。達此名。識此
0136a10: 字。於見性成佛之道。思過半矣。告子曰。性猶湍水也。
0136a11: 決諸東方則東流。決諸西方則西流。人性之無分於
0136a12: 善不善也。猶水之無分於東西也。異哉。告子之言性
0136a13: 也。雖非儒宗中至義。乃翻有類乎如來之契經也。惜
0136a14: 其屈於孟子之辯。而卒無以申明其說。是亦如蟲禦
0136a15: 木耳。夫十法界本乎一心。則善不善法。皆性具明矣。
0136a16: 所謂性中有染淨種子。故世出世間無有一法。而能
0136a17: 外乎性。率性中淨種子而起現行。則為君子之道。謂
0136a18: 之修善。率性中染種子而起現行。則為小人之道。謂
0136a19: 之修惡。中庸曰。率性之謂道。孔子曰。道二。仁與不仁
0136a20: 而已巳矣。道無分於仁不仁。即性無分於善不善也。若
0136a21: 性惟善。而無不善。則三塗惡趣。非由心造。又豈得稱
0136a22: 為法界乎。是故一闡提人雖斷修善。不斷性善。若斷
0136a23: 性善。則終不成佛。諸佛聖人但斷修惡。不斷性惡。若
0136a24: 斷性惡。則不能現穢惡世界。折伏眾生。此性修之關
0136b01: 所當洞達。既不能離性以起修。亦不得廢修而言性
0136b02: 也。請以水言之。所謂性者。即溼而就下。東流西流者
0136b03: 也。所謂修者。即決之東方。決之西方者也。居士欲修
0136b04: 淨業。可不顧名思義。而審其所以修之之術乎。若其
0136b05: 心念念趣貪瞋癡。日深月甚。輓之不回。引之不出。發
0136b06: 於身口。多與惡相應。則所謂決之東方。終為震旦國
0136b07: 中人物。若其心念念厭離五欲。繫想阿彌陀佛。願樂
0136b08: 親近。如子憶母。不為業境之所牽。不為他岐之所惑。
0136b09: 則所謂決之西方。定於極樂世界。蓮華化生。見佛受
0136b10: 記。由是觀之。見性成佛亦在乎。決之而已巳。若能決之
0136b11: 西方。而為西流之水。則必不入三塗鼎沸之水。必不
0136b12: 雜人天渴愛之水。不混凡夫之濁水。不沾魔外之惡
0136b13: 水。不墮二乘之死水。不同權乘之客水。常得理水。以
0136b14: 潤心田。智水以融萬行。即此名字位中。而圓合如來
0136b15: 之性水。既得與性水合。則會歸七寶池中。為澄淨。為
0136b16: 清冷。為甘美。為輕。為潤澤。為安和。為除患。為增益。
0136b17: 而究竟成八功德之聖水矣。西流而極於此。真能盡
0136b18: 水之性者與。然吾審居士之名與字。是從孟子義也。
0136b19: 非告子義也。若夫決擇善法。修習令滿。決破不善法。
0136b20: 修除令盡。則君子道長。小人道消。而終止於至善之
0136b21: 地。是未嘗不與告子合。未嘗不與宣聖合。亦未嘗不
0136b22: 與西方之大聖人合也。居士其力決之乎。
0136b23: 首楞嚴經勢至圓通章
0136b24: 首楞嚴一經說。在法華之後。實為佛法堂奧。昔智者
0136c01: 判教時。此經未來支那。故唯以法華涅槃為後味。若
0136c02: 令一見。必廣有疏釋。且判屬醍醐無疑矣。奈四依大
0136c03: 士已巳滅。古今疏主各興異見。久如聚訟。後學不具擇
0136c04: 法眼。靡所適從。至欲盡廢疏解唯看經文。亦過激之
0136c05: 論也。及乎以己巳智尋經。又多不能達其旨趣。則終於
0136c06: 昧昧而已巳。試平心論之。眾解豈無長處。然不失之乖
0136c07: 謬。即失之粗略。間有智識高超。出乎其類者。則又借
0136c08: 此經。發揮匈中。論有真。能舍己巳從經。曲順佛意。則
0136c09: 西湖鑑一疏之外。吾未見其能美者。孰謂今人必
0136c10: 不能邁古耶。或病其主張太過。譏其杜撰不無。縱未
0136c11: 能無遺憾。要亦大有功於此經者矣。至於舍識用根
0136c12: 歸重圓通之說。則諸佛誠言誰敢不信。此方教體誰
0136c13: 敢不遵從。而議之者。皆違經抗佛者也。現前諸善友
0136c14: 既已巳標心淨土。復欲研究此經。甚不易得。然始末無
0136c15: 論。只此圓通文中大有淆處。若非善讀善會者。則
0136c16: 所謂醍醐毒藥亦不甚遠。豈不聞楞嚴會上選佛場
0136c17: 開。觀音登科。勢至下第。修淨土人。於此若不揀辨。何
0136c18: 以發此經之密意。而堅後學之行願耶。但勢至法門
0136c19: 非此經要義故。鑑師疏中亦引而不發。今則先辨法
0136c20: 門。次彰密意。
0136c21: 辨法門者。當知此聖圓通屬七大。中根大以都攝六
0136c22: 根故。依此六根而修念佛三昧。有三種不同。一者念
0136c23: 自佛。二者念他佛。三者念自他佛。若念自佛則與諸
0136c24: 聖圓通。是同以根性為所念法門。以旋湛為能念方
0137a01: 便。如央崛經云。所謂彼眼根於諸如來常具足無減
0137a02: 修。了了分明見。乃至彼意根於諸如來常具足無減
0137a03: 修。了了分明知等。亦如此經。十方諸佛同告阿難。令
0137a04: 汝速證安樂解脫寂靜妙常。唯汝六根更非他物。又
0137a05: 如祖師云。在胎名身。處世為人。在眼曰見。在耳曰聞。
0137a06: 在鼻辨香。在口談論。在手執捉。在足運奔。識者知是
0137a07: 佛性。不識喚作精魂。從上諸祖如斯指示甚多。此念
0137a08: 自佛三昧具攝一切教義。一切禪宗直指法門。罄無
0137a09: 不盡也。若念他佛。則。與諸聖圓通有異。以六根為能
0137a10: 念。以果佛為所念。法身雖復一體。我無二種莊嚴。諸
0137a11: 佛福智圓滿成兩足尊。念彼果德。不生疲厭。眼常瞻
0137a12: 佛相。耳常聞佛教。鼻常觸佛香。舌常稱佛號。身常禮
0137a13: 佛像。意常緣佛法。六根所注無非佛境。如是相繼無
0137a14: 間無雜。此念他佛三昧具攝一切彌陀藥師彌勒上
0137a15: 生等經。及蓮社一切業行事想法門。罄無不盡也。若
0137a16: 念自他佛。則與諸聖圓通。同而復異。先須開圓頓解。
0137a17: 了知生佛一如心土不二。託彼依正顯我心性。既不
0137a18: 迷性外。有佛亦不執。彼土非心。此則開圓解處與諸
0137a19: 聖同。託他境處與諸聖異。十六觀經所謂勝異方便。
0137a20: 今文謂不假方便。自得心開。以此方便最勝極異故。
0137a21: 不更假餘方便也。祇就圓頓教中三種念佛三昧。對
0137a22: 四種淨土。略辨攝生大用。惟念自佛者。攝歸實報寂
0137a23: 光二種淨土。然但能豎入不能橫超。又但被利根不
0137a24: 能普攝。又則諸聖所同不顯此門獨異。似非勢至攝
0137b01: 歸本旨。今謂正攝念他佛及念自他佛二種行人。歸
0137b02: 于同居淨土。兼復橫超方便實報寂光。是故文中深
0137b03: 明感應道交之益也。
0137b04: 次顯經密意者。選擇圓通法門。猶如國家用兵選將
0137b05: 相似。或推作先鋒。或壓令殿後殿。後者為正選。餘則
0137b06: 各隨常隊而已巳。其推與壓。要非無故而然。祇如十八
0137b07: 界中必先根次塵後識。此常例也。今以六塵居先而
0137b08: 根次之。六塵中必先色次聲。以及香味觸法。今以聲
0137b09: 最居先而色次之。於六根中僅列其五。抽出耳根置
0137b10: 于二十四門之後。以此方真教體清淨在音聞故。
0137b11: 以音塵開先。聞根殿後。而獨詳明之也。雖不顯言其
0137b12: 故。人已巳覺之。既歸重耳門。一經要旨排列圓通法應
0137b13: 如是。然念佛法門亦逗此方機宜。末世眾生須依念
0137b14: 佛得度。乃此經方令一門深入直了自性。若復雙選
0137b15: 二門。則昧本經旨趣。若令念佛法門直爾混依常隊。
0137b16: 又失他經廣讚之意。故今巧示推壓。如軍中密令未
0137b17: 許泄漏。前於十八界中。明抽耳根為重將矣。今乃
0137b18: 於七大中。暗壓根大為重將。而此根大正屬念佛法
0137b19: 門。既不違他經廣讚之宗。仍不乖此經用根之義。可
0137b20: 謂至巧亦至密矣。夫七大次第。曰地水火風空見識。
0137b21: 見即是根本。應根先識後。今移識居第六。而以根大
0137b22: 殿後。亦如十八界中之耳門也。又於前五大中。推火
0137b23: 大作先鋒。而以地水風空次之。此有兩意。一為當機
0137b24: 墮婬起教故。以多婬召火。警多聞人先除欲漏也。故
0137c01: 文云。說多婬人成猛火聚。乃至化多婬心成智慧火。
0137c02: 諸佛呼我名為火頭。我以火光三昧力故。成阿羅漢。
0137c03: 願為力士。親伏魔怨等。明以警之也。一切經律中。皆
0137c04: 以不殺為首戒。此經則以不婬為第一決定明誨。於
0137c05: 三緣中。亦以欲貪先於殺盜。均此意耳。二為末世對
0137c06: 治重障。以煩惱雖多惟婬欲為生死根本。最能障往
0137c07: 生法故。令行人觀凡夫身內婬火。即如來藏性空真
0137c08: 火循業發現。深觀得悟成智慧光。非唯不障往生。且
0137c09: 能將送行人託上上品。所以淨名讚婬怒癡以其體
0137c10: 即藏性而染淨。功用在反掌間耳。故以火頭居先。亦
0137c11: 如十八界中之陳那也。今請歷觀諸聖。除此二先鋒。
0137c12: 二重將外。餘皆一依常例。次第不紊可見。二十五聖
0137c13: 起座之時。諸大弟子結集之際。一威一儀。一起一止。
0137c14: 皆有深意。悉符教義。以粗心遇之。又安可得耶。然則
0137c15: 觀音雖獨登科。勢至豈全下第。但於觀音則明選。於
0137c16: 勢至則暗選耳。良以圓根別入故明選。諸根總攝故
0137c17: 暗選。此方教體故明選。此土有緣故暗選。通益當機
0137c18: 時。會現未眾生故明選。別益惡世法末時。不見佛眾
0137c19: 生故暗選。虎榜高題處。人所共知朱衣暗點時。人所
0137c20: 不覺故。曰大有淆。須善讀善會也。或曰既是密意。
0137c21: 何得泄漏。曰楞嚴選佛場中。揭榜已巳二千餘年矣。此
0137c22: 時若不明破密將焉用。或又曰。誠如子言則文殊說
0137c23: 偈選擇時。豈亦不知密意。何不遵前例一概都揀耶。
0137c24: 曰諸聖自陳各說第一故。寄推壓巧示密機。若承敕
0138a01: 正選時。一依前軌。何得成密。然但聲塵火大準歸常
0138a02: 次。以此二門別意助顯。非本所歸重。故不更推出。至
0138a03: 於勢至法門。仍順長行。置識大後。為二十四門之殿。
0138a04: 未始不遵也。且既令專選一門。何得不揀勢至。觀其
0138a05: 揀辭。仍與諸聖不同。但曰。因果今殊感云何獲圓通。
0138a06: 意謂彼雖都攝六根淨念相繼。而此相繼之念。既屬
0138a07: 行薀遷流。亦生滅法。以此為因。欲往生見佛。誰曰不
0138a08: 可。今欲現證不生滅圓通。則因果不符。何能克獲。此
0138a09: 揀現獲圓通為難。非揀往生後益也。其餘諸聖單念
0138a10: 自佛。唯屬現修現證。故揀則全揀。以不逗此土機宜。
0138a11: 不合此方教體故也。有志修證者。亦可以深長思矣。
0138a12: 然此為信力未堅者說。若果深信淨土。縱令楞嚴獨
0138a13: 貶勢至。亦自不疑。何以故。以他經廣讚故。曰不可思
0138a14: 議功德。曰世間難信之法。曰一切佛護念。曰無上深
0138a15: 妙禪。曰勝異方便。曰三昧中王。多處極讚。既不生信。
0138a16: 一處乍貶。何輒生疑。而況曾不獨貶。而況復示暗選
0138a17: 乎。奈末世眾生讀此經者。既不能依教。從耳門深入
0138a18: 現證圓通。偏於念佛法門好起疑惑。乃至破他淨信
0138a19: 障他善行。薄福少智人。往往習氣如是。故茲約法依
0138a20: 經。曲為辯析。不自知其辭之叢沓也。豈得已巳哉。
0138a21: 旅三字說
0138a22: 妙法華經云。三界無安。猶如火宅。若貪著生愛。則為
0138a23: 所燒。故先佛世尊方便勸諭。引之令出。以此宅中眾
0138a24: 苦充滿。難可安居也。蕅益大師淨信集云。自寂光真
0138b01: 性。翳於五住塵勞。而一切含識鮮有恒居。雖四禪四
0138b02: 空及方便土。亦屬旅泊。旅之時義大矣哉。夫旅者。以
0138b03: 行旅之人。次於旅舍之謂也。旅必有伴。亦必有處。亦
0138b04: 必有其本業。今曠觀三界之中。同一旅也。而人異其
0138b05: 業。業本既異。而處與伴亦殊焉。慨自有識以來。經塵
0138b06: 沙劫波。積骨逾於富羅。飲乳過於溟渤。於中之
0138b07: 狀。泊之苦。有不可勝言者時。而與獄種為伴也。則
0138b08: 惡逆為其本。有間無間是其旅處時。而與鬼趣為伴
0138b09: 也。則慳貪為其本。曠野山澤是其旅處時。而與畜類
0138b10: 為伴也。則愚癡為其本。水陸空界是其旅處時。而與
0138b11: 修羅為伴也。則瞋慢為其本。須彌大海是其旅處時。
0138b12: 而與人道為伴也。則綱常為其本。四洲諸國是其旅
0138b13: 處時。而與欲天為伴也。則戒善為本。地居空居是其
0138b14: 旅處時。而與色無色界為伴也。則禪定為其本。四禪
0138b15: 四空是其旅處。方其旅也。隨處而著。不知其旅也。嗟
0138b16: 乎故鄉之夢。尚自朧。客次之居。豈為究竟。是非託
0138b17: 安養以橫超。悟寂光而上徹。又孰能外乎旅義也哉。
0138b18: 天都汪潤生居士。法名性淨。別字旅三。去家遊學。有
0138b19: 年矣。晚居琴川。有令嗣。長於才。夙柄家政。故居士得
0138b20: 不為家累。雖厚棟華軒。可以逸老。以居士視之。蕭然
0138b21: 若寄也。居士恒長齋事佛。以淡泊無欲為養。以操修
0138b22: 問道為兢兢。康熙乙卯歲。仲秋之朔。乃其七十揆辰。
0138b23: 諸親友故舊。爭為文以祝之。詩以頌之。居士謝而弗
0138b24: 視。視亦不審。曰。徒周章乎耳目耳。與其諛言之來。以
0138c01: 沽吾名。孰若法言之及以裨吾心。爰以旅三之字。而
0138c02: 請說於予。予思。居士既旅乎三界。是得其旅之大者
0138c03: 也。豈天都琴邑云乎哉。然吾竊觀夫居士之人族
0138c04: 士。類多操奇。贏走四方。其於旅也。惟獲其利。未盡其
0138c05: 義也。今居士旅於斯。設有人焉。告之以猗生海之
0138c06: 謀。進之以郭氏治山之。吾知居士必掩耳而去之
0138c07: 矣。獨茲七旬介壽之期。乃能朋樽而不顧。置牲鼎
0138c08: 而不御。訪予於枯澹寂寞之。咨予以異世乖俗之
0138c09: 旨。可謂真未散。大樸猶存。其幾于道者乎。曰。猶未
0138c10: 也。夫既曰旅三。則一切法趣旅。更無有法過於旅者。
0138c11: 所謂隨處而著。不知其處理性旅也。了此三界。同為
0138c12: 逆旅。本業處伴。各各差殊。名字旅也。知其非家。不住
0138c13: 不著。於粗敝境。不生貪戀。觀行旅也。客塵煩惱。方便
0138c14: 折伏。悠悠旅夢。彷彿欲醒。相似旅也。不離法界。隨寄
0138c15: 塵寰。哀此旅人。盡力津濟。分證旅也。是朽故宅。屬於
0138c16: 一人。我常在此說法教化。大火所燒時。我此土安隱。
0138c17: 究竟旅也。苟不達此義。則於郵亭傳舍。誤認家鄉。諸
0138c18: 所謀求。無非火宅中事。又或畏此旅途。多諸苦難。歸
0138c19: 心孔亟。去不還來。將使六宇同昏四生。奚賴若此者。
0138c20: 皆無當於旅義也。然則居士之在今日。惟當以安養
0138c21: 為歸宿之地。毋終為堪忍之旅客。若夫華開見佛。獲
0138c22: 證真常。又當睠此娑婆。再來僑寓。將護眾伴。誘掖
0138c23: 迷。更於異域殊方。分身應。往來三界。終不疲厭。斯
0138c24: 為究竟旅人。庶不居士立字之意矣。
0139a01: 觀佛毫相法
0139a02: 觀無量壽佛經云。若欲生西方者。當觀一丈六像在
0139a03: 池水上。又云。身相眾多。不可觀。須從一相好入。謂
0139a04: 專觀白毫一相。待觀成熟。餘相自然顯現。毫長一丈
0139a05: 五尺。周圍五寸。外有八棱。中則通彷彿。如璃筒。
0139a06: 在兩眉中間。表中道也。右旋宛轉。白如珂雪。瑩淨明
0139a07: 徹。顯金軀。依此想時。令心堅住。心若昏散。制令明
0139a08: 靜。明則不昏。靜則不散。當知明靜是止觀之效。定
0139a09: 慧之體。亦即心之本體。止觀是工夫。定慧是因行。明
0139a10: 靜是功效。明靜之極。頓合本體。若至果上。即成福智
0139a11: 二種莊嚴也。今身心寂定。止也。觀佛毫相。觀也。毫相
0139a12: 歷然。明也。堅住不動。靜也。所謂託彼身相。熏我心性。
0139a13: 觀智若成。自然顯現。正此義耳。然欲修此觀。須了萬
0139a14: 法唯心。經云。心如工畫師。造種種五陰。一切世間中。
0139a15: 莫不從心造。故知彌陀毫相。自是我心本具。定中所
0139a16: 現。亦是我心造出。是心作毫相。是心是毫相。不從他
0139a17: 得。不向外來。如是了達。方名如法修觀也。總之。能觀
0139a18: 觀智為一心三觀。所觀毫相是一境三諦。何以故。定
0139a19: 中毫相。雖現在前。皆想念因緣。無實性相。此因緣所
0139a20: 生之法。法爾無自性。無他性。無共性。無無因性。四性
0139a21: 皆空。故無實性。而此想念所生毫相。非惟性空。相亦
0139a22: 巨得。如鏡像水月。故無實相也。性相無實。故即空即
0139a23: 真。隨念能見。故即假即俗。即假即俗。故非真空。即空
0139a24: 即真。故非俗假。此則作是一念。遮照同時。離即離非。
0139b01: 是即非即。故為三一圓融不可思議中道觀境也。全
0139b02: 諦發觀。觀還照諦。境觀不二。唯是一心。故古德頌云。
0139b03: 境為妙假。觀為空。境觀雙亡即是中。亡照何曾有前
0139b04: 後。一心融絕了無蹤。此頌影略。須略釋其意。言境為
0139b05: 妙假。則空與中。在其中矣。不具空中。焉稱妙假。言觀
0139b06: 為空。即妙空也。而中與假。在其中矣。言境觀雙亡。則
0139b07: 雙照在其中矣。雙亡即非空非假。雙照是即空即假。
0139b08: 二邊不著。亦復不離。故即是中道。而下二句即言亡
0139b09: 照同時。一心融絕也。境雖具三。既屬所觀之境。但
0139b10: 稱妙假。觀雖具三。既屬能觀之觀。但名妙空。境觀雖
0139b11: 各具三。既用雙亡雙照之妙觀。冥合雙非雙即之妙
0139b12: 境。但是妙中。由是舉一即三。言三即一。三一非同。三
0139b13: 三非異。不可以意識思量。不可以名言分別。故曰亡
0139b14: 照。何曾有前後。一心融絕了無蹤也。境觀圓融妙理。
0139b15: 以四語總攝無遺透。此妙伽陀。勝讀台宗書數百卷。
0139b16: 然非明了一心淹貫台教者。恐未易透也。經云。但聞
0139b17: 白毫名字。滅無量罪。何況如法繫念釋迦如來金口
0139b18: 垂示。天台智者勸令專修。近代唯幽谿大師。常修此
0139b19: 觀。今淨業行人。苟能一心持名。往生可保。兼修妙觀。
0139b20: 則託品必高。利根上士。胡不勉而行之。
0139b21: 
0139b22: 警語終
