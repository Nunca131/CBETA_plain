0496a01: 
0496a02: 
0496a03: 
0496a05: 
0496a06: 行威儀品第一
0496a07: 住威儀品第二
0496a08: 坐威儀品第三
0496a09: 眠威儀品第四
0496a10: 食威儀中具足一切諸上味品第五
0496a11: 語威儀品第六
0496a12: 
0496a13: 隨自意三昧目次終
0496a14: 
0496a15: 
0496a16: 
0496a17: 
0496a18: No. 903
0496a19: 隨自意三昧行威儀品第一
0496a20: 
0496a21: 南岳大師　撰
0496a22: 凡是一切新發心菩薩。欲學六波羅蜜。欲修一切禪
0496a23: 定。欲行三十七品。若欲說法教化眾生。學大慈悲起
0496a24: 六神通。欲得疾入菩薩位得佛智慧。先當具足念佛
0496b01: 三昧．般舟三昧及學妙法蓮華三昧。是諸菩薩最初
0496b02: 應先學隨自意三昧。此三昧若成就。得首楞嚴定。隨
0496b03: 自意三昧者。先以大悲眼觀眾生。舉足下足具六波
0496b04: 羅蜜。菩薩行時先觀眾生起一子想。亦如幻化如影
0496b05: 如空。不可得想。而自舉身作輕空想。觀地而行如履
0496b06: 空。自令己巳身不曲不直。己巳身直行不遲不疾。亦不
0496b07: 左右視。又不轉頭及望。若欲望時舉身皆轉。如象
0496b08: 王視。步步進時。觀眾生勿令損傷。是時眾生即大歡
0496b09: 喜。心無恐怖無所復畏。是時名為檀波羅蜜。名無畏
0496b10: 施。問曰。檀波羅蜜者云何。有三種施。一者飲食。二者
0496b11: 財寶。三者說法。飲食布施增長壽命。衣服布施能遮
0496b12: 寒熱。醫藥布施能除患苦。說法布施能破邪見。增長
0496b13: 慧命得三乘果。施者．受者．飲食財寶三事俱空。無自
0496b14: 無他無所得故。名檀波羅蜜。問曰。是菩薩行時舉足
0496b15: 下足於諸眾生空無所得。有何利益。而言具足六波
0496b16: 羅蜜。答曰。財食等施。增長凡夫生死身命。醫藥等法
0496b17: 但除外小病。不能除眾生生死怖畏。聽法之時。或有
0496b18: 記心或無記心。或有漏心或無漏心。未必皆善。是時
0496b19: 施主或有我所或無我所。或是波羅蜜或非波羅蜜。
0496b20: 隨自意三昧中菩薩行時。以輕空身如影夢化。以大
0496b21: 悲眼觀眾生。亦不著眾生想。亦不著無眾生想。是時
0496b22: 眾生見菩薩威儀容貌端直而作是念。是人慈悲護
0496b23: 念我等。即解菩薩意。離一切怖畏。大歡喜故。即發菩
0496b24: 提心。眾生是時發菩提心。不名有記不名無記。不名
0496c01: 有漏不名無漏。不得我所不得無我所。即得無生智。
0496c02: 云何而言非波羅蜜。菩薩行時。眾生歡喜無所畏故。
0496c03: 善攝行威儀。無傷損故。此即是施眾生命。不得己巳身
0496c04: 不得眾生。亦不得威儀想。無所得故。此豈非是檀波
0496c05: 羅蜜。眾生見菩薩威儀。解菩薩意。離怨結想得無生
0496c06: 解。離煩惱結住菩薩心。此豈非是除眾生病。增長慧
0496c07: 命智。慧命者即是波羅蜜。菩提心者盡智．無生智。煩
0496c08: 惱盡故名為盡智。十二因緣畢竟不生故。是名無生
0496c09: 智。此即是般若波羅蜜。汝云何言非波羅蜜。菩薩行
0496c10: 時。以無畏施利益眾生。名檀波羅蜜。於諸眾生無所
0496c11: 損傷。離罪福想。名尸波羅蜜。菩薩行時。心想不起亦
0496c12: 不動搖。無有住處。十八界一切法不動故。名為羼提
0496c13: 波羅蜜。具足忍辱故。菩薩行時。不得舉足下足心。無
0496c14: 前思後覺。無生滅。一切法中無動無住。是名精進毗
0496c15: 梨耶波羅蜜。菩薩行時。不得身心。一切法中無受念
0496c16: 著。不得生死。不得涅槃。不得中道故。一切法中不亂
0496c17: 不味。離定亂想故。是名禪波羅蜜具足。能起諸神通
0496c18: 故。菩薩行時。頭等六分如空如影如夢化炎。無有生
0496c19: 滅亦無斷常。無兩中間。三毒．四大．五陰．十二入．十八
0496c20: 界．十二因緣畢竟空無所得。既無繫縛亦無解脫。是
0496c21: 名般若波羅蜜智慧具足。是故菩薩行威儀。舉足下
0496c22: 足。念念具足六波羅蜜。問曰。此義出何經中耶。答曰。
0496c23: 出首楞嚴經中。有眾生得聞首楞嚴名。勝得四禪四
0496c24: 空定。問曰。汝向說新發意菩薩學隨自意三昧。若得
0497a01: 成就。是時名為首楞嚴定。我今不解首楞嚴定。云何
0497a02: 菩薩行威儀中舉足動步而常入定。具足一切諸波
0497a03: 羅蜜。唯願仁者為我解說。答曰。汝當諦聽。善思念之。
0497a04: 吾當為汝略說此義。菩薩行時。未舉足欲舉足。未生
0497a05: 念欲生念。先觀未念欲念心未起念時。無有心想。亦
0497a06: 無心．心數法。是名心性。是心性無有生滅。無明無闇。
0497a07: 無空無假。不斷不常。無相貌。無所得故。是名心性。亦
0497a08: 名自性清淨心。是自性清淨心者是涅槃。不能覺了
0497a09: 者即是生死。妄念思想未生時。是時畢竟無心者。名
0497a10: 為無始。求自性清淨無始心畢竟空寂。名為能破眾
0497a11: 生。是故佛言。無始空破眾生。畢竟空破諸法。無始空
0497a12: 破未念心。畢竟空破欲念心。是無始空破無始無明。
0497a13: 畢竟空破有始無明。問曰。汝向者說無始空破眾生。
0497a14: 無始空者既是性空。諸法若性自空即無有和合。云
0497a15: 何有眾生可破。答曰。是假名和合。妄顛倒非是實
0497a16: 眾生。實眾生者名為心性。夫心性者。無有生死亦無
0497a17: 解脫。一切眾生無始來受。故倒觀本源。無始亦空。無
0497a18: 始空者是名性空。性空者是真實眾生。真實眾生無
0497a19: 有生死。眾生若能解。即是無生智。爾時生死即是涅
0497a20: 槃。更不別有涅槃之法。是故佛言。眾生涅槃本自有
0497a21: 之。非適今也。以是義故。新學菩薩欲行時。觀未念心
0497a22: 不可得。問曰。未念心滅。欲念心生。未念心不滅。欲念
0497a23: 心生。答曰。未念心滅竟。欲念心生。難曰。汝未念心既
0497a24: 滅。欲念心從何生。汝若未念心滅。欲念心生。是事不
0497b01: 然。何以故。未念心既滅。名為斷盡者。名為死滅。若未
0497b02: 念心盡滅。以欲念心自生者。便是兩心各不相知。心
0497b03: 不能自知心。如指不自觸指。心亦如是。汝若一心。即
0497b04: 無前後。復墮常中。汝若二心。生滅各異。復墮斷中。未
0497b05: 念念心常。亦無此理。斷亦無此理。欲念心亦然。如汝
0497b06: 向者答我。未念心滅竟欲念心生者。便是兩心。若有
0497b07: 兩心。即有兩神。便是邪見。何以故。若有兩神。唯一有
0497b08: 眾生即有兩眾生。即是外道義。兩神若前後亦不可。
0497b09: 若一時亦不可。若兩神共合作一亦不可。若一能作
0497b10: 兩亦不可。皆是外道義。何以故。般若經中一切眾生
0497b11: 畢竟不相續。一切法亦不相續。若心及一切不相續。
0497b12: 云何有斷前滅後生。若前滅後生者。即不相知。云何
0497b13: 令人憶一生來事念持不忘。汝若一念中知。便應忘
0497b14: 一切事各滅壞。若心常住不變易者。亦不能知一切
0497b15: 法。何以故。無前因後果故。常亦無因果。斷亦無因果。
0497b16: 亦無罪福。復無業報。瓦石無異。皆是外道義也。是故
0497b17: 佛法中眾生心性不斷不常。畢竟不相續。無心無無
0497b18: 心。汝未念心若不滅。欲念心自生。是亦不然。何以故。
0497b19: 無一斷一常故。亦無前常後斷故。若未念心不滅。欲
0497b20: 念心不生。無兩常並故。是事不然。若前念非不滅。後
0497b21: 念非不生。是事亦不然。何以故。若得非滅。可得非不
0497b22: 滅。既無非滅。即無非不滅。若得不生。可得非不生。既
0497b23: 無非生。云何見非不生。非不不不滅非不不不生亦
0497b24: 如是。皆不可得。亦無是不可得。觀菩薩既不得未念
0497c01: 心。生滅斷常即無無明。亦不得欲念心。無諸行。是故
0497c02: 明與無明其性無二。智者了達。凡夫謂二。明與無明
0497c03: 雖無有二。亦非是一。是故菩薩行時。舉足下足與念
0497c04: 念心足不自知。足亦不自知行與不行。亦不自知履
0497c05: 地不履地。亦不自知隨道不隨道。地亦復無是念。此
0497c06: 菩薩履我上行。不履我上行。空亦無是念。是菩薩
0497c07: 於我中過不過。亦不自知是空非空。菩薩心數
0497c08: 畢竟不生。亦無不生之想。不在內不在外。亦不在中
0497c09: 間亦不在餘處。亦無不在。從旦涉路行至暮。無有動
0497c10: 想。復無不動想。亦無所經由。而善了知歷涉之處。雖
0497c11: 無去者而有所到。雖無受者而得果報。如空中雲。
0497c12: 雖無心想而能降雨。雖無主我能遍方所。遠望即見。
0497c13: 近觀即無。推尋此雲本無生處。能令眾生妄見有
0497c14: 往還所起。出無分散。還無積聚。不能自生。亦不從他
0497c15: 生。山石無念。我能生雲及以不生。雲亦無念。我從山
0497c16: 出。不從山出。各不相知。諸法亦爾。眾生此身猶如浮
0497c17: 雲。生時空生。滅時空滅。雖空能見善惡造罪眾生。如
0497c18: 雲雨雹傷害五及殺人畜眾生亦爾。是身雖空。行
0497c19: 十惡者失人天報。墮在三途。如雹傷。行有漏善者
0497c20: 失三乘道。如殺人畜。人者喻佛。畜獸者喻緣覺．聲聞。
0497c21: 眾生亦爾。身心雖空。行有漏業。善惡果報如天雨雹。
0497c22: 若有持戒修福禪定道品次第聖行智慧神通及化
0497c24: 盛。人獸快樂。眾生亦爾。身心雖空。持戒清淨修禪道
0498a01: 品次第聖行。三界傍報五戒十善及有漏禪人天快
0498a02: 樂。如五成熟。無漏禪定聖行道品智慧神通。譬如
0498a03: 樹木華茂盛。大慈悲雲實相法雨。雨於人華各得
0498a04: 成實。人者佛道具足。獸者喻緣覺．聲聞。三乘聖果。上
0498a05: 中下別。皆因持戒行善修禪獲得此報。破戒之人終
0498a06: 不能得持戒。雖皆是空。業報各別。如涅槃中說有二
0498a07: 種果。色味相似。一名迦羅迦果。食者命終。復有一果
0498a08: 名鎮頭迦。食者長命。得力得色。增壽益筭。破戒之人
0498a09: 如迦羅迦果。持戒之人如鎮頭迦果。身心雖空果報
0498a10: 不失。菩薩行時。身心無定無亂。亦能覺了一切眾事。
0498a11: 覺及所覺俱不可得。無有諸大陰界入。眾魔群盜不
0498a12: 得入。是故名為首楞嚴定。從初發心終至佛果一。切
0498a13: 聖行皆如隨自意三昧。無初發心。無果可至。亦不失
0498a14: 因果。因果雖在。亦無受者。雖無受者。果不敗亡。雖不
0498a15: 敗亡。亦無處所。何以故。因空故無有作。果空故無有
0498a16: 想。因之與果正是一空。更無別空。觀此空法。無空可
0498a17: 得。是名空空。一切皆空名為大空。不失因果名為中
0498a18: 道第一義空。菩薩觀察生死諸行及修道聖行。一切
0498a19: 皆是第一義空。是故佛言。眾生性即菩提。菩提性即
0498a20: 眾生。菩提眾生無一二。知如此名世尊。菩薩行時。觀
0498a21: 此身心一切威儀。無行無住無坐無臥無起無立。亦
0498a22: 無去無來無出無沒無生無滅。亦無一切陰界諸入。
0498a23: 是故維摩經云。法無去來。常不住故。諸法不有亦不
0498a24: 無。以因緣故。諸法生因者即是無明。緣者即是諸行。
0498b01: 是故佛言。因眼見色。因心思覺。生貪愛心。愛者即是
0498b02: 無明。為愛造業名之為行。若能反流觀無明源及心
0498b03: 性空。思愛亦空。無業無行。即無諸法生。無緣和故。一
0498b04: 切諸法本因緣空無主。覺此盡本源。故稱真沙門。亦
0498b05: 名無生忍。復名無起法忍。菩薩觀色心。無垢無淨不
0498b06: 動不變。猶如空無想可得。名之為空亦非是空。何
0498b07: 以故。眾生此身頭等六分假名色身。本由一念妄忘念
0498b08: 心生。隨業受報天人諸趣。猶如化生夢幻之體亦不
0498b09: 可得。菩薩既知妄念心空。即無妄念。非是空假。色身
0498b10: 亦爾。如影如空求不可得。是故佛言。眾生色身。此色
0498b11: 身生時但空生。滅時亦空滅。頻婆娑羅王聞佛說此。
0498b12: 得第三果次第。即得無生法忍智。是故般若經中曇
0498b13: 無竭菩薩語薩陀波崙言。法無來無去。空法即是佛。
0498b14: 無相法無生。空法無滅。法亦如是無來無去。即佛從
0498b15: 無住法亦如是。既無有住亦無來無去。是故菩薩行
0498b16: 威儀中。觀此未念及欲念心性自清淨無有動變。故
0498b17: 得不動三昧。發一切智慧。解一切佛法。從初發心終
0498b18: 至佛果未曾動變。亦不從一地至一地。一念了知三
0498b19: 世之事。凡聖心想國土世界劫數遠近眾生煩惱根
0498b20: 性差別一念盡知。是名菩薩遍覺三昧。亦得名為照
0498b21: 明三昧。以此三昧神通力故。湛然不變色身變現十
0498b22: 方國土。隨感不同說音聲亦復如是。則名為首楞嚴
0498b23: 定力隨自意三昧具足成就。
0498b24: 住威儀品第二
0498c01: 菩薩立時。諦觀此身色之空法。頭等六分如空中雲。
0498c02: 氣息出入如空中風。身色妄如空中華。云何得知
0498c03: 息實相。先觀三性。後觀假名。何等三性。一者心性。二
0498c04: 者色性。三者息性。復有三性。一者心性。二者眼性。三
0498c05: 者意性。先觀前三性。若先觀心性。沉細難知。若先觀
0498c06: 色性。麤朴難解。應先觀息。是息由心遍色處中易知。
0498c07: 何以故。先觀息實。然後觀息遍身。還歸實相。所以者
0498c08: 何。若先觀有。即受念著。顛倒難遣。是故新學菩薩先
0498c09: 觀息實相。觀其出入。是息出時從何處生。相貌何似。
0498c10: 根源何處。求之不得。無源無生都無處所。復觀入息
0498c11: 從何方來。入至何處。諦觀此息來無方所。入無所至。
0498c12: 無來即是無生。無至即是無滅。入息既無生滅。中間
0498c13: 亦無相貌。無能知者亦無見者。知此入息因如空
0498c14: 由入有出。入者既無出者亦然。知出入息畢竟空寂。
0498c16: 心故有生滅。心即是主。諦觀此心今在何處。身內觀
0498c17: 察。從頭至足從皮至髓。一一諦觀都不見心。內若無
0498c18: 心。在外有也。復觀身外諸方遠近。四維上下及以中
0498c19: 間。一一觀察都不見心。諸方既無。可在中間。搖動出
0498c20: 入遍身外中間悉觀亦不見心。誰能觀心復無觀者。
0498c21: 是心既無相貌。名字亦無。是名觀心實相。若心與息
0498c22: 俱無名相。我今色身從何處生。誰之所作。諦審觀察
0498c23: 責身源由。是身無主從妄念心生。因息得立。心息既
0498c24: 空身亦寂滅。常修此定。深澄空法。離諸假名。知一切
0499a01: 空。具足正見無復妄念。然後觀息遍身出入。先觀鼻
0499a02: 中氣息往還入出。次觀遍身。從頭至足從皮至髓。毛
0499a03: 孔汗垢氣息一時微細出入。審諦觀察明了見之。觀
0499a04: 此色身五相次第歸空寂滅。第一相者。初觀此身皮
0499a05: 肉筋骨猶如芭蕉。從皮至髓氣息一時入出無礙。觀
0499a06: 此氣息入無積聚。出無分散。一色芭蕉觀。第二相者。
0499a07: 次觀身分芭蕉之觀轉空明淨。猶如聚沫。名為水
0499a08: 沫觀。第三相者。觀此沫觀一切身分轉空明淨。如水
0499a09: 上泡。名為泡觀。第四觀相者。觀此泡觀轉空微薄。猶
0499a10: 如泡影。名為影觀。第五相者。觀此影觀一切身分不
0499a11: 見相貌。猶如空名空觀。菩薩具足五種明觀。一
0499a12: 切身分如空中華。譬如世間於空中見有一華。不
0499a14: 人不了謂實有華。智者覺了本來無華。眾生色身如
0499a15: 空華。畢竟空寂無生無滅。菩薩觀身如空中立亦
0499a16: 復如是。菩薩爾時自觀此身如淨璃。空無所有。以
0499a17: 此觀法利益眾生增長法身。名為檀波羅蜜。為法施。
0499a18: 菩薩立時。以此觀法引導眾生。令諸眾生見菩薩形。
0499a19: 發歡喜心。具清淨戒。離罪福相。是名菩薩持戒尸羅
0499a20: 波羅蜜。菩薩立時。知此身中六情無主。亦知身外六
0499a21: 塵無形。亦知中間六識無相。是身空寂無十八界。一
0499a22: 切陰界及心本性。畢竟空寂無有生滅。世間八法不
0499a23: 能令動。故名為菩薩忍辱羼提波羅蜜。世八法者。利．
0499a24: 衰．毀．譽．苦．樂．稱．譏。菩薩立時。一切心相無生住滅。一
0499b01: 切法不住前際不住後際不住中際。無三際故。既無
0499b02: 生際即無住際亦無滅際。一切法中雖無去住而大
0499b03: 精進。身心無自利利他。是名菩薩具足精進毗梨
0499b04: 耶。菩薩立時。不見內心立。不見外心立。不見內外心
0499b05: 立。色身空寂。亦無立相。諸陰亦然。於一切法中不味
0499b06: 著。無定無亂。畢竟空故。入不動三昧。普現法界一切
0499b07: 色身饒益眾生。是名菩薩具足禪波羅蜜。菩薩立時。
0499b08: 知此色身無自無他。如鏡中像。如炎如化夢如幻。無
0499b09: 有壽命亦無我人。無眾生滅。亦無隱顯復無出沒。諸
0499b10: 法自爾。無取無捨。覺了一切眾生根性。隨感差別。是
0499b11: 名般若波羅蜜。具足智慧神通藏故。
0499b12: 坐威儀品第三
0499b13: 四種身威儀中。坐最為安隱。菩薩常應跏趺端坐不
0499b14: 動。深入一切諸三昧門。觀察一切眾生根性。欲安立
0499b15: 之令得解脫。是故菩薩常入禪定。起六神通。能淨五
0499b16: 眼。肉眼．清淨天眼．通達慧眼．見真法眼．觀察佛眼。覺
0499b17: 了一切。能度十方世界無量眾生。不前不後一時得
0499b18: 道。是故菩薩常在禪定。問曰。菩薩何故四種身儀中
0499b19: 多在坐威儀。餘法亦應得獨言跏趺坐。答曰。此是坐
0499b20: 禪入道之人坐禪之法。餘威儀中取道則難。多有動
0499b21: 散。結跏趺坐。心直身正。斂念在前。復欲教諸弟子入
0499b22: 禪定。是故菩薩結跏趺坐。餘坐法者是凡夫人坐法。
0499b23: 動散心多不得入定。其心難攝。結跏趺坐身心正直
0499b24: 心易攝故。欲教弟子學此坐法。捨諸外道邪見威儀。
0499c01: 有諸外道顛狂心亂。或常翹。或傍身欹足。或一足
0499c02: 獨立。或五熱炙身。以是種種邪見身心不安。菩薩坐
0499c03: 時。令諸眾生見者歡喜發菩提心。離諸怖畏入菩薩
0499c04: 位。是名法施檀波羅蜜。菩薩坐時。身心不動。眾生見
0499c05: 者能發淨信。離殺害心捨諸惡業。具足大乘菩薩律
0499c06: 行。是名持戒尸波羅蜜。菩薩坐時。知一切法陰界諸
0499c07: 入畢竟不動。能令眾生離高下心不起諍論。是名忍
0499c08: 辱羼提波羅蜜。菩薩坐時。能令眾生見者歡喜。捨十
0499c10: 進毗利耶波羅蜜。菩薩坐時。能令眾生捨離味著。能
0499c11: 斷貪愛。心無定亂畢竟寂滅。亦令眾生起神通力。何
0499c12: 以故。是諸眾生見菩薩坐禪。深心愛樂情無捨離。譬
0499c13: 如往昔雪山林中有一仙人坐禪入定。是時亦有無
0499c14: 量外道在此山中邪見苦行。翹散足。或一足獨立。
0499c15: 多不安穩。是時復有五百獼猴山中遊行。見此仙人
0499c16: 林中禪定結跏趺坐。合眼合口氣不出。獼猴眾中有
0499c17: 二老獼猴。愛樂仙人學其坐禪合眼入定。信心重故
0499c18: 即得神通。成辟支佛。如是次第五百獼猴皆得成就
0499c19: 辟支佛道。是諸獼猴念此山中邪見外道身不安穩。
0499c20: 是老獼猴往到其所。於外道前自敷草蓐結跏趺坐
0499c21: 合眼入定。是時五百獼猴捉諸外道兩結跏趺坐。
0499c23: 各以手指捻外道眼令合。如坐禪法。五百外道各生
0499c24: 慚愧。此坐安穩身不欹側。是道無疑。各作是念。此諸
0500a01: 獼猴必見聖人。得其道復來教我。信心慇重。是老
0500a02: 獼猴見諸外道信心決定。即現神通種種變化。五百
0500a03: 獼猴各現神變。外道見已巳心生歡喜。心勇即發神通
0500a04: 成辟支佛。坐禪威儀能令畜生及諸外道信心歡喜
0500a05: 成辟支佛。天人六趣諸眾生等愛樂菩薩坐禪威儀。
0500a06: 發菩提心得三乘道皆亦如是。是名菩薩禪波羅蜜。
0500a07: 菩薩坐時。知一切法其性常定。知身無主。無我無人。
0500a08: 是身色陰。如空中月影現眾水。色相寂滅。不於三界
0500a09: 現身口意。法身普現十方世界。實無色心往還來去
0500a10: 示現眾生。能令眾生各各感見。隨應說法稱機得道。
0500a11: 如阿修羅琴不以手。安置空地無人之處自出種
0500a12: 種微妙音聲。能令天人所聞各各別異。稱意歡樂。菩
0500a13: 薩禪定亦復如是。實無覺觀係念思惟。亦無色像現
0500a14: 身口意。眾生各各感應不同。如空月。是名菩薩禪波
0500a15: 羅蜜。菩薩坐時。雖無心陰界入。見於一切法皆如夢
0500a16: 想無覺觀心。具足無量一切辨才。一念悉知三世九
0500a17: 道凡聖差別。思覺不同優劣差別。不預思惟知過去
0500a18: 世無礙。知未來世無礙。知無為無礙。知世諦無礙。知
0500a19: 真諦無礙。知第一義諦空無礙。離常定。一念遍在十
0500a20: 方佛前。現神通力種種變化供養之具供養諸佛。一
0500a21: 時變現入六道中。菩薩色身對眾生機隨應說法。一
0500a24: 不同。能斷煩惱。雖無色像陰界入諸見。具足如此無
0500b01: 量辨才。是名菩薩般若波羅蜜。問。般若波羅蜜名何
0500b02: 等法。答曰。般若波羅蜜名一切種慧。三乘智慧盡到
0500b03: 其邊。是名彼岸。名為摩訶般若波羅蜜。問曰。如是智
0500b04: 慧從何處生。答曰。無有生處。何以故。如大品經中先
0500b05: 尼梵志問佛世尊。如來所得一切智慧從何處得。佛
0500b06: 答先尼。無有得處。如是智慧。非內觀中得是智慧。非
0500b07: 外觀中得是智慧。非內外觀中得是智慧。亦非不觀
0500b08: 得是智慧。是時先尼梵志即於佛一切智中得生信
0500b09: 解。深入般若波羅蜜。是故言無有得處。更有人言。問
0500b10: 曰。何者為內觀。何者為外觀。何者為內外觀。云何言
0500b11: 亦非不觀得是智慧。答曰。內觀者是內六根。眼．耳．鼻．
0500b12: 舌．身．意。外觀者是外六塵。色．聲．香．味．觸．法。內外觀者
0500b14: 緣生諸受。菩薩觀內六根性空無所得。觀外六塵性
0500b15: 空無所得。觀中六識性空無所得。若不觀察亦不能
0500b16: 得。是故佛言。亦非不觀得是智慧。無所得即是智即
0500b17: 是慧。所以者何。大品經一心具萬行品中。佛告須菩
0500b18: 提。諸法無所有性即是道即是果。若於諸法中有見
0500b19: 者。此人無果。壞法性故無道果。是故佛言。諸法無所
0500b20: 有性。即是道即是果。諸法者即是眾生十八界。內有
0500b21: 六根界。外有六塵界。中有六識界。觀內六根能破貪
0500b23: 離我所。無有壽命眾生主者。離受念著。畢竟空故是
0500b24: 名智。無所得故名之為慧。觀外六塵。於色塵中青黃
0500c01: 赤白女等色是名外身。起貪愛心能生煩惱。菩薩爾
0500c02: 時觀此外身。修死尸想。脹爛壞九想具足。乃至十
0500c03: 想成就。歸空盡滅更不復生。觀察覺了能破煩惱是
0500c04: 名為智。無所有性是名為慧。聲．香．味．觸．法亦復如是。
0500c05: 觀察中識無分別想。無自生處。假內外因緣和合而
0500c06: 生。都無自性。觀內六根空無有主。觀外六塵空無形
0500c07: 色。和合想不可分別即無六識。是時智慧無有得處。
0500c08: 若不坐禪明了觀察是十八界。亦不能得如是智慧。
0500c09: 是故佛言。亦非不觀得是智慧。眾生五識但能當境。
0500c10: 能知現在五塵之事。不能究竟囑當受持。然此意根
0500c11: 雖無處所。遍能囑當五識之事。然其意識都不曾往
0500c12: 與五識合含。雖無往還能懸囑當。五塵五識因緣之事
0500c13: 雖無住處囑當。五識計校思惟遠近受持皆悉不忘。
0500c14: 善惡無記亦復如是。如是意根意識雖無處所亦不
0500c15: 動搖。如夢中識六能覺了。總攝六根之事。凡俗愚人
0500c16: 是六種識隨緣繫縛。亦不能知五根有處意根無處。
0500c17: 謂各各緣。不能了知總別之想。是名凡夫分張識相
0500c18: 生死根栽。非是聖慧。新學菩薩用第七識剛利智。觀
0500c19: 察五陰十八界等無有集散妄不實。無名無字無
0500c20: 生無滅。是時意根名為聖慧根者。從得信根乃至慧
0500c21: 根。如是五根中說。因此信慧二根。力無所畏。總說有
0500c22: 二種用。內能覺了破煩惱結。入無間三昧。得解脫智。
0500c23: 能覺一切眾生根性。外能摧伏天魔外道。宿命神通
0500c24: 皆得具足。發言可信實不謬。名為信慧。善轉眾生
0501a01: 住七覺慧。故名聖慧根。聖名無著亦名清淨。能度眾
0501a02: 生立照為聖。無著者。以聖慧根。覺知六根空無有主。
0501a03: 覺知六塵無色。覺知六識無名無相。如是三六無滅。
0501a04: 無取無捨。斷一切受。故名無著。雖知己巳身及外眾生
0501a05: 諸法實相。亦能生知眾生根性。是故名聖。得陰界實
0501a06: 相。捨一切著。故名無著。若無愛著即無染累。了知諸
0501a07: 法自性清淨畢竟寂然。諸法者是十二入．十八界妄
0501a09: 名眾生。菩薩以此聖慧根力善教道之。令諸眾生同
0501a10: 證聖慧。故言清淨能度眾生。為天人作教師。故名阿
0501a11: 闍梨。阿者名一。得一切法。從初不生亦無有滅。是名
0501a12: 自覺。名之為阿。闍者是眾生。菩薩能以一相聖慧覺
0501a13: 說眾生。令得解脫。是故名闍。以此自覺覺他無上慧
0501a14: 阿二事留名後代。眾生所歸永劫不絕。是故名梨。是
0501a15: 故佛言眾生性即菩提性。菩提性即眾生性。菩提眾
0501a16: 生無二。知如此作天人師。凡夫六根聖人六根。是凡
0501a17: 聖根無一無二。不覺是凡夫。覺了是聖人。生死煩惱
0501a18: 根即是聖慧根。凡夫醜陋不淨身即是相好妙法身。
0501a19: 菩薩爾時觀此眼根作是念。何者是眼。云何名根。作
0501a20: 是觀時。知此眼根無主若空。無主即無眼根。求根不
0501a21: 得亦無有眼。但以妄所見青黃赤白種種諸色。貪
0501a22: 愛念故名之為眼。無眼故不了。如向諦觀知無根情。
0501a23: 若無眼即無情。識既空無主無分別者。亦無妄種
0501a24: 種諸色。各各不相知故。亦無和合。畢竟寂滅空無所
0501b01: 有。如是觀竟。亦無能觀法。無所得故。無眼無眼名字
0501b02: 是為眼。無作解脫門亦得名為無縛。何以故。既無繫
0501b03: 縛誰解脫者。是時無根無色塵。既無根塵亦無有識。
0501b04: 是故名為無眼無分別者。復次耳根聞聲。菩薩爾時
0501b05: 諦觀此耳誰能聞。耳根聞耶。耳識聞耶。聲能自聞。為
0501b06: 用意識聞。如是觀已巳。非耳根聞。非耳識聞。亦非聲自
0501b07: 聞。意識亦不能自聞。何以故。耳根無覺知故不能聞。
0501b08: 若耳根能聞。聾人應能聞聲。聾人不聞故。當知耳根
0501b09: 不能聞。耳識一念不能分別一。故亦不能聞。是聲無
0501b10: 根故。不能自覺亦不能聞。意識亦不能聞。眾緣和合
0501b11: 乃得聞聲。所以者何。先耳聲相對。然後意識生。與耳
0501b12: 合故則能分別音聲。一一觀察空無聞者。若無根聞
0501b13: 即無有識。根不往受。聲不來入。各不相知亦不相見。
0501b14: 聲如空響無生無相。耳無根無識畢竟空故。無耳無
0501b15: 耳名字耳。解脫門既無縛者。亦無解脫。凡夫不了。謂
0501b16: 我能聞。是故名為聞聞。新學菩薩斷一切受。得薩婆
0501b17: 若。證實相慧門。得音聲忍。無取無捨。名為聞亦名不
0501b18: 聞聞。得性空智。亦得名為不聞不聞。略說耳根。其義
0501b19: 如此。復次鼻聞香者。誰能聞。觀此所香從何方來。
0501b20: 何處生也。入至何處。受者是誰。相貌何似。如此觀時。
0501b21: 知是香觸無所從來。入無所至。亦無受者。復無相貌。
0501b22: 不可分別。空無所有。鼻無根無識無無香。亦無名
0501b23: 字鼻解脫門。既無縛者亦無解脫。亦善通達一切眾
0501b24: 香。舌嗜味者。諦觀此味從何所來。何方所生。入至何
0501c01: 處。誰受味也。相貌何似。唇受味也。齒受味也。舌受味
0501c02: 也。咽受味也。如是觀時。了知此無所從來亦無所至。
0501c03: 復無住處。亦無受者。無生無滅。亦無相貌。無舌無味
0501c04: 無根無識亦無名字。舌解脫門。既無縛者亦無解脫。
0501c05: 亦能善知一切味相。身受觸者。男女眾事細滑痛癢
0501c06: 麤冷暖輕重堅柔。如是等觸能生貪愛瞋喜等事。
0501c07: 眾生為此乃至失命不知慚愧。為此輪轉六道生死。
0501c08: 新學菩薩諦觀此觸。從何處生。由愛因緣。我若不拔
0501c09: 如是愛根。必當生惱。身心惱故名之為苦。因緣生故
0501c10: 無常。不自在故無我。妄故無實。無實故空。諦觀此
0501c12: 肌肉筋骨髓血屎尿肝膽虫疽膿血。種種
0501c16: 命亦無生滅。猶如空。是名鈍根壞色歸空。若利根
0501c19: 若空。心亦如是空無相貌。知心寂滅身亦無主。生
0501c20: 如浮雲生。滅如雲散滅。麤觀如此。若細觀者。我今此
0501c21: 身猶如雲影。如雲空中行。地上見影。實無能有見。此
0501c22: 身亦如是。幻化難了別。空雲是行東。雲影是人身。雲
0501c23: 散影即無。東盡人亦然。是身本無體。無色亦無形。行
0501c24: 東及身影。本來常寂然。如此觀時。無身無身名字。是
0502a01: 名身無作解脫門。既無縛者亦無解脫。知身如此。亦
0502a02: 能善解一切諸觸無所得故。言法者。一善。二不善。三
0502a03: 者無記。今欲觀察意觸法者。當以非善門．非不善門．
0502a04: 非無記門。破前妄執著善．不善．無記等無明。新學
0502a05: 菩薩應先觀察意觸諸法。問曰。餘五根皆有處所。眼．
0502a06: 耳．鼻．舌．身有可見處。今此意識相貌何似。住在何處。
0502a07: 為當在內。為當在外。為在中間。為在五藏。為何所似
0502a08: 名意識。答曰。非五根。非五識。非內外。非中間。亦不在
0502a09: 餘處。何以故。五藏對五根。五根對五塵。根塵合生五
0502a10: 識。今此意根都無處所。復無相貌。而能記物。何以故。
0502a11: 譬如有人臥眠熟時。無情塵識而能夢見陰界諸入。
0502a12: 乃至覺時猶故不忘。觀察此夢都無方所亦無住處。
0502a14: 及不見所夢陰界數重都不可得。而復不忘。意亦如
0502a15: 是。雖復不在五藏．五情．五塵．五識．五觸．五受。雖不在
0502a16: 此三十事中。而能鑒照三十數重善．惡．無記。亦不在
0502a17: 三十事外。所以者何。五根不相知。意根即不爾。亦在
0502a18: 亦不在。云何亦在亦不在。若意識不導。五識不成。不
0502a19: 能分別。是故不得言不在五識。如人有病聾盲齆啞
0502a20: 及身舌頑疵。意識是時於五識中無用。不得言在。問
0502a21: 曰。上耳根義中說意識但能識過去。五塵不得識現
0502a22: 在。五塵若如此者。與今義相違。所以者何。若意識導
0502a23: 五識能識五塵者。即是現在義。云何而言不識現在
0502a24: 五塵。答曰。過去有二種。一者過去過去。二者現在過
0502b01: 去。過去過去者是遠過去。現在過去者是近過去。一
0502b02: 念心中前思後覺。譬如行者到法師所聽法時。忽爾
0502b03: 初聞說法之聲名之為思。憶念分別名之為覺。初聞
0502b04: 說法未解語意名現在塵。憶念法師語分別中事名
0502b05: 之為覺。名現在義。前思是耳識。後覺是意識。更有一
0502b06: 解。義則不然。初聞聲未能思惟是耳識。思惟分別是
0502b07: 意識。問曰。耳分別聲。意分別法。云何言耳但能聞不
0502b08: 能分別。答曰。此所言者當根說義。耳分別聲者。意識
0502b09: 合用非耳獨能。如人思惟觀行之時。傍邊人喚意識
0502b11: 修禪觀。有一老比丘是二年少比丘初出家時師。喚
0502b12: 二弟子在一房中坐床上噉飲食。復有比丘床前坐
0502b13: 喻噉飲。住上一比丘思惟觀察地上比丘。是時有
0502b14: 師隔一人坐。喚觀行比丘。大喚五聲。耳都不聞其師
0502b15: 喚聲。是故得知意識不照。耳不聞聲。云何而言耳獨
0502b17: 觀往昔眾事。亦復覺現在外緣。乃至下講。都不曾聞
0502b18: 法師語聲。以是定知。意不屬當。耳不聞聲。問曰。昔有
0502b19: 一人禪定寂嘿。耳聞遠近種種音色。一時歷歷不相
0502b20: 雜亂。復有一人坐定定寂嘿都不聞聲。此二種人各
0502b21: 入何定聞異。答曰。坐禪寂嘿聞一切聲。一時能聞不
0502b22: 雜亂者。有二種人。一種人未能甚深禪定。始入初禪
0502b23: 住一念前。名為微細寂靜一心。但聞住處城隍內外
0502b24: 遠近數里種種音聲。不能遠聞諸方國土。二種人者。
0502c01: 是人得入甚深禪定。得天耳通。能聞小千國土一切
0502c02: 音聲。乃至二千國土三千大千國土一切音聲。亦聞
0502c03: 十方一切音聲。若復有人禪定寂嘿。不能聞一切聲
0502c04: 者。亦有二種人。一種人者。未得禪定。初禪前得細住
0502c05: 心。名曰住觸。不自覺知猶如眠熟不夢之人。此是魔
0502c06: 鬼其心識。狀似禪定都不自知。入時不覺至出乃
0502c07: 知心識。問何處去。更有一種人禪定。不聞一切聲者。
0502c09: 人頑癡。自謂我今得寂滅涅槃。亦復名為滅盡定。此
0502c10: 非涅槃道。設使經劫住是禪中。不盡道法。名障道罪。
0502c11: 亦名魔鬼奪其識去。魔力持之狀似禪定。更有一種
0502c12: 人。禪定嘿然不聞一切諸道音聲者。此人名為自在
0502c13: 禪定。欲聞十方一切音聲即時得聞。意不欲聞即不
0502c14: 能聞。是故名為自在禪定。亦得名為日入三昧。何以
0502c15: 故。昔日佛在田中阿蘭若處林中禪定。近邊田中耕
0502c17: 怖死。佛不聞也。佛答言。我不聞聲。其人重問。佛入無
0502c18: 心定也。答言不入無心定。其人復問。若有心識云何
0502c19: 不聞。佛答人言。我有心識。恒無妄念。我時故入日三
0502c20: 昧。不取音聲是故不聞。譬如日入一切不照。我亦如
0502c21: 是。是名菩薩自在禪定。復如舍利弗山中禪定。值毗
0502c22: 舍闍鬼將領諸鬼山中遊行。時舍利弗斷其路坐。礙
0502c23: 不得過。毗舍闍鬼即大瞋恚。以金剛杵盡力極打舍
0502c24: 利弗頭。振動三千大千世界。時舍利弗不覺不知。從
0503a01: 定出時覺頭皮多少異常。起來問佛。世尊我今頭皮
0503a02: 多少異常。佛言。毗舍闍鬼以金剛杵極力打汝頭。振
0503a03: 動三千大千國土。值汝入定。若不入定碎如微塵。問
0503a04: 曰。是舍利弗入何禪定力能如此。答曰。一切禪定力
0503a05: 皆能如此。若入金剛壁定三昧。天魔外道毗舍闍鬼
0503a06: 所不能近。若欲近時。天魔外道鬼神即自碎滅。況復
0503a07: 能打。問曰。一切禪定無受念心。云何舍利弗入大禪
0503a08: 定。毗舍闍打頭皮少異。答曰。令後人知禪定力。故作
0503a09: 此問。留名後世引導眾生。是名菩薩自在禪定。菩薩
0503a10: 復有自在禪定。若入禪定若出禪。定行住坐臥身心
0503a12: 是名菩薩自在禪定。問曰。眾生六識是生死識。不是
0503a13: 智慧。涅槃經云。依智不依識。今此意識是何等識。而
0503a14: 能如是種種巧用智慧無差。答曰。一切眾生用智有
0503a15: 異不得一等。愚癡凡夫用六情識。初心菩薩用二種
0503a16: 識。一者轉識。名為覺慧。覺了諸法慧解無方。二者名
0503a17: 為藏識。湛然不變。西國云阿梨耶識。此土名為佛性。
0503a18: 亦名自性清淨藏。亦名如來藏。若就隨事。名智慧性。
0503a19: 覺了諸法時名為自性清淨心。識之與心二用各別。
0503a20: 凡夫六識名為分張識。隨業受報天人諸趣。菩薩轉
0503a21: 名第七識。能轉一切生死惡業。即是涅槃。能覺凡夫
0503a22: 六分張識令無變易。即是藏識。此第七識名金剛智。
0503a23: 能破一切無明煩惱生死結使。即是佛法。譬如健將
0503a24: 降伏四方夷狄怨賊。諸國弭伏皆作民子。第七健識
0503b01: 勇猛金剛決斷諸法。亦復如是。藏識者名第八識。從
0503b02: 生死際乃至佛道。凡聖愚智未曾變易。湛若空亦
0503b03: 無垢淨。生死涅槃無一無二。雖假名亦不可得。五根
0503b04: 不能見。無言能空。何以故。無空無無想。亦無有無作。
0503b05: 不合亦不散亦相法亦無善惡空華
0503b07: 法雖無一二愚智不共居不了是有為
0503b08: 了者即無餘
0503b10: 昏夜寢息當願眾生休息諸行
0503b11: 心淨無穢
0503b12: 身四威儀中眠臥最安樂菩薩涅槃臥
0503b13: 諸行皆寂莫
0503b14: 新學菩薩安穩臥時。知一切法皆如臥相。寂不動搖。
0503b15: 云何為安。不危者為安。夫安穩者。何者是也。不動不
0503b16: 流名為安也。何法不動。何法不流。所謂眼對色生貪
0503b17: 愛。必造諸行業。貪愛為動。行業為流。隨業受報天人
0503b18: 六趣豈非流也。如大集經中佛告舍利弗。因眼見色
0503b19: 生貪愛者。即是無明為愛造業。名之為行。至心專念
0503b20: 名之為識。由識造業遍行諸趣。當觀此眼。識在何處。
0503b22: 眼精不壞根亦不破。如好眼人不能見色。生盲謝時
0503b23: 即能見之。然此盲法初無生處。又無滅處。盲法不自
0503b24: 知我是盲能遮於色。亦不作念不能遮色。眼不自知
0503c01: 我色法盲來遮我。亦不作是念盲不遮我。各不相知。
0503c02: 眼色亦爾。何者是眼。清自非眼。童人亦非眼。色亦非
0503c03: 是眼。精及中淚亦非是眼。骨亦非是眼。若一一是
0503c04: 眼。應有眾多眼。無多眼故。當知非一一是眼。若共成
0503c05: 一眼。是義不然。無和合故。盲及眾緣一一皆空。無有
0503c06: 集散。各無生滅。空明亦然。畢竟空寂。如是觀時無多
0503c07: 無一。即無有眼。亦無名字。不斷不常。無諸陰界。無貪
0503c08: 無愛亦無無明。都無相貌。如睡無夢都無所見。明與
0503c09: 無明俱不可得。無行亦無識。亦復如是。亦無一切陰
0503c10: 界諸入。是故維摩經言。所見色與盲等。一切諸法畢
0503c11: 竟不動。不動者即是不流。如人臥時。一切事息都無
0503c12: 思覺。諸法亦爾。是名安眠。不動曰安。不現曰隱。寂滅
0503c13: 為眼。菩薩自覺。復以此法覺悟眾生增長慧命。是名
0503c14: 眼義。法施檀波羅蜜。菩薩臥時。善惡欲界不可得故。
0503c15: 亦以此法利益眾生。是名持戒尸波羅蜜。菩薩臥時。
0503c16: 一切陰界不動搖故。自利及眾生。是名忍辱羼提波
0503c17: 羅蜜。菩薩臥時。一切陰界無生住滅。自利及他。是名
0503c18: 精進毗利耶波羅蜜。菩薩臥時。一切陰界無定亂故。
0503c19: 能利眾生。是名定智禪波羅蜜。菩薩臥時。一切陰界
0503c20: 入如空華。無決定相。能利一切法界眾生畢竟解
0503c21: 脫。皆得菩提亦悉具足行住坐義。菩薩雖眠。應化普
0503c22: 現無量法界。一切威儀。眾生感皆得稱機安穩而臥。
0503c23: 同證涅槃。萬行休息。如人睡眠。是名菩薩眠義中般
0503c24: 若波羅蜜。耳．鼻．舌．身．意亦復如是。同上三威儀不復
0504a01: 更重廣說。
0504a02: 食威儀中具足一切諸上味品第五
0504a03: 菩薩得飲食時。先應願。兩手合掌。心念一切十方
0504a04: 凡聖。而作是言。
0504a05: 此食色香味上獻十方佛中奉諸賢聖
0504a06: 下及六道品等施無前後隨感皆飽滿
0504a07: 令諸施主得無量波羅蜜
0504a08: 若得食時當願眾生得禪悅食
0504a09: 無餘味想若得食時當願眾生
0504a10: 得法喜食甘露味想噉飲食時
0504a11: 當願眾生涅槃飯到彼岸想
0504a12: 飯食已巳訖當願眾生種智圓滿
0504a13: 覺眾生想澡飲訖當願眾生
0504a14: 妙覺常住湛然明淨新學菩薩
0504a15: 得飲食時一心受食無雜念想
0504a16: 念時香氣如旃檀風一時普遍
0504a17: 十方世界凡聖隨感各得上味
0504a18: 凡夫聞香發菩提心餓鬼聞香
0504a19: 一時飽滿捨餓鬼身發菩提心
0504a20: 畜生聞香即得飽滿捨禽獸形
0504a21: 發菩提心地獄聞香捨地獄苦
0504a22: 得人天身發菩提心是名菩薩
0504a23: 受飲食時布施一切檀波羅蜜
0504a24: 施者受者色香味觸空無生滅
0504b01: 是名法施檀波羅蜜新學菩薩
0504b02: 已巳所受食色香美味熏諸行人
0504b03: 皆得法喜離五怖畏是無畏施
0504b04: 檀波羅蜜新學菩薩已巳所受食
0504b05: 色香美味施飲食時不觀眾生
0504b06: 持戒破戒但觀法性無差別想
0504b07: 能令眾生罪福心息是名淨戒
0504b08: 畢竟解脫平等三昧尸波羅蜜
0504b09: 新學菩薩已巳所施食色香美味
0504b10: 能令眾生聞香心定得不動味
0504b11: 深達實相離我淨心具足忍辱
0504b12: 羼波羅蜜新學菩薩以食施時
0504b13: 觀此施心無生住滅所施飲食
0504b14: 及以受者無生住滅離陰界入
0504b15: 能令眾生聞香飽足離三想心
0504b16: 得不住法亦無去來是名精進
0504b17: 具毗梨耶諸波羅蜜新學菩薩
0504b18: 受飲食時觀前施主施食之心
0504b19: 無生無滅非內非外亦非中間
0504b20: 亦無定亂畢竟寂滅亦無滅想
0504b21: 亦無無滅我受食心亦如施主
0504b22: 於食食心同一無二一切眾生
0504b23: 受我施者我及眾心所施飲食
0504b24: 三事皆空與前施主等一法性
0504c01: 無施無受無飲食想能令眾生
0504c02: 善根增長菩薩身心雖常在定
0504c03: 能令十方一時普現眾生隨機
0504c04: 隨感即現及聞說法稱機得道
0504c05: 知煩惱性即是菩提是名寂定
0504c06: 禪波羅蜜新學菩薩受飲食時
0504c07: 觀陰界入誰見飲食誰受此食
0504c08: 食不自知我是飲食我非飲食
0504c09: 亦不自知我無我所亦無食言
0504c10: 菩薩受我及以不受新學菩薩
0504c11: 如是觀時無一切受亦無不受
0504c12: 知飲食性不曾動搖得不動智
0504c13: 入如來智施者受者及見食者
0504c14: 皆如食性不曾動搖得不動智
0504c15: 亦能如實知一切法是名如實
0504c16: 如來實智所以者何如經中說
0504c17: 佛世尊問鴦掘魔羅云何一學
0504c18: 鴦掘答佛夫一學者名之曰淨
0504c19: 如來戒也非是二乘聲聞緣覺
0504c20: 所持戒也如偈中說鴦掘魔羅
0504c21: 復答佛言今當分別大小乘意
0504c22: 一切眾生命皆依飲食住此即聲聞乘
0504c23: 非是摩訶衍所謂摩訶衍雖食常堅固
0504c24: 云何名為一謂一切眾生皆以如來藏
0505a01: 畢竟恒安住
0505a02: 新學菩薩如此觀時凡夫聖人
0505a03: 本末究竟平等無二亦能善達
0505a04: 凡聖始終究竟一乘差別之相
0505a05: 亦如色入法界海說
0505a06: 色入法界海者即是色藏法界海。色藏法界者即是
0505a07: 識入法界海。識入法界海者即是識藏法界海。智入
0505a08: 法界海者即是智藏法界海。亦得名為色集法界海。
0505a09: 識集法界海。智集法界海。佛與凡夫一切具足。名本
0505a10: 末究竟平等。此法身藏。唯佛與佛乃能知之。法華經
0505a11: 中總說難見。華嚴中分別易解。是名菩薩受食施食。
0505a12: 性雖空寂。具足中道智慧藏。亦名色心神通之藏。是
0505a13: 名摩訶衍摩訶般若波羅蜜。受食施食具足此義。一
0505a14: 念一時色心音聲普遍十方一切世界。能令三乘各
0505a15: 獲其道。通達大智到於彼岸。如上所說。
0505a16: 語威儀品第六
0505a17: 語威儀中具足一切上妙巧音聲普應眾心稱機品。
0505a18: 新學菩薩若欲語時。先起慈悲孝順之心。靜心正念。
0505a19: 一切音聲。一時普遍。十方凡聖所聞不同。以此音聲
0505a20: 普興供養。聖人唯聞歌詠讚嘆。十方菩薩同音讚佛。
0505a21: 修羅彈琴。乾闥作樂。天龍雨華。眾妙供具四事具足。
0505a22: 供養諸佛及大菩薩．一切眾聖等無差別。天人六道
0505a23: 聞三種聲。一者美語聲。二者苦切語聲。摧伏剛強
0505a24: 眾生。三者雜語。隨時調伏無決定聲。菩薩一語能感
0505b01: 眾聲。不先思惟應時自發。對機稱情。無礙辨才力能
0505b04: 齒都無聲相。何以故。求和合者不可得故。唇非是聲。
0505b06: 一一緣中求聲不得。咽喉舌齒各不相知。性無和合
0505b07: 亦無散滅。知此音聲如空中響。非斷非常亦無生滅。
0505b08: 都無相貌。復觀念心為在何處。相貌何似。如此觀時。
0505b10: 故。無語無語名字是名語無作解脫門。雖無語者。能
0505b11: 以一語普現眾聲。一語一時現無量語。何故能爾。由
0505b12: 本誓願大慈悲心為眾生故。一語能現無量音聲。眾
0505b13: 生感聞各各不同。解脫亦然。誓願慈悲力能如此。非
0505b14: 但一語一時能現無量音聲。色身普現十方世界。對
0505b15: 眾生眼色像不同。隨機感悟一時得道。所以者何。新
0505b16: 學菩薩以本誓願。不惜身命護佛正法。大精進力。不
0505b17: 退轉力。念眾生身。以大慈悲欲度眾生。凡所言說麤
0505b18: 言語苦切雜語。皆能利益無量眾生。
0505b19: 如佛仙所說麤言及語眾解音不同
0505b20: 皆歸第一義一切國土中眾生相殺害
0505b21: 菩薩現於世降伏使和安或為人天王
0505b22: 或為國大臣或現作猛將方便摧惡人
0505b23: 四方怨息國豐使民安或現行十善
0505b24: 方便化眾生或作邑中主造像及造經
0505c01: 開門廣布施方便化眾生或現作沙門
0505c02: 持戒不惜身廣說三乘教方便度眾生
0505c03: 或現作童始學初發心或現又修學
0505c04: 朽老過百年或現在城邑或現入深山
0505c05: 或現行瞋腦方便引眾生或現作四眾
0505c06: 或稱是聲聞或稱辟支佛或為無上尊
0505c07: 新學諸菩薩一音現眾聲一色無量形
0505c08: 方便對眾生忍辱慈悲力誓願應眾生
0505c09: 禪定神通力普現眾色爾
0505c10: 新學菩薩以大慈悲誓願力故。方便慈愍諸眾生故。
0505c11: 凡所言說。眾生聞之皆得正信發菩提心。是名法施
0505c12: 波羅蜜。新學菩薩以隨自意三昧力故。一切語時。能
0505c13: 令眾生聞者覺悟。深達法性離空假心。亦無斷常。見
0505c14: 諸眾生持戒毀戒。性無垢淨。無罪無福相。亦能持戒
0505c15: 不惜身命。新學菩薩誓功德力。利益如是無量眾生。
0505c16: 是名持戒尸波羅蜜。新學菩薩欲說法時。以此法性
0505c17: 無名三昧。眾生聞者。心想寂滅得不動三昧。是名忍
0505c18: 辱羼提波羅蜜。新學菩薩若說法時。麤言語性皆
0505c19: 平等。無生住滅。眾生聞者得無住三昧。是名精進毗
0505c20: 梨耶波羅蜜。新學菩薩說法語言。一語雖現無量音
0505c21: 聲。心無定亂。能令眾生聞者解悟。發菩提心。得不動
0505c22: 三昧。是名寂定禪波羅蜜。新學菩薩說法語言。眾生
0505c23: 聞者離陰入。具足辨才無量智慧。如身如影如夢如
0505c24: 化如雲如幻。無所得故。得寶幢三昧。即能具足一切
0506a01: 三昧。獲得辨才陀羅尼門。通達一切凡聖彼岸。是名
0506a02: 菩薩語威儀具足摩訶般若波羅蜜。
0506a03: 
0506a04: 大隨自意三昧一卷畢
