0120b01: 石雨禪師法檀卷第十二
0120b02: 嗣法小師淨柱編
0120b03: 贊
0120b04: 騎牛出山像贊
0120b05: 食雪山雪白而且肥一色邊事人所見希隨類而墮
0120b06: 如虎之赴驀爾騎歸忘卻舊路噫隨緣水草納些些
0120b07: 花落珠藤鳥亂啼。
0120b08: 蓮花座觀佛贊
0120b09: 法身本無相無相非法身六載雪山雪忽爾春風新
0120b10: 春風新鷓鴣頻寶花王綻絕纖塵剎那邈得伊神否
0120b11: 擬議幾何失卻真。
0120b12: 佛牙贊
0120b13: 如何佛說法亦不惜齒牙牙法兩無壞永永鎮群邪。
0120b14: 細字金剛塔贊
0120b15: 金剛為體無縫可通慧命所寄能仁所宗天光明淨
0120b16: 雲色朦朧如沙聚海如蟻行空即之也寒潭月影撈
0120b17: 摝無蹤望之也撐天拄地八面玲瓏斯之謂寶王塔
0120b18: 而現於一毫之中。
0120b19: 接引像贊
0120b20: 不立一塵捨師不得不捨一法取師不得不取不捨
0120b21: 恁麼得依舊勞他一臂力。
0120b22: 吾師腳跟不點地纔聞喚著忙回視一縷纖雲引臂
0120b23: 長逢人便道西方事霜林夜半鳥驚棲無令好夢風
0120b24: 吹去。
0120b25: 盡作唯心淨土觀遲遲五濁放身安迢迢每欲空回
0120b26: 首臂已巳長伸屈復難。
0120b27: 普賢大士贊二則
0120b28: 熱惱場中眾苦交逼左之右之無法可釋騰騰象王
0120b29: 以雪為食從眉山來業示其白異類中行普眼莫測
0120b30: 但存想間儀容儼集咄咄獲得真贓走卻賊。
0120c01: 萬行莊嚴如意之故走遍大千不曾動步盡道恩承
0120c02: 白象力誰信曹山立三墮。
0120c03: 獻象圖
0120c04: 散星成象睹星成佛牧象以奴獻象以法法邪乃狂
0120c05: 法正乃降佛從海湧波浪汪洋汪洋奈何截流而過
0120c06: 得善現者庶不負圖。
0120c07: 觀音大士贊
0120c08: 聞得老兄當年買胡餅放下卻是個饅頭只今在此
0120c09: 死丁丁立個甚麼噫踏著了也貪他一滴枝頭水不
0120c10: 得縱橫自在遊鰲頭手執楊枝瓶。
0120c11: 不提魚去沽村酒不踏鰲頭海上來鸚鵡堤邊銜柳
0120c12: 去南詢童子未曾回咄且問你將什麼利生休休騰
0120c13: 雲駕霧不如你說法還須老比丘雲端。
0120c14: 應現重重三十二光彩無非一月真除卻寒潭千尺
0120c15: 影誰得當天指示人水月。
0120c16: 神悲行苦言真露甘熱跣其足寒幪其毿無剎那頃
0120c17: 思靜離喧婆心最在無人處細把楊枝著意參楊枝淨水。
0120c18: 應無子之求憐有子之累隻手迎送間施彼了無畏
0120c19: 送子。
0120c20: 幪頭唯衲被觀者自知音逐臭隨香者多從紙上尋
0120c21: 纔放魚籃便把經卷掣電之機換善財眼噫淨瓶打
0120c22: 破方知歇今且從人亂指點。
0120c23: 因看月在水萬境悉平沉再四親撈摝良哉觀世音
0120c24: 水月。
0120c25: 世界大海中眾生沒于苦自古運悲人慈航把柔櫓
0120c26: 西行浪復東無計回長風業有所不免變現終無窮
0120c27: 獨有普門士應身三十二如解轉拳人手無縛雞勢
0120c28: 聊爾借婆衫拜婆了年事隱隱袈裟吹隱隱雙趺危
0120c29: 寶髻青山聳纓絡秋雲垂忽爾全身坐忽爾眾生度
0120c30: 不見有眾生秪把楊枝顧癡情盡說飛甘露分明以
0121a01: 水濟于水丈夫終不從他誤誌公十二面難描從茲
0121a02: 筆底無回互大海中柳枝。
0121a03: 即此物非他物得到手鮮潑潑任君殺任君活價不
0121a04: 相應賣不成短巷長街喚一聲人人打動化龍情猶
0121a05: 待春雷撼地鳴魚籃。
0121a06: 原非男女忽示女相女人得度何男女相。
0121a07: 垂手不入廛動足不點地身居潔白中好願酬還未
0121a08: 稽首挹香風萎花願吹去更雨新好者接人方有據
0121a09: 噫憶昔孤峰絕頂時一捏直教成粉碎蓮花。
0121a10: 隨眾生機性惡性善覿面提撕寶花利劍。
0121a11: 目橫秋水眉舒柳色喝開童子渺然玄寂一字一句
0121a12: 從胸流出通身是口示普門德誰是知音還從胸沒
0121a13: 女人應受因類女則普門細字像從胸書起末復至胸可開神妙。
0121a14: 大士既證此圓通又不肯住在裏許要我題破其中
0121a15: 意言外知歸還讓你圓光下像。
0121a16: 一波纔動萬波隨之雲行風捲柳露垂絲一釣便上
0121a17: 當機者誰不擇異類良哉大師。
0121a18: 布袋和尚贊
0121a19: 遇物便採入遇人便傾出問他作什麼倚杖笑而立
0121a20: 設更擬議間提起走不及無奈袋口何所以成狼籍
0121a21: 包乾褁坤容妍納醜四十九年何所不有忽爾知非
0121a22: 拄杖在手便好乘閒打開袋口呵呵寶壽山高月半
0121a23: 銜漸出雲衢人見否攜歸更問長耳叟為法相可公五十壽。
0121a24: 松根為枕布袋為蓆白雲青天懶去求食一覺醒來
0121a25: 腹猶果哉千古一笑兩眉豁開。
0121a26: 伏虎羅漢贊
0121a27: 猛於虎者唯慈忍力大空小空就手而食大空既空
0121a28: 小空不從頻頻回顧示以怒容。
0121a29: 朝陽補衲贊
0121a30: 荷葉收香秋麻正長鶉衣結就糞掃堆旁衲頭下事
0121b01: 針針相似咬斷線頭方可接續。
0121b02: 寒山拾得贊
0121b03: 寒岩寺裏討飯來國清寺裏燒火去盡道文殊與普
0121b04: 賢相逢狹路難回避噫石塊木樁有何憑據。
0121b05: 十八大阿羅漢贊
0121b06: 長眉曝日而童子進香者
0121b07: 離離披披水田其衣霏霏拂拂霜雪其眉心擬向日
0121b08: 乃負其坐背癢不禁侍者之故。
0121b09: 對巖花而翻貝者
0121b10: 依文解義三世佛冤離經一字即屬魔言頹然一翁
0121b11: 二俱不羨巖花似火雙眸若電。
0121b12: 傾瓶放光而出神遊戲者
0121b13: 倚光而出非意所生不知何日打破淨瓶放過一著
0121b14: 落在第二一若不存二復何寄。
0121b15: 山居靜坐而猿猱獻果者
0121b16: 蟠桃既熟知是幾年偷心所得誰為汝憐爾不異我
0121b17: 不許藏躲但辦肯心妙哉厥果。
0121b18: 坐參經義而執卷忘倦者
0121b19: 老老大大手不釋卷懶逐文言只圖遮眼眼既自全
0121b20: 月亦自圓世人若看牛皮也穿。
0121b21: 攜卷坐柳陰而次第簡閱者
0121b22: 出息不涉入息不居眾緣陰界不能礙渠楊柳春回
0121b23: 莓苔轉綠一大藏經從頭再讀。
0121b24: 定中有鬼撼錫而不動者
0121b25: 把住要津官不容針略通一線山鬼入林不采無窮
0121b26: 伎倆有盡過十小劫金錫乃振。
0121b27: 倚樹高臥而獼猴為伴者
0121b28: 津梁既疲未忍言歸尚有侍者聊以應機侍者為誰
0121b29: 二獼猴子一動一靜自成賓主。
0121b30: 拈丹桂枝以示鹿麋者
0121c01: 無法可說花拈一枝香生滿谷悟者為誰鹿性既馴
0121c02: 馴復何守庶幾無聊可以為友。
0121c03: 騎三腳蟾以出海者
0121c04: 無物不有無時不然龍宮雖好不可久延撒卻驪珠
0121c05: 衣中自有為有力者負之而走。
0121c06: 騎蝦精破浪而出者
0121c07: 江既無底海亦無邊路頭在手白浪淊天如人履地
0121c08: 人乃不會何獨疑于一蝦之背。
0121c09: 握玻璃盞以調藥餌者
0121c10: 玻璃盞子內外明徹人兮無此何以利物藥餌漸調
0121c11: 慰彼疲勞匪酥匪酪飢渴乃消。
0121c12: 擎缽多而降龍者
0121c13: 我無神通神通在龍雲周雨遍不離缽中縱以為體
0121c14: 奪以為用誰為阿師只堪應供。
0121c15: 努臂目而伏虎者
0121c16: 爪牙既斂歛夙習未除努目而視安敢縱渠大空小空
0121c17: 始絕回互若欲把門還少一箇。
0121c18: 亦有布袋而非彌勒者
0121c19: 同不在心異不在腹以有布袋令人描摸是耶非耶
0121c20: 擬之即差可知兜率不是爾家。
0121c21: 坐睹塔光而擁衲者
0121c22: 孤峰一衲似有來繇誰知只在光影門頭光不透脫
0121c23: 雖云是病不妨借此為炤妖鏡。
0121c24: 坦腹而布袋者
0121c25: 天上無姓地下無名當年一問粉碎乾坤廓落一囊
0121c26: 嗒然忘我大千有物無不包裹。
0121c27: 擊磬而出定者
0121c28: 欲觀自在未絕偏圓離出入際默爾忘緣既非無語
0121c29: 亦非有證誰似其人一鳴其磬。
0121c30: 寶公贊鶴凌侍者請
0122a01: 十二時歌步步嬌。曾從異類出鷹巢。還須化鶴凌霄
0122a02: 漢。尺拂休忘鏡剪刀。
0122a03: 初祖贊崑石請
0122a04: 崑山有良璧。如何喚作石。武帝問西來。西來道不識。
0122a05: 不立文字。誰是知音。楞伽四卷。可以印心。但能推倒
0122a06: 嵩山壁。便好為他的子孫。
0122a07: 立雪齊腰贊
0122a08: 齊腰不沒膝。此意許誰知。只可面當壁。翻身早已巳遲。
0122a09: 冷眼難瞞熱心。一段死不干休。雪花片片可憐。坐斷
0122a10: 十方者。到底被他將眼換。
0122a11: 好雪片片落不著。面壁多年不禁寒。心未安時臂未
0122a12: 斷。展開還好與人看。
0122a13: 真歇了禪師塔在皋亭山方被劫火其僧以繪
0122a14: 像索題募建
0122a15: 題落驢前。贊落馬後。秪這些子。火燒不透。殃及兒孫。
0122a16: 是誰之咎。使有人云。歇了休拽取鼻頭來寶壽不應
0122a17: 觸諱犯當頭紅爐雪又重芳茂。
0122a18: 雲棲宏大師贊
0122a19: 生平不識彌陀面。今日毫端全體現。人人盡道見雲
0122a20: 棲。誰向雲棲那邊看。
0122a21: 雲門湛然和尚贊
0122a22: 洞山於良久。邈得雲巖禪。誰知因過水。兩眼方始圓。
0122a23: 年深代亦遠。幾希失所傳。江南雲門裏。放下無聯纖。
0122a24: 復為分明極。令人話正偏。寶壽山何秀。西溪水亦鮮。
0122a25: 以此示後賢。後賢曰儼然。
0122a26: 古越雲門法。幢獨露價賤。如金貴如土。故有空王俸。
0122a27: 了不知顧邪。風振搖即隨類。墮令人對此。憶曹山毀
0122a28: 之譽之誰之過。
0122a29: 聞說。雲門夜半日。出一人傳虛。萬人傳實。捧拂拈篦。
0122a30: 對面不識。祖彌不了。所以殃及。
0122b01: 兩手握何物。持歸問汝師。汝師曾問我。我今復何辭。
0122b02: 譬如溯流者。溪石多參差。攀攬所不及。情知源在斯。
0122b03: 因師乃聞我。因我聞祖翁。祖翁曰耳聾。知此乃可起
0122b04: 曹洞之正宗。為陵智超請。
0122b05: 宗傳曹洞戒受雲棲。教尊賢首。總作全提。或拖布袋。
0122b06: 郎郎當當。或登寶座。巍巍堂堂。雲門惺惺。天華寂寂。
0122b07: 養子之緣。子肉不食。擬報師恩。幾缺師耳。描師邈師。
0122b08: 隨類墮只。
0122b09: 真不可邈一邈便像。眉目儼然。卻成兩樣。不兩樣能。
0122b10: 隨類墮者是之謂。雲門湛老和尚。
0122b11: 石傘在上。若耶在東。門齒不缺。耳朵不聾。是耶非耶。
0122b12: 豈力未克。噫持書千里迢迢客。畢竟何繇到此中。
0122b13: 博山無異和尚贊
0122b14: 腳下無私。隨往自適。今之古之。路逕開闢。舉壽昌宗。
0122b15: 起博山宅。把住要津。為眉毛惜。噫拂子橫拖。不顧人
0122b16: 至今。幾個知恩澤。
0122b17: 密雲和尚像贊
0122b18: 一條白棒顯家風。今日相看影現中。道師不足隆臨
0122b19: 濟。怒髮莖莖直指空。
0122b20: 麥浪法兄如六賊戲彌勒像贊
0122b21: 舉動如天衣再來。遊戲如彌勒應世。秉拂於顯聖雲
0122b22: 門。住持於彌陀梅市。悄地裏結卻袋口。忽然間拽杖
0122b23: 而去。那管伊六賊六通。一任他扯來扯去。斯之謂。麥
0122b24: 浪懷兄永不負先師之記。
0122b25: 聞谷大師贊
0122b26: 雲棲的嗣。淨土正宗。龍池有囑。掉頭弗從。西來祖意。
0122b27: 曲暢旁通。川趨流赴。苕溪道中。隨方應化。雁過長空。
0122b28: 影非留水。此似誰容。我生武水。鄉與師同。擬議師德。
0122b29: 海月可籠。吾師之德。撈摸無蹤。瓶窯火發。庶幾可攻。
0122b30: 說淨土法。開慈悲方。師去我來。喜挹遺香。淨慈隔岸。
0122c01: 游芝山堂。開卷拜贊。是我同鄉。
0122c02: 東山爾密和尚贊
0122c03: 東山阿兄。宗通說通。誰是其人。水上尋蹤。
0122c04: 具足禪師贊
0122c05: 白石之上。青松之下。是誰似伊。得能瀟灑。何以孝聞。
0122c06: 左無股者。解脫自居。世間頓捨。同師點沸。共抽薪也。
0122c07: 派出源分。易幾冬夏。泡漚復親。活埋話新。電影忽墮。
0122c08: 空花未淪。且結空果。聊以獻蘋。秋風落落。難擬其神。
0122c09: 春流浩浩。彷彿其身。身與神會。午夜紅輪。手執何物。
0122c10: 欲誰付與。我為證明。須一轉語。不是木蛇。豈曹家女。
0122c11: 喚作如意。非我儔侶。兄雖點頭。我亦不許。薦取薦取。
0122c12: 不負同處。
0122c13: 題瑞白和尚住陽明洞銕壁居秋景畫像時開
0122c14: 法雲門
0122c15: 坐破銕壁。伊誰可測。常扃柴扉。見亦不識。別峰拜之。
0122c16: 一龜毛拂。舉兔角杖。摟陽明窟。飛一葉秋。揭藤斗笠。
0122c17: 不離把茅。啟雲門席。豈忍不禁。先師累及。噫。盡道世
0122c18: 間行樂好逍遙。那及在山日。
0122c19: 巍巍堂堂。辨邪別正。六出瑞花。其白無並。寒殺闍黎。
0122c20: 韜幾晦微。曹洞一脈。大地春歸。
0122c21: 南明大師贊
0122c22: 遠臨臨濟。中接斷橋。車車溪水。鴛湖淊淊。噫者個緣。
0122c23: 何無一滴。沿流不止問吹毛。
0122c24: 自題
0122c25: 若耶溪上雲門月。流落清流話圓缺。平旦拈來作鏡
0122c26: 看。卻教胡餅知時節。何時節。試問黃橙與綠橘。寓清流橘
0122c27: 山為旦平請。
0122c28: 曹洞正宗。何背何向。試問觀者。果像不像。不是暫時
0122c29: 落魄。便是白衣拜相。
0122c30: 寶壽龍門。枯藤槁木。顧虎頭輩。十描九錯。寶鏡無塵。
0123a01: 黃金無真。因緣時節。藤木生春。噫省然眉。目霧將散。
0123a02: 看取麟湖月上新。省眉請。
0123a03: 雁過長天。秋霞作箋。一筆兩筆。影落寒泉。泉不留蹤。
0123a04: 雁不遺影。你是何人。示人以景。不是景手。執木蛇知。
0123a05: 為誰昨夜夢。溪清夢醒咄。印如請。
0123a06: 西溪深處。古杭之餘。峰七十二。何處逢渠。昔有政公。
0123a07: 好騎黃犢。人或擬之。柳鞭一促騎牛象。
0123a08: 奇哉寶壽。追蹤熊耳。九年面壁。沿流不止。魚魯鬚眉。
0123a09: 鳥焉衣履。畢竟如何。逆流洞水。九壁請。
0123a10: 寶鏡堂前。一輪明月。背觸俱非。如入虎穴。擬犯其威。
0123a11: 遭其耳缺。吾道欲隆。記取時節。正月小盡。梅花似雪。
0123a12: 寒影入溪。任人拈掇。道隆請。
0123a13: 三喚三應。意豈有他。只此斷拂。覿面非賒。梧桐瀉影。
0123a14: 秋月欲斜。西山雖好。不是你家。為日生侍者請時生將歸寧化之西山菴。
0123a15: 因汝識我。我不是汝。高踞要津。把斷拂子。淨玉瑕生。
0123a16: 曹溪洞水。何物沿流。云祗者是。淨玉請。
0123a17: 衲僧氣宇。山清水碧。塵累既清。無往不適。拄地撐天。
0123a18: 此外無禪。可密傳者。密在汝邊。傳侍者請。
0123a19: 如是之法。佛祖密付。逗到靈峰。一拶便露。任伊描得。
0123a20: 十分真寧。識曹山尊貴墮咄。
0123a21: 玄豹齋中。偶然佇立。一人傳虛。萬人傳實。若道是曹
0123a22: 洞正傳。為甚麼到者裏拈椎豎拂咄。汀州本然請。
0123a23: 是渠非渠。鏡裏尋渠。撲破鏡來。觸處逢渠。
0123a24: 天華顯聖。雪峰長慶。只因寶壽。扯拽不定。扯得定綿。
0123a25: 江撈得獅峰影衣裏戒珠須自證。
0123a26: 寶壽之寶雪峰雪。分付諸人莫辨別。若搭生薑賣與
0123a27: 人。管教辣斷娘生舌。雲庫頭請。
0123a28: 說像不像。野燒不休。燎天灼地。此箇獨留。愚者怖走。
0123a29: 此復誰收。問取淨節。是真火頭。節火頭請。
0123a30: 旁通法眼。曲暢雲門。即此面目。曹洞後孫。
0123b01: 題久默像
0123b02: 弁嶽峰頭浪潑天。誰云妙唱不干舌。太湖澄碧峰影
0123b03: 斜。不務速說今已巳說。
0123b04: 唐存憶居士行樂圖子孫拱立童子送芝
0123b05: 人生行樂耳。玅云樂有極。寶樹行有林。盤陀坐有石。
0123b06: 花輪胎始成。蒲輪擬相迫。此際紫芝香。即之不可得。
0123b07: 色果即空耶。壽茲良可釋。選佛亦選官。語諸賢子息。
0123b08: 題章天對居士小像
0123b09: 角巾原不染。風塵博得清。閒倍爽神樹。下有形能息。
0123b10: 影石邊童子。慣隨人破瓢。擲去成奇響。斗笠掀開不。
0123b11: 厭貧古鏡。自來如面闊。一回深炤一回新。
0123b12: 題穆溪野老小影即曹愚公居士
0123b13: 優哉游哉。出朝入埜。豐草長林。是所思也。道可樂乎。
0123b14: 道可行乎。溪影自炤。渠正是吾。
0123b15: 題江陰芙蓉菴渭筠真
0123b16: 日中逃影。既已巳知非。攝身松下。似與世違。身亦是影。
0123b17: 孰究其微。芙蓉湖上。秋月輝輝。再三撈漉。始得忘機。
0123b18: 遠思曹司理乞題行樂圖三首
0123b19: 一經既明。志忽青紫。春至花發。於我何喜。勵志一經。
0123b20: 歸受一錢。恐傷我廉。傳經之外。此復何嫌。廉風兩袖。
0123b21: 身心家國。擬負而出。月明星稀。照我迥立。靜夜憂時。
0123b22: 澄泉行樂圖
0123b23: 華嚴五山。一山之首。有老比丘。年七十九。見慈舟翁。
0123b24: 親雲門叟。靜養自怡。不遑他走。香水海月。豁開戶牖。
0123b25: 如寶鏡光。畢彰妍醜。隱現之機。永垂不朽。明年好學。
0123b26: 趙州禪若。到龍門即寶壽。
0123b27: 孫冶堂居士像
0123b28: 五百頭陀結一緣。扁舟別業到梅川。紅衫竹杖追蓮
0123b29: 社。世外風流不問仙。
0123b30: 劉元城居士像
0123c01: 遊雲遊宦。前身後身。水月既隱。鏡花復新。撥轉鏡看。
0123c02: 何喜何嗔。是速朽業。是千古真。
0123c03: 石雨禪師法檀卷第十二終
0123c04: 嘉興府天寧菴比丘明淨施貲一兩
0123c05: 信士徐煥淨璞智萌各五錢
0123c06: 廣遠霞谷智開各三錢
0123c07: 金門智全湯門智信各三錢仝梓
