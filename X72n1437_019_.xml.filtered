0493a04: 永覺和尚廣錄卷第十九
0493a05: 
0493a06: 嗣法弟子　道霈　重編
0493a07: 論贊
0493a08: 建州弘釋錄論贊十篇
0493a09: 達本論
0493a10: 論曰。禪那一法。在諸乘。悉從修證。並落格量。唯達
0493a11: 摩直指一心。強號為禪。無修證格量之可言。正如輪
0493a12: 王髻珠。尊貴無上。非他寶可並。亦如灌頂王子。雖在
0493a13: 襁褓。非朝臣可擬。亦如金剛王劍。殺活縱橫。無不自
0493a14: 在。非軌則可局。故為僧者。必首重之。倘舍此而他務。
0493a15: 雖苦行積劫。終墮半途。非善術也。我建。自唐馬祖首
0493a16: 開甘露之門。嗣是分燈續。在處昭灼。入傳燈者。四
0493a17: 十餘人。至於宰官居士田父村媼。亦得與沾法味。同
0493a18: 入宗鏡。猗歟盛矣。勝國之季。禪學寢衰。然鐵關晚出。
0493a19: 猶有古尊宿之風。至於　國朝。則慧林久凋。正已巳
0493a20: 失。學禪之士。指不多屈。即有一二稱善知識者。要皆
0493a21: 認奴作郎。守鼠為璞。反不若專修白業者之為得也。
0493a22: 嗚呼碧水丹山。千載如昨。俯仰憑弔。豈勝寂寥。余於
0493a23: 是有重慨焉。
0493a24: 顯化論
0493b01: 論曰。釋氏之學。道其本也。通其末也。法當務道。道成
0493b02: 而通發矣。若意在求通。則必失道。道失而通得。是為
0493b03: 魔事。況通亦必失乎。故正見者。寧得道而無通。非厭
0493b04: 通也。法不可務也。且通之法。大略有五。有修大乘而
0493b05: 得者。有修小乘而得者。有修凡夫乘而得者。有修外
0493b06: 道法而得者。有因宿習感報而得者。大小不同。邪正
0493b07: 亦異。未可而齊之。是篇如瑞巖扣。則古聖垂跡。
0493b08: 無可異者。其餘或偏獲小果。或尚滯凡夫。或落鬼倫。
0493b09: 或出外種。或亦大權菩薩。方便攝化。既有數種差別。
0493b10: 不容抑。詎可俱揚。在俗之士。固莫能辨。出俗之英。
0493b11: 應知所務。若徙見異跡而生欣。必將流邪轍而莫返。
0493b12: 可不慎歟。
0493b13: 崇德論
0493b14: 祖庭秋晚。狂慧競興。明道者多。行道者少。夫明之將
0493b15: 以行之也。明之而弗行。與未明何異。且假此以顯
0493b16: 譽。營厚殖。則雖機辨自在。說法如雲。吾以為直一
0493b17: 販而已巳。茲篇所錄。並積粹純誠之士。雖契悟弗逮馬
0493b18: 祖。神化難齊扣。而依教行持。動不踰矩。陶鍊之極。
0493b19: 終歸聖果。又安取狂慧之詡詡哉。若夫闇修之士。或
0493b20: 道大而知希。或德成而遇蹇。形晦聲泯。物色無從。則
0493b21: 非茲錄所能盡矣。
0493b22: 輔教論
0493b23: 論曰。儒釋分教。門戶別。大儒融之以神理。則千差
0493b24: 頓忘。小儒局之以格量。則一塵成礙。此大儒所以辨
0493c01: 不禁而自泯。小儒所以謗欲息而不能也。昔自六朝
0493c02: 以來。謗佛者不少。皆以私意揣摩。自成水火。其於我
0493c03: 佛之藩。尚隔萬里。即如昌黎一人。毅然以道統自任。
0493c04: 而原道諸篇。特昏昏醉夢語耳。至於宋室諸儒。實非
0493c05: 昌黎之比。第於梵經。皆粗浮一往。不能深窮其旨。故
0493c06: 困於知解。而不信有絕解之境。束於人倫。而不知有
0493c07: 超倫之事。所以有異說之紛紛也。茲錄諸儒。則不然。
0493c08: 皆參諸老。深禪悅。未嘗株守本局。夫諸公皆
0493c09: 天挺人豪。地縱神智。而卒不能謗佛。則佛之決不可
0493c10: 謗明矣。彼黃口淺學。毫無所窺。而藉口前賢。妄生橫
0493c11: 議。抑何其不思之甚也。噫。
0493c12: 棲賢澄湜禪師傳贊
0493c13: 禪學晚進。妄意高遠。謂戒律不足持。三藏不足閱。
0493c14: 傲然自恣。以為身在三界之外。而不知已巳落泥犁之
0493c15: 中矣。今觀湜禪師。律身精嚴。動不踰矩。晚年三閱藏
0493c16: 經。以坐閱為未敬。乃立誦行披之。嗚呼真萬世標表
0493c17: 也。雪竇不合而去。自是雪竇不奈習氣何。若黃龍南。
0493c18: 依之最久。可謂。善依人者。
0493c19: 天寶逆川智順禪師傳贊
0493c20: 逆川初住天寶。未幾即棄去。繼而住歸原。住東禪。住
0493c21: 雪峰。皆如之散財退位於方盛之日。非大丈夫。能然
0493c22: 乎。古有稱大知識者。一院之間。戀戀而不能割。以此
0493c23: 觀之。逆川真萬世之師也。獨其語錄。今不傳。惜哉。
0493c24: 金道人燒身傳贊
0494a01: 燒身之法。大乘所開。小乘所禁。意以大乘則悲願既
0494a02: 重。忍力已巳充。故可開。開之者。或為供大法而燒。或為
0494a03: 護大法而燒。或為說大法而燒。其為益大矣。小乘則
0494a04: 自利心重。厭苦情深。急欲燒之。為益既。況忍力未
0494a05: 充。臨危而失其正念。則其害可勝道哉。世復有為魔
0494a06: 所著者。或有貪身後之名者。或有激而為之者。既非
0494a07: 正念。必招惡果。可弗禁歟。是篇如哀公化後得舍利
0494a08: 數合。金道人於空中擲下僧舄一隻。其為可燒無疑
0494a09: 矣。第恐。無知之徒。妄相倣效。則余未見其可也。
0494a10: 楊文公億傳贊
0494a11: 大年見地超曠。不亞慈明。且於告終之際。灑落自在。
0494a12: 歸處分明。真沒量大人也。史氏稱公性耿直尚節義。
0494a13: 真宗欲立德妃為后。命公草詔。使丁謂諭旨。公弗從。
0494a14: 丁謂曰。勉為之。不憂不富貴。公曰。若此富貴。非所願
0494a15: 也。公之所守如此。豈學禪而弗驗哉。說者乃謂。其聞
0494a16: 命而惶懼失措。以此誚公之禪。亦弗之審矣。豈有於
0494a17: 生死關頭。自在若此。乃于尋常利害之間。反爾動心
0494a18: 耶。此必當日柔小之徒。巧生誣謗。而傳聞失實。遂有
0494a19: 吠聲之譏也。
0494a20: 胡文定公安國傳贊
0494a21: 文定彊學力行。志在春秋。憂國愛君。遠而彌篤。其於
0494a22: 禪學。深參獨到又如此。則禪何害於忠孝哉。世之不
0494a23: 達者。謂。學禪有害於忠孝。夫亦未之考也。昔宋游
0494a24: 定夫先生。與呂本中書曰。佛書所說。世儒亦未深考。
0494b01: 前輩往往。不曾看佛書。故詆之如此之甚。殊不知。其
0494b02: 破佛者。皆佛自以為不然者也。定夫。可謂知言哉。
0494b03: 朱文公熹傳贊
0494b04: 文公於釋氏之學。或贊或呵。抑揚用。其揚之者。所
0494b05: 以洗世俗之陋。抑其之者。所以植人倫之紀。以身
0494b06: 為道學主盟。故其誨人之語。不得不如此耳。公晚年
0494b07: 有齋居誦經詩云。端居獨無事。聊披釋氏書。暫息塵
0494b08: 累牽。超然與道俱。門掩竹林密。禽鳴山雨餘。了此無
0494b09: 為法。身心同宴如。觀此。則其有得於經者不淺。非特
0494b10: 私心向往之而已巳也。
0494b11: 鼓山寺志論六篇
0494b12: 勝蹟志論
0494b14: 奇麗無聞。而議者猶惜其不到鳳池。而白雲洞尚未
0494b15: 闢也。山中諸勝。奇秀則稱靈源。超異則稱鳳池。怪
0494b16: 險則稱白雲三天門。若夫登高眺遠。兼收山海之奇。
0494b17: 為八閩之獨勝者。則屴崱無尚矣。故今古名賢。杖履
0494b18: 而遊。嘆賞之不足。繼之以歌詠者。趾相錯也。然吾以
0494b19: 為善遊者。亦鮮矣。然而開豁。然而幽。然
0494b20: 而身世可捐。然而塵埃難脫。豈遊之義乎。豈遊之
0494b21: 義乎。孔子曰。登東山而小魯。登泰山而小天下。固當
0494b22: 自有別論也。
0494b23: 建置志論
0494b24: 論曰。湧泉之興廢。路人能言之也。夫亦知易之道乎。
0494c01: 易曰。上棟下宇。以待風雨。取諸大壯。取其四陽之
0494c02: 方盛也。亦取其盛而未極也。又曰。棟隆吉。以其剛而
0494c03: 得中也。棟橈凶。以其剛而失中也。豈非以宮室不欲
0494c04: 其過盛。且必有剛中之德以待之。不則有棟橈之凶
0494c05: 而已巳。昔湧泉之盛也。飛甍峻宇。已巳極人間之鉅麗。猶
0494c06: 賴有德者居之。庶可持盈而不墜。厥後以德。處盛
0494c07: 極之勢。如之何。不至湮沒乎。故雖以列祖之德。閩王
0494c08: 之威。而曾不能與樵之火格數也。亦理也。今茲再
0494c10: 。遊者。且以觀未壯為嫌。獨不思古之學佛者。樹
0494c11: 下可宿。塚間可居。今之湧泉。固非樹下塚間之比。況
0494c12: 剛中之德未聞。而妄希棟隆之吉。無論其求之弗得。
0494c13: 營之弗就。即能美前規。亦安能保其無棟橈之凶
0494c14: 乎。是亦未講於易之道也。
0494c16: 論曰。閩中諸剎。首必推雪峰。而鼓山實次之。豈以巖
0494c17: 巒之秀麗。登眺之奇偉哉。良以列祖之主斯席者。率
0494c18: 皆慧光渾圓。足以輝映人天。而光大我覺皇之教也。
0494c19: 故古之名賢。如張德遠李伯紀趙子直朱晦菴輩。皆
0494c20: 能降心折節。相訪於深林僻谷之中。豈非以其人有
0494c21: 足重者乎。勝國以來。風漸不競。至　國朝。而斯道絕
0494c22: 響矣。此其故何哉。宋以前。稱住持者。上必奉詔旨
0494c23: 降香。次必由監司舉請。故茲山皆極一時之選。勝國
0494c24: 但由廣教考中宣政給劄。此可以致抱道之士哉。洪
0495a01: 武永樂間。則由僧綱舉報。僧錄給劄。宣德以後。竟置
0495a02: 不問。由是販如來者。率以其力攘之。竊十方之公
0495a03: 物。潤一家之私。子孫相繼。醉濃飽鮮。又安問佛法
0495a04: 之何若哉。重興以來。稍提唱斯道。庶幾復見漢官威
0495a05: 儀。然當此魔羅競起之日。危如一髮引千鈞。而欲希
0495a06: 蹤宋唐。不其難乎。不其難乎。
0495a07: 田賦志論
0495a08: 論曰。膳僧必以田。居田必以德。德之所在。田必隨之。
0495a09: 田之所在。害必伏之。昔鼓山之盛也。僧眾萬指。施者
0495a10: 唯恐其後。故雖於邪萬畝。無敢覬覦。及其衰也。誰忍
0495a11: 其以檀信之膏腴。恣無賴之嗜欲乎。由是豪強扼而
0495a12: 奪之。海波蕩而吞之。官府且用其六。用其八。而莫之
0495a13: 恤矣。余昔來鼓山。見廨院僧。盡其歲之所斂歛。尚不足
0495a14: 以完官。鞭笞既急。日夜唯豪家之鏹是求。其不至於
0495a15: 產盡僧亡不止也。此其咎果安在哉。今俗僧率營厚
0495a16: 殖。以遺子孫者。其請問之鼓山。
0495a17: 藝文志論
0495a18: 論曰。鼓山之名。唐以前未著。故詩文亦少見聞。朱梁
0495a19: 時。有徐寅靈源洞記及十二。皆軼弗傳。自宋以後。
0495a20: 始見篇什。而傳者亦寡矣。至我　明永樂間。僧善
0495a21: 緣始輯之。為靈源集。嗣有僧古鑑。再輯之。至萬曆間。
0495a22: 謝武林徐興公始為志。搜羅稱大備焉。迨今幾三十
0495a23: 載。興公復收之為續志。余乃得因二志。而更益之。
0495a24: 斯文未墜。人握隋珠。將來源源。未有艾也。予獨悲。夫
0495b01: 江山如故。佛國長存。而搦管登壇者。卒如浮雲幻影
0495b02: 忽有無。雖曰名存。實將安在。況久之名亦不存。則
0495b03: 立言稱不朽者。不亦難乎。是必有貫今古。參天地。卓
0495b04: 然而不可泯者。固不在區區名字之末也。或者猶思
0495b05: 希蹤韓柳。比肩李杜。謂名決可不墜。愚以為。韓柳李
0495b06: 杜。特雕蟲刻楮之雄而已巳。丈夫立。可不圖其大哉。
0495b07: 雜志論
0495b08: 論曰。茲志所載。俱非大節所係。似亦可略。然嘗讀
0495b09: 儒家諸經及歷朝正史。豈非傳世之大典哉。其中鳥
0495b10: 獸草木之繁。器用文物之富。非博及諸書者。鮮能盡
0495b11: 通。故知大舜詢及芻蕘。誠為至訓。禮失必求之野。決
0495b12: 非謾談。昔閩人有吳海者。謂。諸子百家。六經之賊。外
0495b13: 紀野錄。正史之賊。欲盡去之。不知楚之萍實。魯之爰
0495b14: 居。漢之。又孰從而辨之哉。予謂。君子之學。當先
0495b15: 其大。而後其小。務其本而游其末。則片言隻字。異書
0495b16: 曲典。皆藥籠中物也。然猶見世有負盛名。稱博雅者。
0495b17: 日探討瑣僻以自張。至於身心性命之微。禮樂刑政
0495b18: 之大。古今治亂之故。率皆鹵涉躐。間有陳論。如魘
0495b19: 中語。則何其隘而鄙也。譬之井中之鮒。樂升斗之
0495b20: 水以自濡。而溟渤之滄茫浩渺。非所願矣。請擴而大
0495b21: 之。不亦善乎。
0495b22: 溫陵開元寺志論四篇
0495b23: 建置志論
0495b24: 論曰。紫雲舊剎故域。甚廣居者。亦嘗萬指。自永樂之
0495c01: 後。主席又。禪風漸泯。高明之衲。雲散四方。而守
0495c02: 肋者。視為故物。德既下衰。外檀弗至。地廣人稀。睥睨
0495c03: 斯起。由是寺之不能保故域者。十之七八矣。然猶賴
0495c04: 為綿蕞所設之。故經聲佛火。不至全銷也。近年戒
0495c05: 壇法堂已巳復。大殿亦幸鼎新。則似當七日來復之會。
0495c06: 在人益善其事以應之。則為臨為泰。未可知也。若徒
0495c07: 芥蔕於故物之未歸。而厥德弗修。則雖疆宇盡復。又
0495c08: 將何以居之乎。若能懋修厥德。則雖敝寮老屋。儘可
0495c09: 跏趺。固不止蝸廬草舍僅容七尺而已巳也。況人心有
0495c10: 佛。各能放光。安知黃長者。不再見於今日乎。是在諸
0495c11: 君之自勗耳。
0495c12: 開士志論
0495c13: 論曰。余作開士志。而嘆紫雲之多賢也。非吉祥殊勝
0495c14: 之地。能有是哉。然自桑蓮現瑞以來。幾及千載。古如
0495c15: 斯。今亦如斯。何古則聖賢輩出。而今則寥寥絕響也。
0495c16: 語云。嘉羽生應龍。應龍生鳳皇。鳳皇生百鳥。其勢必
0495c17: 漸下耶。抑法運下衰。聖賢隱伏。今之不逮古。非獨一
0495c18: 剎耶。嗚呼此豈可以局志道之士哉。凡有待於外者。
0495c19: 時與勢得而局之。無待於外者。非時與勢可得而局
0495c20: 也。故春秋雖厄。不能局仲尼。陋巷雖貧。不能局顏淵。
0495c21: 首陽雖困。不能局伯夷叔齊。是在有志者之自立耳。
0495c22: 若夫規厚殖。逐榮名。旦夕孳孳。不能以時勢自安。是
0495c23: 惑之甚者也。悲夫。
0495c24: 藝文志論
0496a01: 論曰。嗚呼吾於志藝文。而嘆不朽之難也。世書稱不
0496a02: 朽者三。立言居其一焉。夫言固可傳。言而不文則不
0496a03: 傳。有言而文矣。而猶不傳何也。或曰。以其人不足傳
0496a04: 也。夫夏殷之禮。且無徵矣。尼父六經。且失其二矣。豈
0496a05: 人之果弗可傳哉。嗚呼幻化匪堅。雖遠必亡。天地且
0496a06: 不能免。而況於人乎。況於文乎。吾釋自有不可滅者。
0496a07: 在有志者。自勉之耳。
0496a08: 田賦志論
0496a09: 論曰。紫雲寺產。乃唐宋以來。眾檀所施。僧賴之以存
0496a10: 活。而輸官稅。供里役一如民間。非有耗於國也。至於
0496a12: 非獨無以施之。且扼而奪之。產已巳失十之五矣。至嘉
0496a13: 靖間。防倭事起。當道抽其六餉軍。巡撫金公。且徵其
0496a14: 八。至於今日。軍已巳撒而餉不減。又有加焉。如之何僧
0496a15: 不窮且竄也。昔紫雲高僧。有弘則者。王公與之膏腴。
0496a16: 謝不納。有棲霞者。州牧王繼勳。為廣其居殖其糧。固
0496a17: 辭曰。毋為子孫累。有禹昌者。人施其膏腴。則曰。有是
0496a18: 吾子孫其不免狼虎矣。今日觀之。三師真偉人哉。
0496a19: 
0496a20: 永覺和尚廣錄卷第十九
