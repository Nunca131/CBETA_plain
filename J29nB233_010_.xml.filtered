0364a01: 介菴進禪師語錄卷十
0364a02: 嗣法門人真在真覺真性真本編
0364a03: 疏引
0364a04: 募脩金明寺緣起
0364a05: 金明乃宋佛慈禪師道場，繼有賜紫淨惠大師鼎建
0364a06: 千佛寶閣，開禧賜額，至明成化間，得祖昭大師重新，
0364a07: 迄今又二百餘年矣。余於戊子仲夏赴諸檀護之請，
0364a08: 卓錫此地，亦不免理廢席於榛莽，整頹綱於荒陋。時
0364a09: 有僧擬充脩造事，余但以古德住院偈止之，已巳經十
0364a10: 三載，惟清冷逼人，禪侶往來鮮能措足，比見山門愈
0364a11: 圮，堂閣愈危，得無坐視之責乎？今蒙諸大護法矢心
0364a12: 以脩葺見示，余不得不拈出以告眾善信，伏祈協力
0364a13: 共襄福。有攸歸偈曰：海月湖天境自寬，危堂破閣逼
0364a14: 人寒，要新此個舊公案，信手揮來直下看。
0364a15: 乞脩造偈引
0364a16: 隱川大慈庵乃金明寺之故地。去濮溪二里許，有勝
0364a17: 山居之況，新篁環翠，細柳垂陰。近構堂宇數椽，其奈
0364a18: 臥房未備，有失往來禪侶之接。今岩輪二上座，遠從
0364a19: 匡廬至此，掛笠數月，且不嫌荒僻，堅請歷事，觀其志，
0364a20: 可謂為法忘形也。余不能固辭，特以舉似檀那，惟欣
0364a21: 然捉筆，揮出家珍，作不朽之勝因，則福果烏可涯量
0364a22: 哉？更述一偈：
0364a23: 廿年不打這鼓笛，今朝特地一翻新，知音自肯傾心
0364a24: 和，韻腳分明十一真。
0364a25: 大乘庵募重裝佛像偈引慧上人請
0364a26: 刻雕成眾相，聚沙為佛塔，無為真佛實在我身，由是
0364a27: 觀之，老瞿曇慈悲之故，葛藤太煞。余又如何引蔓牽
0364a28: 枝耶？偈曰：小乘錢貫大乘井，索要須聖相重輝，必請
0364a29: 高檀註腳。
0364a30: 普明脩造引妙峰素穎長老請
0364b01: 建寧普明山寺，乃我先老人養育賢才陶鑄聖凡之
0364b02: 所，其層巒擁翠，萬脈歸宗，南北往來，鮮有不至者。予
0364b03: 自癸未春出山屈指於今一十七白矣屢欲慰安眾
0364b04: 望無奈蠡湖破院，兼病體羸尪未遑跋涉溪山，因循
0364b05: 歲久，以致妙峰素公深憂古道，垂秋叢林凋落，特與
0364b06: 普明知事相商不辭數千里杖笠來迎過嶺共整陳
0364b07: 綱繼起祖席，亦足知其為法門師弟之誼至矣。然病
0364b08: 朽愧不能入山，又烏忍安坐付傾倒於弗聞耶？凡我
0364b09: 同志力挽頹風，普明有賴，其中更有一段光彩劫外
0364b10: 風流，試問取妙峰，定為道破。順治己巳亥孟冬下澣七
0364b11: 日。檇李金明介菴進朽題。
0364b12: 齋單
0364b13: 陶朱富而有餘金，明貧之不足，說甚雲門餅趙州茶，
0364b14: 一味五味管取無下口處，而今不妨更拈草料細切，
0364b15: 清風一任橫吞豎咬，忽得嚼著些些，定見千佛閣頓
0364b16: 生光彩，檇李亭重整規模，人人慶贊皇圖，處處莊嚴
0364b17: 佛土，大眾莫道空疏，伏唯珍重。
0364b18: 敬畏庵緣起
0364b19: 嘉禾范蠡湖西有敬畏庵，乃我祖無趣老人隱居道
0364b20: 場也。創自明之嘉靖間，其來百餘年矣，緣老人俗姓
0364b21: 施，里中多稱施庵，云庭旁有大槎槤樹，老人嘗與徑
0364b22: 山無幻祖說法其下，有陸五臺諸公訪道參扣。老人
0364b23: 寂後即塔本庵。庵中疏竹清池佛室數楹，後有見如
0364b24: 徹師啟建樓宇，崇禎戊辰歲，徹孫日明輪公繼擴中
0364b25: 樓，徹師係老人外孫老人外孫五徹師行四長為沈
0364b26: 鶴齋公，即護法羅仲吳居士外翁也。居士於構中樓
0364b27: 時，曾助輪公緣就，自鼎革以來，頓覺頹圮圯，余住金明，
0364b28: 去庵不數，武常過禮塔，目擊心憂，茲日明公擬完夙
0364b29: 願，同余弟子羅子先持冊乞數語引導眾信，蓋子先
0364b30: 乃仲吳居士之子，輪公不忘舊護故，偕之來余，合掌
0364c01: 加額，遂述緣起以告檀那，共襄勝舉，俾古佛道場復
0364c02: 見一新，其福德又烏可涯量哉？凡樂助者點筆於後，
0364c03: 勒石以垂不朽焉。
0364c04: 化齋米疏無能乞
0364c05: 釜甑生塵，法從緣起，缽盂啟口，道在人弘。展布袋於
0364c06: 十字街頭，露肝膽於三家村裏，固廩打開，管取人人
0364c07: 具足，堅囊頓破，直教個個周旋。化亦真，施亦真，籬根
0364c08: 香擁菊花新。食輪轉，法輪轉，風吹落葉兩三片。時當
0364c09: 九日，捉筆欣然，大力檀那，快心樂助。
0364c10: 化燈油引
0364c11: 紙撚無油，通人委悉，空谷有神達者，方知若向無油
0364c12: 處著眼，管取騰今耀古，能於有神中展手，直教赫地
0364c13: 輝天，搕頭顯發無始威光，漆桶裏露出本來面目，
0364c14: 舉似高檀，快然傾倒。
0364c15: 
0364c16: 
0364c17: 
0364c18: 
0364c19: 
0364c20: 
0364c21: 序跋
0364c22: 源流頌序
0364c23: 佛祖密室中，有一段因緣，從來無人覷著。何故？覷著
0364c24: 則瞎。秪如臨濟興化，父子授受，源流有據，諸方但以
0364c25: 化得三聖大覺力而拈臨濟香，更有謂臨濟不傳興
0364c26: 化，而化在三聖大覺處，悟得先師喫棒底道理後，拈
0364c27: 香臨濟，蓋僭嗣也。若此妄鑿古人，何異矮子觀場？今
0364c28: 諸子云：從上佛祖皆見有付法偈，既已巳刊出燈錄，何
0364c29: 至馬祖下不刊，亦復不見法偈，為是無付，為復珍惜
0364c30: 不彰。咄！黃河三千年一度清，汝等冬瓜茄子見個什
0365a01: 麼？雖然憫子誠懇，不得已巳即將佛佛授手祖祖相傳
0365a02: 源流法偈機語隨緣錄頌出，輒成一帙，敢以公諸天下
0365a03: 萬世明眼，報佛深恩，知佛祖授受之有的據，益俾德
0365a04: 勝無焚衣之悔耳。還見正法眼藏麼？一隻破草鞋，無
0365a05: 底亦無對。
0365a06: 鴛湖和尚頌古序
0365a07: 從上慧命，源源如線而出，車溪尤甚。一絲懸於九鼎，
0365a08: 幸我老人一肩擔荷，密用潛行於水邊林下二十餘
0365a09: 年，隱顯以時罕逢識者。崇禎乙亥春，有嚴轢居士
0365a10: 參師，慇慇不下，便乃復白苧普明廢址，懇請以居，及
0365a11: 郡紳士咸迫。師以病堅辭，不得已巳勉赴插草開荒，率
0365a12: 眾住靜。不期丙子秋因事挈杖入閩。後之住院開法
0365a13: 亦號普明，正如杲日麗天，無有所不燭也，嘗謂余曰：
0365a14: 老僧和牧牛并諸頌，古子看何如？答曰：情知老人向
0365a15: 異類中行。師曰：如何異類中行事？余便兩手拓地再
0365a16: 拜而出。今復閱普明遺稿，牧牛諸頌大有不同處。如
0365a17: 何是我老人不同處？謹輯此刻，以俟賢者。
0365a18: 跋無趣和尚真蹟
0365a19: 丁亥秋抄，余過敬畏庵禮吾無趣祖塔，次有孫喻微
0365a20: 忽出殘紙一幅相似，余捧讀之，是趣祖親書示龍湖
0365a21: 先生法語，不覺忻喜，乃云：祖師真蹟，若優曇花，實為
0365a22: 希有，今既見者，宜珍藏之。喻微云：見此一篇，即見祖
0365a23: 師面目矣。咄哉癡子，祖師面目安在紙上耶？既不在
0365a24: 紙上，且道祖師面目又在何處？吁：袈裟零落難縫補，
0365a25: 收捲雲霞自剪裁。
0365a26: 隱川集自敘
0365a27: 壬辰秋，余同卜右文居士抵濮溪，道經村落，訝其遍
0365a28: 地荒蕪，狐兔陵食，星散農家俱困緩惰，至於禽無巢
0365a29: 卵，樹乏斧柯，縱使神農之化亦難矣。士乃指片地云：
0365a30: 此金明贅疣也。余目之曰：噫，此地只少一椽耳。是冬，
0365b01: 卜右文、羅子先二居士同眾信捐貲購地，別創一廬
0365b02: 於川上，余名曰大慈庵，蓋取濟度此方之義。示耕數
0365b03: 載，頗與彼生息迥別，農人皆異之。雖大義茫然，乃有
0365b04: 稚子傍桑陰學種瓜之意。但覺狐兔潛藏，桑苗蔥鬱，
0365b05: 悠悠乎風清月霽，於三間茆下，落落乎鳥啼花笑，於
0365b06: 千頃畬頭。余時啜白湯烹野藿，吟詠其間，庶不孤村
0365b07: 居之幽況矣。爰述數語，以揭初因，并志諸護之竭心
0365b08: 焉。
0365b09: 跋子蕃朱居士寶夢記
0365b10: 未到這裏直須疑著，既到這裏切忌住卻，若恁麼會
0365b11: 與寶夢記轉，不恁麼會亦與寶夢記轉，舉似明眼，請
0365b12: 下一語看。
0365b13: 跋南明和尚語錄
0365b14: 法門陵替甚矣。按萬曆間宗師家，頗尚孤峻，遞相隱
0365b15: 謝，此一變也。逮天啟時，方有人出法門，似覺可觀。至
0365b16: 鼎革來十餘載，泛濫彌漫，此又一變也。蓋翁于泰昌
0365b17: 改元遷化，其操履卓倫，非今時可擬。閱是錄者，當具
0365b18: 別眼，法門有望焉。
0365b19: 
0365b20: 
0365b21: 箴銘
0365b22: 即事偶箴
0365b23: 無上妙道。不落言詮。真妄雙泯。直指單傳。或棒或喝。
0365b24: 非教非禪。了達知見。勿談要玄。和光同塵。有實有權。
0365b25: 無罣無礙。任運翛然。獨超物外。迥出劫前。巍巍堂堂。
0365b26: 闊步大千。風清月白。別是一天。大慈佛法。博飯栽田。
0365b27: 葛藤剷斷。弗扯章篇。初調犢子。驀鼻繩穿。或犯苗稼。
0365b28: 時猛加鞭。純乎哮吼。放浪林泉。紹隆佛祖。惟在志堅。
0365b29: 千鈞重擔。努力一肩。主持門戶。赤手空拳。無量妙義。
0365b30: 一一重宣。中道不立。那有偏圓。一金鎔出。釵釧缾鈿。
0365c01: 橫拈倒用。信手自便。懶殘風味。石枕高眠。日上月下。
0365c02: 何故周旋。體性圓明。電拂聖賢。迷真逐妄。誠可悲憐。
0365c03: 貧窮學道。淤泥出蓮。生死呼吸。何論少年。耽著五慾。
0365c04: 業覆情牽。渠無能所。寧有蓋纏。須知端的。山邊水邊。
0365c05: 誅茆伐竹。聊構數椽。或問如何。誰曰隱川。不局命運。
0365c06: 豈逐世緣。騰蛇改格。枯淡自全。若為知己巳。芳草芊芊。
0365c07: 牙銘
0365c08: 我年剛五十。牙生四十五。爾以我固堅。我以爾利腑。
0365c09: 嚼斷玉石根。喫盡鹹酸苦。無爾不相和。無我不吞吐。
0365c10: 齊密且關風。深隱自回互。今者脫然離。我何忍其土。
0365c11: 哀哉銘爾衾。日輪正當午。
0365c12: 眼鏡銘
0365c13: 昏之以明。明之以昏。惟爾其精。莫知其神。
0365c14: 獅子玉章銘
0365c15: 獅子牙爪。琢出崑岡。踞地哮吼。驚走狐狼。雖無一字。
0365c16: 文彩難藏。印住印破。隱川之章。誰能任重。惟爾用光。
0365c17: 玉魚銘
0365c18: 美質無瑕。深藏峙屺。誰琢誰磨。徹頭徹尾。平地波濤。
0365c19: 潑天風雨。慎勿輕躍。善為珍體。
0365c20: 佛牙櫃銘廣若姚居士請
0365c21: 無上慈尊。從地湧出。微塵界中。放光現瑞。直示群迷。
0365c22: 廣宣妙義。世所希有。凡聖叵測。若能見聞。殊勝福利。
0365c23: 擁護是幢。賴斯名器。
0365c24: 
0365c25: 
0365c26: 
0365c27: 
0365c28: 
0365c29: 
0365c30: 
0366a01: 佛事
0366a02: 為徑山曇周師火
0366a03: 師以火炬指龕，召眾云：還見曇周師落處麼？脫或未
0366a04: 然，今日進上座，為伊點出去也。良久云：叢林輔弼已巳
0366a05: 經年，一旦相傾五老前，山岌岌水潺潺，昨夜三更月
0366a06: 正圓。擲炬云：優曇花發火中鮮。
0366a07: 為敬畏庵蓮禪人掩龕
0366a08: 師以拄杖擊龕一下，云：生耶？不道雲斷，寒猿啼古路。
0366a09: 又擊一下，云：死耶？不道林殘，羸鶴唳空巢。喻微蓮公
0366a10: 於斯會，得白日傳心靜，青蓮喻法微，其或未然，金明
0366a11: 為汝說破。遂掩上，云：樹頭黃葉落，且向此中看。復擊
0366a12: 一下。
0366a13: 又火
0366a14: 舉火炬云：生死關頭絕要津，西風切切送歸人，急須
0366a15: 火裏翻身去，一朵青蓮劫外春。遂投火炬。
0366a16: 為萬福庵法林上座火
0366a17: 師云：圓公圓公，汝當時在我室中有一則公案，有權
0366a18: 有實，有照有用，爭奈末後未圓，汝還記得麼？金明今
0366a19: 日為汝當眾拈出。良久云：明明不覆藏，明明絕回互，
0366a20: 生死與去來，杲杲日輪午，若也圓得，定然不向別處
0366a21: 流轉，脫或未然，我今為汝圓，卻且道作麼生圓？百草
0366a22: 頭邊光燦爛，更嫌何處不風流。遂擲火炬云：燒。
0366a23: 為母賀氏孺人掩棺
0366a24: 師至棺前，作女人拜，顧視左右，云：還見我老母麼？若
0366a25: 謂此便是，此乃父母精血所成，終歸敗壞，且道我老
0366a26: 母在什麼處？復高聲召云：老母老母，放下著！即以手
0366a27: 掩上。
0366a28: 起棺
0366a29: 師以拄杖擊棺三下，云：來時不增，去時不減，此土西
0366a30: 方，不隔一線，若然凝滯，體亦難見，惟我老母，信行自
0366b01: 便。且如何得自便？遂以杖引之而出。
0366b02: 掩土
0366b03: 師撮土召云：老母，離塵合覺，離覺合塵，今日離合，且
0366b04: 置秪如歸根，得旨一句，作麼生？剷開荒草地，遍界藕
0366b05: 花香。以土掩之。
0366b06: 為張恒所居士掩龕
0366b07: 師云：生也恁麼，死也恁麼，生死去來了無干涉，脫或
0366b08: 不然，金明為汝下手去也。遂掩上，云：坐斷千差路，從
0366b09: 教五眼窺。喝一喝。
0366b10: 為柏山素弘理長老起龕
0366b11: 師以杖擊龕云：橫身異類于西子湖頭赤骨婆心，于
0366b12: 柏山寺裏，三十年來忠孝，驗在目前，百千載去恩怨，
0366b13: 且看腳下，將謂你完我，誰知我完你，且止，更有一著，
0366b14: 汝等還見麼？卓一卓，云：步步著力！便起。
0366b15: 舉火
0366b16: 師舉炬云：起廢席整頹綱，素位而行建法幢，立宗旨
0366b17: 恢弘祖道，只如事理圓融，徹骨徹髓一句又作麼生，
0366b18: 迸出通身三昧火，為人不顧兩莖毛。遂攛下。
0366b19: 入塔
0366b20: 師至塔前，以杖指骨云：大眾！這是你本山堂頭和尚
0366b21: 一生受用不盡底，今日入此殊勝光明幢中，輝天鑒
0366b22: 地，無黨無偏，且道全身奉重又如何？豎起拄杖，云：巍
0366b23: 然一塔黃金骨，直矗青霄萬壑垂。喝一喝，便放下。
0366b24: 為太倉宦陳修長老封龕
0366b25: 師至龕前，卓拄杖云：古塘插草運大悲，手於未萌繡
0366b26: 雪開，山努摩醯眼於末季，今雖能事已巳畢，尚有公案
0366b27: 未了，以致老僧不惜眉毛，要問汝大眾，還知伊不了
0366b28: 處麼？良久云：問取我孫澄首座便封。
0366b29: 為敬畏庵日明耆舊火平野監院請
0366b30: 師舉炬云：林泉落莫正斯時，黃葉紛紜滿路岐，聚散
0366c01: 不知情自戚，槎槤歲歲露霜枝。這是吾祖無趣老人
0366c02: 受用不盡處，幸我日明耆宿，固守一生，適來遽爾長
0366c03: 往，金明無可薦揚，惟贈一星猛火。便攛下。
0366c04: 為得中知客火
0366c05: 師舉炬云：會麼？赤日炎炎，萬里無雲，薰風煜煜，青天
0366c06: 有過。去此二途，中道不立，且道別資一路，又作麼生？
0366c07: 山僧為汝下個註腳。遂攛下，云：燒。
0366c08: 為本智上人火
0366c09: 師舉炬云：全愚不愚，本智非智，或喜或瞋，如幻如寄，
0366c10: 邏齋供眾十二年，終日街坊耍兒戲，一朝拾得草鞋
0366c11: 錢，撒手呵呵便歸去。大眾！且道他歸何處？遂擲炬，云：
0366c12: 急著眼覷。
0366c13: 曹繼宗請為郁氏全玉掩棺
0366c14: 師以杖擊棺云：全玉，二十年前取名，二十年後入殮，
0366c15: 汝心念佛已巳切，佛令汝心已巳清，忽得前後際斷，撒手
0366c16: 歸家，心佛一如，無非極樂，雖然，更須知藏身處沒蹤
0366c17: 跡，沒蹤跡處莫藏身，還會麼？臘雪未融千澗水，春風
0366c18: 又發萬山花。復擊三下。
0366c19: 為張居士火
0366c20: 師以杖擊棺云：寒雲楚楚，生也。一棒。寒色凄凄，死也。
0366c21: 一棒。惜乎爾兄，可悲可痛，五十二年一場春夢，今日
0366c22: 到此還醒也未？若也醒得，紅塵堆裏一任逍遙，荒草
0366c23: 溪邊無非極樂，新殃不作，舊孽自除。如或不然，看看
0366c24: 火來也！遂下火。
0366c25: 為香祖蘭公掩棺
0366c26: 廿年深隱冷棲遲，孤影追蹤足孝思，不意去春歸此
0366c27: 日，何期此日又歸西。蘭公，蘭公，嘯月眠雲於黃葉庵
0366c28: 中，生本不生，攢眉跨灶於老堂裏，滅何曾滅，潛心
0366c29: 幽韻未透玄關，細嚼寒冰方伸雅志。雖然蘭植中塗，
0366c30: 猶未免無經時之歎，且道：即今還有去來之相也無？
0367a01: 以杖擊香几云：全身放下渾閒事，劫外臞梅瓣瓣香。
0367a02: 為報忠德安公火
0367a03: 師云：春風澹蕩，去來情自澀，春雨初消，泥水滑如油。
0367a04: 秪這個時節，若也會得，不惟雲開日露，便得就路還
0367a05: 家，如或未然，總是生死岸頭事。今日汝徒傳慧，特請
0367a06: 山僧為汝薦往一句作麼生。遂舉炬云：桃萼爛紅鳥
0367a07: 語碎，綠楊垂處棹方歸。乃攛下。
0367a08: 為倪全壽起棺
0367a09: 師以杖擊棺，云：一切眾生，性清淨，從本無生亦無滅，
0367a10: 既無生滅，安有去來。倪全壽還會麼？放身命處，超于
0367a11: 彼鐵壁銀山，絕蓋纏。拽杖便起。
0367a12: 舉火
0367a13: 師舉炬云：七十餘年卻似風，此回鍛過總成空。昔時
0367a14: 曾示于今日，無限春風入普同。遂攛下。
0367a15: 為無塵上座火
0367a16: 師舉炬云：出家脩道貴真實，毫釐有差天地隔。五十
0367a17: 六年虛自持，平生甘苦俱狼藉不狼藉。遂打一圓相，
0367a18: 擲下云：竹邊猛火燒，來春好筍出。咄！
0367a19: 為秋澗禪人火
0367a20: 師舉炬云：學道之人不得真，秪為從前認識神，無量
0367a21: 劫來生死本，癡人喚作本來人。所以老僧日前為汝
0367a22: 鍛煉幾番，其奈汝夙障纏固，不得脫洒自由，今日又
0367a23: 承汝父潛愚、汝叔完愚兩居士，始終請老僧了汝一
0367a24: 生之事，可謂恩大難酬，老僧不免放出火光三昧，更
0367a25: 為汝鍛煉一回，徹骨徹髓去也！遂攛下。
0367a26: 為心融境師火
0367a27: 師舉炬云：心由境滅，境逐心沉，心境一如，山高水深。
0367a28: 今日孝孫眉公虔請本山方丈，為伊師祖心融境公
0367a29: 送往生。本不生法臘七旬，滅本不滅，匋山戒律不惟
0367a30: 報本酬恩，可謂一心而融萬境矣。且道即今心在什
0367b01: 麼處？不則更為下個註腳。良久云：臘月火燒冰。遂攛
0367b02: 下。
0367b03: 
0367b04: 
0367b05: 門人　施博　真潔　真慧
0367b06: 　真仁　真和　真馨　閱
0367b07: 古吳門人　真衍　等敬梓
0367b08: 
0367b09: 
0367b10: 
0367b11: 
0367b12: 
0367b13: 
0367b14: 
0367b15: 
0367b16: 
0367b17: 
0367b18: 
0367b19: 
0367b20: 
0367b21: 
0367b22: 
0367b23: 
0367b24: 
0367b25: 
0367b26: 
0367b27: 
0367b28: 
0367b29: 
0367b30: 
0367c01: 金明介菴和尚源流頌世序
0367c02: 西天
0367c03: 本祖釋迦世尊
0367c04: 始祖摩訶迦葉尊者
0367c05: 二祖阿難尊者
0367c06: 三祖商那和修尊者
0367c07: 四祖優波鞠多尊者
0367c08: 五祖提多迦尊者
0367c09: 六祖彌遮迦尊者
0367c10: 七祖婆須密尊者
0367c11: 八祖佛陀難提尊者
0367c12: 九祖伏馱密多尊者
0367c13: 十祖脅尊者
0367c14: 十一祖富那夜奢尊者
0367c15: 十二祖馬鳴尊者
0367c16: 十三祖迦毘摩羅尊者
0367c17: 十四祖龍樹尊者
0367c18: 十五祖迦那提婆尊者
0367c19: 十六祖羅羅多尊者
0367c20: 十七祖僧伽難提尊者
0367c21: 十八祖伽耶舍多尊者
0367c22: 十九祖鳩摩羅多尊者
0367c23: 二十祖闍夜多尊者
0367c24: 二十一祖婆修盤頭尊者
0367c25: 二十二祖摩拏羅尊者
0367c26: 二十三祖鶴勒那尊者
0367c27: 二十四祖師子尊者
0367c28: 二十五祖婆舍斯多尊者
0367c29: 二十六祖不如密多尊者
0367c30: 二十七祖般若多羅尊者
0368a01: 震旦
0368a02: 初祖菩提達磨大師
0368a03: 二祖慧可大師
0368a04: 三祖僧璨大師
0368a05: 四祖道信大師
0368a06: 五祖弘忍大師
0368a07: 六祖曹溪慧能大師
0368a08: 曹溪第二世南嶽懷讓禪師
0368a09: 曹溪第三世江西馬祖道一禪師
0368a10: 曹溪第四世洪州百丈山懷海禪師
0368a11: 曹溪第五世洪州黃檗山希運禪師
0368a12: 曹溪第六世鎮州臨濟義玄禪師
0368a13: 臨濟第二世魏府興化存獎禪師
0368a14: 臨濟第三世汝州南院慧顒禪師
0368a15: 臨濟第四世汝州風穴延沼禪師
0368a16: 臨濟第五世汝州首山省念禪師
0368a17: 臨濟第六世汾州太子院善昭禪師
0368a18: 臨濟第七世潭州石霜慈明楚圓禪師
0368a19: 臨濟第八世袁州楊岐方會禪師
0368a20: 臨濟第九世舒州白雲守端禪師
0368a21: 臨濟第十世蘄州五祖法演禪師
0368a22: 臨濟第十一世成都府佛果圓悟克勤禪師
0368a23: 臨濟第十二世平江府虎丘紹隆禪師
0368a24: 臨濟第十三世明州天童山應菴曇華禪師
0368a25: 臨濟第十四世明州天童山密菴成傑禪師
0368a26: 臨濟第十五世夔州府臥龍破菴祖先禪師
0368a27: 臨濟第十六世杭州徑山佛鑑無準師範禪師
0368a28: 臨濟第十七世杭州淨慈斷橋玅偷禪師
0368a29: 臨濟第十八世天台山瑞巖方山寶禪師
0368a30: 臨濟第十九世天台山華頂善興寺玅明真覺無
0368b01: 見先睹禪師
0368b02: 臨濟第二十世處州福林院白雲智度禪師
0368b03: 臨濟第二十一世太平府繁昌八峰山古拙俊禪
0368b04: 師
0368b05: 臨濟第二十二世四川東普州道林無際悟禪師
0368b06: 臨濟第二十三世南京太崗月溪澄禪師
0368b07: 臨濟第二十四世太崗夷峰寧禪師
0368b08: 臨濟第二十五世天目山寶芳進禪師
0368b09: 臨濟第二十六世嘉興東塔野翁曉禪師
0368b10: 臨濟第二十七世秀州敬畏菴無趣如空禪師
0368b11: 臨濟第二十八世杭州徑山無幻性沖禪師
0368b12: 臨濟第二十九世秦溪興善寺南明慧廣禪師
0368b13: 臨濟第三十世建寧府紫雲山普明寺鴛湖玄微
0368b14: 妙用禪師
0368b15: 
0368b16: 
0368b17: 
0368b18: 
0368b19: 
0368b20: 
0368b21: 
0368b22: 
0368b23: 
0368b24: 
0368b25: 
0368b26: 
0368b27: 
0368b28: 
0368b29: 
0368b30: 
0368c01: 介菴和尚源流頌
0368c02: 
0368c03: 門人　真理　真本　等錄
0368c04: 同山居士　曹溶　閱
0368c05: 西天
0368c06: 本祖釋迦世尊在靈山會上拈花示眾，是時人天百
0368c07: 萬眾皆默然，唯迦葉尊者破顏微笑。世尊曰：吾有正
0368c08: 法眼藏，涅槃妙心實相，無相微玅法門，不立文字，教
0368c09: 外別傳，付囑摩訶迦葉，并敕阿難副貳傳化，無令斷
0368c10: 絕。付法偈曰：法本法無法，無法法亦法，今付無法時，
0368c11: 法法何曾法。
0368c12: 頌曰：霜天欲暮朔風寒黃葉飄飄孰耐看
0368c13: 忽地晚鐘鳴古寺一輪皎月出重巒
0368c14: 始祖摩訶迦葉尊者阿難一日問師兄：世尊傳金襴
0368c15: 袈裟外，別傳箇什麼？祖召阿難。阿難應諾。祖曰：倒卻
0368c16: 門前剎竿著。後祖欲入定雞足山，乃召阿難言：我今
0368c17: 不久世間，正法付囑于汝，汝善守護。付法偈曰：法法
0368c18: 本來法，無法無非法，何于一法中，有法有不法。
0368c19: 金襴裟外別無傳弟應兄呼夢不全
0368c20: 一段真風亙今昔優曇朵朵火中鮮
0368c21: 二祖阿難尊者于恒河中流將入寂滅，念先所度脫
0368c22: 五百弟子悉皆來集中。有弟子一名商那和修，二名
0368c23: 末田底迦，祖告之曰：昔如來以正法眼付大迦葉，迦
0368c24: 葉入定而付於我，我今將滅，用傳于汝。付法偈曰：本
0368c25: 來付有法，付了言無法，各各須自悟，悟了無無法。說
0368c26: 偈已巳，復以正法眼囑累商那和修，而謂末田底迦曰：
0368c27: 昔佛有記汝，當于罽賓國敷宣大法。
0368c28: 法湧恒河逝不休一般心事動人愁
0368c29: 如來法眼親殃及試看分支兩道流
0368c30: 三祖商那和修尊者化緣既久，思付正法于吒利國
0369a01: 得弟子優波鞠多以為給侍。祖因問曰：汝年幾耶？荅
0369a02: 曰：我年十七。祖曰：汝身十七耶，性十七耶？答曰：師髮
0369a03: 已巳白，為髮白耶？心白耶？祖曰：我但髮白，非心白耳。鞠
0369a04: 多曰：我身十七，非性十七也。祖知是法器，經三載，以
0369a05: 法眼付囑之。付法偈曰：非法亦非心，無心亦無法，說
0369a06: 是心法時，是法非心法。
0369a07: 問南酬北露英才口款相隨欠一鎚
0369a08: 三載巾瓶無別囑與師把手上高臺
0369a09: 四祖優波鞠多尊者在世化導，證果最多。最後有一
0369a10: 長者子，名曰香眾，禮祖求出家。祖問曰：汝心出家身
0369a11: 出家？荅曰：我來出家非為身心。尊者曰：不為身心，復
0369a12: 誰出家？荅曰：夫出家者，無我我故，無我我故，即心不
0369a13: 生滅，心不生滅，即是常道，諸佛亦常心非形相，其體
0369a14: 亦然。祖曰：汝當大悟，心自通達，宜依佛法僧，紹隆聖
0369a15: 種。因為剃度，授具名提多迦，且告之曰：昔如來以正
0369a16: 法眼藏次第傳授以至于我，今復付汝。付法偈曰：心
0369a17: 自本來心，本心非有法，有法有本心，非心非本法。
0369a18: 獅子全威便出群吼聲未許等閒聞
0369a19: 堂堂聖種真堪紹次第傳流非世勳
0369a20: 五祖提多迦尊者行化中印度。彼有仙名彌遮迦，昔
0369a21: 與祖同生梵天，遮迦遇阿私陀仙授之仙法，祖則修
0369a22: 習禪那，報分已巳經六劫，以夙緣故，捨邪歸正，率眾求
0369a23: 解脫。祖即度之，其眾亦一時發心。祖以法眼付彌遮
0369a24: 迦，而說偈曰：通達本法心，無法無非法，悟了同未悟，
0369a25: 無心亦無法。
0369a26: 一念纔分萬劫殊剎那回步便同途
0369a27: 雖能逐日追風疾狼藉春光不較多
0369a28: 六祖彌遮迦尊者遊化至北天竺國，於闤闠間遇一
0369a29: 人，手持酒器，逆祖問曰：師何方來？欲往何所？祖曰：從
0369a30: 自心來，欲往無處。曰：識我手中物否？祖曰：此是觸器
0369b01: 而負淨者。曰：師識我否？祖曰：我即不識，識即非我。彼
0369b02: 即置器禮祖，自稱名婆須密，願加度脫。祖與剃度。付
0369b03: 法偈曰：無心無可得，說得不名法，若了心非心，始解
0369b04: 心心法。
0369b05: 趁性顛狂笑傲頻茫茫誰識甕頭春
0369b06: 攔街撞著剛知己巳共醉桃源好避秦
0369b07: 七祖婆須密尊者常服淨衣，執酒器，遊行里閈，或吟
0369b08: 或嘯，人謂之狂。遇六祖彌遮迦受法，行化至迦摩羅
0369b09: 國，有智者佛陀難提索祖論義，祖曰：仁者論即不義，
0369b10: 義即不論，若擬論義，終非義論。難提知祖義勝心，即
0369b11: 欽服祖。說付法偈曰：心同虛空界，示等虛空法，證得
0369b12: 虛空時，無是無非法。
0369b13: 額有圓珠長七尺特來呈伎徹光輝
0369b14: 當機直示虛空法拶入虛空絕是非
0369b15: 八祖佛陀難提尊者適提伽國毘舍羅長者家，長者
0369b16: 作禮問：何所須？祖曰：我求侍者。長者曰：我有一子，名
0369b17: 伏馱密多，年已巳五十，口未曾言，足未曾履。祖曰：如汝
0369b18: 所說，真吾弟子。伏馱聞之，遽起禮拜，而說偈曰：父母
0369b19: 非我親，誰是最親者？諸佛非我道，誰是最道者？祖以
0369b20: 偈荅曰：汝言與心親，父母非可比，汝行與道合，諸佛
0369b21: 心即是。外求有相佛，與汝不相似，欲識汝本心，非合
0369b22: 亦非離。伏馱聞偈，便行七步，隨祖出家。付法偈曰：虛
0369b23: 空無內外，心法亦如此，若了虛空故，是達真如理。
0369b24: 五十年來口不開鵝王擇乳亦奇哉
0369b25: 剛行七步揚家醜引得兒孫入禍胎
0369b26: 九祖伏馱密多尊者受八祖付囑，至中印度。有長者
0369b27: 香蓋攜一子，名難生，禮祖曰：曾有一仙，謂此兒骨相
0369b28: 非常，當為法器，今命出家。祖與剃髮，付戒羯磨之際，
0369b29: 祥光燭座，舍利現前，自此精進忘疲。未幾，祖付法焉。
0369b30: 偈曰：真理本無名，因名顯真理，受得真實法，非真亦
0369c01: 非偽。
0369c02: 纔舉金刀頂相圓祥光遍布耀人天
0369c03: 分明舍利人難睹一領袈裟搭半肩
0369c04: 十祖脅尊者本名難生，投九祖執侍左右，脅不至席，
0369c05: 因號脅尊者。至華氏國，憩一樹下，有長者子名富那
0369c06: 夜奢，合掌前立。祖問曰：汝從何來？答曰：我心非往。祖
0369c07: 曰：汝何處住？荅曰：我心非止。祖曰：汝不定耶？曰：諸佛
0369c08: 亦然。祖曰：汝非諸佛。曰：諸佛亦非。祖乃付法。說偈曰：
0369c09: 真體自然真，因真說有理，領得真真法，無行亦非止。
0369c10: 夙債來償自古衣不投機處卻投機
0369c11: 其中一語誰相諳夜半金烏撲地飛
0369c12: 十一祖富那夜奢尊者得法脅尊者，尋詣波羅奈國。
0369c13: 彼有馬鳴大士，作禮問曰：我欲識佛，何者即是？祖曰：
0369c14: 汝欲識佛，不識者是。曰：佛既不識，焉知是乎？祖曰：既
0369c15: 不識佛，焉知不是？曰：此是鋸義。祖曰：彼是木義。祖問：
0369c16: 鋸義者何？曰：與師平出。馬鳴卻問：木義者何？祖曰：汝
0369c17: 被我解。馬鳴豁然省悟。付法偈曰：迷悟如隱顯，明暗
0369c18: 不相離，今付隱顯法，非一亦非二。
0369c19: 拖來拽去絕遮藏木義解開汗似湯
0369c20: 突出本來非二一薰風拂拂透身涼
0369c21: 十二祖馬鳴尊者于華氏國宣化，俄有魔來與祖較
0369c22: 力，祖震伏之。魔遂現形懺悔。祖問：汝名誰耶？眷屬多
0369c23: 少？曰：我名迦毘摩羅眷屬。三千祖曰：盡汝神力變化
0369c24: 若何？曰：我化巨海極為小事。祖曰：汝化性海得否？曰：
0369c25: 何為性海？我未嘗知。祖曰：山河大地皆依建立，三昧
0369c26: 六通由茲發現。迦毘聞已巳，遂發信心。付法偈曰：隱顯
0369c27: 即本法，明暗元不二，今付悟了法，非取亦非離。
0369c28: 三千業力逞神奇性海揚波總不知
0369c29: 無量法門由此立盲龜值木幾人思
0369c30: 十三祖迦毘摩羅尊者入西印度北山之中，山有大
0370a01: 樹蔭覆五百大龍，其樹王名龍樹，常為龍眾說法。祖
0370a02: 訪之，龍樹出迎，曰：深山孤寂，龍蟒所居，大德至尊，何
0370a03: 枉神足？祖曰：吾非至尊，來訪賢者。龍樹默念曰：此師
0370a04: 得決定性明道眼否？是大聖繼真乘否？祖曰：汝雖心
0370a05: 語，我已巳意知，但辦出家，何慮吾之不聖？龍樹聞已巳，悔
0370a06: 謝祖度。付法偈曰：非隱非顯法，說是真實際，悟此隱
0370a07: 顯法，非愚亦非智。
0370a08: 意知心語顯真乘滄溟由來鯤化鵬
0370a09: 但辦肯心承聖業法中何慮冷如冰
0370a10: 十四祖龍樹尊者至南印度導化時，有迦那提婆來
0370a11: 謁，將及門，祖先遣侍者以滿缽水置于座前。提婆見
0370a12: 之，即以一鉞投之而進。祖後造智度等論，垂世，以法
0370a13: 眼付提婆。付法偈曰：為明隱顯法，方說解脫理，於法
0370a14: 心不證，無瞋亦無喜。
0370a15: 陷虎之機不易親當陽拈出便通津
0370a16: 針投水乳風前禍爛熳山花別問春
0370a17: 十五祖迦那提婆尊者從龍樹祖得法後，至迦毘羅
0370a18: 國。彼有長者梵摩淨德，以其子羅羅多，隨祖出家。
0370a19: 祖曰：昔如來有記，第二五百年，此子當為大教主，即
0370a20: 與剃髮。至巴連弗城，聞諸外道欲障佛法，祖乃執長
0370a21: 幡入彼眾中。彼問祖曰：汝何不前？祖曰：汝何不後？彼
0370a22: 曰：汝似賤人。祖曰：汝似良人。彼曰：汝解何法？祖曰：汝
0370a23: 百不解。彼曰：我欲得佛。祖曰：我灼然得。彼曰：汝不合
0370a24: 得。祖曰：元道我得，汝實不得。彼曰：汝既不得，云何言
0370a25: 得？祖曰：汝有我故，所以不得。我無我我，故自當得。彼
0370a26: 辭既屈，乃問祖曰：汝名何等？祖曰：我名迦那提婆。彼
0370a27: 眾夙聞祖名，咸悔過歸伏。祖隨告羅羅多，而付法
0370a28: 眼。偈曰：本對傳法人，為說解脫理，於法實無證，無終
0370a29: 亦無始。
0370a30: 因邪打正逞襟懷入水求人似有乖
0370b01: 二五百年傳佛記好攜瓢杖踏煙霾
0370b02: 十六祖羅羅多尊者行化至室羅筏城，有河名金
0370b03: 水，寶莊嚴王之子號僧伽難提者，居河之源，安坐入
0370b04: 定，祖與學眾溯流而上，伺之三七日，難提從定起，祖
0370b05: 問曰：汝心定耶？身定耶？提曰：身心俱定。祖曰：身心俱
0370b06: 定，何有出入？提曰：雖有出入，不失定相，如金在井，金
0370b07: 體常寂。祖曰：若金在井，若金出井，金無動靜，何物出
0370b08: 入？提曰：言金動靜，何物出入，言金出入，金非動靜。祖
0370b09: 曰：若金在井，出者何金？若金出井，在者何物？提曰：金
0370b10: 若出井，在者非金，金若在井，出者非物。祖曰：此義不
0370b11: 然。提曰：彼義非著。祖曰：此義當墮。提曰：彼義不成。祖
0370b12: 曰：彼義不成，我義成矣。提曰：我義雖成，法非我故。祖
0370b13: 曰：我義已巳成，我無我故。提曰：我無我故，復成何義？祖
0370b14: 曰：我無我故，故成汝義。提曰：仁者師誰得是，無我祖
0370b15: 曰：我師迦那提婆證是無我。難提以偈贊曰：稽首提
0370b16: 婆師，而出于仁者，仁者無我故，我欲師仁者。祖以偈
0370b17: 荅曰：我已巳無我故，汝須見我我，汝若師我故，知我非
0370b18: 我我。難提心意豁然，即求度脫。祖曰：汝心自在，非我
0370b19: 所繫。語已巳，即以大法囑付。祖說偈曰：於法實無證，不
0370b20: 取亦不離，法非有無相，內外云何起？難提聞命，說偈
0370b21: 贊曰：善哉大聖者，心明逾日月，一光照世界，暗魔無
0370b22: 不拔。
0370b23: 大象遊行兔徑希義持金井涉離微
0370b24: 豁然心意無我我千聖同途把手歸
0370b25: 十七祖僧伽難提尊者行化摩提國，歷山谷間，至一
0370b26: 峰下，時山舍有童子持圓鑑直造祖前。祖問：汝幾歲
0370b27: 耶？曰：百歲。祖曰：汝年尚幼，何言百歲？童曰：我不會理
0370b28: 正百歲耳。祖曰：汝善機耶？童曰：佛言若人生百歲不
0370b29: 會諸佛機，不如生一日而得決了之。祖曰：汝手中者，
0370b30: 當何所表？童曰：諸佛大圓鑑，內外無瑕翳。兩人同得
0370c01: 見，心眼皆相似。其父命隨祖出家。祖為名伽耶舍多。
0370c02: 後復因風吹殿鈴聲，祖問曰：鈴鳴耶？風鳴耶？舍多曰：
0370c03: 非風鈴鳴，我心鳴耳。祖曰：心復誰乎？舍多曰：俱寂靜
0370c04: 故。祖曰：善哉善哉，繼吾道者非子而誰？即付法眼。偈
0370c05: 曰：心地本無生，因地從緣起，緣種不相妨，華果亦復
0370c06: 爾。
0370c07: 圓鑑風鈴徹底清童兒百歲語人驚
0370c08: 現成公案親分付花果圓來又發萌
0370c09: 十八祖伽耶舍多尊者經大月氏國婆羅門鳩摩羅
0370c10: 多之舍，祖將入，羅多問曰：是何徒眾？祖曰：是佛弟子。
0370c11: 羅多一聞佛號，心神悚然，即時閉戶。祖良久扣其門。
0370c12: 羅多曰：此舍無人。祖曰：荅無者誰？羅多聞已巳，遂發宿
0370c13: 智。付法偈曰：有種有心地，因緣能發萌，于緣不相礙，
0370c14: 當生生不生。
0370c15: 佛號纔聞即悚神開門元是閉門人
0370c16: 為憐擊破牢關鍵一樹寒梅劫外春
0370c17: 十九祖鳩摩羅多尊者適中天竺國，有大士名闍夜
0370c18: 多，問仁夭暴壽逆吉義凶之故，祖荅以善惡有三時
0370c19: 報。夜多頓釋所疑。祖曰：汝雖已巳信三業，而未明業從
0370c20: 惑生，惑依識有，識依不覺，不覺依心，心本清淨，無生
0370c21: 滅無造作，無報應無勝負，寂寂然，靈靈然，汝若入此
0370c22: 法門，可與諸佛同矣。一切善惡，有為無為，皆如夢幻。
0370c23: 夜多領旨，即發宿慧。祖告曰：吾今寂滅時，至汝當紹
0370c24: 行化跡。付法偈曰：性上本無生，為對求人說，於法既
0370c25: 無得，何懷決不決？
0370c26: 亡羊泣路事如麻夢幻空花總被遮
0370c27: 宿慧頓明諸佛義何煩門外駕三車
0370c28: 二十祖闍夜多尊者至羅閱城，敷揚頓教，彼有學眾，
0370c29: 惟尚辨論，首者名婆修盤頭此云遍行，常一食不臥，六時
0370c30: 禮佛，清淨無欲，為眾所歸。祖欲度之，問彼眾曰：此遍
0371a01: 行頭陀能修梵行，可得佛道乎？眾曰：我師精進，何故
0371a02: 不得？祖曰：汝師與道遠矣！設苦行歷於塵劫，皆虛妄
0371a03: 之本。眾曰：尊者蘊何德行而譏我師？祖曰：我不求道
0371a04: 亦不顛倒，我不禮佛亦不輕慢，我不長坐亦不懈怠，
0371a05: 我不一食亦不雜食，我不知足亦不貪慾，心無所希，
0371a06: 名之曰道。時遍行聞已巳，發無漏智。付法偈曰：言下合
0371a07: 無生，同於法界性，若能如是解，通達事理竟。
0371a08: 苦行勤修路轉增懸崖撒手事何曾
0371a09: 隔牆見角知牛在一種平常繼祖燈
0371a10: 二十一祖婆修盤頭尊者羅閱城人，行化至那提國，
0371a11: 王常自在問曰：羅閱土風與此何異？祖曰：彼土曾三
0371a12: 佛出世，今王國有二師化導。王曰：二師者誰？祖曰：即
0371a13: 王之次子摩拏羅，乃其一也，吾雖德薄，敢當其一。時
0371a14: 王方同祖語，忽使者報：有象巨萬逼城。祖曰：拏羅出，
0371a15: 患解矣。王遂命之。拏羅出城，向象大喝，城為震動，象
0371a16: 皆顛仆馳散。于是，王大敬信，命拏羅依祖出家。祖授
0371a17: 付法偈曰：泡幻同無礙，如何不了悟，達法在其中，非
0371a18: 今亦非古。
0371a19: 賓主相看風土揚鄉談諺語灼然彰
0371a20: 眾流截斷知端的海底泥牛趁夜光
0371a21: 二十二祖摩拏羅尊者行化西印度，知月氏國有鶴
0371a22: 勒那比丘，堪為法器，乃躬往化之。時鶴勒那以昔緣
0371a23: 故，感鶴眾相隨，見祖遂問：有何方便，令彼解脫？祖曰：
0371a24: 我有無上法寶，汝當聽受，化未來際。即說偈曰：心隨
0371a25: 萬境轉，轉處實能幽，隨流認得性，無喜亦無憂。時鶴
0371a26: 眾聞偈，咸飛鳴而去。
0371a27: 眾鶴追隨業自殊一機掣斷始無疑
0371a28: 飛鳴濯濯啣恩去物外超然識得伊
0371a29: 二十三祖鶴勒那尊者中印度師子比丘問：我欲求
0371a30: 道，當何用心？祖曰：汝欲求道，無所用心。曰：既無用心，
0371b01: 誰作佛事？祖曰：若有用心，即非功德。汝若無作，即是
0371b02: 佛事。經云：我所作功德而無我所故。師子聞已巳，即入
0371b03: 佛慧。祖告曰：我滅後五十年，北天竺國當有難起嬰
0371b04: 在汝身，今以法眼付囑于汝，善自護持。乃說付法偈
0371b05: 曰：認得心性時，可說不思議，了了無可得，得時不說
0371b06: 知。
0371b07: 縵天網子頗相宜打鳳羅龍驀面欺
0371b08: 一句了然超百億三賢十聖那能知
0371b09: 二十四祖師子尊者求法嗣于罽賓國，遇一長者引
0371b10: 一子問祖曰：此子名斯多，當生便拳左手，今二十年
0371b11: 終未能舒。祖即以手接曰：可還我珠。童子遽開手奉
0371b12: 珠。眾皆驚異。長者令之出家，以前緣故，復名婆舍斯
0371b13: 多。祖即告之曰：吾師密有懸記，罹難非久，如來正法
0371b14: 眼藏，今囑付汝，汝應保護，普潤來際。偈曰：正說知見
0371b15: 時，知見俱是心，當心即知見，知見即于今。祖說偈已巳，
0371b16: 復以僧伽黎密付斯多，俾之他國。斯多受教，乃抵南
0371b17: 天。
0371b18: 捏緊拳頭二十年纔逢識者便開拳
0371b19: 目前多少淆訛事只許渠儂到處圓
0371b20: 二十五祖婆舍斯多尊者受師子祖囑，獨邁南天，潛
0371b21: 隱山谷，天德王、迎供王有二子，長曰德勝，次曰不如
0371b22: 密多。密多和柔，德勝凶暴。及即位，惑外道說，欲抑祖，
0371b23: 密多諫德勝囚之，乃詰祖曰：師子尊者已巳遇罽賓國
0371b24: 王難，何緣付法？祖出尊者先所付僧伽黎示勝，勝命
0371b25: 焚之，衣出五色光，薪盡如故，勝乃追悔禮祖，立出密
0371b26: 多。密多遂求祖出家。祖問曰：汝欲出家，當為何事？密
0371b27: 多曰：我若出家，不為其事。祖曰：不為何事？密多曰：不
0371b28: 為俗事。祖曰：當為何事？密多曰：當為佛事。祖曰：王子
0371b29: 智慧天至。即度出家，侍祖六年，乃付法偈曰：聖人說
0371b30: 知見，當境無是非，我今悟真性，無道亦無理。密多受
0371c01: 偈，問：衣可傳乎？祖曰：此衣為難故，假以證汝身，無難
0371c02: 何假傳衣？密多作禮。
0371c03: 罽賓揮劍一臂墮德勝焚衣滿面慚
0371c04: 迥絕是非親嫡骨繩繩不斷語喃喃
0371c05: 二十六祖不如密多尊者得法，至東印度，王堅固敬
0371c06: 信于祖。祖曰：王國有聖，當繼我法。時國中有婆羅門
0371c07: 子，年二十，幼失父母，不知名氏，或自稱瓔珞，人遂呼
0371c08: 為瓔珞童子，丐行間里。有問：汝行何急？即曰：汝行何
0371c09: 緩？問：何姓？即曰：與汝同姓。人莫測之。一日，祖與王同
0371c10: 車而出，瓔珞稽首自陳往因，祖乃名為般若多羅，付
0371c11: 法偈曰：真性心地藏，無頭亦無尾，應緣而化物，方便
0371c12: 呼為智。
0371c13: 無頭無尾不曾藏逼塞虛空孰敢量
0371c14: 瑟瑟金風輕洩漏枝枝丹桂自芬芳
0371c15: 二十七祖般若多羅尊者因南印度，香至王供以寶
0371c16: 珠，祖即取試三王子曰：此珠圓明，有能及否？二王子
0371c17: 皆曰：此珠七寶中尊，固無踰也。第三王子菩提多羅
0371c18: 曰：此是世寶，未足為上，於諸寶中，法寶為上。此是世
0371c19: 光，未足為上，於諸光中，智光為上。此是世明，未足為
0371c20: 上，於諸明中，心明為上。此珠光明，不能自炤，要假智
0371c21: 光，光辨於此。既辨此已巳，即知是珠。既知是珠，即明其
0371c22: 寶。若明其寶，寶不自寶。若辨其珠，珠不自珠。珠不自
0371c23: 珠，要假智珠，而辨世珠。寶不自寶，要假智寶，以明法
0371c24: 寶。然則師有其道，其寶即現，眾生有道，心寶亦然。祖
0371c25: 歎其辯慧，乃復問曰：於諸物中，何物無相？曰：於諸物
0371c26: 中，不起無相。又問：於諸物中何物最高？曰：於諸物中
0371c27: 人我最高。又問：於諸物中，何物最大？曰：於諸物中，法
0371c28: 性最大。祖時知是法器，默而混之。香至厭世，遂依祖
0371c29: 出家。祖以其通達大法，乃名菩提達磨，而告之曰：如
0371c30: 來以正法眼付大迦葉，如是展轉，乃至於我，我今囑
0372a01: 汝聽吾偈曰：心地生諸種，因事復生理，果滿菩提圓，
0372a02: 花開世界起。
0372a03: 心明世寶別端倪迥出人間東與西
0372a04: 一夜好風吹不輟曉來黃葉與階齊
0372a05: 震旦
0372a06: 初祖菩提達磨大師受西天二十七祖般若多羅囑
0372a07: 識，於梁普通七年來震旦，初至金陵，與武帝機不契，
0372a08: 寓止嵩山少林，面壁而坐，人莫之測。二祖慧可躬詣
0372a09: 求法，立雪斷臂，向祖問：諸佛法印，可得聞乎？祖曰：諸
0372a10: 佛法印，匪從人得。可曰：我心未安，乞師與安。祖曰：將
0372a11: 心來，與汝安。可良久曰：覓心了不可得。祖曰：與汝安
0372a12: 心竟。可悟入。越九年，祖命門人曰：時將至矣，汝等合
0372a13: 言所得。有道副對曰：如我所見，不執文字，不離文字，
0372a14: 而為道用。祖曰：汝得吾皮。尼總持曰：我今所解，如慶
0372a15: 喜見阿佛國，一見更不再見。祖曰：汝得吾肉。道育
0372a16: 曰：四大本空，五陰非有，而我見處，無一法可得。祖曰：
0372a17: 汝得吾骨。慧可出，禮三拜，依位而立。祖曰：汝得吾髓。
0372a18: 乃顧可曰：昔如來以正法眼付迦葉尊者，展轉囑累
0372a19: 而至於我，我今付汝，汝當護持，并授袈裟以為法信。
0372a20: 付法偈曰：吾本來茲土，傳法救迷情，一花開五葉，結
0372a21: 果自然成。
0372a22: 頌曰：長空雲淡沒間關月照松梢山影慳
0372a23: 一片清光輝宇宙夜深兀坐聽潺湲
0372a24: 面壁嵩山成話墮安心得髓恨添多
0372a25: 西天法印分明極惱亂春風撼薜蘿
0372a26: 二祖慧可大師從初祖得法，博求法嗣，時三祖為居
0372a27: 士，年踰四十，不言名氏，禮祖問曰：弟子身纏風恙，請
0372a28: 和尚懺罪。祖曰：將罪來，與汝懺。士良久曰：覓罪了不
0372a29: 可得。祖曰：與汝懺罪竟，宜依佛法僧住。士曰：今見和
0372a30: 尚，已巳知是僧，未審何名佛法？祖曰：是心是佛，是心是
0372b01: 法。法佛無二，僧寶亦然。士曰：今日始知罪性不在內，
0372b02: 不在外，不在中間，如其心然，佛法無二也。祖深器之，
0372b03: 為之剃髮，名曰僧璨。付法偈曰：本來緣有地，因地種
0372b04: 花生，本來無有種，花亦不曾生。
0372b05: 毒流四海廣無邊風恙纏身乞懺愆
0372b06: 罪性頓空三寶住夜寒月映渡頭船
0372b07: 三祖僧璨大師自二祖授法，深自韜晦，居無常處，積
0372b08: 十餘載，人無知者。四祖道信時為沙彌，年始十四，禮
0372b09: 祖問曰：願和尚慈悲，乞與解脫法門。祖曰：誰縛汝？曰：
0372b10: 無人縛。祖曰：何更求解脫乎：信于言下大悟，服勞九
0372b11: 載。付法偈曰：花種雖因地，從地種花生，若無人下種，
0372b12: 花地盡無生。
0372b13: 受恩深處本無多一語相投便上科
0372b14: 解脫法門誰縛汝信知脫下自淆訛
0372b15: 四祖道信大師嗣法三祖，住蘄春破頭山，學侶雲臻。
0372b16: 一日往黃梅縣，路逢一小兒，骨相奇秀，異乎常童，祖
0372b17: 問曰：子何姓？荅曰：姓即有不是常姓。祖曰：是何姓？荅
0372b18: 曰：是佛性。祖曰：汝無姓耶？荅曰：性空故無。祖默，識是
0372b19: 法器，即遣侍者，從其母乞出家，後付法。偈曰：花種有
0372b20: 生性，因地花生生，大緣與性合，當生生不生。
0372b21: 破頭山上播真風喜得黃梅驀地逢
0372b22: 性有性無全體露小兒原是老栽松
0372b23: 五祖弘忍大師前身為破頭山中栽松道者，轉遇四
0372b24: 祖得法嗣，化六祖。時為居士，姓盧名慧能，聞讀金剛
0372b25: 經有省，自新州來參祖，祖令隨眾作務。祖一日令眾
0372b26: 述偈，意符則授衣。法會下七百餘僧，上座神秀者于
0372b27: 廊壁書偈曰：身似菩提樹，心如明鏡臺，時時勤拂拭，
0372b28: 莫使惹塵埃。祖見，知秀所作，乃讚歎曰：後人依此修
0372b29: 行，亦得勝果。各令念誦。盧在碓坊聞之，至夜倩人于
0372b30: 秀偈側亦書一偈曰：菩提本無樹，明鏡亦非臺，本來
0372c01: 無一物，何處惹塵埃。祖見曰：此是誰作？亦未見性。眾
0372c02: 聞祖語，遂不之顧。逮夜，祖潛詣碓坊，問曰：米白也未？
0372c03: 盧曰：白也，未有篩。祖以杖擊碓三下而去。盧即三鼓
0372c04: 入室，祖密付衣法，囑善保護，無令斷絕。付法偈曰：有
0372c05: 情來下種，因地果還生，無情既無種，無性亦無生。
0372c06: 本來無物頂開米白倩篩滿面灰
0372c07: 三鼓密傳衣缽去刻舟爭見化龍才
0372c08: 六祖慧能大師黃梅得法後，住曹溪。南嶽讓祖來參。
0372c09: 祖問：甚麼處來？讓曰：嵩山來。祖曰：什麼物恁麼來？讓
0372c10: 無語。經八載，忽然有省，乃白祖曰：某甲有個會處。祖
0372c11: 曰：作麼生？師曰：說似一物即不中。祖曰：還假修證否？
0372c12: 讓曰：修證則不無，染污即不得。祖曰：祗此不污染，諸
0372c13: 佛之所護念。汝既如是，吾亦如是。祖為說法，偈曰：心
0372c14: 地含諸種，普雨悉皆生，頓悟花情已巳，菩提果自成。
0372c15: 當陽一拶遠趨風八載投機亦不中
0372c16: 修證不無染不得山叢叢處水濛濛
0372c17: 曹溪第二世南嶽懷讓禪師見馬祖常習坐，禪師問
0372c18: 曰：大德，坐禪圖甚麼？祖曰：圖作佛。師乃取一磚，於彼
0372c19: 菴前石上磨。祖曰：磨作甚麼？師曰：磨作鏡。祖曰：磨磚
0372c20: 豈得成鏡耶？師曰：磨磚既不成鏡，坐禪豈得作佛？祖
0372c21: 曰：如何即是？師曰：如牛駕車，車若不行，打車即是？打
0372c22: 牛即是？祖無對。師又曰：汝學坐禪，為學坐佛？若學坐
0372c23: 禪，禪非坐臥，若學坐佛，佛非定相，於無住法不應取
0372c24: 捨。汝若坐佛，即是殺佛，若執坐相，非達其理。祖聞示
0372c25: 誨，如飲醍醐，禮拜問曰：如何用心，即合無相三昧？師
0372c26: 曰：汝學心地法門，如下種子，我說法要，譬彼天澤，汝
0372c27: 緣合故，當見其道。又問：道非色相，云何能見？師曰：心
0372c28: 地法眼，能見乎道，無相三昧，亦復然矣。祖曰：有成壞
0372c29: 否？師曰：若以成壞聚散而見道者，非見道也。乃說偈
0372c30: 曰：心地含諸種，遇澤悉皆萌，三昧花無相，何壞復何
0373a01: 成。祖遂開悟，心意超然，侍奉九秋，日益玄奧。
0373a02: 輕輕閫外展機籌引玉拋磚格異眸
0373a03: 打疊車牛三昧起木童騎鶴上楊州
0373a04: 曹溪第三世江西馬祖道一禪師百丈為侍者。一日
0373a05: 侍祖行次，見一群野鴨飛過。祖曰：是甚麼？丈曰：野鴨
0373a06: 子。祖曰：甚處去也？丈曰：飛過去也。祖遂把丈鼻扭，負
0373a07: 痛失聲。祖曰：又道飛過去也。丈於言下有省。又後侍
0373a08: 立次，祖目視繩床角拂子。丈曰：即此用，離此用。祖曰：
0373a09: 汝向後開兩片皮，將何為人？丈取拂子豎起。祖曰：即
0373a10: 此用，離此用。丈挂拂子於舊處。祖振威一喝。丈直得
0373a11: 三日耳聾。祖付法偈曰：心外本無法，有付非心法，既
0373a12: 知非法心，如是付心法。
0373a13: 鼻痛始知燈是火耳聾難掩掣風顛
0373a14: 大千沙界文同軌天自高兮海自淵
0373a15: 曹溪第四世洪州百丈山懷海禪師一日謂眾曰：佛
0373a16: 法不是小事，老僧昔被馬大師一喝，直得三日耳聾。
0373a17: 時黃檗聞舉，不覺吐舌。師曰：子已巳後莫承嗣馬祖去
0373a18: 麼？檗曰：不然，今日因和尚舉，得見馬祖大機大用，然
0373a19: 且不識馬祖，若嗣馬祖，已巳後喪我兒孫。師曰：如是如
0373a20: 是，見與師齊，減師半德。見過于師，方堪傳授。子甚有
0373a21: 超師之見。檗便禮拜。師付法偈曰：本無言語囑，強以
0373a22: 心法傳，汝既受持去，心法更何言。
0373a23: 陳年蠱毒水難當觸著通身皮骨喪
0373a24: 識得根源為活計一般酥酪是砒礵
0373a25: 曹溪第五世洪州黃檗山希運禪師臨濟在師會下，
0373a26: 行業純一。首座睦州嘆曰：雖是後生，與眾有異。遂問：
0373a27: 上座在此多少時？濟云：三年。座云：曾參問也無？濟云：
0373a28: 不曾參問。不知問個什麼。座云：汝何不去問堂頭和
0373a29: 尚，如何是佛法的的大意？濟便問。聲未絕，師便打。濟
0373a30: 下來。座云：問話作麼生？濟云：某甲問聲未絕，和尚便
0373b01: 打，某甲不會。座云：但更去問。濟又問，師又打。濟如是
0373b02: 三度問，師三度打。濟白首座云：幸蒙慈悲，令某甲問
0373b03: 訊和尚，三度發問，三度被打，自恨障緣，不領深旨，今
0373b04: 且辭去。座云：汝若去時，須辭和尚去。濟禮拜退。座先
0373b05: 到師白云：問話底後生甚是如法。若來辭時，方便接
0373b06: 他，向後成一株大樹，與天下人作陰涼去在。濟辭師，
0373b07: 師囑云：不得往別處去，汝向高安灘頭大愚處去，必
0373b08: 為汝說。濟到大愚。愚問：甚處來。濟云：黃檗來。愚曰：黃
0373b09: 檗有何言句？濟曰：某甲三度問佛法的的大意，三度
0373b10: 被打，不知某甲有過無過？愚曰：黃檗與麼老婆心切，
0373b11: 為汝得徹困，更來者裡問有過無過。濟于言下大悟，
0373b12: 云：元來黃檗佛法無多子。愚搊住曰：者尿床鬼子適
0373b13: 來道有過無過，如今卻道黃檗佛法無多子。你見個
0373b14: 甚麼道理？速道速道！濟遂築大愚脅下三拳。愚拓開
0373b15: 曰：汝師黃檗，非干我事。濟便回師，見便問：者漢來來
0373b16: 去去，有甚了期？濟云：秪為老婆心切人事了。侍立。師
0373b17: 又問：什麼處去來？濟云：昨奉慈旨，令參大愚去來。師
0373b18: 云：大愚有何言句。濟遂舉前話。師云：作麼生得者漢
0373b19: 來，待痛與一頓。濟云：說甚麼待來，即今便喫。隨後便
0373b20: 掌，師云：者風顛漢卻來者裡捋虎鬚。濟便喝。師云：侍
0373b21: 者引者風顛漢參堂去。後付偈曰：病時心法在，不病
0373b22: 心法無，吾所付心法，不在心法途。
0373b23: 三回痛棒骨生痕一築高安便荅恩
0373b24: 更把虎鬚頻倒捋乾坤攪動斗星昏
0373b25: 曹溪第六世鎮州臨濟義玄禪師興化為侍者，機緣
0373b26: 默契，師以法偈印之。偈曰：至道無揀擇，本心無向背，
0373b27: 便如此承當，春風增瞌睡。化後充三聖首座，次任大
0373b28: 覺院主云云。開堂日此一炷香，本為三聖師兄，三聖
0373b29: 於我太孤，本為大覺師兄，大覺於我太賒，不如供養
0373b30: 臨濟先師。
0373c01: 家富兒嬌無揀擇機籌互換始承當
0373c02: 春風瞌睡流千古有眼如盲日正央
0373c03: 頂豎亞摩醯眼肘後橫懸奪命符
0373c04: 毒氣迸開無限意賺他驢糞較賒孤
0373c05: 臨濟第二世魏府興化存獎禪師南院久依座下。師
0373c06: 以法偈付曰：大道全自心，亦非在心求，付汝自心道，
0373c07: 無喜亦無憂。
0373c08: 自心大道沒遮藏花笑鳥啼山更長
0373c09: 月白不從門外得踢翻尿器露風光
0373c10: 臨濟第三世汝州南院慧顒禪師風穴在會作園頭，
0373c11: 師一日入園問云：南方一棒作麼生商量？穴云：作奇
0373c12: 特商量。穴卻問：和尚此間一棒作麼商量？師拈棒云：
0373c13: 棒下無生忍，臨機不見師。穴於言下大徹。依止六年。
0373c14: 師付法偈曰：我今無法說，所說皆非法，今付無法法，
0373c15: 不可住于法。
0373c16: 棒下無生絕較量臨機不見太郎當
0373c17: 顒翁若遇風顛漢劈面攔腮沒處藏
0373c18: 臨濟第四世汝州風穴延沼禪師首山充知客時，常
0373c19: 密誦法華。一日侍立次，師乃垂涕告曰：不幸臨濟之
0373c20: 道，至吾將墜于地。山曰：觀此一眾，豈無人耶？師曰：聰
0373c21: 明者多，見性者少。山曰：如某者如何？師曰：吾雖望子
0373c22: 之久，猶恐耽著此經，不能放下。山曰：此亦可事，願聞
0373c23: 其要。師於是上堂，舉世尊以青蓮目顧視大眾，迦葉
0373c24: 正當與麼時，且道說個什麼？若道不說而說，又是埋
0373c25: 沒先聖，且道說個什麼？山拂袖而退。師擲下拄杖，歸
0373c26: 方丈。次日，山與真園頭，同上問訊。師問真曰：作麼生
0373c27: 是世尊不說說？真曰：鵓鳩樹頭鳴。師曰：你作許多癡
0373c28: 福作麼？何不體究言句？又問山曰：你作麼生？山曰：動
0373c29: 容揚古路，不墮悄然機。師謂真曰：你何不看念法華
0373c30: 下語？付首山偈曰：無說是真法，其說原無說，我今說
0374a01: 付時，說說何曾說。
0374a02: 日憂祖道淚潸潸鐵石心肝也痛酸
0374a03: 拂袖一肩擔荷後令人聞見膽毛寒
0374a04: 臨濟第五世汝州首山省念禪師一日上堂，汾陽出
0374a05: 問：百丈捲席意旨如何？師云：龍袖拂開全體現。陽云：
0374a06: 未審師意如何？師云：象王行處絕狐蹤。陽於言下大
0374a07: 悟，遂提起坐具，顧視大眾云：萬古碧潭空界月，再三
0374a08: 撈漉始應知。禮拜歸眾。時葉縣省和尚作首座，纔退
0374a09: 便問：昭兄，你適來見個什麼道理，便與麼道？陽云：正
0374a10: 是我放身捨命處，省便休。師付汾陽法，偈曰：自古付
0374a11: 無說，我今亦無說，只此無說心，諸佛所共說。
0374a12: 皓魄當空絕點埃一枝丹桂月中開
0374a13: 香飄撲著人間鼻放捨身心寔俊哉
0374a14: 臨濟第六世汾州太子院善昭禪師慈明，參師，師揣
0374a15: 其志，經二年未許入室。明每詣方丈，師見必詬罵，或
0374a16: 毀詆諸方，及有所訓，皆流俗鄙事。明一夕訴曰：自至
0374a17: 法席已巳再夏，不蒙指示，但增世俗塵勞，念歲月飄忽，
0374a18: 己巳事未明，有失出家之利。語未卒，師熟視罵曰：是惡
0374a19: 知識敢裨販我？怒舉杖逐之。明擬伸救。師驀掩其口。
0374a20: 明忽大悟，曰：是知臨濟道出常情。服役七年，辭去。付
0374a21: 偈曰：虛空無形象，形象非虛空，我所付心法，空空空
0374a22: 不空。
0374a23: 煆凡煉聖妙爐殷格外鉗錘非易聞
0374a24: 一點始知脣在口等閒出語便驚群
0374a25: 臨濟第七世潭州石霜慈明楚圓禪師自南源徙道
0374a26: 吾，石霜皆楊岐總院事岐，依師雖久，未有省發，每咨
0374a27: 參，師曰：庫司事繁，且去。他日又問，師曰：監寺異日兒
0374a28: 孫遍天下，在何用忙為？一日，師適出，雨忽作。岐偵師
0374a29: 小徑，既見，遂搊住曰：這老漢今日須與我說，不說打
0374a30: 你去！師曰：監寺知者般事便休。語未卒，岐大悟，即拜
0374b01: 於泥塗問曰：狹路相逢時如何？師曰：你且躲避，我要
0374b02: 去那裡去。岐歸來日，具威儀，詣方丈，禮謝。師呵曰：未
0374b03: 在一日。師上堂，岐出問：幽鳥語喃喃，辭雲入亂峰時
0374b04: 如何？師曰：我行荒草裡，汝又入深村。岐曰：官不容鍼，
0374b05: 更借一問。師便喝。岐曰：好喝。師又喝。岐亦喝。師連喝
0374b06: 兩喝。岐禮拜。師曰：此事是個人方能擔荷。岐拂袖便
0374b07: 行。師付法偈曰：虛空無面目，心相亦如然，即此虛空
0374b08: 心，可稱天中天。
0374b09: 這般家業要承當毒藥甘漿著甚忙
0374b10: 幽鳥一聲相借問春風吹綻百花香
0374b11: 臨濟第八世袁州楊岐方會禪師白雲端參。師一日
0374b12: 忽問：上人落髮師為誰？端曰：茶陵郁和尚。師曰：吾聞
0374b13: 伊過橋遭有省，作偈甚奇，能記否？端即誦曰：我有
0374b14: 明珠一顆，久被塵勞關鎖，今朝塵盡光生，照破山河
0374b15: 萬朵。師笑而趨起。端愕然，通夕不寐，黎明咨詢。師適
0374b16: 歲莫，師曰：汝見昨日打敺儺者麼？曰：見。師曰：汝一籌
0374b17: 不及渠。端復駭曰：意旨如何？師曰：渠愛人笑，汝怕人
0374b18: 笑。端因大悟于言下。師付法偈曰：心體如虛空，法亦
0374b19: 遍虛空，證得心空理，非法非心空。
0374b20: 巧將黑豆換明珠鬼臉神頭見自殊
0374b21: 直下頓忘渠愛怕卓然垂手御龍駒
0374b22: 臨濟第九世舒州白雲守端禪師浮山遠聞師頌臨
0374b23: 濟三頓棒，有過人處，指五祖演見師。祖請益南泉摩
0374b24: 尼珠話。師叱之。祖領悟，獻投機偈曰：山前一片閒田
0374b25: 地，叉手叮嚀問祖翁，幾度賣來還自買，為憐松竹引
0374b26: 清風。師印可，令掌磨事。一日，師謂祖曰：有數禪客自
0374b27: 廬山來，皆有悟入處，教伊說，亦說得，有來由，舉因緣
0374b28: 問伊，亦明得，教伊下語，亦下得，秪是未在。祖於是大
0374b29: 疑，私自計曰：既悟了，說亦說得，明亦明得，如何卻未
0374b30: 在？遂參究累日，忽然省悟，從前寶惜一時放下，走見
0374c01: 師。師為手舞足蹈。祖亦一笑而已巳。祖後曰：吾因茲出
0374c02: 一身白汗，便明得下載清風。師付法偈曰：道我元無
0374c03: 我，道心元無心，惟此無我法，相契無我心。
0374c04: 隔溪共語有來因吹落黃花始得真
0374c05: 下載清風剛付汝海門迸出一紅輪
0374c06: 臨濟第十世蘄州五祖法演禪師圓悟出蜀，遍參諸
0374c07: 宿，最後見祖，盡其機用，祖皆不諾，乃謂：祖強移換人！
0374c08: 出不遜語，忿然而去。祖曰：待你著一頓熱病打時，方
0374c09: 思量我在悟。到金山，染傷寒，困極，以平日見處試之，
0374c10: 無得力者，追繹祖言，乃自誓曰：我病稍間，即歸五祖。
0374c11: 病痊，尋歸。祖一見而喜，令即參堂充侍者，方半月會
0374c12: 部使者解印還蜀，詣祖問道。祖曰：提刑少年曾讀小
0374c13: 艷詩否？有兩句頗相近：頻呼小玉元無事，秪要檀郎
0374c14: 認得聲。提刑應諾諾。祖曰：且仔細悟。適歸，侍立次，問
0374c15: 曰：聞和尚舉小艷詩，提刑會否？祖曰：他秪認得聲悟。
0374c16: 曰：秪要檀郎認得聲，他既認得聲，為甚麼卻不是？祖
0374c17: 曰：如何是祖師西來意？庭前柏樹子。悟忽有省。遽
0374c18: 出，見雞飛上闌干，鼓翅而鳴，復自謂曰：此豈不是聲？
0374c19: 遂袖香入室，通所得呈偈曰：金鴨香銷錦繡幃，笙歌
0374c20: 叢裡醉扶歸，少年一段風流事，秪許佳人獨自知。祖
0374c21: 曰：佛祖大事，非小根劣器所能造詣。吾助汝喜。後悟
0374c22: 與佛眼、佛鑑。侍祖於一亭上，夜話及歸，燈已巳滅，祖於
0374c23: 暗中曰：各人下一轉語。佛鑑曰：彩鳳舞丹霄。佛眼曰：
0374c24: 鐵蛇橫古路。悟曰：看腳下。祖曰：滅吾宗者，乃克勤耳。
0374c25: 祖付法偈曰：真我本無心，真心亦無我，契此真真心，
0374c26: 我我何曾我。
0374c27: 聲前色後謾勞追一段風流出大奇
0374c28: 燈滅暗中呈好手扳麟奪角上雲逵
0374c29: 臨濟第十一世成都府昭覺寺佛果克勤圓悟禪師
0374c30: 虎丘隆入室。師問曰：見見之時見非是，見見猶離見
0375a01: 見不能及。遂舉手曰：還見麼？隆曰：見。師曰：頭上安頭。
0375a02: 隆聞脫然契證。師叱曰：見個甚麼？隆曰：竹密不妨流
0375a03: 水過。師肯之，俾掌藏。有問隆：藏主柔易若此，何能為
0375a04: 哉？師曰：瞌睡虎耳。付偈曰：得道心自在，不得道憂惱，
0375a05: 付汝自心道，無喜亦無惱。
0375a06: 見不能及草芊芊頭上安頭更可憐
0375a07: 一句峭然雲影斷猙獰牙爪露山巔
0375a08: 臨濟第十二世平江府虎丘紹隆禪師住宣州彰教
0375a09: 時，圓悟歸蜀，指應菴華見師。師移虎丘，華侍行，未半
0375a10: 載，頓明大事。師付法偈曰：天晴雲在天，雨落濕在地，
0375a11: 秘密付汝心，心法只這是。華後住饒之報恩，師忌辰，
0375a12: 拈香云：平生沒興撞著這無意智老和尚，做盡伎倆，
0375a13: 湊泊不得，從此卸卻干戈，隨分著衣喫飯，二十年來
0375a14: 坐曲彔木，懸羊頭賣狗肉，知他有甚憑據。雖然，一年
0375a15: 一度燒香日，千古令人恨轉深。
0375a16: 咄哉睡虎徹生緣雨濕天晴花更鮮
0375a17: 血戰沙場人盡曉懸羊賣狗把香然
0375a18: 臨濟第十三世明州天童山應菴曇華禪師密菴傑
0375a19: 初參師于衢之明果，師屢呵斥。一日問傑：如何是正
0375a20: 法眼。傑遽答曰：破沙盆。師頷之。付偈曰：佛用眼睹星，
0375a21: 我用耳聽聲，我用與佛用，我明汝亦明。
0375a22: 掇不去兮拈不來風吹日炙賺人猜
0375a23: 當陽觸瞎娘生眼獨露堂堂遍九垓
0375a24: 臨濟第十四世明州天童山密菴成傑禪師住烏巨。
0375a25: 破菴先參師，命典客。一日，師偶對僧舉：不是風動不
0375a26: 是幡動。先聞豁然大悟。次日，師遇先眾寮前，問：你總
0375a27: 不得作伎倆，試露個消息看。先應聲曰：方丈裡有客。
0375a28: 師呵呵大笑。先侍師凡五載，盡得旨要，後辭歸蜀，師
0375a29: 以偈送之曰：萬里南來川藞苴，奔流度刃扣玄關，頂
0375a30: 門戳瞎金剛眼，去住還同珠走盤。付法偈曰：佛與眾
0375b01: 生見，元本不隔線，付法付自心，非見非不見。
0375b02: 不是風兮不是幡平生底蘊盡掀翻
0375b03: 要津把住通消息度刃奔流始徹源
0375b04: 臨濟第十五世夔州府臥龍破菴祖先禪師住蘇之
0375b05: 西華秀峰，有僧入室，師打逐至法堂時，無準範解曰：
0375b06: 禪和家爭禪亦常事耳。師曰：豈不聞道我肚饑，聞板
0375b07: 聲要喫飯去。準聞，不覺汗流浹背。師居靈隱，準復
0375b08: 從。一日侍游石筍菴，菴有道者請益，曰：胡孫子捉不
0375b09: 住乞師方便。師曰：用捉他作麼？如風吹水，自然成，紋。
0375b10: 準在旁大徹。付偈曰：我若不見時，汝應不見見，見見
0375b11: 非自心，自心常顯現。
0375b12: 江南三月趁春風兩岸桃花映水紅
0375b13: 欲識渠儂真面目鷓鴣啼在綠陰中
0375b14: 臨濟第十六世徑山無準師範禪師賜號佛鑑，斷橋
0375b15: 倫祖在會下，準以狗子因何有業識令祖下語，凡三
0375b16: 十轉不契。祖云：可無方便乎？準舉真淨頌曰：言有業
0375b17: 識在，誰云意不深，海枯終見底，人死不知心。祖竦然
0375b18: 良久。忽聞板聲，通身汗下，於是脫然。準以從上源流，
0375b19: 并付法偈曰：真理直如絃何默更何言，我今善付囑，
0375b20: 表心本無得。祖出世祗園，遷天台瑞岩國清。準于淳
0375b21: 祐己巳酉三月十五示疾，集眾遺囑，其徒眾請偈，準乃
0375b22: 執筆書偈云：來時空索索，去也赤條條，更要問端的，
0375b23: 天台有石橋。
0375b24: 養子之緣意自深海枯人死要知心
0375b25: 板聲一擊通身脫迥出天台亙古今
0375b26: 臨濟第十七世杭州淨慈斷橋妙倫禪師台州徐氏
0375b27: 子，室中嘗舉萬法歸一示徒，日隨眾務。方山寶侍次，
0375b28: 師以莧菜根示之，寶悟入。師付法偈曰：本無迷悟人，
0375b29: 迷悟自家討，記得少壯時，而今不覺老。即繼師席。
0375b30: 莧根拈起骨毛寒好肉無端索灸瘢
0375c01: 悟得單傳真祕訣風前總是活人丹
0375c02: 臨濟第十八世天台瑞岩方山寶禪師初住西庵，無
0375c03: 見參師，雖有所契，未臻其極，遂築室華頂，精苦自勵。
0375c04: 一日作務次，渙然有省，平生凝滯當下冰釋，遂走瑞
0375c05: 岩呈所解。方以偈證曰：道人得得出山來，盡把襟懷
0375c06: 對我開，坦坦平平如鏡面，澄澄湛湛絕纖埃。忽然得
0375c07: 個轉身句，衲卷寒雲便歸去，萬八千丈華頂峰，一笑
0375c08: 裂開鐵面具，家山到後絕思惟。拗折烏藤拄竹扉糞
0375c09: 火堆中消息好，芋香便是道香時，并付法偈曰：此心
0375c10: 極廣大，虛空比不得，此道只如是，受持休外覓。
0375c11: 一鑑當天照影寒瀑飛深處展眉端
0375c12: 虛空絕巘情難比分付清風直下看
0375c13: 臨濟第十九世天台無見先睹禪師一坐華頂四十
0375c14: 餘年，足未嘗輒越戶，至正賜號妙明真覺。白雲度深
0375c15: 習禪定，後一策南遊，遍叩禪林，無有可其意者，聞師
0375c16: 說法天台，欣然就謁。師見器之，充侍者。度問：西來密
0375c17: 意，未審如何？師云：侍娑羅峰點頭，即向汝道。度以手
0375c18: 搖曳擬荅。師便喝。度云：娑羅峰頂，白浪滔天，花開芒
0375c19: 種後，葉落立秋前。師云：我家無殘羹剩飯也。度云：此
0375c20: 非殘羹剩飯而何？師頷之。付法偈曰：至大是此心，至
0375c21: 聖是此法，燈燈光不差，了此心者達。
0375c22: 虎嘯龍驤山勢險西來密意灼然酬
0375c23: 殘羹剩飯都掀卻百億須彌笑點頭
0375c24: 臨濟第二十世處州福林白雲智度禪師初住普慈
0375c25: 諸剎，洪武己巳酉應召，尋隱福林。平昔機語，不容人錄，
0375c26: 古拙俊侍師室中，了明大事，深契牧牛之作，乃付法。
0375c27: 偈曰：心中有自心，法中有至法，我今可付囑，心法無
0375c28: 心法。
0375c29: 幃幄坐籌聲價重不容裨販出常情
0375c30: 其中有個真消息戴角披毛異類行
0376a01: 臨濟第二十一世太平府繁昌八峰山古拙俊禪師
0376a02: 無際參，師問：還我照用來。際云：若有照用，即成障礙。
0376a03: 師云：這廝著空，佛也救不得。際云：有無俱寂滅，空佛
0376a04: 悉皆非。後示以偈云：憶昔繁昌一別時，此心能有幾
0376a05: 人知，無絃曲子真堪續，慧命懸懸付阿誰？付法偈曰：
0376a06: 一道不心光，三際十方明，何于明白中，有明有不明。
0376a07: 年老婆心徹底祜翻雲覆雨驗淆訛
0376a08: 繁昌嫡脈今猶在空佛俱非唱哩囉
0376a09: 臨濟第二十二世川東普州道林無際悟禪師別號
0376a10: 蠶骨蜀中人也，年二十，出纏縛，竹為菴，研勵無懈，四
0376a11: 指大書帖亦不顧，只是拍盲做鈍工夫，後得大徹大
0376a12: 悟，即呈本師偈云：寂照無上下，光明處處通，本來無
0376a13: 皂白，無處不含容。正統九年，應召說法，上大悅。
0376a14: 師嘗以無字公案示徒，月溪澄久依座下，深得奧旨，
0376a15: 特書月溪二字，法語示之，并付法偈云：我無法可付，
0376a16: 汝無心可受，無付無受心，何人不成就。
0376a17: 慣將無字立關樞殺活縱橫似太呵
0376a18: 一段寒輝親入手等閒拈出斬痴魔
0376a19: 臨濟第二十三世南京大崗月溪澄禪師景泰三年
0376a20: 敕賜回大崗，號慈善。一日室中出祖衣示徒，乃云：此
0376a21: 衣是唐朝宮主所置，今八百餘年矣，祖祖相傳，至東
0376a22: 普先師，普付與老僧，若是克家種子，方堪紹荷，狐假
0376a23: 虎威，焉敢希冀？又云：如百丈侍馬祖，祖侍南嶽，嶽侍
0376a24: 曹溪六祖，皆久久親炙，磨光剉銳，乃能豁徹重關，羈
0376a25: 鎖掃盡，微見窠臼，深得大機大用，可為人天眼目耳。
0376a26: 師居，嘗凡見僧請益，乃云：佛法不是鮮魚怕爛卻，那
0376a27: 即趁出？夷峰寧侍傍，忽悟入。師付衣法，偈云：心即能
0376a28: 知心，法即可知法，今所付法心，非心亦非法。
0376a29: 授受僧伽古至今克家方許示叢林
0376a30: 幸然不是鮮魚物留得宗風不墜鍼
0376b01: 臨濟第二十四世大崗夷峰寧禪師寶芳住天目往
0376b02: 參。師器之，乃付法，偈云：祖祖無法付，人人本自有，汝
0376b03: 受無付法，急著傳於後。
0376b04: 大地山河驀入官松風水月不相瞞
0376b05: 滔滔只要源頭活何慮人間滄海乾
0376b06: 臨濟第二十五世天目寶芳進禪師示眾云：拈花微
0376b07: 笑，節外生枝，面壁安心，畫蛇添足，山僧這裡無禪可
0376b08: 參，無道可學，直教一個個成佛作祖去。汝等還信得
0376b09: 及麼？良久，拍膝云：劍號巨闕，玉出崑崗。付野翁曉法。
0376b10: 偈云：真性本無性，真法本無法，了知無法性，何處不
0376b11: 通達。
0376b12: 好兒終不使爺錢便把家私徹底掀
0376b13: 無限風光遮不住東西南北有知恩
0376b14: 臨濟第二十六世嘉興東塔野翁曉禪師無趣參，每
0376b15: 呈見解，師盡與掃闢昔日所負，直使索然。一日，師謂
0376b16: 趣云：我有一言，要與爾說。趣便問師，但笑而不語。趣
0376b17: 又問，師又笑。趣不諳旨，遂禮拜懇求。師不得已巳，乃云：
0376b18: 達磨西來，直指人心，見性成佛，唯在直下體取。子若
0376b19: 信得及，可放下萬緣，參個萬法歸一。趣領旨後，聞雞
0376b20: 鳴有省，即薙染。師乃付法。偈云：非法非非法，非性非
0376b21: 非性，非心非非心，付汝心法竟。
0376b22: 舌頭無骨覓知音笑裡藏刀意更深
0376b23: 直使萬緣俱放下雞鳴方契祖師心
0376b24: 臨濟第二十七世嘉興敬畏無趣如空禪師無幻參。
0376b25: 師誨以教外別傳之旨，朝夕參究，有所契入，遂薙染，
0376b26: 結庵徑山，集無趣語錄，往見趣。趣問：子向在甚麼處？
0376b27: 幻曰：徑山。趣曰：做得甚麼事？幻曰：某甲買得一段田，
0376b28: 收得原本契書，請和尚僉抑。即將集本呈上。趣接得
0376b29: 展看，曰：者個是我的？汝的？幻曰：和尚莫搶奪行市。
0376b30: 趣便擲下集本。幻便出，復呈偈。趣曰：非語言文字也，
0376c01: 是汝作底麼？幻曰：某甲鼓粥飯氣，若謂有所得，辜負
0376c02: 和尚不少。趣乃點首，即付法。偈云：師傳拈花宗，示我
0376c03: 微笑法，親手展付汝，持奉遍塵剎。
0376c04: 重重勘問別親疏號段分明總不孤
0376c05: 點首契書收拾起不愁田地致荒蕪
0376c06: 臨濟第二十八世徑山無幻性沖禪師初住車溪，後
0376c07: 開法徑山，示眾云：老漢本擬深藏鄉僻，遣過生緣，爭
0376c08: 奈無趣老人有不了底公案，山僧出來與他了卻。僧
0376c09: 問：如何是無趣老人不了底公案？師便打。僧云：某甲
0376c10: 有甚過？師云：殃及兒孫。南明掩關興善，師至關前勘
0376c11: 問，南將前工夫舉似，師跌足云：悔我來遲，向後總欲
0376c12: 到此，不易得也。南即啟關，往謁于車溪徑山，服勤八
0376c13: 載。一日於地上拾片紙，有觀，方知彼去去者不至。方
0376c14: 之，句有省，呈無幻，幻乃印可，即命充首座。付法偈曰：
0376c15: 得本無所得，傳亦無可傳，今付無傳法，東西共一天。
0376c16: 塔于徑山。
0376c17: 扣關跌足不無胎刻骨銘心去復來
0376c18: 八載途中親薦得寒梅偏向雪中開
0376c19: 臨濟第二十九世興善南明慧廣禪師徑山示眾云：
0376c20: 五峰頭卓朔，雙徑尾顛先，喝石嵒一任跳，明月池
0376c21: 覆地傾天。此四句中，有一句有殺人刀無活人劍，有
0376c22: 一句有活人劍無殺人刀，有一句殺人刀活人劍俱
0376c23: 有，有一句殺人刀活人劍俱無。伶俐衲僧檢點得倜
0376c24: 儻分明，許你一生參學事畢。普明鴛湖初謁無幻于
0376c25: 車溪，開示禪要後，侍南明于徑山。一日閱思益梵天
0376c26: 經有省，即呈無生偈曰：鐵壁銀山誰敢摧，賊身驀地
0376c27: 拶將來，相看元是舊相識，當下慚惶笑臉開。又曰：歷
0376c28: 劫多年窮苦事，風光流得到今朝，笙歌車馬門如市，
0376c29: 內院依然鎖寂寥。南閱之，痛加呵斥，更不作偈頌。南
0376c30: 後掩關皋亭諸處，不離左右一十三載。值南病篤，一
0377a01: 日舉香嚴獨腳頌問明。明纔開口，南便喝。明復擬開
0377a02: 口，南又喝。明方點首。南即付法。偈云：無傳無受法，無
0377a03: 傳無受心，付與無手者，掣斷虛空觔。
0377a04: 啐啄同時血也枯命根不斷奈伊何
0377a05: 特然啄破琉璃殼別有超宗異目多
0377a06: 臨濟第三十世建寧普明玄微妙用禪師別號鴛湖。
0377a07: 初住嘉興白苧普明寺及桐月庵。介菴進往參，師即
0377a08: 垂誨，便有師資之契。菴因臥疾，忽聞匠斧斫大木聲，
0377a09: 有省，即呈萬如和尚。萬頷之後，聞師住建寧普明，及
0377a10: 侍萬入山，請師陞座扣問。師云：不須更問山中事，觀
0377a11: 見容顏便得知。菴便禮拜。未幾，辭往曹山再參。師於
0377a12: 普明即命入室，菴方跨門，師云：是甚麼？菴擬荅，師震
0377a13: 威便喝。菴豁然契悟，即掩耳而出。一日，師欠安，菴侍
0377a14: 次，師命茶，問：云：汝字覺先，喚甚麼作先？菴云：且喜今
0377a15: 日得自在。師云：如何是覺後？菴云：請和尚尊重。師云：
0377a16: 你還分得先後麼？菴良久。師便喝。菴云：某甲只管喫
0377a17: 茶。師云：如何是喫茶底事？菴云：柿棗腐乾都在這裡。
0377a18: 師云：你作麼生？菴云：卻被某甲一口食盡。師云：滋味
0377a19: 如何。菴云：甜者自甜，鹹者自鹹。師云：未在，更道！菴云：
0377a20: 某甲謝茶。便禮拜。師深喜之。又一日，師集眾，乃舉拂
0377a21: 子云：世尊拈一枝花，老僧舉一枝拂，且道是同是別？
0377a22: 菴出，禮三拜歸位。師云：這瞎驢。遂擲下。即出從上源
0377a23: 流衣拂，并書法偈付。云：沿流一段事，竟無頭與尾，付
0377a24: 與師子兒，哮吼滿大地。師于崇禎壬午十月十一日
0377a25: 說偈而化。嗣法者三人。菴出世嘉興金明寺。
0377a26: 頌曰：舊債思酬驀擲竿電光石火逼人寒
0377a27: 死骷髏上開活眼拋出當陽一任看
0377a28: 冷灰豆爆忽抬眸薄暮晴空月一鉤
0377a29: 長嘯一聲天地動不風流處也風流
0377a30: 介菴禪師源流頌畢
