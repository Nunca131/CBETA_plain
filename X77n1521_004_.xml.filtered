0032b01: 
0032b02: 
0032b03: 
0032b04: 古今圖書集成釋教部考卷第四
0032b05: 
0032b06: 宋二
0032b07: 仁宗天聖元年。內侍降香。入天竺靈山。為國祈福。
0032b08: 南海駐輦國。進金葉天竺梵經　按宋史仁宗本紀。
0032b09: 不載　按佛祖統紀。天聖元年內侍楊懷古。降香
0032b10: 入天竺靈山。為國祈福。慈雲式法師。復以天台教文
0032b11: 入藏為請。懷古為奏上知。南海駐輦國遣使進金葉
0032b12: 天竺梵經。詔三藏法護譯之。
0032b13: 天聖二年。詔賜天台教文入藏。及賜白金百兩。飯靈
0032b14: 山千眾。西天沙門愛賢護賢來進貝葉梵經。詔賜紫
0032b15: 服　按宋史仁宗本紀。不載　按佛祖統紀云云。
0032b16: 天聖三年。夏竦等進新譯經音義七十卷。詔不許收
0032b17: 度曾犯真刑及文身者　按宋史仁宗本紀。不載
0032b18: 　按佛祖統紀。天聖三年翰林學士夏竦。同三藏惟淨
0032b19: 等。進新譯經音義七十卷。判都省馬亮言。佛道貴重。
0032b20: 人天所師。請無得收度曾犯真刑及文身者。詔從之
0032b21: 天聖五年。西域僧獻梵書。惟淨進大藏經目錄。賜名
0032b22: 天聖釋教錄　按宋史仁宗本紀。天聖五年二月丁
0032b23: 丑。西域僧法吉祥等來獻梵書　按佛祖統紀。五年
0032c01: 六千一百九十七卷。
0032c02: 天聖六年。罷兩川歲貢織佛御製三寶讚　按宋史
0032c03: 仁宗本紀。天聖六年春正月己已酉。罷兩川乾元節歲
0032c04: 貢織佛　按佛祖統紀。天聖六年御製三寶讚。以賜
0032c05: 宰輔及譯經院。
0032c06: 天聖七年。建慈化寺。為先帝薦福　按宋史仁宗
0032c07: 本紀。不載　按佛祖統紀。天聖七年。於京師。大建
0032c08: 慈化寺。謂宰臣曰。此蓋為先帝薦福之舉。今後毋得
0032c09: 無故擅興力役。
0032c10: 天聖九年。迎六祖衣。奉安大內清淨堂。詔僧懷
0032c11: 問往西天建塔。迎開寶寺佛牙置禁中。尋奉還寺
0032c12: 　按宋史仁宗本紀。不載　按佛祖統紀。天聖九年。
0032c13: 韶州守臣。詣寶林山南華寺。迎六祖衣。入京闕供
0032c14: 養。及至。奉安大內清淨堂。兵部侍郎晏殊撰六祖
0032c15: 衣記。傳法院言。沙門懷問嘗往天竺。為真宗皇帝。
0032c16: 建塔於佛金剛座之側。今欲再往為皇太后今上。更
0032c17: 建二塔。乞賜先朝聖教序。皇太后發願文。聖上三寶
0032c18: 讚。刊石塔下。及製袈裟奉釋迦像。詔可。仍令詞臣撰
0032c19: 沙門懷問三往西天記。初太祖疑。宣律師佛牙非真。
0032c20: 遣使取自洛。烈火之色不變。心敬神異。遂製發願
0032c21: 文。太宗朝復取驗以火。製偈讚以申敬。因奉安大相
0032c22: 國寺法華院。真宗嘗迎供開寶寺靈感塔下。瞻拜之
0032c23: 夕。神光洞發。遂製偈讚。上以三朝敬事。遂迎置禁中。
0032c24: 以薔薇水灌之。忽於穴中。得舍利一。五色映人。因為
0033a01: 製讚以金二重藏之。奉以還寺。
0033a02: 景祐元年。毀天下無額寺院。賜趙元昊佛經。詔試童
0033a03: 行誦法華經。中選者始得度　按宋史仁宗本紀。景
0033a04: 祐元年閏六月乙亥。毀天下無額寺院。十二月癸酉。
0033a05: 賜西平王趙元昊佛經　按佛祖統紀。景祐元年。詔
0033a06: 試天下童行。誦法華經。中選者得度。命參政宋綬夏
0033a07: 竦同監試。有童行。誦經不過。問習業幾年。對曰十年
0033a08: 矣。二公笑且閔之。約歸各取經誦。綬十日。竦七日。不
0033a09: 遺一字。是歲天下僧三十八萬五千五百二十人。尼
0033a10: 四萬八千七百四十人。
0033a11: 寶元二年。僧懷問等。自中天竺還。召見慰勞。賜號及
0033a12: 紫衣金幣　按宋史仁宗本紀。不載　按佛祖統紀。
0033a13: 寶元二年五月。三往西天懷問。同沙門得濟永定得
0033a14: 安。自中天竺摩竭陀國還。進佛骨舍利貝葉梵經。貝
0033a15: 多子菩提樹葉。無憂樹葉。菩提子念珠。西天十九
0033a16: 本。召見慰勞。賜號顯教大師紫衣金幣。
0033a17: 慶曆元年。僧惟淨。中丞孔輔道。請罷譯經。不許　按
0033a18: 宋史仁宗本紀。不載　按佛祖統紀。慶曆元年。三藏
0033a19: 法師惟淨言。西土進經。新舊萬軸。鴻臚之設。有費廩
0033a20: 祿。欲乞停罷譯經。上曰三聖舊謨。焉敢即廢。且琛貢
0033a21: 之籍。非鴻臚則不可識。未幾中丞孔輔道上疏。請罷
0033a22: 譯經。上出淨疏示之。諭以先朝盛典不可廢。
0033a23: 慶曆二年。賜僧本如號及紫方袍。又賜白蓮社額
0033a24: 　按宋史仁宗本紀。不載　按佛祖統紀。慶曆二年。初
0033b01: 東掖山本如法師。結百僧修法華長懺一年。是年七
0033b03: 於山西南。見一虎臥。以杖擊之。曰非汝住處也。虎俛
0033b04: 首而去。後於虎臥處。結屋為庵。以是年歸閒此中。慕
0033b05: 廬山之風。與郇公章得象諸賢。結白蓮社。六七年間。
0033b06: 成巨剎。主上素聞道風。因賜白蓮之額。
0033b07: 慶曆三年。詔迎佛牙入內殿禱雨。作金殿奉藏　按
0033b08: 宋史仁宗本紀。不載　按佛祖統紀。慶曆三年六月
0033b09: 久旱。詔迎相國寺佛牙。入內殿躬禱。須臾雨大注。乃
0033b10: 作金殿四門。以象天宮。用以奉藏。復製發願文。以見
0033b11: 歸敬。宰相章得象兼譯經潤文使　按學佛考訓。三
0033b12: 年詔迎佛牙於禁中禱雨。以海上薔薇水灌之。得舍
0033b13: 利一顆。貯琉璃瓶中。七寶嚴飾。藉以白。覆以瓔珞
0033b14: 龍鳳衣。供奉踰月。
0033b15: 慶曆四年。靈感塔災。取塔基舍利。入內供養　按
0033b16: 宋史仁宗本紀。不載　按佛祖統紀。慶曆四年六月。
0033b17: 開寶寺靈感塔災。中使取塔基所藏舍利多。入內
0033b18: 供養。將事再建。諫臣余靖力諫。上不說。
0033b19: 慶曆七年。詔封紫服神僧。為慈忍寧濟大師。御製譯
0033b20: 經頌。賜僧法護　按宋史仁宗本紀。不載　按佛祖
0033b21: 統紀。慶曆七年春不雨。遣使往隨州大洪山祈雨。使
0033b22: 人晨興叩殿。遇紫服神僧。以目視之。翌日大雨。詔封
0033b23: 慈忍寧濟大師。御製譯經頌賜三藏法護。
0033b24: 慶曆八年。詔請僧法華於化成殿齋　按宋史仁宗
0033c01: 本紀。不載　按佛祖統紀。諫臣司馬光屢疏。乞立儲
0033c02: 嗣。上聞開寶寺法華有異行。夜焚香默祝。翌日請法
0033c03: 華大士於化成殿齋。暨旦上道衣凝佇。俄內侍奏言。
0033c04: 法華自右掖門趨入。將至寢殿。訶不能止。上笑曰。朕
0033c05: 召之耳。至則徑升御榻。趺坐受齋。上問儲嗣事。索紙
0033c07: 皇祐元年。詔再建靈感塔。中使往陳留八關寺。迎
0033c08: 佛指舍利　按宋史仁宗本紀。不載　按佛祖統紀。
0033c09: 皇祐元年。詔再建靈感塔。奉藏舍利。中使往陳留
0033c10: 八關寺。迎佛指舍利。或以為偽。上命試以烈火。擊以
0033c11: 金椎。了無所損。俄而舍利流迸光照西方。上曰功德
0033c12: 欲歸闡教乎。乃以水晶寶匣盛之。御製發願文奉迎
0033c13: 歸寺。初是陳留邑人。為沙門義津建寺。請額為闡教。
0033c14: 俄有梵僧至。曰我自天竺佛指舍利。欲求吉祥處
0033c15: 奉安。非師不能護。施之而去。既而瑞光屢發。祈禱頻
0033c16: 應。
0033c17: 皇祐二年。以宰相文彥博兼譯經潤文使。詔僧懷璉
0033c18: 等入對化成殿。賜舜老夫依舊為僧　按宋史仁宗
0033c19: 本紀。不載　按佛祖統紀。皇祐二年。宰相文彥博兼
0033c20: 譯經潤文使。彥博在京師。與淨嚴禪師。結僧俗十萬
0033c21: 人念佛。為往生淨土之願。詔左街淨因禪寺懷璉禪
0033c22: 師。入對化成殿。升座。右街僧錄智林等問話。奏對稱
0033c23: 旨。賜號大覺。初舜老夫住廬山棲賢。南康守以私忿
0033c24: 民其衣。大覺迎至淨因。居以正室。上每召師入內。未
0034a01: 嘗言之。一日嘉王至寺。見大覺侍立舜旁甚恭。怪問
0034a02: 左右。知大覺曾入舜室。歸以奏上。上召對便殿。道貌
0034a03: 奇偉。敬之曰。山林之高人也。即於扇上。書賜曉舜依
0034a04: 舊為僧。再住棲賢寺。賜紫衣銀。
0034a05: 皇祐五年。西天沙門智吉祥等來朝進梵經。各賜紫
0034a06: 服　按宋史仁宗本紀。不載　按佛祖統紀云云。
0034a07: 至和元年。賜諸僧號　按宋史仁宗本紀。不載
0034a08: 　按佛祖統紀。至和元年。三藏法護戒德高勝。可特
0034a09: 賜六字師號。曰普明慈覺傳梵大師。上夢至景德寺
0034a10: 門。見龍蟠地。上驚而寤。遣使往視之。見一僧臥門外。
0034a11: 其名道隆。明日召見。奏對詳敏。賜號明悟禪師。曹
0034a12: 門外建華嚴院以居之。
0034a13: 嘉祐元年。乾元節。開寶寺福勝塔院。建大齋。施僧
0034a14: 袈裟　按宋史仁宗本紀。不載　按佛祖統紀云云
0034a15: 嘉祐三年。西夏國奏。國內新建伽藍。乞賜大藏經典。
0034a16: 詔許之　按宋史仁宗本紀。不載　按佛祖統紀云
0034a17: 云。
0034a18: □□□年。以歲度僧太多。始三分減一　按宋史仁
0034a19: 宗本紀。不載　按張洞傳。洞判祠部。時天下戶口日
0034a20: 蕃。民去為僧者眾。洞奏。至和元年。增歲度僧。舊
0034a21: 諸路三百人。度一人。後率百人度一人。又文武官內
0034a22: 臣墳墓得置寺撥放。近歲滋廣。若以勳勞宜假之者。
0034a23: 當依古給戶守冢。禁勿樵採而已巳。今祠部帳至三十
0034b01: 減一。
0034b02: 英宗治平四年。神宗即位。給陝陜西轉運司度僧牒。令
0034b03: 糴穀賑旱。賜天下寺院額　按宋史神宗本紀。治平
0034b04: 四年正月。帝即位。冬十月庚戌。給陝陜西轉運司度僧
0034b05: 牒。令糴穀賑霜旱州縣　按佛祖統紀。四年天下
0034b06: 私造寺院及三十間者。並賜壽聖之額。
0034b07: 神宗寧元年。始鬻僧度牒　按宋史神宗本紀。不
0034b08: 載　按佛祖統紀。寧元年七月。司諫錢公輔言。祠
0034b09: 部遇歲饑河決。乞鬻度牒。以佐一時之急。自今聖節
0034b10: 恩賜並與裁損。鬻牒自此始。是歲。天下僧二十二萬
0034b11: 六百六十人。尼三萬四千三十人。
0034b12: 寧三年。夏四月丁卯。給兩浙轉運司度僧牒。募民
0034b13: 入粟　按宋史神宗本紀云云。
0034b14: 寧五年。錢唐天竺觀音院。歲度一僧。以奉香火
0034b15: 　按宋史神宗本紀。不載　按佛祖統紀云云。
0034b16: 寧七年。八月丁丑。賜環慶安撫司度僧牒。以募粟
0034b17: 振漢蕃饑民　按宋史神宗本紀云云。
0034b18: 元豐三年。設千僧齋。改賜譯經僧試少卿者。為三
0034b19: 藏法師　按宋史神宗本紀。不載　按佛祖統紀。元
0034b20: 豐三年正月。大內設千僧齋。施袈裟金剛經。為慈
0034b21: 聖太后追福。詳定官制朝儀。以自唐至本朝。譯經僧
0034b22: 官。皆授試光祿卿。或鴻臚卿。今後改賜譯經三藏法
0034b23: 師。試少卿者。賜三藏法師。革江州東林律院為禪席。
0034b24: 命常總禪師居之。
0034c01: 元豐五年。詔僧宗本入對延和殿　按宋史神宗本
0034c02: 紀。不載　按佛祖統紀。元豐五年。詔相國寺。闢六十
0034c03: 四院。為八禪二律。以東西序為慧林智海二巨剎。詔
0034c04: 淨慈宗本禪師住慧林。東林常總禪師住智海。總固
0034c05: 辭許之。本入對延和殿。山呼即就榻加趺。侍衛驚顧。
0034c06: 師方自若。賜茶舉盞撼蕩之。上問受業。對曰承天永
0034c07: 安。上大喜。語論久之。既退。上目之曰。僧中寶也。侍者
0034c08: 問。主上何語。曰吃茶閑話耳　按可談。元豐間。詔僧
0034c09: 慈本住慧林禪院。召見賜茶。以為榮遇。先公侍上見
0034c10: 宣諭慈本。上云京師繁盛。細民逐末。朕要卿來勸人
0034c11: 作善。別無他語。
0034c12: 元豐七年。王安石請以江寧府園廬為僧寺。賜額報
0034c13: 本禪院　按宋史神宗本紀。不載　按佛祖統紀。云
0034c14: 云　按豐日曆。王安石劄子奏。幸遇聖運。超拔等
0034c15: 夷。知獎眷怜。逮兼父子。戴天負地。感涕難勝。迫衰
0034c16: 殘。糜損何補。不勝螻蟻微願。臣今所居江寧府上元
0034c17: 縣園屋。為僧寺一所。永遠祝延聖壽。如蒙矜許。特賜
0034c18: 名額。廣昭希曠。榮遇一時。仰憑威神。誓報無已巳。取進
0034c19: 止。奉聖旨依所乞。以報本禪寺為名額。
0034c20: 元豐八年。皇太子手寫佛書。為帝祈福　按宋史哲
0034c21: 宗本紀。元豐八年二月。神宗寢疾。宰相王珪乞早建
0034c22: 儲。為宗廟社稷計。又奏請皇太后權同聽政。神宗首
0034c23: 肯。三月甲午朔。皇太后垂簾於福寧殿。諭珪等曰。皇
0034c24: 子性莊重。從學悟。自皇帝服藥。手寫佛書。為帝祈
0035a01: 福。因出以示珪等。所書字極端謹。珪等稱賀。遂奉制
0035a02: 立為皇太子。
0035a03: 哲宗元祐元年。高麗僧義天來朝　按宋史哲宗本
0035a04: 紀。不載　按佛祖統紀。元祐元年高麗王子祐世僧
0035a05: 統義天來朝。禮部蘇軾館伴。有司供帳甚設。義天
0035a06: 四上表。乞傳華嚴教。乃主客楊傑送至錢唐。受法
0035a07: 於慧因淨源法師。復往天竺。謁慈辯諫法師。傳天台
0035a08: 教。見靈芝照律師。請戒法及資持記。至金山謁佛印
0035a09: 元禪師。坐納其禮。楊傑驚問其故。元師曰。義天異域
0035a10: 僧耳。若屈道徇俗。何以示華夏師法。朝廷聞之。以師
0035a11: 為知大體。義天既還國。乃建剎傳教。奉慈辯為始祖。
0035a12: 復寄金書華嚴經新舊三譯於慧因。建閣以藏。
0035a13: 元祐三年。內侍齎黃金。往東林。妝飾神運五殿佛
0035a14: 像　按宋史哲宗本紀。不載　按佛祖統紀云云。
0035a15: 元祐五年。詔賜僧昇號曰神智　按宋史哲宗本紀。
0035a16: 不載　按佛祖統紀。元祐五年神智昇法師來。居越
0035a17: 之興福。時趙清戲公。抃為師。適亢旱大疫。久禱不應。
0035a18: 遂請師迎大士入府治。懇禱一夕。雨如。疫病亦息。
0035a19: 抃奏於朝。賜所居曰圓通。錫師號曰神智。
0035a20: 元祐七年。詔賜佛陀波利塔院額　按宋史哲宗本
0035a21: 紀。不載　按佛祖統紀。元祐七年。潁川守臣蘇軾言。
0035a22: 佛陀波利塔院。祈禱屢驗。乞降額。詔賜光梵之院。
0035a23: 波利在唐。儀鳳初。復回西竺。取尊勝經。再來譯傳。
0035a24: 後至潁而亡。里人漆其身造塔。以嚴事之。
0035b01: 紹聖元年。召僧於禁中。為宣仁作小祥道場　按宋
0035b02: 史哲宗本紀。不載　按道山清話。紹聖改元九月。禁
0035b03: 中為宣仁。作小祥道場。宣隆報長老陞座。上設御幄
0035b04: 於旁以聽其僧祝曰。伏願皇帝陛下愛國如身。視民
0035b05: 如子。每念太皇之保佑。常如先帝之憂勤。庶尹百僚。
0035b06: 謹守漢家之法度。四方萬里。永為趙氏之封疆。既而
0035b07: 有僧問話云。太皇今居何處。答云身居佛法龍天上。
0035b08: 心在兒孫社稷中。當時傳播。人莫不稱嘆。於戲太皇
0035b09: 之聖。華夷稱為女堯舜。方其垂簾。每有號令。天下人。
0035b10: 謂之快活條貫。
0035b12: 徽宗本紀。元符三年正月。帝即位　按佛祖統紀。元
0035b13: 符三年。詔治泰陵登封令樓昇請。因餘力脩嵩高少
0035b14: 林道場。官民同役。一朝而具。名曰面壁蘭若。既而林
0035b15: 中產芝草十二本。雨甘露於池上。夜有光屬於天。後
0035b16: 山陳無巳為之記。
0035b17: 徽宗建中靖國元年。召僧詣禁中講經　按宋史徽
0035b18: 宗本紀。不載　按可談。建中靖國元年。召僧詣禁中
0035b19: 講經。賜十禪師號。及御製僧惟白續燈錄序。釋徒尤
0035b20: 以為盛事。
0035b21: 崇寧二年。天下建崇寧寺。賜諸僧諡　按宋史徽
0035b22: 宗本紀。崇寧二年九月癸巳。令天下郡。皆建崇寧寺
0035b23: 　按佛祖統紀。二年賜終南山唐澄照律師道宣諡
0035b24: 法慧大師。天竺山慈雲大師遵式諡法寶大師。南屏
0035c01: 梵臻諡寶相大師。孤山智圓諡法海大師。
0035c02: 崇寧三年。迎相國寺佛牙。入內供養。賜諸僧諡
0035c03: 　按宋史徽宗本紀。不載　按佛祖統紀。崇祟寧三年。
0035c04: 迎相國寺三朝御讚釋迦佛牙。入內供養。隔水晶匣。
0035c05: 舍利出如雨點。詔諡白馬寺摩騰三藏啟道圓通法
0035c06: 師。竺法蘭開教總持法師。雙林傅大士等空紹覺大
0035c07: 士。方山李長者顯教妙嚴長者。
0035c08: 崇寧五年詔除佛法　按宋史徽宗本紀。不載　按
0035c09: 佛祖統紀。崇寧五年十月。徽宗詔曰。有天下者。尊事
0035c10: 上帝。敢有弗虔。而釋氏之教。乃以天帝。置於鬼神之
0035c11: 列。瀆神逾分。莫此之甚。有司其除削之。又。水陸道
0035c12: 場內。設三清等位。元豐降詔止絕務在撿舉施行。舊
0035c13: 來僧居。多設三教像。遂為院額殿。名釋迦居中。老君
0035c15: 像。歸道觀學舍。以正其名。洛京沙門永道讀詔泣曰。
0035c16: 域中孔老。法天制教。故不違天。佛出世法。天人所師。
0035c17: 故不違佛。自古明王奉佛。以事上帝者。為知此理也。
0035c18: 佛法平等。故其垂教。雖聖凡俱會。而君臣尊卑之分。
0035c19: 莫不自殊。祖宗以來。奉法已巳定。一旦除削。吾恐毀法
0035c20: 之禍。兆於此矣。聞者為之憮然。
0035c21: 大觀三年。禁勳戚指占有額寺院。充墳寺功德　按
0035c22: 宋史徽宗本紀。不載　按佛祖統紀。大觀三年。勳
0035c23: 臣戚里應功德墳寺。自造屋置田。止賜名額。蠲免科
0035c24: 敷。從本家請僧住持。不許指占有額寺院。充墳寺功
0036a01: 德。許御史臺內侍省彈劾施行。
0036a02: 大觀四年。春正月辛酉。詔士庶拜僧者。論以大不恭。
0036a03: 二月庚午朔。禁然頂煉臂刺血斷指。五月壬寅。停僧
0036a04: 牒三年　按宋史徽宗本紀云云。
0036a05: 政和四年。取驗陳留八關寺佛指　按宋史徽宗本
0036a06: 紀。不載　按佛祖統紀。政和四年。方土言陳留八關
0036a07: 寺佛指。乃海狗指耳。有詔取驗。火焚鐵捶。十餘日。色
0036a08: 不變。加禮還之。
0036a09: 宣和元年。詔毀佛法　按宋史徽宗本紀。宣和元年
0036a10: 正月乙卯。詔佛改號大覺金仙。餘為仙人大士。僧為
0036a11: 德士。易服飾稱姓氏。寺為宮。院為觀。尼為女德　按
0036a12: 佛祖統紀。元年正月詔曰。自先王之澤竭。而胡教始
0036a13: 行於中國。雖其言不同。要其歸與道為一。教雖不可
0036a14: 廢。而猶為中國禮義害。故不可不革。其以佛為大覺
0036a15: 金仙。服天尊服。菩薩為大士。僧為德士。尼為女德士。
0036a16: 服巾冠。執木笏。寺為宮。院為觀。住持為知宮觀事。禁
0036a17: 毋得畜銅鈸塔像。初釋氏之廢。外廷莫有承向者。開
0036a18: 封尹盛章為奸人激以利害。始為之從。乃以上旨諭
0036a19: 蔡京。京曰。國家安平日久。英雄無所用。多隱於此徒。
0036a20: 一旦毀其居。而奪之衣食。是將安所歸乎。必大啟怨
0036a21: 咨。聚而為變。諸君他日將使誰任其咎。上聞之怒。曰
0036a22: 是輩欲懼我耳。京家人勸之曰上怒矣京曰吾以身
0036a23: 當之以報佛。會僧徒將投牒於京求辨論。盛章廉得
0036a24: 之。捕其首高僧日華嚴明覺二律師。凡七十杖殺之。
0036b01: 左街寶覺大師永道上書曰。自古佛法未嘗不與國
0036b02: 運同為盛衰。魏太武崔浩滅佛法。未三四年。浩竟赤
0036b03: 族。文成大興之。周武衛元嵩滅佛法。不五六年元嵩
0036b04: 貶死。隨文帝大興之。唐武宗趙歸真李德裕滅佛法。
0036b05: 不一年。歸真誅。德裕竄死。宣宗大興之。我國家太祖
0036b06: 太宗。列聖相承。譯經試僧。大興佛法。成憲具在。雖萬
0036b07: 世可守也。陛下何忍一旦用奸人之言。為驚世之舉。
0036b08: 陛下不思太武見於閹人之手乎。周武為鐵獄之
0036b09: 囚乎。唐武受奪壽去位之報乎。此皆前監可觀者。陛
0036b10: 下何蹈惡君之禍。而違祖宗之法乎。書奏。上大怒。
0036b11: 流道州。上以京執不肯行。遂罷輔相之議。專決於左
0036b12: 右。盛章逼僧錄洪炳上表奉旨。於是盡改僧為德士。
0036b13: 悉從冠服。否則毀之京數懇列於上前曰。天下佛像。
0036b14: 非諸僧自為之。皆子為其父臣為其君。以祈福報恩
0036b15: 耳。今大毀之。適足以動人心。念非社稷之利也。上意
0036b16: 為之少回。
0036b17: 宣和二年。詔復釋氏名稱　按宋史徽宗本紀。宣和
0036b18: 二年。六月丁亥。復寺院額。九月乙巳。復德士為僧
0036b19: 　按佛祖統紀。宣和二年八月。下詔曰向緣奸人建議。
0036b20: 改釋氏之名稱。深為未允。前旨改德士女德士者。依
0036b21: 舊稱為僧尼。九月詔大復天下僧尼。
0036b22: 宣和七年六月。道州永道得旨放回。住昭先禪院。
0036b23: 賜名法道。以旌護法　按宋史徽宗本紀。不載　按
0036b24: 佛祖統紀云云。
0036c01: 宣和八年。禁毀辱僧尼　按宋史徽宗本紀。不載
0036c02: 　按佛祖統紀。宣和八年七月。吳國公主。敬重空門。
0036c03: 品官庶民。如有毀辱僧尼罵稍禿字者。照祥符三
0036c04: 年指揮治罪。
0036c05: 欽宗靖康二年。高宗即位。召僧克勤。詣行在說法。命
0036c06: 僧法道。為宣教郎總管司參謀軍事　按宋史高宗
0036c07: 本紀。不載　按佛祖統紀。靖康二年五月。康王即位
0036c08: 於宋州。十月上幸揚州。遣使八輩。召金山克勤禪師
0036c09: 詣行在所。演說禪法。賜號圓悟。東京留守宗澤承制。
0036c10: 命法道法師住左街。天清寺。補宣教郎總管司參謀
0036c11: 軍事。為國行法。護佑軍旅。師往淮潁。勸化豪右。出糧
0036c12: 助國。軍賴以濟。
0036c13: 高宗建炎四年。以林靈素故居。為資福院。詔加僧法
0036c14: 道。為圓通法濟大師　按宋史高宗本紀。不載　按
0036c15: 佛祖統紀。建炎四年二月乙亥。上次江心寺有旨。以
0036c16: 林靈素故居。為資福教院。丞相呂頤浩舉圓辨法師
0036c17: 道琛主之。三月己未。上發江心。詔法道法師隨駕。陪
0036c18: 議軍國事。上欲加以冠冕。師力辭。詔加圓通法濟大
0036c19: 師。四月上駐蹕於會稽天旱。詔道法師。禱於圓通寺。
0036c20: 即日雨至。上大說。
0036c21: 紹興二年。帝於禁中。書佛經披讀。詔建觀音殿　按
0036c22: 宋史高宗本紀。不載　按佛祖統紀。紹興二年正月。
0036c23: 上駐蹕於錢唐。升為臨安府。上每於禁中。書金剛圓
0036c24: 覺普門品心經七佛偈。暇日常自披讀。以發聖解又
0037a01: 御書阿育王山舍利塔。曰佛頂光明之塔。二月詔再
0037a02: 建天竺觀音大士殿。
0037a03: 紹興三年。詔僧居道上　按宋史高宗本紀。不載
0037a04: 　按佛祖統紀。紹興三年二月。廬山道法師申劄都省
0037a05: 稱崇觀之後道士叨冒資品。林靈素王道輩視兩
0037a06: 府者甚眾。遂令道士冒居僧上。靖康建炎道士視官
0037a07: 已巳行追毀。而國忌行香。寺院聚會。猶敢傲然居上。其
0037a08: 蔑視國法。有若此者。今欲復還祖宗舊制。僧史略具
0037a09: 載。每當朝集。僧先道後。並立殿廷。僧東道西。凡遇郊
0037a10: 天。道左僧右。尋送禮部。取到太常寺狀稱因革禮。乾
0037a11: 德元年宣德門肆赦故事道左僧右。又檢照嘉祐編
0037a12: 并紹興新書。並以僧道立文為次。其政和條內道
0037a13: 僧觀僧及道士位在僧上。並已巳刪去不行。尋蒙朝旨。
0037a14: 依條改正。以僧居上。十一月太常寺。符諸路。應行
0037a15: 香立班。諸處聚會。並依祖宗成法。以僧居左。
0037a16: 紹興四年。建水陸大齋。濟度戰沒之人　按宋史
0037a17: 高宗本紀。不載　按佛祖統紀。紹興四年。偽齊劉豫。
0037a18: 同金虜入。上下詔親征。九月上親詣天竺大士殿。
0037a19: 焚香恭禱。早平北虜。既而淮東宣撫使韓世忠。敗金
0037a20: 人齊人於承州。世忠獻俘行在。因陳戰沒之人。乞加
0037a21: 贈恤。上蹙然曰。死於鋒鏑。誠為可憫。即直學士院
0037a22: 胡松年具詞。建水陸大齋。以為濟度。是夕也有見鬼
0037a23: 神來會甚眾。有夢戰死者。咸忻然相慶。以為自此得
0037a24: 生善趣者。上聞之大說。
0037b01: 紹興五年。詔道法師。入內祈雨。賜金。又賜僧應如
0037b02: 度牒銀幣　按宋史高宗本紀。不載　按佛祖統紀。
0037b03: 紹興五年。彌月大旱。詔道法師。入內祈雨。結壇作法。
0037b04: 以四金瓶。各盛鮮鯽。噀水默祝。遣四急足投諸江。使
0037b05: 未回。而雨已巳洽。上大悅。特賜金。九月上幸天竺大
0037b06: 士殿炷香。住山應如奏對如流。上悅。賜萬歲香山。以
0037b07: 供大士。及度牒銀幣之類。
0037b08: 紹興七年。詔有額寺院。充墳寺功德者。並令改正
0037b09: 　按宋史高宗本紀。不載　按佛祖統紀。紹興七年。左
0037b10: 司諫陳公輔上疏。乞照祖宗成法。不許執政指射有
0037b11: 額寺院。應臣僚前曾陳乞有額寺院。充墳寺功德者。
0037b12: 並令改正。許與無額小院。詔可。初是知院李綱占常
0037b13: 州普利。及邵武興聖。臺臣論奏。以兩處。俱為有額。有
0037b14: 所違礙。詔令別占無額小院。士論為快。又樞密沈與
0037b15: 求奏稱。墳寺妙嚴院雖本家建造。既元有額。不當
0037b16: 撥賜。上以為自造之屋。不必改正。時諫臣謂與求能
0037b18: 紹興九年。天下州郡。立報恩光孝禪寺。為徽宗專
0037b19: 建追嚴之所　按宋史高宗本紀。不載　按佛祖統紀
0037b20: 紀云云。
0037b21: 紹興十二年五月。停給度僧牒　按宋史高宗本紀
0037b22: 云云　按佛祖統紀。十二年左脩職郎詹叔義上財
0037b23: 賦表。乞住賣度牒。朝廷從之。時臨安府乞度牒。脩天
0037b24: 竺大士殿。敕給錢五萬緡。謂侍臣曰。朕觀古者人主。
0037c01: 欲除釋老二教。或毀其像。或廢其徒。皆不及久。往往
0037c02: 愈熾。今不放度牒。則自可漸銷而制勝。
0037c03: 紹興十三年。建佛寺壽星院。僧乞撥度牒。不許
0037c04: 　按宋史高宗本紀。不載　按佛祖統紀。十三年西
0037c05: 湖北山建天申萬壽圓覺寺。再脩西湖壽星院。主事
0037c06: 者乞撥度牒。上曰言者皆欲賣牒。以資國用。然一牒
0037c07: 所得。不過二百緡。而一夫不耕矣。若住撥十年。則其
0037c08: 徒自少矣。
0037c09: 紹興二十四年。詔以上天竺。為御前道場。特免科敷
0037c10: 等事。
0037c11: 紹興三十年十一月。住靈隱道昌禪師上表。乞頒行
0037c12: 度牒。不報。
0037c13: 紹興三十一年。禮部侍郎吳子才。奏乞頒行度牒。言
0037c14: 事者以佛斥之。罷歸田里　按以上宋史高宗本
0037c15: 紀。俱不載　按佛祖統紀云云。
0037c16: 紹興三十二年。孝宗即位。出內府玉器。施大士殿
0037c17: 　按宋史孝宗本紀。不載　按佛祖統紀。紹興三十二
0037c18: 年五月。禪位於太子。十月淫雨不止。上遣內侍。禱於
0037c19: 上天竺。燎始升。曉日開霽。上喜。出內府玉器三品。
0037c20: 以施大士殿。壽成太后。施七寶冠。
0037c21: 孝宗乾道元年。召僧子琳入見。禁毀辱僧尼　按
0037c22: 宋史孝宗本紀。不載　按佛祖統紀。乾道元年二月。
0037c23: 召靈山子琳法師入見。問曰朕欲讀經。以何為要。師
0037c24: 曰金剛圓覺。最為要道。問參禪之法師曰。直須自悟。
0038a01: 上悅。賜號慈受。三月以鄭國公主出家。品官庶民。
0038a02: 有毀辱僧尼。罵稱禿字者。依祥符宣和旨。品官
0038a03: 停。庶民流千里。仰天下州軍。榜曉諭。仍許僧尼錄
0038a04: 白指揮與度牒隨身永同公據應僧尼過犯。官司不
0038a05: 得私理。須奏聞取旨施行。
0038a06: 乾道三年。幸上天竺。授僧若訥右街僧錄。建內觀
0038a07: 堂於禁中。一遵上竺制度　按宋史孝宗本紀。不載
0038a08: 　按佛祖統紀。乾道三年二月。駕幸上天竺。禮敬大
0038a09: 士。問住山若訥曰。大士之前。合拜不合拜。師曰。不拜
0038a10: 則各自稱尊。拜則遞相恭敬。上欣然致拜。又問歲旦
0038a11: 脩光明懺之意。師曰佛為梵釋四王。說金光明三昧
0038a12: 之道。囑其護國護人。後世祖師。立為懺儀。於歲旦奉
0038a13: 行其法。為國祈福。此盛世之典也。上悅。授右街僧錄。
0038a14: 復賜錢。即道翊法師故居。建十六觀堂。命內翰樓鑰
0038a15: 作記。三月於禁中。建內觀堂。一遵上竺制度。
0038a16: 乾道四年。召僧若訥。領五十僧。入內觀堂。修佛事
0038a17: 　按宋史孝宗本紀。不載　按佛祖統紀。乾道四年四
0038a18: 月八日。召上竺訥法師。領五十僧。入內觀堂。行護國
0038a19: 金光明三昧。齋罷說法。上曰佛法固妙。安得如許經
0038a20: 卷。師曰有本者如是。上悅。進授左街僧錄慧光法師。
0038a21: 自是歲歲佛生日。賜入內僧帛五十匹。修舉佛事。
0038a22: 乾道七年。召僧慧遠。入對選德殿　按宋史孝宗本
0038a23: 紀。不載　按佛祖統紀。乾道七年二月。靈隱慧遠禪
0038a24: 師。入對選德殿。上曰。如何免得生死。對曰。不悟大乘
0038b01: 終。未能免。上曰。如何得悟對曰。本有之性。磨以歲月。
0038b02: 自然得悟。上曰。悟後如何對曰悟後始知今日問答
0038b03: 皆非。上曰。一切處不是後如何。對曰脫體現前。更無
0038b04: 可見之相。上有省。首肯之。
0038b05: 乾道八年。幸天竺寺。召諸僧集內觀堂。賜齋　按宋
0038b06: 史孝宗本紀。乾道八年春正月丁酉。幸天竺寺玉津
0038b07: 園　按佛祖統紀。八年正月。車駕幸靈隱錫賚有加。
0038b08: 八月召天竺訥法師徑山印禪師靈隱遠禪師。及三
0038b09: 教之士。集內觀堂。賜齋。復令遠禪師獨對東閣賜坐。
0038b10: 問曰。前日睡中忽聞鐘聲。不知夢覺是同是別。對曰。
0038b11: 夢覺無殊。教誰分別。上曰。鐘聲從何處起。對曰從陛
0038b12: 下問處起。十月賜靈隱慧遠佛海禪師。
0038b13: 乾道九年。幸天竺寺。召訥法師。獨對選德殿　按宋
0038b14: 史孝宗本紀。乾道九年正月辛酉。幸天竺寺玉津園
0038b15: 　按佛祖統紀。九年正月。召上竺訥法師。獨對選德
0038b16: 殿賜坐。問大士歷代靈跡。及法華經旨。
0038b17: 淳元年。詔於上竺建藏殿。召僧入對禁中　按宋
0038b18: 史孝宗本紀。不載　按佛祖統紀。淳元年二月。賜
0038b19: 內帑於上竺。建藏殿。及賜大藏經。皇太子為書殿榜。
0038b20: 四月召鴈山靈峰中仁禪師。入對禁中。五月召靈隱
0038b21: 遠禪師。入對便殿。
0038b22: 淳二年。詔建護國金光明道場。召僧若訥入對。遣
0038b23: 中使迎佛舍利塔　按宋史孝宗本紀。不載　按佛
0038b24: 祖統紀。淳二年三月。駕幸上竺。炷香禮敬大士。詔
0038c01: 建護國金光明道場。賜白雲堂印令天下三教諸宗。
0038c02: 並詣白雲堂公舉用。印甲明有司六月召上竺訥法
0038c03: 師。獨對內觀堂十二月遣中使至阿育王山。迎佛舍
0038c04: 利塔。上瞻禮之頃。見塔上有如月輪。他日復見如水
0038c05: 晶者。迎往東宮。皇太子見相輪上纍纍若水晶貫
0038c06: 珠。
0038c07: 淳三年。迎舍利於碧琳堂。詔以天台教文入藏。召
0038c08: 僧德光。入對選德殿　按宋史孝宗本紀。不載　按
0038c09: 佛祖統紀。淳三年正月。迎舍利於碧琳堂。上見塔
0038c10: 角有光。若金珠者。內侍奉塔還山。具齋以謝靈貺。
0038c11: 又福州。依天聖二年已巳降聖旨天台一宗教部。付
0038c12: 開元東禪。鏤版入藏。先是慈雲式法師。奏乞天台教
0038c13: 文入藏。詔可之。二月詔台州報恩德光禪師。入住靈
0038c14: 隱。十一月入對選德殿。上問曰。釋迦雪山六年。所成
0038c15: 者何事。師曰。將謂陛下忘卻郤。上說賜號佛照禪師。
0038c16: 淳四年。召光禪師。入對內殿　按宋史孝宗本紀。
0038c17: 不載　按佛祖統紀。淳四年。召靈隱光禪師入對
0038c18: 內殿。進宗門直指。上問浙東名山。太白玉几之外。以
0038c19: 何為勝。師曰保國護聖國清萬年。上悅。當時侍臣咸
0038c20: 皆歎賞以為名對。
0038c21: 淳五年。御書太白名山。賜住山了朴禪師　按宋
0038c22: 史孝宗本紀。不載　按佛祖統紀云云。
0038c23: 淳七年。召僧雪竇等。入對內殿　按宋史孝宗本
0038c24: 紀。不載　按佛祖統紀。淳七年。召明州雪竇寶印
0039a01: 禪師入見。上問曰。三教聖人。本同此理。師曰。譬如
0039a02: 空。初無南北。上曰。但所立門戶異耳。故孔子以中庸
0039a03: 設教。師曰。非中庸何以立世問。華嚴有云。不壞世間
0039a04: 相。而成出世間法。上曰今時學者。祗觀文字。不識夫
0039a05: 子心。師曰。非獨今之學者。當時顏子為具體。祇說得
0039a06: 瞻之在前。忽焉在後。如有所立卓爾。亦未足以識夫
0039a07: 子心。夫子亦曰二三子以我為隱乎。吾無隱乎爾。以
0039a08: 此而觀。當時弟子。尚不識夫子心。況今人乎。張商英
0039a09: 有云。唯吾學佛。然後能知儒上曰。朕意常作此見。上
0039a10: 又問曰。老莊之教何如。師曰。可比佛門中小乘人耳。
0039a11: 小乘厭身如桎梏。棄智如雜毒。化火焚身。入無為界。
0039a12: 正如莊子形固可使如槁木。心固可使如死。老子
0039a13: 曰。吾有大患。為吾有身。大乘人則不然。度眾生盡。方
0039a14: 證菩提。正如伊尹所謂子天民之先覺者也。將以斯
0039a15: 道覺斯民也。如有一夫不被其澤者。若己巳推而內之
0039a16: 溝中也。上大悅。即日詔住徑山。又詔佛照禪師德光
0039a17: 住阿育王山。十一月召對內殿。賜妙勝之殿四字。為
0039a18: 釋迦舍利殿額。
0039a19: 淳熙十年。上親注圓覺經。賜徑山寶印禪師。刊行於
0039a20: 世　按宋史孝宗本紀。不載　按佛祖統紀云云。
0039a21: 淳熙十一年。僧錄若訥請試經以行古道。貴牒以限
0039a22: 常人。詔下僧司具格式。以供申不明不果行　按宋
0039a23: 史孝宗本紀。不載　按佛祖統紀。淳熙十一年。上竺
0039a24: 左街僧錄若訥劄子。洪惟聖朝遵用唐制。立試經度
0039b01: 僧之科。竊詳大宋高僧傳洪覺範僧寶傳所載。自建
0039b02: 隆開國。至於南渡。名德高行。皆先策試法華。然後得
0039b03: 度。以由此經是如來出世一化之妙唱。生之宗趣。
0039b04: 惟七卷。繁簡。適中。故學者誦習。無過與不及之患。
0039b05: 自唐至今五百年來。昭乖令典。雖下及萬世。可舉而
0039b06: 行。唐世之世遠矣。及我朝而甚詳。如文瑩湘山錄載。
0039b07: 國初潭州僧童試經。此州郡比試也。歐陽歸田錄。載。
0039b08: 執政宋綬夏竦同試童行。此朝廷開試也。若僧史略
0039b09: 載。朱梁時不許私度。願出家者。入京比試。竊詳三書
0039b10: 之意。當是天下童行。先就州郡。試中然後入京。執政
0039b11: 開場。親監覆試。第名奏上。乃下祠部給牒。若特詔疏
0039b12: 恩如建隆八千僧。太平普度十七萬。則又不在試經
0039b14: 牒為試經之擬。即以千牒之資。均於餘牒。俾不能誦
0039b15: 經。而裕於財者。亦得求度。厥今天下僧冗矣。試經以
0039b16: 行古道。貴牒以限常人。誠足以復祖宗之成法。救未
0039b17: 流之冗弊也。上可其奏。付執政。下僧司。具格式。以供
0039b18: 申不明竟為中書所沮。
0039b19: 淳熙十六年。光宗即位。尊孝宗號壽皇。壽皇召慧光
0039b20: 若訥法師。注金剛般若經　　按宋史光宗本紀。淳
0039b21: 熙十六年。二月壬戌。孝宗行內禪禮。帝上尊號曰至
0039b22: 尊壽皇聖帝　　按佛祖統紀。壽皇召慧光若訥法
0039b23: 師。入內殿。注金剛般若經。書成。上積日披。益有省
0039b24: 發。
0039c01: 光宗紹二年十月。慧光法師入寂。諡謚宗教廣慈法
0039c02: 師。塔曰普照　按宋史光宗本紀。不載　按佛祖統
0039c03: 紀云云。
0039c04: 寧宗慶元三年。加封隋僧智者為靈惠大師　按
0039c05: 宋史寧宗本紀。不載　按佛祖統紀。慶元三年。荊門
0039c06: 軍申忠翊郎趙善瑩狀。當陽縣玉泉山景德禪寺。為
0039c07: 隋智者禪師開山道場。蜀將軍關王奉智者為師。祈
0039c09: 嘉定十一年。正月乙未。以度僧牒千。給四川軍費
0039c10: 　按宋史寧宗本紀云云。
0039c11: 理宗寶慶二年。天申萬壽圓覺寺。改為天台教。以
0039c12: 師贊法師主之　按宋史理宗本紀。不載　按佛祖
0039c13: 統紀云云。
0039c14: 淳祐六年。以僧澄照諸記。附入大藏　按宋史理
0039c15: 宗本紀。不載　按佛祖統紀。淳祐六年十一月。臨安
0039c16: 明慶聞思律師奏。南山澄照律師。戒疏。業疏。事鈔等。
0039c17: 并大智律師述三部諸記。共七十三卷。乞附入大藏。
0039c18: 制可。續據省部。下諸郡經坊。鏤板頒行。
0039c19: 淳祐十年。指占有額寺院。充守墳功德者。並與追
0039c20: 正　按宋史理宗本紀。不載　按佛祖統紀。淳祐十
0039c21: 年三月。臣寮上言。國家優禮元勳大臣近貴戚里。聽
0039c22: 陳乞守墳寺額。蓋謂自造屋宇。自置田產。欲以資薦
0039c23: 祖父。因與之額。故大觀降旨。不許近臣指射有額寺
0039c24: 院。充守墳功德。及紹興新書不許指射有額寺院。著
0040a01: 在令甲。凡勳臣戚里。有功德院。止是賜額。蠲免科敷
0040a02: 之類。聽從本家請僧住持。初非以國家有額寺院與
0040a03: 之。邇年士夫一登政府。便萌規利。指射名剎。改充功
0040a04: 德。侵奪田產。如置一莊。子弟無狀。多受庸僧財賄。用
0040a05: 為住持。米鹽薪炭隨時供納。以一寺而養一家。其為
0040a06: 汗辱祖宗多矣。況宰執之家。所在為多。若人占數寺。
0040a07: 則國家名剎。所餘無幾。官中一有科需。則必均諸人
0040a08: 戶。豈不重為民害。臣愚欲望睿旨申嚴舊制。應指占
0040a09: 額寺院。並與追正。仍從官司請僧。庶以杜絕私家
0040a10: 交通寺院賄貨之弊。制可。
0040a11: 度宗咸淳九年。五月丁卯。申禁奸民妄立經會。私
0040a12: 菴舍。以避征徭。保伍容庇不覺察坐之　按宋史度
0040a13: 宗本紀云云。
0040a14: 金
0040a15: 太宗天會元年。十月己亥。上京慶元寺。僧獻佛骨。
0040a16: 之　按金史太宗本紀云云。
0040a17: 海陵貞元三年。以張浩張暉見僧法寶失大臣體命
0040a18: 各杖之　按金史海陵本紀。貞元三年三月壬子。以
0040a19: 左丞相張浩。平章政事張暉每見僧法寶。必坐其下。
0040a20: 失大臣體。各杖二十。僧法寶妄自尊大。杖二百。乙卯
0040a21: 命以大房山雲寺為山陵。建行宮其麓。
0040a22: 正隆元年。二月庚辰。御宣華門觀迎佛。賜諸寺僧絹
0040a23: 五百匹。綵五十段。銀五百兩。十一月癸巳。禁二月八
0040a24: 日迎佛　按金史海陵本紀云云。
0040b01: 世宗大定二年。正月甲戌。除迎賽神佛禁令　按金
0040b02: 史世宗本紀云云。
0040b03: 大定十四年。諭民無建佛寺　按金史世宗本紀。大
0040b04: 定十四年四月乙丑。上諭宰臣曰。聞愚民祈福。多建
0040b05: 佛寺。雖已巳條禁。尚多犯者。宜申約束。無令徒費財用。
0040b06: 大定二十六年。幸諸佛寺　按金史世宗本紀。大定
0040b07: 二十六年三月癸巳。香山寺成。幸其寺。賜名大永安。
0040b08: 給田二千畝。粟七千株。錢二萬貫。九月辛丑幸仙洞
0040b09: 寺。壬寅幸香林淨名二寺。甲辰朔幸盤山上方寺。因
0040b10: 歷中盤天香感化諸寺。
0040b11: 章宗承安四年。二月庚午。御宣華門觀迎佛　按金
0040b12: 史章宗本紀云云。
0040b13: 宣宗貞祐三年。五月壬戌。降空名宣紫衣師德號
0040b14: 度牒。以補軍儲。八月丙申。諭樞密院。撒合輦所簽軍。
0040b15: 有具戒僧人。可罷遣之　按金史宣宗本紀云云。
0040b16: 
0040b17: 古今圖書集成釋教部考卷第四
