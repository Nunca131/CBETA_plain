0375b01: 
0375b02: 
0375b03: 
0375b04: 
0375b05: No. 1286
0375b06: 祖庭鉗鎚錄卷之上
0375b07: 
0375b08: 明嗣祖沙門　費隱通容　輯著
0375b09: 居士　夏春暉　龔士龍　較
0375b10: 
0375b11: 靈源惟深禪師曰。今之學者。未脫生死。病在甚麼處。
0375b12: 病在偷心未死耳。然非其罪。為師者之罪也。如漢高
0375b13: 帝紿韓信而殺之。信雖死。其心果死乎。古之學者。言
0375b14: 下脫生死。效在什麼處。效在偷心已巳死。然非學者自
0375b15: 能爾。實為師者。鉗鎚妙密也。如梁武帝御大殿。見侯
0375b16: 景不動聲氣。而景之心。已巳枯竭無餘矣。諸方所說。非
0375b17: 不美麗。要之如趙冒花。花雖逼真。而非真花也。
0375b18: 通容曰。偷心之說。乃學者之通病。從微至著。起倒
0375b19: 自存。其於鯁之物。未去應事接物。光不透脫。皆
0375b20: 是也。具有正知見善知識。為其解粘去縛。抽釘拔
0375b21: 楔。固自鉗鎚妙密。令他個個如獅如象。似虎似龍。
0375b22: 頓繇自在。曾有恁麼人。試舉似看。
0375b23: 鎮州臨濟義玄禪師。初在黃檗會中。行業純一。時睦
0375b24: 州為第一座。乃問。上座在此多少時。師曰三年。州曰。
0375c01: 曾參問否。師曰。不曾參問。不知問個甚麼。州曰。何不
0375c02: 問堂頭和尚。如何是佛法的的大意。師便去。問聲未
0375c03: 絕。檗便打。師下來。州曰。問話作麼生。師曰。某甲問聲
0375c04: 未絕。和尚便打。某甲不會。州曰。但更去問。師又問。檗
0375c05: 又打。如是三度問。三度被打。師白州曰。早承激勸問
0375c06: 法。累蒙和尚賜棒。自恨障緣。不領深旨。今且辭去。州
0375c07: 曰。汝若去。須辭和尚了去。師禮拜退。州先到黃檗處
0375c08: 曰。問話上座。雖是後生。甚奇特。若來辭。方便接伊。
0375c09: 已巳後為一株大樹。覆蔭天下人去在。師來日辭黃檗。
0375c10: 檗曰。不須他去。祇往高安灘頭參大愚。必為汝說。師
0375c11: 到大愚。愚曰。甚處來。師曰。黃檗來。愚曰。黃檗有何言
0375c12: 句。師曰。某甲三度問佛法的的大意。三度被打。不知
0375c13: 某甲有過無過。愚曰。黃檗與麼老婆心切。為汝得徹
0375c14: 困。更來這裡。問有過無過。師於言下大悟。乃曰。元來
0375c16: 過無過。如今道黃檗佛法無多子。汝見個什麼道
0375c17: 理。速道速道。師於大愚肋下。築三拳。愚拓開曰。汝師
0375c18: 黃檗。非干我事。師辭大愚。回黃檗。檗見便問。這漢
0375c19: 來來去去。有甚了期。師曰。祇為老婆心切。便人事了。
0375c20: 侍立。檗問。甚處去來。師曰。昨蒙和尚慈旨。令參大愚
0375c21: 去來。檗曰。大愚有何言句。師舉前話。檗曰。大愚老漢
0375c22: 饒舌。待來痛與一頓。師曰。說甚待來。即今便打。隨後。
0375c23: 便掌。檗曰。這風顛漢。來這裡。捋虎。師便喝。檗喚侍
0375c24: 者曰。引這風顛漢參堂去。
0376a01: 通容曰。黃檗為臨濟徹骨徹髓。向大愚言下識破。
0376a02: 始覺秤鎚硬如鐵矣。然臨濟悟道。全得黃檗力。而
0376a03: 亦得大愚為其助也。且大愚拓開云。汝師黃檗。非
0376a04: 干我事。乃知大愚亦有廓然太公之心。不將臨濟
0376a05: 為己已胤。直顯黃檗之功。然亦因黃檗鉗鎚嚴辣。使
0376a06: 臨濟機用頓發。故大愚不居其功也。臨濟既悟。向
0376a07: 大愚肋下三拳。直明恁麼消息。黃檗一掌。出一
0376a08: 切羅籠。其如太阿劍。不可犯鋒。故臨濟一宗高天
0376a09: 下。豈非源深而流長乎。
0376a10: 魏府興化存獎禪師。在三聖會裡為首座。常曰。我向
0376a11: 南方行一遭。拄杖頭不曾撥著一個會佛法底人。
0376a12: 三聖聞得。問曰。汝具個什麼眼。便恁麼道。師便喝。聖
0376a13: 曰。須是汝始得。後大覺聞舉。遂曰。作麼生得風吹到
0376a14: 大覺門裡來。師後到大覺為院主。一日覺喚院主。我
0376a15: 聞汝道。向南方行一遭。拄杖頭不曾撥著一個會
0376a16: 佛法底人。汝憑個甚麼道理與麼道。師便喝。覺便打。
0376a17: 師又喝。覺又打。師來日從法堂過。覺召院主。我直下
0376a18: 疑汝昨日這兩喝。師又喝。覺又打。師再喝。覺又打。師
0376a19: 曰。某甲於三聖師兄處。學得個賓主句。總被師兄折
0376a20: 倒了也。願與某甲個安樂法門。覺曰。這瞎漢。來這裡
0376a21: 納敗缺。脫衣痛打一頓。師於言下。薦得臨濟先師於
0376a22: 黃檗處喫棒底道理。
0376a23: 通容曰。興化眼空四海。傍若無人。一雙眼睛。被大
0376a24: 覺打落。向急急如律令處。與臨濟相見。故得嗣臨
0376b01: 濟焉。昨日兩喝。次日兩喝。不為分外。而云學得個
0376b02: 賓主句。總被師兄折倒了也。則敗露不少。不因大
0376b03: 覺痛與鉗鎚。爭見臨濟於黃檗處喫棒底道理也。
0376b04: 定上座初參臨濟。問如何是佛法大意。濟下禪擒
0376b05: 住。師擬議。濟與一掌。師佇思。傍僧曰。定上座何不禮
0376b06: 拜。師方作禮。忽然大悟。後南遊。路逢巖頭雪欽山
0376b07: 三人。巖頭問。上座甚處來。師曰。臨濟來。巖曰。和尚萬
0376b08: 福。師曰。和尚已巳順世也。巖曰。某甲三人特去禮拜。福
0376b09: 薄不遇。不知和尚在日有何言句。請上座舉一兩則。
0376b10: 師遂舉臨濟上堂曰。赤肉團上有一無位真人。常在
0376b11: 汝等諸人面門出入。未證據者看看。時有僧問。如何
0376b12: 是無位真人。濟下禪搊住曰。道道。僧擬議。濟拓開
0376b13: 曰。無位真人是甚麼乾屎橛。嚴頭不覺吐舌。雪曰。
0376b14: 臨濟大似白拈賊。欽山曰。何不道赤肉團上非無位
0376b15: 真人。師便擒住曰。無位真人與非無位真人。相去多
0376b16: 少。速道速道。欽山被擒。直得面黃面青。語之不得。巖
0376b17: 頭雪曰。這新戒不識好惡。觸忤上座。且望慈悲。師
0376b18: 曰。若不是這兩個老漢。殺這尿鬼子。師在鎮府
0376b19: 齋回。到橋上坐次。逢座主三人。一人問。如何是禪河
0376b20: 深處。須窮到底。師擒住。擬拋向橋下。二座主近前諫
0376b21: 曰。莫觸忤上座。且望慈悲。師曰。若不是這兩個座
0376b22: 主。直教他窮到底。
0376b23: 通容曰。臨濟一機。傍僧一拶。令上座向剎竿頭上
0376b24: 翻身。不存玄解。故擒欽山拋座主。如逆鱗徑尺。不
0376c01: 可觸犯。雖然剛刀雖利。不斬無罪之人。如何是無
0376c02: 罪一句。
0376c04: 曰。大眾今日若是臨濟德山高亭大愚鳥窠船子兒
0376c05: 孫。不用如何若何。便請單刀直入。華嚴與汝證據。師
0376c06: 出禮拜。起便喝。嚴亦喝。師又喝。嚴亦喝。師禮拜起曰。
0376c08: 座歸方丈。時風穴作維那。上去問訊。嚴曰。維那汝來
0376c09: 也。耐守廓適來。把老僧扭一上。待集眾。打一頓
0376c10: 出。穴曰。他遲了也。自是和尚言過。他是臨濟下
0376c11: 兒孫。本分恁麼。嚴方息怒。穴下來舉似師。師曰。汝著
0376c12: 甚來繇。勸這漢。我未問前。早要棒喫。得我話行。如今
0376c13: 不打。搭我這話也。穴曰。雖然如是。已巳遍天下也。
0376c14: 通容曰。華嚴龍頭蛇尾。不能令守廓契服。若是山
0376c15: 僧。當時見他道。大眾看這老漢一敗闕。聲未絕。
0376c16: 便連棒打出。不惟兩個作家。益見華嚴令不行。
0376c17: 而對維那云。待集眾打一頓出。可謂當不勇。
0376c18: 陣後興兵。又納一重敗闕也。
0376c19: 廬州澄心院旻德禪師。在興化。遇示眾曰。若是作家
0376c20: 戰將。便請單刀直入。更莫如何若何。師出禮拜。起便
0376c21: 喝。化亦喝。師又喝。化亦喝。師禮拜歸眾。化曰。適來若
0376c22: 是別人。三十棒。一棒也較不得。何故。為他旻德會一
0376c23: 喝。不作一喝用。
0376c24: 通容曰。旻德固是作家。風規自見。興化曰。為他旻
0377a01: 德會一喝。不作一喝用。且道意旨如何。這裡若具
0377a02: 一隻眼。不妨超宗異目。作個當家種草。
0377a03: 汾州太子院善昭禪師。太原俞氏子。剃髮受具。杖
0377a04: 遊方。所至少留。隨機叩發。歷參知識七十一員。後到
0377a05: 首山。問百丈卷席意旨如何。山曰。龍袖拂開全體現。
0377a06: 曰師意如何。山曰。象王行處絕狐蹤。師於言下大悟。
0377a07: 拜起而曰。萬古碧潭空界月。再三撈摝始應知。有問
0377a08: 者曰。見何道理。便爾自肯。師曰。正是我放身命處。
0377a09: 通容曰。首山如此答話。使善昭坐斷乾坤。不留朕
0377a10: 。蓋師資道契。非偶然耳。看他參七十一員善知
0377a11: 識。其披蓁決膜。固亦多多。智窮力盡。故能自肯。不
0377a12: 可不知也。
0377a13: 汝州葉縣廣教院歸省禪師。遊方參首山。山一日舉
0377a14: 竹篦問曰。喚作竹篾即觸。不喚作竹篦即背。喚作什
0377a15: 麼。師掣得擲地上。山曰瞎。師於言下。豁然頓悟。
0377a16: 通容曰。夜來火發。烈焰內外紅。遭著燒粉碎。鈍
0377a17: 銕化成膿。且道與首山相為。相去多少。
0377a18: 潭州石霜慈明楚圓禪師。聞汾陽道望。遂往謁焉。陽
0377a19: 顧而默器之。經二年。未許入室。每見必罵詬。或毀詆
0377a20: 諸方。及有所訓。皆流俗鄙事。一夕訴曰。自至法席。已巳
0377a21: 再夏。不蒙指示。但增世俗塵勞。念歲月飄忽。己已事不
0377a22: 明。失出家之利。語未卒。陽熟視罵曰。是惡知識。敢裨
0377a23: 販我。怒舉杖逐之。師擬伸救。陽掩師口。乃大悟曰。是
0377a24: 知臨濟道出常情。服役七年。辭去。師一日謁神鼎諲
0377b01: 禪師。鼎首山高弟。望尊一時。衲子非人類精奇。無敢
0377b02: 登其門者。住山三十年。門弟子氣吞諸方。師髮長不
0377b03: 剪。弊衣楚音。通謁稱法侄。一眾大笑。鼎遣童子問。長
0377b04: 老誰之嗣。師仰視屋曰。親見汾陽來。鼎杖而出顧見。
0377b05: 欣然問曰。汾州有西河獅子是否。師指其後。絕叫曰。
0377b06: 屋倒矣。童子返走。鼎回顧相矍鑠。師地坐脫隻履而
0377b07: 視之。鼎老忘所問。又失師所在。師徐整衣。且行且語
0377b08: 曰。見面不如聞名。遂去。鼎遣人追之。不可。嘆曰。汾州
0377b09: 乃有此兒耶。師自是名重叢林。
0377b10: 通容曰。汾陽為人。有全機電卷大用天旋。使慈明
0377b11: 向機下。脫羅籠出窠臼。知臨濟道出常情。見神鼎
0377b12: 有赤手殺人作略。單刀直入。施縱以他出汾陽閫
0377b13: 域。故有超方眼目。一等抱柱澡足。把纜放舟。豈能
0377b14: 窺其萬一耶。
0377b15: 文公楊億居士。字大年。幼舉神嬰。及壯負才名。而未
0377b16: 知有佛。一日過同僚。見讀金剛經。笑且罪之。彼讀自
0377b17: 若。公疑之曰。是豈出孔孟之右乎。何甚。因閱數板。
0377b18: 懵然始少敬信。後會翰林李公維。勉令參問。及繇秘
0377b19: 書監。出守汝州。首謁廣慧。慧接見。公便問。布鼓當軒
0377b20: 擊。誰是知音者。慧曰。來風深辨。公曰。恁麼則禪客相
0377b22: 敗。夜語次。慧曰。秘監曾與甚人道話來。公曰。某曾問
0377b23: 雲巖諒監寺。兩個大蟲相時如何。諒曰。一合相。某
0377b24: 甲祇管看。未審恁麼道。還得麼。慧曰。這裡即不然。公
0377c01: 曰。請和尚別一轉語。慧以手作拽鼻勢曰。這畜生。更
0377c02: 跳在。公於言下脫然無疑。有偈曰。八角磨盤空裡
0377c03: 走。金毛獅子變作狗。擬欲將身北斗藏。應須合掌南
0377c04: 辰後。
0377c05: 通容曰。大年與廣慧。初相見機語。亦是此門氣息。
0377c06: 及論至諒監寺答兩個大蟲相話。被廣慧奮獅
0377c08: 道者。莫不贊服。大都內因蘊藉之功。外感提掇之
0377c09: 緣。故道價傑出。
0377c10: 洪州翠巖可真禪師。福州人也。參慈明。因之金鑾
0377c11: 同善侍者坐夏。善乃慈明高弟。道吾真。楊岐會。皆推
0377c12: 伏之。師自負親見慈明。天下無可意者。善與語。知其
0377c13: 未徹笑之。一日山行。舉語鋒發。善拈一片瓦礫。置盤
0377c14: 石上曰。若向這裡。下得一轉語。許汝親見慈明。師左
0377c15: 右視之擬對。善叱曰。思停機。情識未透。何曾夢見。
0377c16: 師自愧悚。即還石霜。慈明見來。叱曰。本色行人。必
0377c17: 知時節。有甚急。夏未了。早至此。師泣曰。被善兄毒心。
0377c18: 終礙塞人。故來見和尚。明遽問。如何是佛法大意。師
0377c19: 曰。無雲生嶺上。有月落波心。明嗔目喝曰。頭白齒豁。
0377c20: 猶作這個見解。如何脫離生死。師悚然求指示。明曰。
0377c21: 汝問我。師理前話問之。明震聲曰。無雲生嶺上。有月
0377c22: 落波心。師於言下大悟。
0377c23: 通容曰。善侍者固是豪邁之士。觀其可真。亦有大
0377c24: 英靈。但意地未徹。故死機下。再見慈明。與他拈
0378a01: 太湖。蓋掇出鄱陽湖。以後竟無人奈何得。吾知出
0378a02: 頭須是英靈漢。敵勝還他獅子兒。二公有之。
0378a03: 南嶽雲文悅禪師。南昌徐氏子。初造大愚。聞示眾
0378a04: 曰。大家相聚喫莖虀。若喚作一莖虀。入地獄如箭射。
0378a05: 便下座。師大駭。夜造方丈。愚問。來何所求。師曰。求心
0378a06: 法。愚曰。法輪未轉。食輪先轉。後生色力。何不為
0378a07: 眾乞食。我忍飢不暇。何暇為汝說禪乎。師不敢違。未
0378a08: 幾愚移翠巖。師納疏罷。復過翠巖。師求指方。巖曰。佛
0378a09: 法未到爛。雪寒。宜為眾乞炭。師亦奉命。能事罷。復
0378a10: 造方丈。巖曰。堂司闕人。今以煩汝。師受之不樂。恨巖
0378a11: 不去心。坐後架。桶忽散。自架墮落。師忽然開悟。頓
0378a12: 見巖用處。走搭伽黎上寢堂。巖迎笑曰。維那且喜大
0378a13: 事了畢。師再拜。不及吐一辭而去。服勤八年。
0378a14: 通容曰。大愚開示悅公。嚴密無巴鼻。非悅公亦難
0378a15: 受教。然亦春回大地。萬象咸新。悅因時令相觸。始
0378a16: 覺春風滿袖。今人知見夾雜。說道理禪接人。又以
0378a17: 講解為事。見大愚如此作用。亦將為人解說。要人
0378a18: 依行。種種施縱。如兵作亂。使人終無下落。豈知
0378a19: 大愚獨住寰中乎。
0378a20: 節使李端願居士。兒時在舍。常閱禪書。長雖婚官。
0378a21: 然篤志祖道。遂後圃築室類蘭若。邀達觀師。朝夕咨
0378a22: 參。至忘寢食。觀一日視公曰。非示現力。豈致爾哉。奈
0378a23: 無個所入何。公問曰。天堂地獄。是有是無。請師明說。
0378a24: 觀曰。諸佛向無中說有。眼見空華。太尉就有裡尋無。
0378b01: 手水月。堪笑。眼前見牢獄不避。心外聞天堂欲生。
0378b02: 殊不知。忻怖在心。善惡成境。太尉但了自心。自然無
0378b03: 惑。公曰。心如何了。觀曰。善惡都莫思量。公曰。不思量
0378b04: 後。心歸何所。觀曰。且請太尉歸宅。公曰。祇如人死後。
0378b05: 心歸何所。觀曰。未知生。焉知死。公曰。生則某已巳知之。
0378b06: 觀曰。生從何來。公罔措。觀起揕其曰。祇在這裡。更
0378b07: 擬思量個什麼。公曰。會得也。觀曰。作麼生會。公曰。祇
0378b08: 知貪途不覺蹉路。觀拓開曰。百年一夢。今日方省。既
0378b09: 而說偈曰。三十八歲。懵然無知。及其有知。何異無知。
0378b10: 滔滔江水。隱隱隨堤。師其歸矣。箭浪東馳。
0378b11: 通容曰。達觀日夕與端愿鋾鑄。使端愿道奧日臻。
0378b12: 機緣純熟。於盤桓處。向結角邊一拶。便為碗脫丘。
0378b13: 始知貪程不覺蹉路。如孫臏用兵。死龐涓於馬陵。
0378b14: 然涓亦技窮計盡。祇知貪程不覺蹉路。
0378b15: 舒州白雲守端禪師。衡陽葛氏子。幼事翰墨。冠依茶
0378b16: 陵郁禪師披削。往參楊岐。岐問。受業師為誰。師曰。茶
0378b17: 陵郁和尚。岐曰。吾聞伊過橋遭有省。作偈甚奇。能
0378b18: 記否。師誦曰。我有明珠一顆。久被塵勞關。今朝塵
0378b19: 盡光生。照破山河萬朵。岐笑而趨起。師愕然。通夕不
0378b20: 。黎明咨詢之。適歲暮。岐曰。汝見昨日打歐儺者麼。
0378b21: 曰見。岐曰。汝一籌不及渠。師復駭曰。意旨如何。岐曰。
0378b22: 渠愛人笑。汝怕人笑。師大悟。
0378b23: 通容曰。楊岐在慈明會下。多年作監寺。不入堂儀。
0378b24: 而得大悟。張臨濟之道。接白雲端公。擒縱出奇。
0378c01: 殺活自繇。使端公疑心頓死。及從上尊宿。莫不具
0378c02: 擒龍捉虎手段。不昧西來之旨。直顯單傳之妙。真
0378c03: 所謂克家兒孫。光裕門庭者。
0378c04: 靳州五祖法演禪師。謁圓照本禪師。古今因緣會盡。
0378c05: 唯不會僧問興化。四方八面來時如何。化云。打中間
0378c06: 底。僧作禮。化云。我昨日赴個村齋。中途過一陣卒風
0378c07: 暴雨。向古廟裡避得過。請益本。本曰。此是臨濟下
0378c08: 因緣。須是問他家兒孫始得。師遂謁浮山遠禪師。請
0378c09: 益前話。遠云。我有個譬喻說似汝。汝一似個三家村
0378c10: 裡賣柴漢子。把個扁擔。向十字街頭立地問人。中書
0378c11: 堂今日商量甚麼事。師默計云。若如此。大故未在。遠
0378c12: 一日語師曰。吾老矣。恐度子光陰。可往依白雲。此
0378c13: 老雖後生。吾未識面。但見其頌臨濟三頓棒話。有過
0378c14: 人處。必能了子大事。師然禮辭。至白雲。遂舉僧問
0378c15: 南泉摩尼珠話。請問。雲叱之。師頓悟。獻投機偈曰。山
0378c16: 前一片閑田地。叉手叮嚀問祖翁。幾度賣來還自買。
0378c17: 為憐松竹引清風。雲特印可。令掌磨事。未幾雲至。語
0378c18: 師曰。有數個禪客。自廬山來。皆有悟入處。教伊說亦
0378c19: 說得有來繇。舉因緣問伊。亦明得。教伊下語亦下得。
0378c20: 祇是未在。師於是大疑。私自計曰。既悟了。說亦說得。
0378c21: 明亦明得。如何未在。遂參究累日。忽然省悟。從前
0378c22: 寶惜。一時放下。走見白雲。雲為手舞足蹈。師亦一笑
0378c23: 而已巳。師後曰。吾因茲出一身白汗。便明得下載清風。
0378c24: 通容曰。古人不叨濫為人。然亦不埋沒諸方眼目。
0379a01: 如浮山遠指五祖演。往見白雲端。真為退己已讓人。
0379a02: 萬中無一。使演公至彼。傾心其道。一叱之下。便能
0379a03: 投機。非遠公吹噓。莫能致也。雖則暫為途路。而端
0379a04: 師相為必欲到家。故演公得明下載清風。且道意
0379a05: 旨如何。
0379a06: 佛果禪師。最後見五祖。盡其機用。祖皆不諾。乃謂祖
0379a07: 強移換人。出不遜語。忿然而去。祖曰。待汝著一頓熱
0379a08: 病打時。方思量我在。師到金山。染傷寒困極。以平日
0379a09: 見處試之。無得力者。追繹五祖之言。乃自誓曰。我病
0379a10: 稍間。即歸五祖。病痊尋歸。祖一見而喜。令參堂。便入
0379a12: 提刑少年。曾讀小詩否。有兩句頗相近。頻呼小玉
0379a13: 原無事。祇要檀郎認得聲。提刑應諾諾。祖曰。且子細。
0379a14: 師適歸侍立次。問曰。聞和尚舉小詩。提刑會否。祖
0379a15: 曰。他祇認得聲。師曰。祇要檀郎認得聲。他既認得聲。
0379a16: 為什麼不是。祖曰。如何是祖師西來意。庭前樹
0379a17: 子。師忽有省。遽出。見飛上欄干。鼓翅而鳴。復自
0379a18: 謂曰。此豈不是聲。遂袖香入室。通所得。呈偈曰。金鴨
0379a19: 香銷錦繡幃。笙歌叢裡醉扶歸。少年一段風流事。祇
0379a20: 許佳人獨自知。祖曰。佛祖大事。非小根劣器所能造
0379a21: 詣。吾助汝喜。祖謂山中耆舊曰。我侍者參得禪也。
0379a22: 繇此所至推為上首。
0379a23: 通容曰。五祖種種相為。使佛果見色聞聲則不無。
0379a24: 若離藥忌一句。也道不看。試端的看。
0379b01: 臨安府徑山宗杲大慧普覺禪師。師至天寧。一日聞
0379b02: 圓悟陞堂。舉僧問雲門如何是諸佛出身處。門曰。東
0379b03: 山水上行。若是天寧。即不然。忽有人問。如何是諸佛
0379b04: 出身處。只向他道。薰風自南來。殿閣生微。師於言
0379b05: 下。忽然前後際斷。雖然動相不生。坐在淨地。
0379b06: 悟謂曰。也不易汝得到這田地。可惜死了不能得活。
0379b07: 不疑言句是為大病。不見道懸巖撒手。自肯承當。絕
0379b08: 後再甦。欺君不得。須信有這個道理。遂令居擇木堂。
0379b09: 為不釐務侍者。日同士大夫入室。悟每舉有句無句
0379b10: 如藤倚樹問之。師纔開口。悟便曰。不是不是。經半載。
0379b11: 遂問悟曰。聞和尚當時在五祖。曾問這話。不知五祖
0379b12: 道甚麼。悟笑而不答。師曰。和尚當時須對眾問。如今
0379b13: 說亦何妨。悟不得已巳。謂曰。我問有句無句如藤倚樹。
0379b14: 意旨如何。祖曰。描也描不成。也不就。又問。樹倒
0379b15: 藤枯是如何。祖曰。相隨來也。師當下釋然。曰我會也。
0379b16: 悟遂舉數則因緣詰之。師酬對無滯。悟曰。始知吾不
0379b17: 汝欺。
0379b18: 通容曰。大慧初歷洞上諸老宿。不能了其事。在湛
0379b19: 堂會下。鋾鑄多年。堂一日為師曰。杲上座。我這裡
0379b20: 禪。汝一時理會得。教汝說也說得。教汝作拈古頌
0379b21: 古小參普說。汝都做得。祇是有一件事未在。汝還
0379b22: 知麼。對曰。甚麼事。湛堂曰。汝祇欠這一解在。。若
0379b23: 汝不得這一解。方丈與汝說時便有禪。纔出方丈。
0379b24: 便無了。惺惺思量時便有禪。纔睡。著便無禪。若如
0379c01: 此。如何敵得生死。對曰。正是某甲疑處。後湛堂疾
0379c02: 亟。問曰。和尚若不起此疾。教某依附誰。可以了此
0379c03: 大事。曰有個勤巴子。戒亦不識他。汝若見之。必能
0379c04: 成就此事。若見他了不得。便脩行去。後世出來參
0379c05: 禪。師依其教參圓悟。初於薰風南來殿閣微。便
0379c06: 爾堂堂坐斷。絕去來今。後於描不成不就處。驀
0379c07: 面識破分明。懸巖撒手。絕後再甦。固圓悟之鉗鎚
0379c08: 也。
0379c09: 平江府虎丘紹隆禪師。謁圓悟。一日入室。悟問曰。見
0379c10: 見之時。見非是見。見猶離見。見不能及。舉拳曰。還見
0379c11: 麼。師曰見。悟曰。頭上安頭。師聞脫然契悟。悟叱曰。見
0379c12: 個什麼道理。師曰。竹密不妨流水過。悟肯之。
0379c13: 通客曰。圓悟為紹隆。向歷落地。拈出吹毛。纖悉
0379c14: 俱斬。隆師即得尋避無地。然亦火裡蝍蟟月走。
0379c15: 慶元府育王山佛智端裕禪師。晚見圓悟於鍾阜。一
0379c16: 日悟問。誰知正法眼藏。向這瞎驢邊滅。即今是滅
0379c17: 不滅。曰請和尚合取口好。悟曰。此猶未出常情。師擬
0379c18: 對。悟擊之。師頓去所滯。
0379c19: 通容曰。圓悟錐快利。用則動筋骨。用錐則
0379c20: 錐教血出。以致佛智性命不存。且道如何過日。咄。
0379c21: 平江府南雲辨禪師。後參圓悟。值入室。纔踵門。悟
0379c22: 曰。看下。師打露柱一下。悟曰。何不著實道一句。師
0379c23: 曰。師若搖頭。弟子擺尾。悟曰。汝試擺尾看。師翻筋斗
0379c24: 而出。悟大笑。
0380a01: 通容曰。雲辨擺尾。則不無。若遇藕孔。尾巴定過不
0380a02: 得。
0380a03: 臨安府靈隱慧遠禪師。會圓悟復領昭覺。師即之聞
0380a04: 悟普說。舉龐居士問馬祖不與萬法為侶因緣。師忽
0380a05: 頓悟。仆於眾。眾掖之。師乃曰。吾夢覺矣。至夜小參。師
0380a06: 出問曰。淨空無一物。赤骨歷貧無一錢。戶破家
0380a07: 亡。乞師賑濟。悟曰。七珍八寶一時拏。師曰。禍不入謹
0380a08: 家之門。悟曰。機不離位。墮在毒海。師隨聲便喝。悟以
0380a09: 拄杖。擊禪云。喫得棒也未。師又喝。悟連喝兩喝。師
0380a10: 便禮拜。自此機鋒峻發。無所抵捂。
0380a11: 通容曰。慧遠在圓悟會下。能極力參究。故一入門
0380a12: 來。便七通八達。圓悟雖種種羅籠。竟難曲折矣。
0380a13: 成都府昭覺徹庵禪師。依圓悟於金山。以所見告。悟
0380a14: 弗之許。悟被詔住雲居。師從之。雖有信入。終以鯁胸
0380a15: 之物未去為疑。會悟問參徒。生死到來時如何。僧曰。
0380a16: 香臺子笑和尚。次問師。汝作麼生。師曰。草賊大敗。悟
0380a17: 曰。有人問汝時如何。師擬答。悟憑陵曰。草賊大敗。師
0380a18: 即徹證。圓悟以拳擊之。師拊掌大笑。悟曰。汝見甚麼。
0380a19: 便如此。師曰。毒拳未報。永劫不忘。悟歸昭覺。命首眾。
0380a20: 悟將順世。以師繼席焉。
0380a21: 通容曰。徹庵既徹證。圓悟復擊一拳。不得作勘驗
0380a22: 會。不得作腦後一椎會。不得作探竿會。且道如何。
0380a23: 咦。
0380a24: 臨安府中天竺堂中仁禪師。進具後。往來三藏譯
0380b01: 經所。諦窮經論。特於宗門未之信。時圓悟居天寧。凌
0380b02: 晨謁之。悟方為眾入室。師見敬服。奮然造前。悟曰。依
0380b03: 經解義。三世佛冤。離經一字。即同魔說。速道速道。師
0380b04: 擬對。悟劈口擊之。因墜一齒。即大悟。
0380b05: 通容曰。堂往來譯經所。諦窮經論。成個爛冬瓜。
0380b06: 遇圓悟一。即粉碎矣。但瓜中蒂。不得動著。動著
0380b07: 即禍生也。
0380b08: 眉州象耳山袁覺禪師。一日誦法華經。至亦復不知
0380b09: 何者是火何者是舍。乃豁然。制罷歸省。性見首肯之。
0380b10: 圓悟再得旨住雲居。師至彼。以所得白悟。悟呵曰。本
0380b11: 是淨地。屙屎作麼。師所疑頓釋。
0380b12: 通容曰。袁覺於火宅品。脫身面衣服。於圓悟言
0380b13: 下。除去襯裏布衫。山僧如此判斷。於袁覺分上。更
0380b14: 有一句未曾道著。且道是那一句。
0380b15: 郡王趙令衿。字表之。號超然居士。公與汪內翰藻李
0380b16: 參政邴曾侍郎開。詣徑山。謁大慧。慧聞至。乃令繫鼓
0380b17: 入室。公欣然袖香趨之。慧曰。趙州洗盂話。居士作
0380b18: 麼生會。公曰。討甚麼碗。拂袖便出。慧趨搊住曰。古人
0380b19: 向這裡悟去。汝因甚麼不悟。公擬對。慧之曰。討
0380b20: 甚麼碗。公曰。還這老漢始得。
0380b21: 通容曰。超然明剪裁。大慧暗穿針。明剪裁風度可
0380b22: 觀。暗穿針縷線撮破。簡點將來。二人俱好三十棒。
0380b23: 且道過在何處。
0380b24: 常德府文殊心道禪師。聞佛鑑禪師夜參舉趙州
0380c01: 樹子話。至覺鐵嘴云。先師無此語。莫謗先師好。因大
0380c02: 疑。提撕既久。一夕豁然。即趨丈室。擬敘所悟。鑑見來。
0380c03: 便閉門。師曰。和尚莫謾某甲。鑑云。十方無壁落。何不
0380c04: 入門來。師以拳擉紙。鑑即開門搊住云。道道。師以
0380c06: 話。禪客相傳遍天下。多是摘葉與尋枝。不能直向根
0380c07: 源會。覺公說道無此語。正是惡言當面罵。禪人若具
0380c08: 通方眼。好向此中辨真假。鑑深然之。每對容稱賞。後
0380c09: 命分座。
0380c10: 通容曰。佛鑑閉門。深辨來風。心道破。把捉不住。
0380c11: 祇因識破樹子。故眉鬚墮落也。
0380c12: 安吉州何山佛燈守珣禪師。郡之施氏子。參廣鑑瑛
0380c13: 禪師。不契。遂造太平。隨眾咨請。邈無所入。乃封其衾
0380c14: 曰。此生若不徹去。誓不展此。於是晝坐宵立。如喪考
0380c15: 妣。逾七七日。忽佛鑑上堂曰。森羅及萬象。一法之所
0380c16: 印。師聞頓悟。往見鑑。鑑曰。可惜一顆明珠。被這風顛
0380c17: 漢拾得。乃詰之曰。靈雲道。自從一見桃華後。直至而
0380c18: 今更不疑。如何是他不疑處。師曰。莫道靈雲不疑。只
0380c19: 今覓個疑處。了不可得。鑑曰。玄沙道。諦當甚諦當。敢
0380c20: 保老兄未徹在。那裡是他未徹處。師曰。深知和尚老
0380c21: 婆心切。鑑然之。師拜起呈偈曰。終日看天不舉頭。桃
0380c22: 華爛熳始頭。饒君更有遮天網。透得牢關即便休。
0380c23: 鑑囑令護持。是夕厲聲謂眾曰。珣上座穩睡去也。圜
0380c24: 悟聞得。疑其未然。乃曰。我須勘過始得。遂令人召至。
0381a01: 因與遊山。偶到一水潭。悟推師入水。遽問曰。牛頭未
0381a02: 見四祖時如何。師曰。潭深魚聚。悟曰。見後如何。師曰。
0381a03: 樹高招風。悟曰。見與未見時如何。師曰。伸在縮
0381a04: 裡。悟大稱之。
0381a05: 通容曰。參禪能如老珣。無有不悟徹者。然亦依佛
0381a06: 鑑明眼宗師印。到不疑之地。故圓悟勘驗。極其艱
0381a07: 險。總無變色。
0381a08: 溫州龍翔竹菴士珪禪師。成都史氏子。初依大慈宗
0381a09: 雅。心醉楞嚴。逾五秋。南遊謁諸尊宿。始登龍門。即以
0381a10: 平時所得白佛眼。眼曰。汝解心已巳極。但欠著力開眼。
0381a11: 且遂俾堂司。一日侍立次。問云。絕對待時如何。眼
0381a12: 曰。如汝僧堂中白椎相似。師罔措。眼至晚抵堂司。師
0381a13: 理前話。眼曰。閒言語。師於言下大悟。
0381a14: 通容曰。士珪若於佛眼初一轉語悟去。定成個不
0381a15: 走作底宗師。不合向閒言語句下大悟。未免棄溺
0381a16: 投火。若遇明眼人。一任舉似。
0381a17: 安吉州道正堂明辯禪師。聞僧舉佛眼以古詩發
0381a18: 明罽賓國王斬師子尊者話曰。楊子江頭楊柳春。楊
0381a19: 花愁殺渡江人。笛數聲離庭晚。君向湘江我向秦。
0381a20: 師默有所契。即趨龍門求入室。佛眼問。從上祖師冊
0381a21: 子因緣。許汝會得。忽舉拳曰。這個因何喚作拳。師擬
0381a22: 對。眼築其口曰。不得作道理。於是頓去知見。
0381a23: 通容曰。這個因何喚作拳。覿面相提如箭急。衲僧
0381a24: 若解離弦旨。分明勘破維摩詰。
0381b01: 泉州教忠晦菴彌光禪師。謁圓悟禪師於雲居。次參
0381b02: 黃檗祥高菴悟。機語皆契。以淮楚盜起。歸謁佛心。會
0381b03: 大慧寓廣因。往從之。慧謂曰。汝在佛心處所得者。試
0381b04: 舉一二看。師舉佛心上堂拈普化公案曰。佛心即不
0381b05: 然。總不恁麼來時如何。劈脊便打。從教遍界分身。慧
0381b06: 曰。汝意如何。師曰。某不肯他後頭下個註。慧曰。此
0381b07: 正是以病為法。師毅然無信可意。慧曰。汝但揣摩看。
0381b08: 師以為不然。經旬。因記海印信禪師拈曰。雷聲浩大。
0381b09: 雨點全無。始無滯。趨告慧。慧以舉道者見瑯并玄
0381b10: 沙未徹語。詰之。師對已巳。慧笑曰。雖進得一步。祇是不
0381b11: 著所在。如人斫樹。根下一刀。則命根斷矣。汝向枝上
0381b12: 斫。其能斷命根乎。今諸方浩浩說禪者。見處總如此。
0381b13: 何益於事。其楊岐正傳。三四人而已巳。師慍而去。異日
0381b14: 慧問。汝還疑否。師曰。無可疑者。慧曰。祇如古人相見。
0381b15: 未開口時。已巳知實。或聞其語。便識淺深。此理如何。
0381b16: 師悚然汗下。莫知所詣。慧令究有句無句。慧過雲門
0381b17: 菴。師侍行。一日問曰。某到這裡。不能得徹。病在甚處。
0381b18: 慧曰。汝病最癖。世醫拱手。何也。別人死了活不得。汝
0381b19: 今活了未曾死。要到大安樂田地。須死一回始得。師
0381b20: 疑情愈深。後入室。慧問。喫粥了也。洗盂了也。去
0381b21: 藥忌。道將一句來。師曰裂破。慧震威喝曰。汝又說禪
0381b23: 萬里關開。慶快平生在今日。孰云千里賺吾來。師
0381b24: 亦以頌呈之曰。一拶當機怒雷吼。驚起須彌藏北斗。
0381c01: 洪波浩渺浪滔天。拈鼻孔失口。
0381c02: 通容曰。彌光先於四老宿會下。機語皆相契。及大
0381c03: 慧言下。又去不得。蓋偷心未死。見影猶存故也。大
0381c04: 慧手段高。令他去皮去肉。末後向骨髓裡。深用
0381c05: 錐。直得盂向地擎。以他悟處脫略。而大慧喜亦
0381c06: 不禁。故說偈特為印許。
0381c07: 
0381c08: 祖庭鉗鎚錄卷之上
