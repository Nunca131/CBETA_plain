0286b01: 
0286b02: 
0286b03: 
0286b04: 居士傳五十三
0286b05: 
0286b06: 溫月峰崔應魁蔣虎臣李生傳
0286b07: 溫月峰者逸其名。亦不詳其里居。隱於江西宜黃扶
0286b08: 峰。不婚娶亦不去髭髮。幅巾野服。翛然而已巳。平居
0286b09: 愛逃禪。暇則勤種植。給衣食稍贏。與人共之。一日
0286b10: 行圃間。方有竊者遽走。偶行他所。見一傭力作甚
0286b11: 苦。詢之曰無以家也。乃歸。試以事辦。月峰喜。為
0286b12: 盡舉。扶聽之。已巳而傭頗驕欲。遂據扶月峰覺之
0286b13: 為好語謝曰。扶子有也。予無事焉。挈斗米鐮鋤瓦
0286b14: 釜各一具擔而去。去峰五里許。度阻峻處。穴而居。垂
0286b15: 松葉自蔽。出種植如故。山中多虎。月峰豕畜之。或以
0286b16: 為規。微笑曰。是身其吾有哉。藝圃次。有虎薄而睨之。
0286b17: 月峰拱語曰。子欲之乎。今飼汝。即解衣就虎。虎伏不
0286b18: 動。則又曰。若念我無侶乎。為我點頭三。我與若為友。
0286b19: 虎點頭者三。自是月峰出入常與虎偕。其寢也以茅
0286b20: 偃地席其上。或發視之。有蟒盤焉。亦無害也。崇禎初
0286b21: 卒。年八十餘。著書論性學甚具。既沒而其書不傳
0286b22: 懸榻編。
0286b23: 崔應魁北京永平人。少為醫。人以疾請者。不論直皆
0286b24: 為之盡。晚歲學佛法。下上盤山。十八年參諸老宿有
0286c01: 省。康二十七年秋示微疾。告常所往來者為期
0286c02: 訣別。至期。眾至。環坐談笑如平日。久之乃曰。萬事無
0286c03: 常。百年有限。依我行之。決不相誤。索筆書偈而逝。其
0286c04: 偈曰。來去赤條條。不挂一絲毫。本來無一物。縱橫任
0286c05: 逍遙盤山志。
0286c06: 蔣虎臣名超。金壇人。順治四年進士。官翰林院修撰。
0286c07: 以文章自名。性寬厚好施。常以德報怨。督順天學政。
0286c08: 持守清慎。每舉債以賑貧士。疏請復古學。禁天下有
0286c09: 司刑責諸生。士林頌之。虎臣少時屢夢身為比邱。年
0286c10: 十五。有二道人坐其門言。虎臣有師在峨眉。慎毋忘
0286c11: 宿因。他日當相見也。居常斷葷肉。喜方外交。居京師
0286c12: 時參大博和尚。一日入朝聞喝道聲。豁然有省。詣大
0286c13: 博呈解。大博徵詰再三。乃可之。及督學任滿。乃告歸。
0286c14: 過百泉謁孫鍾元。語數日。去之匡廬。遊鹿門。遂直達
0286c15: 峨眉。居伏虎寺。久之有司請修峨眉志。乃一至成都。
0286c16: 已巳而得疾。遺書別當事。沐浴端坐吟詩而逝。翼日有
0286c17: 胡生者。遇諸山椒頻呼蔣先生不應。及入寺。知虎臣
0286c18: 已巳死。乃大驚磐山志．施愚山集。
0286c19: 李生江西人。不知其名字。往來江漢間三十年。常如
0286c20: 五十許人。以一瓢自隨。遊行肆上。乞牛肉彘膏。啖之
0286c21: 有餘納諸敗襖中。方暑色味不變。遇紙筆即書。不盡
0286c22: 可曉。或一二字如符篆。人與之言不答。有府丞者
0286c23: 異其人。邀至官舍。留數日辭去。府丞與以葛衣文舄
0286c24: 為插花滿頭。徜徉過市。市兒競奪之。輒抱頭不與。已巳
0287a01: 而葛敝縷縷。風雪中自若也。康熙中遂安毛際可遊
0287a02: 漢上。與生遇於旅館。生為書扇頭詩數首。皆可讀。際
0287a03: 可錄而傳之。詩曰。雲有深山有林。不離當處了禪
0287a04: 心。夜來月照長廊下。一句彌陀劫外音。又曰。明暗全
0287a05: 捐正眼開。一枝秀出一如來。凡夫到此皆成聖。拍手
0287a06: 相逢一笑回。又曰。漫去千與萬。重重無盡又重
0287a07: 重。何如高臥家山裏。前有幽篁後有松。又曰。山色溪
0287a08: 光明祖意。鳥啼花笑悟機緣。有時獨坐臺盤上。午夜
0287a09: 無雲月一天。又曰。道有道無俱漫語。是淨是禪總強
0287a10: 名。昧本來咬枯骨。溺沈苦海不知春。又曰。道行孤
0287a11: 高化有緣。降龍伏虎自安然。於今喜得真三昧。月落
0287a12: 風綠樹邊。又曰。趙州布衫重七斤。失處分明得處
0287a13: 真。山河大地都。誰是當機截斷人。又曰。千崖雨
0287a14: 濕松添老。一味秋聲菊轉新。莫謂山中無甲子。數珠
0287a15: 粒粒紀時辰。時又有洞庭生者。乞食洞庭山中。狀類
0287a16: 狂者。夜則臥寺廡下。寺僧驅之。已巳而復來。題詩壁
0287a17: 上云。不信乾坤大。超然世莫。口吞三峽水。踏萬
0287a18: 方雲。又云。有形總是假。無象孰為真。悟到無生地。梅
0287a19: 花滿四。又除夕詩云。燈火輝煌慶此宵。夜深兒女
0287a20: 不相招。破蒲團上三更夜。那管明朝是歲朝。長洲汪
0287a21: 琬錄傳之。二生者其後皆不知所終安序堂集．池北偶談。
0287a22: 知歸子曰。觀溫李諸君子行履。類古所稱沉冥者。味
0287a23: 其言。殆寒山拾得之亞。與蔣先生之趣遠矣。宰官耶。
0287a24: 比邱耶。予烏乎測之。
