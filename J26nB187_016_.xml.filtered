0726a01: 天岸昇禪師語錄卷第十六
0726a02: 侍者一誠記錄
0726a03: 頌古
0726a04: 那吒太子析肉還母析骨還父然後現本身運大
0726a05: 神力為父母說法佛眼遠云肉既還母骨既還父
0726a06: 用甚麼為身學人到者裏若見得去廓清五蘊吞
0726a07: 盡十方。
0726a08: 雷雨轟轟過曉峰千山洗出碧重重桃源洞口華如
0726a09: 霰無數漁郎炤眼紅。
0726a10: 迦葉因阿難問世尊傳金襴外別傳何物迦葉召
0726a11: 阿難難應諾迦葉曰倒卻門前剎竿著。
0726a12: 滿川風雨渡頭船相喚相呼豈偶然誰道金襴無別
0726a13: 物剎竿倒卻是真傳。
0726a14: 刻薄難弟猜疑難兄好語不說問西答東君不見一
0726a15: 斗粟尚可舂一尺布尚可縫兄弟二人不相容。
0726a16: 鶴林玄素禪師有僧敲門師云誰僧云是僧師云
0726a17: 莫道是僧佛來也不著僧云為甚麼不著師云無
0726a18: 棲泊處。
0726a19: 鶴林風雨晚瀟瀟竹戶雲深鎖寂寥縱使佛來也不
0726a20: 著雪霜橫按有吹毛。
0726a21: 為人莫學魯男子一往孤行自見長不見當年柳下
0726a22: 惠滿懷風月有何妨。
0726a23: 鳥窠因白居易侍郎問如何是佛法大意師曰諸
0726a24: 惡莫作眾善奉行白曰三歲孩兒也解恁麼道師
0726a25: 曰三歲孩兒雖道得八十老人行不得。
0726a26: 俗人酤酒與三升共話桑麻雞犬情若問中書堂裏
0726a27: 事侍郎親向鳳池行。
0726a28: 馬祖示眾云凡有言句是提婆宗以此箇為主。
0726a29: 滿天風雪出門遊疋馬橫身百艸頭聞道平原狐兔
0726a30: 狡頻將鷹眼看吳鉤。
0726b01: 全憑三寸舌縱橫六國相將賀太平斗大黃金縣肘
0726b02: 後蘇秦原是舊蘇秦。
0726b03: 松直棘曲鵲喿鴉鳴本非有意不道無情為欲魚龍
0726b04: 知性命頻將折箸攪滄溟。
0726b05: 鄧州丹霞天然禪師參石頭執役三載忽一日頭
0726b06: 告眾曰來日鏟佛殿前艸至來日大眾諸童行各
0726b07: 備鍬钁鏟艸獨師以盆盛水沐頭於頭前胡跪頭
0726b08: 見而笑之便與剃髮又為說戒師乃掩耳而出。
0726b09: 石頭只說鏟艸丹霞錯會不少謾言頭角崢嶸未免
0726b10: 行童笑倒。
0726b11: 偷心千古是丹霞堪笑石頭被艸遮若使鉗錘真玅
0726b12: 密當時逐出較些些。
0726b13: 丹霞於慧林寺遇天寒取木佛燒火向院主訶曰
0726b14: 何得燒我木佛師以杖子撥灰曰吾燒取舍利曰
0726b15: 木佛何有舍利師曰既無舍利更取兩尊燒主自
0726b16: 後眉須墮落。
0726b17: 木佛何曾有舍利惺惺妝作假糊塗盡言院主招殃
0726b18: 禍試看丹霞眉在無。
0726b19: 大鵬慣展摩天翅劈海橫將龍子吞蝦蟹一時齊乞
0726b20: 命至今千載暗消魂。
0726b21: 明月之珠夜光之壁暗投道路按劍嘖嘖清風吹出
0726b22: 玉嬋娟炤看面皮是艸賊咄咄咄一箭雙鵰齊打失。
0726b23: 丹霞一日訪龐公見女子取菜次師曰居士在否
0726b24: 女放下菜籃斂手立師又問居士在否女便提籃
0726b25: 去師回須臾公歸女舉前話公曰丹霞在麼曰去
0726b26: 也公曰赤土塗牛妳。
0726b27: 美如西子離金闕嬌似楊妃下玉樓大義滅親非小
0726b28: 小肯教婢子逞風流。
0726b29: 大娘劍器太從容矯若遊雲健若龍舞罷華枝輕覆
0726b30: 面免人抵扺喚小桃紅。
0726c01: 潮州靈山大顛寶通禪師韓文公一日相訪問師
0726c02: 春秋多少師提起數珠曰會麼曰不會師曰晝夜
0726c03: 一百八公不曉遂回次日再來至門前見首座舉
0726c04: 前話問意旨如何座扣齒三下及見師理前問師
0726c05: 亦扣齒三下公曰元來佛法無兩般師曰是何道
0726c06: 理曰適來問首座亦如是師乃召首座是汝如此
0726c07: 對否曰是師便打趁出院。
0726c08: 潦倒疏慵客來生受不奈瓢何打破熨斗。
0726c09: 文公讀盡五車書博識多聞號大儒那識神龍能變
0726c10: 化風雲騰蹋絕方隅。
0726c11: 大顛因文公問如何是佛師曰看。
0726c12: 沿家覓佛是文公直指全教雙眼空若道抬頭便見
0726c13: 佛文殊笑倒海門東。
0726c14: 鳳翔府法門寺佛陀禪師尋常持一串數珠念三
0726c15: 種名號曰一釋迦二元和三佛陀自餘是甚麼碗
0726c16: 躂丘乃過一珠終而復始事跡異常時人莫測。
0726c17: 劣相殊名共一家紅塵鬧市口吧吧犀因玩月紋生
0726c18: 角象被雷驚華入牙。
0726c19: 深更小玉喚頻頻卻笑檀郎不識聲啼淂血流無用
0726c20: 處不如鉗口過殘春。
0726c21: 長沙因僧問本來人還成佛也無師曰汝見大唐
0726c22: 天子還自割茅刈艸麼曰未審是何人成佛師曰
0726c23: 是汝成佛僧無語師曰會麼曰不會師曰如人因
0726c24: 地而倒因地而起地道甚麼。
0726c25: 人世未逢九五尊春明御杖曉崢嶸時人只識朱衣
0726c26: 貴錯認侯門作帝閽。
0726c27: 天子刈茅也不奇脫珍著弊想同之只因不遇金牙
0726c28: 作放過當年老尉遲。
0726c29: 長沙因僧問如何轉得山河大地歸自己去師曰
0726c30: 如何轉得自己成山河國土去曰不會師曰湖南
0727a01: 城下好養民米賤柴多足四鄰僧無語師示偈曰
0727a02: 誰向山河轉山河轉向誰圓通無兩畔法性本無
0727a03: 歸。
0727a04: 者一轉那一轉尺非長寸非短幾多錯認自家身目
0727a05: 前異路難排遣珊瑚瀲灩十洲春覿面無人識深淺
0727a06: 君不見陶朱一葉駕扁舟五湖風月無人管。
0727a07: 圓覺經云居一切時不起妄念於諸妄心亦不息
0727a08: 滅住妄想境不加了知於無了知不辨真實。
0727a09: 玉沙瑤艸連谿碧流水桃華滿澗香曉露風燈零落
0727a10: 盡此生無處覓劉郎。
0727a11: 睦州見講僧乃召曰座主主應諾師曰擔版漢。
0727a12: 水流元不競華落亦無心若肯機先會春風別有神。
0727a13: 陸亙大夫謂南泉曰弟子亦薄會佛法泉便問大
0727a14: 夫十二時中作麼生陸曰寸絲不挂泉曰猶是階
0727a15: 下漢復云不見道有道君王不納有智之臣。
0727a16: 髑髏喜立枯木龍吟漫言春到水尚成冰襟懷磊落
0727a17: 兮不倚疏籬眼目瞇兮勿自成羈階下漢知不知
0727a18: 雲舒海嶽高低雨鵑愛春華遠近啼。
0727a19: 百丈野狐。
0727a20: 一二三四五六七七六五四三二一顛倒逆順與君
0727a21: 看莫證烏龜便是鱉不是鱉撩天鼻轉轉不錯好商
0727a22: 量恁麼亦是眼中屑。
0727a23: 僧問風穴如何是一稱南無佛穴云燈連鳳翅當
0727a24: 堂炤月影娥眉面看。
0727a25: 頭痛便將手摸口渴舌抵扺上齶觀音救苦尋聲處處
0727a26: 風前露膊。
0727a27: 寶通禪師初參石頭頭問那箇是汝心師曰見言
0727a28: 語者是頭便喝出經旬日師卻問前者既不是除
0727a29: 此外何者是心頭云除卻揚眉瞚目將心來師曰
0727a30: 無心可將來頭云元來有心便言無心無心盡同
0727b01: 謗師于言下大悟。
0727b02: 龜毛兔角拈不及未涉玄微機最鮮狡兔戀窩籬下
0727b03: 死蒼龍出窟上青天。
0727b04: 驅耕奪食絕安排飢極還它飽腹回從此梅華清徹
0727b05: 骨香風原在舊瑤臺。
0727b06: 白水本仁禪師因鏡清行腳到師曰時寒道者清
0727b07: 曰不敢師曰還有臥單得蓋否清曰設有亦無展
0727b08: 的工夫曰直饒道者滴水滴凍亦不干它事清曰
0727b09: 滴水冰生事不相涉師云是清曰此人意作麼生
0727b10: 師曰此人不落意清曰不落意是此人那師曰高
0727b11: 山頂上無可與道者啗啄。
0727b12: 最親切處非親切極分明處未分明飢餐渴飲憑誰
0727b13: 力絕學無為一道人。
0727b14: 西天有聲明三藏至閩帥請玄沙辨驗玄沙以鐵
0727b15: 火箸敲銅爐問是甚麼聲沙曰銅鐵聲沙曰大王
0727b16: 莫受外國人謾藏無對。
0727b17: 聲前獨露本無名楚館秦樓買卻身可惜玩華人立
0727b18: 老不知春已己渡前村。
0727b19: 雲居膺禪師因僧問羚羊挂角時如何師曰六六
0727b20: 三十六又曰會麼曰不會師云不見道無蹤跡。
0727b21: 宇宙清日月明萬里風光絕四鄰青鳥不傳雲外信
0727b22: 落華空憶夢中人魔覷不入佛智難尋欲識從前消
0727b23: 息盡髑髏前驗始知親。
0727b24: 清泉禪師因僧問古人面壁意旨如何師云屈僧
0727b25: 云恁麼則不費心力師云何處有恁麼人。
0727b26: 海底蝦蟆吞月鉤刻舟尋劍幾時休屈雨初收風卷
0727b27: 長空雲未淨髑髏一箭更添愁。
0727b28: 黃龍機禪師因僧問不問佛祖邊事如何是平常
0727b29: 之事師曰我住山得十五年也。
0727b30: 無心于事事無心一種平懷山水清華自落鳥不驚
0727c01: 秋月春風難贈人。
0727c02: 問在答處答在問處呈出家風迥無別路只恐白雲
0727c03: 菴上來我住久兮君不住。
0727c04: 玄泉第二世和尚因僧問辭窮理盡時如何師云
0727c05: 不入理豈同盡。
0727c06: 冰壺鑒原無影寶鏡雖空秋尚存一片虛凝絕情
0727c07: 謂人天從此見空生。
0727c08: 韶國師初見龍牙便問雄雄之尊因甚麼近之不
0727c09: 得師曰如火與火韶曰適遇水來又作麼生師曰
0727c10: 去汝不會我意。
0727c11: 霜華時遇蓼華天一片明明俱是白從來善戰不如
0727c12: 謀飛騎將軍陷塞北火與火面門徹以水剋之非時
0727c13: 節捲甲但歸來玉關自生入。
0727c14: 溈山三種生想生相生流注生。
0727c15: 閒閒更不涉離微長對流鶯五柳磯神女本無行雨
0727c16: 夢襄王空逐彩雲飛紙鳶幻影終歸滅木偶多機徒
0727c17: 自疲一念知歸無處著冰消萬劫有何岐。
0727c18: 靈鷲閒禪師因仰山問寂寂無言如何視聽師云
0727c19: 無縫塔前多雨水。
0727c20: 無滲漏絕間歇任運騰騰於八極有何出入可追尋
0727c21: 物物示現人難測閒閒不語坐春風鳥啼華落傳消
0727c22: 息。
0727c23: 南院慧顒禪師上堂赤肉團上壁立萬仞僧問赤
0727c24: 肉團上壁立萬仞豈不是和尚道師曰是僧便掀
0727c25: 倒禪床師曰這瞎驢亂作僧擬議師便打。
0727c26: 一抽金鏃暗稱奇轉換更逢霹靂機楚項用奇走赤
0727c27: 帝漢軍乘勢襲全齊出其不意攻無備失在東隅得
0727c28: 在西兩兩普州人伎倆從教對面影相欺。
0727c29: 臨濟因僧問祇如石室行者蹋碓忘卻移腳向甚
0727c30: 麼處去濟云沒溺深泉。
0728a01: 絕慮忘緣去路貧孤危猶是眼中塵直須更捲千尋
0728a02: 浪好趁春風入渭濱。
0728a03: 洞山因僧不安欲見山山遂往看僧云和尚何不
0728a04: 救取人家男女山良久僧云四山相逼時如何師
0728a05: 云老僧日前曾在人家屋簷下過僧云還有回互
0728a06: 也無山云不回互僧云畢竟向什麼處去山云粟
0728a07: 畬裏去僧噓一聲珍重便脫去。
0728a08: 平步登高易從空放下難果爾聖凡如電埽何緣去
0728a09: 住得相關天際雲舒卷滄波月往還眼底家私都蕩
0728a10: 盡清風八極步閒閒。
0728a11: 萬里秋風鴈一行落華流水太茫茫雖然帶月擔泉
0728a12: 去未識歸途總是霜。
0728a13: 僧問曹山抱璞投師請師雕琢師云不雕琢僧云
0728a14: 因甚不雕琢師云始知曹山好手。
0728a15: 清光一片絕情謂亙古無瑕爍太虛更與良工求雕
0728a16: 琢豈知衣裏失明珠曹山老大舖舒不動豪端而文
0728a17: 煥乎星漢調高雪曲和寡音孤箇裏若逢穿耳客方
0728a18: 知脫體在回途。
0728a19: 仰山因赤千行者聞鐘聲問有耳打鐘無耳打鐘
0728a20: 仰云汝但問莫愁我答不得行者云早箇問了也
0728a21: 仰喝云去。
0728a22: 行者即事知機仰山慣得其便萬里滄洲下玉蟾行
0728a23: 人尚在垂楊院咄流水落華春去也聲前錯過觀音
0728a24: 面。
0728a25: 曹山因僧問不萌之艸因甚能藏香象山云闍黎
0728a26: 幸是作家又問曹山作麼。
0728a27: 一簑煙雨綠春眸是處垂楊繫釣舟木人睡重不知
0728a28: 曉石女燈挑雲外秋雲外秋諳機酬風前已己失南來
0728a29: 鴈雨後還同月一鉤。
0728a30: 僧問雲門和尚年多少門云七九六十八僧云為
0728b01: 甚七九六十八門云我為你減卻五年。
0728b02: 不涉陰陽造化中生緣甲子自無窮秋林黃葉隨風
0728b03: 埽春路飛華帶雨紅幾見枯株守舊壘誰知蕉鹿夢
0728b04: 遙空點金化石僊常遇除卻是非客未逢。
0728b05: 雲門在雪峰時有僧問峰如何是觸目不會道運
0728b06: 足焉知路峰云蒼天蒼天僧不明遂問師蒼天意
0728b07: 旨如何師云三斤麻一疋布僧云不會師云更奉
0728b08: 三尺竹後峰聞喜云我常疑箇布衲。
0728b09: 秋江白露和煙島終古行人坐荒艸莫邪橫按霜風
0728b10: 埽空懊惱些聲未已己哭聲號月皎風清歸去好人情
0728b11: 薄似秋雲曉電牙劍舌傳家早對君禱出門盡是長
0728b12: 安道。
0728b13: 一曲離騷腸已己斷北邙衰艸更愁時猿聲叫落三更
0728b14: 月鵑唳啼紅萬木枝高塚麒麟喚不起路傍華表恨
0728b15: 歸遲楚魂斷送湘江上寒食榆煙空所思。
0728b16: 白蘋衰艸色客路不知秋若識猿啼處瀟湘水逆流。
0728b17: 僧問風穴如何是清涼山中主師云一句不遑無
0728b18: 著問迄今猶作野盤僧。
0728b19: 深深水底行高高山頂立逢人禮數未曾週抬眸已己
0728b20: 過新羅國野盤僧野盤僧千里烏騅不用追青山綠
0728b21: 水何曾失。
0728b22: 鶻眼龍睛覷不及茫茫宇宙知何極雖誇好手不張
0728b23: 名直至而今歸不得歸即得鴈聲陣陣來沙塞。
0728b24: 僧問風穴禪師魚隱深潭時如何師云湯盪火燒。
0728b25: 寒江秋夜碧沉沉映水蘆華兩岸明何處塞鴻來海
0728b26: 上一聲啼斷萬家砧。
0728b27: 又僧問摘葉尋枝則不問直截根源事若何師云
0728b28: 赴供凌辰去開塘帶雨歸。
0728b29: 錦刀不簇鴛鴦骨利劍難分水上顏閒卻五湖煙景
0728b30: 月黃金何處買家山。
0728c01: 長沙因僧問諸佛師是誰師曰從無始劫來承誰
0728c02: 覆蔭曰未有諸佛已己前作麼生師曰魯祖開堂亦
0728c03: 與師僧東道西說。
0728c04: 生佛無名古今不落曲為今時應病與藥無影堂前
0728c05: 正令提不萌枝上清風廓莫言面壁口何宜萬里天
0728c06: 邊飛一鶚。
0728c07: 南陽忠國師麻谷來參繞禪床三匝振錫而立師
0728c08: 云汝既如是我亦如是谷又振錫師叱云者野狐
0728c09: 精。
0728c10: 手握青鋒建大功紅旗面面總玲瓏武侯足智能擒
0728c11: 縱司馬多謀暫瞽聾割據固由高捷足知機那在並
0728c12: 稱雄一天星斗和雲亂送入洞庭煙雨中。
0728c13: 三聖問僧近離甚處僧便喝師亦喝僧又喝師又
0728c14: 喝僧云用棒即瞎便喝師拈棒僧乃轉身作受棒
0728c15: 勢師曰下坡不走快便難逢便棒僧曰者賊便出
0728c16: 去師遂拋下棒。
0728c17: 是精識精是賊識賊惡人自有惡人魔新羅人遇普
0728c18: 州客攙旗奪角饒機先打劫就窠歸勁敵珠走盤活
0728c19: 潑潑吹毛橫按雪霜寒收下遼天之俊鶻。
0728c20: 兩兩對面白拈各各就窩打劫紅旗閃爍兮先發制
0728c21: 人玉轉珠回兮乘虛便襲賊賊打麵還它州土麥。
0728c22: 承天嵩禪師因女弟子問金剛經中六波羅蜜那
0728c23: 箇第一師云長城齊崩倒方見本來人云學人不
0728c24: 會請師直指師云白骨如山嶽滴血見真容。
0728c25: 石女抽簪不易為承天言下示全歸情窮淚可銷金
0728c26: 石恩重緣能起死灰祇見蒼梧雲慘澹未逢塞北鴈
0728c27: 南回王孫攜手無歸路城上空聞杜宇哀。
0728c28: 月裏嫦娥難畫眉東君巧借逆風吹胭脂洗盡桃華
0728c29: 面欲嫁漁郎不用媒。
0728c30: 僧問雲門父母不聽不得出家如何得出家師云
0729a01: 淺僧云學人不會師云深。
0729a02: 迥無依倚絕躋攀猶隔韶陽一字關若識風前別調
0729a03: 者自應天外渡雲間。
0729a04: 百丈惟政禪師因老宿問日就窗窗就日師云長
0729a05: 老房中有客歸去好。
0729a06: 客來掘地討天主人續鳧斷鶴夕陽西下悲風四顧
0729a07: 山窗寂寞。
0729a08: 湖南祇林和尚每叱文殊普賢皆為精魅手持木
0729a09: 劍自謂降魔纔見僧來參便曰魔來也魔來也以
0729a10: 劍亂揮歸方丈如是十二年後置劍無語僧問十
0729a11: 二年前為甚麼降魔師曰賊不打貧兒家曰十二
0729a12: 年後為甚麼不降魔師曰賊不打貧兒家。
0729a13: 一劍霜寒八百州沙場苦戰志難酬家園自有琴書
0729a14: 在月白風清歸去休。
0729a15: 孚上座聞畫角聲有省。
0729a16: 歌管弦中歲月荒玉樓人醉杏華鄉分明喚起來時
0729a17: 路只道東風有短長。
0729a18: 角聲吹落天邊月揚子江頭浪逆行茫茫大地人無
0729a19: 數虛憶樓頭別有聲。
0729a20: 僧問青林禪師徑往時如何師曰死蛇當大路勸
0729a21: 子莫當頭曰當頭者如何師曰喪子命根曰不當
0729a22: 頭者如何師曰亦無回避處曰正當恁麼時如何
0729a23: 師曰失卻也曰向甚麼處去師曰艸深無覓處曰
0729a24: 和尚也須隄防始得師拊掌曰一等是箇毒氣。
0729a25: 張顛顛後絕人顛艸聖呼傳醉裏僊斷戟短槍渾不
0729a26: 顧至今紙上起雲煙。
0729a27: 僧問趙州凝然便會時如何州云老鼠尾上帶研
0729a28: 槌。
0729a29: 死水有龍藏不得玄中無路阿誰知棄卻百千沉大
0729a30: 海一浮漚裏漫狐疑擬會取帶研槌風吹碧落浮雲
0729b01: 盡鴈影秋空不繫思。
0729b02: 僧問修己禪師如何是祖師西來意答云舶船過
0729b03: 海赤腳回鄉。
0729b04: 順水張帆潑浪高多年滯貨脫兒曹擔頭贏得輕如
0729b05: 葉隻履西歸月半瓢。
0729b06: 僧問景清居素禪師如何是末上一句師曰金剛
0729b07: 樹下如何是末後一句師曰拘尸城邊向上更有
0729b08: 事也無師曰有如何是向上事師曰波旬拊掌呵
0729b09: 呵笑迦葉抬頭不識人。
0729b10: 末上一句子生佛難提挈無端死釋迦帶累生迦葉
0729b11: 別別珊瑚枝枝撐著月。
0729b12: 姜山方禪師因僧問如何是不動尊師曰單著布
0729b13: 衫穿市過曰學人未曉師曰騎驢蹋破洞庭波曰
0729b14: 透過三級浪專聽一聲雷師曰伸手不見掌曰還
0729b15: 許學人進向也無師曰蹋地告虛空曰雷門之下
0729b16: 布鼓難鳴師曰八華毬子上不用繡紅旗曰三十
0729b17: 年後此話大行師便打。
0729b18: 賓則始終賓主則始終主如何不動尊觸著無停處
0729b19: 明明鬧市頭深深海底渡鐵鷂無毛掠月昏俊鶻穿
0729b20: 雲天正曙機蹋機箭鋒拄何如天外展雙眸莫把是
0729b21: 非來入耳。
0729b22: 僧問長慶暹禪師離上生之寶剎登延聖之道場
0729b23: 如何是不動尊師曰孤舟載明月曰忽遇櫓棹俱
0729b24: 停時如何師曰漁人偏愛宿蘆華。
0729b25: 不留不礙行空月虛舟觸浪無痕跡白蘋紅蓼秋如
0729b26: 織無家客絲綸千尺煙波擿羅雲釣月家風別搖搖
0729b27: 萬頃蒼波碧夢鎖空江秋瑟瑟忘施設風來荻葦華
0729b28: 如雪。
0729b29: 淨因成禪師一喝分五教。
0729b30: 師絃纔舉眾絃絕一喝雷轟并電掣從教八面總玲
0729c01: 瓏頓漸偏圓無不入譬如萬派盡朝宗畢竟千峰嶽
0729c02: 邊歇小淨因真巨擘鴻門項羽活埋得普天匝地漢
0729c03: 家春千古萬古誰人識。
0729c04: 九峰虔禪師因僧問古人云直得不恁麼來者猶
0729c05: 是兒孫意旨如何師云古人不謾語曰如何是來
0729c06: 底兒孫師曰尤守珍御在曰如何是父師曰無家
0729c07: 可坐無世可興。
0729c08: 尊貴天然原不共轉身有路涉途中苔封古殿難尋
0729c09: 跡體混諸塵不露蹤旋轉華夷皆至化浩然物我總
0729c10: 同風舜謨禹績渾閒事那見家尊更計功。
0729c11: 僧問投子大同禪師如何是出門不見佛師曰無
0729c12: 所睹如何是入室別爺娘師曰無所生。
0729c13: 不慕諸聖不重己靈釋迦彌勒幻影虛聲全超功位
0729c14: 迥絕疏親金屑雖貴眼中塵須信乾坤奉一人。
0729c15: 僧問夾山善會禪師十二分教及祖意和尚為什
0729c16: 麼不許人問山曰是老僧坐具曰和尚以何法示
0729c17: 人山曰虛空無挂鍼之路子虛徒撚線之功又曰
0729c18: 會麼曰不會山曰金粟之苗裔舍利之真身罔象
0729c19: 之玄譚是埜狐之窟宅。
0729c20: 瘡疣故紙太顢頇彩畫虛空總不堪烈燄那容蚊蚋
0729c21: 泊狂猿徒自影空貪靈鋒劍拂珊瑚月胡餅機超佛
0729c22: 祖譚點石化金仙遇易教人除卻是非難。
0729c23: 夾山在溈山作典座溈問云今日喫甚麼菜山曰
0729c24: 二年同一春溈云好好修事著山曰龍宿鳳巢。
0729c25: 擬索家常一碗羹平將王膳大鋪陳兩輪互炤千華
0729c26: 頂雙桂同飄五葉春丹鳳和鳴歸嶽麓玉龍旋舞出
0729c27: 潭津滿盤拓出珍羞供五味均調獻至尊。
0729c28: 廬山永安悟禪師因僧問脫籠頭卸角馱來時如
0729c29: 何師云換骨洗腸投紫塞雁門切忌更銜蘆。
0729c30: 平步登高易從空放下難君不見萬里侯封俱不羨
0730a01: 只圖生入玉門關。
0730a02: 玄沙侍雪峰山行次峰指面前地云者一片田地
0730a03: 好造箇無縫塔沙曰高多少峰乃上下顧視沙曰
0730a04: 人天福報即不無和尚靈山授記未許夢見在峰
0730a05: 云你作麼生沙曰七尺八尺。
0730a06: 師子盤旋象王蹴蹋指出當陽無縫塔好手不沾泥
0730a07: 規模真寥廓卓出人前輝煌歷落。
0730a08: 長沙岑和尚與仰山翫月次山云人人有者箇只
0730a09: 是用不得岑云我倩汝用山云你作麼生用岑劈
0730a10: 胸與一蹋山云直下似箇大蟲。
0730a11: 一拳打落天邊月就手輕拋陷虎機有意氣時添意
0730a12: 氣得便宜處落便宜。
0730a13: 大隋和尚因燒山次忽見一蛇以杖挑向火中咄
0730a14: 云者箇形骸猶自不放舍你向者裏死如暗得燈
0730a15: 遂有僧問云正恁麼時還有罪也無師曰石虎叫
0730a16: 時山谷響木人吼處鐵牛驚。
0730a17: 無明實性即佛性幻化空身即法身烈燄堆中翻巨
0730a18: 浪萬山猿叫斷腸聲。
0730a19: 情忘逆順月行空大用從教不立宗落盡眉毛渾不
0730a20: 顧為憐松竹引清風。
0730a21: 僧問三平忠禪師宗門中還有學路也無師云有
0730a22: 一路滑如苔曰學人還躡得否師曰不擬心汝自
0730a23: 看。
0730a24: 前不搆村後不迭店智不能窺眼不及見心行路絕
0730a25: 玲瓏八面本自全身在帝鄉休將閒學擬思量。
0730a26: 超方有路人同到不用追攀本現成有意躡時難措
0730a27: 足無心任運絕疏親日中逃影就陰歇止沸揚湯減
0730a28: 灶薪歇卻馳求心行路腳跟不動御街行。
0730a29: 僧問洛浦諸聖恁麼來將何供養浦曰土宿雖持
0730a30: 錫不是婆羅門。
0730b01: 閒神枉顧謾嗷嗷壁立門庭萬仞高細切清風陳俎
0730b02: 豆薄明月當春醪空施三奠酬來意那討分文買
0730b03: 紙燒一物渾無將底供雪霜橫按有吹毛。
0730b04: 僧問烏牙彥賓禪師未作人身已己前作什麼來師
0730b05: 曰三腳石牛坡上走一枝瑞艸目前分。
0730b06: 空劫已己前不較多三春艸自秀平坡石牛繩索無拘
0730b07: 束坐臥春風百艸頭。
0730b08: 僧問烏牙蝭蝀飲雲根時如何牙曰金輪天子下
0730b09: 閻浮鐵饅頭上金華異曰正當恁麼時如何牙曰
0730b10: 當今不坐靈明殿畫鼓休停八佾音。
0730b11: 赫日蕩妖氛光輝艸木均雷轟天外運大地悉承恩。
0730b12: 僧問笑嵒和尚一言道盡更不容其言時如何師
0730b13: 曰武陵谿畔杜鵑語十里桃華血染紅。
0730b14: 有語非干舌無言華雨嵒到江吳地盡隔岸越山長。
0730b15: 又。
0730b16: 辭窮理盡舌頭乾海底珊瑚撐著月杜鵑聲裏落華
0730b17: 紅多口阿師全漏洩。
0730b18: 僧問笑嵒和尚摩尼珠人不識如來藏裏親收得
0730b19: 如何是珠師云大千影現中僧云不會師云閻浮
0730b20: 樹下業龍多。
0730b21: 圓陀陀光爍爍鶻眼龍睛覷不著拈來活潑走盤中
0730b22: 帝網交羅光互發塵勞羈鎖暫時暗無明業覆蒼龍
0730b23: 窟密移一步看如何頷下驪珠神約約。
0730b24: 山翁忞和尚一日牽驢巡堂一匝命眾下語眾下
0730b25: 語已己仍以艸一束拋向眾前眾不能答乃代前語
0730b26: 云寶御珍裝尤尚棄誰能歷劫傍它門代後語但
0730b27: 作驢鳴。
0730b28: 千般泣露艸漫漫須識吟風總一般臨濟白拈非好
0730b29: 手抬眸不共汝同盤。
0730b30: 耀古騰今長自由披毛端的為時流水艸現前渾不
0730c01: 顧一聲嘯出萬峰頭。
0730c02: 臨濟四料揀
0730c03: 奪人不奪境
0730c04: 手挈鐵輪天子敕大千何地不歸降射虎斬蛟三害
0730c05: 滅山清水肅一林霜
0730c06: 奪境不奪人
0730c07: 剷盡從前腳下私立錐無地可維思相知不在千杯
0730c08: 酒恩大難酬赤骨時
0730c09: 人境兩俱奪
0730c10: 追符奪魄斬妖邪總有奇勳不立家寶惜從前俱蕩
0730c11: 盡不萌枝上現曇華
0730c12: 人境俱不奪
0730c13: 綠楊芳艸披毛角攜手金階贈玉鞭龍虎風雲光帝
0730c14: 德詞臣詩賦獻三千
0730c15: 總頌
0730c16: 一拳打倒化城關一腳趯翻玄妙塞南北東西信步
0730c17: 行休覓大悲觀自在
0730c18: 汾陽十智同真
0730c19: 是何物兮同一質
0730c20: 一法全無萬法真莫將明暗別疏親敲空寂寂還成
0730c21: 響擊木丁丁不見聲華鳥無情能怨客陰陽有令善
0730c22: 移人就中欲識根源處釵釧缾盤總一金
0730c23: 那箇與君同大事
0730c24: 水裏鹽兮色裏青箇中何假復何真火中覓火偏遺
0730c25: 火金裏尋金轉失金運斧不開綿密地逃形難卻面
0730c26: 前人不勞指注塵塵現擬欲尋源轉隔津
0730c27: 孰能與我總同參
0730c28: 帶水拖泥不潑塵一條拄杖任縱橫門開大施無從
0730c29: 入路出臺山不計程回首家山雲約約歸途海國月
0730c30: 沈沈年來罕見仙陀客所遇頻遭刻木人
0731a01: 何人同此一真智
0731a02: 佛眼從來覷莫親阿誰於此認分明佛情未斷須彌
0731a03: 隔法見難忘頭角生猛火直教燒令盡大明須與炤
0731a04: 無形倘能此際忘周折始謂逢緣不借人
0731a05: 是什麼物同普遍
0731a06: 海印全彰絕正偏須知法法已己能圓黃鶯共叫春山
0731a07: 曉白鷺齊飛秋水天聲色堆頭渾不現剎塵影裏智
0731a08: 同玄填溝塞壑無人會流落豐城不計年
0731a09: 阿那箇是同具足
0731a10: 從來生佛本無名爍爍圓輝今古明芥子還能納巨
0731a11: 海須彌本不立纖塵形山深閟誰能辨逆旅追隨總
0731a12: 莫親難免堂前石柱子呵呵拍手笑貪程
0731a13: 甚麼物兮同得失
0731a14: 到處相逢卻不識有時不識卻相逢青山雨過峰巒
0731a15: 出大海波沈天水迷落魄暫時非有減簪纓列代不
0731a16: 多奇長鯨一吸滄溟竭現出珊瑚月滿枝
0731a17: 作麼生兮同生殺
0731a18: 半挈全提善轉移紀綱生殺有多岐逢強即弱非為
0731a19: 怯遇水登山不是奇袖裏金鍼穿鳳穴眉間寶劍卸
0731a20: 龍衣倘明格外機先令月轉東兮日轉西
0731a21: 與誰說法同音吼
0731a22: 荒艸橫吹白露深觀音于此現全身世尊不說通身
0731a23: 說迦葉無聞遍界間不二維摩且止止雨華鶖子謾
0731a24: 紛紛綠楊石馬鳴春渚總屬聾人也解聽
0731a25: 與甚麼人同得入
0731a26: 故鄉不住海門國挈挈波波意若何驢本自騎休覓
0731a27: 遠頭寧有失漫疑多旅中白髮添霜入夢裏雲山向
0731a28: 曉過幾度臨風招隱士淵明何事只長途
0731a29: 總頌
0731a30: 極目長安大道賒縱橫十字莫週遮汾陽據令旨條
0731b01: 直病鳥棲蘆眼撒沙大火豈容蚊聚撲真金直與鍛鍜
0731b02: 無瑕要知十智歸源處空劫春還處處華
0731b03: 浮山九帶
0731b04: 佛正法眼藏帶
0731b05: 量周法界了無私劫歷恆沙總不移智識測時縣海
0731b06: 嶽攀緣斷處絕盈虧杲如千日光難並眼若摩醯見
0731b07: 已己遲剛道拈華曾屬付泥沙遍界逆風吹
0731b08: 佛法藏帶
0731b09: 苦口喃喃說向人只因方便有多門止啼施設聖凡
0731b10: 號掩耳裝成頓漸名葉上尋金金豈現指中認月月
0731b11: 還沈大千經卷微塵坐勘破金烏夜半明
0731b12: 理貫帶
0731b13: 不涉古今無異同誰能於此論窮通語言道斷還成
0731b14: 位朕兆無分已己共功立字立名呼鹿馬覓玄覓智走
0731b15: 西東須知石上栽華發自見冰生烈燄中
0731b16: 事貫帶
0731b17: 鶯啼燕語事分明桃李華開一樣春乍見青山帶雨
0731b18: 去又逢海月拂潮生塵塵鏡體元無昧剎剎光音透
0731b19: 本真法界承恩知己力大千何處不稱尊
0731b20: 理事縱橫帶
0731b21: 一波纔動萬波隨得意忘言道不違舉目便令三界
0731b22: 靜拋綸那見一絲垂縱橫妙唱非干舌舒卷隨流不
0731b23: 借師施設春風無限意珊瑚月現十千枝
0731b24: 屈曲垂帶
0731b25: 象龍蹴蹋豈驢堪巇嶮灘頭把釣竿虛設化城來海
0731b26: 外空言寶所與身安醍醐毒藥和盤送芳艸綠楊繫
0731b27: 馬看多見奴兒逢婢喜罕逢陶令把眉攢
0731b28: 妙協兼帶
0731b29: 律呂無分金石奇動絃別曲有推移高低普應忘心
0731b30: 手緩急隨時善設施殿陛空多獸率舞梧桐那見鳳
0731c01: 來儀師襄一去誰能辨秋月秋風寄所思
0731c02: 金鍼雙鎖帶
0731c03: 迥然一句印無私百匝千重透不違三際通該只此
0731c04: 旨十虛頓現豈多奇依宗覓語非真子傍戶尋真屬
0731c05: 魅癡彼彼英豪豈有外一回舉起大家知
0731c06: 平懷常實帶
0731c07: 罷釣歸來不繫舟江風漁笛兩悠悠生緣已己付華間
0731c08: 蝶埜興先饒海上鷗一枕橫塘飛白水兩眸碧落看
0731c09: 清秋閒情須是閒人得不是閒人閒也愁
0731c10: 天岸昇禪師語錄卷第十六
