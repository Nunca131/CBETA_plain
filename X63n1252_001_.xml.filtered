0677a01: 
0677a02: No. 1252-A
0677a03:  禪林疏語小引
0677a04: 
0677a05: 禪林之有疏語。非佛制也。亦非祖制也。但此土有僧
0677a06: 以來。引群生以歸佛海。其間表事陳情則必有藉于
0677a07: 疏。故疏之為用其來已巳久。在唐宋時叢林中特重是
0677a08: 職。非才學兼優者莫與其選。入明以來僧中堪此職
0677a09: 者實鮮。但因襲陳文腐語苟且應而已巳。予昔在眾
0677a10: 日每任是職。苦于無舊可因。故率多杜撰應。積之
0677a11: 既久不覺成帙。有好事者謬相珍重抄錄以傳。蓋三
0677a12: 十餘年矣。近見俞君時篤乃為鏤板于武林。而泉南
0677a13: 諸善友亦復繼武林而殺青焉。不過謂其事雖細而
0677a14: 用實難廢。辭雖鄙而意亦可達。此諸君流通之意也。
0677a15: 若諸大叢林中必有奇傑之士。啟口盡珠。揮筆成
0677a16: 風雲。又安用此哉。漫題數語以引其首。
0677a17: 石鼓主人　釋元賢　題
0677a18: 
0677a19: 
0677a20: 
0677a21: 禪林疏語考證目次
0677a22: 
0677a23: 卷之一
0677a24: 典門
0677b01: 聖節祝釐佛生日
0677b02: 佛成道日佛涅槃日
0677b03: 涅槃日念誦白文彌陀誕日
0677b04: 觀音誕日地藏誕日
0677b05: 元旦禮千佛上元
0677b06: 中元下元
0677b07: 辭結制
0677b08: 解制結制禱韋天
0677b09: 解制白韋天入關
0677b10: 出關新住持入院
0677b11: 住持設齋施食
0677b12: 修因門
0677b13: 平安修懺二平安啟經
0677b14: 經完經
0677b15: 慶生二完報母
0677b16: 修造謝土二寺院修造謝土
0677b17: 造像開光施茶完滿
0677b18: 僧念佛會
0677b19: 放生新剃度施食
0677b20: 水懺表三梁皇懺表十
0677b21: 卷之二
0677b22: 弭災門
0677b23: 春祈雨夏祈雨
0677b24: 秋祈雨得雨小更祈
0677c01: 謝雨二祈晴
0677c02: 秋祈晴謝晴
0677c03: 迎神保苗禳蝗蟲
0677c04: 禳火二火後還愿
0677c05: 客中遇火後還愿禳瘟
0677c06: 一家禳瘟禳牛瘟
0677c07: 保瘟病
0677c08: 祈恩門
0677c09: 祈嗣得子還愿
0677c10: 保胎產後得男還愿
0677c11: 產後得女還愿嬰兒祈安
0677c12: 祈入學立愿入學還愿
0677c13: 秋科立愿秋捷還愿
0677c14: 春科立愿登第還愿
0677c15: 官員赴任祈安赴任後還遝愿
0677c16: 客商出外祈安商歸還愿
0677c17: 商遇風浪立愿後還二
0677c18: 妻為夫作商不歸立愿因訟祈安
0677c19: 橫遭官事祈安官事受枉祈脫
0677c20: 官事息還愿保重病
0677c21: 保長病保身弱多病
0677c22: 病後還愿二保嬰兒病
0677c23: 嬰病愈還愿保痘疹
0677c24: 痘後還愿
0678a01: 卷之三
0678a02: 薦悼門
0678a03: 薦父六旬
0678a04: 小祥大祥
0678a05: 忌日安葬
0678a06: 薦父通用薦母
0678a07: 六旬小祥
0678a08: 大祥忌日
0678a09: 安葬薦母通用
0678a10: 雙薦父母薦祖父二
0678a11: 薦祖母二薦伯叔父二
0678a12: 薦伯叔母二薦兄弟二
0678a13: 薦姊妹二薦夫二
0678a14: 薦妻二薦產厄
0678a15: 薦子二薦女二
0678a16: 薦岳父二薦岳母二
0678a17: 薦二薦大沙門
0678a18: 入塔生忌禪僧薦師二
0678a19: 禪僧薦徒薦赴應僧行二
0678a20: 薦出家居士有齋戒者和尚誕日
0678a21: 卷之四
0678a22: 附錄
0678a23: 大藏恭聞法華恭聞
0678a24: 華嚴恭聞金剛恭聞
0678b01: 藥師恭聞蘭盆恭聞
0678b02: 心經恭聞五部恭聞
0678b03: 預修通用恭聞道場大榜結尾三
0678b04: 活用榜二禮懺誡眾榜文
0678b05: 大施食榜二小施食榜二
0678b06: 禪教平安修懺佛事禪教薦亡佛事
0678b07: 道場各聯
0678b08: 續錄
0678b09: 先帝遐昇修懺上表又上佛疏
0678b10: 聞賊勢猖獗諷仁王護國經疏
0678b11: 顧兵憲中元普度疏
0678b12: 
0678b13: 禪林疏語考證目次終
0678b14: 
0678b15: 
0678b16: 
0678b17: 
0678b18: 
0678b19: No. 1252
0678b20: 禪林疏語考證卷之一
0678b21: 
0678b22: 典門
0678b23: 聖節祝釐
0678b24: ○聖節統紀通塞志曰。北魏太武始光二年常誕
0678c01: 節詔於佛寺建祝壽道場。註。聖節道場之始。○祝
0678c02: 釐史記孝文本紀曰。祠官祝。註。如淳曰釐福
0678c03: 也。賈誼傳曰受釐坐宣室。索隱曰音禧福也。
0678c04: 伏以九霄垂象馭。普瞻舜日之休明。大地統金輪。率
0678c05: 慶堯天之浩蕩。莫伸燕賀。敢後嵩。呼　切念某等誕
0678c06: 躬盛世寄跡空門。素食緇衣。滴水悉濡于聖澤。岩居
0678c07: 穴處。寸土並覆于天庥。快虹流之辰。益深躍之
0678c08: 喜。雲趨聖殿。雷誦秘章。聊展蘋藻之誠。仰高厚之
0678c09: 廕。伏願皇仁益溥睿筭彌堅。八紘共躋于雍。萬世
0678c10: 永綏于寧謐。再祈天眷常荷寵光。帝臣默孚簡在。寸
0678c11: 土蒙潤莖草沾輝。
0678c12: ○九霄潘岳詩。思託身於九霄。又沈休文詩。託慕
0678c13: 九霄中。○象馭易係辭曰。天垂象。見吉凶。聖人
0678c14: 象之。○堯舜謂堯唐帝名。舜虞帝名。○金輪
0678c15: 見事苑。○燕賀淮南子曰。大廈成而燕相賀。
0678c16: 註。廈大屋也。燕喜大屋之成而得安。○嵩呼
0678c17: 前武帝紀。朕親登嵩山。乘屬在後。吏卒咸聞呼萬
0678c18: 歲者三。○岩居穴處韓詩外傳曰。岩居穴處而
0678c19: 王侯不能與爭名。○寸土僧清順十竹詩。城中
0678c20: 寸土如寸金。○虹流世紀曰。少昊母曰女節。有
0678c21: 星如虹下流。意感而遂生少昊。○躍莊子註
0678c22: 曰。拊脾躍。形容其跳躍自樂意。○蘋藻詩采釆
0678c23: 蘋曰。于以采釆蘋南之。于以采釆藻于彼行潦。○
0678c24: 高厚詩正月曰。謂天蓋高不敢不局。謂地蓋厚
0679a01: 不敢不蹐。○八紘淮南子曰。九州之外乃有八
0679a02: 殥。八殥之外有八紘。謂八紘與八荒同。猶言八方。
0679a03: ○簡在書湯誥曰。惟簡在上帝之心。註簡閱也。
0679a04: 佛生日四月八日
0679a05: 伏以麥秀兩岐。正炎帝乘離之日。蓂敷八筴。喜摩耶
0679a06: 毓震之辰。守常儀。特勤皈悃。　切念某等居五濁
0679a07: 鄉。處三衣下。借潤于玉毫之彩。頂踵難。蒙耀于金
0679a08: 臂之光。涓埃莫報。欣逢　聖誕。恭集僧伽。掬香水以
0679a09: 浴金軀。摘芹而修菲供。舉揚　聖號。課誦真乘。庶
0679a10: 幾傾蟻悃之情於以答鴻休之庇。伏願金軀再現法
0679a11: 浪重流。轉堪忍之凡倫盡成法忍。滅有生之苦器悉
0679a12: 證無生。蕩開積劫之埃塵。洗出本來之面目。
0679a13: ○麥秀兩岐後漢張堪傳曰。堪為漁陽太守。勸民
0679a14: 農桑以致殷富。民歌曰。桑無附枝。麥秀兩岐。張君
0679a15: 為政。樂不可支。○炎帝乘離魏相傳曰。炎帝乘
0679a16: 離。執衡司夏。○蓂敷八筴帝王世紀曰。帝堯時
0679a17: 有草夾階而生。每月朔日生一筴。至月半則生十
0679a18: 五筴。至十六日後日落一筴。至月晦而盡。若月小
0679a19: 餘乾而不落一筴。○摩耶西域記曰。唐言大術
0679a20: 或云大幻。晉華嚴摩耶夫人答善財言。我已巳成就
0679a21: 大願智幻法門。得此法門故為盧舍那如來母。於
0679a22: 閻浮提迦毗羅城淨飯王宮。從右生悉達太子。
0679a23: 顯現不可思議自在神力。○毓震易震卦本義
0679a24: 曰。震動也。其象為雷。其屬為長子。○玉毫見事
0679b01: 苑。○頂踵孟子曰。墨子兼愛。摩頂放踵利天下
0679b02: 為之。註放至也。○涓埃杜甫望野詩。唯將遲暮
0679b03: 供多病。未有涓埃答聖朝。○僧伽大論曰。秦言
0679b04: 眾。多比丘一處和合是名僧伽。譬如大樹叢林是
0679b05: 名為林。○金軀輔行曰。如來黃金色身。口業所
0679b06: 說故也。○芹呂氏春秋曰。野人美芹願之
0679b07: 至尊。註至尊天子也。言野人惟有芹。以為美。欲將
0679b08: 以之天子。其可乎。○蟻悃東陽元凝齊諧記
0679b09: 曰。董昭之過江見蟻罥。一短蘆昭之救之。後繫獄。
0679b10: 蟻領群蟻穴獄。昭之遂得免。○鴻休鴻洪相通。
0679b11: 大也。休美也。○本來面目傳燈錄曰。道明求法
0679b12: 于六祖。六祖曰那個是明上座本來面目。
0679b13: 佛成道日月八日
0679b14: 伏以瑞啟商正璇宇光昭于八日。祥符梵化雪山行
0679b15: 滿于三祇。謹襲清規爰昭丹悃。　切念某等永居黑
0679b16: 夜長背覺城。荏苒迷津。明星而莫悟。崎嶇險道。望
0679b17: 雪嶺而難齊。幸　大覺示成道之期。斯凡愚開自新
0679b18: 之路。敬設伊蒲之供。恭繙貝葉之章。庶竭鄙誠。少
0679b19: 慈廕。伏願法螺永震魔罥潛開。禪河濬萬派之波。覺
0679b20: 樹敷塵劫之秀。同皈悟剎。共暢玄猷。
0679b21: ○商正左註曰。夏正建子。商正建丑。周正建寅。○
0679b22: 璇宇書舜典曰。璇璣玉衡以齊七政。註璇美玉
0679b23: 也。旋轉而衡平。以玉為璣衡謂渾天儀也。○三祇
0679b24: 事苑曰。僧祇此言無量。謂世尊經三僧祇修行。
0679c01: 自十信初發心至世第一名初僧祇。從見道至第
0679c02: 七地末名第二僧祇。從第八地至解脫道名第三
0679c03: 僧祇。此三祇外方得成佛。○清規百丈山大智
0679c04: 海禪師立叢林儀軌名曰清規。○荏苒別傳
0679c05: 註曰。遲留貌。又展轉義。○明星曉星也。修行
0679c06: 本起經云。菩薩自知已巳惡本。無婬怒癡。生死已巳
0679c07: 除。五陰諸種悉斷。無餘栽孽。所作已巳成智慧已巳了。
0679c08: 明星出時廓然大悟。得無上正真為最正覺。○崎
0679c09: 嶇皈去來辭註。崎嶇險也。○伊蒲供食曰
0679c10: 伊蒲饌。後漢楚王映詣闕以縑贖罪。詔報曰。王好
0679c11: 黃老之言。尚浮屠之教。還其贖以助伊蒲塞桑門
0679c12: 之饌。註伊蒲塞即優婆塞。此言近住。言受戒行甚
0679c13: 近僧住也。○貝葉名義集曰。多羅舊名貝多。此
0679c14: 翻岸。形如此方棕櫚直而且高。極高長八九十尺。
0679c15: 華如黃米子。有人云一多羅樹高七仞。七尺曰仞。
0679c16: 是則樹高四十九尺。西域記云。南印建那補羅國
0679c17: 北不遠有多羅樹林三十餘里。其葉長廣。其色光
0679c18: 潤。諸國書寫莫不采釆用。
0679c19: 佛涅槃日二月十五
0679c20: 東震丁壯陽之候魄滿孤輪。西乾示終化之區輝潛
0679c21: 雙樹。深增孺慕。敬展梵儀。　切念某等沉幻化海。昧
0679c22: 涅槃天。逐有執無未識皈真之竅。出生入死孰為永
0679c23: 寂之元。惟我　佛示大寂滅之場。作眾生真皈依之
0679c24: 主。感恩若此。報德何從。茲當涅槃之辰。特陳清淨之
0680a01: 供。隨入功德伏願曇花再現金足雙彰。常闡圓音。開諸佛
0680a02: 最後之秘藏。重炳慧焰。破眾生無始之迷關。十方普
0680a03: 映慈輝。九界同沾法喜。
0680a04: ○東震事苑曰。或云震旦。或云真丹。或旃丹。或指
0680a05: 難。皆梵音訛轉。並漢地。西域記摩訶支那為
0680a06: 大漢國。或謂日出東隅其色如丹故云震旦真丹
0680a07: 者。此皆訛說。○魄月黑者謂之魄。死魄朔也。
0680a08: 生魄望也。○西乾事苑曰。西乾即天竺國五印
0680a09: 土或云西天。○雙樹見名義集。○孺慕詩棠
0680a10: 棣註。孺小兒親慕父母之意也。○涅槃梵語涅
0680a11: 槃。此云滅度。謂除煩惱度過生死故也。又涅而不
0680a12: 生。槃而不滅。不生不滅故名涅槃。○曇花名義
0680a13: 集曰。此云瑞應。般泥洹經云。閻浮提內有尊樹王
0680a14: 名優曇。有實無華。優曇樹有金華者。世乃有
0680a15: 佛。○金足通載曰。佛告諸大弟子。迦葉來時可
0680a16: 令宣揚正法眼藏。爾時迦葉在耆闍崛山賓羅
0680a17: 窟。勝光明即入三昧。以淨天眼觀見世尊於
0680a18: 連河側入般涅槃。乃告其徒曰。如來涅槃也何其
0680a19: 駛哉。即至雙樹間。悲戀號泣。佛於金棺內現雙足。
0680a20: ○九界要曰。一五趣雜居地。二離生喜樂地。
0680a22: 空處地。七識處地。八無所有處地。九非想非非想
0680a23: 處地。地有四義。謂住處攝治。
0680a24: 涅槃日念誦白文維那出班白
0680b01: 恭聞能仁應世。寂默證真。廓千界以居尊。撫四生而
0680b02: 為子。形隨物現元同非相之身。教逐機興詎異無言
0680b03: 之道。爰自法輪載轉化彌隆。半字初談譬擊蒙而
0680b05: 如來之藏。四心告滿三德云圓。是故入于涅槃。不可
0680b06: 得而思議。我等林既遠。痛失于前緣。像法猶存。忝
0680b07: 遵乎遺訓。今值中春之日。緬懷北首之儀。藻谿蘋
0680b08: 聊表薦羞之禮。巴歌里少陳哀歎之誠。惟願洪慈
0680b09: 俯垂昭鑒。
0680b10: ○能仁寂默名義集曰。摭華云釋迦牟尼。此云能
0680b11: 仁寂默。寂默故不住生死。能仁故不住涅槃。悲智
0680b12: 兼運立此嘉稱。○四生金剛經十七家註。王日
0680b13: 休曰。若卵生者。如大而金翅鳥。細而蟣虱是也。若
0680b14: 胎生者。如大而獅象。中而人。小而鼠是也。若濕
0680b15: 生者。如魚黿鼉以至水中極細虫是也。若化生
0680b16: 者。如上而天人。下而地獄。中而人間米麥實等
0680b17: 所生之虫皆是也。上四種謂欲界眾生。○法輪
0680b18: 統紀曰。輪以摧碾為義。如來說法化轉物心。於法
0680b19: 自在。如輪王輪寶運轉無。又如來三輪不思議。
0680b20: 謂身輪現通。口輪說法。意輪鑑機。能與眾生摧碾
0680b21: 一切惑累。○半字涅槃經云。半字義者皆是煩
0680b22: 惱言說之根本。故名半字。滿字者乃是一切善法
0680b23: 言說之根本也。譬如世間為惡之者名為半人。修
0680b24: 善者名為滿人。故西秦曇無讖三藏依涅槃此經。
0680c01: 以了義大乘為滿字教。不了義小乘為半字教。立
0680c02: 半滿之教。曇無讖始也。○四心法界次第曰。一
0680c03: 慈無量心。二悲無量心。三喜無量心。四捨無量心。
0680c04: ○三德金光明經玄義曰。一法身德。二般若德。
0680c05: 三解脫德。○林事苑曰。世尊臨般涅槃。其娑
0680c06: 羅林垂覆寶。時即慘然變白。猶如白。故曰
0680c07: 林。○薦羞周天官曰。庖人以共王之膳與其薦
0680c08: 羞。及后世子之膳羞以共祭祀之好羞。又禮天官。
0680c09: 薦羞皆進也。未飲食曰薦。既飲食曰羞。○巴歌
0680c10: 西漢註曰。巴。巴人也。當高祖初為漢王。得巴俞人
0680c11: 並趫捷善。與之定三秦滅楚。因存其武樂也。即
0680c12: 今之巴州俞州。宋玉所謂下俚巴歌。國中屬而和
0680c13: 者數千人矣。趫。丘祅切。
0680c14: 阿彌陀佛誕日十一月十七
0680c15: 伏以五花梅綻乃王正建子之時。兩筴蓂飄正皇覺
0680c16: 誕辰之會。幸逢聖降。恭罄賀誠。　切念某等愛纏濁
0680c17: 國業繫凡區。得值真乘。聞花輪而矢志專修淨念。望
0680c18: 寶地以馳神欲母憶之悲。敬藉聖生之吉。修淨
0680c19: 供。懇薦心香。持萬德之洪名。宣三藏之秘典。預修微
0680c20: 善小嚴淨因。伏願紺眸垂炤金臂流光。寶樹林中常
0680c21: 聽梵音談般若。金繩界內仰瞻妙相記菩提。
0680c22: ○建子○蓂並見上。○母憶之悲棱嚴勢至
0680c23: 圓通章曰。十方如來憐念眾生。如母憶子。若子逃
0680c24: 逝。雖憶何為。○三藏名義集曰。一修多羅藏。四
0681a01: 阿含等經。二阿毗曇藏。俱舍．婆沙等論。三毗尼藏。
0681a02: 五部律。○金繩法華授記品云。國界嚴飾。無有
0681a03: 高下坑坎堆阜。璃為地。寶樹行列。黃金為繩以
0681a04: 界道側。散諸寶華周遍清淨。
0681a05: 觀音大士誕日二月十九
0681a06: 月屆仲春曇花現圓通之瑞。蓂凋四筴水月彰自在
0681a07: 之形。昔傳聖降之期。今修燕賀之悃。　切念某泛塵
0681a08: 勞海熱惱鄉。六根橫流徒有奔塵之失。三慧長翳
0681a09: 未施聞性之功。倘非彼岸之大悲。孰捄此方之劇苦。
0681a10: 適逢旦用表葵誠。敘佛事伏願甘露永濡潮音恒
0681a11: 震。黑風浪息同登般若之舟。毒火煙消共入清涼之
0681a12: 境。
0681a13: ○蓂筴○燕賀並見上。○三慧成實論曰。一聞
0681a14: 慧。二思慧。三修慧。○旦毛詩曰。旦。註善
0681a15: 也。○葵誠魂曹植表曰。葵誠之傾葉。太陽雖不
0681a16: 回光。然向之者誠也。
0681a17: 地藏誕日七月三十
0681a18: 金風載發適丁晦魄之期。玉露將濡特示降神之旦。
0681a19: 既懽忭以戴德。益肅恭以輸誠。　切念某等身居聖
0681a20: 世。罪結冥司。冀脫苦輪必藉仁風之披拂。欲登覺苑
0681a21: 全依慧日之炤臨。思曝獻而無從。幸河清之可值。爰
0681a22: 遵梵軌。特薦心香。敘佛事伏願金錫垂光。明珠流焰。
0681a23: 癡狂頓歇開無始之鐵城。熱惱驟除滅眼前之火獄。
0681a24: 幽明咸利。水陵均資。
0681b01: ○晦魄謂晦者月之三十日也。言其月盡晦暗也。
0681b02: 月之初生曰魄。月為陰精故曰魄。○披拂莊子
0681b03: 曰。風起北方一西一東。有上彷徨孰噓吸是。孰居
0681b04: 無事而披拂是。註披拂搖蕩也。○炤臨毛詩曰。
0681b05: 日居月諸。照臨下土。○曝列子曰。昔者宋國
0681b06: 有田夫。常衣縕僅以過冬。暨春東作自曝於日。
0681b07: 不知天下之有廣廈隩室綿纊狐貉。顧其妻曰。負
0681b08: 日之暄人莫知者。以吾君將有重賞。○河清
0681b09: 王子年拾遺記曰。丹丘千年一燒。黃河千年一清。
0681b10: 又史。黃河清而聖人出。○金錫見事苑。
0681b11: 元旦禮千佛
0681b12: 新頒鳳曆開景運于芳辰。肅啟龍函萃繁禧于勝域。
0681b13: 佛隨機現。道以時行。　切念某等迷幻化中。墮凡夫
0681b14: 地。妄成相若靈臺書一刻之雲。流逸奔塵如春雨
0681b15: 漲千江之浪。韶華日邁。罪垢年深。乃于今歲更新之
0681b16: 候。遂起方來自濯之思。爰淨梵壇。聿修清軌。禮三千
0681b17: 之聖號。皈萬德之慈尊。專效僕僕之勞。庶表乾乾之
0681b18: 敬。伏願障隨寒盡福逐春生。億萬生靈同遊妙莊嚴
0681b19: 海。三千調御共放不思議光。
0681b20: ○鳳曆左傳曰。少摯之立也。鳳鳥適至。故紀于
0681b21: 鳥曆。鳥氏曆正也。昭鳳知天時。故正名鳳正之官。
0681b22: ○芳辰梁元帝纂要曰。春辰曰良辰嘉辰芳辰。
0681b23: ○龍函晉書。雷煥為豐城令。煥到縣。掘獄基得
0681b24: 石函。中有雙並刻題。一曰龍泉。一曰太阿。○一
0681c01: 刻之雲左僖五年辛亥朔日南至公既視朔。遂
0681c02: 登觀臺以望而書禮也。凡分至啟閉必書雲物為
0681c03: 備故也。○僕僕孟子曰。子思以為鼎肉。使己已僕
0681c04: 僕爾亟拜也。註僕僕煩猥貌。○乾乾易乾卦。君
0681c05: 子終日乾乾。夕惕若。
0681c06: 合坊上元
0681c07: 節屆傳柑喜結鰲山之綵。心勤曝誠皈猊座之尊。
0681c08: 謹以心聲。陳之筆舌。　切念某等蝸居苟活。燕處偷
0681c09: 安。貪嗔癡慢疑之根榛蕪心路。色受想行識之滓渭
0681c10: 濁性源。非藉廈屋之帡幪。安冀春祺之至止。入佛事
0681c11: 伏願枌榆有慶井巷無虞。千家簾幙捲祥風。十里樓
0681c12: 臺添瑞氣。出而作。入而息。永享淳物之休。老者安。少
0681c13: 者懷。長沐雍之化。
0681c14: ○傳柑唐開元遺事曰。元夜貴戚宮人以黃柑賜
0681c15: 近臣。謂傳柑宴。○鰲山謂鰲山山也。結五綵
0681c16: 為之。故古詞云。御樓暖鰲山綵結。鳳輦初回宮
0681c17: 闕。千門火九街風月。又見列子。○曝見上。
0681c18: ○猊座見事苑。○心聲楊子曰。言。心聲也。書。
0681c19: 心畫也。○蝸居魏志曰。焦先。字孝然。結草廬於
0681c20: 河間。號蝸牛廬。○榛蕪宋傳。亮表曰。伊洛榛蕪。
0681c21: 津塗久廢。○渭濁詩。谷風曰。涇以渭濁。○帡幪
0681c22: 楊子曰。震風陵雨然後廈屋之為帡幪也。註在
0681c23: 旁曰帡。在上曰幪。○枌榆同鄉里曰枌榆同契。
0681c24: 通典曰。漢高祖初起。禱於豐枌榆社。四年詔御史
0682a01: 治枌榆。○出作入息古擊壤歌曰。日出而作。日
0682a02: 入而息。○老安少懷語。公冶長子曰。老者安之。
0682a03: 朋友信之。少者懷之。
0682a04: 中元
0682a05: 桂花初秀月當少昊之司權。蓂筴齊開日際目連之
0682a06: 設供。恭修象教。恪達蟻誠。　切念某等業風震動智
0682a07: 月昏迷。思父母之劬勞何以報德。念幽冥之痛苦無
0682a08: 以超生。幸逢諸佛懽喜之辰。乃為眾僧自恣之日。入
0682a09: 佛事伏願親恩普報子願無違。在堂者福祉彌堅。已巳
0682a10: 化者罪花早謝。六道障融於十方。三乘惑盡於一心。
0682a11: ○少昊記。月令曰。孟秋之月日在翼昏。建星中旦。
0682a12: 畢中其日庚宰。其帝少。○蓂筴見上。○目連
0682a13: 見盂蘭盆經。○象教杜詩。方知象教力。言象
0682a14: 教者。如來既化。諸大弟子想慕不已巳。遂刻木為佛
0682a15: 瞻敬之。以形象教人也。○蟻誠見上。○劬勞
0682a16: 詩。蓼莪曰。哀哀父母。生我劬勞。○懽喜○自恣。
0682a17: 並見盂蘭盆經。○十力智度論曰。一知是處非
0682a18: 處智力。二知過現未來業報智力。三知諸禪解脫
0682a19: 三昧智力。四知諸根勝劣智力。五知種種解智力。
0682a20: 六知種種界智力。七知一切至處道智力。八知天
0682a21: 眼無智力。九知宿命無漏智力。十知永斷習氣
0682a22: 智力。
0682a23: 下元
0682a24: 北帝司權方紀小陽之月。水官考籍載臨正望之辰。
0682b01: 謹遵教儀。肅修善果。　切念某等靈源汩沒識浪滔
0682b02: 淫。苦海無涯失回頭之岸。愛河有漏昏迷駐足之
0682b03: 津。須憑道筏以乘危。斯得慈航而濟險。入佛事伏願
0682b04: 福涌川增。澤滋河潤。經之營之自有有常之吉。優爾
0682b05: 游爾永無無妄之災。
0682b06: ○北帝司權事文前集曰。天神之大者曰昊天上
0682b07: 帝。即耀魄寶也。亦曰天皇大帝。亦曰太一。其佐曰
0682b08: 五帝。東方青帝威靈仰。南方赤帝赤熛怒。西方白
0682b09: 帝白招拒。北方黑帝計光紀。中央黃帝含樞摳紐。○
0682b10: 水官考籍事文曰。下元日。九江水帝十二河源
0682b11: 溪谷大神與暘谷神主水府靈官。同下人間校定
0682b12: 生人罪福。又下元三品解厄。水官主祿。百司檢察
0682b13: 人間善惡。上詣天闕進呈。○汩沒山谷詩。隨俗
0682b14: 易汩沒。從公常紏紛。○慈航清禪師云。夫般
0682b15: 若者苦海之慈航。○川增詩。天保曰。如川之方
0682b16: 至以莫不增。○經營詩。靈臺曰。經營靈臺。經之
0682b17: 營之。○無妄之災易曰。無妄之災。謂不測之禍
0682b18: 也。我本無妄為而忽有不測之禍。尤難防也。
0682b19: 辭歲
0682b20: 仰觀璿曆漸屆更新之辰。俯演金科小修送故之典。
0682b21: 兢兢謝過。翼翼承恩。　切念某等度浮光浪淹幻
0682b22: 世。三百六十略無一善之微長。一十二時數起十纏
0682b23: 之重障。幸喜歲華之結局。洊承韶景之問津。靜思據
0682b24: 舊之非。盍盡自新之德。謹邀緇流恭達素悃。入佛事
0682c01: 伏願既往之愆自今以雪。方來之祉與時俱新。半點
0682c02: 陽春暢作和風之披拂。萬間廣廈永依慈廕之帡幪。
0682c03: ○璿曆見上。○金科楊雄劇秦美新曰。懿律嘉
0682c04: 量。金科玉條。註法令也。○兢兢詩。小旻。註兢兢
0682c05: 戒也。○翼翼詩。大明。註翼翼恭慎之貌。○緇流
0682c06: 見要。○十纏名義集曰。忿恚曰嗔。隱藏自
0682c07: 罪曰覆。意識昏迷曰睡。五情暗冥曰眠。嬉游曰戲。
0682c08: 三業躁動曰掉。屏處起罪不自羞曰無慚。露處起
0682c09: 罪不羞他曰無愧。財法不能惠施曰慳。他榮心生
0682c10: 熱惱曰嫉。○披拂○帡幪並見上。
0682c11: 結制
0682c12: 禁足安居乃我佛之清軌。識心達本斯釋子之徽猷。
0682c13: 道以人行。功由日進。　切念某等叨生末運忝入空
0682c14: 門。四事扶身逐光陰而蹭蹬。六根吸影馳幻惑以蹉
0682c15: 跎。不仗禪那之功。安趨究竟之果。講期改云。不明貝葉之文。安趨菩提
0682c16: 之果。今擇某月某日廣延法侶結制聖期。脫盡廉纖直
0682c17: 取少林之髓。何勞指註單窮雪嶺之心。講期改云。出示家珍直闡
0682c18: 一乘之妙。打開秘藏頓窮五教之歸。誓明己已事。冀報佛恩。伏願慈光廣
0682c19: 被聖力冥加。般若靈苗藉真風而暢茂。菩提妙果資
0682c20: 法雨以圓成。更祈僧行安和。檀那吉。業山翻為福
0682c21: 海。魔障轉作善緣。
0682c22: ○安居見要覽。○徽猷詩。角弓曰。君子有徽猷。
0682c23: 小人與屬。註徽美猷道也。○四事增一阿含經
0682c24: 云。一衣被。二云飲食。三臥具。四醫藥。○光陰晉陶
0683a01: 侃常語人曰。大禹聖者乃惜寸陰。至於眾人常惜
0683a02: 分陰。○蹭蹬事苑曰。失道也。○蹉跎韓文曰。
0683a03: 嗚呼吾意其蹉跎。言不遂其意。○禪那名義集
0683a04: 曰。此云靜慮。智論云。秦言思惟修。言禪波羅蜜一
0683a05: 切皆攝。○究竟見般若心經。○廉纖事苑曰。
0683a06: 廉纖猶檢斂歛細微也。○少林髓傳燈錄達磨傳
0683a07: 云。達磨已巳欲西返天竺。乃命門人曰。時將至矣。汝
0683a08: 等盍各言所得呼。時門人道副對曰。如我所見。不
0683a09: 執文字不離文字而為道用。師曰汝得吾皮。乃至
0683a10: 最後惠可禮拜後依位而立。師曰汝得吾髓。○指
0683a11: 註碧岩云。胡亂指注。○檀那梵語陀那底。
0683a12: 唐言施主。○吉尚書。禹曰。惠吉從。逆凶惟
0683a13: 影響。註惠順道也。
0683a14: 解制
0683a15: 三月安居尚歉及泉之力。四緣無缺徒懷顧影之慚。
0683a16: 謹以丹衷。陳之白楮。　切念某等忝與僧倫。徒遵聖
0683a17: 制。辜恩莫報慨大道之無聞。補過何從愧寸功之未
0683a18: 效。已巳逢解制敢不輸誠。雲集僧伽雷宣密典。仍陳法
0683a19: 供普結善緣。伏願克滅前愆。尚需後效。掀翻幻網。契
0683a20: 頭陀之破顏。廓徹真如。同慧可之出拜。更祈檀那萃
0683a21: 慶。僧行承休。佛日長耀于域中。魔風永緝于化表。
0683a22: ○及泉孟子曰。有為者譬若掘井。掘井九仞而不
0683a23: 及泉。猶為棄井也。註八尺曰仞。言鑿井雖深。然未
0683a24: 及泉而止。猶為自棄其井也。○四緣智度論云。
0683b01: 一因緣。謂六根為因六塵為緣也。如眼根對於色
0683b02: 塵時。識即隨生。餘根亦然。是名因緣。二次第緣。謂
0683b03: 心心所法次第無間相續而起。名次第緣。三緣緣。
0683b04: 謂心心所法由託緣而生。還是自心之所緣慮。名
0683b05: 為緣緣。四增上緣。謂六根能照境發識。有增上力
0683b06: 用。諸法生時不生障。名增上緣。○寸功杜甫
0683b07: 詩。從軍十年餘。能無分寸功。○頭陀破顏宗門
0683b08: 雜錄曰。舒王問蔣山佛惠泉禪師曰。禪家所謂世
0683b09: 尊拈華出自何典。泉曰大藏經所不載。王曰余頃
0683b10: 在翰苑。偶見大梵王問佛疑經三卷。因閱之。經
0683b11: 中所載甚詳曰。梵王至靈山會上。以金色波羅華
0683b12: 佛。捨身為床座。請佛為群生說法。世尊登床拈
0683b13: 華示眾。人天百萬悉皆罔措。獨有金色頭陀破顏
0683b14: 微笑。世尊曰。吾有正法眼藏。涅槃妙心。實相無相
0683b15: 法門。分付摩訶大迦葉。此經多談帝王事。所以秘
0683b16: 藏。世無聞者。佛惠泉嘆其博究。○惠可出拜見
0683b17: 上。
0683b18: 結制禱韋天
0683b19: 切念生逢末運法弱魔強。跡囿凡區僧多行寡。不蒙
0683b20: 護衛之力。曷保安寧之休。今擇某年某月某日結制
0683b21: 禪期求佛心印。禪期改云結制。講期敷宣妙義。慮異魔之作障。恐勝
0683b22: 事之難成。雲集僧伽恭詣祠下。舉揚嘉號諷演秘章。
0683b23: 端伸禱之儀。願賜感通之力。為功德主。作法輪王。
0683b24: 允釋子之憑依。肅清魔黨。遵覺皇之囑累。廣轉食輪。
0683c01: 僧海常安。檀門襲慶。
0683c02: ○安寧詩。棠棣曰。喪既平。既安既寧。○食輪
0683c03: 傳錄云。法輪未轉。食輪先轉。
0683c04: 解制白韋天
0683c05: 切念安居三月。圓滿一期。未奏進修之功。捫心多愧。
0683c06: 叨蒙衛護之力。戴德難忘。謹按清規。暫解聖制。爰集
0683c07: 緇侶共攄赤誠。諷演秘章。舉揚嘉號。少覆育之德。
0683c08: 仍丐資成之恩。伏願法化常流魔風永緝。若施若受
0683c09: 均沾勝利于無窮。或見或聞並植良因于有永。
0683c10: ○捫心謝玄暉齊敬皇后哀策。想鷖輅而撫心。註
0683c11: 銑曰捫心哀甚也。
0683c12: 入關
0683c13: 掩關息慮單窮向上之機。作梵陳詞特表由衷之敬。
0683c14: 懇祈恩祐加被進修。　切念某獲比丘相。失菩提心。
0683c15: 六賊塵紛未見稍寧之日。十纏膠固孰為獨露之時。
0683c16: 儻非緊把繩頭。安冀豁開正眼。是以入佛事伏願頭正
0683c17: 受常得現前。魔軍無由伺隙。四病俱遣默遊自在之
0683c18: 天。一念不生頓入光明之藏。更祈色力永障緣弗
0683c19: 侵。僧海享靖安之休。檀門沐清泰之祉。
0683c20: ○由衷左僖。信不由衷。質無益也。○六賊棱嚴
0683c21: 曰。眼耳鼻舌及與身心六為賊。媒劫家寶。劫。強取
0683c22: 也奪去也。○十纏見上。○膠固唐馬周傳曰。
0683c23: 君宰間不膠漆而固。○四病圓覺經疏曰。一作
0683c24: 病。二任病。三止病。四滅病。
0684a01: 出關
0684a02: 祖關難通心冥而原無出入。禪制有限期滿而似有
0684a03: 始終。爰將非木非煙之香。用展克誠克敬之禮。　切
0684a04: 念某質同樗櫟。名列苾。掩關一室期傳摩竭之心。
0684a05: 攝念三秋欲徹少林之髓。雖大願未滿。幸此期告圓。
0684a06: 既荷覆幬之休。敢後昭報之悃。入佛事伏願破是非
0684a07: 關。開煩惱。檀門慶永結般若之緣。僧海咸安坦
0684a08: 遊棱伽之岸。
0684a09: ○樗櫟莊子。惠子曰。吾有大樹人謂樗。其大本擁
0684a10: 腫而不中繩墨。卷曲而不中規矩。註樗惡木也。櫟
0684a11: 似樗木也。○苾要覽云。苾梵語也。是西天
0684a12: 草名。具五德。故將喻出家人。○摩竭之心事苑
0684a13: 曰。梵云摩竭陀。此云文物國。揜室言。世尊禪定於
0684a14: 普光法堂也。西域記云。昔如來於摩竭陀國初成
0684a15: 正覺。梵王建七寶堂。帝釋建七寶座。佛坐其上。於
0684a16: 七日中思惟是事。義同揜室也。○少林之髓見
0684a17: 上。○覆幬中庸曰。譬如天地之無不持載。無不
0684a18: 覆幬。○棱伽名義集云。正言迦。佛住南海
0684a19: 入棱伽國摩羅耶山而說此經。梵語楞伽。此云
0684a20: 不可往。唯神通人方能到也。阿多羅。此云入。謂
0684a21: 入此山中而說此寶。或翻無上。謂此經法是無上
0684a22: 寶。
0684a23: 新入院住
0684a24: 切念某謬僧倫初權院事。力之弗逮。戰戰如蚊之
0684b01: 負山。才之靡長。遑遑似鼠之度谷。倘非覆護于十力。
0684b02: 曷紓兢業於寸心。敬於是日營設午供一堂。上奉三
0684b03: 寶下暨萬靈。夜放甘露法食一壇。普濟幽魂同沾法
0684b04: 喜。伏願法雨沛於四境。祥光賁於萬年。魔之罥。仇之
0684b05: 淵。皈聖化而並釋。福之基。命之運。藉慈廕而彌隆。
0684b06: ○戰戰詩小旻。註恐也。○蚊之負山莊子曰。其
0684b07: 於治天下也。猶涉海鑿河而使蚊負山。○遑遑
0684b08: 孟子。註有求而弗得之意也。○鼠之度谷荀子
0684b09: 曰。鼯鼠五技。能飛不能上屋。能緣不能窮木。能浮
0684b10: 不能渡谷。能穴不能掩身。能先不能先人。○十力
0684b11: 見上。○兢業尚書。註兢兢戒謹也。業業危懼
0684b12: 也。○寸心列子曰。文摯謂然叔曰。子方寸之地
0684b13: 矣。幾聖人也。李白詩。長一盃酒。男兒方寸心。
0684b14: 常住朔望諸節設齋施食通用
0684b15: 切念某濫廁空門忝權院事。三尊覆育。思結草而奚
0684b16: 從。四事資成。愧素而無補。不崇善利曷報慈仁。茲
0684b17: 者恭遇某節之辰。入事伏願加護念心垂正覺眼。魔
0684b18: 障釋。僧園永絕於非殃。善緣日增。清眾同安於法
0684b19: 化。
0684b20: ○三尊會古通今記云。三尊即目佛法僧寶。世所
0684b21: 仰重故名為尊。○結草左傳曰。普魏顆。武子之
0684b22: 子。初武子有嬖妾無子。武子疾命顆曰必嫁是。疾
0684b23: 病則曰必以為殉。及卒。顆嫁之。曰疾病則亂。吾從
0684b24: 其治也。及敗秦師于輔氏。獲杜回。秦之力人也。顆
0684c01: 見老人結草以亢杜回。杜回躓而顛故獲之。夜夢
0684c02: 之曰。余而所嫁婦人之父也。爾用先人之治命。余
0684c03: 是以報。○四事見上。○素詩伐檀曰。彼君
0684c04: 子兮不素。註素空。餐食也。又孟子註。無功而食
0684c05: 祿謂之素。
0684c06: 修因門
0684c07: 平安修懺僧用
0684c08: 伏以法典弘開。援眾生於塵勞海上。心精格。禱諸
0684c09: 佛於大寂光中。冀消宿垢於生前。用植正因於身後。
0684c10: 　切念某濫受田衣慚窺剎影。耽人著我縱三毒以
0684c11: 成愆。背覺合塵恣六根而起業。必浣衣方堪染色。如
0684c12: 漏器曷貯醍醐。不憑懺悔之門。難達菩提之路。是以
0684c13: 延集同袍就于本菴大殿頂禮某懺法幾部。諷演秘
0684c14: 章淨嚴懺室。旋寶旛而皈敬。歌梵唄以讚揚。叩普賢
0684c15: 之願王下臨象馭。祈韋將之冥力俯鎮魔軍。萬德洪
0684c16: 名極一心而頂禮。多生罪相罄卅卷以敷宣。酌水焚
0684c17: 檀少彰盈缶之敬。摘葵烹茗聊陳及物之儀。既畢懺
0684c18: 摩之功。仍修瑜珈之典。甘露雨注息徹熱而清。法
0684c19: 食雲屯止饑而飫足。以茲微善少植淨因。伏願寶
0684c20: 掌放光蓮眸垂鑒。罪花凋謝恒長覺樹之根。慾海乾
0684c21: 枯早沾法流之水。魔軍遠遁。色力彌堅。誓轉不退之
0684c22: 輪。竟成極樂之果。
0684c23: ○田衣見要覽。○同袍白孔六帖曰。兄弟曰同
0684c24: 袍。○梵唄謂梵音曰梵唄。梵語云唄者。華言止
0685a01: 斷外事。外事止斷時任為佛事。唄者讚詠之聲也。
0685a02: 若曹子建遊魚山。忽聞空中梵天之音清響哀惋。
0685a03: 獨聽良久。乃舉其節寫為梵唄。自此始也。○象馭
0685a04: 見上。○盈缶之敬易比卦曰。有孚盈缶。終來
0685a05: 有他吉。傳誠信充實於內。若物之盈滿於缶中也。
0685a06: 又俗用
0685a07: 大悲愍俗權垂救過之方。淨德難成特修自新之法。
0685a08: 冀祛袪宿障。謹露心章。　切念某爰居爰處不識不知。
0685a09: 行寡悔。言寡尤。弗慎厥德。縱敗度。欲敗禮。速戾于躬。
0685a10: 靜言思之。何所禱也。幸有懺摩之典可為解脫之門。
0685a11: 入佛事仝前伏願五眼洞彰。六通廣攝。罪山摧滅消點雪
0685a12: 于紅爐。道岸允登度片舟于黑海。萃盈門之茂祉。篤
0685a13: 歷世之繁禧。
0685a14: 官家改。切念某濫沾聖澤忝列儒紳。身心意知未能
0685a15: 克明其德。祖聽言動猶恐數違於仁。女流改。切念某
0685a16: 三從劣品五障微軀。愚而無知安能察理而動。懦而
0685a17: 弗立何以守仁而居。
0685a18: ○爰居爰處見詩擊鼓。○不識不知見詩皇矣。
0685a19: ○行寡悔言寡尤論語。子曰多聞闕疑。慎言其
0685a20: 餘則寡尤。多見闕殆。慎行其餘則寡悔。言寡尤。行
0685a21: 寡悔。祿在其中矣。○縱敗度欲敗禮書。太甲曰。
0685a22: 王拜手稽首曰。予小子。不明于德。自底不類。欲敗
0685a23: 度。縱敗禮。以速戾于厥躬。註速召之急也。戾罪也。
0685a24: ○五眼大智度論云。一肉眼。二天眼。三慧眼。四
0685b01: 法眼。五佛眼。○六通法界次第云。一天眼通。二
0685b02: 天耳通。三知他心通。四宿命通。五身如意通。六漏
0685b03: 盡通。○點雪紅爐圓覺經講義云。當知圓覺寂
0685b04: 照如紅爐一點雪。豈容暫住。○盈門後漢孔融
0685b05: 性寬容好士。及退閑。賓客日盈其門。○儒紳論
0685b06: 語曰。子張書諸紳。註紳大帶之垂者也。書之欲其
0685b07: 不忘也。○三從記。緇衣曰。婦人幼從父。嫁從夫。
0685b08: 夫死從子。是故有三從之義。○五障法華云。一
0685b09: 不得作梵天王。二不得作帝釋。三不得作魔王。四
0685b10: 不得作轉輪聖王。五不得作佛。
0685b11: 平安啟經僧俗男女通用
0685b12: 大教遠流示一乘皈元之路。神功叵測開眾生方便
0685b13: 之門。竭蟻悃以皈依。冀鴻休之加被。　切念某忝處
0685b14: 人倫濫沾聖化。無明內障日增有漏之因。妄境外搖
0685b15: 愈積無央之垢。于崎嶇道上那得皈來。耽于
0685b16: 敗朽宅中難求出離。欣逢聖教敢不傾心。是以向
0685b17: 今年某月某日就于某庵免僧啟誦某經。首建啟經
0685b18: 植福道場。修禮慈悲三昧水懺一堂。敘佛事仝前伏願毫
0685b19: 光遠暨將暗室而重光。法雨普沾使枯枝而再潤。頓
0685b20: 出塵勞之海。高登正覺之場。再祈諸難不侵百祥備
0685b21: 應。盡幽明而咸利。普恩有而同資。
0685b22: ○蟻悃○鴻休並見上。○謂行不正也。
0685b23: 誦經中期
0685b24: 繙了義之詮。功不容於中止。設慈悲之典。誠豈朁于
0685c01: 再修。重展赤衷。特伸素楮。　切念某癡負皮囊苦居
0685c02: 火宅。身語意業之未淨遠背覺城。識根塵垢之日滋
0685c03: 久封幻。飄零他國仰故鄉而何期。局繫凡籠喜聖
0685c04: 言之未泯。是以先於某年某月某日啟誦某經。屆今
0685c05: 閱誦將半。再伸讚揚。仗僧特建讚經植福道場。修禮
0685c06: 三昧懺法幾部。敘佛事伏願集功德財秉智慧炬。滔
0685c07: 天浪裡橫度般若之舟。黑地林中竟達菩提之路。更
0685c08: 祈三災霧散。五福川增。六道並耀于慈光。四恩普資
0685c09: 于玄化。
0685c10: ○皮囊析玄記。觀身五種不淨第四外相不淨。謂
0685c11: 觀此身現見外相皆是不淨。九孔常流種種穢惡。
0685c12: 如破皮囊滿盛不淨。○火宅法華云。三界無安
0685c13: 獨如火宅。○三災法苑珠林云。一饑饉災。二疾
0685c14: 疫災。三刀兵災。○五福尚書曰。一曰壽。二曰富。
0685c15: 三曰康寧。四曰攸好德。五曰考終命。○四恩大
0685c16: 乘本經註。恩有四種。一父母。二師長。三國王。四施
0685c17: 主。
0685c18: 誦經完滿
0685c19: 恭轉契經幸成圓滿之行。陳法務庶作究竟之功。
0685c20: 抒誠已巳竭于一心。昭告敢辭于三瀆。　切念某是名
0685c21: 凡夫未離業網。黑愆滋于識浪寡之未能。白法障于
0685c22: 迷關成之弗逮。幸逢聖典獲竭鄙誠。是以先於某年
0685c23: 某月某日啟誦某經。迄今諷誦告完。敬涓某月某日
0685c24: 啟建完經植福道場。修禮梁皇慈悲道場懺法幾部。
0686a01: 敘佛事伏願入不二門。遊莊嚴海。娑婆穢土潛消五
0686a02: 濁之根。極樂淨早下九蓮之種。更祈介爾景福錫
0686a03: 之天年。釀作一門之休。衍為奕世之慶。
0686a04: ○契經名義集云。梵語修多羅。此云契經。謂契理
0686a05: 合機之教。○三易。蒙卦曰。蒙亨。匪我求童蒙。
0686a06: 童蒙求我。初筮告。再三。則不告。利貞。○梁皇
0686a07: 懺法統紀云。梁帝初為雍州刺剌史時。夫人郗氏
0686a08: 性酷。既亡。至是化為巨蟒。入後宮通夢於帝求
0686a09: 拯拔。帝閱佛經為製慈悲道場懺法十卷。請僧懺
0686a10: 禮。夫人化為天人。空中謝帝而去。○介爾景福
0686a11: 毛詩曰。神之聽之介爾景福。註介景皆大也。○奕
0686a12: 世後楊秉傳曰。臣奕世受恩。註奕重也。
0686a13: 慶生俗用
0686a14: 生緣有節喜添海上之籌。至道無聞深懼岸邊之樹。
0686a15: 爰皈聖典。用報親恩。　切念某陶質乾坤鑄形父母。
0686a16: 眇茲壽命幾同井上之藤。紛爾根塵大似鏡中之影。
0686a17: 韶光迅而弗待。善行缺而未修。臨某十之辰。爰效
0686a18: 三皈之悃。敘佛事伏願福慧上嚴于二親。悔尤下消
0686a19: 于一己已。曰富曰壽祉茂集于盈門。爾熾爾昌善慶流
0686a20: 之奕世。
0686a21: ○海上之籌昔有人隱海上。聞海中有人語曰。每
0686a22: 逢一紀則添一籌。今不覺滿屋矣。註一紀十年也。
0686a23: 籌已巳滿屋不知幾多年。○岸邊之樹涅柈經壽
0686a24: 命品云。是易壞。猶如河岸臨峻大樹。○井上之藤
0686b01: 賓頭盧為優陀延王說法經云。我今為王略說
0686b02: 譬喻。王志心聽。昔日有人行在曠路。逢大惡象為
0686b03: 象所逐。狂懼走突無所依怙。見一丘井即尋樹根
0686b04: 入井中藏。上有黑白二鼠牙齧樹根。此井四邊有
0686b05: 四毒蛇欲螯其人。而此井下有三大毒龍。旁畏四
0686b06: 蛇。下畏毒龍。所攀之樹其根動搖。樹上有蜜三兩
0686b07: 滴墮其口中。于時動樹敲壞蜂窠。眾蜂散飛唼螯
0686b08: 其人。有野火起復來燒樹。大王當知。彼人苦惱不
0686b09: 可稱計。而彼人得味甚少苦患甚多。○鏡中之影
0686b10: 前定錄曰。表叔遇異人得書云。每受一命即開
0686b11: 一幅。累任皆驗。一日晨起巾櫛一物墮鏡中。如蛇
0686b12: 而有四足。驚而疾。數日卒。留書尚多。妻開視之。皆
0686b13: 空紙也。最後一幅畫蛇盤鏡中而已巳。○奕世見
0686b14: 上。
0686b15: 又僧用
0686b16: 世壽臨已巳屆懸弧之旦。親恩未報聊陳用禴之儀。
0686b17: 特露微誠。端申片楮。　切念某受形二親皈命三寶。
0686b18: 浮光隙影莫識常住之天。圓頂方袍濫廁伽藍之地。
0686b19: 奚罔極之慈恩。惟賴大悲之正典。入佛事伏願得
0686b20: 金剛身。續佛慧命。二親普報咸覲無量壽如來。九有
0686b21: 同資共逢消災障菩薩。
0686b22: ○懸弧之旦記。內則曰。男子生。桑弧蓬矢六以射
0686b23: 天地四方。天地四方男子所有事也。故必先有志
0686b24: 於其所有事也。○用禴之儀易。既濟卦。東鄰殺
0686c01: 牛。不如西鄰之禴祭。實受其福。○圓頂方袍日
0686c02: 用小清規云。出塵離俗。圓頂方袍。
0686c03: 完報母
0686c04: 母兮育我。深同地載之恩。子之報親。端藉佛慈之力。
0686c05: 已巳滿三年之素食。恭昭一日之赤誠。　切念某身非
0686c06: 我有。形藉親生。即捐我肢髮膚似大海難一滴。
0686c07: 雖竭吾精神志慮豈寸草可答三春。惟我佛啟方便
0686c08: 之門。乃人子竭孝思之路。是以先于某年某月某日
0686c09: 白佛持。屆今三載已巳滿。延僧閱誦妙法蓮華經凡
0686c10: 部。盂蘭盆經五千四十八卷。誦功告畢。謹涓某月某
0686c11: 日仍延僧于家啟建完報母道場。入佛事伏願母
0686c12: 某血海翻作金池。罪山化為福聚。北堂日永長娛萊
0686c13: 子之衣。西國蓮生獲繼韋提之跡母亡者改云。瑞光浮碧沼。菡萏花中
0686c14: 禮聖容。天樂出寶林。璃地上聞清梵。
0686c15: ○育我詩曰。父兮生我。母兮鞠我長我育我。○地
0686c16: 載孝經曰。覆而無外者天也。是德無不在焉。載
0686c17: 而無棄者地也。其物莫不殖焉。○寸草三春孟
0686c18: 郊遊子吟云。慈母手中線。遊子身上衣。臨行密密
0686c19: 縫。意恐遲遲皈。難將寸草心。報得三春輝。○北堂
0686c20: 詩。伯兮曰。焉得諼草言樹之背。註背北堂也。○
0686c21: 萊子之衣高士傳云。老萊子孝養親。年七十父
0686c22: 母猶存。身五色斒衣。為嬰兒戲於親前。取食上
0686c23: 堂詐跌臥地為兒啼。欲親之喜。
0686c24: 修造後謝土俗用
0687a01: 燕廈落成幸遂萬間之庇。龍神擁護實資三寶之功。
0687a02: 俯陳玉楮露心詞。仰叩金蓮敷妙相。　切念某草茅
0687a03: 賤品蓬蓽微生。兔守舊居似匪頭之所。鳩工新室
0687a04: 欲為容膝之安。豈無禁之虞。喜值落成之日。爰就
0687a05: 蝸宇特建道場。入佛事修茲寸善。答龍神之私庇。
0687a06: 天地之恩光。伏願預慶戶牖之綢繆。永協室家之和
0687a07: 好。若去若來若坐臥俱賴帡幪。曰壽曰富曰康寧多
0687a08: 所饒益。
0687a09: ○落成左襄。楚子成章華之宮。願與諸侯落之。註
0687a10: 宮室始成祭之曰落。○萬間之庇杜甫詩。安得
0687a11: 廣廈千萬間。大庇天下寒士俱歡顏。○蓬蓽記。
0687a12: 儒行曰。儒有一之宮環堵之室。蓽門圭竇蓬戶
0687a13: 甕牖。○兔守韓非子曰。宋有耕者。兔走觸株折
0687a14: 頸死。因釋耕。守株冀復得兔。○頭傳錄云。
0687a15: 德山後到溈山。山謂眾曰。是子將來有把茅頭。
0687a16: 罵佛罵祖去。○鳩工尚書驩兜曰。都共工方鳩
0687a17: 僝功。註鳩聚也。○容膝之安韓詩外傳曰。楚莊
0687a18: 王聘北郭。先生曰。臣有箕帚之婦願入計之。即謂
0687a19: 婦。楚欲以我為相如何。婦曰。結駟列騎所安不過
0687a20: 容膝。食前方丈所甘不過一肉之味。而殉楚國之
0687a21: 憂可乎。於是遂不應聘。○禁韓非子曰。儒以
0687a22: 文亂法。俠以武犯禁。而人主兼理之。此所以亂也。
0687a23: ○蝸宇見上。○戶牖綢繆詩。鴟鴞曰。徹彼桑
0687a24: 土綢繆戶。註徹取也。桑土桑根也。綢繆纏綿也。
0687b01: ○若去若來若坐臥見金剛經。○壽富康寧○
0687b02: 帡幪並見上。
0687b03: 又
0687b04: 昔不堪其憂因啟更新之役。今得安所適實依覆燾
0687b05: 之恩。謹卜良辰。特陳謝悃。　切念某肯堂念切築室
0687b06: 計。歷涉星霜可奈否傾之險。帡幪風雨欲為革故
0687b07: 之圖。乃闢舊基載營新宅。既遂落成之喜。尤深犯禁
0687b08: 之虞。乃延僧眾恭修釋典。入佛事以茲寸善。仰答天
0687b09: 慈俯酬地德。安方隅之禁。謝龍神之休。伏願金帛恒
0687b10: 足門閭有光。俾壽俾昌益衍莊椿之筭。以嗣以續更
0687b11: 新燕桂之榮。
0687b12: ○覆幬見上。○肯堂書大誥曰。若考作室既底
0687b13: 法厥子乃弗肯堂矧肯構。○築室詩斯干曰。築
0687b14: 室百堵西南其戶。○否傾易否卦。傾否。先否後
0687b15: 喜。傳。上九否之終也。物理極而必反。○革故易
0687b16: 革卦。傳曰革者變其故也。○落成○犯禁並見
0687b17: 上。○金帛晉王戎曰。計筭金帛有如不足。○莊
0687b18: 椿莊子曰。上古有大椿者。以八千歲為春。八千
0687b19: 歲為秋。○以嗣以續見詩良耜。○燕桂竇禹
0687b20: 釣五子儀儷侃偁僖。五代末相繼登科。時謂竇氏
0687b21: 五龍。馮道詩云。燕山竇十郎。教子以義方。靈椿一
0687b22: 株老。丹桂五枝香。
0687b23: 寺院修造後謝土
0687b24: 伽藍地上偶葺頭之所。善逝座下庸申稽首之恭。
0687c01: 俯露丹誠。仰塵紺鑒。　切念某塵寰擾擾世路孜孜。
0687c02: 幸就般若緣中普資眾力。便向菩提場裡立把茅。
0687c03: 既遂落成之功。敢後報德之典。入佛事以茲寸善。仰
0687c04: 答三寶之帡幪。廣萬靈之護衛。伏願皇圖永固帝
0687c05: 壽益堅。居者以安共遊三摩之域。施者蒙利同成解
0687c06: 脫之因。合境而共沐殊休。有生而咸沾至澤。
0687c07: ○頭見上。○善逝謂如來十號之一也。○把
0687c08: 茅○帡幪並見上。○三摩智論云。一切禪定
0687c09: 攝心皆名三摩提。
0687c10: 造像開光
0687c11: 相好莊嚴已巳盡葵傾之懇。饈肅列爰申曝之恭。
0687c12: 顒若有孚。儼然如在。　切念某受下劣身乏大人相。
0687c13: 紫磨之色曷勝祇承。望白毫之光徒切悲仰。是以
0687c14: 敬于某寺施造某像一尊。造功既畢仍延僧建開光
0687c15: 植福道場。入佛事俯修微善仰答洪休。伏願悟真空
0687c16: 相。獲法性身。備二嚴之資遍遊覺苑。消五濁之穢恒
0687c17: 處淨。
0687c18: ○葵傾○曝並見上。○顒若易觀卦。有孚顒
0687c19: 若。○二嚴涅槃經云。一智慧莊嚴。二福德莊嚴。
0687c20: 施茶完滿
0687c21: 烹茗途次已巳濡渴者之甘。修辰願薦凡夫之悃。
0687c22: 俯遵梵典。仰叩皇覺。　切念某片善未聞寸陰空過。
0687c23: 驅馳逆旅似渴鹿逐陽焰之光。窮困他鄉如涸魚思
0687c24: 海波之潤。欲求善緣之克就。必須檀度之早修。是以
0688a01: 就于某處施茶三載。今已巳告完。謹擇某年某月某日
0688a02: 延請緇流宣揚洪典。入佛事伏願入清池。得甘露
0688a03: 味。頓消三障常離苦海之波。廣備二嚴永滋盈門之
0688a04: 慶。
0688a05: ○寸陰見上。○逆旅左傳杜註。逆旅客舍也。正
0688a06: 義云。逆迎也。旅客也。迎止賓客之處也。○渴鹿
0688a07: 棱伽云。譬如群鹿為渴所逼。見春時而作水想。
0688a08: 迷亂馳趣不知非水。○涸魚莊子曰。泉涸魚相
0688a09: 與處於陸。相呴以濕相濡以沫。不如相忘於江湖。
0688a10: ○三障華嚴孔目云。一皮煩惱障。二肉煩惱障。
0688a11: 三心煩惱障。○二嚴見上。
0688a12: 僧
0688a13: 超娑婆之苦海須憑僧力共。結般若之善緣必藉
0688a14: 食輪先轉。僧為福田之最而食為供養之先。不設
0688a15: 潢汙之饈。曷表藿葵之悃。入事伏願長菩提芽碎煩
0688a16: 惱。福雲來集人無鳴豫之。魔罥潛開家有傾否
0688a17: 之利。
0688a18: ○潢汙之饈左隱三年曰。苟有明信谿沼沚之
0688a19: 毛。蘋蘩薀藻之菜。筐筥錡釜之器。潢汙行潦之水。
0688a20: 可薦於鬼神。可羞於王公。○鳴豫易豫卦初六。
0688a21: 鳴豫凶。傳曰。初六以陰柔居下。四豫之主也。而應
0688a22: 之。是不中正之小人處豫而為上所寵。其志意滿
0688a23: 極。不勝其豫。至發於聲音輕淺如是。必至於也。
0688a24: 鳴。發於聲也。○傾否○藿葵並見上。
0688b01: 念佛會
0688b02: 切念某等長居穢土久困迷途。五欲內馳那下菩提
0688b03: 之種。六塵外閟難長功德之林。嗟度苦而何期。幸超
0688b04: 生之有筏。依如來之弘願。修淨土之微因。入事伏願
0688b05: 穢障潛消福基永固。八德池上花開九品之蓮。七寶
0688b07: ○五欲天台四教儀云。一色。二聲。三香。四味。五觸
0688b08: 欲也。○八德池稱贊淨土經云。一澄淨。二清冷。
0688b09: 三甘美。四輕。五潤澤。六安和。七除患。八增益。
0688b10: 放生
0688b11: 聞其聲。食其肉。豈君子之忍心。放之山。畜之池。乃仁
0688b12: 人之厚德。有知必為同而血屬皆我宗親。夫豈
0688b13: 望報于持環。實將興仁于解網。入事伏願悟無生之
0688b14: 旨。證不壞之身。世壽益堅長趨菩提之路。色身常
0688b15: 益弘普濟之舟。更祈所放生命。入林密。入山深。各得
0688b16: 其所。在囿伏。在沼躍。惟適之安。同登解脫之門。共入
0688b17: 安養之國。
0688b18: ○聞其聲食其肉孟子曰。聞其聲不忍食其肉。是
0688b19: 以君子遠庖廚也。○持環後漢楊寶年七歲行
0688b20: 於華陰山。見一黃被瘡。為螻蟻所傷。哀而憐之
0688b21: 收巾箱中。採黃花餧之。經十餘日瘡愈。旦去暮來。
0688b22: 一旦變為黃衣童子。與玉環一雙報之曰。好掌此
0688b23: 環。子孫累生為三公。○解網殷湯王出野見獵
0688b24: 人張網四面。祝曰。從天降從地出。從四方來者皆
0688c01: 罹吾網。湯嘆曰。盡之矣。乃去其三面。改祝曰。欲左
0688c02: 左。欲右右。不用命者入吾網。諸侯聞之曰。湯德至
0688c03: 矣盡矣。以及禽獸。○得其所○在囿伏在沼躍
0688c04: 並見孟子。
0688c05: 新剃度施食
0688c06: 切念某叨居人道。久絆世緣。名韁利鎖長為禁錮之
0688c07: 因。慾海愛河永作沉溺之苦。思解脫而何由。幸皈依
0688c08: 之有在。得逢善友遂入緇流。草長佛殿前既從茲而
0688c09: 芟去。華開寶池內願自此而培成。謹於是日恭設淨
0688c10: 供一堂奉佛及僧。夜設甘露法食普資凡聖。同法
0688c11: 食各獲超昇者。伏願云云。
0688c12: ○名韁利鎖前敘傳曰。貫仁義之絆。繫名聲之
0688c13: 利。○禁錮前武帝紀曰。諸禁錮及有過者咸
0688c14: 蒙厚賞。
0688c15: 水懺上卷薦亡通用。但疏內用亡者名
0688c16: 切念某覺明既晦。煩惱斯興。如雲障空而莫窺妙。
0688c17: 似垢蒙境而弗露元明。作苦輪之根株。為黑業之種
0688c18: 子。乃于今辰仗僧修禮三昧水懺上卷。假茲妙典罄
0688c19: 我鄙誠。一卷功週少申回向。伏願某悟一乘之玄猷。
0688c20: 破三惑之重翳。能所弗立分別之念不生。心境俱融
0688c21: 憎愛之情立盡。
0688c22: ○黑業智論曰。黑業者。不善業果報地獄等受苦
0688c23: 惱處。是中眾生以大苦惱悶極故名為黑。受善果
0688c24: 報處所謂諸天。以其受樂隨意自在明了。故名為
0689a01: 白業。是業是三界天。○一乘法華曰。一乘者佛
0689a02: 乘也。乘即運載之義。佛說一乘之法。為令眾生依
0689a03: 此修行。出離生死苦海。運至涅槃彼岸。○三惑
0689a04: 天台四教儀集註云。一見思惑。二塵沙惑。三無明
0689a05: 惑。
0689a06: 水懺中卷
0689a07: 切念某全因煩惑遂造業端。識根塵而熾然是非。妄
0689a08: 起身口意之紛若。過惡橫生。似密網之難逃。如黑風
0689a09: 之漂墮。乃于今辰仗僧修禮三昧水懺中卷。假茲妙
0689a10: 典罄我鄙誠。中卷功週少申回向。伏願某成二嚴因。
0689a11: 銷三業罪。或惑隱或顯咸光明之天。若重若輕迄臻
0689a12: 粹白之域。
0689a13: ○黑風漂墮見普門品。○二嚴見上。
0689a14: 水懺下卷
0689a15: 切念某等全因業網遂受報緣。苦樂殊途同為繫縛
0689a16: 之果。升沉異致咸非解脫之區。嗟爾六道之循環。痛
0689a17: 哉三途之苦惱。乃于今辰仗僧修禮三昧水懺下卷。
0689a18: 假茲妙典罄我鄙誠。下卷功週少申回向。伏願某高
0689a19: 超三界徹證三空。現身乃至後身悉獲清淨。正報以
0689a20: 及依報並妙莊嚴。
0689a21: ○三途見要。○循環謂環圓物也。以其過而
0689a22: 復始旋轉不停故曰循環。○三空刊定記曰。一
0689a23: 我空。二法空。三俱空也。
0689a24: 梁皇懺一卷薦亡通用。但中用亡者名
0689b01: 切念某遠背一真自違三寶。因果全昧而長墮疑城。
0689b02: 懺悔不聞而久居業網。嗟罪山之既聳。憂苦海之莫
0689b03: 窮。乃于今辰仗僧代為亡某修禮梁皇懺法一卷。假茲妙
0689b04: 典罄我鄙誠。一卷功週少申回向。伏願某入三寶之
0689b05: 信門。皈一乘之正路。疑根永斷頓窮一翳之空花。業
0689b06: 障速清竟滅一漚之幻影。
0689b07: ○一真華嚴演義鈔云。無二曰一。不妄曰真。○一
0689b08: 翳空花見圓覺經。
0689b09: 二卷
0689b10: 切念某煩惱根深。菩提種瘁。不發大心安能立無邊
0689b11: 之弘願。全局劣見何以成回向之殊因。乃于今辰仗
0689b12: 僧代為亡某修禮梁皇懺法二卷。假茲妙典罄我鄙誠。二
0689b13: 卷功週少申回向。伏願某覺心不昧願力益弘。增長
0689b14: 二嚴合怨親而普利。成就二行盡恩有而咸資。
0689b15: ○二嚴見上。○二行華嚴經疏云。一頓成諸行。
0689b16: 二成諸行。
0689b17: 三卷
0689b18: 切念某恣逞邪思橫起妄業。墮鬼鄉沉地獄若響之
0689b19: 應聲。居人道入旁生如形之有影。苦劇而無可告。緣
0689b20: 會而弗容逃。乃于今辰仗僧代為亡某修禮梁皇懺法三
0689b21: 卷。假茲妙典罄我鄙誠。三卷功週少申回向。伏願某
0689b22: 除三毒根。裂三業網。依止俱淨長屏災橫之憂。自他
0689b23: 兩忘永消障礙之苦。
0689b24: 四卷
0689c01: 切念某眾生之業力無窮。地獄之火輪偏熾。非諸佛
0689c02: 垂光何以遽息其熱惱。非一念改悔莫由頓沃于清
0689c03: 。乃于今辰仗僧代為亡某修禮梁皇懺法第四卷。假茲
0689c04: 妙典罄我鄙誠。四卷功週少申回向。伏願火城焰熄
0689c05: 刀樹鋒摧。金地全彰微風動寶林之韻。鐵圍弗現甘
0689c06: 露流碧沼之波。
0689c07: 五卷
0689c08: 切念某妄起三毒恣縱六根。觸惱之情既結而弗釋。
0689c09: 怨恨之業愈增而不休。六道因之以循環。三途由之
0689c10: 而沉墮。乃于今辰仗僧代為亡某修禮梁皇懺法第五卷。
0689c11: 假茲妙典罄我鄙誠。五卷功週少申回向。伏願某施
0689c12: 報俱忘自他兩利。歡喜如初地同遊不諍之天。無
0689c13: 若太共入真空之境。
0689c14: 六卷
0689c15: 切念某由貪嗔癡動身口意。出乎爾反乎爾。往復之
0689c16: 勢必然。朝如斯夕如斯。報施之情何已巳。一事而懷終
0689c17: 身之恨。片時而結萬世之冤。乃于今辰仗僧代為亡某修
0689c18: 禮梁皇懺法第六卷。假茲妙典罄我鄙誠。六卷功週
0689c19: 少申回向。伏願某怨同霧釋疑若融。不二之門坦
0689c20: 然共入。皈元之路廓爾同趨。
0689c21: ○出乎爾反乎爾見孟子。
0689c22: 七卷
0689c23: 切念某欣逢大教時念聖恩。喜眾力以同修實非浪
0689c24: 舉。發弘願于無盡乃暢本懷。感天恩而思。荷僊力
0690a01: 而起敬。乃于今辰仗僧代為亡某修禮梁皇懺法第七卷。
0690a02: 假茲妙典罄我鄙誠。七卷功週少申回向。伏願某不
0690a03: 一期之慶。堪報三寶之恩。悟法界性而本圓。永滅
0690a04: 七情之漏。入金剛心而不壞。頓圓七覺之功。
0690a05: ○七情群書拾唾曰。喜怒愛苦哀惡欲也。○七覺
0690a06: 法界次第云。一擇法覺分。二精進覺分。三喜覺
0690a07: 分。四除覺分。五捨覺分。六定覺分。七念覺分。
0690a08: 八卷
0690a09: 切念某處大造間居凡夫地。若修羅若魔屬咸沾覆
0690a10: 護之功。若人道若龍神並荷陶成之德。倘非皈佛之
0690a11: 忱。曷展報恩之勤。乃于今辰仗僧代為亡某修禮梁皇懺
0690a12: 法第八卷。假茲妙典罄我鄙誠。八卷功週少申回向。
0690a13: 伏願某度業障海出塵勞鄉。八邪並銷剪盡參天之
0690a14: 荊棘。八識俱破永亡滿眼之空花。
0690a15: ○八邪補註云。一邪見。二邪思惟。三邪語。四邪業。
0690a16: 五邪精進。六邪定。七邪念。八邪命。○八識宗鏡
0690a17: 錄。一眼識。二耳識。三鼻識。四舌識。五身識。六意識。
0690a18: 七末那識。八阿賴耶識。○空花見上。
0690a19: 九卷
0690a20: 切念某三途未可異觀。六道俱為一。無常迅速寧
0690a21: 肯遲留。有為非堅豈容貪。賴茲運力執勞之眾。克
0690a22: 成修因感果之資。乃于今辰仗僧代為亡某修禮梁皇懺
0690a23: 法第九卷。假茲妙典罄我鄙誠。九卷功週少申回向。
0690a24: 伏願某除有漏網出無常坑。九結頓亡登解脫之
0690b01: 域。九界不滯直取菩提之場。
0690b02: ○九結阿毗達磨集論云。一愛結。二恚結。三慢結。
0690b03: 四無明結。五見結。六取結。七疑結。八嫉結。九慳結。
0690b04: ○九界見于上。
0690b05: 十卷
0690b06: 切念某忍苦披誠捍勞修懺。善根所集詎可局于一
0690b07: 人。善願所弘必當廣為六道。且法化之流深恐或絕。
0690b08: 則囑累之托何敢不誠。乃于今辰仗僧代為亡某修禮梁
0690b09: 皇懺法第十卷。假茲妙典罄我鄙誠。十卷功週少申
0690b10: 回向。伏願某修究竟之行。獲圓滿之功。十號俱彰克
0690b11: 成無上之妙果。十身並顯廣度無邊之眾生。
0690b12: ○十號見要覽。○十身華嚴教門指掌云。如來
0690b13: 十身。一菩提身。二願身。三化身。四力持身。五相好
0690b14: 莊嚴身。六威勢身。七意生身。八福德身。九法身。十
0690b15: 智身。
0690b16: 
0690b17: 禪林疏語考證卷之一
