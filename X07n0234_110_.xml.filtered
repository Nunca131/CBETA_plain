0916a01: 大方廣佛華嚴經疏卷第一百十入第七十二經下半
0916a02: 清涼山沙門　澄觀　述
0916a03: 晉水沙門　淨源　錄疏注經
0916a04: △四正顯發心本事文類。初發心身德。
0916a05: 時此會中有長者女名寶光明。
0916a06: 有中殊勝行。空中方便慧。皆寶光義矣。
0916a07: 與六十童女俱端正殊妙至常見諸佛求一切智。
0916a08: △二正發大心。
0916a09: 時寶光明女去王不遠至隨所生處皆隨往生。
0916a10: 同王心故。△三王發攝言。
0916a11: 爾時大王知此童女至令諸眾生普得滿足。
0916a12: △四女讚王德。初標心淨。
0916a13: 時寶光明女信心清淨生大歡喜。
0916a14: △二發口言。五十二偈。分之為二。初總顯王德四。
0916a15: 初明王未興時損。
0916a16: 即以偈頌而讚王言。
0916a17: 往昔此城邑大王未出時至望之如曠野。
0916a18: △二有二偈。明王興世之益。
0916a19: 大王升寶位廣濟諸生至惸獨悉安隱。
0916a20: △三有十偈。翻損成德。即翻十惡。
0916a21: 往昔諸眾生各各相殘害至悉從因緣起。
0916a22: △四有七偈。明依正難思。
0916a23: 大王演妙音聞者皆欣樂至迴向佛菩提。
0916a24: △二顯王本生四。初明先王世末。
0916b01: 王父淨光明王母蓮華光至草樹皆枯槁。
0916b02: △二八偈明王興先相。
0916b03: 王生七日前先現靈瑞相至如渴飲美水。
0916b04: △三有七偈。正顯誕生。
0916b05: 時彼光明王眷屬無量眾至汝子應欣慶。
0916b06: △四有八偈。生後之益。
0916b07: 寶藏皆涌出寶樹生妙衣至一切悉安樂。
0916b08: △三展身敬。
0916b09: 爾時寶光明童女至曲躬恭敬住一面。
0916b10: △五大王述讚。
0916b11: 時彼大王告童女言至亦當成就如是功德。
0916b12: △六施行攝持。
0916b13: 王讚女已巳以無價寶衣至如淨夜天星宿莊嚴。
0916b14: △二結會古今。
0916b15: 善男子爾時一切法音至處於種種妙法宮殿。
0916b16: △一偈頌。但是總相。顯己巳能知。文二。初九明能知。
0916b17: 爾時開敷一切樹華主夜神至而說頌言。
0916b18: 我有廣大眼普見於十方至眾生度多少。
0916b19: △後有一偈。結勸。
0916b20: 我於無量劫修習此法門我今為汝說佛子汝應學。
0916b21: △四謙己巳推勝。
0916b22: 善男子我唯知此菩薩至能知能說彼功德行。
0916b23: △五指示後友。
0916b24: 善男子此道場中至大願精進力救護一切眾生。
0916c01: 無功用道。住大願風。普救護故。
0916c02: 汝詣彼問菩薩云何至云何修行一切佛法。
0916c03: △六戀德禮辭。
0916c04: 時善財童子頂禮其足至殷勤瞻仰辭退而去。
0916c05: 已巳下入第七十三經。
0916c06: △八大願精進力夜神。寄不動地六。初依教趣求。
0916c07: 爾時善財童子至救護一切眾生夜神所。
0916c08: 略無念法。亦表無功離念故。△二見敬諮問。然亦
0916c09: 含二意。若約顯說。則自此盡偈。皆第二段。至夜神
0916c10: 答言下。方屬第三授己巳法界。若約密授。則此現勝
0916c11: 用。已巳為授己巳法界。善財發同善友心。便已巳得益。義
0916c12: 雖通二。為欲順文。且依前判。就文分三。初見勝用
0916c13: 二。初總見所依。
0916c14: 見彼夜神在大眾中至摩尼寶網彌覆其上。
0916c15: △二別顯身相。有二十四身。
0916c16: 現日月星宿影像身至現常游空利益身。
0916c17: 上十即應機攝化身。
0916c18: 現一切佛所頂禮身至現法燈普滅世暗身。
0916c19: 此六是應法成行身。
0916c20: 現了法如幻淨智身至現本清淨法性身。
0916c21: 並是離障契理。身多隨內德。顯身差別。見身了心。
0916c22: △二設敬證入四。初設敬陳禮。
0916c23: 時善財童子見如是等至良久乃起合掌瞻仰。
0916c24: △二發增勝心。
0917a01: 於善知識生十種心至得一切佛法故是為十。
0917a02: △三深證懸同有三。謂標釋結。今初標。
0917a03: 發是心已巳得彼夜神與諸菩薩佛剎微塵數同行。
0917a04: 由前起同己巳等十心。故得同善友等行。通論同有
0917a05: 四義。一人法無二。與一切法界同。二因果無二。與
0917a06: 一切諸佛同。三自他無二。與一切菩薩同。四染淨
0917a07: 無二。與一切眾生同。今云得彼夜神與諸菩薩同
0917a08: 菩薩行。則正是第三義。兼餘三。由見初故。則不殊
0917a09: 餘二。方為究竟之同。良以八地證無生理。自他相
0917a10: 作。皆無礙故。偏此明同。故下列中。有無生忍。△二
0917a11: 列釋。
0917a12: 所謂同念心常憶念至成就如來十力智故。
0917a13: 八十四同。各有標名釋義。文相自顯。△三總結。
0917a14: 時善財童子觀察大願至佛剎微塵數同菩薩行。
0917a15: △四以偈慶讚三。初有八偈。頌前發增勝心。
0917a16: 既獲此已巳心轉清淨至一心合掌以偈讚曰。
0917a17: 我發堅固意志求無上覺至圓滿白淨法。
0917a18: 次第頌前十句。初之六偈。各頌一句。第七偈中。上
0917a19: 之三句。頌第七句。下句頌第八。第八偈中上半頌。
0917a20: 第九下半頌第十。△二有一偈。頌前深證懸同。
0917a21: 我以此等故功德悉具足普為諸眾生說一切智道。
0917a22: △三有一偈。荷恩深重。
0917a23: 聖者為我師與我無上法無量無數劫不能報其恩。
0917a24: △三諮問法要。
0917b01: 爾時善財說此偈已巳至得阿耨多羅三藐三菩提。
0917b02: 前來已巳解脫之用。是故不問云何修行。但直徵
0917b03: 名。文有三問。△三授己巳法界。前即默授。今方言授。
0917b04: 於中有二。初答名問。後答發心久近。所以不答成
0917b05: 菩提者。有二意故。一顯悲增。如休捨說。二顯久成。
0917b06: 示居因位。故下所救。千佛尚已巳久成。況能救耶。前
0917b07: 中二。初標名。
0917b08: 夜神告言善男子此解脫門名教化眾生令生善根。
0917b09: 謂現身廣化。令生諸善。究竟得佛。故名為根。△二
0917b10: 顯其業用。謂契理之用。故用而無涯。動寂無二。於
0917b11: 中有三。初明內契理事。
0917b12: 我以成就此解脫故至性皆不實無有差別。
0917b13: △二大用無涯。
0917b14: 而恒示現無量色身所謂種種色身。
0917b15: 約其類別。
0917b16: 非一色身。
0917b17: 非一。約一類而多。下可思準。
0917b18: 無邊色身清淨色身至現普賢菩薩像色身。
0917b19: 略顯九十八種色身。并初後標結。即成百身。起信
0917b20: 等論明八地。當色自在地故。此廣辨色身。△三總
0917b21: 結深廣四。初結所作之業。
0917b22: 念念中現如是等色相身至捨不善業住於善行。
0917b23: △二結能現因。
0917b24: 善男子當知此由大願力故至大慈力故作如是事。
0917c01: △三雙結寂用無礙。
0917c02: 善男子我入此解脫至而能示現無量色身。
0917c03: △四結成深廣。
0917c04: 一一身現無量色相海至三藐三菩提得不退轉。
0917c05: △二答發心久近二。初歎深許說三。初牒問許說。
0917c06: 善男子如汝所問至承佛神力當為汝說。
0917c07: △二歎法甚深二。初法說。
0917c08: 善男子菩薩智輪至如是諸劫分別顯示。
0917c09: 上標。下釋。先正釋。
0917c10: 何以故菩薩智論本性清淨。
0917c11: 本性約理。
0917c12: 離一切分別網。
0917c13: 離分別約智。
0917c14: 超一切障礙山。
0917c15: 超障約所。斷後釋妨。
0917c16: 隨所應化而普照故。
0917c17: 既無長短今說長短者。為利生故。欲長則長。顯法
0917c18: 根深。欲短則短。顯法超勝。△二喻顯有五。初皎日
0917c19: 隨時喻。
0917c20: 善男子譬如日輪無有晝夜但出時名晝沒時名夜。
0917c21: 謂日體恒明。映山出沒喻。智無三世心障見殊。
0917c22: 菩薩智輪亦復如是至言其止住前劫後劫。
0917c23: △二日輪現影喻。
0917c24: 善男子譬如日輪至而彼淨日不來至此。
0918a01: 謂白日無來。隨處隱顯喻。智輪常寂。機見短長。
0918a02: 菩薩智輪亦復如是至現眾生前教化調伏。
0918a03: △三舟運物喻。
0918a04: 佛子譬如船師常以大船至而度眾生無有休息。
0918a05: 喻於菩薩無住攝生。
0918a06: 菩薩摩訶薩亦復如是至未曾分別劫數長短。
0918a07: △四太無礙喻。
0918a08: 佛子如太空一切世界至盡未來劫持一切剎。
0918a09: 喻於菩薩無功益物。
0918a10: 菩薩摩訶薩亦復如是至而無憂喜疲厭之心。
0918a11: △五幻化無真喻。
0918a12: 善男子如幻化人至憂喜生死十種之事。
0918a13: 喻即用而寂。
0918a14: 菩薩摩訶薩亦復如是至無取無捨無安無怖。
0918a15: 然上諸夜神歎深。皆倣斯法喻。△三結承力為說。
0918a16: 佛子菩薩智慧雖復如是至滿足大願成就諸力。
0918a17: △二正答所問。先長行。文三。初善光劫中行因得
0918a18: 法二。初明最初佛所修證三。初古佛出興。
0918a19: 佛子乃往古世過世界海至已巳成熟者演說正法。
0918a20: △二先王治化。
0918a21: 是時國王名曰勝光至調伏彼故造立囹圄。
0918a22: 囹圄者。周之獄名。
0918a23: 枷鎖禁閉無量眾生於中受苦。
0918a24: △三夜神修因三。初在家本事十。初悲救罪人。正
0918b01: 答發心之始。
0918b02: 王有太子名為善伏至或以煙熏或被榜笞。
0918b03: 榜笞捶擊也。
0918b04: 或遭臏割。
0918b05: 臏謂刖足之流。
0918b06: 形亂髮飢渴羸瘦至願垂寬宥施以無畏。
0918b07: △二臣議非理。
0918b08: 時王即集五百大臣至有哀救者罪亦至死。
0918b09: △三請代囚命。
0918b10: 時彼太子悲心轉切至應捨身命而濟之。
0918b11: △四臣執令誅。
0918b12: 時諸大臣共詣王所至不責治者王之寶祚。
0918b13: 祚即位也。易云。聖人之大寶曰位。
0918b14: 亦不久立王聞此言赫然大怒令誅太子及諸罪人。
0918b15: △五王后哀祈。
0918b16: 王后聞之愁憂號哭至唯願大王赦太子命。
0918b17: △六王奪子志。
0918b18: 王即迴顧語太子言莫救罪人若救罪人必當殺汝。
0918b19: △七太子確救。
0918b20: 爾時太子為欲專求至身當受戮王言隨意。
0918b21: △八母請修因。
0918b22: 爾時王后白言大王至然後治罪王即聽許。
0918b23: △九正設施場。
0918b24: 時都城北有一大園至隨有所求靡不周給。
0918c01: △十如來親救六。初就戮時臨。
0918c02: 經半月已巳於最後日至及諸外道悉來集會。
0918c03: △二如來降德。
0918c04: 時法輪音空燈王至一心瞻仰來入彼會。
0918c05: △三敬神禮請。
0918c06: 爾時太子及諸大眾至攝受於我處于此座。
0918c07: △四就座談經。
0918c08: 以佛神力淨居諸天至令諸眾生隨類各解。
0918c09: 普照因輪者。謂令知善惡各自有因。罪人惡因所
0918c10: 招。太子善因當滿故。△五廣益當機。
0918c11: 時彼會中有八十那由他至免離惡趣生於天上。
0918c12: △六太子得法。
0918c13: 善伏太子即於此時至令生善根解脫門。
0918c14: 
0918c15: 大方廣佛華嚴經疏卷第一百一十
