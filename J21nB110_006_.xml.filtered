0657b01: 宋文憲公護法錄卷第六
0657b02: 皇明金華宋濂著
0657b03: 雲棲袾宏　輯
0657b04: 虞山錢謙益訂
0657b05: 序
0657b06: 金剛般若經新解序
0657b07: 金剛般若經世尊第四時所說中夏六譯互有不同
0657b08: 唯童壽本詳略適中甚得義趣名僧達賢箋之者亡
0657b09: 慮千餘家唯天親無著二論師探索微隱不失說經
0657b10: 本意無著以一十八住為義天親以二十七疑為宗
0657b11: 發明理觀事行之詳破一切執斷一切疑至於智鏡
0657b12: 相即能所俱妙三觀之圓融三諦之冥泯即一而三
0657b13: 即三而一蓋有不可思議者矣其經之至中夏殆將
0657b14: 千年或顯或晦各繫其時若論遭逢之盛則未有如
0657b15: 今日者也欽惟　皇帝陛下懋昭大德建中于民欲
0657b16: 使感發自新一歸至化嘗以三界大師行深願重其
0657b17: 利濟群生為甚急演說言教雖多而金剛經專言住
0657b18: 修降伏與心經楞伽二經大旨略同其舉揚心學最
0657b19: 切乃　詔天界禪師季潭泐公會江南禪教有學諸
0657b20: 師參用古註而定其說于是季潭與演福法師大璞
0657b21: 公同加箋釋且懼二論師文旨玄奧學者未能卒
0657b22: 曉因據二十七疑而革蕭統分第之陋仍推問答深
0657b23: 意而究脈絡之貫通務令明白簡切而免纏繞支離
0657b24: 之患既成諸師重加校訂始入奏於　華蓋殿　皇
0657b25: 上覽而可之　敕同新箋二經鍥梓流通季潭貽書
0657b26: 俾濂序其事濂以昏耄為辭雙林住持南翁凱公復
0657b27: 來請之甚力乃為言曰　西方聖人以一大事因緣
0657b28: 出現於世無非覺悟群迷出離苦輪　中國聖人受
0657b29: 天眷命為億兆生民主無非化民成俗而躋於仁壽
0657b30: 之域前聖後聖其揆一也金剛經凡五千八百二十
0657c01: 四言揭之篇端從長老須菩提以至菩薩但應如所
0657c02: 教住不過三百九十六耳三問三答之間其大體咸
0657c03: 具已巳無餘蘊矣而乃躡前語跡斷後疑情展轉滋多
0657c04: 直至二十有七方止其諄諄善誘欲啟人信解者為
0657c05: 何如哉　皇上自臨御以來宵衣旰食勵精圖治禮
0657c06: 樂形政燦然備舉所以裁成天地之道輔相天地之
0657c07: 宜以左右民者既無所不用其極今又彰明內典以
0657c08: 資化導唯恐一夫不獲其所其設心措慮實與諸佛
0657c09: 同一慈憫有情所謂仁之至義之盡者也於戲盛哉
0657c10: 濂幼齡時輒讀金剛感應傳見其所紀神異事甚眾
0657c11: 然皆持誦精誠之所格持誦猶爾況通其義趣者乎
0657c12: 又況達性相二空而歸於一實境界者乎殊盛之利
0657c13: 誠未易窺測也誦是經者宜思　皇上之大德孳孳
0657c14: 焉以進道為念斯可也不然則天龍鬼神實鑒臨之
0657c15: 可不畏哉。
0657c16: 新刻楞伽經序
0657c17: 洪武十年秋九月丙子朔濂朝　京師冬十有一月
0657c18: 丙申入辭將還山時　皇上御武樓下顧濂言曰卿
0657c19: 言楞伽為達摩氏印心之經朕取而閱之信然人至
0657c20: 難持者心也觸物而動淵淪天飛隨念而遷凝冰焦
0657c21: 火經言操存制伏之道實與儒家言不異使諸侯卿
0657c22: 大夫人咸知此縱未能上齊佛智其禁邪思絕貪欲
0657c23: 其不胥為賢人君子之歸濂謹對曰誠如　聖諭第
0657c24: 其文學簡古義趣淵微宋臣蘇軾頗嘗患其難讀耳
0657c25: 上曰此書生纏蔽文義之過也朕於宮中略覽數過
0657c26: 已巳悉領其大旨即　敕奉御取經示濂且點誦曰如
0657c27: 佛語心品第十卷所言諸識有二種生謂流注生及
0657c28: 相生有二種住謂流注住及相住有二種滅謂流注
0657c29: 滅及相滅此三相者最為微隱唯佛能究言之第四
0657c30: 卷所言自心妄想非性智慧觀察不墮二邊先身轉
0658a01: 勝而不可壞得自覺聖趣是般若波羅蜜此言六度
0658a02: 萬行互相融攝成菩提分皆由般若成立尤為深切
0658a03: 般若心經若金剛般若經皆心學所繫不可不講習
0658a04: 也言已巳　上復口解心經數章　睿識神見皆超出
0658a05: 乎常倫於是賜食禁中而退又明日戊戌考功監臣
0658a06: 某奉　旨於大天界寺俾天下諸浮屠咸讀三經
0658a07: 　命既下育王禪師崇裕靈承　德意孳孳如弗及且
0658a08: 以二經世已巳盛行獨楞伽見者殊寡乃購求雷庵受
0658a09: 公集註鏤版而行之徵濂為其題辭惟我釋迦如來
0658a10: 五時說法而此楞伽實與維摩思益楞嚴三昧金光
0658a11: 明勝鬘等經皆在第三方等時所說疏經之家謂以
0658a12: 楞伽為名實相為體佛語心為宗自覺聖智為用經
0658a13: 凡一百五十一品茲所存者特其一爾其言幽眇精
0658a14: 深誠為攝心樞要之書也欽惟　皇上以生知之聖
0658a15: 一觀輒悟　詔天下諸浮屠是習是講將使真乘之
0658a16: 教與　王化並行治心繕性遠惡而趣善斯心也即
0658a17: 如來極度群生之心也何其盛哉禪師敬恭明詔罔
0658a18: 敢怠遑日以流通為務亦可謂之賢矣為沙門之學
0658a19: 者宜受而持之庶幾上報　寵恩而不負靈山之付
0658a20: 囑濂故備著　天語之詳于篇首使讀者各有所警
0658a21: 發焉。
0658a22: 新注楞伽經後序
0658a23: 皇帝既御寶歷丕弘儒典參用佛乘以化成天下且
0658a24: 以般若心經及金剛楞伽二經發明心學實為迷途
0658a25: 之日月苦海之舟航乃洪武十年冬十月　詔天界
0658a26: 禪師臣宗泐演福法師臣如重加箋釋明年春三
0658a27: 月心經金剛經新注成已巳徹　睿覽秋七月楞伽注
0658a28: 又成　上御西華樓宗泐如同侍從之臣投進
0658a29: 　上覽已巳悅曰此經之注誠為精確可流布海內使學
0658a30: 者講習焉宗泐即奉　詔鍥梓於京師天界禪林如
0658b01: 還杭之演福私念與宗泐同被　上旨豈宜以天
0658b02: 界為拘乃刻二經於演福獨楞伽卷帙浩繁未遂厥
0658b03: 志蚤夜以為憂淨慈禪師臣夷簡乃為撰疏勸諸同
0658b04: 袍暨樂善者助成之起手於又明年夏五月至冬十
0658b05: 一月訖功費錢三千緡云惟楞伽一經具藏通別圓
0658b06: 四教大旨所以斥小乘之偏破邪見之惑無非欲顯
0658b07: 圓宗自覺正智而已巳第其文辭古奧讀者殊未易曉
0658b08: 東都沙門寶巨嘗為之訓詁援據雖若該博而于經
0658b09: 意多邈然不相入胥臺雷庵受公徒襲寶巨之緒論
0658b10: 自不能伸一喙二者咸無取焉唯柏庭法師善月依
0658b11: 天台教旨著為通義敻然絕出常倫苟以經文顯白
0658b12: 者正之亦未免有遺憾他尚何望哉如以辨博無
0658b13: 礙之智游戲毘盧藏海台衡之書無不融攝故其論
0658b14: 著雖有徵于柏庭反覆參驗務不失如來說經本意
0658b15: 宗泐又能裁度旨趣約繁辭而歸精當遂使數百載
0658b16: 疑文奧義煥然明暢誠亦可謂靈承　皇上嘉惠蒸
0658b17: 民之意弘昭大覺立教度人之方者矣嗚呼佛之大
0658b18: 法惟　帝王長興之宗師能傳之今一旦遭逢如此
0658b19: 之盛讀是經者小則當思遠惡而遷善大則當思明
0658b20: 心而見性庶不負　聖天子之大德哉。
0658b21: 楞伽阿跋多羅寶經集註題辭
0658b22: 大雄氏所說阿跋多羅寶經凡經三譯其四卷者宋
0658b23: 元嘉中中印度求那跋陀羅也其十卷者後魏延昌
0658b24: 中北印度菩提流支也迨至于唐實叉難陀來自于
0658b25: 闐復以跋陀之譯未弘流支之義多舛與僧復禮重
0658b26: 翻為七卷則久視初也於是判教諸師提綱挈領李
0658b27: 通玄則以五法三自性八識二無我為言智覺延壽
0658b28: 則以實相佛語心自覺聖智為言一則因理以顯事
0658b29: 一則從事以推理理事兼究則經之奧義無餘蘊矣
0658b30: 然自菩提達摩東來震旦謂此經四卷可以印心遂
0658c01: 授其徒慧可故宗禪定者世受其說而其文辭簡嚴
0658c02: 卒未易通所以傳之者寖微至宋張文定公方平見
0658c03: 于南譙悟其為前身所書乃以錢三十萬屬蘇文忠
0658c04: 公軾印施江淮間蘇公親為書之且記其事自是流
0658c05: 布漸廣雷庵禪師正受病句讀之難通也與同袍智
0658c06: 燈據跋陀之本而參以魏唐二譯原其異同歷疏于
0658c07: 經文之下復稽唐註古本暨宋僧寶巨閩士楊彥國
0658c08: 之說而折衷之凡經綸疏錄有涉于經者亦摭其精
0658c09: 華附焉名之曰楞伽寶經集註自慶元乙卯之三月
0658c10: 至丙辰之四月始克就緒其用心可謂勤矣且如來
0658c11: 說經不即語言不離語言矧此楞伽實詮圓頓八識
0658c12: 洞然號如來藏大包無外小入無內本性全真即成
0658c13: 智用觀身實相與淨名同若彼二乘滅識趣寂譬如
0658c14: 迷人忘己巳之頭狂走呼號別求首領此乃諸佛心地
0658c15: 法門不假修證現前成佛禪宗之要蓋莫切於此矣
0658c16: 或者則曰西來之宗一文不設若謂初祖持此印心
0658c17: 非愚則惑子不聞達觀穎公之言乎曰不然也佛法
0658c18: 隨世以為教當達摩時眾生滯相離心故入義學者
0658c19: 悉斥去之達觀之言猶達摩之意也苟不察其救弊
0658c20: 微權而據以為實則禪那乃六度之一先佛所指持
0658c21: 戒為禪定智慧之本者還可廢乎雷庵之註其有功
0658c22: 於禪宗甚大非上根宿智不知子言之為當也此經
0658c23: 舊嘗刻版姑蘇幻住庵近毀於火天界禪師白庵金
0658c24: 公意欲流通乃購文梓重刻於旃檀林來徵余為之
0658c25: 序予幼時頗見正平張戒集三譯之長采諸家之註
0658c26: 成書八卷以傳大意略同惜雷庵不及見之白庵妙
0658c27: 悟真乘旁通儒典為叢林之所宗師苟求其說而補
0658c28: 入之則其功又豈不大於雷庵哉。
0658c29: 般若波羅蜜多心經文句引
0658c30: 實際理地不染一塵固在於心明萬事門中不離一
0659a01: 法必資於言解此古今之通義也昔我三界大師從
0659a02: 兜率天化成白象冠日之精降神於維羅衛國苦行
0659a03: 於伽闍山中得無上道成最正覺蓋憫大地眾生不
0659a04: 知真性染纏使以成有漏逐色聲以陷諸妄汩沒死
0659a05: 生弗能解脫於是坐寶蓮華師子之座演說無上甚
0659a06: 深妙法開頓漸之正門垂權實之祕教其第四時廣
0659a07: 宣諸般若經而大部般若合六百卷凡四處一十六
0659a08: 會所說顯之以五蘊以總其綱申之以十二處以覈
0659a09: 其變廣之以十八界以極其趣小無不該大無不統
0659a10: 誠所謂冥衢之燈燭業海之方舟也撮其樞要實惟
0659a11: 心經是經凡三譯今世所傳二百五十八言者乃貞
0659a12: 觀間三藏法師玄奘所翻攝須彌於一毫芒斂歛溟渤
0659a13: 於一涓滴其神功浩浩乎不可思議是以歷代寶之
0659a14: 如摩尼珠為之註釋凡百十家溺教文者曲引傍喻
0659a15: 自相疑難其失也蕪尊禪義者逐字為訓辭荒意幻
0659a16: 其失也鄙務高深者獨研大旨盡略微文其失也簡
0659a17: 安淺陋者不知次序前後失倫其失也雜殊不知了
0659a18: 空法塵聿依佛智皆不出乎是經雖法華十萬餘言
0659a19: 華嚴四天下微塵數品廣略固殊旨義無二奈何以
0659a20: 至精至微之典而以小德小智之見輕測真乘妄談
0659a21: 般若也哉如濂不敏奧自壯齡頗閱三藏諸文於是
0659a22: 不量蕪陋為之訓解蕪者剔之鄙者雅之略者補之
0659a23: 雜者一之裁成文句一卷總數千言宿學之士其亦
0659a24: 何事於斯庶以便初機者爾或者則曰三千性相盡
0659a25: 屬空名一實境界諸念不立何為執滯於教體之間
0659a26: 哉是不然渡巨河者必用筏以濟見明月者須假指
0659a27: 以標若欲廢法觀空因空顯性何異采蘋於山椒而
0659a28: 求魚於木末也不亦傎乎雖然靈光獨耀迥脫根塵
0659a29: 體露真常不拘文字苟徒隨語生解其去一真薄迦
0659a30: 梵地蓋益遠矣忘白馬之舊馱焚青龍之新鈔必有
0659b01: 蓋世人豪者興濂日望之。至正元年正月朔日幅巾
0659b02: 男子金華宋濂引
0659b03: 善財南詢華藏海因緣序
0659b04: 沙門那道輝以其師淨慈禪師所著善財南詢華藏
0659b05: 海因緣一卷示予先集經以備其事次作偈以釋其
0659b06: 義不待詳分科段遍閱疏鈔而經旨瞭然自明嗚呼
0659b07: 可謂善談雜華者已巳夫雜華之宗以言乎性則太虛
0659b08: 洞然而無物以言乎相則萬象森然而駢列所謂森
0659b09: 然者即行布也一而萬者也所謂洞然者即圓融也
0659b10: 萬而一者也圓融不礙行布故一為萬而不見其少
0659b11: 行布不礙圓融故萬為一而不見其多此其大較也
0659b12: 然而善財之見文殊根本之智已巳得畢乎一者也而
0659b13: 差別之知未圓欲見乎萬者也今姑舉其略而陳之
0659b14: 則所不舉者可推而見矣凡其所參五十又三或順
0659b15: 或逆或小或大或淺或深皆各有所證其登妙高峰
0659b16: 不見德雲而于別峰相見示法普見也見善住空中
0659b17: 變化隨念而至明法無礙也見海幢放種種光光中
0659b18: 皆有種種奇勝示法無盡也見勝熱婆羅門登山投
0659b19: 火得寂靜樂明法無怖也見自在王修學書數第印
0659b20: 療病建宅鍊藥及農賈等業示法工巧也見無厭足
0659b21: 王決囚可駭及觀宮殿皆是眾寶之所合成明法如
0659b22: 幻也見遍行外道調伏九十六眾離諸異見示法普
0659b23: 觀也見婆須密女身出光明照諸眾生令離貪欲明
0659b24: 法無染也見德生童子有德童女證入大悲大智示
0659b25: 法幻住也見大莊嚴園毗盧樓閣慈氏領諸菩薩從
0659b26: 他方來彈指一聲樓閣門開善財即入見一樓閣中
0659b27: 有一切諸妙樓閣一一樓閣中皆有慈氏一一慈氏
0659b28: 前皆有善財一一善財皆悉合掌回顧一善財之身
0659b29: 遍入一切善財身內一切善財身皆攝歸一善財身
0659b30: 內互遍互融互攝互入如燈鏡交光重重無盡善財
0659c01: 既證此一切境界莊嚴藏解脫門文殊遂舒金臂過
0659c02: 一百一十餘城按善財頂告以法解雖已巳周而行未
0659c03: 圓之故於是往見普賢在如來前一一毛孔出種種
0659c04: 佛剎諸微妙事善財見身中交光互現一切不思議
0659c05: 事悉皆成就嗚呼善財前之所歷者行布也後之所
0659c06: 證者圓融也非圓融不足以見體統之全非行布不
0659c07: 足以昭發用之盛圓融體用雙泯者也行布則因用
0659c08: 而各顯其體者也其後之所證莫知為之先前之所
0659c09: 得莫知為之後二之則非也是知盡十方剎土皆是
0659c10: 善財盡十方剎土皆是文殊盡十方剎土皆是一大
0659c11: 香水海孰為行布孰為圓融哉苟謂其無所證入乎
0659c12: 則干涉歷無微不探也苟謂其有所證入乎則性本
0659c13: 圓明初無一法之可得也至矣妙矣蔑以加矣雖然
0659c14: 經旨宏深非有識者為之開明初機之士何自而知
0659c15: 佛國師而下頌而釋此者凡十人禪師蓋後出而益
0659c16: 奇者也或曰以偈釋經可乎曰如來說經長行之後
0659c17: 必以偈重宣之善慧大士用偈釋金剛經而後世箋
0659c18: 經家多效之何為而不可也禪師名智順字逆川溫
0659c19: 之瑞安人鐵關樞公入室弟子也出世溫之雅山繼
0659c20: 主福之東禪雪峰今住持前剎云。
0659c21: 大般若經通關法序
0659c22: 大般若波羅蜜多經凡六百卷唐三藏法師玄奘所
0659c23: 譯卷帙紛紜浩如煙海學者未易背之鳳城雪月大
0659c24: 師大隱發其巧智創為通關之法而四明演忠律師
0659c25: 省悟重為編定而益加精嚴其法畫十二圖用十三
0659c26: 法二十九界八十四科為之都凡諸圖所列或齊行
0659c27: 或各行或單位或避位或間位或加法或鉤鎖連環
0659c28: 或廣略不過一千言間總攝初分難信解品一百三
0659c29: 卷無一字或違噫亦異矣先是浙水東見者甚鮮逮
0659c30: 宋淳熙中有異僧載經行甬東暗誦弗休大姓沃承
0660a01: 璋以為疑抽一二卷試之其誦如初卷且出關法以
0660a02: 授承璋承璋乃刻板流通元至正初黃巖沙門絕璘
0660a03: 琚公獲拾儀真歸刊雲峰證道院未幾燬於火雪山
0660a04: 成公嘗受經于絕璘思繼前志復重刊而行之增以
0660a05: 佛國白禪師所解名相繫諸關後使人了知義趣云
0660a06: 惟般若尊經乃統攝世出世間色心諸法皆歸實相
0660a07: 其功用不可思議譬如四大海水茫無邊際攝之入
0660a08: 一毛孔無所增減而彼大海本相如故所謂舒之則
0660a09: 大包無外卷之則小入無內者也雪月以方便智造
0660a10: 是通關之法一彈指頃能背其經六分之一其饒益
0660a11: 群生甚大雪山父子又能篤意傳布唯恐或後皆不
0660a12: 負先佛囑累者矣雖然真覺性者中一辭不立光明
0660a13: 殊勝洞照無礙大阿難等結集八藏諸文一一自光
0660a14: 明中發現讀是關者儻能於此求之則山河大地有
0660a15: 情無情咸成文句身不待較繁簡於卷帙之間也雪
0660a16: 山遍參諸方嘗主藏鑰于靈隱景德禪寺其衛道之
0660a17: 志蓋皦然云。
0660a18: 寶積三昧集序
0660a19: 釋氏之書有三法藏焉曰經曰律曰論經則佛與菩
0660a20: 薩等所說論則諸賢聖僧所著唯律必佛口親宣而
0660a21: 非諸大弟子之得與聞也然而三藏之間統為十二
0660a22: 部分為大小中三乘廣大殊勝無所不攝其文久流
0660a23: 中國至秦而絕漢遣郎中蔡愔及秦景往使天竺受
0660a24: 其書以歸自是譯師疊至代有所增以卷計者梁則
0660a25: 五千四百隋則六千一百九十八唐承隋亂之後稍
0660a26: 有廢逸開元之目則五千四十八至貞元中則又增
0660a27: 二百七十五宋太平興國以來或翻譯或編纂或收
0660a28: 貞元未附藏者又增七百七十五逮元有國又增二
0660a29: 百八十六其中頗不能盡知今以千文紀之自天至
0660a30: 遵為號者五百八十六通為六千二百二十九卷噫
0660b01: 嘻其廣矣哉學其書者茫若望洋至于皓首而不能
0660b02: 周覽唐僧智昇嘗編入中國歲月及譯人姓氏名曰
0660b03: 開元釋教錄美矣而不采其文也宋戶部尚書王古
0660b04: 隨其次第而釋其因緣至於佛會後先華譯同異咸
0660b05: 志之名曰法寶標目佳矣而弗表其義也優婆塞陳
0660b06: 實分門別科頗括祕詮名之曰大藏一覽近矣惜糅
0660b07: 之自造諸偈而又擇焉不能精也東山立庵大師崇
0660b08: 志頗病焉乃於延祐之初掇拾三藏英華上自三寶
0660b09: 流通中至天仙天標坤維人倫之凡時劫根塵世諦
0660b10: 塔寺道具眾器之屬下及珍寶飲食花木禽獸地獄
0660b11: 之品析二十門釐為四卷文貫始終事有源委部居
0660b12: 整比秩焉不紊遂取法界體性經中語名曰寶積三
0660b13: 昧集鍥梓於壽聖禪林立庵既示寂板廢不存白庵
0660b14: 禪師萬金以精進力深入禪教三昧旁事孔籍亦臻
0660b15: 其閫奧悼立庵利物之心勤而傳世之不遠也復為
0660b16: 銓次義例分卷為五重刻而布之以濂閱大藏者凡
0660b17: 三稍涉戶庭請序其首簡濂取覽之儼然如探故物
0660b18: 雖未獲窺其全而金銀琉璃車渠瑪瑙珊瑚琥珀眾
0660b19: 寶之積爛然溢目矣於是胡跪作禮而說贊曰巍巍
0660b20: 法王寶號為脩多羅毗尼阿毗曇三千大千界以及
0660b21: 無算數無物不含攝無土不現身護法金剛王手持
0660b22: 蓮華杵或執七寶劍各逞神通力晝夜不暫離魔軍
0660b23: 及末伽無有能壞者善慧施方便為轉大法輪一轉
0660b24: 千佛轉佛佛具千佛千佛亦復然輾轉至無邊此最
0660b25: 勝功德如雲雨太空草木花藥等根莖皆霑溉如來
0660b26: 真正幢無鉅亦無細汪洋四大海了不見涯涘苟取
0660b27: 一滴水濕性靡不具炎炎大火聚力可鎔天地餘燼
0660b28: 存一粟炎體終弗滅日輪行中天其廣千由旬光入
0660b29: 寸隙中圓明具日相若耆闍崛山山石立萬仞一沙
0660b30: 細於塵孰敢謂非石所以二尊者各出本來智一取
0660c01: 六千卷束之四卷間如將須彌盧納之於鍼孔一噓
0660c02: 寒灰燄死後使復然光照閻浮提利彼有情眾智者
0660c03: 能移物勿為物所移佛言雖至寶執著亦為障我有
0660c04: 大寶藏不落文字中六處放光明七佛時行道時時
0660c05: 宣妙法法法悉皆忘定見自性佛共成無上道。
0660c06: 傳法正宗記序
0660c07: 表大法之真傳起群生之正信宜莫如書然而真丹
0660c08: 身毒相去絕遠梵言華言重譯或殊況屢遭滅斥之
0660c09: 禍生乎其後者必蒐羅墜逸遍觀會通然後能定是
0660c10: 非之真謏聞之士苟獲窺其一偏遂執為確然之論
0660c11: 斯亦過矣嗚呼闢邪說之膠固伸正議於千載之下
0660c12: 不有先覺學者將何所從哉昔者濂讀涅槃經及智
0660c13: 度論頗知釋迦文佛以正法授迦葉世世相傳具有
0660c14: 明證故自前魏支彊梁樓至洛邑譯續法傳自七佛
0660c15: 至二十五祖婆舍斯多而止東晉佛馱跋陀羅至廬
0660c16: 山所譯禪經自迦葉至二十八祖達摩多羅而止逮
0660c17: 夫後魏之時崇道屏釋而沙門曇曜蒼黃逃竄單錄
0660c18: 諸祖之名匿巖穴間僅及二十四祖師子尊者而止
0660c19: 佛運重啟曇曜進為僧統吉迦夜等遂因之為付法
0660c20: 藏傳其去前魏已巳一百九十餘年東晉亦六十二年
0660c21: 矣東魏那連耶舍至鄴復備譯西域諸所傳授事跡
0660c22: 其次第與禪經不差毫髮則全闕之分有不待辯而
0660c23: 自明矣唐興曹溪大弘達磨之道傳布益眾義學者
0660c24: 忌之而神清為甚乃據法藏傳所列謂師子遭難絕
0660c25: 嗣不傳猶以為未足誣迦葉為小智不足承佛心印
0660c26: 指禪經實後來傳會難以取徵而好論議之徒紛紛
0660c27: 而起矣宋明教大師契嵩讀而病之博采出三藏記
0660c28: 洎諸家紀載釋迦為表三十三祖為傳持法一千三
0660c29: 百四人為分家略傳而秀出宗證繼焉名曰傳法正
0660c30: 宗記復畫佛祖相承之像明其世系名曰定祖圖申
0661a01: 述禪經及西域諸師為證以闢義學者之妄名曰正
0661a02: 宗論共十二卷其衛道之嚴凜凜乎不可犯也濂竊
0661a03: 聞之太平真君之七年魏太武用崔浩言宣告征鎮
0661a04: 佛像胡書皆擊破焚燒當是時諸種經論多煨燼之
0661a05: 末屋壁之深藏蓋至于久而後出以此觀之曇曜之
0661a06: 流固未必能見禪經至于諸師之論義學者亦未必
0661a07: 能盡聞之顧執一時單錄不全之文而相為詬病猶
0661a08: 將十指而掩日月之光一口而吸滄溟之水多見其
0661a09: 不知量也大師之辨析夫豈得已巳者哉甬東祖杲禪
0661a10: 師以誠篤契道汲汲焉准恐法輪不運合眾緣重刻
0661a11: 以傳嗚呼書不流通與無書等大師固有功於宗乘
0661a12: 而杲公之為則又有功於大師者也皆不可以不紀
0661a13: 因追序其作者之意於首簡云。
0661a14: 重刻護法論題辭
0661a15: 衢州天寧住持端文禪師不遠千里而來請曰吾宗
0661a16: 有護法論凡一萬二千三百四十五言相傳宋觀文
0661a17: 殿大學士太保張天覺之所撰其弘宗扶教之意至
0661a18: 矣盡矣昔者閩僧慧欽嘗刻諸梓翰林侍講學士虞
0661a19: 集實為之序兵燹之餘其版久不存端文以此書不
0661a20: 可不傳也復令印生刻之今功已巳告完願為序其首
0661a21: 簡序曰嗚呼妙明真性有若太空不拘方所初無形
0661a22: 段沖澹而靜寥漠而清出焉而不知其所終入焉而
0661a23: 不知其所窮與物無際圓妙而通當是時無生佛之
0661a24: 名無自他之相種種含攝種種無礙尚何一法之可
0661a25: 言哉奈何太樸既散誕勝真漓營營逐物唯塵緣業
0661a26: 識之趣正如迷人身陷大澤煙霧晦冥蛇虎縱橫競
0661a27: 來追人欲加毒害被髮狂奔不辨四維西方大聖人
0661a28: 以慈憫故三乘十二分教不得不說此法之所由建
0661a29: 立也眾生聞此法者遵而行之又如得見日光逢善
0661a30: 勝友為驅諸惡引登康衢即離怖畏而就安隱其願
0661b01: 幸孰加焉不深德之反從而詆之斥之是猶挾利劍
0661b02: 以自傷初何損於大法歟嗚呼三皇治天下也善用
0661b03: 時五帝則易以仁信三王又更以智勇蓋風氣隨世
0661b04: 而遷故為治者亦因時而馭變焉成周以降昏嚚邪
0661b05: 僻翕然並作絏縲不足以為囚斧鍎不足以為威西
0661b06: 方聖人歷陳因果輪迴之說使暴強聞之赤頸汗背
0661b07: 逡巡畏縮雖螻蟻不敢踐履豈不有補治化之不足
0661b08: 柳宗元所謂陰翊王度者是已巳此猶言其觕也其上
0661b09: 焉者炯然內觀匪即匪離可以脫卑濁而極高明超
0661b10: 三界而躋妙覺誠不可誣也奈何詆之奈何斥之世
0661b11: 之人觀此論者可以悚然而思惕愓然而省矣雖然予
0661b12: 有一說并為釋氏之徒告焉棟宇堅者風雨不能漂
0661b13: 搖榮衛充者疾病不能侵凌緇衣之士盍亦自反其
0661b14: 本乎予竊怪夫誦佛陀言行外道行者是自壞法也
0661b15: 毗尼不守軌範是棄者是自壞法也增長無明嗔恚
0661b16: 不息者是自壞法也傳曰家必自毀而後人毀之尚
0661b17: 誰尤哉今因禪師之請乃懇切為緇素通言之知我
0661b18: 罪我予皆不能辭矣禪師豫章人知寶大法如護眼
0661b19: 目然身服紙衣躬行苦行遇川病涉者梁之塗齟齬
0661b20: 者甓之枯骴暴露者掩之今又刻此論以博誠無愧
0661b21: 於有行沙門者矣。
0661b22: 釋氏護教編後記
0661b23: 西方聖人以一大事因緣出現於世自從鹿野苑中
0661b24: 直至於跋提河演說苦空無我無量妙義隨機鈍利
0661b25: 分為頓漸無小無大盡皆攝入薩婆若海既滅度後
0661b26: 其弟子阿難陀多聞總持有大智慧結集為修多羅
0661b27: 藏而諸尊者或後或先各闡化源優波離集四部律
0661b28: 謂之毗尼金剛薩埵於毗盧遮那前親受瑜伽五部
0661b29: 謂之秘密章句無著天親頻升知足天宮咨參慈氏
0661b30: 相與造論發明大乘謂之唯識宗旨西竺龍勝以所
0661c01: 得毗羅之法弘其經要謂之中觀論燉煌杜法順深
0661c02: 入華嚴不思議境大宣玄旨謂之華嚴法界觀毗尼
0661c03: 之法魏嘉平初曇柯羅始持僧祗戒本至洛陽而曇
0661c04: 無德曇諦等繼之立羯磨法唐南山澄照律師道宣
0661c05: 作疏明之四分律遂大行是為行事防非止惡之宗
0661c06: 薩埵以瑜伽授龍猛猛授龍智智授金剛智唐開元
0661c07: 中智始來中國大建曼茶羅法事大智道氤大慧一
0661c08: 行及不空三藏咸師尊之是為瑜伽微妙祕密之宗
0661c09: 唐貞觀三年三藏玄奘往西域諸國會戒賢於那蘭
0661c10: 陀寺因受唯識宗旨以歸授慈恩窺基基乃網羅舊
0661c11: 說廣制疏論是為三乘法相顯理之宗梁陳之間北
0661c12: 齊惠聞因讀中觀論悟旨遂遙禮龍勝為師開空假
0661c13: 中三觀止觀法門以法華宗旨授慧思思授天台國
0661c14: 師智顗顗授灌頂頂授智威智威授惠威惠威授玄
0661c15: 朗朗授湛然是為四教法性觀行之宗隋末順以法
0661c16: 界觀授智儼儼授賢首法藏至清涼大統國師澄觀
0661c17: 追宗其學著華嚴疏論數百萬言圭峰宗密繼之而
0661c18: 其化廣被西方是為一念圓融具德之宗瑜伽久亡
0661c19: 南山亦僅存其盛行於今者唯天台慈恩賢首而已巳
0661c20: 此則世之所謂教者也世尊大法自迦葉二十八傳
0661c21: 至菩提達摩達摩悲學佛者纏蔽於竹帛間乃弘教
0661c22: 外別傳之旨不立文字而見性成佛達摩傳慧可可
0661c23: 傳僧璨璨傳道信信傳弘忍忍傳曹溪大鑑禪師慧
0661c24: 能而其法特盛能之二弟子懷讓行思皆深入其閫
0661c25: 奧讓傳道一一之學江西宗之其傳為懷海海傳希
0661c26: 運運傳臨濟慧照大師義玄玄立三玄門策厲學徒
0661c27: 是為臨濟之宗海之旁出為溈山大圓禪師靈
0661c28: 傳仰山智通大師慧寂父唱子和微妙玄機不可湊
0661c29: 泊是為溈仰之宗思傳希遷遷之學湖南宗之其傳
0661c30: 為道悟悟傳崇信信傳宣鑑鑑傳義存存傳雲門匡
0662a01: 真大師文偃偃之氣宇如王三句之設如青天震雷
0662a02: 聞者掩耳是為雲門之宗玄沙師備偃之同門友也
0662a03: 其傳為桂琛琛傳法眼大師文益益雖依華嚴六相
0662a04: 唱明宗旨迥然獨立不涉凡情是為法眼之宗遷之
0662a05: 旁出為藥山惟儼儼以寶鏡三昧五位顯三種滲漏
0662a06: 傳曇晟晟傳洞山悟本大師良价价傳曹山元證大
0662a07: 師本寂而復大震是為曹洞之宗法眼再傳至延壽
0662a08: 流入高句驪仰山三傳之芭蕉徹當石晉開運中遂
0662a09: 亡弗繼雲門曹洞僅不絕如線唯臨濟一宗大用大
0662a10: 機震盪無際若聖若凡無不宗仰此則世之所謂禪
0662a11: 者也嗚呼教之與禪本無二門依教修行蓋不出於
0662a12: 六度梵行而禪定特居其一由眾生根有不齊故先
0662a13: 佛示化亦不免其異耳奈何後世各建門庭互相盾
0662a14: 矛教則譏禪滯乎空寂禪則譏教泥乎名相籍籍紛
0662a15: 紛莫克有定是果何為者邪此則教禪異塗猶可說
0662a16: 也自禪一宗言之佛大勝多與達摩同學禪觀達摩
0662a17: 則遠契真宗勝多所見一差遂分為有相無相定慧
0662a18: 戒行無得寂靜六門非達摩闢之安能至今廓如也
0662a19: 慧能與神秀同受法於弘忍能則為頓宗秀則別為
0662a20: 漸宗荊吳秦各各行其教道一神會又同出於能者
0662a21: 也道一則密受心印神會則復流於知解一去弗返
0662a22: 而其末流若大珠明教慈受輩尚何以議為哉自教
0662a23: 一宗言之慈恩立三教天台則分四教賢首則又分
0662a24: 五教麤妙各見漸圓互指終不能歸之一致可勝歎
0662a25: 哉此雖通名為教各自立宗猶可說也自夫本教之
0662a26: 內言之律學均以南山為宗真悟智圓律師允堪著
0662a27: 會正記等文識者謂其超出六十家釋義之外何不
0662a28: 可者至大智律師元照復別以法華開顯圓意作資
0662a29: 持記又與會正之師殊指矣不特此也四明法智尊
0662a30: 者知禮孤山法慧大師智圓同祖天台同學心觀真
0662b01: 妄之異觀三諦之異說既已巳抵牾之甚霅川仁岳以
0662b02: 禮之弟子又操戈入室略不相容諫書辨謗之作逮
0662b03: 今猶使人凜然也其他尚可以一二數之哉嗚呼毗
0662b04: 盧華藏圓滿廣大遍河沙界無久無餘非相而相非
0662b05: 緣而緣非同而同非別而別苟涉思惟即非聖諦又
0662b06: 何在分教與禪之異哉又何在互相盾矛業擅專門
0662b07: 哉又何在操戈相攻遽背其師說哉雖然適長安者
0662b08: 南北異塗東西殊轍及其所至未嘗不同要在善學
0662b09: 者慎夫所趨而已巳比丘永壽嘗以閩僧一源所著護
0662b10: 教編示予自大迦葉至於近代諸師皆有傳贊文辭
0662b11: 簡古誠奇作也壽獨惜其不著教禪承傳同異之詳
0662b12: 請予為記以補其闕略予因以所聞疏之如右文繁
0662b13: 而不殺者欲其事之著明蓋不得不然也。
0662b14: 王忠文公褘叢錄中載佛學一篇與此文同末一
0662b15: 段云佛之為道本無二門自去聖既邈源遠而流
0662b16: 益分於是師異指殊各建戶庭互相矛盾禪則譏
0662b17: 教為滯於名相教則譏禪為溺於空寂若律之為
0662b18: 用雖禪教所共持而取舍各不同至於為教禪之
0662b19: 學者又各立異以取勝一彼一此不相出入自教
0662b20: 宗言之慈恩立三教天台則分四教賢首則又為
0662b21: 五教自禪宗言之慧能與神秀同受法於弘忍能
0662b22: 則為頓宗秀則為漸宗道一神會同出於能道一
0662b23: 則密契心印神會則復流於知解其不同如此至
0662b24: 若天台教宗之一也而四明知禮孤山知圓性善
0662b25: 性惡之說如水炭之不相投臨濟禪宗之一也而
0662b26: 或以棒或以喝至橫川珙則復以聲偈其示人之
0662b27: 要如柄鑿之不相合支派乖錯論說紛紜殆不得
0662b28: 而悉數也忠文與文憲同里同門故其問學之相
0662b29: 合如此。
0662b30: 夾註輔教編序
0662c01: 天生東魯西竺二聖人化導蒸民雖設教不同其使
0662c02: 人趨於善道則一而已巳為東魯之學者則曰我存心
0662c03: 養性也為西竺之學者則曰我明心見性也究其實
0662c04: 雖若稍殊世間之理其有出一心之外者哉傳有之
0662c05: 東海有聖人出焉其心同其理同也西海有聖人出
0662c06: 焉其心同其理同也南海北海有聖人出焉其心同
0662c07: 其理同也是則心者萬理之原大無不包小無不攝
0662c08: 能充之則為賢知反之則愚不肖矣覺之則為四聖
0662c09: 反之則六凡矣世之人但見修明禮樂刑政為制治
0662c10: 之具持守戒定慧為入道之要一處世間一出世間
0662c11: 有若水炭晝夜之相反殊不知春夏之伸而萬彙為
0662c12: 之欣榮秋冬之屈而庶物為之藏息皆出乎一元之
0662c13: 氣運行氣之外初不見有他物也達人大觀洞然八
0662c14: 荒無藩籬之限無戶閾之封故其吐言持論不事形
0662c15: 跡而一趨於大同小夫淺知肝膽自相胡越者惡足
0662c16: 以與於此哉宋有大士曰鐔津嵩禪師實洞山聰公
0662c17: 之法嗣以二氏末流之弊或不相能也取諸書會而
0662c18: 同之曰原教曰廣原教曰勸書曰孝論而壇經贊附
0662c19: 焉復恐人不悉其意自注釋之名之為輔教編若禪
0662c20: 師者可謂攝萬理于一心者矣予本章逢之流四庫
0662c21: 書頗嘗習讀逮至壯齡又極潛心於內典往往見其
0662c22: 說廣博殊勝方信柳宗元所謂與易論語合者為不
0662c23: 妄故多著見於文辭間不知我者或戟手來詆訾予
0662c24: 噤不答但一笑而已巳今因虛白果公重刻是編其有
0662c25: 功學者甚大故執筆言之嗚呼孰能為我招禪師于
0662c26: 常寂光中相與論儒釋之一貫也哉獨視霄漢悠然
0662c27: 遐思者久之。
0662c28: 旃檀大愛妙色三經小弓
0662c29: 先佛所說旃檀香身大愛妙色三陀羅尼經皆西天
0662c30: 譯經三藏朝散大夫試光祿卿明教大師法賢奉詔
0663a01: 所譯其在法藏與瑜伽大教王經凡二十七等同車
0663a02: 輦字函中功德所被或療惡疾或救海難或出生際
0663a03: 諸鬼趣資以解脫誠心求之靡不應感蓋我如來大
0663a04: 誓願故神通力故慈憫有情故一彈指頃即能成就
0663a05: 無邊殊勝經言可信真實不虛天界沙門太初肇公
0663a06: 信之為尤力於是命工鍥梓以廣流通介其同袍一
0663a07: 林桂公徵濂引其首夫佛法廣如虛空然無始無終
0663a08: 無內無外苟欲繪畫而贊詠之非愚則惑矣姑書其
0663a09: 概以起讀者之信心云。
0663a10: 宋文憲公護法錄卷第六
0663a11: 
0663a12: 
0663a13: 
0663a14: 
0663a15: 丹陽居士賀學仁男賀烺賀賀焜施貲共刻
0663a16: 護法錄第六卷　計字一萬零二百六十六箇
0663a17: 該銀五兩一錢三分三厘
0663a18: 桐城釋在定對句容潘省耕書進賢陳叔道刻
0663a19: 天啟辛酉元年春四月徑山化城識
