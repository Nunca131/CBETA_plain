0988a01: 
0988a02: 佛說大集會正法經卷第四
0988a03: 
0988a04: 西天譯經三藏朝奉大夫試鴻臚卿
0988a05: 傳法大師臣施護奉　詔譯
0988a06: 爾時藥王軍菩薩摩訶薩從座而起。益加恭
0988a07: 敬。膝輪著地禮世尊足。禮已合掌前白佛言。
0988a08: 世尊。以何因緣。此諸菩薩能於空中現諸神
0988a09: 變。於如來前現諸色像。佛言諦聽。藥王軍。
0988a10: 此諸善男子。已得一切如來共所攝受。不久
0988a11: 即成阿耨多羅三藐三菩提。處大法座轉妙
0988a12: 法輪。以法光明普照群品。以是因緣能為變
0988a13: 化。
0988a14: 是時藥王軍菩薩復白佛言。如佛世尊於長
0988a15: 夜中。度脫三界一切眾生其數甚多。云何是
0988a16: 等無有窮盡。佛言。善哉善哉。藥王軍。譬如
0988a17: 有人以諸穀麥而為種蒔。各各分別而無間
0988a18: 雜。其後依時彼諸種子皆悉成熟。是人即時
0988a19: 次第而收。若穀若麥亦無間雜。如是展轉收
0988a20: 已復種。種已復收無有窮盡。藥王軍。此諸
0988a21: 眾生亦復如是。業因緣故布諸種子。若善若
0988a22: 惡無有間雜。後時成熟受諸果報亦無間雜。
0988a23: 如是展轉生已復生亦無窮盡。
0988a24: 藥王軍。諸有修習菩薩行者。能布一切善法
0988a25: 種子。一一成熟。既成熟已即能出生一切善
0988a26: 法。善法生已生大歡喜愛樂佛法。彼善法種
0988a27: 雖經多劫終無能壞。藥王軍。當知是名初發
0988a28: 心菩薩。而彼所得一切善法。聚集了知轉倍
0988a29: 增勝。雖復夢有所見。而能離諸怖畏。何以故。
0988b01: 一切業障悉得清淨。不造惡法離諸苦惱。惡
0988b02: 境現前而不能動。若於夢中見大火聚光焰
0988b03: 熾盛。菩薩見已不生怖畏。何以故。諸煩惱
0988b04: 薪為智慧火之所焚燒。無能亂故。又於夢中
0988b05: 若見大水。而不清潔徹底濁穢。菩薩見已亦
0988b06: 不生怖。何以故。已盡一切所作業故。如牛
0988b07: 撤軛而得自在。又於夢中持以利刀。自斷其
0988b08: 頭復斷他頭。菩薩爾時亦不生怖。何以故。
0988b09: 貪瞋癡法諸煩惱中而為根本。菩薩已斷無
0988b10: 所懼故。藥王軍。彼初發心菩薩於六趣輪迴
0988b11: 已得解脫。而復於中隨順受生。皆是菩薩以
0988b12: 方便力。示現化度一切眾生。而實菩薩常生
0988b13: 諸佛清淨剎中。一切如來所共攝受。
0988b14: 藥王軍。汝今當知。於後末世若有眾生。能
0988b15: 發迴向菩提心者。是即安住一切佛智。得見
0988b16: 諸佛圓滿善法。永不復生諸疑惑心。藥王軍。
0988b17: 我於無數百千那庾多劫。勤行苦行修諸善
0988b18: 法。於一切法覺了自性。即得成就阿耨多羅
0988b19: 三藐三菩提。既圓滿已復以方便善巧智慧
0988b20: 廣說諸法。令諸眾生得生諸佛清淨剎中受
0988b21: 勝妙樂。而能了知諸滅道法。了知勝妙諸根
0988b22: 本法。了知勝妙善處法。了知勝妙神通法。
0988b23: 了知勝妙善處寂滅法。藥王軍。所言滅者其
0988b24: 義云何。藥王軍菩薩言。世尊。所謂法處。佛
0988b25: 言。法處者何。藥王軍菩薩言。其法處者。所
0988b26: 謂精進持戒二法。若已發起。若未發起。戒
0988b27: 行具足。是名法藏。世尊。諸法從是法藏所
0988b28: 生。佛言。善哉善哉。藥王軍。於如來前能答
0988b29: 是義。藥王軍菩薩復白佛言。世尊。諸佛如
0988c01: 來以何義故出現世間。佛言藥王軍。諸佛出
0988c02: 世。為欲令諸眾生持戒多聞得具足故。令悉
0988c03: 了知勝妙樂處故。令於一切勝妙法門通達
0988c04: 趣入故。入是法門已即能廣修一切善法。以
0988c05: 方便力增長善根。於世出世最勝妙法皆悉
0988c06: 通達。藥王軍菩薩白佛言。世尊。云何名出
0988c07: 世法。佛言藥王軍。出世法者所謂涅槃法。
0988c08: 若了諸法自性。是即了知涅槃勝法。彼諸法
0988c09: 者即正法蘊。若於是法如實而知。如實而證。
0988c10: 於出世法中是為第一。藥王軍。諸異生類。
0988c11: 於佛世尊深妙法中。自不生信趣向修習。亦
0988c12: 復不能轉勸他人。此等異生身壞命終。而無
0988c13: 善法為所依怙。藥王軍。汝今諦聽。我念往昔
0988c14: 有一商人。為求利故借千兩金。欲往他國而
0988c15: 為貿易。其人父母以愛念故謂其子言。此等
0988c16: 金寶非己所有。若自持往或時散失苦惱倍
0988c17: 增後悔何益。是時其子反生恚恨不聽是言。
0988c18: 即負此金便往他國。既至彼已時分未久。其
0988c19: 所負金皆已散壞。復無所得漸不能住。即便
0988c20: 追悔生大苦惱＝悔【三】【宮】惱＝悔【宋】【元】【明】【宮】惱悔。其人後時雖復還國不自歸
0988c21: 舍。以苦惱心生大疾病。時彼父母知子雖還
0988c22: 不便歸舍。又聞金寶皆已散壞。憂愁迷悶竊
0988c23: 相謂言。此非我子是大惡友。破壞我族悉使
0988c24: 貧匱。復致他怨何所依賴。我等今者作何方
0988c25: 便得免斯苦。是時父母以憂苦故。厭己身命
0988c26: 欲自殞滅。時彼商人既聞父母憂惱如此。即
0988c27: 便還家向彼父母哽然而住。父母忽見其子。
0988c28: 頓失前怒即同謂言。我子何能受斯病苦。我
0988c29: 聞是事恐汝命終。汝今既來寬我憂慮。時彼
0989a01: 商人告父母言。我身與心苦惱如是。支節痛
0989a02: 逼命將不救。何以故。我於今時眼不欲視。耳
0989a03: 不欲聞。心識迷悶眾苦所集。設使父母如何
0989a04: 救護。父母告言。我子於此勿生怖畏。汝命
0989a05: 未盡我皆救汝。汝今苦惱必是虐疾。心識迷
0989a06: 亂妄有所見。時子答言。我非虐疾亦無所見。
0989a07: 諸可愛境皆不現前。唯＝惟【明】＊唯惟見死苦大可怖事。
0989a08: 定趣命終無能救者。父母告言。我子所苦。
0989a09: 多是天神所持。世間諸有被執持者。皆詣天
0989a10: 祠以求救護。若如是者方得脫免。子言可爾。
0989a11: 是時父母持以妙香即詣天祠。既至彼已告
0989a12: 守門者。引至天前焚香啟願祈求悔謝。時守
0989a13: 門者謂父母言。汝若欲子病得脫免。天神歡
0989a14: 喜。當設祭祀必獲如意其所祭物。法應當須
0989a15: 斷一人命。及一戌方名＝多【元】【明】名多為祭。是時父母
0989a16: 聞彼言已共相謂言。我今若不祀彼天神。我
0989a17: 子何由得免斯苦。然我今者家復窮困。何能
0989a18: 辦彼祭所須物。宜共還家作諸方計。既相議
0989a19: 已即便還家。盡其家中一切所有。而為貿易
0989a20: 得一戌。復共出舍詣一富人作是告言。我
0989a21: 今求貸黃金少分。當期十日即便歸還。若違
0989a22: 是言過十日者。我皆以身為君婢僕。作是言
0989a23: 已富＝當【宋】【宮】＊富當人即與。時彼父母既得金已不復還家。
0989a24: 即持是金而得一人。其所鬻人不知何作。即
0989a25: 隨其主詣彼天祠。至天祠已謂守門者言。我
0989a26: 等今者持所祭物來祀天神。守門者言。汝當
0989a27: 隨意。時彼父母於天神前焚香啟願作如是
0989a28: 言。願我此子病苦得免。天神歡喜。言已即時
0989a29: 以所祭人及彼戌。自手斷命而為祭祀。其
0989b01: 所祭人當斷命時。既被持縛無所能避。唯惟念
0989b02: 諸佛一稱是言。那謨沒馱耶。言已命斷時彼
0989b03: 天神受其祭已誑父母言。汝子所疾是我所
0989b04: 執。我今放捨令子得脫。是時父母聞其言已。
0989b05: 歡喜踊躍拜謝而出。父母相慶互相謂言。我
0989b06: 子從今既得病愈。又復決定而得長命。我等
0989b07: 今者雖復無金。可還富當人當如本言。為彼
0989b08: 婢僕而無所恨。是時父母方共言議。未及還
0989b09: 家忽逢人告。子命已盡。時彼父母一聞是言。
0989b10: 生大苦惱俱死躄地。佛言藥王軍。我觀世間
0989b11: 愚癡異生惑業所纏。不善知識共相集會。互
0989b12: 為衰損亦復如是。此等異生身壞命終墮於
0989b13: 惡趣。受大苦惱無能救護。
0989b14: 藥王軍菩薩白佛言。世尊。如佛所說祀天神
0989b15: 者。此等異生死墮何處。佛言藥王軍。止不
0989b16: 須問。藥王軍復白佛言。世尊。我等眾中有
0989b17: 樂聞者願佛為說。佛言藥王軍。汝今當知。
0989b18: 時彼父母既命終已。俱墮眾合地獄受大苦
0989b19: 惱。時彼子者墮炎熱地獄中受大苦惱。彼天
0989b20: 祠中為守門者。以導引故見作隨喜。命終已
0989b21: 後墮阿鼻地獄受大苦惱。藥王軍復白佛言。
0989b22: 世尊。彼所祭人當生何處。佛言藥王軍。此人
0989b23: 命終生三十三天。六十劫中受勝妙樂。藥王
0989b24: 軍復白佛言。世尊。此人以何因緣得生於彼。
0989b25: 佛言藥王軍。此人臨命終時。純善相應發淨
0989b26: 信心。歸依如來一稱那謨沒馱耶故。是人即
0989b27: 為深種善根。又復於八十劫中得宿命智。在
0989b28: 在所生離諸煩惱息一切苦。
0989b29: 爾時藥王軍菩薩前白佛言。世尊。諸有眾生。
0989c01: 樂欲趣證涅盤＝槃【三】盤＝槃【宋】【元】【明】盤槃法者。當修何行。佛言藥王
0989c02: 軍。當修精進行勇猛堅固。藥王軍言。云何名
0989c03: 精進行。又於何處而能發起。佛言。精進行者。
0989c04: 於諸果法而不懈退。是名精進行。精進處者。
0989c05: 所謂預流果名精進處。一來果名精進處。不
0989c06: 還果名精進處。阿羅漢果名精進處。緣覺果
0989c07: 緣覺智果名精進處。菩薩果菩薩智果名精
0989c08: 進處。藥王軍。諸修菩提者。於如是等處。而
0989c09: 能發起廣大精進。
0989c10: 爾時佛告藥王軍菩薩言。我念往昔。於一時
0989c11: 中有一摩拏迦。於平實地纔種一樹。即生
0989c12: 芽莖枝葉華光潤可愛。其樹盤根廣一由
0989c13: 旬。於少時間悉皆具足。次復有一摩拏迦。
0989c14: 寄前樹側亦種一樹根纔置地。忽為大風之
0989c15: 所偃拔。芽莖枝葉尚不能生。況復華而能
0989c16: 成就。彼次種樹人見是事已。即移其樹欲種
0989c17: 他處。是時先種樹人作如是言。云何於我平
0989c18: 實＝寶【元】實寶地上而致破壞。彼次種樹人言。我今自為
0989c19: 移所種樹。非特＝持【宋】【元】【宮】特持破壞汝平實地。如是往來互
0989c20: 相諍競。是時有人潛告於王。王既聞已令
0989c21: 往捉。使者奉命奔至於彼。時二諍人各大驚
0989c22: 怖。使者執持來至王所。是時王問彼二人言。
0989c23: 汝等何故互＝手【宮】互手相諍競。先種樹人具如實說。次
0989c24: 種樹者作如是言。大王當知。我為自無地土
0989c25: 種植。暫於此人借地種樹。我所種者為風所
0989c26: 拔根不能固。至於芽莖枝葉華皆不能生。
0989c27: 此人種樹於少時間即生芽莖。枝葉華悉
0989c28: 皆具足。又復盤根一由旬量。我見是事內自
0989c29: 羞愧。即移其樹欲種他處。彼獲如意而復生
0990a01: 瞋。以是緣故共相諍競。願王察我無賜罪罰。
0990a02: 時王即召集臣寮＝僚【明】＊寮僚。是時諸臣寮僚等有三
0990a03: 十俱胝。聞王有命齊至王所。俱白王言。有何
0990a04: 宣令。王言。汝等當知。今我國中適聞一事甚
0990a05: 為希有。此有一人纔種一樹。於少時間即生
0990a06: 芽莖。枝葉華果悉皆具足。又復盤根一由旬
0990a07: 量。汝等頗曾見是事不。如我所見諸有樹木。
0990a08: 開華結極甚疾者。亦半月分。或一月分。今
0990a09: 此樹者昔未聞見。汝等云何。是時臣寮僚中。
0990a10: 有一人前白王言。我於是事亦未決定如實
0990a11: 可信。如王所說我亦生疑。願王更召此種樹
0990a12: 人。審諦而問知其實不。王即宣召先種樹人
0990a13: 而復問言。汝所種樹於少時間開華等事當
0990a14: 如實不。汝若虛妄我必罪汝。時彼人言。王如
0990a15: 父母能生於我。我今對王何敢虛妄。願王無
0990a16: 疑是事誠實。王言。我昔未聞況復能見。我
0990a17: 於是事如何生信。是時彼人復白王言。大王
0990a18: 若或不信。願王詣彼親自觀察。時王即與三
0990a19: 十俱胝臣寮僚同詣樹所。既至彼已即見其樹
0990a20: 枝葉滋茂果實繁多。見已生信歎其希有。王
0990a21: 時於彼亦種一樹。亦不即生芽莖枝葉況復
0990a22: 華。王既見已慚對臣寮僚。生大瞋恚即
0990a23: 令伐。彼先種樹諸力士等。咸遵王命持斧競
0990a24: 伐伐一樹時有十二樹同時復生。七寶莊嚴
0990a25: 廣大殊妙。時王見已轉復生瞋。又令伐如
0990a26: 是等樹。時諸力士又共持斧伐十二樹。伐此
0990a27: 樹時是處復有二十四樹同時還生。彼一一
0990a28: 樹枝葉華轉復繁茂。又復皆有一命啄鳥
0990a29: 游戲其上。眾色嚴身音聲清妙。時王見已復
0990b01: 甚瞋恚。自索一斧欲斷一樹。斧所及處甘露
0990b02: 流溢。時王見已便生信悔。令召彼先種樹
0990b03: 人。是時此人先被持縛。今方得解奔詣王所。
0990b04: 王復問言。汝何緣故始種一樹。即生芽莖枝
0990b05: 葉華。我令伐已生十二樹。七寶莊嚴廣
0990b06: 大無比。如是又伐即復又生轉倍於前。異鳥
0990b07: 奇音甚為希有。我亦種樹不即能生。況復華
0990b08: 果莊嚴等事。是義云何汝當實說。彼人答言。
0990b09: 大王。是我福德力之所致故。如是又言。大
0990b10: 王。是我福德力之所致故。時諸臣寮僚聞是
0990b11: 語已。皆大瞋怒咸作是念。如何此人對王自
0990b12: 矜我福德力。即共責彼而作。是言。汝愚癡
0990b13: 人如何對王自矜福德。若如是者汝莫勝王
0990b14: 或與王等。爾時彼人向諸臣寮僚。稽首恭敬
0990b15: 說是伽陀。
0990b16: 我不樂王位廣集諸財寶
0990b17: 久發最勝願成佛二足尊
0990b18: 我至涅盤＝槃【元】【明】盤槃界而不住寂滅
0990b19: 以方便願力出現於世間
0990b20: 說法度眾生咸令至彼岸
0990b21: 離縛而自在得最上安樂
0990b22: 我以宿業故今被王持縛
0990b23: 勝願力既然我業盡銷滅
0990b24: 爾時復有二十四俱胝金啄鳥。飛於空中出
0990b25: 清妙聲奏諸音樂。是時復有三萬二千妙寶
0990b26: 樓閣同時出現。一一樓閣其量高廣二十五
0990b27: 由旬。彼樓閣間一一別有二十五俱胝金啄
0990b28: 鳥。翔集其上說是伽陀。
0990b29: 大王何故起惡心伐彼可愛即生樹
0990c01: 佛神力故剎那間二六倍等復生長
0990c02: 王以我心亦種樹不生芽莖及華
0990c03: 見如是事信不生徒增煩惱起瞋恚
0990c04: 王善力故後生信當來定獲最勝果
0990c05: 爾時王言。空中聲者是大賢善。我本何心故
0990c06: 生破壞。我今已信深自悔責。時王又聞空中
0990c07: 作如是言。大王。彼先種樹者。即當成佛出
0990c08: 現世間為天人尊。王即仰問空中賢者。彼次
0990c09: 種樹人。以何緣故種樹不生。空中答言。大
0990c10: 王當知。此人廣造罪業無少善根。以是緣故
0990c11: 一切破＝被【宋】【元】【宮】破被壞。爾時彼王以善根力久成熟故。
0990c12: 得見如是希有事已。又聞空中如是言等。發
0990c13: 起增上最勝善心。是時即得安住十地平等
0990c14: 善法。彼三十俱胝臣寮僚。亦以善根成熟力
0990c15: 故。亦復安住彼十地法。
0990c16: 爾時藥王軍菩薩。聞佛世尊作是說已。生大
0990c17: 歡喜歎未曾有。合掌恭敬前白佛言。世尊。
0990c18: 昔時王等以何緣故。即得安住彼十地法。佛
0990c19: 言藥王軍。彼王與臣。諸佛如來久已授記。皆
0990c20: 得成佛。藥王軍當知。彼所種樹皆是諸佛神
0990c21: 力所現。我於今日復現是事。與彼昔時等無
0990c22: 有異。
0990c23: 爾時世尊於眾會中。從其面門放大希有八
0990c24: 萬四千淨妙光明。彼一一光各有無數百千
0990c25: 種色。所謂青黃赤白紅紫碧綠。如是等種種
0990c26: 色光。普照無邊諸世界已。其光旋還右繞佛
0990c27: 身。復從世尊頂門而入。
0990c28: 爾時藥王軍菩薩。合掌恭敬禮世尊足。而白
0990c29: 佛言。世尊。何因緣故。放是希有廣大光明
0991a01: 普照世界。若無因緣。如來應供正等正覺不
0991a02: 放光明。願佛慈悲略為宣說。
0991a03: 佛言藥王軍。汝今見彼隨方來者。諸世界中
0991a04: 無數人眾。咸來集此大眾會不。藥王軍言。
0991a05: 不也世尊。我今不見。佛言。汝當審諦重復
0991a06: 觀察。
0991a07: 爾時藥王軍菩薩承佛聖旨。四方上下皆悉
0991a08: 觀察。即於東方見一大樹殊妙莊嚴。其量高
0991a09: 廣七千由旬。有二萬五千俱胝人眾。周匝圍
0991a10: 繞入佛會中。於佛世尊不伸問訊亦無所說。
0991a11: 寂然無聲住佛一面。南西北方上下方等亦
0991a12: 復如是。爾時藥王軍菩薩見是事已。前白佛
0991a13: 言。世尊。我有少疑欲伸請問。願佛世尊為分
0991a14: 別說。佛言藥王軍。汝今有疑恣汝所問。我當
0991a15: 為汝一一開示。是時藥王軍菩薩復白佛言。
0991a16: 世尊。今此四方上下世界。一一大樹有諸人
0991a17: 眾。周匝圍繞來入會中。寂無言說各住一面。
0991a18: 何因緣故其事如是。佛言藥王軍。汝今欲知
0991a19: 其事因緣。自可往彼隨方世界一一＋（一）【宮】一一一親問彼
0991a20: 佛世尊。必當為汝如實宣說。藥王軍菩薩白
0991a21: 佛言。世尊。我承佛旨今當自往隨方世界問
0991a22: 彼世尊。然我以何神力而能往彼。佛言。汝當
0991a23: 以自神力往諸世界。吾復為汝神力加被。藥
0991a24: 王軍菩薩即於會中。繞佛三匝已隱身不現。
0991a25: 從是東方過九十六俱胝世界。到一世界名
0991a26: 為月燈。彼有佛名月上境界。十號具足。有八
0991a27: 十俱胝大菩薩眾圍繞說法。藥王軍菩薩既
0991a28: 到彼已。即時頭面禮彼佛足。合掌恭敬而白
0991a29: 彼佛言。世尊。我於娑婆世界釋迦牟尼佛所。
0991b01: 見此東方。有一大樹殊妙莊嚴。其量高廣七
0991b02: 千由旬。有二萬五千俱胝人眾。周匝圍繞來
0991b03: 入佛會。南西北方上下方等亦復如是。我不
0991b04: 能知是事因緣。化主釋迦牟尼佛。遣我來此
0991b05: 自問其故。唯惟願世尊為決所疑。
0991b06: 爾時月上境界如來告藥王軍菩薩言。善男
0991b07: 子。彼佛會中所來大樹廣大殊勝。能於彼方
0991b08: 施作佛事。彼諸人眾從樹所生。為顯諸佛神
0991b09: 通力故。
0991b10: 藥王軍菩薩復白彼佛言。世尊。是事希有我
0991b11: 昔未聞。況復能見。又復世尊。今此會中無數
0991b12: 人眾住世尊前。周匝圍繞無空隙處。此諸人
0991b13: 眾僅容其身。皆不能見彼二手臂。是事云何
0991b14: 願佛為說。彼佛言。善男子。此諸人眾若行
0991b15: 若住。或復屈伸皆悉無礙。藥王軍菩薩復
0991b16: 白彼佛言。世尊。我所未了是義云何。彼佛
0991b17: 言。善男子。汝今樂見此諸人眾伸其臂不。
0991b18: 藥王軍菩薩言。我今樂見願佛顯示。爾時月
0991b19: 上境界如來。即於會中舒金色臂普示大眾。
0991b20: 是時在會百千俱胝人眾。即各一時亦舒一
0991b21: 臂。一一皆雨無數百千種香。所謂塗香末香
0991b22: 等供養於佛。是時彼佛告藥王軍菩薩言。善
0991b23: 男子。汝今見此人眾各舒一臂雨眾妙香供
0991b24: 養世尊如是事不。答言已見。彼佛言。善男
0991b25: 子。汝今當知。此諸百千俱胝人眾。皆是化
0991b26: 生如夢所見。
0991b27: 爾時藥王軍菩薩見是事已。即白彼佛言。世
0991b28: 尊。此諸人眾於須臾間各舒一臂。尚能雨彼
0991b29: 無數妙香。何況盡令舒其二臂。雨是香等倍
0991c01: 復甚多。彼佛言。如是如是。善男子。如此等
0991c02: 類皆是如來神力所化不可限量。諸眾生界
0991c03: 亦復如是。若生若滅如夢如幻。一切有為皆
0991c04: 無實法。藥王軍菩薩復白彼佛言。世尊。諸
0991c05: 眾生類有初生者。有久生者。彼佛言如是。
0991c06: 藥王軍菩薩言。不知何者是名初生。又復何
0991c07: 者得名久生。彼佛言。今此會中百千俱胝人
0991c08: 眾。適舒一臂各雨香者是為久生。彼娑婆世
0991c09: 界釋迦牟尼佛所。從樹生者是為初生。藥王
0991c10: 軍菩薩重白彼佛言。世尊。我今於此而欲復
0991c11: 見彼初生者。願佛顯示。
0991c12: 爾時月上境界如來即時復舒右臂。是時四
0991c13: 方有百千俱胝人眾。上方下方亦各有二十
0991c14: 五俱胝人眾。同時而來入佛會中。亦復於佛
0991c15: 不伸問訊亦無所說。寂然無聲住佛一面。是
0991c16: 時藥王軍菩薩前白彼佛言。世尊。云何是等
0991c17: 無數人眾。於剎那間來入佛會。亦各寂然住
0991c18: 佛一面。彼佛言。善男子。此諸人眾是初生
0991c19: 者。不知生法。不知滅法。亦復不知老病死
0991c20: 憂悲。愛別離。怨憎會等如是諸法。亦復不知
0991c21: 苦及苦受不從苦生。於一切法非所修習。非
0991c22: 所了知。云何於今能有所說。是故各各寂然
0991c23: 而住。藥王軍菩薩復白彼佛言。世尊。如佛所
0991c24: 說。此諸人眾是初生者。不知此等從何所來。
0991c25: 於一切法皆不能知。彼佛言。善男子。此等
0991c26: 眾生非業報生。非諸功＝工【元】【明】功工巧所能造作。亦不
0991c27: 由彼父母緣生。不從諸受相應所生。亦非過
0991c28: 去業因緣生。亦不思念苦受等想。生已無住
0991c29: 從如是來故無所說。乃於諸法不能了知。亦
0992a01: 復不生我我所想。藥王軍菩薩復白彼佛言。
0992a02: 世尊。此既名為初生者。為從何生。復從何
0992a03: 滅。彼佛言。善男子。如佛所生彼如是生。如
0992a04: 佛所滅彼如是滅。善男子。譬如有人違背王
0992a05: 法。為王繫閉久處牢獄。而彼獄中極甚黑闇。
0992a06: 不為日光所能照燭。受大苦毒多生驚怖。是
0992a07: 時其獄忽為火焚。四面熾然人皆驚喚。彼所
0992a08: 繫人尚未能出。時王聞已即遣力士。作諸方
0992a09: 便令救。是人既得離彼獄火難已。而見於王
0992a10: 王言赦汝。自今已往莫復更作如是罪犯。若
0992a11: 更作者為彼繫縛無有出期。善男子。如來亦
0992a12: 復如是。已斷貪瞋癡等一切煩惱。圓滿一切
0992a13: 出世善法。又能息除一切病苦。復以種種大
0992a14: 悲方便。於六趣中救度一切受苦眾生。一一
0992a15: 皆令離諸纏縛。如彼日光破諸冥闇。滅諸罪
0992a16: 垢生善作意。善男子。若久生。若初生。一切
0992a17: 眾生皆令解脫。是時彼佛說是法時。空中有
0992a18: 聲說是伽陀。
0992a19: 如來大悲者處清淨剎中
0992a20: 從善法種生因果無所失
0992a21: 佛境界清淨開微妙法門
0992a22: 以大悲方便度諸眾生類
0992a23: 次第而開導皆令至涅槃
0992a24: 常寂靜世間諸所作無染
0992a25: 自從無始劫若久生初生
0992a26: 三界六道中無數眾生聚
0992a27: 佛悲願力故咸歸解脫門
0992a28: 若世出世間普得大利樂
0992a29: 爾時月上境界如來即於會中放大希有淨妙
0992b01: 光明。於其光中出廣大聲普震十方。復於聲
0992b02: 中出如是言。善哉諸佛神通力。善哉妙法功
0992b03: 德力。善哉和合大集會。種種神變不思議。
0992b04: 善哉宣說妙法門。一切眾生得利樂。
0992b05: 爾時藥王軍菩薩見大光明。又聞空中作如
0992b06: 是聲。稱揚讚歎合掌恭敬。禮彼佛足前白佛
0992b07: 言。世尊。何因緣故放是光明。彼佛言。善男
0992b08: 子。汝今見此會中諸初生者不。答言已見。
0992b09: 彼佛言。善男子。此諸人眾根緣成熟。即於
0992b10: 是日聞我說法。一一皆當圓滿十地。
0992b11: 爾時藥王軍菩薩即從座起。踊身虛空高八
0992b12: 萬由旬。是時復有八萬俱胝天人。於虛空中
0992b13: 雨諸妙華供養彼佛。時諸初生者。各各恭敬
0992b14: 頂禮世尊。是時十方有諸菩薩。乃至一切龍
0992b15: 神夜叉等又悉雲集。時藥王軍菩薩於虛空
0992b16: 中合掌。一心而向彼佛說是伽陀。
0992b17: 善哉佛神力放光出大聲
0992b18: 三千世界中無有不聞者
0992b19: 三十二地獄受苦諸眾生
0992b20: 得聞是音聲苦惱皆停息
0992b21: 三界諸天眾亦聞是音聲
0992b22: 各起恭敬心歡喜而稱讚
0992b23: 三千大千界普聞廣大聲
0992b24: 以佛大神通皆六種震動
0992b25: 三萬俱胝數大海諸龍王
0992b26: 聞是大音聲皆來至佛會
0992b27: 三萬俱胝數諸囉剎娑王
0992b28: 聞是大音聲皆來至佛會
0992b29: 二萬五千數俱胝必隸多
0992c01: 聞是大音聲皆來至佛會
0992c02: 毘沙門宮內無數諸夜叉
0992c03: 聞是大音聲皆來至佛會
0992c04: 十方諸世界有百千俱胝
0992c05: 菩薩以神通皆來至佛會
0992c06: 月上境界佛為初生眾生
0992c07: 欲說妙法門是故皆雲集
0992c08: 爾時藥王軍菩薩。說是伽陀已。從空而下住
0992c09: 立佛前。合掌恭敬白彼佛言。世尊。今此會
0992c10: 中諸來菩薩。乃至一切龍王鬼神皆已來集。
0992c11: 各各樂欲聽佛說法。今正是時願佛為說。彼
0992c12: 佛言。善男子。汝今當知。此初生眾已得遠
0992c13: 離一切罪業。梵行具足得大總持。一切善法
0992c14: 皆已圓滿。我今為彼說大法蘊時藥王軍菩
0992c15: 薩復白彼佛言。世尊。此諸大眾渴仰欲聞。
0992c16: 願佛為說。
0992c17: 佛說大集會正法經卷第四
