0626c02: 
0626c03: 
0626c04: 大集大虛空藏菩薩所問經卷第
0626c05: 四
0626c06: 
0626c07: 開府儀同三司特進試鴻臚卿肅國
0626c08: 公食邑三千戶賜紫贈司空謚大鑒
0626c09: 正號大廣智大興善寺三藏沙門
0626c10: 不空奉　詔譯
0626c11: 善男子云何菩薩善知軌儀。修行離暗獲得
0626c12: 光明。不隨他緣得自然智。速到大乘一切智
0626c13: 智。善男子若菩薩。於彼所行軌儀一切諸行。
0626c14: 不退不動獲得光明。名為正法自智光明。亦
0626c15: 名於法無障礙智。能離於暗獲得光明。不隨
0626c16: 他緣得自然智。何以故。彼菩薩住自然智光
0626c17: 明之時。於他有情及於此法。照了決定。不
0626c18: 隨他緣。速疾能證薩婆若智。爾時世尊說伽
0626c19: 陀曰。
0626c20: 已脫諸見之智者於生死中具福德
0626c21: 住於瑜伽離諸相迴向菩提無盡處
0626c22: 應具一切智資糧無邊智慧虛空性
0626c23: 無色無相亦無法則能滿足一切智
0626c24: 應念佛身勝生子於彼心意不散動
0626c25: 不取色相及種姓是故名為念如來
0626c26: 法體遠離於諸欲湛然寂靜常無相
0626c27: 若能遠離於所緣是故名為真念法
0626c28: 無為無染常解脫是故名為念僧伽
0626c29: 一切資緣諸事物悉能捨施無所著
0627a01: 無思清淨無分別是故名為念於捨
0627a02: 無為尸羅無諸漏離身語意不流轉
0627a03: 不生三有無所依是為正念無漏戒
0627a04: 淨居諸天體無垢及住兜率紹法王
0627a05: 應念如是清淨天不久我常亦如彼
0627a06: 若持諸佛之正法不應執著煩惱事
0627a07: 於法非法皆解脫如是能持諸佛法
0627a08: 如佛所得菩提相受持法者亦復然
0627a09: 若知本際無有塵是則名持諸佛法
0627a10: 由我淨故有情淨法淨智者隨行之
0627a11: 智諸有情心性淨以如是行而成就
0627a12: 不作斷滅有情界亦不見彼有增減
0627a13: 為說斷除顛倒見化無量眾令清淨
0627a14: 應說世間諸境界不異如來之境界
0627a15: 佛之境界如虛空世間之境亦如是
0627a16: 一切語言及文字悉皆猶如空谷響
0627a17: 中間無有所聞者如是知已獲總持
0627a18: 受持修習及讀誦盡能宣說法理趣
0627a19: 無我無人無法相如是安住陀羅尼
0627a20: 能持一切諸佛法善說聞者皆歡喜
0627a21: 正念不離三摩地由此決定於總持
0627a22: 於法不動無散心亦於諸法無疑惑
0627a23: 譬如龍王降大雨彼人說法亦復然
0627a24: 無著無縛無障礙能說千億俱胝典
0627a25: 於諸有情無法想彼得辯才勝功德
0627a26: 承佛威神說妙法千俱胝劫常無礙
0627a27: 令諸有情心歡喜安住辯才佛功德
0627a28: 若知一切法理趣體性皆若於虛空
0627a29: 無入無命無壽者彼即名持佛正法
0627b01: 有情本性皆圓寂究竟諸法悉無生
0627b02: 是忍境界無垢淨得此名為不放逸
0627b03: 見於諸蘊皆如幻則見諸法真實性
0627b04: 知於六處如空邑是則能超於蘊魔
0627b05: 譬如空中起浮雲一切諸惑亦如是
0627b06: 常於正理勤觀察彼則能超煩惱魔
0627b07: 若知無生常不生則知寂滅亦無滅
0627b08: 法無過去未來世決定不為死魔侵
0627b09: 於法無動亦無思不住菩提無覺想
0627b10: 無我無人起悲濟是降天魔之眷屬
0627b11: 見於識智二平等不住無為及有為
0627b12: 心如幻化知世間是名勇健難摧伏
0627b13: 於此彼岸無所著說法修習相應者
0627b14: 拔濟有情無人想是名菩薩之導師
0627b15: 觀察三有如曠野亦如空性不變異
0627b16: 無路無人無拔濟是為說法大商主
0627b17: 善說有無真實法了法本來常清淨
0627b18: 悲與寂滅理相應是名菩薩導師者
0627b19: 前後流轉心相續如此二心不和合
0627b20: 了知流注心體性是名菩薩之勇健
0627b21: 知諸法性本清淨猶如虛空如水月
0627b22: 不著一切諸煩惱是淨薩埵常稱讚
0627b23: 若知一法同諸法如幻陽炎無所取
0627b24: 虛妄空寂不常恒彼人不久成真覺
0627b25: 說此決定法門時。七萬二千那庾多天人緊
0627b26: 那羅摩羅伽等。皆發無上正等覺心。三萬
0627b27: 二千菩薩得無生法忍。於此三千大千世界。
0627b28: 六種震動大光普照。百千諸天雨種種花奏
0627b29: 諸伎樂以鄔馱南而共讚歎。此諸有情。已為
0627c01: 如來法印印之。若有聞此法門。能生勝解受
0627c02: 持演說。如法修行一切智者。於此佛剎皆應
0627c03: 禮敬以自莊嚴。所以者何。由佛世尊出興於
0627c04: 世。演此祕密決定法門。令我等聞。非餘有
0627c05: 情所聞見故。
0627c06: 爾時大虛空藏菩薩。從佛世尊聞說是已即
0627c07: 時獲得六無垢清淨三摩地門。以價直三千
0627c08: 世界摩尼寶網。覆於佛上而為供養。一心合
0627c09: 掌作如是言。如來今者以無礙智。觀察一切
0627c10: 有情根性前後善巧。宣說無障礙法甚深理
0627c11: 趣。由此眾會皆大歡喜讚歎大乘。時十方世
0627c12: 界所來集會諸菩薩等。復放光明皆言由於
0627c13: 如來說如是法門。令我等聞深生慶幸靡不
0627c14: 歡喜。
0627c15: 爾時會中有菩薩摩訶薩名曰迅辯。白大虛空
0627c16: 藏菩薩言。正士汝名虛空庫藏。而汝豈以虛
0627c17: 空為庫藏那。虛空藏菩薩言。善男子我亦是
0627c18: 虛空亦是庫藏。迅辯菩薩言。善男子我願見
0627c19: 汝虛空庫藏差別之相。虛空藏菩薩言。善男
0627c20: 子如汝之心所思惟物。我令空中為汝雨之。
0627c21: 迅辯菩薩言我昔。曾見亦優波羅吉祥如來
0627c22: 蓮花莊嚴世界。彼有蓮花名曰一切光明遍
0627c23: 照。其量廣於一俱盧舍。有多千葉香潔柔軟。
0627c24: 猶若迦止栗那綿。身觸之時受極快樂。其香
0627c25: 芬馥遍於無量百千世界。彼中菩薩聞香見
0627c26: 花即皆得定。唯願仁者於此眾會而雨是花。
0627c27: 時迅辯菩薩。一心淨意。未久之間於是大虛
0627c28: 空藏菩薩以大威神加持力故。即於空中雨
0627c29: 如是花。時此會眾見是花已。各各獲得愛樂
0628a01: 花三摩地。從定出已異口同聲。讚大虛空藏
0628a02: 菩薩言。善哉善哉。正士由汝加持智力故。
0628a03: 令一切有情悉皆獲得如是之力。
0628a04: 爾時眾中復有菩薩名寶莊嚴。白大虛空藏
0628a05: 菩薩言。大士唯願為我及諸有情。於虛空中
0628a06: 雨細粖金。所言未訖即有無量粖金。從虛空
0628a07: 中如雨而下。寶莊嚴菩薩復言。願於空中雨
0628a08: 一切寶。所言未訖即於空中。有無量無數種
0628a09: 種名種種色種種摩尼之寶如雨而下。所謂
0628a10: 金銀頗胝迦。吠琉璃碼赤珠牟娑羅藏寶。
0628a11: 吉祥藏寶髻娑羅無垢光寶。月光寶日光寶
0628a12: 照曜寶珠勝光寶。贍部光寶火光寶。硨磲璧
0628a13: 玉珊瑚帝青寶。德藏寶寂靜光寶澄清濁水
0628a14: 寶。不壞光明寶建立眼寶。旋轉寶釋迦楞伽
0628a15: 寶。勝寶大勝寶。威德熾盛寶吉祥藏王寶。金
0628a16: 剛寶世光寶。光味寶持光半月寶。贍部檀
0628a17: 寶贍部洲光寶。千光寶矩火光寶。勝莊嚴寶
0628a18: 息熱寶。無熱惱寶除病寶。淨眼寶淨耳鼻舌
0628a19: 身意寶。照曜支寶照曜寶。青光寶黃光寶。頗
0628a20: 威迦寶白頗胝迦寶網寶。以要言之餘如是
0628a21: 類。無量之寶悉皆雨之。如是無邊眾寶名字。
0628a22: 若於一劫不可說盡。
0628a23: 爾時復有時王菩薩。白大虛空藏菩薩言。大
0628a24: 士此娑訶世界。有無量受苦有情。貧匱飢餓
0628a25: 無諸飲食。著破弊衣復有裸形。及諸餓鬼露
0628a26: 體饑渴被髮覆身。常思所棄涕唾膿血。為如
0628a27: 是類願生憐愍。雨以衣食而充濟之。時虛空
0628a28: 藏菩薩。以加持力即於虛空。雨種種飲食異
0628a29: 類衣服。百千色相無量無邊不可算數。上妙
0628b01: 細軟過於迦止栗那綿。身觸之時受極快樂。
0628b02: 於此三千大千世界。一切貧匱孤露有情及
0628b03: 諸餓鬼。蒙此飲食勝妙衣服悉皆充足。
0628b04: 爾時會中復有菩薩名曰醫王。白大虛空藏
0628b05: 菩薩言。大士今此世界。無量有情嬰諸疾病。
0628b06: 復無眷屬所能瞻視。以病纏綿受大苦惱。願
0628b07: 為此等諸有情類。雨上藥草令彼患者悉皆
0628b08: 除愈。所言未訖。即時虛空雨於無量甘露妙
0628b09: 藥。由此藥故一切病者服皆除差。復有菩薩
0628b10: 名摧惡趣。白大虛空藏菩薩言。善男子願以
0628b11: 大悲。息三惡趣受諸劇苦一切有情。所言未
0628b12: 訖。即於空中出大光明。照捺落迦傍生鬼趣。
0628b13: 彼諸有情皆息眾苦得受安樂。又於虛空雨
0628b14: 眾花鬘塗香末香。幢幡傘蓋燈濁音樂。奴婢
0628b15: 妻妾童子婇女。象馬車乘宅舍。城郭村邑聚
0628b16: 落國土。宮殿樓閣花園牖床榻。珍寶輦輩輿
0628b17: 四牛十六牛。乃至千牛所駕之車。悉於虛空
0628b18: 如雨而下。皆由大虛空藏菩薩加持力故。復
0628b19: 告眾言。善男子汝等皆取如是等物隨用捨
0628b20: 施。當令滿足檀波羅蜜。復有菩薩名戒莊
0628b21: 嚴。白大虛空藏菩薩言。善男子汝已雨於檀
0628b22: 波羅蜜。何不復雨戒波羅蜜。所言未訖。即時
0628b23: 十方諸佛及諸菩薩。皆共讚歎戒波羅蜜莊
0628b24: 嚴功德。如是讚歎戒功德聲從空中出。如是
0628b25: 讚歎忍辱精進禪定智慧莊嚴功德。所出之
0628b26: 聲亦復如是。又聞諸佛菩薩百千詞句。稱讚
0628b27: 諸法無增無減。由此法音警覺三千大千世
0628b28: 界。令無量無數有情。修學三乘而得成就。
0628b29: 復有菩薩名普遍光明。白大虛空藏菩薩言。
0628c01: 汝虛空庫藏。為唯於此世界中現饒益有情。
0628c02: 為復亦能於餘世界現汝斯事。
0628c03: 爾時大虛空藏菩薩。告普遍光明菩薩言。善
0628c04: 男子汝獲無垢妙淨天眼。當觀十方諸佛世
0628c05: 界。為見何物說是語已。時普遍光明即以天
0628c06: 眼。觀見十方無量阿僧祇世界。所雨寶物飲
0628c07: 食衣服。一如此界無所減少。又聞空中所說
0628c08: 一切微妙法音亦不增減。
0628c09: 爾時普遍光明菩薩。見是事已深生奇特嘆
0628c10: 未曾有。以鄔馱南稱讚大虛空藏菩薩。不可
0628c11: 思議難可測量。而能頓於一切世界。現如是
0628c12: 等種種寶物。唯願以佛威神之力及於仁者
0628c13: 加持之力。令此眾會及餘世界一切有情。普
0628c14: 皆得見如是眾寶。普皆得聞虛空法音。爾時
0628c15: 大虛空藏菩薩。即如其言更雨如是種種諸
0628c16: 寶。皆令此會及他方國土一切有情。悉皆得
0628c17: 見各各皆發無上正等菩提之心。
0628c18: 爾時王舍大城有五百女人。共詣大虛空藏
0628c19: 菩薩所。到已白言。我聞正士能滿一切有情
0628c20: 所願。然今我等夫主並死不知所趣唯願大
0628c21: 士示我令見。
0628c22: 爾時大虛空藏菩薩。以威神力故。即為五百
0628c23: 女人。各各現其本夫形狀住菩薩前。時虛空
0628c24: 藏告諸女言。姊妹當觀此是汝等本夫。以不
0628c25: 彼諸女等各見本夫。悲喜交集。時彼丈夫各
0628c26: 自隨逐是諸女等還歸本家。七日之中為女
0628c27: 說法令得成就咸發無上菩提之心。住不退
0628c28: 轉。時五百女相共來詣大虛空藏菩薩之所。
0628c29: 一心同聲以伽陀讚曰。
0629a01: 我等今知是法相猶如幻化虛空性
0629a02: 而為我等示現夫今我成就最勝業
0629a03: 以是諸法皆變化本空無心無所動
0629a04: 由此通達無漏法永不隨逐諸煩惱
0629a05: 是故皆發菩提心願欲拔濟有情類
0629a06: 蒙為我等授記當得成佛度有情
0629a07: 同名善調之如來廣於後世修諸行
0629a08: 我等獲斯妙法雨是故稱讚大導師
0629a09: 爾時復有五百丈夫被賊欲害。即聞空中聲
0629a10: 曰。汝等當知有菩薩名大虛空藏。能於怖畏
0629a11: 諸有情類施於無畏。汝等應當歸依稽首必
0629a12: 無所害。時彼諸人以恐怖故。皆共一心異口
0629a13: 同聲作如是言。南無大虛空藏菩薩。作是語
0629a14: 時虛空藏菩薩。化五百人從虛空下。住彼人
0629a15: 前告諸賊言。是等貧匱何用害為。寧殺我等。
0629a16: 今當與汝衣服瓔珞所須之物。令無所乏勿
0629a17: 斷彼命。時彼諸賊即殺化人。其五百人咸離
0629a18: 怖畏泰然安隱。皆共往詣大虛空藏菩薩之
0629a19: 所。恭敬合掌頭面禮足作如是言。我等今者
0629a20: 皆從大師得全性命故來頂禮。莫知所報廣
0629a21: 大之恩。唯願為我說微妙法。當共受持成二
0629a22: 利行。
0629a23: 爾時大虛空藏菩薩告言。善男子汝等今者
0629a24: 既無所懼。各各宜發阿耨多羅三藐三菩提
0629a25: 心。則得自利利他成就。說是語已彼等一
0629a26: 時。皆發阿耨多羅三藐三菩提心。即以上
0629a27: 妙衣服價直百千。奉虛空藏菩薩以申供養。
0629a28: 如是供養虛空藏菩薩已。即為供養一切諸
0629a29: 佛。爾時世尊悉與彼等授於記。於當來世
0629b01: 過無量劫。修菩提分法已。當得成佛。同號
0629b02: 無怖畏如來多陀阿伽度阿羅訶三藐三佛
0629b03: 陀。
0629b04: 爾時舍利子白大虛空藏菩薩言。善男子汝
0629b05: 得此虛空庫藏已來。經今幾何不枯不竭。周
0629b06: 給一切無有窮盡。虛空藏言。大德於意云何。
0629b07: 豈有虛空而竭盡耶。不也大士。虛空藏言。
0629b08: 如是大德舍利子。虛空自性無盡。我今所有
0629b09: 善根功德亦復如是。所以者何我為菩提。於
0629b10: 無量劫積集無量無邊善根。悉皆迴向如彼
0629b11: 虛空無有窮竭。是故周給不竭不盡。如汝所
0629b12: 言而此空中施設庫藏經幾何者。乃至我發
0629b13: 菩提心來。空中庫藏久近如是。時舍利子復
0629b14: 言。汝發菩提心復經幾時。答曰如佛世尊知
0629b15: 其近遠。舍利子即白佛言。世尊此虛空藏菩
0629b16: 薩。發菩提心經幾許時。佛言善男子我若具
0629b17: 說。人天聞者皆生疑惑。舍利子言。善哉世
0629b18: 尊。唯願垂慈為我開示。又此會中有無量眾
0629b19: 皆共渴仰。願為解說令得淨信。
0629b20: 爾時佛告舍利子。譬如恒河沙數世界所有
0629b21: 微塵。一一微塵復為一劫。如是塵劫為一洛
0629b22: 叉。復有無量那由他洛叉微塵劫。盡是微塵
0629b23: 所有劫數。彼虛空藏發於無上正等覺心。經
0629b24: 爾所時。舍利子復白佛言世尊。彼虛空藏初
0629b25: 發心時。所遇如來名字何等佛。告舍利子。彼
0629b26: 時如來出現於世。名一切勝願寶威德王如
0629b27: 來應供正遍知明行足善逝世間解無上士調
0629b28: 御丈夫天人師佛世尊。世界名現一切佛剎。
0629b29: 劫名寶莊嚴。舍利子彼現一切佛剎世界。所
0629c01: 有功德莊嚴成就。我以劫壽說不能盡。舍利
0629c02: 子彼佛世尊所坐道場。周千世界。復有超過
0629c03: 數量諸菩薩眾。以為眷屬。舍利子彼時世界
0629c04: 有轉輪王。名一切天灌頂王。於三千大千世
0629c05: 界。彼王復有不可思議寶藏有三萬六千子。
0629c06: 悉皆化生有大威德。彼佛世界乃至無有女
0629c07: 人之名。舍利子彼佛世尊壽百千劫。其一切
0629c08: 天灌頂王。於四十中劫承事彼佛。一日之中
0629c09: 用千俱胝上妙資具。積高須彌以為供養。所
0629c10: 積福聚不可思議。其王諸子及諸眷屬。皆發
0629c11: 阿耨多羅三藐三菩提心舍利子彼時一切天
0629c12: 灌頂王莫作異觀今虛空藏菩薩是。
0629c13: 爾時舍利子白佛言。甚奇世尊。此大虛空藏
0629c14: 菩薩。被不可思議甲冑。乃至久遠住於大乘。
0629c15: 能證如是威德法行。佛言舍利子。是大虛空
0629c16: 藏菩薩。所供養佛超過無量恒河沙數。於彼
0629c17: 佛所淨菩提心。恒河沙數佛所菩提心淨則
0629c18: 意樂淨。恒河沙數意樂淨則加行淨。恒河沙
0629c19: 數加行淨則增上意樂淨。恒河沙數增上意
0629c20: 樂淨則檀波羅蜜多淨。恒河沙數檀波羅蜜
0629c21: 多淨則尸羅波羅蜜多淨。恒河沙數尸羅波
0629c22: 羅蜜多淨則忍辱波羅蜜多淨。恒河沙數忍
0629c23: 辱波羅蜜多淨則精進波羅蜜多淨。恒河
0629c24: 沙數精進波羅蜜多淨則禪那波羅蜜多淨。
0629c25: 恒河沙數禪那波羅蜜多淨則般若波羅蜜多
0629c26: 淨。恒河沙數般若波羅蜜多淨則方便波羅
0629c27: 蜜多淨。恒河沙數方便波羅蜜多淨則一切
0629c28: 有情無礙心無礙光淨。恒河沙數有情無礙
0629c29: 心無礙光淨則大慈淨。乃至大悲大喜大捨
0630a01: 大神通智淨則身語心淨。由恒河沙數心清
0630a02: 淨則一大人相淨。如是廣說三十二大人相
0630a03: 乃至一切大人相善根淨則虛空庫藏淨。舍
0630a04: 利子由如是故。此虛空藏菩薩。能於空中示
0630a05: 現一切菩薩之行。舍利子譬如虛空無有窮
0630a06: 盡。善男子如是菩薩一切願行清淨無盡亦
0630a07: 復如是。是故名為虛空庫藏。說是法時會中
0630a08: 有一萬菩薩。獲得無盡財寶于干虛空庫藏滿
0630a09: 足願忍。
0630a10: 爾時會中復有菩薩名曰法王。白大虛空藏
0630a11: 菩薩言。我願從空中聞妙法音。虛空藏言善
0630a12: 男子汝極生恭敬。心住虛空作大師想。我當
0630a13: 令汝聞妙法音。爾時法王菩薩。并諸大眾一
0630a14: 心合掌。向空禮敬瞻仰而住。以虛空藏菩薩
0630a15: 加持力故。即於空中出伽陀曰。
0630a16: 心意與諸法皆如於虛空
0630a17: 我今說少分汝等次第聽
0630a18: 虛空無高故下亦不可得
0630a19: 諸法亦如是其性無高下
0630a20: 虛空無有生滅亦無所得
0630a21: 諸法亦如是生滅不可得
0630a22: 空中無損減復無增益性
0630a23: 諸法如虛空平等無增減
0630a24: 空中無有暗亦無於所染
0630a25: 心性亦如是無暗亦無染
0630a26: 譬如日月光虛空無愛染
0630a27: 心亦同虛空無愛亦無染
0630a28: 譬如於虛空鉾槊無傷損
0630a29: 菩薩觀眾苦亦無憂懼心
0630b01: 如空雨甘露虛空無愛悅
0630b02: 菩薩於名利不生染愛心
0630b03: 毀譽空不動苦樂心恒靜
0630b04: 大地雖搖動虛空性常住
0630b05: 菩薩於世法遠離分別心
0630b06: 如空火不燒菩薩惑無染
0630b07: 虛空離生滅法界無去來
0630b08: 眾色現於空諸法依心住
0630b09: 空無色非色心性亦復然
0630b10: 虛空唯假名心意識如見
0630b11: 如空無邊故智者德如斯
0630b12: 猶空難成菩提行無相
0630b13: 虛空無前際五蘊性亦然
0630b14: 過現四大空未來亦如是
0630b15: 如劫燒空界難滿諸有情
0630b16: 五欲流注心難滿亦如是
0630b17: 佛說大法句離欲出世間
0630b18: 教法廣無涯如空無所得
0630b19: 了知真實法不壞不住性
0630b20: 知性即無性正見住實際
0630b21: 聲性空無有言說性亦然
0630b22: 法體本無言無聲亦無說
0630b23: 諸法如幻炎夢影響皆空
0630b24: 寂靜無比方引導故為喻
0630b25: 法無相說相能所相皆無
0630b26: 菩薩了真如如空無所得
0630b27: 無著無所有無覺無戲論
0630b28: 不度有情故如性為菩薩
0630b29: 有情本涅槃聞此不驚怖
0630c01: 被勇猛甲冑名住菩提者
0630c02: 猶如於幻師害多幻化眾
0630c03: 實無有所害所度生亦然
0630c04: 幻化及有情諸佛法亦爾
0630c05: 若悟同一性無自性為性
0630c06: 虛空藏菩薩得虛空庫藏
0630c07: 充足諸有情此藏無窮盡
0630c08: 無邊功德聚得此清淨藏
0630c09: 汝觀諸法性其性無移動
0630c10: 應知一切法因緣和合生
0630c11: 由此無有窮法藏難思故
0630c12: 世尊常演說四種法無盡
0630c13: 有情及虛空菩提心佛法
0630c14: 如諸世間物可說有窮盡
0630c15: 無物無所盡是故說無盡
0630c16: 究竟滅盡法盡法無所盡
0630c17: 無盡無不盡是故說無盡
0630c18: 若人聞此法名菩薩覺悟
0630c19: 則知如是人速住菩提道
0630c20: 爾時大眾聞是伽陀已。即於會中有八千菩
0630c21: 薩得無生法忍。一萬二千天子住虛空中。發
0630c22: 於阿耨多羅三藐三菩提心。
0630c23: 大集大虛空藏菩薩所問經卷第四
