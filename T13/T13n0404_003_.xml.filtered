0622a13: 
0622a14: 
0622a15: 大集大虛空藏菩薩所問經卷第
0622a16: 三
0622a17: 
0622a18: 開府儀同三司特進試鴻臚卿肅國
0622a19: 公食邑三千戶賜紫贈司空謚大鑑
0622a20: 正號大廣知大興善寺三藏沙門
0622a21: 不空奉　詔譯
0622a22: 善男子云何菩薩能持世尊佛法寶藏。善男
0622a23: 子諸佛法藏無有窮盡。以一切有情根性行
0622a24: 相差別無量。諸佛世尊為令趣入。隨其爾所
0622a25: 差別根性。說法寶藏。亦有爾所無量無邊。
0622a26: 是故名為佛法寶藏。復次如來證菩提夜般
0622a27: 涅槃夜於其中間已說今說當說。所有一切
0622a28: 悉名如說不異說真說。云何名為如說。如彼
0622a29: 真如平等而說故名如說。云何不異說。所說
0622b01: 之法依勝義諦。平等無二名不異說。云何真
0622b02: 說。稱法自性名為真說。復次諸佛法藏。不可
0622b03: 以文字說。假使滿於三千大千世界一切有
0622b04: 情。皆如阿難陀多聞第一。於百千俱胝劫中。
0622b05: 說於一義不可究盡。如是諸佛無邊法藏。菩
0622b06: 薩悉能如法受持。一切文字皆不廢忘。於一
0622b07: 切義無有差異。使諸有情皆得歡喜。供養奉
0622b08: 事一切如來。摧壞一切魔怨。制伏一切外道。
0622b09: 息滅煩惱顯揚正法。如是善男子。是名持佛
0622b10: 世尊佛法寶藏。復次善男子。如我等覺彼法
0622b11: 自性。菩薩如是如彼法性應當受持。云何名
0622b12: 為如來等覺彼法自性。謂知法自性。悉皆如
0622b13: 幻不成就相故。悉皆如夢無境界相故。悉如
0622b14: 陽炎畢竟無生相故。悉如光影無移動相故。
0622b15: 亦如影像無自性相故。知空自性究竟如露
0622b16: 故。知無相自性無分別故。知無願自性心無
0622b17: 住故。知離欲自性一切欲遠離故。知無為自
0622b18: 性超諸數相故。善男子如是言說為他了別
0622b19: 故。我已現證是法自性彼法性相不可言說。
0622b20: 若菩薩欲受持諸佛法藏。應如如來覺了諸
0622b21: 法自性。而以文字語言為諸有情如是說法。
0622b22: 是為菩薩能持諸佛正法寶藏。善男子云何
0622b23: 菩薩。善知有情本來清淨。而成熟之。善男
0622b24: 子有情界本來清淨。於彼根本性。有情不可
0622b25: 得。若菩薩欲成熟彼有情。應如是知根本清
0622b26: 淨。復應念彼無我見。無有情見。無命者見。
0622b27: 無受者見。復次所說有情名者。但從顛倒見。
0622b28: 纏無明有愛。虛妄分別諸煩惱。生無有實性。
0622b29: 而彼菩薩。應當斷除虛妄顛倒一切煩惱。而
0622c01: 為有情說如此法。不壞其性。為令了如有情
0622c02: 無故。有情離故。應當如是成熟有情。善男
0622c03: 子是名菩薩善知有情本來清淨而成熟之。
0622c04: 善男子云何菩薩如理相應修習佛法。如理
0622c05: 者名入緣生。何以故。如彼彼因緣。感彼彼
0622c06: 果報。謂如布施因。獲大財富。是故菩薩。
0622c07: 行布施已盡將迴向一切智智。滿足成就檀
0622c08: 波羅蜜。尸羅是生人天之因。菩薩普令污
0622c09: 戒有情。安住淨戒。要期迴向薩婆若已。滿
0622c10: 足成就戒波羅蜜。忍辱柔和為莊嚴身口意
0622c11: 之因。菩薩常行自利利他。不為惱害住於
0622c12: 忍辱。迴向薩婆若已。滿足成就忍波羅蜜。
0622c13: 精進為能引攝一切佛法之因。菩薩應發勤
0622c14: 精進心。積集一切所有善根。盡將迴向薩婆
0622c15: 若已。滿足成就精進波羅蜜。禪定為於正知
0622c16: 之因。菩薩為欲求正知故。修習奢摩他資糧。
0622c17: 盡以迴向薩婆若已。滿足成就禪波羅蜜。般
0622c18: 若多聞為大慧之因。菩薩不取不執聞相。迴
0622c19: 向薩婆若已。滿足成就般若波羅蜜。如是能
0622c20: 於一切善法。知如是因感如是果。是名因緣
0622c21: 如理作意。復次如理作意者。謂如於我及一
0622c22: 切法如理作意。如是知我無我。一切法悉皆
0622c23: 無我。知我是空一切法悉皆是空。我但有名
0622c24: 一切法亦唯有名。菩薩如是如理作意。於一
0622c25: 切法平等相應。即是具足一切佛法。是為菩
0622c26: 薩如理相應修習佛法。
0622c27: 善男子云何菩薩不退神通。於一切法而得
0622c28: 自在。善男子若有沙門或婆羅門。不害身見。
0622c29: 起於神通彼還退失。若時菩薩已害身見。及
0623a01: 能遠離六十二等一切諸見起於神通。名為
0623a02: 具智具慧具覺具施具戒具定。亦即名為身
0623a03: 心遠離具足智已。內常寂靜外無所行。遍所
0623a04: 知心可所欲心。善決擇心善清淨慧。無煩惱
0623a05: 濁得光明。無翳智積集福資糧。積集智資糧。
0623a06: 積集奢摩他資糧。積集毘舍那資糧。資以
0623a07: 檀那淨戒莊嚴。被以忍辱精進甲冑。依於禪
0623a08: 定善修般若。隨順大慈安住大悲。超出方便
0623a09: 成如是法。起妙神通高昇無礙。乃至坐於菩
0623a10: 提道場。以神通故於一切法皆得自在。現一
0623a11: 切色聞一切聲入一切心。憶念無量劫。獲得
0623a12: 一切遊戲神通。伏斷諸漏乃至隨意轉變皆
0623a13: 得自在。於一切法無復功用。善男子是為菩
0623a14: 薩不退神通。於一切法而得自在。
0623a15: 善男子云何菩薩入甚深佛法理趣。一切聲
0623a16: 聞緣覺難測。善男子甚深者名為緣生理趣
0623a17: 所謂無明緣行行緣識。識緣名色名色緣六
0623a18: 處。六處緣觸觸緣受。受緣愛愛緣取。取緣
0623a19: 有有緣生。生緣老死憂悲苦惱。由集為因為
0623a20: 緣。生大苦蘊。令諸有情流轉雜染。菩薩於
0623a21: 彼善能了知此。則名為緣生理趣。云何名為
0623a22: 緣滅理趣。謂無明滅則行滅。行滅則識滅。
0623a23: 識滅則名色滅。名色滅則六處滅。六處滅則
0623a24: 觸滅。觸滅則受滅。受滅則愛滅。愛滅則取
0623a25: 滅。取滅則有滅。有滅則生滅。生滅則老死
0623a26: 憂悲苦惱滅。由是因緣滅則大苦縕滅故。令
0623a27: 有情獲得清淨。如是名為緣滅理趣。若菩薩
0623a28: 於彼如是了知。是名為入甚深理趣。非諸聲
0623a29: 聞緣覺能於雜染得清淨者。此是諸佛如來
0623b01: 境界。若菩薩以佛威神加持之力。則能於此
0623b02: 隨分覺悟。復次甚深者名薩迦耶。薩迦耶清
0623b03: 淨故一切法清淨。何以故。此薩迦耶推求根
0623b04: 本無所得故。其無所得則為甚深。諸佛於我
0623b05: 皆無所得。我本清淨如我清淨一切法亦清
0623b06: 淨。以何因緣而名清淨。謂彼諸法本來不生。
0623b07: 無所起滅故名清淨。復次無暗無明無阿賴
0623b08: 耶。真實勝義名為甚深。彼無眼滅。乃至亦
0623b09: 無意滅。無有境界。是無境界則是真實。第
0623b10: 一義諦名為甚深。亦無心意執著。勝義以難
0623b11: 測難見不可覺故。於此諸類甚深法理。但以
0623b12: 假名隨順世諦。於他有情分別顯示。是為菩
0623b13: 薩得入甚深佛法理趣一切聲聞緣覺難測。
0623b14: 善男子云何菩薩。入緣起善巧智遠離一切
0623b15: 邊見。善男子緣起者無所緣是緣起。無事無
0623b16: 成就是緣起。無常苦無我寂靜是緣起。無我
0623b17: 無有情無命者無養育。無補特伽羅無人無
0623b18: 儒童是緣起。無生無起是緣起。無所有無功
0623b19: 用空無相寂靜無所行無戲論。是故名無戲
0623b20: 論法如是生是為生。如是滅是為滅。復次無
0623b21: 我無有情無壽命無養育。無補特伽羅無人
0623b22: 無儒童。則無有法可為緣生。於彼無我主宰
0623b23: 名故。譬如草木牆壁影像。一切諸法亦復如
0623b24: 是。如外諸法之所生時。生無所有。滅時滅
0623b25: 無所有。內法亦爾。生時生無所有。滅時滅
0623b26: 無所有。除緣起法無實所生。闕緣無滅。如
0623b27: 是相應則一切邊見悉皆離也。云何邊見。邊
0623b28: 見者名斷名常。生時不生壞時不壞。無生無
0623b29: 壞於斷常邊自然清淨。自清淨故於諸邊見
0623c01: 皆得清淨。善男子是為菩薩入緣起善巧智
0623c02: 遠離邊見。善男子云何菩薩。以如來印印於
0623c03: 真如。不間斷善巧智。善男子如來印。印者
0623c04: 不間斷印。無生無轉無所取無動無所動。一
0623c05: 切世間人天阿修羅。無所傾動。何以故。世
0623c06: 間人天阿修羅。以彼印印。如是如來印。究
0623c07: 竟不生印。究竟空性印。究竟無相印。究竟
0623c08: 無願印。究竟無為印。究竟離欲印。究竟真
0623c09: 如印。究竟實際印。究竟虛空印。善男子譬
0623c10: 如空中印無所現。如是如來印。於五眼而不
0623c11: 現於光明之相。以自相印而印之。故乃至如
0623c12: 來於一切法施設言說。皆以如來印印之。是
0623c13: 為施設。彼所有識及境界法皆是作法。安立
0623c14: 而於彼法。不作種種安立之相。以真如印印
0623c15: 之。無有間斷。云何於真如間斷。若分別諸
0623c16: 法見上中下名為間斷。若於諸法無所分別
0623c17: 名無間斷。復次於多分別而生分別。於彼真
0623c18: 如無能壞亂。譬如有情於空中行。而彼虛空
0623c19: 無有破壞。如是一切有情於真如中。行而彼
0623c20: 真如無有斷壞。菩薩如是由以智故。於色於
0623c21: 法以真如印印之。不於真如間斷破壞。是為
0623c22: 菩薩以如來印。印於真如不間斷善巧智。
0623c23: 善男子云何菩薩。入於法界甚深理趣。見一
0623c24: 切法與諸法界。互相周遍平等一性。法界者
0623c25: 亦名離欲界離一切塵故。亦名不生界無聚
0623c26: 集故。不相違界本無生故。無往界無等故。無
0623c27: 來界無礙故。無住界不生起故。如如界三世
0623c28: 平等故。無我界本來清淨故無。壽者界由勝
0623c29: 義故。無了別界無所住故。無阿賴耶界無染
0624a01: 污故。無生起界性決定故。如虛空界。性清
0624a02: 淨故。如涅槃界無戲論故。如是名為入法界
0624a03: 理趣。若菩薩入如是理趣。凡所演說一一語
0624a04: 言。皆與法界理趣互相周遍。即知欲界法界
0624a05: 無二無別。復次欲性法界嗔性法界無二。嗔
0624a06: 性法界癡性法界無二。癡性法界煩惱性法
0624a07: 界無二。煩惱性法界欲界性法界無二。欲界
0624a08: 性法界色界性法界無二。色界性法界無色
0624a09: 界性法界無二。無色界性法界空性法界無
0624a10: 二。空性法界眼界性法界無二。眼界性法界
0624a11: 色性法界無二。色性法界眼識界性法界無
0624a12: 二。眼識界性法界乃至意界性法界無二。意
0624a13: 界性法界意識界性法界無二。意識界性法
0624a14: 界蘊界性法界無二。蘊界性法界地水火風
0624a15: 界性法界無二。地水火風界性法界空性法
0624a16: 界無二。乃至八萬四千法蘊行一切法法界
0624a17: 無二是為。一切法法性界若菩薩由平等智
0624a18: 入如是法界。則能見一切法平等性理趣。善
0624a19: 男子是為菩薩入法界理趣。
0624a20: 善男子云何菩薩。意樂堅固猶若金剛。住此
0624a21: 大乘無有傾動。善男子菩薩成就十二種法。
0624a22: 意樂堅固猶若金剛。不為人天世間所壞。云
0624a23: 何十二。所謂菩提心。意樂增上意樂不壞故。
0624a24: 於施戒忍精進禪定般若不壞故。大慈大悲
0624a25: 不壞故。四攝法不壞故。成熟有情不壞故。
0624a26: 淨佛國土不壞故。不厭患生死不壞故。無厭
0624a27: 足善根不壞故。為莊嚴相好設無遮施會不
0624a28: 壞故。為護正法棄捨身命不壞故。所有善根
0624a29: 迴施一切有情不壞故。積集一切佛法不壞
0624b01: 故。善男子若菩薩。於如是法修習不壞。當
0624b02: 知爾時名為成就堅固金剛不壞意樂。如金
0624b03: 剛寶能摧諸寶自體不壞。如是菩薩成就堅
0624b04: 固意樂。能摧一切有情煩惱隨眠而自體不
0624b05: 壞。善男子是為菩薩成就金剛堅固意樂。於
0624b06: 此大乘無有傾動。善男子云何菩薩於自境
0624b07: 界。清淨如佛境界。善男子佛境界者無有境
0624b08: 界。離於境界一切清淨。彼菩薩由自境界及
0624b09: 佛境界悉清淨故。而淨眼境界即佛境界。亦
0624b10: 無佛境界。及眼境界。無近無遠。何以故。遠
0624b11: 離境界。與佛境界。亦無遠離境界及眼境界。
0624b12: 其耳境界即佛境界。亦無佛境界無有遠近。
0624b13: 何以故。遠離境界與佛境界。亦無遠離境界
0624b14: 及耳境界。其鼻境界即佛境界。亦無佛境界
0624b15: 無有遠近。何以故。遠離境界與佛境界。亦
0624b16: 無遠離境界及鼻境界。其舌境界即佛境界。
0624b17: 亦無佛境界無有遠近。何以故。遠離境界與
0624b18: 佛境界。亦無遠離境界及舌境界。其身境界
0624b19: 即佛境界。亦無佛境界無有遠近。何以故。
0624b20: 遠離境界與佛境界。亦無遠離境界及身境
0624b21: 界。其意境界即佛境界。亦無佛境界無有遠
0624b22: 近。何以故。遠離境界與佛境界。亦無遠離
0624b23: 境界及意境界乃至蘊處界十二因緣。亦復
0624b24: 如是。善男子若菩薩入佛境界。遠離境界一
0624b25: 切境界。若自境界清淨平等。是即名為入佛
0624b26: 境界。如是六種境界所有影現。彼皆入於諸
0624b27: 佛境界。不生取著悉遠離故。如是如來境界
0624b28: 無有染礙。一切境界不染不礙亦復如是。善
0624b29: 男子如是解者。是為菩薩成就隨入佛界清
0624c01: 淨自界清淨。
0624c02: 善男子云何菩薩。獲得陀羅尼無忘法行。善
0624c03: 男子菩薩。應於此陀羅尼修持作業。云何修
0624c04: 持。善男子有三十二種修陀羅尼法。所謂求
0624c05: 法故。愛樂法故。法苑樂故。隨法流故。隨順法
0624c06: 故。尊上法故。承事供養多聞者故。常於和上
0624c07: 及阿闍梨。無有我慢恭敬供養故。求法無厭
0624c08: 故。於教授者隨順不逆故。於說法者敬愛如
0624c09: 佛不求其短故。於所聞法悉皆受持故。不懈
0624c10: 怠故。於法不故。所行法施無悕望故。於所
0624c11: 聞法如理作意故。於所聞法善觀察故。求於
0624c12: 多聞無齊限故。常於梵行無休息故。常樂遠
0624c13: 離心寂靜故。常勤修習六隨念故。於六染法
0624c14: 常棄捨故。於六和敬恒不捨故。於一切有情
0624c15: 起無礙心故。於緣生法修順忍故。於三脫門
0624c16: 作意觀察不驚怖故。不捨聖種杜多功德故。
0624c17: 護持正法心無下劣故。觀於眾生起大悲故。
0624c18: 求於正法不惜身命故。修大智行離愚惑故。
0624c19: 成就有情不懈倦故。如是名為修陀羅尼無忘
0624c20: 失業。復次善男子。若菩薩得是陀羅尼已。於
0624c21: 佛所說悉能遍持令不忘失。謂所聞法無有
0624c22: 忘失。以念不忘。以捨覺悟以慧照了。入於一
0624c23: 切無盡文字。得諸言音隨類善解智。得無礙
0624c24: 辯演說無滯智。於了義經入理趣智。不了義
0624c25: 經入理趣智。入於世俗無盡說智。入於勝義
0624c26: 不斷說智。於正斷精進得無退智。於四神足
0624c27: 起遊戲智。於諸根中得差別智。於諸力中得
0624c28: 無動智。於七覺支得開悟智。於八聖道得入
0624c29: 理智。於奢摩他得心住智。於毘舍那得法
0625a01: 決擇智。於智解脫得隨順智。於諸辯說得深
0625a02: 入智。於諸神通得生起智。於諸波羅蜜得分
0625a03: 別智。於四攝法得隨機智。於諸音聲得語路
0625a04: 智。於決定法得決擇智。於諸經義得無間斷
0625a05: 智。於諸文字得無盡智。於諸有情得歡喜智。
0625a06: 於求法者得稱根說法智。於佛所說得念總
0625a07: 持智。於一切文字得入詞句智。於諸垢淨得
0625a08: 如實覺智。於諸業緣得悟果報智。於一切法
0625a09: 得光明無翳智。是名陀羅尼。得陀羅尼平等
0625a10: 身語心者。能雨無盡法。能息諸煩惱。能生一
0625a11: 切諸佛法故。由得此陀羅尼甚深理故。常無
0625a12: 忘失。是故名為菩薩得陀羅尼無忘法行。善
0625a13: 男子云何菩薩。獲得如來加持無礙辯才。善
0625a14: 男子若菩薩常蒙如來之所加持。得二十四
0625a15: 種無礙辯才。云何名為二十四種。所謂迅疾
0625a16: 辯利捷辯。無礙辯無滯辯。善詞辯甚深辯。間
0625a17: 錯眾音辯勝妙莊嚴辯。無沈沒辯無畏辯。種
0625a18: 種偈讚辯修多羅緣起本事辯。能摧伏他辯
0625a19: 說差別無盡句辯。顯現微妙辯端嚴威德辯。
0625a20: 說法無間辯天眾莊嚴辯。斷諸疑惑辯世出
0625a21: 世法辯。不錯失辯慈悲喜捨悅可眾心辯。宿
0625a22: 命通辯佛所加持辯。善男子如是二十四種
0625a23: 辯。修二十四種業而得成就。何者二十四種
0625a24: 業。所謂不逆師長教誨故獲迅疾辯。往來無
0625a25: 諂故獲得利捷辯。離諸煩惱故得無礙辯。不
0625a26: 好雜住故得無滯辯。不離間語故得善詞辯。
0625a27: 悟緣生故得甚深辯。以種種施故得間錯眾
0625a28: 音辯。嚴飾如來塔廟故得勝妙莊嚴辯。不捨
0625a29: 菩提心故得無沈沒辯。善護戒蘊故得無畏
0625b01: 辯。施種種幢幡鈴蓋故得說種種偈讚辯。承
0625b02: 事恭敬種種捨施諸師長故得說修多羅緣起
0625b03: 本事辯。不逼惱貧匱有情故得能摧伏他辯。
0625b04: 施無盡寶藏令他入法故得說差別無盡句
0625b05: 辯。所說真實無獷故得顯現微妙辯。不輕
0625b06: 毀尊教及離間他人故得端嚴威德辯。於自
0625b07: 得法住持故得說法無間辯。不謗毀他以歡
0625b08: 喜心施所愛物故得天眾莊嚴辯。於法不師
0625b09: 拳如聞說故得斷一切疑辯。觀於一切皆如
0625b10: 師長不加逼惱施病者藥故得世出世法辯。
0625b11: 不求他過常自省察故得不錯失辯。以平等
0625b12: 心觀諸有情置涅槃道不著一切利養恭敬及
0625b13: 名聞故得慈悲喜捨悅可眾心辯。善言柔軟
0625b14: 如說修行心無濁亂故得宿命通辯。不謗大
0625b15: 乘不樂小乘悲愍有情故得佛所加持辯。是
0625b16: 名成就二十四種辯才之業。復次令他有情。
0625b17: 到究竟故。名為辯才。於他住持。能警覺故。
0625b18: 名為辯才。於他歡喜意相續故。名為辯才。
0625b19: 於他有情說隨心智故。名為辯才。善男子成
0625b20: 就如是法功德智。是為菩薩獲佛加持無礙
0625b21: 辯才。善男子云何菩薩於生死中而得自在。
0625b22: 善男子菩薩成就十二種法。於生死中而得
0625b23: 自在。云何十二。所謂遠離惡友故。親近善
0625b24: 友故。於佛所許見清淨故。戒蘊清淨從三摩
0625b25: 底起於智慧方便而雙運故。獲不退神通
0625b26: 故。觀諸法無生故。為滿本願於生死中而受
0625b27: 生故。觀於有情起大慈故。以大悲定觀察諸
0625b28: 法如幻化故。知一切法不生滅故。於如夢性
0625b29: 法不虛妄法如實觀察故。以佛世尊威神加
0625c01: 持或現生死而不染生死故。是為十二。若菩
0625c02: 薩成就此十二法。能於無量阿僧祇所生之
0625c03: 處。示現受身廣大利益一切有情。善男子如
0625c04: 是一切從二種根之所建立。所謂神通智及
0625c05: 大悲根。如是名為菩薩摩訶薩於生死中。獲
0625c06: 於神通而得自在。
0625c07: 善男子云何菩薩。摧伏怨敵超越四魔。善男
0625c08: 子若菩薩。以如幻智通達一切五蘊諸法皆
0625c09: 如幻化。超越蘊魔。通達諸法本性清淨超煩
0625c10: 惱魔。通達緣起超越死魔。不退菩提心故超
0625c11: 越天魔。復次菩薩如是觀故。能害所有障。
0625c12: 於菩薩一切魔業魔不得便。何謂魔業。謂愛
0625c13: 樂小乘是為魔業。不護菩提心是為魔業。於
0625c14: 諸有情簡別行施是為魔業。樂求生處而持
0625c15: 禁戒是為魔業。為求色相而修忍辱是為魔
0625c16: 業。作世間事相應精進是為魔業。於禪味著
0625c17: 是為魔業。以慧厭離於下劣法是為魔業。在
0625c18: 於生死而有疲倦是為魔業。作諸善根而不
0625c19: 迴向是為魔業。厭離煩惱是為魔業。覆藏已
0625c20: 過是為魔業。憎嫉菩薩是為魔業。誹謗正法
0625c21: 是為魔業。背恩不報是為魔業。不求諸度是
0625c22: 為魔業。不敬正法是為魔業。慳惜於法是為
0625c23: 魔業。希利說法是為魔業。離於方便成就有
0625c24: 情是為魔業。捨四攝法是為魔業。毀破禁戒
0625c25: 是為魔業。輕持戒者是為魔業。順聲聞行是
0625c26: 為魔業。順緣覺乘是為魔業。要求無為是為
0625c27: 魔業。厭離有為是為魔業。心懷疑惑不利有
0625c28: 情是為魔業。所聞好疑不善通達如理作意
0625c29: 是為魔業。好懷諂誑假示哀愍是為魔業。
0626a01: 獷惡罵是為魔業。於罪不厭是為魔業。染著
0626a02: 自法是為魔業。少聞便足是為魔業。不求正
0626a03: 法是為魔業。樂求非法是為魔業。於障蓋纏
0626a04: 不樂對治是為魔業。不淨心口是為魔業。忍
0626a05: 沙門垢是為魔業。善男子如是乃至好行十
0626a06: 不善業。捨於善法。如是一切悉為魔業。若
0626a07: 菩薩成就四法。而能超越。云何為四。所謂
0626a08: 不忘菩提心故。勤修六度不放逸故。住於善
0626a09: 巧智成就有情故。住甚深理護持正法故。善
0626a10: 男子菩薩若與此法相應。決定能摧諸魔怨
0626a11: 敵。是為菩薩超出四魔。
0626a12: 善男子云何菩薩。積集無量福德資糧。為諸
0626a13: 有情作所依止。善男子若菩薩於一切有情。
0626a14: 起同體大悲住於禪定。見來求者悉皆捨施
0626a15: 以福無盡得於寶手令他受用。意樂清淨心
0626a16: 如平地離於高下。有所悕望豐饒利益。戒清
0626a17: 淨故得心無著善護諸根。復能成辦一切施
0626a18: 會。得陀羅尼成就辯才。以如是等積集善根。
0626a19: 迴向菩提普施有情。如外四大一切世間依
0626a20: 住。如是內四大為一切有情依住。菩薩作是
0626a21: 思惟。我所積集一切善根法智善巧。無有一
0626a22: 法不與有情而為依住。是為菩薩獲得無量
0626a23: 福德資糧。為諸有情作所依住。
0626a24: 善男子云何菩薩。出無佛世為諸有情而作
0626a25: 佛事。善男子若菩薩。為出生處非處智故修
0626a26: 十力業。為出生漏盡智故修四無畏業。為出
0626a27: 生三十無礙智修十八不共法業。為出生得
0626a28: 佛眼光明故修五眼悉知業。為出生一切神
0626a29: 通故修宿命業。為獲成就滿足菩提故修具
0626b01: 足一切善法。斷身口意諸煩惱業。為出生相
0626b02: 好莊嚴故修集一切福資糧業。為出生十地
0626b03: 得灌頂一切佛法故修集一切智資糧業。如
0626b04: 是善男子若菩薩。具修如是業已。於無佛世
0626b05: 能為有情廣作佛事而成就之。
0626b06: 善男子云何菩薩。獲得海印三摩地。不染一
0626b07: 切有情心行。善男子以何因緣名為海印三
0626b08: 摩地。如贍部洲諸有情等若干色類。皆於海
0626b09: 中而現影像故名大海。如是若干有情一切
0626b10: 心色之類。乃至音聲彼諸影像。皆於菩薩心
0626b11: 海中現。是故名為海印三摩地。譬如大海同
0626b12: 一味。菩薩一味法解脫智亦復如是。譬如
0626b13: 大海不越潮限。菩薩觀時非時故不越成菩
0626b14: 提時。坐於道場亦復如是。譬如大海不宿死
0626b15: 屍。菩薩不與一切習氣煩惱及聲聞緣覺心
0626b16: 俱亦復如是。譬如大海容納萬流不增不減。
0626b17: 菩薩容受一切諸法無有增減亦復如是。譬
0626b18: 如大海其廣無涯。菩薩慧用無邊亦復如是。
0626b19: 譬如大海深難得底。菩薩智海一切聲聞緣
0626b20: 覺難測亦復如是。譬如大海能作。無量世界
0626b21: 依止。菩薩作諸有情依止亦復如是。善男子
0626b22: 是為菩薩善入海印三摩地已。不染一切有
0626b23: 情心行。
0626b24: 善男子云何菩薩。得無染著心如虛空風無
0626b25: 有障礙。善男子若菩薩。於一切法遠離見纏
0626b26: 心無所著。譬如大風於虛空中無所染著。如
0626b27: 是菩薩於一切法心無所著亦復如是。是為
0626b28: 菩薩得無染著。心如虛空風無有障礙。
0626b29: 大集大虛空藏菩薩所問經卷第三
0626c01: 丙午歲高麗國大藏都監奉　雕造
