0478b01: 
0478b02: 
0478b03: 宗鑑法林卷三十三
0478b04: 
0478b05: 集雲堂　編
0478b06: 大鑑下十四世
0478b07: 東山一日持錫遶廊曰。莫有屬牛人問命麼。眾無
0478b08: 語。自曰。孫臏今日開舖。更無一人垂顧。可憐三尺
0478b09: 龍鬚。喚作尋常破布。
0478b10: 無端平地起干戈。爭似屬牛人更多。滿面慚惶無著
0478b11: 處。低頭依舊入蘿。高峰妙
0478b12: 忽然平地掘深坑。埋沒良家多少人。大似颺空裏
0478b13: 去。歸來不覺一身塵。徑庭宗
0478b14: 蘆花深處靜垂綸。雨夕朝春復春。放扁舟幾寒
0478b15: 水。竟難逢個獨醒人。銕容元
0478b16: 東山示眾。今夏無可管顧。諸人近作得一家讌。遂
0478b17: 手曰。囉囉招。囉囉搖。囉囉送。莫怪空。伏惟珍
0478b18: 重。
0478b19: 薦福璨云。老東山龍肝鳳髓百味具足。怎奈美食不
0478b20: 中飽人餐。　伏龍長云。一個鐵酸餡百味具足。知他
0478b21: 祭了多少閒神野鬼。直饒一百雜碎。到者裏急須
0478b22: 吐。
0478b23: 東山謝監收上堂。人之性命。第一須是○。欲得成
0478b24: 此○。先須防於○。若是真○人。○○。
0478c01: 理安問云。大小五祖弄巧成拙。　寶掌白云。會麼。山
0478c02: 僧今日不惜舌頭與諸人略為道破。良久云。摩斯吒
0478c03: 心肝。要且不在樹頭上。　寶峰弁云。賊不打貧家。
0478c04: 　法林音云。人之性命。第一離○。若要離○。先須
0478c05: 識得○。若是真○人。搖手云。斷不○○。
0478c06: 一二三四五六圈。心肝粉碎髑髏穿。若將方木投圓
0478c07: 竅。醜姥爭教得少年。高峰妙
0478c08: 鬼爭漆桶顯顢頇。擲去拋來細自看。匝地一聲箍
0478c09: 折。六花迸裂不成團。古帆
0478c10: 弟兄五六像孃生。聲氣相同總一門。黑漆崑崙須著
0478c11: 眼。莫將名字錯評論。劍關範
0478c12: 上山下山入山谷。溪中落日留我宿。本意逃名入市
0478c13: 廛。那知名落今人目。鳥喃喃。花蔟蔟。幾片閒雲挂松
0478c14: 竹。咄君子哉若人。慎幽獨。雲壑弁
0478c15: 蒲蘆銜青蟲。終朝類我。青蟲皮膚脫。飛出盡蒲蘆。
0478c16: 止谷聲
0478c17: 東山示眾。白雲不會說禪。山門開向兩邊。有人動
0478c18: 著關。兩片東扇西扇。
0478c19: 月江印云。五祖老人蓋為慈悲之故。有落艸之談。育
0478c20: 王不會說禪。破屋見青天。等閒從頭蓋覆。寧免紙
0478c21: 裹麻纏。但願有錢留客醉。也勝騎馬傍人門。
0478c22: 東山上堂。山僧昨日入城見一棚傀儡。不免近前
0478c23: 看。或見端嚴奇特。或見醜陋不堪。動轉行坐青黃
0478c24: 赤白。一一見了。仔細看來。元來青布幔裏有人。山
0479a01: 僧忍俊不禁乃問。長史高姓。它道。老和尚看便了。
0479a02: 問甚麼姓。大眾。山僧被它一問。直得無言可對無
0479a03: 理可伸。還有人為山僧道得麼。昨日那裏落節。今
0479a04: 日者裏拔本。
0479a05: 天寧琦云。誰家別館池塘裏。一對鴛鴦不成。　白
0479a06: 巖符云。五祖是從那邊過來底人。胸次間要禪道佛
0479a07: 法氣息一點也無。故能向空中建城雉。海面上架
0479a08: 樓臺。雖然。尚有一人呵呵大笑。若識得此人。許你具
0479a09: 透關眼。
0479a10: 東山舉昔有秀才著無鬼論。一日鬼現身曰。你道
0479a11: 無。我。秀才無語。師曰。當時祇以手作鵓鳩曰。
0479a12: 谷谷孤。
0479a13: 說有道無徒費力。現身無語強分。祇消一個鵓鳩
0479a14: 。百怪千妖盡掃除。此山應
0479a15: 東山示眾。祖師說不著。佛眼看不見。四面老婆心。
0479a16: 為君通一。便下座。
0479a17: 徑山及云。若教頻下淚。滄海也須乾。　全室泐云。者
0479a18: 老漢大似靈龜拽尾。拂成痕。天界即不與麼。卓拄
0479a19: 杖下座。
0479a20: 東山因僧問如何是為人一句。師曰門前石塔子。
0479a21: 門前石塔子。八白與九紫。方道既分明。免被巡官使。
0479a22: 雪堂行
0479a23: 東山因僧問如何是佛。師曰露跣足。曰如何是
0479a24: 法。師曰大赦不原。曰如何是僧。師曰釣魚船上謝
0479b01: 三郎。
0479b02: 徑山杲云。此三語中。一語具三玄三要。四料揀。四賓
0479b03: 主。洞山五位。雲門三句。百千法門無量妙義。若檢得
0479b04: 出。許你具一隻眼。　天寧琦云。三玄三要。四料揀。四
0479b05: 賓主。洞山五位。雲門三句。百千法門無量妙義。大似
0479b06: 頭上安頭。天寧今日為諸人抽釘楔。做一個
0479b07: 灑灑落落大丈夫兒豈不好。何故。喫他殘餿飯。隨
0479b08: 他後跟轉。被他喚作無地頭漢。慚惶殺人。　起綱
0479b09: 宗云。語不離窠臼。焉能出蓋纏。有問山僧如何是佛。
0479b10: 向道泥豬癩狗。如何是法。激濁揚清。如何是僧。驢
0479b11: 馬面。且道與演祖是同是別。
0479b12: 東山每遇僧來請益。祇曰無者閒工夫。
0479b13: 彼此且無相負累。行人莫不失鉤錐。雖然不瞎眾生
0479b14: 眼。也好拳頭劈口椎。龍門遠
0479b15: 東山因諸寺長老入山上堂。臨濟入門便喝。是什
0479b16: 麼熱鳴聲。德山入門便棒。拗曲作直。雲門三句
0479b17: 洞山五位。大開眼了作夢。何故如此。國清才子貴。
0479b18: 家富小兒嬌。
0479b19: 雲居莊云。五祖老人大似將常住物作自己已人情。徑
0479b20: 山見處也要諸人共知。乃豎起拂子云。德山臨濟洞
0479b21: 山雲門。祇今在拂子頭上。各說不二法門了。一時走
0479b22: 入淨瓶裏澡浴去也。何故如此。水流原在海。月落不
0479b23: 離天。
0479b24: 東山凡見僧來便曰屈屈。僧曰屈作甚麼。師曰如
0479c01: 今不屈更待何時。
0479c02: 盡力不奈何。按牛頭喫艸。若無錦繡文。難以論嘉藻。
0479c03: 龍門遠
0479c04: 東山上堂。將四大海為硯。須彌山為筆。有人向空
0479c05: 中寫得祖師西來意五字。老僧大展坐具拜它。
0479c06: 長翁淨云。當時天童若見。祇對他道款出囚口。今則
0479c07: 莫有同款者麼。既無。依俙斜去雁。驚破海天秋。　梅
0479c08: 源蔭以拂子空中畫一畫云。祖師西來意。寫了塞天
0479c09: 地。敢問老太平。何處展坐具。眾中可有為太平轉身
0479c10: 吐氣者麼。若無。莫怪梅源鐵筆無情。便擲拂子歸方
0479c11: 丈。
0479c12: 東山上堂。太平不會禪。一向外邊走。臘月三十日。
0479c13: 贏得一張口。且道那箇是太平口。自曰。兩片皮也
0479c14: 不識。
0479c15: 雪竇雲云。山僧則不然。雪竇不會禪。一向家裏坐。臘
0479c16: 月三十日。分明成話墮。扯索底扯索。木底木。谷
0479c17: 應山鳴。聲光轆轆。阿呵呵。夜深山寺煖烘烘。個個寮
0479c18: 房一爐火。
0479c19: 東山問僧。離四大五蘊。那箇是你清淨法身。
0479c20: 堂堂白日上刀梯。任是崑崙眼亦迷。多謝門前案山
0479c21: 子。春來秋去泄天機。雪堂行
0479c22: 東山示眾。如何是禪。閻浮樹在海南邊。近則不離
0479c23: 方寸。遠則十萬八千。畢竟如何。禪禪。
0479c24: 臥龍先云。穹窿也有個道處。如何是禪。閻浮樹在海
0480a01: 南邊。撐天拄地。拄地撐天。巧說不得。祇要心傳。畢竟
0480a02: 如何。禪禪。　祖燈紹云。二大老同坑無異土。虎丘則
0480a03: 不然。禪禪。月落不離天。輝今鑑古。無黨無偏。擬心湊
0480a04: 泊。地隔天懸。畢竟如何。卓拄杖云。參。
0480a05: 東山展手問僧曰因何喚作手。
0480a06: 先祖滔滔無固必。後人悱悱有雌雄。巨靈手無多
0480a07: 子。分破華山千萬重。南巖勝
0480a08: 東山示眾。夫為禪客。如出塞將軍。你將得雲門半
0480a09: 片胡餅來。我便與半箇須彌山。若不如是。焉敢稱
0480a10: 禪客。
0480a11: 善權賢云。五祖恁麼說話。大似倚富欺貧。壓良為賤。
0480a12: 東山因三佛侍坐亭上夜話。及歸鐙已巳滅。令各下
0480a13: 一語。懃曰彩鳳舞丹霄。遠曰鐵蛇橫古路。勤曰看
0480a14: 下。師乃曰。滅吾宗者克勤耳。
0480a15: 懷璧藏珠夜光輝。家私總被賊偷窺。都來籍沒和官
0480a16: 送。萬戶千門一窌埋。理安問
0480a17: 暗裏相將各自猜。是神是鬼得人哀。最憐夜半窺門
0480a18: 賊。被狗兒斷送回。福巖容
0480a19: 摸象盲人說異端。呼牛喚馬各般般。枕翻打斷華胥
0480a20: 夢。莫怪門前倒剎竿。裒翁盛
0480a21: 三春方賞太平時。杜宇聲聲喚落暉。沒興一時難就
0480a22: 賦。蹋殘明月浩歌歸。天資粹
0480a23: 東山一日陞座顧眾曰。八十翁翁輥繡毬。便下座。
0480a24: 宗泰欣然出眾曰。和尚試輥看。師作打杖鼓勢。操
0480b01: 蜀音唱綿州歌曰。豆子山。打瓦鼓。楊平山。攃白雨。
0480b02: 白雨下。取龍女。織得絹。二丈五。一半屬羅江。一半
0480b03: 屬玄武。泰聞大悟掩師口曰。祇消唱到者裏。師大
0480b04: 笑。
0480b05: 憨璞聰云。可笑演祖。三十年不改舊鄉談。操蜀音打
0480b06: 蜀鼓。知他是佛意是祖意。宗泰好聽曲調。不覺渾身
0480b07: 墮在聲色裏以當平生。直至而今轉身不得。諸人還
0480b08: 肯錦山恁麼道麼。喝一喝。　法林音云。山自崑崙發
0480b09: 來。其勢必險。水從孟門源出。其流必峻。東山一番施
0480b10: 設。直使千百年後。聞者無不當下消然。可惜末後猶
0480b11: 欠勦絕。以致宗泰坐在淨白地上無由轉身。何不待
0480b12: 伊云祇消唱到者裏。便與一掌云。又被風吹別調。
0480b13: 東山示眾。如何是祖師西來意。庭前柏樹子。恁麼
0480b14: 會則不是。如何是祖師西來意。庭前柏樹子。恁麼
0480b15: 會方始是。
0480b16: 白巖符云。恁麼會則不是。滴淚斬丁公。恁麼會方始
0480b17: 是。牙封雍齒。顧左右云。大小東山為諸人一粉
0480b18: 碎了也。還會麼。　中洲岳云。龍逢比干。吾取其心不
0480b19: 取其術。蘇秦張儀。吾取其術不取其心。　法林音云。
0480b20: 諸人還見東山老人立地處麼。良久云。朝三與暮四。
0480b21: 喜怒任狙公。
0480b22: 良工何必更。大冶未曾易林。同是多年滯貨。看他
0480b23: 點鐵成金。蓮峰素
0480b24: 奇謀六出陷英雄。曾被英雄陷圚中。不是一身兼兩
0480c01: 藝。那來下載有清風。思融
0480c02: 阿孃年少如霜。剔起雙眉丈二長。歸到畫堂沉醉
0480c03: 後。搥換手哭穹蒼。獨超方
0480c04: 東山示眾。狗子無佛性。也勝貓兒十萬倍。
0480c05: 愚菴盂云。摟破南泉窠窟。掀翻趙老家私。再看東山
0480c06: 為什麼平白地上分個勝負。為復抑揚之語耶。為復
0480c07: 故意扭耶。為復一期方便耶。若作恁般見解。不惟
0480c08: 不識東山。要見南泉趙州遠之遠矣。何故。不見道。當
0480c09: 時摩竭令。幾喪目前機。　梅逢忍云。演和尚前凶後
0480c10: 不吉。
0480c11: 撥動靈機禍滅門。千鈞爭肯射蜻蜓。閻浮自惜知恩
0480c12: 少。墻深埋沒路行。雪逵照
0480c13: 擊珠絲斷夢魂消。風卷銀蟾入海嶠。堪笑夜明簾外
0480c14: 客。轉身無地避招搖。冰谿融
0480c15: 東山示眾。有則奇特因緣舉似諸人。欲說又被說
0480c16: 礙。不說又被不說礙。
0480c17: 大巍倫云。大小演祖大似靈龜曳尾。一言既落人耳。
0480c18: 如何諱得。老僧也有一則奇特因緣。索性舉似大方。
0480c19: 令他倚門傍戶者一個個壁立千仞。
0480c20: 提刑郭正祥居士字功甫見白雲端到雲居請佛印元
0480c21: 陞座。公拈香曰。覺地相逢亦何早。鶻臭布衫今脫
0480c22: 了。要識雲居一句玄。珍重後園驢喫艸。大眾。此一
0480c23: 瓣香薰天炙地去也。印曰。今日不著。便被者漢當
0480c24: 面塗糊。便打。乃曰。謝公千里來相訪。共話東山竹
0481a01: 徑深。借與一龍騎出洞。若逢天旱便為霖。擲拄杖
0481a02: 下座。公拜起。印曰收得龍麼。公曰已巳在者裏。印曰
0481a03: 作麼生騎。公擺手作舞便行。印撫掌曰祇有者漢
0481a04: 猶較些子。
0481a05: 白巖符云。功甫龍即騎矣。祇是不能為雨為霖。當時
0481a06: 待道收得龍麼。便好與他掀倒法座。
0481a07: 郭公一日謁白雲。雲問牛醇乎。公曰醇矣。雲厲聲
0481a08: 叱之。公拱而立。雲曰醇乎醇乎。於是為公陞堂曰。
0481a09: 牛來山中。水足艸足。牛出山去。東觸西觸。
0481a10: 瀛山誾云。郭公牛醇則醇矣。惜乎欠些頭角。當時待
0481a11: 白雲叱。便好拽下座痛與一頓。
0481a12: 隆興府黃龍死心悟新禪師黃龍心嗣因僧問。承師有
0481a13: 言。老僧今夏向黃龍潭內下三百六十箇釣。未曾
0481a14: 遇著箇錦鱗紅尾。為復是鉤頭不妙。為復是香餌
0481a15: 難尋。師曰。雨過竹風清。雲開山嶽露。曰。恁麼則已巳
0481a16: 得真人好消息。人間天上更無疑。師曰。是鉤頭不
0481a17: 妙。是香餌難尋。曰。出身猶可易。脫體道應難。師曰
0481a18: 亂統禪和如麻似粟。
0481a19: 靈巖儲喝一喝云。者老漢何異緣木求魚。天寧今夏
0481a20: 拋絲綸。冷坐巾幘山前。看他鳶飛魚躍鳳走麟奔。
0481a21: 總不暇顧著。數盡落霞對明月。撥開松影露青天。偶
0481a22: 爾有個蟭螟撞倒面前并。不與他京三卞四。一任越
0481a23: 水吳山。何故。若將有意為有意。往往事從有意生。
0481a24: 　百愚斯云。可惜黃龍勞而無功。能仁今夏亦向八百
0481b01: 里鑑湖上撒個漫天網子。祥麟瑞鳳無所不有。豈但
0481b02: 錦鱗紅尾。諸昆仲。且道用鉤是用網是。向者裏倜儻
0481b03: 分明。不惟自己已有出身之路。亦乃坐斷天下人舌頭
0481b04: 去在。若也未能。不免聊資鞭影。揮拂子云見麼。且喜
0481b05: 秋風雲外至。蟾宮桂子帶香飄。
0481b06: 死心示眾。麤言及細語。皆歸第一義。你者一隊尿
0481b07: 鬼子。三生六十劫也未夢見第一義在。
0481b08: 平陽忞云。死心恁麼說話。為是眼蓋諸人氣吞一切
0481b09: 耶。為復第一義諦不可圖度耶。為復憤慣啟悱發激厲
0481b10: 將來耶。
0481b11: 死心上堂。行高人。解開布袋。放下囊。去藥
0481b12: 忌。一人所在須到。半人所在須到。無人所在也須
0481b13: 親到。
0481b14: 天童傑云。死心有年有德。語不妄發。如大冶精金。千
0481b15: 萬煉始成繞指措。然後裁截。并無棄。雖然。畢竟意
0481b16: 歸何處。三邊一箭收功後。四海何愁不太平。　古林
0481b17: 茂云。者般說話。如黑石蜜。中邊皆甜。雖然。不因夜來
0481b18: 雁。爭見海門秋。　白巖符因僧問。如何是半人所在。
0481b19: 巖云未聞梅破臘。云如何是一人所在。巖云尚有菊
0481b20: 擎霜。云無人所在還用到也無。巖便喝云。者瞎漢亂
0481b21: 撞作麼。
0481b22: 死心因太史黃庭堅參。師問。死心死。學士死。彼此
0481b23: 燒作一堆。向甚處相見。堅無語。師曰。晦堂處參
0481b24: 得底。用未著在。堅後左遷黔南。忽有省。乃曰。尋常
0481c01: 被天下老和尚瞞多少。惟死心道人不肯。可謂
0481c02: 真實相為。
0481c03: 瀛山誾云。鐵面去皮。晦堂析骨。死心又敲骨出髓矣。
0481c04: 山谷始得疑情盡命根斷。若到山僧者裏。且立一邊
0481c05: 著。為什麼。鐵壁從渠透。銀山更要通。　石霜尊云。死
0481c06: 心捨命從人。太史一死。更不再活。
0481c07: 泥沙瓦礫總成金。九轉還伊丹性靈。犬亦隨仙子
0481c08: 去。迢迢佳氣入宸庭。玉巖崑
0481c09: 痛飲酩酊倒臥泥。翻身雨過萬峰曦。春歸漫作刀頭
0481c10: 夢。柳色籠十里堤。御之龍
0481c11: 澧州夾山曉純禪師黃龍心嗣以木刻作一獸。獅子頭
0481c12: 牛足馬身。每持出示眾曰。喚作獅子又是馬身。喚
0481c13: 作馬身又是牛足。畢竟喚作什麼。令僧下語皆不
0481c14: 契。師示頌曰。軒昂獅子首。牛足馬身材。三道如能
0481c15: 入。玄門疊疊開。
0481c16: 狡計奸謀度劍門。虎符塞外息墩。五丁不鑿通牛
0481c17: 道。秦惠何由得并吞。粟菴鼎
0481c18: 隆興府兜率從悅禪師真淨文嗣室中設語以驗學者。
0481c19: 一曰。撥艸膽風祇圖見性。即今上人。性在什麼處。
0481c20: 瑞安川云。餓狗喫縴。
0481c21: 陰森夏木杜鳴。日破浮雲宇宙清。莫對曾參問曾
0481c22: 。從來孝子諱爺名。張無盡
0481c23: 赤波斯叩海門。黑風吹浪暗昏昏。三更掣斷青霞
0481c24: 鎖。笑看驪龍戲子孫。中峰本
0482a01: 二曰。識得自性方脫生死。眼光落地時作麼生脫。
0482a02: 瑞安川云。寒上樹。鴨寒下水。
0482a03: 人間鬼使符來取。天上花冠色正萎。好個轉身時節
0482a04: 子。莫教閻老等閒知。張無盡
0482a05: 空奮雙拳窮滴滴。橫擔片板赤條條。夜來得個揚州
0482a06: 夢。騎腰錢跨九霄。中峰本
0482a07: 三曰。脫得生死便知去處。四大分離向甚麼處去。
0482a08: 瑞安川云。合取兩片皮。復云。古人一期垂示。可謂老
0482a09: 婆心切血滴滴底。豎拂子云。會麼。冬不寒。臘後看。
0482a10: 鼓合東李大妻。西風曠野淚霑衣。碧蘆紅蓼江南
0482a11: 岸。作張三坐釣磯。張無盡
0482a12: 鐵狗銅蛇正奮瞋。風刀火鋸肉成塵。茫茫長夜幾經
0482a13: 劫。舉眼無親怕殺人。中峰本
0482a14: 兜率因僧問。提兵統將。須憑帝王虎符。領眾匡徒。
0482a15: 密佩祖師心印。如何是祖師心印。師曰滿口道不
0482a16: 得。曰祇者箇更別有。師曰。莫將支遁。喚作右軍
0482a17: 鵝。
0482a18: 驅霆走電降絲綸。塞北安南悉已巳遵。何物癡頑逃法
0482a19: 化。亂將鼠伎攪塵。元祚裕
0482a20: 東京法雲佛照杲禪師真淨文嗣師以力參深到。語不
0482a21: 入時。每示眾。老僧寧八年文帳在鳳翔府供申。
0482a22: 當年崩了華山四十里。壓倒八十村人家。汝等後
0482a23: 生茄子瓠子。那裏知得。或問曰。寶華王座上。因甚
0482a24: 麼一向世諦。師曰。癡人。佛性豈有二種耶。
0482b01: 白巖符云。者漢大似為魅所著。白日見鬼。不知惑亂
0482b02: 多少人。山僧今日直貶向鐵圍裏。永不許伊出頭。何
0482b03: 故。太平天下。那許妖言。　法林音云。法雲老人用盡
0482b04: 自己已心。笑破他人口。吹餘向天台石梁橋下。斫得根
0482b05: 短拄杖。上至非非想天。下至金剛水際。卓一卓帝釋
0482b06: 心驚。舉一舉二乘膽喪。阿修羅王在藕絲孔中揚聲
0482b07: 大叫云。孔明先生。邵康節先生。劉伯溫先生。遂喚侍
0482b08: 者。可曾將得龜來。
0482b09: 隔水何人歌竹枝。動人情思極幽微。夜深轉入單于
0482b10: 調。月朗風高聽者稀。堂愚
0482b11: 法雲因一座主曰。禪家流多愛脫空。師乃問承聞
0482b12: 座主講得百法論是否。曰不敢。師曰。昨日晴。今日
0482b13: 雨。是什麼法中收。主無對。師曰。莫道禪家流多愛
0482b14: 脫空好。主抗聲曰。和尚且道是什麼法中收。師曰。
0482b15: 二十四時分。不相應法中收。主乃禮謝。
0482b16: 天寧琦云。雲自帝鄉去。水歸江漢流。
0482b17: 昨日晴。今日雨。時分不相應。三日後看取。徑山杲
0482b18: 福州九峰希廣禪師寶峰文嗣遊方日謁雲蓋智。乃問
0482b19: 興化打克賓意旨如何。下禪展兩手吐舌示
0482b20: 之。師打一坐具。曰此是風力所轉。又問石霜琳。
0482b21: 霜曰你意作麼生。師亦打一坐具。霜曰好一坐具。
0482b22: 祇是不知落處。又問真淨。淨曰你意作麼生。師復
0482b23: 打一坐具。淨曰它打你也打。師於言下大悟。
0482b24: 理安問云。三大老中有一人堪為佛祖之師。有一人
0482c01: 堪為人天之師。有一人自救不了。且那個堪為佛祖
0482c02: 之師。那個堪為人天之師。那個自救不了。檢點得出。
0482c03: 三十棒一棒也不較。若檢點不出。三大老為你證明。
0482c04: 雖然如是。廣道者悟去。又悟個甚麼。
0482c05: 臨江慧力可昌禪師黃龍南下東林總嗣因僧問。佛力法力
0482c06: 即不問。如何是慧力。師曰。蹋倒人我山。扶起菩提
0482c07: 樹。曰。菩提無樹。向甚處下手。師曰無下手處正好
0482c08: 著力。曰今日得聞於未聞。師曰莫把真金喚作。
0482c09: 報恩琇云。如何是慧力。向他道。喫官酒。臥官街。當處
0482c10: 死。當處埋。　平陽忞云。高高山頂立。還他慧力。深深
0482c11: 海底行。須是報恩始得。然從長檢點。一人入佛不能
0482c12: 入魔。一人入魔不能入佛。平陽又不然。有問如何是
0482c13: 慧力。但云。山月如銀牽老興。閒行不覺過峰西。
0482c14: 慧力示眾。良久曰。十語九中。不如一默。
0482c15: 古航舟云。好與維摩大士結個同參。若據我衲僧分
0482c16: 上。猶在半途。
0482c17: 西江開先行瑛禪師東林總嗣因僧問如何是道。師曰
0482c18: 良田萬頃。曰學人不會。師曰。春不耕。秋無望。曰如
0482c19: 何是祖師西來意。師曰君山點破洞庭湖。
0482c20: 永寧鼎云。一腔熱血。不向淨地上嘔吐。雖然。負痛男
0482c21: 兒能幾人。
0482c22: 雨過前四月天。一重桑柘一重。子規啼處斜陽
0482c23: 冷。楚水吳山一目連。子雍如
0482c24: 眉山蘇軾居士見東林總參東林。論無情說法話有省。
0483a01: 乃獻投機頌曰。溪聲盡是廣長舌。山色無非清淨
0483a02: 身。夜來八萬四千偈。它日如何舉似人。
0483a03: 上竺智謁護國元。舉前頌且云。也不易到此田地。國
0483a04: 云。尚未見路徑。何言到耶。智云。上二句若不到此田
0483a05: 地。如何有者個消息。國云是門外漢耳。智致疑。通夕
0483a06: 不寐。及曉鐘鳴。去其秘蓄。乃別前頌云。東坡居士太
0483a07: 饒舌。聲色關中欲透身。溪若是聲山是色。無山無水
0483a08: 好愁人。持以告國。國云向汝道是門外漢。　幻寄稷
0483a09: 云。東坡門外漢。上竺猶未及門。此菴云。向汝道是門
0483a10: 外漢。且道是賞伊罰伊。
0483a11: 洪州泐潭景祥禪師翠巖真下大溈嗣問僧曰。唯一堅密
0483a12: 身。一切塵中現。如何是塵中現底身。僧指香爐曰
0483a13: 者箇是香爐。師曰。帶累三世諸佛。生陷地獄。僧罔
0483a14: 措。師便打。
0483a15: 佛杲汋云。者僧全身靠倒。景祥滿口含霜。末後一箇
0483a16: 罔措。一箇令行。都謂曲不藏直。且道還契古人意麼。
0483a17: 潭州嶽麓智海仁仙禪師大溈嗣因僧問進前三步
0483a18: 時如何。師曰撞頭磕額。曰退後三步時如何。師曰
0483a19: 墮坑落塹。曰不進不退時如何。師曰立地死漢。
0483a20: 白巖符云。海和尚祇知嚴霜酷暑。不解暖日春風。者
0483a21: 裏則不然。進前三步時如何。金花滿酌。退後三步時
0483a22: 如何。紫誥榮歸。不進不退時如何。仙翁顧問慵回首。
0483a23: 天子呼來不上船。
0483a24: 宗鑑法林卷三十三
