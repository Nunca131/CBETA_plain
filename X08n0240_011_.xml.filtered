0552a19: 
0552a20: 
0552a21: 
0552a22: 大方廣佛華嚴經綱要卷第十一
0552a23: 于闐國三藏沙門實叉難陀　譯經
0552a24: 清涼山大華嚴寺沙門澄觀　疏義
0552b01: 明匡山法雲寺憨山沙門德清提挈
0552b02: 毗盧遮那品第六
0552b03: 此品來意者。前品明此因之果。今辨前之因。答前
0552b04: 因問。故次來也。因是果人之因。故標果稱。若不以
0552b05: 人取法。知是誰因。前品初言毗盧遮那曠劫修因
0552b06: 之所嚴淨。今方顯修因之事。釋名者略云光明
0552b07: 照。廣如前釋。三宗趣者。明因果廣大為宗。證成前
0552b08: 果為趣。
0552b09: 此下經文序毗盧遮那如來往昔修因之時及處。
0552b10: 并所遇佛。先顯其時。
0552b11: 爾時普賢菩薩復告大眾言。諸佛子。乃往古世過世
0552b12: 界微塵數劫。復倍是數。
0552b13: 此一品分三段。初總明本事之時。次有世界下。別
0552b14: 顯本事之處。三彼勝音世界最初劫中下。別顯時
0552b15: 中本事。今初。時言復倍是數者。即倍佛剎塵數劫
0552b16: 也。
0552b17: 有世界海名普門淨光明。此世界海中。有世界名勝
0552b18: 音。依摩尼華網海住。須彌山微塵數世界而為眷屬。
0552b19: 其形正圓。其地具有無量莊嚴。三百重眾寶樹輪圍
0552b20: 山所共圍繞。一切寶雲而覆其上。清淨無垢光明照
0552b21: 耀城邑宮殿如須彌山。衣服飲食隨念而至。其劫名
0552b22: 曰種種莊嚴。
0552b23: 此明處。初一句總明剎海。次此世界下別指一剎。
0552b24: 其劫名曰種種莊嚴。明剎中之時。立此處此時為
0552c01: 修因之始。
0552c02: 諸佛子。彼勝音世界中。有香水海名清淨光明。其海
0552c04: 楯周圍繞。於其山上有一大林名摩尼華枝輪。無
0552c05: 量華樓閣。無量寶臺觀。周迴布列無量妙香幢。無量
0552c06: 寶山幢。極莊嚴。無量寶芬陀利華處處敷榮。無量
0552c07: 香摩尼蓮華網周垂布。樂音和悅。香雲照耀。數各
0552c08: 無量不可紀極。有百萬億那由他城周圍繞。種種
0552c09: 眾生於中止住。諸佛子。此林東有一大城名光明。
0552c10: 人王所都。百萬億那由他城周圍繞。清淨妙寶所
0552c11: 共成立。縱廣各有七千由旬。七寶為郭。樓櫓敵悉
0552c12: 皆崇麗。七重寶塹香水盈滿。優羅華。波頭摩華。拘
0552c13: 物頭華。芬陀利華。悉是眾寶。處處分布以為嚴飾。寶
0552c14: 多羅樹七重圍繞。宮殿樓閣悉寶莊嚴。種種妙網張
0552c15: 施其上。塗香散華芬瑩其中。有百萬億那由他門悉
0552c16: 寶莊嚴。一一門前各有四十九寶尸羅幢次第行列。
0552c17: 復有百萬億園林周圍繞。其中皆有種種雜香。摩
0552c18: 尼樹香周流普熏。眾鳥和鳴聽者歡悅。此大城中所
0552c19: 有居人。靡不成就業報神足。乘空往來行同諸天。心
0552c20: 有所欲應念皆至。其城次南有一天城名樹華莊嚴。
0552c21: 其次右旋有大龍城名曰究竟。次有夜叉城名金剛
0552c22: 勝妙幢。次有乾闥婆城名曰妙宮。次有阿修羅城名
0552c23: 曰寶輪。次有迦樓羅城名妙寶莊嚴。次有緊那羅城
0552c24: 名遊戲快樂。次有摩羅城名金剛幢。次有梵天王
0553a01: 城名種種妙莊嚴。如是等百萬億那由他數。此一一
0553a02: 城各有百萬億那由他樓閣所共圍繞。一一皆有無
0553a03: 量莊嚴。
0553a04: 此彼勝音下。別明感應之處。初立定香水海名清
0553a05: 淨光明。為處之本。次言此海中有須彌山。其山上
0553a06: 有一大林名摩尼華枝輪。立定此為道場聞法之
0553a07: 處。次云此林東有大城名光明。乃人王所都。此
0553a08: 城為昔生處。次此城南有一天城。言其伴城。顯不
0553a09: 孤也。次云此一一城皆有無量莊嚴。此上約二
0553a10: 十五行經。通明往昔生處。
0553a11: 諸佛子。此寶華枝輪大林之中。有一道場名寶華
0553a12: 照。以眾大寶分布莊嚴。摩尼華輪滿開敷。然以香
0553a13: 燈具眾寶色。雲彌覆。光網普照。諸莊嚴具常出妙
0553a14: 寶。一切樂中恒奏雅音。摩尼寶王現菩薩身。種種妙
0553a15: 華周十方。其道場前有一大海名香摩尼金剛。出
0553a16: 大蓮華。名華輪。其華廣大百億由旬。莖葉鬚臺
0553a17: 皆是妙寶。十不可說百千億那由他蓮華所共圍繞。
0553a18: 常放光明恒出妙音周遍十方。諸佛子。彼勝音世界。
0553a19: 最初劫中。有十須彌山微塵數如來出興於世。其第
0553a20: 一佛號一切功德山須彌勝雲。諸佛子。應知彼佛將
0553a21: 出現時一百年前。此摩尼華枝輪大林中。一切莊嚴
0553a22: 周清淨。所謂出不思議寶雲。發歎佛功德音。演
0553a23: 無數佛音聲。舒光布網彌覆十方。宮殿樓閣互相照
0553a24: 耀。寶華光明騰聚成雲。復出妙音說一切眾生前世
0553b01: 所行廣大善根。說三世一切諸佛名號。說諸菩薩所
0553b02: 修願行究竟之道。說諸如來轉妙法輪。種種言辭。現
0553b03: 如是等莊嚴之相。顯示如來當出於世。其世界中一
0553b04: 切諸王。見此相故善根成熟。悉欲見佛而來道場。
0553b05: 此下別明道場之處。顯為遇佛聞法之處也。故云
0553b06: 林中有一道場。言道場前有一大海者。指此海將
0553b07: 為蓮華之處也。次云彼勝音世界最初劫中。有十
0553b08: 須彌山微塵數如來出興於世者。此別明本事之
0553b09: 時。言劫中多佛出世界者。以經來不盡。故無結束。
0553b10: 言最初劫有如是多佛。其義不順。豈有一劫之中
0553b11: 有許多佛出耶。疏云此最初劫應迴文於佛出興
0553b12: 於世下。云其劫最初第一佛云云此正甚善。次云
0553b13: 其第一佛號一切功德山須彌勝雲。此正顯本事
0553b14: 之佛。次云彼佛將出現時一百年前。此摩尼華大
0553b15: 林中莊嚴周者。顯為佛現之前瑞相也。有七行
0553b16: 經。明其瑞事。次其世界中一行餘經。明其機熟。
0553b17: 爾時一切功德山須彌勝雲佛。於其道場大蓮華中。
0553b18: 忽然出現。其身周普等真法界。一切佛剎皆示出生。
0553b19: 一切道場悉詣其所。無邊妙色具足清淨。一切世間
0553b20: 無能奪。具眾寶相一一分明。一切宮殿悉現其像。
0553b21: 一切眾生咸得目見。無邊化佛從其身出。種種色光
0553b22: 充滿世界。如於此清淨光明香水海華莊嚴幢須
0553b23: 彌頂上摩尼華枝輪大林中出現其身而坐於座。其
0553b24: 勝音世界有六十八千億須彌山頂。悉亦於彼現身
0553c01: 而坐。爾時彼佛。即於眉間放大光明。其光明發起一
0553c02: 切善根音。十佛剎微塵數光明而為眷屬。充滿一切
0553c03: 十方國土。若有眾生應可調伏。其光照觸即自開悟。
0553c04: 息諸惑熱。裂諸蓋網。摧諸障山。淨諸垢濁。發大信解。
0553c05: 生勝善根。永離一切諸難恐怖。滅除一切身心苦惱。
0553c06: 起見佛心。趣一切智。
0553c07: 此下正顯佛興。言忽然出現。言非八相應身。乃是
0553c08: 頓成之佛。即法報同體之佛。故次云其身周普等
0553c09: 真法界。無邊化佛從其身出。種種色光充滿法界。
0553c10: 法界塵毛重重全遍。此顯毗盧最初本所師之佛。
0553c11: 即是頓佛。故後聞法亦是普法。以其本因廣大。故
0553c12: 今感果亦廣大也。至下起見佛心趣一切智。共九
0553c13: 行經。明佛出興光明益生之事。
0553c14: 時一切世間主并其眷屬無量百千。蒙佛光明所開
0553c15: 覺故。悉詣佛所頭面禮足。諸佛子。彼光明大城中。
0553c16: 有王名喜見善慧。統領百萬億那由他城。夫人采女
0553c17: 三萬七千人福吉祥為上首。王子五百人大威光為
0553c18: 上首。大威光太子有十千夫人妙見為上首。爾時大
0553c19: 威光太子見佛光明已巳。以昔所修善根力故。即時證
0553c20: 得十種法門。何謂為十。所謂證得一切諸佛功德輪
0553c21: 三昧。證得一切佛法普門陀羅尼。證得廣大方便藏
0553c22: 般若波羅蜜。證得調伏一切眾生大莊嚴大慈。證得
0553c23: 普雲音大悲。證得生無邊功德最勝心大喜。證得如
0553c24: 實覺悟一切法大捨。證得廣大方便平等藏大神通。
0554a01: 證得增長信解力大願。證得普入一切智光明辯才
0554a02: 門。爾時大威光太子獲得如是法光明已巳。承佛威力。
0554a03: 普觀大眾。而說頌言。
0554a04: 世尊坐道場清淨大光明譬如千日出
0554a05: 普照空界無量億千劫導師時乃現
0554a06: 佛今出世間一切所瞻奉汝觀佛光明
0554a07: 化佛難思議一切宮殿中寂然而正受
0554a08: 汝觀佛神通毛孔出雲照耀於世間
0554a09: 光明無有盡汝應觀佛身光網極清淨
0554a10: 現形等一切遍滿於十方妙音遍世間
0554a11: 間者皆欣樂隨諸眾生語讚歎佛功德
0554a12: 世尊光所照眾生悉安樂有苦皆滅除
0554a13: 心生大歡喜觀諸菩薩眾十方來萃止
0554a14: 悉放摩尼雲現前稱讚佛道場出妙音
0554a15: 其音極深遠能滅眾生苦此是佛神力
0554a16: 一切咸恭敬心生大歡喜共在世尊前
0554a17: 瞻仰於法王
0554a18: 此下明當機雲集。初一行半經通顯諸王雲集。此
0554a19: 即前敘光城南諸天城之王也。次云彼光明
0554a20: 城中有王名喜見王者。此正出本事之緣也。故次
0554a21: 明夫人采女大威光王子而為上首。次下大威光
0554a22: 王子見佛光明即時證得十種法門。第一證得一
0554a23: 切佛法普門陀羅尼。此未見佛已巳得總持法門矣。
0554a24: 初大威光王子見光得益。經有長行偈頌。有十頌。
0554b01: 末偈勸云十方萃止。宜共瞻仰於法王。此引例勸
0554b02: 歸。無遠不歸。固宜往見。
0554b03: 諸佛子。彼大威光太子說此頌時。以佛神力。其聲普
0554b04: 勝音世界。時喜見善慧王聞此頌已巳。心大歡喜觀
0554b05: 諸眷屬而說頌言。
0554b06: 汝應速召集一切諸王眾王子及大臣
0554b07: 城邑宰官等普告諸城內疾應擊大鼓
0554b08: 共集所有人俱行往見佛一切四衢道
0554b09: 悉應鳴寶鐸妻子眷屬俱共往觀如來
0554b10: 一切諸城郭宜令悉清淨普建勝妙幢
0554b11: 摩尼以嚴飾寶帳羅眾網技樂如雲布
0554b12: 嚴備在空處處令充滿道路皆嚴淨
0554b13: 普雨妙衣服巾馭汝寶乘與我同觀佛
0554b14: 各各隨自力普雨莊嚴具一切如雲布
0554b15: 滿空中香蓮華蓋半月寶瓔珞
0554b16: 及無數妙衣汝等皆應雨須彌香水海
0554b17: 上妙摩尼輪及清淨栴檀悉應雨滿空
0554b18: 眾寶華瓔珞莊嚴淨無垢及以摩尼燈
0554b19: 皆令在空住一切持向佛心生大歡喜
0554b20: 妻子眷屬俱往見世所尊
0554b21: 爾時喜見善慧王與三萬七千夫人采女俱福吉祥
0554b22: 為上首。五百王子俱大威光為上首。六萬大臣俱慧
0554b23: 力為上首。如是等七十七百千億那由他眾前後圍
0554b24: 繞。從光明大城出。以王力故。一切大眾乘空而往。
0554c01: 諸供養具滿空。至於佛所。頂禮佛足坐一面。
0554c02: 復有妙華城善化幢天王與十億那由他眷屬俱。復
0554c03: 有究竟大城淨光龍王與二十五億眷屬俱。復有金
0554c04: 剛勝幢城猛夜叉王與七十七億眷屬俱。復有無
0554c05: 垢城喜見乾闥婆王與九十七億眷屬俱。復有妙輪
0554c06: 城淨色思惟阿修羅王與五十八億眷屬俱。復有妙
0554c07: 莊嚴城十力行迦樓羅王與九十九千眷屬俱。復有
0554c08: 遊戲快樂城金剛德緊那羅王與十八億眷屬俱。復
0554c09: 有金剛幢城寶稱幢摩羅伽王與三億百千那由
0554c10: 他眷屬俱。復有淨妙莊嚴城最勝梵王與十八億眷
0554c11: 屬俱。如是等百萬億那由他大城中。所有諸王并其
0554c12: 眷屬。悉共往詣一切功德須彌勝雲如來所。頂禮佛
0554c13: 足坐一面。
0554c14: 此下明父王宣告。太子說此頌時。彼喜見善慧王。
0554c15: 心大歡喜。即召集諸王王子大臣等。一時勸往見
0554c16: 佛。各令辦供。時喜見王與夫人采女眷等。俱至佛
0554c17: 所。頂禮佛足。復有天城中諸天王及八部等。悉共
0554c18: 往一切功德須彌勝雲如來所。頂禮佛足坐一
0554c19: 面。上有二十九行經。明見佛之儀。
0554c20: 時彼如來。為欲調伏諸眾生故。於眾會道場海中。說
0554c21: 普集一切三世佛自在法修多羅。世界微塵數修多
0554c22: 羅而為眷屬。隨眾生心。悉令獲益。是時大威光菩薩。
0554c23: 聞是法已巳。即獲一切功德須彌勝雲佛宿世所集法
0554c24: 海光明。所謂得一切法聚平等三昧智光明。一切法
0555a01: 悉入最初菩提心中住智光明。十方法界普光明藏
0555a02: 清淨眼智光明。觀察一切佛法大願海智光明。入無
0555a03: 邊功德海清淨行智光明。趣向不退轉大力速疾藏
0555a04: 智光明。法界中無量變化力出離輪智光明。決定入
0555a05: 無量功德圓滿海智光明。了知一切佛決定解莊嚴
0555a06: 成就海智光明。了知法界無邊佛現一切眾生前神
0555a07: 通海智光明。了知一切佛力無所畏法智光明。爾時
0555a08: 大威光菩薩得如是無量智光明已巳。承佛威力而說
0555a09: 頌言。
0555a10: 我聞佛妙法而得智光明以是見世尊
0555a11: 往昔所行事一切所生處名號身差別
0555a12: 及供養於佛如是我咸見往昔諸佛所
0555a13: 一切皆承事無量劫修行嚴淨諸剎海
0555a14: 捨施於自身廣大無涯際修治最勝行
0555a15: 嚴淨諸剎海耳鼻頭手足及以諸宮殿
0555a16: 捨之無有量嚴淨諸剎海能於一一剎
0555a17: 億劫不思議修習菩提行嚴淨諸剎海
0555a18: 普賢大願力一切佛海中修行無量行
0555a19: 嚴淨諸剎海如因日光照還見於日輪
0555a20: 我以佛智光見佛所行道我觀佛剎海
0555a21: 清淨大光明寂靜證菩提法界悉周
0555a22: 我當如世尊廣淨諸剎海以佛威神力
0555a23: 修習菩提行
0555a24: 此時彼如來下。廣演法門。言說普集一切三世佛
0555b01: 自在法修多羅者。乃彼佛自證之法也。故大威光
0555b02: 菩薩聞此法已巳。即得十二種三昧智光明。大威光
0555b03: 既得益已巳。復說偈讚述。上聞法得益。長行明得法。
0555b04: 頌有十偈。
0555b05: 諸佛子。時大威光菩薩。以見一切功德山須彌勝雲
0555b06: 佛承事供養故。於如來所心得悟了。為一切世間顯
0555b07: 示如來往昔行海。顯示往昔菩薩行方便。顯示一切
0555b08: 佛功德海。顯示普入一切法界清淨智。顯示一切道
0555b09: 場中成佛自在力。顯示佛力無畏無差別智。顯示普
0555b10: 示現如來身。顯示不可思議佛神變。顯示莊嚴無量
0555b11: 清淨佛土。顯示普賢菩薩所有行願。令如須彌山微
0555b12: 塵數眾生發菩薩心。佛剎微塵數眾生成就如來清
0555b13: 淨國土。爾時一切功德山須彌勝雲佛。為大威光菩
0555b14: 薩而說頌言。
0555b15: 善哉大威光福藏廣名稱為利眾生故
0555b16: 發趣菩提道汝獲智光明法界悉充
0555b17: 福慧咸廣大當得深智海一剎中修行
0555b18: 經於剎塵劫如汝見於我當獲如是智
0555b19: 非諸劣行者能知此方便獲大精進力
0555b20: 乃能淨剎海一一微塵中無量劫修行
0555b21: 彼人乃能得莊嚴諸佛剎為一一眾生
0555b22: 輪迴經劫海其心不疲懈當成世導師
0555b23: 供養一一佛悉盡未來際心無蹔疲厭
0555b24: 當成無上道三世一切佛當共滿汝願
0555c01: 一切佛會中汝身安住彼一切諸如來
0555c02: 誓願無有邊大智通達者能知此方便
0555c03: 大光供養我故獲大威力令塵數眾生
0555c04: 成熟向菩提諸修普賢行大名稱菩薩
0555c05: 莊嚴佛剎海法界普周
0555c06: 此下明威光得了悟已巳。轉化眾生之事。次為一世
0555c07: 間下明轉悟他。顯示十種法門。令多眾生得益。次
0555c08: 爾時一切功德山下言彼如來亦說偈讚勵威光
0555c09: 大果當成。有十一偈。此上大威光太子。初逢一
0555c10: 切功德山佛因緣已巳竟。
0555c11: 諸佛子。汝等應知。彼大莊嚴劫中。有恒河沙數小劫。
0555c12: 人壽命二小劫。諸佛子。彼一切功德須彌勝雲佛壽
0555c13: 命五十億歲。
0555c14: 此二行餘經將明威光遇第二佛。故此為結前生
0555c15: 後之文。然總說劫壽明多小劫者。欲顯多佛現故。
0555c16: 說人壽佛壽者。由佛壽促而人壽長。故得威光一
0555c17: 生歷事三佛。
0555c18: 彼佛滅度後。有佛出世名波羅蜜善眼莊嚴王。亦於
0555c19: 彼摩尼華枝輪大林中。而成正覺。爾時大威光童子。
0555c20: 見彼如來成等正覺現神通力。即得念佛三昧名無
0555c21: 邊海藏門。即得陀羅尼名大智力法淵。即得大慈名
0555c22: 普隨眾生調伏度脫。即得大悲名覆一切境界雲。
0555c23: 即得大喜名一切佛功德海威力藏。即得大捨名法
0555c24: 性空平等清淨。即得般若波羅蜜名自性離垢法
0556a01: 界清淨身。即得神通名無礙光普隨現。即得辯才名
0556a02: 善入離垢淵。即得智光名一切佛法清淨藏。如是等
0556a03: 十千法門皆得通達。爾時大威光童子。承佛威力。為
0556a04: 諸眷屬而說頌言。
0556a05: 不可思議億劫中導世明師難一遇
0556a06: 此土眾生多善利而今得見第二佛
0556a07: 佛身普放大光明色相無邊極清淨
0556a08: 如雲充滿一切土處處稱揚佛功德
0556a09: 光明所照咸歡喜眾生有苦悉除滅
0556a10: 各令恭敬起慈心此是如來自在用
0556a11: 出不思議變化雲放無量色光明網
0556a12: 十方國土皆充滿此佛神通之所現
0556a13: 一一毛孔現光雲普空發大音
0556a14: 所有幽冥靡不照地獄眾苦咸令滅
0556a15: 如來妙音十方一切言音咸具演
0556a16: 隨諸眾生宿善力此是大師神變用
0556a17: 無量無邊大海眾佛於其中皆出現
0556a18: 普轉無盡妙法輪調伏一切諸眾生
0556a19: 佛神通力無有邊一切剎中皆出現
0556a20: 善逝如是智無礙為利眾生成正覺
0556a21: 汝等應生歡喜心踊躍愛樂極尊重
0556a22: 我當與汝同詣彼若見如來眾苦滅
0556a23: 發心迴向趣菩提慈念一切諸眾生
0556a24: 悉住普賢廣大願當如法王得自在
0556b01: 諸佛子。大威光童子說此頌時。以佛神力其聲無礙。
0556b02: 一切世界皆悉得聞。無量眾生發菩提心。時大威光
0556b03: 王子。與其父母并諸眷屬及無量百千億那由他眾
0556b04: 生前後圍繞。寶蓋如雲覆空。共詣波羅蜜善眼
0556b05: 莊嚴王如來所。其佛為說法界體性清淨莊嚴修多
0556b06: 羅。世界海微塵等修多羅而為眷屬。彼諸大眾聞此
0556b07: 經已巳。得清淨智名入一切淨方便。得於地名離垢光
0556b08: 明。得波羅蜜輪名示現一切世間愛樂莊嚴。得增廣
0556b09: 行輪名普入一切剎土無邊光明清淨見。得趣向行
0556b10: 輪名離垢福德雲光明幢。得隨入證輪名一切法海
0556b11: 廣大光明。得轉深發趣行名大智莊嚴。得灌頂智慧
0556b12: 海名無功用修極妙見。得顯了大光明名如來功德
0556b13: 海相光影照。得出生願力清淨智名無量願力信
0556b14: 解藏。時彼佛為大威光菩薩而說頌言。
0556b15: 善哉功德智慧海發心趣向大菩提
0556b16: 汝當得佛不思議普為眾生作依處
0556b17: 汝已巳出生大智海悉能了一切法
0556b18: 當以難思妙方便入佛無盡所行境
0556b19: 已巳見諸佛功德雲已巳入無盡智慧地
0556b20: 諸波羅蜜方便海大名稱者當滿足
0556b21: 已巳得方便總持門及以無盡辯才門
0556b22: 種種行願皆修習當成無等大智慧
0556b23: 汝已巳出生諸願海汝已巳入於三昧海
0556b24: 當具種種大神通不可思議諸佛法
0556c01: 究竟法界不思議廣大深心已巳清淨
0556c02: 普見十方一切佛離垢莊嚴眾剎海
0556c03: 汝已巳入我菩提行昔時本事方便海
0556c04: 如我修行所淨治如是妙行汝皆悟
0556c05: 我於無量一一剎種種供養諸佛海
0556c06: 如彼修行所得果如是莊嚴汝咸見
0556c07: 廣大劫海無有盡一切剎中修淨行
0556c08: 堅固誓願不可思當得如來此神力
0556c09: 諸佛供養盡無餘國土莊嚴悉清淨
0556c10: 一切劫中修妙行汝當成佛大功德
0556c11: 此彼佛滅下。顯第二佛出興。文有三段。初明先佛
0556c12: 已巳滅。次佛出興。次明相獲益。三讚德勸請。此初
0556c13: 明佛興。即於先佛道場。次爾時大威光童子下。明
0556c14: 威光相獲益。次即得念佛三昧下。正明獲益。次
0556c15: 標十種法門。後結云如是等十千法門。次爾時大
0556c16: 威光而說頌言下。讚德勸詣。意謂幸得見第二佛。
0556c17: 頌有十偈。讚佛三業之德。勸眾同歸。次大威光說
0556c18: 此頌時。一切世界皆悉得聞。無量眾生發菩提心。
0556c19: 此威光說頌。聞者先已巳得益。次時大威光王子與
0556c20: 其父母眷屬。共詣波羅蜜善眼莊嚴王如來所。其
0556c21: 佛為說法界體性清淨莊嚴修多羅。此言法界體
0556c22: 性即大方廣也。清淨佛也。莊嚴即華嚴。有多眷屬
0556c23: 者顯此圓教故。次下明大眾聞此經已巳。即得清淨
0556c24: 智有十種大益。疏以此十益如次配十地。顯法廣
0557a01: 大故得益殊。即如今經頓圓十地之義。威光大眾
0557a02: 既已巳得益。時彼佛說偈讚述。文有十偈。前六讚其
0557a03: 已巳具勝德。當成極果。後四偈言行齊佛因。當如佛
0557a04: 證。此上明大威光逢第二佛因緣竟。
0557a05: 諸佛子。波羅蜜善眼莊嚴王如來。入涅槃已巳。喜見善
0557a06: 慧王尋亦去世。大威光童子。受轉輪王位。彼摩尼華
0557a07: 枝輪大林中。第三如來出現於世。名最勝功德海。時
0557a09: 四兵眾城邑聚落一切人民。并持七寶俱往佛所。以
0557a10: 一切香摩尼莊嚴大樓閣奉上於佛。時彼如來於其
0557a11: 林中。說菩薩普眼光明行修多羅。世界微塵數修多
0557a12: 羅而為眷屬。爾時大威光菩薩聞此法已巳。得三昧名
0557a13: 大福德普光明。得此三昧故。悉能了知一切菩薩一
0557a14: 切眾生過現未來福非福海。時彼佛為大威光菩薩
0557a15: 而說頌言。
0557a16: 善哉福德大威光汝等今來至我所
0557a17: 愍念一切眾生海發勝菩提大願心
0557a18: 汝為一切苦眾生起大悲心令解脫
0557a19: 當作迷所依怙是名菩薩方便行
0557a20: 若有菩薩能堅固修諸勝行無厭怠
0557a21: 最勝最上無礙解如是妙智彼當得
0557a22: 福德光者福幢者福德處者福海者
0557a23: 普賢菩薩所有願是汝大光能趣入
0557a24: 汝能以此廣大願入不思議諸佛海
0557b01: 諸佛福海無有邊汝以妙解皆能見
0557b02: 汝於十方國土中悉見無量無邊佛
0557b03: 彼佛往昔諸行海如是一切汝咸見
0557b04: 若有住此方便海必得入於智地中
0557b05: 此是隨順諸佛學決定當成一切智
0557b06: 汝於一切剎海中微塵劫海修諸行
0557b07: 一切如來諸行海汝皆學已巳當成佛
0557b08: 如汝所見十方中一切剎海極嚴淨
0557b09: 汝剎嚴淨亦如是無邊願者所當得
0557b10: 今此道場眾會海聞汝願已巳生欣樂
0557b11: 皆入普賢廣大乘發心迴向趣菩提
0557b12: 無邊國土一一中悉入修行經劫海
0557b13: 以諸願力能圓滿普賢菩薩一切行
0557b14: 此下顯大威光逢第三佛出興也。佛名功德海者。
0557b15: 謂功德已巳滿無加過也。時大威光太子已巳嗣轉輪
0557b16: 王位。故與其眷屬及四兵眾俱往見佛。以香樓閣
0557b17: 為供。時彼如來為說普眼光明行修多羅。以見普
0557b18: 法。故名為普眼。以慧為性故曰光明。次爾時大威
0557b19: 光菩薩聞此法已巳。得大福德普光明三昧。言大福
0557b20: 德者定也。以定為福最大故。普光明者慧也。寂無
0557b21: 不照名普光明。言福非福者福乃相也。非福性也。
0557b22: 謂雙了性相。顯定慧圓明之益也。然威光遇初佛
0557b23: 得十益者自力未勝故。遇次佛得十千者道轉深
0557b24: 故。今唯得一者道已巳滿故。次時彼如來為大威光
0557c01: 而說頌言下。乃彼佛記別威光當成妙果也。有十
0557c02: 一偈。初四偈顯具菩提心。次四偈明上入佛境。三
0557c03: 有一偈示其果相得同諸佛。四有二偈讚其現能
0557c04: 利他住普賢行。此上明威光遇第三佛已巳竟。
0557c05: 諸佛子。彼摩尼華枝輪大林中。復有佛出。號名稱普
0557c06: 聞蓮華眼幢。是時大威光於此命終。生須彌山上寂
0557c07: 靜寶宮天城中。為大天王名離垢福德幢。共諸天眾
0557c08: 俱詣佛所。雨寶華雲以為供養。時彼如來為說廣大
0557c09: 方便普門照修多羅。世界海微塵數修多羅而為
0557c10: 眷屬。時天王眾聞此經已巳。得三昧名普門歡喜藏。以
0557c11: 三昧力能入一切法實相海。獲是益已巳。從道場出還
0557c12: 歸本處。
0557c13: 此下明威光遇第四佛出興也。佛號蓮華眼幢者。
0557c14: 約相目類青蓮。約德心無所染。相德高顯名稱外
0557c15: 彰。摧邪眾歸故曰幢也。彼佛出興時。大威光於此
0557c16: 命終。生須彌山上為大天王。名離垢福德幢。此明
0557c17: 菩薩行道報處天宮。此城即品初所列之一。時天
0557c18: 王聞佛。同諸天眾俱往供養。時彼如來為說廣大
0557c19: 方便普門照修多羅。言大方便者謂即實之權。
0557c20: 權實無滯名大方便。事理雙照是為普門。次云時
0557c21: 天王聞此經已巳。得三昧名普門歡喜藏。以聞上普
0557c22: 門正受。安住法喜無盡。故名曰藏。由此證達諸實
0557c23: 相海。然初標云此劫之中有十須彌山塵數如來
0557c24: 出興於世。今但云遇四佛。且經文又無結會古今
0558a01: 之文。亦無現證得益等事。是知經來未盡故也。若
0558a02: 言歷事多佛。其文多可知。況云毗盧遮那曠劫修
0558a03: 因所感之果。若具述其因。不勝之多矣。若結會者。
0558a04: 應云爾時威光菩薩者毗盧遮那是。
0558a05: 補義曰。此分名舉果。而言因者乃特舉本師曠劫
0558a06: 所修之因。以感此果者。此因單明本師之因。非答
0558a07: 十句因問也。後答十句因問。乃教諸菩薩所修之
0558a08: 因。將契此果。故通全經。上毗盧遮那品竟。
0558a09: 上舉果勸樂生信分通為所信因果周。下十二
0558a10: 卷起至五十二卷止通為修因契果生解分。
0558a11: 
0558a12: 大方廣佛華嚴經綱要卷第十一
