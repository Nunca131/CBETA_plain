0670a07: 
0670a08: 
0670a09: 菩薩戒本疏卷下之本
0670a10: 
0670a11: 新羅沙門義寂述
0670a12: 釋輕戒中大分亦三。一結起總摽。二次第別
0670a13: 釋。三說竟總結。就別釋中。四十八輕隨文所
0670a14: 結。凡為五段。段末皆指餘文。應有廣說。此五
0670a15: 段中隨文剋取皆通三聚。段段皆說離惡攝
0670a16: 善益生義。故從宗多論。前十重戒判為律儀。
0670a17: 後四十八分為餘二。經說攝律儀戒所謂十
0670a18: 波羅夷。攝善法戒所謂八萬四千法門。攝眾
0670a19: 生戒所謂慈悲喜捨。化及一切眾生。眾生皆
0670a20: 得安樂。又四十八中。前三十戒多為攝善。後
0670a21: 十八戒多為利生也。地持四十四輕戒中。前
0670a22: 三十三亦為攝善。後十一戒為利生。故彼此
0670a23: 戒相雖有出沒。舉宗判相亦相似故。又經制
0670a24: 教本。論判義條。故經與論不得相異。論辨戒
0670a25: 度九種相中。第二一切戒。謂在家分戒及出
0670a26: 家分戒。是名一切戒。又即依此二分淨戒略
0670a27: 說三種。一律儀戒。二攝善法戒。三饒益有情
0670a28: 戒。律儀戒者。謂諸菩薩所受七眾別解脫律
0670a29: 儀即是苾芻戒。至近事女戒如是七種依止
0670b01: 在家出家二分。如應當知是名菩薩律儀戒。
0670b02: 攝善法戒者。謂諸菩薩受律儀戒。後所有一
0670b03: 切為大菩提。由身語意積集諸善。總說名為
0670b04: 攝善法戒。此復云何。謂諸菩薩依戒住戒。於
0670b05: 聞於思於修止觀。於樂獨處精勤修學。如是
0670b06: 時時於諸尊長精勤修習合掌起迎。問訊禮
0670b07: 拜恭敬之業。即於尊長勤修敬事。於疾病者
0670b08: 悲愍慇重瞻侍供給。於諸妙說施以善哉。於
0670b09: 有功德補特伽羅真誠讚美。於十方界一切
0670b10: 有情一切福業。以勝意樂起淨信心發言隨
0670b11: 喜。於他所作一切違犯思釋＝擇？釋安忍。以身語
0670b12: 意已作未作一切善根。迴向無上正等菩提。
0670b13: 時時發起種種正願。以一切種上妙供具供
0670b14: 佛法僧。於諸善品恒常勇猛精進修習。於身
0670b15: 語意住不放逸。於諸學處正念正知正行防
0670b16: 守密護根門。於食知量。初夜後夜常修。覺寤
0670b17: 親近善士依止善友。於自愆犯審諦了知深
0670b18: 見過失。既審了知深見過已。其未犯者專意
0670b19: 護持。其已犯者於佛菩薩同法者所至心發
0670b20: 露如法悔除。如是等類所有引攝護持增長
0670b21: 諸善法戒。是名菩薩攝善法戒。云何菩薩饒
0670b22: 益有情戒。當知此或略有十一相。何等十一。
0670b23: 謂諸菩薩於諸有情能引義利。彼彼事業與
0670b24: 作助伴。於諸有情隨所生起疾病等苦瞻侍
0670b25: 病等亦作助伴。又諸菩薩依世出世種種義
0670b26: 利能為有情說諸要法。先方便說先如理說。
0670b27: 後令護得彼彼義利。又諸菩薩於先有恩諸
0670b28: 有情所善守知恩。隨其所應現前酬報。又諸
0670b29: 菩薩於墮種種師子虎狼鬼魅王賊水火等畏
0670c01: 諸有情類。皆能救護令離如是諸怖畏處。又
0670c02: 諸菩薩於諸喪失財寶親屬諸有情類善為開
0670c03: 解令離愁憂。又諸菩薩於有匱乏資生眾具
0670c04: 諸有情類。施與一切資生眾具。又諸菩薩隨
0670c05: 順道理。正與依止如法御眾。又諸菩薩隨順
0670c06: 世間。事務言說呼召去來談論慶慰。隨時往
0670c07: 起。從他受取飲食等事。以要言之。遠離一
0670c08: 切。能引無義違意現行。於所餘事心皆隨轉。
0670c09: 又諸菩薩若隱若露顯示所有真實功德。令
0670c10: 諸有情歡喜進學。又諸菩薩於有過者。內懷
0670c11: 親昵利益安樂增上意樂。調伏訶責治罰驅
0670c12: 擯。為欲令其出不善處安立善處。又諸菩薩
0670c13: 以神通力方便。示現那落迦等諸趣等相。令
0670c14: 諸有情厭離不善。方便引令入佛聖教歡喜
0670c15: 信樂生希有心勤修正行。今案四十八輕戒
0670c16: 中。與論所說文互出沒開合不同。次第前後
0670c17: 亦有不同。經制教本隨事別立。論辨義條從
0670c18: 類總說。開合立意義須斟酌。初戒中
0670c19: 第一敬事尊長戒
0670c20: 佛言佛子欲受國王位時。受轉輪王位時。百官
0670c21: 受位時。應先受菩薩戒。一切鬼神救護王身百
0670c22: 官之身。諸佛歡喜。既得戒已。應生孝順心。恭敬
0670c23: 心。見上座和上阿闍梨大同學同見同行者。應
0670c24: 起承迎禮拜問訊。而菩薩反生憍心慢心癡心
0670c25: 瞋心。不起承迎禮拜問訊。一一不如法供養。以
0670c26: 自賣身國城男女七寶百物而供給之。若不爾
0670c27: 者犯輕垢罪　即論所說如是時時於諸尊長
0670c28: 精勤修習合掌起迎問訊體拜恭敬之業。即
0670c29: 於尊長勤修敬事。夫欲攝善必憑勝緣。若傲
0671a01: 於所尊即妨於進善。故制令敬事。具緣成犯
0671a02: 理應備論然既非性罪。未必皆具五緣。故輕
0671a03: 垢中犯緣存略。然五緣中事想欲樂方便究
0671a04: 竟。雖非性罪業道。必應具有。第四煩惱若染
0671a05: 犯亦有。不染犯中不必有也。結犯輕重者。故
0671a06: 心染犯皆重。不故不染皆輕。諸戒皆爾。不
0671a07: 復更論。學處同異者。大小俱制。然聲聞離過
0671a08: 門中制。菩薩攝善門中制。七眾同犯。在家二
0671a09: 十八輕戒中第五戒云。若優婆塞受持戒已。
0671a10: 若見比丘比丘尼長老先宿諸優婆塞等。不
0671a11: 起承迎禮拜問訊。是優婆塞得失意罪。不起
0671a12: 墮落不淨有作。文中諸戒皆三。謂摽人序事
0671a13: 結罪。就序事中。諸戒差降。此戒有三。一勸受
0671a14: 戒。二明應敬。三明違之成犯。初勸受中凡舉
0671a15: 三位。初二唯為俗。第三通道俗。出家菩薩亦
0671a16: 有容作僧統等。故立僧統等。雖經所遮。必不
0671a17: 獲己。事容有故。恐在高位。縱誕行非故制受
0671a18: 法令不憍奢。若能受而順行則神佛喜護。近
0671a19: 有安身遠能隆法。故勸令受戒。雖先受臨事
0671a20: 應更受之。為欲敬事故。既得已下明應敬也。
0671a21: 孝順心者。於彼教訓從而不敢違也。恭敬心
0671a22: 者。於彼德行崇而不敢慢也。上座者。於上
0671a23: 無人為上座。和尚此音訛也。若正應云鄔波
0671a24: 陀耶。此又云親教。即所從受戒者也。阿闍梨
0671a25: 者。若正應云阿遮梨耶。此云軌範。此有五種。
0671a26: 一剃髮。二出家。三教授。四羯磨。五依止。大
0671a27: 同學同見同行者。謂同學等中年歲先者也。
0671a28: 又同學大法同習大見同修大行者也。違之
0671a29: 成犯中。反生憍心慢心癡心者。不孝順故憍。
0671b01: 不恭敬故慢。不知應敬之處。即是癡心也。以
0671b02: 自賣身下引況重誡。尚應捨身。況復不禮敬
0671b03: 耶。四十四中第三戒云。若諸菩薩安住菩薩
0671b04: 淨戒律儀。見諸耆長有德可敬同法者來。憍
0671b05: 慢所制懷嫌恨心懷恚惱心。不起承迎不推
0671b06: 勝座若有他來語言談論慶慰請問。憍慢所
0671b07: 制懷嫌恨心懷恚惱心。不稱正理發言酬對。
0671b08: 是名有犯。有所違越是染違犯。非憍慢制無
0671b09: 嫌恨心無恚惱心。但由惰懈怠妄念無記
0671b10: 之心。是名有犯。有所違越非染違犯。無違犯
0671b11: 者。謂遭重病。或心狂亂。或自睡眠。他生覺想
0671b12: 而來親附語言談論慶慰請問。或自為他宣
0671b13: 說說法論義決擇。或復與餘談論慶慰。或他
0671b14: 說法論義決擇屬耳而聽。或有違犯說正法
0671b15: 者。為欲將護法者心。或欲方便調彼伏彼出
0671b16: 不善處安立善處。或護僧制。或為將護多有
0671b17: 情心。而不酬對。皆無違犯。
0671b18: 第二不飲酒戒
0671b19: 若佛子故飲酒而酒過失無量若自身手過酒
0671b20: 器與人飲酒者五百世無手何況自飲不得教
0671b21: 一切人飲及一切眾生飲酒況自飲酒一切酒
0671b22: 不得飲若故自飲教人飲者犯輕垢罪　酒是
0671b23: 放逸處。能造諸過違諸善法故制也。大小乘
0671b24: 同七眾俱制。二十八中第二戒云。若優婆塞
0671b25: 受持戒已耽樂飲酒得失意罪。序事中三。一
0671b26: 顯失。二不得教下制不應飲。三若故自飲下
0671b27: 違之成犯。初顯失中。故飲酒者。似開誤飲。而
0671b28: 律中酒非酒想亦犯。若始終無飲酒心。誤迷
0671b29: 唯謂飲水。理應開之。若本有飲酒心。雖飲
0671c01: 時謂非酒。亦應犯也。而生酒過失無量罪者。
0671c02: 雖非性惡而能開性惡故云過失無量。如論
0671c03: 中云。若醉酒時除破僧事餘一切惡無不造
0671c04: 也。又智度論中具顯三十六失。四分律中十
0671c05: 種過失。佛告阿難。凡飲酒者有十過失。一者
0671c06: 顏色惡。二者劣力。三者眼視不明。四者現瞋
0671c07: 恚相。五者壞田業資生法。六者增致疾病。七
0671c08: 者益訟。八者無名稱惡名流布。九者智慧
0671c09: 減小。十者身壞命終墮惡道。是謂十失。自今
0671c10: 以去我師者乃至不得以草木頭內著酒中而
0671c11: 入口。過酒器者然度酒器也。一云。過有酒器
0671c12: 與之令飲。一云。唯過空器與彼令斟。前說
0671c13: 遣他飲。後說教他飲。義皆無爽。五百世無手
0671c14: 者。謂手執酒器與故得無手之報也。如蚓虫
0671c15: 等類。或生人中得無手也。有云。有五五百歲。
0671c16: 一五百在糟地獄。二五百在沸尿中。三五
0671c17: 百作曲蛆虫。四五百作蠅等。五五百作人
0671c18: 癡鈍無知。今言五百或是最後也。制不應中。
0671c19: 不得教一切人飲者。謂不得教他令飲。及一
0671c20: 切眾生飲酒者。謂不得遣與他飲。況自飲酒
0671c21: 者。為欲遮自放逸過故。舉他況自。律云。酒
0671c22: 者。木酒粳米酒餘米酒大麥酒。若有餘酒法
0671c23: 作酒者是。雜酒者。酒色酒香酒味不應飲。或
0671c24: 有酒非酒色酒香酒味不應飲。或有酒非酒
0671c25: 色非酒香酒味不應飲。或有酒非酒色非酒
0671c26: 香非酒味不應飲。非酒酒色酒香酒註曰準律有不字味應飲。
0671c27: 廣說如彼。不犯者。若有如是病。餘藥治不差。
0671c28: 以酒為藥。若以酒塗瘡。一切無犯。
0671c29: 第三不食肉戒
0672a01: 若佛子故食肉一切肉不得食夫食肉者斷大
0672a02: 慈悲佛性種子一切眾生見而捨去是故一切
0672a03: 菩薩不得食一切眾生肉食肉得無量罪若故
0672a04: 食者犯輕垢罪　斷大慈種故制。聲聞涅槃
0672a05: 已前聽三種淨自餘不聽。涅槃以後一切不
0672a06: 聽。菩薩前後一切不聽。七眾同制。文序事
0672a07: 中亦先顯失。次制不應食。後違之成犯。一切
0672a08: 肉不得食者。若淨不淨皆不得食也。斷大慈
0672a09: 悲佛性種子者。如經云。由有食人故殺。知如
0672a10: 此而食故斷慈悲種也。一切眾生見而捨去
0672a11: 者。如鳥入身子影中尚有戰懼。有習氣者猶
0672a12: 如是。況全不斷三毒者也。食肉得無量罪者。
0672a13: 由食至殺害故得無量罪。
0672a14: 第四不食辛戒
0672a15: 若佛子不得食五辛大蒜革蘭興渠
0672a16: 是五種一切食中不得食若故食者犯輕垢罪
0672a17: 　薰臭妨淨法故制。大小俱制七眾亦同。准
0672a18: 律。女應小重。以發華色故。革土蘭者。
0672a19: 此中無薤。但開為三。此三別相難知。或
0672a20: 云。革是薤葉似而厚。蘭者。傳說嶺南
0672a21: 生蘭。葉似大蒜而闊臭氣同蒜。興渠者。婆
0672a22: 羅門語喚芸臺為殑渠。慮西域諸寺不聽食
0672a23: 也。又云。嶺南生興渠。形似倭氣味似蒜。若
0672a24: 有病餘藥不治。或應開之。如律身子行法。菩
0672a25: 薩亦應開之。別有五辛經一卷。五辛各五。合
0672a26: 二十五。又云。噉辛故。入東方阿鼻。上流洗辛
0672a27: 下流洗衣亦不得云云。此三戒攝善中無別相。
0672a28: 以義攝之。於身語意住不放逸中亦蘊在也。
0672a29: 第五舉罪教懺戒
0672b01: 若佛子見一切眾生犯八戒五戒十戒毀禁七
0672b02: 逆八難一切犯戒罪應教懺悔而菩薩不教懺
0672b03: 悔同住同僧利養而共布薩一眾說戒而不舉
0672b04: 其罪不教悔過者犯輕垢罪　見犯不教懺則
0672b05: 違相益義。聲聞護自尚所不許。況大士也。據
0672b06: 顯似是利生戒中。於有過者。內懷親利益
0672b07: 安樂增上意樂。調伏訶責治罰驅擯。為欲令
0672b08: 其出不善處安置善處。然菩薩教化眾生。即
0672b09: 是自成佛法。故攝善戒中亦制此戒也。即於
0672b10: 自愆犯審諦了知。深見過失中亦蘊在也。自
0672b11: 他雖殊。見過悔除同故大小俱制。出家二眾
0672b12: 全犯。餘三眾及在家理亦通之。八戒五戒是
0672b13: 在家戒也。十戒者是沙彌十戒。毀禁者即比
0672b14: 丘比丘尼戒。又十戒謂十重。毀禁謂四十八
0672b15: 輕垢。七逆如下說。八難者或云是八重。又云。
0672b16: 三塗等八難。由犯招八難。故因中說果也。今
0672b17: 謂十三難中除二形黃門畜生非人及破二
0672b18: 道。餘名八難。二形等四既是報障無懺除義。
0672b19: 破二道者。以在異道還入佛法故。無同住同
0672b20: 利養義。是故此五不入教懺數中。四十四中
0672b21: 第七戒云。若諸菩薩於諸暴惡犯戒有情。懷
0672b22: 嫌恨心懷恚惱心。由彼暴惡犯戒為緣。方便
0672b23: 棄捨不作饒益。是名有犯。有所違越是染違
0672b24: 犯。若由嬾惰懈怠棄捨。由忘念故不作饒益。
0672b25: 是名有犯。有所違越非染違犯。何以故。非
0672b26: 諸菩薩於淨持戒身語意業寂靜現行諸有情
0672b27: 所。起憐愍心欲作饒益。如於暴惡犯戒有情
0672b28: 於諸苦因而現轉者。無違犯者。謂心狂亂。或
0672b29: 欲方便調彼伏彼。廣說如前。或為將護多有
0672c01: 情心。或護僧制方便棄捨不作饒益。皆無違
0672c02: 犯。
0672c03: 第六供師請法戒
0672c04: 若佛子見大乘法師大乘同學同見同行來入
0672c05: 僧坊舍宅城邑。若百里千里來者。即起迎來送
0672c06: 去。禮拜供養。日日三時供養。日食三兩金百味
0672c07: 飲食。床座醫藥供事法師。一切所須盡給與之。
0672c08: 常請法師三時說法。日日三時禮拜。不生瞋心
0672c09: 患惱之心。為法滅身。請法不懈。若不爾者。犯輕
0672c10: 垢罪　過人不請法。失染神之益故制也。聲
0672c11: 聞有知廣略布薩法者。制應供給。五歲內及
0672c12: 未解五法法應啟請。不者犯第七聚。此外不
0672c13: 制。以自度易滿故。菩薩見有知者常應給請。
0672c14: 以欲善無厭。故七眾同犯。文序事中有二。一
0672c15: 供師二請法。供師有二。一匝遶供養。二飲食
0672c16: 供養。日日三時供養者。謂時內三時。或非時
0672c17: 中亦得非時漿等為供養也。日食三兩金者。
0672c18: 是就能堪辨者說。或令重法故作是說。如雪
0672c19: 山士為一偈故自殞身等。況復外財。三給侍
0672c20: 供養。謂餘所須一切給與。請法中三時請法
0672c21: 者。謂朝中暮也。不生瞋心患惱之心者。法師
0672c22: 雖或違心終不生瞋心也。自身雖供給勞疲
0672c23: 亦不生患惱心也。為法滅身請法故者。釋不
0672c24: 生瞋惱所由也。若有疾病障難。或法師有礙。
0672c25: 若知彼劣我勝。如此不請不犯。
0672c26: 第七聽法諮受戒
0672c27: 若佛子見一切處有講法毘尼經律大宅舍中
0672c28: 有講法處是新學菩薩應持經律卷至法師所
0672c29: 聽受諮問若山林樹下僧地坊中一切說法處
0673a01: 悉至聽受若不至彼聽受諮問者犯輕垢罪
0673a02: 　有講不聽。喪進善之道故制也。學處同異如
0673a03: 前。二十八輕中第八戒云。若優婆塞四十里
0673a04: 中有講法處。不能往聽得失意罪。文中講法
0673a05: 毘尼經律者。詮法名經。詮毘尼名律。餘文易
0673a06: 知。四十四中第三十二戒云。若諸菩薩聞說
0673a07: 正法論議決擇。憍慢所制懷嫌恨心懷恚惱
0673a08: 心而不往聽。是名有犯。有所違越是染違犯。
0673a09: 若為嬾惰懈怠所弊而不往聽。非染違犯。無
0673a10: 違犯者。若不覺知。若有疾病。若無氣力。若知
0673a11: 倒說。若為護彼說法者心。若正了知彼所說
0673a12: 義。是數所聞所持所了。若已多聞具足聞持。
0673a13: 其聞積集。若欲無聞於境住心。若勤引發菩
0673a14: 薩勝定。若自了知上品愚鈍其慧鈍濁。於所
0673a15: 聞法難受難持。難於所緣攝心令定。不往聽
0673a16: 者。皆無違犯。
0673a17: 第八不背大乘戒
0673a18: 若佛子心背大乘常住經律言非佛說而受持
0673a19: 二乘外道惡見一切禁戒邪見經律者犯輕垢
0673a20: 罪　棄本逐末乖所習故制。聲聞不制。以所
0673a21: 習各異故。七眾共也。文中心背大乘常住經
0673a22: 律言非佛說者。舊云。直制猶豫未決。是下邪
0673a23: 見之方便。若決謂大劣小勝。計成失戒。若
0673a24: 心中欲背言非真說。欲受二乘外道經律。計
0673a25: 畫未成犯此輕垢。然上中邪見計畫未成亦
0673a26: 犯輕垢。同此戒制。今舉背大向小為語。以凡
0673a27: 夫菩薩多行此事故。若彰言說即有兩種。若
0673a28: 法想說戒善已謝。若非法想說犯第十重。今
0673a29: 謂心背大乘受持二乘者。設起法想未必失
0673b01: 戒。謂如有人雖發大心受菩薩戒。而未曾學
0673b02: 大乘深經。唯聞小乘三劫修行得樹下果。忽
0673b03: 聞大乘甚深義時。心不生信言非佛說。不退
0673b04: 大心故不失戒。生法想故不犯重也。故菩薩
0673b05: 地四十四中第二十九戒云。若諸菩薩藏於
0673b06: 甚深處最勝甚深真實法義諸佛菩薩難思神
0673b07: 力。不生信解。憎背毀謗不能引義不能引法。
0673b08: 非如來說。不能利益安樂有情。是名有犯。有
0673b09: 所違越是染違犯。如是毀謗或由自內非理
0673b10: 作意。或隨順他而作是說。若聞甚深最甚深
0673b11: 處心不信解。菩薩爾時應強信受。應無諂曲。
0673b12: 應如是學。我為非善。盲無慧目。於如來眼
0673b13: 隨所宣說。於諸如來密意語言而生誹謗。菩
0673b14: 薩如是自處無知仰推如來。於諸佛法無不
0673b15: 現知。等隨觀見。如是正行無所違犯。雖無信
0673b16: 解然不誹謗。文言二乘聲聞外道惡見者。緣
0673b17: 覺聲聞名二乘聲聞。即此聲聞是大乘外。違
0673b18: 菩薩道故云外道惡見。又所六師等名外道
0673b19: 惡見。菩薩地云。若諸菩薩越菩薩法。於異道
0673b20: 論及諸外論研求。善巧深心寶翫愛樂味著。
0673b21: 非如辛藥而習近之。是名有犯。有所違越是
0673b22: 染違犯第二十八也。開緣至二十四當顯示也。此上
0673b23: 三戒即論所說攝善戒中於聞於思懃修學
0673b24: 也。
0673b25: 第九瞻給病人戒
0673b26: 若佛子見一切疾病人常應供養如佛無異八
0673b27: 福田中看病福田是第一福田若父母師僧弟
0673b28: 子病諸根不具百種病苦惱皆供養令差而菩
0673b29: 薩以瞋恨心不看乃至僧坊城邑曠野山林道
0673c01: 路中見病不救濟者犯輕垢罪　見苦不救違
0673c02: 修慈行故制。聲聞在〔法〕－【原】法。師友同法及被僧
0673c03: 差。此外不制。本不兼物故。大士一切應救。本
0673c04: 期兼攝故。七眾同制。即論所說於疾病者悲
0673c05: 愍慇重瞻侍供制也。文言一切疾病人供養
0673c06: 如佛無異者。佛是應敬之極。病是應悲之至。
0673c07: 敬悲雖殊。田義還同故無異也。八福田中看
0673c08: 病福田第一福田者。崇敬義後救悲心初故。
0673c09: 田雖有八看病為上。若父母師至皆養令差
0673c10: 者。上雖總舉。一切皆救從親至不無先後。
0673c11: 故偏舉親眷也。地論利生十一事中第二戒
0673c12: 云。若諸菩薩見諸有情遭重疾病。懷嫌恨心
0673c13: 懷恚惱心不往供事。是名有犯。有所違越是
0673c14: 染違犯。若為嬾惰懈怠所弊不往供事。非染
0673c15: 違犯。無違犯者。若自有病。若無氣力。若轉請
0673c16: 他有力隨順令往供事。若知病者有依有怙。
0673c17: 若知病者自有勢力能自供事。若了知彼長
0673c18: 病所觸堪自支持。若為懃修廣大無上殊勝
0673c19: 善品。若欲護持所修善品令無間缺。若自了
0673c20: 知上品愚鈍。其慧鈍濁於所聞法難受難持。
0673c21: 難於所緣攝心令定。若先許餘為作供養。如
0673c22: 於病者。於有苦者為作助伴。欲除其苦。當知
0673c23: 亦爾。
0673c24: 第十不畜殺具戒
0673c25: 若佛子不得畜一切刀杖弓箭鉾斧戰之具
0673c26: 及惡網羅殺生之器一切不得畜而菩薩乃
0673c27: 至殺父母尚不加報況殺一切眾生若故畜刀
0673c28: 杖者犯輕垢罪　見思具事不無漸習。為深
0673c29: 防故制。即是於諸學處正行防守。舉離惡事
0674a01: 成攝善也。大小俱制道俗共禁。必是貴人王
0674a02: 王子等欲防外難備弓箭等。理應開之。但不
0674a03: 得至傷害也。又雖非貴人若欲護法。備器杖。
0674a04: 防無害心者。亦應開之。涅槃經中在家人為
0674a05: 欲護法故聽持器杖。但不得至殺。釋文易了。
0674a06: 如是十戒應當學敬心奉持下六品中當廣明
0674a07: 　如是已下總結勸持。下六品者指廣本也。
0674a08: 或經云六六品。應別有六六品也。第二十戒
0674a09: 中初四戒攝自行善。後六攝化他善。初四中。
0674a10: 第一不通國使戒
0674a11: 佛言佛子不得為利養惡心故通國使命軍陣
0674a12: 合會興師相伐殺無量眾生而菩薩尚不得入
0674a13: 軍中往來況故作國賊若故作者犯輕垢罪
0674a14: 　夫為國通命。必情期勝負。矯誑籌策邀令戰
0674a15: 。內乖等慈。外損物命。故制斷也。大小乘俱
0674a16: 制。七眾同禁。論攝善中於身語意住不放逸
0674a17: 者。亦蘊攝此戒。為利惡心即意放逸。言通
0674a18: 使命即語放逸。軍中往來即身放逸。文言為
0674a19: 利養惡心故者。心規潤己故。為利意望損彼
0674a20: 故惡心。若為彼此交和。在家理所不禁。通國
0674a21: 使命者。謂作使通兩國命也。軍陣合會者。謂
0674a22: 二國交兵。興師相殺無量眾生者。由我通使
0674a23: 致此重事。興師者興起也師眾也。若意欲使
0674a24: 殺。隨前命斷別結重罪。今唯禁通使故結輕
0674a25: 垢。不得入軍中往來者。戰場嚚雜非道人所
0674a26: 踐。必無重緣道俗俱禁。若在家菩薩身列武
0674a27: 官名振勇威必不得免。為安國故許身往入。
0674a28: 但不得害。如釋種與琉璃戰時也。若出家菩
0674a29: 薩有喚招因緣。准律應許二三宿也。
0674b01: 第二不惡販賣戒
0674b02: 若佛子故販賣良人奴婢六畜市易棺材板木
0674b03: 盛死之具尚不應自作況教人作若故自作教
0674b04: 人作者犯輕垢罪　損境希利。侵惱處深故
0674b05: 制斷也。大小同制。七眾不共。若損境販賣如
0674b06: 賣生口等。道俗俱禁。若求利販賣如布帛互
0674b07: 易等。制道開俗。故優婆塞經云。在家人得財
0674b08: 應作四分。一分供養父母妻子。二分如法販
0674b09: 賣。餘一分藏積攝。今此戒亦禁身語放逸。文
0674b10: 言故販賣良人者。知非屬己人。而強詐販賣
0674b11: 販賣。奴婢六畜者。雖是屬己。容有分張侵
0674b12: 損故得罪也。市易棺材板木盛死之具者。棺
0674b13: 材即是板木。或板木者棺外槨等木也。尚不
0674b14: 故作況教人作者。此中舉自況他者。前飲酒
0674b15: 戒禁自放逸故舉他況自。此販賣戒制損他
0674b16: 境故舉自況他。自他互況意在斯也。
0674b17: 第三不毀良善戒
0674b18: 若佛子以惡心故無事謗他良人善人法師師
0674b19: 僧國王貴人言犯七逆十重於父母兄弟六親
0674b20: 中應生孝順心慈悲心而反更加於逆害墮不
0674b21: 如意處者犯輕垢罪　無事毀謗容陷善人故
0674b22: 制斷也。大小乘俱制。七眾同禁。此戒偏制語
0674b23: 放逸也。問此戒既制謗他重。事與第六重有
0674b24: 何差別。答舊人欲別二戒相故有根無根各
0674b25: 作四句。有根四句者。一向有戒人。說有戒
0674b26: 人重罪輕罪。悉犯輕垢。此戒正制。二向無戒
0674b27: 人。說無戒人重罪輕罪。亦犯輕垢。前戒兼制。
0674b28: 三向有戒人。說無戒人重罪輕罪。亦犯輕垢。
0674b29: 此戒兼制。四向無戒人。說有戒人過。若說重
0674c01: 罪犯重。前戒正制。若說輕過犯輕。前戒兼制。
0674c02: 無根四句者。一向有戒人。說有戒人重罪輕
0674c03: 罪。悉犯輕垢。此戒在文。正制說重兼制說輕。
0674c04: 後之三句作法同前。但就無根為異。復有人
0674c05: 說。第六重中制說實過。彼云說四眾罪過故。
0674c06: 今此戒中遮無事謗。文言謗他良善人故。前
0674c07: 後二戒仍不簡別所向說人。有戒無戒既無
0674c08: 簡別。理應通俱。問聲聞法中無根謗重。說實
0674c09: 犯輕。何故菩薩反之。答聲聞法中制護自過。
0674c10: 無根謗他情過是重。有根說過情過容輕。故
0674c11: 制輕重有不同也。菩薩法中制護損他。說他
0674c12: 實犯容有永損。退沒前人。無實毀謗事既不
0674c13: 實。無容永損。制有重輕義在斯也。文言惡心
0674c14: 無事謗者。唯欲毀他無利益心故云惡心。三
0674c15: 根無端故云無事。良人善人所謗之人實無
0674c16: 犯過故云良善。想淨故名良。實淨故名善。非
0674c17: 如前戒非奴名良。法師師僧國王貴人者。偏
0674c18: 舉所謗中重境也。言犯七逆十重者。偏舉謗
0674c19: 事中重者也。父母兄弟六親中者。三世相融
0674c20: 無非親故。而反更加逆害者。無事重謗故云
0674c21: 加逆。墮不如意處者。由我謗故墮在違意處
0674c22: 也。
0674c23: 第四不輒放火戒
0674c24: 若佛子以惡心故放大火燒山林曠野四月乃
0674c25: 至九月放火若燒他人家屋宅城邑僧坊田木
0674c26: 及鬼神官物一切有主物不得故燒若故燒者
0674c27: 犯輕垢罪　不擇時處輒放所傷損事實多。
0674c28: 故制斷也。大小乘俱制。七眾中出家五眾就
0674c29: 時一切皆斷。就處制露許覆在家二眾就時
0675a01: 禁暑許寒。以有產業事故。就處露覆俱許。但
0675a02: 不得令莚蔓傷損。義推此戒。欲防二重。一防
0675a03: 殺生。二防盜損。准文所說。理應然也。此戒偏
0675a04: 禁身放逸也。文中以惡心故放大火者。不圖
0675a05: 損他命物。輒放令至莚蔓故云惡心。焚燒山
0675a06: 林曠野四月乃至九月者。偏為損命故制暑
0675a07: 時。若燒他人家屋宅下。偏為損物故一切時
0675a08: 制。若因放火害命損物。別結殺盜。今唯禁放
0675a09: 故結輕垢。一切有主物不得故燒者。古疏改
0675a10: 作有生物非也。不解科文故。仍作妨云。若言
0675a11: 有主物。何簡四月至九月也。此如上科唯損
0675a12: 命中制四至九。若損物中不限月時。何得濫
0675a13: 取輒改經文。
0675a14: 第五不僻教授戒
0675a15: 若佛子自佛弟子及外道惡人六親一切善知
0675a16: 識應一一教受持大乘經律應教解義理使發
0675a17: 菩提心於三十心中一一解其次第法用而菩
0675a18: 薩以惡心瞋心橫教二乘聲聞經律外道邪見
0675a19: 論等犯輕垢罪　自下六戒攝利他善。論攝
0675a20: 善中云。於諸學處正念正知正行正防守。於
0675a21: 六戒中前二戒辨於他學處正知防守。後四
0675a22: 戒辨於自學處正行防守。念則通也。於他學
0675a23: 處正知防中。初不僻教授者。若僻教授使人
0675a24: 失正道故制。大小不共。所學異故。七眾同制
0675a25: 也。文中自佛弟子至一切善知識者。舉所教
0675a26: 授人也。應一一教受持大乘經律中者。教其
0675a27: 受持能詮文句。教解義理者。教其解知所詮
0675a28: 義理。使發菩提心者。既知文義應使發心。求
0675a29: 解為行。行之元者發菩提心。故得解之。次應
0675b01: 教發心。此中先應略辨發心方軌。發菩提心
0675b02: 經云。菩薩云何發菩提心。以何因緣修集菩
0675b03: 提。若菩薩親近善知識。供養諸佛。修集善根。
0675b04: 志求勝法。心常柔和。遭苦能忍。慈悲淳厚。深
0675b05: 心平等。信樂大乘。求佛智慧。若人能具如是
0675b06: 十法。乃能發阿耨多羅三藐三菩提心。復有
0675b07: 四緣發心修集無上菩提。何謂為四。一者思
0675b08: 惟諸佛發菩提心。二者觀身過患發菩提心。
0675b09: 三者慈愍眾生發菩提心。四者求最勝果發
0675b10: 菩提心。思惟諸佛發菩提心者。思惟十方三
0675b11: 世諸佛初發始心具煩惱性。亦如我今。終成
0675b12: 正覺為無上尊。以此緣故發菩提心。又復思
0675b13: 惟。三世諸佛發大勇猛。各各能得無上菩提。
0675b14: 若此菩提是可得法。我亦應得。緣此事故發
0675b15: 菩提心。又復思惟。三世諸佛發大明慧。於
0675b16: 無明穀建立勝心積集苦行。皆能自超拔出
0675b17: 三界。我亦如是當自拔濟。緣此事故發菩提
0675b18: 心。又復思惟。一切諸佛為人中雄。皆度生死
0675b19: 煩惱大海。我亦丈夫亦當能度。緣此事故發
0675b20: 菩提心。又復思惟。一切諸佛發大精進。捨身
0675b21: 命財求一切智。我今亦當隨學諸佛。緣此事
0675b22: 故發菩提心。餘三因緣廣說如彼。為知略相
0675b23: 且述一文。自餘廣義諸教備論。若欲發心當
0675b24: 依尋之。發十心者。本業經云。從不識始凡夫
0675b25: 地。值佛菩薩教法。中起一念信便發菩提心。
0675b26: 是人爾時住前名信想菩薩。亦名假名菩薩。
0675b27: 亦名名字菩薩。略行十心。所謂信心進心念
0675b28: 心慧心定心戒心迴向心護法心捨心願心。
0675b29: 此十心者發心菩薩所修要行。故須教發起。
0675c01: 金剛心者。所發十心堅固難壞故名金剛心。
0675c02: 一一解其次第法用者。便發心已教彼令解
0675c03: 修行次第先後法用也。而菩薩下違之成犯。
0675c04: 違機倒說故云橫教也。
0675c05: 第六無倒說法戒
0675c06: 若佛子應以好心先學大乘威儀經律廣開解
0675c07: 義味。見後新學菩薩有從百里千里來求大乘
0675c08: 經律。應如法為說一切苦行。若燒身燒臂燒指。
0675c09: 若不燒身臂指供養諸佛非出家菩薩。乃至餓
0675c10: 虎狼師子一切餓鬼悉應捨身肉手足而供養
0675c11: 之。然後一一次第為說正法。使心開意解。而菩
0675c12: 薩為利養故應答不答。倒說經律文字無前無
0675c13: 後。謗三寶說者。犯輕垢罪　顛倒說法乖教訓
0675c14: 之道故制之。不倒前戒制。隱大教小此戒制。
0675c15: 雖說大乘而隱沒義理。前後倒說。聲聞法若
0675c16: 教訓他人。為利隱沒。使義理不了。亦犯罪也。
0675c17: 七眾同制。文中應以好心先學大乘威儀經
0675c18: 律廣開解義味者。為無倒教他。先當自正學。
0675c19: 如此經及善戒經決定毘尼菩薩地持等。即
0675c20: 是大乘威儀經律也。見後新學菩薩下。正辨
0675c21: 為他無倒說法。於中有二。初說苦事以試其
0675c22: 心。後說正法以開其解。為欲知其大志故說
0675c23: 苦事。以試心為欲發其大行故說正法以開
0675c24: 解。說苦事中以二事試之。一燒身以供諸佛。
0675c25: 二捨形以救餓苦。說法中亦二。一次第說法。
0675c26: 二令開神解。次第為說者。淺易悟者先說。
0675c27: 深隱難解者後說。又三學行中次第說也。而
0675c28: 菩薩下違之成犯。應答不答者。祕不盡說也。
0675c29: 倒說經律者。違正說也。文字無前後者。抄前
0676a01: 置後抄後置前等。謗三寶說者。隨聲取義成
0676a02: 五過等。如涅槃說也。若說眾生定有佛性定
0676a03: 無佛性。皆謗佛法僧也。此通說謗故不犯重。
0676a04: 菩薩地中第六戒云。若諸菩薩他來求法。懷
0676a05: 嫌恨心懷恚惱心。嫉反異不施其法。是名
0676a06: 有犯。有所違越是染違犯。若由嬾惰懈怠妄
0676a07: 念無記之心不施其法。是名有犯。有所違越
0676a08: 非染違犯。無違犯者。謂諸外道伺求過短。或
0676a09: 有重病。或心狂亂。或欲方便調彼伏彼出不
0676a10: 善處安立善處。或於是法未善通利。或復見
0676a11: 不生恭敬無有羞愧。以惡威儀而來聽受。或
0676a12: 復知彼是鈍根性於廣法教得法究竟。深生
0676a13: 怖畏當生邪見。增長邪執衰損惱懷。或復知
0676a14: 彼法至其手轉布非人而不施與。皆無違犯。
0676a15: 第七不橫乞求戒
0676a16: 若佛子自為飲食錢財利養名譽故親近國王
0676a17: 王子大臣百官恃作形勢乞索打拍牽挽橫取
0676a18: 錢物一切求利名為惡求多求教他人求都無
0676a19: 慈心無孝順心犯輕垢罪　自下四戒於自學
0676a20: 處正行防守。初戒遮恃勢乞求。第二遮無解
0676a21: 詐師。第三遮嫉善過。第四遮見苦不濟。初
0676a22: 不橫乞求者。虧損小欲之行。容致惱他之過。
0676a23: 故制之。大小乘俱制。七眾同禁。文中恃作形
0676a24: 勢者。顯籍彼令謂之形。密憑彼力謂之勢。乞
0676a25: 索打拍牽挽者。初用乞索不與。則打拍以威
0676a26: 之。牽挽以奪之。橫取錢物者。非理奪取也。若
0676a27: 取而得物別犯盜損。今恃勢乞求邊結輕垢
0676a28: 也。一切求利名為惡求多求者。非理求故名
0676a29: 為惡求。無厭求故名為多求。教他人求者。非
0676b01: 唯自行。亦教他人都無慈心無孝順心者。損
0676b02: 惱他人故無慈心。違佛所制故無孝順。
0676b03: 第八不詐作師戒
0676b04: 若佛子學誦戒者日日六時持菩薩戒解其義
0676b05: 理佛性之性而菩薩不解一句一偈及戒律因
0676b06: 緣詐言能解者即為自欺誑亦欺誑他人一一
0676b07: 不解一切法不知而為他人作師授戒者犯輕
0676b08: 垢罪　無德詐授有誤人之失故制之。二乘
0676b09: 同制。道俗俱禁。經許夫婦互作師授。故知通
0676b10: 制俗眾。文中學誦戒日乃至解其義理佛性
0676b11: 之性者。明作師之人應先求自解。晝夜各為
0676b12: 六時。恐新學人廢忘教詮。於行有缺故制也。
0676b13: 每日六時誦持菩薩戒者。受持其文也。解其
0676b14: 義理者。解其開遮輕重義也。佛性之性者。解
0676b15: 其當現因果佛性。所知中要故偏舉也。而菩
0676b16: 薩下違之成犯。言乖自心故云自欺。令他謬
0676b17: 解故亦欺他。一一不解者。一一法門中不解
0676b18: 也。一切法不知者。於一切法總不知也。若不
0676b19: 解知詐授者。應隨人多小結罪。
0676b20: 第九不兩頭戒
0676b21: 若佛子以惡心故見持戒比丘手捉香鑪行菩
0676b22: 薩行而過兩頭謗欺賢人無惡不造者犯輕
0676b23: 垢罪　嫉善過乖和教行故制斷也。二乘
0676b24: 俱制。七眾同禁。文中以惡心者。為乖和合損
0676b25: 淨行故云惡心。見持戒比丘乃至行菩薩行
0676b26: 者。舉所之人也。過兩頭者。聞此彼過向
0676b27: 彼此說故云過。或經作遘字。謂彼此言
0676b28: 而相遘。或經作過＝遇【原】過。義亦同也。隨字訓釋義。
0676b29: 皆無妨。不應輒改作也。謗欺賢人無惡不造
0676c01: 者。由過故致謗欺賢人。及無惡不造與第
0676c02: 十三有何異者。古說。由運心有異。彼作陷沒
0676c03: 心說。此作離間心說。今謂謗欺賢人無惡不
0676c04: 造。此顯過失轉多耳。非是此戒正所制也。唯
0676c05: 過兩頭正是此戒所防也。如放火中殺盜。
0676c06: 舉其仍犯非是正所防也。若以善心說離間
0676c07: 語亦無所犯。菩薩地云。又如菩薩見諸有情
0676c08: 為惡朋友之所攝受親愛不捨。菩薩見已起
0676c09: 憐愍心。發生利益安樂意樂。隨能隨力說離
0676c10: 間語。令離惡友捨相親愛。勿令有情由近惡
0676c11: 友當受長夜無義無利。菩薩如是以饒益心
0676c12: 說離間語乖離他愛。無所違犯生多功德。
0676c13: 第十放救報恩戒
0676c14: 若佛子以慈心故行放生業。應作是念。一切男
0676c15: 子是我父。一切女人是我母。我生生無不從之
0676c16: 受生。故六道眾生皆是我父母而殺而食者即
0676c17: 殺我父母。亦殺我故身。一切地水是我先身。一
0676c18: 切火風是我本體。故常行放生。生生受生常住
0676c19: 之法教人放生。若見世人殺畜生時。應方便救
0676c20: 護解其苦難。常教化講說菩薩戒救度眾生。若
0676c21: 父母兄弟死亡之日。應請法師講菩薩戒經。福
0676c22: 資亡者。得見諸佛。生人天上。若不爾者。犯輕垢
0676c23: 罪　慎終追遠。歸厚莫故殺生。以救死難齋
0676c24: 講以資亡靈。是則行慈報恩之善行。故制令
0676c25: 作。大小不共。大士一切應度。以等慈普故。聲
0676c26: 聞正在眷屬。此外不制。以自度故。七眾同犯
0676c27: 也。文中有二。一放生以救死難。二齋講以資
0676c28: 亡靈。前中復二。初以慈心行放生。後以方便
0676c29: 解苦難。初中以慈心故行放生業者。見臨死
0677a01: 之厄。深生慈心放之令生。一切男子是我父
0677a02: 下。明所救生中修慈心之由。此中有二。一於
0677a03: 一切生起等普親觀。二於一切物起一體觀。
0677a04: 前中男女父母者。就相且配。約實。隔世男
0677a05: 女通是父母。六途眾生既皆是親。見其厄苦
0677a06: 不得不救。而殺而食者即殺父母者。舉其普
0677a07: 親兼遮殺食。亦殺我故身下明一體觀。於中
0677a08: 乘勢先止殺食。後正明一體觀。一切地水是
0677a09: 我先身一切火風是我本體者。眾生之身攬
0677a10: 四大而成體。生時聚集為身。死時離散為物。
0677a11: 雖集散從緣。而其性不殊。大而觀之。無非我
0677a12: 體。故聖人以群生為己身。以萬物為己體者。
0677a13: 理自不然豈能爾乎。故常行放生以救濟也。
0677a14: 生生受生下明方便解苦難。生生受生者。雖
0677a15: 更生歷死而悲觀愈深。若見世人下正明方
0677a16: 便救度。所殺之生被現在之苦。能殺之人受
0677a17: 當來之苦。故於能所殺者普生悲而救度。應
0677a18: 方便救護解其苦難者。救所殺生解其現苦。
0677a19: 常教化講說菩薩戒救度眾生者。救能殺生
0677a20: 遮其當苦。若父母下齋講以資亡靈。法力難
0677a21: 思冥資不空。故亡過神靈隨在何趣。除彼二
0677a22: 定必得蒙益。問相續既別。云何此修福因彼
0677a23: 得樂果。自作他受違因果故。答因果道理實
0677a24: 無我作他受。然彼此相緣非無互資。故目連
0677a25: 設福母靈脫於餓苦。那舍修善。父神免於劇
0677a26: 難。是則相感之義。理數必然。
0677a27: 如是十戒應當學敬心奉持如滅罪品中廣明
0677a28: 一一戒相　如是十下總結勸持指餘廣文。
0677a29: 自下第三十戒明攝和敬之善。和敬有六。謂
0677b01: 三業同及戒見利同。於十戒中。初三戒明三
0677b02: 業同。次一明見同。次四明利同。後二明戒同。
0677b03: 即論所說攝善戒中於諸尊長懃修敬事。初
0677b04: 三戒中。初遮瞋不忍受。次遮憍不諮問。次遮
0677b05: 慢不教訓。一一通遮三業不和。或可如次遮
0677b06: 身口意。
0677b07: 第一忍受違犯戒
0677b08: 佛言佛子不得以瞋報瞋以打報打若殺父母
0677b09: 兄弟六親不得加報若國主為他人殺者亦不
0677b10: 得加報殺生報生不順孝道尚不畜奴婢打拍
0677b11: 罵辱日日起三業得罪無量況故作七逆之罪
0677b12: 而出家菩薩無慈報讎乃至六親中故報者犯
0677b13: 輕垢罪　既信普親一體之道。而瞋打相報
0677b14: 則非孝順亦喪慈忍。故制斷也。即論中云。於
0677b15: 他違犯思擇安忍。二乘俱制。七眾同禁。文
0677b16: 中若殺父母兄弟六親不得加報者。外論一
0677b17: 世怨親定異。故云。父母之仇弗與共天下。兄
0677b18: 弟之仇弗與共國。從昆弟之仇不為魁。內融
0677b19: 三世怨親一貫。豈容為彼一親而殺此一親
0677b20: 耶。故雖殺父兄不得加報。又我親既死不可
0677b21: 還活。設害彼親於我何益。故長壽王經云。以
0677b22: 怨報怨。怨終不滅。以德報怨。怨乃滅耳。若國
0677b23: 主為他人殺者亦不得加報者。謂國主為他
0677b24: 人故殺我親者。亦不得於國主加報。以國主
0677b25: 亦是親故。又可若我國主為他敵國殺者。亦
0677b26: 不得於他國加報。以彼亦是親故。長生安劍
0677b27: 即其事也。殺生報生不順孝道者。謂怨復是
0677b28: 親故亦有生我之恩。殺彼生命報我生恩。不
0677b29: 孝順道也。此亦殺時別結重罪。今於報怨之
0677c01: 邊結輕垢也。尚不畜下舉輕。況故作七逆之
0677c02: 罪者。知一切是親而行報殺故名作逆耳。而
0677c03: 出家菩薩無慈報酬下違而成犯。偏舉出家
0677c04: 者。違之甚故。理通在家。乃至六親故作者。父
0677c05: 母伯叔兄弟為六親。六親之仇尚不應報。況
0677c06: 餘人也。菩薩地第十六戒云。若諸菩薩他罵
0677c07: 報罵。他瞋報瞋。他打報打。他弄報弄。是名有
0677c08: 犯。有所違越是染違犯。此戒無開緣。制意可
0677c09: 見。
0677c10: 第二下心受法戒
0677c11: 若佛子初始出家未有所解。而自恃聰明有智。
0677c12: 或恃高貴年宿。或恃大姓高門大解大福大富
0677c13: 饒財七寶。以此憍慢而不諮受先學法師經律。
0677c14: 其法師者或小姓年少卑門貧窮諸根不具而
0677c15: 實有德。一切經律盡解。而新學菩薩不得觀法
0677c16: 師種姓。而不來諮受法師第一義諦者。犯輕垢
0677c17: 罪　見形不諮失納法之利故制之。大小俱
0677c18: 制。七眾同防。文中始出家未有解者。謂入道
0677c19: 日近。於佛法中未有所解也。自恃聰明有智
0677c20: 者。謂恃於世事中聰明有智也。或高貴年宿
0677c21: 者。謂豪勢高貴年歲長宿。或恃大性高門者。
0677c22: 謂生大族家門高勝。大解大福者。才德豐饒
0677c23: 也。以此憍慢者。以上五事生憍慢也。其法師
0677c24: 者下出所慢境。律制殘截人作。當揚法主。此
0677c25: 中當是小少諮請。故從諮受。或可菩薩但貴
0677c26: 其道不在其形。故雖卑賤請令說法。如天帝
0677c27: 從野干受法等。而新學下違成犯也。
0677c28: 第三好心教授戒
0677c29: 若佛子佛滅度後欲以好心受菩薩戒時。於佛
0678a01: 菩薩形像前自誓受戒。當以七日佛前懺悔。得
0678a02: 見好相便受得戒。若不得好相。應以二七三七
0678a03: 乃至一年要得好相。得好相已便得佛菩薩形
0678a04: 像前受戒。若不得好相雖佛像前受戒不名得
0678a05: 戒。若先受菩薩戒法師前受戒時不須要見好
0678a06: 相。是法師師師相授故不須好相。是以法師前
0678a07: 受戒即得戒。以生重心故便得戒。若千里內無
0678a08: 能授戒師。得佛菩薩形像前自誓受戒。而要見
0678a09: 好相。若法師自倚解經律大乘學戒與國王太
0678a10: 子百官以為善友。而新學菩薩來問若經義律
0678a11: 義以輕心惡心慢心一一不好答問者。犯輕垢
0678a12: 罪　見器不授違教訓之道故制也。大小道
0678a13: 俗俱同制也。文中有二。一辨新學得戒之緣。
0678a14: 二明法師不好教授。得戒緣中有三。一明自
0678a15: 誓受法。二明從他受法。三覆結二受。聲聞
0678a16: 法中出家五眾必從他受。在家二眾通自他
0678a17: 受。如瑜伽論五十三中廣說其相。菩薩法中
0678a18: 此經不分七眾之受。若准占察。七眾受戒皆
0678a19: 通兩受。如彼上卷廣分別也。若法師下惡說
0678a20: 成犯。與前第十六戒異者。彼制為利倒說。此
0678a21: 制慢心惡說。開緣同彼。
0678a22: 第四不專異學戒
0678a23: 若佛子有佛經律大乘法正見正性正法身而
0678a24: 不能勤學修習而捨七寶反學邪見二乘外道
0678a25: 俗典阿毘曇雜論一切書記是斷佛性障道因
0678a26: 緣非行菩薩道若故作者犯輕垢罪　捨本攀
0678a27: 枝妨大道故制也。大小不共。所學異故。七眾
0678a28: 同也。此即六和教中合見同也。文中有佛經
0678a29: 律者。謂現有佛教。若無佛法時亦許從受外
0678b01: 法。時世佛法皆滅盡故。大乘法者。謂大乘
0678b02: 教法。正見者。謂大乘行法中慧為主故。正性
0678b03: 者。謂大乘理。正法身者。謂大乘果法。而不能
0678b04: 下捨本逐末。而捨七寶者。大乘可珍事同七
0678b05: 寶。而捨之不習。或經本云而不捨七寶。謂不
0678b06: 棄捨世間七寶。欲學法寶應捨世珍。而不捨
0678b07: 故不能習學。反學邪見二乘外道者。總舉異
0678b08: 學。乖大乘故皆名邪見。俗典者是外道法。阿
0678b09: 毘曇雜論書記者。是二乘法。後世論師所製
0678b10: 論記或文義淺近。或異見紛紜。不順大乘甚
0678b11: 深道理。是故不聽專心習學。若於大乘已得
0678b12: 研究。為破異見莊嚴大乘暫時習學。理所不
0678b13: 遮。菩薩地云。若諸菩薩於菩薩藏未精研究。
0678b14: 於菩薩藏一切棄捨。於聲聞藏一向修學。是
0678b15: 名有犯。有所違越非染違犯是二十六也。若諸菩
0678b16: 薩現有佛教。於佛教中未精研究。於異道論
0678b17: 及諸外論精勤修學。是名有犯。有所違越是
0678b18: 染違犯。無違犯者。若上聰敏。若能速受。若經
0678b19: 久時能不忘失。若於其義能思能達。若於佛
0678b20: 教如理觀察成就俱行無動覺者。於日日中
0678b21: 常以二分修學佛語。一分學外。則無違犯
0678b22: 是二十七也。又彼第二十五戒云。若諸菩薩起如是
0678b23: 見立如是論。菩薩不應聽聲聞乘相應法教。
0678b24: 不應受持不應修學。菩薩何用於聲聞乘相
0678b25: 應法教聽聞受持精勤習學。是名有犯。有所
0678b26: 違越是染違犯。何以故。菩薩尚於外道書論
0678b27: 精勤研究。況於佛語。無違犯者。為令一向習
0678b28: 小法者捨彼欲故。作如是說。恐人一向非毀
0678b29: 小乘犯菩薩戒。故寄引來。
0678c01: 第五善御眾物戒
0678c02: 若佛子佛滅度後為說法主為行法主為僧房
0678c03: 主教化主坐禪主行來主應生慈心善和訟
0678c04: 善守三寶物莫無度用如自己有而反亂眾
0678c05: 諍恣心用三寶物犯輕垢罪　此下四戒制同
0678c06: 利也。善御大眾心無憂悔。善守寶物令無費
0678c07: 損。若能如是正法不斷。故制為之。大小同
0678c08: 制。七眾同學。在家二眾分有御眾義故。文中
0678c09: 佛滅度後者。顯時節也。為說法主者。謂講說
0678c10: 之主也。或可講說檀越為說法主也。為行法
0678c11: 主者。謂施行教法之主也。僧房主者。謂寺主
0678c12: 摩摩帝教化主者。謂教化道俗之主也。坐禪
0678c13: 主者。為習禪定之主也。行來主者。如施一
0678c14: 食處供給行來之主。於上六事各為統御故
0678c15: 皆名主。如上六主應行兩事。一應生慈心善
0678c16: 和訟。二善守三寶物如法受用不得盜損
0678c17: 及互迴。換受用法或如寶梁經及諸律論。應
0678c18: 准行之此不具述。而菩薩下而違之結犯。恣
0678c19: 心用物。得物屬己。及非處互用。皆別結重罪。
0678c20: 此中但結不善守過。
0678c21: 第六主客同利戒
0678c22: 若佛子先在僧房中住。後見客菩薩比丘來入
0678c23: 僧房舍宅城邑。若國王宅舍中。乃至夏坐安居
0678c24: 處及大會中。先住僧應迎來送去。飲食供養。房
0678c25: 舍臥具繩床木床事事給與。若無物應賣自身
0678c26: 及男女身供給所須悉以與之。若有檀越來請
0678c27: 眾僧。客僧有利養分。僧房主應次第差客僧受
0678c28: 請。而先住僧獨受請而不差客者。房主得無量
0678c29: 罪。畜生無異。非沙門非釋種姓。若故作者。犯輕
0679a01: 垢罪　預在釋侶法利應同。若法同利異則
0679a02: 同俗穢。聲聞尚所不許。況大士也。故制令同。
0679a03: 大小俱制。道俗不共。既言僧利不兼俗眾。文
0679a04: 中有二。一就僧物。辨應均主客。二約檀越利。
0679a05: 辨主客應均。初中先明在僧住處。二舍宅下
0679a06: 明在檀越處。若無物應賣自身及男女身肉
0679a07: 者。准此文相。應兼俗眾。雖不預僧利。瞻給
0679a08: 客人理通在家菩薩。若有檀越下就檀越辨
0679a09: 客主同利。差僧事略有六種。一能差人必五
0679a10: 法成。謂不愛。不恚。不怖。不癡。知應差不應
0679a11: 差。又持戒清淨不滯行法。然後當職。二所
0679a12: 差人。謂出家五眾。非破戒無戒。乃至為解脫
0679a13: 出家者。方得受之。若帶僧殘行法及白四羯
0679a14: 磨人。依本夏次學戒人。居僧下沙彌上受也。
0679a15: 三歸五戒沙彌者。一云亦得受僧次。即以涅
0679a16: 槃為證。一云受十戒已得受僧次。中涅槃經
0679a17: 文大小兩本又不同。故不可為證。三差會處。
0679a18: 僧俗二處自然作法皆得差次。舊說云。古來
0679a19: 可依准。四差次。法唯有一。次從上座至下座。
0679a20: 周而復始不簡大僧及沙彌。皆須次第差之。
0679a21: 若言上座。得名僧次。若言經導僧次講席僧
0679a22: 次等。乃是的請異名。不開十方僧次也。若大
0679a23: 小見異。尚不得共住一處同飲一河。何況同
0679a24: 利。別小差大應成僧次。如五部異見不共法
0679a25: 利。又可小乘住處得別大乘。不信大乘是佛
0679a26: 法故。若大乘住處不得別於小乘。大乘信五
0679a27: 部皆是佛法故。蓋聞西國大乘住處通行十
0679a28: 八部義。五疏來早晚。六受請捨請。舊疏備論。
0679a29: 此不煩引。僧房主得無量罪者。由奪他人應
0679b01: 得之利故。雖物不屬己而得盜損之罪。若受
0679b02: 請人知而故受。理應同犯。畜生無異等者。訶
0679b03: 其過重。唯貪現利不見後過故畜生無異。既
0679b04: 作非法。何名息惡。違佛教故非釋種姓也。
0679b05: 第七不受別請戒
0679b06: 若佛子一切不得受別請利養入己而此利養
0679b07: 屬十方僧而別受請即取十方僧物入己及八
0679b08: 福田中諸佛聖人一一師僧父母病人物自己
0679b09: 用故犯輕垢罪　違施主廣福。失眾僧等利。
0679b10: 故制不受。聲聞俱許二請。菩薩一向遮別。七
0679b11: 眾之中應制出家五眾。文中一切不得受別
0679b12: 請利養入己者。聲聞法中受頭陀法不受別
0679b13: 請。非頭陀者亦許受之。菩薩法中不問頭陀
0679b14: 非頭陀。一切時遮故。一云一切不得受別。而
0679b15: 此利養屬十方僧者。謂若菩薩不受別請。此
0679b16: 所得利理屬十方。然由菩薩受別請故。即有
0679b17: 遠損十方別屬己義。故云而別受請即取十
0679b18: 方僧物入己。八福田物自己用故者。非但取
0679b19: 十方物入己。亦復損八福田物。自受菩薩若
0679b20: 不受別請者。於八福田兼有分故。然由受別
0679b21: 利擁在己。八福田者。一佛二聖人三和尚四
0679b22: 阿闍梨耶五僧六父七母八病人。和尚阿闍
0679b23: 梨或經本中或云二師。或云一一師。義皆無
0679b24: 差。問菩薩地云。若諸菩薩他來迎請。或往居
0679b25: 家。或往餘寺。奉施飲食及衣服等諸資生具。
0679b26: 憍慢所制懷嫌恨心懷恚惱心。不至其所不
0679b27: 受所請。是名有犯。有所違越是染違犯。若
0679b28: 由嬾惰懈怠忘念無記之心。不至其所不受
0679b29: 所請。是名有犯。有所違越非染違犯。此文為
0679c01: 就別請遮不受耶。為就僧次遮不受耶。答有
0679c02: 云。彼論文遮不受僧次。別請既是一向不聽。
0679c03: 設不受之亦無所犯。有云。彼亦遮不受別請。
0679c04: 懷慢恚不受別請。違背眾生＝施主【原】眾生乖慈行故。若
0679c05: 彼施主請僧次已。別請菩薩必欲施物。如論
0679c06: 所制不得不受。唯除開緣。不受不犯如彼文
0679c07: 云。無違犯者。或有疾病。或無氣力。或心狂
0679c08: 亂。或處懸遠。或道有怖。或欲方便調彼伏彼
0679c09: 出不善處安立善處。或餘先請。或為無間修
0679c10: 善法。欲護善品令無暫廢。或為引攝未曾有
0679c11: 義。或為所聞法義無退。如為所聞法義無
0679c12: 退。論義決擇當知亦爾。或復知彼懷損惱心
0679c13: 詐來迎請。或為護他多嫌恨心。或護僧制。不
0679c14: 至其所不受所請。皆無違犯。
0679c15: 第八不別請僧戒
0679c16: 若佛子有出家菩薩在家菩薩及一切檀越請
0679c17: 僧福田求願之時應入僧坊中問知事人今欲
0679c18: 請僧求願知事報言次第請者即得十方賢聖
0679c19: 僧而世人別請五百羅漢菩薩僧不如僧次一
0679c20: 凡夫僧若別請僧者是外道法七佛無別請法
0679c21: 不順孝道若故別請僧者犯輕垢罪　去普就
0679c22: 別失彼廣田。故制不得。大小不共。聲聞法中
0679c23: 亦許別請。菩薩法中七眾同制。有說。菩薩請
0679c24: 僧齋會一向不得別請。悉應次第。的請一人
0679c25: 便犯此戒。有說。一處隨人多少請一僧次便
0679c26: 不犯。若都無者犯。文意似前釋。文中有出家
0679c27: 菩薩者。正制菩薩不應別請。及一切檀越者。
0679c28: 兼制餘人。雖無戒可犯。而失廣福故。請僧福
0679c29: 田乃至今欲次第請者。示請次方軌。謂道俗
0680a01: 檀越欲請福田求心所願。心無適莫。不簡持
0680a02: 犯。僧皆清淨無非法故。唯就應彼五法成
0680a03: 就知事人所問。今欲得僧中次第。心無所
0680a04: 簡故云次第。即得十方賢聖僧者。田廣博包
0680a05: 容十方一切賢聖。莫不入中。設不得賢聖。但
0680a06: 得一凡夫。請心既無簡別。興福冥通十方。故
0680a07: 云即得十方賢聖僧也。問餘十方僧既不受
0680a08: 施。何得由心空擬興實福於十方。答罪福之
0680a09: 起以心為主。心既遍擬。福何不普。如惡戒
0680a10: 人於一切羊上起害意樂故。雖一切羊非皆
0680a11: 被害。而於一切羊遍起不律儀。以惡例善。善
0680a12: 何不然。問若如是者。不律儀人於一切羊起
0680a13: 不律儀。於彼殺羊得業道。施亦應然。須簡別
0680a14: 耶。答不無此義。遍於一切僧得起施福。唯
0680a15: 於一僧次起施福業。暢思唯在受施人故。又
0680a16: 解不例。殺業害生為本故。於被害得殺生業。
0680a17: 布施捨心為主故。於一切得施福業。以我施
0680a18: 心遍一切故。若受用福。於施人後時別起別
0680a19: 請。百羅漢菩薩僧不如僧次一凡夫僧者。謂
0680a20: 請百羅漢百菩薩者。以心簡別故。唯於所請
0680a21: 處與福。非所餘邊。請一僧次無簡別。故遍於
0680a22: 一切皆起福善。律中佛呵師子長者別請僧
0680a23: 云。雖五百羅漢不如一凡夫也。若別請僧是
0680a24: 外道法者。諸佛本懷等遍為主。是故本無別
0680a25: 請之法。設律教中許別請者。曲順世情權施
0680a26: 教門。如佛法中不聽食肉。為欲漸制且聽三
0680a27: 淨。此亦如是。故云是外道法七佛無也。違佛
0680a28: 本教故不孝順道也。
0680a29: 第九不作邪命戒
0680b01: 若佛子以惡心故為利養販賣男女色自手作
0680b02: 食自磨自舂占相男女解夢吉凶是男是女
0680b03: 術工巧調醫方法和合百種毒藥千種毒藥蛇
0680b04: 毒生金銀毒蠱毒都無慈心無孝順心若故作
0680b05: 者犯輕垢罪　此下二戒辨戒同也。初戒遮
0680b06: 邪命。後戒遮邪業。違淨命故制。大小同制。
0680b07: 七眾俱防。文中以惡心故為利食者。非為見
0680b08: 機益物也。販賣男女色下凡列十事。一賣男
0680b09: 女色。二自手作食。三自磨自舂。四占相男女。
0680b10: 五解夢吉凶。六術。七工巧。八調鷹方法。九
0680b11: 和合毒藥。十蠱毒。此十事中。初一後三道俗
0680b12: 俱禁。第二第三制道開俗。第四第五一云。道
0680b13: 俗俱制。一云。俗人非為活命者不犯。第六
0680b14: 第七於俗不制。出家菩薩若非活命為護身
0680b15: 者。准律亦應許也。
0680b16: 第十不作邪業戒
0680b17: 若佛子以惡心故自身謗三寶詐現親附口便
0680b18: 說空行在有中為白衣通致男女交會婬色作
0680b19: 諸縛著於六齋日年三長齋月作殺生劫盜破
0680b20: 齋犯戒者犯輕垢罪　違正業故制。大小俱
0680b21: 制。道俗同防。然文列五事。第五不敬好時未
0680b22: 必皆同。至文當列。文中邪業凡列五事。一身
0680b23: 謗三寶詐現親附。二口便說空行在有中。三
0680b24: 為白衣媒嫁。四媒合男女。五齋時作惡。餘皆
0680b25: 文顯。第五事中。若破齋犯戒隨事別結。今不
0680b26: 敬好時邊通結一罪。此一事於聲聞法未必
0680b27: 制為別戒。菩薩法中為於善法生殷重故制
0680b28: 之為戒。一云。唯制在家。出家盡壽持齋不論
0680b29: 時節故。一云。亦通出家。為敬時故。雖有常戒
0680c01: 當於齋日。應更受之。准藥師經。出家五眾
0680c02: 亦受八戒。蓋為增長善法故也。六齋日者。黑
0680c03: 白各三。於此日中鬼神得勢力故傷害人民。
0680c04: 劫初聖人為人之免害。以制齋法避鬼神害。
0680c05: 唯斷中後食為齋。未制戒法。佛出世時仍此
0680c06: 舊法復加八戒。黑白各第八及十四日此是
0680c07: 摩醯首羅分日。各十五日是一切神分日。故
0680c08: 月六中制受齋法。年三長齋者。提謂經云。正
0680c09: 月本齋十五日。五月本齋〔日〕－？日十五日。九月本
0680c10: 齋十五日。為歲三長齋日。因緣如經廣說。優
0680c11: 婆塞經云。為亡者修福則有三。春正月夏五
0680c12: 月秋九月。十住論云。於三氣日鬼神得勢故
0680c13: 遮三氣。持齋法謂冬至後四十五日為三氣
0680c14: 也。
0680c15: 如是十戒應當學敬心奉持制戒品中廣解
0680c16: 　如是十下總結勸持廣指餘品。此下兩九明
0680c17: 攝眾生。初九戒中大分為二。初一戒明以財
0680c18: 攝生。後八戒明以法攝生。
0680c19: 菩薩戒本疏卷下之本
0680c20: 
0680c21: 
0680c22: 菩薩戒本疏卷下之末
0680c23: 
0680c24: 第一救贖危苦戒
0680c25: 佛言佛子佛滅度後於惡世中。若見外道一切
0680c26: 惡人劫賊賣佛菩薩父母形像。及賣經律。販賣
0680c27: 比丘比丘尼。亦賣發菩提心菩薩道人。或為官
0680c28: 使與一切人作奴婢者。而菩薩見是事已。應生
0680c29: 慈悲心方便救護。處處教化。取物贖佛菩薩形
0681a01: 像及比丘比丘尼發心菩薩一切經律。若不贖
0681a02: 者犯輕垢罪　貨賣經像有損辱之過。貨賣
0681a03: 行人有幽逼之惱。大士既以護法濟苦為懷。
0681a04: 當應隨力救贖。若不贖不救違敬違慈。故制
0681a05: 為之。論云。又諸菩薩於墮種種師子虎狼鬼
0681a06: 魅王賊水火等畏。諸有情類皆能救護。令離
0681a07: 如是諸怖畏處。大小不共。聲聞見眷屬被賣
0681a08: 不贖犯第七聚。經像及餘人不見別制。菩薩
0681a09: 一切不得不救。唯除力所不及。七眾同學也。
0681a10: 文中賣佛菩薩父母形像者。一云。品＝佛【原】品是大慈
0681a11: 父母。故云菩薩父母像。一云。刻鑄作父母形
0681a12: 像。如丁蘭之類。故云父母形像。販賣比丘下
0681a13: 明救贖行人。文中但說道人者。妨損多故。餘
0681a14: 人墮難理亦應救。
0681a15: 第二不畜損害戒
0681a16: 若佛子不得販賣刀杖弓箭畜輕秤小斗因官
0681a17: 形勢取人財物害心繫縛破壞成功長養狸
0681a18: 狗若故養者犯輕垢罪　此下八戒以法攝
0681a19: 中有二。前七以行法攝。第八以教法攝。以行
0681a20: 攝中又二。初二戒明離過行。後五戒明攝善
0681a21: 行。離過行中。初離損害之過。後離放逸之過。
0681a22: 畜養損害乖慈攝行故制令斷。大小俱制。七
0681a23: 眾同防。文中具列六事。一不得畜刀杖弓箭。
0681a24: 此防殺害之過。前第十戒中違攝善故制。今
0681a25: 此戒中違攝善故制。令利生故制。二不得販
0681a26: 賣輕秤小斗。此防盜損之過。三因官形勢取
0681a27: 人財物。前第十七制因勢乞求。今此戒制因
0681a28: 公囑致。此亦防盜損也。四害心繫縛。謂心欲
0681a29: 損惱未必致害也。五破壞成功。謂破他人用
0681b01: 所成。六長養等。遠有侵害故不應畜。見彼
0681b02: 臨危拯贖者不犯。
0681b03: 第三不行邪逸戒
0681b04: 若佛子以惡心故觀一切男女等軍陣兵將
0681b05: 劫賊等亦不得聽吹貝鼓角琴瑟箏笛箜篌
0681b06: 歌叫伎樂之聲不得摴圍碁波羅塞戲彈碁
0681b07: 六博拍毬擲石投壺牽道八道行成爪鏡蓍草
0681b08: 楊枝盂髑髏而作卜筮不得作盜賊使命一
0681b09: 一不得作若故作者犯輕垢罪　違正業故
0681b10: 制。大小同制。七眾不共。文中列事有五。一不
0681b11: 得觀諸。若無緣事道俗俱制。二不得聽諸
0681b12: 樂。若為自娛道俗俱制。若供養三寶道俗俱
0681b13: 開。若自身作制道開俗。三不得作諸戲。道俗
0681b14: 俱制。四不得作卜筮。為利道俗俱制。如法指
0681b15: 示俗人開。五不得作盜賊使命。前十一戒制
0681b16: 公通使命。此戒制私竊使命。此亦道俗俱斷。
0681b17: 第四不念餘乘戒
0681b18: 若佛子護持禁戒行住坐臥日夜六時讀誦是
0681b19: 戒猶如金剛如帶持浮囊欲度大海如草繫比
0681b20: 丘常生大乘善信自知我是未成之佛諸佛是
0681b21: 已成之佛發菩提心念念不去心若起一念二
0681b22: 乘外道心者犯輕垢罪　此下五戒明攝善
0681b23: 行。初遮念餘乘道。次遮不起大願。次遮不發
0681b24: 堅誓。次遮不修離著。次遮不遜長幼。初不
0681b25: 念餘乘者。恐虧大行故制。道俗同學。大小不
0681b26: 共。以所習各異故。文中列事有三。一護誦戒
0681b27: 法。護持禁戒者。謂若性若遮皆悉護持。日夜
0681b28: 六時讀誦是戒者。若文若義誦持不忘。猶如
0681b29: 金剛者。持心堅固因緣不殂故。帶持浮囊欲
0681c01: 度大海者。愛惜守護不欲漏故。事出涅槃經。
0681c02: 如草繫比丘者。謹慎敬持不敢犯故。事出因
0681c03: 緣經。二生大乘信。自知我是未成佛者。雖有
0681c04: 佛性。因未修故。諸佛是已成佛者。已修妙因
0681c05: 剋勝果故。三發菩提心。念念不去心者。期心
0681c06: 大果。餘念不間。若起一念下就後顯犯。
0681c07: 第五發願希求戒
0681c08: 若佛子常應發一切願孝順父母師僧三寶願
0681c09: 得好師同學善知識常教我大乘經律十發趣
0681c10: 十長養十金剛十地使我開解如法修行堅持
0681c11: 佛戒寧捨身命念念不去心若一切菩薩不發
0681c12: 是願者犯輕垢罪　願猶善御。將趣勝果。若
0681c13: 不發願行無所籍。故制令發。七眾同學。大小
0681c14: 不共。所求異故。文中常應發一切願者。隨事
0681c15: 興願無一空過。如華嚴中淨行品說。又十大
0681c16: 願故云應發一切願。十大願者。如發菩提心
0681c17: 論說。孝順已下舉一切願中。要者略陳三五。
0681c18: 孝順父母師眾者。不違勝恩願。父母有生養
0681c19: 之勞。師眾有訓導之功。俱有勝恩故應順孝
0681c20: 也。願得好師同學善知識者。遭遇勝緣願。常
0681c21: 教我大乘經律者。資承勝教願。十發趣乃至
0681c22: 十地者。解入勝位願。使我開解如法修行者。
0681c23: 集勝行願。堅持佛戒等者。護持勝戒願。戒為
0681c24: 行基故別標之。
0681c25: 第六作誓自要戒
0681c26: 若佛子發是十大願已。持佛禁戒。作是願言。寧
0681c27: 以此身投熾然猛火大坑刀山。終不毀犯三世
0681c28: 諸佛經律與一切女人作不淨行。復作是願。寧
0681c29: 以熱鐵羅網千重周匝纏身。終不以破戒之身
0682a01: 受於信心檀越一切衣服。復作是願。寧以此口
0682a02: 吞熱鐵丸及大流猛火經百千劫。終不以破戒
0682a03: 之口食於信心檀越百味飲食。復作是願。寧以
0682a04: 此身臥大流猛火羅網熱鐵地上。終不以破戒
0682a05: 之身受於信心檀越百種床座。復作是願。寧以
0682a06: 此身受三百矛經一劫二劫。終不以破戒之
0682a07: 身受於信心檀越百味醫藥。復作是願。寧以此
0682a08: 身投熱鐵鑊經百千劫。終不以破戒之身受於
0682a09: 信心檀越千種房舍屋宅園林田地。復作是願。
0682a10: 寧以鐵鎚打碎此身從頭至足令如微塵。終不
0682a11: 以破戒之身受於信心檀越恭敬禮拜。復作是
0682a12: 願。寧以百千熱鐵刀矛挑其兩目。終不以破戒
0682a13: 之心視他好色。復作是願。寧以百千鐵錐劖刺
0682a14: 耳根經一劫二劫。終不以破戒之心聽好音聲。
0682a15: 復作是願。寧以百千刃刀割去其鼻。終不以破
0682a16: 戒之心貪嗅諸香。復作是願。寧以百千刃刀割
0682a17: 斷其舌。終不以破戒之心食人百味淨食。復作
0682a18: 是願。寧以利斧斬破其身。終不以破戒之心貪
0682a19: 著好觸。復作是願。願一切眾生悉得成佛。而菩
0682a20: 薩若不發是願者犯輕垢罪　在心為願。形
0682a21: 口為誓。恐隨緣傾動故立誓自要。大小不共。
0682a22: 七眾同學。文中發十大願已者。或有本云發
0682a23: 十三大願。即下所立十三誓也。先心中發已
0682a24: 然後口立故云發已。若言十大願者。別有十
0682a25: 願。初心菩薩之所先發。如發菩提心經說。菩
0682a26: 薩云何發趣菩提。以何業行成就菩提心。發
0682a27: 心菩薩住于慧地。先當堅固發於正願攝受
0682a28: 一切無量眾生。我求無上菩提救護度脫。令
0682a29: 無有餘。皆令究竟無餘涅槃。是故初發心大
0682b01: 悲為首。以悲心故能發轉勝十大正願。何為
0682b02: 十。謂一者願我先世及以今身所種善根。以
0682b03: 此善根施與一切無邊眾生。悉共迴向無上
0682b04: 菩提。令我此願念念增長。世世所生常係在
0682b05: 心終不忘失。為陀羅尼之所守護。二者願我
0682b06: 迴向大菩提已。以此善根於一切生處常得
0682b07: 供養一切諸佛。永必不生無佛國土。三者願
0682b08: 我得生諸佛國已。常得親近隨侍左右。如影
0682b09: 隨形。無剎那頃遠離諸佛。四者願我得親近
0682b10: 佛已。隨我所應為我說法。則得成就菩薩五
0682b11: 通。五者願我成就菩薩五通已。則通達世諦
0682b12: 假名流布。解了第一義諦。如真實性得正法
0682b13: 智。六者願我得正法智已。以無厭心為眾生
0682b14: 說示教利喜。皆令開解。七者願我能開解諸
0682b15: 眾生已。以佛神力遍至十方無餘世界供養
0682b16: 諸佛。聽受正法廣攝眾生。八者願我於諸佛
0682b17: 所受正法已。則能隨轉清淨法輪。十方世界
0682b18: 一切眾生聽我法者聞我名者。即得捨離一
0682b19: 切煩惱發菩提心。九者願我能令一切眾生
0682b20: 發菩提心已。常隨將護除無利益與無量樂。
0682b21: 捨身命財攝受眾生荷負正法。十者願我能
0682b22: 荷負正法已。雖行正法心無所行。如諸菩薩
0682b23: 行於正法而無所行。亦無不行為化眾生不
0682b24: 捨正願。我是名發心菩薩十大正願。此十大
0682b25: 願遍眾生界。攝受一切恒河沙諸願。若眾生
0682b26: 盡我願乃盡。而眾生實不可盡。我此大願亦
0682b27: 無有盡。持佛禁戒作是願言下立誓自要。十
0682b28: 三誓中前十二作護戒誓。最後一願作證果
0682b29: 誓。十二中前七護律儀戒。後五護五根戒。七
0682c01: 中前一對境立誓。女境易染可畏中甚。故偏
0682c02: 誓護。後六對供立誓。與涅槃聖行說大意同
0682c03: 也。
0682c04: 第七隨時頭陀戒亦可名頭陀避難戒
0682c05: 若佛子常應二時頭陀。冬夏坐禪。結夏安居。常
0682c06: 用楊枝澡豆三衣瓶坐具錫杖香爐漉水囊
0682c07: 手巾刀子火燧鑷子繩床經律佛像菩薩形
0682c08: 像。而菩薩行頭陀時及遊方時。行來百里千里。
0682c09: 此十八種物常隨其身。頭陀者從正月十五日
0682c10: 至三月十五日。八月十五日至十月十五日。是
0682c11: 二時中此十八種物常隨其身。如鳥二翼。若布
0682c12: 薩日。新學菩薩半月半月布薩誦十重四十八
0682c13: 輕戒。若謂戒時當於諸佛菩薩形像前誦。一人
0682c14: 布薩即一人誦。若二人三人乃至百千人亦一
0682c15: 人誦。誦者高座聽者下座。各各被九條七條五
0682c16: 條袈裟。結夏安居時亦應一一如法。若行頭陀
0682c17: 時莫入難處。若惡國界。若惡國王。土地高下草
0682c18: 木深邃。師子虎狼。水火風難。及以劫賊。道路毒
0682c19: 蛇。一切難處。悉不得入。頭陀行道乃至夏坐安
0682c20: 居時。是諸難處皆不得入。若故入者。犯輕垢罪
0682c21: 　頭陀此云抖擻。抖擻著心故。蕭然塵外能莊
0682c22: 嚴戒故。應隨行。行不擇處。容致夭喪。又未離
0682c23: 欲者在難心不得安。故須避難。行得其所。七
0682c24: 眾同制。聲聞避難。亦應同制。二時常行不必
0682c25: 制之。文中常應二時頭陀者。以春秋二時寒
0682c26: 膃調適無妨損故制。在此二時行。瑜伽論云。
0682c27: 問何故名為杜多功德。答譬如世間或毛或
0682c28: 未鞭未彈未紛未擘。爾時相著不耎不輕。
0682c29: 不任造作縷氈蓐。若鞭若彈若紛若擘。爾
0683a01: 時分散柔軟輕妙。堪任造作縷氈蓐。如是
0683a02: 行者由飲食貪於諸飲食令心染著。由衣服
0683a03: 貪於諸衣服令心染著。由敷具貪於諸敷具
0683a04: 令心染著。彼由如是杜多功德能淨修治令
0683a05: 其純直。柔軟輕妙有所堪任。隨順依止能修
0683a06: 梵行。是故名為杜多功德。於飲食中有美食
0683a07: 貪及多食貪能障修善。為欲斷除美食貪故。
0683a08: 常期乞食次第乞食。為欲斷除多食貪故。但
0683a09: 一座食先止後食。於衣服中有三種貪能障
0683a10: 修善。一多衣貪。二耎觸貪。三上妙貪。為欲斷
0683a11: 除多衣貪故但持三衣。為欲斷除耎觸貪故
0683a12: 但持毳衣。為欲斷＝爾【甲】斷爾除上妙貪故持糞掃衣。
0683a13: 於諸敷具有四種貪能障修善。一諠雜貪。二
0683a14: 屋宇貪。三倚樂臥樂貪。四敷具貪。為欲斷
0683a15: 除諠雜貪故住阿練若。為欲斷除屋宇貪故。
0683a16: 常居樹下露塚間。又為欲斷除婬佚貪故
0683a17: 常住塚間。為欲斷除倚臥貪故常期端座。為
0683a18: 欲斷除敷具貪故處如常座。是名成就杜多
0683a19: 功德。又云。當知此中若依乞食無差別性唯
0683a20: 有十二。若依乞食有差別性便有十三。冬夏
0683a21: 坐禪者。冬則大寒。夏則大熱。又損傷多妨於
0683a22: 遊行故制靜坐。結夏安居者。期心一處靜緣
0683a23: 栖託故云安居。必無急緣不妄遊行。若於自
0683a24: 他有利益處。隨緣開許受日出界。受日之法
0683a25: 於五部中隨應用之。常用楊揚枝澡豆者。楊枝
0683a26: 有五德故常用。澡豆為清淨故亦常用。十八
0683a27: 物者。三衣為三。四瓶。五。六坐具。七錫杖。
0683a28: 八香爐。九漉水囊。十手巾。十一刀子。十二火
0683a29: 燧。十三鑷子。十四繩床。十五經。十六律。十
0683b01: 七佛像。十八菩薩形。前十四資身道具。後四
0683b02: 出世勝軌。故制令常隨不得離也。頭陀者從
0683b03: 正月下制時節也。非但行時調適。亦有所標
0683b04: 勝軌。如心王經所說應知。若布薩日下制布
0683b05: 薩法。法如經初序說。舊疏云。聲聞心弱。必假
0683b06: 四人已上方得廣誦。大士行勝。一人亦許廣
0683b07: 說。今謂廣誦聲聞亦許。但不得作白羯磨也。
0683b08: 菩薩法中理應如此。雖復廣誦不得作白。誦
0683b09: 者高座聽者下坐者。為恭敬法故。律亦不聽
0683b10: 在下為高說。各各被九條七條五條袈裟者。
0683b11: 一云。以此文證。三衣皆得入眾用。一云。此是
0683b12: 并著被衣。如三千威儀云。不箸泥洹僧不得
0683b13: 被五條。不著五條不得被七條。不著七條不
0683b14: 得被九條。故知并著也更詳彼文。結夏安居一一
0683b15: 如法者。結時依處受日出界自恣舉懺。皆准
0683b16: 律行之。若頭陀時莫入難處下。辨行頭陀及
0683b17: 夏安居擇處避難。此中所制從始至末。一云。
0683b18: 道俗悉同。一云。遊止教化不得難。此則
0683b19: 通制道俗。若安居法布薩令坐。但制出家五
0683b20: 眾。優婆塞經云。優婆塞應畜僧伽梨衣錫
0683b21: 杖。未知十八物盡須備不。菩薩僧尼至半月
0683b22: 應兩邊布薩誦大小二本。不者輕垢更詳本文。在
0683b23: 家菩薩若家內有淨室。半月應自誦。若無者
0683b24: 由旬內寺舍作菩薩布薩。則應往聽。都不者
0683b25: 輕垢。若自家諠迫。及由旬內無菩薩會集者。
0683b26: 不犯也。
0683b27: 第八尊卑次第戒
0683b28: 若佛子應如法次第坐先受戒者在前坐後受
0683b29: 戒者在後坐不問老少比丘比丘尼貴人國王
0683c01: 王子乃至黃門奴婢皆應先受戒者在前坐後
0683c02: 受戒者次第而坐莫如外道癡人若老若少無
0683c03: 前無後坐無次第如兵奴之法我佛法中先者
0683c04: 先坐後者後坐而菩薩不次第坐者犯輕垢罪
0683c05: 　為離憍慢隨順教法故制。大小俱制。道俗
0683c06: 同學。律中世尊集比丘僧告言。汝等謂誰應
0683c07: 受第一坐第一水第一食起迎送禮拜恭敬善
0683c08: 言問訊。或有言大姓家出者。或言顏貌端政
0683c09: 者。或有言阿蘭若者。或有言乞食者。或有
0683c10: 言糞掃衣者。如是乃至或有言能唄者。或有
0683c11: 言多聞者。或有言法師者。或有言持律者。或
0683c12: 有言坐禪者。佛告諸比丘。乃引過去象狸鵽
0683c13: 鳥相敬因緣。汝等於我法律中出家應更相
0683c14: 恭敬。如是佛法可得流布。自今已去聽隨長
0683c15: 幼恭敬禮拜上坐迎送問訊。又云。不應禮白
0683c16: 衣。一切女人不應禮。前受大戒者。後受大戒
0683c17: 者。十三難三舉二滅一切非法語者不應禮。
0683c18: 何等人應禮。小沙彌尼應禮大沙彌尼。沙彌
0683c19: 式刃＝叉【甲】＊刃叉摩那比丘尼比丘。如是等人塔一切應
0683c20: 禮。若年少沙彌應禮大沙彌尼。式刃叉摩那乃
0683c21: 至比丘及塔一切應禮。小式刃叉摩那應禮大
0683c22: 式刃叉摩那。比丘尼比丘及塔應禮。年小比丘
0683c23: 尼應禮大比丘尼。比丘及塔亦應禮。小比丘
0683c24: 應禮大比丘。大比丘塔亦應禮。釋迦法中既
0683c25: 云無別菩薩僧故。准上律行。於理無爽。文中
0683c26: 應如法次第坐者。謂上下次第不違佛制。此
0683c27: 中行法諸師不同。一說。悉以受菩薩戒為次
0683c28: 第。百歲比丘後受菩薩戒。一歲比丘前受菩
0683c29: 薩戒。則一歲比丘在前座。百歲比丘在後坐。
0684a01: 男女黑白尊卑類別雖前受戒。不得交雜。若
0684a02: 奴前受郎後受者。則奴上郎下。已入戒法中
0684a03: 不隨本位故。二說。若本未受菩薩戒者。皆在
0684a04: 前受菩薩戒下。若進受戒則還本次。如百歲
0684a05: 比丘未受一歲比丘已受。已受者為上。未受
0684a06: 者為下。若百歲者進受則還在上。奴郎亦爾。
0684a07: 若奴先受郎未受者。則奴上郎下。郎若進受
0684a08: 還在奴上。既同在戒應隨本位。如沙彌進受
0684a09: 則在百歲尼上。三說。威儀坐次皆以聲聞法
0684a10: 為次序。莫問聲聞菩薩。但先受者為上。若
0684a11: 聲聞比丘十歲菩薩比丘九歲。猶十歲者為
0684a12: 上。智度論云。諸佛多以聲聞為僧。無別菩薩
0684a13: 僧。如彌勒菩薩文殊師利菩薩等。以釋迦牟
0684a14: 尼佛無別菩薩僧故。入聲聞僧中次第坐。此
0684a15: 文但言先受者在前坐。後受者在後坐。不簡
0684a16: 聲聞菩薩戒故。在家菩薩既無歲數。悉以菩
0684a17: 薩戒為次。今謂在家中亦應以受戒為先。若
0684a18: 受聲聞五戒。若受菩薩五戒。但先受者為上。
0684a19: 若奴先受郎後受者。不得以受為次。奴郎位
0684a20: 別。本不雜故。設放奴為郎。應隨受次。世中行
0684a21: 事多依後說。不問老少者。不隨生年之老少。
0684a22: 律中沙彌生年為次。生年等者受戒為次。此
0684a23: 文既云不問老少。以不隨其生年次第。比丘
0684a24: 比丘尼者謂二眾皆各受戒為次。非謂先受
0684a25: 尼在後受比丘上。男女尊卑本不雜故。俗中
0684a26: 貴賤如前分別。坐無次第兵奴之法者。兵奴
0684a27: 強者為先。不以長幼次第。佛法道尊不應如
0684a28: 彼。
0684a29: 第九福慧攝人戒
0684b01: 若佛子常應教化一切眾生建立僧坊山林園
0684b02: 田。立作佛塔。冬夏安居坐禪處所。一切行道處
0684b03: 皆應立之。而菩薩應為一切眾生講說大乘經
0684b04: 律。若疾病國難賊難父母兄弟和上阿闍梨亡
0684b05: 滅之日。及三七日四五七日乃至七七日。亦應
0684b06: 讀誦講說大乘經律。一切齋會求福行來治生
0684b07: 大火所燒大水所漂黑風所吹船舫江河大海
0684b08: 羅剎之難。亦讀誦講說此經律。乃至一切罪報
0684b09: 三惡七逆八難杻械枷鎖繫縛其身多婬多瞋
0684b10: 多愚癡多疾病皆應讀誦講說此經律。而新學
0684b11: 菩薩若不爾者犯輕垢罪　福慧兩善事猶輪
0684b12: 翼。隨闕一種勝果難辨。故制令修大小不共。
0684b13: 七眾同學。文中有二。一教化令修福業。二講
0684b14: 說令修智業。初中常應教化一切眾生乃至
0684b15: 一切行道處皆應立之者。謂修福業雖有多
0684b16: 門。就其要者。且說建立行道處也。隨力隨
0684b17: 能化他。自作必力所不瞻雖闕。而不犯令修
0684b18: 起智。中應為一切眾生講說大乘經律者。謂
0684b19: 自有解智者。謂其力能為他講說。若疾病下
0684b20: 別明為有難報恩之處。亦為講說。且列十種。
0684b21: 一病難。謂國土多疾之時。二國難。謂惡王御
0684b22: 世時。三賊難。謂惡人侵暴時。四所尊終亡時。
0684b23: 五往來治生時。有經本云行末將＝來治【原】末將生。六水火
0684b24: 風難。七羅剎難。八一切罪報。謂三報八難乃
0684b25: 至繫縛其身。九多煩惱。十多疾病。謂自身中
0684b26: 有疾病也。凡為十事應講經律。使免離諸難
0684b27: 轉諸業障。研飾神明智慧增長。若不爾者違
0684b28: 而成犯也。
0684b29: 如是九戒應當學敬心奉持梵壇品中當說
0684c01: 　如是九已下總結指餘。第二九戒中。初五戒
0684c02: 并以戒法攝受。後四戒并以悲心教化。前中
0684c03: 初三明戒法授人。後二明戒法自攝。菩薩自
0684c04: 攝令他隨學故。雖自攝則是利他。初三中。第
0684c05: 一明有器者不擇便授。第二明有障者教令
0684c06: 懺除。第三明未受者不輒為說。
0684c07: 第一不擇堪受戒
0684c08: 佛言佛子與人受戒時。不得簡擇。一切國王王
0684c09: 子大臣百官比丘比丘尼信男信女婬男婬女
0684c10: 十八梵六欲天子無根二根黃門奴婢一切鬼
0684c11: 神盡得受戒。應教身所著袈裟皆使壞色。與道
0684c12: 相應。皆染使青黃赤黑紫色。一切染衣乃至臥
0684c13: 具盡以壞色。身所著衣一切染色。若一切國土
0684c14: 中國人所著衣服比丘皆應與其俗服有異。若
0684c15: 欲受戒時師應問言。汝現身不作七逆罪不。菩
0684c16: 薩法師不得與七逆人現身受戒。七逆者。出佛
0684c17: 身血殺父殺母殺和上殺阿闍梨破羯磨轉法
0684c18: 輪僧殺聖人。若具七遮即現身不得戒。餘一切
0684c19: 人盡得受戒。出家人法不向國王禮拜。不向父
0684c20: 母禮拜。六親不敬鬼神不禮。但解法師語。有百
0684c21: 里千里來求法者。而菩薩法師以惡心瞋心而
0684c22: 不即與授一切眾生戒者。犯輕垢罪　有器堪
0684c23: 受皆應為授。若以瞋嫌簡擇。便乖導之義。
0684c24: 故制令不簡。菩薩有求受者悉不得乖。以本
0684c25: 誓兼濟故。聲聞許而中悔是犯。若本不許不
0684c26: 犯。七眾同學。經許夫婦互為師故。文中與人
0684c27: 受戒時不得簡擇乃至盡得受戒者。舉十七類
0684c28: 悉許受戒。文中不簡在家出家沙彌具足。唯
0684c29: 言得受。若准下文。教服異俗。應通出家。然受
0685a01: 法有二。若准律法自四受者。應須簡擇無根
0685a02: 等類。若依三歸三聚總受。文既不簡。理應通
0685a03: 受。准半擇等許受五戒而遮近事性。此中亦
0685a04: 應許受具足而遮比丘等性。文無別簡。以義
0685a05: 准的。諸有智者當更尋教。應教身所著袈裟
0685a06: 下。明毀俗好以應道服。言壞色者。壞彼大
0685a07: 色成不正色。與道相應者。毀俗好故應道服
0685a08: 也。皆染使青黃赤黑紫色者。小乘五部異見
0685a09: 故服各一色。菩薩於五無所偏執故通服五
0685a10: 色。此言青等五者。皆取壞成青等。非是大色
0685a11: 青等。乃至臥具盡以壞色者。非但三衣壞色。
0685a12: 一切衣服乃至臥具亦同三衣皆使壞色。身
0685a13: 所著衣乃至與其國土下。衣服色異者。令色
0685a14: 異俗也。與俗服有異者。作之方法亦令異俗。
0685a15: 既言比丘。不應通俗。舊說道俗皆須壞色者。
0685a16: 非也。若欲受戒時下。簡除重障以成淨器。七
0685a17: 逆者。障之重也。若現身作則不能成納戒之
0685a18: 器。設作法受終無剋獲。故須簡別。十三難中
0685a19: 簡取五逆。并加害師為七逆也。其七名者。一
0685a20: 出佛身血。二殺父。三殺母。四殺和上。五殺阿
0685a21: 闍梨。六破羯磨轉法輪僧。七殺聖人。破羯
0685a22: 磨法輪僧者。一解。唯破法輪僧是逆。若破羯
0685a23: 磨僧非逆。破羯磨僧時。不欲諍作起異見故。
0685a24: 然破法輪時。羯磨壞故。云破羯磨轉法輪僧。
0685a25: 論一解。破法輪僧一向是逆。若破羯磨應當
0685a26: 分別。若起法想破是則非逆。若以非法想破。
0685a27: 於聲聞非逆。於菩薩是逆。如害二師及有學
0685a28: 聖。於聲聞非逆。於菩薩為逆。此亦應爾。殺
0685a29: 聖人者。通取學無學。不同五逆中唯取害無
0685b01: 學。菩薩聲聞相對分別是難非難應作四句。
0685b02: 一於聲聞是難非菩薩者。謂十三中除五逆
0685b03: 餘八。二於菩薩是難非聲聞者。謂七逆中殺
0685b04: 學聖人破羯磨僧。若害二師難非是逆。八邊
0685b05: 罪故。於彼聲聞亦是難攝。殺學聖人者。曾受
0685b06: 戒者八邊罪難。未曾受者則非難也。三於二
0685b07: 俱是難者。謂五逆也。俱非難者。除上事也。若
0685b08: 具七遮即身不得戒者。則上七逆能遮戒故
0685b09: 名之為遮。具有兩義。一具緣成業故名為具。
0685b10: 簡彼闕緣不具之逆。二於一身中容具七逆。
0685b11: 謂曾受具大比丘者於一身中容具七故。若
0685b12: 未曾受除害二師及破僧逆。問若就後義。不
0685b13: 具七逆亦應得受。答不也。具就極多說具七
0685b14: 遮現不得戒。非謂犯一一逆不成遮障。若不
0685b15: 爾者。佛滅度後不須更問。言無破僧出佛血
0685b16: 故。出家人法不向國王禮拜乃至鬼神不禮
0685b17: 者。示彼道尊。言出家者簡彼在家。在家菩薩
0685b18: 既隨俗儀。雖禮所尊亦無所犯。鬼神者。為求
0685b19: 福故禮世間鬼。若受戒人雖俗不聽。若審知
0685b20: 彼權現鬼神。在俗菩薩禮亦無犯。但解師語
0685b21: 下并違之成犯。
0685b22: 第二具德作師戒
0685b23: 若佛子教化人起信心時。菩薩與他人作教戒
0685b24: 法師者。見欲受戒人。應教請二師和上阿闍梨。
0685b25: 二師應問言。汝有七遮罪不。若現身有七遮罪
0685b26: 者。師不應與受戒。若無七遮者得與受戒。若有
0685b27: 犯十戒者應教懺悔。在佛菩薩形像前日夜六
0685b28: 時誦十重四十八輕戒苦到禮三世千佛得見
0685b29: 好相。若一七日。二三七日。乃至一年。要見好相。
0685c01: 好相者。佛來摩頂。見光華種種異相。便得滅罪。
0685c02: 若無好相。雖懺無益。是人現身亦不得戒。而得
0685c03: 增受戒。若犯四十八輕戒者。對首懺悔。罪便得
0685c04: 滅。不同七遮。而教誡師於是法中一一好解。若
0685c05: 不解大乘經律若輕若重是非之相。不解第一
0685c06: 義諦習種性長養性不可壞性道種性正法性
0685c07: 其中多少觀行出入十禪支一切行法。一一不
0685c08: 得此法中意。而菩薩為利養故為名聞故惡求
0685c09: 多求貪利弟子而詐現解一切經律。是自欺詐
0685c10: 亦欺詐他人。故與人授戒者。犯輕垢罪　內無
0685c11: 深解為利輒授。有誤人之過。故制之。大小俱
0685c12: 制。七眾之中正在出家兼通在家。在家亦有
0685c13: 互作師故。文中教化人起信心時者。謂教化
0685c14: 人令起欲受菩薩戒信。菩薩與他人作教戒
0685c15: 法師者。謂與他人作受戒師。應正制和上。始
0685c16: 終親教是和上故。見欲受戒人應教而請二
0685c17: 師者。自未被請故教令請為和上也。又須一
0685c18: 人作羯磨師故。更教令請一人為阿闍梨。即
0685c19: 是羯磨阿闍梨也。義同聲聞沙彌受法。而法
0685c20: 仍通五眾。受戒無簡別故。問菩薩地受戒文
0685c21: 中不云請二師。文相似唯請羯磨師。無請和
0685c22: 上文。何故彼此說不同耶。答理應具請二師。
0685c23: 而彼文中不請和上者。當是預請為親教師。
0685c24: 是故不須臨受方請。或即一人具兼兩事。謂
0685c25: 作和上及阿闍梨。是故彼文不別請也。二師
0685c26: 應問言下。明欲將受問其遮法。問為二師並
0685c27: 問。為一人問。一人誰應問。答若請二人阿闍
0685c28: 梨應問。正作羯磨人故。若請一人為二師則
0685c29: 無所妨也。所問罪有三種。一七逆一向不得
0686a01: 受。二十重若懺得相得受。不得相不得戒。今
0686a02: 謂十重若懺得相不作受法。便得本戒。若不
0686a03: 懺除應更增受。三四十八唯須對悔不須更
0686a04: 受。若無好相雖懺無益者。謂無罪滅得戒之
0686a05: 益。是現身亦不得戒者。舊說。非但不得本戒。
0686a06: 亦復不得更增戒也。今謂遮其由懺得。不遮
0686a07: 由受得。而得增受戒者。舊作三解。一云。不得
0686a08: 而強受更增受戒罪。以違教故。二云。雖不
0686a09: 得戒而得增受戒之福。三云。直是驚跪不得
0686a10: 之辭耳。今謂而得增受戒者是許重受之言。
0686a11: 謂犯十重懺不得相。雖現身中不得本戒。而
0686a12: 得更增重受新戒。所以得知。瓔珞經云。十重
0686a13: 有犯無悔得使重受戒。八萬威儀戒盡名輕。
0686a14: 有犯得使悔過對手悔滅。菩薩地云。若諸菩
0686a15: 薩由此毀犯棄捨菩薩淨戒律儀。於現法中
0686a16: 堪任更受。非不堪任如苾芻住別解脫戒犯
0686a17: 他勝處法於現法中不任更受。決擇分云。由
0686a18: 此因緣當知棄捨菩薩律儀。若有還得清淨
0686a19: 受心。復應還受。由此諸文知。菩薩戒雖犯重。
0686a20: 捨而得更受。若犯四十八輕者對手懺罪滅
0686a21: 者。謂對一人對手懺滅還得清淨。手者亦名
0686a22: 對首。謂對一人合手懺謝故云對手。面首相
0686a23: 對陳罪悔滅故云對首。菩薩地云。又此菩薩
0686a24: 一切違犯。當知皆是惡作所攝。應向有力於
0686a25: 語表義能學能受小乘大乘補特伽羅發露悔
0686a26: 滅。若准此文。聲聞亦得受菩薩懺。又云。若諸
0686a27: 菩薩以上品纏違犯。如上他勝處法失戒律
0686a28: 儀。應當更受。〔若中…受〕二十字－【原】若中品纏違犯。如上他勝處
0686a29: 法失戒律儀。應當更受。若中品纏違犯。如上
0686b01: 他勝處法。應對於三補特伽羅。或過是數。應
0686b02: 如發露除惡作法。先當稱述所犯事名。應作
0686b03: 是說。長老專志或云。大德我如是名違越菩
0686b04: 薩毘那耶法。如所稱事犯惡作罪。餘如苾芻
0686b05: 發露悔滅惡作罪法。應如是說。若下品纏違
0686b06: 犯如上他勝處法。及餘違犯應對於一補特
0686b07: 伽羅。發露悔法當知如前。若無隨順補特伽
0686b08: 羅可對發露悔除所犯。爾時菩薩以淨意樂
0686b09: 起自誓心。我當決定防護當來終不重犯。如
0686b10: 是於犯還出還淨。不同七遮者。十重悔得更
0686b11: 受。四十八輕但悔得清。是故不同七遮一向
0686b12: 不得現受。而教戒師下。制其教師令好解法。
0686b13: 不解大乘經律若輕若重是非之相者。謂不
0686b14: 解教法。於律知其輕重。於經知其是非。謂十
0686b15: 戒為重。四十八為輕。又染犯為重。不染為輕。
0686b16: 又故作為重。誤作為輕。是謂輕重之相。順理
0686b17: 為是。違理為非。又大乘為是。小乘為非。所斷
0686b18: 為非。所修為是。是為是非之相。不解第一
0686b19: 義諦者。謂不解理法。地論所說四種真實等
0686b20: 名第一義。若習種下。謂不解行法。習種姓謂
0686b21: 十發趣。長養姓者謂十長養。不可壞姓者謂
0686b22: 十金剛。此三即是地前三賢。道姓者謂十地。
0686b23: 正性謂佛地。本業經中并六種姓。謂習種姓。
0686b24: 性種姓。道種姓。聖種姓。等覺姓。妙覺姓。道
0686b25: 性之中并攝等覺故此唯五。又道性入彼道
0686b26: 種姓中。正性攝彼十地。等覺及妙覺性不可
0686b27: 壞性外別立。道性者。十迴向後更修燸等四
0686b28: 善根。是入聖道之近方便。故別立之。其中多
0686b29: 少觀行出入十禪支一切行法一一不得此法
0686c01: 中意者。謂於定門不得意趣。十禪支者。上卷
0686c02: 經中云。十心第十心云八百三昧十禪支。而
0686c03: 不別名。未詳是何。舊云。十八禪支中除同
0686c04: 取異故成十支。謂初禪有五。覺觀喜樂一心。
0686c05: 二禪四中唯取內淨。增前為六。餘三同初故
0686c06: 不取之。三禪五中唯取捨念安慧。增前為九。
0686c07: 餘二同前故不取之。四禪四支唯取不苦不
0686c08: 樂。增前為十。餘三同前故不取之。而菩薩下。
0686c09: 辨無德作師成犯違也。與十八戒有何別者。
0686c10: 一云。前制為新受者。必須有解。此制為重者。
0686c11: 必須具解。一云。前制無解輒授。多是掘尾者
0686c12: 所行。此制為利妄授。多是無羞者所為。今謂
0686c13: 前於攝善門中制。今於利生門中制。
0686c14: 第三說戒簡人戒
0686c15: 若佛子不得為利養故於未受菩薩戒者前若
0686c16: 外道惡人前說此千佛大戒邪見人前亦不得
0686c17: 說除國王餘一切人不得說是惡人輩不受佛
0686c18: 戒名為畜生生生之處不見三寶如木石無心
0686c19: 名為外道邪見人輩木頭無異而菩薩於是惡
0686c20: 人前說七佛教戒者犯輕垢罪　戒法尊重理
0686c21: 須簡器。非器輒說反生罪過。故制斷也。大
0686c22: 小俱制。七眾亦同。菩薩地云。又諸菩薩於受
0686c23: 菩薩戒律儀法。雖已具足受持究竟。而於謗
0686c24: 毀菩薩藏者無信有情。終不率爾宣示開悟。
0686c25: 所以者何。為其聞已不能信解。大無知障之
0686c26: 所覆蔽便生誹謗。由誹謗故如住菩薩淨戒
0686c27: 律儀成就無量大功德藏。彼誹謗者亦為無
0686c28: 量大罪業藏之所隨遂。乃至一切惡言惡見
0686c29: 及惡思惟未永棄捨終不遠離。文中不得為
0687a01: 利養於未受菩薩戒者前乃至大邪見人前亦
0687a02: 不得說者。若不為利。欲為將受知戒相故。雖
0687a03: 說無犯故。地論云。又諸菩薩欲授〔菩薩〕－【原】菩薩菩薩
0687a04: 戒時。先應為說菩薩法藏摩怛履迦菩薩學
0687a05: 處及犯處相令其聽受。以慧觀察自所意樂
0687a06: 堪能思擇受菩薩戒。非唯他勸非為勝他。當
0687a07: 知是名堅固菩薩。堪受菩薩淨戒律儀。以受
0687a08: 戒法如應正授。故知為信將欲受者。雖未受
0687a09: 時亦得預說。非如聲聞受後方說。未受菩薩
0687a10: 戒者。設無異見。由未受故不得為說。聲聞具
0687a11: 戒既未受大。理亦不得輒為彼說。外道惡人
0687a12: 者。謂異見人也。大邪見者。謂毀謗人。唯除
0687a13: 國王者。王得自在成敗由彼。又令知法清其
0687a14: 心故得為說也。是惡人輩下呵不受人。而菩
0687a15: 薩下輒說成犯。無心受者皆名惡人。善戒經
0687a16: 云。若比丘為求罪過聽菩薩戒不信受教者。
0687a17: 及不成就優婆塞戒。不成就沙彌戒。不成就
0687a18: 波羅提木叉戒者。不得聽菩薩戒。聽者得罪。
0687a19: 若比丘犯波羅提不愧不悔。聽菩薩戒得偷
0687a20: 蘭遮。若犯偷蘭。不愧不悔。聽菩薩戒得僧殘
0687a21: 罪。若犯僧殘不愧不悔。聽菩薩戒得波羅夷
0687a22: 罪。謂十八重若有說者得僧殘罪。是故經中
0687a23: 作如是言。不信者不應聽。不信者不應說。
0687a24: 第四不故毀犯戒
0687a25: 若佛子信心出家受佛正戒。故起心毀犯聖戒
0687a26: 者。不得受一切檀越供養。亦不得國王地上行。
0687a27: 不得飲國王水。五千大鬼常遮其前。鬼言大賊。
0687a28: 若入坊舍城邑宅中。鬼復常掃其跡。一切世
0687a29: 人咸皆罵言佛法中賊。一切眾生眼不欲見。犯
0687b01: 戒之人畜生無異。木頭無異。若故毀正戒者。犯
0687b02: 輕垢罪　此下兩戒辨自攝戒。於中初戒辨
0687b03: 攝戒行。後戒辨攝戒教。毀犯淨戒當信施。
0687b04: 於自增罪。於他損福。故制斷也。大小乘俱制。
0687b05: 而聲聞中未見別結毀戒受施之罪。大士損
0687b06: 利生行故。別結罪正在五眾。文言信心出家
0687b07: 故。謂隨所犯結本罪。已更增毀犯受施之罪。
0687b08: 所犯本罪通於輕重。唯除上纏失戒者也。文
0687b09: 中信心出家受佛正戒者。由出家受戒。當任
0687b10: 福田故。偏言出家。故起心毀犯聖戒者。佛所
0687b11: 制戒皆名聖戒。知而故違名故起心。虧損受
0687b12: 體故云毀犯。不得受一切檀越供養等者。戒
0687b13: 田既毀不當受供。五千大鬼常遮其前者。以
0687b14: 非分受故幽被非人之呵。一切世人罵詈
0687b15: 下。以虛損信施故顯受世人之罵。
0687b16: 第五供養經典戒
0687b17: 若佛子常應一心受持讀誦大乘經律剝皮為
0687b18: 紙刺血為墨以髓為水折骨為筆書寫佛戒木
0687b19: 皮紙絹素竹帛亦悉書持常以七寶無價香
0687b20: 華一切雜寶為箱囊盛經律卷若不如法供養
0687b21: 者犯輕垢罪　法為開神之摸。特須尊敬。若
0687b22: 不如法故護。則於行多虧。故制之令敬。七眾
0687b23: 同學。大小不共。文中凡列五種。一受持。二
0687b24: 讀。三誦。四書寫。五供養。第四中剝皮為紙等
0687b25: 者。若得堅心無動者則應行之。不爾未必須
0687b26: 行。但應作心願。為木皮角紙絹等。隨力必須
0687b27: 為之。菩薩地中於三通制。故彼文云。若諸菩
0687b28: 薩淨戒律儀於日日中。若於如來或為如來
0687b29: 造制多所。若於正法或為正法造經卷。所謂
0687c01: 諸菩薩索怛攬藏摩怛理迦。若於僧伽謂十
0687c02: 方界已入大地諸菩薩眾。若不以其或小或
0687c03: 多諸供養具而為供養。下至以身一拜禮敬。
0687c04: 下至以語一四句頌讚佛法僧真實功德。下
0687c05: 至以[02]心一清淨心隨念三寶真實功德。空度
0687c06: 日夜。是名有犯。有所違越。若不恭敬嬾墮懈
0687c07: 怠而違犯者。是染違犯。若誤失念而違犯者。
0687c08: 非染違犯。無違犯者。謂心狂亂。若已證入
0687c09: 淨意樂地常無違犯。由得清淨意樂菩薩。譬
0687c10: 如已得證淨苾芻恒時法爾於佛法僧以勝供
0687c11: 具承事供養。善生經云。若作衣服器。先奉
0687c12: 上佛。并令父母師長先一受用。然後自服。若
0687c13: 上佛者。當以香花贖之。
0687c14: 第六悲心唱導戒
0687c15: 若佛子常起大悲心若入一切城邑舍宅見一
0687c16: 切眾生應當唱言汝等眾生盡應受三歸十戒
0687c17: 若見牛馬羊一切畜生應心念口言汝是畜
0687c18: 生發菩提心而菩薩入一切處山川林野皆使
0687c19: 一切眾生發菩提心是菩薩若不發教化眾生
0687c20: 心者犯輕垢罪　此下四戒以悲教化。於中
0687c21: 初二明悲攝眾生。後二辨以敬護正法。法住
0687c22: 人益故。雖護法即是化人。初二中初戒明唱
0687c23: 導教化。次戒辨說法教化。見生不化乖普攝
0687c24: 行故制之。道俗同學。大小不失。以聲聞本不
0687c25: 兼濟故。文中常起大悲心者。愍彼長沒苦海。
0687c26: 常欲拔之令出。若入已下。內心起悲發言唱
0687c27: 導。十戒者。或是十善業道之戒。或是菩薩十
0687c28: 無盡戒。見畜令發菩薩心者。畜生之中或有
0687c29: 黠慧得領解者。或雖當時無能領解。法聲光
0688a01: 明入毛孔中。遠作菩提之因緣故。
0688a02: 第七敬心說法戒
0688a03: 若佛子常行教化起大悲心若入檀越貴人家
0688a04: 一切眾中不得立為白衣說法應在白衣眾前
0688a05: 高座上坐法師比丘不得地立為四眾說法若
0688a06: 說法時法師高座香華供養四眾聽者下坐如
0688a07: 孝順父母敬順師教如事火婆羅門其說法者
0688a08: 若不如法說者犯輕垢罪　道聽途說。有慢
0688a09: 法之過。故制斷之七眾同學。文言比丘者。在
0688a10: 家為師範義小故。大小共制。文中常行教化
0688a11: 大悲心者。悲心教化事在益物。理宜嚴敬生
0688a12: 善。不應輕薄起非。一切眾中已下正明說法
0688a13: 儀式。於中有二。一明為白衣說法儀。二辨為
0688a14: 四眾說法儀。准律。人臥已坐。或為覆頭投杖
0688a15: 等。悉應同制。如孝順父母者。尊人也。如事火
0688a16: 婆羅門者。重法也。
0688a17: 第八不立惡制戒
0688a18: 若佛子皆以信心受佛戒者。若國王太子百官
0688a19: 四部弟子。自恃高貴。破滅佛法戒律明作制法
0688a20: 以我四部弟子不聽出家行道。亦復不聽造立
0688a21: 形像佛塔經律立統官制眾使安籍記僧菩薩
0688a22: 比丘地立白衣高座。廣行非法如兵奴事主而
0688a23: 菩薩正應受一切人供養。而反為官走使。非法
0688a24: 非律。若國王百官好心受佛戒者。莫作是破三
0688a25: 寶之罪。若故作破法者。犯輕垢罪　此下兩戒
0688a26: 敬護正法。初戒遮其惡制。後戒護其正教。初
0688a27: 中違佛立制。是破法因緣。故制令斷。華嚴云。
0688a28: 不非先制不更造立。此之謂也。大小俱制。七
0688a29: 眾同防。文中皆以信心受戒者。謂本受戒時
0688b01: 皆用信心也。若國王下。謂變持邪慢滅破佛
0688b02: 法。由二因緣滅破佛法。一立非法制。二不聽
0688b03: 出家行道等事。破三寶之罪者。法癡人摧三
0688b04: 寶俱破也。故作破法者。由非制而制是制便
0688b05: 斷也。
0688b06: 第九愛護正法戒
0688b07: 若佛子以好心出家。而為名聞利養於國王百
0688b08: 官前說佛戒者。橫與比丘比丘尼菩薩戒弟子
0688b09: 作繫縛事。如獄囚法如兵奴之法。如師子身中
0688b10: 蟲自食師子肉。非餘外蟲。如是佛子自破佛法。
0688b11: 非外道天魔能破。若受佛戒者。應護佛戒如念
0688b12: 一子。如事父母不可毀破。而菩薩聞外道惡人
0688b13: 以惡言謗破佛戒之聲。如三百鉾刺心。千刀萬
0688b14: 杖打拍其身。等無有異。寧自入地獄經於百劫。
0688b15: 而不一聞惡人以惡言謗破佛戒之聲。而況自
0688b16: 破佛戒教人破法因緣。亦無孝順之心。若故作
0688b17: 者。犯輕垢罪　戒法祕密非俗宜聞。理應愛
0688b18: 護。同自子親。而於未信俗前妄說佛戒祕要。
0688b19: 反為行人繫縛。更起正法蕀刺。法衰人墜。莫
0688b20: 不由此。故制令敬護。大小俱制。七眾同學。文
0688b21: 中以出家好心者。謂本出家時有愛法好心
0688b22: 也。而為名聞下。乖本好心反從名利。於國王
0688b23: 百官前說佛戒者。馳心臭餌。贈以聖言也。橫
0688b24: 與比丘等繫縛者。由俗聞佛戒。非理撿挍故
0688b25: 橫作繫縛也。如師子身中蟲下。引喻重嘖破
0688b26: 法由自佛子不由外道天魔也。若受佛戒者
0688b27: 下勸令敬護。而何況自破下違成犯也。
0688b28: 如是九戒應當學敬心奉持　如是八戒應當
0688b29: 下總結敬持。
0688b30: 諸佛子是四十八輕戒汝等受持過去諸菩薩
0688c01: 已誦未來諸菩薩當誦現在諸菩薩今誦　諸
0688c02: 佛子下大段第三總結輕垢勸令受持。
0688c03: 諸佛子諦聽。此十重四十八輕戒。三世諸佛已
0688c04: 誦當誦今誦。我今亦如是誦。汝等一切大眾。若
0688c05: 國王王子百官比丘比丘尼信男信女。受持菩
0688c06: 薩戒者。應受持讀誦解說書寫。佛性常住戒卷
0688c07: 流通。三世一切眾生化化不絕。得見千佛。佛佛
0688c08: 授手。世世不墮惡道八難。常生人道天中。我今
0688c09: 在此樹下略開七佛法戒。汝等大眾當一心學
0688c10: 波羅提木叉。歡喜奉行如無相天王品勸學中
0688c11: 一一廣明。三千學士時坐聽者。聞佛自誦。心心
0688c12: 頂戴。歡喜受持　佛子諦聽下是流通分。於
0688c13: 中有二。一付法令持。二結通餘化。初中有三。
0688c14: 一命眾。即佛子諦聽也。二正以付囑。三三千
0688c15: 學下時眾頂戴。正付中有二。一戒經令受持。
0688c16: 二我在今樹下囑戒法令奉行。
0688c17: 爾時釋迦牟尼佛說上蓮華臺藏世界盧舍那
0688c18: 佛所說心地法門品中十無盡戒法品竟。千百
0688c19: 億釋迦亦如是說。從摩首羅天王宮至此道
0688c20: 樹下十住處說法品為一切菩薩不可說大眾
0688c21: 受持讀誦解說其義。亦如是千百億世界蓮華
0688c22: 藏世界微塵世界。一切佛心藏地藏戒藏無量
0688c23: 行願藏因果佛性常住藏如如一切佛說無量
0688c24: 一切法藏竟千百億世界中一切眾生受持歡
0688c25: 喜奉行。若廣開心地相相如佛華光王七行品
0688c26: 中說。
0688c27: 明人忍慧強能持如是法未成佛道間
0688c28: 安獲五種利一者十方佛愍念常守護
0688c29: 二者命終時正見心歡喜三者生生處
0689a01: 為淨菩薩友四者功德聚戒度悉成就
0689a02: 五者今後世性戒福慧滿此是佛行處
0689a03: 智者善思量計我著相者不能信是法
0689a04: 滅盡取證者亦非下種處欲長菩提苗
0689a05: 光明照世間應當靜觀察諸法真實相
0689a06: 不生亦不滅不常復不斷不一亦不異
0689a07: 不來亦不去如是一心中方便勤莊嚴
0689a08: 菩薩所應作應當次第學於學於無學
0689a09: 勿生分別想是名第一道亦名摩訶衍
0689a10: 一切戲論惡悉由是處滅諸佛薩婆若
0689a11: 悉由是處出是故諸佛子宜發大勇猛
0689a12: 於諸佛淨戒護持如明珠過去諸菩薩
0689a13: 已於是中學未來者當學現在者今學
0689a14: 此是佛行處聖主所稱歎我已隨順說
0689a15: 福德無量聚迴以施眾生共向一切智
0689a16: 願聞是法者疾得成佛道
0689a17: 菩薩戒經終
0689a18: 菩薩戒本疏卷下之末終
0689a19: 跋
0689a20: 余曾聞之師。世多梵網疏鈔。而義寂師所述
0689a21: 最為妙詮也。爾來求之乎寶覺尊者之
0689a22: 於首楞嚴者。有稔于期矣。頃寓城北密嚴菴。
0689a23: 偶書林某氏來一古書曰。此是寂法師之
0689a24: 梵網疏也。余驚歎頂受而燒薌拜閱。傳寫展
0689a25: 轉誤魯魚者不為不多。管識之所及謹校隨
0689a26: 正。遂諭某氏繡梓行世。庶幾自利延及他焉。
0689a27: 然此疏所與流布經往往有異。東掖註疏
0689a28: 言藏中有闕本。蓋指之乎。是故且執天台經
0689a29: 本。駁入疏中以便合稽。又旁添和字者。欲令
0689b01: 嬰學易解也。其猶未正者。更俟後賢之參訂
0689b02: 而已。
0689b03: 　
0689b04: 貞亨元年龍集甲子僧自恣之日晚學比丘
0689b05: 妙辨謹書焉
