0131b04: 隆興佛教編年通論卷第五
0131b05: 
0131b06: 隆興府石室沙門　祖琇　撰
0131b07: 宋
0131b08: 元嘉三年。神僧杯渡初出冀洲。如清狂者挈一木杯。
0131b09: 渡水必乘之。因號杯渡。自孟津乘杯絕岸至金陵。
0131b10: 時年四十許。狀寒窶。喜怒不常。遇盛寒穴而浴。
0131b11: 或著屐登山。或跣足市中行。荷一蘆圈時造延賢寺。
0131b12: 沙門法意遇之尤勤。忽去。行瓜步。欲登舟。舟人不
0131b14: 以蘆圈置庭中坐席上。眾環目之。渡自若。座有怒者
0131b15: 見蘆圈礙道。移之。饒力不能動。渡食畢提之而去。笑
0131b16: 曰四天王。時有童子竊見圈中有四小兒。皆長數寸。
0131b17: 眉目如。及追之。失所在。繇此顯跡。及卒後。復時時
0131b18: 有人見之云。
0131b19: 六年。天竺求那跋陀羅至金陵。文帝遣使郊迎。跋陀
0131b20: 神情爽邁。帝見之大悅。命居祇桓寺。屢延入內供養。
0131b21: 僕射何尚之．彭城王義康．南譙王義宣並師事之。請
0131b22: 講華嚴。陀以未通華言。乞觀音為增智力。夜夢神
0131b23: 力士易其頭。具起猶覺疼甚。遂遍曉華言。即為眾講
0131b24: 之。時以跋陀妙大乘宗旨。因號摩訶衍。
0131c01: 九年。文帝幸大莊嚴寺設大會。親同四眾地坐。及齋
0131c02: 眾疑日過午不敢下箸。帝曰月才午耳。法師道生在
0131c03: 席即曰。白日麗天。今令天言方中。何謂過耶。舉便食。
0131c04: 一眾從之。帝大悅。下詔留生止都下。一時巨公王弘．
0131c05: 范泰．顏延之等皆造門結友。生每以經文未能達諸
0131c06: 佛之旨。而學者多滯聞見。因著善不報論．頓悟成佛
0131c07: 論．二諦論．佛性有常論．法身無色論．佛無淨土論．應
0131c08: 有緣論。皆網羅舊說發其淵奧。皈如日星。又明年正
0131c09: 月庚子陞法座。詞音朗潤。聽者悟悅。俄麈塵尾墮地隱
0131c10: 几而化。
0131c11: 十一年。天竺三藏求那跋摩初讓國出家。解四阿含
0131c12: 精貫三藏。誦數百萬言。屬國諸王皆從之稟授歸戒。
0131c13: 每謂諸王曰。道在精通。遇緣即應。但依慈悲。勿故發
0131c14: 害意足矣。游闍婆國。其王欲出家事跋摩。群臣固請
0131c15: 不可。乃令國中曰。若率土奉大和尚歸戒。勿殺害。賑
0131c16: 給貧乏。即從爾請。於是群臣士民稽首遵命。朝廷雅
0131c17: 聞其名。沙門惠觀等白於文帝。請遣使致之。有詔交
0131c18: 州刺史津。遣沙門道沖等航海邀之。至。跋摩忻然
0131c19: 附舶抵廣州。詔聽乘驛詣闕。道由始興。愛其山類靈
0131c20: 鷲。為留。周暮寺有寶月殿。跋摩於東壁戲作定光儒
0131c21: 童布髮像極妙。夜有光。在定累日不出寺。僧遣
0131c22: 沙彌候之。見白師子仰躡柱而戲。彌空皆青蓮花。沙
0131c23: 彌驚走大呼。寺僧爭至豁無所有。至金陵引對。帝迓
0131c24: 勞殊懃。因從容問曰。寡人每欲持齋以身應物。不獲
0132a01: 所願。法師遠來。陋之幸。何以教寡人。對曰。道在心
0132a02: 不在事。法由己巳不由人。且帝王所修與匹夫異。匹夫
0132a03: 身賤名微。言令不威。儻不克己巳苦節何以為用。帝王
0132a04: 以四海為家。萬民為子。出一嘉言則士庶咸悅。布一
0132a06: 寒暑應節。百滋繁桑柘茂。以此為持齋不殺亦
0132a07: 大矣。安在輟半日之。全一禽之命。然後為弘濟耶。
0132a08: 帝撫几歎曰。俗迷遠理。僧滯近教。如法師之言。可與
0132a09: 論天人際矣。命居祇植寺講法華并十地品。帝率公
0132a10: 卿日集座下。法席之盛前此未聞也。
0132a11: 十二年。京尹蕭謨之請制建寺鑄像。帝以問侍中何
0132a12: 尚之．吏部羊玄保曰。朕少讀經不多。比日彌復無暇。
0132a13: 因果之事昧然未究。所以不敢立異者。以卿輩時秀
0132a14: 率皆信敬耳。范泰．謝靈運皆言。六經法度本任濟世。
0132a15: 必求妙道。當以佛經為指南北。見顏延之析達性論．
0132a16: 宗炳難白黑論。其說汪洋大明至理。若使率土之民
0132a17: 皆敦此化。則朕坐致太平矣。夫復何事。昨蕭謨之請
0132a18: 制。即以相示委卿增損。必有以戒遏浮淫無傷弘
0132a19: 者乃當著耳。尚之對曰。橫目之俗。閒不敬信。以臣庸
0132a20: 陋。獨有愚勤。實懼缺薄。上玷大法更蒙論。重有愧
0132a21: 耳。然前代群英則不負明詔。自渡江而來。王導．周顗．
0132a22: 庾亮．王蒙．謝安．郗超．王坦之．王恭．王謐．郭文．謝尚．戴
0132a23: 逵．許詢及亡祖兄弟．王元琳昆季．范汪．孫綽．張玄．
0132a24: 凱。或宰輔冠晃。或人倫羽儀。或致情天人之際。或杭
0132b01: 跡雲霞之表。靡不倒心歸依。其間比對。如蘭護開潛
0132b02: 淵遁崇邃。並亞黃中。或不測人也。近世道俗較論
0132b03: 便爾。若悉舉者。夷夏漢魏奇傑輩出。不可勝數。惠遠
0132b04: 云。釋迦之化無所不可。適道固自教源齊物。亦為要
0132b05: 務。竊味此言有契至理。何則。百家之卿。十人持五戒
0132b06: 則十人淳謹。千室之邑。百人修十善則百人和睦。傳
0132b07: 此風教以周寰區。編戶億千則仁人百萬。夫能行一
0132b08: 善則去一惡。去一惡則息一刑。一刑息於家。萬刑息
0132b09: 於國。此明詔所謂坐致太平者是也。故圖澄適趙。二
0132b10: 石減暴。靈塔放光。符健損虐。神道助化昭然可觀。謨
0132b11: 之請制。不謂全非。但傷道俗。本在無行僧尼。然而
0132b12: 情偽難分去取未易耳。至土木之工雖若靡費。且植
0132b13: 福報恩不可頓絕。臣比斟酌進退未安。今日面奉德
0132b14: 音。實用忻抃。羊玄保進曰。此談天人之學。非臣愚
0132b15: 陋所宜與聞。切恐秦楚論強兵之術。孫吳盡吞并之
0132b16: 計。無取於此。帝曰。此非戰國之具。良如卿言。尚之曰。
0132b17: 夫禮隱逸則戰士息。貴仁德則兵氣消。儻以孫吳為
0132b18: 志動期吞并。則將無取於堯舜之道。豈特釋教而已巳
0132b19: 哉。帝悅。謂尚之曰。釋門之有卿。猶孔氏之有季路也。
0132b20: 自是帝留神釋典益重玄化。及顏延之著離識論及
0132b21: 論檢。法師惠嚴辨其同異。酬酢終日。帝笑曰。卿等
0132b22: 殆不愧支許矣。
0132b23: 是歲謝靈運以謀市。初靈運與顏延之齊名。其
0132b24: 文縱橫俊發過於延之。深則弗及。襲封康樂侯。居
0132c01: 會稽。與隱士王弘之．孔淳之放蕩為娛。太守孟顗事
0132c02: 佛精懇。為靈運所輕。謂顗曰。得道須惠業。丈人生
0132c03: 天當在靈運前。成佛必在靈運後。顗深恨此語。及顗
0132c04: 入朝。屢為裁抑。不得召用。晚為臨川內史。在郡游放
0132c05: 不法。為有司所紏。司徒遣隨州從事。鄭望生收靈運。
0132c06: 即興兵叛逸。遂有逆志。望生追禽之。送廷尉。帝愛其
0132c07: 才。減死徙廣州。既而復叛。有旨市。年四十九。
0132c08: 十三年駕幸曲水。公卿畢集。帝命賦詩。沙門惠觀詩
0132c09: 先成奏之。句有奇勝之。帝悅。以示百官。皆歎服其
0132c10: 才。觀與惠嚴．謝靈運等詳定大涅槃經。頗增損其辭。
0132c11: 因夢為神人呵之曰。乃敢妄以凡情輕瀆聖典。觀等
0132c12: 惶懼而止。時慧琳者以才學得幸于帝。與政事。時
0132c13: 號黑衣宰相。致門下車常不容跡。琳妄自驕蹇。見
0132c14: 公卿才寒暄而已巳。著白黑論毀佛叛教。感現報。膚肉
0132c15: 糜爛歷年而死。
0132c16: 論曰。世智辨人情所歆慕以為英靈者也。佛世
0132c17: 尊則以為八難之一。何哉。靈運恃才傲世。以謀叛
0132c18: 伏誅。惠琳毀形衣僧伽黎。而窮預朝政。既叛教矣。
0132c19: 復從而毀佛。遂蒙惡報以死。嗚呼。世智之為難
0132c20: 也明矣。觀嚴二公行業高妙。然妄以凡情輕議聖
0132c21: 典。向使不遇神人呵之。則世智之難亦幾於不免。
0132c22: 大哉跋摩．尚之對制之言。可謂旨窮大體而識盡
0132c23: 精微。真天下之通論也。
0132c24: 是歲文帝詔求沙門能述生法師頓悟義者。刺史庾
0133a01: 登之以釋法瑗聞。召對問。瑗伸辨詳明。何尚之歎
0133a02: 曰。意謂生公之歿微言永絕。今復聞象外之談。所謂
0133a03: 天未喪斯文也。未幾天保寺成。詔瑗主之。王景文至。
0133a04: 值其講。景文歎曰。所舉皆所未聞。所指皆出意表。真
0133a05: 法中龍也。湘宮寺成。復移瑗居之。帝臨幸聽法。時以
0133a06: 為榮。
0133a07: 十六年。法師靈徹卒。徹從遠公剃髮。以精通經論文
0133a08: 學有盛名于世。至匡山之南。拊寒松而舒嘯。谷風
0133a09: 遠至山鳥和鳴。超然自得。歸問遠曰。律禁管絃。一吟
0133a10: 一詠可乎。遠曰。觸物興想。亂情妨道。弗足為也。徹由
0133a11: 是絕筆硯。講授大法。學徒宗之。
0133a12: 是歲魏太子晃被讒。太武疑之。晃求哀沙門玄高。高
0133a13: 為作金光明懺。太武夢其先祖讓之曰。不當以讒疑
0133a14: 太子。既寤以所夢語群臣。臣下皆稱太子無過。待之
0133a15: 如初。其相崔浩懼太子將不利於己巳。白太武曰。太子
0133a16: 前實有謀。仍結玄高以術致先帝恐陛下耳。若不早
0133a17: 誅必為大害。太武大怒。收玄高．慧崇害之。高弟子玄
0133a18: 暢時居雲中。聞高遇害。日馳六百里至魏闕泣曰。和
0133a19: 尚神力當為我起。於是高開眸曰。大法應化。隨緣盛
0133a20: 衰。盛衰在。理恒然。但惜汝等行如我耳。唯玄暢
0133a21: 南渡。汝等死後法當更興。善自修心無令中悔。言訖
0133a22: 即化。沙門法進號呼曰。聖人去世。我何用生。應聲見
0133a23: 高於雲中。進頂禮乞救。高曰。不忘一切。寧獨棄汝耶。
0133a24: 曰和尚與崇公並生何所。高曰。我往惡處救護眾生。
0133b01: 崇已巳歸安養矣。言訖不見。
0133b02: 二十二年。魏主與崔浩皆信重謙之而奉其道。浩
0133b03: 特不喜佛。每言於魏主。以為佛法誕。為世費害。宜
0133b04: 悉除之。及魏主計蓋吳至長安。入佛寺。沙門飲從官
0133b05: 酒。從入其室。見大有兵器。出白魏主。主怒曰。此非沙
0133b06: 門所用。必與蓋吳同謀欲為亂耳。命有司同誅合寺
0133b07: 沙門。閱其財產大有釀具及州郡牧守富人所寄物
0133b08: 以萬計。又為窟室以匿婦女。浩因說帝。將誅天下沙
0133b09: 門。毀諸經像。帝從之。謙之切諫以為不可。浩不從。
0133b10: 先盡誅長安沙門。焚燒經像。并留臺下四方令一
0133b11: 依長安法。詔曰。昔後漢荒君信惑邪偽以亂天常。自
0133b12: 古九州之中未有此誇誕大言不本人情。叔季之
0133b13: 世莫不眩焉。由是政化不行。禮義大壞。九服之內鞠
0133b14: 為丘墟。朕承天緒。欲除偽定真。復羲農之治。其餘一
0133b15: 切蕩除滅其蹤跡。自今已巳後敢有事胡神及造形像
0133b16: 泥人銅人者門誅。有司宣告征鎮將軍刺剌史。諸有浮
0133b17: 圖形像及胡經皆擊破焚燒。沙門無長少悉坑之。太。
0133b18: 子素好佛法。屢諫不聽。乃緩宣詔書。使遠近預聞之
0133b19: 得各為計。沙門多亡匿獲免。收藏經像。唯塔廟在魏
0133b20: 境者無復孑遺。
0133b21: 二十七年魏太武親總元戎號稱百萬來滅宋。文帝
0133b22: 詔遣輔國將軍蕭斌等禦之。軍次碻磝。先鋒王玄謨
0133b23: 不閑撫馭。士卒畏縮。未戰亡遁。斌怒縛玄謨帳中
0133b24: 將誅之。玄謨夢人告曰。誦觀世音千遍則免。及覺而
0133c01: 誦之。且得千遍。將就刃猶不輟。會王慶之驟諫曰。魏
0133c02: 虜威震天下。控弦百萬。豈玄謨所能當。令未陳而斬
0133c03: 副將以自弱。非也。斌悟。即貸其死。玄謨仍將兵如
0133c04: 故。見南史。是歲魏司徒崔浩自恃才略及魏主所寵。
0133c05: 任專制朝權。魏主以浩監祕書。其黨閔湛者勸浩刊
0133c06: 所撰國史于石以彰直筆。浩從之。於是刊石立于郊
0133c07: 壇。書魏先世事皆詳實。往來見者咸以為言。北人無
0133c08: 不忿恚。相與讚浩於帝。以為暴揚國惡。帝大怒。使有
0133c09: 司案浩罪狀。浩惶惑不能對。遂誅浩及僚屬凡百二
0133c10: 十人。皆夷五族。初浩既勸太武除蕩釋氏及經像毀
0133c11: 廢。浩行路見棄像必停車溺之。及族誅。尸無收者。又
0133c12: 積怨在人。於是競溺浩尸至糜潰乃止。見北史。
0133c13: 論曰。崔浩之不智。司馬溫公論詳矣。大抵託氏
0133c14: 起自沙塞。未遷都時性殘忍。殺人如甘美飲食。其
0133c15: 俗習然也。初太子晃被讒。而玄高等數僧受誅。頗
0133c16: 見其無辜矣。及罷釋氏沙門誅而坑之者。豈勝道
0133c17: 哉。此雖虜人性。亦崔浩當權用法如此。既而浩
0133c18: 被讒其所坐。蓋作史之失。使在唐世不過黜官
0133c19: □榮投之荒裔而已巳。假令誅之亦不過一己巳。乃遂
0133c20: 夷滅五族。何哉。蓋以無辜而施於人也深。則其報
0133c21: 之於己巳也必厚。此天道常數而不易者也。至於吾
0133c22: 釋之經像。於浩庸有傷害哉。而浩每見必停車而
0133c23: 溺之。及浩未旋踵而尸。亦為人溺之至糜潰而止。
0133c24: 嗚呼。浩不畏聖人之言而欺天也又如此。故天復
0134a01: 為之速報。以警動乎人世也。可不戒哉。可不戒哉。
0134a02: 二十八年。魏朝元會沙門曇始振錫至宮門。吏白。太
0134a03: 武曰趣斬之。刃下無傷。又白臨殿陛矣。太武怒。抽佩
0134a04: 自斬之。亦不能傷。微有痕如線。令收捕投虎檻
0134a05: 中。虎皆怖伏不敢瞬。左右請以天師試之。虎即吼。
0134a06: 太武大驚。延始上殿。再拜悔謝。魏書佛老志云。沙門
0134a07: 惠始。清河張氏子。初聞羅什出經。詣長安見之。學習
0134a08: 禪定於白渠北。晝入城聽講。夕遠處靜三輔。識者高
0134a09: 之。武帝滅姚氏。留子義真鎮長安。及義真為赫連屈
0134a10: 局所敗。始身被刃而無傷。屈局怒召始於前。以所佩
0134a11: 寶自擊之又不能害。乃懼而謝。後至魏多所化導。
0134a12: 自初習定至卒。五十餘年未寢臥。跣行足不沾泥。
0134a13: 愈加鮮白。世號白足阿練。太武深加禮敬。始預知終
0134a14: 期。齋潔端坐。僧徒滿側泊然而寂。停屍十日容色不
0134a15: 變。閱十餘年改葬。亦如存。舉世歎異。及葬日送者
0134a16: 萬餘人皆號慕哭之慟。中書監高為傳頌其德云。
0134a17: 二十九年魏太武帝殂。吳王立。未幾而薨。高宗文成
0134a18: 帝即位。乃太武之孫也。群臣勸請興復釋氏。下詔曰。
0134a19: 夫為帝王者必祇奉明靈。縣彰仁道。其能惠著生民
0134a20: 濟益郡品。雖在往古猶序其風烈。是以春秋喜崇明
0134a21: 之禮。祭典載功施之族。況釋教如來功濟大千惠流
0134a22: 塵境。尋生死者歎其達觀。覽文義者貴其妙門。助王
0134a23: 政之禁律。益仁智之善性。排撥群邪開演正覺。故前
0134a24: 代已巳來莫不崇尚。亦我國家常所尊事。世祖太武皇
0134b01: 帝開廣邊荒德澤遐被。沙門道士善行純誠。如惠始
0134b02: 之倫無遠不至。風義相感往往如林。夫山海之深寧
0134b03: 免婬之儔得容假託講寺之中。致有黨是以先
0134b04: 朝因按假舋戮其有罪。所司失旨一切禁斷。景穆皇
0134b05: 帝每為慨然。值軍國多事未遑修復。朕承鴻緒君臨
0134b06: 萬。思述先志以隆斯道。今制諸州郡眾居之所。各
0134b07: 聽建佛圖一區。其有好樂道法欲為沙門。性行素篤
0134b08: 卿里所明者聽出家。於是天下承風朝不及夕。往時
0134b09: 所毀圖寺經像並還修復。有罽賓王種沙門師賢者。
0134b10: 東游涼城至魏。值罷教。權假藥術守道不改。於復教
0134b11: 日即為沙門。同輩五人。高宗親為下髮。命師賢為僧
0134b12: 統。明年有旨。於五級大寺為太祖已巳下五帝鑄釋迦
0134b13: 文像五尊。各長丈有六尺。用赤金二十五萬斤云出魏
0134b14: 書佛老志。
0134b15: 論曰。梁高僧傳載曇始事。與魏書佛老志殊不
0134b16: 類。今合二說兼著之。大抵始與玄高慧崇皆由禪
0134b17: 定發聖。觀其化導民俗。出死入生超然無礙。詎非
0134b18: 願力顯化聖賢者流耶。高宗美述太子晃無辜幽
0134b19: 死之志。而目擊崔浩狂悖失措招報之速。詔復釋
0134b20: 教。光敷文律。合明靈盛矣哉。可謂哲王之舉。適
0134b21: 變隨機顯彰仁道。而成天下之亹亹者歟。
0134b22: 孝建元年。宋孝武帝舉兵誅元。而求那陀羅逃
0134b23: 民間。其後王玄謨軍梁山。孝武令軍中得陀者驛
0134b24: 馳至臺。俄得之送金陵引見。帝曰。企德日久。乃今始
0134c01: 遇。間關來歸亦有恨乎。曰亡所恨。但念夙緣遇此遂
0134c02: 成熟耳。帝慰之且戲曰尚念譙王乎。對曰古人不忘
0134c03: 一飯。王飯我十年乃敢遽忘耶。今當從陛下求為王
0134c04: 長修冥福。帝悽然改容。中興寺成。有旨命住持。帝宴
0134c05: 東府。公卿畢集。召跋陀至。皤然清。孝武望見謂謝
0134c06: 莊曰。摩訶衍有機辯。當戲之。必能悟人情。陀趨升
0134c07: 陛。帝曰。摩訶衍不負遠來。唯有一在。即應聲曰。貧道
0134c09: 移席相促。一座盡傾。
0134c10: 二年。孝武詔沙門道猷為新安寺鎮寺法主。初文帝
0134c11: 問惠觀。頓悟之理孰情。觀以猷對。有旨召入大內。盛
0134c12: 集名流。猷敷宣有緒。法義粲然。聞者開悟。有攻難者
0134c13: 猷必挫以釋之。帝拊髀稱善。至是為天下法主。甚
0134c14: 時望卞和玉也。
0134c15: 法師寶亮居中興寺。中書袁粲見而異之。以書抵其
0134c16: 師道明。略曰。比見亮公非常人也。日聞所未聞。不覺
0134c17: 歲之將莫。然珠生合浦。魏人取以照乘。玉在邯鄲。秦
0134c18: 人請以華國。天下之寶不可自專。當與同之也。自是
0134c19: 亮名益重。晚居靈味寺。講席冠京邑。弟子三千餘。亮
0134c20: 英氣駸駸逼人。辭鋒錯逸。議者或蔽於理。亮釋之。莫
0134c21: 不渙然。
0134c22: 大明六年九月。右司諫言。臣聞拱凝居非期弘峻。
0134c23: 拳跪盤伏豈止恭敬。將以昭彰四維締制六寓。故雖
0134c24: 儒法支派名墨條流。至於崇親嚴上厥繇靡爽。唯浮
0135a01: 圖教特異於此。凌滅禮度偃居尊戚。失隨方之妙。
0135a02: 迷至化之淵美。臣聞佛以謙儉自牧。以忠順為道。不
0135a03: 輕比丘逢人必拜。目連大士遇長則禮。寧有屈膝四
0135a04: 輩而間禮二親。稽顙耆而直骸萬乘者耶。故咸康
0135a05: 議。元興再述。而事屈於偏黨。道剉於餘分。今鴻源
0135a06: 遠洗群流仰鏡。九僊贐寶百神聳職。而畿輦之內含
0135a07: 弗臣之民。階席之間延抗禮之客。懼非所以澄一風
0135a08: 軌詳示景則者也。臣等參議。以為沙門接見皆當盡
0135a09: 禮敬之容。依其本俗則朝徽有序。乘方兼遠矣。制可。
0135a10: 法師僧遠聞而歎曰。我剃頭為沙門。本出家求道。何
0135a11: 關於帝王。即日拂衣歸于林壑。
0135a12: 是歲吳郡朱靈期者自高麗還。舶為風至一洲。洲
0135a13: 有山。因意登之十餘里。聞午梵知有寺。寺七寶所成。
0135a14: 見僧數輩皆石像。欲返有呼。靈期再拜得食。食味香
0135a15: 美。非世間有也。有人云。此去金陵二萬餘里。識杯
0135a16: 渡道人否。靈期曰識之。其人指北壁一囊并瓶錫曰。
0135a17: 乃其具耳。今取附君并書又以青竹杖授之曰。見
0135a18: 杯渡即付之。令一沙彌送至舶。沙彌命靈期以竹杖
0135a19: 置前水中。三日而至石頭淮。遂失竹杖。有頃渡來得
0135a20: 大笑曰。我不見此且四千年矣。以擲雲中又接
0135a21: 之乃去。渡屢示寂已巳而復游於世。後至齊諧家。同呂
0135a22: 道慧．杜天期．水丘三大士在焉。諧大驚即再拜。渡
0135a23: 曰。年大。無忘修福業。法意道人德高。可親之以禳
0135a24: 。俄門楣上一僧呼渡。仰見之即辭去。後不復見。
0135b01: 太始二年大士寶誌往來皖山水之下髮而徒跣
0135b02: 著錦袍俗。呼為誌公。面方而瑩徹如鏡。手足皆烏爪。
0135b03: 初金陵東陽民朱氏之婦。上巳日聞兒啼鷹巢中。梯
0135b04: 樹得之舉以為子。七歲依鍾山大沙門僧儉出家。專
0135b05: 修禪觀。至是顯。以剪尺拂子掛杖頭負之而行。經
0135b06: 聚落兒童譁逐之。或微索酒。或累日不食。遇食鱠
0135b07: 者從求之。食者分啗之而有輕薄心。誌即吐水中。皆
0135b08: 成活魚。時時題詩。初若不可解。後皆有驗。
0135b09: 時邵碩者本康居國人。大口醜目狀如狂。小兒得侮
0135b10: 慢之。時時從酒徒入肆酣飲。後為沙門號碩公。與誌
0135b11: 最善。出入經行不問夜旦。意欲為之。則去游益州諸
0135b12: 縣。皆以滑稽言事能發人懽笑。因勸以善。家家喜之。
0135b13: 將亡謂沙門法進曰。願露骸松下。然兩須著屐。進
0135b14: 諾之。已巳而化。舁其尸露之。明日往視失所在。俄有自
0135b15: 縣來者曰。昨見碩公著一履行市中曰。為我語進
0135b16: 公。小兒見欺。止與我隻履。進驚問沙彌。答曰。舁尸時
0135b17: 一履墮。行急不及繫也。
0135b18: 三年。明帝詔僧瑾為天下僧正。止靈根寺。帝多諱忌
0135b19: 犯者必殺之。瑾每匡諫。賴免者甚眾。時京邑諸師立
0135b20: 二諦義有三宗。宗各不同。於是汝南周顒作三宗論
0135b21: 以通其異。然畏譏不敢傳。法師智林者最有時望。以
0135b22: 書抵顒。略曰。竊聞三宗論深索隱盡眾生之情。廓
0135b23: 而通之盡諸佛之意。使法燈有種勝利無窮。借使國
0135b24: 城妻子之施何以逮此施哉。傳者以為檀越畏饑評
0135c01: 故欲中輟。詎可特纏疑障自發現行乎。顒得書懼然
0135c02: 悟。此論遂行于世。林復遺書稱之。略曰。握麈塵尾來四
0135c03: 十餘載。頗見宗錄。唯此塗白黑無一人得者。為之發
0135c04: 病。不意此音猥來入耳。
0135c05: 周顒字伯倫。累遷直侍殿省。深被明帝賞遇。帝頗好
0135c06: 玄理。而所為慘酷。顒不敢顯諫。誦經中因緣罪福
0135c07: 之事。帝為少沮。顒於鍾山西別立精舍。休沐則歸之。
0135c08: 每賓友會同。席晤語。詞吐如流聽者忘。與張融
0135c09: 相遇以玄言相滯彌日不解。清貧寡欲終年蔬食。
0135c10: 雖有妻子而遠居山舍。宰相王儉問曰。卿山中何所
0135c11: 食。曰赤米白鹽緣葵紫蓼。蕭子顯戲問。菜食何味最
0135c12: 佳。顒曰。春初早韭。秋末晚菘。其標置如此。掛冠盛時。
0135c13: 居山以壽終。
0135c14: 五年。魏使李道固來朝。帝以中興寺僧鍾有才辯。召
0135c15: 為伴。與道固語。日差中。鍾不食。道固曰何以不食。
0135c16: 鍾曰。先佛遺法。過中不食。固曰。無乃為聲聞耶。鍾曰。
0135c17: 應以聲聞得度者。即現聲聞身而為說法。時以為名
0135c18: 對。
0135c19: 論曰。昔子路軍敗石乞。盂黶以戈擊之。斷纓。子路
0135c20: 曰。君子死。冠不免。遂結其纓而死。由可謂守夫子
0135c21: 之道死而後已巳。僧鍾以壞色衣。以瓦食。守先佛
0135c22: 戒。亦其職也。對客以日差中而不食。嗚呼鍾之守
0135c23: 道殆與仲由同科。可貴也。至於杯渡寶公之流。蓋
0135c24: 出世聖賢。未易以蹤跡議也。賢哉周顒。示有妻子
0136a01: 而寄雲霞。名書士板而理窮真際。考其出處蓋
0136a02: 有道者也。抑奚暇兄羲皇上人而溟涬然弟之哉。
0136a03: 七年。魏王顯宗明夙成剛毅有斷。而酷好浮圖之
0136a04: 學。每引朝士及沙門共談玄理。雅薄富貴常有遺世
0136a05: 之心。以叔父京兆王子推。沉雅仁厚素有時譽。欲禪
0136a06: 以帝位。會公卿大議。群臣固請。以為陛下必欲委棄
0136a07: 塵務。則皇太子宜承正統。若更別授旁支。恐非先聖
0136a08: 意。帝乃曰。立太子群公輔之於何不可。遂遜于位。稱
0136a09: 太上皇。即於北苑建鹿野寺。於苑之西北與禪僧數
0136a10: 百學習禪定。
0136a11: 元徽二年。沙門曇蘭居始豐赤城山。忽有男子長數
0136a12: 丈呼蘭曰。當自去耳。又有異狀之獸變百出。蘭宴
0136a13: 坐自若。乃再拜曰。殊欺王。我家舅也。今在韋卿山。我
0136a14: 詣之。以此奉上人。遂不見。後三年聞車騎聲。一人著
0136a15: 幘。稱殊欺王。通期謁。夫人男女二十三輩皆都雅如
0136a16: 世所西王母僊仗。皆願授歸戒。蘭曰汝何所處。曰
0136a17: 安樂縣之韋卿山也。蘭於是秉爐正凡。人人為授五
0136a18: 戒竟。以錢萬蜜兩器為施而去。蘭弟子十餘輩侍側
0136a19: 見其問答。
0136a20: 
0136a21: 隆興佛教編年通論卷第五
