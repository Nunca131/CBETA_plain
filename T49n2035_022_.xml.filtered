0244a07: 
0244a08: 佛祖統紀卷第二十二
0244a09: 
0244a10: 宋景定四明東湖沙門志磐撰
0244a11: 未詳承嗣傳第八
0244a12: 東陽善慧大士齋梁之間景明道房禪師稠師傳
0244a13: 北齊僧稠禪師北齊李獎侍郎稠師傳
0244a14: 天台智琰法師唐金華方巖法師
0244a15: 西京楚金法師千福飛錫法師
0244a16: 終南法善法師玉泉真公法師下三人見淨土志
0244a17: 南岳承遠法師南岳法照國師
0244a18: 無姓法劍法師下二人見光教志長沙懷遠法師
0244a19: 五臺志遠法師五臺元堪法師遠師傳
0244a20: 天台道暹法師國清清觀法師
0244a21: 國清文舉法師建業敬雲法師
0244a22: 泰山妙行法師四明子麟法師五代唐
0244a23: 十祖玄燭法師嘉禾皓端法師
0244a24: 會稽什法師宋下三人見法智紀嘉禾子玄法師
0244a25: 天台元法師括蒼聰法師南屏傳
0244a26: 無相善勤法師寶藏利贇法師勒師傳
0244a27: 普慈揮法師下二人湛假名傳空相融法師
0244a28: 超果照法師下二人敏法雲傳廣化明法師
0244a29: 宗元錄法師寶雲威法師正文慧傳
0244b01: 方廣曇照法師普照因法師
0244b02: 佛智道如法師如上竺傳寶積實法師吳克己傳
0244b03: 淨慧威法師草菴錄左溪志昭法師
0244b04: 無功居士王闐
0244b05: 有為天台之道。而無聞於後世者。固亦多
0244b06: 矣。非以其晦而位卑身亡而嗣絕乎。至
0244b07: 若舊雖有傳而無所師。附見他傳而無
0244b08: 所考。凡於法門有旁贊之一益者。豈不
0244b09: 樂書。作未詳承嗣傳。
0244b10: 東陽大士傅翕字玄風。義烏人。齊建武四年
0244b11: 五月八日生。幼與里人漁以籠盛魚。沈水
0244b12: 中祝曰。欲去者去（欲）＋止【甲】止欲止者止。人以為愚。年十
0244b13: 六。娶劉氏生二子普建。普成。二十四漁於
0244b14: 稽停塘。梵僧嵩頭陀謂曰。我昔與汝於毘婆
0244b15: 尸佛所發願度眾生。今兜率宮衣見在。
0244b16: 何當還耶。令視水見圓光寶蓋環覆其身。
0244b17: 乃悟曰。鑪之所多鈍鐵。良醫之門足病
0244b18: 人。方急度生何暇思兜率。乃結菴於松山
0244b19: 雙擣樹間。自稱當來解脫善慧大士。種植蔬
0244b20: 果任人采取。為人傭工晝作夜歸。與妻妙
0244b21: 光敷演佛法。苦行七年。宴坐之間。見釋迦
0244b22: 金粟定光三佛東來放光如日。空聲唱言。成
0244b23: 道之日。當代釋迦坐道場。已而四眾沓至
0244b24: 作禮。郡守王烋。謂是妖妄囚之。兼旬不
0244b25: 食。媿而釋之。還山愈精進曰。我從兜率宮
0244b26: 來為說無上菩提。昔隱此事今不覆藏。大
0244b27: 通六年。遣弟子傅暀奉書詣闕稱。帝為國
0244b28: 主救世菩薩。詔報曰。善慧欲度眾生欲來
0244b29: 隨意。帝預鎖門以觀其異。大士袖出木
0244c01: 鎚一扣。諸門盡開。見帝於善言殿。謁者三
0244c02: 贊。不拜。直上御榻對語異常。設食竟。出
0244c03: 鍾山坐定林松下。縣官資給。大同元年。請
0244c04: 講三慧般若於重雲殿。公卿畢集。天子至眾
0244c05: 皆迎。大士不動。御史問故。答曰。法地若動。
0244c06: 一切法不安。帝善之。翌日獨延於壽光殿。
0244c07: 夜漏上乃出。梁末饑亂。日與其徒拾橡栗。
0244c08: 楺草作糜以活閭里。盜不忍犯。嘗曰。我賢
0244c09: 劫千佛中一佛。弟子慧榮欲建龍華會。大士
0244c10: 曰。龍華是我事。汝可建請佛停光會。若從
0244c11: 吾言定見龍華。又曰。吾悟道四十劫。釋迦
0244c12: 方始發心。由釋迦能捨身。所以先我成佛。
0244c13: 陳天嘉二年。山中行道。常見七佛在前維摩
0244c14: 從後。謂弟子曰。七佛中唯釋迦數與我語。
0244c15: 光大二年冬。大士曰。嵩公已還兜率天。我不
0244c16: 得久住。作還元詩十二章。大建元年四月
0244c17: 二十四日示寂。七日縣令陳鍾耆來禮敬。傳
0244c18: 香之次。猶反手受香。眾益驚歎。葬松山之
0244c19: 隅。僕射徐陵撰碑。
0244c20: 荊溪止觀義例曰。東陽大士位居等覺。尚
0244c21: 以三觀四運而為心要。故獨自詩曰。獨
0244c22: 自精草堂元法師隨釋云。謂三千絕妙。法界獨立。其體精妙其實離聲名
0244c23: 三千妙體本離聲教名字三觀一心融萬品三觀三千也。三千即空假中。秖秪一念
0244c24: 是若了三千自萬品。一即一切。一切即一。非一非一切。而一而一切。融相可知荊棘叢
0244c25: 林何處生九界惑染生死因果荊棘也。佛界因果萬德莊嚴叢林也。善惡崢嶸＝淨穢【甲】崢嶸淨穢同歸一相。一
0244c26: 相無相故云何處生。此證真如理觀也獨自作起十界四運。四句推撿。故云作也問
0244c27: 我心中何所著問起之辭推檢四運并無生正用
0245a01: 觀也＋（并必正反並也併俗）【甲】也也并必正反並也併俗千端萬累何能縛此觀成也。十界善惡因果何能為縛。此證唯識事觀也
0245a02: 況復三觀本宗瓔珞。補處大士。金口親承。
0245a03: 故知一家教門。遠稟佛經。復與大士宛
0245a04: 如符契小瓔珞經二卷。上卷明次第三觀。謂從假入空觀。從空入假觀。二觀為方便得入中
0245a05: 道第一義觀。下卷明圓三觀。謂佛為敬首菩薩說三觀法界諸佛自性清淨云云。三觀既自佛說。大士金口親
0245a06: 承。今家建立遠宗佛說。復與大士所說三觀符契也。
0245a07: 述曰。過去諸佛由三觀道安住祕藏。現
0245a08: 在釋迦由三觀道果後示權。是知自行化
0245a09: 他權實因果之法。無非三觀之道。瓔珞
0245a10: 宣之於前。智論申之於後。北齊心悟而立
0245a11: 為法。東陽旁贊而示以詩。皆所以明此
0245a12: 道也。東陽顯於梁而終於陳。當北齊南
0245a13: 岳智者以此道相傳之際尚無恙也。昔
0245a14: 承佛口之親宣。今值諸師之授受。於是作
0245a15: 而言曰。大哉。三觀之道。行於震旦其在
0245a16: 斯時乎。乃述為二詩。從旁而讚之宜也。
0245a17: 世人不考為同時。遂指東陽為前人。而
0245a18: 謂其能預談三觀。故晁景迂為明智碑。
0245a19: 亦謂前乎智者。以導其教者。曰梁傅大
0245a20: 士。斯言未的也。今當易之云。與文禪師
0245a21: 同時。旁贊其道者。曰傅大士。以大士無
0245a22: 授受之。今但附見於傳首云。
0245a23: 禪師僧稠。鉅鹿孫氏。從景明寺道房禪師
0245a24: 受行止觀攝心旬日即得入定。復修涅槃
0245a25: 聖行四念處法。安居五夏。日唯一食。嘗九日
0245a26: 修死想觀。以所詣白跋陀三藏。藏曰。嶺
0245a27: 以東習禪定者汝為最矣。復詣王屋山修
0245a28: 習前法。遇兩虎。師以錫杖中解。虎即散
0245a29: 去。黃門侍郎李獎。求學禪要為說止觀兩
0245b01: 卷。北齊文宣。詔師出山說法。師為說三界
0245b02: 本空萬法如幻。榮華世相不可常保。帝為之
0245b03: 毛汗流。於鄴城結雲門寺以禮奉之。宴
0245b04: 坐一室未嘗送迎。弟子或以為諫。師曰。賓
0245b05: 頭盧迎王七步致令失國。吾雖德不逮
0245b06: 古。而儀相是同。不敢自欺。冀致福於帝耳。
0245b07: 帝惑左右之言。謂師不敬。欲躬往加害。師
0245b08: 已冥知。旦乘牛車往谷口二十里。拱立道
0245b09: 旁。帝怪＝愧【甲】怪愧問之。師曰。身血不淨恐污伽藍。
0245b10: 帝愧悔。謂侍臣楊遵彥曰。若此真人何可
0245b11: 毀謗。欲負師還寺。師磬折不受。帝曰。弟子
0245b12: 負師遍天下未足謝愆。遂同輦還宮。問
0245b13: 弟子前身何人。師曰。曾作羅剎王今猶好
0245b14: 殺。祝盆水使視之即見羅剎形。又欲見
0245b15: 佛法靈異。師投袈裟於地。帝遣人舉之。增
0245b16: 至數十人不能動。師令沙彌取之。如舉
0245b17: 一羽。帝益敬信。請受菩薩戒。留禁中四旬
0245b18: 而出。乾明元年四月示寂。建塔以藏舍
0245b19: 利。
0245b20: 述曰。案稠禪師行道。於北齊天保中。與
0245b21: 思禪師為同時。逆而推之。則知受止觀
0245b22: 於房禪師。當天保之初。復更推之。則天
0245b23: 保已前。當東魏孝靜之世。時文禪師。始
0245b24: 以己悟一心三智之道以授思禪師。則知
0245b25: 房師所受止觀。亦應稟自文師。蓋文師
0245b26: 悟由中論。獨步河淮時無競化。非小乘
0245b27: 禪師之所能知。然則房師。上受文師。下
0245b28: 傳稠師。上下推之為可信矣。
0245b29: 法師智琰。母夢升通玄塔相輪坐而誕。十二
0245c01: 誦通法華。時稱神童。祝髮之後即參講席
0245c02: 師以正觀年終。則知參講之時。即章安諸師也。嘗隱虎丘山講懺餘日。
0245c03: 誦法華至三千部。霄鑪未爇自起煙芬。夕
0245c04: 罐纔空潛加溢水。蓋天童給侍之驗焉。行三
0245c05: 淨業修十六觀。率五百人月建齋講。十年
0245c06: 不替。講法華淨名皆三十遍。觀音玄三十
0245c07: 遍。貞觀八年冬示疾。見梵僧手執寶瓶曰。
0245c08: 吾無邊光也。後淨土稱功德寶王。即我是
0245c09: 也。師謂門人曰。無邊光大勢至也。功德寶
0245c10: 王其成佛之號也。由因言果。以此勉余。余
0245c11: 其西歸乎。即入定不反。
0245c12: 金華方巖和尚。荊溪未入僧時。曾從之受
0245c13: 止觀應是左溪門人。
0245c14: 法師楚金。廣平程氏。七歲出家。禮藏探經
0245c15: 法華在手。九歲依西京龍興寺具戒。習智
0245c16: 者教。嘗誦經至寶塔品。身心泊然寶塔忽現。
0245c17: 釋迦分身滿虛空界。禪坐六年。誓建斯塔。
0245c18: 誠懷一啟檀信自來。於築基夜誦經行道。
0245c19: 眾聞天樂異香。玄宗夢空中楚金二字。詰朝
0245c20: 訪問。咸以師對。乃親製多寶塔額賜縑
0245c21: 為助。功畢之日五色瑞雲凝於塔上。謂同
0245c22: 學曰。鑿井見泥去水不遠。鑽木已熱得
0245c23: 火可諳＝諧【甲】諳諧。凡我七人聿成一志。晝夜誦經香
0245c24: 煙不斷。乃於春秋二時。集七七僧行法華
0245c25: 三昧。奉旨許為常式。前後感獲舍利七百
0245c26: 粒。血書法華菩薩戒經。以祝九重。寫法華
0245c27: 千部。金字三十六部。用鎮寶塔。復寫千部
0245c28: 散施信人。化緣既畢右而逝。薪盡火滅雪
0245c29: 顏如生。天子遣塔於城西。貞元十三年。左
0246a01: 街功德使竇文場奏先師楚金。於天寶初為
0246a02: 國建塔。置法華道場。今僧眾禮念。六十餘
0246a03: 年經聲不絕。乞加旌表。詔諡大圓法師。
0246a04: 法師飛錫與楚金。精嚴三觀。天寶初。遊京
0246a05: 師止終南紫閣草堂。俄有詔住千福法華
0246a06: 道場。不空翻譯新經。頻當筆受潤文之任。
0246a07: 永泰初。詔於大明宮同良賁等參譯仁王
0246a08: 護國及密嚴經。與三藏不空學士柳伉重加
0246a09: 詳定。充證義正員。嘗撰念佛三昧寶王論三
0246a10: 卷明淨土三世通修之義。
0246a11: 禪師法善。習天台教學。唐天寶間遊京師。
0246a12: 常誦法華。所居之處瓶水自滿。臨終見金蓮
0246a13: 從空下迎。天樂競鳴隱隱向西去。
0246a14: 法師志遠。汝南宋氏。初依荷澤聞天台一
0246a15: 宗。該通妙理力學積歲。居五臺華嚴。食非
0246a16: 別請。臥不解衣。四種三昧用為常課。會昌
0246a17: 四年。忽絕食數朝誡門人曰。天台之道。妙
0246a18: 在法華文句本二門開近顯遠。玄文五義
0246a19: 判釋止觀境觀雙修行解圓明遮照平等。將
0246a20: 踐聖階降茲罕及。禮懺方等必假精誠。
0246a21: 永懷於茲宜副吾意。時學者如林。唯元堪
0246a22: 達其旨。武宗沙汰佛法堪稟遺言。以諸文
0246a23: 藏之屋壁。宣宗即位重輝佛日。堪再葺舊
0246a24: 居。取其藏本置之影堂。傳唱當時絕而復
0246a25: 續。
0246a26: 法師道暹。天台人。大歷中入京傳教。盛有
0246a27: 著述。能於虛空遊行往來。時謂有神足之
0246a28: 證。
0246a29: 法師清觀。臨海屈氏。久居國清。妙洞三觀
0246b01: 禪定神異。清介自守不畜衣。嘗曰。恨未
0246b02: 能舍己頭目。溪南有請供者。夜雨水漲人
0246b03: 不能渡。師頃刻即赴身衣無濕。人知其有
0246b04: 神足通焉。
0246b05: 法師文舉。東陽張氏。入國清習天台之道。
0246b06: 悉通要妙。其形如山其貌如玉＝王【甲】玉王。動若浮
0246b07: 雲靜若止水。目不旁視口無戲言。四威儀
0246b08: 中無非律範。丹丘二眾仰以為法。先是國
0246b09: 清為煬帝建光明道場。歲以為期。人繁食
0246b10: 少。師竭力營建。成莊田十二頃。眾賴以濟。
0246b11: 法師敬雲。建業人。夙學天台之道。光化二年。
0246b12: 於永嘉寺講經。依俱舍論述小乘入道五
0246b13: 位。作柝玄記二卷。法師妙行。初學天台教。
0246b14: 既入居泰山。結草為衣拾果為食。行法華
0246b15: 三昧感普賢現身證明。後專持彌陀經。於
0246b16: 一夕見流離地佛與二菩薩涌立空中。僖
0246b17: 宗聞其名。詔賜號常精進菩薩。後一日再
0246b18: 見寶地。謂左右曰。吾無觀想而寶地復見。
0246b19: 安養之期至矣。即日右安臥而化。
0246b20: 法師子麟。四明人。五代唐清泰二年。往高麗
0246b21: 百濟日本諸國援智者教。高麗遣使李仁日
0246b22: 送師西還。吳越王鏐。於郡城建院以安其
0246b23: 眾今東壽昌。
0246b24: 法師玄燭。戒德定品慧業法門。講唱宗乘當
0246b25: 世特立。大順初。傳法帝京。學徒數百左右悅
0246b26: 隨。時謂其可繼荊溪。尊稱為十祖云。
0246b27: 法師皓端。嘉禾張氏。聞玄燭時稱十祖。遂
0246b28: 往參學。即悟一心三觀之旨。誓心山居二十
0246b29: 餘年。身無長衣口無異味。坐唯一榻門不
0246c01: 設關。本朝建隆初。無疾坐亡。火浴舍利不
0246c02: 知其算。得法者八十人。
0246c03: 法師善勤。天台人。無相以主席請於郡。時
0246c04: 以師高行為之舉。及遷淨名。舉樝菴繼
0246c05: 其席。樝菴遷赤城。眾舉利贇繼。贇赴寶藏。
0246c06: 部使者。復以無相卑。師以眾不足容。乃別
0246c07: 遷勝地增建棟宇。時謂安清淨眾講妙教
0246c08: 觀。宜天人之交助也。
0246c09: 法師元。吳興人。政和二年。於郡城開元
0246c10: 建智者院。日居慈閣。秉筆著書。自正像
0246c11: 統紀終教藏目錄凡百卷。名天台宗元錄。序
0246c12: 次古今諸師行事。為山家之盛典云。又述
0246c13: 法華靈瑞集為十科。始於普賢證明終至
0246c14: 香光表相。郡補為都師。有招權者。誣以事
0246c15: 民。其衣聞者流涕。而師不為慍。幅巾布褐。
0246c16: 遨遊人間。隨時升沈。晚在鹽橋菴廬誦經
0246c17: 課佛。一夕面西危坐。欣然神化。焚龕之日舍
0246c18: 利布地。
0246c19: 法師曇照。四明人。受業方廣。宣和初。述天
0246c20: 台別傳注。最為詳委。學者韙之。
0246c21: 法師志因。賜號普照。少學天台之道修淨
0246c22: 土行。五十年法服未嘗去體。嘗因寇擾入
0246c23: 山避亂。唯觸服。方欲登圊。寇已逼近。
0246c24: 師易衣石上從容洗漱。寇不敢犯。識者歎
0246c25: 仰。謂之遊行無畏。其斯人乎。
0246c26: 法師志昭。居左溪述釋迦譜。稱躬稟叔父
0246c27: 鎧菴微旨。及編次歷代宗承圖。後學於是有
0246c28: 考。
0246c29: 王闐。四明慈溪人。自號無功叟。家世名儒。
0247a01: 再舉進士不得志。布衣蔬食遍詢講席。晚
0247a02: 年唯專念佛。以所得旨意述淨土自信錄。
0247a03: 其序略云。眾生本心具四淨土。如同居者
0247a04: 在具縛凡夫即可依之。其餘三土。至斷惑
0247a05: 聖人始獲證入焉。且往生一門有二淨業。
0247a06: 曰正觀。默照本心也。曰助行。備修萬善
0247a07: 也。正觀與助行並進。則了達四淨土矣。止
0247a08: 有願等事善者。近生凡聖同居。而遠作上
0247a09: 三土之因也。以此論之。則淨土者。正是究
0247a10: 理菩薩所登境界。而兼容悠悠眾生回向漸
0247a11: 修耳。又云圓機體道是最上淨業。苟加願以
0247a12: 導之。即預優品。愚朴之輩。但稱佛發願者
0247a13: 亦莫不生。觀淨土一門。則知聖人無棄物
0247a14: 也。彼但守癡空之人。以無礙無修。起自障
0247a15: 心。絕他學路。乃高其言曰。淨土末事何足
0247a16: 道哉。發是言者可哀也矣。紹興十六年四
0247a17: 月丁卯之夕。忽聞異香滿室。謂弟沙門思
0247a18: 齊曰。此吾所修淨業有感也。乃沐浴更衣。
0247a19: 面西趺坐而化。焚其軀得舍利如菽者百
0247a20: 八粒此卷四十三人。本紀惟錄二十二人。餘二十一人。皆見別傳。故以小字釋之。
0247a21: 佛祖統紀卷第二十二終
