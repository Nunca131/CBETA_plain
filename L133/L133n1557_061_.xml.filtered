0344a01: 大方廣佛華嚴經鈔會本第六十一之一　起九
0344a02: 唐于闐國三藏沙門實叉難陀　譯
0344a03: 唐清涼山大華嚴寺沙門澄觀撰述
0344a04: 爾時普賢菩薩摩訶薩普觀一切菩薩眾會。
0344a05: 大文第七爾時普賢下普賢開發分現土
0344a06: 顯於法界普賢主此方能開故於中長行
0344a07: 與偈前中三初明開發意二能開方便三
0344a08: 正明開顯今初觀眾會者上佛入定現相
0344a09: 令眾親證今假言開顯使尋言契實。
0344a10: 以等法界方便等虛空界方便等眾生界方
0344a11: 便等三世等一切劫等一切眾生業等一切
0344a12: 眾生欲等一切眾生解等一切眾生根等一
0344a13: 切眾生成熟時等一切法光影方便。
0344a14: 二以等法界下明能開方便有十一句初
0344a15: 句總以含事理深廣故句初以字貫下十
0344b01: 句謂嚬申三昧業用深廣要以此十無分
0344b02: 齊之方便方能開顯況十復表無盡餘句
0344b03: 別虛空明其廣無際限餘八顯其多無分
0344b04: 齊光影一種兼顯深義如光影清淨故又
0344b05: 映光之影隨機別故揀異水鏡似本質故。
0344b06: 為諸菩薩以十種法句開發顯示照明演說
0344b07: 此師子嚬申三昧。
0344b08: 三為諸菩薩下正明開顯分三初總標次
0344b09: 徵釋後總結今初以十法句者此法望前
0344b10: 方便即是所用望三昧境界即是能開此法
0344b11: 句望前方便即是所用者此有三重能所一普賢是能有方便是所有二方便是能
0344b12: 用法句是所用三法句是能開三昧境為所開。
0344b13: 何等為十所謂演說能示現等法界一切佛
0344b14: 剎微塵中諸佛出興次第諸剎成壞次第法
0344b15: 句演說能示現等虛空界一切佛剎中盡未
0345a01: 來劫讚歎如來功德音聲法句演說能示現
0345a02: 等虛空界一切佛剎中如來出世無量無邊
0345a03: 成正覺門法句演說能示現等虛空界一切
0345a04: 佛剎中佛坐道菩薩眾會法句演說於一
0345a05: 切毛孔念念出現等三世一切佛變化身充
0345a06: 滿法界法句演說能令一身充滿十方一切
0345a07: 剎海平等顯現法句演說能令一切諸境界
0345a08: 中普現三世諸佛神變法句演說能令一切
0345a09: 佛剎微塵中普現三世一切佛剎微塵數佛
0345a10: 種種神變經無量劫法句演說能令一切毛
0345a11: 孔出生三世一切諸佛大願海音盡未來劫
0345a12: 開發化導一切菩薩法句演說能令佛師子
0345a13: 座量同法界菩薩眾會道場莊嚴等無差別
0345a14: 盡未來劫轉於種種微妙法輪法句。
0345a15: 二何等下徵釋釋中一一法句皆用前來
0345b01: 十種方便一一方便皆能演斯十句然此
0345b02: 十句所開即前所現亦念請中果用十句
0345b03: 文少開合不次而義無初二即淨佛國
0345b04: 土一依正淨二法流布淨剎成壞即土佛
0345b05: 於中興明是佛土前念欲知佛土之相今
0345b06: 明一切佛剎塵中皆有佛土土無邊矣皆
0345b07: 佛所淨下諸句例然皆一毛一塵即含攝
0345b08: 無盡故次三即成等正覺一主一伴五即
0345b09: 為一切眾生現諸佛影像六即入一切眾
0345b10: 生所住處七八二句通顯能現神通即開
0345b11: 智城而境麤塵細為別九即含前調伏眾
0345b12: 生等四句十即轉法輪。
0345b13: 子此十為首有不可說佛剎微塵數法句。
0345b14: 皆是如來智慧境界。
0345b15: 三佛子下總結。
0346a01: 爾時普賢菩薩欲重宣此義承佛神力觀察
0346a02: 如來觀察眾會觀察諸佛難思境界觀察諸
0346a03: 佛無邊三昧觀察不可思議諸世界海觀察
0346a04: 不可思議如幻法智觀察不可思議三世諸
0346a05: 佛悉皆平等觀察一切無量無邊諸言辭法
0346a06: 而說頌言。
0346a07: 第二爾時普賢下偈頌中二先說儀意有
0346a08: 十句初四句說儀後六觀其所說然多同
0346a09: 前念請果德難思餘如前辨。
0346a10: 一一毛孔中微塵數剎海悉有如來坐皆具
0346a11: 菩薩眾一一毛孔中無量諸剎海佛處菩提
0346a12: 座如是法界一一毛孔中一切剎塵佛菩
0346a13: 薩眾圍繞為說普賢行佛坐一國土充滿十
0346a14: 方界無量菩薩雲咸來集其所億剎微塵數
0346a15: 菩薩功德海俱從會中起滿十方界悉住
0346b01: 普賢行皆遊法界海普現一切剎等入諸佛
0346b02: 會安坐一切剎聽聞一切法一一國土中億
0346b03: 劫修諸行菩薩所修行普明法海行入於大
0346b04: 願海住佛境界地了達普賢行出生諸佛法
0346b05: 具佛功德海廣現神通事身雲等塵數充
0346b06: 一切剎普雨甘露法令眾住佛道。
0346b07: 二正偈中頌十法句而開合不次初偈頌
0346b08: 初句二頌第三三頌第二四頌第四五頌
0346b09: 第五其六七二頌同頌第六八頌第九句
0346b10: 九合頌第七八句十頌第十文並可知。
0346b11: 爾時世尊欲令諸菩薩安住如來師子嚬申
0346b12: 廣大三昧故。
0346b13: 大文第八爾時世尊下毫光示益分令尋
0346b14: 智光為能證故文中四初毫光普示二時
0346b15: 逝多林下依光見法三其有見者下顯見
0347a01: 證因緣四是故皆得下明其得益今初有
0347a02: 四一標光意。
0347a03: 從眉間白毫相放大光明其光名普照三世
0347a04: 法界門。
0347a05: 二從眉間下主光體用表即法界中道無
0347a06: 漏正智方能證前所現之法界故三世是
0347a07: 相相即法界法界體用互為其門又通皆
0347a08: 為門若見法界之性相即入三昧之體用
0347a09: 故。
0347a10: 以不可說佛剎微塵數光明而為眷屬。
0347a11: 三以不可下光攝眷屬差別之智能入法
0347a12: 界故。
0347a13: 普照十方一切世界海諸佛國土。
0347a14: 四普照下明光分齊。
0347a15: 時逝多林菩薩大眾。
0347b01: 第二依光見法中二先明此眾普見後如
0347b02: 此會下類通十方前中亦二先能見人通
0347b03: 新舊眾。
0347b04: 悉見一切盡法界虛空界一切佛剎一一微
0347b05: 塵中各有一切佛剎微塵數諸佛國土種種
0347b06: 名種種色種種清淨種種住處種種形相如
0347b07: 是一切諸國土中皆有大菩薩坐於道場師
0347b08: 子座上成等正覺菩薩大眾前後圍繞諸世
0347b09: 間主而為供養。
0347b10: 後悉見下明見法亦二先見此會法界
0347b11: 之塵剎。
0347b12: 或見於不可說佛剎量大眾會中出妙音聲
0347b13: 充滿法界轉正法輪。
0347b14: 後或見於不可說下多類攝化周法界
0347b15: 於中分三初明廣大會。
0348a01: 或見在天宮殿龍宮殿夜叉宮殿乾闥婆阿
0348a02: 修羅迦樓羅緊那羅摩羅伽人非人等諸
0348a03: 宮殿中或在人間村邑聚落王都大處。
0348a04: 二或見在天宮下明處不同並在前塵
0348a05: 剎之內。
0348a06: 現種種姓種種名種種身種種相種種光明
0348a07: 住種種威儀入種種三昧現種種神變或時
0348a08: 自以種種言音或令種種諸菩薩等在於種
0348a09: 種大眾會中種種言辭說種種法。
0348a10: 三現種種姓下別彰所現亦通答前諸所
0348a11: 念請故云種種。
0348a12: 如此會中菩薩大眾見於如是諸佛如來甚
0348a13: 深三昧大神通力。
0348a14: 第二類顯十方則十方眾會同見於中二
0348a15: 先舉此顯彼。
0348b01: 如是盡法界虛空界東西南北四維上下一
0348b02: 切方海中依於眾生心想而住始從前際至
0348b03: 今現在一切國土身一切眾生身一切虛空
0348b04: 道其中一一毛端量處一一各有微塵數剎
0348b05: 種種業起次第而住悉有道場菩薩眾會皆
0348b06: 亦如是見佛神力不壞三世不壞世間於一
0348b07: 切眾生心中現其影像隨一切眾生心樂出
0348b08: 妙言音普入一切眾會中普現一切眾生前
0348b09: 色相有別智慧無異隨其所應開示佛法教
0348b10: 化調伏一切眾生未曾休息。
0348b11: 後如是盡下以彼類此於中亦二先舉能
0348b12: 見分齊謂彼十方微細大會並同此會之
0348b13: 見後皆亦如是下明其所見自在謂雖廣
0348b14: 現而不壞本相故。
0348b15: 其有見此佛神力者皆是毗盧遮那如來於
0349a01: 昔時善根攝受或昔曾以四攝所攝或是
0349a02: 見聞憶念親近之所成熟或是昔教其令
0349a03: 發阿耨多羅三藐三菩提心或是昔於諸
0349a04: 佛所同種善根或是過去以一切智善巧方
0349a05: 便教化成熟。
0349a06: 第三明見證因緣謂頓爾證見非無宿因
0349a07: 然成前為見因順下為證因皆是如來所
0349a08: 攝受故可知。
0349a09: 是故皆得入於如來不可思議甚深三昧盡
0349a10: 法界虛空界大神通力或入法身或入色身
0349a11: 或入昔所成就行或入圓滿諸波羅蜜或
0349a12: 入莊嚴清淨行輪或入菩薩諸地或入成正
0349a13: 覺力或入佛所住三昧無差別大神變或入
0349a14: 如來力無畏智或入佛無礙辯才海。
0349a15: 第四明其得益中二初明因見得法二爾
0349b01: 時諸菩薩下荷恩興供前中二先略明後
0349b02: 廣顯前中三一明所入初句為總言是故
0349b03: 者是前宿因之故或入下別列十門以顯
0349b04: 無盡。
0349b05: 彼諸菩薩以種種解種種道種種門種種入
0349b06: 種種理趣種種隨順種種智慧種種助道種
0349b07: 種方便種種三昧。
0349b08: 二彼諸菩薩下顯前能入亦列十門一解
0349b09: 者鑒達分明種種不同如發心品二道謂
0349b10: 一道二道乃至無量正道三門謂無常門
0349b11: 夢境界門等四入謂所證差別五理趣謂
0349b12: 意旨不同六機法萬差並皆隨順餘四可
0349b13: 知即此能入亦是所益即此能入亦是所益者此有兩重能
0349b14: 所一遮那光照是其能益得解等十即是所益二此解三昧等是其能入法身色身
0349b15: 等即是所入不因佛光不得能入不得能入安得所入故能所入皆是成益也。
0350a01: 入如是等十不可說佛剎微塵數佛神變海
0350a02: 方便門。
0350a03: 三入如是等下結其所入謂用前解等入
0350a04: 前法身等前略列十實有不可說塵數等。
0350a05: 云何種種三昧所謂普莊嚴法界三昧普照
0350a06: 一切三世無礙境界三昧法界無差別智光
0350a07: 明三昧入如來境界不動轉三昧普照無邊
0350a08: 虛空三昧入如來力三昧佛無畏勇猛奮迅
0350a09: 莊嚴三昧一切法界旋轉藏三昧如月普現
0350a10: 一切法界以無礙音大開演三昧普清淨法
0350a11: 光明三昧無礙繒法王幢三昧一一境界中
0350a12: 悉見一切諸佛海三昧於一切世間悉現身
0350a13: 三昧入如來無差別身境界三昧隨一切世
0350a14: 間轉大悲藏三昧知一切法無有跡三昧知
0350a15: 一切法究竟寂滅三昧雖無所得而能變化
0350b01: 普現世間三昧普入一切剎三昧莊嚴一切
0350b02: 佛剎成正覺三昧觀一切世間主色相差別
0350b03: 三昧觀一切眾生境界無障礙三昧能出生
0350b04: 一切如來母毋三昧能修行入一切佛海功德
0350b05: 道三昧一一境界中出現神變盡未來際三
0350b06: 昧入一切如來本事海三昧盡未來際護持
0350b07: 一切如來種性三昧以決定解力令現在十
0350b08: 方一切佛剎海皆清淨三昧一念中普照一
0350b09: 切佛所住三昧入一切境界無礙際三昧令
0350b10: 一切世界為一佛剎三昧出一切佛變化身
0350b11: 三昧以金剛王智知一切諸根海三昧知一
0350b12: 切如來同一身三昧知一切法界所安立悉
0350b13: 住心念際三昧於一切法界廣大國土中示
0350b14: 現涅槃三昧令住最上處三昧於一切佛剎
0350b15: 現種種眾生差別身三昧普入一切佛智慧
0351a01: 三昧知一切法性相三昧一念普知三世法
0351a02: 三昧念念中普現法界身三昧以師子勇猛
0351a03: 智知一切如來出興次第三昧於一切法界
0351a04: 境界慧眼圓滿三昧勇猛趣向十力三昧放
0351a05: 一切功德圓滿光明普照世間三昧不動藏
0351a06: 三昧說一法普入一切法三昧於一法以一
0351a07: 切言音差別訓釋三昧演說一切佛無二法
0351a08: 三昧知三世無礙際三昧知一切劫無差別
0351a09: 三昧入十力微細方便三昧於一切劫成就
0351a10: 一切菩薩行不斷絕三昧十方普現身三昧
0351a11: 於法界自在成正覺三昧生一切安隱受三
0351a12: 昧出一切莊嚴具莊嚴虛空界三昧念念中
0351a13: 出等眾生數變化身雲三昧如來淨空月光
0351a14: 明三昧常見一切如來住虛空三昧開示一
0351a15: 切佛莊嚴三昧照明一切法義燈三昧照十
0351b01: 力境界三昧三世一切佛幢相三昧一切佛
0351b02: 一密藏三昧念念中所作皆究竟三昧無盡
0351b03: 福德藏三昧見無邊佛境界三昧堅住一切
0351b04: 法三昧現一切如來變化悉令知見三昧念
0351b05: 念中佛日常出現三昧一日中悉知三世所
0351b06: 有法三昧普音演說一切法性寂滅三昧見
0351b07: 一切佛自在力三昧法界開敷蓮華三昧觀
0351b08: 諸法如虛空無住處三昧十方海普入一方
0351b09: 三昧入一切法界無源底三昧一切法海三
0351b10: 昧以寂靜身放一切光明三昧一念中現一
0351b11: 切神通大願三昧一切時一切處成正覺三
0351b12: 昧以一莊嚴入一切法界三昧普現一切諸
0351b13: 佛身三昧知一切眾生廣大殊勝神通智三
0351b14: 昧一念中其身法界三昧現一乘淨法界
0351b15: 三昧入普門法界示現大莊嚴三昧住持一
0352a01: 切佛法輪三昧以一切法門莊嚴一法門三
0352a02: 昧以因陀羅網願行攝一切眾生界三昧分
0352a03: 別一切世界門三昧乘蓮華自在遊步三昧
0352a04: 知一切眾生種種差別神通智三昧令其身
0352a05: 恒現一切眾生前三昧知一切眾生差別音
0352a06: 聲言辭海三昧知一切眾生差別智神通三
0352a07: 昧大悲平等藏三昧一切佛入如來際三昧
0352a08: 觀察一切如來解脫處師子嚬申三昧。
0352a09: 三云何下廣明得法先廣能入後其諸菩
0352a10: 薩皆悉下廣其所入前中但廣三昧一門
0352a11: 例餘九句文中三初句徵起次所謂下別
0352a12: 列一百一門皆從業用受名並以法性真
0352a13: 如為三昧本隨一一事皆能契實正受現
0352a14: 前故於中前百一門別別業用後一總相
0352a15: 同果初言普莊嚴法界三昧者入此三昧
0352b01: 能令法界普妙嚴飾故斯即嚬申現淨土
0352b02: 之一義下諸三昧皆是嚬申大用別義故
0352b03: 以多別入佛之總諸門別義說者隨宜後
0352b04: 師子嚬申者若不總相分同無以能究佛
0352b05: 境故。
0352b06: 菩薩以如是等不可說佛剎微塵數三昧入
0352b07: 毗盧遮那如來念念充滿一切法界三昧神
0352b08: 變海。
0352b09: 三菩薩如是下總結能所上略列百門如
0352b10: 前之例有多塵數方能入佛神變之海三
0352b11: 昧既爾解等九門亦然文略不結二廣所
0352b12: 入中二先別列後其諸菩薩具如是下總
0352b13: 結前中有其十德廣前十門別句而小不
0352b14: 次總句即前三昧結中總句即前三昧結中者前總明所入
0352b15: 有十一句初一是總今不別廣即前三昧結中是廣上總上總云是故皆得入於如
0353a01: 來不可思議甚深三昧盡法界虛空界大神通力今廣中三昧結云菩薩以如是等
0353a02: 不可說佛剎微塵數三昧入毘盧遮那如來念念充滿一切法界三昧神變海是故
0353a03: 三昧結即前總句此下但廣前別十句耳而言不次者此一即前六二即前五三即
0353a04: 前四四即前九五即前一六即前三七即前二八即前十九即前八十即前七文並
0353a05: 可知。
0353a06: 其諸菩薩皆悉具足大智神通明利自在住
0353a07: 於諸地以廣大智普觀一切從諸智慧種性
0353a08: 而生一切智智常現在前得離癡翳清淨智
0353a09: 眼。
0353a10: 一智位高深德即前諸地。
0353a11: 為諸眾生作調御師住佛平等於一切法無
0353a12: 有分別了達境界知諸世間性皆寂滅無有
0353a13: 依處普詣一切諸佛國土而無所著悉能觀
0353a14: 察一切諸法而無所住入一切妙法宮殿
0353a15: 而無所來教化調伏一切世間普為眾生現
0353b01: 安隱處。
0353b02: 二為諸眾生下調生無染德即三輪嚴淨。
0353b03: 智慧解脫為其所行恒以智身住離貪際超
0353b04: 諸有海示真實際智光圓滿普見諸法住於
0353b05: 三昧堅固不動於諸眾生恒起大悲知諸法
0353b06: 門悉皆如幻一切眾生悉皆如夢一切如來
0353b07: 悉皆如影一切言音悉皆如響一切諸法悉
0353b08: 皆如化善能積集殊勝行願智慧圓滿清淨
0353b09: 善巧心極寂靜善入一切總持境界具三昧
0353b10: 力勇猛無怯獲明智眼住法界際到一切法
0353b11: 無所得處修習無涯智慧大海到智波羅蜜
0353b12: 究竟彼岸為般若波羅蜜之所攝持以神通
0353b13: 波羅蜜普入世間依三昧波羅蜜得心自在。
0353b14: 三智慧解脫下成滿諸度德。
0353b15: 以不顛倒智知一切義以巧分別智開示法
0354a01: 藏以現了智訓釋文辭以大願力說法無盡
0354a02: 以無所畏大師子吼常樂觀察無依處法以
0354a03: 淨法眼普觀一切以淨智月照世成壞以智
0354a04: 慧光照真實諦福德智慧如金剛山一切譬
0354a05: 喻所不能及善觀諸法慧根增長勇猛精進
0354a06: 摧伏眾魔無量智慧威光熾盛其身超出一
0354a07: 切世間得一切法無礙智慧善能悟解盡無
0354a08: 盡際住於普際入真實際無相觀智常現在
0354a09: 前。
0354a10: 四以不顛倒下智力無畏德雖有四辯意
0354a11: 在於智。
0354a12: 善巧成就諸菩薩行以無二智知諸境界普
0354a13: 見一切世間諸趣一切諸佛國土智燈
0354a14: 圓滿於一切法無諸闇障放淨法光照十方
0354a15: 界為諸世間真實福田若見若聞所願皆滿
0354b01: 福德高大超諸世間勇猛無畏摧諸外道演
0354b02: 微妙音一切剎。
0354b03: 五善巧下成就昔行德。
0354b04: 普見諸佛心無厭足於佛法身已巳得自在隨
0354b05: 所應化而為現身一身充滿一切佛剎。
0354b06: 六普見諸佛下法身圓滿德。
0354b07: 已得自在清淨神通乘大智舟所無礙智
0354b08: 慧圓滿周法界譬如日出普照世間隨眾
0354b09: 生心現其色像知諸眾生根性欲樂入一切
0354b10: 法無諍境界知諸法性無生無起能令小大
0354b11: 自在相入。
0354b12: 七已得自在下色身自在德。
0354b13: 決了佛地甚深之趣以無盡句說甚深義於
0354b14: 一句中演說一切修多羅海獲大智慧陀羅
0354b15: 尼身凡所受持永無忘失一念能憶無量劫
0355a01: 事一念悉知三世一切諸眾生智恒以一切
0355a02: 陀羅尼門演說無邊諸佛法海常轉不退清
0355a03: 淨法輪令諸眾生皆生智慧。
0355a04: 八決了下辯才自在德。
0355a05: 得佛境界智慧光明入於善見甚深三昧入
0355a06: 一切法無障礙際於一切法勝智自在一切
0355a07: 境界清淨莊嚴普入十方一切法界隨其方
0355a08: 所靡不咸至。
0355a09: 九得佛境界下三昧神變德。
0355a10: 一一塵中現成正覺於無色性現一切色以
0355a11: 一切方普入一方。
0355a12: 十一一塵中下成等正覺德。
0355a13: 其諸菩薩具如是等無邊福智功德之藏常
0355a14: 為諸佛之所稱歎種種言辭說其功德不能
0355a15: 令盡靡不咸在逝多林中深入如來功德大
0355b01: 海悉見於佛光明所照。
0355b02: 第二總結可知。
0355b03: 爾時諸菩薩得不思議正法光明心大歡喜
0355b04: 各於其身及以樓閣諸莊嚴具并其所坐師
0355b05: 子之座逝多林一切物中化現種種大莊
0355b06: 嚴雲充滿一切十方法界所謂於念念中放
0355b07: 大光明雲充滿十方悉能開悟一切眾生出
0355b08: 一切摩尼寶鈴雲充滿十方出微妙音稱揚
0355b09: 讚歎三世諸佛一切功德出一切音樂雲充
0355b10: 滿十方音中演說一切眾生諸業果報出一
0355b11: 切菩薩種種願行色相雲充滿十方說諸菩
0355b12: 薩所有大願出一切如來自在變化雲充滿
0355b13: 十方演出一切諸佛如來語言音聲出一切
0355b14: 菩薩相好莊嚴身雲充滿十方說諸如來於
0355b15: 一切國土出興次第出三世如來道場雲充
0356a01: 滿十方現一切如來成等正覺功德莊嚴出
0356a02: 一切龍王雲充滿十方雨一切諸香出一切
0356a03: 世主身雲充滿十方演說普賢菩薩之行出
0356a04: 一切寶莊嚴清淨佛剎雲充滿十方現一切
0356a05: 如來轉正法輪是諸菩薩以得不思議法光
0356a06: 明故法應如是出興此等不可說佛剎微塵
0356a07: 數大神變莊嚴雲。
0356a08: 第二荷恩興供中三初總次所謂下別後
0356a09: 是諸菩薩下結結其所因由得前十種德
0356a10: 故。
0356a11: 爾時文殊師利菩薩承佛神力欲重宣此逝
0356a12: 多林中諸神變事觀察十方而說頌言。
0356a13: 大文第九爾時文殊下文殊述德分文殊
0356a14: 主智故光後述德光本令證三昧智本為
0356a15: 顯法界尋智得理故述歎林中又前普賢
0356b01: 門以行顯理此則以解顯理解行無二方
0356b02: 能入故通明即以文殊權實無二之大智
0356b03: 普賢體用之理行此二無二共顯如來三
0356b04: 昧之果德文中二先述意。
0356b05: 汝應觀此逝多林以佛威神廣無際一切莊
0356b06: 嚴皆示現十方法界悉充滿。
0356b07: 十方一切諸國土無邊品類大莊嚴於其座
0356b08: 等境界中色像分明皆顯現。
0356b09: 二正頌頌中十三偈通讚一會三種世間
0356b10: 自在之用分之為六初二總歎初一普
0356b11: 後一廣容。
0356b12: 從諸佛子毛孔出種種莊嚴寶燄雲及發如
0356b13: 來微妙音滿十方一切剎。
0356b14: 次一偈讚眾生世間即通前諸來及向得
0356b15: 益菩薩興供之事。
0357a01: 寶樹華中現妙身其身色相等梵王從禪定
0357a02: 起而遊步進止威儀恒寂靜。
0357a03: 如來一一毛孔內常現難思變化身皆如普
0357a04: 賢大菩薩種種諸相為嚴好。
0357a05: 次二偈讚依正互在初偈依中有正後偈
0357a06: 正中有正。
0357a07: 逝多林上虛空界所有莊嚴發妙音普說三
0357a08: 世諸菩薩成就一切功德海。
0357a09: 逝多林中諸寶樹亦出無量妙音聲演說一
0357a10: 切諸生種種業海各差別。
0357a11: 林中所有眾境界悉現三世諸如來一一皆
0357a12: 起大神通十方剎海微塵數。
0357a13: 四三偈述上林空。
0357a14: 十方所有諸國土一切剎海微塵數悉入如
0357a15: 來毛孔中次第莊嚴皆現。
0357b01: 所有莊嚴皆現佛數等眾生世間一一咸
0357b02: 放大光明種種隨宜化品。
0357b03: 香燄眾華及寶藏一切莊嚴殊妙雲靡不廣
0357b04: 大等虛空滿十方諸國土。
0357b05: 五有三偈述於正覺依正無盡。
0357b06: 十方三世一切佛所有莊嚴妙道場於此園
0357b07: 林境界中一一色像皆明現。
0357b08: 一切普賢諸佛子百千劫海莊嚴剎其數無
0357b09: 量等眾生莫不於此林中見。
0357b10: 六末後二偈總顯普收。
0357b11: 爾時彼諸菩薩以佛三昧光明照故即時得
0357b12: 入如是三昧一一皆得不可說佛剎微塵數
0357b13: 大悲門利益安樂一切眾生。
0357b14: 大文第十爾時彼諸下無涯大用分開必
0357b15: 得益益必利生於中二先總顯用因謂由
0358a01: 佛三昧得前三昧成此悲門故能有用。
0358a02: 於其身上一一毛孔皆出不可說佛剎微塵
0358a03: 數光明一一光明皆化現不可說佛剎微塵
0358a04: 數菩薩其身形相如世諸主普現一切眾生
0358a05: 之前周滿十方法界種種方便教化調
0358a06: 伏。
0358a07: 後於其身下依體起用中二初別明毛孔
0358a08: 世主化後佛子此逝多林下通顯分身多
0358a09: 類化今初分二一總明。
0358a10: 或現不可說佛剎微塵數諸天宮殿無常門
0358a11: 或現不可說佛剎微塵數一切眾生受生門
0358a12: 或現不可說佛剎微塵數一切菩薩修行門
0358a13: 或現不可說佛剎微塵數夢境門或現不可
0358a14: 說佛剎微塵數菩薩大願門或現不可說佛
0358a15: 剎微塵數震動世界門或現不可說佛剎微
0358b01: 塵數分別世界門或現不可說佛剎微塵數
0358b02: 現生世界門。
0358b03: 二或現下別顯於中四一明能化法二以
0358b04: 如是等下所化處三以平等大悲下能化
0358b05: 心四或有見已巳下明所化益今初總有二
0358b06: 十五門分二初八門雜明欣猒等門化。
0358b07: 或現不可說佛剎微塵數檀波羅蜜門或現
0358b08: 不可說佛剎微塵數一切如來修諸功德種
0358b09: 種苦行尸波羅蜜門或現不可說佛剎微塵
0358b10: 數割截支體羼提波羅蜜門或現不可說佛
0358b11: 剎微塵數勤修毗梨耶波羅蜜門或現不可
0358b12: 說佛剎微塵數一切菩薩修諸三昧禪定解
0358b13: 脫門或現不可說佛剎微塵數佛道圓滿智
0358b14: 光明門。
0358b15: 餘門明十度門化於中前六門各一度可
0359a01: 知。
0359a02: 或現不可說佛剎微塵數勤求佛法為一文
0359a03: 一句故捨無數身命門或現不可說佛剎微
0359a04: 塵數親近一切佛諮問一切法心無疲厭門
0359a05: 或現不可說佛剎微塵數隨諸眾生時節欲
0359a06: 樂詣其所方便成熟令住一切智海光明
0359a07: 門。
0359a08: 次三門明方便度。
0359a09: 或現不可說佛剎微塵數降伏眾魔制諸外
0359a10: 道顯現菩薩福智力門。
0359a11: 次降魔一門是力度。
0359a12: 或現不可說佛剎微塵數知一切工巧明智
0359a13: 門或現不可說佛剎微塵數知一切眾生差
0359a14: 別明智門或現不可說佛剎微塵數知一切
0359a15: 法差別明智門或現不可說佛剎微塵數知
0359b01: 一切眾生心樂差別明智門或現不可說佛
0359b02: 剎微塵數知一切眾生根行煩惱習氣明智
0359b03: 門或現不可說佛剎微塵數知一切眾生種
0359b04: 種業明智門或現不可說佛剎微塵數開悟
0359b05: 一切眾生門。
0359b06: 餘七門皆智度前欣猒中已明於願故此
0359b07: 略無。
0359b08: 以如是等不可說佛剎微塵數方便門往詣
0359b09: 一切眾生住處而成熟之所謂或天宮或
0359b10: 龍宮或夜叉乾闥婆阿修羅迦樓羅緊
0359b11: 那羅摩羅伽宮或梵王宮或人王宮
0359b12: 或閻羅王宮或畜生餓鬼地獄之所住
0359b13: 處。
0359b14: 第二化處中二先結前生後後所謂下別
0359b15: 明所在。
0360a01: 以平等大悲平等大願平等智慧平等方便
0360a02: 攝諸眾生或有見已而調伏者或有聞已而
0360a03: 調伏者或有憶念而調伏者或聞音聲而調
0360a04: 伏者或聞名號而調伏者或見圓光而調伏
0360a05: 者或見光網而調伏者隨諸眾生心之所樂
0360a06: 皆詣其所令其獲益。
0360a07: 第三化心及第四化益文並可知。
0360a08: 佛子此逝多林一切菩薩為欲成熟諸眾生
0360a09: 故或時現處種種嚴飾諸宮殿中或時示現
0360a10: 住自樓閣寶師子座道場眾會所共圍繞周
0360a11: 十方皆令得見然亦不離此逝多林如來
0360a12: 之所。
0360a13: 第二通顯多類化中二先明住處化異結
0360a14: 不離逝多林者明不動而普繁興而恒
0360a15: 靜末不離本故下文殊遊行亦不離於本
0360b01: 會本末事理非即離故。
0360b02: 佛子此諸菩薩或時示現無量化身雲或現
0360b03: 其身獨一無侶所謂或現沙門身或現婆羅
0360b04: 門身或現苦行身或現充盛身或現醫王身
0360b05: 或現商主身或現淨命身或現妓樂身或現
0360b06: 奉事諸天身或現工巧技術身詣一切村
0360b07: 營城邑王都聚落諸眾生所隨其所應以種
0360b08: 種形相種種威儀種種音聲種種言論種種
0360b09: 住處於一切世間猶如帝網行菩薩行或說
0360b10: 一切世間工巧事業或說一切智慧照世明
0360b11: 燈或說一切眾生業力所莊嚴或說十方國
0360b12: 土建立諸乘位或說智燈所照一切法境界
0360b13: 教化成就一切眾生而亦不離此逝多林如
0360b14: 來之所。
0360b15: 二佛子此諸下明現身化異於中五一能
0361a01: 化身異有十二種初二總餘十別此中多
0361a02: 同善財所見故知善財諸友即此會之菩
0361a03: 薩二詣下化處異三隨其下化類異四
0361a04: 或說下化法異五教化下總結末不離本
0361a05: 上來本會竟故知善財諸友即此會之菩薩者如獨一無侶即德雲等
0361a06: 二沙門即海雲善住等三婆羅門即最勝寂靜等四苦行即勝熱等五充盛即善見
0361a07: 休捨等六醫王即普眼彌伽等七商主即無上勝等八淨命亦婆羅門義當不動具
0361a08: 足等八妓樂者義當婆須等九奉事天身即大天等十工巧伎術即自在主童子等
0361a09: 故皆同也。
0361a10: 大方廣佛華嚴經鈔會本第六十一之一
0361a11: 音釋
0361a12: 嚬毘切。奮迅奮方問切迅息切。繒疾陵切。翳於計切障也。
0361a13: 怯去劫切畏懦也。摧昨切挫也。鈴力膺似鐘而小曰鈴。羼提
0361a14: 梵語也此云忍辱羼初限切。練力彥切精熟也。
0361b01: 大方廣佛華嚴經疏鈔會本第六十一之二　起十
0361b02: 唐于闐國三藏沙門實叉難陀　譯
0361b03: 唐清涼山大華嚴寺沙門澄觀撰述
0361b04: 大文第二末會起亦即一部流通略啟十
0361b05: 門一總顯會意二會數開合三會主多少
0361b06: 四定會名義五二位統六五相分別七
0361b07: 圓攝始終八會主類別九法界事義十隨
0361b08: 文解釋。
0361b09: 今初夫圓滿教海攝法無遺漸頓該羅本
0361b10: 末交映人法融會貴在弘通故非頓無以
0361b11: 顯圓非漸無以階進非本無以垂未非末
0361b12: 無以顯本非人無以證法非法無以成人
0361b13: 故前明不異漸之頓多門而眾人同契此
0361b14: 明不異頓之漸一人而歷位圓修前則不
0361b15: 異末之本雖卷而恒舒此即不異本之未
0362a01: 雖舒而恒卷本末無礙同入法界今託人
0362a02: 進修以軌後徒使大教弘通即斯本意非頓
0362a03: 下釋前摽有二對今釋有二一出三對之由若無頓證法界豈顯此經圓妙若無
0362a04: 善財漸進眾生如何趣入若無本會佛為其主何有未會皆得成經若無末會善財
0362a05: 成益豈顯本會頓證之實然此一對語出肇公維摩注序彼以不思議中以分本末
0362a06: 云此經所明統萬行則以權智為主德本則以六度為根濟蒙惑則以慈悲為首
0362a07: 語宗極則以不二為言凡此眾說皆不思議之本也至若借座燈王請飯香土手接
0362a08: 大千室包乾象不思議也然幽關難啟聖應本同非本無以垂非無以顯本
0362a09: 本雖殊不思議一也今但借其言不取其義自以二會為本末耳非人無以證法
0362a10: 者法無廢興弘之由人故非法無以成人者不證性原豈名菩薩故中論云以法知
0362a11: 有人以人知有法離法何有人離人何有法故前明不異漸之頓下第二明該羅等
0362a12: 義三對為三二明漸頓該羅一互不異即該羅義其多門而眾人同契即不異漸之
0362a13: 頓相也上不壞多門入法身等十種別故即是頓義或一人證多或多人同證故即
0362a14: 頓也一人歷位即是漸相而圓修故不異頓也前即不異末之本等者明本末交映
0362a15: 也雖卷而恒舒即不異末之本相也卷謂不離祗園而恒舒者羅身雲於法界也言
0362b01: 雖舒而卷者謂雖羅形於法界而未動足於祗園是不異本之末也本末無礙下結
0362b02: 第二門今託人進修下三釋人法融會也語則不似前二但似結成今會意亦具矣
0362b03: 謂託人修進者人融法也使大教弘通法成人也言即斯本意語則正結第三意則
0362b04: 通結上三成總顯會意二會數開合者若約所攝
0362b05: 之機唯有三會一比丘二諸乘人三善財
0362b06: 會若約能所通辨有五十五會善財自有
0362b07: 五十三故雖人有五十四文殊一人四會
0362b08: 說故德生有德同一間答友無答不成
0362b09: 會故若以友承前指後得名會者善財
0362b10: 則有五十四會是以唯就能化不足定會
0362b11: 若約主伴成百一十會至下當辨若約散
0362b12: 說則佛剎塵數會尚順三乘若約普賢德
0362b13: 則無盡會如普賢結通處說二諸乘人會者即初至福
0362b14: 城東會也若約能所下明通於中三一標數就第三會開五十三成五十五雖人有
0362b15: 五十四下次釋成上義言五十四者善財初遇文殊從德雲至瞿波有四十人寄於
0363a01: 三賢十聖摩耶已巳下天主光等有十一人已五十二及彌勒普賢故五十四舉此五
0363a02: 十四者乃成會違一向都望人五十四兼比丘諸乘二會則合有五十六會若望善
0363a03: 財並見五十四人即合自有五十四會何以惟五十三故下釋云文殊一人四會說
0363a04: 故故雖五十四人有五十五會若爾一人四會即五十四中加三成五十七何言五
0363a05: 十五故次下云德生有德同一會故又減其一遍友不成會減其一人亦五十五若
0363a06: 取遍友成一會故善財有五十六兼前五十六為遍友不成主伴但標五十五耳若
0363a07: 約主伴下開成百一十下有三釋正義一人當兩故故前案定為五十五若約散說
0363a08: 下三約教結成三會主多少若以人定唯五十
0363a09: 四若以會顯人則五十七文殊分四故或
0363a10: 剎塵數或無盡無盡思之三會數多少如上開合應自知
0363a11: 之四定會名義者此下諸會雖無佛說以
0363a12: 本末亦得名經謂文殊濫觴出此會故
0363a13: 諸友皆本會得益菩薩不離而周故若爾
0363a14: 下文善財應歸重閣何乃見在菩提場
0363a15: 耶以菩提為諸會本故所為既終攝末歸
0363b01: 本況諸眾會不動覺四定會名義者謂無佛說而稱經會
0363b02: 者以本統末故言濫者濫泛也觴杯也謂江出岷山初出之源但可泛一杯而已所
0363b03: 出雖少源在於此故雖千里萬里而云江出岷山故雖散在諸方而云經會若爾下
0363b04: 解妨可知五二位統者此中諸會不出文殊
0363b05: 普賢略有二門一相對明表二互融顯圓
0363b06: 今初略明三對一以能所相對普賢表所
0363b07: 依法界即在纏如來藏故理趣般若云一
0363b08: 切眾生皆如來藏普賢菩薩自體故初
0363b09: 會即入藏身三昧故文殊表能信之心故
0363b10: 佛名經說一切諸佛皆因文殊而發心故
0363b11: 善財始見發大心故二以解行相對普賢
0363b12: 表所起萬行上下諸經皆說普賢行故文
0363b13: 殊表能起之解通解理事故慈氏云汝見
0363b14: 善友皆文殊力等故三以理智相對普賢
0363b15: 即所證法界善財入身故又云得究竟三
0364a01: 世平等身故普賢身相如虛空故文殊即
0364a02: 能證大智本所事佛名不動智故見後文
0364a03: 殊方見普賢故又理開體用智分因果二
0364a04: 互融顯圓者亦二先以二門各自圓融謂
0364a05: 解由前信方離邪見信解真正成極智故
0364a06: 依體起行行必稱體由行證理理行不殊
0364a07: 故隨一證即一切證二以二聖法門互融
0364a08: 謂始信必信於理故能所不二稱解起行
0364a09: 行解不二智與理則理智無二是以文
0364a10: 殊三事融通隱隱即是普賢三事涉入重
0364a11: 重由此故能入遮那嚬申之境故前本會
0364a12: 明二聖開顯序分之中標為上首餘如別
0364a13: 說五二位統收者別有三聖圓融觀大意此已巳矣但普賢所信所證雖是一理
0364a14: 約生約佛位分染淨異故分之成二又理開體用等者此即三聖觀中會歸經題理
0364a15: 開體用即大方廣大即體性包含方廣業用周遍故智分因果即佛華嚴佛是果智
0364b01: 華即因故先以二門各自圓融者初融文殊信解智三後依體起行下後融普賢所
0364b02: 信及行并所證三是以文殊三事下總結上三雖開兩義有三重一二聖三事各
0364b03: 自圓融二二聖三事各對圓融三總融二聖謂初三事既自圓融次以三事各對圓
0364b04: 融故其六法但成一味而言文殊三事融通隱隱者信智圓融不壞相故普賢三事
0364b05: 涉入重重者以理融事事不泯故若二不二成毗盧遮那則文殊是華嚴普賢是大
0364b06: 方廣合為佛為佛已巳竟更無二味故故前本會下引文證成非情見故六分
0364b07: 五相者若意法師及臺山論但隨文散釋
0364b08: 更無別配光統等師皆配地位二皆有理
0364b09: 謂隨一一位具多法門豈容凡心不得習
0364b10: 求善友之法故不配有理然無次位中不
0364b11: 礙次位顯位是常規配亦無失橫豎無礙
0364b12: 且依古德配為五相謂初四十一人名寄
0364b13: 位修行相寄四十一人依人求解顯修行
0364b14: 故二從摩耶下九會十一人明會緣入實
0364b15: 相即會前住等成普別兩行契證法界故
0365a01: 初得幻智後得幻住該於中間如幻之緣
0365a02: 入一實故三慈氏一人名攝德成因相會
0365a03: 前二門之德並為證入之因故故法門名
0365a04: 三世不忘念則攝法無遺四後文殊名智
0365a05: 照無二相謂行圓究竟朗悟在懷照前行
0365a06: 等唯一圓智更無前後明昧等殊五普賢
0365a07: 一人名顯因廣大相始覺同本圓覺現前
0365a08: 稱周法界無不包含故其後四相亦得稱
0365a09: 為寄位前三義同等覺故摩耶慈氏並入
0365a10: 重玄門文殊表菩薩地盡心無初相普賢
0365a11: 義同妙覺纔見普賢便等佛故今從別義
0365a12: 且為五相此五亦是菩薩五種行相一高
0365a13: 行二大行三勝行四深行五廣行照前行等唯一
0365a14: 圓智者行即寄位修行等取次二四其後四相下此立別理則不壞相依五相中三
0365a15: 一寄位修行今從下二且為五相歸前釋三此五下別義料揀言五行者一歷位
0365b01: 上昇故云高行二同入一實故為大行三具上高大成補處因故名勝行四般若絕
0365b02: 相故稱為深五一一稱性故云廣也七圓攝始終者上寄法
0365b03: 顯異布之前後據實圓融一位即一切位
0365b04: 乃至無盡故所歷差別並一中之多一多
0365b05: 同時無有障礙。
0365b06: 八法界人類於中有二先明類別謂知識
0365b07: 雖多不出二十類一菩薩二比丘三尼四
0365b08: 優婆塞五優婆夷六童男七童女八天九
0365b09: 天女十外道十一婆羅門十二長者十三
0365b10: 先生十四醫人十五船師十六國王十七
0365b11: 仙人十八佛母十九佛妃二十諸神二顯
0365b12: 義相有四一約果攝化並是如來海印所
0365b13: 現二約因成行皆是菩薩隨力現形三約
0365b14: 義顯法總是緣起法界之人法四約相辨
0365b15: 異不出菩薩五生所一息苦生如良醫
0366a01: 等二隨類生如外道等三勝生如善見比
0366a02: 丘等四增上生如無猒足王等五最後生
0366a03: 如慈氏等通即前四各具五生可知於中
0366a04: 菩薩有六三處現身一初文殊信位劣故
0366a05: 唯顯一人二中間漸進現於二人謂大悲
0366a06: 正趣三位後成滿顯於三人謂彌勒等不出
0366a07: 二十類者此二十類攝五十四人一菩薩有五一文殊二觀自在三正趣四彌勒五
0366a08: 普賢二比丘攝五一德雲二海雲三善住四海幢五善見三尼唯一即師子嚬申四
0366a09: 優婆塞唯一即明智居士五優婆夷攝五一休捨二具足三不動四婆須蜜五賢聖
0366a10: 六童男攝三一自在主二善知眾藝三德生七童女攝二一慈行二有德八天唯一
0366a11: 即大天九天女亦一即天主光十外道亦一即是遍行十一婆羅門攝二一勝熱二
0366a12: 最寂靜十二長者攝九一解脫二法寶髻三普眼四優羅華五無上勝六鞞瑟
0366a13: 羅七堅固解脫八妙月九無勝軍十三先生唯一即遍友十四毉人亦一即彌伽十
0366a14: 五船師婆施羅十六國王攝二一無猒足二大光十七仙人唯一謂毗目瞿沙十八
0366a15: 佛母唯摩耶夫人十九佛妃唯瞿波二十諸神攝其十一安住地神二婆珊婆演底
0366b01: 夜神三普德淨光夜神四喜目觀察夜神五普救眾生妙德夜神六寂靜音海夜神
0366b02: 七守護一切城增長威力夜神八開敷一切華夜神九大願精進力救護一切眾
0366b03: 生夜神十嵐毗尼林神即圓滿光故二十類攝五十四四約相辨異不出菩薩五生
0366b04: 者即瑜伽四十八品中辨一息苦生亦名除災如為大魚等即飢世救苦海中救苦
0366b05: 等二隨類者一切類故三勝生亦名大勢生謂形色族姓富貴等四增上生從初地
0366b06: 至十地為諸王等五最後生即最後身菩薩今小不同者意將彼義攝此友故攝論
0366b07: 第六明勝生亦名最勝生謂諸世間安樂生處應知此是說法功德通即前四各具
0366b08: 五生者向就第四約相有五今通於前果因及義亦各具五於中菩薩有六者即就
0366b09: 最後而辨異也等取文殊及普賢也九法界事義者通下諸
0366b10: 位總有十門一正報法界二依報法界三
0366b11: 現相四表義五言說六義理七業用八說
0366b12: 往因九結自分十推勝進此十門法界同
0366b13: 一緣起互融無礙三現相者如大天等四表義者如山表位如海
0366b14: 表悲等。
0366b15: 爾時文殊師利童子從善住樓閣出。
0367a01: 十隨文釋依五相中今當第一寄位修行
0367a02: 相分五初文殊一人寄十信信未成位故
0367a03: 但一人餘四十人寄十住等位各有十謂
0367a04: 二從德雲至慈行寄十住位三善見至
0367a05: 行寄十行四鬻香長者至安住地神寄十
0367a06: 向五婆珊夜神至瞿波寄十地今初信中
0367a07: 分二先明能化發起二爾時尊者舍利弗
0367a08: 下成彼化事前中分三初標主出閣二與
0367a09: 無量下別明伴從三文殊下總顯出儀今
0367a10: 初文殊菩薩本是童子而前列菩薩此彰
0367a11: 童子者表創入佛法故亦顯非童真行不
0367a12: 能入故權實相依悲智無住名善住閣從
0367a13: 此利生為出非離此矣。
0367a14: 與無量同行菩薩及常隨侍衛諸金剛神普
0367a15: 為眾生供養諸佛諸身眾神久發堅誓願常
0367b01: 隨從諸足行神樂聞妙法主地神常修大悲
0367b02: 主水神智光照耀主火神摩尼為冠主風神
0367b03: 明練十方一切儀式主方神專勤除滅無明
0367b04: 黑闇主夜神一心匪懈闡明佛日主畫神莊
0367b05: 嚴法界一切虛空主空神普度眾生超諸有
0367b06: 海主海神常勤積集趣一切智助道善根高
0367b07: 大如山主山神常勤守護一切眾生菩提心
0367b08: 城主城神常勤守護一切智智無上法城諸
0367b09: 大龍王常勤守護一切眾生諸夜叉王常令
0367b10: 眾生增長歡喜乾闥婆王常勤除滅諸餓鬼
0367b11: 趣鳩槃茶王恒願拔濟一切眾生出諸有海
0367b12: 迦樓羅王願得成就諸如來身高出世間阿
0367b13: 修羅王見佛歡喜曲躬恭敬摩羅伽王常
0367b14: 厭生死恒樂見佛諸大天王尊重於佛讚歎
0367b15: 供養諸大梵王。
0368a01: 二伴從中初一同生餘皆異生並約通稱
0368a02: 表法之名以明般若導萬行故隨一一類
0368a03: 各有眾多故云諸足行等或諸言蓋文
0368a04: 略耳餘如初會。
0368a05: 文殊師利與如是等功德莊嚴諸菩薩眾出
0368a06: 自住處來詣佛所右繞世尊經無量以諸
0368a07: 供具種種供養供養畢已辭退南行往於人
0368a08: 間。
0368a09: 三總顯出儀中前約無住化生名善住閣
0368a10: 出今約依自利而利他云出自住處又前
0368a11: 依佛法界流此依自所證出二文影略又前
0368a12: 依佛法界流者約表說法也。
0368a13: 爾時尊者舍利弗承佛神力見文殊師利菩
0368a14: 薩與諸菩薩眾會莊嚴出逝多林於南方
0368a15: 遊行人間作如是念我今當與文殊師利俱
0368b01: 南方。
0368b02: 第二成彼化事中通有三會一比丘會顯
0368b03: 迴小入大故二諸乘人會顯通諸權入
0368b04: 一實故三善財會顯純一乘機一生成辦
0368b05: 故又前二會表居信未久尚不定故善財
0368b06: 信終可入證故今初有二一明助化攝機
0368b07: 二正明化益今初小乘之智亦助大故文
0368b08: 中亦二先明緣興念。
0368b09: 時尊者舍利弗與六千比丘前後圍繞出自
0368b10: 住處來詣佛所頂禮佛足具白世尊世尊聽
0368b11: 許右繞三辭退而去文殊師利所。
0368b12: 二時尊者下攝眾同遊於中亦二先總辨
0368b13: 攝儀捨小趣大為出自住處向文殊所。
0368b14: 此六千比丘是舍利弗自所同住出家未久
0368b15: 所謂海覺比丘善生比丘福光比丘大童子
0369a01: 比丘電生比丘淨行比丘天德比丘君慧比
0369a02: 丘梵勝比丘寂慧比丘如是等其數六千悉
0369a03: 曾供養無量諸佛深植善根解力廣大信眼
0369a04: 明徹其心寬博觀佛境界了法本性饒益眾
0369a05: 生常樂勤求諸佛功德皆是文殊師利說法
0369a06: 教化之所成就。
0369a07: 後此六千下別明所化於中三初指數辨
0369a08: 位比丘義如常六千者表六根性淨可入
0369a09: 法界故自所同住者同居權小故同住法
0369a10: 界故出家未久者未證實際易可迴故信
0369a11: 心尚微須誘化故二所謂下列名三悉曾
0369a12: 下歎德文有十句初二歎宿因次七明現
0369a13: 德後一結德緣既皆約大乘以歎明本
0369a14: 大託比丘顯諸類非小乘矣結屬
0369a15: 文殊今成其善非無因矣比丘義如常者古有五義一曰
0369b01: 怖魔初出家時魔宮動故二言乞士下從居士乞食以資身上從諸佛乞法以練神
0369b02: 故三名淨戒持戒漸入僧數應持戒故四云淨命既受戒已所起三業以無貪故不
0369b03: 依於貪邪活命故五曰破惡漸依聖道滅煩惱故新云苾芻苾芻草名具五德故。
0369b04: 爾時尊者舍利弗在行道中觀諸比丘告海
0369b05: 覺言海覺汝可觀察文殊師利菩薩清淨之
0369b06: 身相好莊嚴一切天人莫能思議汝可觀察
0369b07: 文殊師利圓光映徹令無量眾生發歡喜心
0369b08: 汝可觀察文殊師利光網莊嚴除滅眾生無
0369b09: 量苦惱汝可觀察文殊師利眾會具足皆是
0369b10: 菩薩昔善根之所攝受汝可觀察文殊師
0369b11: 利所行之路左右八步平坦莊嚴汝可觀察
0369b12: 文殊師利所住之處周迴十方常有道場隨
0369b13: 逐而轉汝可觀察文殊師利所行之路具足
0369b14: 無量福德莊嚴左右兩邊有大伏藏種種珍
0369b15: 寶自然而出汝可觀察文殊師利曾供養佛
0370a01: 善根所流一切樹間出莊嚴藏汝可觀察文
0370a02: 殊師利諸世間主雨供具雲頂禮恭敬以為
0370a03: 供養汝可觀察文殊師利十方一切諸佛如
0370a04: 來將說法時悉放眉間白毫相光來照其身
0370a05: 從頂上入。
0370a06: 第二爾時尊者舍利下正明化益於中二
0370a07: 先以身儀攝益則令根熟起欲二爾時文
0370a08: 殊告諸下語業攝益正授法門前中四一
0370a09: 示勝境二得勝益三詣勝人四蒙勝攝今
0370a10: 初有三初標告二海覺汝可下正教觀察
0370a11: 有十勝德一身相勝二常光勝三放光勝
0370a12: 四眾會勝五行路勝表常依八正故六住
0370a13: 處勝舉足下足無非道場隨心轉故七福
0370a14: 嚴勝常觀空有二邊心地之下具如來藏
0370a15: 恒沙萬德無心忘照任運寂知而顯現故
0370b01: 八林樹勝樹立萬行嚴法體故九自在勝
0370b02: 於我無我得不二解自在主中為最尊故
0370b03: 十上攝勝此有二意一約事心常上攝諸
0370b04: 佛法故二約表諸佛顯揚皆依般若究竟
0370b05: 至於一切智故於我無我得不二解等者即釋經諸世間主雨供具
0370b06: 雲等以主即自在義既我無我不二方為自在此即淨名迦旃延章五非常義前三
0370b07: 地已巳引即於我無我而不二是無我義無我法中有真我故二約表者文殊表般若
0370b08: 若無般若不能說故究竟下又表所說雖復千差究竟至於一切種智故放光還入
0370b09: 智頂後句即法華意。
0370b10: 爾時尊者舍利弗為諸比丘稱揚讚歎開示
0370b11: 演說文殊師利童子有如是等無量功德具
0370b12: 足莊嚴。
0370b13: 三爾時下結略顯廣可知。
0370b14: 彼諸比丘聞是說已巳心意清淨信解堅固喜
0370b15: 不自持舉身踊躍形體柔諸根悅豫憂苦
0371a01: 悉除垢障咸盡常見諸佛深求正法具菩薩
0371a02: 根得菩薩力大悲大願皆自出生入於諸度
0371a03: 甚深境界十方佛海常現在前於一切智深
0371a04: 生信樂。
0371a05: 二彼諸比丘下得勝益中上既勸觀義兼
0371a06: 修觀益相可知。
0371a07: 即白尊者舍利弗言唯願大師將引我等
0371a08: 詣於彼勝人之所時舍利弗即與俱行至其
0371a09: 所已白言仁者此諸比丘願得奉覲。
0371a10: 三即白尊者下明詣勝人可知。
0371a11: 爾時文殊師利童子無量自在菩薩圍繞并
0371a12: 其大眾如象王迴觀諸比丘。
0371a13: 四爾時文殊下蒙勝攝於中二先示攝相
0371a14: 以迴觀法故如象王迴者身首俱轉無
0371a15: 輕舉故。
0371b01: 時諸比丘頂禮其足合掌恭敬作如是言我
0371b02: 今奉見恭敬禮拜及餘所有一切善根唯願
0371b03: 仁者文殊師利和尚舍利弗世尊釋迦牟尼
0371b04: 皆悉證知如仁所有如是色身如是音聲如
0371b05: 是相好如是自在願我一切悉當具得。
0371b06: 後時諸比丘下設敬興願為後正說之由。
0371b07: 爾時文殊師利菩薩告諸比丘言比丘若善
0371b08: 男子善女人成就十種趣大乘法則能速入
0371b09: 如來之地況菩薩地何者為十所謂積集一
0371b10: 切善根心無疲厭見一切佛承事供養心無
0371b11: 疲厭求一切佛法心無疲厭行一切波羅蜜
0371b12: 心無疲厭成就一切菩薩三昧心無疲厭次
0371b13: 第入一切三世心無疲厭普嚴淨十方佛剎
0371b14: 心無疲厭教化調伏一切眾生心無疲厭於
0371b15: 一切剎一切劫中成就菩薩行心無疲厭為
0372a01: 成就一眾生故修行一切佛剎微塵數波羅
0372a02: 蜜成就如來十力如是次第為成熟一切眾
0372a03: 生界成就如來一切力心無疲厭。
0372a04: 第二語業攝益中二先受自分法後爾時
0372a05: 文殊下受勝進法前中亦二先受法後時
0372a06: 諸比丘下得益前中三初舉益標告二何
0372a07: 者下別示行法皆言無疲厭者法門無盡
0372a08: 眾生無邊取相而修多生疲厭厭則退墮
0372a09: 二乘若無愛見而修則無疲矣無疲則佛
0372a10: 果非遠況我身耶十句攝為五對一內因
0372a11: 外緣二求法成行三深定妙智智入三世
0372a12: 故四嚴剎調生五長時廣大廣大亦勝進
0372a13: 修也若無愛見而修則無疲矣即淨名問疾品意前文已引。
0372a14: 比丘若善男子善女人成就深信發此十種
0372a15: 無疲厭心則能長養一切善根捨離一切諸
0372b01: 生死趣超過一切世間種性不墮聲聞辟支
0372b02: 佛地生一切如來家具一切菩薩願學習一
0372b03: 切如來功德修行一切菩薩諸行得如來力
0372b04: 摧伏眾魔及諸外道亦能除滅一切煩惱入
0372b05: 菩薩地近如來地。
0372b06: 三比丘若善男子下舉益勸修中亦為五
0372b07: 對一長善離生二超凡越小三生家具業
0372b08: 四習果修因五摧邪入證。
0372b09: 時諸比丘聞此法已巳則得三昧名無礙眼見
0372b10: 一切佛境界得此三昧故悉見十方無量無
0372b11: 邊一切世界諸佛如來及其所有道場眾會
0372b12: 亦悉見彼十方世界一切諸趣所有眾生亦
0372b13: 悉見彼一切世界種種差別亦悉見彼一切
0372b14: 世界所有微塵亦悉見彼諸世界中一切眾
0372b15: 生所住宮殿以種種寶而為莊嚴及亦聞彼
0373a01: 諸佛如來種種言音演說諸法文辭訓釋悉
0373a02: 皆解了亦能觀察彼世界中一切眾生諸根
0373a03: 心欲亦能憶念彼世界中一切眾生前後十
0373a04: 生亦能憶念彼世界中過去未來各十劫事
0373a05: 亦能憶念彼諸如來十本生事十成正覺十
0373a06: 轉法輪十種神通十種說法十種教誡十種
0373a07: 辯才。
0373a08: 第二得益中二先別明一定後又即成下
0373a09: 通顯多門前中亦二先明所得定體言無
0373a10: 礙者略有三義一能見離障故二所見無
0373a11: 擁故故云見一切佛境三一具多用故雖
0373a12: 具此能而無見相故名三昧二得此三昧
0373a13: 下別明定用有四一正明天眼用二及亦
0373a14: 聞下天耳用三亦能觀下他心用四亦能
0373a15: 憶下宿住用一眼具斯四用故稱無礙一眼
0373b01: 等正是上第三義。
0373b02: 又即成就十千菩提心十千三昧十千波羅
0373b03: 蜜悉皆清淨得大智慧圓滿光明得菩薩十
0373b04: 神通柔微妙住菩薩心堅固不動。
0373b05: 二通顯多門者上一定之用既爾多門無
0373b06: 盡例然此顯圓教攝機創立大心乃得十
0373b07: 地之後十通之用以始攝終故如發心功
0373b08: 德品等辨。
0373b09: 爾時文殊師利菩薩勸諸比丘住普賢行住
0373b10: 普賢行已入大願海入大願海已成就大願
0373b11: 海以成就大願海故心清淨心清淨故身清
0373b12: 淨身清淨故身輕利身清淨輕利故得大神
0373b13: 通無有退轉得此神通故不離文殊師利足
0373b14: 下普於十方一切佛所悉現其身具足成就
0373b15: 一切佛法。
0374a01: 第二受勝進法中亦二先教勸上但明大
0374a02: 心無疲今令廣住行願進趣普修後以成
0374a03: 就下明展轉獲益。上來初會竟。
0374a04: 
0374a05: 大方廣佛華嚴經鈔會本第六十一之二
0374a06: 音釋
0374a07: 桮晡回切音杯義同。岷音民蜀山名。嵐音藍大風也。鬻音欲賣也。
