0663a01: 大方廣佛華嚴經鈔會本第七十二　頗七
0663a02: 唐于闐國三藏沙門實叉難陀　譯
0663a03: 唐清涼山大華嚴寺沙門澄觀撰述
0663a04: 爾時善財童子入菩薩甚深自在妙音解脫
0663a05: 門修行增進詣開敷一切樹華夜神所。
0663a06: 第七開敷一切樹華夜神寄遠行地寄遠行地
0663a07: 者謂至無相住功用後邊出遇世間二乘道故。
0663a08: 見其身在眾寶香樹樓閣之內妙寶所成師
0663a09: 子座上百萬夜神所共圍繞時善財童子頂
0663a10: 禮其足於前合掌而作是言聖者我已先發
0663a11: 阿耨多羅三藐三菩提心而未知菩薩云何
0663a12: 學菩薩行云何得一切智唯願垂慈為我宣
0663a13: 說。
0663a14: 初二可知。
0663a15: 夜神言善男子我於此娑婆世界日光已沒
0663b01: 蓮華覆合諸人眾等罷遊觀時見其一切若
0663b02: 山若水若城若野如是等處種種眾生咸悉
0663b03: 發心欲還所住我皆密護令得正道達其處
0663b04: 所宿夜安樂善男子若有眾生盛年好色憍
0663b05: 慢放逸五欲自恣我為示現老病死相令生
0663b06: 恐怖捨離諸惡復為稱歎種種善根使其修
0663b07: 習為慳者讚歎布施為破戒者稱揚淨戒
0663b08: 有瞋恚者教住大慈懷惱害者令行忍辱若
0663b09: 懈怠者令起精進若散亂者令修禪定住惡
0663b10: 慧者令學般若樂小乘者令住大乘樂著三
0663b11: 界諸趣中者令住菩薩願波羅蜜若有眾生
0663b12: 福智微劣為諸結業之所逼迫多留礙者令
0663b13: 住菩薩力波羅蜜若有眾生其心闇昧無有
0663b14: 智慧令住菩薩智波羅蜜。
0663b15: 第三夜神言下授已法界於中四一顯法
0664a01: 行二立法名三明業用四辨根深今初亦
0664a02: 是法門所作業用對先問行故總示其行
0664a03: 未舉法門之名於中二先明安樂眾生行
0664a04: 後善男子若有下利益眾生行令物斷惡
0664a05: 修善故於中先總後為慳吝下別顯十度
0664a06: 治十蔽障。
0664a07: 善男子我已成就菩薩出生廣大喜光明解
0664a08: 脫門。
0664a09: 第二善男子我已成下立法名此有二意
0664a10: 一望前稱己已益物悲智之心故生大喜二
0664a11: 者望後照佛攝廣大悲智故生大喜。
0664a12: 善財言大聖此解脫門境界云何夜神言善
0664a13: 男子入此解脫能知如來普攝眾生巧方便
0664a14: 智云何普攝善男子一切眾生所受諸樂皆
0664a15: 是如來威德力故順如來教故行如來語故
0664b01: 學如來行故得如來所護力故修如來所印
0664b02: 道故種如來所行善故依如來所說法故如
0664b03: 來智慧日光之所照故如來性靜業力之所
0664b04: 攝故。
0664b05: 第三善財言下明業用中先問後答問中
0664b06: 以是業用分齊故云境界答中三初總標
0664b07: 謂知佛攝生之智為業用分齊二云何普
0664b08: 攝下略顯普攝之相謂一切佛樂皆由佛
0664b09: 得故知佛攝。
0664b10: 云何知然善男子我入此出生廣大喜光明
0664b11: 解脫憶念毗盧遮那如來應正等覺昔所
0664b12: 修菩薩行海悉皆明見。
0664b13: 三云何知然下廣顯巧方便智先徵可知
0664b14: 後釋意云我見如來從因至果大悲巧攝
0664b15: 故知樂由佛生於中二先總明。
0665a01: 善男子世尊昔為菩薩時見一切眾生著
0665a02: 我我所住無明闇室入諸見稠林為貪愛所
0665a03: 縛忿怒所壞愚癡所亂慳嫉所纏生死輪
0665a04: 貧窮困苦不得值遇諸佛菩薩見如是已起
0665a05: 大悲心利益眾生所謂起願得一切妙寶資
0665a06: 具攝眾生心願一切眾生皆悉具足資生之
0665a07: 物無所乏心於一切眾事離執著心於一切
0665a08: 境界無貪染心於一切所有無慳吝心於一
0665a09: 切果報無希望心於一切榮好無羨羡慕心於
0665a10: 一切因緣無迷惑心起觀察真實法性心起
0665a11: 救護一切眾生心起深入一切法漩澓心起
0665a12: 於一切眾生住平等大慈心起於一切眾生
0665a13: 行方便大悲心起為大法蓋普覆眾生心起
0665a14: 以大智金剛杵破一切眾生煩惱障山心起
0665a15: 令一切眾生增長喜樂心起願一切眾生究
0665b01: 竟安樂心起隨眾生所欲雨一切財寶心起
0665b02: 以平等方便成熟一切眾生心起令一切眾
0665b03: 生滿足聖財心起願一切眾生究竟皆得十
0665b04: 力智果心。
0665b05: 後善男子世尊昔下別顯於中亦二先
0665b06: 發善巧普攝之心後起善巧普攝之行前
0665b07: 中亦二先見發心之境沈苦集故後見如
0665b08: 是下正發救心令得滅道於中先並起慈
0665b09: 悲心後起觀察下雙運悲智。
0665b10: 起如是心已得菩薩力現大神變法界虛
0665b11: 空界於一切眾生前普雨一切資生之物隨
0665b12: 其所欲悉滿其意皆令歡喜不悔不無間
0665b13: 無斷以是方便普攝眾生教化成熟皆令得
0665b14: 出生死苦難不求其報淨治一切眾生心寶
0665b15: 令其生起一切諸佛同一善根增一切智福
0666a01: 德大海菩薩如是念念成熟一切眾生念念
0666a02: 嚴淨一切佛剎念念普入一切法界念念皆
0666a03: 悉虛空界念念普入一切三世念念成就
0666a04: 調伏一切諸眾生智念念恒轉一切法輪念
0666a05: 念恒以一切智道利益眾生念念普於一切
0666a06: 世界種種差別諸眾生前盡未來劫現一切
0666a07: 佛成等正覺念念普於一切世界一切諸劫
0666a08: 修菩薩行不生二想所謂普入一切廣大世
0666a09: 界海一切世界種中種種際畔諸世界種種
0666a10: 莊嚴諸世界種種體性諸世界種種形狀諸
0666a11: 世界種種分布諸世界或有世界穢而兼淨
0666a12: 或有世界淨而兼穢或有世界一向雜穢或
0666a13: 有世界一向清淨或小或大或麤或細或正
0666a14: 或側或覆或仰如是一切諸世界中念念修
0666a15: 行諸菩薩行入菩薩位現菩薩力亦現三世
0666b01: 一切佛身隨眾生心普使知見。
0666b02: 二起如是心已下起普攝行中亦二先別
0666b03: 明利益眾生行後善男子毗盧遮那下雜
0666b04: 明種種行前中三初舉攝生行體次以是
0666b05: 方便下明攝生本意後菩薩如是念念下
0666b06: 辨攝生周即廣大義。
0666b07: 善男子毗盧遮那如來於過去世如是修行
0666b08: 菩薩行時見諸眾生不修功德無有智慧著
0666b09: 我我所無明翳障不正思惟入諸邪見不識
0666b10: 因果順煩惱業墮於生死險難深坑具受種
0666b11: 種無量諸苦起大悲心具修一切波羅蜜行
0666b12: 為諸眾生稱揚讚歎堅固善根令其安住遠
0666b13: 離生死貧窮之苦勤修福智助道之法為說
0666b14: 種種諸因果門為說業報不相違反為說於
0666b15: 法證入之處為說一切眾生欲解及說一切
0667a01: 受生國土令其不斷一切佛種令其守護一
0667a02: 切佛教令其捨離一切諸惡又為稱讚趣一
0667a03: 切智助道之法令諸眾生心生歡喜令行法
0667a04: 施普攝一切令其發起一切智行令其修學
0667a05: 諸大菩薩波羅蜜道令其增長成一切智諸
0667a06: 善根海令其滿足一切聖財令其得入佛自
0667a07: 在門令其攝取無量方便令其觀見如來威
0667a08: 德令其安住菩薩智慧。
0667a09: 二雜明種種行中二先明觀機彰苦集無
0667a10: 涯後起大悲心下顯修行無量於中三初
0667a11: 總明化益次為說種種下別明化法後令
0667a12: 諸眾生下總結化意。
0667a13: 善財童子言聖者發阿耨多羅三藐三菩提
0667a14: 心其已久如夜神言善男子此處難信難知
0667a15: 難解難入難說一切世間及以二乘皆不能
0667b01: 知唯除諸佛神力所護善友所攝集勝功德
0667b02: 欲樂清淨無下劣心無雜染心無諂曲心得
0667b03: 普照耀智光明心發普饒益諸眾生心一切
0667b04: 煩惱及以眾魔無能壞心起必成就一切智
0667b05: 心不樂一切生死樂心能求一切諸佛妙樂
0667b06: 能滅一切眾生苦惱能修一切佛功德海能
0667b07: 觀一切諸法實性能具一切清淨信解能超
0667b08: 一切生死暴流能入一切如來智海能決定
0667b09: 到無上法城能勇猛入如來境界能速疾趣
0667b10: 諸佛地位能即成就一切智力能於十力已
0667b11: 得究竟如是之人於此能持能入能了何以
0667b12: 故此是如來智慧境界一切菩薩尚不能知
0667b13: 況餘眾生。
0667b14: 第四善財童子言下辨法根深先問後答
0667b15: 答中二先歎深許說二乃往下承力正酬
0668a01: 前中二先長行亦二先歎深難知後承力
0668a02: 許說前中四一標難知非唯久遠難知抑
0668a03: 亦當時發心已得深法滿佛境故況無久
0668a04: 近相非常見聞故難信非聞慧境故難知
0668a05: 非思修故難解難入上皆心緣處滅故難
0668a06: 說者言語道斷故二一切下顯不知人三
0668a07: 唯除下揀去能知即善財之類四何以故
0668a08: 下徵釋所以以是佛境故權教菩薩尚不
0668a09: 能知況前劣耶。
0668a10: 然我今者以佛威力欲令調順可化眾生意
0668a11: 速清淨欲令修習善根眾生心得自在隨汝
0668a12: 所問為汝宣說。
0668a13: 二然我今下承力許說。
0668a14: 爾時開敷一切樹華夜神欲重明其義觀察
0668a15: 三世如來境界而說頌言。
0668b01: 佛子汝所問甚深佛境界難思剎塵劫說之
0668b02: 不可盡。
0668b03: 後爾時下偈頌二十一偈分二初十九偈
0668b04: 頌歎深難說後二偈頌承力為說前中四
0668b05: 初一偈頌標深難說。
0668b06: 非是貪恚癡憍慢惑所覆如是眾生等能知
0668b07: 佛妙法非是住慳嫉諂誑諸濁意煩惱業所
0668b08: 覆能知佛境界非著蘊界處及計於有身見
0668b09: 倒想倒人能知佛所覺。
0668b10: 二有三偈頌不知人。
0668b11: 佛境界寂靜性淨離分別非著諸有者能知
0668b12: 此法性。
0668b13: 三有一偈超頌前釋以是佛境故惑者不
0668b14: 知。
0668b15: 生於諸佛家為佛所守護持佛法藏者智眼
0669a01: 之境界親近善知識愛樂白淨法勤求諸佛
0669a02: 力聞此法歡喜心淨無分別猶如太虛空慧
0669a03: 燈破諸闇是彼之境界以大慈悲意普覆諸
0669a04: 世間一切皆平等是彼之境界歡喜心無著
0669a05: 一切皆能捨平等施眾生是彼之境界心淨
0669a06: 離諸惡究竟無所悔順行諸佛教是彼之境
0669a07: 界了知法自性及以諸業種其心無動亂是
0669a08: 彼之境界勇猛勤精進安住心不退勤修一
0669a09: 切智是彼之境界。
0669a10: 其心寂靜住三昧究竟清涼無熱惱已修一
0669a11: 切智海因此證悟者之解脫。
0669a12: 善知一切真實相深入無邊法界門普度
0669a13: 生靡有餘此慧燈者之解脫。
0669a14: 了達眾生真實性不著一切諸有海如影普
0669a15: 現心水中此正道者之解脫。
0669b01: 從於一切三世佛方便願種而出生盡諸劫
0669b02: 剎勤修行此普賢者之解脫。
0669b03: 普入一切法界門悉見十方諸剎海亦見其
0669b04: 中劫成壞而心畢竟無分別。
0669b05: 法界所有微塵中悉見如來坐道樹成就菩
0669b06: 提化品此無礙眼之解脫。
0669b07: 四有十四偈總頌揀去能知。
0669b08: 汝於無量大劫海親近供養善知識為利
0669b09: 生求正法聞已憶念無遺忘。
0669b10: 毗盧遮那廣大境無量無邊不可思我承佛
0669b11: 力為汝說令汝深心轉清淨。
0669b12: 次第頌前佛力所護等恐繁不配說者隨
0669b13: 。
0669b14: 善男子乃往古世過世界海微塵數劫有世
0669b15: 界海名普光明真金摩尼山其世界海中有
0670a01: 佛出現名普照法界智慧山寂靜威德王善
0670a02: 男子其佛往修菩薩行時淨彼世界海其世
0670a03: 界海中有世界微塵數世界種一一世界種
0670a04: 有世界微塵數世界一一世界皆有如來出
0670a05: 興於世一一如來說世界海微塵數修多羅
0670a06: 一一修多羅授佛剎微塵數諸菩薩記現種
0670a07: 種神力說種種法門度無量眾生。
0670a08: 第二承力正酬中二先長行亦二先正說
0670a09: 後結會古今前中四初總顯發心時處佛
0670a10: 興二善男子彼普光明下別舉本生時處
0670a11: 三其中有王下明發心勝緣四時此會中
0670a12: 有童女下正顯發心本事。
0670a13: 善男子彼普光明真金摩尼山世界海中有
0670a14: 世界種名普莊嚴幢此世界種中有世界名
0670a15: 一切寶色普光明以現一切化佛影摩尼王
0670b01: 為體形如天城以現一切如來道場影像摩
0670b02: 尼王為其下際住一切寶華海上淨穢相雜
0670b03: 此世界中有須彌山微塵數四天下有一四
0670b04: 天下最處其中名一切寶山幢其四天下一
0670b05: 一縱廣十萬由旬一一各有一萬大城其閻
0670b06: 浮提中有一王都名堅固妙寶莊嚴雲燈一
0670b07: 萬大城周圍繞閻浮提人壽萬歲時。
0670b08: 初二可知。
0670b09: 其中有王名一切法音圓滿蓋有五百大臣
0670b10: 六萬采女七百王子其諸王子皆端正勇健
0670b11: 有大威力爾時彼王威德普被閻浮提內無
0670b12: 有冤敵。
0670b13: 三中有四初明大王治化即鐵輪王故云
0670b14: 閻浮。
0670b15: 時彼世界劫欲盡時有五濁起一切人眾壽
0671a01: 命短促資財乏少形色鄙陋多苦少樂不修
0671a02: 十善專作惡業更相忿諍互相毀辱離他眷
0671a03: 屬他榮好任情起見非法貪求以是因緣
0671a04: 風雨不時苗稼不登園林草樹一切枯槁人
0671a05: 民匱乏多諸疫病馳走四方靡所依怙。
0671a06: 二時彼世界下五濁為因感三災果壽命
0671a07: 短促即命濁資財下眾生濁不修下煩惱
0671a08: 濁任情下見濁劫濁則通五濁為因感三災果者三災有
0671a09: 二一小三災謂飢饉疾疫刀兵謂七年七月七日止謂各是一七二大三災謂水火
0671a10: 風壞於界今此是前經文具云初明飢饉以天不降澤故二多諸疫病即疾疫也
0671a11: 三馳走四方靡所依怙義兼刀兵然三災復有二義一約劫欲盡時人壽十歲等二
0671a12: 者少分多起今此約少分災耳。
0671a13: 咸來共繞王都大城無量無邊百千萬億四
0671a14: 面周高聲大呼或舉其手或合其掌或以
0671a15: 頭扣地或以手搥胸或屈膝長號或踊身大
0671b01: 頭髮蓬亂衣裳弊惡皮膚皴裂面目無光
0671b02: 而向王言大王大王我等今者貧窮孤露飢
0671b03: 渴寒凍疾病羸眾苦所逼命將不久無依
0671b04: 無救無所控告我等今者來歸大王我觀大
0671b05: 王仁慈智慧於大王所生得安樂想得所愛
0671b06: 想得活命想得攝受想得寶藏想遇津梁想
0671b07: 逢道路想值船筏想見寶洲想獲財利想升
0671b08: 天宮想。
0671b09: 三咸來共繞下悲境現前。
0671b10: 爾時大王聞此語已得百萬阿僧祗大悲門
0671b11: 一心思惟發十種大悲語其十者何所謂哀
0671b12: 哉眾生墮於無底生死大坑我當云何而速
0671b13: 勉濟令其得住一切智地。
0671b14: 四爾時大王下正明起行於中二先深起
0671b15: 大悲先深起大悲者此悲心與第二地中集果多同初一總明謂三求眾生皆
0672a01: 墮無底生死深坑難免出故。
0672a02: 哀哉眾生為諸煩惱之所逼迫我當云何而
0672a03: 作救護令其安住一切善業。
0672a04: 餘九為別又分為二初一解邪理外推求總名為邪橫計世間常樂我淨起貪等惑
0672a05: 故令住善業。
0672a06: 哀哉眾生生老病死之所恐怖我當云何為
0672a07: 作歸依令其永得身心安隱哀哉眾生常為
0672a08: 世間眾怖所逼我當云何而為祐助令其得
0672a09: 住一切智道哀哉眾生無有智眼常為身見
0672a10: 疑惑所覆我當云何為作方便令其得疑
0672a11: 見翳膜。
0672a12: 餘八行邪於中別顯三求眾生即分為三初五悲欲求眾生次二悲有求眾生後一
0672a13: 悲邪梵行求眾生初中又二前三悲現行五欲受用生過後二悲未得五欲追求生
0672a14: 過前中即為三別一悲不共財眾生欲資身命為生老等苦之所逼迫而不得安令
0672a15: 不著財則心安矣二悲受無猒眾生內心難滿恐得惡名怖失財利故令得佛因三
0672b01: 悲貯積財眾生不能了達財多禍多名無智眼決其疑見即為方便。
0672b02: 哀哉眾生常為癡闇之所迷惑我當云何為
0672b03: 作明炬令其照見一切智城哀哉眾生常為
0672b04: 慳嫉誑所濁我當云何而為開曉令其證
0672b05: 得清淨法身。
0672b06: 後中癡闇所迷下二門悲未得五欲追求生過前三悲其所惑此二悲其造業前門
0672b07: 悲求後報造有漏善如夜暗行迷失道路當示慧炬後門悲求現報造諸惡行慳已
0672b08: 所有嫉他勝己已誑求財諸惑濁亂若絕諸惡則法身清淨。
0672b09: 哀哉眾生長時漂沒生死大海我當云何而
0672b10: 普運度令其得上菩提彼岸哀哉眾生諸根
0672b11: 剛彊難可調伏我當云何而為調御令其具
0672b12: 足諸佛神力。
0672b13: 第二長時漂溺下二門悲有求眾生前門即道差別謂五道循環藏識漂溺惑苦大
0672b14: 海故令昇彼岸後門即界差別謂眼等諸根六塵等牽不得自在無有出期以佛威
0672b15: 神引之令出。
0673a01: 哀哉眾生猶如盲瞽不見道路我當云何而
0673a02: 為引導令其得入一切智門。
0673a03: 第三以第十門悲邪梵行求眾生行不正道迷無我理隨逐邪見乃至九十五種別
0673a04: 故引入智門上十悲中皆有所對能治以顯示餘如二地。
0673a05: 作是語已擊鼓宣令我今普施一切眾生隨
0673a06: 有所須悉令充足即時頒下閻浮提內大小
0673a07: 諸城及諸聚落悉開庫藏出種種物置四衢
0673a08: 道所謂金銀璃摩尼等寶衣服飲食華香
0673a09: 瓔珞宮殿屋宅榻敷具建大光明摩尼寶
0673a10: 幢其光觸身悉使安隱亦施一切病緣湯藥
0673a11: 種種寶器盛眾雜寶金剛器中盛種種香寶
0673a12: 香器中盛種種衣輦轝車乘幢旛繪蓋如是
0673a13: 一切資生之物悉開庫藏而以給施亦施一
0673a14: 切村營城邑山澤林藪妻子眷屬及以王位
0673a15: 頭目耳鼻脣舌牙齒手足皮肉心腎肝肺內
0673b01: 外所有悉皆能捨其堅固妙寶莊嚴雲燈城
0673b02: 東面有門名摩尼山光明於其門外有施會
0673b03: 處其地廣博清淨平坦無諸坑坎荊棘沙礫
0673b04: 一切皆以妙寶所成散眾寶華熏諸妙香然
0673b05: 諸寶燈一切香雲充滿虛空無量寶樹次第
0673b06: 行列無量華網無量香網彌覆其上無量百
0673b07: 千億那由他諸音樂器恒出妙音如是一切
0673b08: 皆以妙寶而為莊嚴悉是菩薩淨業果報於
0673b09: 彼會中置師子座十寶為地十寶欄楯十種
0673b10: 寶樹周圍繞金剛寶輪以承其下以一切
0673b11: 寶為龍神像而共捧持種種寶物以為嚴飾
0673b12: 幢旛間列眾網覆上無量寶香常出香雲種
0673b13: 種寶衣處處分布百千種樂恒奏美音復於
0673b14: 其上張施寶蓋常放無量寶燄光明如閻浮
0673b15: 金熾然清淨覆以寶網垂諸瓔珞摩尼寶帶
0674a01: 周間列種種寶鈴恒出妙音勸諸眾生修
0674a02: 行善業時彼大王處師子座形容端正人相
0674a03: 具足光明妙寶以為其冠那羅延身不可沮
0674a04: 壞一一肢分悉皆圓滿性普賢善王種中生
0674a05: 於財及法悉得自在辯才無礙智慧明達以
0674a06: 政治國無違命者爾時閻浮提無量無數百
0674a07: 千萬億那由他眾生種種國土種種族類種
0674a08: 種形貌種種衣服種種言辭種種欲樂俱來
0674a09: 此會觀察彼王咸言此王是大智人是福須
0674a10: 彌是功德月住菩薩願行廣大施時王見彼
0674a11: 諸來乞者生悲愍心生歡喜心生尊重心生
0674a12: 善友心生廣大心生相續心生精進心生不
0674a13: 退心生捨施心生周心善男子爾時彼王
0674a14: 見諸乞者心大歡喜經須頃假使忉利天
0674a15: 王夜摩天王兜率陀天王盡百千億那由他
0674b01: 劫所受快樂亦不能及善化天王於無數劫
0674b02: 所受快樂自在天王於無量劫所受快樂大
0674b03: 梵天王於無邊劫所受梵樂光音天王於難
0674b04: 思劫所受天樂淨天王於無盡劫所受天
0674b05: 樂淨居天王不可說劫住靜寂樂悉不能及
0674b06: 善男子譬如有人仁慈孝友遭逢世難父母
0674b07: 妻息兄弟姊妹並皆散失忽於曠野道路之
0674b08: 間而相值遇瞻奉撫對情無厭足時彼大王
0674b09: 見來求者心生歡喜亦復如是善男子其王
0674b10: 爾時因善知識於佛菩提解欲增長諸根成
0674b11: 就信心清淨歡喜圓滿何以故此菩薩勤修
0674b12: 諸行求一切智願得利益一切眾生願獲菩
0674b13: 提無量妙樂捨離一切諸不善心常樂積集
0674b14: 一切善根常願救護一切眾生常樂觀察薩
0674b15: 婆若道常樂修行一切智法滿足一切眾生
0675a01: 所願入一切佛功德大海破一切魔業惑障
0675a02: 山隨順一切如來教行行一切智無障礙道
0675a03: 已能深入一切智流一切法流常現在前大
0675a04: 願無盡為大丈夫住大人法積集一切普門
0675a05: 善藏離一切著不染一切世間境界知諸法
0675a06: 性猶如虛空於來乞者生一子想生父母想
0675a07: 生福田想生難得想生恩益想生堅固想師
0675a08: 想佛想不簡方處不擇族類不選形貌隨有
0675a09: 來至如其所欲以大慈心平等無礙一切普
0675a10: 施皆令滿足求飲食者施與飲食求衣服者
0675a11: 施與衣服求香華者施與香華求鬘蓋者施
0675a12: 與鬘蓋幢旛瓔珞宮殿園苑象馬車乘座
0675a13: 被褥金銀摩尼諸珍寶物一切庫藏及諸眷
0675a14: 屬城邑聚落皆悉如是普施眾生。
0675a15: 後作是語已下廣行大施於中八一施令
0675b01: 彌布二其堅固下施會大敷三時彼大王
0675b02: 下施主超倫四爾時閻浮下施田雲集五
0675b03: 時王見彼下施心殷重六善男子其王爾
0675b04: 時下施願廣深七已能深入下施慧玄微
0675b05: 八不揀方下施時均普。
0675b06: 時此會中有長者女名寶光明與六十童女
0675b07: 俱端正殊妙人所喜見皮膚金色目髮紺青
0675b08: 身出妙香口演梵音上妙寶衣以為莊嚴常
0675b09: 懷慚愧正念不亂具足威儀恭敬師長常念
0675b10: 順行甚深妙行所聞之法憶持不忘宿世善
0675b11: 根流潤其心清淨廣大猶如虛空等安眾生
0675b12: 常見諸佛求一切智時寶光明女去王不遠
0675b13: 合掌頂禮作如是念我獲善利我獲善利我
0675b14: 今得見大善知識於彼王所生大師想善知
0675b15: 識想具慈悲想能攝受想其心正直生大歡
0676a01: 喜脫身瓔珞持奉彼王作是願言今此大王
0676a02: 為無量無邊無明眾生作所依處願我未來
0676a03: 亦復如是如彼大王所知之法所載之乘所
0676a04: 修之道所具色相所有財產所攝眾會無邊
0676a05: 無盡難勝難壞願我未來悉得如是隨所生
0676a06: 處皆隨往生爾時大王知此童女發如是心
0676a07: 而告之言童女隨汝所欲我皆與汝我今所
0676a08: 有一切皆捨令諸眾生普得滿足。
0676a09: 第四正顯發心本事中六一發心身德二
0676a10: 時寶光明女下正發大心同王心故三爾
0676a11: 時大王下王發攝言四時寶光明下女讚
0676a12: 王德五時彼大王下大王述讚六王讚女
0676a13: 已下施行攝持六中前三可知。
0676a14: 時寶光明女信心清淨生大歡喜即以偈頌
0676a15: 而讚王言往昔此城邑大王未出時一切不
0676b01: 可樂猶如餓鬼處眾生相殺害竊盜縱婬佚
0676b02: 兩舌不實語無義麤惡言貪愛他財物瞋恚
0676b03: 懷毒心邪見不善行命終墮惡道以是等眾
0676b04: 生愚癡所覆蔽住於顛倒見天旱不降澤以
0676b05: 無時雨故百穀悉不生草木皆枯槁泉流亦
0676b06: 乾竭大王未興世津池悉枯涸園苑多骸骨
0676b07: 望之如曠野大王升寶位廣濟諸生油雲
0676b08: 被八方普雨皆充洽大王臨庶品普斷諸暴
0676b09: 虐刑獄皆止措煢獨悉安隱往昔諸眾生各
0676b10: 各相殘害飲血而噉肉今悉起慈心往昔諸
0676b11: 眾生貧窮少衣服以草自遮蔽飢羸如餓鬼
0676b12: 大王既興世粳米自然生樹中出妙衣男女
0676b13: 皆嚴飾昔日競微利非法相陵奪今時並豐豊
0676b14: 足如遊帝釋園昔時人作惡非分生貪染他
0676b15: 妻及童女種種相侵逼今見他婦人端正妙
0677a01: 嚴飾而心無染著猶如知足天昔日諸眾生
0677a02: 妄言不真實非法無利益諂曲取人意今日
0677a03: 生類悉離諸惡言其心既柔發語亦調
0677a04: 順昔日諸眾生種種行邪法合掌恭敬禮牛
0677a05: 羊犬豚類今聞王正法悟解除邪見了知苦
0677a06: 樂報悉從因緣起大王演妙音聞者皆欣樂
0677a07: 梵釋音聲等一切無能及大王眾寶蓋處
0677a08: 虛空中擎以璃幹覆以摩尼網金鈴自然
0677a09: 出如來和雅音宣揚微妙法除滅眾生惑次
0677a10: 復廣演說十方諸佛剎一切諸劫中如來并
0677a11: 眷屬又復次第說過去十方剎及彼國土中
0677a12: 一切諸如來又出微妙音普閻浮界廣說
0677a13: 人天等種種業差別眾生聽聞已自知諸業
0677a14: 藏離惡勤修行向佛菩提。
0677a15: 四女讚中三初標心淨次發口言後展身
0677b01: 禮口言偈中五十二偈分二初二十五偈
0677b02: 總顯王德後王父下二十七偈顯王本生
0677b03: 前中有四初六偈明王未興時次二偈
0677b04: 明王興世之益三有十偈翻成德即翻
0677b05: 十惡四有七偈明依正難思。
0677b06: 王父淨光明王母蓮華光五濁出現時處位
0677b07: 治天下時有廣大園園有五百池一一千樹
0677b08: 繞各各華彌覆於其池岸上建立千柱堂欄
0677b09: 楯等莊嚴一切無不末世惡法起積年不
0677b10: 降雨池流悉乾竭草樹皆枯槁王生七日前
0677b11: 先現靈瑞相見者咸心念救世今當出爾時
0677b12: 於中夜大地六種動有一寶華池光明猶日
0677b13: 現五百諸池內功德水充滿枯樹悉生枝華
0677b14: 葉皆榮茂池水既盈滿流演一切處普及閻
0677b15: 浮地靡不皆霑洽藥草及諸樹百穀苗稼等
0678a01: 枝葉華果實一切皆繁盛溝坑及阜種種
0678a02: 高下處如是一切地莫不皆平坦荊沙礫
0678a03: 等所有諸雜穢皆於一念中變成眾寶玉眾
0678a04: 生皆是已歡喜而讚歎咸言得善利如渴飲
0678a05: 美水時彼光明王眷屬無量眾僉然法駕
0678a06: 遊觀諸園苑五百諸池內有池名慶喜池上
0678a07: 有法堂父王於此住先王語夫人我念七夜
0678a08: 前中宵地震動此中有光現時彼華池內千
0678a09: 葉蓮華出光如千日照上徹須彌頂金剛以
0678a10: 為莖閻浮金為臺眾寶為華葉妙香作鬚
0678a11: 王生彼華上端身結跏坐相好以莊嚴天神
0678a12: 所恭敬先王大歡喜入池自撫鞠持以授夫
0678a13: 人汝子應欣慶寶藏皆涌出寶樹生妙衣天
0678a14: 樂奏美聲充滿虛空中一切諸眾生皆生大
0678a15: 歡喜合掌稱希有善哉救護世王時放身光
0678b01: 普照於一切能令四天下闇盡病除滅夜叉
0678b02: 毗舍闍毒蟲諸惡獸所欲害人者一切自藏
0678b03: 匿惡名失善利橫事病所持如是眾苦滅一
0678b04: 切皆歡喜凡是眾生類相視如父母離惡起
0678b05: 慈心專求一切智關閉諸惡趣開示人天路
0678b06: 宣揚薩婆若度脫諸生我等見大王普獲
0678b07: 於善利無歸無導者一切悉安樂。
0678b08: 後顯王本生中四初四偈明先王世末次
0678b09: 八偈明王興先相三有七偈正顯誕生四
0678b10: 有八偈生後之益。
0678b11: 爾時寶光明童女以偈讚歎一切法音圓滿
0678b12: 蓋王已繞無量合掌頂禮曲躬恭敬住
0678b13: 一面時彼大王告童女言善哉童女汝能信
0678b14: 知他人功德是為希有童女一切眾生不能
0678b15: 信知他人功德童女一切眾生不知報恩無
0679a01: 有智慧其心濁亂性不明了本無志力又退
0679a02: 修行如是之人不信不知菩薩如來所有功
0679a03: 德神通智慧童女汝今決定求趣菩提能知
0679a04: 菩薩如是功德汝今生此閻浮提中發勇猛
0679a05: 心普攝眾生功不唐亦當成就如是功德
0679a06: 王讚女已以無價寶衣手自授與寶光童女
0679a07: 并其眷屬一一告言汝著此衣時諸童女雙
0679a08: 膝著地兩手承捧置於頂上然後而著既著
0679a09: 衣已右繞於王諸寶衣中普出一切星宿光
0679a10: 明眾人見之咸作是言此諸女等皆悉端正
0679a11: 如淨夜天星宿莊嚴。
0679a12: 身禮及王讚述等可知。
0679a13: 善男子爾時一切法音圓滿蓋王者豈異人
0679a14: 乎今毗盧遮那如來應正等覺是也光明王
0679a15: 者淨飯王是蓮華光夫人者摩耶夫人是寶
0679b01: 光童女者即我身是其王爾時以四攝法所
0679b02: 攝眾生即此會中一切菩薩是皆於阿耨多
0679b03: 羅三藐三菩提得不退轉或住初地乃至十
0679b04: 地具種種大願集種種助道修種種妙行
0679b05: 種種莊嚴得種種神通住種種解脫於此會
0679b06: 中處於種種妙法宮殿。
0679b07: 第二善男子爾時一切下結會古今。
0679b08: 爾時開敷一切樹華主夜神為善財童子欲
0679b09: 重宣此解脫義而說頌言。
0679b10: 我有廣大眼普見於十方一切剎海中五趣
0679b11: 輪者亦見彼諸佛菩提樹下坐神通十
0679b12: 方說法度眾生我有清淨耳普聞一切聲亦
0679b13: 聞佛說法歡喜而信受我有他心智無二無
0679b14: 所礙能於一念中悉了諸心海我得宿命智
0679b15: 能知一切劫自身及他人分別悉明了我於
0680a01: 一念知剎海微塵劫諸佛及菩薩五道眾生
0680a02: 類憶知彼諸佛始發菩提願乃至修諸行一
0680a03: 一悉圓滿亦知彼諸佛成就菩提道以種種
0680a04: 方便為眾轉法輪亦知彼諸佛所有諸乘海
0680a05: 正法住久近眾生度多少我於無量劫修習
0680a06: 此法門我今為汝說佛子汝應學。
0680a07: 第二爾時下偈頌但是總相顯已巳能知於
0680a08: 中先九明能知後一結勸。
0680a09: 善男子我唯知此菩薩出生廣大喜光明解
0680a10: 脫門如諸菩薩摩訶薩親近供養一切諸佛
0680a11: 入一切智大願海滿一切佛諸願海得勇猛
0680a12: 智於一菩薩地普入一切菩薩地海得清淨
0680a13: 願於一菩薩行普入一切菩薩行海得自在
0680a14: 力於一菩薩解脫門普入一切菩薩解脫門
0680a15: 海而我云何能知能說彼功德行善男子此
0680b01: 道場中有一夜神名大願精進力救護一切
0680b02: 眾生汝詣彼問菩薩云何教化眾生令趣阿
0680b03: 耨多羅三藐三菩提云何嚴淨一切佛剎云
0680b04: 何承事一切如來云何修行一切佛法時善
0680b05: 財童子頂禮其足繞無數慇懃瞻仰辭退
0680b06: 而去。
0680b07: 大方廣佛華嚴經鈔會本第七十二
0680b08: 音釋
0680b09: 慳慳苦閑切良刃切慳靳惜也。漩澓漩似泉切澓房六切漩澓
0680b10: 洄流也。勇健健渠建切有力也。枯槁槁苦浩切亦枯也。匱求位
0680b11: 切乏也。疫營隻切瘟疫也。搥傳追切擊也。皴裂皴七旬切皮細起也
0680b12: 裂良薛切裂破也。羸力為切瘦也。翳膜翳於計切膜音莫。盲瞽
0680b13: 盲眉庚切瞽音古。藪音叟。腎時軫切水藏也。肺芳未切金藏也。荊棘
0680b14: 荊音京棘訖力切。礫郎擊切小石也。欄楯欄音闌楯食尹切檻也。沮
0680b15: 壞沮慈切過也壞古聵切毀也。佚夷質切縱也。涸下各切水竭也。骸
0681a01: 戶皆切。煢獨煢渠營切煢獨無弟兄也。粳古行切粳稻也。溝坑溝古
0681a02: 侯切坑客庚切。阜都回切聚土也阜房九切土山也。僉然僉七切
0681a03: 咸也。莖戶耕切幹也。鬚音須花鬚也如壘切花外曰內曰。
0681a04: 鞠音菊養也。匿女力切隱也。唐以專切唐徒棄也。
