0137b01: 大方廣佛華嚴經鈔會本第五十五　刑六
0137b02: 唐于闐國三藏沙門實叉難陀　譯
0137b03: 唐清涼山大華嚴寺沙門澄觀撰述
0137b04: 佛子菩薩摩訶薩發十種無下劣心。
0137b05: 第七無下劣心即無劣智上既望下無等
0137b06: 今望上無劣於十勝事皆決作故名無下
0137b07: 劣所以晉經名無怯弱。
0137b08: 何等為十佛子菩薩摩訶薩作如是念我當
0137b09: 降伏一切天魔及其眷屬是為第一無下劣
0137b10: 心又作是念我當悉破一切外道及其邪法
0137b11: 是為第二無下劣心。
0137b12: 十句五對一降魔制外對。
0137b13: 又作是念我當於一切眾生善言開喻皆令
0137b14: 歡喜是為第三無下劣心又作是念我當成
0137b15: 滿法界一切波羅蜜行是為第四無下劣
0138a01: 心。
0138a02: 二喜他自滿對。
0138a03: 又作是念我當積集一切福德藏是為第五
0138a04: 無下劣心又作是念無上菩提廣大難成我
0138a05: 當修行悉令圓滿是為第六無下劣心。
0138a06: 三積福成智對。
0138a07: 又作是念我當以無上教化無上調伏教化
0138a08: 調伏一切眾生是為第七無下劣心又作是
0138a09: 念一切世界種種不同我當以無量身成等
0138a10: 正覺是為第八無下劣心。
0138a11: 四下化上成對上四單辨。
0138a12: 又作是念我修菩薩行時若有眾生來從我
0138a13: 乞手足耳鼻血肉骨髓妻子象馬乃至王位
0138a14: 如是一切悉皆能捨不生一念憂悔之心但
0138a15: 為利益一切眾生不求果報以大悲為首大
0138b01: 慈究竟是為第九無下劣心。
0138b02: 五悲智究竟對即是雙行於中九是即智
0138b03: 之悲而悲智雙行雖悲而不求果報。
0138b04: 又作是念三世所有一切諸佛一切佛法一
0138b05: 切眾生一切國土一切世間一切三世一切
0138b06: 虛空界一切法界一切語言施設界一切寂
0138b07: 滅涅槃界。
0138b08: 十是即悲之智而權實雙行於中四一列
0138b09: 所知。
0138b10: 如是一切種種諸法我當以一念相應慧悉
0138b11: 知悉覺悉見悉證悉修悉斷。
0138b12: 二如是下辨能知謂知苦覺妄見理證滅
0138b13: 修道斷集。
0138b14: 然於其中無分別離分別無種種差別無功
0138b15: 德無境界。
0139a01: 三然於下拂彼知相能知無分別故無功
0139a02: 德所知無種種故無境界。
0139a03: 非有非無非一非二。
0139a04: 四非有下會歸中道廣辨雙行於中初二
0139a05: 句總辨中道。
0139a06: 以不二智知一切二以無相智知一切相以
0139a07: 無分別智知一切分別以無異智知一切異
0139a08: 以無差別智知一切差別以無世間智知一
0139a09: 切世間以無世智知一切世以無眾生智知
0139a10: 一切眾生以無執著智知一切執著以無住
0139a11: 處智知一切住處以無雜染智知一切雜染
0139a12: 以無盡智知一切盡。
0139a13: 次以不二下境智對明皆以實智知權顯
0139a14: 雙行無礙於中異約豎論變異差別約橫
0139a15: 辨不同。
0139b01: 以究竟法界智於一切世界示現身以離言
0139b02: 音智示不可說言音以一自性智入於無自
0139b03: 性以一境界智現種種境界知一切法不可
0139b04: 說而現大自在言說證一切智地為教化調
0139b05: 伏一切眾生故於一切世間示現大神通變
0139b06: 化是為第十無下劣心。
0139b07: 後以究竟法界下即體起用以辨雙行。
0139b08: 佛子是為菩薩摩訶薩發十種無下劣心若
0139b09: 諸菩薩安住此心則得一切最上無下劣佛
0139b10: 法。
0139b11: 佛子菩薩摩訶薩於阿耨多羅三藐三菩提
0139b12: 有十種如山增上心。
0139b13: 第八如山增上心辨高出智由無下劣故
0139b14: 萬行出難仰其高於勝決作故直趣菩
0139b15: 提不可傾動。
0140a01: 何等為十佛子菩薩摩訶薩常作意勤修一
0140a02: 切智法是為第一如山增上心。
0140a03: 十中一勤修能證智。
0140a04: 恒觀一切法本性空無所得是為第二如山
0140a05: 增上心。
0140a06: 二常觀所證理。
0140a07: 願於無量劫行菩薩行修一切白淨法以住
0140a08: 一切白淨法故知見如來無量智慧是為第
0140a09: 三如山增上心。
0140a10: 三內修無漏。
0140a11: 為求一切佛法故等心敬奉諸善知識無異
0140a12: 希求無盜法心唯生尊重未曾有意一切所
0140a13: 有悉皆能捨是為第四如山增上心。
0140a14: 四外近善人為名利為異求從他聞言已巳
0140a15: 解為盜法觀佛三昧經說此人墮地獄如
0140b01: 箭射後學誡之。
0140b02: 若有眾生罵辱毀謗打棒屠割苦其形體乃
0140b03: 至斷命如是等事悉皆能受終不因此生動
0140b04: 亂心生瞋害心亦不退捨大悲弘誓更令增
0140b05: 長無有休息何以故菩薩於一切法如實出
0140b06: 離捨成就故證得一切諸如來法忍辱柔和
0140b07: 已巳自在故是為第五如山增上心。
0140b08: 五大忍度生弘誓更增者若薪熾於火。
0140b09: 菩薩摩訶薩成就增上大功德所謂天增上
0140b10: 功德人增上功德色增上功德力增上功德
0140b11: 眷屬增上功德欲增上功德王位增上功德
0140b12: 自在增上功德福德增上功德智慧增上功
0140b13: 德雖復成就如是功德終不於此而生染著
0140b14: 所謂不著味不著欲不著財富不著眷屬但
0140b15: 深樂法隨法去隨法住隨法趣向隨法究竟
0141a01: 以法為依以法為救以法為歸以法為舍守
0141a02: 護法愛樂法希求法思惟法佛子菩薩摩訶
0141a03: 薩雖復具受種種法樂而常遠離眾魔境界
0141a04: 何以故菩薩摩訶薩於過去世發如是心我
0141a05: 當令一切眾生皆悉永離眾魔境界住佛境
0141a06: 故是為第六如山增上心。
0141a07: 六決超魔境由成勝德而不著唯法樂以
0141a08: 自資則魔皆為佛境。
0141a09: 菩薩摩訶薩為求阿耨多羅三藐三菩提已巳
0141a10: 於無量阿僧祇劫行菩薩道精勤匪懈猶謂
0141a11: 我今始發阿耨多羅三藐三菩提心行菩薩
0141a12: 行亦不驚亦不怖亦不畏雖能一念即成阿
0141a13: 耨多羅三藐三菩提然為眾生故於無量劫
0141a14: 行菩薩行無有休息是為第七如山增上心。
0141a15: 七勤勇修行攝論云愚修雖少時怠心疑
0141b01: 已巳久佛於無量劫勤勇謂須臾。
0141b02: 菩薩摩訶薩知一切眾生性不和善難調難
0141b03: 度不能知恩不能報恩是故為其發大誓願
0141b04: 欲令皆得心意自在所行無礙捨離惡念不
0141b05: 於他所生諸煩惱是為第八如山增上心。
0141b06: 八不捨惡人。
0141b07: 菩薩摩訶薩復作是念非他令我發菩提心
0141b08: 亦不待人助我修行我自發心集諸佛法誓
0141b09: 期自勉盡未來劫行菩薩道成阿耨多羅三
0141b10: 藐三菩提是故我今修菩薩行當淨自心亦
0141b11: 淨他心當知自境界亦知他境界我當悉與
0141b12: 三世諸佛境界平等是為第九如山增上心。
0141b13: 九孤標等佛。
0141b14: 菩薩摩訶薩作如是觀無有一法修菩薩行
0141b15: 無有一法滿菩薩行無有一法教化調伏一
0142a01: 切眾生無有一法供養恭敬一切諸佛無有
0142a02: 一法於阿耨多羅三藐三菩提已巳成今成當
0142a03: 成無有一法已巳說今說當說說者及法俱不
0142a04: 可得而亦不捨阿耨多羅三藐三菩提願。
0142a05: 十權實雙行文中四一正辨雙行。
0142a06: 何以故。
0142a07: 二何以下徵釋徵有二意一云修須稱理
0142a08: 理既無得願何不捨既不捨願何用觀無
0142a09: 進退有妨。
0142a10: 菩薩求一切法皆無所得如是出生阿耨多
0142a11: 羅三藐三菩提。
0142a12: 二釋亦二意一云若有所得不得菩提以
0142a13: 無得故出生菩提故雖不捨願須觀無得
0142a14: 二云無得之法非在得外要求一切法方
0142a15: 盡無得之源故欲證無得須不捨菩提之
0142b01: 願。
0142b02: 是故於法雖無所得而勤修習增上善業清
0142b03: 淨對治智慧圓滿念念增長一切具足其心
0142b04: 於此不驚不怖。
0142b05: 三是故已下結成雙行。
0142b06: 不作是念若一切法皆悉寂滅我有何義求
0142b07: 於無上菩提之道是為第十如山增上心。
0142b08: 四不作是下顯其離過謂不怖空而不求
0142b09: 故。
0142b10: 佛子是為菩薩摩訶薩於阿耨多羅三藐三
0142b11: 菩提十種如山增上心若諸菩薩安住其中
0142b12: 則得如來無上大智山王增上心。
0142b13: 佛子菩薩摩訶薩有十種入阿耨多羅三藐
0142b14: 三菩提如海智。
0142b15: 第九如海智即深廣智非但求升聳峻抑
0143a01: 亦智體包含故。
0143a02: 何等為十所謂入一切無量眾生界是為第
0143a03: 一如海智入一切世界而不起分別是為第
0143a04: 二如海智知一切虛空界無量無礙普入十
0143a05: 方一切差別世界網是為第三如海智菩薩
0143a06: 摩訶薩善入法界所謂無礙入不斷入不常
0143a07: 入無量入不生入不滅入一切入悉了知故
0143a08: 是為第四如海智菩薩摩訶薩於過去未來
0143a09: 現在諸佛菩薩法師聲聞獨覺及一切凡夫
0143a10: 所集善根已巳集現集當集三世諸佛於阿耨
0143a11: 多羅三藐三菩提已成今成當成所有善根
0143a12: 三世諸佛說法調伏一切眾生已說今說當
0143a13: 說所有善根於彼一切皆悉了知深信隨喜
0143a14: 願樂修習無有厭足是為第五如海智菩薩
0143a15: 摩訶薩於念念中入過去世不可說劫於一
0143b01: 劫中或百億佛出世或千億佛出世或百千
0143b02: 億佛出世或無數或無量或無邊或無等或
0143b03: 不可數或不可稱或不可思或不可量或不
0143b04: 可說或不可說不可說超過算數諸佛世尊
0143b05: 出興于世及彼諸佛道場眾會聲聞菩薩說
0143b06: 法調伏一切眾生壽命延促法住久近如是
0143b07: 一切悉皆明見如一劫一切諸劫皆亦如是
0143b08: 其無佛劫所有眾生有於阿耨多羅三藐三
0143b09: 菩提種諸善根亦悉了知若有眾生善根熟
0143b10: 已於未來世當得見佛亦悉了知如是觀察
0143b11: 過去世不可說不可說劫心無厭足是為第
0143b12: 六如海智菩薩摩訶薩入未來世觀察分別
0143b13: 一切諸劫無量無邊知何劫有佛何劫無佛
0143b14: 何劫有幾如來出世一一如來名號何等住
0143b15: 何世界世界名何度幾眾生壽命幾時如是
0144a01: 觀察盡未來際皆悉了知不可窮盡而無厭
0144a02: 足是為第七如海智菩薩摩訶薩入現在世
0144a03: 觀察思惟於念念中普見十方無邊品類不
0144a04: 可說世界皆有諸佛於無上菩提已巳成今成
0144a05: 當成往詣道場菩提樹下坐吉祥草降伏魔
0144a06: 軍成阿耨多羅三藐三菩提從此起已巳入於
0144a07: 城邑升天宮殿說微妙法轉大法輪示現神
0144a08: 通調伏眾生乃至付囑阿耨多羅三藐三菩
0144a09: 提法捨於壽命入般涅槃入涅槃已結集法
0144a10: 藏令久住世莊嚴佛塔種種供養亦見彼世
0144a11: 界所有眾生值佛聞法受持諷誦憶念思惟
0144a12: 增長慧解如是觀察普十方而於佛法無
0144a13: 有錯謬何以故菩薩摩訶薩了知諸佛皆悉
0144a14: 如夢而能往詣一切佛所恭敬供養菩薩爾
0144a15: 時不著自身不著諸佛不著世界不著眾會
0144b01: 不著說法不著劫數然見佛聞法觀察世界
0144b02: 入諸劫數無有厭足是為第八如海智菩薩
0144b03: 摩訶薩於不可說不可說劫一一劫中供養
0144b04: 恭敬不可說不可說無量諸佛示現自身歿
0144b05: 此生彼以出過三界一切供具而為供養并
0144b06: 及供養菩薩聲聞一切大眾一一如來般涅
0144b07: 槃後皆以無上供具供養舍利及廣行惠施
0144b08: 滿足眾生佛子菩薩摩訶薩以不可思議心
0144b09: 不求報心究竟心饒益心於不可說不可說
0144b10: 劫為阿耨多羅三藐三菩提故供養諸佛饒
0144b11: 益眾生護持正法開示演說是為第九如海
0144b12: 智菩薩摩訶薩於一切佛所一切菩薩所一
0144b13: 切法師所一向專求菩薩所說法菩薩所學
0144b14: 法菩薩所教法菩薩修行法菩薩清淨法菩
0144b15: 薩成熟法菩薩調伏法菩薩平等法菩薩出
0145a01: 離法菩薩總持法得此法已受持讀誦分別
0145a02: 解脫無有厭足令無量眾生於佛法中發一
0145a03: 切智相應心入真實相於阿耨多羅三藐三
0145a04: 菩提得不退轉菩薩如是於不可說不可說
0145a05: 劫無有厭足是為第十如海智。
0145a06: 十中前四即四無量界後六並佛界無量
0145a07: 開出謂五入三世佛善根六七八入三世
0145a08: 佛界九供多佛十求多法並顯可知由此
0145a09: 因海得入果海。
0145a10: 佛子是為菩薩摩訶薩十種入阿耨多羅三
0145a11: 藐三菩提如海智若諸菩薩安住此法則得
0145a12: 一切諸佛無上大智慧海。
0145a13: 上來十行位竟。
0145a14: 佛子菩薩摩訶薩於阿耨多羅三藐三菩提
0145a15: 有十種如寶住。
0145b01: 大文第四如寶住下二十九門答二十九
0145b02: 句問迴向位中行若并無礙總句有三十
0145b03: 門古德分三初十一門明向位中行體堅
0145b04: 固二從十自在下一十二門明行用自在
0145b05: 三從十種遊戲下七門明行德圓備今亦
0145b06: 隨次配十迴向於中初有四門明初迴向
0145b07: 二三迴向各有二門四五六七各唯一門
0145b08: 第八迴向即十無礙九有三門十有四門
0145b09: 至文當知今初四門明救護眾生離眾生
0145b10: 相迴向位中之行即分為四一明所迴善
0145b11: 根二即大願救護三即迴向所為四顯所
0145b12: 作成滿今初所住善根可貴圓滿故。
0145b13: 何等為十佛子菩薩摩訶薩悉能往詣無數
0145b14: 世界諸如來所瞻覲頂禮承事供養是為第
0145b15: 一如寶住。
0146a01: 十中一供事多佛。
0146a02: 於不思議諸如來所聽聞正法受持憶念不
0146a03: 令忘失分別思惟覺慧增長如是所作充滿
0146a04: 十方是為第二如寶住。
0146a05: 二聞法受持。
0146a06: 於此剎歿餘處現生而於佛法無所迷惑是
0146a07: 為第三如寶住。
0146a08: 三自在受生。
0146a09: 知從一法出一切法而能各各分別演說以
0146a10: 一切法種種義究竟皆是一義故是為第四
0146a11: 如寶住。
0146a12: 四說本末法於中初說從本起末法如無
0146a13: 量義從一法生其一法者所謂無相次以
0146a14: 一切下攝末歸本釋成上義。
0146a15: 知厭離煩惱知止息煩惱知防護煩惱知除
0146b01: 斷煩惱修菩薩行不證實際究竟到於實際
0146b02: 彼岸方便善巧善學所學令往昔願行皆得
0146b03: 成滿身不疲倦是為第五如寶住。
0146b04: 五知斷自在資道厭息加行道防護無
0146b05: 間道斷除而不取解脫道證入為異二乘
0146b06: 留惑不斷方能究竟斷證故云何不證方
0146b07: 便巧學無邊佛法滿昔弘願故如箭射空
0146b08: 善筈相拄故。
0146b09: 知一切眾生心所分別皆無處所而亦說有
0146b10: 種種方處雖無分別無所造作為欲調伏一
0146b11: 切眾生而有修行而有所作是為第六如寶
0146b12: 住。
0146b13: 六悲智雙行。
0146b14: 知一切法皆同一性所謂無性無種種性無
0146b15: 無量性無可算數性無可稱量性無色無相
0147a01: 若一若多皆不可得而決定了知此是諸佛
0147a02: 法此是菩薩法此是獨覺法此是聲聞法此
0147a03: 是凡夫法此是善法此是不善法此是世間
0147a04: 法此是出世間法此是過失法此是無過失
0147a05: 法此是有漏法此是無漏法乃至此是有為
0147a06: 法此是無為法是為第七如寶住。
0147a07: 七知性相無礙。
0147a08: 菩薩摩訶薩求佛不可得求菩薩不可得求
0147a09: 法不可得求眾生不可得而亦不捨調伏眾
0147a10: 生令於諸法成正覺願何以故菩薩摩訶薩
0147a11: 善巧觀察知一切眾生分別知一切眾生境
0147a12: 界方便化導令得涅槃為欲滿足化眾生願
0147a13: 熾然修行菩薩行故是為第八如寶住。
0147a14: 八無得之得。
0147a15: 菩薩摩訶薩知善巧說法示現涅槃為度眾
0147b01: 生所有方便一切皆是心想建立非是顛倒
0147b02: 亦非虛誑何以故菩薩了知一切諸法三世
0147b03: 平等如如不動實際無住不見有一眾生已巳
0147b04: 受化今受化當受化亦自了知無所修行無
0147b05: 有少法若生若滅而可得者而依於一切法
0147b06: 令所願不空是為第九如寶住。
0147b07: 九觀空滿願。
0147b08: 菩薩摩訶薩於不思議無量諸佛一一佛所
0147b09: 聞不可說不可說授記法名號各異劫數不
0147b10: 同從於一劫乃至不可說不可說劫常如是
0147b11: 聞聞已巳修行不驚不怖不迷不感知如來智
0147b12: 不思議故如來授記言無二故自身行願殊
0147b13: 勝力故隨應受化令成阿耨多羅三藐三菩
0147b14: 提滿等法界一切願故是為第十如寶住。
0147b15: 十受行無厭於中先正顯後知如來下釋
0148a01: 成。
0148a02: 佛子是為菩薩摩訶薩於阿耨多羅三藐三
0148a03: 菩提十種如寶住若諸菩薩安住此法則得
0148a04: 諸佛無上大智慧寶。
0148a05: 佛子菩薩摩訶薩發十種如金剛大乘誓願
0148a06: 心。
0148a07: 第二十種如金剛心即大願救護雖迴向
0148a08: 皆願此在初故謂於當作事及現作行皆
0148a09: 無齊限要心堅固窮其際故。
0148a10: 何等為十佛子菩薩摩訶薩作如是念一切
0148a11: 諸法無有邊際不可窮盡我當以盡三世智
0148a12: 普皆覺了無有遺餘是為第一如金剛大乘
0148a13: 誓願心。
0148a14: 十中一法門無盡誓願知。
0148a15: 菩薩摩訶薩又作是念於一毛端處有無量
0148b01: 無邊眾生何況一切法界我當皆以無上涅
0148b02: 槃而滅度之是為第二如金剛大乘誓願心。
0148b03: 二眾生無邊誓願度。
0148b04: 菩薩摩訶薩又作是念十方世界無量無邊
0148b05: 無有齊限不可窮盡我當以諸佛國土最上
0148b06: 莊嚴莊嚴如是一切世界所有莊嚴皆悉真
0148b07: 實是為第三如金剛大乘誓願心。
0148b08: 三嚴剎。
0148b09: 菩薩摩訶薩又作是念一切眾生無量無邊
0148b10: 無有齊限不可窮盡我當以一切善根迴向
0148b11: 於彼無上智光照耀於彼是為第四如金剛
0148b12: 大乘誓願心。
0148b13: 四迴向。
0148b14: 菩薩摩訶薩又作是念一切諸佛無量無邊
0148b15: 無有齊限不可窮盡我當以所種善根迴向
0149a01: 供養悉令周無所闕少然後我當成阿耨
0149a02: 多羅三藐三菩提是為第五如金剛大乘誓
0149a03: 願心。
0149a04: 五供佛上三願成佛果上五皆約當成並
0149a05: 橫論無畔。
0149a06: 佛子菩薩摩訶薩見一切佛聞所說法生大
0149a07: 歡喜不著自身不著佛身解如來身非實非
0149a08: 虛非有非無非性非無性非色非無色非相
0149a09: 非無相非生非滅實無所有亦不壞有何以
0149a10: 故不可以一切性相而取著故是為第六如
0149a11: 金剛大乘誓願心。
0149a12: 次二約其現作皆豎說無際謂六見聞無
0149a13: 著。
0149a14: 佛子菩薩摩訶薩或被眾生訶罵毀呰撾打
0149a15: 楚撻或截手足或割耳鼻或挑其目或級其
0149b01: 頭如是一切皆能忍受終不因此生恚害心
0149b02: 於不可說不可說無央數劫修菩薩行攝受
0149b03: 眾生恒無廢捨何以故菩薩摩訶薩已善觀
0149b04: 察一切諸法無有二相心不動亂能捨自身
0149b05: 忍其苦故是為第七如金剛大乘誓願心。
0149b06: 七安忍不亂斬首為級上二誓斷煩惱。
0149b07: 佛子菩薩摩訶薩又作是念未來世劫無量
0149b08: 無邊無有齊限不可窮盡我當盡彼劫於一
0149b09: 世界行菩薩道教化眾生如一世界盡法界
0149b10: 虛空界一切世界悉亦如是而心不驚不怖
0149b11: 不畏何以故為菩薩道法應如是為一切眾
0149b12: 生而修行故是為第八如金剛大乘誓願心。
0149b13: 後三亦約當成謂八於時處修行二利。
0149b14: 佛子菩薩摩訶薩又作是念阿耨多羅三藐
0149b15: 三菩提以心為本心若清淨則能圓滿一切
0150a01: 善根於佛菩提必得自在欲成阿耨多羅三
0150a02: 藐三菩提隨意即成若欲除斷一切取緣住
0150a03: 一向道我亦能得而我不斷為欲究竟佛菩
0150a04: 提故亦不即證無上菩提何以故為滿本願
0150a05: 盡一切世界行菩薩行化眾生故是為第九
0150a06: 如金剛大乘誓願心。
0150a07: 九以心要成無際大行。
0150a08: 佛子菩薩摩訶薩知佛不可得菩提不可得
0150a09: 菩薩不可得一切法不可得眾生不可得心
0150a10: 不可得行不可得過去不可得未來不可得
0150a11: 現在不可得一切世間不可得有為無為不
0150a12: 可得菩薩如是寂靜住甚深住寂滅住無諍
0150a13: 住無言住無二住無等住自性住如理住解
0150a14: 脫住涅槃住實際住。
0150a15: 十即寂起用於中三一悟寂。
0150b01: 而亦不捨一切大願不捨薩婆若心不捨菩
0150b02: 薩行不捨教化眾生不捨諸波羅蜜不捨調
0150b03: 伏眾生不捨承事諸佛不捨演說諸法不捨
0150b04: 莊嚴世界。
0150b05: 二而亦下起用。
0150b06: 何以故菩薩摩訶薩發大願故雖復了達一
0150b07: 切法相大慈悲心轉更增長無量功德皆具
0150b08: 修行於諸眾生心不捨離。
0150b09: 三何以下釋成於中有三重徵釋初番意
0150b10: 云所以即寂而用者由本願智不捨悲故。
0150b11: 何以故一切諸法皆無所有凡夫愚迷不知
0150b12: 不覺我當令彼悉得開悟於諸法性分明照
0150b13: 了。
0150b14: 次番云所以智不捨悲者智亦為物故。
0150b15: 何以故一切諸佛安住寂滅而以大悲心於
0151a01: 諸世間說法教化曾無休息我今云何而捨
0151a02: 大悲。
0151a03: 後番徵意云何以要此雙行者釋有二義
0151a04: 一諸佛皆爾故。
0151a05: 又我先發廣大誓願心發決定利益一切眾
0151a06: 生心發積集一切善根心發安住善巧迴向
0151a07: 心發出生甚深智慧心發含受一切眾生心
0151a08: 發於一切眾生平等心作真實語不虛誑語
0151a09: 願與一切眾生無上大法願不斷一切諸佛
0151a10: 種性今一切眾生未得解脫未成正覺未具
0151a11: 佛法大願未滿云何而欲捨離大悲是為第
0151a12: 十如金剛大乘誓願心。
0151a13: 二又我下我先願然故。
0151a14: 佛子是為菩薩摩訶薩發十種如金剛大乘
0151a15: 誓願心若諸菩薩安住此法則得如來金剛
0151b01: 性無上大神通智。
0151b02: 佛子菩薩摩訶薩有十種大發起。
0151b03: 第三十種發起即是迴向所為發起令現
0151b04: 前故。
0151b05: 何等為十佛子菩薩摩訶薩作如是念我當
0151b06: 供養恭敬一切諸佛是為第一大發起又作
0151b07: 是念我當長養一切菩薩所有善根是為第
0151b08: 二大發起又作是念我當於一切如來般涅
0151b09: 槃後莊嚴佛塔以一切華一切鬘一切香一
0151b10: 切塗香一切末香一切衣一切蓋一切幢一
0151b11: 切旛而供養之受持守護彼佛正法是為第
0151b12: 三大發起。
0151b13: 十中前六自分初三福業大。
0151b14: 又作是念我當教化調伏一切眾生令得阿
0151b15: 耨多羅三藐三菩提是為第四大發起又作
0152a01: 是念我當以諸佛國土無上莊嚴而以莊嚴
0152a02: 一切世界是為第五大發起又作是念我當
0152a03: 發大悲心為一眾生於一切世界一一各盡
0152a04: 未來際劫行菩薩行如為一眾生為一切眾
0152a05: 生悉亦如是皆令得佛無上菩提乃至不生
0152a06: 一念疲懈是為第六大發起。
0152a07: 次三化業大嚴土亦為攝生故。
0152a08: 又作是念彼諸如來無量無邊我當於一如
0152a09: 來所經不思議劫恭敬供養如於一如來於
0152a10: 一切如來悉亦如是是為第七大發起菩薩
0152a11: 摩訶薩又作是念彼諸如來滅度之後我當
0152a12: 為一一如來所有舍利各起寶塔其量高廣
0152a13: 與不可說諸世界等造佛形像亦復如是於
0152a14: 不可思議劫以一切寶幢旛蓋香華衣服而
0152a15: 為供養不生一念厭倦之心為成就佛法故
0152b01: 為供養諸佛故為教化眾生故為護持正法
0152b02: 開示演說故是為第八大發起。
0152b03: 後四勝進七八勝進攝福。
0152b04: 菩薩摩訶薩又作是念我當以此善根成無
0152b05: 上菩提得入一切諸如來地與一切如來體
0152b06: 性平等是為第九大發起菩薩摩訶薩復作
0152b07: 是念我當成正覺已巳於一切世界不可說劫
0152b08: 演說正法示現不可思議自在神通身語及
0152b09: 意不生疲倦不離正法以佛力所持故為一
0152b10: 切眾生勤行大願故大慈為首故大悲究竟
0152b11: 故達無相法故住真實語故證一切法皆寂
0152b12: 滅故知一切眾生悉不可得而亦不違諸業
0152b13: 所作故與三世佛同一體故周法界虛空
0152b14: 界故通達諸法無相故成就不生不滅故具
0152b15: 足一切佛法故以大願力調伏眾生作大佛
0153a01: 事無有休息是為第十大發起。
0153a02: 後二勝進起化謂九證體十起用。
0153a03: 佛子是為菩薩摩訶薩十種大發起若諸菩
0153a04: 薩安住此法則不斷菩薩行具足如來無上
0153a05: 大智。
0153a06: 佛子菩薩摩訶薩有十種究竟大事何等為
0153a07: 十所謂恭敬供養一切如來究竟大事隨所
0153a08: 念眾生悉能救護究竟大事專求一切佛法
0153a09: 究竟大事積集一切善根究竟大事思惟一
0153a10: 切佛法究竟大事滿足一切誓願究竟大事
0153a11: 成就一切菩薩行究竟大事奉事一切善知
0153a12: 識究竟大事往詣一切世界諸如來所究竟
0153a13: 大事聞持一切諸佛正法究竟大事是為十
0153a14: 若諸菩薩安住此法則得阿耨多羅三藐三
0153a15: 菩提大智慧究竟事。
0153b01: 第四究竟大事即所作成滿十句可知。
0153b02: 佛子菩薩摩訶薩有十種不壞信何等為十
0153b03: 所謂於一切佛不壞信於一切佛法不壞信
0153b04: 於一切聖僧不壞信於一切菩薩不壞信於
0153b05: 一切善知識不壞信於一切眾生不壞信於
0153b06: 一切菩薩大願不壞信於一切菩薩行不壞
0153b07: 信於恭敬供養一切諸佛不壞信於菩薩巧
0153b08: 密方便教化調伏一切眾生不壞信是為十
0153b09: 若諸菩薩安住此法則得諸佛無上大智慧
0153b10: 不壞信。
0153b11: 第二不壞信下二門明不壞迴向中行此
0153b12: 門正明不壞十句義如前說。
0153b13: 佛子菩薩摩訶薩有十種得授記何等為十
0153b14: 所謂內有甚深解得授記能隨順起菩薩諸
0153b15: 善根得授記修廣大行得授記現前得授記
0154a01: 不現前得授記因自心證菩提得授記成就
0154a02: 忍得授記教化調伏眾生得授記究竟一切
0154a03: 劫數得授記一切菩薩行自在得授記是為
0154a04: 十若諸菩薩安住此法則於一切諸佛所而
0154a05: 得授記。
0154a06: 二十種受記即迴向行成十中一解會佛
0154a07: 心二具解脫分善三大行已巳修此三多約
0154a08: 三賢四五約對面不對面法華云其不在
0154a09: 此會汝當為宣說等六初地證如七八地
0154a10: 成忍八九地具調化方九十地三大劫滿
0154a11: 十等覺已巳入重玄故云自在如記慈氏等
0154a12: 若約行布此位但有前五因便餘來若約
0154a13: 圓融並通斯十。
0154a14: 佛子菩薩摩訶薩有十種善根迴向菩薩由
0154a15: 此能以一切善根悉皆迴向何等為十所謂
0154b01: 以我善根同善知識願如是成就莫別成就
0154b02: 以我善根同善知識心如是成就莫別成就
0154b03: 以我善根同善知識行如是成就莫別成就
0154b04: 以我善根同善知識善根如是成就莫別成
0154b05: 就以我善根同善知識平等如是成就莫別
0154b06: 成就以我善根同善知識念如是成就莫別
0154b07: 成就以我善根同善知識清淨如是成就莫
0154b08: 別成就以我善根同善知識所住如是成就
0154b09: 莫別成就以我善根同善知識成滿如是成
0154b10: 就莫別成就以我善根同善知識不壞如是
0154b11: 成就莫別成就是為十若諸菩薩安住此法
0154b12: 則得無上善根迴向。
0154b13: 第三十種善根迴向下二門明等一切佛
0154b14: 迴向中行此門正明等佛佛為真善知識
0154b15: 同即等義十中心即悲智為心平等契理
0155a01: 餘各一義皆云同者同一體故不見二相
0155a02: 故標云由此能以一切善根皆悉迴向。
0155a03: 佛子菩薩摩訶薩有十種得智慧何等為十
0155a04: 所謂於施自在得智慧深解一切佛法得智
0155a05: 慧入如來無邊智得智慧於一切問答中能
0155a06: 斷疑得智慧入於智者義得智慧深解一切
0155a07: 如來於一切佛法中言音善巧得智慧深解
0155a08: 於諸佛所種少善根必能滿足一切白淨法
0155a09: 獲如來無量智得智慧成就菩薩不思議住
0155a10: 得智慧於一念中悉能往詣不可說佛剎得
0155a11: 智慧覺一切佛菩提入一切法界聞持一切
0155a12: 佛所說法深入一切如來種種莊嚴言音得
0155a13: 智慧是為十若諸菩薩安住此法則得一切
0155a14: 諸佛無上現證智。
0155a15: 二得智慧亦迴向行成故彼文云住此三
0155b01: 昧入深清淨智慧境界等故。
0155b02: 佛子菩薩摩訶薩有十種發無量無邊廣大
0155b03: 心何等為十所謂於一切諸佛所發無量無
0155b04: 邊廣大心觀一切眾生界發無量無邊廣大
0155b05: 心觀一切剎一切世一切法界發無量無邊
0155b06: 廣大心觀察一切法皆如虛空發無量無邊
0155b07: 廣大心觀察一切菩薩廣大行發無量無邊
0155b08: 廣大心正念三世一切諸佛發無量無邊廣
0155b09: 大心觀不思議諸業果報發無量無邊廣大
0155b10: 心嚴淨一切佛剎發無量無邊廣大心入
0155b11: 一切諸佛大會發無量無邊廣大心觀察一
0155b12: 切如來妙音發無量無邊廣大心是為十若
0155b13: 諸菩薩安住此心則得一切佛法無量無邊
0155b14: 廣大智慧海。
0155b15: 第四十種廣大心明至一切處迴向中行
0156a01: 無量無邊故無不至境既無量無邊心如
0156a02: 境而廣大。
0156a03: 佛子菩薩摩訶薩有十種伏藏何等為十所
0156a04: 謂知一切法是起功德行藏知一切法是正
0156a05: 思惟藏知一切法是陀羅尼照明藏知一切
0156a06: 法是辯才開演藏知一切法是不可說善覺
0156a07: 真實藏知一切佛自在神通是觀察示現藏
0156a08: 知一切法是善巧出生平等藏知一切法是
0156a09: 常見一切諸佛藏知一切不思議劫是善了
0156a10: 皆如幻住藏知一切諸佛菩薩是發生歡喜
0156a11: 淨信藏是為十若諸菩薩安住此法則得一
0156a12: 切諸佛無上智慧法藏悉能調伏一切眾生。
0156a13: 第五十種伏藏即無盡功德藏迴向中行
0156a14: 於一切法蘊斯十義故名為藏即法而觀
0156a15: 惑者不見故名為伏一切各十是無盡功
0156b01: 德矣。
0156b02: 佛子菩薩摩訶薩有十種律儀何等為十所
0156b03: 謂於一切佛法不生誹謗律儀於一切佛所
0156b04: 信樂心不可壞律儀於一切菩薩所起尊重
0156b05: 恭敬律儀於一切善知識所終不捨愛樂心
0156b06: 律儀於一切聲聞獨覺不生憶念心律儀遠
0156b07: 離一切退菩薩道律儀不起一切損害眾生
0156b08: 心律儀修一切善根皆令究竟律儀於一切
0156b09: 魔悉能降伏律儀於一切波羅蜜皆令滿足
0156b10: 律儀是為十若諸菩薩安住此法則得無上
0156b11: 大智律儀。
0156b12: 第六十種律儀即隨順堅固一切善根迴
0156b13: 向中行彼約行首故廣就施以明善根今
0156b14: 約行本略辨律儀善根皆順平等之理實
0156b15: 通一切故第八云一切善根皆令究竟究
0157a01: 竟即順堅固義通明十句攝善饒益無所
0157a02: 不具通一切善居然可知。
0157a03: 佛子菩薩摩訶薩有十種自在何等為十所
0157a04: 謂命自在於不可說劫住壽命故心自在智
0157a05: 慧能入阿僧祇諸三昧故資具自在能以無
0157a06: 量莊嚴莊嚴一切世界故業自在隨時受報
0157a07: 故受生自在於一切世界示現受生故解自
0157a08: 在於一切世界見佛充滿故願自在隨欲隨
0157a09: 時於諸剎中成正覺故神力自在示現一切
0157a10: 大神變故法自在示現無邊諸法門故智自
0157a11: 在於念念中示現如來十力無畏成正覺故
0157a12: 是為十若諸菩薩安住此法則得圓滿一切
0157a13: 諸佛諸波羅蜜智慧神力菩提自在。
0157a14: 第七十自在即平等隨順一切眾生迴向
0157a15: 中行具十自在能隨順故十自在如八地
0157b01: 辨。
0157b02: 大方廣佛華嚴經鈔會本第五十五
0157b03: 音釋
0157b04: 骨髓髓息委切骨中脂也。屠割屠音徒割古達切。錯謬錯七各切
0157b05: 誤也謬靡幼切差也。呰將几切口毀也。撾陟瓜切捶也。撻他達切打也。
0157b06: 截昨結切斷也。挑吐彫切抉也。薩婆若梵語也此云一切智若爾
0157b07: 者切。筈古活切箭受弦虛也。
