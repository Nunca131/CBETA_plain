0349a02: 凡遇圓相即是標辭與同其上文。
0349a03: 阿難一切眾生輪迴世間由二顛
0349a04: 倒分別見妄當處發生當業輪轉。
0349a05: 解私謂迷己巳為物是名顛倒知見立知是謂分別而此分別離塵無
0349a06: 性故云見妄妄即無明發生即見見即成業業即有苦所以輪轉為
0349a07: 顯妄業苦三更非異時故白當處發生當業輪轉。云何二
0349a08: 見一者眾生別業妄見二者眾生
0349a09: 同分妄見。一念心動名為分別動故有見俱無實體故
0349a10: 云見妄此一念動無別所依只迷一真忽然而起故名當處發生此
0349b01: 即無明無始義也起信云以不違一法界故忽然念起名為無明即
0349b02: 此無明動心名之為業動即有苦果不離因故云當業輪轉此顯無
0349b03: 始根本無明亦名為業亦名見妄如下文云汝見虛空十方界空
0349b04: 見不分有空無體有見無覺名為劫濁也妄見是一約人分二故有
0349b05: 同別之名眾生望佛見無見殊又眾生妄識緣境有異故名別業如
0349b06: 下文云見我及汝并諸世間皆即見眚性非眚者故不名見○起信
0349b07: 云若離業識則無見相應知未離業識則皆有見無見即真有見皆
0349b08: 妄故云妄見此之妄見約眾生界彼彼皆然故云同分是知妄見是
0349b09: 一約人名異故不可將常途二業而得相配恐失經旨下文即云一
0349b10: 病自人同彼一國彼見圓影眚妄所生此眾同分所現不祥同見業
0350a01: 中瘴惡所起俱是無始見妄所生問阿難此疑見見非見故請開示
0350a02: 如來何故不便直答而廣明二種妄見耶答若不廣示妄見有見
0350a03: 不能顯於真見無見若據阿難所疑既名真見合須有見如何云
0350a04: 見見非見若見無見應不名為見精明元而不知寂而常照故名真
0350a05: 見照而常寂故非是見故佛廣約一人多人對辯真妄見無見異應
0350a06: 知未離無明眚病俱名有見眚病若亡彼見精真故不名見如下細
0350a07: 辯。
0350a08: 云何名為別業妄見阿難如世間
0350a09: 人目有赤眚夜見燈光別有圓影
0350a10: 五色重疊。目喻真見眚喻業相眚因熱氣逼成業因無明
0350b01: 所動燈喻法性夜見喻妄見圓影喻五蘊斯則由不如實知真如法
0350b02: 一故不覺心動說名為業以依動故能見依能見故境界妄現以有
0350b03: 境界緣故起心分別等○標復云第八識初業相由心動為業相轉
0350b04: 細為麤為轉相境界現前為現相三細為妄根本○解孤山曰世間
0350b05: 人喻九界眾生目喻本具真智燈喻本具真理赤眚喻妄心圓影喻
0350b06: 妄境境謂五陰故云五色重疊私謂此別業中雖通指世人意且趣
0350b07: 舉一人為喻至同分中方語多人耳。
0350b08: 於意云何此夜燈明所現圓光為
0350b09: 是燈色為當見色阿難此若燈色
0350b10: 則非眚人何不同見而此圓影唯
0351a01: 眚之觀。若此圓影是燈上現無眚之人應合俱見何以獨
0351a02: 有眚人自觀餘無見者○解孤山曰非眚人喻佛界也。若是
0351a03: 見色見已成色則彼眚人見圓影
0351a04: 者名為何等。影若從彼眚者見發其見爾時已巳成於
0351a05: 影不合名見見圓影者復是何物色即影也。
0351a06: 復次阿難若此圓影離燈別有則
0351a07: 合傍觀屏帳几筵有圓影出離見
0351a08: 別有應非眼矚云何眚人目見圓
0351a09: 影。若離燈外別有圓影旁見餘物何無影出色若離見別有體者
0351a10: 不合眚眼見於圓影几案屬筵席也。
0351b01: 是故當知色實在燈見病為影影
0351b02: 見俱眚。色燈光也燈實有光不曾有影今見影者乃是眚病
0351b03: 使之然也以此而推所見之影能見之見俱為眚病○解色實在燈
0351b04: 理體本真也見病為影妄心成境也影見俱眚心境皆妄也。見
0351b05: 眚非病終不應言是燈是見於是
0351b06: 中有非燈非見。見無眚病之人自然無影可緣說
0351b07: 誰是燈是見非燈非見亦可見是了知義了知五影是眚所成則無
0351b08: 執影之病終不說影有生處也下文云然見眚者終無見咎○解有
0351b09: 智眚人知因目眚終不執言圓影實有故雖有眚不為見病也譬圓
0351b10: 初心無明雖在而達無明本自不有則無明境可得故大經云知大
0352a01: 涅槃者雖有煩惱如無煩惱私謂詳夫目眚見燈之喻諸師並用法
0352a02: 相配之未必然也今一且順圓師所解應知如來舉此推破性執
0352a03: 者正欲引例阿難目觀山河等皆是妄見義在下文其昭然矣。
0352a04: 如第二月非體非影何以故第二
0352a05: 之觀捏所成故。非是真月之體又非水中之影但
0352a06: 是目根識參差故見二相其實無體如彼圓影目眚所成無體可
0352a07: 得。諸有智者不應說言此捏根元
0352a08: 是形非形離見非見。捏猶月也非形見也非見
0352a09: 形也智人不言此月生處是形是見離形離見譯入用巧變其文耳
0352a10: ○解上句雙是形與非形下句雙離見與非見文略而互顯也。
0352b01: 此亦如是目眚所成今欲名誰是
0352b02: 燈是見何況分別非燈非見。以喻顯
0352b03: 喻合前可見○解是燈是見謂圓影由燈見而有即因緣義也非燈
0352b04: 非見謂圓影離燈見而有即自然義也前文已巳破此重責之故曰今
0352b05: 欲名誰等姑蘇曰初別業妄見目有赤眚的指轉識依無明動心能
0352b06: 見相故燈喻藏性夜見喻妄見圓影喻五蘊以依能見故境界妄現
0352b07: 斯乃菩薩八識妄見心外無法唯識云唯識無境界以無塵妄見起
0352b08: 信論依於業識謂諸菩薩從初發意乃至菩薩究竟地心所見者名
0352b09: 為報身身有無量色等謂雖見報佛猶有見相故。
0352b10: 云何名為同分妄見阿難此閻浮
0353a01: 提除大海水中間平陸有三千洲
0353a02: 正中大洲東西括量大國凡有二
0353a03: 千三百其餘小洲在諸海中其間
0353a04: 或有三兩百國或一或二至于三
0353a05: 十四十五十。水中可居曰洲三千號閻浮中而復
0353a06: 大者是此五天也括結量數也國域也有限域也有標此閻浮提者
0353a07: 須彌盧南岸也大國凡有二千三百盡屬五天竺國一化佛所化之
0353a08: 地也。
0353a09: 阿難若復此中有一小洲秖有兩
0353a10: 國唯一國人同感惡緣則彼小洲
0353b01: 當土眾生諸一切不祥境界或
0353b02: 見二日或見兩月其中乃至暈適。
0353b03: 兩國二土也眾生穢土以有漏識為體煩惱造業所共感故諸佛
0353b04: 淨土以無漏智為體真如淨用之所現故暈適謁日月之暈適近也
0353b05: 近日月也。珮玦。玉器也妖氣近日月如珮玦之形人之所珮或
0353b06: 環或或玦今氣如之也。彗孛飛流。此皆妖星其光似
0353b07: 孛孛然起絕而去曰飛光相連曰流。負耳虹蜺。氣負
0353b08: 日邊如耳之有珥也雄曰虹雌曰蜺即陰陽之精氣也。種種
0353b09: 惡相但此國見彼國眾生本所不
0353b10: 見亦復不聞。所現不一故云種種皆是災惡所表前相
0354a01: 凡夫五濁同業共感如惡相圓諸佛淨土唯一清淨如不見國○標
0354a02: 復云華嚴云眾生妄分別有佛有世界若了真法性無佛無世界○
0354a03: 解孤山曰暈適等孟康註漢書天文志云皆日旁氣也適日將食先
0354a04: 有黑氣之變也珮應作背聲之誤也漢書註云背形如背字玦其形
0354a05: 如玉玦彗孛者張晏曰彗所以除舊布新也孛氣似彗飛流者謂飛
0354a06: 星流星也孟康曰飛絕而去也流光相連也負耳者耳宜作珥
0354a07: 聲之誤也珠在耳曰珥其狀似之通占曰負氣戰氣國氣青赤如半
0354a08: 暈著暈上為國日上為負負倚也五行志作抱珥孟康曰抱氣向日
0354a09: 也珥形照黑也虹蜺多在日旁雙出鮮盛者為虹暗者為蜺姑蘇曰
0354a10: 同分妄見小洲兩國喻淨穢兩土淨土則無有惡相穢土則同見不
0354b01: 祥此是凡夫二乘六識妄見心外有法故起信云依分別事識凡夫
0354b02: 二見心所見者名為應自不知轉識現故見從外來取色分齊不能
0354b03: 盡知執二見雖殊同是妄見境界經云彼見精真性非眚者故不名
0354b04: 見又論云若離業識則無見相以諸佛法身無有彼此色相迭相見
0354b05: 故方了真見無見則無所不知無所不見名真知見故仁王云金剛
0354b06: 定前所有知見皆不名見唯佛頓解具一切智所有知見而得名見。
0354b07: 阿難吾今為汝以此二事進退合
0354b08: 明。進例於法退例於喻相合顯以明見與無見也○解真際
0354b09: 曰將同例別以別例同交雙明故云進退。
0354b10: 阿難如彼眾生別業妄見矚燈光
0355a01: 中所現圓影雖似前境終彼見者
0355a02: 目眚所成眚即見勞非色所造。妄
0355a03: 心變起似有不真眚病所生故非色造。
0355a04: 然見眚者終無見咎。若知孟影因眚故見終不
0355a05: 執影是實有體既無所見能見何立故無見咎此約喻釋見無見也
0355a06: ○標若了知真法性即無淨穢境也。
0355a07: 例汝今日以目觀見山河國土及
0355a08: 諸眾生皆是無始見病所成。國土眾
0355a09: 生依正二報皆是妄念分別故有若離於念則無一切境界之相○
0355a10: 華嚴云眾生妄分別有佛有世界若了真法性無佛無世界○解私
0355b01: 謂阿難目觀如別業妄見也山河國土等如燈光圓影也見病如目
0355b02: 眚也以法言之即耶識能見相分以惑言之正屬無明。
0355b03: 見與見緣似現前境元我覺明。見
0355b04: 之與境皆如空華本無所有故云似現前境此見及緣元是菩提妙
0355b05: 淨明體故云元我覺明○解上云雖似前境終彼見者目眚所成喻
0355b06: 無明成事也今云似現前境元我覺明示真如不變也法喻顯旨
0355b07: 在無明。
0355b08: 見所緣眚覺見即眚。覺猶見也若見實有所
0355b09: 緣之境及能緣見皆是眚病以能所緣如空華故或可見與見緣已
0355b10: 俱是眚若起覺智覺此二空此能覺者亦是眚也圓覺亦云依幻說
0356a01: 覺亦名為幻○標能見所緣俱是心病若起覺妄之見亦是病也○
0356a02: 解見謂能覺之智所緣眚即見與見緣皆喻於眚覺見即眚者此能
0356a03: 覺之見亦即是眚以隨分覺未得究竟覺時所有真智帶無明故猶
0356a04: 屬於眚。本覺明心覺緣非眚。此顯真覺妙
0356a05: 明非生非滅遠離一切虛妄顛倒湛然常住故非眚也言覺緣者覺
0356a06: 之緣由行相也如前文云誠如法王所說覺緣遍十方界等○標此
0356a07: 顯真覺妙明之緣應物而照故非對待之眚病○解釋成上義何故
0356a08: 覺見即眚以本覺性中覺之與緣融融一體非如眚人見有能所。
0356a09: 覺所覺眚覺非眚中。此雙結真妄也若起能
0356a10: 覺覺於所覺俱是眚病真覺之體非能所中故云覺非眚中。此
0356b01: 實見見。解覺所覺眚重牒上見所緣眚但變其文耳覺非眚
0356b02: 中等者指上覺見即眚若離於眚此覺方是真實見見前文云見見
0356b03: 之時見非是見言猶略故委論之。云何復名覺聞
0356b04: 知見。此無能所本覺明心名為見見以寂而常照照而常寂
0356b05: 故於此豈名見聞知等然一切眾生自無始來由見聞知以為病本
0356b06: 分能立所顛倒從生今聞非見碩乖先志於是迷悶由此廣示妄故
0356b07: 有見真元無見是故指云此實見見云何可立覺聞知見圓覺經中
0356b08: 無知覺明正同此也○解顯其離妄亦責其未悟也然佛所說二種
0356b09: 顛倒分別見妄者由前阿難云世尊為我宣說因緣及與自然等心
0356b10: 猶未開是故廣示別業同列所見之相皆是虛妄此即重破因緣自
0357a01: 然二種之執也又阿難云而今又聞見見非見重增迷悶故今再示
0357a02: 覺非眚中此實見見也此文者當曉大途。
0357a03: 是故汝今見我及汝并諸世間十
0357a04: 類眾生皆即見眚非見眚者。解此斥阿
0357a05: 難不是見眚非病之人。彼見精真非眚者
0357a06: 故不名見。分別彼此生佛依正皆屬見妄無見妄者說
0357a07: 名真精故此真精無境可見故不名見如前觀燈有圓影者皆屬於
0357a08: 眚見若無眚說名淨眼此真淨眼無影可見故不名見此則結酬前
0357a09: 問見非是見也○標非見眚者即了真法也○解若彼見性無眚
0357a10: 之人不見有世間之相。
0357b01: 阿難如彼眾生同分妄見例彼妄
0357b02: 見別業一人一病目人同彼一國。
0357b03: 上文云吾今為汝以此二事進退合明義見於此如彼眾生等進同
0357b04: 例別也一病目人等退別例同也問何故作此例耶答由別業中引
0357b05: 目眚為喻顯妄則易以因眚見影人皆知虛故同分中引瘴惡為喻
0357b06: 顯妄則難以因瘴相事皆如實故佛意欲彰同分之妄悉如別業
0357b07: 之妄故有進退合明之說。彼見圓影眚妄所生
0357b08: 此眾同分所現不祥同見業中瘴
0357b09: 惡所起。一人所見與多人同由眚病故見圓影出由瘴惡
0357b10: 故感災祥起瘴即病也將有惡病預見此事。俱是無始
0358a01: 見妄所生。約法雙結汝及眾生一多雖殊分別世間業果
0358a02: 眾生更無有異斯則俱是無始無明分別見妄反顯真心本非見也
0358a03: ○解孤山曰病目瘴惡雖是引喻而實能喻即是見妄以一切世間
0358a04: 虛實分別無非妄故如此解者豈於能喻事小別求所喻法耶私謂
0358a05: 雖能喻皆妄然目喻之法要顯阿難一人及閻浮提乃至十方眾生
0358a06: 妄見咸爾又同業中瘴惡之妄猶易可知諸有滿國及諸眾生虛妄
0358a07: 病緣其實難信是故經文從狹至廣以易例難次第發明展轉相濟
0358a08: 也如此姑蘇曰同分妄見謂凡夫二乘六識妄見別業一人謂菩薩
0358a09: 八識妄見以八識病目一人同一國六識妄見故云彼見圓影眚妄
0358a10: 所生八識眚病也此眾同分所現不祥同見業中瘴惡所起六識三
0358b01: 毒所感也俱是無始妄見所生六八雖殊同是妄見。
0358b02: 例閻浮提三千洲中兼四大海娑
0358b03: 婆世界并洎十方諸有漏國及諸
0358b04: 眾生同是覺明無漏妙心見聞覺
0358b05: 知虛妄病緣和合妄生和合妄死。
0358b06: 從一眾生止十方眾生以少及多若依若正皆由不了一法界相
0358b07: ○於無漏心忽起見妄而分見聞覺知以為虛妄病緣遂見一切差
0358b08: 別境界生之與死俱不離妄故云和合和合者不相離義也故下文
0358b09: 云見聞如幻翳三界若空華起信亦云三界虛偽唯心所作離心則
0358b10: 無六塵境界○解真妄和合故有生死偏言妄者真如在迷也。
0359a01: 若能遠離諸和合緣及不和合則
0359a02: 復滅除諸生死因圓滿菩提不生
0359a03: 滅性清淨本心本覺常住。三相應染名
0359a04: 為和合三不相應名不和合此是麤細妄念起信名為染心是生死
0359a05: 本輪迴之因若能遠離即滅生滅生滅既滅寂滅現前菩提涅槃二
0359a06: 轉依果於斯成就故云圓滿即同起信遠離微細念故得見心性心
0359a07: 即常住名究竟覺○解不和合者有似自然下文所破其義碩異。
0359a08: 阿難汝雖先悟本覺妙明非因
0359a09: 緣非自然而猶未明如是覺元
0359a10: 非和合生及不和合。前文敘云諸和合相及
0359b01: 不和合心猶未開故今牒也然因緣自然和合非和合義雖無別詮
0359b02: 言有殊故隨一門一一破以世間人說能證智是菩提心假因仗
0359b03: 緣和合而生其所證理名為涅槃不從因緣但了因所了一向偏執
0359b04: 有為無為二性全別不知如來常依二諦說法遂成戲論皆障一真
0359b05: 法界能所宛然微細法執故今破之○解真際曰前破因緣文末佛
0359b06: 訶阿難言云何復說因緣自然及和合相意欲慶喜難問和合不和
0359b07: 合義次第破之而慶喜不覺但敘云心猶未開重增迷悶今廣示既
0359b08: 畢故無問而說。
0359b09: 阿難吾今復以前塵問汝汝今猶
0359b10: 以一切世間妄想和合諸因緣
0360a01: 而自疑惑證菩提心和合起者。執
0360a02: 方便教依安立說遂疑勝義一真菩提從和合有生住異滅是無常
0360a03: 即違淨名寂滅是菩提滅諸相故乃至無為是菩提無生住異滅
0360a04: 故○解私謂菩提心者即覺也上文云而猶未明如是覺元非和
0360a05: 合生等古人以佛果菩提解者謬矣。
0360a06: 則汝今者妙淨見精為與明和為
0360a07: 與暗和為與通和為與塞和。見若是
0360a08: 和和必從境故舉此四境而徵之。
0360a09: 若明和者且汝觀明當明現前何
0360a10: 處雜見見相可辯雜何形像。明屬前境
0360b01: 見屬內心齊何處所而論其雜見之與相目擊可辯若其相雜作何
0360b02: 形像。
0360b03: 若非見者云何見明若即見者云
0360b04: 何見見。若此雜相不可見者應亦不見明相云何現見於明
0360b05: 若此雜相即可見者雜中有見應合見見○解孤山曰若言明非是
0360b06: 見故不可說其相雜形像者故破曰云何見明若言明即是見名相
0360b07: 雜者故破曰云何見見。
0360b08: 必見圓滿何處和明若明圓滿不
0360b09: 合見和。若一切處是於見則無明相可和若一切處
0360b10: 是於明則無有見可雜○解圓滿猶云周也若見自周則無明
0361a01: 可雜若明自周則無見可雜。
0361a02: 見必異明雜則失彼性明名字雜
0361a03: 失明性和明非義。心境不同能所殊體故云必
0361a04: 異明見若雜各失其義明則非明見亦非見二義既失名字亦亡猶
0361a05: 如微塵與水相和但名泥團不名塵水明見既失將何名和故云非
0361a06: 義也○解性請見性見被明雜豈得名見明被見雜豈得名明和雜
0361a07: 既失明性兩名則知謂見和明不成義理故云和明非義。
0361a08: 彼暗與通及諸群塞亦復如是。明
0361a09: 相既爾餘境亦然。
0361a10: 復次阿難又汝今者妙淨見精為
0361b01: 與明合為與暗合為與通合為與
0361b02: 塞合。和則如水雜塵合則如函與盡故成二門。
0361b03: 若明合者至於暗時明相已滅此
0361b04: 見即不與諸暗合云何見暗。見與明合
0361b05: 暗相現前明相必滅既與明合應隨明滅不應見暗設使不滅亦不
0361b06: 見暗以此不與諸暗合故合即有見不合無見如鼻聞香。
0361b07: 若見暗時不與暗合與明合者應
0361b08: 非見明既不見明云何明合了明
0361b09: 非暗。彼若教云我此見性雖不與暗合無妨見暗斯有何失故
0361b10: 此牒云若見暗時不與暗合隨即破云與明合者應非見明若許不
0362a01: 合有見即應合必無見復云何言見與明合了明非暗故知見明而
0362a02: 無合義和合見性既而不成菩提證心因和合有從茲破矣。
0362a03: 彼暗與通及諸群塞亦復如是。如文。
0362a04: 阿難白佛言世尊如我思惟此妙
0362a05: 覺元與諸緣塵及心念慮非和合
0362a06: 耶。由前破菩提心不從因緣和合而得便計離緣別有體性執菩
0362a07: 提心有別異相從分別生還成法執障一真故今破之淨名云當
0362a08: 令此諸天子捨於分別菩提之見○解真際曰若和合不成即非和
0362a09: 合形對必然故也此計真妄二法了不相觸名非和合私謂中論破
0362a10: 計不出四性謂自他共無因也初破自然即無因也次破因緣即自
0362b01: 他共也如以明暗空塞推於因緣正約他性又阿難所執空明心眼
0362b02: 四種因緣空明即他心眼即自又佛說同別二種見境見亦自也境
0362b03: 亦他也既有自他必含共性但由共性難破是故更作和合而說然
0362b04: 則非和合義亦從自他開出為防末習委曲搜楊耳問此與前七處
0362b05: 推心四何別答七處四性都未涉真但破第六識心分別校計今
0362b06: 自然等皆依覺破妄顯真微密觀照於茲見矣。
0362b07: 佛言汝今又言覺非和合吾復問
0362b08: 汝此妙見精非和合者為非明和
0362b09: 為非暗和為非通和為非塞和。此
0362b10: 牒別徵如文可解。
0363a01: 若非明和則見與明必有邊畔汝
0363a02: 且諦觀何處是明何處是見在見
0363a03: 在明自何為畔。若見明時明見不和明之與見應分
0363a04: 邊際汝今細審於見於明齊何處所而論邊畔。
0363a05: 阿難若明際中必無見者則不相
0363a06: 及自不知其明相所在畔云阿成。
0363a07: 如或定不相和見應緣明不及尚自不知明相約何以分畔義。
0363a08: 彼暗與通及諸群塞亦復如是。
0363a09: 又妙見精非和合者為非明合為
0363a10: 非暗合為非通合為非塞合。四義徵
0363b01: 訖○解非和約體不相入故以際畔推之非合約性自差別故以乖
0363b02: 角破之是則和親而合。
0363b03: 若非明合則見與明相乖角如
0363b04: 耳與明了不相觸見且不知明相
0363b05: 所在云何甄明合非合理。若見明時不
0363b06: 與明合明見二應相乖異如牛之角敵對各立曾不相應亦如耳
0363b07: 根對於明緣何曾相觸耳但聞聲不緣明故若以此例見須不知明
0363b08: 相所在若無明相亦不顯見明見既無如何分別合與非合二種義
0363b09: 耶○解孤山曰乖角者角謂隅也物在隅則不相對既乖角何殊
0363b10: 以彼耳根對此明境故云如耳與明等。
0364a01: 彼暗與通及諸群塞亦復如是。已巳
0364a02: 上破妄顯真唯約心見二門歷緣對境以辯雖有會通止就一門而
0364a03: 顯次下備約三科七大一切法上即妄顯真即相顯性廣斥世間虛
0364a04: 妄分別說有因緣及自然而不知生滅去來本如來藏豈唯心見
0364a05: 是藏性耶故次前有此文來文三姑蘇曰此正說禪那也涅槃謂
0364a06: 之憂畢又名曰平等亦名不諍不觀不行是名捨相不見定慧異相
0364a07: 故名捨相今經心見平等唯一真性清淨本然周法界體相同也
0364a08: 然阿難示病因心目故如來正就病根發藥對治顯示三觀破妄
0364a09: 心顯真心破妄見明真見破幻相顯真妄盡真發心見圓藥病
0364a10: 俱亡真常獨露四悉義可以意泮。
0364b01: 阿難汝猶未明一切浮塵諸幻化
0364b02: 相。指諸相前文雖就眼之一門顯真見體離緣絕相非生非滅
0364b03: 略會見之與緣元是菩提妙淨明體而未明三科諸法皆如幻化故
0364b04: 此指也虛假不實汙染真故曰浮塵假託虛偽妄設情名稱幻無
0364b05: 而忽有畢竟無體稱之曰化。當處出生隨處滅
0364b06: 盡幻妄稱相其性真為妙覺明體。
0364b07: 此諸幻相本無所依但是迷真忽然而起故云當處出生生而無生
0364b08: 本自寂滅故云隨處滅盡○楞伽經云一切法不生我說剎那義初
0364b09: 生即有滅不為愚者說中論云諸法不自生亦不從他生不共不無
0364b10: 因是故知無生彼之無生即此滅盡也以妄見取似有浮相畢竟無
0365a01: 體猶如幻事故云幻妄稱相無體之處元是菩提妙覺明故云其
0365a02: 真為妙覺明體問幻相不實畢竟無體何得復云其真為妙覺
0365a03: 明體答譬如空華由依翳病觀空故有離空無別華相空華雖無自
0365a04: 然以虛空為所依體若翳病差華相雖滅空性不滅諸法相亦
0365a05: 復如是幻相雖滅真性不動問若如是者斯則真如即萬法萬法即
0365a06: 真如何得一體立真立妄答亦如空華者妄見若無目唯見時
0365a07: 空而無華相故知萬法雖真唯證乃知非是識心之所能見以凡夫
0365a08: 人心識麤動唯見世間麤動之相執此麤相為相所礙不見真故
0365a09: 前文云迷己巳為物故於是中觀大觀小故今廣破執表空明因茲悟
0365a10: 入佛之知見故華嚴云一切法無生一切法無滅若能如是解諸佛
0365b01: 常現前前文亦云若能轉物即同如來皆斯義也○解資中曰浮虛
0365b02: 不實塵翳真故曰浮虛當處出生隨處滅盡謂剎那不相到也此
0365b03: 剎那亦不可得前雖明真離緣絕相而未別明一切浮塵諸
0365b04: 有境界皆如幻化故二乘人雖知無我仍計五陰等法實有體諸
0365b05: 小菩薩未得空色一如是名法執此下廣破也私謂二乘非不破法
0365b06: 菩薩非無有我一往分配斯亦可然原夫阿難目觀勝相心生愛樂
0365b07: 於是發心願捨生死中間所破若心若見莫不為除心目之妄也須
0365b08: 知此妄正是阿難所執之我我以主宰為義即屬見惑人執之相雖
0365b09: 云初果斷見但是通惑已盡別惑未亡故前之所破皆是迷如來藏
0365b10: 無始無明必不可以凡夫見惑為類人執既爾法執例然若於浮塵
0366a01: 諸幻化相了如來藏此如來藏亦是法相苟有所執豈曰真常故下
0366a02: 文云住真常中求於去來迷悟生死了無所得分別相略如初卷。
0366a03: 如是乃至五陰六入從十二處至
0366a04: 十八界因緣和合虛妄有生因緣
0366a05: 別離虛妄名滅。諸法名數不能盡言但舉三科自
0366a06: 攝一切故云乃至三科者謂蘊處界今於處中別出六根故有六入
0366a07: 此之三科乃是世間虛妄分別幻因緣合假名為生幻因緣離假名
0366a08: 為滅實無有體可生可滅○解孤山曰諸經皆列三科謂陰處界三
0366a09: 對愚根樂各有三故而今有四更加六入秖是破十二處中內六處
0366a10: 耳隨機增減何必定三此並色心開合之殊廣上浮塵諸幻化相也。
0366b01: 殊不能知生滅去來本如來藏常
0366b02: 住妙明不動周圓妙真如。殊不知
0366b03: 者斥其異乎能知也一切諸法本自不生今則無滅非三世法故無
0366b04: 去來生滅去來既不可得如來藏元自當住本不曾動○周圓
0366b05: 寂眾生迷倒為物所轉殊不覺知是迷圓實也○解此明九界即見
0366b06: 佛界迷故不知一一界中咸具陰等而此妄相即是真理故無生滅
0366b07: 去來等相如來果稱果有三身而因理含攝名之為藏非去來今故
0366b08: 常住即寂而照故妙明即照而寂故不動三一互攝故周圓體非妄
0366b09: 偽故真如隨緣不變故名。
0366b10: 真常中求於去來迷悟生死了
0367a01: 無所得。了畢竟也迷悟生佛也亦真妄也生佛真妄去來
0367a02: 生死一切對待情謂故有一真如尚無此名況有諸法對待相即
0367a03: 情忘體現畢竟無得○解此明佛界圓理無二邊相也私謂去來是
0367a04: 業迷悟是惑生死是苦言住真常中無三道流轉也問既稱為悟復
0367a05: 何名惑答因中所悟帶無明故如前文云覺見即眚豈非惑乎。
0367a06: 阿難云何五陰本如來藏妙真如
0367a07: 性。梵云塞陀此云蘊古翻為陰蘊是積聚陰是蓋覆積聚有
0367a08: 為蓋覆真此陰有五攝有為盡前文標乃至五陰等皆如來藏
0367a09: 今此別徵逐科推撿令知虛妄本非因緣及自然有元是藏體妙真
0367a10: 如。
0367b01: 阿難譬如有人以清淨目觀晴明
0367b02: 空唯一晴虛無所有。喻真本空也目喻
0367b03: 智空喻理以果海無別色聲唯如如理及如如智獨存○解孤山曰
0367b04: 淨目況本具真智晴空況本具真理唯一晴虛即理智一如也無
0367b05: 所有絕九界妄色也。其人無故不動目睛瞪
0367b06: 以發勞則於虛空別見狂華復有
0367b07: 一切狂亂非相。解其人喻眾生也背真合妄故曰無
0367b08: 故不動目睛妄心取著也瞪以發勞妄惑潤業也於妙中現九界
0367b09: 色故曰於空見狂華等。色陰當知亦復如是。
0367b10: 喻迷真起妄故事也瞪直視貌不由別事只因自不動目直視於
0368a01: 空目睛勞倦遂見華相或見毛輪第二月等故云一切色陰亦爾以
0368a02: 不如實知真如法一故不覺動念現六塵境即色陰起也。
0368a03: 阿難是諸狂華非從空來非從目
0368a04: 出。空元無華妄見生起說誰出來真元無色妄分質礙復何從所。
0368a05: 如是阿難若空來者既從空來還
0368a06: 從空入若有出入即非虛空空若
0368a07: 非空自不容其華相起滅如阿難
0368a08: 體不容阿難。破空生也見華既從空生不見應從空入
0368a09: 空無內外何出入之有設有出入即是實色不含名空既非虛空云
0368a10: 何華出見實物時無華生故如阿難體是其實色見汝體時豈更容
0368b01: 有阿難出耶○解譬空有實體則不容空華。若目出者
0368b02: 既從目出還從目入即此華從
0368b03: 目出故當合有見。眼既有見華亦應見。若有
0368b04: 見者去既華空旋合見眼若無見
0368b05: 者出既翳空旋當翳眼又見華時
0368b06: 目應無翳云何晴空號清明眼。此
0368b07: 下破目出如人從屋出必有入目既有見能出於華華應有見從目
0368b08: 出去能華於空自空歸目合見於眼若此華性雖從目出而無有見
0368b09: 斯但為翳既從目出去翳虛空歸目之時應合翳眼若汝執言實不
0368b10: 成翳無妨見華既無翳目而能見華見晴明空應是翳眼云何見空
0369a01: 號清明眼○解重約華從眼出破也若以無翳見有空華則見無空
0369a02: 華復是何眼。
0369a03: 是故當知色陰虛妄本非因緣非
0369a04: 自然性。華無所出色陰不生本妙貞常何曾起滅而有說
0369a05: 為因緣自然者真為虛妄○解資中曰若知華相即空則顯色陰本
0369a06: 如來藏。
0369a07: 阿難譬如有人手足宴安百骸調
0369a08: 適忽如忘生無違順。喻一真也宴靜調
0369a09: 和適也骸體也忘生忘形也身肢安靜恬然暢適而無苦樂二境
0369a10: 相逼忽然如其無形一般斯蓋但以捨受相應不覺此形之有生也
0369b01: 李陵云每一念至忽如忘生法中可知○解喻真性寂然也。其
0369b02: 人無故以二手掌於空相摩於二
0369b03: 手中妄生澀滑冷熱諸相。妄本無因故云
0369b04: 無故真妄和合如二手相摩領納違順如妄生澀滑。受陰當
0369b05: 知亦復如是。喻起妄也妄本無因故云無故真妄和
0369b06: 合如二手相摩阿耶識變起世間故云生澀滑等或可二手及空
0369b07: 喻根境識根境識三和合生觸觸是受因從此領納故知受陰無明
0369b08: 妄念迷真和合假託而生故下經破之○標手足宴安喻一真無為
0369b09: 也。
0369b10: 阿難是諸幻觸不從空來不從掌
0370a01: 出。冷暖本無手合故有故云幻觸○受陰不實妄緣假生故無
0370a02: 來處。
0370a03: 如是阿難若空來者既能觸掌何
0370a04: 不觸身不應虛空選擇來觸。破空生也
0370a05: 虛空平等無所不在豈能選擇不觸乎身而觸於掌。若從掌
0370a06: 出應非待合。已巳下破掌出若此澀滑從掌而出掌未合
0370a07: 時何無澀滑。又掌出故合則掌知離則
0370a08: 觸入臂腕骨髓應亦覺知入時蹤
0370a09: 必有覺心知出知入自有一物
0370a10: 身中往來何待合知要名為觸。若汝
0370b01: 執言掌雖生觸須待合時此觸方出若爾合既觸出離應觸入若觸
0370b02: 入時所經之處應亦覺知觸入蹤若實覺知觸常在體應須常覺
0370b03: 何待合知○標又掌出故者破轉計也。
0370b04: 是故當知受陰虛妄本非因緣非
0370b05: 自然性。既知幻觸能生於受推其觸都無故知受陰虛
0370b06: 妄也。
0370b07: 阿難譬如有人談說酢梅口中水
0370b08: 出思蹋懸崖足心酸澀想陰當知
0370b09: 亦復如是。想謂取像想像不實從虛妄有故以說酢水生
0370b10: 思崖酸起為喻因說想酸因思想峻故有水酸以想喻想近取譬耳
0371a01: 酢與醋同。
0371a02: 阿難如是酢說不從梅生非從口
0371a03: 入。以水喻想今推酢說說既不有水從何生。
0371a04: 如是阿難若梅生者梅合自談何
0371a05: 待人說若從口入自合口聞何須
0371a06: 待耳若獨耳聞此水何不耳中而
0371a07: 出。因人說梅梅何有說故非梅生若因人說水便口流口既流水
0371a08: 應合聞說何用耳聞口若不聞唯耳聞者耳既聞說亦合流水故云
0371a09: 此水何不耳中流出說不得梅梅不至口耳自聞說水口流說梅
0371a10: 與水二具叵得。
0371b01: 想蹋懸崖與說相類。類說應云如是崖想不從
0371b02: 崖生不從足入若崖生者崖合自思何待人想若從足入足應有思
0371b03: 何須心想若獨心思此酸只應心中自有何以足心有酸澀。
0371b04: 是故當知想陰虛妄本非因緣非
0371b05: 自然性。說酢思崖水酸形體想像虛偽能所俱空元是菩提
0371b06: 妙覺明何因緣自然之有耶。
0371b07: 阿難譬如暴流波浪相續前際後
0371b08: 際不相踰越。行以遷流造作為義剎那無常念念遷謝
0371b09: 生死死生如旋火輪無有休息故以暴流波浪相續無踰越義以為
0371b10: 喻也。行陰當知亦復如是。解孤山曰前念滅後
0372a01: 念生後不至前故云不相踰越。
0372a02: 阿難如是流不因空生不因水
0372a03: 有亦非水性非離空水。即空即水離空離
0372a04: 水求暴流體俱不可得行陰亦爾本無生處。
0372a05: 如是阿難若因空生則諸十方無
0372a06: 盡虛空成無盡流世界自然俱受
0372a07: 淪溺。破空生流也流從空生空體常在流應常生虛空流
0372a08: 亦應斯則但見暴流應無世界又如何分水陸空行耶。若因
0372a09: 水有則此暴流應非水有所有
0372a10: 相今應現在。破水生流也流從水生水與暴流兩體應
0372b01: 異水為能生流為所生如樹生果果不是樹二俱現在今且不然如
0372b02: 何因水耶○解資中曰若因其水別有流性因果別則暴流不
0372b03: 應是水能有是水所有是流二相若殊俱應現在。若即水
0372b04: 則澄清時應非水體。破流即水也流相
0372b05: 漂動水相澄清若此漂動便是水相者至澄清時應非是水暴流漂
0372b06: 動已巳是水故。若離空水空非有外水外
0372b07: 無流。破離空離水也離空有流空且無外何離之有若離水有
0372b08: 水外求波故應非理流既無生行陰元寂。
0372b09: 是故當知行陰虛妄本非因緣非
0372b10: 自然性。如前可解。
0373a01: 阿難譬如有人取頻伽塞其兩
0373a02: 孔滿中擎空千里遠行用餉他國
0373a03: 識陰當知亦復如是。頻伽好聲鳥形似彼識
0373a04: 陰無形在有情身如盛空遠餉他國者阿耶識為業所使隨處
0373a05: 受生此陰若滅彼陰續生如人擎空遠餉千里死有至時諸根不通
0373a06: 如塞兩孔○標第八識是三界生滅根本○解私謂法句經云精神
0373a07: 居形內猶雀藏中破雀則飛去矣今以人喻業以喻身以空
0373a08: 喻識人擎空而行猶業持身識而去他國者六道依報也。
0373a09: 阿難如是虛空非彼方來非此方
0373a10: 入。虛空非出入喻識無往來既無往來將何以為識而了別耶
0373b01: ○解孤山曰非從彼方來入此方。
0373b02: 如是阿難若彼方來則本中既
0373b03: 貯空去於本地應少虛空若此
0373b04: 方入開孔倒應見空出。彼方來方
0373b05: 也名本地空若彼方來於此方本來處應少虛空本處既無所
0373b06: 少應知非彼方來倒之地名為此方若此方空入於內先合見
0373b07: 空從而出方知空入出空既無入空何有空既無出入識何曾往
0373b08: 來又此方入者入此方也其文易解○解若盛空從彼入此何故
0373b09: 彼方不見空少此方不見空出。
0373b10: 是故當知識陰虛妄本非因緣非
0374a01: 自然。可解○標空無出入識陰不生本妙真常何曾起
0374a02: 滅如執因緣自然者皆是虛妄也。
0374a03: 
0374a04: 
0374a05: 首楞嚴經義海卷第七經第二終
0374a06: 音釋
0374a07: 暈適暈音運適音責。珮玦珮蒲昧切玦古切。彗祥切。孛蒲沒
0374a08: 切星名。之九切。虹蜺虹音洪蜺音倪。珥仍吏切。碩常隻切大
0374a09: 也。酢倉故切與醋同。蹋徒孟切踐也。餉式亮切饋餉也。
