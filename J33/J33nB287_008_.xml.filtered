0561a01: 自閒覺禪師語錄卷第八
0561a02: 住荊溪芙蓉寺嗣法門人
0561a03: 　住古堯乾明寺嗣法門人洪暹　編
0561a04: 述古德遺事漁父詞十首
0561a05: 布袋和尚
0561a06: 萬山空翠月明前布袋橫拖別一天七珍八寶舊因
0561a07: 緣高枕眠逢人乞我一文錢長汀江上趁風煙兜率
0561a08: 宮中不肯還十八孩兒鬧市廛千畝田話頭歷劫口
0561a09: 碑傳
0561a10: 馬祖
0561a11: 藤蒲鎮日堆堆坐多口阿師重說破南岳山前影婆
0561a12: 娑莫造作出脫諸方鈍置貨沒弦琴韻尋常課日面
0561a13: 月面遭折挫舌頭過鼻萬機墮好一個雙輪腳下清
0561a14: 風播
0561a15: 百丈
0561a16: 野鴨飛空鼻頭痛無端殃禍驚叢眾哭兮笑兮把人
0561a17: 弄乾打鬨出群須是丹山鳳耳聾挂拂法中棟家私
0561a18: 不用醬三甕一日不作忍飢凍狐破夢大雄山下千
0561a19: 機洞
0561a20: 溈山
0561a21: 一腳淨瓶驀踢倒翻身直上雲山島七年橡栗無煩
0561a22: 惱向誰討蛇虎隊隊護荒草赤心剖對龍天禱依舊
0561a23: 松龕自灑掃寂子機投展懷抱話清藻羅漢開田日
0561a24: 杲杲
0561a25: 南泉
0561a26: 一槌擊碎虛空鼓翫月風標獨步武南陽道上氣如
0561a27: 虎浴水牯出瓶何用千鈞弩三心不是分賓主牡丹
0561a28: 花指大夫睹片石鐫佛不用斧賣身普家私蕩盡播
0561a29: 寰宇
0561a30: 平田
0561b01: 台山路口少人行兩袖清風動地生年深自是懶逢
0561b02: 迎沒弟兄室中嫂嫂接機橫嶺頭問路俊俏英五歲
0561b03: 牛兒尚未耕電光石火振家聲迷人精千古萬古播
0561b04: 高名
0561b05: 雪峰
0561b06: 九上三登不唧溜瞻星翫月空相守淘沙去米機難
0561b07: 驟宗乘句風吹水面紋生皺鰲山成道無前後南山
0561b08: 鱉鼻吞宇宙撒手歸來日如晝仍依舊象骨峰前木
0561b09: 馬吼
0561b10: 東山
0561b11: 木雞出峽露玄機下載清風動四維神通妙用奮全
0561b12: 威絕依稀摩霄俊鶻撲天飛砥柱東山恢祖徽門庭
0561b13: 座鎮高巍巍不將魚目當珠璣三佛皈覿面拈香願
0561b14: 不違
0561b15: 楊岐
0561b16: 三十年來氣骨雄空拳赤手佐慈翁每將此事扣己巳
0561b17: 躬道未充辭雲片片嶺頭籠官不容針振祖風百千
0561b18: 三昧一時通金剛栗棘自磨礱萬機融扶桑湧出日
0561b19: 輪紅
0561b20: 天童
0561b21: 柴堆突露摩醯眼千妖百怪一齊剪禹門三級風前
0561b22: 卷祖圖選太白提持摩訶衍匡床高踞分瑚璉坐斷
0561b23: 靈羊尋跡大白棒當頭為人闡透關鍵嘉聲傑出叢
0561b24: 林典
0561b25: 闢路
0561b26: 驀直去莫轉身昔日臺山指路親芙蓉這裏身難轉
0561b27: 古路苔深滑煞人青嶂翠屏蹲石虎蒼松斷壑老龍
0561b28: 鱗巖前樹古猿來抱山後花開鳥自陳雙澗潺潺新
0561b29: 瀑長密雲靄靄潛虹迍曾無菜葉招人跡寧許桃花
0561b30: 引問津去去實不去紫湖狗子當門踞來來實不來
0561c01: 清風兩袖起雲雷翻身鷂子空中打名姓從今稱活
0561c02: 埋
0561c03: 開田
0561c04: 開了田說大義堪笑溈山太狼藉芙蓉翻轉一荒畬
0561c05: 曾未與人云此事高處高平水不流插鍬展手驚天
0561c06: 地秋高農實驗禪和奪取稻鐮顯大器種田博飯住
0561c07: 山翁戴月披星償夙志道用時時示時人時人不識
0561c08: 親垂示高高山頂立虎吼松門有寒拾深深海底行
0561c09: 逢人拈出破砂盆不是與人難共聚大都緇素要分
0561c10: 明
0561c11: 種松
0561c12: 種青松作標榜臨濟小廝心志廣钁頭築地逞風流
0561c13: 規格高垂萬人仰太白曾恃念里關乳峰標入翰林
0561c14: 黨世稱三友名大夫遊戲神通化作蟒毓祖攜鋤咒
0561c15: 大悲兩行勢迥碧蒼蒼前大悲兮後大悲參天壁立
0561c16: 高百丈日日是好日萬法拈來總歸一時時是好時
0561c17: 雨打風吹韻逸奇渾身養就蒼龍角拼與山僧作故
0561c18: 知
0561c19: 
0561c20: 自閒覺禪師語錄卷第八終
0561c21: 行狀
0561c22: 師姓余母荀氏蜀之重慶合州人也生萬曆庚戌戍八
0561c23: 月初七日吉時八歲隨父禮本邑馬當山太空為受
0561c24: 業師乙亥出蜀首謁先天童省法次參先通玄林老
0561c25: 和尚大徹玄旨遂得法為嫡嗣焉是年結茆台之華
0561c26: 頂次禹之廣化戊子開法羅漢己巳丑遷慈濟庚寅遷
0561c27: 法海辛卯遷嶽林甲午遷龍淵丙申遷芙蓉辛丑三
0561c28: 月示微疾至十二月二十五日索浴二十七日午囑
0561c29: 蔣憲文居士護持院事復作書謝城中諸檀護併授
0561c30: 雪松都監法亦有所囑靡不盡舉至酉時書遺囑誡
0562a01: 眾所訓詞嚴意切仍誡門弟子當忘軀弘道以報佛
0562a02: 恩畢乃疾書偈云天上天下腳頭腳底撩起便行將
0562a03: 頭作尾阿呵呵風流不在著衣多一曲歸家唱哩邏
0562a04: 擲筆云俗氣也不除竟爾告終嗣法門人三十三人
0562a05: 壽五十三臘三十四夏奉全身塔於寺之東首屏風
0562a06: 山。
0562a07: 康熙元年歲在壬寅正月
0562a08: 獅峰嗣法門人超吼謹狀
0562a09: 
0562a10: 
0562a11: 先師和尚嗣法於先通玄江南兩浙凡六坐道場
0562a12: 所至惟以钁頭斧煆煉學者大有百丈之風為
0562a13: 一時當路士大夫深所宗重至于上堂入室多是
0562a14: 覿面全提不事文彩一味嚴冷朴實雖佛祖亦有
0562a15: 所畏懼其於禪暇拈提之外或詩或偈隨所見而
0562a16: 成無非發明本分著子渾不類今之鏤玉雕金者
0562a17: 也玉昔始於古勾章道上遇之心甚異焉兼讀其
0562a18: 錄始知言行相符當世一人而已巳矣由是拳拳服
0562a19: 膺迨至芙蓉前後十餘年初無二節故玉與喻兄
0562a20: 數輩備悉
0562a21: 先師行道苦節實有補於名教遂力翻舊錄以惠後
0562a22: 世學者知立言立行之大端足為宗門厥典耳。
0562a23: 康熙歲次壬子蒲月住壽安嗣法門人等玉識
