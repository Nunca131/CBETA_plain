0343a01: 梓舟船禪師襄陽檀溪語錄卷之二
0343a02: 侍者明輝錄
0343a03: 拈頌
0343a04: 龍牙問德山學人仗莫邪劍擬取師頭時如何山引
0343a05: 頸近前曰牙曰頭落也山呵呵大笑。
0343a06: 拈云德山雖則口吞佛祖眼蓋乾坤若不是龍牙
0343a07: 怎得名振今古還識口吞佛祖麼。
0343a08: 頌曰。持來寶劍最威雄引頸能摧萬刃鋒地一
0343a09: 聲宇宙轉誰能到此覓形蹤
0343a10: 僧問德山如何是菩提山打曰出去莫向這裏屙。
0343a11: 拈云德山婆心片片怎柰這僧眼內無觔然雖如
0343a12: 是黃金自有黃金價終不和沙賣與人。
0343a13: 頌曰。正令全提萬古傳將軍塞外絕妖氛太平本
0343a14: 是將軍定不許將軍見太平
0343a15: 僧問泉州玄訥禪師如何是觸目菩提泉曰闍黎失
0343a16: 卻半年糧曰為甚麼如此泉曰秖為圖他一斗米。
0343a17: 拈云泉州只解孤峰獨步不解入水求人若論船
0343a18: 上座要且不然何故不見道口頭只為貪些味
0343a19: 腳底芒鞋踏老長。
0343a20: 頌曰。觸目分明何用參幾人到此落二三頭頭不
0343a21: 是拿龍手敢教身光照百川
0343a22: 六祖源流
0343a23: 第一世南嶽讓禪師詣曹溪參六祖祖問甚處來師
0343a24: 曰嵩山來祖曰什麼物恁麼來師無語遂經八載忽
0343a25: 然有省白祖曰某甲有個會處祖曰作麼生會師曰
0343a26: 說似一物即不中祖曰還假修證也無師曰修證即
0343a27: 不無污染即不得祖曰即此不污染諸佛之所護念
0343a28: 汝既如是我亦如是。
0343a29: 拈云讓老漢到曹溪被六祖一拶遂經八載道個
0343a30: 染污不得祖曰如是如是不免染污了。
0343b01: 頌曰。七八年來苦用工閒樵到此樂無窮泥牛踏
0343b02: 破澄潭月萬象森羅露古風
0343b03: 第二世馬祖一禪師衡嶽山中習坐禪讓師知是法
0343b04: 器到山問曰坐禪圖作甚麼師曰圖作佛讓乃取一
0343b05: 磚於石上磨師曰磨作甚麼讓曰磨作鏡師曰磨磚
0343b06: 豈得成鏡讓曰磨磚既不成鏡坐禪豈得成佛師曰
0343b07: 如何即是讓曰如牛駕車車若不行打車即是打牛
0343b08: 即是師無對讓示偈曰心地含諸種遇澤悉皆萌三
0343b09: 昧味華無相何壞復何成師蒙開示心意豁然。
0343b10: 拈云磨磚作鏡瓦礫生輝坐禪成佛不撥自轉打
0343b11: 牛打車莫作兩橛含種遇澤頭角崢嶸然須如是
0343b12: 南嶽失利馬祖失利何故具眼者斷。
0343b13: 頌曰。衡山冷坐幾經秋踏碎磚頭白汗流鞭影橫
0343b14: 行含諸像輕輕撥動百草頭
0343b15: 第三世百丈海禪師參馬祖侍祖行次見一群野鴨
0343b16: 飛過祖曰是什麼師曰野鴨子祖曰甚處去師曰飛
0343b17: 過去也祖遂搊師鼻負痛失聲祖曰又道飛過去也
0343b18: 師於言下有省次日祖陞堂眾纔集師出捲卻席祖
0343b19: 便下座師隨至方丈祖曰我適來未曾說話汝為甚
0343b20: 便捲卻席師曰昨日被和尚搊得鼻頭痛祖曰汝昨
0343b21: 日向甚處留心師曰鼻頭今日又不痛也祖曰汝深
0343b22: 明昨日事。
0343b23: 拈云馬祖搊鼻老婆心切百丈捲席符道奉行曰
0343b24: 甚處留心無風起浪丈曰今日不痛也鼻孔向天
0343b25: 曰深明昨日事各與三十棒何故賞罰分明。
0343b26: 頌曰。撩天鼻孔卻翻威劈面無容捲席歸不是如
0343b27: 今閑家具無毛鐵鷂上天飛
0343b28: 第四世黃檗運禪師參馬祖值祖遷化百丈廬於墓
0343b29: 側師請問平日得力句丈舉再參因緣言老僧被馬
0343b30: 祖一喝直得三日耳聾師聞舉不覺吐舌丈云子已
0343c01: 後莫承嗣馬祖去麼師曰不然今日因師舉得見馬
0343c02: 祖大機大用然且不識馬祖若嗣馬祖已後喪我兒
0343c03: 孫丈云如是如是見與師齊減師半得見過於師方
0343c04: 堪傳授子甚有超師之見。
0343c05: 拈云百丈一舉黃蘗吐舌雖然如是還我舌根來。
0343c06: 頌曰。心廓聞雷著一驚耳聾三日舌頭鳴雄峰虎
0343c07: 口尋常事倒卷黃河徹底清
0343c08: 第五世臨濟玄禪師在黃蘗會下時睦州為首座勉
0343c09: 令問佛法的的大意蘗便打如是三問三度被打遂
0343c10: 辭蘗蘗令參大愚愚問甚處來師曰黃蘗來愚曰黃
0343c11: 蘗有何言句師舉前話云不知某甲有過無過愚曰
0343c12: 黃蘗恁麼老婆心為汝徹困猶覓過在師於言下大
0343c13: 悟云元來黃蘗佛法無多子愚搊住云這尿床鬼子
0343c14: 適來道有過無過如今又道佛法無多子見個甚麼
0343c15: 道理速道速道師便向大愚肋下築三拳愚拓開曰
0343c16: 汝師黃蘗非干我事師回黃蘗蘗曰來來去去有甚
0343c17: 了期師曰只為老婆心切蘗曰大愚饒舌待來痛與
0343c18: 一頓師曰說甚待來即今便打隨後便掌蘗日這風
0343c19: 顛漢參堂云。
0343c20: 拈云三頓痛棒臨濟抱贓叫屈大愚一點轉見不
0343c21: 堪若不恁麼痛恨難酬。
0343c22: 頌曰。三頓橫開令自行還因漁父指前程風顛直
0343c23: 到忤逆後聞者俄然心膽驚
0343c24: 第六世興化獎禪師初為臨濟侍者後在三聖會中
0343c25: 為首座常云我在南方行腳一遭拄杖頭不曾撥著
0343c26: 一個會佛法的人三聖聞得問曰汝具甚麼眼便恁
0343c27: 麼道師便喝聖曰須是汝始得又到大覺為院主一
0343c28: 日覺曰聞汝道南方行腳一遭拄杖頭不曾撥著一
0343c29: 個會佛法的人汝憑個甚麼道理與麼道師便喝覺
0343c30: 便打師又喝覺又打來日從法堂過召院主我直下
0344a01: 疑汝昨日兩喝師復喝覺復打師又喝覺又打師曰
0344a02: 某於三聖師兄處學得個賓主句總被師兄折倒也
0344a03: 願與某個安樂法門覺曰這瞎漢來者裡納敗闕脫
0344a04: 下衲衣痛與一頓師於言下薦得臨濟先師於黃蘗
0344a05: 處喫棒底道理。
0344a06: 拈云興化學得一喝便為奇特若不是大覺怎得
0344a07: 到興化大眾利害在甚麼處。
0344a08: 頌曰。理事掀翻棒下穿祖翁面目如然珍羞百
0344a09: 味都傾盡石筍抽條分外鮮
0344a10: 第七世南院顒禪師上堂云赤肉團上壁立千仞時
0344a11: 有僧問赤肉團上壁立千仞豈不是和尚語師曰是
0344a12: 僧便掀倒禪床師曰看這瞎驢亂做僧擬議師便打
0344a13: 趁出。
0344a14: 拈云南院舉壁立千仞者僧掀倒禪床也是白雲
0344a15: 弄孤峰。
0344a16: 頌曰。千峰頂上任開口掀倒禪床坐北斗獅子露
0344a17: 牙誰敢驅岩前石虎抱兒吼
0344a18: 第八世風穴沼禪師參南院院問南方一棒作麼商
0344a19: 量師云作奇特商量師卻問此間一棒作麼商量院
0344a20: 拈拄杖云棒下無生忍當機不見師於言下大徹玄
0344a21: 旨。
0344a22: 拈云風穴問一棒驚群動眾院曰棒下無生忍風
0344a23: 穴自取喪身何故冤有頭債有主。
0344a24: 頌曰。自南自北往敲磕棒下無生迸出血萬里一
0344a25: 條生鐵柱聲名不見勝奇絕
0344a26: 第九世首山念禪師居風穴勉令師擔荷大法師曰
0344a27: 願聞其要穴遂上堂舉世尊以青蓮目顧視大眾曰
0344a28: 正當與麼時且道說個甚麼師拂袖下去穴擲拄杖
0344a29: 歸方丈侍僧問念法華因甚不抵對和尚穴云念法
0344a30: 華會也次日念與真園頭同來問訊穴問如何是世
0344b01: 尊不說說真云鵓鳩樹頭鳴意在麻畬裏穴云汝作
0344b02: 許多癡福作麼何不體究言句乃問師師云動容揚
0344b03: 古路不墮悄然機穴顧真云何不看念法華下語。
0344b04: 拈云首山晚居風穴一言以動萬波隨首山若無
0344b05: 後句幾乎天地縣隔。
0344b06: 頌曰。體究開言莫妄穿無言無說是真傳從來不
0344b07: 見未生面古路無容豈動然
0344b08: 第十世汾陽昭禪師參七十一員善知識最後到首
0344b09: 山問百丈捲席意旨如何山曰龍袖拂開全體現師
0344b10: 曰師意如何山曰象王行處絕狐蹤師於言下大悟
0344b11: 云萬古碧潭空界月再三撈摝始應知首座問曰是
0344b12: 何道理便爾自肯師曰正是我放身命處。
0344b13: 拈云汾陽參七十一員知識末後始透且道透個
0344b14: 甚麼雖是海底泥牛啣月走老不知羞。
0344b15: 頌曰。捲席聞雷徹底清孤蹤異目有何憑梅魂須
0344b16: 放三分雪月映千江絕點塵
0344b17: 第十一世石霜圓禪師謁汾陽經二十年未許入室
0344b18: 每見必詬罵一日訴曰自至法席不蒙指示念歲月
0344b19: 飄忽己已事未明有失出家之利語未卒汾叱曰是惡
0344b20: 知識敢睥犯我怒舉杖逐之師擬申救汾掩其口乃
0344b21: 大悟曰是知臨濟道出常情。
0344b22: 拈云石霜慈明老漢須在汾陽二十載若不口稱
0344b23: 爭得雪上加霜。
0344b24: 頌曰。二十年來不假真燈籠露柱轉法輪擬申掩
0344b25: 口無窮盡百草頭邊古佛心
0344b26: 第十二世楊岐會禪師久依慈明總院事每恣參明
0344b27: 曰庫司事繁且去他日又問曰監院異日兒孫遍天
0344b28: 下何用忙為師然去一日明出師值之小徑搊住曰
0344b29: 老漢今日須與我說不說打汝去明曰知恁般事便
0344b30: 休語未卒師大悟一日明上堂師問幽鳥語喃喃辭
0344c01: 雲入亂峰時如何明云我行荒草裡汝又落深村師
0344c02: 曰官不容針更借乙問明便喝師曰好喝明又喝師
0344c03: 亦喝明連喝兩喝師禮拜明曰此事是個人方能擔
0344c04: 荷師拂袖便行。
0344c05: 拈云楊岐好不丈夫慈明不成君子若不如是獅
0344c06: 子兒失威。
0344c07: 頌曰。事繁仍舊未曾休不是冤家不聚頭拂袖至
0344c08: 今無可據變驢變馬自悠悠
0344c09: 第十三世白雲端禪師參楊岐岐問受業師是誰師
0344c10: 曰茶陵郁和尚岐曰聞渠過橋遭癲有省作偈甚奇
0344c11: 能記否師即念曰我有明珠一顆久被塵勞關鎖今
0344c12: 朝塵盡光生照見山河萬垛岐笑而趨起師愕然通
0344c13: 宵不寐黎明咨決岐曰見昨日打敺儺者麼師曰見
0344c14: 岐曰渠愛人笑汝怕人笑師大悟。
0344c15: 拈云白雲作偈被楊岐一笑水脈不通如何是不
0344c16: 通底無處不是白雲。
0344c17: 頌曰。見人便問意何然塵盡光生四海傳謾把繩
0344c18: 頭穿鼻孔白雲微動笑青天
0344c19: 第十四世五祖演禪師參白雲問南泉摩尼珠話雲
0344c20: 叱之師領悟獻投機偈曰山前一片閒田地叉手可
0344c21: 嚀問祖翁幾度賣來還自買為憐松竹引清風雲為
0344c22: 許可令掌磨事未幾語雲曰有數禪客從廬山來皆
0344c23: 有悟入處教伊說亦說得舉因緣問伊亦明得教伊
0344c24: 下語亦下得只是未在師疑自計曰既悟了說亦說
0344c25: 得明亦明得如何未在參累日忽省悟從來寶惜一
0344c26: 時放下見雲雲便手舞足蹈師一笑後示眾曰吾因
0344c27: 此出一身白汗明得下載清風。
0344c28: 拈云演祖偈曰山前一片閑田地摩尼珠卻雖放
0344c29: 光縱然識得也未在。
0344c30: 頌曰。賊人識賊自稱名一片閑田萬像生朝夕不
0345a01: 離家活計口吞佛祖不容情
0345a02: 第十五世圓悟勤禪師為五祖侍者一日部使詣祖
0345a03: 問道祖云提刑少時曾讀小艷詩否有兩句頗相似
0345a04: 頻呼小玉元無事只要檀郎認得聲師云只要檀郎
0345a05: 認得聲既認得聲為甚卻不是祖曰如何是祖師西
0345a06: 來意庭前柏樹子師忽有省遂出見雞飛上欄干
0345a07: 鼓翅而鳴乃曰此豈不是聲遂呈偈曰寶鴨香消錦
0345a08: 繡闈笙歌叢裡醉扶歸少年一段風流事秖許佳人
0345a09: 獨自知祖謂耆宿曰吾侍者參得禪也。
0345a10: 拈云悟老漢須有陷虎之機五祖有拿龍手段船
0345a11: 上座不然與你打箇鄉談綿州附子漢州薑。
0345a12: 頌曰。誰人不愛賣風流若不知音曾肯休豈可尋
0345a13: 聲逐色染龜毛數尺長雲頭
0345a14: 第十六世虎丘隆禪師謁圓悟悟問見見之時見非
0345a15: 是見見猶離見見不能及舉拳云還見麼師云見悟
0345a16: 曰頭上安頭師聞脫然契證悟叱曰見個什麼道理
0345a17: 師曰竹密不妨流水過悟肯之有問祖曰隆藏主柔
0345a18: 易若此何能為悟曰瞌睡虎耳。
0345a19: 拈云虎丘若不眼花怎得頭上安頭然雖瞌睡不
0345a20: 覺常安。
0345a21: 頌曰。舉個拳頭探睡虎脫然跳在北斗水流竹
0345a22: 密少人知出入獰龍大張口
0345a23: 第十七世應菴華禪師依虎丘半載頓明大事隆忌
0345a24: 日師拈香云平生沒興撞著這沒意知老和尚做盡
0345a25: 伎倆湊泊不得從此卸卻干戈隨分著衣喫飯二十
0345a26: 年來坐曲彔床懸羊頭賣狗肉知他有甚憑據雖然
0345a27: 一年一度燒香著呂千古令人恨轉深。
0345a28: 拈云應菴頓明大事具他明個甚麼事鼻孔臭些
0345a29: 氣味至今不絕。
0345a30: 頌曰。卸卻干戈起息煙清風明月照靈筵羊頭狗
0345b01: 肉親身喫氣味熏熏鼻撩天
0345b02: 第十八世蜜菴傑禪師參應菴一日菴問曰如何是
0345b03: 正法眼師曰破沙盆菴領之。
0345b04: 拈云蜜菴老漢問答雖然體用雙全不免向破沙
0345b05: 盆裏藏身。
0345b06: 頌曰。通商作者海門州豈容討價弄虛頭買得沙
0345b07: 盆傾刻盡歸來便作水牯牛
0345b08: 第十九世破菴先禪師參蜜菴時蜜住靈隱師分座
0345b09: 有道者請益曰猢猻子捉不住願垂開示師曰用捉
0345b10: 作麼如風吹水自然成紋。
0345b11: 拈云春至花開破菴答話風從花裏過然雖如是
0345b12: 無風起浪。
0345b13: 頌曰。問捉猢猻不住雲返身個裏自成文是人便
0345b14: 踵無中路免見琴音指示君
0345b15: 第二十世無準範禪師初謁育王佛照照問何處人
0345b16: 師曰劍州照曰帶得劍來麼師隨便喝照笑曰這烏
0345b17: 頭子也亂做後至靈隱破菴為首座同遊石筍菴有
0345b18: 道者請益猢猻子話師於侍傍大悟。
0345b19: 拈云佛照破菴二老宿有殺人刀活人劍無準有
0345b20: 出身之路何以見得東家人死西家助哀。
0345b21: 頌曰。聞者豈容喪身髑髏跳煙塵識有猢猻穿
0345b22: 鼻坐斷萬機波旬
0345b23: 第二十一世雪巖欽禪師在無準會下每遇入室舉
0345b24: 主人公便可跳與衲僧巴鼻佛祖爪牙更無下口
0345b25: 處此病礙在胸中十年後過浙東天童育王兩山佛
0345b26: 殿前閒行抬眸見一株古柏觸著向來所得境界和
0345b27: 底一時颺下礙膺之物撲然而散始見徑山老人立
0345b28: 地處正好三十棒。
0345b29: 拈云雪老漢礙在胸中底始見底立地底不免壁
0345b30: 上掛風車。
0345c01: 頌曰。無礙容留十有年風流古柏殿前栽抬頭一
0345c02: 見徑山老明月清風送將來
0345c03: 第二十二世高峰妙禪師參雪巖纔問便打出一日
0345c04: 入室巖便問誰與你拖這死屍來聲未絕便打出一
0345c05: 日偶睹五祖演真讚云百年三萬六千日翻覆元來
0345c06: 是這漢忽省後巖問日間浩浩時作得主麼師曰作
0345c07: 得主又問睡夢中作得主麼師云作得主又問正睡
0345c08: 著時無夢無想無見無聞主在甚麼處師無對奮志
0345c09: 入龍鬚山五載因同宿友推枕墮地作聲廓然大徹
0345c10: 如在網羅中跳出元來秖是舊時人不改舊時行履
0345c11: 自此安邦定國天下太平一念無為十方坐斷。
0345c12: 拈云高峰祖向未問已前十方坐斷天下太平免
0345c13: 勞心力。
0345c14: 頌曰。孤峰能有幾人眠雲撞枕頭撲落穿無夢無
0345c15: 聞齊落地泥牛吼動氣吞天
0345c16: 第二十三世中峰本禪師因觀流泉有省詣高峰求
0345c17: 正峰打趁出既而民間訛傳官選童男女師問忽有
0345c18: 人來問和尚討童男女如何峰曰我但度竹篦子與
0345c19: 他師於言下洞然徹法源底峰付法偈曰我相不思
0345c20: 議佛祖不能視獨許不肖兒見得半邊鼻。
0345c21: 拈云中峰老入水須是長人不免竹篦在手何故
0345c22: 腳跟下點地。
0345c23: 頌曰。拈起竹篦百事全鼻頭尖上水連天展開無
0345c24: 用真消息卻動阿師起半邊
0345c25: 第二十四世千巖元長禪師參中峰峰問日用事如
0345c26: 何師云念佛峰云佛今何在師擬議峰厲聲叱之懇
0345c27: 求法要峰舉狗子佛性話師參三年聞雀聲有省峰
0345c28: 復斥之師憤然夜半忽鼠翻貓器墮地作聲恍然開
0345c29: 悟覺身躍起數丈如蟬脫汙泥之中浮游玄間天地
0345c30: 一時清朗復性質峰問趙州何故云無師曰鼠偷貓
0346a01: 飯峰曰未在師曰飯器破矣峰曰破後如何師曰築
0346a02: 碎方甓峰乃微笑囑曰善自護持時節若至其理自彰。
0346a03: 拈云鼠偷貓飯本是尋常築碎方甓氣味不息咄
0346a04: 老不識羞。
0346a05: 頌曰。破後打開沒意志唯恐築碎娘生鼻阿誰鼠
0346a06: 豹露爪牙透出棺材氣味息
0346a07: 第二十五世萬峰蔚禪師謁千巖巖問將什麼與老
0346a08: 僧相見師豎拳云這裏與和尚相見巖問死了燒了
0346a09: 在何處安身立命師云漚生漚滅水還在風息波平
0346a10: 月映潭巖問不是心不是佛不是物是個什麼師以
0346a11: 坐具打圓相叉手而立又斫松次師拈圓石作獻珠
0346a12: 勢云請師酬價巖曰不值半文錢師云瞎巖云你也
0346a13: 瞎我也瞎師云瞎瞎巖命師為首座而付囑。
0346a14: 拈云者老漢義手而立拈石作珠若不無中生有
0346a15: 難以分座。
0346a16: 頌曰。瞎瞎同條坐斷機何勞分座弄精魂張三李
0346a17: 四問王老笑殺傍觀不二門
0346a18: 第二十六世寶藏持禪師久參萬峰付法偈曰大愚
0346a19: 肋下痛還拳三要三玄絕正偏臨濟窟中獅子子燈
0346a20: 燈續燄古今傳。
0346a21: 拈云不會教不會禪所以寶藏老漢續燄流芳何
0346a22: 故賊不打貧兒家。
0346a23: 頌曰。久侍無為露端的窟中牙爪雷轟靂南山雲
0346a24: 起北山雨旭日風光照破壁
0346a25: 第二十七世東明旵禪師親寶藏藏問心不是佛智
0346a26: 不是道汝云何會師向前問訊叉手而立藏曰汝在
0346a27: 此許多時還作這個是解師乃憤然第二日徹法源
0346a28: 底呈偈曰一拳打破太虛空百億須彌不露蹤借問
0346a29: 個中誰是主扶桑湧出一輪紅。
0346a30: 拈云東明老若不義手怎得打破太虛然雖如是
0346b01: 狼藉不少。
0346b02: 頌曰。如是憤然第二日個中舒展露消息原來漏
0346b03: 逗遍坤維桃花滿地多狼藉
0346b04: 第二十八世海舟慈禪師初參萬峰舉楞嚴經但有
0346b05: 言說都無實義話再拜求峰劈頭兩棒攔背一踏以
0346b06: 腳趯云只這是實義師覺會隱居洞庭山二十九年
0346b07: 一日僧到師問何處來僧曰安溪師云安溪有人麼
0346b08: 僧曰有虛白和尚說法不異高峰師云是誰弟子僧
0346b09: 曰寶藏師云有何言句僧舉室中驗人云心不是佛
0346b10: 智不是道三藏不是法是什麼下語皆不契僧問師
0346b11: 曾參寶藏否師曰吾與寶藏同參萬峰僧曰當日何
0346b12: 所見遂隱於此師曰吾問但有言說都無實義峰便
0346b13: 打從此有得更不別參僧曰請言得之所以師云但
0346b14: 要人知痛癢的是實義妙心言說盡是皮毛僧笑曰
0346b15: 據此見解生死尚未了何得言悟未在不見道心亦
0346b16: 不是佛智不是道耶師遂有疑棄菴詣東明遇人設
0346b17: 齋師問明今日齋是什麼味明乃打滅燈云識得燈
0346b18: 光何處著味方即到口師無語黎明明遣侍者請師
0346b19: 師至明曰見何人來師笑云見只見一人說來恐驚
0346b20: 駭明云假使釋迦牟尼佛依然是個俗漢但說何妨
0346b21: 師云萬峰明云萬峰即今在什麼處師罔然面赤明
0346b22: 云若如此不見萬峰師歸客寮三晝夜寢食俱廢忽
0346b23: 香燈繩斷墮地頓然大悟明云老闍黎承嗣萬峰去
0346b24: 師云公為我打徹豈得承嗣萬峰明即陞座云瞿曇
0346b25: 有意向誰傳迦葉無端開笑顏到此豈容七佛長文
0346b26: 殊面赤也徒然今朝好笑東明事千古令人費唾涎
0346b27: 幸得海公忘我我濟宗一脈續綿綿千斤擔子方全
0346b28: 付玄要而今拄杖談以拂子擊三擊下座師即禮謝
0346b29: 東明。
0346b30: 拈云海老若不遇東明幾乎渴殺反赤面來救得
0346c01: 一半。
0346c02: 頌曰。念九年來枉用工燈繩斷落振虛空縱橫自
0346c03: 在無餘事赤面文殊作正宗
0346c04: 第二十九世寶峰瑄禪師俗為木匠與海舟造塔斧
0346c05: 傷足痛索酒喫舟往謂曰適來範作頭傷足猶自可
0346c06: 若斫去了頭縱有千石酒汝能喫否師因止酒求為
0346c07: 僧充火頭一日負柴舟見云將棘刺作麼師云是柴
0346c08: 舟呵呵大笑云是柴拿去燒卻師起疑云和尚如此
0346c09: 問我畢竟是什麼道理刻意參究因火燄燎眉毛面
0346c10: 如刀割以鏡照之豁然大悟呈偈曰負柴和尚喚作
0346c11: 棘火燄燒眉面皮急祖師妙旨鏡中明一鑑令人玄
0346c12: 要得舟見便打師奪拄杖云這條六尺竿多年不用
0346c13: 又要重拈舟乃笑師又偈曰棒頭著處血痕斑笑裏
0346c14: 藏刀仔細看不是英靈真漢子死人喫棒舞喃喃舟
0346c15: 曰此偈可紹吾宗。
0346c16: 拈云寶峰被火燒眉以鏡照之大悟未照時見個
0346c17: 甚麼。
0346c18: 頌曰。火頭面目皮皺奪得棒頭賣弄鏡照全然無
0346c19: 痕為人勤始勤終
0346c20: 第三十世天奇瑞禪師參寶峰峰問甚麼處來師曰
0346c21: 北京峰曰只在北京別有去處師云隨方瀟灑峰曰
0346c22: 曾到四川麼師曰到峰曰四川境界與此間如何師
0346c23: 曰江山雖異風月一般峰豎拳云還有這個麼師云
0346c24: 無峰曰因甚卻無師云非我境界曰如何是你境界
0346c25: 師云諸佛不能識誰敢強安名峰曰汝豈不是落空
0346c26: 師云終不向鬼窟裏作活計曰西天九十六種外道
0346c27: 汝第一師拂袖便行峰付法曰濟山棒喝如輕觸殺
0346c28: 活從教手眼親聖解凡情俱坐斷曇花猶放一枝新。
0346c29: 拈云天奇老八面玲瓏草偃風行船上座向他道
0346c30: 猶欠一著在。
0347a01: 頌曰。不存鬼窟活如龍草偃風行恁西東九十六
0347a02: 種齊坐斷青山卻在白雲中
0347a03: 第三十一世無文聰禪師參天奇奇問苦樂皆心因
0347a04: 向外取師曰秖為不了曰是非皆事因何妄承師曰
0347a05: 錯認定盤星曰迷悟皆人因何不性師云早知燈是
0347a06: 火豈向外方求奇付法偈曰道者心同慈嫗心爭教
0347a07: 赤子困群陰甫成架海金樑子佛缺方知補浩任師
0347a08: 居龍泉寺僧問如是本來面目師曰石香亭僧曰恁
0347a09: 麼去時如何師曰卻了也僧問今朝孟夏八日天下
0347a10: 皆慶如來降誕之辰未審如來何處降生師於几上
0347a11: 畫個圓圈。
0347a12: 拈云達磨不往東神光不往西無文老漢不了個
0347a13: 甚麼若了得錯認定盤星。
0347a14: 頌曰。早知燄燄是心光照破慈嫗佛海張示盡香
0347a15: 亭空費力何勞几上畫圈彰
0347a16: 第三十二世笑巖寶禪師參無聞問云十聖三賢已
0347a17: 全聖知如何又道不明斯旨聞厲聲云十聖三賢爾
0347a18: 已知如何是斯旨速道速道師下語不契一日水邊
0347a19: 洗菜邊菜墮水圜轉捉不著忽有省攜籃歸見聞聞
0347a20: 是什麼師云是菜曰何不別道一句師云請和尚別
0347a21: 問來師一日與聞圍爐次聞曰人人有個本來父母
0347a22: 子之父母今在何處師曰一火焚之曰恁麼則子無
0347a23: 父母耶師云有則有佛眼覷不見曰子見否師云某
0347a24: 亦不見曰為什麼不見師云若見即非真父母呈偈
0347a25: 曰本來真父母歷劫不曾離起坐承他力寒溫亦共
0347a26: 知相逢不相見相見不相識為問今何在分明舉似
0347a27: 師聞曰只此偈堪紹吾宗。
0347a28: 拈云笑巖老漢攜個無底籃有些承載若遇船上
0347a29: 座一喝有火也難燒。
0347a30: 頌曰。攜籃問著不曾離覿面相呈放過伊父母火
0347b01: 焚親薦得灰飛煙滅報親慈
0347b02: 第三十三世幻有傳禪師聞燈花爆有省遊方參笑
0347b03: 巖求正巖曰汝從前得力處一一說來師具實說語
0347b04: 半巖驀趯出鞋云向這裏道一句遂把師話打斷因
0347b05: 通夜不寐明晨立簷下巖見喚師師回顧巖翹一足
0347b06: 作修羅障月勢師當下脫然巖入室曰我這拄杖要
0347b07: 與人有要底麼首座曰某甲要巖曰要他做甚麼座
0347b08: 曰要他剷斷天下人舌頭巖以杖駕肩曰楖栗橫肩
0347b09: 不顧人直入千峰萬峰去師躍然下禪床曰若恁麼
0347b10: 須付某甲往前迎揖巖笑曰汝當久久執持一番始
0347b11: 可打草去也乃贈一笠曰以此覆之無露圭角。
0347b12: 拈曰幻老人向燈光裏遊方若不是笑巖翹一足
0347b13: 至今下禪床不得。
0347b14: 頌曰。燈花一爆下禪床頭角崢嶸意氣香一笠含
0347b15: 雲蓋不得誰知今日更郎當
0347b16: 第三十四世蜜雲悟禪師挑柴過山灣見一堆柴突
0347b17: 露面前遂有省棄家入龍池依幻有和尚脫白請益
0347b18: 幻曰汝若到這田地須放身倒臥嗣後惟加罵詈師
0347b19: 慚悶交加一日城歸過銅棺山頂忽覺情與無情煥
0347b20: 然等現正是天地平沉的境界時幻遷北京師乃往
0347b21: 覲幻問汝有新會處麼師曰一人有慶兆民賴之幻
0347b22: 曰汝作麼生師曰某得得來禮覲和尚曰念汝遠來
0347b23: 放汝三十棒師抽身便出一日幻問忽有人問汝何
0347b24: 秖對師豎拳幻曰老僧不曉得是甚麼意思師曰莫
0347b25: 怪和尚不曉得三世諸佛也不曉得一日舉拂問師
0347b26: 諸方還有這個麼師震威一喝幻曰好喝師連喝兩
0347b27: 喝師歸位幻囑師扶師法師呈偈曰若據某甲扶佛
0347b28: 法任他○○○○○都來總與三十棒莫道分明為
0347b29: 賞罰。
0347b30: 拈云蜜祖向荊溪銅棺山頂忽覺情與無情被幻
0347c01: 老放倒扶起曉得不曉得也是滿口嚼冰霜。
0347c02: 頌曰。三十棒施便抽身仍知諸佛喪奇神縱橫殺
0347c03: 活分明事獨許巍巍太白真
0347c04: 第三十五世林野奇禪師掩關當湖常參蜜和尚偈
0347c05: 曰一念未生前試看底模樣忽一日失足遭跌有省
0347c06: 即成偈曰一念未生前六戶絕消息瞥耳揚雙眉大
0347c07: 似眼無力即破關走姑蘇見蜜於清涼菴中便問學
0347c08: 人絕跡而來特為親近和尚蜜曰莫妄想師曰未審
0347c09: 還有堂頭也無蜜曰看腳下師曰不因漁父引怎得
0347c10: 見波濤蜜曰莫錯會好師便禮拜後於育王補堂主
0347c11: 值宜興鄭居士設茶蜜舉洞山泰首座因緣索眾下
0347c12: 語眾默然師曰食到口邊被人奪卻蜜允擺茶是年
0347c13: 天童解制上堂舉世尊初生話曰汝等諸人向老僧
0347c14: 擬討甚碗拽拄杖下座一時打散師自此全身放下
0347c15: 單提棒喝之旨。
0347c16: 拈云林師公坐臥玄峰揭出海底泥牛然雖一棒
0347c17: 不如全身放下玲瓏岩滴滴。
0347c18: 頌曰。全身放下牯牛身出入黃堂臥白雲食到口
0347c19: 邊親下手拈來道處與君分
0347c20: 第三十六世二隱謐禪師蜀人也初歷講肆次參禪
0347c21: 宗首謁磬山天隱和尚次參雙徑語風老人及見天
0347c22: 童蜜雲和尚躬執末務六載一日呈偈辭蜜偈曰確
0347c23: 志相從歷數春幾呈醜拙幾咨詢慚非斷背機輪疾
0347c24: 幸荷陶鎔豹變新拽杖且歸西北地懷人豈負東南
0347c25: 人信知千里同風月敢別吾師出角鄞時蜜默而不
0347c26: 答師作禮而出往天台蓮花峰一住又六載不意蜜
0347c27: 和尚歸老通玄林師繼席隱師先決意一生作住山
0347c28: 人不期壬午秋林師以偈招曰當年送汝住蓮花今
0347c29: 日招來也不差腳下且無絲線絆他年吾道可承家
0347c30: 師念林師初住相依止林師命書記癸未冬林師結
0348a01: 制陞座師出問今日通玄結制正值嚴寒且道滴水
0348a02: 滴凍還許融化也無林曰爐煙結篆師云恁麼則溪
0348a03: 澗豈能留住終歸大海作波濤去林便打云你向甚
0348a04: 處去師云且喜和尚證明林復打師禮至甲申冬林
0348a05: 師將衣二頂佛二枚上堂人天眾前付師及自閒師
0348a06: 師受囑後明年四月受台州黃巖縣北嵩岩法輪寺
0348a07: 請。
0348a08: 拈云隱老師五五通講三九識宗一句大海波濤
0348a09: 去誰知海外露孤峰即今在甚麼處六六三十六。
0348a10: 頌曰。通玄峰頂露霜花結果圓成更不差融化古
0348a11: 杭明月照身藏北斗遍天涯
0348a12: 第三十七世梓舟船禪師五歲死母十五去父二十
0348a13: 一歲發心拜白蓮菴映春和尚出家以報父母求脫
0348a14: 生死立定參究本分映曰如何是汝本心師云不實
0348a15: 映曰我也不實見受庵和尚受指師見雪門和尚處
0348a16: 受戒遊榮華山住茅禮拜法華經華嚴經共三載脅
0348a17: 不至席明末遭寇饑饉死活幾番時念觀世音菩薩
0348a18: 忽聞聲救故遊南海所見十大善知識末後華亭船
0348a19: 子法忍寺見二隱和尚問聞得上座在三塔事如何
0348a20: 師云與和尚不別隱曰如何是不別底師便展兩手
0348a21: 隱云那容得你便打師一喝隱復打師禮拜隱在方
0348a22: 丈因打知客師外進云和尚打他為何事隱覿面一
0348a23: 棒師悶死於地隱云一向受棒這番氣息也無師忽
0348a24: 然起身失笑隱曰這一死也難得活師云說甚麼死
0348a25: 活隱一笑時四載每受痛棒故隱嘉興府古心庵閉
0348a26: 關三年二隱師住荊溪保安寺招師出關至一句道
0348a27: 來師云破時老人上堂對眾付拂并偈補都監執後
0348a28: 隱楚襄陽檀溪寺住茅數年重建開荒語句存焉。
0348b01: 梓舟禪師語錄序
0348b02: 湖州知府彭文煒法名徹崖號鹿門沐手拜撰
0348b03: 如何是梓舟載人覆人如何是梓舟語錄度驢度馬
0348b04: 曹源一滴匝地清風滹水半河滔天白浪撐鐵篙而
0348b05: 直入笑夾山空點三頭解陸地以行舟恐黃檗猶斫
0348b06: 雙足法兄和尚慈航倒駕逆水生波坐斷老胡一葦
0348b07: 未許大滿代度把住津要說甚香象定前忽悟水因
0348b08: 勦絕泥牛入後然則橫騎金翅直取鯨鯢若是巨鰲
0348b09: 舞翼仔細圈欒倘或蛙步蹍沙且休跳杖頭有眼
0348b10: 古佛從來不渡人棒下無生檀溪而今乾暴暴。
