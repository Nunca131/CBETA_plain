0157a01: 雲棲共住規約目錄
0157a02: 上集
0157a03: 一大堂二西堂三律堂
0157a04: 四法堂五老堂六病堂
0157a05: 七各房八下院
0157a06: 下集
0157a07: 一直院事宜二額定人數三節省財費
0157a08: 四出應期會五暫到客眾六外住法眷
0157a09: 七十方雲水八眾事雜式
0157a10: 別集
0157a11: 一十種僧約二修身十事三直院誡言
0157a12: 四堂銘五庫銘六廚房銘
0157a13: 七浴室銘八定香銘九受食偈
0157a14: 十誓神偈十一老堂警策十二病堂警策
0157a15: 十三生所警策十四誦戒儀十五聽講囑語
0157a16: 十六善罰例十七免例十八擯式
0157a17: 十九序禮式二十年考式二十一求住式
0157a18: 二十二剃髮式二十三學戒式
0157a19: 附集各約式
0157a20: 一各執事條約當家　知庫　知眾　知客　書記　知山　知屋　直板
0157a21: 　典座　飯頭　菜頭　茶頭　柴頭　火頭　碗頭　磨頭　園頭　淨頭　擔力　化飯
0157a22: 　鋪堂　香燈　侍者　看病　看老　警策　山門　聽用　印房
0157a23: 二齋堂條示三調理行人附藥方
0157a24: 四晚餐偈五僧直凡例六半月誓神說
0157a25: 七赴請三約八雲棲流通藏本法寶條約
0157a26: 九藏經堂事宜
0157a27: 十水陸道場規約十一水陸道場議
0157a28: 十二誦經禮懺不誠敬罰例十三學經號次
0157a29: 十四僧籍式十五求戒啟式十六授衣式
0157a30: 十七受戒式十八拾遺式十九過犯懺悔式
0157b01: 二十責問帖式二十一板帳清式二十二津送式
0157b02: 二十三建塔式二十四上方善會約
0157b03: 二十五魚池事宜二十六建塔所費議
0157b04: 二十七勿納沈氏子孫出家議
0157b05: 囑語
0157b06: 再囑
0157b07: 
0157b08: 
0157b09: 
0157b10: 
0157b11: 雲棲共住規約上集
0157b12: △一大堂
0157b13: 一堂中四時止靜。三時禮誦。一時入觀。初五更為第
0157b14: 一時。止靜香到。誦楞嚴咒。上品上生章。念佛千聲。
0157b15: 小淨土文回向。次晨後為第二時。止靜香到。午齋
0157b16: 畢。誦四十八願文。念佛千聲。同前回向。次午後為
0157b17: 第三時。止靜香到。晚課彌陀經。懺悔。出生畢。念佛
0157b18: 千聲。大淨土文回向。次入夜為第四時。止靜香到。
0157b19: 念佛一百聲。歸單入觀。吉祥寢息。如是止靜禮誦
0157b20: 入觀。為一日淨業。不繁不簡。永持無斁。大暑月。其
0157b21: 中時禮誦。可移趲午前。
0157b22: 一進堂考四事合式。方可送入詳具別集。
0157b23: 一堂內四十八單。本眾客眾各二十四單。內除聖僧
0157b24: 下二單虛位。
0157b25: 一巡香置小旛一首。旛長二寸。柄長一尺二寸。昏者
0157b26: 以旛拄其膝。不得亂打。有坐久者。以旛試眼。非昏
0157b27: 者即念佛一聲。凡警昏三遍不醒。放籤。敲淨板覺
0157b28: 之。不肯下單者。罰錢二十文。多次不改者出堂。巡
0157b29: 香人虛應故事。不用心者。罰錢二十文。
0157b30: 一定香照八節加減圖式。凡香先立一寸。次坐一寸。
0157c01: 次行坐隨意。晚立坐香二寸畢。唱云。老疾重務學
0157c02: 經諸道友香到。欲出者出。自願隨堂者留。次香一
0157c03: 炷畢。唱云。輕務香到。欲出者出。自願隨堂者留。
0157c04: 一有事出堂。首座處討牌。無牌徑出。罰錢二十文。堂
0157c05: 外直院以下一切人皆可查舉牌寫告出二字。
0157c06: 一告假出山。春夏秋過限一日。罰錢十文。三日作缺。
0157c07: 冬期告假即作缺。給假。隨路遠近為限。
0157c08: 一挑米挑柴教經看病僧直等事俱免。惟警策巡照
0157c09: 二事隨眾。
0157c10: 一齋佛不得在本堂。移就法堂。估唱不得在本堂。移
0157c11: 就齋堂估唱式具別集。
0157c12: 一罰過事涉堂內者。首座悅眾書記出會直院等共
0157c13: 於齋堂中處之。事畢即歸。不可久滯。其事在堂外
0157c14: 與堂內無涉者不必出。
0157c15: 一朔望雲集畢。又互拜。煩亂者罰錢十文。係師徒者
0157c16: 不論。
0157c17: 一晨後止靜。直堂人佛前一拜。兩單各一拜。巡堂問
0157c18: 訊圓禮。餘二時但佛前問訊即已。新戒學禮。自於
0157c19: 法堂。此重禪思。不宜煩擾。
0157c20: 一剃頭聽梆而出。歸堂。止向佛前一拜。兩單不必問
0157c21: 訊。沐浴同此。
0157c22: 一晚報鐘鳴。堂外人入堂。佛前一拜。即便經行。陸續
0157c23: 至者。陸續經行。不必取齊。其東倚西靠。聚頭雜話
0157c24: 者。罰錢二十文。
0157c25: 一近兩單經行路。不得縱意急走。其繞佛經行路一
0157c26: 任排遣。
0157c27: 一開靜後。不修正念。聚頭雜話。巡香警覺不止者。罰
0157c28: 錢二十文。屢犯出堂。巡香人不舉。同罰。
0157c29: 一有病掛幕。五日不愈入病堂。不肯掛幕。及不肯入
0157c30: 病堂者。存不立看病人。亡不入普同塔。重病即入
0158a01: 病堂不論。
0158a02: 一有疑即宜問明。不可隱忍。
0158a03: 一熟情相看。堂中不得敘話。香燈寮略敘。亦不得久。
0158a04: 久者罰錢十文。太久罰錢三十文。
0158a05: 一佛制冬夏坐禪。春秋頭陀。則宜行乞食法。但聖世
0158a06: 乞食。無上座闍黎。尚有魔撓。況茲末法。今稍為圓
0158a07: 便。易乞食以作行。不得已。方行乞食可也。
0158a08: 一今以四季分為四期。冬夏九旬。秋春稍減。大約七
0158a09: 旬之數。期滿。客眾暫散。安期再來討單。本眾一期
0158a10: 更班自有定式。期滿。堂中不肯出堂者。堂外強欲
0158a11: 進堂者。俱不允。
0158a12: 一眾中或有雖居淨業堂。而不修念佛三昧。作別行
0158a13: 者。今本堂專一念佛。恐相耽誤。不敢強留。後儻發
0158a14: 心念佛。可以再來無妨。
0158a15: 一新刻古無量壽經四十八願。中時誦之。每誦一十
0158a16: 六願。三日一週。夏期天暑免誦。
0158a17: 一堂中各具淨土三經。一彌陀經疏鈔。二觀經疏鈔。
0158a18: 三新刻古本大彌陀經。又新刻四十八願。西方願
0158a19: 文。數珠。以上共六事。缺一不允進堂。借用亦不允。
0158a20: 一月盡日各給錢十文。諸罰中取。作漿粉用。
0158a21: △二西堂
0158a22: 一本堂共二十四單。首座總於大堂。亦無西堂後堂。
0158a23: 惟堂主領眾。悅眾輔之。
0158a24: 一本堂惟客眾。
0158a25: 一進堂考法同於大堂。或進大堂。或進本堂。若不定。
0158a26: 鬮之。
0158a27: 一五更隨大堂起。洗面訖。歸本堂止靜。開靜。入大堂
0158a28: 課誦。日間止靜。夜間止靜。皆於本堂。
0158a29: 一巡香每輪三人。一人大堂東單。一人大堂西單。一
0158a30: 人西堂。
0158b01: 一粥飯。本堂如大堂式。
0158b02: 一誦四十八願。入大堂。列坐川堂誦之。
0158b03: 一如上進出剃沐告假種種一切事等。悉皆依大堂
0158b04: 規式。不必重贅。
0158b05: 一月盡給錢如大堂式。
0158b06: △三律堂法堂通用。無別堂
0158b07: 一各具本受戒經。沙彌律儀。四分戒本。戒疏發隱。缺
0158b08: 一。罰錢三十文。各具衣缽。缺一。罰錢三十文。
0158b09: 一剃頭惟臘盡一行詳具別集。
0158b10: 一求授衣者。衣不具足不授。
0158b11: 一求比丘戒菩薩戒者。即白以　國禁。力卻之。有學
0158b12: 戒式具別集。
0158b13: 一新剃每誦戒前一日。考沙彌律儀。解義差者罰錢
0158b14: 五文。背文差者罰錢十文。全不記者。退寄五戒班
0158b15: 中。比丘戒菩薩戒考式倣此。
0158b16: 一十戒者。五夏習律。未許出外聽講。不禁在山學經。
0158b17: 輪出生。輪大堂。侍者輪行禮。無人看老輪看老。有
0158b18: 退戒者。誦戒夜。戒首唱云。十戒某人全不習學。退
0158b19: 寄五戒班中。三月後。納五十善。復。
0158b20: 一比丘戒者。輪祈禱。輪教課經。輪誦五戒十戒比丘
0158b21: 戒。輪責問。有退戒者。誦戒日。如上式。退寄十戒班
0158b22: 中。三月後。納七十善。復。
0158b23: 一菩薩戒者。輪誦菩薩戒。輪說法。輪教大經。輪布施。
0158b24: 輪責問。輪直院。輪領衣。有退戒者。誦戒日。如上式。
0158b25: 退寄比丘戒班中。三月後。納九十善。復。
0158b26: 一誦戒不與。不先說欲者。罰錢十文。
0158b27: 一半月誦戒。有舉犯十種僧約。及餘重過者。讀約人
0158b28: 隨聲接舉。被舉者若心無愧。出眾云有辯。悅眾答
0158b29: 云明日辯。即嘿然退。更喧擾者。罰錢五十文。
0158b30: 一來誦戒者。於誦戒日至。路遠。或隔宿至。誦訖旋歸。
0158c01: 其來太早去太遲。非真來誦戒者矣。
0158c02: 一正月朔日法堂序戒臘。三月朔日序法派。五月朔
0158c03: 日序生年。七月九月十一月亦如之。每歲二序詳具
0158c04: 別集。
0158c05: 一欺官瞞眾。如匿稅隱糧。斗秤大小等。俱以盜論。上
0158c06: 罰出院。
0158c07: 一庫房及買辦放生經嚫等事。半月押字焚疏以表
0158c08: 清白。下院附名。
0158c09: 一假傳師命。欺誑大眾。及一切人者。罰錢五百文。事
0158c10: 大。罰訖出院。
0158c11: 一年未六十。而受婦女歸依者。罰錢五百文。出院。
0158c12: △四法堂
0158c13: 一堂中春夏秋列華嚴經六部。擇能誦者記名上牌。
0158c14: 每日輪上誦經一卷。經完再起。冬三月止不誦。
0158c15: 一學經依經次。不得跳越。跳越者。大經每部罰錢一
0158c16: 百文。小部罰錢五十文。其錢請經施客僧。
0158c17: 一教經即於經上票記某月某日某人教。
0158c18: 一遺教警策崇行等。皆應熟記力行。半月抽考數人。
0158c19: 一印房刻經造經。俱要帳目一一分明。如無誠信人
0158c20: 專管。擇幾人輪管。
0158c21: 一對經人。庫房給與小食。較出一字與五善。待他人
0158c22: 較出一字。除五善。
0158c23: 一講主輪講淨土經。一彌陀經。二觀經。次及法華楞
0158c24: 嚴等諸經。週而復始。
0158c25: 一習教分二。鈍者讀文。利者討義。討義又二。一者依
0158c26: 教修行。二者明教作講。作講者不可泛濫。須擇根
0158c27: 性大利持身不苟者。免致日後貽玷法門。
0158c28: 一不白知私學燄口施食。及燄口白文者。罰錢五百
0158c29: 文。
0158c30: 一常住經典。華嚴二十四部為則。法華經梁皇懺四
0159a01: 十八部為則。餘供多佛閣待施。其原送永遠供養
0159a02: 本山者。不在此限。
0159a03: △五老堂
0159a04: 一老堂年滿七十。在寺慎修無過者。方可送入。八十
0159a05: 者量處。九十者不論量處者隨宜。不論者徑送。
0159a06: 一堂內十單。除看老。實則九單。外附不論。
0159a07: 一老人所需湯藥飲食等。庫頭飯頭典座執吝不與
0159a08: 者。罰錢十文。實不該與。對眾辯明。若私意厚薄不
0159a09: 公。罰錢一百文。
0159a10: 一七十老人無齒者。若生硬物不能隨眾。宜另與軟
0159a11: 熟者供給諸罰中取。
0159a12: 一警策半月一行。失行。罰錢二十文。
0159a13: 一老人衰頹。早課來否不論。晚課必須隨眾。不至。依
0159a14: 例罰。八十者量處。九十者徑免。其輪直日看香。八
0159a15: 十九十同上。
0159a16: 一在眾屢屢鬥爭。及外遊生事者。出堂。
0159a17: 一每月盡各給錢十文諸罰中取。作漿粉用。
0159a18: △六病堂
0159a19: 一堂中長單安輕病。獨單安重病。紊亂。罰錢五十文。
0159a20: 一掛幕式如大堂。
0159a21: 一重病進堂者。佛前先備香燭。直院外書記後堂悅
0159a22: 眾等送入。讀囑訖。即寫板帳。不照式寫隨意增減
0159a23: 者。罰錢十文。不欲寫者不安單。其輕病。不必板帳。
0159a24: 但佛前香燭。直院送入。
0159a25: 一立誠實一人為堂主。作簿記某月某日某人進堂。
0159a26: 後記某月某日身故。或某月某日病愈出堂。俱要
0159a27: 明白寫記。其病愈出堂者。以能喫飯為則。失寫。罰
0159a28: 錢十文。
0159a29: 一輕病七日一警策。重病一日一警策。失行。罰錢二
0159a30: 十文。
0159b01: 一看病人。先於佛前。跪請發心。三請無人。捱單輪看。
0159b02: 不能看。求免者。納錢例具別集。
0159b03: 一看病須發大慈悲心。莫憎嫌病人。莫違逆病人。當
0159b04: 如孝子奉事父母。
0159b05: 一眾中有明曉醫理者。考過。立為執事。未明而妄自
0159b06: 用藥。罰錢三十文。誤害人者出院。貪利者出院。
0159b07: 一病人所需湯藥飯食。庫頭飯頭典座執吝不與者。
0159b08: 罰錢二十文。不當與而不與者。對眾辯明。若私意
0159b09: 厚薄不公。罰錢一百文。
0159b10: 一重病入堂。便應囑付後事。放下萬緣。依警策語。一
0159b11: 心正念。又看重病須二人。或三人。而常住亦要好
0159b12: 調理看病者。
0159b13: 一輕病人亦宜安靜念佛。其病不守病。外遊多事者。
0159b14: 罰錢十文。出堂隨眾。
0159b15: 一殯送亡僧。原曾直院首眾及有賢行者。多眾送。散
0159b16: 眾及無賢行者。隨便送。其在眾多過人所厭惡者
0159b17: 不送。惟扛抬及讀祝人而已。
0159b18: 一普同塔。當中本山。左十方。右居士。本山不才多過
0159b19: 者安左。或右。其居士婦。另有普同塔。中菴主。左本
0159b20: 菴尼。右諸方尼。及優婆夷。
0159b21: 一估唱。僧集齋堂。主估人取物在手。呼物掣籤。不買。
0159b22: 再掣餘人。其買過一物者。去籤。不得重買。
0159b23: △七各房
0159b24: 一各房非正當行務忙冗。而不入大堂晨昏課誦者。
0159b25: 罰錢二十文。晚香止靜不至者。罰錢十文。未唱老
0159b26: 病香到。先出者。罰錢十文。中課隨便。
0159b27: 一公事入堂。赴庫領牌。無牌不得放入。放入。直堂罰
0159b28: 錢二十文。入堂閒話攪眾者。罰錢二十文。堂中與
0159b29: 雜話者同罰。
0159b30: 一各房上座一人。眾中雜話者。昏睡者。爭論者。外人
0159c01: 入堂攪擾者。上座即時打魚三下。高聲念佛。眾即
0159c02: 齊聲和念。聞魚不采者。罰錢十文。上座容隱不舉
0159c03: 同罰。
0159c04: 一各房直日一人。即名看單。亦與一魚。共上座相參
0159c05: 行事。
0159c06: 一各房輪二人直夜。堂內一人。共三人。當舉事不舉。
0159c07: 罰錢二十文。失事倍罰。
0159c08: 一各房告假。春夏秋過限一日。罰錢五文。六日作缺。
0159c09: 冬月過限一日。罰錢十文。三日作缺。直院不查理。
0159c10: 同罰。
0159c11: △八下院
0159c12: 一上方半為擔力。半為放生。守院人宜體此意。一者
0159c13: 好安頓擔力。使得寧息。二者護持生物。上防惡鳥。
0159c14: 下防惡獸。乃至岸有崩缺。及時報知修整。不得拋
0159c15: 入惡水惡汁。亦不得放草太多。以上守院不行其
0159c16: 事。退換。
0159c17: 一每晚定香一炷。不至者。記名送入山。守院不行。罰
0159c18: 錢五十文。來宿者不依行。記名送入山。後不留宿。
0159c19: 一無事閒遊者不留宿。假以醫病為名避懶者。記名
0159c20: 送入山。
0159c21: 一長壽專為放生而設。護持生物同於上方。不得留
0159c22: 人宿。留宿。罰錢三十文。
0159c23: 一二處守院人。無故出外閒遊。及應赴道場者。罰錢
0159c24: 五十文。
0159c25: 一梵村靜室。專為出入往來安頓米糧一切等物。定
0159c26: 立二人看守。當心照管。不得私自留人宿歇。及與
0159c27: 人寄放行李。違者。罰錢五十文。
0159c28: 一天池山專為柴蔬。議立守院二人。知山一人。園頭
0159c29: 二人。管顧山場。防恐小人竊取花利。失事者。罰錢
0159c30: 五文。不得招攬熟情閒人等宿歇擺茶。混用常住
0160a01: 物者罰賠。違者出院。例如下院。每歲臘盡交代。聽
0160a02: 憑更換。
0160a03: 一晨昏課誦不得失時。偷懶違者。依例罰錢十文。
0160a04: 
0160a05: 
0160a06: 
0160a07: 
0160a08: 
0160a09: 
0160a10: 
0160a11: 雲棲共住規約下集
0160a12: △一直院事宜
0160a13: 一囑語請解行具足人作叢林主。如無其人。姑循戒
0160a14: 次權直。力綿者。二人共之。全無力者。納銀一兩免
0160a15: 之。力堪而求免者。納銀四兩八錢免之。七十以上
0160a16: 者徑免。直年不滿者。一月納銀四錢。雖當戒次。而
0160a17: 其人素行不端。眾所厭惡者。置不用。不肯依誡言
0160a18: 立誓願者。令照例納銀四兩八錢免之。
0160a19: 一直院以後。所為悖理。諫勸不從者。眾議退之別換。
0160a20: 一作一簿。前書誡文。後書逐年人名。不滿年者不書。
0160a21: 病不能滿者亦書誡文具別集。
0160a22: 一眾中凡事俱白直院。不白徑行者。事小罰錢三十
0160a23: 文。事大罰錢一百文。誤事。罰已出院。而直院亦不
0160a24: 得因而任意獨專。不與耆長眾執事共議。輕則罰。
0160a25: 失事。罰已退換。
0160a26: 一本山諸寮。乃至十方堂。各宜巡行看視。及下院。亦
0160a27: 半月查理。自己已有事。可差人代。以上安坐不理。輕
0160a28: 則罰。失事。罰已退換。
0160a29: 一事難獨成。功在夾輔。以一人之聞見有限故也。今
0160a30: 將合山大眾。挨次輪日各陳其所欲言。名曰僧直。
0160b01: 又復關係叢林大事。不可遲誤者。無論僧行老幼
0160b02: 一切人等。皆得即言無隱。不必要待輪該僧直方
0160b03: 說。而直院人不受善言。當行不行。每一事。罰錢二
0160b04: 十文。大事倍罰。失事。罰已出院。
0160b05: 一每半月查各房上座。如法者。設茶與善。懶惰不如
0160b06: 法者與罰。不查。罰錢三十文。
0160b07: 一每早查直夜人勤惰。不查罰同前。失事倍罰。
0160b08: 一直院年初一起。至十二月十五日滿。十六日。新舊
0160b09: 相兼。及內外執事。共議叢林正務。至年盡夜。方始
0160b10: 新管當事。舊管退休。
0160b11: △二額定人數
0160b12: 一堂內外人數俱額定如左。有缺方補。妄增一人。罰
0160b13: 銀五兩。
0160b14: 一大堂四十八單。老堂十單。
0160b15: 堂外　直院一庫頭四知客二書記一典座四
0160b16: 飯頭二茶頭三碗頭二磨頭二火頭五淨頭二
0160b17: 香燈二侍者四柴頭九園頭六擔力二化飯二
0160b18: 鋪堂十八司山二司屋一印房一山門一生所八
0160b19: 重用十輕用三十病堂一看老一下院八雜收一
0160b20: 一輕用定數外。餘者都入小堂。晨昏課誦。晝日止靜。
0160b21: 一依大堂行事。但晚聽教學經。出堂事訖。還堂入
0160b22: 觀。
0160b23: 一柴頭。八九月請發心者助事訖。還歸本執。因而添
0160b24: 人。罰錢一千文。知客臥具等忙時請助同此。
0160b25: △三節省財費
0160b26: 一山不得再買。買一畝。罰銀三兩。
0160b27: 一屋不得再造。理實應造。眾議定方可。若仍前妄自
0160b28: 興造者。一間罰銀五兩。
0160b29: 一廚樓封鎖。不得已。白眾議處。輒開。罰錢五百文。
0160b30: 一茶品即用山物炒米鹽荳白果楊梅油灼之類。間
0160c01: 或市買。止可棗栗糕餅之類。故辦貴細物品者。罰
0160c02: 錢三十文。其品以三四為常。五品為極。過五。每一
0160c03: 品罰錢三十文。本山僧茶。分散各單。開桌羅列者。
0160c04: 每桌罰錢五十文。施主特設不論。又單上擺茶雜
0160c05: 話者。罰錢三十文。分散各單。不聚談者。不論。
0160c06: 一設齋以四果四菜為常。五果五菜為極。過五。每一
0160c07: 品罰錢三十文。
0160c08: 一尋常日用。二日菜。一日腐。有齋不論。凡生菜乾菜
0160c09: 乾瓜乾茄乾羊荳乾刀荳乾蘿蔔之類皆可置辦。
0160c10: 乃至設齋。亦只用腐等常品。不必定買貴物如香
0160c11: 菌蘑菇之類。其故為豐富者。罰錢五十文。採野菌
0160c12: 食者。罰買菜三百斤。
0160c13: 一輕藐黃米。必買白米者。每白米一石。罰錢三百文。
0160c14: 湊買黃米。
0160c15: 一過分用油醬等。計價罰錢。一倍二。
0160c16: 一可生食物。故費柴湯煎煮者。計價罰錢。一陪五。如
0160c17: 煮栗煮棗之類。
0160c18: 一不得拗眾粥飯。年七十以上不論。病人不論。餘罰
0160c19: 錢十文。
0160c20: 一故不食腐渣。喂畜。及賣與養豬家者。罰荳。一陪五。
0160c21: 僧食之餘。恐成壞爛。施放生所者。不論。
0160c22: 一茶房取面湯無度。及二板後用壺取茶歸單喫者。
0160c23: 俱罰錢十文。茶頭不舉同罰。身至茶房立飲者不
0160c24: 論。七十老人并病人不論。印房不論。
0160c25: 一夜間不得煎煮。大寒月止可作姜棗湯而已。烹炮。
0160c26: 罰錢三十文。
0160c27: 一善人來寺設齋者。齋佛訖。即引至禪堂佛前一禮。
0160c28: 次兩單或一禮。或問訊。次引至齋堂韋馱前一禮。
0160c29: 兩單問訊。其有許數齋僧若干員者。應為報數總
0160c30: 記。完日回向。
0161a01: 一燭不宜多點。夏月尤為不宜。油燈麤草單炷。細草
0161a02: 方可用雙。又不宜以貴價買木頭作香。熏壞金像。
0161a03: 反成過咎。
0161a04: 一非期漿洗者。罰錢十文。重務不論。
0161a05: 一穿著過分鮮好衣服者。罰錢一百文。裙幅太長者。
0161a06: 割取作衣帶。施與十方。
0161a07: 一銅盆洗面者。奪施。一切過分精巧器皿。奪施。
0161a08: 一浴銘云。一月八浴。叢林罕聞。乃日日浴。雖重務。恐
0161a09: 亦過分。今姑從之。而須庫房討籌。無籌不放入浴。
0161a10: 強浴。罰錢十文。浴頭阿容不舉同罰。餘非重務。有
0161a11: 故欲浴者。買籌。庫房審其可否。不審濫與。每一籌
0161a12: 罰錢十文。用籌不用錢。浴頭收錢。罰錢五文。夏至
0161a13: 起。至秋分。方日日大眾普浴。停籌。
0161a14: △四出應期會
0161a15: 一本山專修淨業。長期坐禪。乃法眷赴講者多。修禪
0161a16: 者少。專業之謂何。自今見住本山。自願作講師者。
0161a17: 必其教理大明。學問該博。堪能弘法者。且在本山。
0161a18: 為新學講明戒律。次及淨土經論。或次及切要經
0161a19: 論。諸方有來請者。須審彼會首實為弘法利生則
0161a20: 可。否則勿應。
0161a21: 一雖係法眷。原在外住。而赴講期來本山說知。須審
0161a22: 其教理學問已全備否。如其不然。則應勸止。又年
0161a23: 未老成而作講師者。亦應勸止。又年未老成而作
0161a24: 施食法師者。亦應勸止。
0161a25: 一以上權應末法。當知修禪為正。
0161a26: △五暫到客眾
0161a27: 一暫到三六九日。知客同外書記請問。若係求住。宜
0161a28: 審其不可留者。即時善言辭卻。不必候缺。有當留
0161a29: 者。記名上簿。請暫回。至誦戒日來。觀缺有無。缺少
0161a30: 人多。拈鬮定之。若隨喜非求住者不論。如上三六
0161b01: 九不依期問。仍前頑賴者。罰錢五百文。退換。
0161b02: 一晚止靜。二板鳴。巡照人請入堂。
0161b03: 一暫到或僧或俗不曾面識者。無論高下。俱要誠心
0161b04: 請問尊姓尊號上剎何處貴宅何處。曾與本師相
0161b05: 會與否。不可怠慢。或有無賴之徒。又當外敬內防。
0161b06: 不可一例輕信以致失事。
0161b07: △六外住法眷
0161b08: 一外住不守非理募化僧約。反來山中募化者。不允。
0161b09: 一相託干求檀越布施者不允。相託干求宰官書柬
0161b10: 封條手卷詩文告示扁額等事者皆不允。
0161b11: 一外住不務修行。作世法齋會者。不往設供。作世法
0161b12: 興造裝塑等事者。不助。
0161b13: 一外住多年跡不進山者。應來誦戒而不來者。不認
0161b14: 法眷凡誦戒。或半月來。或一月來。遠者或三月來。或半年一年來。曾不來者。不似法眷。故不認。
0161b15: 一在外有過應責問者。往彼善言規勸不從者。集眾
0161b16: 絕之責問。二人同行。
0161b17: 一來誦戒者。唱名同本山一例。
0161b18: 一晚止靜。俱入堂隨眾。直夜人催請。
0161b19: 一雖在外住。而確守本山規約。及精勤道業者。當使
0161b20: 人看望慰勞。貧乏應助。若年未老成。理未通達。而
0161b21: 遽入關房者。來請問。應勸止。
0161b22: △七十方雲水
0161b23: 一十方堂供聖像琉璃香燭魚磬。安單有定位。勿亂。
0161b24: 晚聽大堂開靜。輪數人出領眾課誦。課誦畢。俱至
0161b25: 本單止靜。一一隨禪堂規式。乃至香畢。各於本堂
0161b26: 入觀。事訖鎖門入觀文。大字寫貼堂前。
0161b27: 一近午時到。候午齋。隨眾。近晚時到。候晚食。隨眾。纔
0161b28: 飯畢到者。補飯。晚到。留一宿。次日早行。天雨。待雨
0161b29: 住。有病。待病愈病愈以能飯為則。
0161b30: 一輿疾至者。審其來歷分明方納。即寫板帳。另作一
0161c01: 簿記之。
0161c02: 一若十方人看病。不可久長。計日酬勞遣發。若本山
0161c03: 看者。記善如式。其湯藥等。與本山一例給與。執吝
0161c04: 不與罰如前。
0161c05: 一眾中有不守清規者。管山門人善言勸化。不聽。則
0161c06: 白眾查明。跪香鳴鼓遣出。不白眾。徑自亂嚷亂罵
0161c07: 者。罰錢一百文。亂打者。罰錢五百文。
0161c08: 一與十方彼此交易。或彼此互相送物者。罰錢三百
0161c09: 文。
0161c10: 一散去時。察眾中有單身老弱可虞者。方便護送。
0161c11: 一朝去暮來之輩。平常相待。有遠方初到本山者。齋
0161c12: 堂具茶湯果餅待之。乃送歸單。毋得輕忽。
0161c13: 一外東淨亦要燈火。及置大蒲鞋數雙。散去後。管山
0161c14: 門人打掃乾淨。
0161c15: 一牆垣低者。不謹慎者。以時整頓。延捱失事。山門庫
0161c16: 頭罰錢一百文。
0161c17: △八眾事雜式
0161c18: 一挑運米柴竹木等。立一人領眾記過。出則貫珠。歸
0161c19: 則散步。領眾不顧眾。罰錢二十文。
0161c20: 一發梆則舉眾皆行。不去者納錢。立一人記名。亂發
0161c21: 梆者。罰錢五十文。
0161c22: 一經懺道場一概辭卻。或遇啟建水陸則可附行。萬
0161c23: 不得已。亦可念佛代經懺。
0161c24: 一凡遇一切處閒談戲語者。直院庫頭僧直知客皆
0161c25: 可擊板三下。三次擊板不止者。不散去者。即舉入
0161c26: 堂。不舉同罰。
0161c27: 一彼此相罵者。先各罰錢四十文。後辯曲直。相打者。
0161c28: 先各罰錢一百文。後辯曲直。罵打忍受不回者。與
0161c29: 善如式。
0161c30: 一食時。香燈讀食存五觀銘。雜語喧亂者。鋪堂人奪
0162a01: 碗箸。不奪者罰錢二十文。管事人不查者同罰大堂
0162a02: 齋堂二處皆然。
0162a03: 一浴室雜話喧嚷者。罰錢十文。浴頭不舉。罰錢二十
0162a04: 文。
0162a05: 一自至鍋邊取菜取飯者。罰錢十文。飯頭等不舉同
0162a06: 罰。
0162a07: 一非病人。非七十老人。另搬粥飯入房。不隨眾者。罰
0162a08: 錢三十文。
0162a09: 一典座不嘗味。罰錢十文。
0162a10: 一典座等自入庫房取物不問者。罰錢十文。庫頭不
0162a11: 舉同罰。無事人入庫房者罰同上。
0162a12: 一庫頭當家兩不通知者。各罰錢一百文。
0162a13: 一庫房不通眾知。獨自一人作帳者。罰錢二百文。
0162a14: 一暫到房止安僧行善友。亂安轎人工人等者。罰錢
0162a15: 一百文。
0162a16: 一聽用牌挨次差遣。填記分明。徇私不公。一事罰錢
0162a17: 四十文。
0162a18: 一僧直舉事合宜。而管事人不行。一事罰錢二十文。
0162a19: 失事重罰。
0162a20: 一賣物人至。公府人至。非執事。群聚觀看。或胡亂發
0162a21: 言。或爭競買物。俱罰錢一百文。
0162a22: 一冬月圍爐。挨班進退。亂擠者罰錢十文。
0162a23: 一常住物不問自取者。係公用。罰錢十文。若私入己已
0162a24: 者。罰錢一陪十。
0162a25: 一廢壞常住物。一陪二。瞋心廢壞者。一陪十。碗頭洗
0162a26: 碎。係麤率不仔細者。一陪一。原損欲碎者免陪。
0162a27: 一亂砍竹木者。一陪五。破壞風水者。一陪百。擯出。亂
0162a28: 掘山地者。罰錢五百文。破壞風水者。罰錢一萬。擯
0162a29: 出。
0162a30: 一放債取利者。每兩罰錢四百文。雖應人急。不取利
0162b01: 息者。亦須白常住可否。不白罰同。
0162b02: 一舊有法名求改者。必本師已故。或本師是邪魔外
0162b03: 道。或本師遠在三千里外。或本師命其來改。方可。
0162b04: 若知客糊塗開入者。罰錢五十文。失事。罰錢五百
0162b05: 文。不得已。或為作字。
0162b06: 一在家單身來求法名。無人識熟者。亦不允。
0162b07: 一放生所半月一警策。失誤。罰錢三十文。
0162b08: 一看生人撾打生物致損者。罰錢五百文。致死者。罰
0162b09: 已擯出。不加守護。致被惡獸傷害惡人盜去者。罰
0162b10: 錢三百文。放牧損人花利者。計數雙分陪償。
0162b11: 一土工及皮作鐵作等人久留山中至於四五日者。
0162b12: 管事人計工罰錢。乃至十日者。罰工錢三倍。
0162b13: 一免務及諸罰銀。不得仍前庫房亂用。其錢悅眾管
0162b14: 匙。庫房收匣。庫頭即令書記登簿。直院面證。待作
0162b15: 福事支用。亂用。一陪十。
0162b16: 一集眾不至。罰錢十文。大集眾不至。罰錢三十文。
0162b17: 一直夜人每夜察單。當舉不舉。罰錢十文。凡直夜。老
0162b18: 者免。幼者亦免老者七十。幼者十六。
0162b19: 一帖單。直院悅眾內書記同行。不得獨專。獨專罰錢
0162b20: 五十文。
0162b21: 一園中種菜。其多生蟲豸致傷物命者皆宜少種。可
0162b22: 多種瓜茄刀荳羊荳豇荳芝麻等諸物。
0162b23: 一黑夜入山。罰錢五十文。
0162b24: 一臘盡行年考式具別集。
0162b25: 
0162b26: 
0162b27: 
0162b28: 
0162b29: 
0162b30: 
0162c01: 
0162c02: 
0162c03: 
0162c04: 
0162c05: 
0162c06: 
0162c07: 
0162c08: 
0162c09: 
0162c10: 
0162c11: 雲棲共住規約別集
0162c12: △一僧約
0162c13: 捨俗入山。單求何事。遠離塵闠。專為修行。如或
0162c14: 不然。來此何益。今與眾約。能相體悉。乃可同居。
0162c15: 不肯遵行。毋勞共住。
0162c16: 第一敦尚戒德約
0162c17: 破根本大戒者出院。誦戒無故不隨眾者出院。不
0162c18: 孝父母者出院。欺陵師長者出院。故違　朝廷公
0162c19: 府禁令者出院。習近女人者出院。受戒經年。不知
0162c20: 戒相者出院。親近邪師者出院。
0162c21: 第二安貧樂道約
0162c22: 飲食不甘淡薄者出院。著豔麗衣服者出院。泛攬
0162c23: 經事者出院。爭嚫錢者出院。田蠶牧養者出院。聚
0162c24: 集男女做世法齋會者出院。
0162c25: 第三省緣務本約
0162c26: 無故數遊人間數還俗舍者出院。習學應赴詞章
0162c27: 笙管等雜藝者出院。習學天文地理符水爐火等
0162c28: 外事者出院。習學閉氣坐功五部六冊等邪道者
0162c29: 出院。好興無益工作者出院。
0162c30: 第四奉公守正約
0163a01: 非理募化者出院。侵剋信施者出院。擅用招提之
0163a02: 物者出院。廢壞器用不陪償者出院。偏眾食者出
0163a03: 院。不白眾動無主僧物者出院。臨財背眾苟得。臨
0163a04: 難背眾苟免者出院。
0163a05: 第五柔和忍辱約
0163a06: 破口相罵交拳相打者出院。威力欺壓人者出院。
0163a07: 侮慢耆宿者出院。
0163a08: 第六威儀整肅約
0163a09: 戲笑無度者出院。褻瀆經像者出院。衣帽故不隨
0163a10: 眾者出院。高聲爭論。三諫不止者出院。
0163a11: 第七勤修行業約
0163a12: 無故屢不禮誦者出院。執事慢不行其事者出院。
0163a13: 惡人警策昏沈者出院。試經久不通利者出院。不
0163a14: 信淨土法門者出院。
0163a15: 第八直心處眾約
0163a16: 挑唆彼此鬥爭者出院。樹立朋黨者出院。機詐不
0163a17: 實者出院。謗訕清規誣毀清眾者出院。情識私結
0163a18: 不正之友者出院。
0163a19: 第九安分小心約
0163a20: 大膽生事者出院。謬說經論者出院。妄拈古德機
0163a21: 緣者出院。無知著述誤人者出院。招納非人者出
0163a22: 院。自立徒眾者出院。擅留童幼沙彌者出院。己已自
0163a23: 不明。好為人師者出院。哄誘他人弟子背其本師
0163a24: 者出院。無大故擅入公門者出院。妄議時政得失
0163a25: 是非者出院。輕心謗斥先聖先賢者出院。以常住
0163a26: 產業與人者出院。侵占人產業者出院。另為煙爨
0163a27: 者出院。
0163a28: 第十隨順規制約
0163a29: 令之不行禁之不止者出院。有過。罰而不服者出
0163a30: 院。住寺。名不入僧次者出院。梗法。不容知事人行
0163b01: 事者出院。知事人更變成規現者出院。凡事不白師
0163b02: 友恣意妄為者出院。故與有過擯出人交往者出
0163b03: 院。
0163b04: △二修身十事
0163b05: 未論學佛。先學修身。今開十端。眾當諦聽。
0163b06: 一不欺心
0163b07: 謂盜常住物。騙施主物。裝佛印經。齋僧起會。造寺
0163b08: 鑄鐘。修橋砌路。如是財物。私己用度。乃至瞞人瞞
0163b09: 官。瞞天瞞神。暗昧等事。皆名欺心。
0163b10: 二不貪財
0163b11: 謂雖不盜騙如前所言。但好積財帛。慳吝不施。置
0163b12: 產收息。放債取利。皆名貪財。
0163b13: 三不使奸
0163b14: 謂當言之事。隱忍不言。當諫之過。坐視不諫。外示
0163b15: 癡獃。內藏譏貶。皆名使奸。
0163b16: 四不用謀
0163b17: 謂不安天命。惟運人謀。或謀住居。或謀徒眾。或謀
0163b18: 經懺。或謀檀施。或謀作法主。或謀作戒師。乃至交
0163b19: 結惡友。出入衙門。情識厚薄。私心好惡。策畫營為
0163b20: 悖理等事。皆名用謀。
0163b21: 五不惹禍
0163b22: 謂輕人笑人。叱人謗人。妒人之能。揚人之惡。收人
0163b23: 走失。占人產業。好興詞訟。不肯讓人。皆名惹禍。
0163b24: 六不侈費
0163b25: 謂廣造房屋。不知慚愧。豐富飲食。不知慚愧。華麗
0163b26: 衣服。不知慚愧。多置產業。不知慚愧。精製器用。不
0163b27: 知慚愧。輕賤五穀。不知慚愧。恣意佚遊。不知慚愧。
0163b28: 畜養奴僕。不知慚愧。賄厚狂朋。不知慚愧。皆名侈
0163b29: 費。
0163b30: 七不近女
0163c01: 謂年少尼僧。結為道友。人間婦女。拜作乾娘。數往
0163c02: 族家。探親望眷。乃至母未七十。子與同居。不避譏
0163c03: 嫌。皆名近女。
0163c04: 八不外騖
0163c05: 謂趨蹡富室。干謁貴門。或乞詩文。或求扁額。或假
0163c06: 權勢。或索錢財。終日奔波。不思靜守。皆名外騖。
0163c07: 九不避懶
0163c08: 謂晨昏禮誦。屢至愆違。行務勤勞。慢不隨眾。皆名
0163c09: 避懶。
0163c10: 十不失時
0163c11: 謂命存呼吸。時不待人。大事未明。寸陰可惜。漠然
0163c12: 空過。是名失時。
0163c13: 如是前之九事。切宜戒之。最後一言。努力加勉。
0163c14: △三直院誡言
0163c15: 直院須具四心。一者大慈悲心。恩顧大眾。無刻薄故。
0163c16: 二者大公直心。猶如明鏡。無偏私故。三者大謹慎心。
0163c17: 安分守己。無放肆故。四者大勤勞心。竭誠為眾。無貪
0163c18: 懶故。有如虛當重任。不發四心。苟且因循。耽誤大眾。
0163c19: 伽藍記過。龍天生瞋。折祿減年。悔之晚矣。慎之哉。
0163c20: △四堂銘
0163c21: 東銘
0163c22: 一瓦一椽。一粥一飯。檀信脂膏。行人血汗。爾戒不
0163c23: 持。爾事不辦。可懼可憂。可嗟可歎。
0163c24: 西銘
0163c25: 一時一日。一月一年。流光易度。幻形匪堅。凡心未
0163c26: 盡。聖果未圓。可驚可怖。可悲可憐。
0163c27: △五庫銘
0163c28: 物屬招提。絲毫難犯。守在爾躬。必敬必憚。清若澄潭。
0163c29: 正如直幹。無曲無私。何憂何患。一有差池。龍天較勘。
0163c30: 凜凜遐風。賣生姜漢。
0164a01: △六廚房銘
0164a02: 雪峰飯頭。溈山典座。古德芳風。於今未墮。攝爾狂心。
0164a03: 慎爾口過。運水搬柴。毋忘這箇。堂內坐禪。堂外禪坐。
0164a04: 誰信傳衣。不離碓磨。
0164a05: △七浴堂銘
0164a06: 山巍路遠。致其柴薪。瀹釜然火。效其勞勤。一月八浴。
0164a07: 叢林罕聞。沙彌戲笑。沸湯交淋。洗心滌慮。日新又新。
0164a08: 何以報德。忽悟水因。
0164a09: △八定香銘并式
0164a10: 大眾慧命。係爾一人。爾不顧眾。罪歸爾身。
0164a11: 冬至四炷立春三炷半春分三炷立夏二炷半
0164a12: 夏至二炷立秋二炷半秋分三炷立冬三炷半
0164a13: △九受食偈
0164a14: 佛制比丘。食存五觀。散心雜話。信施難消。大眾聞磬
0164a15: 聲。各正念。
0164a16: △十誓神偈
0164a17: 暗室虧心。神目如電。善惡報應。似影隨形。但有早遲。
0164a18: 終無漏網。惟兢惟惕。戒之慎之。
0164a19: 半月誓神。表清白也。清白與否。惟己自知。人不
0164a20: 及知。人雖不知。神實知之。儻有愚夫誑妄對神。
0164a21: 自謂神是泥木。或可欺瞞。欲望僥倖逃於惡報。
0164a22: 縱使暫時未報。終必受殃。無能逃者。可不懼哉。
0164a23: △十一老堂警策
0164a24: 佛言人命無常。促於呼吸。少年亦爾。何況老乎。我今
0164a25: 慇勤來相警策。惟願大德。勿以人微而輕其語。當觀
0164a26: 此身目暗耳聾。髮白面皺。背傴腰曲。骨痛筋攣。步履
0164a27: 龍鍾。精神昏塞。譬諸夕陽西照。光景無多。衰草迎秋。
0164a28: 彫零頃刻。故知此身不久。必赴死門。前路茫茫。畢竟
0164a29: 何往。大德。誠如己事已辦。非愚所知。其或未然。可不
0164a30: 猛省無常。戰兢惕勵。諦思淨土。決志往生。放下萬緣。
0164b01: 一心念佛結撮回向。
0164b02: △十二病堂警策
0164b03: 佛言人命無常。促於呼吸。平人亦爾。何況病乎。我今
0164b04: 慇勤來相警策。惟願大德。勿以人微而輕其語。當觀
0164b05: 此身四大不調。百骸欲散。飲食漸減。醫藥無靈。便利
0164b06: 床敷。呻吟枕席。譬之魚遊釜內。倏忽焦糜。燈在風前。
0164b07: 剎那熄滅。故知此身不久。必赴死門。前路茫茫。畢竟
0164b08: 何往。大德。誠如己已事已辦。非愚所知。其或未然。可不
0164b09: 猛省無常。戰兢惕勵。諦思淨土。決志往生。放下萬緣。
0164b10: 一心念佛結撮回向。
0164b11: △十三生所警策分畜食箴附
0164b12: 佛言情多想少。流入橫生。故知汝等昔以闇蔽愚癡。
0164b13: 不修正念。今則羽毛鱗介。受此劣形。水陸飛空。種種
0164b14: 不一。或投鉤矢。或入網羅。命在刀砧。魂飛湯火。幸逢
0164b15: 善士。財贖爾身。萬死得生。來此勝地。今乞諸聖假爾
0164b16: 靈聰。汝當一心歸命三寶。歸依佛。歸依法。歸依僧三稱。
0164b17: 歸依三寶竟。令汝業障消滅。智慧開明。發菩提心。往
0164b18: 生西方極樂世界。蓮花化生。入不退地。現前大眾為
0164b19: 彼畜生一心念佛結撮回向。
0164b20: 分畜食箴　人上佛飯。佛濟狗饑。僧宜學佛。獨飽非
0164b21: 宜。大眾。發慈悲心。所食之餘。施放生所。
0164b22: 此文作牌掛放生所。及禪堂柱上。齋堂韋陀前。
0164b23: 普告大眾知之。
0164b24: △十四誦戒儀
0164b25: 每月望日晦日晚課畢。法堂鳴鼓集眾。
0164b26: 誦戒僧至位正立唱云。五戒者出班。五戒眾等諦聽。
0164b27: 一不殺生云云。是諸眾等犯根本戒。首罪起單。如有小
0164b28: 過出眾懺悔。
0164b29: 次唱云。十戒者出班。十戒眾等諦聽。一曰不殺云云。是
0164b30: 諸眾等云云。
0164c01: 次唱云。習學比丘戒者出班。比丘戒眾等諦聽。稽首
0164c02: 禮諸佛云云。僧集否云云。諸大德。是四波羅夷法至七滅
0164c03: 諍法儀文詳具古本。茲不錄。
0164c04: 次唱云。習學菩薩戒者出班。誦戒人至位正立白云
0164c05: 某甲。稽首和南敬白大眾云云。白已。就座云云。至下座儀文
0164c06: 詳具古本。茲不錄。
0164c07: △十五聽講囑語
0164c08: 不明教而率意修行者愚也。何以故。無燭夜遊。昧其
0164c09: 所向故。雖明教而不務修行者。亦愚也。何以故。說食
0164c10: 療饑。終不能飽故。爾今聽講。無忘此言。如謂不然。古
0164c11: 訓昭昭。姑證一二。
0164c12: 佛制出家。五夏以前。專精戒律。五夏以後。方乃聽教
0164c13: 參禪。則知將入講筵。預必精心學戒。既明教理。速須
0164c14: 努力參禪。
0164c15: 經中種種譬喻。至謂如聾奏音樂。悅彼不自聞。於法
0164c16: 不修行。多聞亦如是。則知終世空談。不免耳聾之誚。
0164c17: 一回實踐。始成心得之功。
0164c18: 永嘉大師云。吾早年來積學問。亦曾討疏尋經論。分
0164c19: 別名相不知休。入海算沙徒自困。則知逐派尋枝。心
0164c20: 日勞而功日拙。窮源達本。守彌約而得彌深。
0164c21: 溈山和尚云。中流之士。未能頓超。且於貝葉留心。時
0164c22: 光亦不虛棄。則知曲為中根。且使漸通途徑。直求上
0164c23: 果。不宜終滯筌蹄。
0164c24: 如上所說。非敢揚禪抑教。但勸繇教入禪。為生死則
0164c25: 信是良言。志名利則翻興異議。今日佩比韋弦亦繇
0164c26: 爾。棄投水火亦繇爾矣。
0164c27: △十六善罰例
0164c28: 善門
0164c29: 福善類　作福事。計用銀二分為一善。拾遺還主。或
0164c30: 錢或物。計銀三分為一善不依式掛牌無善。看輕病。一日為
0165a01: 一善。重病一日為三善。極重病一日為五善。被罵不
0165a02: 還罵為五善。被打不還打為十善。非執事。自效勤勞。
0165a03: 為二善重勞加倍。非執事。常住差出。四十里為二善。一百
0165a04: 里為五善。巡香用心為二善。
0165a05: 慧善類　梵網觀經行願成誦。每一事為八善。四十
0165a06: 八願成誦為三善。溈山警策成誦為三善。朔望祈禱
0165a07: 成式為二善。誦五戒十戒成式為二善。誦比丘戒成
0165a08: 式為二善。誦菩薩戒成式為三善。息爭事為一善。化
0165a09: 人改惡從善為十善。退一不肖為二善。進一賢才為
0165a10: 四善。開陳叢林利病。一事為二善大事加倍。講演經論一
0165a11: 小卷為三善。大卷為六善。極小卷為一善以上受嚫非善。問
0165a12: 經解義為一善深經加倍。問事能處為一善大事加倍。施食不
0165a13: 受嚫。一壇為四善。誦經不受嚫。一卷為一善。
0165a14: 罰門
0165a15: 上罰納錢五百文。無錢。跪香。一百寸。不跪。除一百善。
0165a16: 無善出院。此情輕者。若情重者必納錢。更重者仍跪
0165a17: 香十分之一。十分之一者。十寸香也。
0165a18: 中罰納錢五十文。無錢。跪香十寸。不跪。除十善。情輕
0165a19: 重同前。
0165a20: 下罰納錢五文。無錢。跪香十寸。不跪。除一善。情輕重
0165a21: 同前。
0165a22: 退戒人若自願加倍納罰以求早復。情輕者亦可量
0165a23: 准。情重不准。
0165a24: △十七免例
0165a25: 免直夜錢十文。免挑米錢五文。免挑柴。隨路遠近。近
0165a26: 極錢二文。遠極錢八文。免輕用錢十文。免看病錢五
0165a27: 文。重病錢十文。極重錢三十文。免僧直錢五十文。免
0165a28: 教經錢五文。免責問錢五十文。以上納錢俱免一次。
0165a29: 下次倣此。唯直夜。輕用。許即以錢與代者。餘俱納錢
0165a30: 常住。
0165b01: △十八擯例
0165b02: 擯出者。鳴鼓三通。掛名僧約邊。次誦戒畢揭去。其在
0165b03: 外改過遷善懺悔求住者。十僧保之方准。住後仍前
0165b04: 不改。再擯。
0165b05: △十九序禮式
0165b06: 正月七月朔日序戒臘。
0165b07: 一菩薩戒。十年以上東立。十年以下。并具戒十。戒
0165b08: 五戒西立。眾共向東一禮。戒長向西答禮。
0165b09: 二具戒。十年以上東立。十年以下。并十戒五戒眾
0165b10: 等禮答同上。
0165b11: 三十戒東立。五戒等西立。禮答同上。
0165b12: 二月九月朔日序法派非本山法眷。不必來集。
0165b13: 一廣字輩東立。大字輩以下西立。眾共向東一禮。
0165b14: 廣輩向西答禮。
0165b15: 二大字輩東立。智字輩以下西立。禮答同上。
0165b16: 三智字輩東立。成字輩以下西立。禮答同上。
0165b17: 五月十一月朔日序生年。
0165b18: 一七十八十以上東立。六十以下西立。禮答同上。
0165b19: 二一五十六十東立。四十以下西立。禮答同上。
0165b20: 三三十四十東立。二十以下西立。禮答同上。
0165b21: △二十年考式
0165b22: 合寺僧行內外眾等。分上中下三列。止開上列下列。
0165b23: 各不得過三五人。中列不必開。戒首開一紙。首座開
0165b24: 一紙。耆年開一紙。當家開一紙。私曲不公重罰俱臘
0165b25: 月晦前一日開送內外管事另考。
0165b26: △二十一求住式
0165b27: 出家
0165b28: 一父母親送。如無父母。須係極親。
0165b29: 二審是淨器有八。一非忤逆不孝。二非犯罪脫逃。
0165b30: 三非勢逼貧窮。四非心圖放逸。五非曾為惡事。
0165c01: 六非身屬大家。七非負債不還。八非家緣未了。
0165c02: 三讀誦麤知。謂晨昏課經。如心經彌陀經之類。
0165c03: 四頗通書字。謂書不必博學。亦曾少分讀習。字不
0165c04: 必工好。亦能隨分書寫。以上四事合式方允。
0165c05: 進堂
0165c06: 進大堂考四事。一滿足五夏。二戒律嚴明。三曉了
0165c07: 淨土。四麤通諸教。以上四事合式方允。
0165c08: 進西堂考六事。四事如前。更增二事。一教理精明。
0165c09: 二志願真切。以上六事合式方允。
0165c10: △二十二剃髮式
0165c11: 一重先考出家四事無礙。次考晨昏課經俱已熟練。
0165c12: 在眾無諸過失方允。
0165c13: 一本山惟臘盡一行。外來剃訖即去者不論時。然必
0165c14: 考審應否詳細。不可輕允。
0165c15: 一女人求剃。必其父母翁姑夫主子孫親送。否則堅
0165c16: 卻勿允。
0165c17: △二十三學戒式
0165c18: 一明旨既禁戒壇。僧眾自宜遵守。然止禁聚眾開壇
0165c19: 說戒。不禁己已身依戒修行也。茲議各各自辦二部
0165c20: 戒經。各各自於佛前承領熟讀堅持。即是真實戒
0165c21: 子。他日壇開。隨眾往受。證明功德。儻其久竟未開。
0165c22: 亦何忝真實戒子。
0165c23: 一十方有來求戒者。即送前文與看卻之。
0165c24: 
0165c25: 
0165c26: 
0165c27: 
0165c28: 
0165c29: 
0165c30: 
0166a01: 
0166a02: 
0166a03: 
0166a04: 
0166a05: 
0166a06: 
0166a07: 
0166a08: 
0166a09: 
0166a10: 
0166a11: 雲棲共住規約附集各約式
0166a12: △一各執事條約
0166a13: 當家
0166a14: 一當家是大眾所倚。須發大好心扶持叢林。弊要
0166a15: 革。利要興。不可糊塗過日。只圖限滿而已。
0166a16: 一大小執事盡皆有人承受。當家管何事。須是總
0166a17: 理一切。時時覺察。處處巡行。早晚用心。莫誤大
0166a18: 眾修行大事。
0166a19: 知庫
0166a20: 一出納常住錢米什物。登記明白。失記五下罰。
0166a21: 一寫帳須次第清朗。糊塗二下罰。
0166a22: 一大眾山糧銀。每季進堂後三日。同監寺知山眾
0166a23: 等稱過。一併封記。取時白眾開封。擅取中罰。取
0166a24: 畢登帳。擅取別用一賠十。
0166a25: 一茶銀花利等。同監寺眾等稱明封記收貯。取用
0166a26: 登帳明白同前。
0166a27: 一各色器物屬何務者。交付本務明白。退務時。同
0166a28: 監寺等照前一一點明交代。不點明交代者中
0166a29: 罰。失耗不查一賠二。
0166a30: 一諸凡齋銀經銀嚫銀等物。一一稱收明白。同監
0166b01: 寺酌議。照式買辦。及從公給散。獨擅自用中罰。
0166b02: 事重出院。
0166b03: 一眾中失壞常住器物。記帳催賠。不催。代賠。其賠
0166b04: 銀依舊買辦本物。毋混。
0166b05: 一粥飯小食。同知眾飯頭酌量多寡。不可妄費。不
0166b06: 可慳吝。務在適中。誤事中罰。以餿惡招疾之物
0166b07: 供眾者中罰。
0166b08: 一擔運人米麵等到。一一查收明白。仍問是何施
0166b09: 主。作何齋供。某日整辦。不可苟且。失事中罰。
0166b10: 一諸物不時點簡。熟食等不可久放。以致腐爛。醬
0166b11: 醋等物不可失蓋以致敗壞。失誤下罰。重物加
0166b12: 罰。
0166b13: 一衣服茶料等物。雨天黴蒸不烘焙者下罰。敗壞
0166b14: 賠償。
0166b15: 一不得泛為眾僧寄物。其亡僧物尤宜謹慎。不可
0166b16: 誤用。
0166b17: 一匠作器用。及一切來取物者。即記水板交還。勾
0166b18: 銷明白。不記下罰。失事加罰。
0166b19: 一籃擔索等用畢即收好歸原處。損失罰賠。
0166b20: 一詣庫索物者。查究明白。該與則與。不與下罰。不
0166b21: 該與。而以常住物私做人情者。中罰。仍一賠二。
0166b22: 一病人將錢庫房買物。或菜或果或醬醋等。不可
0166b23: 不與。多寡從公。
0166b24: 一各執事該用器物。如香燈香燭圊頭蒲鞋之類
0166b25: 以時置辦。違慢下罰。失事加罰。
0166b26: 一下院日逐支費定為額例。不得混亂。差記。失誤
0166b27: 二下罰。大事重罰。
0166b28: 一每季算帳一次。失算中罰。
0166b29: 一每年糧稅串票次第黏簿上。失誤中罰。
0166b30: 一交庫之日。一一點明付與代者。糊塗不交中罰。
0166c01: 一庫銘貼壁。常自觀覽。
0166c02: 知眾
0166c03: 一專司人眾。牌面進退。上名銷名。忘誤下罰。失事
0166c04: 加罰。
0166c05: 一派理執事。隨時添補。授一執事。必具茶送單禮
0166c06: 拜。須開說本執事宜。苟簡五下罰。
0166c07: 一察眾中賢否勤惰。情識不公中罰。
0166c08: 一置魚板一十二處。雜話打板。
0166c09: 一發化主。須具飯焚香禮拜。白方丈指授。逕遣者
0166c10: 中罰。
0166c11: 一常住錢米糧稅花息齋供等事。皆與庫房通共
0166c12: 議處。
0166c13: 一法堂大堂齋堂各處桌椅凳子。混亂失損。中罰
0166c14: 一安禪結制。預整理鋪薦蓆床帳等。夏取風涼。冬
0166c15: 糊窗牖。及爐火等。各要齊備。苟簡五下罰。
0166c16: 一病房老房常宜點簡。分付臥具醫藥燈火齊備。
0166c17: 怠緩中罰。
0166c18: 知客
0166c19: 一客至茶湯點心單次一一調停。若不識面。即請
0166c20: 問名號。住某處。不得疏慢。疏慢下罰。失事加罰。
0166c21: 一凡人客初至時。禪堂未止靜。即請進堂禮佛。若
0166c22: 已止靜。報言請安單。或暫隨喜。待堂內開靜時
0166c23: 來。請進堂。即問一行幾眾。不得失記。
0166c24: 一如要各處隨喜者。可引一看。
0166c25: 一凡遇信施辦齋散嚫等事。同當家公議行之。如
0166c26: 庫式中說。
0166c27: 一齋供小食等。客情本山一例。私情厚薄中罰。
0166c28: 一客眾及外住法眷到。預打疊外單安置。混送入
0166c29: 堂下罰。堂中私自招攬三下罰。本執知而不舉
0166c30: 中罰。
0167a01: 一求單求戒等事。先接待審問。次日引見監寺。如
0167a02: 前求單式中開說。草率中罰。
0167a03: 一士大夫諸方書至。收好送入。回書交付來人明
0167a04: 白。失誤五下罰。
0167a05: 一客房床帳枕被蓆薦桌椅面盆手巾燈臺茶壺
0167a06: 物等。俱簡點照料如法。失誤下罰。
0167a07: 一常住錢米糧稅花息齋供等。同當家庫頭眾執
0167a08: 事議處。
0167a09: 一施主送來放生牛鹿豬羊等。白當家庫頭登簿。
0167a10: 某施主送來。某物交付看生某人收管。
0167a11: 一凡在此求住者。須先令看本寺規約。果能一一
0167a12: 行持與否。次會眾執事察其來歷。審其立心。至
0167a13: 詳至細。乃再乃三。的係穩當好人。無諸違礙。方
0167a14: 可安單入眾。如或輕易容留。以致混雜非人者。
0167a15: 一併出院。
0167a16: 書記
0167a17: 一常住正事。施主疏文。書寫當盡其心。不可潦草
0167a18: 苟且。
0167a19: 知山
0167a20: 一山場地段。界限分明。不可侵混他界以致爭訟。
0167a21: 每年盡。會眾觀山一次。
0167a22: 一開墾竹園。種植茶樹。及楊梅等柴山。某處先伐。
0167a23: 某處後伐。掛號挨次。不得混亂。不依指示者舉
0167a24: 罰。阿容不理中罰。
0167a25: 一夾笆打牆。開門塞戶。及時整理。誤事中罰
0167a26: 一時或上山照料悄望。以杜小人側竊。
0167a27: 一山糧花息等。同庫司議。
0167a28: 一各處園地該下種者。同園頭及時下種。勿得失
0167a29: 時。
0167a30: 知屋
0167b01: 一殿堂寮舍廚廠各處屋宇。時時看視。或漏者。宜
0167b02: 早修蓋。或該修者。或該造者。白監寺。及時整理。
0167b03: 誤事中罰。
0167b04: 一下院房屋應修。不理二下罰。失事中罰。
0167b05: 直板
0167b06: 一日夜各處巡行。見雜話戲笑者。即鳴板念佛。十
0167b07: 聲為率。不隨板攝心正念者舉罰
0167b08: 一夜間禪堂前各寮前鳴板。睡中有人隨板念佛
0167b09: 者舉善。
0167b10: 一虛應故事。不舉罰不舉善者。查罰。
0167b11: 典座
0167b12: 一凡廚下鬥爭者。先勸令止。不止。擊。木板五下。又
0167b13: 不止。連擂一通。堂內外直日人查舉。阿容不舉
0167b14: 下罰。大事中罰。
0167b15: 一不得造偏眾飲食。與者受者俱下罰。除病人不
0167b16: 論。
0167b17: 一諸物未供佛者。不得與眾先食。與者受者俱中
0167b18: 罰。除病不論。
0167b19: 一造物不先嘗。致使鹹淡失宜。下罰。
0167b20: 一油醬過分用者下罰。若施主特送。又不可吝惜。
0167b21: 剋減者中罰。
0167b22: 一齋供等造兩樣。私心厚薄者中罰。
0167b23: 一無故用胡椒香菌者下罰。及採野菌食者罰同。
0167b24: 一三時打板。
0167b25: 飯頭
0167b26: 一暑月粥飯有餘。宜早調理香潔。以致餿惡供眾
0167b27: 者。下罰。
0167b28: 一飯食備。又添眾到。若缺少。須白直堂鋪堂人。留
0167b29: 前待後。違者下罰。
0167b30: 一眾中有自持碗缽上灶取物。不舉下罰。
0167c01: 一燒鍋不與火頭招呼照應者。鍋壞共賠。
0167c02: 一夏月水池。一日一換。水筧三日一掃。冬月水池
0167c03: 三日一換。水筧七日一掃。失誤者下罰。
0167c04: 一三時開梆。
0167c05: 菜頭
0167c06: 一生菜須淨洗三易水。其醃菜須收蓋。違者下罰。
0167c07: 一洗菜缸。每時用接淨水洗潔。不可混雜。違者下
0167c08: 罰。
0167c09: 一水筧夏月三日一掃。冬月七日一掃。違者下罰。
0167c10: 茶頭
0167c11: 一五更燒鍋不得便傾水下。須先趕起蟲蟻。亂傾
0167c12: 水者下罰。
0167c13: 一小食。餿飯供眾者五下罰。
0167c14: 一面湯已備。俱付香燈置廊下。其洗面不次第混
0167c15: 嚷者下罰。不舉同罰。
0167c16: 一面架手巾宜洗潔淨。違者下罰。
0167c17: 一面盆凡取別處用者。仍即奪盆。罰買盆一箇。不
0167c18: 肯賠者出院。
0167c19: 一五更小食。量眾勿多勿少。待眾歸單。送入堂中。
0167c20: 一該剃頭日。湯具。擊梆一長通。失誤者下罰。
0167c21: 一天明復取湯重洗面者不得與他。與者受者俱
0167c22: 下罰。除老病客情不論。
0167c23: 一逢三六九掃水筧一次。失誤二下罰。冬月逢五
0167c24: 逢十掃一次。
0167c25: 一茶鍋內不可容人煮雜物等。不舉下罰。
0167c26: 一凡入寮取茶湯者。須徑入徑出。攝心念佛。其有
0167c27: 遲延語笑者。許茶頭舉罰。阿容不舉同罰。
0167c28: 一漿洗日期。春秋冬月十二十三。廿七廿八。唯夏
0167c29: 月初二初三。十二十三。廿二廿三。差誤下罰。
0167c30: 一剃頭日期。每月初七十四廿二三十。月小廿九。
0168a01: 差誤下罰
0168a02: 柴頭
0168a03: 一天晴宜早辦柴以備陰雨。失誤中罰。
0168a04: 一忙時白知眾入堂普請。臨期擂梆三通。差者下
0168a05: 罰。
0168a06: 火頭
0168a07: 一灶下不得積薪太多。每晚收拾打掃乾淨。違者
0168a08: 下罰。
0168a09: 一煙衝每月掃理一次。失者罰錢十文。
0168a10: 碗頭
0168a11: 一各處碗碟。時時尋簇行巡收拾。失誤下罰。其取
0168a12: 碗碟者。隨時送還。淹留下罰。缺少不查。本執賠
0168a13: 償。
0168a14: 一眾中有打碎碗碟等器者。一賠二。若瞋惱故碎
0168a15: 者。一賠十。故不肯賠。出院。
0168a16: 一本執洗次。因而破碎者。下罰。麤糙洗破二下罰。
0168a17: 除係病損免。
0168a18: 一水桶夏月洗過即傾倒。久積者下罰。
0168a19: 一供佛碗碟混用者中罰。
0168a20: 磨頭
0168a21: 一凡磨事。本執為主。須用。收拾潔淨。違者下罰。
0168a22: 一不當心以致腐敗者。罰賠。
0168a23: 園頭
0168a24: 一各處園地以時灌溉。該下種即下。該收種即收。
0168a25: 失誤中罰。仍買賠。
0168a26: 一除大寒月。不可燒地。冬至起。立春止。違時中罰。
0168a27: 淨頭
0168a28: 一東淨等處。每日五更開靜時點燈。天明時息。至
0168a29: 晚開靜時點。入觀時息。失時下罰。當掃地面潔
0168a30: 淨。廁板前放火盆燒木屑。
0168b01: 一木屐不時查理。損壞。白知事人備辦。
0168b02: 一手巾冬月三日一洗。夏月一日一洗。違者下罰。
0168b03: 一每月初七十四廿二三十日。月小廿九日。四次
0168b04: 普浴。初三初十十八廿六此四日小浴。餘日辛
0168b05: 苦行人有牌準浴。乍到客情不論。差誤不嚴下
0168b06: 罰。混浴阿容俱下罰。
0168b07: 擔力
0168b08: 一諸物擔人俱要交付庫內明白。含糊下罰。
0168b09: 一宿處就用所挑米做飯還船錢。因而泛濫混用
0168b10: 者。查出。一賠十。知而不舉者罰同。
0168b11: 化飯
0168b12: 一出入當徑去徑回。不得管人家務事。違者下罰。
0168b13: 一到人家。不得屏處與女人說話。寄物往來等。小
0168b14: 事中罰。大事出院。
0168b15: 鋪堂
0168b16: 一行飯及羹須要致敬。不得碗缽作聲。違者下罰。
0168b17: 一食時有雜話。聞靜魚不止者。本執奪碗收箸。容
0168b18: 隱。罰錢二十文。
0168b19: 香燈
0168b20: 一各處香燈宜各整齊。供桌時時拂拭。違者下罰。
0168b21: 一琉璃繩一年一換。至期。白知事人辦。不白下罰。
0168b22: 致使失壞。罰賠。
0168b23: 一燈罩用心整治泯縫。蓋時緊掩。恐傷物命。違者
0168b24: 下罰。
0168b25: 一每夜燈火。看視仔細。違者下罰。
0168b26: 一每日換水掃地。東廁木屐缺壞。白知事人買辦。
0168b27: 違者下罰。
0168b28: 一堂中淨手水日換一次。暑月二次。冬月熱水。手
0168b29: 巾宜洗潔淨烘曬。違者下罰。
0168b30: 一佛前燈燭。有混用亂點。一賠十。不舉罰同。
0168c01: 一鐘鼓不得遲早失時。下罰。擊鐘不得太重。致損
0168c02: 法器。違者罰。
0168c03: 一鼓不得近塗壁。每季一換。
0168c04: 一剃頭日。聽梆聲入堂。看牌。請首剃者觸禮一拜。
0168c05: 以後擊梆二聲。則次剃者出。亂出不舉者下罰。
0168c06: 侍者
0168c07: 一每朝當早起。先自洗漱竟。當戶開三彈指。或小
0168c08: 欬聲。
0168c09: 一進戶先剔燈。或剔明琉璃。不得將燈炷遺地上。
0168c10: 天明時息。
0168c11: 一詣師床座。當問訊夜睡安適否。
0168c12: 一備師火缸滾水面湯。及拭面手巾必須烘燥。
0168c13: 一摺疊衣被。拂拭床蓆。
0168c14: 一粥飯時。預緩白師。後奉師食。食時出生。
0168c15: 一收拾什物衣服。記得安處。
0168c16: 一換佛前淨水。裝香拭桌。打掃房地。
0168c17: 一客至奉茶。侍立一處。待茶後畢接鍾。
0168c18: 一調和浴水。持師浴巾。
0168c19: 一洗浣衣服。漿摺如法。
0168c20: 一晚然點琉璃。隨處燒香。
0168c21: 一晚課隨堂畢。定香。已上違者各下罰。
0168c22: 一自或坐禪。或學經。香到入觀。
0168c23: 一書信往來。傳言當記收明白。糊塗下罰。大事量
0168c24: 罰。
0168c25: 看病
0168c26: 一看病者。凡病略重。即普請發心。如無發心。依戒
0168c27: 輪看。三日一換。
0168c28: 一須發大願。起慈悲心。莫厭疲勞。病人言語傷觸。
0168c29: 莫起瞋心。莫貪病人衣缽。但生作福心想。是名
0168c30: 看病。若無心顧管失調者。下罰。
0169a01: 看老
0169a02: 一每早然燈進房。天明息。
0169a03: 一面湯小食火缸滾水俱要齊備。
0169a04: 一三時粥飯菜蔬宜軟適口。
0169a05: 一打掃房地拭桌。
0169a06: 一佛前燒香換水。
0169a07: 一藥食隨宜。
0169a08: 一洗浣衣服。漿摺如法。
0169a09: 一不得偷安坐視。
0169a10: 一三時課誦隨堂。
0169a11: 一晚點燈燭須要仔細。睡時息。
0169a12: 一應答不得發瞋。應當忍辱。敬之至也。
0169a13: 警策
0169a14: 一輪警老病。每次一行二人。不行者各罰銀二分。
0169a15: 一警策老堂。每月十五三十。月小廿九。誦警老文
0169a16: 畢。念佛三百聲。觀音勢至清淨海眾各三聲。回
0169a17: 向念佛。功德殊勝行云云。
0169a18: 一警策病堂。每月初八十五廿三三十。月小廿九。
0169a19: 重病須日日警策。不論日期。誦警病文畢。如前
0169a20: 念佛回向云。上來念佛功德。伏願抱病比丘沙彌某
0169a21: 人。諸緣未盡。早遂痊安。大限難逃。徑生安養。十
0169a22: 方三世一切佛云云。
0169a23: 山門
0169a24: 一十方雲水到。引進廚房。問訊畢。待茶。茶畢。送單。
0169a25: 安頓行李。請上單隨坐。勿使放逸。放逸者善言
0169a26: 規之。鬥爭者和言解之。甚者白眾。依叢林清規
0169a27: 斷之。輒自發麤者中罰。要各處隨喜。令看勿拒。
0169a28: 一見任官員至。預報知客。若士夫鄉宦亦同。違者
0169a29: 下罰。大事量罰。
0169a30: 一人客出門。有人送者勿拒。無送者待送。違者下
0169b01: 罰。大事量罰。
0169b02: 一遠方信心師德要各處隨喜者。引看勿拒。
0169b03: 一齋供小食等。十方本山一例。私心厚薄者中罰。
0169b04: 聽用
0169b05: 一常住差撥。毋得推故躲避。如其偏差不公。自應
0169b06: 直舉。
0169b07: 一不得因差方便自營利
0169b08: 印房
0169b09: 一各項經板常要看視。不致壞爛紊亂。
0169b10: 一有私刻印記者。不舉。中罰。
0169b11: △二齋堂條示
0169b12: 一小集眾。擂鼓一通。不到者二下罰。
0169b13: 一大集眾。擂鼓三通。不到者中罰。
0169b14: 一知事人動氣爭鬥者。先各罰銀五分。散眾。先各罰
0169b15: 銀四分。次鞫曲直加罰。
0169b16: 一閒話喧雜者。知事人不擊板。下罰。
0169b17: 一爭鬥不擊板。中罰。
0169b18: 一臨齋雜話。鋪堂人奪碗收箸。
0169b19: 一禪堂打過堂板畢。齋堂方鋪堂。先後失次者。中罰。
0169b20: 一一切賓客及雲水道友至時。非執事人。亂言冒突
0169b21: 者。中罰。
0169b22: △三調理行人附藥方
0169b23: 一挑擔者。不可走到便脫衣服。乘風捉蝨。做重務者
0169b24: 同。
0169b25: 一風雨陰天不可開懷
0169b26: 一夜睡不可露背腹受寒
0169b27: 一挑擔風雨雪中回來。不可將熱湯洗赤腳。即宜溫
0169b28: 水洗腳。少頃沐浴必須洗透方好。若衣溼時。烘燥
0169b29: 方著。
0169b30: 一挑擔回。不可便喫麵飯冷物。宜先飲滾水茶湯。少
0169c01: 頃喫食。重務亦同。
0169c02: 一喫飯麵。食飽時不可便睡。
0169c03: 一略覺四大不安。便要禁食。
0169c04: 一略覺惡心頭疼寒熱。便可括沙。或腿腕放沙。喫五
0169c05: 果湯。禁食。違者中罰。失事加罰。
0169c06: 附藥方
0169c07: 麥芽　紫蘇　陳皮　甘草　神麴　生薑
0169c08: 　山查各等分水二鐘。煎至八分。熱服。汗出為度。
0169c09: 又　略覺惡心。用鹽一撮。半熱湯五六七碗。和
0169c10: 成淡鹽水。大口連喫吐出為度。若不吐。再喫
0169c11: 數碗。盡吐出不妨。
0169c12: △四晚餐偈
0169c13: 僧食二時。晚餐非理。權名藥石。正念宜修。雜話散心。
0169c14: 奪碗收箸。大眾。聞磬聲。各正念。
0169c15: △五僧直凡例
0169c16: 一依巡照牌以次輪流。堂內不在輪數。
0169c17: 一老疾廢疾帶髮童幼俱免。自發心願輪者聽。餘求
0169c18: 免者納銀五分。
0169c19: 一早課畢交簿。先佛前問訊。次伽藍前證明。
0169c20: 一叢林大事。及眾中賢否是非。儻不平心不合理等。
0169c21: 俱要一概至公無私。直言無隱。若欺善怕惡。畏首
0169c22: 畏尾。明知而隱忍不言。私心而偏曲不公。上罰出
0169c23: 院。
0169c24: 一三箇月輪得一次。若猶然虛應故事。豈有人心者
0169c25: 哉。
0169c26: 一若一事不言者。罰銀五分。
0169c27: 一月日頂頭寫。所舉事低一字寫。不依式。罰銀一分。
0169c28: 每日早。舉事畢錄上簿。先送堂內點取。後送外管
0169c29: 事再議。取當行者登事宜簿。不依式者。罰錢十文。
0169c30: △六半月誓神疏
0170a01: 　娑婆世界。一四天下。南贍部洲。
0170a02: 大明國浙江杭州府錢塘縣雲棲寺職事僧。
0170a03: 知庫某押　直院某押　知客某押　司山某押
0170a04: 　經書某押　買辦某押　乃至凡財帛經手一切
0170a05: 　人等。為表白心行。以肅戒律。以式後人事。特發誠
0170a06: 　心。真實不欺。上告於
0170a07: 一十八位護伽藍神。本寺
0170a08: 華光之神。
0170a09: 周宣靈王之神。
0170a10: 關聖之神。合寺威靈日遊夜遊掠剩使速報司諸位
0170a11: 　神眾。以今萬歷　年　月　日。充當本寺庫司諸
0170a12: 　職事等。至本月　日。凡一切錢財布帛米麵蔬果
0170a13: 　種種諸物。若有侵欺苟且等情。自招見生之內。折
0170a14: 　祿減壽。惡疾纏身。或遭惡難。示報大眾。臨命終時。
0170a15: 　墮落地獄餓鬼畜生諸惡趣中。惟
0170a16: 神鑒臨。以警來者。
0170a17: 萬歷　年　月　日職事僧　　謹疏
0170a18: △七赴請三約
0170a19: 一傳本寺講經。立誓不受會首請禮謝禮。及聽眾財
0170a20: 物。
0170a21: 一傳本寺二部戒法。終身不得受戒子財物。
0170a22: 一傳本寺瑜伽施食。不得接受施主嚫禮。
0170a23: △八雲棲流通藏本法寶條約
0170a24: 流通佛法。非細事也。自夫裁梵夾為方冊以便流
0170a25: 通。於是雙徑楞嚴漏澤姑蘇新安諸勝地名剎協
0170a26: 心共舉者。各有條例行焉。而未及致詳於收支請
0170a27: 發軌則。夫收支請發正流通要務。苟不嚴為之防。
0170a28: 久而弊生。為害滋大是法未流通。而流通法者先
0170a29: 已沈淪矣。安得漫然無處乎。且流通有二。一曰真
0170a30: 實流通。二曰市販流通。市販流通者。聚經為貨鬻
0170b01: 貨為息。積息為富。如今之書肆然。是商賈之道也。
0170b02: 真實流通者。其設心以為非傳法無繇度生。非傳
0170b03: 法度生無繇報佛恩德。唯冀佛法展轉弘揚於無
0170b04: 量界無量世。而外無他圖。是之謂真實流通也。真
0170b05: 實乃稱功德。市販祇益過愆。兩者似同而異。可弗
0170b06: 慎歟。乃定約六章。而獨於收支請發諄諄焉。司是
0170b07: 任者。幸勿以予言為非。尚永持無渝以垂未來。庶
0170b08: 幾乎不負檀越造法。不負王臣護法。不負先佛世
0170b09: 尊今古諸賢聖師說法演法。
0170b10: 第一慎寫錄
0170b11: 一先查雙徑楞嚴漏澤姑蘇新安等處未刻者方
0170b12: 可寫錄。庶免重刻。
0170b13: 一諸本較勘或有差殊。以理定奪。理長則就。如不
0170b14: 能定。姑從一本。毋以臆見輒自更改。
0170b15: 一字畫俱要壯實方整。慎始如終。毋前善後略。
0170b16: 一字體必依洪武正韻。及士人自幼所習四書五
0170b17: 經。毋得險僻破體。使人難識。流通法寶。要在智
0170b18: 愚皆能通曉故。
0170b19: 一寫時須注目專心。勿令他想。庶免差失。即與五
0170b20: 種法師功德齊等。
0170b21: 一或謂經文必須句讀。但恐各以臆見句讀。或反
0170b22: 有誤。不若仍舊為是。
0170b23: 一或謂偈頌宜與長行一片寫錄。不宜另作段句。
0170b24: 但恐相沿已久。皆便之。亦只仍舊為是。
0170b25: 第二慎對較
0170b26: 一寫過即照原本兩人用心細細對讀較勘。無差
0170b27: 無失。方可付刻。慎勿草草。其對較人。須用通達
0170b28: 文理者。又須一人精於教法者為主。
0170b29: 一刻成更須對較一遍如前。
0170b30: 第三慎刊刻
0170c01: 一刻手既擇本藝精鍊。又須信心恭敬。肯心齋素。
0170c02: 伏心安靜者方可。如其不然。雖有薦書。不敢承
0170c03: 允。
0170c04: 一安板處須明暗適中。近風日則易裂。太陰閉則
0170c05: 易爛故。
0170c06: 第四慎印裝
0170c07: 一唯用太史簾一色。刷墨不得大濃。不得大淡。務
0170c08: 在清明潔淨。
0170c09: 一印過板即宜上架。歸其原位。不可苟且亂安。
0170c10: 一黃面線釘如常式。線勿太細。
0170c11: 一用麵糊毋得多入水。
0170c12: 第五慎收支
0170c13: 一本山素無化主。有善信自來樂助者。其經貲慎
0170c14: 收慎支。必誠必信。除刻經外。不得妄用分毫作
0170c15: 種種雜費。或借辦衣缽。或私厚親族。或餽獻賓
0170c16: 客等。乃至雖亦刻經。而所刻係藏外雜集。非藏
0170c17: 原有。及用刻僧人自己已著述。皆所不應。蓋信施
0170c18: 專為刻藏。悖亂因果。罪報非細。戒之戒之。
0170c19: 第六慎請發
0170c20: 一參酌諸方經直。計紙若干。殼面線糊工食等費
0170c21: 若干。以為其價。刊成定式。不得以私意增減。
0170c22: 一簿記某日某人請某經。收價銀若干。每季一小
0170c23: 算。每歲一大算。除貲本若干外。生利息若干。記
0170c24: 簿明白。積貯封識。其貲本仍舊印裝。其利息或
0170c25: 刻或修諸敝壞。不得妄用分毫作種種雜費。如
0170c26: 上所云。因果赫然。報應無爽。可不懼哉。可不慎
0170c27: 哉。
0170c28: △九藏經堂事宜
0170c29: 諸方藏經。所以久而散失。以至壞滅者。其故有二。
0170c30: 一者借出。謂借者或不能切切送還。管者又不能
0171a01: 勤勤取討。年月漸深。不知誰借。其故一也。二者失
0171a02: 管。謂應曬時不曬。取出時不記帳。收入時不勾銷。
0171a03: 看閱時不細行展卷安頓。其故二也。今將合行事
0171a04: 宜開具於後。
0171a05: 計開。
0171a06: 一經不借出。以山門為限。雖朝借暮還。亦決不借。借
0171a07: 出罰銀三兩。
0171a08: 一六月曬經。但取晴明。不必拘定初六。每曬一百函。
0171a09: 不得多少。近山廚。九月再曬一次。
0171a10: 一取看即記簿。某月某日取某函。某人取。後空一行。
0171a11: 待收入時填寫。失寫。罰銀一錢。
0171a12: 一開廚取經。及入經訖。即鎖。失鎖。罰銀一錢。
0171a13: 一每年另題標某年某月某日藏主某人承管。
0171a14: △十水陸道場規約
0171a15: 一誦經人先日沐浴。次早誦經。要眼到口到心到。不
0171a16: 得經中夾以閒雜言。不得經住便說閒話。
0171a17: 一念佛人不得回頭轉腦看人看物。一心稱念。字字
0171a18: 分明。
0171a19: 一主法人不得散心妄想。宜一一依文精誠作觀。
0171a20: 一表白人不得急遽簡略。宜一一依文次第宣誦。其
0171a21: 鼓鈸亦宜莊雅。不宜繁碎。
0171a22: 一施食要一一依文精誠。結印誦咒作觀三處相應。
0171a23: 不得含糊彈舌。急促了事。白文者亦然。又不得法
0171a24: 事未周。先收器皿。
0171a25: 一內外作行人俱要誠敬莊潔。小心謹慎。
0171a26: 一庫房要用心打點整理合用諸物。不得苟簡。
0171a27: 一水陸堂中行人尤宜加倍至誠。
0171a28: 以上須信心聽受。用心行持。若不至誠。自取災禍。
0171a29: 悔之晚矣。
0171a30: △十一水陸道場議
0171b01: 為停減水陸以免過咎事。有言水陸道場不宜頻作。
0171b02: 予思之。實有五過。頻作則勞。勞則倦。種種當辦之事
0171b03: 或不周備。其過一也。偶一為之。生難遭想。兢兢業業。
0171b04: 頻作則視為尋常。或虧於誠敬。其過二也。春夏秋時。
0171b05: 送聖化紙。供具繁廣。燒害蟲蟻。其過三也。燄口太多。
0171b06: 或有過差。因而反致招鬼惹祟。其過四也。不惟僧眾
0171b07: 怠慢。亦或齋主不恭。其過五也。更有覺察不到處。難
0171b08: 以悉知。茲者本山當家忽爾病亡。彼齋主家亦遭喪
0171b09: 事。本以求福。乃更得禍。古書所載。水陸不誠。隨感惡
0171b10: 報。歷歷有徵。可不懼哉。今議止於冬三月中一舉二
0171b11: 舉。餘月斷乎不可。餘日斷乎不可。嚴恪守之。慎勿徇
0171b12: 情順從以致彼此兩傷。至囑至囑。
0171b13: △十二誦經禮懺不誠敬罰例
0171b14: 一嚴淨時不至者。罰錢二十文
0171b15: 一誦經懺過一葉方至者。罰錢四十文。經要少刻加
0171b16: 倍補誦。
0171b17: 一雜談戲論當經懺中者。罰錢一百二十文。在經懺
0171b18: 歇時者。罰錢六十文。
0171b19: 一鬥爭者。罰錢六十文。大爭失威儀者。罰錢一百二
0171b20: 十文。
0171b21: 一不出聲者。罰重念過。
0171b22: △十三學經號次此篇疑他人竄改。今分註於後
0171b23: 法字號　晨昏課經全　佛祖三經有以四十二章。佛遺教及壇經
0171b24: 彙集者。有不列壇經。易之以溈山警策者。未知此中用何本也。　沙彌要略　四
0171b25: 分戒本　梵網戒經　十六觀經　大彌陀經
0171b26: 　金剛經　圓覺經　維摩經　楞嚴經此後應添楞伽經
0171b27: 　法華經　華嚴經　起信論此論為入大乘之初門。不應列於華嚴以
0171b28: 後。應移置金剛經前。
0171b29: 報字號　晨昏課經　沙彌要略　遺教經　四分
0171b30: 戒本　梵網戒經　十六觀經　大彌陀經　金
0171c01: 剛經　圓覺經　普門品　行願品。
0171c02: 化字號　晨昏課經　彌陀經此經在晨昏課經之內。不應別標。又漏寫
0171c03: 沙彌要略。想係錯誤。并應添遺教經。　梵網經前二號皆有戒字。此中獨無。不應此號兼
0171c04: 誦上卷。　觀經上品上生章　四分戒本此本應列梵網經前。
0171c05: 已上三號。俱依經次。學完一經。再進一經。跳越
0171c06: 學者。罰銀一錢。課經不完。不得剃頭。要略不知。
0171c07: 不得進具戒。具戒不知。不得受菩薩戒。年滿六
0171c08: 十量處。晨昏課經未熟剃頭者。缺一事。罰銀一
0171c09: 錢。
0171c10: △十四僧籍式
0171c11: 某甲字某。年幾十幾歲。係某省某府某縣某籍某氏
0171c12: 第幾子。以何為業。於某年月日在某處出家。禮某人
0171c13: 名下為徒。在彼同住幾年。今於某年月日特來求住。
0171c14: 或進堂。或作務。
0171c15: △十五求戒啟式
0171c16: 求戒弟子某甲。年幾十幾歲。係某省某府某縣某都
0171c17: 人。或軍匠民灶籍。姓某氏。於某年月日在於某處某寺出
0171c18: 家。禮師某人名下。今於某年月日。幸遇大慈悲父接
0171c19: 引苦海眾生。某發大乘心。懺去無始罪愆。求授某戒。
0171c20: 故啟。
0171c21: 計開。
0171c22: 　大衣全　菩薩戒經全　瓦缽全
0171c23: 　　某年某月某日。求戒弟子某甲具啟。
0171c24: △十六授衣戒
0171c25: 佛制三衣不可缺一。今衣未全。補足再授。復衣必苧。
0171c26: 綿布非宜。後宜改作。
0171c27: 佛制圓頂方袍。則知戒衣乃剃髮者之服。在家居士
0171c28: 及居士婦俱不必受衣。必欲受衣。但宜頂戴供養。勿
0171c29: 得披搭。披搭反有罪過。不得不明以告。
0171c30: △十七受戒式
0172a01: 一求受戒時。一月前。常住具威儀俵禮香燭。同合山
0172a02: 大眾執香詣方丈求請授戒。
0172a03: 一求受大戒者。備菩薩戒經。四分戒本。沙彌要略。各
0172a04: 出香燭小食拜蓆銀三分。付常住辦用。
0172a05: 一求受具戒者。備四分戒本。沙彌要略。出香燭等銀
0172a06: 三分。
0172a07: 一求受戒者。必須衣服等項件件皆新方可。如實無
0172a08: 辦。浣洗亦可。小衣草蒲鞋等必須要新。三衣經書
0172a09: 不得苟簡。
0172a10: 一求受戒者。預於知客處報名。知客引進堂中。書記
0172a11: 處登簿。不得疏慢失記。臨時有誤。
0172a12: 一求剃頭者。五戒不知。課經不熟。不得剃頭進沙彌
0172a13: 戒。沙彌戒不知。不得進具戒。具戒不知。不得進大
0172a14: 戒。
0172a15: △十八拾遺式
0172a16: 一凡得一切失物。即報當家。送庫房收貯。翻轉拾遺
0172a17: 二字向外。以便失物人知之。如拾物不送庫房者。
0172a18: 重罰出院。
0172a19: 一失物者。貼票上書某人於某日失某物。如見拾遺
0172a20: 二字。即赴庫房審對認明。然後付還。冒認者。重罰
0172a21: 出院。
0172a22: △十九過犯懺悔式
0172a23: 輕過
0172a24: 十戒
0172a25: 犯坐高廣大床　歌舞觀聽　過午不精進
0172a26: 　金銀不行施。
0172a27: 各納病房銀一分。無銀。禮佛五十拜。
0172a28: 具戒
0172a29: 犯僧殘。
0172a30: 納重務銀一錢二分。無銀。禮佛六百拜。
0172b01: 犯薩耆波逸提。
0172b02: 納病房銀四分。無銀。禮佛二百拜。
0172b03: 犯二不定法　九十波逸提　四悔過法。
0172b04: 各納病房銀二分。無銀禮佛一百拜。
0172b05: 犯一百應當學法　七滅諍法。
0172b06: 各折病房銀半分。無銀。禮佛二十五拜。
0172b07: 菩薩戒
0172b08: 犯十重中　第六說四眾過戒　第七自贊毀
0172b09: 他戒　第八慳惜加毀戒　第九瞋心不受
0172b10: 悔戒。
0172b11: 情輕者準僧殘例。
0172b12: 犯四十八輕垢。
0172b13: 或五日。四三二一半日。量處此指重務日期。
0172b14: 重過
0172b15: 一犯根本戒。造大惡業。擯出。復來求住者。查審真
0172b16: 實悔改。內外二十眾保舉。准容入眾。作重務半
0172b17: 年。原重務者。加至三年。不得依班次行立。不得
0172b18: 著褊衫戒衣。不得稱表字。每夜跪讀戒文。不作
0172b19: 重務。納銀一兩八錢。每夜跪讀所受戒文。夜禮
0172b20: 佛一百拜。三月懺滿入眾。雖原受大戒者。重受
0172b21: 五戒。有百善方許進戒。又百善進十戒。又百善
0172b22: 進具戒。又百善進菩薩戒。
0172b23: 一過應出院。情可容者。許以善準。一上罰乃至十
0172b24: 上罰。每一上罰除一百善。准入眾依班行立禮
0172b25: 佛。
0172b26: △二十責問帖式
0172b27: 云云家云云爾既歸依三寶。受某戒。應當謹守清規。
0172b28: 廣修善法。云何不念佛祖度脫。經典開曉。師友勸誨。
0172b29: 父母生成。而乃昧心恣意。作此非法云云。　爾今非
0172b30: 佛弟子。真世罪人。速宜生大慚愧。發大勇猛。實心悔
0172c01: 過自新。不然。內有僧律擯罰爾。外有王法拷治爾。死
0172c02: 後有地獄斬斫燒煮爾。乃至墮落餓鬼。復為畜生。可
0172c03: 不懼哉。
0172c04: 某年某月某日。第幾次遣菩薩戒某某行。
0172c05: △二十一板帳清式
0172c06: 抱病比丘沙彌某。字某。年幾十幾歲。係某府某縣人。姓某
0172c07: 氏。於某年某月某日出家掛搭本寺。在眾辦道。於某年某
0172c08: 月某日偶值病緣。恐風火不停。於某月某日入涅槃
0172c09: 堂所有隨身衣缽。請公界抄錄板帳以便後事。伏幸
0172c10: 眾悉。
0172c11: 計開。
0172c12: 某物若干　某物若干　某物若干
0172c13: 　　某年某月日首座　監院　西堂　知庫
0172c14: 　　　　　　　悅眾　知客　書記　看病以上各要押字
0172c15: △二十二津送式
0172c16: 一入龕誦彌陀經一卷。往生咒三遍。回向云。上來念
0172c17: 誦功德。奉為新圓寂某上座入龕之次。莊嚴報地
0172c18: 十方三世云云。
0172c19: 一龕前念誦。每日挨單四人。誦心經一卷。往生咒三
0172c20: 遍。念佛百聲。觀音勢至清淨海眾各三聲。舉西方
0172c21: 讚回向。亡靈所造諸惡業皆繇無始貪瞋癡
0172c22: 從身語意之所生一切罪根皆懺悔惟願亡
0172c23: 靈神不亂正念直往生安養面奉彌陀值聖
0172c24: 眾修行十地證常樂願以此功德云云。
0172c25: 一起龕誦彌陀經一卷。往生咒三遍。變食真言甘露
0172c26: 真言普供養真言各三遍。維那舉云。欲舉靈龕。赴
0172c27: 茶毗之盛禮。仰憑大眾。誦諸聖之洪名。用表攀違。
0172c28: 上資覺路。大眾執香念佛。送至化壇。
0172c29: 一茶毗維那舉云。是日即有新圓寂某上座。既隨緣
0172c30: 而順寂。乃依法以茶毗。焚百年弘道之身。入一路
0173a01: 涅槃之境。仰憑大眾。資助覺靈。念佛百聲。觀音勢
0173a02: 至清淨海眾各三聲。舉西方讚回向。上來稱揚聖
0173a03: 號。資助往生。惟願慧鏡分輝。真風散彩。菩提園裏。
0173a04: 開敷覺意之花。法性海中蕩滌心塵之垢。茶傾三。
0173a05: 奠。香爇一爐。奉送雲程。和南聖眾。
0173a06: 一茶毗淨人舉云。是日即有新故某淨人。既隨緣而
0173a07: 有盡。乃依法以闍維。焚百年苦行之身。入一路莊
0173a08: 嚴之境。仰憑尊眾。資助一靈。如前念佛畢。上來稱
0173a09: 揚聖號。資助往生。惟願草盡街頭。花生碓觜。選僧
0173a10: 堂裏。無見頂相常圓。古佛園中。有漏塵軀永脫。茶
0173a11: 傾三奠。香爇一爐。奉送雲程。和南聖眾。
0173a12: 一估倡。舉香讚畢。維那唱云。浮雲散而影不留。殘燭
0173a13: 盡而光自滅。今茲估倡。用表無常。仰憑大眾念清
0173a14: 淨法身毗盧遮那佛云云。白大眾。倡衣之法。用表
0173a15: 常規。新舊短長。各宜照顧。錢須足百。毋以新錫相
0173a16: 兼。磬聲斷後。不許返悔。倡畢。念佛回向云。上來念
0173a17: 誦倡衣功德。奉為圓寂。某上座莊嚴報地十方三
0173a18: 世云云。
0173a19: △二十三建塔式
0173a20: 釋氏要覽載寄歸傳云。壘磚石為之。上無輪蓋。凡聖
0173a21: 有等。初果一級。二果二級。三果三級。四果四級。辟支
0173a22: 佛十一級。佛十三級。凡夫比丘有德行者亦得立塔。
0173a23: 即無級。觀此。則塔不宜高大。
0173a24: △二十四上方善會約
0173a25: 茲會讀誦大乘戒經。兼之放生念佛。是諸上善人
0173a26: 同會一處。故名。
0173a27: 一定期
0173a28: 比丘半月誦戒。今居士雖不出家。而梵網乃王臣
0173a29: 庶民僧尼同稟之戒。茲議每月一會。定以月晦前
0173a30: 一日聚於上方。願者書名簿上。
0173b01: 二讀誦
0173b02: 人齊。即於佛前誦戒經一卷。念佛或五百聲或一
0173b03: 千聲。一僧掌魚領眾。
0173b04: 三治供
0173b05: 誦經畢。餅果三色作茶供。念佛畢。飯菜三色作齋
0173b06: 供。每位各出銀五分。付守院僧治辦。
0173b07: 四議論
0173b08: 群居終日。言不及義。宣聖所呵。今者群居。或經論
0173b09: 疑滯處。或修持切要處。各各平實商量片時。
0173b10: 五放生
0173b11: 梵網第二十輕戒有放生之文。茲議各各隨便具
0173b12: 放生銀。不拘多寡。不拘有無。或自買生來亦得。
0173b13: 六主會
0173b14: 依次掌簿作主。其會既定。晦前一日不必發帖。其
0173b15: 資亦只隨眾止是五分。但具香燭茶湯。寫錄交代。
0173b16: 來先去後而已。無事勞費。人可作主。庶幾永久。
0173b17: △二十五魚池事宜
0173b18: 一宜放魚蝦蚌蛤螃蟹蟛等。
0173b19: 一池中不可放黑魚鯰魚汪剌黃鱔團魚等。要害好
0173b20: 魚故。
0173b21: 一池內不放螺螄。以內有青魚要食螺螄故。
0173b22: 一不得以洗刮油膩及糟糠等物入池中。魚食之多
0173b23: 泛死故。
0173b24: 一不得多買草料。宜少少與之。
0173b25: 一防獺及惡鳥。要爪魚故。
0173b26: △二十六建塔所費議
0173b27: 墳墓事。計眾道友所施。共三十七兩有奇。據我自作。
0173b28: 十金盡足矣。今已浪費二十九兩。止存八兩。但具得
0173b29: 石料而已以後此八兩完事則可。此外不得更受在
0173b30: 家道友分文。不得更受出家道友分文。不得募化生
0173c01: 熟人等分文。我自衣缽亦不更出分文。何以故。我衣
0173c02: 缽應作福。不應效世俗富貴人莊嚴自己墳募。取笑
0173c03: 識者。吾決不為。預白。
0173c04: 史魚暴棺。古今謂之屍諫。今我先無益於眾。理應暴
0173c05: 龕。葬亦幸矣。而復為厚葬可乎。更費八金。數窮理極。
0173c06: 八金之外。不可增益分文。即欲開萬馬明堂。七層寶
0173c07: 塔。亦憑眾等。但八金之費。則斷斷乎一定而不易也。
0173c08: △二十七勿納沈氏子孫出家議
0173c09: 異姓。及同姓而非親者。自依出家四事定式無論矣。
0173c10: 至於宏本宗子姪等。一概勿留。有真心學道。可別求
0173c11: 良師。另入善會。故留者。罰銀十兩出院。或難曰。羅云。
0173c12: 佛子也。阿難。佛從弟也。難陀。佛親弟也。佛固與其進
0173c13: 矣。此何執焉。予曰。不聞魯男子卻鄰婦乎。其言曰。柳
0173c14: 下惠則可。在我則不可。或又難。坐懷處嫌疑之間。卻
0173c15: 之誠是也。出家乃盛美之事。卻之似為不可。予曰。坐
0173c16: 懷而亂。罪止一身。出家而非。禍延大眾。其人而羅云
0173c17: 也。阿難也。難陀也。則可。苟為不然。卻之為是。古人有
0173c18: 言。易子而教。請借以為式。
0173c19: 
0173c20: 
0173c21: 囑語
0173c22: 袾祩宏以老病日增。向有預立遺囑一紙。已而失之。其
0173c23: 囑尚未盡欲言。置不論。茲別囑如左。吾以三十有二
0173c24: 出家。一缽一衲。多載風塵。後住此山。自分孤孑終身。
0173c25: 草木同腐。不意重興廢剎。皆諸檀信道友湊椽累瓦。
0173c26: 補敝築殘。逐間接起。以成叢林。雖乏壯觀。儘可棲息。
0173c27: 然本意專為與眾真實進修而已。今老矣。四大尪羸。
0173c28: 兩足痿痺。殘陽逝水。光景須臾。當隨所便安處。以終
0173c29: 餘年。雖死期未定。死所未定。死後依吾言不依吾言
0173c30: 未定。叢林之或存或廢未定。然理所當然。今言之固
0174a01: 無害。爰念出家以來。虛消信施。生已多慚。豈以亡軀。
0174a02: 更為妄費。身謝入龕。內著浣過舊服。外搭常用七衣。
0174a03: 上圓頂。下趺足。數珠掛手。坐具疊前。入已。即用灰漆
0174a04: 封固。雖親族至。不得更開。不得張羅孝堂。不得廣陳
0174a05: 供養。不得披麻帶白。不得四出報訃。不得糾合施主
0174a06: 眷屬多作俗格道場。但照常估倡。隨例念誦。衣缽之
0174a07: 類。盡以作福。留龕一七二七或至七七。無人火化。扶
0174a08: 龕入塔。塔高五尺。不得過量。違背佛制。不得侈靡石
0174a09: 工。及舉殯無益之事。如銘旌冥器綵亭音樂指路掛
0174a10: 真題主等。俱不應為。止依常規。眾僧念佛導引即得。
0174a11: 吾平素守愚抱拙。未曾有大徹大悟。未曾作大緣大
0174a12: 福。未曾具三明六通。但老實念佛。求生淨土。眾等不
0174a13: 得裝虛捏怪。設為神奇。以誑一時。欺後世。重吾不德。
0174a14: 復次此雲棲與城內上方長壽二放生所。其始末根
0174a15: 因各有碑記。不俟多贅。第此中山地屋宇。經書什物。
0174a16: 并吾室中所有若巨若細。咸出十方信施。眾僧勤力。
0174a17: 屬之常住。與吾私家若他家毫忽無涉。從來並無綾
0174a18: 羅齊整衣被。亦無安居精致房舍。亦無華美床榻桌
0174a19: 椅。亦無值錢古董玩好。亦無積畜金帛產業。亦無人
0174a20: 借貸我一分一文。我亦不欠少人分文債負。凡此招
0174a21: 提之物。龍天鑒臨。一土一石。一草一木。一針一紙。不
0174a22: 得私與。不得私取。與者受者厥罪惟均。折壽招殃。死
0174a23: 墮地獄。因果赫然。不可不慎。吾見本境出家為僧者。
0174a24: 僧故。而親族索取亡者資物。習為常套。索而不遂。甚
0174a25: 至興詞。亦有本僧自以恩愛牽纏。私其親族。不顧徒
0174a26: 眾者。吾深恥之。吾祖父相傳廉潔忠信。諒不有此。而
0174a27: 事未可知。不得不預為之說。又外住法眷。有歷年不
0174a28: 至本山。事體多所未諳。日後忽起異言。眾勿憑信可
0174a29: 也。至於相繼住院者。必推行解可重之人。如無其人。
0174a30: 則推戒次姑守。以俟後賢。力綿者二人共之。素履有
0174b01: 疚者置之。已任事。而所為多過者。會眾公議易之。十
0174b02: 種僧約。始終確執。六和聖訓。彼此互修。安眾宜少不
0174b03: 宜多。作事宜小不宜大。甘貧樂澹。毋恣貪求。忍辱行
0174b04: 慈。毋好爭訟。痛念生死。決志往生。力究本參。期臻妙
0174b05: 悟。不依吾言。非吾徒也。萬歷三十六年重九日。老僧
0174b06: 袾祩宏力疾識。時年七十四歲。
0174b07: 再囑
0174b08: 本山與城內上方長壽孝義庵一切事體俱詳載預
0174b09: 囑。今乙卯歲七月初三日。宏老病瀕危。再面囑現前
0174b10: 宰官居士徐裕湖等十二位。日後儻有內外魔眷紊
0174b11: 亂僧約侵損常住者。惟望諸護法永念三寶。合力護
0174b12: 持。在大眾只宜安分守己已。老實念佛。毋得自玷清規
0174b13: 諄切再囑。袾祩宏伏枕力疾和南。
0174b14: 
0174b15: 菩薩戒弟子劉慧聞率子性澤施資敬刊
0174b16: 光緒二十五年夏五月金陵刻經處識
