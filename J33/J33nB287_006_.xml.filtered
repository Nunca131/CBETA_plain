0554c01: 自閒覺禪師語錄卷第六
0554c02: 住荊溪芙蓉寺嗣法門人
0554c03: 　住古堯乾明寺嗣法門人洪暹　編
0554c04: 書問
0554c05: 復埽庵譚司成
0554c06: 昔世尊以佛法付囑宰官居士作吾門內外護者恐
0554c07: 其波旬熾盛正法凋零所以歷代王臣勇心墻塹盡
0554c08: 力護持與我方外衲子同一鼻孔共一肝腸逆順隨
0554c09: 緣縱橫無礙正所謂打鼓弄琵琶還他一會家者語
0554c10: 不虛也矧時逢末世正法垂秋所喜大護法願力弘
0554c11: 深誓同劫石處處秉吹毛劍令其野干潛蹤魔宮自
0554c12: 折直使佛日與堯天並朗國運與法運斯臻承諭龍
0554c13: 淵院事但山野德微才淺恐負所舉正值火雲之際
0554c14: 敢煩配林居士清白禪師棹過雲間深知為法為藂
0554c15: 林一片熱腸孜孜切切誼不敢卻因而翻然惟冀不
0554c16: 忘靈山記終始一如則自利利他之心已在地上
0554c17: 菩薩未盟之先也臨楮不勝翹企。
0554c18: 又
0554c19: 法道垂秋狐蹤遍地皆因師資混濫主法不嚴所以
0554c20: 處處被人指目古人深山窮谷折腳鐺煨遇著個中
0554c21: 人漸成叢席或激或揚無非本分一著龍淵乃禾中
0554c22: 大剎誠非山野承荷已巳與配林清白細細披陳既而
0554c23: 迴避無門猶望大護法洗清佛日斬斷葛藤使四來
0554c24: 禪子高掛缽囊庶不負此回聚首且大護法久為吾
0554c25: 宗內外護似不必山野多囑。
0554c26: 上徑山費老和尚
0554c27: 秋初雲間拜別猊座竟抵禾城八月念六始入龍淵
0554c28: 但十年戎馬之場只乘蕭蕭墻壁且喜檀護欣崇諸
0554c29: 山樂助此種機會皆賴和尚光庇入院來每承埽翁
0554c30: 葵老不時賜顧轢配林時刻談心然而究竟二宗
0555a01: 根原祖裔固為己巳事唯不審和尚起居為介耳覺己巳
0555a02: 將從上祖綱及法門弊細盡底披陳禾中護法切囑
0555a03: 配林居士委曲調停至於嚴統實出和尚苦心佛祖
0555a04: 龍天自然有眼且徑山巍峨丈室一旦飄然在和尚
0555a05: 孤雲埜鶴何天不飛未免法堂冷落衲子無依惟不
0555a06: 吝慈悲再振凌霄峰頂又是重開諸祖面門矣覺本
0555a07: 擬走候無奈初居破院諸務交逼特遣禪人代達臨
0555a08: 楮無任瞻依。
0555a09: 與曾城汪進士
0555a10: 曩者先師開法東塔棲真極承弘護貧衲始得把臂
0555a11: 然鴛湖甬水月印波心總是一般風味曾與門下眉
0555a12: 毛廝結無異福城聚首時耳客春先師示寂天童本
0555a13: 擬躬候無奈寧城諸君子召住岳林誼不能卻因而
0555a14: 葛藤羈絆不果其行矧貴浙祖席固多但天童世譜
0555a15: 為最凡在吾門內外護者著作中留一題目作將來
0555a16: 眼不識門下有此興否。
0555a17: 與岸生陶太史
0555a18: 荷香滿院石磴深林野鶴孤雲不時歌詠固我道人
0555a19: 活計皆賴大護法覆庇始與白鹿峰為伍且無和尚
0555a20: 不時呼行者高懸竹榻淨掃松階翹望門下入山抵
0555a21: 掌雖無流觴曲水則斷雲絕壑足可發目前佳趣又
0555a22: 何待靜聞丹桂月聽蛙聲昨執事者自明州來深知
0555a23: 護法為岳林牆塹真法門骨肉無任馳情。
0555a24: 復大梅法幢和尚啟
0555a25: 法垂秋晚道賴人興九鼎一絲千岐坐斷恭惟法翁
0555a26: 和上夙乘願力赤手啟沃於青宮奮奪錦標玉磬聲
0555a27: 傳於金殿古今遐仰百世潛思信知密印宗猷鬚髮
0555a28: 墮地頭陀寺古血濺梵天既腥風播寰宇之區機緣
0555a29: 契乳峰之旨直得千丈崖前獰龍退步萬人叢裏奪
0555a30: 取珠回恢戈甲於梅峰豎剎竿於琴案千秋佳話一
0555b01: 日重新弟覺無奈缽懸三塔江隔錢塘未獲把手峰
0555b02: 頭交肩月下茲幸禾中甬上時復鍼來線去黃花翠
0555b03: 竹秋高風味一般碎玉零金珍藏什襲。
0555b04: 與掃庵譚司成二
0555b05: 別來屈指將百日矣想手中管城子精神如舊山野
0555b06: 固宜走侯愧初居芙蓉百務交逼前有數行通候想
0555b07: 曾道覽但龍淵路當孔道衲子家鄉兵丁不時上下
0555b08: 所托亦須其人非尋常粥飯院子老護法備知其情
0555b09: 不必山野叮囑耳芙蓉拋荒久積葦長石田且喜吳
0555b10: 令公與諸護法赤心弘衛不惟舊欠捐免即新徵計
0555b11: 畝完糧另有一翻起色銅官山雲渡橋春深花烏咸
0555b12: 集不知肯撥棹否。
0555b13: 春初有數行寄候入夏來未知起居何似想著作堂
0555b14: 墨花爛熳愧山埜未獲分香光三昧也聞浪和尚已
0555b15: 卸龍淵又承老護法隆重法門請我二兄主其院事
0555b16: 令人不勝之喜不惟雲水有其家鄉即鐘樓必生耳
0555b17: 矣芙蓉少有就緒不知有此興否不莊。
0555b18: 與南芝吳邑侯諱一鯤
0555b19: 半榻松風一天秋月時在钁頭邊與方來衲子火種
0555b20: 刀耕折腳鐺內濫煮清泉不敢云開闢祖庭不過為
0555b21: 大護法及眾檀護相招山埜一種熱腸耳但芙蓉十
0555b22: 年無鐘鼓之聲香火窅絕雖今略有就緒皆賴大護
0555b23: 法光庇稍得安身計也現年之課先施其半承格外
0555b24: 垂青合山頌祝此功當與銅峰並茂諸所惟留神不
0555b25: 既。
0555b26: 與靜山楊殿元
0555b27: 客夏同岸生居士得霑清供承以本分事孜孜在念
0555b28: 真肉身菩薩示現耳竊思從上大儒未有不與方外
0555b29: 衲子作不請友如張無盡早受而又發明於兜
0555b30: 率黃魯直屢有契證固始徹悟於晦堂第因緣各有
0555c01: 時宜誠非造作但在事專念切憤發必行又何必打
0555c02: 三打七管教冷灰荳爆也不知老維摩肯作如是觀
0555c03: 耶不備。
0555c04: 與岸生陶太史
0555c05: 客夏自老居士出山後日有生色山野細思叢林之
0555c06: 興自有時節鳥窠得白樂天而聲光丕振大慧有張
0555c07: 無盡則法席崇舒芙蓉雖龐公三到灰冷十年諸方
0555c08: 聞而倒退山埜一雙白手承此千斤擔子苟非老居
0555c09: 士互相唱和共建法幢烏能如是之興起也今冬結
0555c10: 制說戒兩期佛事雖不能與諸方相角但瓦礫之場
0555c11: 內外雍肅漸復舊觀耳宜邑諸護法不勝懸切山中
0555c12: 兩序亦不時念及不審老居士亦不忘山中人否明
0555c13: 春撥冗入山又是二到因緣也不既。
0555c14: 與蒼郊徐兵部諱家麟
0555c15: 頃者禾城一別屈指三易寒暑信知光陰易過人命
0555c16: 逝速但世間之事儼如水上狂瀾何時得息子云朝
0555c17: 聞道夕死可矣此孔老真切之言抑老護法之所熟
0555c18: 習似非山埜挑水河頭賣耳芙蓉雖十年無鐘鼓之
0555c19: 聲猶有龐公舊跡三到亭勢插雲霄海內名公鮮有
0555c20: 不留題於此者昔遠公東林結高賢蓮社只十八人
0555c21: 亦海內巨儒至今處處稱社者皆始於此也天童雪
0555c22: 竇可稱海內名藍雲棲瓶窯亦蓮社龜鑑且喜老護
0555c23: 法高居林下固當作一主盟使蓮社重開宗猷益振
0555c24: 凡在本分留心者自當近悅遠來直與張無盡白樂
0555c25: 天輩同一鼻孔也不審老護法以為何如不贅。
0555c26: 與伯咸孫禮部諱榮旭
0555c27: 春光入戶秋月臨流另有一番生色萍水相逢知心
0555c28: 久別更增五內之結懷昔掛錫岳林承多方弘護夢
0555c29: 入四明未常不與老護法把手入兜率宮耳聞活佛
0555c30: 道場竟成烏有將來必有乘願者互相興起但時與
0556a01: 世異較上古人心亦天淵矣惟老護法直與龐居士
0556a02: 蘇東坡輩作一頭底不審尊意以為然否不悉。
0556a03: 與趾祥史司李諱夏隆
0556a04: 客秋得覲眉宇宛如夙契極擬屈駕龍淵談心半餉
0556a05: 偶事出意外不果此願至今猶若有負山僧閱傳燈
0556a06: 知芙蓉乃太毓禪師道場目前承老護法相招正恰
0556a07: 夙願彼即符到奉行不意禾中紳衿孜孜切切欲山
0556a08: 僧始終其事但滄桑易變日月蹉跎四大衰殘終歸
0556a09: 磨滅自愧涼德誓必埋身銅官山頂目下龍淵結冬
0556a10: 以了眾志歲底芒鞋竹杖圖卓三到亭中與老護法
0556a11: 再暢生平不負此回奇偶諸惟留神不盡。
0556a12: 與及超史殿元諱大成
0556a13: 曩者先師主席天童皆賴大護法弘護使一坐具地
0556a14: 不至寂寥不意先師去世詣當法曇兄守塔意外風
0556a15: 波無端遺累幸老護法赤心片片先師靈塔遂得拮
0556a16: 据竣局山野纔卸岳林業債難逃又被嘉禾紳衿揪
0556a17: 頭不放因而肩荷龍淵丙申夏承令弟六居士光顧
0556a18: 始傾積懷行旌甚促未及通函是年秋陽羨緇素請
0556a19: 主芙蓉古剎乃唐太毓禪師道場龐公三到遺蹤猶
0556a20: 在但時丁未劫正法凋零幸老護法乘願再來不惟
0556a21: 天童不致冷落即他宗亦得振起也。
0556a22: 讚
0556a23: 觀音大士
0556a24: 踞盤陀石然照世燈聞聲救苦廣度群懵滿口名言
0556a25: 雖不吐座前波浪湧千層
0556a26: 初祖
0556a27: 梁王殿上云不識少室峰前冷面壁莫教錯過老胡
0556a28: 機一段清光射虛譽
0556a29: 者老臊鬍胸襟有甚奇特航海東來擬作震旦軌則
0556a30: 纔到梁王殿上未免一場敗缺末後分皮分髓依然
0556b01: 七花八裂咦宋雲別後無相識震旦空留履一隻
0556b02: 不近人情唯者漢廓然無聖對梁王直得渡江乘一
0556b03: 葦波心點點露神光
0556b04: 普賢大士
0556b05: 淨瓶甘露水花香趺坐眈眈白象王秪為度生悲願
0556b06: 重不知鬚髮幾多長
0556b07: 天童密老和尚
0556b08: 裂裂挈挈吒吒沙沙起臨濟中興之道豎天童已墜
0556b09: 之幢掉棒打翻白月佛祖膽碎心慌自此威名華夏
0556b10: 震惡聲赫赫播諸方
0556b11: 者僧口惡心慈殺人全不見血有時白日青天有時
0556b12: 山崩地裂任是佛祖到來管取忘鋒結舌誰云臨濟
0556b13: 中興說甚再來黃檗咄銅棺消息少人知不肖兒孫
0556b14: 重著楔
0556b15: 自贊
0556b16: 慈朗鷲首座請
0556b17: 罵人罵得徹骨打人打得徹髓不避諸方撿責一味
0556b18: 打罵到底最初有個普州人也是這般面觜
0556b19: 天目智首座請
0556b20: 橫吹無孔笛倒提氈拍板一向膽大心麤慣會殺佛
0556b21: 殺祖者等川藞苴描畫他怎底雲間好個雪獅兒牙
0556b22: 爪渾身任哮吼
0556b23: 法海宗首座請
0556b24: 眼如盲口如啞問禪道劈頭打知心獨有宗首座起
0556b25: 家不亞天童下
0556b26: 法界首座請
0556b27: 愛說脫空話懶打葛藤禪手中白拂子抄先著著先
0556b28: 任是銅頭鐵額漢到茲孰敢近伊前只有荊門首
0556b29: 座時與月明簾下打鞦韆
0556b30: 獅峰吼長老請
0556c01: 騎賊馬奪賊鎗是個漢伎倆殺佛祖滅正法乃阿師
0556c02: 行履道他續佛慧命渾無些子慈悲道他起死回生
0556c03: 固有全機大用吼長老吼長老若遇這等種草切忌
0556c04: 輕輕放過
0556c05: 一融用西堂請
0556c06: 性急似箭膽大如斗驅耕奪食白拂在手祖佛從教
0556c07: 盡皺眉胸中憎愛了無有
0556c08: 憨予暹長老請
0556c09: 準大心無毒未必心頭似口頭殺人不用刀觸著命
0556c10: 根從此斷嫌佛不肯做長汀江上等人鬧處慣入頭
0556c11: 龍淵窟中把釣這等沒規繩的村僧憨予長老描他
0556c12: 怎底佳作人可知禮
0556c13: 南魯穎維那請
0556c14: 個漢面皮如橘終日忙忙碌碌有時麤似泰山有時
0556c15: 細如毫末微細處佛祖難知麤糙時鬼神莫測若問
0556c16: 這廝有甚伎倆南維那直將龍淵室中喫過吾底獰
0556c17: 拳辣掌好與驀面拈出
0556c18: 遜菴玉西堂請
0556c19: 畫像畫身寫身寫真描真描人體人體神神人真身
0556c20: 不立主賓任爾持去遍界生春
0556c21: 雪厂慧西堂請
0556c22: 轟霹靂機寧容湊泊燦電光眼且過一邊至於河陽
0556c23: 新婦子木塔老婆禪固是匙挑不上者老禿既恁麼
0556c24: 擔板甬上雪西堂如何契合不見道獅子窟中獅子
0556c25: 栴檀林內栴檀
0556c26: 佛音默西堂請
0556c27: 鬧處好入頭贏得一雙白手靜裏喜退步慣開兩片
0556c28: 皮無論凡來聖來白棒覿體提持就中不能委悉問
0556c29: 取佛音廝兒
0556c30: 岸帆際侍者請
0557a01: 兔角杖橫拈倒用未護其短龜毛拂倒用橫拈寧露
0557a02: 其長冷眼笑人人自笑賊心防賊賊難防岸侍者岸
0557a03: 侍者寧剜與麼肉莫成與麼瘡咄
0557a04: 斐侍者請
0557a05: 看你骨底骨董逢人驀面便欺手中一條拄杖慣自
0557a06: 入水入泥珍重曙裴侍者莫學這等行為必須懸之
0557a07: 高閣燒些黃熟香旃檀香沉水香熏黑他底面皮
0557a08: 禪人請
0557a09: 者川藞苴分座天童倔強無比胸中無甚奇特要與
0557a10: 岳林布袋古佛聯芳首尾硬將白拂當作任公竿要
0557a11: 釣錦鱗於龍淵潭裏似者般無佛性底阿師欲做臨
0557a12: 濟兒孫太煞無恥
0557a13: 日林孫請
0557a14: 一雙白手撐門戶兩眼寥寥爍太虛珍重吾孫休學
0557a15: 樣自家規格好鋪舒
0557a16: 題阿羅漢
0557a17: 堪笑渠儂太煞呆不知立地等誰來到頭只得空雙
0557a18: 手信有當年斷舌才枯木立禪
0557a19: 不將三昧起頹宗鐵缽高擎制毒龍引手白雲天際
0557a20: 外收來放去自從容降龍展缽
0557a21: 平懷一種固難親直指分明向上因漏洩劫前消息
0557a22: 子不知誰是個中人默坐豎指
0557a23: 題岳融禪道影
0557a24: 參透天童密祖禪卻回陽羨羡日高眠清名雖不留僧
0557a25: 史尚有臨機一著先
0557a26: 慧愚禪師道影
0557a27: 慧花未放根蒂先抽蜀水大智若愚聲光遍滿吳山
0557a28: 起琳宮於百草頭邊標卵塔無陰陽地上藏身處不
0557a29: 留朕跡無面目大地全彰尚有一種真奇特不將名
0557a30: 姓繼聯芳
0557b01: 湛六禪師道影
0557b02: 生緣西蜀泛三峽而遍歷荊湘垂手婁東據衣珠而
0557b03: 光吞吳月慧燈不昧智鑒常明一室跏趺千岐坐斷
0557b04: 年來自得真消息慧壽菴中高枕眠
0557b05: 佛事
0557b06: 苕溪掛鐘板諸方舊例今古嘗儀智鑑洞明十虛朗
0557b07: 耀不令而令不嚴而嚴以此表帥人天以此光揚祖
0557b08: 室當陽拈出覿面無私且應時及節一句作麼生道
0557b09: 擊鐘板云一朝權在手看取令行時。
0557b10: 法海掛鐘板太音希聲大巧若拙蓋色騎聲佛祖罔
0557b11: 測今朝懸向堂中管教內外安帖且道功成名遂一
0557b12: 句又作麼生懸板云一句截流萬機寢削。
0557b13: 岳林掛鐘板敲空作嚮擊木無聲返本還源金聲玉
0557b14: 振聊將舊令新彰要使內外合准且道隨時展演一
0557b15: 句又作麼生擊一擊云每日三時驚睡虎洪音圓徹
0557b16: 透雲端。
0557b17: 芙蓉掛鐘板舉椎云見不超色聞不越聲未免徐六
0557b18: 擔板直須坐斷兩頭始絕疏親號令人天起家萬世
0557b19: 饒他三頭六臂盡從這裏起死回生且道以何為驗
0557b20: 遂擊鐘板一下。
0557b21: 為月庚知客火月庚今始現光明處處周若能明此
0557b22: 意攛炬云不用外邊求。
0557b23: 為與南上座火東家作驢西家作馬堂堂大丈夫何
0557b24: 處不瀟灑所以道處處真處處真塵塵盡是本來人
0557b25: 遂擲炬云試看火滅灰飛盡更與何處著眼睛喝一
0557b26: 喝。
0557b27: 為鑑明典座火半生贊助叢林調和衲子慧命今朝
0557b28: 風火相催兩手拋下杓柄然雖腳底無私恐汝未能
0557b29: 諦信攛炬云山僧助汝一把火管取處處無餘剩。
0557b30: 為偶松上座火者上座一向捨己已從人今日全身放
0557c01: 下但恐未能脫灑更與指個端的攛火云烈燄光中
0557c02: 休擬議天涯何處不風流。
0557c03: 為靜航上座入塔捧骨云航上座莫遲疑從前行腳
0557c04: 事今日了無餘吾今為汝作證據直須受用自家底
0557c05: 且歸根一句作麼生置骨云水流原在海月落不離
0557c06: 天。
0557c07: 為一化禪人火大死之人得大活觸處全機活潑潑
0557c08: 大活之人須大死絕後再甦能有幾所以道百尺竿
0557c09: 頭坐底人雖然得入未為真吾今更與分明指攃手
0557c10: 從教烈焰行化死去五日再活復死。
0557c11: 為普照上座火師以火炬打圓相云雲散長空一輪
0557c12: 普照絕後光前高歌獨調昔日玲瓏巖畔今朝烈焰
0557c13: 光中試看從前真面目烏睛一對火通紅。
0557c14: 為妙明禪人火妙明上座始絕疏親塵勞業海如湯
0557c15: 消冰更有臨行一句春回大地皆新恐汝未能諦當
0557c16: 山僧助汝丙丁遂攛下炬。
0557c17: 為魯新田頭入塔耕般若田植菩提種贊助叢林赤
0557c18: 心荷眾今朝果滿功圓親證寂然不動牧歌聞埜嶂
0557c19: 樵笛聽松風吾今為送深深處青山綠水杳何從。
0557c20: 為實機禪人火實際理地不受一塵生死海中卻少
0557c21: 者些子不得且道者些子如何委悉機前非的旨火
0557c22: 裏是真歸。
0557c23: 為去瘴米頭火瘴去心緣靜圓明豈外求放下司春
0557c24: 石志願已巳圓周半生勤行苦行今朝撒手優游殷勤
0557c25: 送汝一把火萬里天涯一步收。
0557c26: 為南魯穎維那火將謂你送我誰知我送你坐斷兩
0557c27: 頭關萬壑松濤起推倒涅盤山全機應無對以火炬
0557c28: 打圓相云罰錢出院絕商量傳燈幸有兒孫繼。
0557c29: 為也堂岳書記南魯穎維那入塔左手托骨云者是
0557c30: 明州岳右手托骨云此是福州穎岳從甬上來穎過仙
0558a01: 霞嶺親喫龍淵拳親到芙蓉頂先後撒手行同入空
0558a02: 王定珍重二闍黎此處甚安隱便送入。
0558a03: 為道牧田頭火以行為願以道為牧道行未成風火
0558a04: 相促放下從前諸妄想一身來去無拘束遂攛下火
0558a05: 炬。
0558a06: 
0558a07: 
0558a08: 
0558a09: 
0558a10: 自閒覺禪師語錄卷第六終
