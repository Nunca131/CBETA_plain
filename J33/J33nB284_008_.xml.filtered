0460a01: 益州嵩山野竹禪師後錄卷八
0460a02: 廬陵門人宗昌編
0460a03: 雜偈
0460a04: 贈千翁王總戎
0460a05: 都護邊城重牙旂在戰壘鐵衣塞上雄九重嘗賜璽
0460a06: 西南既已肅養馬青山裏簫鼓與民樂英風生萬里
0460a07: 己酉秋送王公北上
0460a08: 清名南徼外治化齊龔黃碑石新磨礎民歌草木香
0460a09: 行裝真有日借寇竟無方誰道百蠻蠢也知循吏良
0460a10: 昔升菴公謫滇而滇之煙瘴險惡公履之自若
0460a11: 也余至滇觀其景物絕不相謬壬寅主法嵩山
0460a12: 問公遺跡有僧乳峰者言公儀表類余余笑曰
0460a13: 公誠大儒才學俱高余一陋質何言類邪又言
0460a14: 高嶢有祠亦可證也待訪之不果己酉方伯李
0460a15: 公去官浙惠公內外全集展閱至續坡翁浮雲
0460a16: 妒佳月奇怪世傳坡乃戒公後身今又言余似
0460a17: 楊豈升沉之言絕不虛邪遂感而賦之
0460a18: 羊鹿駕險道螳螂當岐路惡蝎駭蜂蠆汃棚軋長輸
0460a19: 下門能負山苵儕杕杜長門司馬風偃嶽肇公注
0460a20: 浮雲妒佳月忽然省世誤
0460a21: 示化一堅冰二知客兼示夢周
0460a22: 送往迎來事照顧離弦箭好箇走盤珠莫作空裏電
0460a23: 言談宜及時母受景風扇入門看賓主登堂著方便
0460a24: 一朝大夢破無限奇珍見
0460a25: 奉和耕翁居士嵩山夜話是夕翁作碑跋
0460a26: 翦蠟情未已巳攜壺向東閣紗窗映晴星香泉流夜壑
0460a27: 微雲澹澹來白月正寥廓寒色起青嶂水光搖碧落
0460a28: 高峰露欲肥喬木夢老鶴更深鐙火殘風霑蘆華薄
0460a29: 搓手寫新詩此時興已綽一揮敵萬夫再埽妒佳魄
0460a30: 回首夜如何搏桑紅日爍
0460b01: 過楞伽石贈輝然靜主
0460b02: 偶然獨上楞伽石百丈枯藤飛鳥跡遠望高天不見
0460b03: 煙到門列坐逃禪客巉巖迥絕羅三川岌孤危虛
0460b04: 四壁澗曲凄凄白水縣雲飄自是紅塵隔
0460b05: 勉玉林體賢二居士
0460b06: 立身宜看古之白句巧須看古之甫平生真率人皆
0460b07: 欽草堂夔州如故土幾許清韻又相同兩公高名人
0460b08: 所取此道坦平皆可行從來自是李與杜
0460b09: 和李玉林杜體賢二公贈從聞大師原韻
0460b10: 結得茆房聚名賢燒豬沽酒仍相牽三生石上歌不
0460b11: 足又向前谿蹋春煙此是無為真自聖亦又隨緣別
0460b12: 一天高吟豈作尋常事搔首裴回同輞川
0460b13: 送象翁耿路南
0460b14: 路南使君臺上霜風清畫棟龔與黃又看瑞雉羊城
0460b15: 日東過蒼梧去夜郎萬里相攜惟一鶴百錢挂處是
0460b16: 行裝若到南越飽薏苡可將一斗寄上方
0460b17: 贈二嶽昆仲北歸
0460b18: 春夜東山設筵席酒酣作賦紀行役北歸獨有詩畫
0460b19: 船暫還隴畝林下奕今夜且盡桮中酒明日楚關復
0460b20: 何有翱翔秦川夢裏山若到咸陽先種柳
0460b21: 悼祁總戎諱三昇
0460b22: 訓練之餘喜逃禪羽扇幅巾得自然已似瀾滄滄波
0460b23: 月更勝楊李口中次肅清南服韋皋績埽蕩妖氛諸
0460b24: 葛蠲綠柳凄風來洞壑紅桃血語響春鵑蕭森若木
0460b25: 夜殭立寒瑟邊月徒空縣江上雲峰懷玉斧邊城鐵
0460b26: 柱誰為樹異牟賓服沙磧寒梁益祇今無將主
0460b27: 次護法毅淑楊公見贈原韻
0460b28: 梁園春色來十里多有名賢論至理心清虛無蜨夢
0460b29: 閒神遊秋水南冥裏高人獨處號牧雲口誦清淨久
0460b30: 超群自是英豪能如此不是尋常洗垢氛丹房早晚
0460c01: 服大藥無事隨雲騎一鶴紫府僊宮任遨遊蓮社詩
0460c02: 壇亦有約
0460c03: 龔北泉劉粹吾轉藏經十二藏歌以贈之
0460c04: 夏夜月生殿閣上經聲落處華雨颺檻外流鶯來啾
0460c05: 啾窺簾乳燕兩相向雲南有客神清奇蕭灑風流難
0460c06: 測量不逐浮名惟道親邀人閣中翻龍藏如來字字
0460c07: 無他詞一畫一畫真實相玉軸有時用不著金經一
0460c08: 取返魔障偶然作此詩一篇逸興宛轉歌喉亮此情
0460c09: 寄語兩徵君聞之能無消惆悵
0460c10: 廣通
0460c11: 疲馬入荒城登樓喜晚晴霜飄望子洞風急武侯營
0460c12: 倦夜宜先臥防邊欲早更來朝前路遠數聽曉鐘聲
0460c13: 宿鹿城柬馮太守諱甦
0460c14: 寄宿苴橋北鐘傳野寺東垂楊太史樹遺廟武侯宮
0460c15: 月皎谿光白人寒市火紅欲瞑興未盡還聽響山鐘
0460c16: 至日壽何檀越
0460c17: 昜回蘭谷暖佳氣結山墀瑞雪堪圖畫流霞可奉卮
0460c18: 霜黃園橘淨影赤縣弧垂此日山林叟題篇贈紫芝
0460c19: 賓川報國寺
0460c20: 行行入古寺亭上樹新碑篆額丹砂在題名翰墨垂
0460c21: 鳥飛遊子意詩紀去公祠勝概如能寫長思杜拾遺
0460c22: 示木邦土舍衎合
0460c23: 木邦荒服外兩耀豈不同黃金呼為衎水樁亦稱虹
0460c24: 字畫半丘蚓象乘險必通來問西來意一掌理可窮
0460c25: 九日
0460c26: 秋老梁山碧攜壺今欲趨隄楊疏尚翠園橘冷還腴
0460c27: 洗琖松風勁倚雲洞壑殊華峰開夕照處處醉茱萸
0460c28: 喜雪可維那月可後堂二子呈偈遂贈
0460c29: 泉石居來久煙霞秋亦深登堂談四相翦燭論三心
0460c30: 缾瀉淨因辨河縣覺範襟素秋當白日入定在嵩岑
0461a01: 和張青崖兄遊古庭值雨過歸化茶房小坐原
0461a02: 韻
0461a03: 未至遭風雨古庭時尚秋香消苔畫壁殿冷日鳴鳩
0461a04: 小坐烹茶室歸看放釣舟疏林正落葉野徑轉深幽
0461a05: 次從聞兄遊古庭原韻
0461a06: 無事尋山好孤卬訪舊遊谿光生野興雲色含清幽
0461a07: 雁陣湖山冷蟬吟草木秋霅谿今有韻新句在樓頭
0461a08: 中秋贈蒼波嵐波還雞足
0461a09: 結束腰包久歸心落日邊金川翔去鶴劍嶺拂晴煙
0461a10: 半壁丹楓外孤雲碧岫前頭陀蘚石上歸去任高瞑
0461a11: 過胡公怡齋
0461a12: 太華開曉霧北去到怡齋入戶聞琴瑟登庭步玉階
0461a13: 香馞茶華盛瑞雀石蘭喈滿苑生秋色清言可暢懷
0461a14: 送張旦平居士還里
0461a15: 張子思歸日昆明正晚秋霜鴻辭北陸雪騎別西樓
0461a16: 明日夜郎遠歸帆涂路脩烏傷終必到書信寄來不
0461a17: 昆明道中
0461a18: 筍輿未曉發嵩阿殘月依稀在女蘿赤甲村煙連曙
0461a19: 角白眉谿樹入晴坡幾家茆店雞聲雜百尺板橋野
0461a20: 色多溼盡鶉衣華頂露回看昆水冷漁蓑
0461a21: 宿安寧州
0461a22: 十年兩次過安寧一衲天涯歎野萍古蹟荒來迷賈
0461a23: 島溫池望去得鳧汀虎丘遠水流明月蕭寺疏鐘落
0461a24: 曉星旅客牢騷爭去路孤城回首霧冥冥
0461a25: 祿豐
0461a26: 一杖隨雲過祿豐城橋有寺鎖龍宮煙嵐北去丹崖
0461a27: 遠晚翠東來碧岫通諸葛遺蹤荒草裏韋皋墨蹟劫
0461a28: 灰中愁看義塚碑橫野一水寒流送夕風
0461a29: 旅舍用壁韻
0461a30: 杖底風生得自由行經鳥道雨初收穿林野蔭愁山
0461b01: 路過澗晴開見石樓塞外郵亭遺舊蹟山前客舍俛
0461b02: 清流我來倚杖青天上遙望點蒼雪滿頭
0461b03: 早發金蟬寺
0461b04: 月落金蟬別楚雄關山盡入曉煙中樓然戍火燒谿
0461b05: 雨閣動疏鐘繞樹風二水同流搖地軸三星并落收
0461b06: 漁筒何人作賦懷仙子墨跡猶傳在寺東
0461b07: 沙橋古寺同從聞大師題壁
0461b08: 把手煙村舊寺遊烹茶又向白雲樓佛龕石墮香貍
0461b09: 穴僧榻雲封竹鼠留斷碣深埋豐草裏雕梁半卸垝
0461b10: 垣頭如今寂莫無煙火獨有秋風白杜洲
0461b11: 再過龍華寺
0461b12: 龍華今日又重過為欲尋幽向綠蘿近夜鐘聲迎莫
0461b13: 雪臨谿華氣逐樵歌參差碧樹環煙澹向背青峰映
0461b14: 月多寫境無過人境外不須惆悵對明河
0461b15: 洱水贈祁鎮臺
0461b16: 松杉萬樹列蒼巒洱水迢遙下雪灘三寸交梨霜夜
0461b17: 赤一拳火棗雪時丹牙旗令肅將軍帳鳳詔泥封玉
0461b18: 帝翰不棄梁城當日事何妨煮茗對嚴寒
0461b19: 洱海城
0461b20: 西來信宿入邊城此夜嚴寒雪未晴石倚丹崖雙鳳
0461b21: 舞雲封碧岫一鳩鳴寒光遠映松千嶂野色從容月
0461b22: 半汀磬接感通秣馬地遍遊南徼臥龍營
0461b23: 賓居道中寄督府衛公
0461b24: 浮梁曳練冷谿濱古木搖煙蕩野蘋雪色如銀隨遠
0461b25: 近笳聲帶冷動嶙峋黃柑樹樹三冬熟碧瓦粼粼四
0461b26: 野新昨日肩輿來若水孤城又得聽經綸
0461b27: 晚遊賓陽小西湖贈衛使君
0461b28: 孤峰獨立字飛來小坐西湖晚興催好事幽人同感
0461b29: 賦無情野客共銜桮接天塔樣如天竺覆地華陰看
0461b30: 雪梅更欲湖山都拾去回頭早媿子瞻才
0461c01: 贈石鐘松波
0461c02: 已著聲名洱水東蒲團靜對畫圖中青山自重荷衣
0461c03: 客白社還欽惠遠風松頂泉聲飛玉液雲間秀色度
0461c04: 霜鴻我來共話平生事笑看棲烏雪嶺東
0461c05: 雪霽贈石鐘印文禪師
0461c06: 條條赤石字芙容百尺高寒樹石鐘霧霽寒猿方出
0461c07: 嘯晴開牧豎遠相從茶瓜延坐嵩陽客亭榭低佪水
0461c08: 檻松無事與公談此夕野梩且架送殘冬
0461c09: 雪霽登天柱峰有感
0461c10: 捫蘿雪霽上高岑一柱摩蒼差可尋華首晴開當曉
0461c11: 日袈裟石淨論傳心天高無際真寥廓地僻長寒送
0461c12: 夕陰自媿攜瓢來聖蹟振衣千仞望西林
0461c13: 宿迦葉殿
0461c14: 雪頂寒深繞薜蘿今朝一上晚晴多雲拖石壁生新
0461c15: 霽霧鎖飛巖可避戈夜聽霜鐘天上落松移山月榻
0461c16: 邊過此時已與風塵遠何必愁來問覬歌
0461c17: 念佛堂贈近微
0461c18: 白髮堂開雪嶺阿朝朝飯罷入禪那磬鳴鴉鳥生臺
0461c19: 立日上寒猿野樹多水汲靈湫分玉液廚炊雲子割
0461c20: 秋禾閒來把琖僧囪上坐看松濤落鳥窠
0461c21: 荅蒼波
0461c22: 得到青山興轉賒高人相踵論拈華東林散步看纖
0461c23: 月北院分題詠曉霞勝事偏能馮野鶴間情獨是在
0461c24: 僧家朝朝共坐千崖裏庭際猶宜詠雪華
0461c25: 荅文郁
0461c26: 見說名山第一居清池歲歲長芙渠斷崖不見孫思
0461c27: 邈絕壑還逢支遯廬石刻既傳韓柳賦僧房尚挂宋
0461c28: 元書嶺頭不斷啼猿狖客恨難教得自如
0461c29: 登近雲樓有懷
0461c30: 雪晴一上近雲樓西望平原已盡秋橋鎖金沙黃石
0462a01: 磧山開玉壘赤松丘千巢野鶴棲琪樹十里寒梅綻
0462a02: 玉溝粉壁題詩名姓在獨教雨淚付東流
0462a03: 己酉秋巨唯禪師見贈弘覺老人並遠菴和尚
0462a04: 語錄詩以致謝
0462a05: 海岳迢遙落葉天移來慧照看雙縣煇光浩浩高蒼
0462a06: 月甘雨微微太白禪直使狼狐迷影跡還教虎兕失
0462a07: 巖泉梁州從此開津濟一片和風散楚滇
0462a08: 荅大賢
0462a09: 閒攜竹杖上崔嵬懷抱忻逢此日開雪霽金沙流若
0462a10: 水山連鍊洞到層臺長松萬尺盤根大野鶴千巢古
0462a11: 寺隈此地雲深宜放浪何妨密密杖藜來
0462a12: 大覺寺觀姜御史遺跡
0462a13: 驄馬西來隱翠峰題詩滿壁在長松刈茆谿上逢禪
0462a14: 客養鶴庭前去毒龍月煮沙鐺新瀑水飯炊雲子隔
0462a15: 宵舂如今鐵骨歸何地倚石沈吟念昔容
0462a16: 早過華嚴寺望羅漢壁
0462a17: 日照山門古徑松清晨扶竹覺躘坐觀削壁連深
0462a18: 壑俛聽高樓遞梵鐘谿色陰晴寒氣迫瀑聲斷續練
0462a19: 光重青苔蹋遍尋歸路又向僧僚展笑容
0462a20: 題傅衣寺松贈虛中
0462a21: 古徑婆娑綠影斜風來日日埽苔華枝橫澗水千年
0462a22: 浪葉蔭名山百步沙青靄時看僧入定蒼芒猶見鶴
0462a23: 穿霞虛聲何用留江漢不及頭陀一笑奢
0462a24: 復片雲居
0462a25: 寒盡空山檻可憑隴梅又見映崚嶒山中緇服存詩
0462a26: 道雲外高人念祖鐙落日漁樵辭洞壑方春猿鳥近
0462a27: 禪僧如何祖印傳今昔未見芳名繼老能
0462a28: 贈大悲閣清宇
0462a29: 刈草依山築隱居丹霞作壁石為除賓川已巳謝徵僧
0462a30: 召古寺還辭侍御書漫步輕陰松月滿閒吟薄莫水
0462b01: 雲虛才名不落天人耳時傍谿南擷野蔬
0462b02: 贈石鐘德周
0462b03: 一錫南來到石鐘情同瘦鶴日棲松閒縫壞衲依暘
0462b04: 谷笑倚清軒看翠峰不說苦空心自適時焚柏子客
0462b05: 相從年逾真際休行腳只傍谿山學老農
0462b06: 同印文看梅
0462b07: 日暖相攜步草萊臨谿小鳥向人哀每逢雲外流香
0462b08: 遠卻看山邊細蕊開散盡輕陰仙露潤今知貴種月
0462b09: 宮來為貪幽韻情何切不怕夕陽在綠苔
0462b10: 暇日
0462b11: 居山已謂得翛然誰料身心返被煎圃上土雞常啄
0462b12: 菜谿邊水鳥汙新泉風吹雲壑崖花折鹿過山坡草
0462b13: 色捐更有一般全沒趣逢人只見是非牽
0462b14: 晚望赤石崖
0462b15: 奇峰丹壁巧難圖十里松杉逼鏡湖薄莫晴霞籠遠
0462b16: 岫扶疏倒影下荒蕪深林不覺鐘聲暗水淺還期月
0462b17: 色孤此外紅塵飛不到徐行始得自瞿瞿
0462b18: 同密化晚登缽盂峰荅繼聖禪者
0462b19: 行來石谷采幽蘭過盡煙霞露未乾倚杖盂峰啼鳥
0462b20: 遍依巖流水瀑華寒雲開斷壑山千傾月照深沙水
0462b21: 一灘回首不堪霜夜坐渾身寒色覺衣單
0462b22: 慧建菴同毅淑楊公子固居士賦得梅字
0462b23: 曉行清趣遠山開又到名園看早梅蕊綴晴霞春正
0462b24: 好香連曉雪玉方回雕闌憑去閒敲韻苦茗烹來且
0462b25: 洗桮賦罷瑤篇俱上馬明朝有約又重來
0462b26: 又和毅淑楊公看梅原韻諱彥浣
0462b27: 南天未雪已多梅不似江城笛裏來韻就新篇茶正
0462b28: 熟香飄細蕊雁初回當年蠟屐遊難到此日柴門鎖
0462b29: 更開不是撚須成五字文光早已奪高魁
0462b30: 次怡齋看梅原韻
0462c01: 鍊就鐵衣喜種梅梁城東上草堂開白沙隄擁連雲
0462c02: 綻青草橋通帶雪來幽徑風微香細細晴窗日暖粉
0462c03: 皚皚誰知貴種人間少卻向名園日幾回
0462c04: 薜蘿居值玉林居士寫畫索句
0462c05: 煙霞深處結茆堂庭柏森森傲早霜好鳥窺人情自
0462c06: 得閒僧著論理俱長正逢裁紙圖山水卻聽歸禽下
0462c07: 夕昜此境何妨看到夜明朝更欲到雲岡
0462c08: 荅參智禪者
0462c09: 檀山青靄葉榆邊萬樹寒猿叫曉煙濟上一宗歸錦
0462c10: 里黔中半缽老南禪鐙明丈室談心夜道接長松近
0462c11: 楚天自古英才梁益勝名聲總不別林泉
0462c12: 荅智足禪者
0462c13: 自理綸竿坐釣臺金鱗未躍白波開長歌幾曲思船
0462c14: 子清韻一聯屬辨才釣上生擒看自俊橈邊活捉信
0462c15: 凡胎也知華首多燒尾故向波頭日幾回
0462c16: 和劉太史五月賞菊原韻
0462c17: 公招此月看幽香節候天中玉艷芳暑裏傍階五十
0462c18: 朵經秋笑日兩三行逸群不問梟羹賜送酒還思陶
0462c19: 令長賞罷夕昜低在樹又攜竹杖去茆堂
0462c20: 又和九月賞梅華原韻
0462c21: 祗說天香九月開何知雪骨小春來從今石徑堪為
0462c22: 友不向昜臺定作魁憶昔高峰曾落帽相將蹋月又
0462c23: 銜桮此間自是無塵俗卻把荷衣細翦裁
0462c24: 又和六月賞海棠
0462c25: 洗琖梁園對海棠濃香露溼近秋光湯休此日耽佳
0462c26: 句蘇子當時詠曉莊最好全看金帶美含嬌不借玉
0462c27: 盤良長知太史詩偏達吟作明河一片霜
0462c28: 又和池心石山
0462c29: 煙消始見立香瀾載酒來過不猒看袍笏拜時終姓
0462c30: 米絲綸釣處定名磻秋深待月常貪韻夜冷添衣宜
0463a01: 壯觀多少遊人詞賦罷不須更論鵔鸃冠
0463a02: 送張旦平還浙中
0463a03: 離亭酒罷又從東折柳長橋興未終山路有程隨瘴
0463a04: 日扁舟無恙挂秋風霜楓遙憶吳江勝蘆荻相看秀
0463a05: 水同話及汪倫情更切天涯分手笑談中
0463a06: 中秋後一日同文季公嵩山對月
0463a07: 天香幾樹野人家此夜烹茶望太華莫道金波前日
0463a08: 別須知玉浪此宵奢凄清最是秋梧葉嫵媚無非上
0463a09: 苑華見說峨嵋峰頂外看來別是一天涯
0463a10: 讀石門程昆明詩集
0463a11: 一代文章近在滇風流神宰益堪傳才高漢使鳴金
0463a12: 馬力勝唐人詠玉篇不放夔州稱獨步還輕供奉拂
0463a13: 雙箋煙華已巳滿奚囊日更鈔南華秋水篇
0463a14: 和而足許公登雞足偶成原韻諱學夔
0463a15: 探奇得得入雲來粉壁留題鬼亦哀石上素琴松入
0463a16: 韻華間秋月影沈桮蕭條籬徑迎春柳斷續谿煙破
0463a17: 雪梅媿我無才用事拙揮豪依舊病魔催
0463a18: 又和過聖峰寺擬登絕頂不果原韻
0463a19: 乘興翻然上苑遊迢遙野望眾峰幽崖飛欲墮蒼雲
0463a20: 石水落還驚白雪流得意長多方外士怡情不乏掌
0463a21: 中甌從來此地標題甚寫遍青山百尺樓
0463a22: 又和宿大覺寺原韻公時赴宗人府經歷
0463a23: 看盡雲山是幾年尋幽長在白華邊參差松竹如稽
0463a24: 嶺起伏巖廊似輞川倚柱敲詩秋夜月卷簾對菊午
0463a25: 時煙公車北上京華日折柳橋頭廠盛筵
0463a26: 春王小坐傳衣寺茶華下
0463a27: 山茶一樹散春期靜對庭香雪老時獨有清芬如上
0463a28: 苑絕無嬌氣似辛夷巖蜂莫逐華須嫩草蜨長隨粉
0463a29: 瓣窺不為興酣人便去判教夕照在東籬
0463a30: 送三山陳刺史還里
0463b01: 北上公車數十程明朝天末即孤征夜郎山色愁中
0463b02: 過渝水煙光靜裏明白兔亭邊青嶂月黃牛峽上紫
0463b03: 猿聲不知別後遭何日相對山房欲二更
0463b04: 補遺
0463b05: 登高
0463b06: 倚杖千峰側裴回岳色孤霜催杞菊老風妒石苔臞
0463b07: 白水流深淺青霞看有無回頭尋去路落日倒荒蕪
0463b08: 溫泉
0463b09: 此泉流不歇濯濯蒼丘月月色深淺來上下照玉闕
0463b10: 沉屙滌何良滑潤如香馞洩洩日三潮靈物宅幽窟
0463b11: 贈小壺橋戎臺夏公
0463b12: 軍威百蠻靜昆海駐雕鞍弦動邊庭月弓懸老將壇
0463b13: 勤王心耀日題柱篆飛鸞肅殺才方歇休言歸挂冠
0463b14: 臘八日雪
0463b15: 邊地寒膠合橫窗映玉林天花散石砌山谷凍珍禽
0463b16: 碎翦鵝毛淺屑飛洞壑深漫言梅信早邀爻過幽岑
0463b17: 雜詩
0463b18: 昆明池似鏡微白月初來官渡漁鐙遠晉陽客夢催
0463b19: 蕭森孤樹肅寂莫片帆回借問梁城寺柴門可暫開
0463b20: 贈別思園余明府
0463b21: 握手嵩陽日論交如弟昆風流高北海著作邁南軒
0463b22: 己固歸心切徒勞借寇喧五華分別處去住兩難言
0463b23: 九日過衛府新刱梵剎贈尼性空
0463b24: 村村黃葉飛況復直重九我行南國西梵剎砌瓊玖
0463b25: 金純亦界道高閣背北斗能仁趺青蓮大士遙垂手
0463b26: 已己勝獨孤園末山道頗厚將軍每參隨侍從皆蘭友
0463b27: 咳唾西來意屈信鐵磨肘此是上上機爾今斷疑否
0463b28: 宿金閣寺示得實劉居士
0463b29: 偶來金閣宿茶花樹樹紅泉響龍窟近林深月影同
0463b30: 愁時傾竹葉夢後憶蠶叢回首雞聲碎清鐘杳靄中
0463c01: 壽弼臺張戎府
0463c02: 五岳高峨百川浚流福兮壽兮可以匹儔公之功宜
0463c03: 勒鐘鼎公之德陰佐王侯是故合十祝公之壽與福
0463c04: 於萬斯秋
0463c05: 壽玄初劉居士
0463c06: 須彌不足喻河岳豈堪倫壽等虛空界此事不須論
0463c07: 嵩山更有一般祝大道之人何秋春
0463c08: 己巳酉菊月有居士吳井東鉏地得雲板一以送
0463c09: 余余洒滌之見上有小偈并署大元至正八年
0463c10: 萬福山報國禪寺僧某鑄詢之故舊言今白塔
0463c11: 街即報國山門坐東面西洪武初移建別地今
0463c12: 歸化即報國所移殿閣耳遂作偈以識其事偈
0463c13: 曰
0463c14: 大元招提物遺未四百年雖藏糞壤中終須無棄捐
0463c15: 感爾一朝出使余淚泫然浮生豈一夢世事如轉圜
0463c16: 白首看人忙日日苦相煎若云各有適不知總幻緣
0463c17: 譬如報國寺今移歸化間誰是長年者無乃寄嵩山
0463c18: 禱雨
0463c19: 炎方草木死為薪見說今年是旱辰罪己回天宜此
0463c20: 月開倉賑粟可蘇民隨車即有仁王澤起稼還歸岳
0463c21: 廟神感德元元泥首切家家齊際太平春
0463c22: 禳霖
0463c23: 獨是秋來雨色重梁城日夜水淙淙芳園未論海棠
0463c24: 苦田舍偏傷禾稼凶當事蘇民情更切名藩憂國意
0463c25: 還濃西郊禱後陰霾舉一色青空挂日容
0463c26: 次月下看梨花原韻
0463c27: 春色溶溶上苑花植根應得近官家餘情幸不霑塵
0463c28: 俗高潔偏能淨晚霞映石只愁香冷落臨風學舞影
0463c29: 橫斜月明素練如何辨一片清芬鬥麗華
0463c30: 夜泛昆池
0464a01: 閒來小艇泛滄浪夜泊芳洲杜若香漁火近人三百
0464a02: 尺楓楸隔渚十千章停橈靜聽魴魚出洗琖遙看蝙
0464a03: 蝙翔情切祇今秋水月興闌猶在衲衣旁
0464a04: 再泛
0464a05: 明河泛泛迎秋月華嶺飛飛出岫雲望去蒼池開素
0464a06: 練行來白荻動清氛競龍渡口鐙如晝畫鷁船間醉
0464a07: 正醺愛此佳遊不易得洞簫多在鏡中聞
0464a08: 贈擎天胡公
0464a09: 每望清華一色秋飄飄桂氣上書樓窗紗彩畫雲霞
0464a10: 活詞賦新奇李杜儔愛客偏能忘勢分談兵不必貴
0464a11: 封侯梁園孔雀屏開日早見乘風作上遊
0464a12: 再過金閣寺示晏然朱居士
0464a13: 再過龍宮動法雷天花霑處淨氛埃劈巢飛白新黏
0464a14: 壁裁紙臨池作賦才宗說通融忘理事生緣盡淨好
0464a15: 裴回信知金粟前身是只任狂歌酒一桮
0464a16: 寄銅仁東山端居和尚
0464a17: 草堂東山陽崔嵬摩高蒼下瞰銅巖水春流浪花香
0464a18: 歲歲結珍果同根夜郎鄉正有南歸雁無書祇自傷
0464a19: 教人眠不得徒斷幾回腸
0464a20: 示蒼雨書記
0464a21: 六合春蒼翠三川響怒濤此時天正好尋幽興益豪
0464a22: 出雲峰如削墜壁石似刀歸來嵩寺裏孤琴為爾操
0464a23: 贈育之張公北上
0464a24: 公車今北上明日下夜郎馬首關河遠征塗草木香
0464a25: 春深荊國渡酒醉楚人航若到燕然日題詩寄故鄉
0464a26: 壽高太夫人劉覺證
0464a27: 庭下芝蘭秀冠蓋舊聲名伯仲英雄并提兵各專城
0464a28: 黃鶴今來下玄冠映高旌林下如何祝上壽過錢彭
0464a29: 朗燿禪師塔銘
0464a30: 知幻即離始悟本末早剃須髮惟勤以學負笈南北
0464b01: 融師磨琢瀝膽傾肝大夢斯覺聲輪宣明雷震雞足
0464b02: 黑白相從囊錐始出象教嚴設可侔身毒法幢既摧
0464b03: 叢席澹泊瓜瓞聯芳有人繼續我寫銘詩刻此貞石
0464b04: 雷宗遠為百歲婆祖夢乞偈刻石
0464b05: 攃手便歸去此事復如何一事無貪著勞生脫愛河
0464b06: 秋風吹霜出月色滿藤蘿滄海常變幻焉似百歲婆
0464b07: 一朝辭親爻努力到坡陀故余作長句刻之在雲窩
0464b08: 宗派偈
0464b09: 福宗妙果慧海心佛法洪祖道德溥鐙傳廣承真印
0464b10: 化永維緣濬源普潤芳顯覺天板存嘉興楞嚴寺經坊
