0295b01: 雲外禪師語錄卷第九
0295b02: 侍者深極編
0295b03: 頌古并拈
0295b04: 三玄三要。
0295b05: 第一玄婆婆醜拙不堪言生下孩兒千萬億了無一
0295b06: 子見親顏。
0295b07: 第二玄毘盧頂上掣風顛金剛截斷如泥碎朕兆依
0295b08: 稀落有緣。
0295b09: 第三玄萬里長空月皎然鼓棹高歌漁父樂江村月
0295b10: 落正堪眠。
0295b11: 第一要滿口無言君自道擊碎摩尼雨寶珠放出無
0295b12: 毛生鐵鷂。
0295b13: 第二要信手拈來光晃耀南海波斯擬借看當頭一
0295b14: 杓屎和尿。
0295b15: 第三要活捉生擒無作造橫三豎四絕遮攔魔佛都
0295b16: 來厝一窖。
0295b17: 四料揀。
0295b18: 奪人不奪境天地一餬餅問道與參玄挑雪來填井。
0295b19: 奪境不奪人誰來問老僧放伊三頓棒急急奔前程。
0295b20: 人境兩俱奪死了不得活劍刃解翻身當陽轟一喝。
0295b21: 人境俱不奪四海樂欣欣鼓腹含哺客誰知堯舜恩。
0295b22: 四賓主。
0295b23: 賓中賓頭戴華陽折角巾撞著河陽新婦子相逢撫
0295b24: 掌笑欣欣。
0295b25: 賓中主石火光中急薦取拶折驪龍頷下珠依然不
0295b26: 會還飛舉。
0295b27: 主中賓坐斷乾坤色色新雖然不犯重陽令一盞萸
0295b28: 湯也醉人。
0295b29: 主中主大坐當軒無可與佛祖都來一窟埋管甚十
0295b30: 方并三世。
0295c01: 四喝。
0295c02: 一喝如同金剛劍英雄殺盡幾人知乾坤一統還真
0295c03: 主解綬歸田事事宜。
0295c04: 一喝渾如獅踞地野干萬獸俱回避不勞牙爪顯全
0295c05: 威也落當陽第二義。
0295c06: 一喝探竿影艸時箇中無地可容錐魚龍由此分身
0295c07: 墮誰識鵬搏九萬為。
0295c08: 一喝不作一喝用十方三世絕閒種直饒言下得些
0295c09: 些辜負平生真骨董。
0295c10: 狗子無佛性。
0295c11: 五陵公子樓前過香霧蒙身意氣多寄語玉人親著
0295c12: 眼抬眸不奈管絃何。
0295c13: 黃龍三關。
0295c14: 等閒垂手處火盡不添柴燄星眉上著抖搜不須呆
0295c15: 我腳何似驢信步任千差拗折黃龍角何人不到家
0295c16: 人人有生緣箇箇被渠穿今朝全舉似江南萬斛船
0295c17: 煙塵淨盡信旗通羽檄遙飛氣概雄不是將軍多賈
0295c18: 勇太平寰宇絕朦朧。
0295c19: 婆子燒菴。
0295c20: 拈云貧居鬧市無人問富在深山有遠親還有不受
0295c21: 遮般惡水者麼卓拄杖云山僧罪過。
0295c22: 衝開碧落松千尺截斷紅塵水一溪松韻水聲交互
0295c23: 處大通智勝竟何為。
0295c24: 黃檗大唐國裏無禪師。
0295c25: 拈云明修棧道暗度陳倉則不無汝等諸人切忌指
0295c26: 鹿為馬山僧今日不惜眉毛下箇註腳去也乃擊拂
0295c27: 子云大冶精金應無變色咄。
0295c28: 天上有星皆拱北人間無水不朝東滿盤傾出如相
0295c29: 委何用闍黎飯後鐘。
0295c30: 大唐國裏無禪師舉似分明更莫疑昨夜嚴風憾林
0296a01: 木今朝普請拾枯枝。
0296a02: 溈山水牯牛。
0296a03: 拈云要識溈山僧麼以左手拍禪床云遮裏是要識
0296a04: 水牯牛麼以右手拍禪床云遮裏是復以兩手拍一
0296a05: 下云六月十三熱不相瞞。
0296a06: 水牯溈山只遮頭及時收放任優悠鼻繩曳斷無蹤
0296a07: 影多少行人失路頭。
0296a08: 韓文公參大顛至擯首座。
0296a09: 拈云殺人須見血為人須為徹則不無大顛老漢檢
0296a10: 點將來合喫山僧手中棒且道何故殺人須見血
0296a11: 為人須為徹。
0296a12: 零星喫得嗟來食一撥全傾萬念灰不是大顛能舉
0296a13: 令依然門逕長青苔。
0296a14: 丹霞燒木佛。
0296a15: 拈云人人盡道院主落卻鬚眉殊不知丹霞打失鼻
0296a16: 孔喝一喝云遮裏動著一莖毛雖是善因而招惡果
0296a17: 到處逢人驀面欺失便宜是得便宜千重百匝毛端
0296a18: 現不許時流取次知。
0296a19: 東寺心不是佛智不是道。
0296a20: 長安一片月萬戶擣衣聲秋風吹不盡總是玉關情
0296a21: 今日平高下良人罷遠征。
0296a22: 芭蕉拄杖子。
0296a23: 拈云一分銀子買一雙草鞋了無奇特只是不許人
0296a24: 穿何以故法如是故喝一喝。
0296a25: 張三眉毛眼上橫李四鼻孔大頭下相逢攜手笑呵
0296a26: 呵大風吹起令人怕。
0296a27: 李渤問歸宗芥子納須彌話。
0296a28: 萬卷書向何處著芥子須彌頓銷爍八臂那吒撲帝
0296a29: 鐘街頭笑倒黃番綽。
0296a30: 盤山三界無法話。
0296b01: 細草殷勤迎步綠野華辛苦送清香天然受用輸山
0296b02: 叟那許時人造次當。
0296b03: 高峰無夢無想主人公話至枕子落地因緣。
0296b04: 霜嚴雪冷客情孤陣陣西風洗道途天曉下床鞋底
0296b05: 脫東方日出古今無。
0296b06: 一椎擊碎摩尼藏相逢何處不逍遙枕頭有甚閒巴
0296b07: 鼻翻笑從前立處高。
0296b08: 麻三斤。
0296b09: 日出天歡喜雲生地起愁晨星分曙色八月定中秋。
0296b10: 南泉斬貓。
0296b11: 提起當時血濺天兩堂貓子命難全貍奴跳出乾坤
0296b12: 黑一帶晴峰鎖翠煙。
0296b13: 南泉賣身話。
0296b14: 拈云王老師一箇身子尚不奈何佛法何曾夢見不
0296b15: 是趙州捨件衣服與他遮羞至今賺卻許多人向赤
0296b16: 骨律地處作活計喝一喝。
0296b17: 一具渾身將出賣不容貴賤價分明貪程蹉路諸禪
0296b18: 者種種相酬洎沒身。
0296b19: 喫粥了洗缽盂話。
0296b20: 拈拄杖云三春日暖蝶蜂忙黃鶯啼在深深樹還有
0296b21: 親見趙州鼻孔者麼喝一喝。
0296b22: 橫三豎四絕籮籠日落西方又起東若向平常無事
0296b23: 會新羅國裏再相逢。
0296b24: 瑞巖主人公。
0296b25: 拈云只遮瑞巖老漢早已巳自瞞了也雖然如是善自
0296b26: 知時還會麼喝一喝。
0296b27: 一生常喚主人公熨斗煎茶銚不同無限清風懸宇
0296b28: 宙知音獨許釣魚翁。
0296b29: 世尊未離兜率已巳降王宮話。
0296b30: 拈拄杖喝一喝云向者裏撩起便行非為釋迦老子
0296c01: 藏身無地便好向虛空中現大犬神變攪亂百千世界
0296c02: 去也十字街頭臭魚蝦一箇銅錢買他百二十斤不
0296c03: 為分外何以故法如是故喝一喝。
0296c04: 東頭賣貴西頭賤私渡官津誇快便天網恢恢不可
0296c05: 逃兩行墨字刊於面。
0296c06: 夾山與定山無佛有佛因緣。
0296c07: 生死與諸佛都來一串穿頂門開正眼明月到窗前。
0296c08: 南泉問黃檗定慧等學明見佛性話。
0296c09: 拈云只見雷霆施號令豈知星斗煥文章。
0296c10: 得人一牛還人一馬善放善牧能騎能下草鞋漿水
0296c11: 一齊還賺殺東村王大媽。
0296c12: 趙州勘破臺山婆子。
0296c13: 拈云遮婆子秪知開眼尿床不知被人換卻鼻孔趙
0296c14: 州雖則汗馬功高爭奈泥深三尺還有親見趙州者
0296c15: 麼太平本是將軍定不許將軍見太平咄。
0296c16: 驀指臺山路豈差趙州勘破始無瑕從今休問東西
0296c17: 路是處園林是處華。
0296c18: 南北東西路渺漫一身旅況許誰諳歸來細述途中
0296c19: 事多少遊人覓路難。
0296c20: 伶俐漢直下知歸鬼門關從頭打過不動干戈建太
0296c21: 平陽春白雪誰堪和。
0296c22: 陸亙大夫問南泉肇法師也甚奇怪話。
0296c23: 拈云飛龍在天利見大人。
0296c24: 天地同根萬物一體見之不取思之千里幸遇南泉
0296c25: 老古錐直指庭花休擬議休擬議拈得眉毛失卻鼻
0296c26: 指出庭前花似夢何人肯向箇中休不因此日親提
0296c27: 令萬紫千紅逐水流。
0296c28: 德山托缽。
0296c29: 拈云德山父子恰似醉漢罵街誰敢正眼覷著他雖
0296c30: 然如是未免醒眼傍觀者哂且道誰是醒眼底人
0297a01: 乃卓拄杖云丈夫氣宇衝牛斗一蹋鴻門兩扇開。
0297a02: 龍驤虎驟海闊山高巨靈睨之莫措夸父奔以徒勞
0297a03: 爭似茅廬閒處士三分指掌笑蕭曹。
0297a04: 傅大士空手把鋤頭話。
0297a05: 拈云武帝求仙不得仙王喬端坐卻生天。
0297a06: 暑夜一天星明朝定然熱大小傅大士秪道得一橛。
0297a07: 興化四方八面來時因緣。
0297a08: 拈云者則因緣叢林中多見商量道興化若無後語
0297a09: 洎合打破蔡州殊不知興化只因後語一生受屈不
0297a10: 少何也古廟不須便撈摝水泥深處有嘉魚。
0297a11: 雨風勢若挾天來潦倒村翁古廟隈買得硃砂畫符
0297a12: 賣朗吟飛過鳳凰臺。
0297a13: 六祖風旛話。
0297a14: 拈云纔離虎穴又入龍潭諸人還會麼拈拄杖云是
0297a15: 風動是棒動是心動自是不歸歸便得五湖風月有
0297a16: 誰爭。
0297a17: 大塊噫氣萬竅奴號須彌頂上海闊天高。
0297a18: 師子尊者罽賓國王斬首話。
0297a19: 拈云白乳湧天王臂墮地腥氣現存不是不是。
0297a20: 罽賓師子親相見往往多遭驀面瞞馬上相逢無紙
0297a21: 筆憑君傳語報平安。
0297a22: 傅大士夜夜抱佛眠話。
0297a23: 拈云有般瞎漢錯會古人意便謂能言能聽的是佛
0297a24: 恁麼說話何異認驢鞍橋作阿爺下頷山僧今日不
0297a25: 惜眉毛下一句語要與諸人大家覿面同觀良久云
0297a26: 覓什麼碗。
0297a27: 只者語聲是抬眸隔萬千十方全是膽不用老婆禪。
0297a28: 睦州現成公案至打云掠虛漢因緣。
0297a29: 拈云韓子盧逐狡兔踰河者三騰山者五兔死于前
0297a30: 犬斃于後樵子見之收拾歸來烹與合家受用還有
0297b01: 知味者麼卓拄杖喝一喝。
0297b02: 公案現成放過三十潦倒貧兒便擬端的掀翻海嶽
0297b03: 逞全威折角螭龍無處覓無處覓一二三四五六七。
0297b04: 臨濟無位真人因緣。
0297b05: 解語非干舌無山不帶雲一聲牛背笛飛鳥又歸林。
0297b06: 臨濟將入滅示眾與三聖問荅因緣。
0297b07: 拈云臨濟大師當時用的向什麼處去也雖然如是
0297b08: 行到水窮處坐看雲起時還有知恩報恩者麼咄。
0297b09: 應嫌屐齒印蒼苔十扣柴門九不開春色滿園關不
0297b10: 住一枝紅杏出牆來。
0297b11: 見見之時見非是見見猶離見見不能及。
0297b12: 拈云世尊可謂棒打石人頭嚗嚗論實事雖然如是
0297b13: 錯會者多親到者少何以故急水灘頭鳥作窠。
0297b14: 一上一上又一上一上上到山頭上煙靄平蕪腳底
0297b15: 齊萬里青天三十棒。
0297b16: 九峰勘首座因緣。
0297b17: 拈云九峰大似送人上樹拔卻梯子若是箇漢必然
0297b18: 別有生涯乃豎起竹篦云首座來也是死是活。
0297b19: 九峰舉問先師意首座焚香坐脫時死活各分成戲
0297b20: 具得便宜處失便宜。
0297b21: 大事未明如喪考妣大事已巳明亦如喪考妣。
0297b22: 拈云如今禪和家到處行腳還曾蹋著這一片田地
0297b23: 也無如或未然退後了打。
0297b24: 大事未明與已巳明春來楊柳自青青勸君更進一盃
0297b25: 酒西出陽關無故人。
0297b26: 僧問大隨劫火洞然大千俱壞并舉似投子話。
0297b27: 拈云者僧腦後喫椎不知痛苦一箇葫蘆東販西販
0297b28: 若非二老全身遠害至今喫蛤蜊醬者不少。
0297b29: 男長為兄女長為姐大冶紅爐可知禮也。
0297b30: 趙州喫茶去。
0297c01: 拈云趙州大好一鍾茶只堪供養大眾若是佛法卻
0297c02: 未會在何以故太歲當頭羅計照命庚己巳戌辛不死
0297c03: 也病。
0297c04: 鬼臉神頭萬萬千一盃淡茗苦甘全英雄殺盡無人
0297c05: 會珍重秋風八月天。
0297c06: 萬仞危峰走馬傍觀暗自消魂鶻臭布衫脫卻蕭蕭
0297c07: 夜雨青燈。
0297c08: 僧問巖頭古帆未掛時如何曰後園驢喫草。
0297c09: 拈云切忌動著速道將來。
0297c10: 後園驢喫草不用重加料拽轡便騎來穿靴不戴帽。
0297c11: 古帆掛後如何云小魚吞大魚。
0297c12: 拈云頭戴須彌腳穿草履還有卸卻天靈蓋者麼喝
0297c13: 一喝。
0297c14: 卸卻天靈蓋小魚吞大魚得錢沽酒飲何處不吾廬。
0297c15: 婆子請趙州轉經。
0297c16: 菱角尖尖尖似錐荷葉團團團似鏡彈指圓成八萬
0297c17: 門直下一槌俱打正咄。
0297c18: 銕牛過窗櫺話。
0297c19: 踞地擎天秖者頭無端枉自費功猷牢關掣斷鼾眠
0297c20: 去南北東西任意遊。
0297c21: 世尊初生。
0297c22: 拈云世尊雖然恁麼道諸人不得恁麼會何以故王
0297c23: 言如絲雲門秖見錐頭利爭奈錯過如來何咄。
0297c24: 誰家灶裏火無煙偏你生來便作顛滿肚無明全發
0297c25: 盡兒孫不尚老婆禪。
0297c26: 臘八睹明星悟道。
0297c27: 拈云上大人丘乙己。
0297c28: 六年苦行受饑寒靜久還思入鬧藍忽睹明星稱悟
0297c29: 道諸人切莫被他瞞。
0297c30: 世尊陞座文殊白椎。
0298a01: 拈云這兩箇漢前不至村後不至店若人會得與他
0298a02: 一緉草鞋。
0298a03: 瞿曇據令地天寬多口文殊不憚煩椎下縱然分皂
0298a04: 白大千何處著羞慚。
0298a05: 世尊拈花。
0298a06: 拈云山僧當時若在座下便與喝散大眾掀翻法座
0298a07: 何以故免教後代人知將謂兩箇付法說些正法眼
0298a08: 藏涅槃玅心實相無相秘密法門且道山僧恁麼道
0298a09: 意在於何衣錦尚絅。
0298a10: 拈華微笑了無長莫把龜毛借斗量擊碎驪珠連夜
0298a11: 走天明依舊是刀鎗。
0298a12: 闥婆奏樂迦葉作舞。
0298a13: 拈云是真精進是名真法供養如來。
0298a14: 名華傾國兩相歡長得君王帶笑看解釋春風無限
0298a15: 恨沉香亭北倚闌干。
0298a16: 女子出定。
0298a17: 拈云精陽不剪霜前竹水墨徒誇海上龍好各與三
0298a18: 十拄杖何以故道路各別養家一般。
0298a19: 黃河徹底渾休將折箸攪貪看鬥雞人天明不覺曉。
0298a20: 文殊三處過夏。
0298a21: 拈拄杖云貪看白浪失卻手橈則不無迦葉未審世
0298a22: 尊文殊還出得而今圈圚也無卓一下云自出洞來
0298a23: 無敵手得饒人處且饒人。
0298a24: 神頭鬼臉罪難逃銕鑄肝腸魔膽高冷地看他呈敗
0298a25: 闕頭陀何事守漁樵。
0298a26: 那吒太子析骨還父因緣。
0298a27: 拈云我要問那吒太子骨肉未還父母時是箇什麼
0298a28: 身若向這裏見得徹去喚取廬山與缽盂共睡。
0298a29: 骨還父兮肉還母土地金剛打箇賭錦衣公子慣憐
0298a30: 春爭似僧堂三下鼓。
0298b01: 僧問鼓山如何是宗門事山云合取狗口。
0298b02: 拈云鼓山雖有殺人刀且無活人劍被這僧一問便
0298b03: 向蓮華國裏藏身若向這裏剖析分明雖是善因而
0298b04: 招惡果。
0298b05: 合取狗口翻身便走踢倒須彌放開北斗不曾容易
0298b06: 舞三臺自有一雙窮相手。
0298b07: 倩女離魂。
0298b08: 二女合為一媳婦多少行人失路頭十字街頭吹玉
0298b09: 笛淡雲斜日正清秋。
0298b10: 普化振鐸。
0298b11: 市地冰霜布網羅鯨吞海盡笑呵呵電光石火分緇
0298b12: 素臨濟全機奈汝何。
0298b13: 船子接夾山。
0298b14: 拈云船子可謂將成九仞之山不進一簣之土若是
0298b15: 當時見他道語帶玄而無路舌頭談而不談更與一
0298b16: 橈這裏著得隻眼方能深入虎穴顛倒主賓如或未
0298b17: 然縱然悟去也只是箇禿尾蛟龍焉能噴霧如今莫
0298b18: 有為夾山作主者麼出來與拄杖子相見。
0298b19: 一橈奪卻饑兒食放出憨窮皮肚來船子蹋翻天地
0298b20: 暗水光雲影映崔嵬。
0298b21: 道吾雲巖大悲千手眼話。
0298b22: 拈云直饒道得通身是手眼也秪得八成如今現前
0298b23: 大眾莫有道得十成句子者麼卓拄杖喝一喝云切
0298b24: 忌鑽龜打瓦。
0298b25: 剎剎塵塵全體露奴兒婢子自殷勤十方吞吐無邊
0298b26: 表夜半摸來已巳涉勳寄與參玄諸上士色空明暗句
0298b27: 分明。
0298b28: 甘贄設粥南泉打破鍋。
0298b29: 披毛戴角呵呵笑天下風流如此少覿面分明句裏
0298b30: 呈鑊鍋打破誰知道。
0298c01: 陸亙大夫問南泉天地同根話。
0298c02: 煉就還丹擬獻君洞門未出已巳消魂抬眸頓覺乾坤
0298c03: 別莫道無神卻有神。
0298c04: 張拙秀才問長沙千佛因緣。
0298c05: 拈云問一得三聞詩聞禮又聞君子之遠其子也喝
0298c06: 一喝云將謂山僧實有與麼說話。
0298c07: 諸佛閒名已巳切蹉更求端的煞淆訛寒山忘卻來時
0298c08: 路拾得相攜返薜蘿。
0298c09: 溈山三撼門扇話。
0298c10: 馬面牛頭一串穿嘈嘈雜雜枉鑽研星移斗轉天將
0298c11: 曉一曲長歌蓋管絃。
0298c12: 丹霞與龐居士舉宗眼話。
0298c13: 拳來腳去著精神究竟和同卻不親月落雲收天宇
0298c14: 闊夜深愁殺帳中人。
0298c15: 趙州到雲居茱萸老老大大住處話。
0298c16: 破盡家私始出頭癡憨到處覓冤讎等閑拶著能翻
0298c17: 擲千古徒勞記刻舟。
0298c18: 趙州在南泉井樓打水因緣。
0298c19: 趙州起倒意殊深燒尾分明度禹門蹋上胡梯三四
0298c20: 五舌頭無骨峻崚嶒。
0298c21: 趙州投子答初生孩子六識因緣。
0298c22: 初生孩子六無痕急水灘頭打毬子可憐多少弄潮
0298c23: 人畢竟還落潮中死。
0298c24: 青州布衫。
0298c25: 一歸何處七斤衫驀面拈來盡免寒引得溈山窮長
0298c26: 老披毛戴角恣癡憨。
0298c27: 秘魔擎杈。
0298c28: 禹門三級浪滔天信手拈來絕意言據虎頭兮收虎
0298c29: 尾游魚無限落前淵。
0298c30: 臨濟三頓棒。
0299a01: 好箇真後生無端被人騙打得驢腰疼惡發羅剎面
0299a02: 推倒慈氏樓折卻空王殿稽首臨濟大導師得與麼
0299a03: 惡形怪臉。
0299a04: 如何是佛殿裏底。
0299a05: 如何是佛殿裏底雨過山青更莫疑堪笑鑽龜打瓦
0299a06: 客那知禍在著羊皮。
0299a07: 柏樹子。
0299a08: 拈出庭前柏樹子活埋今古說禪流勸君打破精靈
0299a09: 窟凜凜風行四百州。
0299a10: 一株庭柏古來今多少行人蹉路程生銕鑄成無孔
0299a11: 笛等閑吹過鳳凰城。
0299a12: 趙州四佛。
0299a13: 金佛不度爐鼻孔下頭麤木佛不度火直下休疑我
0299a14: 泥佛不度水切忌犯唇嘴真佛屋裏坐開口成兩箇
0299a15: 收起野狐禪門前山朵朵。
0299a16: 趙州引得土塹子話。
0299a17: 趙州布箇漫天網跛鱉盲龜不奈何言下忽開千聖
0299a18: 眼毛端殺活辨淆訛。
0299a19: 趙州云佛之一字吾不喜聞。
0299a20: 佛之一字吾不喜聞伸手縮手旋乾轉坤門前巨沼
0299a21: 連天碧屋後山嵐點翠痕。
0299a22: 南泉水牯牛三更月到窗話。
0299a23: 卸卻籠頭脫角馱搖頭擺尾絕安排柳梢殘月天初
0299a24: 曉朵朵薔薇帶露開。
0299a25: 臨濟赤肉團上無位真人話。
0299a26: 無位真人赤肉團搓圓捏扁剎那間橫尸遍野無蹤
0299a27: 影毒氣如今尚未捐。
0299a28: 臨濟勘院主典座話。
0299a29: 一箭雙鵰隨手落梯山航海謁明君蒼茫不辨寰中
0299a30: 敕依舊全身草莽行。
0299b01: 臨濟陞座僧出師便喝僧喝師打。
0299b02: 紅旗閃灼電光中舉目頭頭煙靄重活計冰銷緇素
0299b03: 辨須彌倒卓半空中。
0299b04: 臨濟兩堂首座齊喝。
0299b05: 兩堂首座同時喝賓主歷然休再舉不動干戈建太
0299b06: 平韓盧徒向枯樁齬。
0299b07: 南泉平常心話。
0299b08: 大地平沉解轉身天長地久自由人可憐逐氣尋香
0299b09: 者迷悟平常總不親。
0299b10: 藥山參石頭馬祖契悟因緣。
0299b11: 脫盡廉纖方自肯東西南北坦然平鐵牛蚊子俱銷
0299b12: 爍剩有煙霞繞翠屏。
0299b13: 黃檗倒地維那扶起話。
0299b14: 拳來腳去不相饒火葬活埋意更超堪笑持竿量水
0299b15: 客徒然今日又明朝。
0299b16: 臨濟栽松話。
0299b17: 二十藤條賞有功布帆無恙掛秋風冰消瓦解光明
0299b18: 發要顯兒孫意氣雄。
0299b19: 龐居士不婚不嫁偈。
0299b20: 家計沉江貧迫甚卻來世上弄奸欺團圞共說無生
0299b21: 話賺得光錢買笊籬。
0299b22: 龐居士問馬祖不與萬法為侶。
0299b23: 一口吸盡西江水溪橋蹋斷便翻身椎門打戶揚家
0299b24: 醜誰識驢唇海樣深。
0299b25: 凌行婆見浮盃并南泉趙州酬唱機緣。
0299b26: 鴆毛落水魚皆死匝地冰霜布網羅瞬目揚眉三萬
0299b27: 里等閒誰奈襆頭何。
0299b28: 百丈野狐話。
0299b29: 拈云且問大眾這則因緣古今拈提者甚多如今作
0299b30: 麼生會良久云大火豈容蠅蚋泊。
0299c01: 不落不昧好看圈繢得路便行髑髏粉碎不昧不落
0299c02: 全機展拓倒臥蘆華市中搖鐸雖然舉似分明五眼
0299c03: 不能摸索。
0299c04: 南泉不是心不是佛話。
0299c05: 阿翁推車媳婦唱曲古木寒鴉啼銕蛇當大路驚殺
0299c06: 世間人萬千山自青兮水自綠。
0299c07: 馬祖日面佛月面佛。
0299c08: 百病一齊發毛繩束太虛微風吹戶牖星月繞簷除。
0299c09: 即心即佛非心非佛。
0299c10: 前途猛虎逼後面獰龍追毛端天地闊雲散月光輝。
0299c11: 南嶽參六祖祖問甚麼物與麼來。
0299c12: 修證不無染不得層層香霧擁樓臺更云護念皆如
0299c13: 是萬臂千頭佛祖胎。
0299c14: 廬陵米價。
0299c15: 百兩由來七斤半思量特地忒乖張雲收雨霽江山
0299c16: 麗款乃一聲春晝長。
0299c17: 馬祖三十年不少鹽醬。
0299c18: 雨前初見花間蕊雨後全無葉底花蜂蝶紛紛過牆
0299c19: 去卻疑春色在鄰家。
0299c20: 大風吹折門前樹園裏長箇大冬瓜八十四人抬不
0299c21: 起獅兒一見尾吒王老貓兒纔斬卻趙州又喚喫
0299c22: 盃茶。
0299c23: 南嶽打車打牛話。
0299c24: 作鏡磨磚事有由一鞭打碎舊車牛黧奴白牯齊開
0299c25: 眼蹴蹋奔騰遍九州。
0299c26: 衣裳剝盡更加刀死馬奔騰氣更豪跼蹐牛車誠妄
0299c27: 見全身正眼亦兒曹。
0299c28: 國師三喚侍者。
0299c29: 三呼三應不相孤卻許南陽起壯圖義絕恩忘無半
0299c30: 點趙州東壁掛葫蘆。
0300a01: 三呼三應意分明洎賺檀即認得聲負汝負吾重點
0300a02: 綴僧繇到此筆難伸。
0300a03: 道明追六祖大庾嶺有省。
0300a04: 拈云道明上座買銕得金一場富貴雖然如是若要
0300a05: 同師黃梅更須嘔出心肝始得。
0300a06: 不思善也不思惡驢不是兮馬不成快須擉瞎娘生
0300a07: 目始可來分照世燈。
0300a08: 六祖書偈傳衣缽。
0300a09: 拈云祖師恁麼說話佛法何曾夢見為甚得他衣缽
0300a10: 本來一物無騙他缽盂走佛法何曾夢見些到處逢
0300a11: 人開臭口。
0300a12: 二十七祖不轉經。
0300a13: 拈云昨有僧問如何是入息不居蘊界山僧道阿呵
0300a14: 呵莫做夢如何是出息不涉眾緣亦云阿呵呵莫做
0300a15: 夢今日舉似大眾還會麼更聽一頌。
0300a16: 入息不居蘊出息不涉緣請君莫做夢唱箇哩囉嗹。
0300a17: 僧問演祖如何是臨濟宗云五逆聞雷。
0300a18: 五逆聞雷藞藞苴苴同門出入宿世冤家。
0300a19: 應菴問如何是正法眼藏密菴曰破沙盆。
0300a20: 生平慣喫渾圇飯百尺竿頭信步行手捏黃金成鐵
0300a21: 笛一聲飛絮滿江城。
0300a22: 南泉三世諸佛不知有狸奴白牯卻知有。
0300a23: 東村趙五登高第西舍劉三赤體窮兩箇相逢茆廁
0300a24: 裏一齊拍掌展家風家風展處誰知有金鼓無聲頑
0300a25: 石吼喪盡全機只麼行金毛獅子不如狗。
0300a26: 南泉趙州翫月話。
0300a27: 拈云兩父子恰似一對鋸匠送去扯來不差毫髮及
0300a28: 至一劃開多少人向遮裏失錢造罪。
0300a29: 團團孤月映千山幾許行人說易難卻得南泉提正
0300a30: 令乾坤打碎掌中看。
0300b01: 殃屈摩羅救產難話。
0300b02: 從來賢聖不曾殺當下聞之落葛搭天地毛端展復
0300b03: 收春風一陣華容赭。
0300b04: 僧問南院啐啄同時并見風穴話。
0300b05: 拈云這僧也只是箇脫白沙彌被風穴拈箇黑荳子
0300b06: 換卻眼睛猶自不知縱然見得南院用處也只是無
0300b07: 尾蛟龍焉能佈雨眾中莫有為此僧作主者麼摸取
0300b08: 眼睛看。
0300b09: 啐啄同時已巳不堪棒頭有眼不相瞞石火電光千萬
0300b10: 里回頭又墮石牢關。
0300b11: 問龍牙大不能蓋牙云道者合如是。
0300b12: 黃金無假阿魏無真饑逢王膳不能食病遇醫王豈
0300b13: 便惺休莽鹵著精神大地撮來如米粒雪峰老子更
0300b14: 通津。
0300b15: 僧辭歸宗學五味禪話。
0300b16: 蘭陵美酒鬱金香玉碗盛來琥珀光但使主人能醉
0300b17: 客不知何處是他鄉。
0300b18: 盤山光境俱忘并洞山光境未忘話。
0300b19: 光境俱忘與未忘糞箕苕帚翫春光落花滿地無人
0300b20: 掃燕子銜飛遶畫梁。
0300b21: 玄沙見虎話。
0300b22: 拈云弄巧成拙。
0300b23: 大地絕毫釐平達青雲路透出四重關端的只是虎。
0300b24: 僧舉雪峰十方世界沙門眼趙州鍬子話。
0300b25: 十方是眼屙何處趙州寄箇鍬子去團圞不露始周
0300b26: 圓依舊茫茫無本據。
0300b27: 僧問長沙本來人還成佛話。
0300b28: 拈云好箇岑大蟲說得好道理山僧則不然割茅刈
0300b29: 草還須大唐天子始得何故但見皇風成一片不
0300b30: 知何處是封疆。
0300c01: 昨夜三更失卻牛天明起來失卻火。
0300c02: 拈云大小南泉向遮僧手裏納敗乃吐舌云噁。
0300c03: 三兩黃金七兩銅一齊分付與東風赤條條地塵中
0300c04: 臥手握明珠彈野鴻。
0300c05: 南泉歸宗麻谷同去禮忠國師。
0300c06: 拈云三箇漢拳踢相應就中一箇猶甚卻被忠國師
0300c07: 不費些毫輕輕捉敗且道忠國師尚未見面為甚麼
0300c08: 卻被捉敗這裏見得許汝於之字法門有箇入處。
0300c09: 明舒暗奪弄精魂未到南陽日已巳昏招手回家情更
0300c10: 切滿園春色屬何人。
0300c11: 銜取一莖草話。
0300c12: 拈云雲在嶺頭閑不澈水流澗底忒忙生。
0300c13: 同中有異異中有同合水和泥浩蕩風銜取一莖追
0300c14: 逐去十方元是舊儀容。
0300c15: 天上無彌勒天下無彌勒。
0300c16: 拈云幾箇老漢只解見兔放鷹不能穴中擒虎當時
0300c17: 若是山僧見他道天上無彌勒天下無彌勒便云南
0300c18: 泉老人來也待他眼目定動便與連棒打出直饒南
0300c19: 泉老人也須倒退三千里。
0300c20: 天上天下無彌勒禪床震動現觀音淨如鼓腹含餔
0300c21: 客拄杖縱橫不浪鳴。
0300c22: 喫油餈話。
0300c23: 不動口而喫油餈不出門而到庄上堪笑南泉王老
0300c24: 師一生賣弄窮伎倆。
0300c25: 僧問鹽官如何是本身盧舍那話。
0300c26: 拈云叢林往往商量道與老僧過淨瓶來何等分明
0300c27: 這僧懞懂不會所以道古佛過去久矣恁麼說話何
0300c28: 殊水母借蝦為眼有問山僧如何是本身盧舍那只
0300c29: 向他道這裏不著客作漢若向這裏會去如插翅虎
0300c30: 子相似快活快活然雖如是不入驚人浪難逢稱意
0301a01: 魚以拂子擊香几。
0301a02: 楊岐棘栗蓬話。
0301a03: 楊岐棘栗與金圈日用家常苦又甜吞吐不須舌牙
0301a04: 力張公喫酒李公顛。
0301a05: 楊岐三腳驢。
0301a06: 三腳驢子弄蹄行凜凜霜風薦毛骨踢蹋奔騰遍九
0301a07: 州一嘶驚落遼天鶻。
0301a08: 鳥窠布毛。
0301a09: 鳥窠拈起布毛吹萬國春光溢草廬多少尋枝摘葉
0301a10: 諸西秦東魯枉崎嶇。
0301a11: 國師無縫塔。
0301a12: 拈云國師父子俱向代宗手裏納一場敗闕無縫塔
0301a13: 子至今猶在還見麼。
0301a14: 東西無量由旬闊南北恒沙剎土長十世如來埋一
0301a15: 塚悠然晝夜放毫光。
0301a16: 南泉被鬼神覷破話。
0301a17: 拈云這老漢賴有這一著在天下人不奈伊何雖然
0301a18: 如是還見南泉麼擊拂子云黃河清而聖人出。
0301a19: 黃河清後聖人出不到斯時不得知撒手長安行大
0301a20: 道莫於中路討便宜。
0301a21: 金牛作舞并長慶大光語。
0301a22: 金牛作舞大生乖長慶相隨上五臺縱使大光能舉
0301a23: 令誰知已巳著眼中埃丈夫自有通天志好惡都來一
0301a24: 窖埋。
0301a25: 藥山一切不為話。
0301a26: 任運相將只麼行金剛腦後炯雙睛橫吹銕笛乾坤
0301a27: 外聾者能聞跛者伸。
0301a28: 藥山特牛生兒話。
0301a29: 東海垂竿情意遠白魚一躍上王舟眉毛踢起無蹤
0301a30: 影多少漁人覓路頭。
0301b01: 三聖令僧問長沙南泉遷化話。
0301b02: 拈云長沙一條銕脊梁如須彌山相似水內一半水
0301b03: 外一半莫道三聖與這僧拱手歸降即今汝等在此
0301b04: 立地聽山僧舉揚也則如百鳥到須彌不覺皆同其
0301b05: 色還會麼切忌磕頭撞額。
0301b06: 雲外禪師語錄卷第九終
0301b07: 　比丘怡谷一兩　巍然一兩　心岸一兩
0301b08: 　法華菴一兩　明心一兩五錢　純野一
0301b09: 　兩　黃齋公父子七錢　李齋公三錢
0301b10: 　包成之三錢　邵應台二錢同捐貲刻
0301b11: 神鼎雲外和尚語錄第九卷
0301b12: 康熙乙巳夏月神鼎塔院識
