0477b01: 兜率不磷堅禪師語錄卷下
0477b02: 參學小師玅聖玅德等記錄
0477b03: 頌古
0477b04: 永嘉大師見六祖。
0477b05: 腰包頂笠到曹谿捋下帽檐白日低振錫三聲窮伎
0477b06: 倆俛留一宿不須提。
0477b07: 百丈野狐。
0477b08: 當年一句太郎當五百生前受此殃石女偷身天外
0477b09: 去獃郎猶自守空房。
0477b10: 三頓棒。
0477b11: 密室全施殺活機蒿枝三頓陷重圍猛然徹骨無多
0477b12: 子舉起拳頭肋上揮。
0477b13: 無位真人。
0477b14: 無位真人看面門纔然指著便消魂長笑一聲山水
0477b15: 綠更無一物可酬恩。
0477b16: 賓主句。
0477b17: 兩堂同喝震如雷此是宗門格外才賓主歷然不錯
0477b18: 錯冬風吹起律筒灰。
0477b19: 照用。
0477b20: 有時把手不同行各自人前說姓名若問就中端的
0477b21: 旨滹沱河上聽鐘聲。
0477b22: 香嚴上樹話。
0477b23: 香嚴好箇截流機只是時人會者稀若肯當頭便一
0477b24: 擊不到如今論是非。
0477b25: 南泉斬貓。
0477b26: 堪笑南泉老不休貓兒未舉早輸籌兩堂箇箇真龍
0477b27: 象末後無端累趙州。
0477b28: 僧問趙州如何是趙州州云東門南門西門北
0477b29: 門。
0477b30: 全體問來全體酬多少行人在路頭大道闊白雲悠
0477c01: 南北東西輸一籌。
0477c02: 俱胝和尚。
0477c03: 一夜東風解客愁十分春色到峰頭忽逢知己菴前
0477c04: 過笑裏無端豎指頭。
0477c05: 趙州勘婆。
0477c06: 年老心孤太煞自攜杖去臺山一條大道坦直如今
0477c07: 返作嚴關。
0477c08: 南泉歸宗麻谷同去參禮南陽國師。
0477c09: 三人瓢笠各挈無端自呈醜拙南泉麻谷歸宗鼻孔
0477c10: 教誰扭折。
0477c11: 四料揀。
0477c12: 奪人不奪境夜半歸來寒照影百尺樓臺動曉星子
0477c13: 規啼處香風滿。
0477c14: 奪境不奪人沒鐙驢子騎三更如今百卉辭春色唯
0477c15: 有黃鸝樹上鳴。
0477c16: 人境兩俱奪拈起烏藤劈面搏伶俐衲僧擬進言未
0477c17: 免重澆第二杓。
0477c18: 人境兩俱奪海晏河清光灼灼風流才子躍龍門萬
0477c19: 里謳歌常自若。
0477c20: 靈雲見桃華。
0477c21: 夭桃一夜笑江潰艷色燒天有十分莫道無人堪戀
0477c22: 賞曉來豁眼是靈雲。
0477c23: 巖頭一日到德山跨門便問是凡是聖山便喝
0477c24: 頭禮拜。
0477c25: 是凡是聖兩無欺一喝驚天動地時回首珊瑚撐夜
0477c26: 月清光一片在瓊枝。
0477c27: 北斗藏身。
0477c28: 驀拶相逢善哮吼憐兒不覺揚家醜蟭螟昨夜舞三
0477c29: 臺驚起雲門藏北斗。
0477c30: 雲門屎橛。
0478a01: 人平不語水平不流雲門屎橛塞斷咽喉若遇搜林
0478a02: 巨犬子萬般腥臭一時收。
0478a03: 十智同真。
0478a04: 一同一質晴空杲日耀古輝今莫怪不識。
0478a05: 二同大事饑餐倦睡把斷乾坤本無漸次。
0478a06: 三總同參大憨小憨芒鞋缽袋挂向東菴。
0478a07: 四同真智關張劉備我則不然光吞萬類。
0478a08: 五同遍普雙瞳目瞽祕魔檠叉禾山打鼓。
0478a09: 六同具足山青水綠常在其中無拘無束。
0478a10: 七同得失何必不必曠大劫來圓明如日。
0478a11: 八同生殺石頭路滑袖裏金椎一時俱攃。
0478a12: 九同音吼下坡快走蹋翻覆盆通身是口。
0478a13: 十同得入承誰恩力野老負薪村婦供織。
0478a14: 德山托缽。
0478a15: 陷虎機也甚奇得便宜處落便宜將謂人前陳巧玅
0478a16: 低頭依舊失雙眉巖頭老何所施暗寫愁腸付與誰
0478a17: 付與誰三年依舊鐵輪隨。
0478a18: 麻三斤。
0478a19: 如何是佛麻三斤此語可能蕩最氛衲僧若也知端
0478a20: 的人前切忌且論文。
0478a21: 破山明和尚因僧問終日喫飯未曾咬著一粒
0478a22: 時如何山云一箇斑鳩九隻鳥。
0478a23: 一番雨過一番好山色青青野色新鵓鳩枝上啼不
0478a24: 已由來一粒未粘脣。
0478a25: 報恩浮石賢和尚常以馬祖一喝百丈三日耳
0478a26: 聾勘眾三十年未有契機者一日舉問福海璧
0478a27: 老人老人曰不是苦心人不知。
0478a28: 三十年來著一機箭鋒相拄破重圍剛然奪得還歸
0478a29: 趙春色如今分外肥。
0478a30: 長松璧和尚因僧問如何是萬法歸一一歸何
0478b01: 處松云疊翠峰。
0478b02: 萬法從來不自功沿流不息是蠶叢臨岐無甚聊相
0478b03: 贈笑指嵯峨插翠中。
0478b04: 長松因僧問如何是西來意松云門前五箇石。
0478b05: 英風烈烈弄全機俊骨三更跨鐵圍卻向錦江江上
0478b06: 望夜深汀岸火光肥。
0478b07: 嵩山慧和尚因僧問水盡山窮時如何山云者
0478b08: 是拄杖子僧禮拜山便打。
0478b09: 水盡山窮立問端當頭一棒骨毛寒者僧若也親會
0478b10: 得月上高峰玉一團。
0478b11: 嵩山因僧問如何是正法眼藏山云六月裏炭
0478b12: 團。
0478b13: 放下似綿團提起如特石嵩山正法眼當機覿面疾
0478b14: 鐵額銅頭也消魂英靈上士難委悉快委悉老胡血
0478b15: 脈從此出。
0478b16: 嵩山因僧問如何是單傳之旨山云一箇髼鬆
0478b17: 兩箇丫。
0478b18: 嵩山關戾有來由全體將來為汝酬衲子如無青白
0478b19: 眼依然春色隔南州。
0478b20: 嵩山常呼僧名僧應諾山云汝名甚麼或呼僧
0478b21: 僧至山云我不曾叫汝或呼僧僧擬議山云可
0478b22: 憐生復云嵩山有的旨但呼汝名字汝不恁麼
0478b23: 來我便恁麼去。
0478b24: 為爾全提第一機相呼相喚莫相違等閒識得真消
0478b25: 息好向峰頭痛罵伊。
0478b26: 無根樹。
0478b27: 本植威音空劫外清清從不染泥塵高枝垂密來初
0478b28: 月細葉扶疏映比鄰曉日乍開山迥迥晚風纔動響
0478b29: 頻頻誰知蔭覆連河岳不假栽培曠古春。
0478b30: 無孔笛。
0478c01: 陽春一曲別宮商格調從來意自長石女把將天外
0478c02: 去木人攜得谷中藏聲聲徹夜彌江海字字連雲接
0478c03: 宋唐更有知音弄月下全非漁父歎滄浪。
0478c04: 無孔錘。
0478c05: 日炙風吹是幾年凝然不壞本來堅五金未假紅爐
0478c06: 鑄一色何消赤火煎擊破乾坤明的旨敲開混沌顯
0478c07: 單傳有時擿向支那國霧朗雲輝豈變遷。
0478c08: 無縫塔。
0478c09: 雲中級級自參差眼裏團團上祖規星日繞檐元未
0478c10: 動煙霞生背可能移幾番識盡乾坤眼百世吟來雪
0478c11: 曲詩直是逢源誰借借年年相共不相知。
0478c12: 無底籃。
0478c13: 攜來平野擿芳春不覺遭逢露本真幾度林中盛皓
0478c14: 月數回宇內漉金鱗頻頻看去原無巧著著將來自
0478c15: 有神終日人前少賣弄孤標非與世同倫。
0478c16: 無須鎖。
0478c17: 黃金鑄就絕神工從此玄關不露風幾度大悲摸不
0478c18: 著九天慧眼看無功威音難與分先後樓至何才辨
0478c19: 始終自是佛魔俱鎖斷回頭月映錦官東。
0478c20: 無底船。
0478c21: 芳草青來古岸平長江碧去峽峰清孤帆不挂春風
0478c22: 順兩櫓誰搖夾浪行不犯清波魚藻靜馮流愛海雪
0478c23: 華明煙深莫謂無棲處更向他方界裏牚。
0478c24: 無弦琴。
0478c25: 不用神工巧合成陽關三疊自堪任山前秀色高寒
0478c26: 盡澗底流泉藻韻清繞指梅華香自落回風鶴操響
0478c27: 初沈等閒不是平沙趣乾達婆王無路尋。
0478c28: 無底缽。
0478c29: 當場用處沒疏親庾嶺全提驗主賓擎去降龍非假
0478c30: 手持來應供未粘脣殘羹餿飯空生擲野鶴閒雲斷
0479a01: 際倫多子塔前空著柄滿中盛得劫前春。
0479a02: 無星秤。
0479a03: 要識錙銖就裏奇一條黑桼挂須彌定盤星看蝸牛
0479a04: 眼秤柄身裁鐵樹枝衡石全提分理事銅鉤三寸絕
0479a05: 施為而今且著閻浮界魔佛看來也蹙眉。
0479a06: 山中四威儀。
0479a07: 行行行不計程築著指喫一驚。
0479a08: 住住住拾野趣剛掉臂虛空露。
0479a09: 坐坐坐哂馬簸古到今成滯貨。
0479a10: 臥臥臥鼾齁箇問若何驀面唾。
0479a11: 拈古
0479a12: 舉世尊一日陞座文殊白椎云諦觀法王法法王法
0479a13: 如是世尊便下座。
0479a14: 拈曰大小世尊被文殊一椎只得虛空粉碎即
0479a15: 且止你道他百萬人天為甚而退大眾還
0479a16: 知麼復云劄。
0479a17: 舉阿難尊者問迦葉世尊傳金襴之外別傳箇甚麼
0479a18: 迦葉召阿難阿難應諾迦葉云倒卻門前剎竿著。
0479a19: 拈曰阿難因行不免掉臂誰知被箇剎竿子絆
0479a20: 著你道如今還有脫身處也無脫身猶可易出
0479a21: 格道應難。
0479a22: 舉世尊因文殊至諸佛集處值諸佛各還本處唯有
0479a23: 一女子近佛坐入於三昧文殊白佛云何此女得近
0479a24: 佛坐而我不得佛告文殊汝但覺此女令從三昧起
0479a25: 自問之文殊繞女三匝鳴指一下乃托至梵天盡其
0479a26: 神力而不能出世尊云假使百千文殊亦出此女定
0479a27: 不得下方過四十二恆河沙國土有罔明菩薩能出
0479a28: 此女定須臾罔明從地湧出作禮世尊敕罔明出罔
0479a29: 明卻過女前鳴指一下女子於是從定而出。
0479a30: 拈曰二大士恁麼為甚有出得有出不得畢竟
0479b01: 淆訛在甚麼處風靜始知蟬在樹鐙殘方見月
0479b02: 臨窗。
0479b03: 舉僧問趙州萬法歸一一歸何處州云我在青州作
0479b04: 領布衫重七斤。
0479b05: 拈曰大小趙州被者僧問著只得和囊底掀出
0479b06: 看來不是好手若是堅上座即不然待伊開口
0479b07: 即便棒出一不失為宗師二免者僧泣岐。
0479b08: 舉南泉云王老師賣身去也還有買者麼時有僧出
0479b09: 某甲買泉云不作貴不作賤你作麼生買僧無語。
0479b10: 拈曰不作貴不作賤且致只如者僧無語是好
0479b11: 心不是好心你若分析得宋老師被你看破。
0479b12: 舉睦州示眾云大事未明如喪考妣大事已明如喪
0479b13: 考妣。
0479b14: 拈日大事未明且置不問大事已明因甚麼還
0479b15: 要如喪考妣前頭猶易可末後更愁人。
0479b16: 舉鹽官會下有一主事僧忽見鬼使來追僧告云某
0479b17: 甲身充主事未假修行乞容七日得否使云待為白
0479b18: 王若許七日後來不然須臾便至言訖不見至七日
0479b19: 後復來覓其僧了不可得。
0479b20: 拈曰鬼使不但七日後來尋不見即七日前來
0479b21: 亦尋不見雖然乞容的又是誰邪還知落處麼
0479b22: 請看石上藤蘿月已巳映洲前蘆荻華。
0479b23: 舉僧問趙州至道無難唯嫌揀擇如何是不揀擇州
0479b24: 云天上天下惟我獨尊僧云此猶是揀擇州云田庫
0479b25: 奴甚麼處是揀擇。
0479b26: 拈曰趙州只有步步登高且無從空放下當時
0479b27: 見問何不劈脊便打且免者僧向揀擇處垛根。
0479b28: 舉石臼參馬大師祖云甚處來臼云烏臼來祖云近
0479b29: 日有何言句臼云幾人於此茫然祖云茫然且致悄
0479b30: 然一句作麼生臼乃上前三步祖云我有七棒寄打
0479c01: 烏臼你還甘否臼云和尚先喫某甲後甘。
0479c02: 拈曰馬祖信腳而行石臼善為道路簡點將來
0479c03: 猶涉機關在正好各與三十拄杖何也者裏不
0479c04: 得放過。
0479c05: 舉鹽官一日喚侍者將犀牛扇子來者云破也官云
0479c06: 扇子既破還我犀牛兒來者無對。
0479c07: 拈曰說甚麼鹽官著死急殊不知國清才子貴
0479c08: 家富小兒嬌。
0479c09: 舉昔有婆子供養一菴主經二十年常令二八女子
0479c10: 送供給侍一日令女子抱定曰正恁麼時如何主曰
0479c11: 枯木倚寒巖三冬無暖氣女子舉似婆婆曰我二十
0479c12: 年祇供養箇俗漢遂遣出燒卻菴。
0479c13: 拈曰不但二十年到不得者裏直饒再二十年
0479c14: 亦枉然雖然明鋒容易躲暗箭最難防。
0479c15: 舉曹山因僧問世間甚麼最貴山云死貓兒最貴曰
0479c16: 為甚麼死貓兒卻貴山云無人著價。
0479c17: 拈曰試玉雖經火求珠不離泥雖是曹山用處
0479c18: 亦是曹山拙處雖然且道畢竟如何著價向前
0479c19: 來共你說一上。
0479c20: 舉琅琊因長水法師問楞嚴經云清淨本然云何忽
0479c21: 生山河大地琊厲聲云清淨本然云何忽生山河大
0479c22: 地。
0479c23: 拈曰騎賊馬追賊不是回機轉位的克家子若
0479c24: 是克家子猶未得在且作麼生是克家事華光
0479c25: 浮古殿竹影埽空庭。
0479c26: 雜偈
0479c27: 贈友人
0479c28: 一夜嵩山話舊時幾年梁益結禪期蒲團每坐三更
0479c29: 月毛穎長敲卒歲詩列聖叢中開正眼不萌枝上豁
0479c30: 雙眉無心應物平生事高志拏雲只在斯
0480a01: 敘舊
0480a02: 買得青山萬事寬白雲陰裏共君歡參差竹樹含春
0480a03: 色向背松杉映雪寒倦到庭前常步月鐙明室內可
0480a04: 焚檀年來未暇精書研嬾寫閒情對碧巒
0480a05: 寄雲巖三草溥弟
0480a06: 一從分手出嵩山君臥雲巖我獨閒竹杖穿雲煙岫
0480a07: 外麻衣放浪石谿間南方悵望晴天異北郭低吟倦
0480a08: 鳥還同握昆明莫邪劍有時六詔蕩癡頑
0480a09: 復嵩松昇弟用原韻
0480a10: 曹源一滴潤梁州杖撥荒雲得自由霞散長空天作
0480a11: 鏡水沈細浪月為鉤拈華席上生機活卷席筵中姓
0480a12: 字優自是玄風吹四野冰輪無類照嵩丘
0480a13: 聞龍苂上兄自江淛請藏畫列祖像百二十軸
0480a14: 還嵩山喜而誌之
0480a15: 楚雨吳風過四秋手持勝事到嵩丘詩瓢萬里關山
0480a16: 遠鐵杖百城煙水脩玉軸才開暉寶相雲緗半展得
0480a17: 徽猷松門法乳從今始自是功高第一籌
0480a18: 次若震楊秀才原韻
0480a19: 秀拔群儒世上英文章自是出天真詞華已吐珠璣
0480a20: 潤筆氣光騰錦繡春江上烹豬逢內翰山中奪笏遇
0480a21: 宗臣傳鐙細看前朝事此事何人得意新
0480a22: 偶成
0480a23: 瓢囊高挂碧峰頭放浪林泉訪舊遊不遇知音談歲
0480a24: 月少逢漁父泛輕舟半夜茶煙浮屋外中時鶴影落
0480a25: 谿頭道者家風宜若是佛冤祖債一時休
0480a26: 遣興
0480a27: 芒鞋獨自到山顛正是冬來雪盡天白鶴引雛青澗
0480a28: 上玄猿領子碧崖邊林華競發才人料地籟時鳴野
0480a29: 老絃此日登臨清晝永嬾披垢服入西廛
0480a30: 遊碁盤山
0480b01: 谿映青莎響杜鵑樵漁也自摘芳妍重遊不為江山
0480b02: 古散步長妨歲自捐奕局未終柯已爛滄冥又淺鶴
0480b03: 方還由來此地煙霞勝贏得今朝一覺眠
0480b04: 贈格目上座
0480b05: 衲子家風無別陳縱橫理事契全真三餐粥飯年來
0480b06: 慣一架蒲團劫外春任運翻騰閒歲月隨緣瀟灑舊
0480b07: 時人機關此日消磨盡信手拈來待遠賓
0480b08: 贈監院不用上座
0480b09: 破甕酸虀每日開平常一味待方來維持不媿楊岐
0480b10: 老能事還堪自寶才功在叢林名已巳重惠孚保社智
0480b11: 猶恢道人本色應如是共轉機輪在此回
0480b12: 輓慈雲空一上座
0480b13: 脫盡鶻衣八斗塵分明此日識前因化緣已畢身須
0480b14: 退法語常留道益真月到天心光朗朗雲消勝地潤
0480b15: 津津老禪措手歸何處紅蓼依然對白蘋
0480b16: 避暑
0480b17: 山中無客至赤日隔高臺徑曲苔痕溼林風香氣來
0480b18: 烹茶青草谷倚杖白雲隈飯罷乘幽興尋芳日幾回
0480b19: 和近山鼎弟贈有孚張使君原韻
0480b20: 邂逅留佳句清音動所思真乘言外得風度意中窺
0480b21: 探墨含珠潤尋幽采藥奇消搖塵世外勝事幾人知
0480b22: 秋夜同鼎弟翫月
0480b23: 素練凝虛碧盈盈冷太清無雲生絳漢有水潤朱楹
0480b24: 共坐三生石同看一澗明古人拂袖去別是故園情
0480b25: 壽路南別駕裕生吳公
0480b26: 如何同記來現宰官身蝗去封疆靜民歌路甸新
0480b27: 西南常戴德草木亦沾仁紫氣浮公署稱觴喜眾賓
0480b28: 荅馬秀才
0480b29: 山舍逢高士相攜過小菴逃禪華共賞樂道苦同甘
0480b30: 峰影倒僧座谿聲上佛龕明朝何處去倚杖看晴嵐
0480c01: 贈天來吳秀才北上
0480c02: 信手攀丹桂已逢第一枝玉堂通鳳闕金馬躍龍墀
0480c03: 身處青雲遠心存白髮垂上方如有賜付雁不須遲
0480c04: 荅若愚韓貢元
0480c05: 聚首芳塵外清談莫猒多讀書開聖智種竹翦煩柯
0480c06: 既與道原近應知欲可呵逢緣如得玅日用不蹉跎
0480c07: 壽通皎陳居士
0480c08: 雖然今日誕須記未生時岳降中峰翠歌催四座卮
0480c09: 南辰功注算高士韻稱奇若問無為意賢哉道自怡
0480c10: 復汪秀才用原韻
0480c11: 真性豈無定本光不汙塵九還尋玅訣三疊樂天真
0480c12: 不覺從前誤難知此後辛黃龍亦有術只在本來人
0480c13: 擬寒山詩五首
0480c14: 日用事何如施為先克己克己坦然平可以識行止
0480c15: 不到忘機處孤蹤何所以山青雲自閒水綠多清泚
0480c16: 大事向誰說道人當自裁此身既如幻安能常在哉
0480c17: 祇有者些子不被八風摧劫初只至今曾不染塵埃
0480c18: 道人行處是天地不能留明月在寒山清風亦可儔
0480c19: 巖臺容我嬾朝野任我遊從前諸三昧收歸拄杖頭
0480c20: 歎彼世間人忙忙無日休心猿急似箭意馬豈停留
0480c21: 不顧宅中寶癡狂向外求臨危將不去空手赴荒丘
0480c22: 深悲學道流幾箇識廉恥專要使偷心相將論彼此
0480c23: 緇田無簣功業海有餘矣臨末梢頭時將何敵生死
0480c24: 贈羨瞿輝弟住武定府福田寺
0480c25: 來日霜蹄去武陽龍泉一劍動星光太平罔兩屏蹤
0480c26: 跡遙聽雄風蕩八荒
0480c27: 送不同溥弟還蜀
0480c28: 檞笠飄然萬里程此行蹋碎錦江春峨眉山上一方
0480c29: 月莫道不從昆海濱
0480c30: 次韻題罌粟
0481a01: 一片雲霞映日開天然秀氣避風埃評題自是仙原
0481a02: 種故向青山結玉胎
0481a03: 送化一知客
0481a04: 衲子家風無別陳十分機括看當人塵中主化外賓
0481a05: 識得來時絕偽真
0481a06: 苦雨
0481a07: 村村何事雨凄清十日秋風斷客行借問明朝晴也
0481a08: 未杖藜且踏亂峰青
0481a09: 蟬鳴樹底
0481a10: 清音不斷柳枝頭滿院高風催早秋自是客人翻不
0481a11: 樂一聲雨淚向東流
0481a12: 茶次口占奉和嵩山老人原韻
0481a13: 嵩山春色幽仍遠詩畫一篇向此展座中盡是江南
0481a14: 人撫臆銜桮開笑臉
0481a15: 賦得疏竹吟風
0481a16: 青青澗上映南軒十畝傲霜小竹園借問王猷何處
0481a17: 去月明靜夜冷啼猿
0481a18: 賦得把盞問月
0481a19: 滿座秋風引客思湘簾影動菊華枝不知仙子來何
0481a20: 處靜對茶爐寫舊詩
0481a21: 喬松棲鶴
0481a22: 虯姿十丈倚巖邊傲盡煙霞不計年每對南樓烹茗
0481a23: 後遙瞻薄莫鶴翩躚
0481a24: 聽上方梵唄得寫字
0481a25: 半卷殘經才放下一聲歸鶴動林野池邊倚杖望雲
0481a26: 谿無限閒情惟自寫
0481a27: 池成月自來
0481a28: 鑿來不是勝昆明但要清光月夜生未到上方烹雪
0481a29: 賞如何識得野人情
0481a30: 雁行
0481b01: 一聲清韻落秋霜帶得風雲過遠岡不是回峰休錯
0481b02: 認明河無暈任翱翔
0481b03: 梅
0481b04: 江城昨夜笛聲催一片清香傍柳開多謝故人憐瘦
0481b05: 骨年年五月寄書來
0481b06: 壁上梅
0481b07: 滿壁何人塗素胎冰姿猶自在巖臺莫教渫盡枝頭
0481b08: 意還向江城笛裏來
0481b09: 邀友看菊
0481b10: 相逢不必話漁樵且向東籬看小嬌秋片烹來清晝
0481b11: 永許多情緒坐中消
0481b12: 步月
0481b13: 清暉如水映霜空萬里河山皓魄中此夜不堪頻悵
0481b14: 望邊城最是猒秋風
0481b15: 夜泊昆池
0481b16: 春波百里映遙天此夜輕風送小船過盡蘆華纖月
0481b17: 冷回頭兩岸淨蒼煙
0481b18: 和張使君有孚西來隻履之作
0481b19: 何曾隻履又西還請看洛中少室山自是老胡將不
0481b20: 去至今千載鎖松關
0481b21: 奉和本師韻題滇南八景
0481b22: 昆池夜月
0481b23: 秋光一片映漁磯桂子香飄午夜肥疊翠雙峰時倒
0481b24: 影欲牚小艇載將歸
0481b25: 商山樵唱
0481b26: 數聲亭午隔崖阿雲樹參差接女蘿幾欲相尋王子
0481b27: 跡煙深無處覓殘柯
0481b28: 金馬朝輝
0481b29: 遙遙東郭望朝暉金馬坊前春最宜可笑王褒千古
0481b30: 後遊人猶說數行碑
0481c01: 碧雞秋色
0481c02: 層巒高聳翠雲西著地凌空孰與齊唱徹一聲驚宇
0481c03: 宙猶來音韻別天倪
0481c04: 雲津夜市
0481c05: 津連市口樹連橋水漾波光艇漾潮來往輪蹄駢集
0481c06: 地於中蕭灑屬漁樵
0481c07: 螺峰疊翠
0481c08: 怪石層層看最奇盤空累地合如期天然突兀誰今
0481c09: 古卻似尋常小塔兒
0481c10: 官渡漁鐙
0481c11: 郭南簇簇謝家村煙鎖垂楊練鎖墩蚱蜢橫波歌款
0481c12: 乃釣來金鯉出青蘋
0481c13: 龍池躍金
0481c14: 隱隱金波碎碧灘潛鱗骨蛻幾千番為霖豈是無功
0481c15: 用會看風雷破浪還
0481c16: 示惺監收
0481c17: 萬語千言教惺一惺來一句絕商量目前卻把空生
0481c18: 旨嘯月吟風任舉揚
0481c19: 示克己香鐙
0481c20: 汝道工夫總不真拈香撥火也相親有時觸著娘生
0481c21: 手一簇青煙笑殺人
0481c22: 示見一副寺
0481c23: 見猶不及見還難一片月華落九天見一闍黎如鈍
0481c24: 置依然光彩鎖風煙
0481c25: 示天一
0481c26: 春色融和草木青了無一法可關情波澂月淨分明
0481c27: 事無那時人時自盲
0481c28: 示樹本
0481c29: 學道先須務樹本一生取足復何求蹋翻天地無家
0481c30: 國始是男兒得自由
0482a01: 示玅德小師
0482a02: 青春志道正當時此事分明在不欺打徹上頭關捩
0482a03: 子頂門一竅是靈機
0482a04: 示持一
0482a05: 學道直須力荷持莫將語默涉端倪直須學到無學
0482a06: 處得到無學任所為
0482a07: 示金振
0482a08: 籬菊粼粼正散金清香透鼻莫沈吟此時徹得心頭
0482a09: 事傲雪凌霜任古今
0482a10: 示省夢知殿
0482a11: 省得夢來眼豁開眼開方不被塵埃如今庭外藤蘿
0482a12: 月夜夜青光映碧苔
0482a13: 示智覺
0482a14: 柳陌華阡選佛宮禪心道韻自和融闍黎若解其中
0482a15: 趣智覺分明在己躬
0482a16: 示懷無知客
0482a17: 樂道忘懷一物無閒雲野鶴任江湖客來有問如何
0482a18: 待請聽菴前叫鷓鴣
0482a19: 示容波
0482a20: 教汝先須鏟妄心妄心鏟盡道方親胸中若有些兒
0482a21: 事依舊狂波卷白蘋
0482a22: 示等齊
0482a23: 為道須知勿自欺朝昏一念緊提撕忽然扭折孃生
0482a24: 鼻始笑當年百丈師
0482a25: 送夢周
0482a26: 夜郎東去是吳山莫直移舟到楚關要契兩回得力
0482a27: 處休辭萬里路途艱
0482a28: 示宗樹
0482a29: 大道分明絕覆藏中心樹子露堂堂有時疏影橫天
0482a30: 外放出枝頭自在香
0482b01: 示非一
0482b02: 非公不看脩茶經信手擎來可醉人若是方來親識
0482b03: 得回頭始信劫前春
0482b04: 示應無
0482b05: 應無所住意何如試問老禪識也無若是憤然親看
0482b06: 破晴光當午日輪孤
0482b07: 示會深
0482b08: 深深深處是根原但要無明一踢翻回首孤輪天際
0482b09: 淨更無別語論風旛
0482b10: 示方璞
0482b11: 慕道高流如琢璞工夫不急終頑石閒忙若也勤磋
0482b12: 磨價重當年荊嶺璧
0482b13: 示若拙
0482b14: 大智似愚巧若拙莊生昔日曾饒舌爾曹日用在己
0482b15: 躬箇事從來元不別
0482b16: 示飯頭
0482b17: 脫粟飯賴汝炊熟飽食兩堂雲水僧磕著覆盆與箸
0482b18: 子笊籬木杓也翻騰
0482b19: 勉聖侍者
0482b20: 無人我方超聖此語分明是捷徑我問道流知不知
0482b21: 若知此意方相稱
0482b22: 示海山園頭
0482b23: 要識金藏在海山朝朝從事钁頭邊等閒钁出如何
0482b24: 道東瓜儱侗瓠子灣
0482b25: 聞鐘有感
0482b26: 忽爾堂前打飯鐘飄然築著住山翁百千三昧非他
0482b27: 意盡在鯨鯢一擊中
0482b28: 自勉
0482b29: 瞬息光陰駒過隙因緣時節莫強求看他世事如朝
0482b30: 露只可閒忙得自由
0482c01: 遣興
0482c02: 一條竹杖一瓜瓢直入千峰不待招但使此身無繫
0482c03: 絆清風明月任消搖
0482c04: 偶占示諸禪人
0482c05: 道者生涯在蕨肥輕裘與世早相違竹床石枕通宵
0482c06: 臥那管人間是與非
0482c07: 道者心空可住山了無一事可相關從來一種平懷
0482c08: 意坐對青松看鶴還
0482c09: 山齋晏坐罷琴書四面軒窗樂有餘不是山僧偏愛
0482c10: 嬾都緣無事可煩渠
0482c11: 白雲深處好安居笑月吟風頗自如昨夜東君開竹
0482c12: 戶滿天瑞氣起清虛
0482c13: 示破妄
0482c14: 要越吾家上上宗弄活死蛇是毒龍他時奪得無文
0482c15: 印祖佛應須失卻蹤
0482c16: 示豁山
0482c17: 此事如登太華山峰頭不到也如閒若能拌死行將
0482c18: 去始信秦雄百二關
0482c19: 示眾
0482c20: 箇裏工夫莫教遲此生辦就是便宜若還日夜恆精
0482c21: 進便是超凡入聖時
0482c22: 山居
0482c23: 深山別是一家風前種山茶後種松飯罷攜鉏來嶺
0482c24: 上晴霞散去露諸峰
0482c25: 茆屋三間架碧峰秋高水月心降龍禪餘趺坐巖松
0482c26: 下閒看青猿每過從
0482c27: 示純空
0482c28: 萬緣蕩盡自空者事何人知委識得臨濟痛棒方知
0482c29: 也無多子
0482c30: 壽用監寺
0483a01: 問余紫氣何多黃鶴也來淨筵一粒蟠桃已己熟贈與
0483a02: 監寺老禪
0483a03: 示擇木
0483a04: 楚水滇山不別腳跟下事何為草鞋蹋著鄉關一任
0483a05: 擇木栖遲
0483a06: 示舒光
0483a07: 鼻孔遼天也未腳根點地須知光舒是何三昧觸目
0483a08: 無非玅機
0483a09: 示圓成號豁然
0483a10: 若問生涯無別尋常喫飯穿衣豁然摸著鼻孔始信
0483a11: 百丈玄機
0483a12: 示聖壁號皎然
0483a13: 凡情聖解不二煩惱菩提何殊本是無瑕聖壁皎然
0483a14: 廓落太虛
0483a15: 示隆印號怡然
0483a16: 印泥印水印空八面四方玲瓏要識生機一路怡然
0483a17: 體露金風
0483a18: 示隆明號洞然
0483a19: 雲間木馬嘶風海底泥牛吼月若問的的大意薦取
0483a20: 洞然明白
0483a21: 示寂玄號融然
0483a22: 一句單提成現無玄無玅無為至簡至易至略亙古
0483a23: 亙今無虧
0483a24: 示尼寂念號端然
0483a25: 末山言不露頂翠竹黃華滿坡要識祖師的意端然
0483a26: 看取青蘿
0483a27: 示茶頭
0483a28: 海眼松濤滾沸雀舌烹來時新往來多少禪客須要
0483a29: 殷勤自陳
0483a30: 示灼英
0483b01: 若問西來大意何玄何玅何論生涯如是會得千聖
0483b02: 都來一門
0483b03: 示灼華
0483b04: 燕語鶯啼紫陌灼華燦爛珠英分明好箇消息何必
0483b05: 羨他靈雲
0483b06: 示灼響
0483b07: 喝下如不會得依舊敲空追響可憐三日耳聾喚作
0483b08: 尋常伎倆
0483b09: 示灼聞
0483b10: 塵說剎說熾說自聞返聞不聞要知此事端的八兩
0483b11: 原來半斤
0483b12: 示灼美
0483b13: 頑石深藏美玉琢磨須假良工些兒若有瑕類白璧
0483b14: 依然不中
0483b15: 示靈水
0483b16: 湛湛一靈水清波何處無不假大禹力汪洋下五湖
0483b17: 示克禮
0483b18: 克己與復禮事因丁寧起仲尼方伸問曾子荅云唯
0483b19: 壽沅江府萬壽寺鼎弟
0483b20: 麈尾揮萬壽剎竿樹沅城權衡佛魔畏棒喝聖凡驚
0483b21: 用大乾坤闊機深宇宙宏利生垂普濟導物化群蒙
0483b22: 小佛事
0483b23: 挂板師拈椎云祖佛標榜衲僧命脈若能直下委悉
0483b24: 又何必截鐵斬釘的以為好手雖爾正令當行一句
0483b25: 又作麼生遂擊云一聲辟歷山岳震江湖龍象盡消
0483b26: 魂。
0483b27: 遍雲起龕師至龕前以指敲龕云若向者裏識得來
0483b28: 處則知無所來亦無所去其或未然更聽下箇註腳
0483b29: 遍雲遍雲出沒縱橫滅亦不滅生亦不生靈光獨耀
0483b30: 迥脫塵根全無罣礙自性天真正恁麼時歸根一句
0483c01: 又作麼生不重蓮華國端坐得無心。
0483c02: 下火云此是平常真三昧盈前後無回避煉就金
0483c03: 剛不壞身超然直入不思議攛下火苣云急著眼覷
0483c04: 咄。
0483c05: 超印下火去即印住住即印破不去不住全馮者箇
0483c06: 舉起火苣云會麼助汝棚頭一丙丁玲瓏印子消千
0483c07: 顆。
0483c08: 朗梅下火朗梅田頭脫塵即得七衣寬廠縱無絕後
0483c09: 再甦也見性天開朗既爾擦手歸去莫使根苗又長
0483c10: 雖然如是更有末後一句不免當頭為汝註破以火
0483c11: 苣舉起云火裏蝦蟆吞卻月神光直透青霄上遂攛
0483c12: 下火苣。
0483c13: 念恆山主下火咨爾念恆消消停停其來也任運其
0483c14: 去也騰騰所以道體竭形消而不滅金流朴散而常
0483c15: 存正恁麼時還知落處麼坐斷青山無去路烈焰光
0483c16: 中攃手行。
0483c17: 
0483c18: 
0483c19: 
0483c20: 板存嘉興楞嚴寺經坊
