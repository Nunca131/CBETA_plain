0759c01: 雲溪俍亭挺禪師語錄卷之九
0759c02: 
0759c03: 弟子智輝智埕編
0759c04: 舉古
0759c05: 愚庵老人問魯祖面壁意旨何如師云只為老婆心
0759c06: 切頌云遊絲歷歷事何如萬里寒江獨釣時夜靜月
0759c07: 明人不管只今此意有誰知。
0759c08: 舉國師三喚侍者話拈云荅在問處機絲宛然趙州
0759c09: 道字雖不成文采已巳彰還是國師漏洩還是耽源漏
0759c10: 洩頌云打鼓弄琵琶嫌他不作家說的口快看的眼
0759c11: 花。
0759c12: 舉黃蘗慧問疏山剎那話拈云疏山嘿然甚好且待
0759c13: 這漢疑三十年可惜個多口阿師為他道破我當時
0759c14: 若作矮師叔但喚首座向前一時擯出又著語云剎
0759c15: 那便去時如何多少伎倆逼塞虛空作麼生去牽轉
0759c16: 頭來逼塞虛空不如不去黠兒落節山嘿然疑殺旁
0759c17: 觀慧出洎合錯過第一座問汝適來祗對甚是奇特
0759c18: 太煞婆心慧請示老老大大一剎那間還容擬議也
0759c19: 無恁般惡口慧始悟旨鈍置殺人頌云疏山一嘿意
0759c20: 何如釣罷停船晒網時恰遇遊閒貴公子白魚搖尾
0759c21: 走江湖。
0759c22: 舉女子出定話云好個七佛之師魔魅了也我當時
0759c23: 若見但向他瞿曇咳嗽一聲作舞而出頌云空庭無
0759c24: 事燕雙飛客夢深深戀馬蹄多謝主人情意切香煙
0759c25: 繚繞鬥芳菲。
0759c26: 舉曹山孝滿話云稽中散不廢絲竹阮嗣宗良醞三
0759c27: 升似則似是則未是有者道南泉異類中行早是隔
0759c28: 林寫照了也還諦當麼頌云劉伶劉伶以酒為名三
0759c29: 斗解渴五斗解酲淳于髡一石亦醉東方朔割肉歸
0759c30: 遺細君住住次公醒而狂何必醉也。
0760a01: 舉臨濟兩堂首座話云刁刀易辨魚魯難分尋常道
0760a02: 照用齊行多被這老漢瞞卻了也頌云南山何異北
0760a03: 山黑月即是白月分明闍黎老僧幾乎打作兩橛。
0760a04: 舉臨濟會下二人同時設問話云是賊識賊是精識
0760a05: 精臨濟終日口巴巴地被兩箇酒糟漢一時稗販
0760a06: 去也舉向人前面皮厚多少頌云簫管雜奏笙歌由
0760a07: 庚耀靈朗夜繼以華鐙四美具二難并。
0760a08: 舉百丈耳聾黃蘗吐舌話云神頭鬼臉習以成風扶
0760a09: 起砂盆祖禰不了可惜許三聖興化人人丈夫依樣
0760a10: 描摸到底頌云克用本非李氏朱溫更名全忠五代
0760a11: 相襲為帝殺人的是英雄。
0760a12: 舉疏山壽塔話云矮師叔使心用心臨末稍頭依舊
0760a13: 倒屙一上若非羅山儘力相扶未免單絲不線我有
0760a14: 一棒要打兩家頌云兔角丈三長龜毛一尺一一文
0760a15: 兩文三文錢算來九九八十七。
0760a16: 舉洞山過水話云更相陟依位住許多絡索開眼分
0760a17: 明今日相逢祗這是也要知他正偏兼帶從上法門
0760a18: 向渠我異同邊絲絲認取頌云自覺滄洲遠蓬壺別
0760a19: 有天爛柯人不異羞更說神仙。
0760a20: 舉殃崛產難話云大慧謂是金矢法諸方儘知只如
0760a21: 女子照影不照其餘是明甚麼邊事當時世尊金丹
0760a22: 一粒方便多端可惜許只作個催生引子殃崛殃崛
0760a23: 還知盡大地金石草木能救人身命麼頌云華陽道
0760a24: 上一枯井勸君不必來照影可憐死人如亂麻堆積
0760a25: 井邊骨頭冷。
0760a26: 舉庄上喫油餈話云古德且置這庄主爭容得他腦
0760a27: 後見腮莫通往來頌云勢敗奴欺主時衰鬼弄人庄
0760a28: 上老狐出現門前五鬼來臨唵齒臨齒臨。
0760a29: 舉華嚴廓侍者單刀直入話云月中擒玉兔日裏捉
0760a30: 金烏守廓侍者風穴維那雙眼睜睜不免落他老華
0760b01: 嚴圈繢頌云門前白額正威獰室內蒼鷹敢越群爭
0760b02: 似老羆同出入垂垂牙爪不傷人。
0760b03: 舉西園燒浴話云檠拳豎指多少差殊曹山以己巳方
0760b04: 人個裏獨明尊貴諸人要知向上事麼良久云切忌
0760b05: 道著頌云天然尊貴事何如動定由來不似他直恁
0760b06: 擎拳并豎指殷勤奴婢儘蚩蚩。
0760b07: 舉洞山掇退果桌話云首座箭鋒相拄問個八兩還
0760b08: 他半觔諸人若作有過無過商量入地如箭頌云五
0760b09: 位參尋切要知就中一著占便宜雖然具有沖天志
0760b10: 折合還教失卻渠。
0760b11: 舉婆子燒庵話云寒巖異草坐斷白雲未免輸他一
0760b12: 著然雖如此於陵子齊之巨擘也婆子放憨末後太
0760b13: 過頌云老婆猶是動春心小玉傳將語十分雖則無
0760b14: 緣空覿面惺惺自古惜惺惺。
0760b15: 舉丹霞燒木佛話云畏寒而已巳事有偶然高峰亦祗
0760b16: 說得一半畢竟院主鬚眉因何墮落古者道行人
0760b17: 得牛邑人災也頌云紛紛盡是少叢林羅漢含愁古
0760b18: 佛驚弄得主人沒腳走眉毛脫落兩三莖。
0760b19: 舉體露金風話云好一幅白描秋景任意而成雖則
0760b20: 波浪千迴未免奔流嶪巀且看他霞天雁影四面遠
0760b21: 峰宇宙之間函蓋無盡諸仁者著意臨摹倪雲林王
0760b22: 大癡黃鶴山樵去此未遠頌云木落瀟瀟意自寬金
0760b23: 風露體亦悠然重陽黃菊家家好自古三玄一句全
0760b24: 舉乾峰天台徑山話云古人道天台普請南嶽遊山
0760b25: 又道南天台北五臺莫與他一般話會麼且喜沒交
0760b26: 涉呸呸呸青天白日著甚來由頌云劉郎遇阮郎相
0760b27: 逢但拍手無可持贈君笑折道旁柳。
0760b28: 舉趙州佛性有無話云說有說無趙州舌頭不在口
0760b29: 裏知而故犯有業識在輕薄語言也是兩僧自合招
0760b30: 得頌云一重山兩重山漠漠雲飛煙水寒客夢幾時
0760c01: 還一重關兩重關萬里孤征行路難落日照霜殘。
0760c02: 舉溈山仰山得體得用話云一條匾擔兩頭抬雖然
0760c03: 父子上山也須各自努力還知他兩人性命都在別
0760c04: 人手裏麼頌云世史龍門舊傳經子政新箕裘千古
0760c05: 共弓冶一時聞咄誰是其人。
0760c06: 舉溈山原夢話云夢中作活夢裏相逢一夥瞌睡漢
0760c07: 三十棒各領出去頌云一覺黃梁熟當年丹鼎傳淮
0760c08: 南知此意雞犬共飛仙。
0760c09: 舉洞山放子三十棒話云畢竟過在甚麼處有人道
0760c10: 我會也來來這捧有著落了頌云決獄務在擊斷為
0760c11: 政豈必寬平武健者名之乳虎嚴酷者號為蒼鷹張
0760c12: 湯趙禹周興來俊臣良久云大慈大悲令我得入。
0760c13: 舉趙州勘二庵主話云一雙孤雁撲地高飛一對鴛
0760c14: 鴦池邊獨立老趙州老趙州則不無竊恐旁觀者哂
0760c15: 頌云眾人皆醉誰獨醒眾人皆濁誰獨清黃鍾毀棄
0760c16: 瓦釜雷鳴讒人高張賢士無名吁嗟嘿嘿兮誰知烏
0760c17: 之雌雄。
0760c18: 舉毫釐有差話云得得不得不得你便不得我便得
0760c19: 我卻郤得你卻郤不得不見道毫釐有差天地懸隔頌云
0760c20: 有屈沒處叫有理沒處伸只許州官兒放火不許小
0760c21: 百姓點燈一粒黑豆一隻眼睛。
0760c22: 舉東山水上行話云問得高奇荅得平實自古巨靈
0760c23: 擘地水面山浮撼海嶽鎮河源據龍髯斷鰲足法爾
0760c24: 如然不為分外且要知諸佛出身處麼竹影小窗連
0760c25: 夜雨鶴飛當戶曉來晴逢人切莫錯舉頌云一句團
0760c26: 團囫圇禪東山水上儘般般通身踏著長安道旱地
0760c27: 能栽朵朵蓮。
0760c28: 舉日面月面話云馬大師因病發心持名念佛耑伸
0760c29: 迴向諸方浩浩地作奇特商量未免受他屈陷頌云
0760c30: 娑羅娑羅日面月面打破鏡來與汝相見。
0761a01: 舉雲門顧鑒咦話云紅旗閃鑠也只如斯若遇個焦
0761a02: 尾大虫未免反遭一口頌云滯贏尪藤林荒禪子訝
0761a03: 中眉垂妃謼嘻喝囉哆吽吽。
0761a04: 舉藏頭白海頭黑話云說禪說教普願獨超當時顛
0761a05: 倒一上了也畢竟頭白頭黑作何品題我今日牙痛
0761a06: 不能為汝說頌云父子一家同作賊不論青黃并皂
0761a07: 白盡道烏雞帶雪飛早是玉人吞墨汁。
0761a08: 舉德山托缽話云若論末後一句德山父子總不會
0761a09: 得山頭老漢低頭歸方丈時早替存公走入涅槃堂
0761a10: 裏去也豈待三年後耶巖頭巖頭一手搦一手抬多
0761a11: 少伎倆頌云父子之間莫莽鹵兄弟相煎太酷苦同
0761a12: 生同死事如何笑倒堂前瞌睡虎。
0761a13: 舉萬象之中獨露身話云子方舉拂當時落節在甚
0761a14: 麼處若向撥與不撥細細分疏千里萬里頌云如盤
0761a15: 走珠如珠走盤佝僂承蜩宜僚弄丸。
0761a16: 舉西院四錯話云從漪錯從漪錯千錯萬錯直錯到
0761a17: 樓至如來面前依舊還錯了也有者道貧兒思舊債
0761a18: 住後語言莫別有長處麼頌云八陣縱橫也太奇雷
0761a19: 龍風鳥任施為只今蜀道經過者凜凜猶如諸葛時
0761a20: 舉婆生七子話云夜行船紅娘子耍孩兒浪淘沙大
0761a21: 好一場曲調婆子拖人落水不是好心頌云雲寂寂
0761a22: 兮煙蒼蒼風蕭蕭兮水茫茫有美人兮徘徊從公子
0761a23: 兮徜徉釣船歸去兮滄浪滄浪。
0761a24: 舉高峰枕子墮地話云若不是枕子一回墮地未免
0761a25: 全弄精魂當時還有證入處麼此則名為作得主人
0761a26: 悟即不無要且不是末後一著頌云白日依山盡黃
0761a27: 河入海流欲窮千里目更上一層樓。
0761a28: 舉十方薄伽梵一路涅槃門話云乾峰一畫直畫到
0761a29: 塵沙世界之外攝受他八萬四千天子天女無量須
0761a30: 彌雲門拄杖子呆樁樁地在雞足山前待彌勒出世
0761b01: 他兩人還有優劣也無齊桓公正而不譎晉文公譎
0761b02: 而不正頌云自古薄伽六不翻莫將一畫等閒看無
0761b03: 端禍出韶陽老雨下盆傾那得乾。
0761b04: 舉真園頭念法華話云世間老實頭修行人難得我
0761b05: 如今要將真園頭供養起來首山這漢顛顛倒倒曾
0761b06: 教人家媳婦騎驢阿姑牽著大壞紀綱不免趕出院
0761b07: 去頌云滿園桃李鬥春光惹得黃鸝話短長似合似
0761b08: 離飛鳥亂桃花不為李花忙。
0761b09: 舉九峰不肯首座話云恁般去恁般來多少奇特有
0761b10: 者道一色未消不名尊貴是則固是未免被他九峰
0761b11: 語脈裏轉了也頌云獅兒能哮吼特地把人嫌生死
0761b12: 渾閒事翻身頃刻間。
0761b13: 舉斬貓話云王老師矢在弦上不得不發白刃春風
0761b14: 這貓兒好生受用了也頭戴草鞋未免一時顛倒履
0761b15: 雖鮮不以加冠其父殺人其子必定行劫頌云猝地
0761b16: 干戈起風雲布幾重英雄閒顧盻拍手笑相逢。
0761b17: 舉雒浦目前無法話云這赤稍鯉魚生平學得個賓
0761b18: 主句臨末稍頭賣弄一上三聖瞎驢未免攙行奪市
0761b19: 了也彥從彥從得恁般穩密頌云一句分賓主由來
0761b20: 用得全誰人知此意彈劍倚青天。
0761b21: 舉玉泉葡萄棚話云可憐生可憐生要知法身向上
0761b22: 麼惺惺著頌云葡萄貪結果枝蔓引來長七佛閒名
0761b23: 號條條破褌襠。
0761b24: 舉鼓山聖箭話云般輸善攻墨翟善守貪天功以為
0761b25: 己巳力發蹤指視者誰耶老凍儂老凍儂也合招得頌
0761b26: 云魯酒薄邯鄲圍麒麟鬥日月食鯨魚死彗星出雪
0761b27: 峰雪峰父作子述。
0761b28: 舉深明二上座過淮河話云那裏是明兄欠悟處
0761b29: 若人辯得許他做法眼兒孫頌云欠悟果然欠悟暗
0761b30: 裏昏昏趕路一腳踏著秤錘原來祗是銕做。
0761c01: 舉子韶格物妙喜物格話云閬州頭落將謂是意之
0761c02: 所在即為物耶墮他語言雲霧不少當日吹毛在手
0761c03: 任意縱橫子韶子韶頭落也未頌云壁壘一變眾軍
0761c04: 皆驚莫耶橫按正令方行。
0761c05: 舉龍牙禪板蒲團話云雪竇遏捺古人誇他盧公別
0761c06: 有長處非謂西來無意實實地死水不藏龍也當日
0761c07: 龍牙順水推舟懷心不善打即任打兩員尊宿被伊
0761c08: 倒拔虎鬚頌云陷虎之機也太奇蒲團禪板假癡愚
0761c09: 待他雨點輕輕下面皮翻轉占便宜。
0761c10: 舉城東老姆話云瞿曇使盡神通不免被他老妮子
0761c11: 看破當時老姆家無白澤之圖。
0761c12: 舉世尊初生雲門一棒話對眾云且道世尊過在甚
0761c13: 麼處眾下語不契師云當時未免靈龜負圖僧云雲
0761c14: 門打世尊如何師云也是巡人犯夜。
0761c15: 舉女子出定話云這女子來歷不明當時世尊不合
0761c16: 收留在方丈裏致使文殊費盡神力哄動他罔盟男
0761c17: 子從地底下走來魔魅人家不少老瞿曇老瞿曇三
0761c18: 十棒自領出去。
0761c19: 禪者舉王太傅入昭慶話求師著語師云王太傅入
0761c20: 昭慶煎茶垛生招箭朗上座與明招把銚事有偶然
0761c21: 朗掇翻茶銚一杓惡水太傅問爐下是甚麼也少不
0761c22: 得這一問朗云捧爐神見神見鬼傅云既是捧爐神
0761c23: 為甚麼卻傾翻茶銚咄咄逼人朗云仕官千日失在
0761c24: 一朝爛泥裏有刺傳拂袖便行見機而作明招云朗
0761c25: 上座喫了招慶飯外邊去打野忍俊不禁朗云和
0761c26: 尚又作麼生任伊起倒招云非人得其便肐膊不向
0761c27: 外曲賊過後張弓雪竇蹋倒茶爐又作麼生將謂有
0761c28: 多少奇特即如雪竇頌云來問若成風應機非善巧
0761c29: 堪悲獨眼龍曾未呈牙爪一似不許他古人瞎瞎不
0761c30: 見道當斷不斷反招其亂。
0762a01: 澗梅舉托缽話求著語師云舉來梅云雪峰作飯頭
0762a02: 一日飯遲師云事從根腳起梅云德山托缽下法堂
0762a03: 師云雖然打草也要驚蛇梅云鐘未鳴鼓未響老漢
0762a04: 托缽那裏去師云只顧貪前不覺落後梅云德山低
0762a05: 頭歸方丈師云陷馬深坑梅云大小德山未會末後
0762a06: 句師云扶起破砂盆梅云汝不肯老僧那師云是甚
0762a07: 麼心行梅云巖頭密啟說法有別師云龜毛三寸長
0762a08: 梅云且喜老漢會得末後句也雖然如此祗得三年
0762a09: 師云蒼天蒼天梅云後三年果示寂師云是是。
0762a10: 舉離四句絕百非話云馬祖父子被個沒鼻孔阿師
0762a11: 驀頭一問直得去死十分這個且置藏頭白海頭黑
0762a12: 畢竟差別在什麼處。
0762a13: 舉藥山遣化主甘贄施金話云我當時若作藥山但
0762a14: 將這兩錠金付庫司為他病夫設齋懺悔且教渠甘
0762a15: 贄老漢病卻三十年。
0762a16: 舉雲巖掃地話云玄沙只見第二月且不見第一月
0762a17: 如何是第一月癡人癡人莫認影好。
0762a18: 舉溈山喚院主喚第一座話云溈山有陷虎之機要
0762a19: 且被院主與第一座勘破顧左右云屈屈。
0762a20: 舉甘贄入南泉設齋話云黃蘗因齋慶讚事有偶然
0762a21: 勞他甘贄俗漢作佛法商量出出入入打個之遶畢
0762a22: 竟甘贄施財不是好心勸你諸人切莫貪他一粒米。
0762a23: 僧舉問對朕者誰話師云當時老胡被他梁皇一拶
0762a24: 直得去死十分僧云作家君王天然有在師云莫錯
0762a25: 荅泗洲大聖為甚揚州出現語云話不投機半句多
0762a26: 代迦葉擯文殊語云和寺主一齊擯卻。
0762a27: 代道者孃未生語云合取狗口。
