0542c01: 自閒覺禪師語錄卷第三
0542c02: 住荊溪芙蓉寺嗣法門人
0542c03: 　住古堯乾明寺嗣法門人洪暹　編
0542c04: 住常州荊溪芙蓉禪寺
0542c05: 受請
0542c06: 陞座雪書記問高高銅嶺使符來似嚴霜闊闊鴛湖
0542c07: 把斷要津同鐵限住則匪易卻之固難不傷物義請
0542c08: 師道看師云一對鴛鴦分鶴浦數行白鷺入深雲進
0542c09: 云有水皆含秋月去無山不帶巧雲回師云一般清
0542c10: 意味料得少人知記顧左右云新舊檀那何不向者
0542c11: 裏著一隻眼師云原款分明進云恁麼則楖栗橫肩
0542c12: 不顧人直入千峰萬峰去也師云伶俐衲僧問一曲
0542c13: 鴛湖興未窮攜笻踏月過銅峰秋鴻有意傳書信綠
0542c14: 水青山迥不同錦上添花即且止直上芙蓉意若何
0542c15: 師云千峰勢到嶽邊萬派聲歸海上進云恁麼則祖
0542c16: 花開滿地荊水起波瀾師云不勞重舉乃云冷店久
0542c17: 開孔道翔麟逸鳳齊來多是獰牙利爪且無馬嘴驢
0542c18: 腮有時全賓全主全提正令豎抹橫該有時全主全
0542c19: 賓綱維祖道不假安排所喜赤心檀護併諸道舊良
0542c20: 哉固宜運籌帷幄重恢將墜宗猷何期天外佳音至
0542c21: 招我歸山副此懷直得收綸掣釣大家同上高臺乘
0542c22: 時展演則且止符到奉行如何舉示以拄杖橫肩云
0542c23: 大鵬欲展摩霄翅那顧崩騰六合雲。
0542c24: 入院上堂拈香云此瓣香描畫不就父子難傳爇向
0542c25: 爐中上祝乾坤之內宇宙之間一人端拱無為萬物
0542c26: 各得其所次拈香云此瓣香在聖不增處凡不減爇
0542c27: 向爐中奉為文經武緯直諒多聞暨今晨請主隱顯
0542c28: 護法紳衿居士諸山耆宿現前大眾惟願智仁勇匡
0542c29: 扶聖化戒定慧丕讚宗猷再拈香云此瓣香大沒來
0542c30: 繇極有根據十年受盡鉗鎚一旦親蒙印可此第六
0543a01: 回拈出爇在爐中供養前住通玄後住天童傳臨濟
0543a02: 正宗第三十一世先師林野奇老和尚一任有鼻孔
0543a03: 者從教炙地薰天敷座白椎竟師云銕輪未轉徹地
0543a04: 轟天略露風規白雲萬里還有寒毛卓豎者麼出眾
0543a05: 相見問芙蓉一向無人應今日方知有主人主人既
0543a06: 至請師作用師震威一喝進云可謂正脈氣通欣此
0543a07: 日大悲松啟昔愁眉師云一彩兩賽進云銀蟾出海
0543a08: 誰不瞻光師云茅山土地問祖印高提十方坐斷入
0543a09: 門一句請師直指師云水深魚聚進云格外提持萬
0543a10: 人瞻仰如何是芙蓉境師云入門一路大悲松進云
0543a11: 當頭一句截銕斬釘如何是境中人師云獨坐孤峰
0543a12: 遶萬峰進云人境已巳蒙師指示向上一句又如何師
0543a13: 云拄杖長七尺乃云銅峰疊翠十里松陰雲渡橋邊
0543a14: 龍吟虎嘯來來亭畔鳳翥麟翔不問船來陸來那管
0543a15: 獅兒象兒踏著祖翁田地遂能丕振宗猷始可起毓
0543a16: 祖千年之舊案大龐公三到之遺蹤不須法堂探水
0543a17: 室內安盆自然象鼻峰從茲通氣大悲松得以揚眉
0543a18: 情與無情煥然等現堪報不報之恩共助無為之化
0543a19: 雖然騰今耀古即不無作麼生道箇玉轉珠回底句
0543a20: 會麼一輪明月來峰頂照徹支那百億洲復舉龐居
0543a21: 士云十方同聚會金不博金箇箇學無為不從人得
0543a22: 此是選佛場看腳下心空及第歸白雲萬里驀豎拄
0543a23: 杖云龐居士在山僧拄杖頭上口喃喃道者廝兒切
0543a24: 忌畫蛇添足擲拄杖云識甚好惡下座。
0543a25: 復位岳融領諸山請上堂弘揚法化銕蒺藜未許安
0543a26: 閒重建法幢具眼者大家出手起數年鼓寂鐘沉之
0543a27: 鄉振今時電掣雷轟之令直得天花散彩瓦礫生光
0543a28: 銅峰起舞冷灶生煙非假神通全承渠力不負初心
0543a29: 冀垂朗鑒下座。
0543a30: 到船子請上堂問同源一會不無上古風規分座儼
0543b01: 然重整今時宗範直入千峰即不問腳踏雲間事若
0543b02: 何師云霜風撲面寒進云芙蓉江上月萬古照乾坤
0543b03: 師云裂破腦門僧喝師云著忙作麼進云也須勘過
0543b04: 師云石人撫掌乃云罷釣龍淵逐野情橫肩楖栗入
0543b05: 深雲此回為訪西林老又出雲來到水濆諸公還委
0543b06: 悉麼華亭孤月千載遺風門外剎竿斬新條令呈橈
0543b07: 舞棹家聲異釣盡江波得錦鱗山僧雖然唱拍相隨
0543b08: 要且鼻孔各自出氣今日到此主賓互敬一句作麼
0543b09: 生道知心不在千盃酒一盞清茶也醉人擊拂子下
0543b10: 座。
0543b11: 元旦上堂白雲堆裏機先露萬仞巖前撒手閒但得
0543b12: 孤光恒不昧管教一鏃破三關聲色堆頭和盤托出
0543b13: 笙歌叢裏覿體全彰不昧見聞緣迴超凡聖路覺海
0543b14: 澄清諸緣寢寂冀諸兩序大眾各各起居多福。
0543b15: 顧居士七旬請上堂年近古稀心意快時逢燈節壽
0543b16: 難量劫前一段真消息覿體明明不覆藏靈苗聳秀
0543b17: 岳色增光鳥啼春樹匝地生香爆竹聲聲呈面目梅
0543b18: 花朵朵衍群芳舉揚法藏偈演金剛喜同人而引意
0543b19: 獻佳頌以瓊漿說甚華封三祝管教雲鶴呈祥一念
0543b20: 萬年即且止壽山高聳事如何春色無遐邇花枝任
0543b21: 短長。
0543b22: 上堂今朝正值仲春朔血染桃花新吐萼萬山深處
0543b23: 白雲多寄興嵩山破灶墮破灶墮須斟酌雨後青山
0543b24: 如黛潑。
0543b25: 佛誕上堂僧問未離兜率已降皇宮未出母胎度人
0543b26: 已畢因甚又有六道四生師云猢猻倒上樹乃舉僧
0543b27: 問九峰禪師承聞和尚有言諸聖間出秪是箇傳語
0543b28: 人是否峰云是進云世尊初生一手指天一手指地
0543b29: 為甚麼喚作傳語人峰云秖為一手指天一手指地
0543b30: 喚作傳語人師云者僧問固孤危九峰荅亦險峻簡
0543c01: 點將來二俱不了且如何是他不了處一片白雲橫
0543c02: 谷口幾多歸鳥自迷巢。
0543c03: 越州陶太史入山兼五旬請上堂雪西堂問當年三
0543c04: 到龐居士今日重來陶翰林今古不殊銅嶺月願將
0543c05: 一句祝遐齡師云蟬聲吟竹戶鳥語度松關進云千
0543c06: 峰添瑞色古寺起嘉聲師云日輪當午赫進云恁麼
0543c07: 則從今佳話傳千古夾道松陰笑點頭師云掬水月
0543c08: 在手弄花香滿衣迺云孤峰迥立標劫外靈根性海
0543c09: 圓融溢碧天朗潤光吞萬有氣壓群機獨步芙蓉翻
0543c10: 身銅嶺直使寶華王座恭祝知命之年玉鼎焚香共
0543c11: 展懸弧之令遂豎拂子云大眾會麼慧花一朵燦天
0543c12: 開別有風光壓眾才挺秀久經寒暑操清香遠遠透
0543c13: 雲臺復以拂擊禪床下座。
0543c14: 開爐上堂結則普天匝地一時結萬里長空一條銕
0543c15: 禪堂寮舍榜新規爐韝初開紅似血以拄杖劃一劃
0543c16: 云上至諸佛聖人下至蠢動含識從教盡在此中不
0543c17: 容絲毫走作豈假顢頇脫空頑銅鈍銕當下銷鎔意
0543c18: 想紛飛立時安帖復以拄杖劃一劃云全提正令天
0543c19: 下芙蓉喝一喝下座。
0543c20: 師誕上堂寶鑑當臺妍醜俱照劫前消息秋光明露
0543c21: 桂子月中落天香雲外飄直得天台南嶽齊喝彩云
0543c22: 若人欲識佛境界當淨其意如虛空於時銅棺山聞
0543c23: 此踊躍歡喜左手把天台右手把南嶽一齊邀至金
0543c24: 色紫磨宮中各坐其獅子之座語兩山云我等愛幸
0543c25: 自威音王那畔住斯已巳來只見嶺梅開又落是時都
0543c26: 不記春秋毫無奇特因緣殊勝佛事且喜天童老和
0543c27: 尚按臨于此情與無情喚然等現我等始得心空及
0543c28: 第聲未絕拄杖子忍俊不禁踴身向前云你這幾個
0543c29: 無面目漢在此浩浩商量箇甚麼於時三山一齊起
0543c30: 身合掌鞠躬向拄杖子云輕輕躡足龍門過惹得天
0544a01: 香匝地來驀以拄杖卓兩卓下座。
0544a02: 龍池萬老和尚訃音至上堂舉訃音云高踞禹門峰
0544a03: 頂一十五載喝醒石頭虎子五十餘員其間鳳翥鱗
0544a04: 騰不知其幾今者化緣已巳畢葉落歸根大定無方圓
0544a05: 機普應直得山林空生悲寂人天有失依歸三頭六
0544a06: 臂難挽去世之心紺宇重樓處處隨身宮殿顧左右
0544a07: 云且道者老子即今面目何在良久云一條界破青
0544a08: 山色今古常如白練飛。
0544a09: 冬至上堂銕樹花開石女慣拋金彈寒巖抽筍泥牛
0544a10: 愛喫霜根堯天朗潤於孤明舜日齊霑於慧海塵塵
0544a11: 剎剎普現珠璣戶戶門門光添一線直得君子道長
0544a12: 小人道消白鼠與銀臺群陰重剝換林間衲子高枕
0544a13: 無虞方外閒人十方坐斷且道無陰陽地上又成得
0544a14: 個甚麼邊事豎拂云手執夜明符幾箇知天曉。
0544a15: 汾陽憨予長老遣專使請上堂遜西堂問高擎寶鑑
0544a16: 照萬象以歸源密運金刀剪諸見而返本濟祖綱宗
0544a17: 請師提唱師云倒退三千里進云月到天心風來水
0544a18: 面如何是先照後用師云一句合頭語萬劫繫驢橛
0544a19: 進云群陰剝盡一陽來復如何是先用後照師云頭
0544a20: 破七分進云水到渠成風行艸偃如何是照用同時
0544a21: 師云金剛腦後三斤鐵進云日射雲衢風平海嶠如
0544a22: 何是照用不同時師云舌頭無骨進云若然則萬靈
0544a23: 景仰無門也師云石人撫掌乃云隔牆見角已巳知是
0544a24: 牛隔山見煙早知是火設使無煙無角且道是牛耶
0544a25: 是火耶畫蛇不必重添足矢上何勞更著尖復云憶
0544a26: 昔山僧把釣龍淵拄杖頭撥著一箇透網金鱗無端
0544a27: 搖頭擺尾向三千里外吐霧興雲直得見者聞者畏
0544a28: 愛兼抱顧左右云山僧恁麼舉三十年後未免遭人
0544a29: 簡點作麼生是遭人簡點處擲拂子云西河獅子尾
0544a30: 吒沙。
0544b01: 臘八周基伯請上堂昨日普請挑鹽今朝陞座說法
0544b02: 未出方丈已巳前個個七通八達燈籠笑得嘴歪露柱
0544b03: 驀地錐劄三界二十五有森羅萬象禁押人與非人
0544b04: 聚首龍象互相蹴踏大心居士進山時節何期正恰
0544b05: 阿難迦葉合掌文殊普賢心豁十八高人默然大家
0544b06: 慶賞臘八無端釋迦老子雙睛一時打瞎賺他凡聖
0544b07: 交參處處諠諠雜雜山僧隨例起倒杖頭麈尾潑撒
0544b08: 一眾眼眼相視末後如何合煞呵呵呵雨聲滑霜風
0544b09: 遍界是刀鎗化作祥雲從地發。
0544b10: 元宵上堂普賢願海片片銀花布地圓通面目家家
0544b11: 室內生光根源只在毛端智鑑迥超物表機先悟旨
0544b12: 象外明宗不立見聞迥超凡聖既是一塵含法界遍
0544b13: 界絕遮攔因甚香嚴擊竹以明心佛眼撥火而悟道
0544b14: 水向石邊流出冷風從花裏過來香。
0544b15: 資聖破顏和尚訃至上堂要做溈山水牯必假頭角
0544b16: 完全隨處水草現成解得虎項金鈴須是眼親手快
0544b17: 始不傷鋒犯手從古至今眼親手快頭角完全者鮮
0544b18: 有其人如我資聖和尚慣架空中樓閣善捺水面葫
0544b19: 蘆正好揮起家之刃豎已巳墜之幢何期撒手長行掉
0544b20: 頭不顧固是逞俊一時未免鼻孔繩索被山僧牽扯
0544b21: 一上顧左右云還有為渠出氣者麼豎拂云打麵還
0544b22: 他州土麥唱歌須是帝鄉人。
0544b23: 解制上堂九旬禁足功圓滿三月安居驗蠟人試問
0544b24: 蠟人真面目請續後句眾答不恰復拈拂子云倘能
0544b25: 面目現在韻腳完全不惟分半院與伊直將手中拂
0544b26: 子當面分付其或未然瓶盂仍挂禪床角好向窗前
0544b27: 惜寸陰。
0544b28: 結制請上堂問衲僧巴鼻無奇特只貴當陽一句親
0544b29: 百千法門無量妙義未審那一句親師豎起拂子進
0544b30: 云一毛飛不過遍地是刀鎗師云霜風寒徹骨進云
0544c01: 而今而後滴水滴凍去也師打兩棒乃云機先悟旨
0544c02: 踏著稱錘硬似鐵象外明宗燈籠露柱唱玄機有時
0544c03: 照用同時一掌一握血有時照用不同時一棒一條
0544c04: 痕舉了便會底猶是點即不到說得行不得那堪露
0544c05: 布人前到者裏須是出群獅子格外英靈始能金剛
0544c06: 圈栗棘蓬全身擔荷殺人刀活人劍不犯鋒鋩又何
0544c07: 必通紅爐韝惡辣鉗錘山僧恁麼告報早是矢上加
0544c08: 尖空中釘橛了也正恁麼時還有不假一椎者麼便
0544c09: 下座。
0544c10: 清芝韋居士請上堂問適纔記得一轉語及至出來
0544c11: 復忘卻也師云山僧亦忘卻了僧便喝師打云因甚
0544c12: 又記得進云人天眾前何不尊重師云下坡不走快
0544c13: 便難逢又打乃云即心即佛鐵蛇橫古路非心非佛
0544c14: 鈍烏逆風飛有功者賞無功者罰你有十尺量你一
0544c15: 丈你有八兩稱你半斤從來緇素分明決不將長作
0544c16: 短這裏承當得去打三打七何異撮摩虛空說性說
0544c17: 心固是煮沙成飯吾今為汝保任此事終不虛也遂
0544c18: 顧左右云車不橫推理無屈斷。
0544c19: 上堂拈拄杖云昨宵忽地起狂風吹折門前一株松
0544c20: 直至天明峰頂望不知何處有形蹤豎起拄杖召眾
0544c21: 云看看是甚麼眾纔舉首師便歸方丈。
0544c22: 上堂一喝分賓主照用一時行喝一喝云且道是賓
0544c23: 是主者裏緇素得出一踏鴻門兩扇開其或未然前
0544c24: 頭大有事在。
0544c25: 元朝上堂問昨日寒梅催舊蠟今朝爆竹接新年即
0544c26: 且止不涉新舊一句請師指示師云千山盡是去年
0544c27: 雪進云恁麼則東風消白玉枯木長萌芽師云莫向
0544c28: 者裏躲跟僧喝師云不信道問元正啟祚萬物咸新
0544c29: 如何是新年祝聖句師云春到梅花五葉芳進云可
0544c30: 謂一人有慶常安樂萬國咸寧賀太平師云闍黎分
0545a01: 上又作麼生僧喝師云亂喝乃云雪積山阿不必烹
0545a02: 牛除歲梅抽寒谷何須爆竹迎春榾柮火烈燄騰天
0545a03: 雙澗水一派長流正恁麼時條令斬新則且止祝延
0545a04: 聖壽時如何驀豎拂子云大哉乾元萬物資始。
0545a05: 解制開先書記請上堂問銅官峰頂浪滔天毓祖家
0545a06: 聲百世傳逸鳳翔麟從此得不知少室有何宣師云
0545a07: 天高群象正海闊百川朝進云已巳見宗風彌宇宙此
0545a08: 間消息幾人知師云驚群須是英靈漢敵勝還他獅
0545a09: 子兒進云若非高踏毘盧頂誰信男兒是丈夫師云
0545a10: 翻腳著芒鞋乃云露柱燈籠眉毛撕結黧奴白牯漆
0545a11: 桶相揩個個見義勇為著著當仁不讓贏得木上座
0545a12: 運籌帷幄策舉無遺何必更呈格外之機弗用提持
0545a13: 摩訶衍法自能脫略古今見聞不昧足稱出群獅子
0545a14: 越格英靈始可左之右之不然鼻孔仍在山僧手裏
0545a15: 且正恁麼時放行一句如何道以拂子左右拂云勿
0545a16: 謂銅官山勢嶮前頭更有最高峰。
0545a17: 師五旬合邑檀護請上堂僧問年臻天命時屬中秋
0545a18: 四眾殷勤請師垂示師云金風吹桂子玉露滴芙蓉
0545a19: 進云秪如五十未至時又將何法示人師云且領前
0545a20: 話進云惟將一句無私語仰祝遐齡貫古今師云重
0545a21: 說偈言乃云天命茲來五十秋拖犁拽耙住山丘何
0545a22: 暇更說西來意獨指西山水牯牛諸仁者還識溈山
0545a23: 牛麼良久云此席十年灰冷三載漸成寶坊苟非諸
0545a24: 山道舊遐邇檀那道誼殷勤曷能臻此時值金風入
0545a25: 戶桂魄生香各秉初心光臨泉石兼以揮金辦供仍
0545a26: 今陞座為祝馬齒之年驀拈拄杖云山僧只得借木
0545a27: 上座威光於第二義門展些子神通應個時節卓一
0545a28: 卓云山明水秀全彰古佛之心月白風清共睹羲皇
0545a29: 之世毓祖家聲墜而仍振龐公舊跡萎而復芳知有
0545a30: 上士標致斯增初學禪流固宜著忖如能因指見月
0545b01: 地一聲始知道原來只是舊時人但改舊時行履
0545b02: 處以此祝吾壽可謂至矣是則固是只如遺桃報壁
0545b03: 一句又作麼生呈拄杖云愷悌君子伏惟台鑒便下
0545b04: 座。
0545b05: 結冬知浴請上堂拈拄杖云此事猶韞玉於荊山未
0545b06: 經良匠剖而彫琢雖有極美之資與石胡異即如衲
0545b07: 僧遊逸叢林十年二十年不從辣手爐韝多方煆煉
0545b08: 縱負眼空佛祖氣蓋乾坤之志與夫未琢之玉曾無
0545b09: 二致欲求其精彩奪目標表人天驢年未在山僧今
0545b10: 日不惜手腳極力相為去也連卓拄杖云會麼是玉
0545b11: 須經爐裏煆非珠徒向水中求。
0545b12: 請船子謐和尚上堂引座同葉同條同根同蒂同氣
0545b13: 相求難兄難弟同聲相應如由如賜二桂流芳哲人
0545b14: 所記惟有洙涇出一頭地垂顧銅峰林泉臻翠三到
0545b15: 亭如如鞠躬聲聲道願聞先師末後句仰煩頭首大
0545b16: 眾宜各傾心懷香恭詣座下肅聆開示。
0545b17: 五旬請就顯親寺上堂法菩提場心光湛寂普光明
0545b18: 殿性海圓融一切處履佛階梯一切處作殊勝事百
0545b19: 城煙水腳頭踢出文殊樓閣門開眼裏親逢彌勒方
0545b20: 知人人衣內有明珠個個頂門具正眼以此祝壽何
0545b21: 用華封以此隆心功臻願海俾夫見者聞者共證阿
0545b22: 字法門只如阿字法門作麼生證以拂子作○相云
0545b23: 在座英賢幸希朗鑑。
0545b24: 元旦上堂玉曆初頒陣陣堯風彌宇宙金輪再轉團
0545b25: 團舜日滿乾坤直使銅峰頂上虎嘯龍吟三到亭前
0545b26: 麟翔鳳集林下道人無別奇特昨夜歲事已除於火
0545b27: 爐頭吟得一首山偈舉似大眾良久云爆竹聲中唱
0545b28: 哩囉山家活計也無多青嶂外白雲窠橫吹鐵笛出
0545b29: 山坡雲渡橋頭雙澗水來來亭畔虎頻過斧子伐
0545b30: 松柯銅官峰頂翠煙蘿珍重尋聲逐色者莫將歲月
0545c01: 自蹉跎擊拂子下座。
0545c02: 解制知浴領眾請上堂問把斷要津即不問放行一
0545c03: 線事如何師云贈君腳下一程風進云恁麼則踢開
0545c04: 金鎖玄關一任紅塵鬧市師云未必心頭似口頭進
0545c05: 云途中家舍無拘束踏爛春光意氣濃師云不可強
0545c06: 作主宰乃云十八孩兒鬥百草不分勝負假雞聲韻
0545c07: 十分真難過此關直饒透得關頭不涉負勝老僧將
0545c08: 手向伊面前橫一橫依舊目瞪口啞似者般底棒折
0545c09: 未肯放伊在設有三搭不回匙挑不上者將一束紙
0545c10: 錢送過他方世界何故自有一雙無相手不曾容易
0545c11: 接閒人卓拄杖下座。
0545c12: 元旦上堂問萬物維新即不問元旦啟祚時如何師
0545c13: 云處處和風偏野人人喜氣盈眸進云未審無位真
0545c14: 人還增氣色也無師云笤帚柄聊與三十進云靈山
0545c15: 受記未至如是師云三門書大吉乃云四載除年燒
0545c16: 爆竹昨宵爆竹雪風摧無端吹上銅峰頂散作人問
0545c17: 臘底梅不假雨露豈用栽培孤榦芬芳圓機穎脫眼
0545c18: 眼相對原是舊時人耳耳相聞盡是新年曲轉凡成
0545c19: 聖教有明文見色明心當人自有至鑒若論簡曆頒
0545c20: 春衲僧家一筆句下和光混俗英靈漢革故鼎新山
0545c21: 僧雖是錦上鋪花諸人也須騎聲蓋色且道春王化
0545c22: 育一句如何指陳豎拂子云人間嘉運從斯起幾樹
0545c23: 梅花雪裏開。
0545c24: 福嚴費老和尚訃至上堂主張濟宗秉吹毛劍綱維
0545c25: 正脈奮獅子威以怒罵為機用將辣手當慈悲觸其
0545c26: 棒者頂門眼開被其機者腳踏實地惟我法伯老和
0545c27: 尚一人而已正賴弘範五宗提持後學何期一旦法
0545c28: 幢摧法眼滅法舟傾法海竭乾坤失色日月無光嗚
0545c29: 呼哀哉哲人逝矣憑誰取則乃起身云仰煩大眾同
0545c30: 到座前焚香展拜。
0546a01: 結冬米山一愚二知浴領眾請上堂活火爐頭烹煆
0546a02: 頑銅鈍鐵獰拳惡掌獨勘俊鶻英才三年不飛飛沖
0546a03: 天三年不鳴鳴驚人大功不宰大智若愚水銀撲落
0546a04: 地大小盡皆圓諸人冷地一聲看破從前親面目
0546a05: 庶不負老僧扶病上堂知浴檀那殷勤伸請努力今
0546a06: 生須了卻莫教累劫受餘殃眾中還有性燥漢麼以
0546a07: 拂子打圓相云下坡不走快便難逢。
0546a08: 
0546a09: 
0546a10: 自閒覺禪師語錄卷第三終
