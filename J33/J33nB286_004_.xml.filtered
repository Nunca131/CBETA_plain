0505b01: 攖寧靜禪師語錄卷之四
0505b02: 書記寂惺　編
0505b03: 侍者超級　錄
0505b04: 拈古頌古
0505b05: 西域東土三十四祖機緣并序
0505b06: 古今尊宿五宗機語拈提熟爛久矣近代學人
0505b07: 填耳塞目固不虛其請益然某憶行腳時每訊
0505b08: 同學溯菩提初祖而上往往有不知其名者況
0505b09: 於機語雖聯燈廣載未免闕聞於所見且今師
0505b10: 家拈頌之外或各系宗脈以貫授受至六祖已巳
0505b11: 上未有所聞某是以不敢私其臆見肆其提掇
0505b12: 特述諸祖參請得法處為之露布雖魚目不敢
0505b13: 混於驪珠遞識宗祖大綱俾吾儕學佛者頗得
0505b14: 榮其心志也已巳。
0505b15: 始祖釋迦牟尼佛
0505b16: 舉世尊雪山六載至二月七夕入正三昧八日明
0505b17: 星出時廓然大悟成等正覺乃歎云奇哉一切眾
0505b18: 生皆具如來智慧德相但以妄想執著不能證得。
0505b19: 師拈云老瞿曇一場熱鬧大似九夏嚴霜困頓
0505b20: 窮山眨眼眉毛亂墜寥廓真風萬機絕唱後來
0505b21: 眼底無人屈將大地眾生命根團起捏倒千古
0505b22: 之下誰敢越他門閫住住若是驅雷掣電手爭
0505b23: 肯全身受活埋。頌曰。
0505b24: 仰彌高鑽彌堅捏目生花更可憐四十九年叨
0505b25: 呾盡剎竿頭上打鞦韆撩風一撥井底窺天誰
0505b26: 家屋內無星火鑽木搜煙甚不便。
0505b27: 一祖摩訶迦葉尊者
0505b28: 師初投佛出家佛言善來比丘鬚髮自除佛於眾
0505b29: 中稱嘆第一世尊一日在靈山會上拈花示眾是
0505b30: 時百萬人天悉皆罔措唯師破顏微笑世尊云吾
0505c01: 有正法眼藏涅槃妙心實相無相微妙法門不立
0505c02: 文字教外別傳付囑於汝母令斷絕。
0505c03: 師拈云世尊卓卓巍巍不合攤奢賣富尊者崚
0505c04: 崚嶒嶒何故和身便倒把百萬人天口耳俱塞
0505c05: 暗裡風雷大似一腔好鼓笛奈何一字入公門
0505c06: 九牛拔不出。頌曰。
0505c07: 撲碎珊瑚月一團魚龍活困萬波寒不驚電火
0505c08: 晚來急猶聽風雷掌上看弄窮伎倆父子顢頇
0505c09: 把將活計從空撒博得蘆花釣幾竿。
0505c10: 二祖阿難尊者
0505c11: 師問迦葉尊者云師兄世尊傳金縷袈裟之外別
0505c12: 傳個甚麼尊者答曰倒卻門前剎竿著師即領旨
0505c13: 者以法眼付之。
0505c14: 師拈云可笑尊者同門出入不應官路當人情
0505c15: 累渠全身入荒草雨炙風吹難伸其怨個師辯
0505c16: 若懸河如水傳器因甚腳跟尚不點地呵呵貪
0505c17: 多嚼不碎匾擔兩頭脫。頌曰。
0505c18: 同行勿同步同處勿同室屋裡販揚州啞子鬥
0505c19: 蟋蟀咥咥咥渾身似口也難言遍體排牙說不
0505c20: 出。
0505c21: 三祖商那和修尊者
0505c22: 師同五百羅漢從空而降因阿難尊者受雪山仙
0505c23: 人請轉法輪即變殑伽河悉為金地說諸大法復
0505c24: 念先所度脫弟子應當來集須臾師至阿難知師
0505c25: 法器而告之曰如來以正法眼付迦葉迦葉入定
0505c26: 而付於我我今將滅復付於汝汝受我教。
0505c27: 師拈云尊者自經敗闕秪宜倒捲旗鎗更要誇
0505c28: 張聲勢撩空將飛天羅漢撲下地來跌得肋斷
0505c29: 骨折苦屈煞人個師忒甚郎當樣被他粘住眉
0505c30: 毛直至如今開眼不得。頌曰。
0506a01: 水落石出鳥鳴花開蓬壺仙子失卻瑤臺杖頭
0506a02: 點鐵神丹手驀地相逢一土坏。
0506a03: 四祖優波鞠多尊者
0506a04: 師十七時投商那和修尊者出家以為給侍者問
0506a05: 師曰汝年幾耶師云我年十七者曰汝身十七性
0506a06: 十七耶師云師髮已巳白謂髮白耶心白耶者曰我
0506a07: 但髮白非心白耳師云我身十七非性十七者知
0506a08: 是法器閱三載遂為剃度秉具以法眼付之。
0506a09: 師拈云尊者老老大大口不關風黃頭小兒扭
0506a10: 扭捏捏牙如劍戟雖則獅子窟中無異獸揀點
0506a11: 將來也是赤土塗牛奶。頌曰。
0506a12: 無力倚杖藜舉止甚倉卒總有僊陀婆淨瓶喚
0506a13: 木突不諳索鹽索馬那知是蛇是蝎暮雨洗開
0506a14: 百結花兒郎一夜頭俱白。
0506a15: 五祖提多迦尊者
0506a16: 師投優波鞠多尊者求出家者問曰汝身出家心
0506a17: 出家師曰我來出家非為身心者曰不為身心復
0506a18: 誰出家師答云夫出家者無我我故無我我故即
0506a19: 心不生滅心不生滅即是常道諸佛亦常心無形
0506a20: 相其體亦然者曰汝當大悟心自通達宜依佛法
0506a21: 僧紹隆聖種。
0506a22: 師拈云個師口闊四方有根有蒂未免通身墮
0506a23: 在淤泥尊者繼祖有在何故杓卜聽虛聲且緩
0506a24: 緩說得道理好來皈佛法僧。頌曰。
0506a25: 相將匣內吼青蛇纔出門時眼便花東壁葫蘆
0506a26: 開大口西乾杖履印泥沙入肩無路去有生涯
0506a27: 堂堂徹底恁驕奢漁燈透向蒼龍窟怒叱蜻蜓
0506a28: 打夜叉。
0506a29: 六祖彌遮迦尊者
0506a30: 師昔為大仙聞提多迦尊者至率眾瞻禮啟者曰
0506b01: 昔與師同生梵天我遇阿私陀仙授我仙法師逢
0506b02: 十力弟子修習禪那自此報分殊途已巳經六劫者
0506b03: 曰支離累劫誠哉不虛今可捨邪歸正以入佛乘
0506b04: 師云昔阿私陀仙人授我記云汝卻後六劫當遇
0506b05: 同學獲無漏果今也相遇非夙緣耶師慈悲令我
0506b06: 解脫者即度脫出家命諸聖授具其餘仙眾始生
0506b07: 我慢者示大神通於是俱發菩提心一時出家者
0506b08: 知時至即以付之。
0506b09: 師拈云一向三三五五今朝五五三三幸然打
0506b10: 破精魂皮袋未免還有些爐灶氣可不道符到
0506b11: 奉行。頌曰。
0506b12: 洞裡壺天越樣幽幾番風雨促更籌瞥然倚杖
0506b13: 化龍去吞盡須彌百億洲。
0506b14: 七祖婆須蜜尊者
0506b15: 師未度時在城闤闠間手持酒器遇彌遮迦尊者
0506b16: 逆而問曰師何方來欲往何所者曰從自心來欲
0506b17: 往無處師曰識我手中物否者曰此是觸器而負
0506b18: 淨者師曰師識我否者曰我即不識識即非我復
0506b19: 謂之曰汝試自稱名氏我當後示本因師說偈曰
0506b20: 我從無量劫至於生此國本姓頗羅陀名字婆須
0506b21: 蜜者日我師提多迦說世尊昔遊北印度語阿難
0506b22: 言此國吾滅後三百年當有聖人姓頗羅墮名婆
0506b23: 須蜜出為禪祖當第七世斯如來記汝應出家師
0506b24: 置器出家者後付以正法眼藏。
0506b25: 師拈云尊者雖則為法求人不合逆來順受阿
0506b26: 師自負醉裡春風何故胡餅裡討汁雖然事無
0506b27: 一向。頌曰。
0506b28: 萬家煙火萬家愁醉裡春光得幾酬滿地落花
0506b29: 香散後回途已巳見萬峰浮。
0506b30: 八祖佛陀難提尊者
0506c01: 師啟婆須密尊者乃自稱名我名佛陀難提今與
0506c02: 師論義祖曰仁者論即不義義即不論若擬論義
0506c03: 終非義論師知義勝心即欽服即投出家後付法
0506c04: 眼。
0506c05: 師拈云個師特地撥草瞻風幾遭點額尊者死
0506c06: 蛇活弄熱眼模糊把條貫索橫穿卻個師鼻孔
0506c07: 咦一回扶起一回跌爛截虛空解不開。頌曰。
0506c08: 未展旗鎗望風便倒宛轉阿師喫場懊惱堂堂
0506c09: 肘後靈符不合沿途尋討直今煙霧彌天屎橛
0506c10: 喚作輪寶。
0506c11: 九祖伏馱密多尊者
0506c12: 佛陀難提尊者行化至師國見舍上有白光上騰
0506c13: 謂其徒曰此家有聖人口無言說真大乘器不行
0506c14: 四衢知觸穢耳長者出致禮問何所須者曰我求
0506c15: 侍者長者曰我有一子名伏馱密多年已巳五十口
0506c16: 未曾言足未曾履者曰如汝所說真吾弟子伏馱
0506c17: 聞之遽起禮拜而說偈曰父母非我親誰是最親
0506c18: 者諸佛非我道誰是最道者者以偈答曰汝言與
0506c19: 心親父母非我比汝行與道合諸佛心即是外求
0506c20: 有相佛與汝不相似欲識汝本心非合亦非離師
0506c21: 聞偈已巳便行七步者曰此子昔曾值佛慈願廣大
0506c22: 慮父母愛情難捨故不言不履耳長者遂捨令出
0506c23: 家者尋授具戒付法。
0506c24: 師拈云尊者攢攢簇簇高大門庭不合撩風便
0506c25: 撥致使他父子一門聲響俱絕個師腳跟尚未
0506c26: 點地便欲橫遍十方固是母啐子啄到底未經
0506c27: 脫殼。頌曰。
0506c28: 夕陽無語困霜風坐逼寒巖信未通一遇郢人
0506c29: 尋未已巳隔籬黃葉自忽忽晚峰潑面古澗敲空
0506c30: 半枝梅老前溪月不借圖山海岱功。
0507a01: 十祖脅尊者
0507a02: 師處胎六十載而生長者送令尊者處出家者與
0507a03: 師受具羯磨之際祥光燭座感舍利三七粒自此
0507a04: 精進忘疲未嘗睡眠脅不至席遂號脅尊者未幾
0507a05: 尊者以法眼付之。
0507a06: 師拈云個師奇奇怪怪久處母腹變作白髮嬰
0507a07: 兒纔出頭來點點綴綴轉盻天明不覺曉尊者
0507a08: 雖善截長補短未免萬里崖州固知家無滯貨
0507a09: 不富。頌曰。
0507a10: 枯木生芽不知雷震揭出衣珠童顏雪鬢皮骨
0507a11: 稜層五天奮迅萬古真風千機一瞬。
0507a12: 十一祖富那夜奢尊者
0507a13: 脅尊者至華氏國憩一樹下右手指地而告眾曰
0507a14: 此地變金色當有聖人入會言訖即變金色時師
0507a15: 合掌前立者問曰汝從何來師曰我心非往者曰
0507a16: 汝何處住師曰我心非止者曰汝不定耶師曰諸
0507a17: 佛亦然者曰汝非諸佛師曰諸佛亦非師後受者
0507a18: 法眼。
0507a19: 師拈云尊者老大忒郎當樣不合隨地指東話
0507a20: 西個師來處自也不知更為強生節目總說得
0507a21: 十成要且無祖師意。
0507a22: 頌曰。
0507a23: 放之則彌六合我心非石卷之則退藏於密我
0507a24: 心非席陸地行舟晴天霹靂南海波斯人楚鄉
0507a25: 到今猶恨長途客。
0507a26: 十二祖馬鳴大士尊者
0507a27: 富那夜奢尊者至波羅國師趨其會者謂眾曰汝
0507a28: 等識此來者否即佛記聖人馬鳴當紹吾法化於
0507a29: 是師致禮問曰我欲識佛何者即是者曰汝欲識
0507a30: 佛不識者是師曰佛既不識焉知是乎者曰既不
0507b01: 識佛焉知不是師曰此是鋸義者曰彼是木義者
0507b02: 問鋸義者何師曰與師平出師卻問木義者何者
0507b03: 曰汝被我解師豁然省悟。
0507b04: 師拈云好一塊陳年爛枯樁不因尊者快便直
0507b05: 至如今還鋸解不開雖然也是藕斷絲難斷。頌
0507b06: 曰。
0507b07: 萬里風雲不隔程綠楊煙鎖快流鶯禁園夜落
0507b08: 殘紅盡尚有春痕沒兩楹。
0507b09: 十三祖迦毗摩羅尊者
0507b10: 師初為外道時潛至馬鳴尊者座下變一蟭螟尊
0507b11: 者以手取之示眾曰斯乃魔之所變盜聽吾法耳
0507b12: 放之令去不能變動者曰汝但皈依三寶即得神
0507b13: 通師遂復本形作禮懺悔者問曰汝名誰耶眷屬
0507b14: 多少師曰我名迦毘摩羅有三千眷屬者曰盡汝
0507b15: 神力變化若何師曰我化巨海極為小事者曰汝
0507b16: 化性海得否師曰何為性海吾未嘗知者即說性
0507b17: 海曰山河大地皆依建立三昧六通由茲發現師
0507b18: 聞言悟入。
0507b19: 師拈云這個外道雖是奇特當時欠了一籌若
0507b20: 把尊者置在蟭螟眼裡做了一隊非唯尊者通
0507b21: 身無路亦不令刺腦入膠盆尊者固擒得一員
0507b22: 上將到底做了外道父母。頌曰。
0507b23: 草莽生涯頗甚古怪不賓自王那分疆界臥榻
0507b24: 應無齁睡人始知正化頒鱗向時巨海橫身
0507b25: 今始虛空窄隘。
0507b26: 十四祖龍樹尊者
0507b27: 師昔為樹王蔭覆五百大龍常為龍眾說法故名
0507b28: 龍樹迦毘摩羅尊者至彼師出迎曰深山孤寂龍
0507b29: 蟒所居大德至尊何枉神足者曰吾非至尊來訪
0507b30: 賢者師默念云此師得決定性明道眼否是大聖
0507c01: 繼真乘否者曰汝雖心語我以意知但辦出家何
0507c02: 慮吾之不聖師聞已巳悔謝者即與度脫。
0507c03: 師拈云語是謗默是誑阿師更要冷地攀弓反
0507c04: 被尊者一箭射透皮骨不敢聲張總然脫得鱗
0507c05: 甲較量將來猶有頭角在。頌曰。
0507c06: 沉沉巖穴瑣參寥交錯枝柯悶野樵寒月不教
0507c07: 靈木因碧梧誰許宿蟭蟟來機不赴轉眼生苗
0507c08: 千峰勢到嶽邊止萬派聲歸海上消。
0507c09: 十五祖迦那提婆尊者
0507c10: 時龍樹尊者為眾說法復於座上現自在身如滿
0507c11: 月輪相一切眾惟聞法音不睹尊者相師在座中
0507c12: 謂眾曰識此相否眾曰目所未睹安能辨識師曰
0507c13: 此是尊者現佛性體相以示我等何以知之蓋以
0507c14: 無相三昧形如滿月佛性之義廓然虛明言訖輪
0507c15: 相即隱者復居本座而說偈言身現圓月相以表
0507c16: 諸佛體說法無其形用辨非聲色師與一眾聞偈
0507c17: 頓悟無生。
0507c18: 師拈云雲從龍風從虎聖人作而萬物睹尊者
0507c19: 雖則善說法要不合把個猢猻圈來換人眉目
0507c20: 卻被個多口阿師喝破至令收拾不疊咦無限
0507c21: 清光關不住累他星火自來忙。頌曰。
0507c22: 其大無外其小無內蝦蟹魚龍成群作隊三千
0507c23: 七百跛鱉擎頭九十六個夜叉搗碓忽經一陣
0507c24: 暴雨旋風吹破王老師袈裟七零八碎。
0507c25: 十六祖羅羅多尊者
0507c26: 師居家時園樹生耳如菌唯長者與師取而食之
0507c27: 取已巳隨長盡而復生餘皆不得見迦那提婆尊者
0507c28: 知其宿因遂至其家長者乃問其故者曰汝家曾
0507c29: 昔供養一比丘然此比丘道眼未明虛霑信施故
0507c30: 報為木菌往汝與子精勤供養得以享之又問長
0508a01: 者年多少曰七十有九者乃說偈曰入道不通理
0508a02: 復身還信施汝年八十一此樹不生耳長者聞偈
0508a03: 已巳彌加歎服曰弟子衰老不能事師願捨次子隨
0508a04: 師出家者曰昔如來記此子當第二百年為大教
0508a05: 主今子相遇蓋符宿因即與剃度後付法眼。
0508a06: 師拈云蠱毒之鄉水也莫嘗一滴奈何奈何這
0508a07: 比丘善吞不善吐命根落在俗人手裡不因尊
0508a08: 者和根一拔到今猶是個枯樹樁子呵呵手執
0508a09: 夜明符幾個知天曉。頌曰。
0508a10: 綠苔深繡蒼梧老枝幹扶蘇結子多澗水潺湲
0508a11: 深不寐爭如靜夜薩菩訶。
0508a12: 十七祖僧伽難提尊者
0508a13: 師系室羅筏城寶莊嚴王子也生而能言嘗讚佛
0508a14: 事七歲即厭世樂欲出家父王不許遂終日不食
0508a15: 乃許其在家出家積十九載未嘗退倦每自念言
0508a16: 自居王宮胡為出家一夕天光下燭見一路坦平
0508a17: 不覺徐行約十里許至大巖前有五窟焉乃禪寂
0508a18: 於中羅羅多尊者行化至彼見師安坐入定者
0508a19: 與眾伺之經三七日師方從定起者問曰汝身定
0508a20: 耶心定耶師曰身心俱定者曰身心俱定何有出
0508a21: 入師曰雖有出入不失定相如金在井金體常寂
0508a22: 者日若金在井若金出井金無動靜何物出入師
0508a23: 曰言金動靜何物出入言金出入金非動靜者曰
0508a24: 若金在井出者何金若金出井在者何物師曰金
0508a25: 若出井在者非金金若在井出者非物者曰此義
0508a26: 不然師曰彼義非著者曰此義當墮師曰彼義不
0508a27: 成者曰彼義不成我義成矣師曰我義雖成法非
0508a28: 我故者曰我義已巳成我無我故師曰我無我故復
0508a29: 成何義者曰我無我故故成汝義師曰仁者師誰
0508a30: 得是無我者曰我師迦那提婆證是無我師以偈
0508b01: 贊曰稽首提婆師而出於仁者仁者無我故我欲
0508b02: 師仁者者以偈答曰我已巳無我故汝須見我我汝
0508b03: 若師我故知我非我我師心意豁然即求度脫。
0508b04: 師拈云尊者雖則為辨源頭到底無翻江攪海
0508b05: 手眼轉向百尺寒潭中將一條陳年爛索拽來
0508b06: 扯去若待其出定時何不道汝恰會在鬼窟裡
0508b07: 作活計劈頭一按免費許多鹽醬這師固是返
0508b08: 躑得來到底墮在白雲巖下無人救得。頌曰。
0508b09: 一貯深潭冷劫初白雲巖下誤逢渠回途石馬
0508b10: 嘶聲晚嶺外寒梅共雪舒無我我故我無我餘
0508b11: 真風渡峽和山碎留得千竿永夜梳。
0508b12: 十八祖伽耶舍多尊者
0508b13: 師姓鬱頭藍父天蓋母方聖嘗夢大神持鑑因而
0508b14: 有娠凡七日而誕肌體瑩如琉璃未嘗沐浴自然
0508b15: 香潔幼好閒靜語非常童持圓鑑出遇難提尊者
0508b16: 者問汝幾歲耶曰百歲者曰汝年尚幼何言百歲
0508b17: 師曰我不會理正百歲耳者曰汝善機耳師曰佛
0508b18: 言若人生百歲不善諸佛機不如生一日而得決
0508b19: 了之者曰汝手中者當何所表師曰諸佛大圓鑑
0508b20: 內外無瑕翳兩人同得見心眼皆相似師父母聞
0508b21: 茲語即令出家者攜至本處受具戒訖即名伽耶
0508b22: 舍多他時聞風鈴聲者問曰鈴鳴耶風鳴耶師曰
0508b23: 非風鈴鳴我心鳴耳者曰心復誰乎師曰俱寂靜
0508b24: 故者曰善哉善哉繼吾道者非子而誰。
0508b25: 師拈云這個兒郎不知將誰家胡餅盜來塞人
0508b26: 耳目尊者不解見賊拿贓反被誣人之罪若待
0508b27: 他拈出時試問道古鏡不磨時如何且看作何
0508b28: 去就。頌曰。
0508b29: 眉稜層層舌鋒鍔鍔鬼臉神頭好場絡索古鏡
0508b30: 未磨兮冷氣侵人鐸聲低唱兮固非有作莫將
0508c01: 他物自誇張還了渠儂請高閣。
0508c02: 十九祖鳩摩羅多尊者
0508c03: 師誕於大月氏國婆羅門子也昔為自在天人見
0508c04: 菩薩瓔珞忽起愛心墮往忉利聞憍尸迦說般若
0508c05: 法故升梵天以根利故善說法要諸天尊為導師
0508c06: 繼祖時至即降生月氏遇伽耶舍多尊者至即問
0508c07: 是何徒眾者曰是佛弟子師聞佛號心神竦然即
0508c08: 待閉戶者良久扣其門師曰此舍無人者曰答無
0508c09: 者誰師聞語知是異人遽開門延接者曰昔世尊
0508c10: 記曰吾滅後一千年有大士出現於月氏紹隆玄
0508c11: 化今汝值吾應斯嘉運。
0508c12: 師拈云尊者狹路相逢阿師沒處躲避堪笑頸
0508c13: 上瓔珞未除又被他一個東瓜印子印住當時
0508c14: 若問云答無者誰何不道我卻不識庶免引賊
0508c15: 入戶。頌曰。
0508c16: 閉門著賊開門受屈瓔珞香雲變做瓦礫赤眼
0508c17: 撞見火柴頭露柱汪汪淚成血咄入室無人祁
0508c18: 毛禹狄。
0508c19: 二十祖闍夜多尊者
0508c20: 鳩摩羅多尊者至中天國師謁者問曰我家父母
0508c21: 素信三寶而常縈疾瘵凡所營作皆不如意而我
0508c22: 鄰家久為旃陀羅行而身常勇健所作和合彼何
0508c23: 幸而我何辜者曰何足疑乎且善惡之報有三時
0508c24: 焉凡人但見仁夭暴壽逆吉義凶便謂之因果虛
0508c25: 罪福殊不知影響相隨毫釐不爽縱經百千萬劫
0508c26: 亦不磨滅師聞誨示頓釋所疑者曰汝雖已巳信三
0508c27: 業而未明業從惑生惑因識有識依不覺不覺依
0508c28: 心心本清淨無生滅無造作無報應無勝負寂寂
0508c29: 然靈靈然汝若入此法門可與諸佛同矣一切善
0508c30: 惡有為無為皆如夢幻師承言領旨即發宿慧懇
0509a01: 求出家者為剃度即以法眼付之。
0509a02: 師拈云尊者與他說到三生六十劫猶是夢裡
0509a03: 說夢何不向他道如從地倒還從地起非惟令
0509a04: 阿師當處脫卻臭布衫免至渠紙褁麻纏。頌曰。
0509a05: 旅館蕭蕭絕四鄰受恩深處便為親從前知己巳
0509a06: 卻成怨何是當年徹骨貧自烹自飲自主自賓
0509a07: 冰壺月夜水如銀若把虛空都嚼碎一回相見
0509a08: 一回真。
0509a09: 二十一祖婆修盤頭尊者
0509a10: 師初學道時常一食不臥六時禮佛清淨無欲為
0509a11: 眾所歸尊者至羅閱城闡揚頓教將欲度師先問
0509a12: 彼眾曰此遍行頭陀能修梵行可得佛道乎眾曰
0509a13: 我師精進何故不可者曰汝師與道遠矣設苦行
0509a14: 歷於塵劫皆虛妄之本也眾曰尊者蘊何德行而
0509a15: 譏我師者曰我不求道亦不顛倒我不禮佛亦不
0509a16: 輕慢我不長坐亦不懈怠我不一食亦不雜食我
0509a17: 不知足亦不貪欲心無所希名之曰道時師聞已巳
0509a18: 發無漏智歡喜讚歎後即紹隆玄化。
0509a19: 師拈云尊者善為籌畫將個師一隊小經紀并
0509a20: 吞得沒半點殘羹剩汁至今乾爆爆地雖然大
0509a21: 唐國裡不知為甚還有許多尋香討臭鬼。
0509a22: 頌曰。
0509a23: 貧恨一身多富嫌千口少門戶甚寥然霜風吹
0509a24: 月皎蘆花夾岸賺人行漏鼓催殘天未曉。
0509a25: 二十二祖摩拏羅尊者
0509a26: 師系那提國常自在王次子也婆修盤頭尊者行
0509a27: 化至彼國王問尊者曰羅閱城土風與此何異者
0509a28: 曰彼曾三佛出世今王國有二師化導王曰二師
0509a29: 者誰者曰佛記第二五百年有二神力大士出家
0509a30: 繼聖一即王之次子摩拏羅吾雖德薄亦當其一
0509b01: 初那提國有惡象為害師生而象息是三十年矣
0509b02: 人尚不知其所以息王同者語忽使者報有象巨
0509b03: 萬逼城王憂之者曰拏羅出患解矣王試命師出
0509b04: 師遂出城南向象撫腹大喝城為震動群象顛什
0509b05: 頃皆馳散至是人始知三十年之安以師力也王
0509b06: 大敬信命師依尊者出家即受具付法眼。
0509b07: 師拈云個師好一喝擬作踞地獅子大好未夢
0509b08: 見在不見道千鈞之弩不為鼷鼠而發當時若
0509b09: 能喝得虛空粉碎且看那提國人盡向何處安
0509b10: 身立命。頌曰。
0509b11: 擬將踞地破機先閃爍之中別一天內紹固無
0509b12: 勛力至封疆早已巳墮司權帝幢散彩寶月初圓
0509b13: 玉鉤纔掛箭離絃得有藕絲牽大象謾褫祖
0509b14: 陷蹄筌。
0509b15: 二十三祖鶴勒那尊者
0509b16: 師月支國人父千勝母金光以求子禱於七佛金
0509b17: 幢夢須彌頂有神童持金環云我來及誕而天雨
0509b18: 花國王以其有神徵乳於宮中宮嬪育之即分身
0509b19: 各為其子有千許王曰我無儲嗣將育爾為太子
0509b20: 今者千身孰為正子哉言已巳一子放光忽皆不見
0509b21: 而見於其父母家王莫能如何七歲睹民間淫祠
0509b22: 惡其宰殺入廟叱之廟貌遂隳鄉黨稱為聖子至
0509b23: 年二十三出家棲一林間九白誦大般若感鶴眾
0509b24: 相隨摩拏羅尊者行化至西印土彼國王問道感
0509b25: 悟傳位太子出七日而證四果者念師付法時至
0509b26: 欲至月支國其王曰師應蹟十方動念當至寧勞
0509b27: 往耶者曰然於是焚香遙語師曰汝教導鶴眾道
0509b28: 果將證宜自知之師為彼國王寶印說修多羅偈
0509b29: 忽睹異香成穗王曰是何祥也曰西印度摩拏羅
0509b30: 尊者將至此信香也王與師俱嚮作禮者亦以手
0509c01: 東向三點於地答之者即辭王與其具通眾凌虛
0509c02: 趣師國師與寶印王迎者至宮供養異日問者曰
0509c03: 我有何緣而感鶴眾相隨者曰汝第四劫中嘗為
0509c04: 比丘當赴會龍宮汝諸弟子咸欲隨從汝觀五百
0509c05: 眾中無有一人堪任妙供時諸弟子曰師嘗說法
0509c06: 於食等者於法亦等今既不然何聖之有汝即令
0509c07: 赴會坐是濫食報為羽族師弟夙緣故今相隨師
0509c08: 告曰以何方便令彼解脫者曰吾有無上法寶汝
0509c09: 當聽受化未來際乃說偈曰心隨萬境轉轉處實
0509c10: 能幽隨流認得性無喜亦無憂鶴眾聞偈飛鳴而
0509c11: 去。
0509c12: 師拈云阿師纔離襁褓便解眼光爍破四天下
0509c13: 直得泥神灶神塞卻咽喉無地藏竄何令毛羽
0509c14: 尚未脫盡至使尊者說撩天價把住繩頭呵呵
0509c15: 堪笑貪他一粒米等閒自損半年糧不意三千
0509c16: 年後遭人揀點。頌曰。
0509c17: 洞庭秋月山市晴嵐平沙落雁遠浦歸帆萬里
0509c18: 天邊飛一鶴別峰無地立玄談。
0509c19: 二十四祖師子比丘尊者
0509c20: 師昔事婆羅門後其師死乃皈依鶴勒那尊者初
0509c21: 問曰我欲求道當用何心者曰汝若求道無所用
0509c22: 心師曰既無用心爭作佛事者曰汝若有用即非
0509c23: 功德汝若無作即是佛事經云我所作功德而無
0509c24: 我所故師聞是語即頓入佛慧時者忽指東北問
0509c25: 云是何氣象師曰我見氣如白虹貫乎天地復有
0509c26: 黑氣五道橫亙其中者曰其兆云何師曰莫可知
0509c27: 矣者曰我滅後五十年北天竺國當有難起嬰在
0509c28: 汝身吾將滅已巳今以法眼付囑於汝善自護持師
0509c29: 受法已巳復乞示未曉將罹何難者密示之後師行
0509c30: 化至罽賓國付法嗣已巳獨留本國以償宿業國中
0510a01: 有外道二人學諸幻法欲共謀亂詭為釋子潛入
0510a02: 王宮其王彌羅啒遂毀釋教秉劍至師前曰師得
0510a03: 蘊空否師曰已巳得蘊空王曰離生死否師曰已巳離
0510a04: 生死王曰既離生死可施我頭師曰身非我有何
0510a05: 吝於頭王即揮刃斷師首白乳湧高數尺王之右
0510a06: 臂旋亦墮地七日而終。
0510a07: 師拈云個師無所用心被尊者一椎擊碎髑髏
0510a08: 心識死盡後恰又遇個作者君王劈頭一拶阿
0510a09: 師雖善其體未善其用若待王問既離生死可
0510a10: 施我頭得否何不道盡大地是個鐵撅大檀越
0510a11: 擬向何處下手任教國主具三頭六臂秪好倒
0510a12: 退三千里也免一場嗟吁千古之下猶是
0510a13: 夜光按劍。頌曰。
0510a14: 一道神光印考槃倚天長劍逼人寒鋒鋩未展
0510a15: 機如電語脈纔施案已巳殘堂堂千古師僧眼嬴
0510a16: 得分身兩處看。
0510a17: 二十五祖婆舍斯多尊者
0510a18: 師子尊者行化至罽賓國名聞遐邇值長者送師
0510a19: 至者前問曰此子名斯多當生便拳左手年二十
0510a20: 矣終未能舒願尊者示其宿因者睹之即以手接
0510a21: 曰可還我珠師遽開手奉珠眾皆驚異者曰吾前
0510a22: 報為僧有童子名婆舍吾嘗赴西海齋受嚫珠付
0510a23: 之今還吾珠理固然矣長者遂令師出家者會諸
0510a24: 聖與授具即謂之曰吾師密有懸記罹難非久如
0510a25: 來正法眼藏今當付汝汝應保護普潤來際。
0510a26: 師拈云尊者自負神光燦爛豈料個師未出母
0510a27: 胎早握玄珠既知自己巳舊物何故被人奪卻返
0510a28: 弄到頭白齒豁猶是空拳誑小兒看看即今遍
0510a29: 界唱導之師總未脫他門戶在。頌曰。
0510a30: 海潮聲裡依稀沙界堆頭流注既非頷下神珠
0510b01: 何故兩手分付撥波求水事應難寥寥萬古真
0510b02: 奇遇全身擔負得來應知利害去處咄如虎之
0510b03: 缺如馬之馵。
0510b04: 二十六祖不如密多尊者
0510b05: 師系南印國王第二子也婆舍斯多尊者化至師
0510b06: 國師之長兄國王德勝欲屈尊者曰師子尊者已巳
0510b07: 罹王難何緣付法者即以所付僧伽黎示王德勝
0510b08: 勝命焚之衣出五色光薪盡如故勝乃追悔致禮
0510b09: 初勝欲抑尊者師往諫因囚之至是立出師師遂
0510b10: 求出家者問曰汝欲出家當為何事師曰我若出
0510b11: 家當為佛事者曰王子智慧天然必諸聖降蹟即
0510b12: 度出家侍尊者六載受具羯磨之際大地震動後
0510b13: 以法眼付師師復問衣可傳乎者曰此衣為難故
0510b14: 假以證明汝身無難化被十方何假傳衣。
0510b15: 師拈云此師方纔囹圄裡躲閃得過又要向項
0510b16: 上戴千二百觔鐵枷拖拖拽拽若非尊者直截
0510b17: 痛快袈裟角至今還被他蓋覆。
0510b18: 頌曰。
0510b19: 寞寞珠簾鎖繡帷上林香浸雨花時焦桐聲裡
0510b20: 語聲切流水高山韻蹙眉蜂鬚掠掠蝶翅追追
0510b21: 未央宮闕日初移當臺指顧神功手揭盡群機
0510b22: 無卓錐。
0510b23: 二十七祖般若多羅尊者
0510b24: 師幼失父母不知名氏或自言瓔珞人遂名瓔珞
0510b25: 童子丐行閭里有問汝行何急師曰汝行何緩問
0510b26: 何姓師即曰與汝同姓人莫測之其國王與不如
0510b27: 蜜多尊者同車而出師稽首於前者曰汝憶往事
0510b28: 否師曰我念往劫中與師同居師演摩訶般若我
0510b29: 演甚深修多羅今日之事蓋契昔因者顧王曰此
0510b30: 大勢至菩薩也繼後出二人一人化南印度一人
0510c01: 緣在震旦九年卻返此方即以昔因故名為般若
0510c02: 多羅即以法眼付之。
0510c03: 師拈云原來秪是舊時人不改舊時行履處這
0510c04: 個師僧宛有大人之作何故隨人舌根轉動閭
0510c05: 巷離披若問何姓即云與爹媽同姓免累傍人
0510c06: 尋枝摘葉誤卻三生六十劫。頌曰。
0510c07: 鸞輿玉珮扶仙子瓦罐筐籃挾道來突出龍睛
0510c08: 穿俊鷂亂雲堆裡漫狐猜。
0510c09: 二十八祖菩提達磨尊者系東震旦始祖
0510c10: 師系南印度國王第三子也因般若多羅尊者化
0510c11: 至師國時王至重供養又施無價寶珠者欲試其
0510c12: 所得乃以所施珠問三王子曰此珠圓明有能及
0510c13: 否二王子皆曰此珠七寶中尊固無踰也唯師曰
0510c14: 此是世寶未足為上於諸寶中法寶為上此是世
0510c15: 光未足為上於諸光中智光為上此是世明未足
0510c16: 為上於諸明中心明為上此珠光明不能自炤要
0510c17: 假智光明辨於此既明辨此即知是珠既知是珠
0510c18: 即明其寶若明其寶寶不自寶若辨其珠珠不自
0510c19: 珠珠不自珠者要假智珠而辨世珠寶不自寶者
0510c20: 要假智寶以明法寶然則師有其道其寶即現眾
0510c21: 生有道心寶亦然者歎其辯慧者知是法器以時
0510c22: 未至默而混之及父王厭世眾甚號慟師獨於柩
0510c23: 前入定經七日而出遂依者出家者以法眼付之
0510c24: 後師在本國化度已巳久囑弟子般若蜜多羅住天
0510c25: 竺國傳法而躬至震旦乃辭祖塔別學侶且謂王
0510c26: 曰勤修白業吾去一九即回師汎重溟三周寒暑
0510c27: 達於東土南海實梁普通七年庚子歲九月二十
0510c28: 一日也。
0510c29: 師拈云個師敲風打雨擊浪擎山雖是眼光爍
0510c30: 破四天下何事突向黑山下見神見鬼轉得頭
0511a01: 來奔入東震旦撞墻撞壁以鷲嶺心燈撤向無
0511a02: 臂人前蔓衍千古把些獅子野狐斷根絕命試
0511a03: 問大唐國裡宗匠還有不入渠門戶者麼有有
0511a04: 若肯如是焉得如是。頌曰。
0511a05: 西乾脫卻屩跟東震暗穿匙鑰斷橋古路無人
0511a06: 足底一葦綽約阿阿口齒不關密密唇鎗舌鍔
0511a07: 擬將毒氣薰天何爾反遭跌錯冷落真風雪夜
0511a08: 梅半枝斜影填丘壑。
0511a09: 二十九祖慧可大師
0511a10: 師武牢人也母一夕有異光炤室遂懷妊而生名
0511a11: 之曰光幼博極載籍壯依寶靜禪師出家語師曰
0511a12: 汝相吉祥而神令南參菩提達磨尊者者常端坐
0511a13: 面壁莫聞誨勵師自惟曰昔人求道敲骨取髓刺
0511a14: 血濟饑布髮掩泥投崖飼虎古聖若此我又何人
0511a15: 值大雪師夜侍立遲明積雪過膝立愈恭者顧而
0511a16: 憫之問曰汝久立雪中當求何事光悲淚曰惟願
0511a17: 和尚慈悲開甘露門廣度群品者曰諸佛無上妙
0511a18: 道曠劫精勤難行能行非忍而忍豈以小德小智
0511a19: 輕心慢心欲冀真乘徒勞勤苦光聞者誨勵潛取
0511a20: 利刀自斷左臂置於者前者知是法器乃曰諸佛
0511a21: 最初求道為法忘形汝今斷臂吾前求亦可在者
0511a22: 遂與易名曰慧可師乃曰諸佛法印可得聞乎者
0511a23: 曰諸佛法印匪從人得師曰我心未寧乞師與安
0511a24: 者曰將心來與汝安師良久曰覓心了不可得者
0511a25: 曰我與汝安心竟師大悟玄旨者乃告師曰昔如
0511a26: 來以正法眼付迦葉大士展轉囑累而至於我我
0511a27: 今付汝汝當護持并授袈裟以為法信各有所表
0511a28: 宜可知矣師曰請師指陳者曰內傳法印以契證
0511a29: 心外付袈裟以定宗旨後代澆薄疑慮競生云吾
0511a30: 西天之人言汝此方之子憑何得法以何證之汝
0511b01: 今受之衣法卻後難生但出此衣并吾法偈用以
0511b02: 表明其他無礙。
0511b03: 師拈云寒巖活葬束朿筏度時笑傲煙雲可謂神
0511b04: 超物表何故被頭腦惑亂便向洪波浩渺裡探
0511b05: 躍龍門反落漁人之手總透得網來早已巳腮
0511b06: 點額累無限黿鼉鱉蚌日夜奔忙海山鼎沸直
0511b07: 令水底揚塵山頭鼓浪雖是捨己巳從人法燈有
0511b08: 在據不肖兒孫判斷則功之首罪之魁也且道
0511b09: 過在甚麼處試甄別看。頌曰。
0511b10: 得休休處且休休何事閒中討個愁石罅幾穿
0511b11: 峰頂月斧痕難與郢人酬繩繩祖印涔蹄跡皎
0511b12: 皎靈源劍刻舟還望禹門無宿客恐教魚鱉暗
0511b13: 擎頭。
0511b14: 三十祖僧燦大師
0511b15: 師不知其何許人也初以處士謁慧可尊者不言
0511b16: 名氏聿來設禮而問者曰弟子身纏風恙請和尚
0511b17: 懺罪者曰將罪來與汝懺師良久曰覓罪不可得
0511b18: 者曰與汝懺罪竟宜依佛法僧住師曰今見和尚
0511b19: 已巳知是僧未審何名佛法者曰是心是佛是心是
0511b20: 法法佛無二僧寶亦然師曰今日始知罪性不在
0511b21: 內不在外不在中間如其心然佛法無二也者深
0511b22: 器之即為師剃度云是吾僧寶也宜名僧燦後以
0511b23: 法眼付之。
0511b24: 師拈云千里龍駒固非駑鈍豈料一撅銹釘磨
0511b25: 作倚天長劍呵呵雖則祖印高提到底是個沒
0511b26: 地頭漢。頌曰。
0511b27: 無言自說有口難分草菴露宿動骨傷筋片帆
0511b28: 去急空天際回首家山一夢雲鴛鴦枕上相思
0511b29: 淚半是思君半恨君。
0511b30: 三十一祖道信大師
0511c01: 師蘄陽人姓司馬氏初謁僧燦尊者出家年始十
0511c02: 四作禮問曰願和尚慈悲乞與解脫法門者曰誰
0511c03: 縛汝師云無人縛者曰何更求解脫乎師於言下
0511c04: 大悟服勞九載後於吉州秉戒侍奉尤謹者屢試
0511c05: 以玄微知其緣熟以法眼付之。
0511c06: 師拈云個師童稚之年未審何處覓得一條龜
0511c07: 毛索子反把尊者鼻孔橫穿到來搜揀腳跟噫
0511c08: 好個解脫法門不知賺卻多少金獅香象弄泥
0511c09: 團無有了日。頌曰。
0511c10: 金勒馬嘶芳草地玉樓人醉杏花天紛紛粉蝶
0511c11: 過墻去寂寂黃鶯繫柳煙耕雲浸綠嘯月高眠
0511c12: 幾惜春風奏管絃一自故園消息盡湘南潭北
0511c13: 語煎煎。
0511c14: 三十二祖弘忍大師
0511c15: 師黃梅入也先為破頭山中栽松道者嘗請於道
0511c16: 信尊者曰法道可得聞乎者曰汝已巳老脫有聞其
0511c17: 能廣化邪儻若再來吾尚可遲汝乃去行水邊見
0511c18: 一女子浣衣揖曰寄宿得否女曰我有父兄可往
0511c19: 求之曰諾我即敢行女首肯之遂回策而去女周
0511c20: 氏季子也歸徹孕父母大惡逐之女無所歸日傭
0511c21: 紡里中夕止於眾館之下已巳而誕師以為不祥因
0511c22: 拋濁港中明日見之沂流而上氣體鮮明大驚遂
0511c23: 舉之成童隨母乞食里人呼之為無姓兒因道信
0511c24: 尊者往黃梅路逢師骨相奇秀異乎常童者問曰
0511c25: 子何姓師曰姓即有不是常姓者曰是何姓師曰
0511c26: 是佛性者曰汝無姓耶師曰性空故無者默識其
0511c27: 法器即俾侍者至其母所乞捨出家母以宿緣故
0511c28: 殊無難色遂捨為弟子以至付法傳衣。
0511c29: 師拈云這翁當日钁頭邊不解和根砍卻至使
0511c30: 嘴臉俱換入市穿街姓無姓有被個沒面目漢
0512a01: 勒向孤峰頂上聽松風鶴唳看花落鳥啼獨踞
0512a02: 胡床呵佛罵祖呵呵不為甚奇貨若較今時覓
0512a03: 他幾個誠難如是出胎入胎死生游戲始謂之
0512a04: 度生謂之印心莫等閒小覷不是說幾句奇特
0512a05: 佛法便為祖印親傳咦相識滿天下知心有幾
0512a06: 人。頌曰。
0512a07: 層巒矗矗擁虯松高閣驚聞午夜鐘曲澗水流
0512a08: 千派玉清關風落半枝笻三生石上揮今古一
0512a09: 念機回絕異同嬴得嶺南消息至斑斑點點盡
0512a10: 迷蹤。
0512a11: 三十三祖慧能大師
0512a12: 師新州新興人姓盧氏初以至孝事母家貧鬻薪
0512a13: 為資因聞客商誦經至應無所住而生其心有感
0512a14: 悟詢客乃知弘忍尊者傳佛心印遂備資辭母以
0512a15: 處士往黃梅參尊者者問曰汝自何來師云嶺南
0512a16: 者曰欲須何事師云唯求作佛者曰嶺南人無佛
0512a17: 性若為得佛師云人即有南北佛性豈然者知異
0512a18: 人乃訶日著槽廠去師禮足而退便入碓坊服勞
0512a19: 於杵臼之間晝夜不息經八月者知付授時至命
0512a20: 各隨意述一偈以驗所得時神秀上座於廊壁書
0512a21: 一偈師聞之曰美則美矣了則未了師被同學所
0512a22: 訶是夜師密書一偈和之者見之曰此是誰作亦
0512a23: 未見性眾聞遂不為之顧逮夜者潛至師所問曰
0512a24: 米白也未師云白也未有篩者於碓以杖三擊之
0512a25: 師三鼓入室者續其源脈以法眼付之曰且當遠
0512a26: 隱俟時而化所謂授法之人命如懸絲後以印宗
0512a27: 講主處辨風幡話一眾瞻禮印宗會諸名德剃髮
0512a28: 就智光律師授滿分戒開東山法門宛如宿契衣
0512a29: 止不傳法周沙界得法甚眾唯青原南嶽居首焉。
0512a30: 師拈云曹源一滴聲震五天不料老獦獠一擔
0512b01: 荊棘刺卻大千龍象眉目徹天炤地都把屎撅
0512b02: 喚作旃檀以至一人傳虛萬人傳實當時黃梅
0512b03: 尊者猶不是出格師匠若云菩提本無樹何不
0512b04: 道根生也且把這師根株截卻免令遞代兒孫
0512b05: 枝枝葉葉開眼說夢。頌曰。
0512b06: 石碓頭邊失卻嘴天明嶺上失卻衣糠篩米篩
0512b07: 千萬孔無物無樹何依稀一任指月并話月聽
0512b08: 渠狐威并虎威沙印馬蹄爭汗苦太平何處困
0512b09: 重圍。
0512b10: 正偏五位頌。
0512b11: 正中偏鐵馬聲嘶飲碧川古澗沉沉寒炤影孤峰頂
0512b12: 上月初圓。
0512b13: 偏中正手握銅符持號令天顏咫尺不違顏執玉萬
0512b14: 邦欽帝命。
0512b15: 正中來石筍驚抽臘月雷刺破虛空半隻眼須彌俛
0512b16: 首語聲哀。
0512b17: 兼中至挾扣機梭穿錦翅無絲巧樣自裁成密密綿
0512b18: 綿舒玉臂。
0512b19: 兼中到佛祖無門窺素皂木人夜半罷穿靴石女天
0512b20: 明不戴帽。
0512b21: 四料揀。
0512b22: 奪人不奪境眨眼隔山河萬里風雲逸一身離恨多
0512b23: 長途頻落魄鄉國慨吟哦彈鋏歸無路封九事以訛。
0512b24: 奪境不奪人觸目未全真靈峰埋雪樹曲水冷沙堙
0512b25: 一釣寒江寂披簑香餌頻長空天際渺弄艇不迷津。
0512b26: 人境兩俱奪青天遭棒喝電影失追風機前墮毫沫
0512b27: 鶖子目迷沉毘耶口囊括八臂絕神威虛空求解脫。
0512b28: 人境俱不奪披襟自超越稚竹解新衣老梅施勁骨
0512b29: 野老醉當途流鶯聲未歇兀坐幾忘機舒拳笑薇蕨。
0512b30: 女子出定。
0512c01: 雲鬢斜梳冷玉蟾苔封寂寂浸低檐不萌枝上花潛
0512c02: 發鐵笛聲中韻不拈莎陰刺綠石夢生嫌一著回機
0512c03: 墜繡簾彈指固然超格外腳跟早已巳受沾黏。
0512c04: 德山托缽。
0512c05: 驀地空中搭架傍觀忒恁矯詐增添智絕孫吳滅虢
0512c06: 假途始霸平白坑陷來機暗裡書符鬼怕阿呀呀缽
0512c07: 盂腹內飽齁齁脹殺東街王叫化。
0512c08: 百丈再參。
0512c09: 膽略雄誇輕問鼎黃閣深沉斯未肯固知內紹本非
0512c10: 功墮幘嗟吁夢方醒。
0512c11: 洞山睹影。
0512c12: 白雲巖下已巳舒眉腦後猶然欠一槌舉足截流形影
0512c13: 碎到今無地插針錐。
0512c14: 婆子燒菴。
0512c15: 賺我來賺我來枯木崖前被火災骨髓皮毛燒令盡
0512c16: 免教腦後起轟雷恁麼去恁麼去鐵鑄秤鎚遭解鋸
0512c17: 牸牛腳下草漫漫反要勒人討住處莫叨呾莫叨呾
0512c18: 文殊堂裡萬菩薩有智主人兩不關一任流金飛旱
0512c19: 魃。
0512c20: 南泉斬貓。
0512c21: 警蹕鸞輿蔽六韜當頭無路擁旌旄始先雲夢抽機
0512c22: 疾何至腥紅沁寶刀青虹掩掩露草嘈嘈萬頃波光
0512c23: 鬥月篙揀點夜歸長嘯客殘鐘隱擊碎神鼇。
0512c24: 疏山造塔。
0512c25: 一文兩文并三文土地家堂共灶君活葬羅山半隻
0512c26: 眼始終絕卻轉難聞門庭蕭索老邁多懂底事難明
0512c27: 跡愈紛推得阿爺門裡坐把將祖業任耕耘。
0512c28: 黃龍三關。
0512c29: 我手何似佛手倒疊子午卯酉開眼若待指南豐蔀
0512c30: 日中見斗。
0513a01: 我腳何似驢腳博沙浪裡跳躍驚碎玉碾宸苔遍界
0513a02: 無處摸索。
0513a03: 人人有個生緣一月上弦下弦赤白黃道黑道東西
0513a04: 南北青天。
0513a05: 藏身處沒蹤跡沒蹤跡莫藏身。
0513a06: 仲璉汪居士參師偶拈及隨頌以荅之。
0513a07: 兔角杖穿潭底月龜毛繩縛樹頭風若非啞子能圓
0513a08: 夢死水幾乎困活龍。
0513a09: 經題字。
0513a10: 碓嘴暗張牙托出撩天價堪笑老瞿曇不借真不借。
0513a11: 問荅機緣
0513a12: 師參兩尊宿機緣
0513a13: 師初參天童密老和尚時問云學人日疑個事直得
0513a14: 虛空逼塞未審如何下手童打云且道老僧在甚麼
0513a15: 處師云學人日用中為甚不明自己巳童云汝說甚麼
0513a16: 師高聲進云為甚學人不明自己巳童連打云還識日
0513a17: 用事無別麼師將再問被童撲面一掌師於茲有省
0513a18: 作禮起一喝便出童攜杖直打出方丈罵聲不絕適
0513a19: 知客曹源師進方丈云你這禪師為甚觸犯老和尚
0513a20: 師即與一推云被公帶累。
0513a21: 師一日參次童云你這小郎是那裡人師云宜興人
0513a22: 侍者玄玄師云他山陰人當面誑語童豎拳云且道
0513a23: 這個是那裡人師云與某甲同鄉童不顧師便出。
0513a24: 師辭天童出山適童舉偈示傍僧云堪惜今時學道
0513a25: 流千千萬萬認門頭恰似入京朝帝闕秪到潼關即
0513a26: 便休師作禮起身云老和尚為甚過桐棺也便休傍
0513a27: 僧云一是潼關一是桐棺師云恰是公錯童叱云你
0513a28: 這兩個傳言送語漢總該出院將拈棒師云老和尚
0513a29: 大似開門放賊便趨出。
0513a30: 師欲上崆峒參瑞老人道過東山適爾密老和尚下
0513b01: 嶺看田水與師邂逅中途山云你這僧為甚犯我苗
0513b02: 稼師云還某甲祖券來山云你到會說禪師云和尚
0513b03: 臨風受敵山呵呵大笑云這片蒲團好做遮箭牌師
0513b04: 即放下云請和尚箭山攔胸一師便作禮山云汝
0513b05: 且上山喫了飯再走隨令侍僧引入寺囑客寮云和
0513b06: 尚命留這僧度夏去。
0513b07: 師隨後具威儀入方丈人事畢問云從上宗乘即不
0513b08: 問如何是和尚覿面相呈句山云今日山僧背痛師
0513b09: 云不涉程途的人來又如何接引山云還要敲兩敲
0513b10: 師云和尚綿密家風如何得金針暗度山云我不做
0513b11: 裁縫師云刀尺現在山云你且到東眺西眺看看師
0513b12: 作禮云入門便知山云不信道。
0513b13: 山一日問師云你在天童幾年作些甚麼師頓足云
0513b14: 不敢辜負他山云你這個橛頭到底不脫氣味須在
0513b15: 這裡多喫幾年飯纔好出口師云某甲過在甚麼處
0513b16: 山云出語猶帶功勛未脫滲漏師云昔日雲門老和
0513b17: 尚因僧問如何是異類中事山云輕打我輕打我某
0513b18: 甲揀點秪是用處不換機山云我道你未在師直得
0513b19: 汗流挾背佇立更餘山喚侍者剔琉璃燈者失手撲
0513b20: 滅山罵云火侍者遽荅云有在這裡師驀然大悟
0513b21: 其旨乃云雲門古佛國慶真師山隨後又出問云適
0513b22: 舉異類中事你試轉一語看師云夜半賊篩鑼山云
0513b23: 何不道天曉賊篩鑼師珍重禮謝。
0513b24: 師隨侍山上雪竇次遊千丈崖山踞石指云幾人能
0513b25: 知得這個消息傍僧云和尚一個師云和尚決不如
0513b26: 是山云若不如是焉得如是。
0513b27: 師因僧參問云上座那裡發足僧云黃檗師云黃檗
0513b28: 和尚安否僧云黃檗久沒人主持方丈師云上座不
0513b29: 從黃檗來僧云和尚原來是拈佛法師云我向你道
0513b30: 甚麼僧無語。
0513c01: 僧參問和尚幾時離天台師云我不曾去僧云和尚
0513c02: 受法天台何得相弄師云我不曾住僧云和尚忒煞
0513c03: 慈悲師合掌云山僧罪過。
0513c04: 師天台回道過棠溪孝廉吳佩芝居士迎師至宅齋
0513c05: 畢作禮問云弟子平時閱楞嚴有云一人發真歸元
0513c06: 十方世界悉皆消殞且道此時何處安立師云無鬚
0513c07: 鎖子兩頭搖士云弟子愈加增疑師云渠無國土何
0513c08: 處逢渠士欣然作禮而退。
0513c09: 師於羅漢寺開戒適有一僧碎缽進方丈求懺悔師
0513c10: 云你沒了缽盂將甚麼喫飯僧悚慄無語師笑云平
0513c11: 時口在那裡去了僧云弟子三衣一缽為求大戒師
0513c12: 云要且不是大戒僧作禮師以杖擉出。
0513c13: 師住蕺山開期越中縉紳謁師方丈茶次師云今日
0513c14: 一會何異靈山吏部邢淇澹居士云愚老護持三代
0513c15: 法席亦一奇遇師云老居士擔子忒重了士搖首云
0513c16: 一些著力不得師云難得居士到得這個地位士云
0513c17: 列位先生你看宗師家用處如走盤珠難得難得師
0513c18: 云老居士點綴不少。
0513c19: 師在丈室應林體圓天柱三人侍立次師橫按拄杖
0513c20: 云你等不得有語不得無語轉得一機方許出去應
0513c21: 林便趨出方丈師指云你看此子大似漏網之魚圓
0513c22: 云和尚開門放賊師云子又作麼生圓云到即不點
0513c23: 柱云和尚巡人犯夜師又問天柱云秪如露柱懷胎
0513c24: 畢竟是男是女柱從傍捏師膝一下而去。
0513c25: 兩序具威儀進方丈懇師升堂說行腳師聞之即翹
0513c26: 左足維那云不是請和尚說這個師又翹右足一眾
0513c27: 久侍不去師拍案云驢腳馬腳尚不會要說甚麼行
0513c28: 腳便以杖一時趕散。
0513c29: 師至振綱居士齋中茶次舉高峰末後四句問云和
0513c30: 尚此四句不知是一義兩義瑞雲居士云這裡說甚
0514a01: 麼一義兩義師云二俱有過一個白日挑燈一個黑
0514a02: 夜穿皂綱云和尚意又如何師云古廟紙錢灰。
0514a03: 師至南潯大慈菴太尹百陶金居士參問云弟子桑
0514a04: 榆暮景一生被子曰誤了大事啟大和尚慈悲指教
0514a05: 師云老居士一身如幻生死亦如幻畢竟那個是幻
0514a06: 中不幻者士云弟子亦知一切如夢如幻但生死只
0514a07: 是生死師云居士秪識其理未得其體看作兩橛故
0514a08: 受用不著士云弟子愚鈍秪是念佛求往生到是指
0514a09: 望師云山僧用處居士尚不領會況彌陀說法乎總
0514a10: 饒生彼亦須自悟士驚問云一生未聞此語原來往
0514a11: 生還要自悟師笑云不見教中道將以如來惠我三
0514a12: 昧要知身心本不相代西方豈外於是士再三點首
0514a13: 云不差不差今翻到要立定腳跟參取去罷師舉龐
0514a14: 居士問馬祖云不與萬法為侶者是甚麼人祖云待
0514a15: 汝一口吸盡西江水即向汝道居士試道看士云且
0514a16: 領教但有入處必當叩印遂辭謝而去。
0514a17: 師因侍者度扇師問云還是風從扇出還是扇逐風
0514a18: 生侍者擬議師打云汝終日不知用個甚麼。
0514a19: 
0514a20: 攖寧靜禪師語錄卷第四終
