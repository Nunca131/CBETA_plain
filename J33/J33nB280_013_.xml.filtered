0318c01: 雲外禪師語錄卷第十三
0318c02: 侍者深知編
0318c03: 雜著
0318c04: 端本論
0318c05: 古今知識所遇不同因緣亦異故其形諸作用者不
0318c06: 得不殊而其弘法利生之心則未有不同焉者也欲
0318c07: 行古道於當今之世者勿法古人之跡當法古人之
0318c08: 心法其心而略其跡則凡所施為舉措不至駭常人
0318c09: 之聽視動天下之議疑而固已巳光明碩大照映今昔
0318c10: 矣夫古人豈有三頭六臂迥異於今之人哉亦陶鑄
0318c11: 養育人才之有其方而已巳夫所謂陶鑄養育之方者
0318c12: 何也標其果以發其因恥之劣以發其進悅之法以
0318c13: 開其心約之律以刳其習時其緩急順其機宜潤其
0318c14: 偏枯炙其症候言以難之用以驗之臨之患以觀其
0318c15: 守試之事以通其權察其行以知其德徵其應以審
0318c16: 其才然後委之任之推之揚之德優眼正者登之上
0318c17: 座以舒其長才力稍遜者以為之輔延之歲月以盡
0318c18: 其能是故志士名賢能畢其才力以底功而不患其
0318c19: 難就也中下之人雖欲怠志於一時而顧別辱纔其
0318c20: 後安得不勉而自新乎至若邪恨敗種自知遠避尚
0318c21: 何有攪群亂眾之黨潛伏於其間哉奸氛既淨賢智
0318c22: 登庸而曰古道之不行吾不信也方今叢林初學之
0318c23: 賢唯孜孜以講談章句習學詩文朝夕咿唔窮年呫
0318c24: 嗶如業公車者相似夫詩文之學非博學強記殫精
0318c25: 敝神則不能工也不工則不足以示人工則徒喪光
0318c26: 陰於無補之學外以無益於人內以無益於己故雖
0318c27: 窮年參學皓首無歸者滔滔皆然是唯非特於生死
0318c28: 無益又從而滋甚之可不為大哀歟何也夫人材之
0318c29: 利鈍雖不同而其畏苦慕道之心孰不均之特以成
0318c30: 於一而喪於分耳故夫一藝之足以鳴世者必專其
0319a01: 力而不為他技所搖恐紛途之足以害其藝也而況
0319a02: 於道乎夫道之所資者戒定慧也今悉屏之而疲志
0319a03: 後神於章句詩文之學以滋能所交豪貴衒學識釣
0319a04: 利名而已巳矣而望法道之興生死之明難矣夫古昔
0319a05: 聖賢以間世之資尚朝夕皇皇以專致於道而猶有
0319a06: 不逮者今乃移其精神奪其歲月以朝夕從事於無
0319a07: 補之學宜其生無益於法門死無滋於性命也故古
0319a08: 之時沙門所學者定與慧之謂也根基大小所修之
0319a09: 萬行雖殊而至於持戒精進之二行則未有不同然
0319a10: 者也故其優者居可以輔弼宗乘出足以典刑後學
0319a11: 雖執勞服役之沙彌亦皆可為一方之化主也是故
0319a12: 墳菴草舍村落市廛往往皆有龍象隱伏其中故邪
0319a13: 種不得以肆其奸而惑無識也夫豈不知非身無所
0319a14: 束之理而專事於威儀進止而已巳乎固以為律者定
0319a15: 慧之根基而自利利他之大本也內則以之滌妄情
0319a16: 外則以之攝群類僧既朝夕從事於此而明者眾則
0319a17: 大小宗乘佛祖擔負方可據而任也夫僧既專學佛
0319a18: 祖之道其德行又常見推於緇素矣然後因其才而
0319a19: 託之以住持分化之事此古人之所以舉無敗事而
0319a20: 有光於法門也若夫所任既非其宜所學既非其當
0319a21: 處之不以公行之不以力應之不以誠是非倒置上
0319a22: 下偷安而徒恃立規條懸法式以為治吾未見其能
0319a23: 事也然則如之何其可哉曰勉之於己責之於躬慮
0319a24: 之遠為之漸不患人之不可教而患人之不能學不
0319a25: 患人之不能學而患己心之不誠不患己心之不誠
0319a26: 而患立志之不堅堅其志一其神以致力於道道達
0319a27: 而心通然後推其全副精神以應世何世不可涉以
0319a28: 利生何生不圓度哉故曰欲行吾道於當今之世略
0319a29: 其跡而法其心焉可也。
0319a30: 無住字說
0319b01: 吾鄉吳居士自號無住以書抵神鼎乞法諱因各之
0319b02: 曰宏心仍其號無住而復為之推廣其說曰無住之
0319b03: 體大而無外無住之用纖悉不遺蕩一切相而萬法
0319b04: 皆成立一切行而心境必盡實無可證而證大法身
0319b05: 了無所為而用周沙界本來無住而無所不住也惟
0319b06: 其無住故江河競注而不流野馬飄鼓而不動天地
0319b07: 壞而不撓其神五眼視而莫得其朕無不住故常顯
0319b08: 常耀銕圍莫能匿其輝亙古亙今三災而不能昧其
0319b09: 行也嗟夫世之人迷背其無住之心也久矣既迷無
0319b10: 住而有情復由有情而有住虛生虛滅浪古浪今向
0319b11: 此無住本際之上念念遷流深埋業海于是住其名
0319b12: 以相高住其利以相取住其貪癡邪習以相欺相陵
0319b13: 相侮相忌也而孰知無住之體未嘗間隔絲毫焉如
0319b14: 日月常臨而盲者不見可不謂大哀歟若能向一微
0319b15: 未判之前徹見無住真心廣大之體遍滿圓融生佛
0319b16: 平等十方佛祖常在我身中成佛利生而我不覺我
0319b17: 亦常在諸佛身內坐起去來而佛無遺法爾如然不
0319b18: 從修證而得者也居士其有見於此而立以為號者
0319b19: 乎予為是說蓋亦順風揚帆於薩婆若海而實無一
0319b20: 字之住也因書之以歸無住。
0319b21: 砥行社序
0319b22: 予觀古聖先賢之宅心也欲以己已道廣傳於人而人
0319b23: 之器具各異不能頓受於是導之以權而實亦因之
0319b24: 以至也權者依本起行之謂也實者萬行會本之謂
0319b25: 也萬行會本修則無修操行與人同而造詣與人異
0319b26: 故夫佛孔之教雖世出世間之不同而其萬類所沾
0319b27: 功鉅而惠普者唯善之積是務然而感召之捷或有
0319b28: 時而爽其期者豈操持之未臻其極而止沸之未抽
0319b29: 夫薪耶抑或天之未定也吾意幾微之間意之善惡
0319b30: 釀為恩怨鑄為兵鋒者雖賢智不能以自必世之英
0319c01: 靈知不可必之難恃也故修其具以待之識苦樂之
0319c02: 緣因知轉變之在己於是惕愓其因循礪其志行為禍
0319c03: 福未然之防雖憂喜生死之變相仍於前而不能撓
0319c04: 之者其所恃者可必也今夫聰明睿敏之才天之所
0319c05: 命以聖賢其人者也然恃其才以輕用而忽於砥善
0319c06: 之方則反不若庸拙一念回機之為愈是以古德先
0319c07: 賢知其才之不足恃也故戒以閑其邪佚施以捨其
0319c08: 執情精進以策其懈怠恚以忍而動以定之鑑之以
0319c09: 智燈演之以普利而後片念之善始沛然充溢於三
0319c10: 際而靡窮劫火洞然不能燎乾坤覆倒而無壞也孰
0319c11: 謂片念之善名有為哉蓋其矢心也以為善之積不
0319c12: 厚則其於敵生死也為無力故兢兢孜孜而寸陰不
0319c13: 捨也廣濟諸君子器重而質醇其得於天者良矣一
0319c14: 聞予言而知以操持問道自利利人挽回濁運為業
0319c15: 業可謂勇於為善者矣予因為出先大師所輯自知
0319c16: 錄及了凡居士立命諸篇以授之居士輩欲壽諸梓
0319c17: 集諸友為一社以廣其化而命主盟於予予唯諸公
0319c18: 此舉蓋將欲挈法界眾生盡極果而莊嚴之不可以
0319c19: 不隨喜也遂名其社曰砥行而序之簡端者如此。
0319c20: 借獨菴銘
0319c21: 借得破菴既高且獨兀坐於中無遠不囑湖山擁足
0319c22: 雲日賓前供余嘯傲可以忘年萬象謳歌虛空起舞
0319c23: 擬議思惟八千國土譚禪說法棒喝交馳無風鼓浪
0319c24: 焉洞全機焚卻三乘生埋佛祖透得此菴超今越古
0319c25: 座右銘
0319c26: 告汝雲外自檢毋疲時時日日心心自知惡毋或長
0319c27: 中毋或欺毋言我是毋謂人非勿藏私曲勿現形儀
0319c28: 名譽華鎖汝莫嬰之利養毛繩汝莫沾之自知己巳善
0319c29: 損德之彌片言不慎漸成禍追莫輕小善莫縱高詞
0319c30: 順適其身矜怠斯萌安逸其體貪欲斯啟事無求易
0320a01: 行莫厭魔魔難伊何益我者多堅予志願礪我蹉跎
0320a02: 挪莫求伸德毋望報無辨無希消妄之要苦難良藥
0320a03: 橫逆資糧瞻之感之我德於將知足檀護給侍任緣
0320a04: 宅心處礙何地不天不天隨處本無來去法法全周
0320a05: 無思無慮無慮無思莫滯孤危勤求方便不倦普慈
0320a06: 普慈無緣門門應現任運施為空中掣電掣電空中
0320a07: 無異無同凡因聖習轉變非從非從外來吾家具有
0320a08: 無修之修十八二九二九十八塵含海剎一句彌陀
0320a09: 虛空戮瞎戮瞎虛空行願無窮十方智者皆入此宗
0320a10: 贊
0320a11: 阿彌陀佛像贊二首
0320a12: 寂光淨土凡聖同歸啟斯秘要諸佛皆如唯我世尊
0320a13: 慈蔭無量弘願攝生為依為仗故我念佛佛亦念我
0320a14: 曰佛曰予神珠一顆一顆神珠應用不虧空華起滅
0320a15: 行業湛如普願含生永黜邪毒證入此宗凄其欲哭
0320a16: 欲哭如何負恩媿多拜手稽首謂贊則那
0320a17: 蓮華承足垂手放光慈悲面孔銕石心腸高懸榜樣
0320a18: 切忌忖量咦紅粉易成端正女無錢難作好兒郎
0320a19: 觀音大士出山像贊三首
0320a20: 稽首觀音大士宴坐水月道場剎剎塵塵自在毛端
0320a21: 遍應十方發輝普門之玅境顯示如幻之金剛珊瑚
0320a22: 枝上月皎皎清風滿界白蓮香
0320a23: 四八身兮十四無畏日裏挑燈好一覺睡稽首大悲
0320a24: 觀世音得恁麼拖泥帶水
0320a25: 但肯返聞常自在何方不證普門身一念清涼休熱
0320a26: 惱隨緣應現等微塵或男或女或小大譬如春入群
0320a27: 英界若謂即此是觀音何殊一卉稽春在願將此法
0320a28: 施初機筆端工拙莫生疑聞所聞緣皆寂滅黃鶴樓
0320a29: 前鸚鵡磯
0320a30: 文殊大士出山像贊
0320b01: 無言而言無相而相恁麼贊揚全體是謗雖非言議
0320b02: 所能窺亦逐群機而示狀雙眸炯炯電光輝紺髮披
0320b03: 披雲掩映道出常情智超無上奮獅子之全威拯含
0320b04: 生於流浪直得草木瓦礫咸放光明疥狗泥豬人天
0320b05: 榜樣夫是謂之七佛之師文殊和尚
0320b06: 普賢大士出山像贊
0320b07: 大千經卷一塵裏點畫未彰文彩露圓融行布一時
0320b08: 收獅子嚬呻象王顧體周沙界智眼猶迷毛亙十方
0320b09: 善財難度固知大人境界秪可自知宜其合水和泥
0320b10: 而蓬頭垢面者也
0320b11: 題過海羅漢卷贊
0320b12: 一夥阿師千奇百怪蹋鬼騎龍乘獅跨豸為赴娑竭
0320b13: 龍宮齋一路做些閒買賣攪浪翻波意不休駭得海
0320b14: 神爭跪拜雖然伎倆你多般收展無如吾自在
0320b15: 題布袋和尚像贊
0320b16: 肚皮大儱侗布袋無罅縫兜率天宮不肯居卻來人
0320b17: 世間打鬨看你恁麼壘堆定有萬來斤重如今不用
0320b18: 論量呵呵一笑自奉
0320b19: 初祖像贊
0320b20: 稽首大師聿來東土力荷宗乘控塗毒鼓如日之昇
0320b21: 如月之明如旱之澤如歲之春智周萬物辨截群疑
0320b22: 初示梁王廓然不識相時而行九年面壁若訥若愚
0320b23: 以俟法器既授可公爰返西竺仰念祖風酸鼻欲哭
0320b24: 欲哭者何抱媿實多誓當奮礪作法檀那
0320b25: 黃檗無念大師像贊
0320b26: 昔也聞師名今也贊師像名像兩俱收著眼看模樣
0320b27: 趺石坐幽林刁刁天籟放衲僧隊裏結盡深冤紗帽
0320b28: 場中橫沖直撞阿呵呵真無狀驢頭馬面得人憎外
0320b29: 道天魔魂膽喪
0320b30: 雲棲師太像贊
0320c01: 太師翁無面目爍大千一句佛了無迷不稱悟聲聲
0320c02: 截斷聖凡流枯木生華自有由萬行莊嚴真淨土時
0320c03: 人徒覓水中漚東土不居西不住倒騎驢子下楊州
0320c04: 天童悟和尚像贊二首
0320c05: 咄咄這老賊叢林殃禍頭即之溫如煦日觸之怒似
0320c06: 冤讎搬磚弄瓦平欺佛祖麤棒熱喝惡比猙牛知之
0320c07: 者謂為白拈賊子不知者喚作玅法宗猷總拈卻一
0320c08: 齊休幾度思量幾度恨珊瑚枕上淚雙流
0320c09: 我憶當初錯行腳誤認笊籬為木杓天童堂上老樵
0320c10: 夫佛法何曾知有無搬磚弄瓦險心行也是缽盂重
0320c11: 安柄而今兩腳已巳梢空被人喚作死老翁看你一生
0320c12: 俱未是焉敢便言出生死醜臉人人圖一張塞壑填
0320c13: 溝歲月長而今舉起何妨也殷勤聊為珠禪者濤珠請
0320c14: 磬山天隱師翁像贊
0320c15: 動若行雲止如谷神不唱今時曲調憑空彩畫麒麟
0320c16: 棒喝不動而聲振十方病骨遮身而泣鬼驚神坐斷
0320c17: 全吳行正令磬山疊疊翠千尋
0320c18: 蘇州報國院茂林和尚像贊
0320c19: 大坐當軒無依無捨赴感任緣分文不且傳南山之
0320c20: 正宗救末世之狂野真報佛之深恩利生之正轍者
0320c21: 也
0320c22: 陽山先師授和尚像贊二首
0320c23: 有院不會居有名不會播甘作老魔王嫌佛不肯做
0320c24: 滅壞臨濟正法眼半吐半吞勉扶磬山破沙盆時強
0320c25: 時懦天隱三年繼席惡行多端吳江兩坐道場胡為
0320c26: 亂作不重你付拂付衣驢唇馬舌秪重你死把牢關
0320c27: 經我六十三攻而軍威不措是以捲而厝之匡廬絕
0320c28: 頂彭蠡湖濱待伊業債滿盈然後放你出來嚇殺野
0320c29: 千狐魅則箇
0320c30: 面帶慈悲心懷毒害拍盲弄假成真愛做現錢買賣
0321a01: 雲端高臥三十年結盡衲僧冤業債老實頭處了無
0321a02: 半字相瞞大脫空時卻恁潑狼潑賴直得閑神野鬼
0321a03: 鳥散雲飛灰冷門庭自由自在莫怪狂兒滅卻宗他
0321a04: 家自有通人愛
0321a05: 自題像贊
0321a06: 生平愛瞋不愛喜信口胡談無根底捏人痛處強加
0321a07: 錐命根已巳斷重敲起僧中冤也法中魔奪富增貧不
0321a08: 較多溟鑑闍黎描得否輕雲嫩綠正春和
0321a09: 者師僧情性傲不談禪不論道草鞋索斷便施為三
0321a10: 寸舌頭胡亂掃佛祖呼來做小兒奪人證悟拋坑窖
0321a11: 柳絲垂釣得蝦蟆萬鍛爐中一莖草笑呵呵好不好
0321a12: 長人描歸仔細看脫盡千生貼肉襖
0321a13: 者般無狀沙門拍盲心麤膽大歡喜時勝似觀音怒
0321a14: 發也逢人便唾傳臨濟破盡臨濟綱宗嗣磬山偏誚
0321a15: 磬山語懦蘆柴拈起便成刀殺活縱橫如剷莝
0321a16: 這漢全無所長學得一味頑拙倒持一柄笊籬漉盡
0321a17: 風花雪月世法固是不通佛法全然胡說過橋便要
0321a18: 折橋烏龜強證成鱉恁麼稱為禪師難免負鞍銜銕
0321a19: 仰山是我同參解道兩口無舌若能直下描將佛祖
0321a20: 是何屎橛
0321a21: 這漢禪道不知秖是口慈心毒毒氣每每現前嚇得
0321a22: 神號鬼哭恁麼胡作亂為定然生落地獄咄哉漆桶
0321a23: 上牢喚作人天眼目際徒不顧危亡強欲描伊暴露
0321a24: 這般無狀村僧供之不如莫莫
0321a25: 應世不肯耐煩住山不會作務禪道了無半星逼人
0321a26: 真參實悟從來面目儼然何用圖形畫軸山嵯峨以
0321a27: 排空風蕭蕭而舞木坐斷紫雲峰倒騎無孔犢若將
0321a28: 佛祖強安排我儂不入他群隊何如卻受俗兒供要
0321a29: 使儒門開眼目千里請
0321a30: 我像不可描可描非我像毀之既不能贊之作何狀
0321b01: 雲收雨散月臨軒萬籟刁刁天外放傍人借問此為
0321b02: 誰魔佛同收澤和尚
0321b03: 這瞎驢無面目愛遨遊厭拘束有時帶水拖泥有時
0321b04: 高眠破屋為人儱侗肚腸全無半點私曲一言撞發
0321b05: 大無明天下何人敢輕觸
0321b06: 衲衣不敢負雲山施設隨緣盡日閒指點瑕玼還奪
0321b07: 璧瞎驢面目不容攀
0321b08: 幾處住持無補逢人便露全機銅頭銕額也潛威只
0321b09: 為全無非是而今兩腳梢空去海壇馬子似驢大兩
0321b10: 序勤舊臨涅槃時請
0321b11: 募疏
0321b12: 住匡山漢王峰募米疏
0321b13: 峰頭冷坐徒經春夏秋冬撒手入廛蹋斷東西南北
0321b14: 若乃一向壁立千仞從教東擲西拋棒打不回頭斧
0321b15: 刀斫不入雖則月冷風高終是沉空味寂於是有同
0321b16: 住比丘某甲從孤峰絕頂翻過身來混入塵勞成就
0321b17: 一切眾生行願圓滿一切有緣善信諸波羅蜜門此
0321b18: 心既發勝應非遙當必有具眼英賢直下為君擔荷
0321b19: 裂慳繩而捐廩粟助峰頭凡聖飽參發大心以弼宗
0321b20: 乘開一切人天正路若多若少同歸圓覺伽藍是俗
0321b21: 是僧共轉食輪三昧果因靡盡福慧無邊是為引。
0321b22: 住匡山靜室募米疏
0321b23: 束三篾條眠雲枕石自知茆屋生涯操一栲栳帶水
0321b24: 拖泥舉似廬山面目澤上座舌底冰崖撞著的皮穿
0321b25: 骨露眾禪人貧如水洗到遮裏瓦解冰消既乘緣共
0321b26: 住不妨腳下旁通肯覿體承當何惜杖頭餘羨羡三秋
0321b27: 米熟看諸方謬解尤多一缽當門費檀越分疏不少
0321b28: 愧我難消為君舉箸。
0321b29: 接引菴留休夏募緣疏
0321b30: 道不虛行任緣便寓雲無限礙奚分楚水吳山月有
0321c01: 照臨豈擇南江北海正獨步遨遊無滯忽乘風又扺
0321c02: 村菴曳布袋遶市覓錢直示西來大意遮瓢笠相留
0321c03: 度夏恰逢此地群賢山川頓煥春姿人境如承夙記
0321c04: 要使法食輪同轉必須真俗諦齊修苦漸廚庫蕭條
0321c05: 難諱書詞干乞此兄無多助寡助皆有神通薄技如
0321c06: 梓工木工俱能奏凱缽裏飯寺間需教渠觸事現成
0321c07: 心中眼格外禪自有龍天證據。
0321c08: 眾禪叢米同居乞疏
0321c09: 山僧了無佛法諸人剛要棲遲既遭時歲艱難且請
0321c10: 同炊合米每僧月備三斗納於常住同居不惟省事
0321c11: 省緣要使大家知有檀那於焉出手不妨風月平分
0321c12: 坐斷南北東西快睹珠迴玉轉莫云麤餐易飽應知
0321c13: 細嚼難饑分付老大東風齊向此中著力。
0321c14: 擇隱募疏
0321c15: 余觀古德高僧韞道畜德業業以重其有者非苟善
0321c16: 已巳而已巳固將出以公乎人也然或呈暮而遇焉或久
0321c17: 久而遇焉或沒世而遇焉決不肯少貶其道以逞其
0321c18: 身故有含聲滅影遁深翳僻不願蜚聲於勢利之途
0321c19: 者不徇緣以輕道也然潛身以存道也非其處而處
0321c20: 焉則身危而道亦喪故士不得已巳而隱則擇所就不
0321c21: 苟居也足之所歷目之所閱雖勞遠弗憚必審其可
0321c22: 而後安豈非身之所繫者重而所以自慮者周歟余
0321c23: 自出山以來碌碌奔馳累人自累既不可以大道輕
0321c24: 可於人以圖熱鬧又不忍割然獨善以逸其身而忘
0321c25: 法道是以或出或處不免有眾之累有眾之累則上
0321c26: 而片瓦根椽乃至喫一莖虀與一條褌無不皆從檀
0321c27: 護信心中流出矣雖欲無告得乎嗚呼余既以直道
0321c28: 行世宜其窮於無所逞而又不確然自絕於世而復
0321c29: 有所干於人斯其意何意哉有能通吾意於無盡者
0321c30: 是旦暮遇之也。
0322a01: 老祖募緣疏
0322a02: 老祖寺俯瞰群山堂殿飽煙嵐之氣紫雲山橫敷絕
0322a03: 漢巑岏棲翠靄之巢寶掌大士開山道吾禪師繼起
0322a04: 在昔爭誇獅子窟於今猶號栴檀林為黃梅法苑之
0322a05: 宗實海內精藍之冠嘆法席久無音吼致初學未免
0322a06: 因循山僧偶爾逢場只得蒲團放下曩歲戕風一過
0322a07: 至今叢社荒蕪茲欲追還古德家風勢須布告十方
0322a08: 檀越堆金積帛任多於滄海灌輸也攜向黃泉不得
0322a09: 散財發粟若費作五家狼藉比捨來法社何如滿堂
0322a10: 聚雲水之賓獨拍無浪鳴之響恢張正法藏吞跳金
0322a11: 剛圈笑看海嶽掀翻穿過髑髏遍野一任象龍蹴蹋
0322a12: 拴回鼻孔撩天機先坐致太平舌上不妨嶮峻據關
0322a13: 驗假雞俠客門前坦路全無隨緣通車馬往來且貴
0322a14: 大家知有不辭饒舌舉似諸賢。
0322a15: 募結制資糧疏
0322a16: 神鼎山初開破院十方衲水赴雲臻潮音堂一吼粥
0322a17: 魚千指僧舒眉合掌百日期剋規修證二時飯卻要
0322a18: 真參正事不辭勞打供辦齋何處非龍象作用十方
0322a19: 同聚會驅耕奪食任教是佛祖難窺既俱憑檀度處
0322a20: 緣成何妨就缽盂邊打發因真果實拈來大地盡黃
0322a21: 金施受無依笑彼諸天那摸索此時香燈鹽米須教
0322a22: 渠觸事現成他日福慧莊嚴法爾自歸恩有地。
0322a23: 神鼎修造募疏
0322a24: 名振禪宗神鼎古稱法窟燈傳濟北諲公獨號龍門
0322a25: 在昔兒孫遍剎塵數百年來淪劫運匡扶大法全觀
0322a26: 乎時節因緣整頓頹綱要追還祖師命脈以身徇道
0322a27: 故無拘於去留為法求賢豈有間於荒亂正獨步遨
0322a28: 遊蘄北忽乘緣又抵湘南要看下載清風式借高檀
0322a29: 勝力廣廈非一本之支鳩工豈易庫廚無十石之儲
0322a30: 舉事尤難指倉廩以助宏功世豈無靈山囑累插莖
0322b01: 茆而彰寶剎人皆有彌勒樓臺衣中至寶分付有主
0322b02: 檀那世上名山元是大家香火遇十萬貫纏腰之俠
0322b03: 將禪宮梵苑平地移來妥千百億化身之靈有寶網
0322b04: 璇題從空而下衍檀越將來福社作湖湘此去美談
0322b05: 勇施無疑冥酬不爽。
0322b06: 為禪人題募衣單
0322b07: 數載參窮枉會西來大意三冬凜冽難禁徹骨單寒
0322b08: 孃生褲不必他求青布衫卻須檀越有能披風抹月
0322b09: 便可剪水裁雲四大苟安三椽無慮脊梁豎起精研
0322b10: 向上宗乘撒手懸巖矢報檀那厚德。
0322b11: 化麥引
0322b12: 山前麥熟也未廬陵米作麼生一笑點頭大家知有
0322b13: 水牯隊裏頭頭體露金風福德田中粒粒遍周沙界。
0322b14: 化燈油引
0322b15: 琉璃光戢耀多時誰為續燄眾禪和枯腸久澀不遇
0322b16: 油翁爰有衲僧別呈方便佛僧同此一點福智豈匪
0322b17: 雙行不夜堂中月明星燦即空腔裏玉轉珠回不須
0322b18: 受記燃燈但看檀那手眼。
0322b19: 明暗兩忘正是參玄岐路聖凡一點由來大道無私
0322b20: 日午打三更僧堂中幾人坐臥面南看北斗方丈裏
0322b21: 箇漢掀眉照徹老瞿曇黃金面孔灼開枯定子黑鈥
0322b22: 肝腸拶破琉璃瓶方信道光明遍耀揭開功德藏須
0322b23: 此時檀越神通油貴添燈夜夜施兩輪日月性天揭
0322b24: 曉人人放萬丈毫光非我強談法如是故。
0322b25: 化荳引
0322b26: 原頭荳子正熟諸方作麼商量山僧懶打葛藤便請
0322b27: 當仁不讓且道是化豆耶非化豆耶當陽舉似目極
0322b28: 千峰。
0322b29: 募茶疏
0322b30: 趙老逢人喚喫空費熱腸神鼎白水徒烹更無剩味
0322c01: 家風各展不妨明暗全機功不浪施真箇古今共轍
0322c02: 洗盡胸中壘塊那知涓滴沒相干拶開鏡裏烏甜誰
0322c03: 道釅茶非古佛成就不須他處覓高明信手即圓成
0322c04: 普告同緣共成勝行。
0322c05: 募修浴堂疏
0322c06: 胞胎不入枉眠解脫深坑段食相滋未免形山垢漏
0322c07: 塵自外來垢由內發眾生曠劫纏綿既不洗塵亦不
0322c08: 洗水佛子於焉證入是以祖標知浴之序教明浴僧
0322c09: 之功既識果因須分皂自但肯成褫出手灼然頓越
0322c10: 餘修跋陀懸已證之圓通山僧標指蹤之方便通身
0322c11: 澡雪全副精神盡滌舊污垢染別開更始福基架頭
0322c12: 巾床下履教渠觸處現成心中眼格外禪自有龍天
0322c13: 證據。
0322c14: 拈香
0322c15: 浴佛
0322c16: 拈杓云權掛垢衣來作佛千江水月頓分身末梢一
0322c17: 杓誰能免到底如今屬子孫。
0322c18: 我佛何曾有隱現人天歲歲自相澆可憐地裂天崩
0322c19: 恨萬古春風吹不消。
0322c20: 黃梅醫祖塔拈香云大眾還見禪師麼自是諸人當
0322c21: 面諱卻致令祖師瞞你諸人今日不肖遠孫到來豈
0322c22: 可雪上加霜雖然如是有條攀條無條攀例炷香云
0322c23: 一回飲水一回噎一瓣沉香一碗茶。
0322c24: 滿祖塔拈香云我祖真身等太虛身前身後豈其餘
0322c25: 句中活眼超今古覿面無私見起居滿目蓬蒿機自
0322c26: 感盈空祖意密難書綱宗已巳墜憑誰舉九拜龕前襟
0322c27: 淚洳。
0322c28: 演祖塔拈香云後裔何因識祖翁每披法錄見尊容
0322c29: 機前殺活烹龍象一及其門心際空召大眾云只如
0322c30: 今日山僧與一行人眾同到東山且道是及門耶未
0323a01: 及門耶若向這裏撒手懸巖方知祖師面目現在如
0323a02: 或未能更聽一偈悟迷兩路俱拈卻今日回家認祖
0323a03: 翁橫來豎去呵呵笑一任傍人說異同。
0323a04: 掃開山諲祖塔拈香云這老漢竊得首山一道夜明
0323a05: 符坐斷神鼎峰頭直得千妖遁跡數百年來法幢頓
0323a06: 折裨販摧殘今日某甲到來赤手空拳揭示祖師面
0323a07: 目令未聞者聞未信者信且道作麼生揭示頭枕
0323a08: 東嶽背負須彌吐吞日月捏碎四時直得釋迦拱手
0323a09: 彌勒皈依四生九有魄散魂飛召大眾云這漢子得
0323a10: 與麼自由自在還有向他手裏出頭得者麼良久云
0323a11: 山僧與麼道也是西河弄獅子。
0323a12: 陽山先和尚周年忌辰設供拈香
0323a13: 老漢生平不會禪逢人便說大光錢謾誇符子隱身
0323a14: 密今日分明露正偏滿耳秋聲新颯颯孤峰月色淨
0323a15: 娟娟玄沙忒煞多饒舌萬里神光頂後圓。
0323a16: 次年季忌日吾師示寂已巳重周說法于今竟未休觸目
0323a17: 法身全體現何勞著意相名求萬緣歇去超今古種
0323a18: 現空來絕喜憂習氣婆心猶未盡諸人好聽莫悠悠
0323a19: 撤供復云巴陵三句酬師德我無半語謝陽山供罷
0323a20: 收來還自喫十方諸佛骨毛寒。
0323a21: 三周忌日拈香癸未七月十有一老漢全提真秘密
0323a22: 翻身蹋破九天雲撒手橫行異類群展像聊將蔬水
0323a23: 設渾然不落古今節洞山半肯嗣雲巖我亦與之為
0323a24: 等儕。
0323a25: 忌日拈香云這箇老漢沒些涯岸平生慣使拍盲不
0323a26: 顧諸方謗讚失口說了一句禪煎茶漱口三日半惹
0323a27: 得時流謗不休翻身笑倒蒼崖畔獨有不肖破家兒
0323a28: 揚渠敗闕教人看且道作麼生看炷香云九拜焚香
0323a29: 薦茗蔬去來生死徒相謾。
0323a30: 忌日拈香云者箇老和尚儱侗無比況黑豆換人眼
0323b01: 晴蒺藜惱人懷臟昔年被汝活埋而今騎你脊項一
0323b02: 步轉高一步一浪更寬一浪火裏蓮華遍界開呵呵
0323b03: 拍手三臺上。
0323b04: 掛陽山和尚真拈香云生平氣蓋天被伊強鈍置打
0323b05: 失夜明珠拈起舊甑箄今日見真儀果然畫得是只
0323b06: 有一處差些兒十方佛眼莫能覷如今懸向紫雲峰
0323b07: 任他平地風濤起。
0323b08: 黃山受業和尚訃音至設供拈香云恭惟我師少入
0323b09: 雲棲之室精研一念從而明達正宗因果分明履真
0323b10: 踐實七十年棲遲巖谷開梵剎接納賢良不肖澤雖
0323b11: 承薙草未侍巾瓶正擬斬斷葛藤躬馳省覲何期化
0323b12: 機遽寂法樹俄傾風恬浪靜月落珠沉縹緲雲山無
0323b13: 處覓三千界放淨光明。
0323b14: 祭磬山第二代先師授和尚文
0323b15: 維皇清順治己丑歲次孟秋之月越朔十有三日嗣
0323b16: 法弟子行澤謹以香燭花果之儀申供於磬山堂上
0323b17: 傳臨濟正宗三十一世圓寂先師授大和尚之塔前
0323b18: 而言曰不肖自丁丑之春獲聞和尚介特孤風於天
0323b19: 童堂中遂偕不易一兄遠來參扣乍聆舉唱若洪鐘
0323b20: 之發徽音癢切爬搔勝他鄉之逢故友銕牛公案呈
0323b21: 驢技其六十三番死把牢關羨羡老將之久諳行陣雖
0323b22: 雷轟電掣師徒每似乎冤家而月皎水澄聲氣密符
0323b23: 於劫外謇吾賦志於折鐺兮甘咀冰而翫世師每激
0323b24: 其奔騰兮勉駑駘之及驥念屢承於噴霧兮了自知
0323b25: 其焉昧匪入山而密煉兮幾混今時之轍跡惜下刃
0323b26: 之欠燥緊兮亦少叢林之故也癡流刻意以啼錢兮
0323b27: 師直強捻其唇鼻來蛙見之群囂兮謂貪瞋之未刈
0323b28: 委人間而蛻去兮鳳翩翩其高逝偃喬幹於法林兮
0323b29: 嗟一方之眼寂愧不肖之無才兮誓懍懍期無墜慮
0323b30: 眾喙之爍金兮聊陳衷而薦芷嗚呼師之存也澤既
0323c01: 不能以古道者而事師於昔今其逝也澤又安敢以
0323c02: 瞎吠者而忘師於終蓋其福薄德微之若此是以欲
0323c03: 頓起厥宗而無從唯感恩於一案潛勵志於無窮。
0323c04: 佛事
0323c05: 齋堂上梁法語
0323c06: 神鼎新建齋堂接引十方龍象無問已巳來未來一味
0323c07: 普同供養知味者管教平步丹霄不知者喚作人天
0323c08: 福藏水赴雲臻山高月亮二時六味常豐好箇西來
0323c09: 榜樣法中梁功靡量巍巍高據堂中央永興人天作
0323c10: 榜樣。
0323c11: 為石航楫禪人舉火
0323c12: 咄哉石航膠世如漆京國奔馳名枷利桎到頭城破
0323c13: 家亡方信空華不實死裏逃生到漢峰誓志依棲受
0323c14: 枯寂雖然一病竟身亡棒頭擊處終無失不昧峰頭
0323c15: 者段因再來吞吐棘蓬栗以火炬打圓相云且道者
0323c16: 箇還受生死也無遂攛下火炬云曠劫無明一火焚
0323c17: 青山依舊雲中立。
0323c18: 為中牧修侍者舉火
0323c19: 持炬云參隨七八年始終無過誤屢受老鉗錘拶透
0323c20: 娘生目當機解轉身覿面無回互只望操持報佛恩
0323c21: 誰知一病歸幽谷不昧精誠荷法心分燈照世待回
0323c22: 步喝一喝攛下火炬云萬里神光頂後圓皮囊且向
0323c23: 火中浴。
0323c24: 入塔提骸骨云昔年見得些些子渾身猶向機前死
0323c25: 今朝拶入塔中天今古分明只如此放入靈骨云急
0323c26: 撒手莫廉纖善友叢中聽我言十八界空齊合掌常
0323c27: 光任運遍三千卓拄杖喝一喝。
0323c28: 為介竑達禪人起龕舉火
0323c29: 師喚介竑云三千里外來皈依一片忠心為常住只
0323c30: 大泉法社隆工程纔舉君先去去無去相來無來
0324a01: 生死不用重疑猜一條蕩蕩西方路莫把塵緣空自
0324a02: 埋卓拄杖云起。
0324a03: 下火云誤落黃門身一夢四十年今朝纔醒覺眉毛
0324a04: 常現前翻身拋漏質直造涅槃天涅槃天休戀著攛
0324a05: 下火苣云靈樞旋法界玄鑑擴三千。
0324a06: 雲外禪師語錄卷第十三終
0324a07: 　仁印師　普林師　浮木師　法添師
0324a08: 　音翼師　音顒師
0324a09: 　眾師捐貲助刻
0324a10: 　神鼎雲外和尚語錄第十三卷
0324a11: 康熙乙巳夏月塔院識
