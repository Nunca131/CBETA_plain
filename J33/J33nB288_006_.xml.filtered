0582b01: 憨予暹禪師語錄卷第六
0582b02: 
0582b03: 嗣法門人　法雲　廣學　仝編
0582b04: 行實
0582b05: 師在汾陽獅子禪院忽一晚性明監院忻然維那隱
0582b06: 素副寺本覺知客領眾懷香入室請師述行由師云
0582b07: 四大非有五蘊本空有何行跡可狀哉進云後學規
0582b08: 模乞垂遺訓師云從上古人如亮座主隱山和尚蹤
0582b09: 跡弗留豈更行於紙墨乎但貴諸人真參實悟徹見
0582b10: 父母未生已巳前本來面目非但山僧行狀從上佛祖
0582b11: 根源直向諸人腳跟下一時看透豈不快乎眾堅請
0582b12: 不已巳師乃徐曰往年經歷雁影雲蹤遺忘多矣聊舉
0582b13: 梗概以塞眾請吾蜀之順慶西充王氏也父某母楊
0582b14: 氏余童年時先父常對余曰我中年缺嗣求禱於佛
0582b15: 願得二子一以祀先一以侍佛後果如禱一夕先母
0582b16: 夢蒲衲僧投宿而娠生之日有三老比丘至家語先
0582b17: 父曰聞君已巳生貴子正值日光東昇可名洪暹先父
0582b18: 遂因茲命名及八歲父即送本縣圭峰禪院禮壽庵
0582b19: 業師出家師授諸經讀至自皈依佛當願眾生體解
0582b20: 大道發無上心處自云既然如此讀之何為但好跏
0582b21: 趺兀坐不務習學時人呼為憨和尚自思生死事大
0582b22: 若不參訪知識決明大事謬為釋子何益於世乎十
0582b23: 六歲辭師行腳再三不允次年師忽示寂遂盡法門
0582b24: 孝畢急欲辭行以果前願又以先母染恙不忍遠離
0582b25: 因自克責痛念道業無成慈恩何報即懇禱三寶頂
0582b26: 禮法華尊經一部願乞慈闈身康病愈同發菩提乃
0582b27: 過一年先母辭世罄其衣資嚴設道場安厝事竟方
0582b28: 禮峨嵋至潼川遇草庵五臺和尚開示云切須參究
0582b29: 決成法器若不然禍身未久而知遂即參歸仍往覓
0582b30: 覲草庵是處竟無蹤跡次參含璞和尚授以不是心
0582c01: 不是佛不是物話參至數月瘡病纏身自愧宿業障
0582c02: 重般若緣淺晝夜猛志精參少有得意忘身之快猶
0582c03: 強隨眾出坡又因失跌傷手調治半年不能全愈先
0582c04: 父聞之走人接回醫治一月乃愈仍辭先父往彼參
0582c05: 究不及半載又與能師弟歸接先父同詣含和尚處
0582c06: 落髮受具未及一載示寂乃依茶毘入塔峨山是時
0582c07: 兵戈饑饉叢林眾散結甲同志數人入於深山共相
0582c08: 參究惟採山蔬度日晝夜精勤工夫至於定中不覺
0582c09: 有山河大地人我物色惟疑情未破話頭不明卻向
0582c10: 經教文字中未見未聞之意了了分明及看華嚴經
0582c11: 菩薩受用處宛然無異但于淆訛公案又卻去不得
0582c12: 晝夜慚慮忽憶古人云已巳見未透不遇明師終成癡
0582c13: 狂邪解今經三載不近知識虛棄時光徒受辛苦即
0582c14: 于乙酉年奮志同能師弟出山行腳又值大兵平蜀
0582c15: 其時荒難升米二金人多互相食噉結友數人同行
0582c16: 遂出劍關入秦涉晉又以冠氛梗路同侶憚進乃嘆
0582c17: 曰寧死豈可退菩提道心耶必欲至善知識所決明
0582c18: 大事死無恨矣己巳丑夏行至太原途受困熱苦患痢
0582c19: 疾於道場溝晝夜百次憶得古人於病發悟我輩根
0582c20: 行不及但奮死不忘參雖身無力而心志精明蒙主
0582c21: 人檀越道誼殷殷調治冬季方愈次年春正清明交
0582c22: 鋒之際冒兵直行覲禮五臺又至盛京愍忠寺上普
0582c23: 下潤和尚處圓具彼中專究毘尼無有能決此大事
0582c24: 者又因病目水瀉即告辭南詢至東魯猶值兵難水
0582c25: 難齊發拚身奮志直抵江南首參夾山箬庵和尚處
0582c26: 入堂打七病目雙盲自愧業重福輕死不出堂必完
0582c27: 一七及至七完雙目全愈我問云此是選佛場心空
0582c28: 及第歸如何是及第歸山云大眾在這裏我云恁麼
0582c29: 處處綠楊堪繫馬家家有路透長安山云那裏是你
0582c30: 透長安處我便拂袖歸位時因水難絕糧散眾往參
0583a01: 天童林祖值祖已示寂方請牧雲和尚主法正值饑
0583a02: 饉斗米五錢大眾一千五百其淡薄難可言諭久而
0583a03: 又患脾瀉但慶為法者多互相策進不以苦病為障
0583a04: 依住三年自得工夫親切病皆退矣我問向上一著
0583a05: 則不問非即非離意若何童云不打這葛藤我云馬
0583a06: 祖道即心即佛黃檗道非心非佛又作麼生童云東
0583a07: 西十萬南北八千我云昔日馬祖今朝天童童打一
0583a08: 拂云穿卻汝鼻孔我云龍得水時添意氣虎逢山色
0583a09: 長威獰次因小天童弘智禪師塔院頹朽年深夢感
0583a10: 張鎮臺重脩工完啟請開光尚命眾以夢感開光作
0583a11: 法語我呈云歷代老古錐傳法震寰宇遺跡整頹綱
0583a12: 感夢於檀護東谷菴然炳煥新祖師覿面無回互敢
0583a13: 問檀護還識祖師麼驀拈筆點云祖師法眼如千日
0583a14: 為君指出大家看和尚點看即命堂中領眾一日示
0583a15: 臘雪二見題令眾作偈我呈偈云一番結瑞一番寒
0583a16: 天地凝然不二看凍破虛空文不露當陽惟放一毫
0583a17: 端童點頷之因和尚出山我往參雪竇奇和尚問云
0583a18: 向上玄關則且置末後一著請師通竇云汝從溈山
0583a19: 來麼我云天童雪竇何異溈山竇云喫茶去我云不
0583a20: 勞醉後添盃拂袖便出過江參報恩琳和尚恩問云
0583a21: 大千沙界海中漚一切聖賢如電拂且道那箇是你
0583a22: 本來面目我云萬里一條鐵恩云急走過我即珍重
0583a23: 歸位又參靈隱具和尚值上堂我問云鐘未鳴鼓未
0583a24: 響早已巳葛藤露布了也更陞此座堪作甚麼具云特
0583a25: 為闍黎我云何必畫蛇添足具云更問作麼我云也
0583a26: 要對眾證盟雖然隨處機緣荅問自覺疑情未破見
0583a27: 地不親奮發自誓絕睡杜言若不明此大事決定罷
0583a28: 參深藏巖谷免玷僧倫至第三日中夜正疑德山未
0583a29: 後句經行簷下並不覺有身心唯秪一個疑團忽聞飛
0583a30: 來峰作樂聲釋然頓脫胸中疑慮始知天地同根萬
0583b01: 物一體從前所疑佛祖公案一一了然即有見道偈
0583b02: 曰也大奇也大奇管樂聲吹向上機撲碎虛空無向
0583b03: 背倒騎鐵馬趁須彌二大千沙界若浮萍祖佛猶來
0583b04: 卻是塵識破這些關捩子一毛頭上定乾坤三不疑
0583b05: 佛不疑祖大蟲元來是老虎橫空寶劍露鋒鋩魔佛
0583b06: 皆揮絕狐種其年正三十五歲不由自愧自喜思古
0583b07: 人一聞千悟我輩鈍根喫許多艱辛苦不乘其夙志
0583b08: 安能得到今日耶始知佛法本自現成頭頭虛明自
0583b09: 照從前未明公案一時頌出及旦呈方丈從頭看過
0583b10: 云據子知見悟處分明從今正宜深畜厚養母妄出
0583b11: 頭我即禮拜而出不意雪厂兄同過嘉禾參禮本師。
0583b12: 師問云聞汝于飛來峰撲碎鼻孔是否我云和尚那
0583b13: 裏得這消息本師云現今贓物捉敗我即珍重而出
0583b14: 即命掌副寺一日本師落堂垂問云一喝不作一喝
0583b15: 用諸人作麼生會我荅云覓甚麼碗師頷之又因本
0583b16: 師誕日上堂我問云威音那畔事朕跡不留兜率降
0583b17: 王宮自揚家醜今日和尚誕辰未審如何指示師云
0583b18: 桂子月中落天香雲外飄我云信步踏翻毘盧頂管
0583b19: 教千聖落下風師云上座腳跟在甚麼處我便喝師
0583b20: 云好喝我云莫怪渠儂多意氣他家曾踏上頭關師
0583b21: 云重說偈言我云老老大大作恁麼語話師云又恁
0583b22: 麼去也我即珍重歸位至秋告辭執任欲圖適意山
0583b23: 林本師再三不允我乞改任遂命知藏一日侍立次
0583b24: 師舉天童密祖垂問唯一師云興化道紫羅帳裏撒
0583b25: 珍珠你作麼生會唯一師下語不契汝向這裏道一
0583b26: 句看我云滿盤托出本師頷笑歸方丈自後機緣偈
0583b27: 頌總載錄中無更繁敘至丙申元旦上堂畢示拂二
0583b28: 柄命雪厂兄與我出位受付自愧德微行淺識智不
0583b29: 聰豈敢承此大任固辭不受本師云汝各將去他日
0583b30: 自然風雲聚會為吾流通正法眼藏囑之再三不敢
0583c01: 違師慈命遵付作禮而退至二月初忽命北來訪諸
0583c02: 祖庭即時渡江涉晉經歷堯都遇古羊二酉宋大苑
0583c03: 馬機緣相扣遂請住霍山廣勝寺次受汾陽滄起朱
0583c04: 太史請住太子禪院乃遣隱素徹空二禪人復命芙
0583c05: 蓉余因本師有命守志汾陽聽其緣分雖與眾兄弟
0583c06: 共聚相參實非吾之本意暫遵師命聽其前緣今為
0583c07: 諸人懇之再四多少落索一時狼藉了也如上所說
0583c08: 自山僧十八歲出方參學至三十五歲頓脫疑團釋
0583c09: 慮心歇從前歷盡關山受盡辛苦單為明此一段大
0583c10: 事因緣且問大眾還知大事因緣麼良久云百尺竿
0583c11: 頭重進步十方世界現全身珍重勉旃監院領眾作
0583c12: 禮而退。
0583c13: 佛事
0583c14: 天童林祖忌拈香云通玄峰頂起萬丈洪波太白巖
0583c15: 前會五湖龍象不遠劍閣路三千特特南詢趨甬上
0583c16: 誰知未到清關先已巳藏身北斗雖然爭奈鼻孔今日
0583c17: 依然落在頑孫手裏驀顧左右云還有知其落處者
0583c18: 麼良久云隱隱常懷舊日嫌相見猶如不相識。
0583c19: 為法華禪德舉火云水綠山青玅法流通於三際風
0583c20: 和日暖青蓮香噴於人天不從鷲嶺親聞焉得汾河
0583c21: 普濟惟此法華禪德忘形荷法克己巳為人始自汾河
0583c22: 岸上一旦相逢既而乾明室中九年佐贊今朝撒手
0583c23: 獨翛然大地都盧無處著雖然山僧更助汝一道三
0583c24: 昧去也便燒。
0583c25: 為淡薄住持起龕
0583c26: 卓拄杖云今朝踏斷路頭寬脫體無依任往還覿面
0583c27: 與君通一線泥牛已巳過萬重山。
0583c28: 舉火
0583c29: 以火炬打○相云淡闍黎還會麼般若如大火聚四
0583c30: 邊不可湊泊若過得者重關子方許青霄獨步鬧市
0584a01: 橫身其或未會擸下火炬云驀面來也。
0584a02: 入塔
0584a03: 生本無生滅亦非滅七十餘年化緣事畢得旨歸根
0584a04: 退藏於密雲斂歛長空一輪秋月以拄杖指骨襯云且
0584a05: 道者個又向甚處安著乃下骨云大地渾然無縫隙
0584a06: 安身何處不稱尊。
0584a07: 為淵白西堂舉火
0584a08: 淵源磬室演化西秦顛拈倒弄換斗移星駕鐵馬於
0584a09: 霄漢騎泥牛於河汾十年疑石霜之句今朝決斷於
0584a10: 乾明透出通身無影像豁開眼界露全真然雖如是
0584a11: 且道葉落歸根一句合作麼生擲炬云縱觀寫出飛
0584a12: 禽跡徐行踏斷流水聲。
0584a13: 為道安上座舉火云
0584a14: 大道只在目前何須別尋蹊徑若會大道真體自然
0584a15: 隨處安靜如是則生也安死也安秪如不生不死又
0584a16: 作麼生乃擸下火炬云臘月蓮華火裏看。
0584a17: 為雲谷沙彌火名常清
0584a18: 常光三昧清淨本然體遍十方了無去住以火打○
0584a19: 相云會麼隨處風流無背向腳頭腳底總西方苟或
0584a20: 未然山僧重為指出擲炬云一片白雲消散外孤輪
0584a21: 皎潔印千江。
0584a22: 為天鵝火
0584a23: 心佛眾生原不二覺迷幻妄有形差杖頭撥出通天
0584a24: 竅任運風流沒一些舉炬云會麼直下明明無背向
0584a25: 鳳雛越格是生涯。
0584a26: 
0584a27: 
0584a28: 
0584a29: 
0584a30: 
0584b01: 雜著
0584b02: 進退之鑑
0584b03: 夫上古住持進退則鑑宜時當然寄四大浮囊於三
0584b04: 界海中若太倉之粒粟其驟進勇退雖千萬里何利
0584b05: 害云乎哉良由人情好惡不等進亦是非退亦是非
0584b06: 人不能遠鑑至理動為是非所惑一進一退惟任妄
0584b07: 情卒無所主惟聖賢則不然其進必以道則思所以
0584b08: 濟人其退必以道則思所以補過其餘進退之頃雖
0584b09: 百折挫而浩然無憂較之卒無所主者何如哉其或
0584b10: 于榮冒寵孳孳為一己巳之謀者進則與業會退則為
0584b11: 情轉是非之跡動輒紛然因果之招凜然莫隱道人
0584b12: 於進退寧容無擇焉原夫聖人洞窺理底存實於中
0584b13: 惟恐斯須或忘之也是故于無量劫專求至道乃破
0584b14: 生死魔而返靈源之實也逮今時遷物變為道人疏
0584b15: 淪溺情海勿求出心究竟為冤彼此何益嗚呼大聖
0584b16: 尚慈憫設千萬接引之方亦且未拔眾生之苦我何
0584b17: 人哉豈可不退隱乎。
