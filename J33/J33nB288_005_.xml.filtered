0579a01: 憨予暹禪師語錄卷第五
0579a02: 
0579a03: 嗣法門人　法雲　廣學　仝編
0579a04: 聯芳偈
0579a05: 忻然維那
0579a06: 汾陽放出小獅兒牙爪猙獰意氣殊他日等閒輕露
0579a07: 出一聲哮吼震寰區
0579a08: 隱素副寺
0579a09: 江南江北復汾陽鐵骨稜稜肖石霜坐斷瞎驢正法
0579a10: 眼西河異目播諸方
0579a11: 本覺知客
0579a12: 大溈山喫棒痕多轉入汾陽獅子窩養就爪牙莫輕
0579a13: 露待時騰踏震山河
0579a14: 徹空知客
0579a15: 本色道人堅守操從教千聖不能移等閒未肯輕拋
0579a16: 露露出人天眼便迷
0579a17: 德一維那
0579a18: 枯樹花開劫外春靈根遠植自威音精勤母惜深培
0579a19: 養果熟香飄自有辰
0579a20: 蘊璞副寺
0579a21: 一番煆煉一番新不變紅爐始見真爍破人天生鐵
0579a22: 面從教佛祖亦難親
0579a23: 鼎新知客
0579a24: 參得乾明本分禪生機一路始超然娘生鼻孔全無
0579a25: 用濟北家風格外傳
0579a26: 雲輝後堂
0579a27: 一番相見一番親辣掌獰拳不讓仁拈得威音前一
0579a28: 著翻時為雨覆為雲
0579a29: 越塵副寺
0579a30: 法戰當場獨許君機前一句主賓分楊岐三腳驢堪
0579b01: 肖弄出人天喪膽魂
0579b02: 一如知藏
0579b03: 大冶紅爐爍面門銅頭鐵額盡消魂鍊成一柄金剛
0579b04: 劍豎抹橫揮海岳昏
0579b05: 相空副寺
0579b06: 聲前一句露全提返擲還他獅子兒掀倒法幢麤手
0579b07: 腳將來為我好維持
0579b08: 悟圓侍者
0579b09: 雲門糊餅趙州茶覿面拈來驗作家不負大悲機契
0579b10: 合從教寰海布曇花
0579b11: 本淨監院
0579b12: 靈根本具不須栽遇澤萌芽頓發來異日必當成大
0579b13: 樹大悲山上起雲雷
0579b14: 本清監院
0579b15: 因地本無法無法因地生果熟香飄日縱橫任汝行
0579b16: 西琳菴主
0579b17: 機契孤峰錐劄句通身活潑絕依俙大悲拄杖親分
0579b18: 付待聚風雲好指迷
0579b19: 勝光監院
0579b20: 廣勝參隨十五年今朝始慶得安然大悲院裏親分
0579b21: 付珍重闍黎莫妄傳
0579b22: 立菴維那
0579b23: 返擲驚群獅子兒爪牙迅捷利如錐藏身且向深林
0579b24: 裏騰踏風雲自有時
0579b25: 月菴知客
0579b26: 坐斷堯都第一峰目前誰得可相同臨機別有超方
0579b27: 眼殺活縱橫疾似風
0579b28: 與二酉宋大苑馬
0579b29: 龜毛白拂當陽舉三世明明鼻孔同分付維摩休擬
0579b30: 議狸奴白牯展家風
0579c01: 鑑初劉居士
0579c02: 不忘獅子機前句奮迅參窮佛祖關龐老風光今復
0579c03: 見臨機未許妄追攀
0579c04: 我成張居士
0579c05: 當年請益娘生話枯木花開劫外春鬧市叢中全體
0579c06: 露拈來物物總非塵
0579c07: 妙空尼
0579c08: 十年為法忘身究機契娘生徹淨瓶堪囑木山妙總
0579c09: 句將來任運指群靈
0579c10: 達磨初祖像讚
0579c11: 婆心片片往東來不遇其人可嘆哉少室峰前家計
0579c12: 泄一花五葉至今開
0579c13: 西來這老禿口甜心甚毒其意大不然惑亂人成佛
0579c14: 者樣臭騷胡描他作甚麼　咄
0579c15: 者個老胡心不歇西來東土惑人心肝腸一片難描
0579c16: 畫半是思君半恨君
0579c17: 愁眉蹙額氣昂藏話不投機便渡江熊耳山前尤敗
0579c18: 露兒孫殃及遍芬芳
0579c19: 自贊雲輝後堂請
0579c20: 手持白拂指東畫西一條拄杖殺活無疑魔佛到來
0579c21: 未免皺眉喝一喝云知音只有後堂雲闍黎
0579c22: 本如監院請
0579c23: 真本無形假名妄立真妄皆除青天白日有時風恬
0579c24: 浪靜有時雷轟電掣行臨濟之正令展天童之棒喝
0579c25: 江南直造堯都廣勝紅爐初熱次闡西河踞地復開
0579c26: 乾明規則一味實頭到底聖凡諸病剿絕只這村僧
0579c27: 模樣為渠一並拈出咄
0579c28: 寶峰維那請
0579c29: 這漢無面目聖凡情勦絕慣會喝佛罵祖善能敲風
0579c30: 棒月常將斷貫龜毛繩穿卻撩天鼻孔客唯有朴厚
0580a01: 峰維那數載親遭熟棒喝爾今描畫須識渠知恩香
0580a02: 爇庭前柏薰他面孔黑如漆遺與千年後兒孫知是
0580a03: 大悲白拈賊
0580a04: 了一法孫請
0580a05: 吾真本無形四大若空塵吾孫既描畫空裏卻生紋
0580a06: 切須自了徹一物亦不存始見祖禰不了方知殃及
0580a07: 兒孫
0580a08: 月菴知客請
0580a09: 這尊和尚心空眼曠慣結佛祖冤好起人天謗海底
0580a10: 蓬塵生陸地波萬丈如此無賴村僧如何月菴知客
0580a11: 卻能六載親依榜樣
0580a12: 勝光監院請
0580a13: 者箇憨叟和尚生緣巴子國中法受龍淵岸上三晉
0580a14: 六建法幢勝光監院數鉗椎棒下知恩須的當收向
0580a15: 文殊閣角中千古兒孫作榜樣
0580a16: 本淨監院請
0580a17: 監院寫吾真乞題卻是假真假俱不著端的作麼耶
0580a18: 鼻孔撩天絕覆藏本淨摩娑伴邊雅
0580a19: 一如西堂請
0580a20: 者箇阿師性情古怪聖凡兩忘佛祖冤害棒頭殺活
0580a21: 最難親唯一西堂識痛快知恩不負惡鉗鎚人天眼
0580a22: 目須堪載
0580a23: 相空副寺請
0580a24: 是相何狀秋空寥曠不是相空孰能近傍桂輪孤朗
0580a25: 碧天高祖印重光無有上
0580a26: 祖燈侍者請
0580a27: 者箇老漢情性無拘有時暴怒如疾雷有時慈炤似
0580a28: 秋月致令熱喝冷棒惡罵麤拳未免婆心特地還會
0580a29: 麼徹底家私傾漏泄祖燈豁達始知恩
0580a30: 徹空副寺請
0580b01: 這等村僧無狀可憑異凡異聖非古非今人天不著
0580b02: 地獄何存參遍海內攪亂叢林名善知識惡燥無情
0580b03: 喝佛罵祖以當知恩徹空副寺深受錐針而今描畫
0580b04: 成何事莫把沉檀沒鼻薰
0580b05: 立庵侍者請
0580b06: 如是村僧無可諭說慈悲一無暴怒千斛世法佛法
0580b07: 都盧屏卻但村飯任意輕忽打人唯恐不痛罵人
0580b08: 只恐不毒不是立菴侍者十載如何湊泊咦水入水
0580b09: 兮冤報冤殃及兒孫無有歇
0580b10: 越塵維那請
0580b11: 這個阿師人難識渠古頭怪腦異世名模非聖非凡
0580b12: 非佛非祖有時性燥如阿脩羅王有時慈悲若菩薩
0580b13: 無比動靜了然莫測施為渾無倚依但有的骨越維
0580b14: 那相共清風明月裏
0580b15: 雲輝後堂小影
0580b16: 這漢尋行精梵行諸緣不著只脩持一衣一缽無餘
0580b17: 事或坐或行佛共依七九相逢向上旬耋年端的布
0580b18: 車時闍黎末後須珍重鐵樹花開劫外基
0580b19: 靈巖洪川主人像讚諱澄浩
0580b20: 澄清絕點浩瀚洪深川流百納德洽叢林眾稱曰佛
0580b21: 性秉天真瞻之仰之無不欽尊且是誰歟靈巖主人
0580b22: 德玄禪人像讚
0580b23: 形本無形相非有像虛空寥廓乾坤浩蕩咄水在長
0580b24: 江月在天白雲來往青山上
0580b25: 太一禪人像讚
0580b26: 非凡非聖非俗非僧相本無相形本無形既然如是
0580b27: 唯此可真留與兒孫堪供養它年久任播佳隹名
0580b28: 詩偈
0580b29: 過太行有感
0580b30: 太行山勢險策杖上雲霄極目天齊遠回頭日並高
0580c01: 寒猿啼古木幽鳥擇新巢轉憶恩深處關河豈憚勞
0580c02: 再遊霍山廣勝寺值雪賦感
0580c03: 白石磷磷一徑幽孤笻乘興復來遊青山不厭雲開
0580c04: 合綠水何妨月去留此日風光猶可羨羡昔年景象孰
0580c05: 堪酬六花片片盈空舞印破芒鞋過別州
0580c06: 山中久雨
0580c07: 山舍連旬雨彌封一徑苔柴門無客到竹榻有雲來
0580c08: 鳥語千峰翠風鳴萬壑哀禦寒先整衲撩亂取荷裁
0580c09: 次菊潭胡閣下韻
0580c10: 鳳闕承金御龍樓接玉音惠風噓庶物德澤沛泉林
0580c11: 絃頌歌樵牧仁慈及獸禽股肱欣有道良政合天心
0580c12: 贈盛京弘福一融和尚
0580c13: 大法遙聞帝里弘曉鐘長夜醒迷聾龍淵一派源流
0580c14: 遠蜀嶺家聲根本同麈尾拂開三要印杖頭截斷五
0580c15: 宗風人天正眼明如日法雨雰霏萬類蒙
0580c16: 示隱素副寺之江南二首
0580c17: 奮志真參悟處深超群端的羨羡英靈翻身直作獅兒
0580c18: 吼莫學他山野干鳴
0580c19: 辛勤侍我太行過為法勞形古不多三喚室中明有
0580c20: 據知恩莫負老頭陀
0580c21: 示徹空知客
0580c22: 忘身為法不辭勞此去江南路轉遙捉敗清風歸報
0580c23: 我起家定許是英豪
0580c24: 禮首山念祖塔
0580c25: 巍巍卓豎首山巔萬仞嵩峰列案前汝水東來流漢
0580c26: 月牛山西出掛中天燈分沙界明無盡道播乾坤豈
0580c27: 有邊不肖遠孫親禮覲深慚無物表心焉
0580c28: 次江右震宇楊刺剌史
0580c29: 萬里秋空鴈影寒孤光一段劫前看兩門柱石多生
0580c30: 願百世宗壇四海歡不二堂中逄未晚無雙月下見
0581a01: 非難相將補袞調羹手願作靈山正法垣
0581a02: 寧寰座主舍利塔下開講法華以偈贈之
0581a03: 雷音遠震辨如鋒舌吐蓮花法喻弘開括五時玄義
0581a04: 旨會歸百界妙心宗靈山一會何會隔沙界三根普
0581a05: 潤同多寶凌空從地湧證明法化贊流通
0581a06: 寄酬四明雲峰雪厂和尚
0581a07: 相違彈指幾更春每憶弘慈豁素塵縹渺雲蹤徒可
0581a08: 羨羡嬋娟月色望來頻象王未睹回身步獅子遙聞踞
0581a09: 地嚬無柰業風吹到此雙眉時結苦思仁
0581a10: 懷滄起朱太史
0581a11: 姑射峰頭雲散彩一輪明月照汾陽恒懷妙論朱夫
0581a12: 子異日西河共舉揚
0581a13: 示廣道田居士
0581a14: 誠心參叩已巳多年力竭情窮一句玄針缽機投明掌
0581a15: 下白花新綻火中蓮
0581a16: 示廣寧馬居士
0581a17: 滾滾波濤息不難死生一著好生看臨機薦得棒頭
0581a18: 旨說甚油麻樹上攤
0581a19: 示耐心禪人
0581a20: 忍耐世間為第一安心隨處得便宜個中識得安心
0581a21: 法春去秋來總不移
0581a22: 訪雲石張孝廉
0581a23: 策杖行來日欲曛山家無可贈于君幽然此道吾無
0581a24: 隱檻外清波泛白雲
0581a25: 雪梅
0581a26: 傲骨冰肌類莫同暗香浮動雪花中群芳未放君先
0581a27: 放肯逐江南桃李紅
0581a28: 示明吾劉居士
0581a29: 明明向道吾無隱智者如何轉更疑若有一毫頭不
0581a30: 露老僧情願入泥犁
0581b01: 壽維綱申居士
0581b02: 遙望南山騰瑞彩瑤池仙客集君家懸弧卻值生申
0581b03: 日壽苑常開不謝花
0581b04: 示法華禪德
0581b05: 開權顯實示當家舌底常開優缽花衣裏有珠如薦
0581b06: 得不須門外覓三車
0581b07: 示實行禪人
0581b08: 真實功能全行証當陽一句莫遲疑電光影裏翻身
0581b09: 轉始到心空及第時
0581b10: 示離言禪人
0581b11: 離卻語言識自心漫于紙上苦追尋微塵剖出大千
0581b12: 卷剎剎塵塵說不停
0581b13: 示成吾徐居士禮五臺
0581b14: 君來話別禮清涼山自高兮水自長遇著文殊休放
0581b15: 過乾明歸要五名香
0581b16: 寄懷長安爾璽于邑侯
0581b17: 每憶堯都邂逅時連床風雨話雞啼長安一片清宵
0581b18: 月無限清光到竹扉
0581b19: 示見真禪師
0581b20: 廣勝初參見乾明見若何若能真見見方識果無多
0581b21: 苟不如斯會空將歲月磨玄關如透脫免被淨明呵
0581b22: 示佛乘侍者
0581b23: 傾心為法捨塵緣一念精參徹道源直下悟來無可
0581b24: 得超然高出佛乘先
0581b25: 雨霽登高
0581b26: 雨過青山翠欲流登高逸興樂優悠峰頭縱目青天
0581b27: 外不覺閒身步斗牛
0581b28: 辭院歸山
0581b29: 院辭村落隱山林緇素盈衢遠送程一片白雲如款
0581b30: 曲幾多幽鳥似逢迎非因厭鬧妄求靜為欲舒懷恰
0581c01: 野情去住了忘于彼此盈眸聲色總天真
0581c02: 偕眾入姑射
0581c03: 拽杖披雲入翠峨參隨龍象踏煙蘿高低瑞色浮青
0581c04: 巘遐邇祥雲結綺羅太白分燈輝濟北汾陽獅子吼
0581c05: 西河法幢仙窟從今豎正脈流通萬億多
0581c06: 次元夫王文學翫月韻
0581c07: 山河遍現總心光視聽分明不覆藏一段孤光如可
0581c08: 掬吾無隱爾體全彰
0581c09: 龍文王貢士入山修供
0581c10: 結茅虔禮大悲王普為群靈禱吉祥不是靈山當記
0581c11: 遠臨泉石共敷揚紛飛花雨盈山谷繚繞香雲結
0581c12: 道場儒佛宗風原不二維摩一默體全彰
0581c13: 除夕示眾
0581c14: 轉眼年華一歲除蹉跎不覺五旬餘應緣無力心如
0581c15: 水養道常思草結廬恒愧住持功行薄每慚荷眾福
0581c16: 緣疏安平退隱隨時過珍重諸禪為法居
0581c17: 示大醒法孫歸弼河陽覺長老
0581c18: 法門種草貴真誠心不吾欺佛祖昆珍重輔揚正法
0581c19: 眼兒孫他日滿乾坤
0581c20: 贈道源座主弼化
0581c21: 道德淵源三際同法門標表羨羡高風輔揚妙化人天
0581c22: 仰指出昏衢正眼通
0581c23: 早粥示眾
0581c24: 白粥黃虀山舍便漫嗟淡薄坐空筵箸頭碗底青天
0581c25: 現粒米檀心非等閒
0581c26: 示福宇知客歸空王山
0581c27: 參罷乾明復故山清風明月杖頭擔到家相見空王
0581c28: 老莫把拳頭肋下還
0581c29: 示佛然侍者
0581c30: 巾瓶侍我十年餘擇火焚香日不虛吹起布毛舊公
0582a01: 案莫教容易放過渠
0582a02: 示佛如侍者
0582a03: 古人學道豈尋常繼晷焚膏刻不忘即佛即心心即
0582a04: 佛如如不動體全彰
0582a05: 齋榜引
0582a06: 清泉爛煮接方來賢聖同堂笑滿腮幸有維摩伸隻
0582a07: 手缽盂開口歎奇哉
0582a08: 執事榜引
0582a09: 法幢須藉大家扶四海同歸在此居一等風雲看變
0582a10: 化百千三昧顯無餘
