0721a01: 雲溪語錄序
0721a02: 自天台智者弘放生之因至永明壽彌盛余官錢塘
0721a03: 睹子瞻遺事愾然思念遂于西溪河渚置放生池一
0721a04: 區建雲溪精舍延俍亭和尚主之振揚曹洞宗旨俍
0721a05: 和尚本起名儒住華塢匿而不出強之然後可先是
0721a06: 余夢眾羅漢僧與余共坐其最長者身金色頂現圓
0721a07: 光及拜俍和尚宛如夢中所識歲甲辰浴佛之會余
0721a08: 在古法華寺與眾言之眾稱善固知靈山一別儼然
0721a09: 未遠也已巳而余去錢塘遊京師歷閩粵數年之間俍
0721a10: 和尚鼓鐘式化人天景從由雲溪過資聖得語錄若
0721a11: 干卷外集若干卷又閱經十二種洞宗綱要人天眼
0721a12: 目參智證傳各若干卷並皆出自胸臆發攄道妙噫
0721a13: 異矣昔弁山阡與大川濟同時其後為雲溪逸俍和
0721a14: 尚先稱逸亭比復以雲溪顯豈同揆者耶又雲溪才
0721a15: 說法好云蘇嚕叢林有才蘇嚕之目雲溪瑛近出晚
0721a16: 年雲溪恭最為先導古稱雲溪者眾矣今日者絕後
0721a17: 光前超佛越祖感余于夢詎偶然哉俍和尚嗣法新
0721a18: 豐當洞山三十四世余受學金陵劉公當洞山三十
0721a19: 五世淵源會合有繇也是為序。
0721a20: 康熙己已酉佛成道日關西慕天顏敬題
0721a21: 俍亭大師語錄序
0721a22: 德山云我宗無語句亦無一法與人審此千七百則
0721a23: 何物也蓋先德之有言因學者之咨扣言既多矣不
0721a24: 無雞聲冒響之徒如是遂立綱宗種種以揀乾慧一
0721a25: 流人不謂此道一行返成狡狐窟宅聰明鑽隙之士
0721a26: 往往麻蛇引蔓人鬼相欺安知向上宗乘貴在一期
0721a27: 徹證作家相見一挨一拶愈出愈奇東擲西拋無非
0721a28: 栗棘蓬金剛圈也癸卯秋八月走古杭禮愚庵老和
0721a29: 尚足晤俍亭法兄語未終日情多神契將別兄示我
0721a30: 語錄一帙展讀數過如倚天長劍鋒鍔騰光直斬從
0721b01: 上葛藤不落時人窠臼至其焚巢摟穴敵在機先奪
0721b02: 鼓攙旗用神言外非臥雪吞氈久經行陣功深汗馬
0721b03: 者能具此手眼哉此刻一出當令倚墻靠壁叱吒之
0721b04: 流藏影無地彼塗粉抹脂嫋嫋無鹽一類又安敢效
0721b05: 嚬西子耶。
0721b06: 棲霞法弟竺菴大成題
0721b07: 
0721b08: 
0721b09: 
0721b10: 
0721b11: 雲溪語錄序
0721b12: 余昔從愚庵老人問第一義則輾然色喜今俄頃間
0721b13: 已巳二十餘年矣顧自以西來大意湖南江西發攄已巳
0721b14: 極五家宗派各述旨歸至開寶太平而後奇言妙句
0721b15: 亹亹疊興雖理趣紛殊而去古逾遠神明其道蓋戛
0721b16: 戛乎難之俍亭和尚稟受超越悟繇于心得愚庵之
0721b17: 正傳溯黃梅之家法折衝盡變靡不合宜進退縱橫
0721b18: 一往如意吾知長蘆以下式起門庭新豐以來謂為
0721b19: 真子非俍師誰屬耶余賦性質直不喜搖唇弄舌瞇
0721b20: 昧古人然意有所疑未敢遽以為是每相從問對瓶
0721b21: 瀉雲興不可方物以為靈山儼然其在此乎挂缽雲
0721b22: 溪著述盈尺語錄凡十八卷弟子就學者從而集之
0721b23: 屬余序余思夫丹霞在近而笊籬殊愧于襄陽南泉
0721b24: 逼人而牡丹長夢于陸亙對此依依益深向往耳燈
0721b25: 巖先生自西江來見雲溪與語大悅退謂人曰江南
0721b26: 知識所在成林要以雲溪為稱首今語錄出見者益
0721b27: 信非吾輩阿私獨徇所好也。
0721b28: 
0721b29: 康熙丙午冬日　　法弟子王益朋拜題
0721b30: 
0721c01: 雲溪語錄序
0721c02: 我宗無語句黃面瞿曇在木菩提樹下居其劣不居
0721c03: 其勝終恐輸卻雲門胡餅至三七思惟往到子所亦
0721c04: 猶風后軍師明排八陣暗展機篝彌綸沙界得未曾
0721c05: 有這著子實不在言句上雲門云今時人離卻言句
0721c06: 則不可達磨西來落落不合于時韓淮陰作背水陣
0721c07: 明知新軍不為我用置之死地方有活路轉換旗幟
0721c08: 趙軍大衄六傳而開五宗天下英俊無有不為漢用
0721c09: 者矣言句離即何物麼魔敢向此中置喙俍亭挺子
0721c10: 始列縫掖遍參知識閱禪典得入孫武兵法略知奇
0721c11: 正既從余遊脫去俗服天然子英邁出群聖僧不敢
0721c12: 正坐居數年住河渚雲溪把茅之下比南陽臥龍略
0721c13: 定圖式殘僧數輩巍然高座正如法昌遇一力撾鼓
0721c14: 驕他廣眾有小參普說問荅機緣并書疏雜述隨說
0721c15: 隨錄釐為上下卷老僧善病數年命侍者朗誦榻前
0721c16: 不覺霍然稱快陳琳草檄枚乘七發起人錮疾者此
0721c17: 也從來屬文易辭章環錯難詞章易立意迴絕難立
0721c18: 意易意外意難意外意易句外句難雲溪為其難者
0721c19: 能出人一頭地老僧為汝句逗分明則易易耳俍亭
0721c20: 其字俗號逸亭字世臣姓徐氏今出世初住雲溪記
0721c21: 取記取。
0721c22: 
0721c23: 愚庵盂老人題
0721c24: 
0721c25: 
0721c26: 
0721c27: 
0721c28: 
0721c29: 
0721c30: 
0722a01: 雲溪俍亭挺禪師語錄卷一之一
0722a02: 
0722a03: 侍者智淙智沇編錄
0722a04: 上堂元正啟祚品彙咸新斗轉春回百事大吉泰小
0722a05: 往大來吉亨天地始交萬物並育梅花開嶺外之春
0722a06: 雪屋現林中之色寒巖異草從教寶燄重重古木深
0722a07: 雲曾見奇花簇簇庭前鸑鷟共舞文琅室內麒麟交
0722a08: 參玉象鶴鳴慕護法要山僧建立曹洞宗猷今日開
0722a09: 章第一且畢竟如何是逢時及節一句村歌社舞
0722a10: 太平春新年人享太平福。
0722a11: 上堂石傘峰前玉一溪逢源那更動舟迷落花無限
0722a12: 春山暮得路還家聽鳥啼此先愚庵老人在雲門入
0722a13: 室時證道偈也看他得的人自由自在正所謂五陵
0722a14: 公子遊花不比貧兒落魄當初先老人在真寂時問
0722a15: 一答百問十答千十分快便有僧問高峰四句那一
0722a16: 句能殺能活能縱能奪老人云是第五句僧便問第
0722a17: 五句老人云小鬼挨磨金剛解鋸逼射光鋩勃不可
0722a18: 遏卻早不肯自許畢竟泛鏡水上塗山討得四稜蹋
0722a19: 地末後一著始到牢關腦後一椎欺君不得古人之
0722a20: 言不為妄也後學初機大好一個龜鑑。
0722a21: 上堂不見一色始是半提一色若消方名尊貴昨日
0722a22: 底許多瑤階玉宇珠樹瓊花貝闕千尋銀山百疊一
0722a23: 時間那裏去也莫不是一色消了麼雖則純清絕點
0722a24: 將知雪屋人迷轉一位來別是許多世界看看柳搖
0722a25: 金色梅吐琪葩蒲目苦叢爭如不艷夜來金鳳子飛
0722a26: 起石烏龜大好眼前消息。
0722a27: 上堂摘楊花摘楊花斷拂老人別行一令改作新荔
0722a28: 枝去也雲溪這裏楊花飄落雖有幾個蜜浸荔枝是
0722a29: 陳年古董今日人天眾前不免應個時節以拂子指
0722a30: 庭下云玫瑰花玫瑰花。
0722b01: 上堂古渡迷迷春草萋萋亂雲纔捲五峰齊隨路入
0722b02: 松溪錦鱗濯濯青鳥飛飛庭前柏樹幾時移梅影透
0722b03: 疏籬急認取莫遲疑有讀書人來報也以拂子指云
0722b04: 楊自西楊自西。
0722b05: 上堂百花落盡啼無盡又向亂峰深處啼呀呀啼得
0722b06: 血流了也有什麼用處雲溪今日失利。
0722b07: 送不疑知客還衡陽小參南嶽石頭荊州天皇楚王
0722b08: 城畔汝水東流這裏偏饒佛法不疑信子從牡丹花
0722b09: 下識得根苗在寶鏡堂前親從指授逢渠睹影直到
0722b10: 玄關巖頭德山事窮的要馬祖病藥山病曹山病奇
0722b11: 奇怪怪非世可醫綿州附子桂州薑不免就路還家
0722b12: 同他善財採藥今日適當世尊降誕因齋慶讚為伊
0722b13: 勸行指天指地惟我獨尊黃面瞿曇一狀領過了也
0722b14: 從來臨濟慣侮黃蘗有其父必生其子老漢未會末
0722b15: 後凍儂猶有鄉情非關智過于師也只播揚家醜若
0722b16: 是我洞山門下子順父臣奉君個裏獨彰尊貴唱出
0722b17: 還鄉曲調果然枯木生花畢竟還鄉曲調如何唱
0722b18: 黃鶴樓前鸚鵡洲此去漢陽不遠。
0722b19: 小參寧逢惡賓莫逢故人冤家路窄撞著王山居
0722b20: 士驀頭驀腦問個如何是須彌山頂浪滔天老僧被
0722b21: 他一問啞子喫黃連幾乎開口不得賴他居士是個
0722b22: 十分聰明人將兩句道理話兒領會去了然雖如此
0722b23: 芥內須彌須彌內芥洪波浩森白浪滔天切莫一切
0722b24: 作道理領會好僧問雲蓋如何是須彌山頂浪滔天
0722b25: 蓋云文殊正作鬧是何道理大眾還知麼顛倒顛顛
0722b26: 倒顛須彌無頂浪滔天旱地遍紅蓮驅大象藕絲牽
0722b27: 夜半騎魚過市廛柱杖兩頭穿還自笑絕堪憐波斯
0722b28: 持密咒舌上覆金錢。
0722b29: 上堂門內綠陰深處門外遠峰無數看野樹橫雲木
0722b30: 田飛鶩孤筑一夜上天台拾得重來寒山幾度釋迦
0722c01: 貧迦葉富一摠由他說甚麼鄂渚呈橈韶陽抽顧笑
0722c02: 伊家邯鄲學唐步。
0722c03: 上堂今日不著便下座。
0722c04: 上堂魚遊水濁舟行岸移過得雲溪這一關嶄然頭
0722c05: 角露也小唐長老魚龍抵角許多熱鬧今日那裏去
0722c06: 來千金池上雲噴浪捲蛟龍繞船乘空飛去只可惜
0722c07: 燒尾之蟲依舊困魚止深還知道死水不藏龍麼來
0722c08: 來以拄杖作舞棹勢。
0722c09: 上堂閒閒晝長人靜大好枕書眠胸無一事囊無一
0722c10: 錢空懸寶鏡高掛夜明簾深柳外藕花邊罷釣歸來
0722c11: 不繫船看業風陣陣吹散了閑神野鬼一力撾鼓并
0722c12: 瞞他十八高賢。
0722c13: 上堂古人道商嶺東西路不分兩間茆屋一溪雲師
0722c14: 言耳瞶知師意人是人非不欲聞阮嗣宗口不臧否
0722c15: 人物所謂不見不聞無窮也不聞聞聞不聞莫是絕
0722c16: 氣息一句麼馬祖一喝百丈耳聾又作麼生大冶精
0722c17: 金應無變色十分道盡了也大機大用描繪百端怎
0722c18: 出得雪竇腔子。
0722c19: 小參三途地獄百千諸佛從茲往來仔細看將起來
0722c20: 真個好笑設夜叉幾部列牛頭兩行他閻羅大王也
0722c21: 只業在其中得已巳不已巳如今事到頭來這地獄也須
0722c22: 空盡了雲溪拄杖口中念念有詞倏把他十八鬲子
0722c23: 都變作三十三天十類眾生盡往塵沙佛土放光現
0722c24: 瑞何況千金池上魚龍蝦蟹蟞蚌龜螺無不向空裏
0722c25: 翻身一時變換去去去蘭盆會中地搖六震了也且
0722c26: 道具何等神通有如此奇特前村蔣公大王切忌
0722c27: 道破。
0722c28: 上堂和尚病有不病者麼有不病者來看和尚麼老
0722c29: 僧看他有分老老大大錯下名言若論那不病者直
0722c30: 饒佛眼覷之不及說甚看他有分來設有問雲溪病
0723a01: 有不病者麼荅他道無恁麼則和尚全身病也荅他
0723a02: 道老僧病入膏肓只覓他起處不得一病十五日不
0723a03: 起口巴巴的說甚佛法古人說渠說我分明話作兩
0723a04: 頭雲溪老漢零零丁丁只這個有病的若存若亡這
0723a05: 邊那邊安放不下何況他不病者又去好肉穵瘡他
0723a06: 看我卻沒鼻頭我看他全無眼孔如今將渠將我打
0723a07: 作一塊束做一團都送在針鋒眼裏病與不病且自
0723a08: 由他逢人切忌錯舉。
0723a09: 小參十方同聚會個個學無為此是選佛場心空及
0723a10: 第歸驀舉拳云我手何似佛手開拳不落地應物善
0723a11: 知時此事如弄丸相似拏三道五輪手揮空須是其
0723a12: 人始解機先一著若待如何若何思量擬議早落節
0723a13: 了也也有權也有實也有照也有用奪人奪境俱奪
0723a14: 俱不奪八十公公入場屋真誠不是小兒戲業就巍
0723a15: 科這裏不當容易然雖如此一般擎拳指掌就中西
0723a16: 園甚奇特俱胝一指頭禪只為承當不的確如何是
0723a17: 俱胝不的確處參居士丹次有以狀元拳行茶者因舉遠公圍棋說法事請師小
0723a18: 參。
0723a19: 上堂尋常道個唱和句也不容易諸方鹵莽禪和只
0723a20: 曉得個掀翻法座推倒禪床以為是當機不讓那知
0723a21: 雙明雙暗能強能弱放去收來卻自有許多宛轉機
0723a22: 絲之妙呵呵呵青原一宗料想無人識得高山流
0723a23: 水千年調白雪陽春萬古心不是巖頭雪峰誰與共
0723a24: 賡此曲蘆江淙子渟泉沇子擔荷吾宗努力努力。
0723a25: 晚參下載清風月滿船遊魚透網樂長川不貪吞餌
0723a26: 從今去秋水蘆花自在眠王鶴山居士入山放生趁
0723a27: 此一時要老僧說些佛法早間疾風暴雨將許多魚
0723a28: 龍蝦蟹送在一邊佛法一時收拾過了到晚來悠悠
0723a29: 洋洋水寒夜靜明月滿船卻又無從說起抑不得已巳
0723a30: 舉一節現成公案搪塞了他昔深明二上座過淮河
0723b01: 見鯉魚躍出深云俊哉好似個衲僧明云何似當初
0723b02: 不入網來深云明兄明兄尚欠悟在明行三十里乃
0723b03: 省鶴山居士看語錄做工夫整整忙了四五年這些
0723b04: 去處曾得了當麼明公鈍漢被他一網打來三十里
0723b05: 轉尾回頭一摠不得快便鶴山居士若能舉起便知
0723b06: 裂開羅網特地翻身好與古人覿面去也金鉤脫卻
0723b07: 當處逍遙說甚麼悟與不悟。
0723b08: 上堂適鴻雁一群飛過師云過去了也便下座。
0723b09: 接寶壽白巖兩和尚書知荊州有偽造天王寺集眾
0723b10: 小參達磨不來東土諸祖不住西天痴人自生分別
0723b11: 佛法沒有兩般天皇道悟本出石頭收得一個賣餅
0723b12: 兒童家居近寺因此傳持佛法後來周金剛親到龍
0723b13: 潭殃及兒孫留下雲門法眼兩宗祗明得個回互法
0723b14: 門到底石頭路滑幾般瞎漢硬將他龍潭崇信割去
0723b15: 青原扯入南嶽須知江西湖南摠只一宗在彼在此
0723b16: 何勞分別雪峰老漢嘗云自從先德山石頭以來傳
0723b17: 此秘密本自分明又特舉門門一切境回互不回互
0723b18: 為言是何意旨當時洞山德山每每節拍相應巖頭
0723b19: 見德山跨門便喝山便打頭禮拜洞山云不是公
0723b20: 大難承當巖頭云我當時一手抬一手搦雪峰三登
0723b21: 投子九上洞山淘沙淘米枯木糝花約莫有幾分成
0723b22: 就了洞山云據子因緣合在德山指他到德山去欽
0723b23: 山文邃巖頭雪峰生死同條或嗣洞山或嗣德山並
0723b24: 祖湖南旨歸是一從上來血脈井然明眼人前舉起
0723b25: 自薦今人趁口說德山棒臨濟喝瞎驢趕大隊遠之
0723b26: 遠矣三家村裏土地公公莫認驢鞍橋作阿爺下頷
0723b27: 為栖霞竺菴和尚設供上堂鷓鴣聲裏送離憂零亂
0723b28: 桃花泣未休可是五天歸去疾新豐寥落使人愁我
0723b29: 竺庵法兄和尚湖濱一別于今五年勝萬斛于西江
0723b30: 飛九重之聖箭左青原右南嶽從大好山下開二甘
0723c01: 露門前采石後栖霞在浪杖人前標正法眼藏覺銕
0723c02: 嘴呼為同伴逢人怒罵不休勤巴子應屬前身室中
0723c03: 歡喜不徹碧巖青嶂是處留題木女石人到來著價
0723c04: 猶憶五年前鳳凰山頂刻羽調宮瑪瑙坡旁吟風弄
0723c05: 月末後句為君舉揚破沙盆大家扶起皇天降割祖
0723c06: 道凌夷歸雙履于七個蒲團走千山于一條楖栗金
0723c07: 棺自舉豈甘落在他人一色全消個裏不留朕跡火
0723c08: 中銕鷂撲地高飛燄裏寒冰當陽顯出這是我法兄
0723c09: 和尚一生受用不盡的卻也不為分外只可惜崦嵫
0723c10: 匿景震旦晦冥崑崙倒流蔥嶺荒忽今日雲溪末席
0723c11: 酌水獻花要為我法兄傳下個最後消息但依依楊
0723c12: 柳玉欄干上遍界藏真灼灼桃花金絡索邊相逢覿
0723c13: 面即如長慶道萬象之中獨露身莫便是這個麼呀
0723c14: 呀過去了也大眾且向長慶門前作禮三拜。
0723c15: 為明經沈寶先居士對靈小參秋虫日以悲秋草不
0723c16: 常好惆悵林原凋落梧桐早正兩岸荷花樹林水鳥
0723c17: 說甚神州三島蘭桂飄香芙蓉未老看夜半鳥啼日
0723c18: 輪杲杲寶先居士向定光童子深探淵源就闕里真
0723c19: 人別開生面今年閏夏聚首祗園問釅茶三四碗于
0723c20: 佛日夾山敘交遊八九人于子瞻山谷未幾分袂遽
0723c21: 遠毘耶掉頭不顧知現影之無常撩起便行但抽身
0723c22: 之太早兩公子特請山僧到來欲借那九歌九辨招
0723c23: 屈原天上之魂更假此一詠一彈留叔夜雲中之駕
0723c24: 昭昭朗朗遍界難藏巍巍堂堂呼之欲出見麼見麼
0723c25: 以拂子拂一拂云寶先居士向山僧拂子頭上放光
0723c26: 動地去也大眾急須認取。
0723c27: 上堂荷葉團團團似鏡菱角尖尖尖似錐風吹柳絮
0723c28: 毛毬走雨打梨花蛺蝶飛此四句中有一句奪人不
0723c29: 奪境有一句奪境不奪人有一句人境兩俱奪有一
0723c30: 句人境兩不奪若人會得直可捉敗克符掀翻普化
0724a01: 若也不會未免向他主賓照用轉了也大眾滿池荷
0724a02: 葉即且置洲上采菱且道是人是境。
0724a03: 上堂橙黃橘綠秋色宛然又是一番時候了也昔閩
0724a04: 王封柑橘各一枚遣使東問雪峰云既是一般顏色
0724a05: 為甚麼名字不同峰將柑橘依舊封回閩王復遣問
0724a06: 玄沙沙遂將一張紙蓋卻閩王作家君王特伸一問
0724a07: 雪峰老漢借婆衫子拜婆年已巳是十分抵對了也閩
0724a08: 王再三撈摝玄沙錦縫重重好一場曲調諸仁者玄
0724a09: 沙荔枝閩王柑橘滋味一般你們曾細細嘗著麼莫
0724a10: 但是念詩章貪景色雙柑斗酒聽黃鸝學他名士風
0724a11: 流閻羅王未許你在。
0724a12: 晚參揮手云洞山喫果子這果子上的佛法從古流
0724a13: 傳我如今再舉一節昔溈山與仰山磐陀石上坐次
0724a14: 有鳥啣紅柿子墮前仰云當是和尚道德所感溈云
0724a15: 汝亦不得無分乃剖食之一個紅柿子無端現前他
0724a16: 溈仰父子借來送茶你奉我一盞我奉你一杯大家
0724a17: 十分酩酊後來臨濟打黃蘗打臨濟一段宗風改
0724a18: 頭換面你道有多少奇特參禪上客囫圇吞個棗
0724a19: 子卻使不得。
0724a20: 上堂溪水泠泠溪上秋巖桂香飄香滿樓採芙蓉兮
0724a21: 木木搴杜若兮芳洲黃山谷本是俗漢被他晦堂老
0724a22: 翁將一陣業風把些木樨香氣送在面前當作無隱
0724a23: 之旨後來若不被人點破幾乎錯斷送了一生這也
0724a24: 罷了且道人煙橘柚秋色梧桐石上藤蘿洲前蘆荻
0724a25: 與他木樨香氣還有差別也無這裏無隱之旨且作
0724a26: 麼生會人人盡是悲秋客宋玉情多也大難擊拂子
0724a27: 一下云須是顥亭居士始得。
0724a28: 上堂昨夜雨盆傾打倒葡蔔萄棚知事普請大眾拄的
0724a29: 拄撐的撐撐撐拄拄到天明依舊可憐生老僧二十
0724a30: 年前被此一則語換卻眼睛整整看了五夏于途中
0724b01: 踏著一個蚌殼忽然坐斷玉泉打翻杜順大眾還知
0724b02: 麼聲聞說四諦法緣覺十二因緣法菩薩說六度萬
0724b03: 行法摠是可憐生降王宮修苦行睹明星四十九年
0724b04: 說法末後拈花一場敗闕摠是可憐生西天四七東
0724b05: 土二三摠是可憐生左青原右南嶽斷送舌頭前江
0724b06: 西後湖南掀翻鼻孔摠是可憐生說什麼君臣正偏
0724b07: 功勳王子四賓主四料揀三玄三要九十六圓相一
0724b08: 句三句六相義摠是可憐生可憐生可憐生過去莊
0724b09: 嚴劫現在賢劫未來星宿劫百千諸佛許大法身盡
0724b10: 向他玉泉皓長老布絲孔裏立地翻身去也可憐生
0724b11: 可憐生葡萄滿架引蔓牽藤逢人不覺絆倒。
0724b12: 小參廬山面目任東西五老浮河事更奇但有高賢
0724b13: 傳古昔漫勞蓮漏話支離雲溪道謝東林人慚慧遠
0724b14: 稜稜病骨惟知魚鳥相親落落吾徒但許水雲作伴
0724b15: 其奈夙緣未了勝友來尋連朝施愚山吳樸齋繾綣
0724b16: 同遊明日葉嘿菴諸永齡聯翩入社木樨叢裏依然
0724b17: 無隱乎爾之文牡丹庭前薦得萬物一體之旨何必
0724b18: 客兒高會鑿出蓮池無煩許詢相逢自誇高座蕭疏
0724b19: 一徑不種梧桐嘹嚦三秋祗餘蘋末禪耶爭耶一摠
0724b20: 村之不論不議而已巳只有一件今夜水晶宮畔風動
0724b21: 蓮開白玉臺前香飄花落南泉玩月次恁般恁般諸
0724b22: 公莫向這裏討個消息麼清光何處無且請十八高
0724b23: 賢各各下個註腳。
0724b24: 為深谷和尚設供上堂祖道于今嘆寂寥耶溪風雨
0724b25: 轉蕭蕭最嫌隻履西歸急夜駕泥牛渡板橋顯聖堂
0724b26: 上深谷法兄和尚行解圓成人天簇擁雙林影現去
0724b27: 而未遙俱胝指頭用之不盡孫承祖業遂雲門寺裏
0724b28: 花雨繽紛子繼父風看石傘巖前洪波浩淼今日銀
0724b29: 籠迥脫鶴不停靈木迢遙鳳無依倚翻身那畔直
0724b30: 入蓮花萬峰撒手當陽不坐石霜一色還知他臨行
0724c01: 親切一句十分道了麼廋嶺梅花帶雪飛臘月冰河
0724c02: 發寒燄乃合掌云勺水不恭下座去薄陳微供。
0724c03: 上堂舉報恩雲溪成禪師上堂云秋雨乍寒汝等諸
0724c04: 人青州布衫成就也未良久喝曰雲溪今日冷處著
0724c05: 一把火我即不然秋雨且晴汝等諸人青州布衫脫
0724c06: 下也未良久喝曰雲溪今日不妨少處減些子且道
0724c07: 古雲溪是今雲溪是具眼者辯看。
0724c08: 上堂菊花紅蓼正芬芳一句明明為舉揚攜手木童
0724c09: 歸去晚月船親到水雲鄉天童覺祖趁口提持不傷
0724c10: 物義大眾看看恁麼時恁麼處恁麼來恁麼去親到
0724c11: 雲溪不得當面錯過即今還有傍分借路內紹到家
0724c12: 者麼有則近前與你圓成曲調月色練鋪水曲蘆花
0724c13: 夜映門頭分明只是個人宛轉歸來舊處諦審諦觀
0724c14: 老僧不敢瞞你。
0724c15: 上堂雞冠花矮隔林叢黃菊東籬綻曉風最是一年
0724c16: 秋意足少年人老蓼灘紅僧問法眼如何是色眼豎
0724c17: 起拂子或云雞冠花或云貼肉汗衫一般置問為何
0724c18: 荅處不同且道雞冠花與豎拂拈椎是何差別貼肉
0724c19: 汗衫為甚麼再脫不下摠耶別耶同耶異耶成耶壞
0724c20: 耶且作麼生收取若向這裏辯得要窺他法眼一宗
0724c21: 正不難也今朝十月初一嚴霜漸落朔風早寒弄得
0724c22: 滿園秋色東倒西歪吹去萎花更雨新者或者是其
0724c23: 時麼分付玄冥別行正令。
0724c24: 上堂夜眠侵早起又有不眠人我早候白伊更候黑
0724c25: 十月初五日達磨祖師誕辰雲溪長老硬著頭皮先
0724c26: 他一日出世妙吉祥海月觀音前兩日應現五百尊
0724c27: 羅漢後半月化生還有那西王母逐隊而來溪谷大
0724c28: 神同時下降攪作一塊溷作一堂道冠儒履釋袈裟
0724c29: 卻也難為分辨且喜雲溪長老隨流放曠野岸為家
0724c30: 生緣與魚鳥相親到處任馬牛呼我今日是他生日
0725a01: 可可的沈震行韡侯兩居士率引善類入山放生鶴
0725a02: 飛鷗渡鳥語虫鳴滿前都是生意古人道情與無情
0725a03: 皆同一體燈籠露柱下兜率降王宮臨末稍頭變作
0725a04: 一個金鯽鯉魚凌空而去須信得遊梁入魏面壁九
0725a05: 年折葦西渡踰蔥嶺踏流沙一摠不是達磨鬍子你
0725a06: 諸人曾廝認廝認麼今日現前許多飛者走者動者
0725a07: 植者升者沉者靈者蠢者一齊在雲溪眉睫上打個
0725a08: 筋斗直走向三十三天高聲唱贊云善哉善哉功德
0725a09: 無邊祝颺難及弟子輩捱捱擠擠簇擁上前要覓雲
0725a10: 溪長老為他慶生長老卻帶水拖泥直輥到赤虷青
0725a11: 螺隊裏隨類現形低低發響道以我為鼠肝耶以我
0725a12: 為蟲臂那三世諸佛彼此輪流大家同在這裏。
0725a13: 上堂蕭蕭蘆荻任遨遊偶駕孤篷泛小舟密雨彌風
0725a14: 都不管一心只在釣魚鉤雲溪任運蹉跎隨緣度日
0725a15: 三文錢買個黑澇波摸些魚螺蝦蜆生意十分冷淡
0725a16: 卻被個戴烏紗巾的俗漢隔江覷破驀頭罵來道不
0725a17: 謂雲溪不足千古惡口傷人恰恰慶生一句然雖如
0725a18: 此黃牛盆盎橘殼依然白馬香爐酒臺不遠賓主相
0725a19: 逢一場聒絮周太常論道楊翰林譚禪玉泉道場關
0725a20: 將軍打供瓦官寺裏何次道重來入戶青山白雲且
0725a21: 喜春秋不涉分付著魚螺蝦蜆將來放在一邊有客
0725a22: 來到請坐喫茶去。
0725a23: 上堂僧問橫揮寶劍斬諸見之稠林暗度金針繡沖
0725a24: 霄之彩鳳去此二途未審和尚作麼為人師云花開
0725a25: 劫外春僧呈坐具云者個且置夜半正明天曉不露
0725a26: 又作麼生師云寒蘆兩岸孤鴈一群僧禮拜師乃云
0725a27: 冬至一陽生花開劫外春慣炊無米飯耑理沒絃琴
0725a28: 不見道玄酒味淡太音希聲雷在地中復先王以至
0725a29: 日閉關內不放出外不放入商旅不行出門便是草
0725a30: 真饒不出門也是草漫漫地后不省方金殿巍巍鎖
0725b01: 至尊切忌離宮失位大眾看看一泓晴碧兩岸寒蘆
0725b02: 天地之心宛然逼露了直待他銅儀步晷葭管飛灰
0725b03: 堪作什麼。
0725b04: 上堂雪色迷離宮庭路杳霜威肅穆禁苑人寒不萌
0725b05: 枝上飛翻玉鳳千翎無影林中穿過泥龍獨角到這
0725b06: 裏說個春深雉尾切怪今時夜永螭頭空疑劫外何
0725b07: 況櫻桃宴罷始號題名梧桐影殘別誇拂袖惶恍煞
0725b08: 了也會麼金殿重重苔蘚生鴛鷺不勞刷毛羽無事
0725b09: 退罷。
0725b10: 上堂休休無事且優遊雲迷野渡溪橋滑風颯颯冷
0725b11: 颼颼。
0725b12: 上堂一在眼空花亂墜證龜成鱉喚鐘作甕黃面
0725b13: 老子著甚來由被他一天星斗換卻雙眸大驚小怪
0725b14: 道奇哉眾生皆有如來智慧德相但以妄想執著而
0725b15: 不證得好世尊錯了也一切眾生本來成現擬心作
0725b16: 佛大好羞慚說甚麼智慧德相早是執著早是妄想
0725b17: 不見道三世諸佛不知有黧奴白牯卻知有麼當初
0725b18: 指天指地全弄虛頭如今說出恁般悟由原來是個
0725b19: 不唧溜漢且睹個什麼星彗星孛星長星太白星
0725b20: 天狗星欃槍星飛廉星惡來星蚩尤星實沈星破軍
0725b21: 星熒惑星悟什麼道見什麼性明什麼心災星難星
0725b22: 妖星惡星切忌切忌。
0725b23: 上堂鳳騰霄漢鶴出銀籠撒手無依通身不滯今日
0725b24: 正當解制時候眾中已巳有奇特受用者木人拍手石
0725b25: 女呵呵虛空為汝稱嘆了也室內一句漫勞重舉老
0725b26: 僧不敢留滯汝等大踏步出去罷。
0725b27: 上堂大廋嶺頭一鋪功德成就久矣只欠點眼祗如
0725b28: 雲門道人人盡有光明在牆壁瓦礫廚庫山門盡大
0725b29: 地是沙門一隻眼何勞點出不見道好手手中呈好
0725b30: 手麼以拂子東點一下云左眼八兩以拂子西點一
0725c01: 下云右眼半觔以拂子中央點一下云個便是頂門
0725c02: 正眼饒你摩醯首羅豎亞一目總不過是天眼所該
0725c03: 爭如我世尊眉橫鼻直覿面分明三十二相八十種
0725c04: 好向雲溪拂子頭上五眼齊彰三身并現大眾看看
0725c05: 青蓮廣目一道寶光普天匝地去也瞿曇瞿曇今日
0725c06: 與你重開生面。
0725c07: 上堂歸去來歸去來認取娘生鼻孔。
0725c08: 上堂挂獘由來顯妙傳陋巷不騎金色馬戴角披毛
0725c09: 莫不是內生王子麼良久云周行七步目顧四方也
0725c10: 只止啼黃葉。
0725c11: 上堂但得雪消去自然春到來然雖如此門前殘雪
0725c12: 日輪消屋內紅塵遣誰掃不見道莫有過得此色者
0725c13: 麼要且不名尊貴。
0725c14: 上堂好雪片片不落別處握雪團便打雖則快便難
0725c15: 逄要且不是青原門下若是雲溪當日便款款向他
0725c16: 道一色人迷可惜白雲坐斷待他如何若何只拍手
0725c17: 一下云天寒人寒歸堂遲了八刻。
0725c18: 上堂丹霞燒木佛畏寒而已巳豈有他哉院主鬚眉墮
0725c19: 落事有偶然不足疑矣今夜六花飛處榾柮重添分
0725c20: 付庫司炤管眉毛要緊。
0725c21: 上堂僧問禮讚三千諸佛有何功德師云一枝梅破
0725c22: 臘僧云怎見得是功德師云諸佛放光明僧禮拜云
0725c23: 如來證明師乃云元正啟祚品彙維彰雲物呈祥山
0725c24: 川吐瑞還見十方三世一切諸佛放大光明照徹你
0725c25: 諸人鼻孔麼秀才問長沙百千諸佛但聞其名未審
0725c26: 居何國土沙云黃鶴樓崔顥題詩後秀才得閒也須
0725c27: 題取一篇平仄平平平仄平平平仄仄仄平平江城
0725c28: 玉笛是處梅花這裏何等卻好新年舉筆明明歷歷。
0725c29: 上堂君向臣元首明臣奉君股肱成君臣道合一德
0725c30: 一心朱紫貴本來人金殿巍巍聳至尊。
0726a01: 上堂梅花香裏問春晴學士閒從鉤艇行無限白雲
0726a02: 看不盡隔溪啼鳥兩三聲鳶飛魚躍大好一段機緣
0726a03: 山峙水流切莫當面錯過且庵和尚上虞人前身後
0726a04: 身莫可端倪世出世間不妨奇特入山持繡斧打開
0726a05: 無量法門把手上鳥臺放出許多生命今日到來喚
0726a06: 渠做學士即得喚渠做桑門即得乃豎起拂子云道
0726a07: 道顥亭居士出云和尚道了也師彈指一下。
0726a08: 上堂山中何所有嶺上多白雲只可自怡悅可堪持
0726a09: 贈君雲溪一棹孤風半庭殘雪向無人煙處撒泥撒
0726a10: 沙于絕覆載中自由自在孑處河濱長年土窟無端
0726a11: 被懷璞法侄逼迫下山走到十字街頭做些買賣碧
0726a12: 川青嶂雖不礙于往來荷葉松花恐有間于衣食畢
0726a13: 竟去即是住即是問取雲中白鳥看。
0726a14: 
0726a15: 
0726a16: 
0726a17: 
0726a18: 
0726a19: 
0726a20: 俍亭禪師語錄卷一之一終
0726b01: 雲溪俍亭挺禪師語錄卷之一
0726b02: 侍者智淙編
0726b03: 小參新豐一曲和應多湖畔瀾翻鏡水波冷澹目前
0726b04: 千古意空疑白雪是巴歌瑪瑙坡前布種桃源徑裏
0726b05: 開花擊石鼓而皋亭作響直透威音駕巨艦而耶溪
0726b06: 倒流掀開洞水針針相續步步要歸夜明簾外未許
0726b07: 朝君寶鏡堂中且來就父還知他處士梅花移植在
0726b08: 西谿那畔麼兩岸谿寒水清淺一枝雲影任橫斜以
0726b09: 瓣香爇爐內云獨許愚庵老人得知此意。
0726b10: 誕日小參隔溪雲樹野人家漁父扁舟天一涯無限
0726b11: 風光收不盡半灣煙水宿蘆花好笑者癡呆漢子投
0726b12: 入胞胎鹵鹵莽莽過了半生你還認得自己巳麼若祗
0726b13: 向溪光澹宕山色參差追求面目錯過你黧奴白牯
0726b14: 隨順生涯若更向紅塵堆裏鬧市頭邊尋覓形骸辜
0726b15: 負他翠竹黃花些兒活計眉橫一丈額闊三分空手
0726b16: 搖船步行騎馬聖不是聖凡不是凡魔不成魔佛不
0726b17: 成佛似這般沒緊要的阿師豈不好笑今日眾弟子
0726b18: 為他慶生生生的要說些佛法若論佛法適來鐘聲
0726b19: 磬聲盡情的為諸人說過了也還有些說不盡的又
0726b20: 被那撐船的小廝兒載向千金池那畔又那畔去了
0726b21: 如何說起抑不得已巳有幾句現成偈子不免註釋一
0726b22: 上有物先天地東壁葫蘆無形本寂寥著磕著能
0726b23: 為萬象主戴角披毛不逐四時彫一擊粉碎卓拄杖
0726b24: 云大眾曾記得五十年前與拄杖子在甚處相見來
0726b25: 現前認取好。
0726b26: 小參橘柚霜寒芙蓉秋老雁落長空小丹楓幾點嚫
0726b27: 流霞前面碧山圍遶更沿溪一帶白雲迷黃菊東籬
0726b28: 蚤百歲饒他底事成潦倒胡餅饅頭且共諸君一飽
0726b29: 覿面相逢莫草草下座。
0726b30: 小參昨日雨今日晴牡丹花下日午正三更君行東
0726c01: 魯我西秦放行捏聚總一微塵禾山羊角鼓普化馬
0726c02: 蹄鈴杜鶻親切句分明悉利悉利部臨部臨。
0726c03: 小參道人行徑雲水生涯都忘甲乙丙丁說甚子午
0726c04: 卯酉無端被二三知己巳揭露當陽把個本命元辰走
0726c05: 漏消息老老大大一副娘生鼻孔特地與諸人相見
0726c06: 了也若道已巳相見過大眾熱瞞雲溪若道未相見來
0726c07: 雲溪熱瞞大眾且道父母未生前畢竟如何是本來
0726c08: 面目前日曾有人問我向他道靈壁峰前一片雲
0726c09: 又有人問向他道雙眼橫空鼻頭向下又有人問向
0726c10: 他道月下吼泥牛若人會得莫教辜負平生苟或未
0726c11: 然依舊從頭問起。
0726c12: 小參面南朝北斗法身滿地走肘生柳柳生肘我卻
0726c13: 五十年你卻四十九大家同出一隻手明朝十月四
0726c14: 日雲溪長老五十歲慎菴戴居士四十九歲他居士
0726c15: 特特入山為我設供也奇怪也奇怪若道是老僧生
0726c16: 日又是他居士誕辰若道是居士誕辰又是老僧生
0726c17: 日一條紅線兩人牽彼此不得無分向這裏會得移
0726c18: 山門向佛殿裏也不為多把燈籠在露柱邊也不為
0726c19: 少懷州牛喫禾益州　馬腹脹法爾如然非為分外
0726c20: 記得兩年前居士問我魯祖見人來便面壁意旨如
0726c21: 何我向他道年來閒卻釣魚竿居士又問達摩面壁
0726c22: 九年又是何謂向他道從來阮嗣宗慣留青白眼居
0726c23: 士又問這裏還涉功勳也無向他道莫謗古人好今
0726c24: 日因齋慶讚舊話重提也要大家與居士一齊相見
0726c25: 只因他居士是與長老同一鼻孔出氣的喚長老作
0726c26: 居士不妨隨處承當喚居士作老僧一任旁人識取
0726c27: 畢竟是一個是兩個擲拂子下座。
0726c28: 小參無學菴中老平生百不能忖思多幸處到老得
0726c29: 為僧僧問明安偏正君臣是明何事安云父母未生
0726c30: 前事僧云如何體會安云夜半正明天曉不露後僧
0727a01: 至石門聰處舉前話聰云不道太陽不是祗是口門
0727a02: 窄滿口說不盡僧云如何是父母未生前事聰云糞
0727a03: 墼子如何是夜半正明天曉不露聰云牡丹叢下睡
0727a04: 貓兒偏正君臣被他兩個老漢盡情吐露了也雲溪
0727a05: 則不然如何是父母未生前事今年今月今日今時
0727a06: 如何是夜半正明天曉不露白月落長汀玄雲披遠
0727a07: 岫還當得個正偏句子麼這話且止還有一問丫角
0727a08: 女子白頭孫他是幾時生日道取一句來。
0727a09: 小參荷花蓮葉報君知出水何如未出時江北江南
0727a10: 問王老一狐疑了一狐疑僧問智門蓮花未出水時
0727a11: 何如門云荷花出水後何如門云蓮葉又僧問淨眾
0727a12: 蓮花未出水時何如眾云菡萏滿地流出水後何如
0727a13: 眾云葉落不知秋古人一般問答就中還有差別也
0727a14: 無藥山兒孫雲門家法從上宗猷莫當容易會麼會
0727a15: 麼花藥欄一株松庭前柏樹夢裏牡丹黃花翠竹青
0727a16: 嶂碧巖常憶江南三月裏重陽九月菊花新一把柳
0727a17: 絲收不住馬蹄何處避殘紅總不如一句無風荷葉
0727a18: 動也會得則春遊夏賞秋飲冬歌不會則江北江南
0727a19: 難免鑽龜打瓦。
0727a20: 晚參說時嘿嘿時說溈山仰山有口無舌四十九年
0727a21: 風聒聒老曹溪徒話月古韶陽得一橛棒如雨點喝
0727a22: 似雷奔總沒交涉好笑孔仲尼不荅南宮適擊香臺
0727a23: 一下云德山晚參不荅話趙州晚參荅話雲溪今日。
0727a24: 晚參荅話即是不荅話即是放行把住都有來由大
0727a25: 須仔細如今不惜口業胡亂把古人註解一上德山。
0727a26: 示眾云今夜不荅話問話者三十棒雷聲雨點有僧
0727a27: 出便禮拜不是這僧大難承當山便打令行也僧云
0727a28: 某甲話也未問也少不得這一拶山云你是甚麼人
0727a29: 別施一著僧云新羅人指東話西去也山云未跨船
0727a30: 舷好與三十棒蒼天蒼天趙州示眾云今夜荅話有
0727b01: 解問者試出來漫天張網有僧便出拚命三郎州云
0727b02: 比來拋磚引玉引得個墼子不妨減人聲價後來雪
0727b03: 竇拈云德山有當斷不斷不招其亂的劍這也罷了
0727b04: 又云新羅僧不免撞露柱漢莫有為這僧雪屈者麼
0727b05: 又覺鐵嘴云遣將不如激將還明得趙州意也無雪
0727b06: 竇亦云從前汗馬無人識祗要重論蓋代功蓋代功
0727b07: 且置如何是汗馬無人識進前退後三十棒自領
0727b08: 出去他時異日莫辜負老僧。
0727b09: 小參纍纍櫻桃盡垂垂荳子香行船採桑葉只為養
0727b10: 蠶忙此事正如看蠶相似須是下得種子纔有發生
0727b11: 分銖分量著意看承漫漫餧他切忌違時失候頭眠
0727b12: 二眠三眠幾番透脫幾番剝換直至大眠時候絕後
0727b13: 再甦死中得活方乃絲頭吐出綿綿密密個裏藏身
0727b14: 全沒些兒滲漏末後別開一竅展翅飛空眉毛只在
0727b15: 眼上還知採桑有個不採桑的時節麼得力須忘飽
0727b16: 休糧更不饑幾時上山努力努力。
0727b17: 小參金輪避位不面堯顏玉殿苔生全彰尊貴到這
0727b18: 裏直得無家可坐無世可興也是臣子之常不為分
0727b19: 外然雖如此新羅國與波斯鬥額祗堪換手哭蒼天
0727b20: 藕絲孔共帝釋爭權切忌迷頭徒認影露柱前古佛
0727b21: 相交日用裏四臣難昧金殿無人空侍立冥王頭戴
0727b22: 寶華冠畢竟怎生奉重乃望空合掌。
0727b23: 小參山靜似太古日長如小年饑時吃飯睠來眠看
0727b24: 飛鳧泛泛舞燕翩翩休錯認最堪憐無端遊戲青梅
0727b25: 一嚼惹得滴牙酸。
0727b26: 小參看看五月五船上蛟龍舞保福敲鑼禾山打鼓
0727b27: 門掛艾人兒牽著玄沙虎趙州無雲門普渡口相逢
0727b28: 莫莽鹵續命絲絲五色迷蒼天蒼天更增冤苦當時
0727b29: 忠國師勘大耳三藏第一度在西川看競渡第二度
0727b30: 在天津橋上看弄猢猻第三度忽然不見你道國師
0727c01: 曾看競渡也無他外國人卻被國師熱瞞有般道國
0727c02: 師在三藏鼻孔上有般道國師在三藏眼睛上恁般
0727c03: 說話還的當麼五月五日天中節赤口白舌盡消滅
0727c04: 五月五日午時書赤口白舌盡消除。
0727c05: 晚參二月二十九特地揚家醜春雨桃花東風楊柳
0727c06: 寒山拾得笑呵呵長竹筒短苕帚是非只為多開口
0727c07: 狗子勝貓兒貓兒勝狗這幾日大雨盆傾多應是東
0727c08: 海龍王惡發雲門拄杖子作怪弄得波洄濴遶流水
0727c09: 參天覿面是一個雲溪無路可尋無門可入若是他
0727c10: 作家舟子隨流得妙順水撐篙直恁地與主人相見
0727c11: 苟非其人手忙腳亂不諳水勢不辯波瀾把纜放船
0727c12: 作麼生得到這裏即如巖頭當日在鄂渚撐個渡船
0727c13: 小可的做些活計無端撞著一個婆子平白地將個
0727c14: 親生孩子丟在水中圖賴他巖頭是個放憨長老卻
0727c15: 無些子慈悲心你是淹死自己巳孩子七個八個一總
0727c16: 不干他事如今看將起來豈不一場好笑巖頭做買
0727c17: 賣不著冤家撞著對頭這老媼使心用心屈屈的斷
0727c18: 送了一個兒子這也罷了且要問你婆生七子六個
0727c19: 不遇知音只這六個更向誰人索命恁般說話會得
0727c20: 的舉起便知若不會的大水茫茫切忌同他淹殺。
0727c21: 晚參僧問黑白未分時如何師云竹影千波月分後
0727c22: 如何師云雲藏萬壑舟又問石霜王子可得聞否師
0727c23: 云問將來如何是朝生王子師云黃閣簾垂如何是
0727c24: 末生王子師云鹽梅道合如何是誕生王子師云青
0727c25: 宮位重如何是化生王子師云細柳功高如何是內
0727c26: 生王子師云即今尚在兜率向上還有事也無師云
0727c27: 有如何是向上事師云禮拜了向汝道僧禮拜師拂
0727c28: 一拂云住住十字街頭石敢當適來叉手向前口喃
0727c29: 喃的參尋向上求個決擇且要諸人共知他道北高
0727c30: 峰觸碎了蜻蜓鼻孔水牯牛踏翻了蟭螟眼睛蜘蛛
0728a01: 網打著個黑漆銕崑崙蚯蚓頭吐出個水晶金彈子
0728a02: 幾句沒理會說話不妨有明有暗有正有偏和他雲
0728a03: 門三句臨濟三玄一齊收拾在裏許且道是那一句
0728a04: 這裏見得要會他石霜王子也不難苟或未然石
0728a05: 敢當面前笑你。
0728a06: 小參一葉落天下秋一塵起大地收嘉州大象陝陜府
0728a07: 鐵牛三個獅子輥繡毬臨崖滸眼特地一場愁休休
0728a08: 休黃鶴樓前鸚鵡洲有意氣時添意氣不風流處也
0728a09: 風流擲拂云羞。
0728a10: 中元小參救母生天神通第一臺山路上討個點心
0728a11: 俞道婆傾翻油餈浮杯和尚沒處雪屈木菩提樹下
0728a12: 驀走到忉利天宮且道摩耶夫人仗誰恩力大須彌
0728a13: 山小須彌山跳入八寒八熱十八鬲子地獄阿鼻
0728a14: 地獄從東過西從西過東象寶馬寶女寶如意寶將
0728a15: 軍寶輥到餓鬼頭邊向有財鬼無財鬼臭毛鬼等唱
0728a16: 一聲摩訶般若波羅蜜觀世音菩薩將錢來買糊餅
0728a17: 盂蘭盆大齋放下手卻是饅頭要吃的儘吃阿修羅
0728a18: 與帝釋天大戰著他目連看堂從針咽裏放出一星
0728a19: 子火來燒得金牛兒叫苦石獅子汗流帶累他無位
0728a20: 真人五百生不聞漿水之名快活快活閻羅大王來
0728a21: 也統領一班獄卒夜又喝散了中元地官東皇太乙
0728a22: 唵崒嵂強中強吉中吉。
0728a23: 晚參一九二九相喚不出手雞鳴丑茫到日入酉帶
0728a24: 角披毛曹山顛酒連凍打焦磚面南朝北斗佛法無
0728a25: 佛法有天寒人寒狗走抖擻口以拂子招大眾云來
0728a26: 來真獅子兒善獅子吼。
0728a27: 晚參好笑真好笑顛倒真顛倒五百尊羅漢偶然向
0728a28: 天台路上閒行惹動寒山拾得和那老趙州爭個青
0728a29: 黃白皂且喜巖頭免至鄂渚石霜未去瀏陽昨日文
0728a30: 殊普賢赶向水牯牛隊中生生的喚做遊食僧道多
0728b01: 虧了大顛首座救取得韓退之只可惜聰明崔浩阿
0728b02: 呵呵絕巧妙忽有個漢大踏步上前掀倒禪床也不
0728b03: 怪你性躁。
0728b04: 小參補特伽山路相逢第一關趙州應不遠至者等
0728b05: 閒看到觀音橋出觀音關入觀音院大悲千手眼莫
0728b06: 問他通身遍身三十二應門到這裏著磕著船來
0728b07: 陸來隨行逐隊漢祗聽得昨日往徑山度馬度驢舉
0728b08: 足下步時須辨得出門便是草最苦吳兒碧眼要津
0728b09: 把住不容你急處撐篙那知過量大人宿止草菴別
0728b10: 自有出身一格抬頭著眼秦亭山恰在面前要打從
0728b11: 雲溪去的且向這裏問個信兒指與他一條直路住
0728b12: 住住諸人清晨起來吃了粥洗了缽盂曾見他東壁
0728b13: 葫蘆和那庭前柏樹子拍手呵呵向文遠侍者討果
0728b14: 子喫麼歸堂喫茶。
0728b15: 小參新年頭佛法有銕牛無腳團團走新年頭佛法
0728b16: 無石女聲聲唱鷓鴣歲次丙午月德在寅日加于午
0728b17: 百事大吉山門外枯木開花佛殿裏燈籠作舞文殊
0728b18: 菩薩在粥鍋裏出現金毛獅子滿空飛普賢大士向
0728b19: 蒲葉上相逢大象藕絲牽過海許多奇特這也不為
0728b20: 分外還見他金鯽赤稍魚向過橋南岸搖頭擺尾直
0728b21: 走上三十三天撞著阿逸多口喃喃地道了幾句仍
0728b22: 到雲溪方丈仝拄杖子化為龍麼喜神在正南方速
0728b23: 禮三拜。
0728b24: 小參火樹銀花合劫外陽春星橋鐵鎖開玄關掣盡
0728b25: 暗塵隨馬去切忌夜行明月逐人來投明準到十五
0728b26: 日以前即不問正當上元十五日村歌社舞家家打
0728b27: 鼓鼕鼕魚龍百戲到處許多熱鬧道人眼裏還有恁
0728b28: 般事也無十字街頭多少佛法金獅踞地玉兔懷胎
0728b29: 枯木龍吟獼猴帶鏡更有一樁奇特的事雪峰老漢
0728b30: 在鰲山成道撞著燈明如來借他三萬二千獅子之
0728c01: 座向城門口八字打開搬出一栲栳古董田單破樂
0728c02: 毅燒了個陝陜府銕牛漢祖滅秦皇斬了個南山鱉鼻
0728c03: 紀信乘九龍之輦項羽騎千里之騅霍子孟一座假
0728c04: 銀城呂洞賓三尺青蛇劍節度使打破蔡州李將軍
0728c05: 射翻白額丁公灑淚雍齒封侯韓信臨朝子牙把釣
0728c06: 如斯之類不一而足哄動他鬍張三黑李四東村王
0728c07: 大姐船上謝三郎捱捱擠擠簇簇擁擁看個不徹還
0728c08: 委悉麼但看棚頭弄傀儡抽牽全籍裏頭人吹滅紙
0728c09: 燈這些鎗刀人馬一齊都不動了。
0728c10: 小參三千古渡十里寒溪梅花初放竹梢低遠樹正
0728c11: 迷離雲漠漠水瀰瀰人在小橋西聽簷前雨歇門外
0728c12: 鴉啼道人家閒居無事爭奈耳畔啾啾法門多故泥
0728c13: 金剛努目木羅漢攢眉這也不在話下昨夜三更寂
0728c14: 音尊者和那古塔主爭個三玄三要牽藤引蔓說不
0728c15: 清頭直鬧到老僧方丈裏來要老僧決斷決斷老僧
0728c16: 一棒打去兩下掀翻各各奉身而退著甚來由整整
0728c17: 為他忙了半餉舉拂子云大眾要會三要三玄麼覿
0728c18: 面梅花開嶺上個中一句最分明。
0728c19: 晚參僧問如何是奪人不奪境師云寒月落梅花進
0728c20: 云如何是奪境不奪人師云杖藜扶我過橋去進云
0728c21: 如何是人境俱奪師云這裏沒你話會分進云如何
0728c22: 是人境俱不奪師云禮拜著進云禮拜了又作麼生
0728c23: 師云問取前村土地水深多少乃云春眠不覺曉處
0728c24: 處聞啼鳥夜來風雨聲花落知多少知多少從來孝
0728c25: 子諱爺名曾參不忍食羊棗。
0728c26: 小參內不放出外不放入黑裏摸白曲中藏直蟭螟
0728c27: 眼裏大鵬翻身枯木上開花如織且道誰是其人看
0728c28: 取堂中禪客。
0728c29: 小參僧問承聞和尚有云內不放出外不放入一念
0728c30: 萬年去未審向甚麼處去師以拄杖指云向這裏去
0729a01: 僧打一圓相云祗如向這裏去與和尚是同是別師
0729a02: 打一下云是同是別僧禮拜云恁麼則佛祖位中留
0729a03: 不住去也師云且緩緩僧問天龍一指頭禪受用不
0729a04: 盡如何是受用不盡處師云作者方知進云為甚麼
0729a05: 一切人視聽言動和尚總云不是師云爭怪得老僧
0729a06: 進云恁麼早是好肉上剜瘡也師云偏你不肯麼一
0729a07: 僧出禮拜起珍重轉身師云恁麼去恰好僧云大眾
0729a08: 証明師云一釣便上僧問和盤托出盡底掀翻請問
0729a09: 和尚還有向上事麼師云有進云如何是向上事師
0729a10: 以拄杖壓僧首云木上座道了也乃云今朝剛剛滿
0729a11: 七且喜大事了畢滿前春雨桃花流出曹溪一滴高
0729a12: 掛缽囊橫擔楖栗果然是大丈夫兒切忌向沙裏尋
0729a13: 油刀頭上舐蜜我老人家倒行逆施一期來語言衝
0729a14: 擊莫怪莫怪拄杖子無意無必。
0729a15: 小參春城無處不飛花靈雲見的寒食東風御柳斜
0729a16: 玄沙不肯日暮漢宮傳蠟臘燭寂寞恨更長輕煙散入
0729a17: 五侯家歡娛嫌夜短且道靈雲見處有多少差池遭
0729a18: 他謝三郎十分檢點今日落紅滿地燕語鶯啼他兩
0729a19: 個老漢在桃花樹下相罵不休眾中可有個善解紛
0729a20: 的向前去勸散了罷乃以左手屈指數云冬至寒食
0729a21: 一百六以右手屈指數云五龍一蛇邈哉介推。
0729a22: 小參正中偏呢喃燕子語梁間偏中正翩翩黃鳥傳
0729a23: 春信正中來鷓鴣啼處百花開兼中至鸚飛上珊
0729a24: 瑚樹兼中到杜鵑歸去西溪道以拂子擊案一下云
0729a25: 大眾還委悉麼公冶長能明鳥語。
0729a26: 小參未離兜率饒伊較勝爭強纔到伽毘早已巳和泥
0729a27: 合水雲門一棒八兩償他半斤雪竇掀翻一牛還人
0729a28: 一馬釋迦老子大驚小怪倚著個神龍澍水玉象翻
0729a29: 空高足闊步走向人前開張大口當時面皮一片片
0729a30: 跌將下來還有個摩耶老奶奶是他一模子脫出也
0729b01: 曾在華嚴會中向善財童子說了許多大話臨末梢
0729b02: 頭連那耶輸夫人羅侯羅被他大帽子一罩一齊罩
0729b03: 了也惟有白淨飯王略有些兒手段不怕甕中走卻
0729b04: 鱉好好一家兒父母妻子仝證個尊貴法門這也不
0729b05: 為分外今乃四月八日正是世尊降生之日兩個俗
0729b06: 人要我說些佛法若是佛法四十九年嘮嘮叨叨說
0729b07: 個不歇倒不如纔出母胎一手指天一手指地直截
0729b08: 了當了也據雲溪看將起來當時但週行七步目顧
0729b09: 四方恁地休去正好令人疑著不合又道個天上天
0729b10: 下惟我獨尊未免遭人檢點恁般判斷他釋迦老子
0729b11: 還甘也無若也據令而行雪竇雲門一齊打赶。
0729b12: 晚參六六三十六直中還有曲又好笑又好哭山頭
0729b13: 頂打魚海中間捉鹿長法身截之太多短法身續之
0729b14: 不足趙州筍變了多福一林竹古人道筍畢竟成竹
0729b15: 如今作篾使得麼時節若至其理自彰說道理儘好
0729b16: 且如這裏是監院房那裏是典座房又作麼生此事
0729b17: 如剝筍相似剝了一層又一層轉剝轉有直得和根
0729b18: 脫落截斷兩頭淨裸裸不帶絲毫纔好受些鹽醬然
0729b19: 雖如此中間卻郤有個火候若生生的咬嚼便不堪也
0729b20: 住住住山下竹筋鞭且置不論畢竟如何是胡地冬
0729b21: 生待石筍抽條更向諸人註破。
0729b22: 晚參月明星稀烏鵲南飛遶樹三匝無枝可棲昨日
0729b23: 王鶴山居士問老僧道古人遶座三匝是何道理老
0729b24: 僧云討棒吃居士又問從東過西從西過東又是
0729b25: 什麼意思老僧云邯鄲學唐步昔漸源到石霜持一
0729b26: 個鍬子從東過西從西過東霜云作恁麼源云覓先
0729b27: 師靈骨霜云洪波浩淼白浪滔天覓甚先師靈骨源
0729b28: 持鍬子而去當日道吾有個生也不道死也不道的
0729b29: 句子石霜漸源播揚家醜將一具黃金鎖子骨撒向
0729b30: 人前我當時若見便奪他鍬子掘個深坑將渠兩人
0729c01: 一同埋卻郤多少是好這也罷了畢竟古人遶座三匝
0729c02: 意在於何曹孟德橫塑賦詩早是十分道破了也幾
0729c03: 多長老不如一個俗人拂一拂下座。
0729c04: 小參荷花開蓼花開水滿池塘香滿臺戎葵遶徑五
0729c05: 色落莓苔千年桃實仙子檠來不比那道旁苦李鑽
0729c06: 核重栽雲溪這裏滿園花果無非是金玉粧成朝來
0729c07: 猿摘去晚後鳳啣歸倒也不為奇特還有那曲灣灣
0729c08: 的瓠子直儱侗的東瓜蘿葡頭出自鎮州茄兒串打
0729c09: 翻拾得樹上攤幾粒芝麻冷灰爆一顆荳子這裏還
0729c10: 作佛法領會也無他園頭雖則作些癡福不可埋沒
0729c11: 干他與我覓個無底藍子收拾將來客來也好抵待
0729c12: 小參諸方有五味禪我這裏只有一味禪住山三十
0729c13: 年不少鹽醬即且置一棒打碎醬瓶你道與斬貓是
0729c14: 何差別還知彭祖百忌日麼丁不剃頭辛不合醬。
0729c15: 小參卵有毛雞三足丁子有尾龜長于蛇黑狗白狗
0729c16: 非犬犬可以為羊黃馬驪牛三孤駒未嘗有母自惠
0729c17: 子之亡也吾無以為質矣此老一味是野狐涎唾若
0729c18: 到雲溪門下三十棒一棒也不饒他將知尊貴一路
0729c19: 自別。
0729c20: 小參吾心似秋月碧潭光皎潔無物堪比倫教我如
0729c21: 何說恁般語話畫蛇添足掩耳盜鈴落得遭人檢點
0729c22: 既是無物比倫說什麼一輪皎潔古人又道光非照
0729c23: 境境亦非無光境俱忘復是何物又道光境未忘復
0729c24: 是何物報事不真喚鐘作甕不見道說似一物即不
0729c25: 中麼今日正當八月十五白月現黑月隱是光是境
0729c26: 忘與未忘你諸人且作麼生會耶南泉玩月指點分
0729c27: 明切莫向第二頭邊瞻星望斗以拂子擊一下云閉
0729c28: 目中秋坐卻恨月無光莫謂老僧不道。
0729c29: 小參桂子重飄菊花初放正九日東籬相逢元亮句
0729c30: 裏三玄明明萬象珍珠撒向芙蓉帳體露金風錯認
0730a01: 是隨波逐浪白玉樓臺十二迴水晶宮殿三千丈鴈
0730a02: 過長空征聲嘹喨影落寒潭波光澹蕩船子風流未
0730a03: 許時人依傍好任運逍遙隨緣放曠說甚麼趙州關
0730a04: 雲門棒曹山木蛇乾峰拄杖一合相即非一合相明
0730a05: 月蘆花沒處尋想伊只在秋江上。
0730a06: 小參弄泥團漢有甚了期連幾日農務稍閑人家大
0730a07: 船小船搬泥運水古人道泥佛不度水又道入水見
0730a08: 長人帶水拖泥也是事不獲已巳他早晚的撐著一隻
0730a09: 渡船過東過西指望摝些魚龍蝦蟹蚌中還有明月
0730a10: 蜆子也好充飢淤泥之地慣生蓮華流水灘邊偏藏
0730a11: 至寶指空望空遂乃通身泥水這些人只解運入不
0730a12: 解運出積聚這許多穢惡有甚麼限直待他雲裏那
0730a13: 一點雨東海龍王撒向滿地珠璣通身變換腐臭化
0730a14: 為神奇好時節到也今日雲頭漸近有一陣雨也未
0730a15: 可知泥裏水裏祗候著。
0730a16: 小參比下有餘將上不足端午烹葵重陽看菊鶴足
0730a17: 也不為長鳧頸也不須續支離疏十東薪三鍾粟欲
0730a18: 往城南忘城北墨非儒儒非墨李四張三王五趙六
0730a19: 穿靴的喫肉赤腳的趕鹿屈子自沈賈生賦鵬歌不
0730a20: 足繼以哭閒卻郤七間僧房阿誰叫你孤峰獨宿韓康
0730a21: 賣藥司馬李主賣卜陳睦州賣草鞋他古人也未能
0730a22: 免俗笑諸方空碌碌不見道無門無毒。
0730a23: 小參禪有三玄儒有三玄伏羲六十四卦是玄中玄
0730a24: 子雲老不曉事又作太玄洪覺範中孚大過只見一
0730a25: 邊不見一邊文明以健中正而應支離穿鑿失後忘
0730a26: 前顛倒顛顛倒顛旋毛背上總不合播揚家醜說甚
0730a27: 麼權黑顯正借白表偏之乎也者夙業冤牽陸士衡
0730a28: 王輔嗣鬼門上貼卦周濂溪佛印長老光燒餅做鐘
0730a29: 子未免廉纖雲溪這裏只得將錯就錯胡纏廝纏昨
0730a30: 日廿九是天地否今朝初一變了天火同人了也同
0730b01: 人于野利涉大川大家同上釣魚船笑笑笑笑你文
0730b02: 王周公孔子也太無端說向人家不值錢。
0730b03: 小參莫行心處路不掛本來衣何須正恁麼切忌未
0730b04: 生時既是切忌未生時為甚又要看未生前消息昨
0730b05: 日三茅真君下降吳山頂上產下個碧綠紫金牛金
0730b06: 牛變作石馬石馬變作白琅玕白琅玕變作黃雲黃
0730b07: 雲變作紫竹紫竹變作老比丘老比丘變作烏雞烏
0730b08: 雞變作蜥蜴蜥蝪變作金翅鳥王金翅鳥王變作雲
0730b09: 溪手中拄杖子住住住達磨大師來也達磨大師是
0730b10: 明日生辰今日為甚麼先到不見道我早候白伊更
0730b11: 候黑。
0730b12: 小參我手何似佛手我腳何似驢腳人人各有生緣
0730b13: 上座生緣在恁麼處此黃龍三關語也這老漢不合
0730b14: 下個註腳說個棹臂便行莫向關吏更問可否如人
0730b15: 作賊面上刺了兩行字三十棒先自領去了也還有
0730b16: 一問鷺鷥立雪月下琵琶且道是過關語是未過關
0730b17: 語我早晨喫了白粥到晚來又復肚飢即如嘉州大
0730b18: 象陝陜府鐵牛西河師子各各有個生緣畢竟生緣在
0730b19: 甚麼處道得且過一邊道不得莫向人前漫開大口。
0730b20: 小參陰煙丁顛新鮮針氈冰邊木上座慣會說法缽
0730b21: 盂口終日談禪也不消主賓玄要也不用君臣正偏
0730b22: 達磨鬍子貶向他方世界老瞿曇閣在半邊開口便
0730b23: 教鈍置無語最忌廉纖眼睜睜的平上去入都忘記
0730b24: 了二蕭一先切忌切忌果然果然空勞他一力撾鼓
0730b25: 驚動了十八高賢。
0730b26: 小參百丈耳聾黃蘗吐舌江西宗旨特地留傳雪竇
0730b27: 云大冶精金應無變色畢竟過在甚麼處一般逐塊
0730b28: 漢趁口說個大機之用大用之機將他雪竇無端貶
0730b29: 駁且道洪爐大冶是機用不是機用劍林法姪春
0730b30: 初在雲溪坐禪于洞山掇退果卓下別開生面如今
0730c01: 從福嚴來特地向寒蘆白月古岸清風更敘一番賓
0730c02: 主恰遇著旱乾水淺河港不通釣魚船上收起絲綸
0730c03: 渡口行舟絕人來往莫是雲溪老漢物外孤高十方
0730c04: 坐斷麼古人道不居正位絕卻今時一色全消大功
0730c05: 不宰這裏總沒有相見處然雖如此夜寒人靜歸堂
0730c06: 送茶向火爐喫果子少不得也敘些賓主之情不得
0730c07: 一切處盡教枯淡去也葛藤且止畢竟洞山一喝馬
0730c08: 祖一喝是兩樣生涯是一般行市耶劍林法姪於此
0730c09: 倘十分明得請為他雪竇禪師拔刀相助。
0730c10: 小參騎驢新婦上高樓三箇獼猴驀地愁脫殼烏龜
0730c11: 緣壁走看看海底鬥泥牛有一句主賓玄要兼帶正
0730c12: 偏一時具足畢竟是那一句。
0730c13: 小參拆拆單單單拆鬼谷子先生傳他李淳風袁天
0730c14: 罡一總是個問卦的祖宗將些黑白點兒誑騙人家
0730c15: 男女常言道吉凶未卜我已巳先知休聽他古人說謊。
0730c16: 小參孔夫子不識字孫武子不用兵神農不嘗藥草
0730c17: 周公不制禮蕭何不造律李斯不作書好端端的被
0730c18: 這一班人弄得七顛八倒說甚德山臨濟曹洞雲門
0730c19: 一總趕出去。
0730c20: 小參作家不啐啄啐啄同時失正法眼藏向這瞎驢
0730c21: 邊滅卻果然吹毛利劍用了須磨興化是個克家之
0730c22: 子借他克賓維那鼻孔出氣罰饡飯一堂又趁出院
0730c23: 且道克賓當日還甘也麼若也不甘討什麼好克賓
0730c24: 若也甘討什麼好克賓黃蘗老婆心切為汝徹困馬
0730c25: 祖一喝三日耳聾從上以來垂個樣子然雖如此事
0730c26: 無一向汝既如是吾亦如是肯諾耶不肯諾耶急請
0730c27: 當人認取。
0730c28: 小參古人道傳神妙手全在阿堵中頰上三毛此非
0730c29: 擬議所及有般漢用棒用喝說主說賓總不過是優
0730c30: 孟衣冠如弄死蛇相似豈知他咳嗽掉臂純以神行
0731a01: 轉動施為酷難描繪得心應手自不偶然差之毫釐
0731a02: 謬以千里如今還有恁般人麼下座問取顧虎頭一
0731a03: 類去。
0731a04: 小參諸人被十二時轉趙州能轉十二時自受用分
0731a05: 中著衣喫飯送客迎賓拍拍是令仁風書記自楊州
0731a06: 發腳過顯聖到報恩昔年在靈巖室中聞老僧名字
0731a07: 特特入山願留執侍頃見他十二時歌趁口誇張儘
0731a08: 力賣弄大似一個飽參禪客還有一說泗州大聖揚
0731a09: 州出現昨日有人在平山草堂歌玉樹後庭花驚起
0731a10: 了乾闥婆神和那金色頭陀一同作舞優婆離尊者
0731a11: 從旁插嘴說歌舞唱伎切戒切戒不見道君子愛財
0731a12: 取之有道麼不知亡國恨猶唱後庭花王令稍嚴切
0731a13: 忌饒舌。
0731a14: 小參雪壓空山行徑煙浮野渡人家門外一溪流水
0731a15: 菴邊幾樹梅花雲溪數年前曾向荊棘林中覓得兩
0731a16: 株老樹也無萌芽也無枝幹冷湫湫植向庭前太煞
0731a17: 寂寞那知他死中得活枯木生花三年以來舒條吐
0731a18: 萼不特光分九夏玉蕊承天抑且木秀三冬香雲繞
0731a19: 地曾記得古人說不是一番寒徹骨爭得梅花噴鼻
0731a20: 香這幾日春冷煙凝雪深霧重亭亭古幹鬱鬱奇葩
0731a21: 別是一分精彩有者道西溪十里到處羅浮江南一
0731a22: 枝爭先庾嶺雲溪這裏有多少好處也向人前賣弄
0731a23: 癡人癡人莫只作境會好。
0731a24: 小參無說即說昨夜東君輕漏泄說即無說杜鵑枝
0731a25: 上空啼血須菩提宴坐而天帝釋雨花維摩詰嘿然
0731a26: 而文殊師利饒舌雲溪嘮嘮叨叨今日也說明日也
0731a27: 說人天眾前造了多少口業如今翻轉面皮別施號
0731a28: 令一句兒也不提起了有者道無情說法虛空講經
0731a29: 森森翠竹盡是真如灼灼黃花無非般若本自具足
0731a30: 本自現成這裏不說的是有者道楞嚴悟道楞伽印
0731b01: 心青華嚴獨見一班言法華別行一路黃卷赤軸與
0731b02: 燈籠露柱廝結眉毛禪板蒲團向孤起長行獨開正
0731b03: 眼這裏說的更是那知他興歌的原是木人起舞的
0731b04: 莫非石女理無一向事逐千差有時說則紅塵堆裏
0731b05: 百草頭邊有時不說則不種梧桐夜明簾捲雲溪今
0731b06: 日向毘耶城畔與大士對譚從摩竭國中全提正令
0731b07: 去也良久云會麼且喜會中不無解人煩勞他拄杖
0731b08: 兔角拂子龜毛通個消息。
0731b09: 宗會小參華林講道帝釋雨花誌公解經善慧揮尺
0731b10: 一部金剛經葛藤不少自無著天親夢升兜率錯認
0731b11: 了雞足山頭也是開眼著賊了也何況他長安草堂
0731b12: 拾人唾餘喚鐘作甕雲溪長老無端走入這夥伴豈
0731b13: 不好笑然雖如此有句無句不離行市曾記得南陽
0731b14: 忠國師問紫璘供奉金剛經首是甚麼字璘云如是
0731b15: 二字國師云意作麼生璘無對南陽太煞倚勢欺人
0731b16: 紫璘未免受他鈍置當時若問伊是甚麼字祗合向
0731b17: 道和尚一國之師可惜許字也不識若更如何若何
0731b18: 正好驀地便唾豈不為他牟尼寶殿白鷺池邊洩了
0731b19: 多少冤苦住住住開宗明義章第一適來猶記得許
0731b20: 多般如今一時忘卻了也大眾食時已巳至隨眾人一
0731b21: 例喫飯洗缽盂歸堂。
0731b22: 小參今朝五月初一東海鯉魚奮翼觸著池上蛟龍
0731b23: 雨下盆傾滴滴更兼鑼鼓聲喧賽過青天霹靂就中
0731b24: 還有希奇空際寶華柝歷且道是甚麼華白旃檀
0731b25: 華五色錦葵華曼陀羅華摩訶曼陀羅華地湧金蓮
0731b26: 華都來只是眼華昔日法華會上放光在前雨華在
0731b27: 後今日雲溪這裏雨華未畢紺琉璃架上一道寶光
0731b28: 直射到殑伽河畔樂音樹下感動了東方延壽如來
0731b29: 和那日月燈明佛影現而前向琉璃殿上顯作佛事
0731b30: 你諸人可曾見麼住住住蛟龍叢裏天樂聞空他瓔
0731c01: 珞寶珠一時成佛去也大眾耑申回向。
0731c02: 小參回而更相涉不爾依位住如何是更相涉松
0731c03: 是松棘是棘鵠是鵠烏是烏乾三連坤六斷切莫移
0731c04: 易他一分毫許如何是依位住將山門來佛殿裏
0731c05: 移佛殿向山門前男子身中入定時女子身中從定
0731c06: 出女子身中入定時男子身中從定出身上出水身
0731c07: 下出火離中虛坎中滿兌上缺巽下斷震仰盂艮覆
0731c08: 碗神通妙用法爾如然以拂子畫一圓相云異不異
0731c09: 同同中有異渠不是我我正是渠向下文長留在來
0731c10: 日。
0731c11: 
0731c12: 
0731c13: 
0731c14: 
0731c15: 
0731c16: 
0731c17: 
0731c18: 
0731c19: 
0731c20: 雲溪俍亭挺禪師語錄卷之一終
