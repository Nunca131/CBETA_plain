0268a01: 雲外禪師語錄卷第三
0268a02: 侍者深知編
0268a03: 住潭州神鼎山資聖禪寺師於順治九年九月入院
0268a04: 佛殿拈香云古人道因我得禮你自倒還自起此說
0268a05: 一行釋迦老子赤骨律地遍界無藏身之處今日山
0268a06: 僧特與大展九拜而蓋覆之。
0268a07: 方丈據室云此是昔年開山諲祖斷衲子命根處所
0268a08: 當時及門衲子各各氣宇如王數百年來穢莠繁多
0268a09: 遺風掃地今日不肖遠姪孫到來不假麟膠續諸祖
0268a10: 風流遺唱直教箇箇如獅子兒哮吼一聲壁立千仞
0268a11: 去也卓拄杖喝一喝。
0268a12: 上堂師指法座云大眾這片田地分付來多時了也
0268a13: 為什麼十箇有五雙到遮裏不敢進步乃登座云虎
0268a14: 頭虎尾一時收拈香云此香奉為
0268a15: 今上皇帝聖壽無疆次拈香云此一瓣香敬為闔郡
0268a16: 檀護文武官員同證宗乘共圓種智又拈香云此一
0268a17: 瓣香諸人還知落處麼昔日磬山天隱老人常以此
0268a18: 穿天下衲僧鼻孔先師繼席磬山亦行此令直得盡
0268a19: 大地人沒奈伊何今日山僧向潭州界內神鼎山頭
0268a20: 第三回拈出若也見得一一分付無欠無餘如或未
0268a21: 然先師也該喫我三十棒遂燒維那白椎云法筵龍
0268a22: 象眾當觀第一義師云第一義諦山僧未至潭州時
0268a23: 已巳為諸人華劈了也如今向第二門頭更與挨拶看
0268a24: 還有共相出手者麼僧問遠離老祖峰頭來居神鼎
0268a25: 破院不涉程途一句乞師道取師云八月離蘄州九
0268a26: 月到神鼎進云有水皆含月無山不帶雲師云山僧
0268a27: 不眼花進云謝和尚指示師云倒屙有分進云且喜
0268a28: 神鼎佛日光輝灼破四天下去也師云臭氣熏人進
0268a29: 云當陽一句無私語天上人間已巳共知師云不唧溜
0268a30: 漢僧禮拜云三拜不虛師云更須出一頭地始得問
0268b01: 三聖道我逢人即出出即不為人意旨如何師云醬
0268b02: 裏著鹽進云興化道我逢人即不出出即便為人又
0268b03: 作麼生師云水中乳味進云秪如和尚遠離紫雲峰
0268b04: 頂來住神鼎道場是出耶是不出耶師云盡大地是
0268b05: 箇澤上座你向甚麼處見進云遍界且無尋覓處人
0268b06: 間天上獨稱尊便禮拜師云山僧不愛奉承乃云萬
0268b07: 仞嵯峨不肯住隨風縹緲入廛來既到如斯寧容辨
0268b08: 白只得按下雲頭拈起甑簞直令孤峰猿鶴疑滿肚
0268b09: 皮破院荒村打開布袋從頭拈起大家看誰是當行
0268b10: 相買賣呵呵呵會也麼眼看秋色已巳如水等閒不奈
0268b11: 襆頭何喝一喝復舉臨濟大師於黃檗處痛領六十
0268b12: 棒後於大愚言下翻身直得盡大地風颯颯地若聖
0268b13: 若凡無不仰其光彩四生六道無不受其陶鎔亙古
0268b14: 亙今窮未來際無不仰其覆蔭這箇且置且道臨濟
0268b15: 大師得何三昧便有如是威光如是力量若也透得
0268b16: 即今現前一眾無不各各具如是威光如是力量剎
0268b17: 那錯過臨濟大師入般涅槃七百餘年了也乃豎拂
0268b18: 子云如今卻在山僧拂子頭上口喃喃的道我有時
0268b19: 奪人不奪境有時奪境不奪人有時人境兩俱奪有
0268b20: 時人境俱不奪喝一喝云直饒與麼見得三十棒一
0268b21: 棒也較不得更或遲疑莫怪山僧壓良為賤去也豎
0268b22: 拂子云還見麼昔日世尊於靈山會上拈起一枝華
0268b23: 便有迦葉破顏微笑謂之教外別傳山僧今日神鼎
0268b24: 上堂拈起一枝拂子大眾一齊舉首且道是教外別
0268b25: 傳不是教外別傳乃擲拂子云水歸滄海波濤靜雲
0268b26: 到蒼梧氣象閑。
0268b27: 上堂掉拂子云貴買屎尿如金玉賤賣明珠當石頭
0268b28: 贏得一身閑不徹不風流處也風流問荅竟乃云今
0268b29: 日乃是魏居士設齋供眾請問神鼎生老病死之大
0268b30: 事因緣可謂夙佩靈根者矣不見法華經云諸佛如
0268c01: 來惟以一大事因緣故出現於世欲令眾生開示悟
0268c02: 入佛之知見故佛知見且置汝等諸人撥艸瞻風千
0268c03: 辛萬苦無非亦為此生老病死大事因緣只如喚作
0268c04: 大事因緣還有生老病死也無喚作生老病死又將
0268c05: 什麼作大事因緣豎拂子云要識生老病死麼大
0268c06: 事因緣是要識大事因緣麼生老病死是恁麼會得
0268c07: 始是半提自救不了良久云要識生老病死麼大事
0268c08: 因緣不是要識大事因緣麼生老病死不是向這裏
0268c09: 打破漆桶去主人公也須喫棒始得如或未然憍陳
0268c10: 如尊者倒騎銕馬上須彌盧一頭撞著金剛力士乃
0268c11: 吐舌云慚愧殺人。
0268c12: 上堂問有一人見性而不解植福有一人植福而不
0268c13: 得見性此二人那箇堪受人天供養師云脫殼烏龜
0268c14: 飛上天進云齒牙餘馨猶在師云守株待兔焉能識
0268c15: 僧禮拜師便打乃舉十四祖龍樹尊者至南印度行
0268c16: 化彼國惟信福業曰人有福業世間第一徒言佛性
0268c17: 誰能見之祖曰汝欲見佛性先須除我慢彼云佛性
0268c18: 大小祖曰非大非小非廣非狹無福無報不死不生
0268c19: 彼聞理勝悉皆信受祖復於座現自在身如滿月輪
0268c20: 一眾惟聞法音不見祖相彼眾中有長者名迦那難
0268c21: 提謂眾曰無相三昧形如滿月佛性之義廓爾虛明
0268c22: 言訖輪相即隱祖復現身於座而說偈曰身現圓月
0268c23: 形以表諸法體說法無其形用辨諸聲色師云祖師
0268c24: 化度南印土人雖則曲順機宜也則費力不少爭似
0268c25: 潘居士冒暑登山齋僧散嚫請山僧舉揚正法打鼓
0268c26: 陞堂說法聽法人人現自在身如滿月輪何曾有些
0268c27: 毫聲色形相得來乃舉拂子云還見麼打麵還他州
0268c28: 土麥唱歌須是帝鄉人擊拂子下座。
0268c29: 慧山上座請師住溈山請上堂白椎竟師云第一義
0268c30: 諦慧上座未出溈山時已巳為諸人註破了也還有向
0269a01: 第二義門挨拶者麼慧上座出眾對師無言而立師
0269a02: 云仔細著莫教話墮慧退身三步又無言而立師云
0269a03: 話墮了也便打慧一喝師又打僧問神鼎破院初開
0269a04: 溈山請主已巳至驢事未了馬事到來未審此處彼處
0269a05: 的的事作麼生師云拄杖子一齊穿卻進云秖如天
0269a06: 地未分前拄杖子在何處師云你是晃孚進云與麼
0269a07: 則施設縱橫皆寂用一箇閒人天地間師云神鼎山
0269a08: 下煙生明朝決定有雨僧掩耳歸位師打云錯乃云
0269a09: 今日乃是慧山上座得得為祖庭擇人冒暑躬來神
0269a10: 鼎請山僧開法溈山光揚祖道山僧庶事不才何能
0269a11: 繼茲芳躅況兼神鼎破院開荒一時難以撒手雖然
0269a12: 既不可辜他請主來意神鼎口願又不當違且作麼
0269a13: 生得恰好去拈拄杖云東方入定西方起西方入定
0269a14: 東方起莊嚴遍界悉無餘此是如來剎自在所以山
0269a15: 僧有時將神鼎喚作溈山也得有時將溈山喚作神
0269a16: 鼎也得有時將南作北有時喚地作天有時立主立
0269a17: 賓有時和泥合水有時將一大藏教懸向杖頭說權
0269a18: 說實有時假千七百則證鱉成龜有時向太末蟲肚
0269a19: 裏橫身有時向毘盧頂上撒屎所以道一毛現神變
0269a20: 一切佛同說經於無量劫不得其邊際此猶是諸方
0269a21: 明眼人參證卜度得的只如總不恁麼來時如何摩
0269a22: 吒鴆鳥九頭毒護世那吒八臂長喝一喝復舉前日
0269a23: 請主送禮時有言溈山水牯牛公案特請和尚斬新
0269a24: 拈出山僧爾時病中向他道箇主山前案山後今朝
0269a25: 不免圓卻此話昔日溈山老祖示眾云老僧百年後
0269a26: 向山下檀越家變作一條水牯牛左脅上書五字溈
0269a27: 山僧某甲正當恁麼時喚作水牯牛又是溈山僧喚
0269a28: 作溈山僧又是水牯牛且道畢竟喚作什麼即得古
0269a29: 人多有與他酬唱語山僧病軀不能悉舉據山僧看
0269a30: 來溈山老祖可謂頭正尾正爭奈末後勞而無功山
0269b01: 僧今日不待百年後便生身變作一條水牯牛向大
0269b02: 溈山裏將四生六道一切邪定聚未定聚種子盡與
0269b03: 耕翻令他箇箇生長菩提樹蓋覆天中天去也乃豎
0269b04: 拂子云還見麼一毛頭上翻身轉百億毛頭總不知
0269b05: 擊拂子下座。
0269b06: 結冬上堂師云神鼎今朝結制漫天大雪紛飛不是
0269b07: 嚴寒徹骨那知滴水滴珠更有艾家翁婆子專誠慕
0269b08: 道遠求師四百里來請法設齋供佛供驢且問諸人
0269b09: 供佛供僧是人知有功德為什麼卻供驢去還有委
0269b10: 悉者麼問十方同聚會箇箇學無為只如無為作麼
0269b11: 生學師云刺腦入膠盆進云此是選佛場心空及第
0269b12: 歸如何是心空及第師云髑髏粉碎重喫棒僧又進
0269b13: 語師以拄杖挃退云看取前話乃云未結制前一任
0269b14: 諸人喫茶救渴忍屎抵饑既結制後水長船高泥多
0269b15: 佛大正當今日卻在已巳結未結之際時亨道泰雨順
0269b16: 風調鼓腹謳歌萬民樂業若道山僧上堂開示佛法
0269b17: 山僧留取兩片皮喫飯若道山僧了無一句開示于
0269b18: 人正是虛生浪死漢子且道畢竟如何三文大光錢
0269b19: 買得箇餈粑高廣八萬由旬硬如銕黑似煤汝等諸
0269b20: 人要推推不開要吞吞不下神鼎略施方便便見瓦
0269b21: 解冰消卓拄杖喝一喝云不向雲雷超巨浪終落溝
0269b22: 潭網底魚。
0269b23: 上堂僧問昔有人問趙州初生孩子還具六識也無
0269b24: 州云急水灘頭打毬子意旨如何師云腳下泥深三
0269b25: 尺互進云恁麼則有水皆含月無山不帶雲師云蹉
0269b26: 過古人事進云又問投子子云念念不停留又作麼
0269b27: 生師云山花滿髻栽奴是村中俏進云知恩有地去
0269b28: 也師打云吐卻著問昔日德山托缽下法堂雪峰云
0269b29: 鐘未鳴鼓未響托缽向什麼處去德山低頭便歸方
0269b30: 丈此意如何師云任公把釣進云雪峰舉似巖頭頭
0269c01: 云大小德山未會末後句在作麼生是末後句師云
0269c02: 癢處一搔進云德山聞喚巖頭云你不肯老僧那頭
0269c03: 密啟其意作麼生是密啟處師云疑殺天下人進云
0269c04: 次日德山上堂果與尋常不同巖頭撫掌大笑云且
0269c05: 喜堂頭老漢會得末後句天下人不奈伊何雖然如
0269c06: 是只得三年活這兩箇漢在什麼處著倒師云去國
0269c07: 一身輕似葉高名千古重如山進云果然牙爪如鋒
0269c08: 利今古聞之喪膽魂師云也知你搆不著在乃舉涅
0269c09: 槃經高貴德王菩薩問世尊云犯四重罪及五逆等
0269c10: 當斷善根佛性否佛言善根有二一者常二者非常
0269c11: 佛性非常非無常故言不斷一者善二者非善佛性
0269c12: 非善非不善故言不斷蘊之與界凡夫見二智者了
0269c13: 達其性不二不二之性即是佛性師云世尊雖則一
0269c14: 時曲垂方便向佛殿裏掘箇東司脫賺多少人向者
0269c15: 裏頭出頭沒不得自由直饒出得頭來將不二之見
0269c16: 斬為三段然後向者裏致個問頭來待山僧荅一轉
0269c17: 了東行西行喝一喝。
0269c18: 上堂問出家如初成佛有餘成佛即不問最初一句
0269c19: 作麼生師云一葉落知天下秋進云恁麼則木人能
0269c20: 撫掌石女解烹茶師云轉見不堪乃云嘉魚張居士
0269c21: 功名意淡出世情深而能於素無叢林處發大乘心
0269c22: 精研正旨決定不為邪師所惑得得遠詣神鼎峰頭
0269c23: 求山僧剃度入三寶數可謂真正佛子不昧靈根者
0269c24: 矣然世間之法立身正己已為先出世之門最初一念
0269c25: 為始最初一念迥脫根塵句後聲前猶虧一半若知
0269c26: 此旨則千差萬別一印頓圓以此印印一切世出世
0269c27: 間無不週遍謂之無盡藏陀羅尼門亦名金剛王寶
0269c28: 劍亦謂之自性虛空華光三昧亦名諸佛本源亦名
0269c29: 道種智亦名常住法身不生不滅等雖然如是未脫
0269c30: 教乘網底游魚龍門難度所以有時向東勝神洲道
0270a01: 一句西牛賀洲箇箇知三十三天道一句四天下人
0270a02: 箇箇知恁麼也不得不恁麼也不得不是有言不是
0270a03: 無言若能赤手全提管取逍遙自在喝一喝。
0270a04: 臘八上堂師云釋迦世尊此日睹明星打失鼻孔今
0270a05: 朝神鼎峰頭漫天大雪刺破諸人眼睛還有豁然大
0270a06: 悟成等正覺者麼良久云山僧恁麼道早是帶水拖
0270a07: 泥爭奈諸人依然光不透脫不免向虛空中懸一幅
0270a08: 畫與諸人諳箇時節乃是釋迦老子舊套頭者老子
0270a09: 從無量劫來為度眾生向虛空中分疆立限不知其
0270a10: 幾矣纔出頭來便手忙腳亂向人舉似了也爭奈無
0270a11: 人領荷於是只得按下雲頭道箇一切眾生具有如
0270a12: 來智慧德相但以妄想執著而不能證得可謂經疏
0270a13: 分明頭正尾正誰料後代兒孫依然錯過更向人道
0270a14: 天上天下唯我獨尊不是極則處所以遭雲門檢點
0270a15: 若是極則何須更待睹明星方悟耶恁麼狐禪也敢
0270a16: 稱為善知識不見晦堂頌云瞿曇打失眼睛時雪裏
0270a17: 梅花只一枝而今到處生荊棘卻笑春風腦後吹可
0270a18: 與狐禪輩作點眼藥也神鼎路見不平向驪龍窟內
0270a19: 爭珠也與一頌深山古木長棲鴉隻翅如雲蔭萬家
0270a20: 玉殿瓊樓齊啄斷三家村裏弄琵琶下座。
0270a21: 歲朝大雪上堂問元正啟祚萬物咸新拄杖子還有
0270a22: 新舊也無師云滴水滴凍進云今古迥超圓智體何
0270a23: 山松柏不青青師云多少人與麼錯會進云謝和尚
0270a24: 慈悲師便打乃舉昔日僧問洞山初和尚云聞師引
0270a25: 出潭中意直透青霄事若何山云甲巳之年丙作首
0270a26: 僧云今日事如何山云大好雪諸人還知落處也無
0270a27: 若知此旨洞山功不浪施腳跟亦得受用如或未然
0270a28: 山僧更為曲垂方便道大好雪從甚麼處得來若道
0270a29: 從天降下喚什麼作天若道從地湧出又喚什麼作
0270a30: 地若向這裏瞥地去亦可與釋迦老子把手共行目
0270b01: 顧大眾云還有薦得者麼良久云既無其人山僧索
0270b02: 性為諸人入第三方便品中挨拶看乃豎拂子云還
0270b03: 見麼諸佛未出世早已巳將遮柄拂子換卻一切人頭
0270b04: 腦及乎佛出世祖西來也只用遮一柄拂子而已巳乃
0270b05: 至五宗既立萬派千殊無非也只用遮柄拂子如今
0270b06: 遮一柄拂子日炙風吹停灰積塵多年無人用得他
0270b07: 著縱有拈弄拂子者總不知為何等有喚作拂子者
0270b08: 有喚作麈尾者有喚作付法者有喚作覿面全提者
0270b09: 有喚作無生法者雖云拈弄拂子不知卻被拂子拈
0270b10: 弄蓋為不曾見得分明所以摸他鼻孔不著若見得
0270b11: 徹則摸著他鼻孔了也鼻孔在手便見得三世諸佛
0270b12: 歷代祖師若聖若凡無不是拂子內的影像一一毛
0270b13: 端各放無量光明一一光明內各各有無量無邊佛
0270b14: 剎微塵佛法僧寶四生六道情與無情無不具足忽
0270b15: 然影像內突出一箇大闡提漢將遮一柄拂子一掣
0270b16: 掣斷撒向東洋大海那時佛也沒有了祖師也沒有
0270b17: 了菩薩也沒有了一切四生六道都沒有了你們遮
0270b18: 些瞌睡禪和兒又向什麼處過活乃呵呵大笑云雲
0270b19: 外老官你遮一箇窮長老過遮樣窮年有什麼奇特
0270b20: 乃能於此娑婆世界作如此廣大佛事說如此難信
0270b21: 之法甚為希有釋迦如來度未盡底眾生今日被你
0270b22: 一網打盡快活快活乃震聲一喝下座。
0270b23: 解制上堂橫按拄杖云諸方解制正月半神鼎何如
0270b24: 早一旬破院難支鹽米盡禪和猶把散昏論巨海不
0270b25: 堪蚯蚓渡乘時收網地天新還有薦得此意者麼不
0270b26: 見昔日翠巖令參禪師解夏示眾云一夏來為眾兄
0270b27: 弟東語西話看翠巖眉毛在麼古人雖則一期方便
0270b28: 直是光前絕後後人往往向眉毛上著倒大不唧溜
0270b29: 神鼎一冬亦為眾兄弟東語西話且道還有一句子
0270b30: 到諸人分上也無好大眾諸方參得的學得的皆是
0270c01: 印板上打來模子中脫出神鼎遮裏雖則向你道開
0270c02: 口也打不開口也打且道是有指示無指示今日恁
0270c03: 麼道明日又不恁麼了你不恁麼時我又卻恁麼若
0270c04: 能向遮裏脫盡規矩格量道將一句來神鼎呵呵大
0270c05: 笑有分乃遍視大眾云還會麼復大笑云呵呵呵是
0270c06: 什麼迷悟不相干長伸兩腳臥栽田博飯較些些死
0270c07: 捏蛇頭成話墮赤條條地混塵勞裙子褊衫都扯破
0270c08: 報諸人休放過現錢買賣著精神出門不認前來貨
0270c09: 雖然如是路上忽然有條毒蛇鑽入褲襠時又作麼
0270c10: 生依稀似曲纔堪聽又被風吹別調中。
0270c11: 上堂師拈拂子云神鼎新安監院恰值正月元霄兩
0270c12: 序同心贊助堂堂五眼齊超作麼生說箇五眼齊超
0270c13: 的道理不見昔日趙州會下有二僧相推不肯作
0270c14: 第一座知事白州州云總教伊作第二座知事云第
0270c15: 一座教什麼人作州云裝香著事云裝香了也州云
0270c16: 戒香定香慧香解脫香應菴華祖拈云趙州下這一
0270c17: 槌不妨驚群動眾檢點將來也是泥裏洗土塊若是
0270c18: 薦福門下第一座也有人第二座也有人第三座也
0270c19: 有人雖然不免從頭註破第一座銕眼銅睛覷不破
0270c20: 第二座陽春白雪無人和第三座真實身心同達磨
0270c21: 且道與趙州是同是別若也如此會得許汝具一隻
0270c22: 眼若也不會也許汝具一隻眼忽有箇衲僧出來道
0270c23: 總不與麼時如何但對他道切莫向鬼窟裏作活計
0270c24: 師云遮兩箇老漢一人拈頭作尾一人拈尾作頭還
0270c25: 有檢點得出者麼如或未然總該喫神鼎手中棒何
0270c26: 故重賞之下必有勇夫喝一喝。
0270c27: 上堂智光廣大精進力游戲人間知幾秋千水波清
0270c28: 千水月誰知月在碧峰頭會麼今日乃是山僧母難
0270c29: 之辰勞諸緇素道友得得遠來祝壽請山僧上堂說
0270c30: 法山僧初意未肯相許繼思母恩難報不妨乘時亦
0271a01: 作一堂供養乃拈拄杖卓一下云有情無情到與不
0271a02: 到普同供養此猶是總供養相今當更為作別供養
0271a03: 別供養者先將三十三天作箇香爐兩輪日月作箇
0271a04: 香合四大海水作盞琉璃須彌山作一燈柱四大部
0271a05: 洲作四盤上妙飲食差拄杖子持此供養遍供十方
0271a06: 三世一切剎塵諸佛法僧各各遍滿各各普入如是
0271a07: 一塵一剎一切塵一切剎重重互入如帝網珠下至
0271a08: 阿鼻地獄上至阿迦尼吒天若聖若凡無不飽齁齁
0271a09: 地不覺不知己巳之所入於是人天互相推尋互相告
0271a10: 語我等今者何故飽齁齁地無欲無依三界人天平
0271a11: 等空寂將無娑婆世界成住壞劫已巳盡空劫而住耶
0271a12: 爾時空中有天告言善男子莫作此念此世界南閻
0271a13: 浮提有座神鼎山山上有箇雲外長老今日乃是他
0271a14: 示生之辰精窮赫赤無物辦供特借此一世界物料
0271a15: 以作供具你我皆在所借之中且待須臾便當自己巳
0271a16: 天人聞此乃呵呵大笑曰於是遂乃一時依舊如
0271a17: 故三十三天依舊三十三天日月依舊日月如是一
0271a18: 切悉皆依舊了神鼎比丘乃安詳而起謂大眾曰法
0271a19: 性如是非有作也那年八月初三日諸人會得好神
0271a20: 鼎不如你明年八月初三日神鼎會得好諸人不如
0271a21: 神鼎正當今年今月今日諸人也在裏許神鼎亦在
0271a22: 裏許乃至三界上下若聖若凡無不俱在裏許復高
0271a23: 聲云還有不在裏許者麼良久云咄西河弄獅子。
0271a24: 上堂拈拄杖云不二門開作者知清風浩浩續人稀
0271a25: 今朝屈友知天命山拙聊開頂上眉還有知落處者
0271a26: 麼問答竟師云屈居士深信佛乘克心積善今乃五
0271a27: 旬初度遠詣神鼎山頭設齋俵嚫請山僧舉揚正法
0271a28: 可見吉人施為皆順法性盡成性起功德之門不落
0271a29: 斷常生滅之見迷人我執情見不空凡有施為皆背
0271a30: 法性斯名有為生滅也是以大士以修顯性以性顯
0271b01: 修若無性修亦不成無修性亦不顯譬如初一日月
0271b02: 明雖漸滿而常帶或半或圓一切月以一切月常在
0271b03: 故一月即一切月故若能如是信入則因該果海果
0271b04: 徹因源法爾無二非由心外而有少法可建立也是
0271b05: 以昔日維摩居士示疾毗耶離城與三十二大菩薩
0271b06: 百萬人天共說不二法門乃至現大神通斷取妙喜
0271b07: 世界來於此土取香積國飯悉飽眾會納須彌於芥
0271b08: 子擲大千於方外你看他一箇俗人作一場大佛事
0271b09: 天然奇特皆自心不思議之力非有他術也今日屈
0271b10: 居士現塵勞身游神方外達幻財之匪堅了世緣之
0271b11: 若夢助我建叢林裝聖像齋僧供佛請法陞堂種種
0271b12: 佛事亦皆自心不思之力非有他術也若能如是見
0271b13: 得方知古人的今人用今人的古人為古人無背面
0271b14: 今古幾人知於食等者於法亦等一剎那間遍滿十
0271b15: 方微塵國土一一塵中各各見有無量屈居士無量
0271b16: 神鼎老漢無量大眾圍繞各各見無量無邊法門乃
0271b17: 至一塵一切塵亦如是窮未來際無間無歇且問大
0271b18: 眾屈居士一生作福不知其幾為什麼到神鼎手中
0271b19: 便成如是奇特不思議功德拈拄杖卓一下云直須
0271b20: 過量英靈漢方顯無邊大法門下座。
0271b21: 結制上堂白椎竟師云山僧未出方丈時第一義禪
0271b22: 已巳輕泄披了伽黎到此間舉似分明無可說便恁麼
0271b23: 去將謂神鼎無折合還有向第二義挨拶者麼問荅
0271b24: 竟師云諸大德汝等最初發一念來見神鼎那時佛
0271b25: 眼也覷你不見如今既到神鼎隨群逐隊還記得那
0271b26: 時消息也無若道那時發的即是如今用的此人儱
0271b27: 侗瞞頇未具參學眼在若道那時發的不是如今用
0271b28: 的此人亦未具參學眼在若向者裏透脫綱宗說那
0271b29: 時發的即是如今用的許他具一隻眼若道那時發
0271b30: 的不是如今用的亦許他具一隻眼正好將拄杖子
0271c01: 一齊穿卻挑去十字街頭賣與王四老官然後方知
0271c02: 山僧與諸大眾若聖若凡往古來今打成一片不見
0271c03: 一法去來相不見一法動靜相步步超玄心心寂滅
0271c04: 拈拄杖卓一下云三世諸佛也如是歷代祖師也如
0271c05: 是山僧也如是現前若僧若俗無不如是乃喚云澤
0271c06: 上座復應云諾惺惺著莫教話墮乃吐舌云若不得
0271c07: 這一轉語洎合為你們錯下註腳復舉僧問風穴和
0271c08: 尚古曲無音調如何和得齊穴云木雞啼子夜芻狗
0271c09: 吠天明後來大慧禪師云這箇黃面浙子恁麼答話
0271c10: 做他臨濟兒孫未得在若是徑山則不然待他問古
0271c11: 曲無音調如何和得齊便向他道木雞啼子夜芻狗
0271c12: 吠天明後來磬山師翁云大慧禪師恁麼拈提也做
0271c13: 他臨濟兒孫未得在或有人問磬山古曲無音調如
0271c14: 何和得齊但向他道子夜木雞啼芻狗天明吠師云
0271c15: 這三箇老漢將謂各各是箇白拈好賊誰不知手腳
0271c16: 俱露若是撞著神鼎忤逆兒孫將三箇老漢縛作一
0271c17: 束埋向十字街頭更於塚上作一箇大茅司供養往
0271c18: 來雲水還有知神鼎落處者麼乃擲拄杖喝一喝下
0271c19: 座。
0271c20: 雲外禪師語錄卷第三終
0271c21: 
0271c22: 　徽州府師兄宏朗捐貲刻
0271c23: 神鼎雲外和尚語錄第三卷
0271c24: 康熙乙巳己夏月神鼎塔院識
