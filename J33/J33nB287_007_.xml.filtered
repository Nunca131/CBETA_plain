0558b01: 自閒覺禪師語錄卷第七
0558b02: 住荊溪芙蓉寺嗣法門人
0558b03: 　住古堯乾明寺嗣法門人洪暹　編
0558b04: 詩偈
0558b05: 贈心葦徐侍御隱居諱之垣
0558b06: 昨別未幾許霜風送好音寧知摩詰老蹤跡入梅林
0558b07: 竹戶藤為幔芸窗薜作衾山回情更遠水繞意偏深
0558b08: 散坐溪頭石閒看雲外岑沙鐺聲接筧樵子語連禽
0558b09: 自得幽居興渾忘故國吟塵居塵不染俗處俗無心
0558b10: 結足誰為伴生平一素琴
0558b11: 送荊門書記還天台
0558b12: 憶彼石梁橋昔予曾獨步別來十餘年隱隱雲生足
0558b13: 飛瀑灑天花奔濤傾玉露萬顆窮子珠一曲洗心路
0558b14: 白鹿與黃猴聲聲啼古樹往事謾追尋金烏趁玉兔
0558b15: 子去秋山青秋花香正好秋夜月明時秋光浸新藻
0558b16: 靜坐冷添衣閒行休外討事訖即歸來莫待霜枯草
0558b17: 投機一句親針缽為君保
0558b18: 贈法幢和尚次韻
0558b19: 了卻儒宗接濟宗漏聲聽盡聽參鐘夢回密印親承
0558b20: 囑定起頭陀夙願逢機契翰林松有韻水流白塔寺
0558b21: 潛龍聞君剎剎分身現何日幢移太白峰
0558b22: 送二隱和尚黃巖掩關
0558b23: 憶昔庚山歎聚起盤桓唱和洵知己已自後分襟賦別
0558b24: 離相逢又在天台裏而今方幸作同門飛錫復向嵩
0558b25: 巖止關閉休將一步收關開還覓真獅子
0558b26: 贈無礙和尚次曹太史韻
0558b27: 海鄉默坐聽洪波最喜同條杖子過八載道交心似
0558b28: 月一期談笑辨猶河禪思柳絮機偏契道氣茶香意
0558b29: 更和漫謂冰壺無剩影豐于元是古彌陀
0558b30: 寄贈破顏和尚主席超果
0558c01: 鹽官把釣錦鱗多況入明州獅子窩分座半千龍象
0558c02: 繞接機一句雪霜和燈聯太白承微笑韻壓玲瓏賦
0558c03: 浩歌誰謂別峰仍見奪法幢遙企影婆娑
0558c04: 獻吉居士迎林老和尚主栖真次韻
0558c05: 法社初開海眾臨芳規振起舊叢林庭前古柏參天
0558c06: 遠檻外清池映月深夜靜鐘聲驚四野晨朝法鼓震
0558c07: 千岑此回自喜多生慶何必重投水缽針
0558c08: 同諸子登玉屏峰次天目書記韻
0558c09: 萬里峰頭霽色開塞鴻秋老向南來登高乘興呼諸
0558c10: 子望遠分題試眾才黃葉飄飄飛谷口白雲片片出
0558c11: 山隈玉屏應為閒身設障斷風塵待我回
0558c12: 甲午八月廿六日入龍淵方丈次埽菴譚司成
0558c13: 韻
0558c14: 萬里晴空雁影來攜笻赴召法筵開塔峰鳥雀聲添
0558c15: 韻潭底蛟龍氣作雷柱石兩宗千古業流通一貫五
0558c16: 車才相逢會許針投缽共賞秋光茗一盃
0558c17: 念祖高文學招松山看梅得東字
0558c18: 衝寒杖笠造城東入眼梅花白更紅鐵幹自能欺臘
0558c19: 雪冰心偏愛引春風騷人睹色分清韻野老聞香寫
0558c20: 客衷興到共留遊賞句不將綺語奪天工
0558c21: 山居
0558c22: 尋遍千峰與萬峰而今方可寄行蹤山中怪石知酬
0558c23: 和嶺上閒雲識澹濃有缽不尋村落飯無心懶接俗
0558c24: 人封遙思舊日知休客為我多栽傍水蓉
0558c25: 苕溪半似雁山圖碧沼常看浴鷺鳧樹挂藤枝情最
0558c26: 密門垂柳線弱堪扶虯松風舞無窮韻古澗泉濆不
0558c27: 盡珠春至百花開爛熳謾誇劉阮入仙都
0558c28: 次天士賀文學韻
0558c29: 城居瀟灑勝山林別有清機邁古今入室不論蘇子
0558c30: 帶出瓶何用陸公禽放懷逸韻庭前月賣傲風高枕
0559a01: 畔琴肯向世途抽腳早相期雲壑證初心
0559a02: 岸生陶太史入山次韻
0559a03: 擬和歸詞半未成松陰恰喜接淵明遠來慰我山中
0559a04: 寂相見知君世外情夢醒不煩花更指蓮開猶有社
0559a05: 堪盟從今識得溪邊月三到應思龐老名
0559a06: 示芥舍禪人回天台省母
0559a07: 赤城遙望不勝愁負笈離親八載遊一撮乾坤憑足
0559a08: 遍兩九日月仗肩收風霜歷盡懷甘乳山海行多慕
0559a09: 首丘此去莫將晨夕誤思深不在彩衣酬
0559a10: 次王侍御桃花洞口韻
0559a11: 四顧山峰杳層巖勢接天未尋樵子徑先接洞中煙
0559a12: 柯爛君王在桃開阮子仙不須基局破早已巳落機前
0559a13: 別上乘大師
0559a14: 南北雖多識關心只一人塵居雙眼豁念寂萬緣真
0559a15: 別路花開盡連床燭換頻相違在今夕分影意猶親
0559a16: 寄懷右文王內翰
0559a17: 銅峰月初上萬里絕煙塵北望清光遠南來紫氣頻
0559a18: 蕉園書舊賦梅圃踏新春分袂兩寒暑機酬契遠神
0559a19: 贈轢嚴居士
0559a20: 訪君湖口上縱奪一枝笻放去摩霄鶻收來出海龍
0559a21: 門庭逼秋月道骨凜寒松任是龐公舌難當劈箭鋒
0559a22: 中秋禮虎丘隆祖塔
0559a23: 古道松楸滿蟬聲噪夕陽泉流思遠脈花兩挹微香
0559a24: 一片清輝迥千秋嫡胤長依回意無限遲步下山塘
0559a25: 過榮園偶成
0559a26: 春深林樹綠石瘦掛珠藤花徑牽蘿入溪橋策杖昇
0559a27: 弄歌池上鳥偶語竹間朋觸目生機發臨行再去登
0559a28: 山居
0559a29: 絕頂雲深處香巖傍竹廬敗荷連衲補霜芋帶泥鋤
0559a30: 一道泉流碧半簾月上初柴門雲自掩禪寂自如如
0559b01: 絕頂雲深處歸源別有宗當門一池水夾路兩行松
0559b02: 饑束三條篾閒拖一短笻陞堂驗端的行者打參鐘
0559b03: 題雪竇瀑布
0559b04: 千尺飛泉下碧宵巖前時見雪花飄勢到不平情愈
0559b05: 激欲歸滄海怒長號
0559b06: 訪上乘大師不遇
0559b07: 茅菴遯跡徑峰西攜得新思過小溪不意白雲方出
0559b08: 岫空留燕子戀春泥
0559b09: 歸山吟
0559b10: 客囊空束杖橫肩行盡江南江北天瓢笠已巳盟泉石
0559b11: 計柴頭品字是吾緣
0559b12: 別蒼郊徐戶部
0559b13: 數載談心道味濃花前竹底步從容此行未卜懸瓢
0559b14: 處待得鴻來托信封
0559b15: 贈崇川和甫王司理
0559b16: 和風吹醒醉梅花高節多聞隱士家為愛白雲辭七
0559b17: 品海天長嘯樂煙霞
0559b18: 過杜芳洲訪二九戴文學
0559b19: 山徑行來景漸幽七池分月襯花流鳥啼處處留春
0559b20: 韻一帶溪光映玉樓
0559b21: 香爐峰
0559b22: 不經陶鑄本天然想見洪濛萬象先香爇不須勞帝
0559b23: 釋一層雲過一層煙
0559b24: 來月池
0559b25: 流泉豈為邀明月不道泉流月自來有意何如無意
0559b26: 遠無情偏為有情開
0559b27: 羅漢嶺
0559b28: 五百阿師無定力卻隨流水出天台花街柳巷邏齋
0559b29: 罷又逐閒雲過嶺來
0559b30: 題絡緯
0559c01: 山居何處紡新絲葉底蟲吟似有詞織盡秋光無可
0559c02: 贈幽窗添得幾篇詩
0559c03: 拂子
0559c04: 千條萬縷細如絲總結全歸在一枝即此用兮離此
0559c05: 用為人覿面力提持
0559c06: 暮春聞笛
0559c07: 玉笛聲高和晚鐘梅花韻落送春風胸懷縱有無窮
0559c08: 事散入前溪煙浪中
0559c09: 示病者
0559c10: 健時苟不肯參禪病到通身苦現前試看此中誰是
0559c11: 我從他熱惱一時捐
0559c12: 參禪偈
0559c13: 參禪須是信為基賢聖階梯立可期祖意西來親薦
0559c14: 得庭前古柏又抽枝
0559c15: 參禪須是悟為根摘葉尋枝佛祖冤但得腳跟紅線
0559c16: 斷阿誰與你論風幡
0559c17: 參禪須是行門全執爨肩薪事事先負米石頭當記
0559c18: 取應須努力學高賢
0559c19: 打米
0559c20: 腳腳分明試本心一毫力欠碓頭輕因思墜石黃梅
0559c21: 事千古真堪作典型
0559c22: 遊鑑湖
0559c23: 鑑湖一派水流長浪打龍山去勢狂我欲結茅湖口
0559c24: 上不知把釣在何鄉
0559c25: 遊臥龍山值雪
0559c26: 盡道龍山隱臥龍臥龍端不在山中半天鱗甲參差
0559c27: 下莫訝山僧瓦缽空
0559c28: 示顓封陸居士
0559c29: 幾回相見氣和同萬里雲山一夢中且喜團圞忘顧
0559c30: 鑑黃鸝依舊叫春風
0560a01: 山居
0560a02: 住山無別好因緣柴水開門不費錢贏得嘴邊生白
0560a03: 醭閒身只共野雲眠
0560a04: 掃龍池幻祖塔
0560a05: 孤巍卓出萬雲峰石磴空盤夾道松血脈流通聲振
0560a06: 遠覺花一朵獻芙蓉
0560a07: 示敏生潘居士
0560a08: 湖頭又見柳拖金道話殷勤意轉深肯向六窗虛寂
0560a09: 靜何妨城市與山林
0560a10: 贈瑞瞻曹文學
0560a11: 九峰峰下泖湖邊中有維摩喜坐禪把住關頭忘顧
0560a12: 鑑腳頭步步是青天
0560a13: 示金聲張居士
0560a14: 十字街頭作戲場四時儘有好風光廬陵米做曹山
0560a15: 酒個裏明明不覆藏
0560a16: 別亮工羅居士
0560a17: 柏子飄香促使符片帆明日到鴛湖臨岐無法堪留
0560a18: 贈衣裏人人有寶珠
0560a19: 別五紽張居士
0560a20: 相逢客舍意如何方外交情感荷多無奈閒身閒不
0560a21: 得芒鞋仍欲入煙蘿
0560a22: 遊吼山
0560a23: 扁舟送我到山房竹榻雲床暑氣涼趺坐不知花雨
0560a24: 下一聲幽鳥叫新篁
0560a25: 送仲連沈主政授經淮上次埽菴韻
0560a26: 春城煙柳伴桃花送客湖頭日未斜枝上好音聽不
0560a27: 盡一江新浪款君家
0560a28: 贈了凡禪德
0560a29: 白雲片片峰頭落綠竹竿竿遶屋斜時有埜人來借
0560a30: 榻煮茶分韻看梅花
0560b01: 次漢關首座並蘭韻二首
0560b02: 和風解凍又含胎隱隱幽芳不用排最羨春魁兄與
0560b03: 弟迎香鬥艷一時開
0560b04: 昔日清涼有此瑞山翁入眼又生疑曇花今日重狼
0560b05: 籍凜凜天機喪所知
0560b06: 過靈山懷杯渡禪師
0560b07: 桑麻埋沒古招提斷碣難尋宋代辭我欲卓笻扶故
0560b08: 址恐驚鷗鳥動狐疑
0560b09: 登投子懷古
0560b10: 昔年獅窟今狐窟九上三登已巳寂寥荒草堆頭無斷
0560b11: 碣門前空有趙州橋
0560b12: 贈燦侯耿居士
0560b13: 柳線絲絲拂小樓輕煙時復滿汀洲燦君須用深留
0560b14: 意陶令曾稱五柳侯
0560b15: 登浮山懷古
0560b16: 萬古撐霄勢若雲碁盤黑白未曾分機先一著誰能
0560b17: 委九帶堂中碧蘚紋
0560b18: 送公茂夏侯回楚
0560b19: 片帆高挂楚江風故國梅花正吐紅昔日交知重話
0560b20: 會莫忘陽羡住山翁
0560b21: 贈若鏡法師
0560b22: 講得天花亂下來廣長舌相吼如雷化城無限痴男
0560b23: 子驚入文殊寶鏡臺
0560b24: 留別當湖善友
0560b25: 江南掛缽處太白與天台攜杖歸山去清風滿袖來
0560b26: 坐洗松池
0560b27: 空山池水碧永日洗松風靜聽無言說巖花開正濃
0560b28: 規繩
0560b29: 背眾侵常住偷安小化緣是非爭勝負立擯出堂前
0560b30: 端陽次埽菴為定遠大將軍世子統師道經檇
0560c01: 李修供龍淵二十過韻六首
0560c02: 胸中別無活計笑看雲住雲行何處薰風掃盡龍舟
0560c03: 繫斷波聲
0560c04: 邪法總歸正法喜逢護衛王臣蒲劍斬除魔窟入室
0560c05: 唯許同人
0560c06: 事事要須自肯眼前草木皆兵會得腳跟線斷管教
0560c07: 神氣和清
0560c08: 喜有竹松作伴更容麋鹿為鄰一笑藤蒲定起不知
0560c09: 誰主誰賓
0560c10: 截斷渡頭蹤跡風吹江上狂波賺殺紛紜豪傑無端
0560c11: 誤入煙蘿
0560c12: 石室無人問鼓角驚聞一曲梅花調古來看
0560c13: 出岫新雲
0560c14: 
0560c15: 
0560c16: 
0560c17: 
0560c18: 
0560c19: 
0560c20: 自閒覺禪師語錄卷第七終
