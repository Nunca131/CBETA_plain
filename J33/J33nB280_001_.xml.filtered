0257a01: 神鼎雲外澤禪師語錄序
0257a02: 余己已卯庚辰間聞雲大師名籍
0257a03: 甚及讀金正希先生語錄序推
0257a04: 崇不遺餘力心尤慕之浚師往
0257a05: 匡廬抵蘄州南屆長沙距吳會
0257a06: 三千里竟不得一見越十年師
0257a07: 入滅又十六年惺寐禪師以其
0257a08: 語錄全帙示余展讀彌日乃知
0257a09: 人天佩服非偶然也師少而英
0257a10: 俊久參耆宿深有發明入陽山
0257a11: 見授和尚機鋒迅疾應對如流
0257a12: 陽山云汝進語都筐但桶底未
0257a13: 全脫在乃發憤再參忽風動簾
0257a14: 幙撲蔌作聲從前玄妙寶重處
0257a15: 一齊脫落陽山每加勘驗知其
0257a16: 證悟非虛始以衣拂付之住匡
0257a17: 廬五乳峰採茶作瓔珞粥終年
0257a18: 枯坐一日讀高峰自述悟因遂
0257b01: 自計曰彼見演祖贊時已悟到
0257b02: 虛空粉碎大地平況如何為雪
0257b03: 巖末後一拶卻透不過復力參
0257b04: 二載偶因失足墮澗山禽驚起
0257b05: 飛鳴一聲不覺徹應透現自是
0257b06: 大用靈通縱橫自在主賓玄要
0257b07: 左右逢源三主祖席衲子雲從
0257b08: 應機接物雷厲風行殺活臨時
0257b09: 光明直截使人近傍不得湊泊
0257b10: 無繇昔臨濟吹毛石火東山撲
0257b11: 倒便休師真不愧祖風矣嗟乎
0257b12: 世間賢達皆有悟地但末後一
0257b13: 關未能打破終是悟中之迷雖
0257b14: 高峰為古佛再來其前段猶不
0257b15: 免此況餘人耶師之悟力全在
0257b16: 重關更進如與群仙同上雲霄
0257b17: 獨能撞開天闕宜其自利利人
0257b18: 無不具足所傳語錄頑豔服膺
0257c01: 也正希先生曰大師面目定不
0257c02: 在語錄中具眼者薦取余曰大
0257c03: 師面目何嘗不在語錄中但非
0257c04: 具眼者不能薦取耳陽山不妄
0257c05: 記生平煆煉惟師一人師得
0257c06: 法十八年門徒參請嘗千數而
0257c07: 終身無所付囑惺寂禪師為
0257c08: 同參兄弟不遠三千里往來佐
0257c09: 師滅度後結集前後語錄已刻
0257c10: 未刻如干卷行於世正法流通
0257c11: 惺公力也誦斯錄者其無忘厥
0257c12: 功。
0257c13: 時
0257c14: 康熙十一年孟春穀旦
0257c15: 　雲間王光承槃談撰
0257c16: 
0257c17: 
0257c18: 
0258a01: 
0258a02: 
0258a03: 
0258a04: 
0258a05: 
0258a06: 
0258a07: 雲外澤禪師語錄原序
0258a08: 
0258a09: 
0258a10: 
0258a11: 
0258a12: 
0258a13: 
0258a14: 
0258a15: 
0258a16: 
0258a17: 
0258a18: 
0258b01: 
0258b02: 
0258b03: 
0258b04: 
0258b05: 
0258b06: 
0258b07: 
0258b08: 
0258b09: 
0258b10: 
0258b11: 
0258b12: 
0258b13: 
0258b14: 
0258b15: 
0258b16: 
0258b17: 
0258b18: 
0258c01: 
0258c02: 
0258c03: 
0258c04: 
0258c05: 
0258c06: 
0258c07: 
0258c08: 
0258c09: 
0258c10: 
0258c11: 神鼎雲外澤禪師語錄序
0258c12: 汾陽有三種師子句一曰超宗異目二曰齊眉共躅
0258c13: 三曰影響音聞三種之中無論影響音聞為野干倚
0258c14: 勢異類無分即使齊眉共躅見與師齊早已巳滅師半
0258c15: 德矣唯夫超宗異目見過于師方堪傳授然自曹溪
0258c16: 散席以來歷唐宋元明屈指幾人堪稱此種回翔今
0258c17: 古庶幾黃檗大仰德山臨濟洞山巖頭雲門玄沙以
0258c18: 至汾陽昭石霜圓五祖演大慧杲應菴華暨近代先
0258c19: 師悟老人數十輩而已巳先師龍吟滄海虎嘯深山一
0258c20: 時風雲馳驟非但首下天台席多香象狻猊即出自
0258c21: 天童刀尺散而之四方者類皆超師有作如磬山再
0258c22: 世雲外澤公其一也公始開發天童繼參陽山得受
0258c23: 記遂深隱匡廬之巔時中現行流識治以悟力一
0258c24: 切併消卻郤疑高峰有悟後之迷念不去心一日偶采
0258c25: 野蔬墮深澗忽山禽飛起大叫一聲不覺泮然冰釋
0258c26: 從此全機透脫大用現前盡十方世界大地山河草
0258c27: 芥人畜都盧是箇清淨光明遮那妙體窅忘彼此泯
0258c28: 絕是非故其引接方來提攜未悟從無住本洞示當
0258c29: 人不論初機宿學才跨門來教渠一蹋到底直踐至
0258c30: 泰至安之域大休大歇之場然擬莽鹵承當便與深
0259a01: 錐痛拶而諸方來者非慧偏識短則半青半黃愍其
0259a02: 雜毒入心過由師故復於告香普說時舉當世邪知
0259a03: 謬說之師條陳其妄指斥其非反覆萬有餘言而娓
0259a04: 娓不休焉於乎默照邪禪誤人尚淺大慧禪師尤且
0259a05: 肆口譏訶矧穿鑿邪解之害人至戕慧命忍視其禍
0259a06: 延不起而救正之乎公既契悟恢宏抑復三學該鍊
0259a07: 昔玄沙說法往往與修多羅吻合所以雪峰稱備頭
0259a08: 陀為再來人今公說法提綱固已巳破除佛祖華擘玄
0259a09: 銓矣至若因事對機則又一一從如來性起妙德中
0259a10: 拈出雖不攢花簇錦要亦麗日光天寧曰公僅叢林
0259a11: 銕舌遠殆幾希禪判官之永明壽乎故予謂磬山門
0259a12: 下超宗異目獨公一人夫豈阿其所好哉惜夫法門
0259a13: 衰替人之云亡九原如可作微公吾誰與歸。
0259a14: 康熙八年歲次己巳酉月維小春弘覺忞老人撰
0259a15: 
0259a16: 
0259a17: 
0259a18: 
0259a19: 
0259a20: 
0259a21: 雲外禪師語錄目錄
0259a22: 卷之一
0259a23: 菩提上堂
0259a24: 卷之二
0259a25: 老祖上堂
0259a26: 卷之三
0259a27: 神鼎上堂
0259a28: 卷之四
0259a29: 普說二
0259a30: 卷之五
0259b01: 小參
0259b02: 卷之六
0259b03: 小參
0259b04: 卷之七
0259b05: 機緣
0259b06: 卷之八
0259b07: 機緣法語附
0259b08: 卷之九
0259b09: 拈頌
0259b10: 卷之十
0259b11: 書問
0259b12: 卷之十一
0259b13: 偈淨土詠附
0259b14: 卷之十二
0259b15: 詩
0259b16: 卷之十三
0259b17: 雜著
0259b18: 卷之十四
0259b19: 散話
0259b20: 卷之十五
0259b21: 散話
0259b22: 附
0259b23: 傳遺囑
0259b24: 
0259b25: 
0259b26: 
0259b27: 
0259b28: 
0259b29: 
0259b30: 
0259c01: 雲外禪師語錄卷第一
0259c02: 參學門人宏怤編
0259c03: 住蘄州菩提禪寺語錄
0259c04: 順治己丑七月師在廣濟接引菴受請拈張高眾護
0259c05: 法疏見麼遍界不曾藏今朝重指註便解承當還較
0259c06: 些子如或未然且付維那宣讀。
0259c07: 入院至山門師卓拄杖云入門一步智者知歸掉臂
0259c08: 便行人天罔措且道畢竟如何喝一喝。
0259c09: 佛殿權掛垢衣云是佛卻披珍御復名誰當陽註破
0259c10: 無多子三拜渾同古佛儀高著眼莫狐疑四山驅綠
0259c11: 擁禪扉分明月在梅華上看到梅華早已巳遲展坐具
0259c12: 三拜。
0259c13: 祖師兩兩三三起禍殃鐵釘炊飯要人嘗和贓捉敗
0259c14: 菩提寺覿面無私一炷香。
0259c15: 伽藍兵荒接踵幾經年賴爾靈光寺巋然今日我來
0259c16: 重著楔塵塵剎剎一光拳。
0259c17: 開山醫祖像東也撞著箇漢西也撞著箇漢誰知下
0259c18: 載清風兒孫卻得一半且道那一半作麼生暫時放
0259c19: 在暗窗前明日與君重計算。
0259c20: 據室小小方丈無勞伎倆是佛是魔雙收雙放堂堂
0259c21: 坐斷地天先笑看華鯨來入網。
0259c22: 拈護法疏達磨鼻孔夫子眼睛俱在者裏和盤托出
0259c23: 還有委悉得者麼如無不免煩他維那宣讀一過。
0259c24: 舉法衣云從上老古錐遺下者具皮毛後代兒孫透
0259c25: 到臨末稍頭箇箇少者一杓惡水不得今朝解脫不
0259c26: 下看看山僧入者蟲豸去也搭衣云不入驚人浪難
0259c27: 逢稱意魚。
0259c28: 指法座云大眾會麼者箇寶華王座常在諸人頂
0259c29: 上安著不寬不狹無欠無餘汝等諸人要推推不開
0259c30: 要上上不得何不直下與麼去如或未能山僧為你
0260a01: 拈卻便陞拈香祝
0260a02: 聖訖復拈香云生平扶弱不扶強不涉恩讎獨主張
0260a03: 雪老冰枯紅燄發一爐香散海雲忙奉為磬山第二
0260a04: 代松際先師授和尚爇向爐中從教炙地熏天去也
0260a05: 斂歛衣就座維那白椎云法筵龍象眾當觀第一義喝
0260a06: 一喝云直饒向未舉椎前薦取將去早已巳落二落三
0260a07: 了也且第一義畢竟如何莫有道得者麼僧問昔日
0260a08: 靈鷲今日菩提未審是同是別師云一不成二不是
0260a09: 進云恁麼則靈山一會不異今朝師云卜不習吉進
0260a10: 云謝和尚指示師便打問馬祖三十年不少鹽醬未
0260a11: 審和尚今日事作麼生師打云當爐不避火進云恁
0260a12: 麼則大抵還他肌骨好不風流處也風流師云那裏
0260a13: 學者虛頭來進云和尚恁麼那師打云前言不應後
0260a14: 語乃掉拂子云堂堂無一物箇箇是菩提擬欲求玄
0260a15: 旨依然涉路岐所以教中道一切眾生即菩提相不
0260a16: 可以菩提而得菩提又云十方諸佛不得菩提六道
0260a17: 眾生不失菩提如是則盡十方界都在諸人菩提裏
0260a18: 盡十方世界是諸人一箇本身十方諸佛出現於世
0260a19: 轉法輪度群有入涅槃一切眾生流轉生死受無量
0260a20: 身經無量劫總不出諸人本身三昧何不直下與麼
0260a21: 去豈不省力還有信得及者麼直饒你向者裏信得
0260a22: 及去山僧更要問你盡十方世界既是諸人一箇全
0260a23: 身為什麼居者不知行者事人間不聽上天鐘到遮
0260a24: 裏須知有透脫一路始得如或不然縱使問一答十
0260a25: 問十答百總在燈影中行相似若要親證自己菩提
0260a26: 本身何異認驢鞍橋作阿爺下頷者哉秪如山僧今
0260a27: 日承眾護法之請一行人眾同到菩提鼓響鐘鳴人
0260a28: 來客往喫茶敘話循禮循儀開示陞堂當機問答且
0260a29: 道是親證耶非親證耶若向者裏瞥地去便可上與
0260a30: 十方諸佛同一慈力下與六道眾生同一悲仰還會
0260b01: 麼眾生即是菩提相杪秋風日殊清亮卜方世界是
0260b02: 全身人人腳底重千觔句下若能親薦得山層層又
0260b03: 水層層復舉保壽開堂三聖推出一僧壽便打聖云
0260b04: 你恁麼為人不惟瞎卻者僧眼瞎卻鎮州一城人眼
0260b05: 去在壽擲下拄杖歸方丈者一則話叢林往往拈提
0260b06: 盡道三聖保壽共出隻手扶豎臨濟門風恁麼商量
0260b07: 何殊矮子看戲殊不知二大老弄巧成拙敗闕愈多
0260b08: 山僧今日拄杖開封還有共出隻手扶豎磬山門風
0260b09: 者麼如無山僧不免為眾竭力去也卓拄杖喝一喝
0260b10: 下座。
0260b11: 安職事上堂四祖縫衣後靈蹤護有神道場千古舊
0260b12: 法席幾番新愧我非時出諸賢共挽臨今朝安職事
0260b13: 位位信天真且道作麼生是天真底消息良久云
0260b14: 釋迦坐禪彌勒煮飯觀音種菜普賢搬柴只有憍陳
0260b15: 如尊者冷冰冰地長年打坐山僧看見便去罵他今
0260b16: 日安眾職事了也你為什麼不去隨眾作務他道和
0260b17: 尚曾作箇什麼來山僧被他一拶直得無言可對無
0260b18: 理可伸一場而回只得告訴大眾知有恁麼事
0260b19: 且道知底事又作麼生擊拂子云諸佛菩薩耐煩耐
0260b20: 煩珍重珍重。
0260b21: 結制上堂掉拂子云不借無生國何須向上機即今
0260b22: 一句堂堂光燦爛瓦解冰消萬劫疑不住見聞之內
0260b23: 全超鑑覺之淵若是天外出頭底衲子向未舉已巳前
0260b24: 撒手便行豈不成大丈夫哉如或未然有疑請問僧
0260b25: 問當今宗旨建立之初請問和尚如何是奪人不奪
0260b26: 境師云巢知風穴知雨如何是奪境不奪人師云驚
0260b27: 衣雖脫了鵫鴩尚矜誇如何是人境兩俱奪師云花
0260b28: 須連夜發莫待曉風吹如何是人境俱不奪師云海
0260b29: 闊從魚躍天空任鳥飛進云四句已巳蒙師指示直截
0260b30: 根源事若何師便打乃云霜林葉落體露千山本來
0260c01: 面目無藏處三世如來口嘴乾便恁麼去猶涉途程
0260c02: 總不如何墮坑落塹山僧今日為汝諸人放一線道
0260c03: 直教箇箇如獅子兒壁立千仞去也卓拄杖喝一喝。
0260c04: 上堂教中道自心取自心非幻成幻法不取無非幻
0260c05: 非幻尚不生幻法云何立如幻三昧王彈指超無學
0260c06: 此阿毘達磨十方薄伽梵一路涅槃門拈拄杖云恁
0260c07: 麼會去彈指超無學橫置拄杖云恁麼會去停四長
0260c08: 智養病喪軀復卓拄杖喝一喝云這段葛藤貶向什
0260c09: 麼處去也良久云神龍一舉透無邊纖鱗猶在泥中
0260c10: 躍下座。
0260c11: 上堂月月有箇初一諸人那箇不識雖然亙古亙今
0260c12: 未免有虛有實還有知虛識實者麼問答竟乃云三
0260c13: 世諸佛證不到歷代祖師說不及作善便生樂方作
0260c14: 惡還沉苦地娑婆世界斗量來秪得三千一百斛憑
0260c15: 中賣與阿修羅十貫銅錢猶不足告汝大眾此事不
0260c16: 可使外人知外人知道將謂山僧既稱一方善知識
0260c17: 為什麼將大斗量常住東西私下出賣良久云山僧
0260c18: 有箇道理回復他且道是什麼道理喝一喝下座。
0260c19: 上堂僧問把住乾坤失色放行瓦礫生光即今正令
0260c20: 全提誰是當其鋒者師云高著眼進云恁麼則直下
0260c21: 知歸去也師云對面三千里進云向上事還許學人
0260c22: 露箇消息也無師云你試道看進云野色更無山隔
0260c23: 斷師云鳥棲林麓易人出是非難僧禮拜問萬機休
0260c24: 罷時如何師云莫辜負你者一問進云恁麼則直下
0260c25: 擔荷去也師云你又辜負我作麼僧擬開口師便打
0260c26: 進云某甲到遮裏箭盡弓折了也乞和尚慈悲示箇
0260c27: 安樂法門師打云者納敗闕漢不打更待何時乃豎
0260c28: 拂子云大眾見麼所以道欲明向上事須是向上人
0260c29: 若毸毸地則不得也直下便見更無回互纔涉
0260c30: 思惟劍去久矣何況蹋步向前問禪問道穿鑿商量
0261a01: 挑著屎擔傍家走喚作參禪學道闖入邪魔隊裏被
0261a02: 瞎眼阿師將丈二釘八尺楔釘卻眼睛彼此歡喜喚
0261a03: 作逼拶工夫付衣付拂奸心詭計正眼看來如糞坑
0261a04: 蛆蟲相似汝等諸人大開了眼看看是箇什麼道理
0261a05: 直下更無第二人天堂地獄餓鬼畜生菩提涅槃盡
0261a06: 是汝諸人日用經歷底步步過無量無邊世界皆是
0261a07: 諸人分上事秪為不見有一毫異法故有如是大用
0261a08: 若約衲僧門下猶是小用且道如何是大用意氣
0261a09: 不從天地得英雄豈逐四時推喝一喝下座。
0261a10: 冬至上堂陽極則陰生陰極則陽至陰陽不到時萬
0261a11: 化由茲起所以道一句通同十方快暢起也海晏河
0261a12: 清住也乾坤失色且如不去不來不起不住時又作
0261a13: 麼生行履諸人還委悉麼良久云如或未然更為
0261a14: 註破一九與二九相逢不出手還較些子三九二十
0261a15: 七凍得虛空成鐵壁四九三十六畫蛇切忌重添足
0261a16: 五九四十五陽氣發時無硬所諸人莫謂冷全消更
0261a17: 有春寒四十五直待九九八十一恭喜諸人大事畢
0261a18: 回頭更擬問如何獦蚤蚊蟲劈嘴擲喝一喝。
0261a19: 臘月初一上堂卓拄杖云戒由心生心依戒起了得
0261a20: 自心無事不畢長安甚鬧我國晏然高氏沙彌舌頭
0261a21: 拖地但得心安處處安觸目無非波羅密要了生死
0261a22: 根源記取臘月初一。
0261a23: 上堂僧問德山入門便棒臨濟入門便喝未審還有
0261a24: 為人處也無師云急走急走僧云走後如何師打云
0261a25: 病鳥不離窠內死僧喝師又打乃云德山入門便棒
0261a26: 臨濟入門便喝總是鹽湯止渴無風匝匝之波撩起
0261a27: 便行還較些子若是困魚止濼病鳥棲蘆翻成禍事
0261a28: 菩提門下總不與麼人情若好喫水也肥汝等諸人
0261a29: 還知渾身坐在水裏麼拈拄杖下座打散云選佛若
0261a30: 無如是眼宗風那得到于今。
0261b01: 授比丘戒上堂橫按拄杖云佛殿出家天地前山門
0261b02: 鐘鼓皆稽首草木叢林尊證師羯磨教授南北斗今
0261b03: 朝特地為舉揚堅持此戒甚希有萬機休罷急須行
0261b04: 眼底有華不唧溜人人本具悉周圓一亙晴空無量
0261b05: 壽情與無情度盡時淨戒於焉始成就卓拄杖喝一
0261b06: 喝。
0261b07: 臘八上堂拈香竟乃云今朝乃是釋迦世尊成道之
0261b08: 辰汝等還見世尊面孔麼拈拄杖卓一下呈起云釋
0261b09: 迦世尊來也他道奇哉一切眾生具有如來智慧德
0261b10: 相但以妄想執著而不能證得不證得且置作麼生
0261b11: 是如來智慧德相大眾釋迦世尊被山僧一拶直
0261b12: 得無言可對無理可伸山僧不覺呵呵大笑汝等還
0261b13: 知有遮箇事也無若知不俟更舉若也不知山僧為
0261b14: 汝重加註腳乃卓拄杖數下云如是知如是見如是
0261b15: 信解不生法相且宿草菴寶所在近喝一喝下座一
0261b16: 歲旦上堂僧問豁開戶牖萬里不掛片雲杲日騰空
0261b17: 四顧松風滿座新年頭佛法則不問如何是梅華一
0261b18: 點的消息師云三日後看取進云當初迦葉曾註破
0261b19: 一笑陽春遍九垓師打云遮場禍事天來大僧禮拜
0261b20: 師乃云有物先天地無形本寂寥能為萬象主不逐
0261b21: 四時彫傅大士恁麼說話美則美矣未盡善也山僧
0261b22: 亦有一頌舉似諸人爆竹一聲催臘去梅華幾點送
0261b23: 春回禪和拍掌呵呵笑大地含生脫陰胎大眾看看
0261b24: 釋迦老子騎佛殿越山門來拜年也下座。
0261b25: 解制上堂一期結卻布袋口露地白牛變作狗拆卻
0261b26: 牛欄在此時當陽突出看哮吼還有哮吼底麼僧問
0261b27: 世出世間是箇大鑪和尚今日制作麼生解師云
0261b28: 火盡不添柴進云畢竟向什麼處安身立命師云無
0261b29: 入不自得進云恁麼則佛祖位中留不住煙霞依舊
0261b30: 遶青山師云八華絿子上不用繡紅旗進云且喜露
0261c01: 柱燈籠證盟去也師便打乃云即此見聞非見開無
0261c02: 餘聲色可呈君箇中若了無難事體用何妨分不分
0261c03: 即今打鼓陞堂四眾雲集方丈老漢口吧吧地說長
0261c04: 道短且道是聲色不是聲色是見聞不是見聞即今
0261c05: 萬象摐然音聲歷歷又如何得銷繳去到者裏若未
0261c06: 透脫綱宗底二六時中觸境逢緣不是隨聲逐色定
0261c07: 然愛靜惡喧有見聞作一邊無見聞作一邊心境紛
0261c08: 紜識情擾擾如何得了生死去若能即此見聞之中
0261c09: 而見聞所不能到居塵勞之地而塵勞所不能侵亙
0261c10: 古亙今了無聲色堂堂坐斷見聞念念全超向背解
0261c11: 制結制是什麼熱碗鳴聲雖然如是自救則得若要
0261c12: 開鑿人天眼日提持向上宗乘更須颺卻全身向那
0261c13: 邊更那邊翻箇筋斗再來菩提手中喫棒且道既到
0261c14: 恁麼田地為什麼還要喫棒平蕪盡處是青山行
0261c15: 人更在青山外卓拄杖喝一喝下座。
0261c16: 上堂覿面分明猶為客作回光歇念籓內羝羊一色
0261c17: 千差動靜無住言思不及處別有一壺天作麼生是
0261c18: 言思不及底道理還有具爍迦羅眼者麼豎拂子云
0261c19: 山僧今日可謂正直捨方便但說無上道如轉輪聖
0261c20: 王解開髻中明珠等施諸人若能向者裏大開了眼
0261c21: 頓入大安樂法門豈不快暢平生雖然如是能有幾
0261c22: 人得到與麼田地蓋緣山僧遮裏無絲毫異路與人
0261c23: 行無半句語言與人坐諸方學得的解得的盡是明
0261c24: 窗下安排印板上露布泥牛木馬石女金鐘覿面全
0261c25: 提懸崖撒手死言死語築滿肚皮乍到山僧遮裏不
0261c26: 知是何說話茫無措手真可憐生所以道觸目堂堂
0261c27: 頭頭具足向遮裏悟得個無相無名本來無事正是
0261c28: 箇大屎坑多少人向遮裏出頭不得橫著肚腸舒機
0261c29: 發用明朝後日蹋翻來路方知慚愧殺人直饒道了
0261c30: 了靈知知亦不立根塵迥脫照體自如雖云成等正
0262a01: 覺向上行履若約衲僧門下猶是貼肉汗衫也須脫
0262a02: 得乾淨再來山僧手裏請棒喫喝一喝。
0262a03: 結制上堂僧問即今正在已巳結未結之際初機罔知
0262a04: 適從求和尚指示箇入路師云莫作夢進云點石化
0262a05: 為金玉易勸人除卻是非難師云伐冰之家不畜牛
0262a06: 羊進云謝和尚荅話師便打問萬法從心生諸緣唯
0262a07: 性曉本無迷悟人秪要今時了今時了後如何師云
0262a08: 依稀似佛鹵莽為僧進云正當與麼時還是已巳結制
0262a09: 未結制師云若是鳳凰兒終不踐生草進云謝師指
0262a10: 示師打云一條紅線手中牽乃呈拄杖云大眾見麼
0262a11: 十方三世一切剎土中若聖若凡一齊在山僧拄杖
0262a12: 頭上成等正覺轉大法輪各各遍入微塵國土一一
0262a13: 國土中各各見有雲外比丘統領佛剎微塵數菩薩
0262a14: 摩訶薩眾於紫雲峰頂演說如是甚深般若波羅密
0262a15: 窮未來際無有間斷身語意業無有疲厭若能如是
0262a16: 見得各各具足各各圓滿各各解脫各各成現不資
0262a17: 一法不欠一毫長期短期結制解制是甚麼熱碗鳴
0262a18: 聲如或未然也須真參實悟一番始得不見古人道
0262a19: 毫釐繫念三途業因瞥爾情生萬劫羈鎖直饒纖念
0262a20: 不起猶為死水生蟲無端依戶傍門未免墮坑落塹
0262a21: 直須捏死猢猻髑髏前更無魍魎拈來便用臨機處
0262a22: 殺活縱橫大家自在逍遙擲下拄杖云一任拋來擲
0262a23: 去喝一喝。
0262a24: 上堂眼若不睡諸夢自除心若不異萬法一如終日
0262a25: 在世間塵塵無一事何須說離說即說玅說玄雖然
0262a26: 如是既到恁麼田地直須努力向前不可優游小徑
0262a27: 所以道日可冷月可熱火星燒著梵王衣卻是新羅
0262a28: 人打銕語不到處問荅縱橫思不及時千酬萬應更
0262a29: 有一言全舉似歸堂止靜對跏趺。
0262a30: 上堂僧問古人道離心意識參絕聖凡路學只如心
0262b01: 意識作麼生離師云一座纔起大地全收進云畢竟
0262b02: 如何保任師云十二處亡閑影響三千界放淨光明
0262b03: 進云通身無罣礙處處絕行蹤師云德山元是老婆
0262b04: 兒進云某甲總不會師打云你且喫棒著乃舉昔日
0262b05: 法眼禪師道眼中無色識識中無色眼眼識二俱無
0262b06: 云何令見色師云與麼話墮阿師何異稚兒弄影明
0262b07: 頭合處暗裏全彰象王行時狐蹤絕跡十字街頭跛
0262b08: 鱉盲龜千金不換一枚鎮海明珠一文錢賣卻七八
0262b09: 十顆不為分外遮裏若作佛法商量更須買草鞋行
0262b10: 腳始得不作佛法商量帶累山僧也是箇瞎漢山僧
0262b11: 六十年前有箇超諸方便句子今日布施諸人且道
0262b12: 是什麼句子擊拂子云達磨大師無當門齒下座。
0262b13: 上堂師舉金剛經爾時世尊至實無眾生得滅度者
0262b14: 乃豎拂子云世尊一條生銕脊梁壁立千仞纔被須
0262b15: 菩提輕輕磕著便向草裏輥將去雖然如是可謂入
0262b16: 水見長人也當時若只向應如是住如是降伏其心
0262b17: 處便休今時承虛接響漢向什麼處摸索若是山僧
0262b18: 則不然見他道唯然世尊願樂欲聞便云穿卻了也
0262b19: 復豎拂子顧大眾云還見世尊麼良久喝云若向遮
0262b20: 裏了徹將去一大藏教當下圓成如或未然且行羅
0262b21: 漢慈解結縛故行如來慈度眾生故喝一喝。
0262b22: 上堂實際理地不受一塵靈光獨耀無古無今佛事
0262b23: 門頭不缺一法直撞橫沖七通八達兩行滯貨一齊
0262b24: 收千林萬壑冷湫湫落日紅霞千嶂錦西風黃葉一
0262b25: 聲鳩卓拄杖喝一喝。
0262b26: 結制上堂橫按拄杖云汝等聞有箇雲外長老出世
0262b27: 各各頂笠腰包來到遮裏參禪學道擬會西來大意
0262b28: 錯了也殊不知山僧從無量劫來常在你頂門打坐
0262b29: 寸步不離你要見則得欲覓則不得你擬向玄妙處
0262b30: 覓山僧山僧不在玄妙處你向平常處覓山僧山僧
0262c01: 不在平常處你向了不可得處覓山僧山僧不在了
0262c02: 不可得處你向一切處見山僧山僧不在一切處你
0262c03: 若見得山僧與山僧孝順山僧與你永出塵勞高超
0262c04: 十地舉心動念皆成海印發光語默坐行盡是超佛
0262c05: 越祖你若不見山僧面忤逆山僧時山僧使你欲暫
0262c06: 舉心塵勞先起昏沉散亂卜度思惟向外馳求自纏
0262c07: 自縛且道山僧既在你頂門打坐歷劫不離為什麼
0262c08: 升沉各別還有透得此意者麼良久云山僧即是你
0262c09: 你即是山僧雖然如是諸方唱導門中即得若向菩
0262c10: 提門下更須將自己與山僧一齊拋向東洋大海轉
0262c11: 身向那邊更那邊打箇筋斗卻來菩提手裏請棒喫
0262c12: 且道既是一齊拋了又將什麼喫棒還會麼拈拄杖
0262c13: 卓一下喝一喝云不容擬議斬全身始得名為主中
0262c14: 主。
0262c15: 上堂此事無你解會處無你參尋處無你思惟處你
0262c16: 要悟即得要會即不得若是箇真實悟得的人如鄉
0262c17: 里兩人說家常話相似了了明明成成現現問東答
0262c18: 東問西荅西不承言不滯句傍人觀之或驚或愕或
0262c19: 想或疑將謂有許多玄妙機鋒道理殊不知在他分
0262c20: 中有什麼禪道機鋒可說雖然如是直饒與麼會處
0262c21: 猶隔山僧三十里在卓拄杖云描也描不成畫也畫
0262c22: 不就直下相逢來一槌俱打透復拈拄杖卓一下云
0262c23: 將在軍君命有所不受。
0262c24: 解制上堂肘後懸符底且過一邊氣吞佛祖底猶居
0262c25: 門外直得海底生塵山頭鼓浪猶是無風匝匝之波
0262c26: 若論向上提持直饒百千諸佛展無盡神通歷代祖
0262c27: 師弄無盡伎倆向此箇門中如雪填井相似還會麼
0262c28: 擊拂子云不是與人難共住大都緇素要分明。
0262c29: 上堂舉華嚴經云隨順無明起諸有若不隨順諸有
0262c30: 斷諸有既盡十方凡聖只可填溝塞壑到遮裏上無
0263a01: 攀仰下絕己躬猶是無風匝匝之波還有跳得出者
0263a02: 麼良久云跳則且置只如既是上無攀仰下絕己躬
0263a03: 又喚什麼作無風匝匝之波擊香几云披簑側立
0263a04: 千峰外引水澆蔬五老前。
0263a05: 上堂僧問銀牆銕壁時如何是迷中悟師云你問遮
0263a06: 箇繫驢橛作麼進云瓦解冰消後如何是悟中迷師
0263a07: 云劍去久矣你方刻舟問學人生死不明乞師一接
0263a08: 師云莫妄想進云不會師云卻較些子僧禮拜師便
0263a09: 打乃云聰明不了生死乾慧難脫苦輪若不真參實
0263a10: 悟打脫業識根由總無自由分汝等無論久參初學
0263a11: 皆須單刀直入掃蕩攙搶方見太平基業若只向心
0263a12: 窩裏想本子上尋以當參學正如南行北轍愈行愈
0263a13: 遠生死到來方知不實近時有一等禪和子不信真
0263a14: 參實究不是向見聞知覺上認住便是向無為無事
0263a15: 內困著甚至慣習機鋒胡談亂作種種邪謬病僧久
0263a16: 病無力又舌頭生瘡不能一一詳舉所以真實告報
0263a17: 諸人道見聞知覺決定不是行住坐臥決定不是坐
0263a18: 禪入定決定不是寒向火熱乘涼看孔著楔捨短從
0263a19: 長菩提寺裏一百五十箇禪和子一百四十九箇沒
0263a20: 有鼻孔眾中忽有箇漢走出來道請問和尚那一箇
0263a21: 畢竟是甚麼人病僧到遮裏怎得不打還有知落處
0263a22: 者麼乃擊香几云好大哥歸堂去。
0263a23: 冬至上堂一毫端現寶王剎破院子等地天寬寒向
0263a24: 火熱乘涼門前山色鬱蒼蒼搬磚弄木權相為更無
0263a25: 佛法可商量諸仁者莫倉皇不了流為聲色夢了則
0263a26: 全身入帝鄉豎拂子云且道是聲色耶是帝鄉耶滿
0263a27: 盤托出無人委七寶空餘萬丈光復舉五祖演冬至。
0263a28: 小參舉傅大士偈云有物先天地無形本寂寥能為
0263a29: 萬象主不逐四時彫祖云傅大士恁麼說話可謂精
0263a30: 金美玉今古光輝山僧舉到遮裏忍俊不禁與諸人
0263b01: 頌出頌云有中有無中無細中細麤中麤師云諸大
0263b02: 眾要見傅大士則易要見演祖則難何以故話在菩
0263b03: 提舉到者裏也不妨與箇註腳袖頭打領腋下剜襟
0263b04: 貧人齊奪卻富者與三斤。
0263b05: 雲外禪師語錄卷第一終
0263b06: 
0263b07: 當山遠菴和尚捐貲刻
0263b08: 　前住
0263b09: 神鼎雲外和尚語錄第一卷
0263b10: 康熙乙巳已夏月神鼎塔院識
