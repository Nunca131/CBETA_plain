0521a01: 攖寧靜禪師語錄卷之六
0521a02: 學人金之銘大持姚上士與父仝較
0521a03: 侍者　超級　德卓　記錄
0521a04: 續荅三峰藏和尚啟雲門
0521a05: 湛老人曹洞十六問并著頌
0521a06: 敘緣起附三峰頌語
0521a07: 歲在丙子暮春。某次參天童悟老人時。依山中結
0521a08: 夏。值同參友蜀之瞿公笈中。撿得三峰藏和尚法
0521a09: 錄內。有啟我雲門澄祖翁曹洞十六問。展讀無何。
0521a10: 殊覺可異。詢諸同學。絕無定見。久之撫膺嘆曰。吾
0521a11: 固知三峰懷先後隱疑。扣末代宗閫。欲睹去聖遺
0521a12: 風。事非驟然而舉。雖言中不無有響。而直下亦難
0521a13: 剖其所發。是以默於衷心。擬私其荅。若驚巨海之
0521a14: 無涯。猶苦渝言于逆指。退而思之。未敢措于一辭。
0521a15: 後去天童歷游雲門東山。雙徑石梁。經幾寒暑。遍
0521a16: 扣諸方。惟護國蘊和尚。僻處窮巖。聞其大得洞上
0521a17: 奧旨。因而走參所未盡者。一朝入室。水乳相投。頓
0521a18: 絕向往之疑。敢不深心仰止。于是并偕皋亭具宗
0521a19: 謨兄。其續其法。時壬午仲春也。行腳歸來。繼先十
0521a20: 有八載。每欲揭明是問。然恐僭僣越當代至犯吾宗
0521a21: 尊執。以某強作前茅。故隱隱胸次。迨今四方導師
0521a22: 前後出世法錄。遇必珍讀。未有齒其玄論。得釋所
0521a23: 向。近因退止松陵。杜門臥疾。偶二三子參請之暇。
0521a24: 論及是事。欲請垂一言。以決疑似。予聞之頓然而
0521a25: 起曰。此誠素志也。較雲門博山。交光互彩。垂荅已巳
0521a26: 周。固不當更墮駢拇之誚。因讀三峰復自敘其扣
0521a27: 問始末。并著頌內。侮慢不經。祗得隨彼發縱。貫矢
0521a28: 射隱。首撿峰敘云。啟雲門澄和尚。門荅云姑置以
0521a29: 俟來看。啟博山來公。亦曰姑俟面面陳耳。峰乃謂
0521a30: 顧盻諸方。無可激揚此事者。想亦不易荅耳。由是
0521b01: 慨然自為著頌云云兼是敘也。三峰一何黯忽。聾
0521b02: 聵平生。錯過雷音電舌之機。深昧雲駛月運之際。
0521b03: 舉步迷蹤。顧盼何預。如雲門之姑置以俟來看。峰
0521b04: 速當向南頂謝。而猶未領其旨。復馳求於博山。山
0521b05: 亦云。姑俟面面陳耳。二老誠謂玅唱非千舌。峰堅
0521b06: 持以為不易答者。斯則辜負良多。豈不聞馬祖因
0521b07: 僧問。離四句。絕百非。請師直指西來意。祖曰。今日
0521b08: 無心情。汝去問智藏。藏以手摩頭云。今日頭疼。汝
0521b09: 去問海兄。海云我到這裏卻不會。僧乃舉似馬祖
0521b10: 祖云藏頭白。海頭黑。如上一案。全提正令。今古盛
0521b11: 稱。于二尊宿所示。相去幾何。峰亦可置馬祖一門
0521b12: 於不易荅否。在三峰分中。料不甘矣。故法之所在
0521b13: 隱顯全該。橫坐斷於朕兆未形之始。行之所至。生
0521b14: 滅掠盡。直消融於逆順真俗之微。得入是室者。必
0521b15: 光大其心。嚴正其旨。甚欲向東塗西抹處。討箇分
0521b16: 曉。未免迷繪失真。亡羊泣岐轉行轉遠。愈指愈昏。
0521b17: 果是絕流香象幾肯作忍俊韓盧。的明第一義天
0521b18: 決不待縱橫文彩。峰今絕不虛己巳自炤。以謂無有
0521b19: 激揚此事。詹詹角立參商。乃至倒疊危機。高豎我
0521b20: 見。且句中逞不遜之勇。貶削紛然。妄以信陵竊符
0521b21: 私奔。魏曹篡漢等語。立陷洞山先傳後悟。將吾宗
0521b22: 祖世承法系忍心塗污。譏刺橫流。於無巴鼻處。捏
0521b23: 個巴鼻。而欲為人眼目。為人導師。寧不為愧。恐千
0521b24: 百世之下。頭正尾正者。未必有然其說耳。故列彼
0521b25: 著頌。布告大方。明辯以決其非。不作儱侗異議。庶
0521b26: 明三峰心跡於九原也矣。
0521b27: 三峰和尚問云。雲嵒傳寶鏡三昧。三種滲漏與洞山
0521b28: 者。還是過水睹影前事。是睹影後事。若是睹影後事。
0521b29: 為何不見重參。若是睹影前事。為甚未悟。而先傳堂
0521b30: 奧。峰著云目前未必機銖兩睡中先付定盤星。
0521c01: 又云。子細不得一向。頌曰。
0521c02: 崚崚石室暫相逢。良久淆訛囑付重。眼誤自
0521c03: 開當細見。世間幾個是真龍。
0521c04: 師著云。琉璃古殿炤明月。忍俊韓盧空上階。
0521c05: 又云。大覺非同睡裏光。頌曰。
0521c06: 綿密家風豈易逢。始終絕越句非重不知尾後吞蹄
0521c07: 角。那得神針點活龍。
0521c08: 師荅云。三峰首陳斯問。雖影射後先疑似之有間。
0521c09: 於始末悟脫了義之未詳。是以桂史傳訛。幾嫌受
0521c10: 命。杯蛇誤影。暗毒旋生。立慨當途之士。嫌昔於幾
0521c11: 希矣。且雲嵒示寶鏡三昧。三種滲漏與洞山者。乃
0521c12: 烹煉佛祖之法藥。為剪除異見之神鋒。洞山苟不
0521c13: 因其道。焉能脫悟後之餘知。雲嵒若不辯其苗。奚
0521c14: 以別克家之真子。所謂是法非思量分別之所能
0521c15: 解。唯佛與佛。乃能究盡。豈同庸流淺識。妄指太虛
0521c16: 而欲齊管見。不亦霄壤乎。故未窺豹變。難測雷機。
0521c17: 不跨禹門。終遭點額是道也挑剔升堂悟跡。掃盡
0521c18: 知有餘波。非初機藥石豈驛卒銅符。固知曹洞家
0521c19: 風。成褫不易。未有舉足不更上層樓。而能目窮千
0521c20: 里也。若法果可傳習。事必類于講肆。噫。將誰欺。欺
0521c21: 人乎。欺己巳乎。古今知識。睹參玄之客。腳纔跨戶。望
0521c22: 影便知。故風穴識仰山之再來。浮山知大陽之有
0521c23: 繼。安有親承槌拂。肇起宗風之祖。妄駁其先傳後
0521c24: 悟之法式乎。較洞山始謁南泉。值馬祖諱晨修齋
0521c25: 次。泉垂問眾曰。來日設馬師齋。未審馬師還來否。
0521c26: 眾皆無對。山乃出對云。待有伴即來。泉聞已巳讚曰。
0521c27: 此子雖後生。甚堪雕琢。山曰。和尚莫壓良為賤。泉
0521c28: 於時心先識之之矣。所謂虎生三日。便有食牛之
0521c29: 氣。次參溈山。機緣未契。辭行啟溈山云。還有與師
0521c30: 同時慕道者否溈云。此去石室相連。有雲嵒道人。
0522a01: 若能撥草瞻風。必為子之所重遂至雲嵒。于無情
0522a02: 說法處了達其本。至辭雲嵒。猶沉悟跡。故臨行尚
0522a03: 有末後之重拈。審細承當之再礦。值因過水。始釋
0522a04: 前疑。乃述所偈。以明始末俱盡若大慧去天寧。於
0522a05: 虎丘而冰泮往跡也後乃展其玄化法震海宇。指
0522a06: 真說法。直舉當陽語示曹山尊承世系非以先傳
0522a07: 寶鏡後悟心宗。而可昧其昔之所得。不令其後之
0522a08: 示續也。若云更令重參。不識所須何事。若云先傳
0522a09: 後悟。不知始悟何宗。以此正大機語。謂之先傳後
0522a10: 悟者。大慧不應于天寧。先受圓悟所付。分座驗人
0522a11: 後復至虎丘。打脫舊蘊矣。不見其錄中云。閱華嚴
0522a12: 至菩薩登第七地。證無生法忍。洞曉向日請益湛
0522a13: 堂。殃崛持缽救產因緣。驀地打失布袋。當斯時也。
0522a14: 礙膺之物。撲然而散。與洞山涉疑過水。頓脫悟後
0522a15: 之影。異曲同調。亦可謂之先傳後悟得麼。此若以
0522a16: 洞山之悟。與大慧不同。大慧供招現在。若大慧與
0522a17: 洞山悟跡不別。何爾獨具此疑。是以失探其源。沿
0522a18: 流不止。一言欲決。脫盡乃師。洞山於先既得其本
0522a19: 矣。豈不識睡中之主乎。峰今何更著為目前未必
0522a20: 機銖兩。睡中先付定盤星。將欲指勺水而評滄海。
0522a21: 一何狹劣之甚。今以識睡中主為極則。殊不知徹
0522a22: 底後更有事在。看其頌首句。以崚崚石室暫相逢。
0522a23: 當頭便存譏訕。因溈山指洞山石室往參。一見雲
0522a24: 嵒。即時契悟。遂辭去云云。今以謂石室暫相逢。則
0522a25: 永嘉謁曹溪。夾山扣船子。豈不暫之更蹔耶。秪恐
0522a26: 相逢不相識。迢然舉處貴知休。又云良久淆訛囑
0522a27: 付重峰絕不究洞山因雲嵒所荅秪這是。山便呈
0522a28: 出個等現的見處于良久之地。嵒復驗其不盡功
0522a29: 勛。故更與一截山時尚未敢和身放倒。向後直窮
0522a30: 至古人到不到地。偶於過水。脫盡重開不墮區宇。
0522b01: 立證無心之良久。還更淆訛個甚麼。不傳之旨。又
0522b02: 重囑付個甚麼。不見佛果頌曰。水中影子因身有。
0522b03: 若實無身影亦無。百尺竿頭纔進步。一毫端上現
0522b04: 毘盧。前以指洞山孤滯于良久之無心。後指出頓
0522b05: 現無心之良久。明其先知有。因而不知有。後不知
0522b06: 有。因而知有。凡情聖見。共相回互。豈如峰之頌。茫
0522b07: 茫忽忽。認影迷頭。嗟哉。休將閒學解。埋沒祖師心。
0522b08: 又謂眼誤自開當細見。洞山前之所證。後之所盡。
0522b09: 何處誤卻正眼。而云當細見耶。結云。世間幾個是
0522b10: 真龍。若至人一徹其始。如乾元之體。不住其功。而
0522b11: 能用九。故曰用九。見群龍無首。所作與時偕行。莫
0522b12: 測其際。名不得。狀不得。又擬向何處見龍德耶。既
0522b13: 統承佛祖大任。必能超天地。化萬物。興雲吐霧。擊
0522b14: 碎虛空。反疑乎是真龍。非真龍。而不為之一辯決
0522b15: 耶。且發言害理。以外其義。故云詖辭知其所蔽。邪
0522b16: 辭知其所離。將欲百世莫之能違。而合行其說者。
0522b17: 不亦謬之更謬耶。試看先德。內不欺己巳。外不欺人
0522b18: 絲亳未盡。必力為之。非同末世之言過其行。以聖
0522b19: 自居。詆毀前哲。甚欲突如來如。必至其行次且。予
0522b20: 誠知大言不辯。恐更起于疑人之疑。以不釋其所
0522b21: 疑也。是以并大慧一節。首而出之。
0522b22: 峰問若是堂奧果可先傳。又說甚麼自悟。
0522b23: 峰著云。若不水中見。幾乎苦一生。頌曰。
0522b24: 不因度水絕來甦。定落然香受祖圖。師法既
0522b25: 傳成紙墨。奮龍行雨在驪珠。
0522b26: 師著云。休看楚璧作碔砆。
0522b27: 又云。寶鏡不從言路得。劈開心眼是真師。
0522b28: 頌曰。
0522b29: 眼裏聞聲困早甦。謾思索馬按韓圖。相承一滴非言
0522b30: 說濁智終難辯髻珠。
0522c01: 師荅云。此問首荅。悉以備之。事必准明其跡。不宜
0522c02: 再為聲指。惜三峰未始本其所出。力欲捲空捲地。
0522c03: 迷障人眼。故其頌云。不因度水絕來甦。定落然香
0522c04: 受祖圖之句。始隨蹤于大慧行腳中。述其所參洞
0522c05: 下尊宿。有臂香授受。不妄付人之語。而為實據。然
0522c06: 大慧初年行腳。見地浮沉。雖稍有解會。於己巳分中。
0522c07: 毫沒交涉。應不敢妄自承當。時猶週遮途路之悲。
0522c08: 未能窮理盡性。宜其不勝任也。歷觀洞宗從始相
0522c09: 承祖印。傳燈備載。未有見其如是之授受。未有聞
0522c10: 其如是之法式。三峰總不辯大慧最初之見。反至
0522c11: 承虛接響。潛興鬥巧。不復循理。蕩激風波於言下。
0522c12: 欲喪至人之實。吾自知其力不堪矣。於人使可易
0522c13: 以詐。在天使難架以偽。將不危且惑乎。未睹門庭
0522c14: 施設之權變。寧知堂奧鎔盡之規模。且時之與人
0522c15: 興衰不一。各宗主化。未得繩繩芳躅。以繼其道。湮
0522c16: 沒時往往遇之。鼎盛時得有幾幾。或斯道寂寥。師
0522c17: 家得一敏捷者。未必不獎勵以進。用意琢磨。所謂
0522c18: 以天下與人易。為天下得人難。且爐之下多鈍
0522c19: 鐵。良醫之門足病人。但未見先有所付。而後令彼
0522c20: 自悟也。大慧己巳之不頓脫者。是誰之過歟。今何得
0522c21: 執一時之偶議。廢蓋代之家聲。相為攻擊。至暴肆
0522c22: 求疵。以欺掩先聖之實證乎。如洞山囑示曹山寶
0522c23: 鏡三昧云。末法時代。人多乾慧。恐屬流布。喪滅吾
0522c24: 宗。指原始要終之大節。還可陷雲嵒先傳堂奧得
0522c25: 麼。既不可陷。三峰一生之眼見耳聞。沒向何處去
0522c26: 也。欲將寸澤之鯢。而鄙鯤於大舉。多見其不知量
0522c27: 矣。洞山之悟于初。非三昧耶。後脫於見。非寶鏡耶。
0522c28: 古云但得本。何愁末。洞山之先悟。豈非本耶。後示
0522c29: 曹山。豈非末耶。三峰自謂濟上傑人。何至反生迷
0522c30: 暗。請天下後世明達者。公驗其邪說之非。欺滅之
0523a01: 狀。可行乎。不可行乎為臧耶。為否耶。夫歷代宗匠
0523a02: 徹悟不假于人。紹隆自當承旨。展化必以師資為
0523a03: 血脈。貫其所統。昭示來機。豈有內繼皇嗣。外膺大
0523a04: 寶。反泥乎父作子述之丕承。而臣下不為之折節。
0523a05: 國法不為之遵行耶。若今之玄要。必待臨濟再出。
0523a06: 面囑其旨。而後敢行不亦迂闊之甚。況雲嵒父也。
0523a07: 洞山子也。葉奕親承其道。反欲枉加疑似。吾恐斯
0523a08: 問。大有失于所學。固不宜向此處為跌宕。為層巒。
0523a09: 為左右舌。為螳螂臂。雖蜃樓海市。見日便消。簧鼓
0523a10: 虛聲。罪將奚釋。大言著為若不水中見。幾乎苦一
0523a11: 生。試問三峰。此處是見耶。脫耶。入耶。出耶。依住耶。
0523a12: 滅盡耶。向這裏不覓個洞山消息。真乃苦卻千生
0523a13: 萬劫。斯謂羅紋結角交加處。鶻眼龍睛失卻真。又
0523a14: 云師法既傳成紙墨。奮龍行雨在驪珠。古德云。祖
0523a15: 師心印。狀似銕牛之機。去即印住。住即印破。正與
0523a16: 麼時。豈三峰死被知見之所印住。而不一為之破
0523a17: 乎。如五家門庭。各具大機大用。相繼其道者。豈皆
0523a18: 習紙墨之傳乎。豈洞山未明本分。而行雲嵒之道。
0523a19: 假此驪珠乎。恐近代異流。搜奇變怪掩戶傳宗。以
0523a20: 己巳方人者。或有此耳。殊不知法乃人之用。珠乃龍
0523a21: 之用。豈有昧己巳之正受三昧。而反死抱前人之筌
0523a22: 蹄乎。但恐人非真人。龍非真龍也。將欲布鼓雷門。
0523a23: 誠恐自先碎首。彼此既為佛祖兒孫。當為任重。不
0523a24: 應輕佻至是所言公。斯非公言也。所言私。悟非私
0523a25: 法也。吾是以不可得而知其所發矣。堂奧中事。切
0523a26: 莫掠虛。若悟其源。自當神會。
0523a27: 峰問若是法屬閒家具。而可以先傳。可以後傳者。又
0523a28: 何必重於師承法乳。
0523a29: 峰著云。幸存一滴活嬰孩。頌曰。
0523a30: 分符貴在合符同。苟不憑符何適從。只恐竊
0523b01: 符私奔者。定然三尺不相容。
0523b02: 師著云。代王禪位不須憑。頌曰。
0523b03: 真王不與假王同。躡足封齊何所從。待得漢文西向
0523b04: 後。公私言路豈能容。
0523b05: 師荅云按此一問。峰擬欲曖昧其源。傳亂天下。使
0523b06: 後世疑之快其私意。遽然自得。獨尊一家之統。悲
0523b07: 哉。三峰何苦亟亟蓄心乃爾。不知心要。目為何物
0523b08: 耶。顧從上先德。師資法印如火傳薪。蓋知洞山參
0523b09: 請徹旨。所繼慧命。非荒唐遙指。影射虛承。料不同
0523b10: 晉代劉淵。妄依漢統。據何所見。直譏洞山以法屬
0523b11: 為閒家具。而不重于師承法乳耶。倒引魏信陵竊
0523b12: 符私奔。力將誤入人罪。以相欺蔽耶。且洞山之刱
0523b13: 始也。德配靈峰。功超少室。作用嚴正。宛似純金。萬
0523b14: 世之下。誰不尊之仰之。戴之佩之。今欲疊亂其師
0523b15: 承之分所貫之道。三峰何所見。而敢暗行貶剝至
0523b16: 是耶。犯何條款。頌為三尺不相容。耶無根害理。過
0523b17: 難屈指攷景德傳燈錄。洞山悟無情說法。遂述偈
0523b18: 云。也大奇。也大奇。無情說法不思議。若將耳聽終
0523b19: 難會。眼裏聞聲方始知。余讀至此。遽云則早存一
0523b20: 滴活嬰孩矣。山後辭雲嵒。嵒曰。什麼處去。山曰雖
0523b21: 離和尚。未卜所止。曰莫湖南去。山曰無。曰莫歸鄉
0523b22: 去。山曰無。曰早晚卻來。山曰待和尚有住處即來。
0523b23: 曰自此一去。難得相見。山曰難得不相見。山又問
0523b24: 曰。和尚百年。後忽有人問。還邈得師真不。如何秪
0523b25: 對。嵒曰。但向伊道秪這個是。山良久。嵒云。承當個
0523b26: 事。大須審細。山猶涉疑。後因過水睹影。大悟前旨。
0523b27: 因有偈云云又五燈指月等錄。載雲嵒良久曰。秪
0523b28: 這是。山沉吟。又有載山作禮者。紛紛不一。較傳燈
0523b29: 載山良久處。正呈所見之謂。言下投機處也。如按
0523b30: 別錄。則問荅全不一氣。據洞山之良久。乃其始悟
0523c01: 時大題大目。未可輕易。惜乎今古尊宿。等閒看過
0523c02: 毫不著重。審訂其實。任聽截長續短。以恣邪說。且
0523c03: 如雲嵒因山一問。便爾當場分付。山雖欲力任。但
0523c04: 不能直下無垠。是以嵒之再舉。至山之再礦。消法
0523c05: 執之微芒。斷末後之根蒂。今作雲嵒良久。雖於示
0523c06: 處可用。然在知有相參。絕無意味。故以傳燈為實
0523c07: 據。斷不可擬定雲嵒之良久。而非洞山也。況嵒又
0523c08: 未見山一語。何以便言承當個事。大須審細。山前
0523c09: 又沉吟。後又涉疑。若果如是。則昔日所得處面目
0523c10: 何在。故山之良久。不當改作沉吟。每思後人所載。
0523c11: 鳥焉之誤。其過不淺淺也。且景德傳燈系大宋道
0523c12: 原禪師編次賜入龍藏。師系法眼下二世孫。當真
0523c13: 宗時。道欽四海。明賢與之。核實驀修筆定。頒賜流
0523c14: 行。敢以洞宗之始祖機緣。而不為之一詳細乎。但
0523c15: 年世積遠學者寡識。不能推詳本真。翻然異論。事
0523c16: 不師古。擅為批削。余是以遵上古而明之。山嶽可
0523c17: 使之移。江海可使之竭。唯斯正眼。斷不可更也。今
0523c18: 三峰總不較前人舊案。錯疑後有波瀾。妄議雲嵒
0523c19: 良久淆訛囑付重。以法屬為閒家具之非。試問洞
0523c20: 山辭雲嵒時。非比香嚴之去溈山而先未有所悟
0523c21: 者。但猶沉悟影。纖疑隱隱。直窮至不坐最初句。不
0523c22: 墮末後句。體盡無依。香飄果熟。然後出世拈香。豈
0523c23: 非光明正大。赫奕之師承法乳乎。蓋昔亦有不重
0523c24: 師承法乳之恩者。如開聖覺。初參長蘆無所得。次
0523c25: 依五祖演發明後見長蘆法席鼎盛。遂往嗣之。拈
0523c26: 香時不原所得。忽胸前如擣。發癰成疽。竟以疾卒。
0523c27: 此非欺滅師承萬代之龜鑑乎。如是法印。還敢作
0523c28: 閒家具耶不耶。但近代師承。與古大異。昔之參請
0523c29: 者若於一言半句中。稍有得力處。未敢自忽。人天
0523c30: 眾前。必為酬報。今之相承法乳者。或背或向。或與
0524a01: 或取。或好高自大。埋沒所參。或未經囑付。妄為繼
0524a02: 統。彼此捏虛。終身杜撰。惟觀門庭熱鬧。生滅為心
0524a03: 倒換新奇。朝秦暮楚。不知師承法乳。可如是之重
0524a04: 耶輕耶。吾固曰。三峰當痛惜子今時。不應錯疑于
0524a05: 先哲也。末代惡風甚熾。習沿大壞。恬不知怪。寄深
0524a06: 主盟斯道者。若單絲繫于九鼎。更混亂於無可繫
0524a07: 之日。寧不一為寒心毛豎乎。懇力為荷之慎之。毋
0524a08: 欺毋忽。
0524a09: 峰問若人人可以傳得。為甚繩床腳下聽去。便道倒
0524a10: 屙無及。峰著云。魏禪應知愧舜韶。頌曰。
0524a11: 春秋一字但誅心。詭御從他傲得禽。握法不
0524a12: 嚴成自負。室中千古貴惟欽。
0524a13: 師著云。佛祖典型。賴有此耳。勿則野狐涎。直流
0524a14: 今日。審如是言。震懼震懼。頌曰。
0524a15: 神鋒凜烈斬機心。未許談禪劇七禽。雜毒信知難入
0524a16: 耳。雙雙嫩桂固宜欽。
0524a17: 師荅云。誠哉是言。切於學人偷心未死之大害。急
0524a18: 於道者明真辯偽之大防。若非真正種草。久之悉
0524a19: 作假雞聲韻矣。無實證者。觸處鐵山當面敢。不自
0524a20: 為覺察乎。寥寥末季頹綱。歷歷誰為聲援。正所謂
0524a21: 繩床腳下聽去。招感禍殃不淺。況云可以先傳。可
0524a22: 以後悟耶。如古斲輪之小技者。父尚不得而傳諸
0524a23: 子。況大道乎。果得之於心。必應之於手。則我王庫
0524a24: 內。無如是刀。峰何至積疑不已巳。而更矇瞍。豈能善
0524a25: 之為視乎。善之為作乎。徒使言高而目遠。跡廣而
0524a26: 心雄。既亂空華之障。復傾眾響之沉。無奈洞山眼
0524a27: 裏聞聲。不須耳授。峰必禁錮其說。何異柳生于肘。
0524a28: 而盲然不知物化。誠如峰論。當令雲嵒。向常寂光
0524a29: 中。再將起之囑之。或能銷鎔其倒見乎。惜哉不識
0524a30: 洞山之始。應昧其終。故死執定睹影前之未悟。睹
0524b01: 影後之方知。滅其神化之忘功。誑侮孤輪之獨照
0524b02: 欲盈所志。須將洞山過水前之實證實據者。欺沒
0524b03: 得盡。庶幾得行其詐。勿則皎然事蹟。恐愈掩而愈
0524b04: 明。徒將魑魅之蹤。妄搏獅王之步。將欲戕古以自
0524b05: 勝。豈其然乎。試問唯欽之道。掣電之機。未審可使
0524b06: 深相傳習而為悟耶。五家之宗。立法之始。未能入
0524b07: 其室者。可令統行于萬世耶。若謂遞代綱宗。師師
0524b08: 可據。何至洞山直證雲嵒之道。親荷雲嵒之法。骨
0524b09: 尚未冷。反不容於統承大旨。深毀其先傳堂奧耶。
0524b10: 繩床下聽耶。并著以魏曹篡漢。不及舜之受禪。汙
0524b11: 篡逆之訛言。亂傳燈之疑始。峰之所謂。正乃一字
0524b12: 誅心。自狀其過。速當痛為切戒。毋至欺陷百端頌
0524b13: 中又以王良詭御獲禽而比托。大似醉夫說夢。亂
0524b14: 指西東。將沒洞山為嬖奚之儔歟。閱此不覺可怪
0524b15: 可疑。可悲可笑。夫尊古敬賢。其德乃大。峰反聾昧
0524b16: 於見聞。頑嚚於心口。棄德崇偽。昧公泄私。千古之
0524b17: 下。未見有登祖席者。橫肆舌劍唇鎗。作此惡聲。全
0524b18: 無忌憚。法門豎異。害莫大焉。請觀濟上之青天霹
0524b19: 靂。旱地波濤。洞下之觸背俱非。如大火聚。一扣其
0524b20: 法。似忤逆聞雷。若由基神箭。滅盡學人偷心。搜盡
0524b21: 野狐窟宅寶鏡高懸。藏竄無地。敢云握法不嚴成
0524b22: 自負耶。豈有斯道。同世俗之幻術。沿習於秘授耶。
0524b23: 欲假鉤繩而釣古。待膠漆而固今。於其正也。反為
0524b24: 削之。斯峰未返天倪之上。故傾積毀之風。徒以自
0524b25: 高而身殉者。不亦莽蕩乎。每思楊墨之見。雖謂偏
0524b26: 執。然亦不言可傳之實法。豈先聖以心印心之道
0524b27: 反相搏擊。使混常流耶。峰既於濟上久專大任。不
0524b28: 當存心生滅之場。啍啍欺世罪將何辭。故曰欲得
0524b29: 不招無間業。莫謗如來正法輪。仰祈明眼作家。畏
0524b30: 慎惕勵。直示後學。庶使法道綿綿。弘揚萬億以垂
0524c01: 不朽。幸甚。
0524c02: 峰問五位君臣。既是闡揚不少。為甚又說個五位王
0524c03: 子。畢竟是兩義耶是一義耶。若是一義。石霜九峰料
0524c04: 不多事。若道兩義。請判意旨如何。
0524c05: 峰著云。寒泉品後煮茶香。頌曰。
0524c06: 既分貴賤辨疏親。密闡玄宗不厭頻。面面好
0524c07: 山披洞府。脫然蛻去邈仙真。
0524c08: 師著云。升壇推轂原非細大賞難論蓋主功。
0524c09: 頌曰。
0524c10: 傍分正化絕疏親。借位明功挾路頻。不賞元勳知奉
0524c11: 重砉然玅指響天真。
0524c12: 師荅云。提綱挈領。固非言象所明。透網離巢。拈弄
0524c13: 何妨活潑必欲傍搜註腳。恐教玷辱先宗。緇素若
0524c14: 不分明。必至囫圇吞嚥。一義兩義不別根株。王子
0524c15: 正偏。大有同異。寄語參玄上士。應知格外玄機。正
0524c16: 中偏。宸宮開曉唱。偏中正。鳴珮仰堯天。正中來。石
0524c17: 女下粧臺。兼中至。剖符知定鼎。兼中到。臣主豈能
0524c18: 明。透此一位。以徹主中之主。以別誕生之父。雖曲
0524c19: 盡其法。無以少加。但皇王根本勳位之不同。主主
0524c20: 依正攝盡之難別。故石霜慮彷彿於金枝。九峰懼
0524c21: 尊崇於久御。直使功勛不借。隱顯大開。如吾宗要
0524c22: 訣云。古鏡臺前。子轉身而就父。兒孫得力。貴乎室
0524c23: 內不知。夜明簾外。臣退位以朝君。不令而行。玅在
0524c24: 借功明位。王子五位者。誕生內生本出之無殊。在
0524c25: 朝末化生之有異。如位尊九五。宇宙一人。貴無倫
0524c26: 匹。天王之下。降一級者。有內紹。有外紹。本不同其
0524c27: 位。故各司其化。內紹者。位立儲君。根本同出。雖天
0524c28: 然尊貴。但欽承帝父。秪奉一人。謂之主中主。外視
0524c29: 臣僚。巍然獨立。隨處稱尊。即根本智也。雖分兩位。
0524c30: 實是一君。根本不清。豈知轉位。必活遭其錯亂。那
0525a01: 明悟後再參。以得大機。以顯大用。故曰內紹誕生
0525a02: 之設。有是來矣。外紹者。公侯伯子男。以功勳而至。
0525a03: 雖不同內紹。亦秪奉一人。各秉其權。輔贊化育。謂
0525a04: 之萬行等莊嚴亦不犯功勳。必須一念回機。始得
0525a05: 全身奉重。如閫外威權。惟聽將軍令。不聞天子詔
0525a06: 在外各嚴其職。在內共戴其君。若矜不賞之勳。肆
0525a07: 跋扈之亂。一經悖逆。非惟自失本真。亦且不能他
0525a08: 受用也。謂之理事俱背。如華嚴六義。有成相。壞相。
0525a09: 別相。同相。總相。異相異中原有同。同中原有異。所
0525a10: 云是法住法位。世間相常住。脫斷常邊邪二見。絕
0525a11: 能所去住之關。故不可以有心知。不可以無心會。
0525a12: 揀明六相。和合作舍。各不觸犯。極則處。正眼難窺。
0525a13: 垂手時。大千任運。君臣賓主。內外互融。海闊淵深。
0525a14: 古今無間。豈可參差上下。混配其宗。了知出沒洪
0525a15: 波上須假弄潮人。如著云寒泉品後煮茶香。諦當
0525a16: 甚諦當。若知一味。百味具足似乳中酪。酪中酥。酥
0525a17: 中醍醐。若離乳體。則無以成。雖等則有別。於體本
0525a18: 仝。無奈鬥搆輩。每纍瓦結繩遊心竄句。絕不知全
0525a19: 鼎大臠之味。終身役役。曾未染指。計為自得者。誠
0525a20: 謂得人之得。而不自得其得者也。或於法要中假
0525a21: 令渾成相似。緇素又不甄別。大似盲人摸象。誠如
0525a22: 峰云。脫然蛻去邈仙真矣。抱鉛爐作丹鼎。甚是可
0525a23: 憐生。欲得不乖大旨。登其絕頂。請再究始終之大。
0525a24: 向奉之深。於修證原有階梯。在運斤絕無朕跡。方
0525a25: 曰裏頭人。不擔屋裏事。學者知此。則思過半矣。其
0525a26: 外者。折衝萬里。裂土分茅。但久駐封疆。則不忘於
0525a27: 帝力。猶妨野老之歡。故曰修證即不無。染污即不
0525a28: 得。弘法之源。蓋本於茲。恐不盡其所問。更布葛藤
0525a29: 一上。稍明大略。欲透法身向上關捩。無越此耳。還
0525a30: 委悉麼。雲中木馬嘶聲切。焰裏靈苗結子多。參玄
0525b01: 之士。切莫草次放過。不負良工苦心。勉之勉之。
0525b02: 峰問五位君臣。曹山言正位。即空界。本來無物。偏位
0525b03: 即色界。有萬象形。正中偏者。背理就事。偏中正者。捨
0525b04: 事入理。兼帶者。冥應萬緣。不墮諸有。非染非淨。非正
0525b05: 非偏故曰虛玄大道。無著真宗。從上先德。推此一位。
0525b06: 最玅最玄。問空界色界。說理說事。既是曹山語。為甚
0525b07: 大慧道。說理說事。教有明文。教外單傳直指之道。果
0525b08: 如是否。若果如是。討甚好曹山耶。且道曹山意旨如
0525b09: 何。峰著拍案一下云。是偏耶正耶。是空界耶。色
0525b10: 界耶。是理耶。是事耶。會得者。冥應萬緣。不墮
0525b11: 諸有。非染非淨。非正非偏。惟此一位。不會者。
0525b12: 一任分君臣辨五位。錯認兼中到為兼帶。可
0525b13: 惜許也。頌曰。
0525b14: 東來西去共浮沉。輥出囫圇格外音。若向末
0525b15: 稍烏炭認。又成單板費沉吟。
0525b16: 師著云。當堂不正坐。那赴兩頭機。頌曰。
0525b17: 橫穿向背絕浮沉。啐啄之機異鷇音。尊貴位中知不
0525b18: 住。豈珍枯木有龍吟。
0525b19: 師荅云。先德激揚個事。展化多方。或建立或掃蕩。
0525b20: 或隨立隨掃。隨與隨奪。總要當人脫卻貼肉汗衫。
0525b21: 非教人守株待兔。隱顯言中為標的也。故曰法無
0525b22: 定止。去病為良。解撥金針。瞳神立轉。乃至明耶暗
0525b23: 耶。色耶空耶。拈來悉作倚天長劍。直使石女血流
0525b24: 毛卓豎。虛空骨碎眼迷光。若必泥其言路。則背水
0525b25: 之陣必敗。曳柴之勢宜亡。要在殺活臨機。用非死
0525b26: 執。是以曹山之建立。出無中之有。大慧之掃蕩。去
0525b27: 有中之無。透過者關鎖齊開。迷沉者町畦自劃。又
0525b28: 何必凝滯師家言路。探指顧蹤繇者哉。且五宗法
0525b29: 要瞿曇老漢。早已巳露布于三千年之前。幸有後代
0525b30: 兒孫。作略宏遠。傑出前人。能超佛祖之見。故具佛
0525c01: 祖之用。如涅槃字。三法不共。嬰兒之行。五相鉤
0525c02: 連。滿字半字。同別總異。雖熾然應萬。而無有窮。於
0525c03: 五葉一花。豈分根派。綿密也。箭鋒也。顧鑑也。六義
0525c04: 也。暗機也。高撾毒鼓。截斷來去羈縻。縱奪自如。推
0525c05: 倒死生墻壁。幸有三峰力專斯道。探出秦宮之炤
0525c06: 膽。究明刮之金鎞。直衝雪月蘆花外。自可披衣
0525c07: 向後看。如頌云。東來西去共浮沉。果能化堅礙之
0525c08: 疑。絕遷轉之患。則雲來雲去出沒無心。十方剎海
0525c09: 一毫頭現。豈逐浮沉定見。耽取舍於其間哉。次云
0525c10: 輥出囫圇格外音。斯謂一句合頭語。萬劫繫驢橛。
0525c11: 將欲搜玄抉秘。徒增影響之知。反落塵毛之劣。秪
0525c12: 如道聚不成團。捏不成碎。擬向何處輥出囫圇耶。
0525c13: 結中云。若向末稍烏炭認。又成單板費沉吟。透得
0525c14: 至微之奧。於大功不住。逢御飯不餐。破微笑之風。
0525c15: 肆拏雲之手。撥著如獅子音。吼遍吼。如法樂音。等
0525c16: 遍吼。何至反費沉吟耶。所云若將耳聽終難會。眼
0525c17: 裏聞聲方始知。試看洞山頌云。兼中到。不落有無
0525c18: 誰敢和。人人盡欲出常流。折合終歸炭裏坐。峰將
0525c19: 此頌。錯擬其意。言總能透得五位。亦不過在黑漆
0525c20: 漆地履踐。認定洞山之末稍竟墮死水。全不為貴。
0525c21: 呵呵。不亦淺見浮沉。將比量而作現量。較洞山首
0525c22: 句云。不落有無。謂格高調古。和者誠難。學人不識
0525c23: 玄旨。相將競出常流。但不知一有所異。便成滲漏。
0525c24: 何得云到。是以密移一步。竭玅化以無方。垂手交
0525c25: 參。齊古今於一念。直透二邊生佛不名之要道。通
0525c26: 結回互兼到終始之提綱。所謂混然無內外。和融
0525c27: 上下平。故名臣主相忘於古殿。豈云認定烏炭費
0525c28: 推敲耶。如洞山問龍山云。和尚見個甚麼道理。便
0525c29: 住此山。龍云。我見兩個泥牛鬥入海。直至如今無
0525c30: 消息。看看。請開頂門之正眼。始堪空裏弄空華。速
0526a01: 透悟後之覺場。稍許夢中來說夢。則不誤指脫影
0526a02: 為見影。絕處為坐認。非以三玄而不同五位。死定
0526a03: 在棒頭上。方絕人氣也。非以教有明文。而曹山說
0526a04: 理說事。不同祖意也。但願空諸所有。慎勿實諸所
0526a05: 無如是不妨有理有事。有主有賓。有玄有要。有正
0526a06: 有偏。立證無身有事之大用。不貴勳勞所至之藩
0526a07: 封。頓伏千妖百怪。掠盡十地三賢。消多知多解之
0526a08: 壅塞禪。點無作無功之正命食。得弘其化。豈不偉
0526a09: 歟。遞後之操進者。毋使不明綱宗。左右失顧。識些
0526a10: 子利害。再令冰河發焰。鐘鼓重新。是知此問不弱。
0526a11: 峰問既單取五位。為從上所推。則今之悟者。全在裏
0526a12: 許。安身立命。為甚出語。多是正中偏。偏中正。
0526a13: 峰著云。直須恁麼會始得。頌曰。
0526a14: 從來雙足走西東。起坐分明不住功。脫履上
0526a15: 床沉睡後。一輪圓月掛高穹。
0526a16: 師著云。星河垂玉漏。北斗面南看。頌曰。
0526a17: 夜半金烏出海東。坐深鰲背懶施功。橫穿古道抽身
0526a18: 疾。不借冰輪炤碧穹。
0526a19: 師荅云。偉哉斯第一義。不規而圓。不矩而方。一中
0526a20: 繩墨。則傷之觸之。忌之諱之。無病不發矣。故忘言
0526a21: 則得意。忘法則情枯。拔盡瑞草靈苗於劫外。倒拈
0526a22: 龜毛兔角於今時。故先聖立旨云。雪覆萬年松頂。
0526a23: 夜半正明。雲遮一帶峰巒。天曉不露。是以垂手處。
0526a24: 正中有偏。暗不住暗。偏中有正。明不住明。卸卻通
0526a25: 身甲冑。立見太平。勿令久住長安。風光八面。巴歌
0526a26: 絕唱。雷驚枯木之花。玉線橫穿。拽斷泥牛之鼻。挾
0526a27: 路頻頻。機通回互。無位次中明位次。有雙關處絕
0526a28: 雙關。該而全其萬化。不羨大千之富。返而一以難
0526a29: 收。奚輸徹底之貧。一朝撲碎玉屏風。方信晶簾終
0526a30: 不貴。若投子因僧問。大死的人。卻活時如何。荅云
0526b01: 不許夜行。投明須到。此即直下裂斷兩頭。雙控俱
0526b02: 虛的句。稍具眉目。則知雪樹梅花開午夜。月巢老
0526b03: 鶴早騰空。亦且那邊不坐萬年床矣。古今師匠。承
0526b04: 嗣其宗者。若庖丁之解牛。非斲輪之糟粕。與諸佛
0526b05: 祖。同一自在。同一玅用。言滿天下無口過。行滿天
0526b06: 下無怨惡。若但知其所用。而不知其所不用。大似
0526b07: 王子寶刀。指空說夢。非兼帶而終沉莽鹵。識觸犯
0526b08: 而始徹精微。若不悟銕鷂凌空。奚以測鵬飛萬里
0526b09: 如頌脫屣上床沉睡後。一輪圓月掛高穹。據斯所
0526b10: 證。猶存毫沫之知。尚涉瑕生之累。向這裏一刀揮
0526b11: 得斷。返聞涓滴非聲。冰壺無影是名大解脫門。大
0526b12: 總持門。如云起坐分明不住功。果爾從緣不借。則
0526b13: 知一念遍塵剎。不勞雙足走西東矣。還見玅協弘
0526b14: 通的的意麼。直待石人毛卓豎。始知明暗一齊蠲。
0526b15: 峰問大慧言。四大解散時。心識已巳昏。如何回互。既回
0526b16: 互不得。定闖入驢胎馬腹去也且道此時。作何諦當。
0526b17: 峰著云。甕中不走折腳鱉。頌曰。
0526b18: 地閉天凝凍轉加梅因寒徹迸些花。若於白
0526b19: 處看消息。大是尋春截樹丫。
0526b20: 師著云。不借借中方始貴。脫然來去未為奇。
0526b21: 又云。回互的旨果如是乎。休將驢鞍橋。認阿爺
0526b22: 下頷。頌曰。
0526b23: 湛守靈知病轉加。香煙脫去眼生花。直須踏破澄潭
0526b24: 底。不喚珊瑚作樹丫。
0526b25: 師荅云。吸乾滄海。玄珠豈墜蒼龍窟。衝開霄漢。桂
0526b26: 輪不貯古寒潭。萬邦靜而王化忘。四海晏而狼煙
0526b27: 息。拔無根草。斷筋骨於有住之鄉。弄死貓頭。碎髑
0526b28: 髏于識盡之際。秉大公不世之法。絕窺窬紊亂之
0526b29: 私。若不辯其輕重之關。必混亂於玉石之誤。故師
0526b30: 家出語。揭古示今。大須審細。雖抑揚不一。但為佛
0526c01: 祖權衡。人天標格。不可陽施陰奪。顯己巳滅人謂之
0526c02: 道者家風謂之禪宗命令。較大慧指心識已巳昏。如
0526c03: 何回互一問。雖偶拈示於昔時。實有沉埋於大意。
0526c04: 且濟宗如大慧之福慧圓滿。行解具足者。誠不多
0526c05: 得。弘揚斯道。海內傾心。九重顧問。非唯本宗之門
0526c06: 庭死拈活弄。而四宗之關鍵。無不披靡。安有將回
0526c07: 互大綱。作生死岸頭事。以勘學人乎。如是。則坐脫
0526c08: 立亡之應可貴。沉空守寂之必宜珍。於大法何有
0526c09: 哉。設為是問。蓋權宜所發。針拶初機之輩。或有是
0526c10: 事。勿則大相懸隔矣。雖曹洞亦有回互中直截者。
0526c11: 或臨濟亦有直截中回互者。然于旨趣。大不可溷。
0526c12: 一失顧其建立之本。必至困守靈知。隨波落炤。可
0526c13: 不細參乎。且回者。徹過威音那畔之根源。互者。攝
0526c14: 盡今事門頭之玅用。先後不居。依正互攝。始起于
0526c15: 石頭參同契云。門門一切境。回互不回互。回而更
0526c16: 相涉。不爾依位住。痛拶偏枯。舉之密密。示之拳拳。
0526c17: 次傳而有雲嵒寶鏡。再傳而有洞山五位。相繼得
0526c18: 有曹山三墮。闡揚大化。建立門庭。當曹山時。頓絕
0526c19: 紙衣依倚之功勛。後有九峰未肯首座全身之脫
0526c20: 化。剪除根塵器界之依光。截卻有證有修之巴鼻。
0526c21: 不貴坐脫立亡。秪為見處墮偏枯。任爾舍利通身。
0526c22: 勿若臨機能轉步。審如是法。豈可以荊棘園。同列
0526c23: 栴檀之座。宸極殿。相看草莽之塗。蠱毒反作醍醐。
0526c24: 草賊目為真主。通宗通塗既不辨。挾帶挾路豈能
0526c25: 知。若以去來不昏。為回互之極則。紙衣應徹底多
0526c26: 時。又何待曹山。向末後施不借借之鉗鎚。始得斷
0526c27: 依依之根本。到此地具得半隻眼。誠謂吾宗下刃
0526c28: 更利。發藥甚毒。絕蓋代之功。非廉纖之病。到來懶
0526c29: 去攀雲樹。回首誰誇鳳閣風。透盡紅塵堆裏生涯
0526c30: 方知大熾焰中吐舌。故曰縱饒枯木生花去。返炤
0527a01: 荒郊不值錢。豈云梅因寒徹迸些花。而于功位上
0527a02: 強作主乎。既不識跡混塵埃。而敢明其挾帶乎。古
0527a03: 德云。黑白未分前已巳過。又豈肯向白處看消息。而
0527a04: 待尋春截樹丫乎。首句以地閉天凝凍轉加。不過
0527a05: 學人進修階級。總使寒威徹骨。不能攀虯龍而驅
0527a06: 虎豹。穿嵒壑而入煙波。秪可望隔籬之觢何嘗睹
0527a07: 露地之牛。將欲透金針而穿劫外。以窺其奧者。吾
0527a08: 未之見也。又著以甕中不走折腳鱉。可惜三峰一
0527a09: 生行腳。全身困在甕中。若不打破甕時。直挨至彌
0527a10: 勒下生還無起日。絕不聞莫守寒嵒異草青。坐斷
0527a11: 白雲終不玅。故將大慧一語。看為實法。誠如所見。
0527a12: 當作回護字用。不當作回互旨看矣。若易乾坤之
0527a13: 互卦。無互中而有互。舍一而進。疊以成之。絕內絕
0527a14: 外。神化莫測。餘互亦然。是之言互者。用如轉環。古
0527a15: 人立法味此。若毫忽之差。則不應律呂矣。針拶不
0527a16: 入。水灑不濕。猶是打瓦鑽龜漢。若不向露柱揚聲
0527a17: 處。討個分曉。正好坐參三十年。或失腳迸斷紅線
0527a18: 方知石頭路滑。宜深心密證。不宜坐守枯樁。吾固
0527a19: 云大慧斯問。倒弄顛拈。或未可測。遞後之俊傑。欲
0527a20: 追求斯道者。得向大海裏翻個轉身。則不指涔蹄
0527a21: 勺水為巨浪。久久或堪仝入此保社。
0527a22: 峰問景欣言見解人多。行解人萬中無一個。若識不
0527a23: 盡。敢道輪迴去在。且道識盡底人。畢竟是見解。是行
0527a24: 解。即今日應萬事。在那裏安身立命。
0527a25: 峰著云。腳底知前路。頌曰。
0527a26: 髑髏乾盡生青草。不借流螢一線光。敲到第
0527a27: 三雙眼直不知入地上天堂。
0527a28: 師著云斷碑橫古路。霜月豁虛懷。頌曰。
0527a29: 敲風打雨渾閒事。轉覺難同絕頂光。迸出海門秋後
0527a30: 影。尚餘殘炤落虛堂。
0527b01: 師荅云。交光互彩。彼彼同明。識盡無依。見行俱徹
0527b02: 景欣斯語。病學人之理事未圓。過在行說不到。非
0527b03: 萬中無一二也。所云見到者。握土成金。觸處圓滿。
0527b04: 理無礙也。超諸見量。離諸有作。事無礙也。不取一
0527b05: 法不舍一法。理事無礙也。體用渾忘。理事不立。事
0527b06: 事無礙也。若猶存見諦。是名食不消。如黑夜見物。
0527b07: 開口則墮理障。所作則墮事障。安得行解相應乎。
0527b08: 現前既是黑漫漫地。識情流注。何必待眼光落地
0527b09: 之輪迴乎。若不得其真。似葉公迷筆下之龍。能忘
0527b10: 情於見。如李廣穿烏菟之石。果得真見。則見且不
0527b11: 立。況一切作用而不圓滿乎。自能坐致太平。高蹈
0527b12: 毘盧。我為法王。於法自在。復欲問其識盡底人。畢
0527b13: 竟是見解乎。行解乎。日應萬事。在那裏安身立命
0527b14: 乎。呵呵。目前山是山。水是水。人謂之嬰兒。吾亦與
0527b15: 之為嬰兒。人謂之町畦。吾亦與之為町畦。吾亦不
0527b16: 知有見解。有行解。亦不知識盡。識不盡。在天而天。
0527b17: 在人而人。故曰四海之濱。莫非王土。率土之賓。莫
0527b18: 非王臣。既盡髑髏之識。必豁正眼於頂門。能誅不
0527b19: 戴之臣。荒服悉歸於闕下。山河眉目裏。又何須問
0527b20: 取腳跟。萬法一微塵。決不假螢光半線。峰沒卻景
0527b21: 欣活路。自遭眯眼重圍。故著個腳底知前路。余不
0527b22: 妨為汝添個註腳。乃云終是黑漫漫。其頌中道髑
0527b23: 髏乾盡生青草。余一喝云。猶有氣息在。次云不借
0527b24: 流螢一線光。余云秪恐全身在裏許。又云敲到第
0527b25: 三雙眼直。余云亦非至寶。結云不知入地上天堂。
0527b26: 余云終是亂走。據此一頌。本無大過。何至逐句破
0527b27: 消。非搆言路之風濤。為剪執迷之所向。不得不為
0527b28: 一按劍也。如前二句。以洞宗髑髏無識眼初明。今
0527b29: 頌為乾盡生青草。宛若腐螢一線之光。終不能全
0527b30: 彰見行。勿須寶也。唯言所重。全在知玄而復知要。
0527c01: 一一敲去。敲到第三句。則雙眼始直。髮尖上迸將
0527c02: 出來。天堂地獄。獨步超方。以他宗之淺劣難同。吾
0527c03: 法之優深可貴。宛如博奕。渾似鬥雞。既不忘見執
0527c04: 之波。奚以消權實之用。總於出生入死。如花開花
0527c05: 落。遇順處逆。似流水浮漚。斯雖履實地而不辜。但
0527c06: 猶倚功勛於力馭。況欲向法鏡內。數白論黃。每誇
0527c07: 驚人之業。恐遭明眼之譏。急令鑽得透。敲得直。要
0527c08: 且未具見解之圓滿。行解之相應。殊不知煖不在
0527c09: 火。涼不在風。明不在日。暗不在魄。會得毘盧不墮
0527c10: 凡夫。不會普賢失其境界。是故螢火可熱須彌。滴
0527c11: 水可浸巨嶽。不起于座而遍塵剎。不假一法。而徹
0527c12: 蠛蠓。大千捏聚。萬類全該。豈可列瓶盤之有異。目
0527c13: 釵釧以無同。既不沒升沉之見。必當和萬竅之音。
0527c14: 峰果不存秦楚之別。則刮盡景欣熱腸一片。究空
0527c15: 無住住。裂破不聞聞。末法所賴。在斯一舉。讀者事
0527c16: 當審諸。
0527c17: 峰問子歸就父。又道推爺向裏頭。且道推者是阿誰。
0527c18: 既是推爺向裏。誰是同時不識之祖。
0527c19: 峰著云。秤錘落井又泥深。頌曰。
0527c20: 翻轉青銅鏡背看。硃砂斑厚壙泥乾。光生不
0527c21: 用揩磨舊。漢製從來體自圓。
0527c22: 師著云。丫角崑崙齊伏道。謾教帝釋放天關。
0527c23: 又云。禹蹟功雖異。難明大舜神。頌曰。
0527c24: 無事無身未易看。始終機盡見情乾。夢回石女來新
0527c25: 炤。不借菱花點缺圓。
0527c26: 師荅云。法燈朗照。方知見底浮沉。正令當行。須假
0527c27: 重瞳再鑑。封簾掩密室之風。絕侶脫交參之路。是
0527c28: 以靈苗瑞草。野父愁耘。玉鎖金匙智人不顧。非因
0527c29: 木蛇夜吼。寧知腦後神光。未逢達者之儀。怎得瞎
0527c30: 驢滅卻。說明說暗。固是空拳誑小兒。論要論玄。應
0528a01: 識假途滅虢計。若得全超不借。則能推祖父於裏
0528a02: 頭一朝掩鼓息旗。事可罷登於廊廟。推者乃轉位
0528a03: 也。滅根本心也。根本心滅。則超過現量。不問帝鄉
0528a04: 之遠近。誰驚暮夜之非常。是以古德云。賓主睦時
0528a05: 全是妄。君臣合處正中邪。禁殿無人。誰拂清風于
0528a06: 白畫。碧梧去鳳。任教明月落重臺。法執盡而見地
0528a07: 圓。根本脫而理事徹。直窺髻裏玄珠。可別輪王至
0528a08: 寶。如金光明經云。如來言三種身。依諸伏道。起事
0528a09: 心盡。依法斷道。依根本心盡。依最勝道。根本心盡
0528a10: 起事心滅故得現化身。依根本心滅。故得顯應身。
0528a11: 根本心滅。故得至法身。既云教外別傳。何使提挈
0528a12: 綱宗。假令別有規模未免斬頭覓活。若果如是。未
0528a13: 夢見在。若不如是。未夢見在。急須蕩盡聖凡情見。
0528a14: 方能不滯尊貴階梯。如峰著為秤錘落井又泥深
0528a15: 斯謂藥石除。而反墮膏肓之疾。鉤餌脫。而復遭羅
0528a16: 網之悲。滯十成之死句。困相似之疑城。見處既帶
0528a17: 瓦礫。發言難印宗乘。欲識同時不識之祖父。舉步
0528a18: 亂雲迷四野。攜笻無路透孤峰。如頌云。翻轉青銅
0528a19: 鏡背看。不聞古德云。向道莫去。歸來背父。又何許
0528a20: 鏡背看也。次云硃砂斑厚壙泥乾。好個摩空句子。
0528a21: 不當落在點劃場中。所云易分雪裏粉。難辨墨中
0528a22: 煤。當悟綿綿化毋之機。寂寂真風一段。峰既將穿
0528a23: 密室。何陷顧貯之泥塗。更沒文彩于琢削。豈能絕
0528a24: 眾響而豁天真之提唱乎。宜知語帶玄而無路。舌
0528a25: 頭談而不談。又云光生不用揩磨舊。秪如古鏡未
0528a26: 磨時是個甚麼消息。末云漢製從來體自圓。不見
0528a27: 寒山道。無物堪比倫。峰又用製作麼。無有譬喻能
0528a28: 喻此法。總製得圓。早已巳缺陷了也。將欲古之又古。
0528a29: 深之又深。竭力摸寫。逼真得盡。不知弄巧成拙。揀
0528a30: 點將來。料掉沒交涉。住住。既道向亦不是。背亦不
0528b01: 是。畢竟如何即是。一喝云。鐵牛撞倒帝釋宮。百億
0528b02: 須彌汗如雨。
0528b03: 峰問曹山立三種墮。註者言師凡言墮。謂混不得。類
0528b04: 不齊又明安不受食。是尊貴墮。須知那邊了卻。來這
0528b05: 邊行履。不虛此位。即墮尊貴矣。且道曹山三墮意。畢
0528b06: 竟是那一種。
0528b07: 峰著云。從來不借雙關路。鉤鎖中間直下拋。
0528b08: 頌曰。
0528b09: 這邊那邊都不得。合水和泥總不知。牛斷鼻
0528b10: 繩湖草綠。牧童濃睡月低垂。
0528b11: 師著云。落日海潮夜。秋光腦後看。頌曰。
0528b12: 天水勿違明舊德。群龍無首殫餘知。挾類混然成錯
0528b13: 吉。門庭三五不須垂。
0528b14: 師荅云。閒花野草。橫鋪古錦化春工。山色溪光。密
0528b15: 布真風超象外。全身入荒草。徐行足跡混塵埃。脅
0528b16: 右書半行。獨許狸奴知個事。分明頭角宛轉巴歌。
0528b17: 故曹山有三墮之神樞。大珠剖絕向之正受。其法
0528b18: 也。如鼎繫足。不煩輕重于其間。似月穿波。忘所合
0528b19: 流于徹底。明安復為布置。一以折三。以三冥一。亦
0528b20: 不另擬隨類墮之等則。尊貴墮之差殊。故云此三
0528b21: 墮須明轉位。是以先聖立法。竭盡無餘。搏沙全琢
0528b22: 玉之功。函蓋有藏鋒之勢。且曹山始云。直須回互。
0528b23: 末云將為墮。且不是同也。若使回而不涉。必貯金
0528b24: 城久止亢陽。終遭旱魃。一踏到底者。透石穿雲。三
0528b25: 搭不回底。迷蹤失步。敲出鳳皇骨髓。蒼梧空月露
0528b26: 之形。倒拔獅子之筋。鸞膠絕絲桐之響。等閒嘯月
0528b27: 高岑上。要使清風刮地來。墮之之意。大矣哉。興無
0528b28: 緣慈于大覺之場。作不請友於含生之類。故教中
0528b29: 有諸佛退位度生之義。佛非有位也。但居尊貴一
0528b30: 路。則無度生分。若不令回機。眾生無出頭分。故曰。
0528c01: 轉位就功。解珍著敝垢之衣。轉功就位。治水歸神
0528c02: 禹之化。本非物格。東方入定西方出。亦非格物。南
0528c03: 方人定北方起。男子身中入定時。女子身中不留
0528c04: 意。故佛不住佛之尊貴。長鯨一吸海水盡。菩薩不
0528c05: 住菩薩之功勛。森森露出珊瑚枝。向果海中。倒駕
0528c06: 慈航。一音演唱。令其隨類得解。返觀生佛平等。了
0528c07: 知無佛可成。無生可度。無行可修。煩惱涅槃。究竟
0528c08: 永盡。如云大通智勝佛。十劫坐道場。佛法不現前。
0528c09: 不得成佛道。果若有佛可成。有法可現。豈得鎔盡
0528c10: 規模于大冶。消除法見于當途者哉。是以一徹不
0528c11: 受食之義真俗融通。了然無一剩法矣。如云這邊
0528c12: 那邊都不得。合水和泥總不知。斯堪識異。類之權。
0528c13: 超言象之表。控神駿于四海。尾絕纖塵。駕金車於
0528c14: 白社。步潛芳草。出豁古人大意。直分隨墮玄津。言
0528c15: 深法玅。理到事圓。如末云牛斷鼻繩湖草綠。牧童
0528c16: 濃睡月低垂。是意本出宏智四借頌中發源。然宏
0528c17: 智雖云識盡甘辛百草頭。鼻無繩索自優游。但其
0528c18: 結個不知有去成知有。始信南泉喚作牛。以借借
0528c19: 不借借。出曹山墮旨。始終一貫。今云牧童濃睡月
0528c20: 低垂。人法隱隱尚存。不過露地安眠。牛雖純逸未
0528c21: 忘拘牧固貼然猶有待此正是功行邊事。豈能證
0528c22: 入不知有去成知有耶。於此不盡。安能回途得玅。
0528c23: 而堪合水和泥耶。故云恐未徹其底。所云脫盡唯
0528c24: 珍之至見。能通萬類之齊聲。戴角披毛。隨類自在。
0528c25: 方得塵塵混入。剎剎圓融。作人天依住。為大地指
0528c26: 南。如明州布袋。普化木鐸。真俗不違。始終超越。奈
0528c27: 何今之學者。雖得一線之麤知。未徹雙輪于足下。
0528c28: 將使搗巢穴而碎須彌去御樓而行草野。以決槍
0528c29: 榆之勢。思同海運之興。寧有是事哉。誠謂門裏出
0528c30: 身易。身裏出門難。冷地回頭一覷。總似錦獄安身。
0529a01: 猶帶幾重枷鎖。而欲自他俱利。誠為從井救人。豈
0529a02: 不自相欺陷乎。是以羽毛不備。難透九霄。藥病未
0529a03: 除所行窒礙。直須空洞無物。表裏精微。培風摩背。
0529a04: 不為天閼。有攫霧拏雲之勢。翻江攪海之能。然後
0529a05: 可活醃透網金鱗。重煆悟後骨髓。於是無位可居。
0529a06: 瀟灑任溪山之異。無法可示。錯然制大用之機。不
0529a07: 寶空王之殿。誰珍有治之風。故寂音頌尊貴之旨
0529a08: 云生在帝王家。那復有尊貴。自應著珍御。顧見何
0529a09: 驚異。闡揚既盡。靈鑑休違。神化無窮。如指諸掌。目
0529a10: 其入草求人。老胡再起。何以加焉。得明三世諸佛
0529a11: 不知有狸奴白牯卻知有。至此。則金不重礦矣。
0529a12: 峰問曹洞回互當頭。臨濟臨機不讓師。法眼家問如
0529a13: 何是曹源一滴水。荅是曹源一滴水。且三家落處。在
0529a14: 甚麼所在。
0529a15: 峰著云。東西四不得。擊擊鼓當中。頌曰。
0529a16: 雙控俱虛直下針。主賓推讓正全擒劈頭一
0529a17: 撞雲消散。個個歸宗不用尋。
0529a18: 師著云。斷岸翻身心法盡。笑看走馬落帆風。
0529a19: 頌曰。
0529a20: 負勝輕遭腦後針。明修暗度魄先擒。功成籌畫歸三
0529a21: 傑帝業天然不費尋。
0529a22: 師荅云。法律者。國之柄。綱宗者。道之樞。國無律而
0529a23: 禮義衰。道不宗而異見起。是以過則匡之。失則革
0529a24: 之。長則去之。短則續之。誅偷心于言下。絕知見於
0529a25: 胸中。救百世之弊。豁後進之盲。奈何法既久而岐
0529a26: 更多。道力微而奸愈出。悲王疊起。目不奈看。狂子
0529a27: 交馳。頑嚚囂塞路。空懸慧命。所繼誠難。學者陷牛跡
0529a28: 之知。主者失綱維之大。互相訛亂。影射失真。嗟噓
0529a29: 哉。是以仲尼不觀於禘祭。季札獨樂於韶音。慨古
0529a30: 之法不可追。痛今之世何所視。三峰斯舉。深愍顛
0529b01: 危。隱微之間。將使回狂瀾於既倒。昭著其所不易
0529b02: 耳。惜今時據匡床。拈麈尾者。一味印泥印水。說玅
0529b03: 說玄。絕不忌觸諱之妨。又奚知衝關之要。學人言
0529b04: 語。似鸚鵡傳聲。隨地生苗。若青蘿夤緣。渺茫祖父
0529b05: 家風。失顧全身負墮當此祖庭秋晚之際。邪法橫
0529b06: 生之時。賴有重拈於末季。欲令破長夜之悲。睹前
0529b07: 聖之範。稍為鼓舞。庶幾昏昧者。一朝休歇。頓息狂
0529b08: 心應知立法非易。承當非易。行道非易。判斷非易。
0529b09: 不令忽於正法。既得升堂。必宜入室。夫五家門庭
0529b10: 者。通關要道。曲為今時。撥開見執機輪。拔斷死生
0529b11: 惡刺。師師大用。耀古輝今。打雨敲風。佛魔無地後
0529b12: 世無敢少加於毫忽者。因而尊之寶之。一時推重。
0529b13: 五宗之源。肇於茲矣所要者貴于當人識病識藥
0529b14: 知重知輕兼識藥中之忌。勿則顢頇佛性。儱侗真
0529b15: 如。窮劫悟無有日。嘆今淺識之輩。誤揣其蹤。或擬
0529b16: 臨濟之法。直截痛快。一見生擒。擬曹洞之法。廉纖
0529b17: 轉折。枯木死灰。或美曹洞之綿密準繩。呵臨濟之
0529b18: 橛頭鹵莽。并不審其玄要主賓。正偏回互。蓬塞胸
0529b19: 次。亂統麻纏其他宗者。湮沒無聞。秪堪口掛壁上。
0529b20: 安敢偽指虛張。亦知其無所從而譏誕矣。予試問
0529b21: 云。如砒藥鴆毒。示之于人。人必知為害己巳者。授以
0529b22: 良醫。反致於起死回生。若示之參苓朮附。人固知
0529b23: 為益己巳者。授以庸醫。反速于戕生致死。其性也本
0529b24: 無向背。顧其用之之何如耳。若主持是法者。道眼
0529b25: 明白。參玄扣慕者。篤信無疑。一跨其門。偷心立死
0529b26: 久之得以續其法。而弘其化。豈關宗有差別。法有
0529b27: 淺深耶。亦在其人之擔荷何如耳。若半青半黃者。
0529b28: 道眼糢糊。兼於學佛者。掠虛打哄。聚頭嘈雜。妄判
0529b29: 古今。謬改金根。誤讀盎碗。非法有優劣也。亦在其
0529b30: 人之臧否何如耳。一在師資緣契。二貴作用光大
0529c01: 如握寶珠。隨方應現。明眼者。識珠之體。盲聾者。昧
0529c02: 珠之用若然。聽其當頭回互也得。臨機不讓也得。
0529c03: 隨聲破跡也得。乃至晴空揮霹靂。持書不到家。月
0529c04: 落潭無影。拄杖子跳。得遇烈烈英人。徹底從頭
0529c05: 透過。有時恁麼也得。虎嘯龍吟。富嫌千口少。有時
0529c06: 不恁麼也得。草枯水冷。貧恨一身多。有時恁麼不
0529c07: 恁麼總不得。鞭斷虛空筋骨。撲碎金剛腦門。一棒
0529c08: 一條痕。一掌一握血。貶釋迦于鐵圍山內。不令口
0529c09: 邊水漉漉地。推達磨向糞掃堆頭。休教黑豆換人
0529c10: 眼睛。一花既散于十方。五葉必光於塵剎。莫分優
0529c11: 劣。唯貴行深。知法道不易方堪保任此事。邁古超
0529c12: 今。令法久住。始不作佛法中罪人。虛喪其實也。如
0529c13: 云東西四不得。擊擊鼓當中。峰何事一光分左右。
0529c14: 同室列西東。宛如中外相持。大似途分界限。四既
0529c15: 不得。中亦不得矣。如昔普化云。明頭來。明頭打。暗
0529c16: 頭來。暗頭打。虛空來。連架打。峰至此。將欲擊向何
0529c17: 所。四方得麼。中央得麼。果能衝開巨浪。便可握手
0529c18: 相參。勿則困死方隅。埋沒千生腳底。敢向何處存
0529c19: 軌則耶。如云雙控既拋象外。金針是可橫穿。這邊
0529c20: 那邊。更不容其住足矣。次云主賓推讓正全擒。吾
0529c21: 宗謂君臣合處正中邪。豈非直下之正全擒耶。濟
0529c22: 宗謂未容擬議主賓分。到這裏主賓亦且無暇推
0529c23: 讓矣。得透千重鎖甲。能握肘後靈符。必不滯山澤
0529c24: 之幽閒。迷江海之浩蕩。顯舊家風。布新作略。展處
0529c25: 肅肅秋風多帶殺。卷時昏昏古渡絕人還。縱橫唯
0529c26: 心之旨。發而無不中節矣。還識三家落處麼。震威
0529c27: 一喝云。青天驅鬼魅。夜半碎桃符。
0529c28: 峰問洞山問龍山老人。如何是主中主。荅云。常年不
0529c29: 出戶。又別載云。如何是賓中主。荅云常年不出戶。且
0529c30: 道是訛誤耶。是各有道理耶。
0530a01: 峰著云。升堂難入室。坐室不升堂。頌曰。
0530a02: 醉深獨貴和衣睡。未飽應憐放箸人。拂子掛
0530a03: 來何足問。君臣溷失有家珍。
0530a04: 師著云。玉鉤雙控冷。庭際闃無聲。頌曰。
0530a05: 冷冷白露蒼苔溼。寂寂重幃遠御人。萬里秋聲消漏
0530a06: 永。未央高臥冷衣珍。
0530a07: 師荅云。多處不得增。少處不得減。有主何妨頻話
0530a08: 會。少處減些子。多處增些子。歸來門外草青青。口
0530a09: 生白醭。火焰裏凍倒蒼鷹。戶長青苔。月明下喘死
0530a10: 玉兔。擊水無聲。應知意不在言。敲空有響。誰識來
0530a11: 機立赴。是法固無定所。玅應要在當機所謂說法
0530a12: 不隨時。總是非時說。如鳥飛空而折翼。似箭射的
0530a13: 而斷絃。聊通半線。要使破惑除疑。稍展鋒鋩。必使
0530a14: 聞風喪膽。故師資酬唱。識觸犯。不昧雙睛。賓主纔
0530a15: 分。落思惟。便成鈍置。更欲深登祖奧。非比截流之
0530a16: 機。而有迴瀾之別。橫徑纔登。喪亡立地。輪車能轉。
0530a17: 一任指南。主客未清必當負墮。是知龍山此語。總
0530a18: 不辯其訛誤。亦顯知其傳之之謬也。較明安立吾
0530a19: 宗四賓主云。以正中偏乃垂慈接物。即主中賓。第
0530a20: 一句奪人也以偏中正。有炤有用。即賓中主。第二
0530a21: 句奪境也。正中來。乃奇特受用。即主中主。第三句
0530a22: 人境俱奪也兼中至。乃非有非無。即賓中賓。第四
0530a23: 句人境俱不奪也。兼中到。出格自在。離四句。絕百
0530a24: 非。玅盡本無之玅也。故丹霞序云。黑白未分。難為
0530a25: 彼此玄黃之後。方位自他。了知先聖立法。目擊道
0530a26: 存。果龍山實有是荅。假令別有道理。吾必自知其
0530a27: 冠履倒置。所謂毫忽之差。則不應律呂矣。斯必傳
0530a28: 刊之謬。非龍山有此荅耳。如洞山首問。如何是主
0530a29: 中主。龍云。常年不出戶。即直下舉向上機。徹頭示
0530a30: 末後句。不睹堯眉八彩。那知舜目重瞳。次問如何
0530b01: 是主中賓。荅云。青天覆白雲。應知垂簾任補袞之
0530b02: 能。靜鞭聽燮理之佐。控萬邦而執帛。駕六御以追
0530b03: 風。問賓主相去幾何。荅云長江水上波。為他拈卻
0530b04: 依稀。驚散落霞與孤鶩齊飛。直令揭開當面。獨許
0530b05: 秋水共長天一色。問賓主相見。有何言說。荅云清
0530b06: 風拂白月。回看東君無聽運之勞。黃鶴有盤空之
0530b07: 勢。得閒題取一篇。不必復循崔灝。甄別龍山荅句。
0530b08: 光華似鎮海明珠。徹見魚龍窟宅。是以洞山不知
0530b09: 膝之屈地矣。隆望既重于當時。正眼必超於終始。
0530b10: 此固明易可分。勿煩其贅。啟後之大匠。力能排闥
0530b11: 直入其室。雪曲陽春。不妨高和。珠迴玉轉。任運從
0530b12: 心。峰之所云升堂難入室。坐室不升堂。是為意句
0530b13: 俱到。非惟徹己巳之深。可豁後來之鑑。其頌以拂子
0530b14: 掛來何足問此直引百丈若不再參。終未識主中
0530b15: 之主。古德所謂客情步步隨人轉。有大威光不能
0530b16: 現。甚得敷演之玅。末云君臣溷失有家珍。峰將徹
0530b17: 主中之主。然個中略經點綴。則反失其真。悉是刺
0530b18: 腦入膠盆。未到獨步超方之絕頂。幾欲觀方于眉
0530b19: 睫者。恐無是事矣。故曰觀方不至彼。至彼不觀方。
0530b20: 既云至矣到矣。君臣道合矣。臣主相忘矣。則兒孫
0530b21: 戴不賞之功祖父殫密室之令此外更欲搜索箇
0530b22: 家珍出來何異卵生毛馬生角徒將九轉靈丹博
0530b23: 作砂汞中物力思追蹤覺範瞥興大用炫耀今時
0530b24: 反成鈍置是以頌意不宜逞奇一逞奇特非惟滅
0530b25: 真喪智亦且空勞無益如覺範聰敏過人擬將洞
0530b26: 山宗趣改腔越調以兼中至易偏中至絕不揣雲
0530b27: 巖立旨依根分布從石頭發源闡揚正偏回互綱
0530b28: 領所謂明中有暗暗中有明故寶鏡三昧有如離
0530b29: 六爻之喻因其卦體內暗外明內柔外剛錯綜奇
0530b30: 耦文彩昭著起則初爻二爻為一疊依體立用次
0530c01: 則三爻四爻為二疊體用齊彰再則五爻六爻為
0530c02: 三疊體用俱隱若字三法縱別不成天然而玅
0530c03: 是之疊而為三又云變者以初陽二陰一位為正
0530c04: 中偏以二陰三陽二位為偏中正以三陽四陽三
0530c05: 位為正中來以四陽五陰四位為兼中至以五陰
0530c06: 六陽五位為兼中到外卦陰居陽位陽居陰位兼
0530c07: 帶忽來敲唱雙舉若嬰兒五相此變盡成五縱橫
0530c08: 不離本位寂音竟於互卦分爻用巽兌大過中孚
0530c09: 重離配成五位內外錯安正偏倒置斯出一時臆
0530c10: 見不諳吾宗血脈遞相沿習自謂千古定案不可
0530c11: 增改其毫忽在覺範名稱尊宿尚乃失辯于宗閫
0530c12: 況後代傳載者乎是以續錄于斯昭其宗旨正訛
0530c13: 不易之論。
0530c14: 復附近者有以二株嫩桂。合翠交陰。上符馬祖。實由龍山。以洞山請益龍山賓主話。為五湖入海。同
0530c15: 一濕性云云。蓋石頭馬祖淵脈。雖本乎大鑑一源。然洞山繼雲嵒之道。必當確定宗派。如以龍山符
0530c16: 馬祖。而攝歸洞山。則置藥山石頭于何地。既云五湖入海。同一濕性。何不合流至曹溪。而溯歸少室。
0530c17: 斯謂五派同源。法門公議。今欲獨分注于馬祖下。則競流也。非合流也。請觀相向。以孰為是。且洞山
0530c18: 乃述行腳。請益諸方始末。若此為符。則從上諸家尊宿。誰不歷之參之。要使其盤根錯節。貫之續之。
0530c19: 則一往而無抵止矣。脈脈相承。久而尚為抹殺。況參請者乎。如雪峰錄有云。吾從先德山石頭以承
0530c20: 傳此秘密法門一段。豈不昭著祖系。今世力欲鉗結其口。掩昧其實。將石頭下雲門法眼二宗。硬欲
0530c21: 插入馬祖派內。合臨濟溈仰。以印馬駒四足崇其偽碑。爭馳未息況更突一洞山參請之機緣。筆為
0530c22: 上符馬祖。列于庭下。毋乃太高己巳門戶。而越分他宗。將起撤鄰燈。而歸光一室。得無門墻桃李乎。因
0530c23: 并錄此以俟明鑒。。
0530c24: 峰問臨濟秘密。只貴賓主。曹洞亦有賓主。且道同別
0530c25: 在甚麼處。
0530c26: 峰著云。莫踐履混飛騰。頌曰。
0530c27: 主主應須體用分。杖頭末句父歸根。相參了
0530c28: 得方珍重。利處應知鈍已巳存。
0530c29: 師著云。倒拈無鏃箭。射落一雙雕。頌曰。
0530c30: 玄偏不附正何分。踢倒重關始絕根。贏得太平樂業
0531a01: 後。薰天灼地了無存。
0531a02: 師荅云。孫子減灶添兵。滅狂雄之膽。孔明減兵添
0531a03: 灶。避敵國之鋒。鳳蟄龍驤。奮發天然儀表。秉符執
0531a04: 節。維持閫外威名。電火破潛形異怪。雷聲震竄跡
0531a05: 妖狐。交參未許揚眉。入戶豈容湊泊。故大用不假
0531a06: 安排。要使塵中辨主。打疊重關一路。須知化外來
0531a07: 賓。或互同聲吼。或調別宮商。赤身挨白刃。那堪顧
0531a08: 險思危。合眼跳黃河。須是銅肝銕膽。主賓雖殺活
0531a09: 不同。明暗合全提無三。故不執正偏之賓主。外于
0531a10: 四料揀。難於互用也。如臨濟賓主。師家學人交鋒
0531a11: 處。固與洞宗稍別。但臨濟兩堂首座。同時下喝。濟
0531a12: 云賓主歷然。又云一喝分賓主。炤用一時行。此與
0531a13: 洞宗賓中主。主中賓。扣擊當陽。不移寸步。雖前輩
0531a14: 罕言及此。蓋知斯旨。未有不同聲相應者。又洞山
0531a15: 因示僧云。客中辯主尚未分。如何辯得主中主。僧
0531a16: 便問。如何是主中主。山云。闍黎自道取。僧云。某甲
0531a17: 道即是客中主。如何是主中主。山良久云。恁麼道
0531a18: 即易。相續也大難。斯即洞山推出直下主賓。打破
0531a19: 劫前古鏡。死水裏。鞭起陝陜府鐵牛。藕絲孔拽出嘉
0531a20: 州大象。半提開萬丈冷門庭。雙控驀全收一句子。
0531a21: 故濟宗通二偏兼帶。曹洞合縱奪主賓。門庭施設
0531a22: 各有條分。關鎖齊開。誰拘出入。如洞宗之賓中賓。
0531a23: 此雙明不類。非有非無。人境俱不奪。即第四句兼
0531a24: 中至之大意。本非濟上同一互用。峰必以履踐飛
0531a25: 騰。列為兩途。恐無此法履踐宗師家本也飛騰宗
0531a26: 師家用也。雖進止不同。其履踐本一。證是道者。誰
0531a27: 能出不由戶。如操愈密。其道愈光。不因黑漆漆地
0531a28: 履踐。焉得祖道光揚。將欲舍卑而崇高。難脫行遠
0531a29: 必自邇。峰專執景欣一語。而泯滅洞上者。豈不發
0531a30: 千古一笑。且進階之漸者。始云見跡。入草制奔烈
0531b01: 狂牛。次曰忘炤。別峰脫象王回顧。藥病盡去。迷悟
0531b02: 冰消。然又不可不履踐。故曰見道方修道。不見復
0531b03: 何修。又云理雖頓悟。事以漸除。若一知而不保任
0531b04: 久久失初。恐醍醐翻成毒藥。又如車二輪。如鳥二
0531b05: 翼。若單飛騰。而棄履踐。謂之有用無體。單履踐而
0531b06: 失飛騰。謂之有身無智。故體用渾然。本無二理。今
0531b07: 棄根本。而附枝葉。吾不知法之與人為何。見解之
0531b08: 與行解為何。是知斷不可判為兩途矣。較主中主
0531b09: 者。即正中來。此根本同出。今頌以主主應須體用
0531b10: 分。則宛同賓中主。非主中主矣。就于濟宗之主。兩
0531b11: 合參之亦未。見有體用之可分。宜將句中應須兩
0531b12: 字易作難同。或可頌之。如石門著云。萬里絕同侶
0531b13: 斯竭盡三際。可謂濟上之直截者。若于洞宗所荅。
0531b14: 猶未盡善。況云主主可分體用耶。如云杖頭末句
0531b15: 父歸根之句。斯盡美矣。但不可死列定在棒上之
0531b16: 命根分為角見。而細之又細。外之又外。扭捏相參。
0531b17: 則在處吹毛。斷不喚作鈍根阿師也。慨今道愈凌
0531b18: 遲。真偽雜亂。踞斯位者。不思一視同仁。每議臨濟
0531b19: 以棒喝為本分。曹洞以語句為本分。又云語句你
0531b20: 家的。棒喝我家的。不可互相混用云云。試問當時
0531b21: 祖券。未審從何派定。一有棒喝相關。便謂之私竊
0531b22: 者。則淨因一喝。不當分五教矣。秪如濟宗言句。可
0531b23: 使克棟。則不當竊洞上矣。天地之道。體大用大。如
0531b24: 月印千江。必注意執為定法。何得響應十方耶。非
0531b25: 惟臨機掣肘。亦且亂統難支又以朝入東門。便謂
0531b26: 東家之子。暮入西宅。便謂西家之兒。互相攻擊。失
0531b27: 辨根苗。共陷于不智之域。磨唇礪齒。何所事焉。深
0531b28: 有三峰述其大端。拈以問吾宗之同異余因茲不
0531b29: 避擊撞敢為布其要略也如此。
0531b30: 峰問曹山四禁。莫行心處路。不掛本來衣。何須正恁
0531c01: 麼切忌未生時且道禁之外。又作麼生。
0531c02: 峰著云。切忌從他覓。頌曰。
0531c03: 誰人影子不隨身。吹滅青燈始見真。昨日看
0531c04: 山攜個杖幾迴行過石麒麟。
0531c05: 師著云。我今不是渠。頌曰。
0531c06: 撲碎珊瑚倒卻身。樓頭見月總非真。根株不向當途
0531c07: 截。走馬徒教索翠麟。
0531c08: 師荅云。滔滔湖海。寂寂祖庭。說道廣似牛毛。見道
0531c09: 罕如兔角。未堪話會。何地施權不得已巳先聖向塵
0531c10: 勞內。打開布袋。入水和泥。令行處。嚴防密護。露布
0531c11: 困已巳伏之兵戈。相逢時。斗轉星移。彈鋏驚歸途之
0531c12: 客思。謾云撒手歸來無一事。到頭末後有千差。故
0531c13: 曹山禁已巳賞之勛階。拔過窗之牛尾。果得深經大
0531c14: 冶。去寒灰枯木之沉痾。脫湛寂澄清之冷焰疾破
0531c15: 渠原是我。翻身直下一刀。推開我不是渠。回首鳳
0531c16: 沖霄漢。除卻本來照。瞿曇不受印於然燈。掀翻腦
0531c17: 後關。善財可罷昇於樓閣。此曹山深經洞山之爐
0531c18: 。故能顯祖父之門風不料去聖時遙。人心不古。
0531c19: 尊慢立生。倒見競出。紊亂其父子。妄言曹山為徵
0531c20: 洞山睹影處所發。又陷其能救師認影之病。故有
0531c21: 說云。曹山立三墮以明尊貴。設四禁以辟邪途。捐
0531c22: 不賞之功。絕未然之禍。渠無國土。何處逢渠。本是
0531c23: 無瘡。勿傷之也。後世不曰洞曹。而曰曹洞。其在此
0531c24: 乎云云。讀此使人心駭神驚。一亂其師承之分。二
0531c25: 滅其繼法之始。千古之下。未有子加父上。臣令君
0531c26: 前。設有是聞。必為悖逆之賊。世出世法。豈容若是
0531c27: 倒行耶。雖云智過于師。方堪傳授。苟不如是。何堪
0531c28: 紹隆玄化。然於名分。亦可謂之子父乎。今稱曰曹
0531c29: 洞者。曹山仰尊六祖。脈自曹溪而分布。凡所住處。
0531c30: 尊曹溪以表之。為洞山統承六祖之道。是石頭青
0532a01: 原而溯其上。重于尊祖敬宗之大節。近代毫不辯
0532a02: 其實蹟。枉藉聲名。蓋覆洞山之上。不亦忍心害理
0532a03: 乎。況洞山過水睹影處。惟曰大悟前旨。蓋脫前無
0532a04: 情說法之悟處不忘。今日一見即脫之矣。豈有睹
0532a05: 影而復墮影耶。復至雜聲塞耳。以洞山情之所結。
0532a06: 因見不忘。情見相私。語沉窠臼。片瑕千累。眾病一
0532a07: 源。而力為推之陷之。噫。非彼之過也。所謂我眼本
0532a08: 正。因師故邪。信哉言乎。且洞山偈云。渠今正是我。
0532a09: 此述前得根本智之迷中悟。我今不是渠此正脫
0532a10: 根本智之悟中迷。故曰不居正位。那守大功。峰全
0532a11: 不蹈浩浩之通衢。反沒昏昏于四野。心源已巳昧。圓
0532a12: 鑑難明。惡其示人以難。窮劣反圖以勝將使埋兵
0532a13: 掉鬥傾固欲亂以危。根本向不清于所舉。機用敢
0532a14: 誇誕于今時。捏洞山犯四禁之知。謗曹山嚴救師
0532a15: 之病。一刀斬斷。不墮廉纖甚矣乎。峰何爾迷忽至
0532a16: 此。又妄以高峰睹五祖真讚。打破拖死屍之疑。而
0532a17: 合拈云。大似洞山過水睹影。幾乎廉纖出五位。幸
0532a18: 于枕子落地處了卻。不失為濟上傑人耳云云。今判
0532a19: 睹影為未悟。五位為廉纖。將欲負螢光而超日月。
0532a20: 困折先聖之道。不亦罔人歟。又謬解渠今正是我。
0532a21: 我今不是渠句。以影子之渠。為我之本來人。而我
0532a22: 者個穿衣喫飯底。都是羅家佛之說。以洞山大徹
0532a23: 句。為隨身影子。同于外道之我。故囈言直翻五位
0532a24: 廉纖之影子。突出大法之吹毛。捏塑千般。變幻疊
0532a25: 出。豈不罔之又罔歟。毋怪峰之臨末稍頭。荅個身
0532a26: 後事云。床頭老鼠偷殘藥。壁上孤燈炤舊衣之句。
0532a27: 噫。苦屈殺人。誠謂情之所結。因見不忘。相傳底蘊。
0532a28: 所見如斯。宛有來去之可依。心境之可別。欲稱寂
0532a29: 音再來。恐名實未相當耳。況曹山四禁。秪發揮得
0532a30: 洞山前一句。恐人在法身邊認取。故云枯木崖前
0532b01: 錯路多。行人到此轉淆訛。體盡最初與末後。不教
0532b02: 兩眼自糢糊。速宜撥轉機軸。尚要去任運之所倚。
0532b03: 脫玄玅之法塵。打抹精神。從頭細撿。一一必須從
0532b04: 自己巳胸中流出稍有借路。便為束縛。是知鸞輿不
0532b05: 共閒車輾。鼎沸乾坤瞬息平。豈如峰不揣古人用
0532b06: 處之隱顯。弘法之精嚴。自逞尖新。令人不可參取
0532b07: 本來面目。若一參之即是羅家底佛墮洞山之影。
0532b08: 曹山禁內事也。因而著為切忌從他覓。驗此則洞
0532b09: 山前之知有。峰尚未能聞矣。況于洞山後之不知
0532b10: 有。而峰可得聞乎。所見宜其言之。所存固其宜之
0532b11: 因而妄判洞山未裂棒上之命根。乃頌個誰人影
0532b12: 子不隨身。擬將洞山。從太虛空按入水底。秪恐徒
0532b13: 施巧力。自招汩沒。果能變盡白雲。雙輪獨運。則峰
0532b14: 倒舌之罪。余當代領。但恐其力未充耳。次云。吹滅
0532b15: 青燈始見真。可惜許不知費卻多少鹽醬。如有燈
0532b16: 時見明。吹滅時必當見暗。該而言之。未超乎明暗
0532b17: 圈繢急不迥脫則吹滅時亦且未是真矣。如石頭
0532b18: 參同契云。當明中有暗。勿以暗相遇。當暗中有明
0532b19: 勿以明相視。明暗各相對。比如前後步。較此又何
0532b20: 待吹滅時見。不吹滅時。即不見耶。豈不自成鈍置
0532b21: 欲假眼光定動之麤知。塞卻沒縫罅中之伏道。千
0532b22: 雕萬琢。計湊程途昔賢非今時之操。道在人而豈
0532b23: 在法乎。故曰仁者見之謂之仁。智者見之謂之智。
0532b24: 如峰倒見固其分耳。末二句云。昨日看山攜個杖
0532b25: 幾回行過石麒麟。雖則顯個人境互融的手眼。殊
0532b26: 不知幾落臨場之困矣。危乎古鏡臺前閒影草。纔
0532b27: 一顧。立喪深坑。快哉大火聚中帶雪花。拈得來不
0532b28: 妨賞鑑。所謂未經大海休誇水。除卻須彌不是山。
0532b29: 當待三峰再於向上打個關節。直使從空放下。不
0532b30: 令步步登高。一朝迸出頭角。眼爍爍。氣雄雄。搣斷
0532c01: 古佛眉鋒。撞倒崑崙柱腳。心行如破闇之珠。機智
0532c02: 似準平之水。更不將生滅為心中毒眼中塵。然後
0532c03: 整整肅肅。坦坦夷夷。出一言半句。徵古別今。為法
0532c04: 道干城。作人天依止。掠盡魑魅交馳。標分真贗雜
0532c05: 沓。虛己巳應世自他俱利方曰法門盛舉。勿則何補
0532c06: 于事。非余重言亹亹橫衝直撞。如狂醉之夫。祈彼
0532c07: 存心朗朗。掃除積弊。似中天之日。陰霾立霽。復睹
0532c08: 徽猷。不至幽沉法運。令葫蘆提于千古之下。
0532c09: 峰問三種滲漏中。語滲漏有機昧終始。明安等語。究
0532c10: 竟未在。且道如何是機始。
0532c11: 峰著云。笑殺當今一橛禪。如何是機終。
0532c12: 著云未夢見在。頌曰。
0532c13: 前牽後扯浦州麻。只道奔騰總是他。不會牢
0532c14: 關最後事。得來水影是蝦蟆。
0532c15: 如何是機始。
0532c16: 師著云。木人夜半穿靴去。又云犯則禍生。
0532c17: 如何是機終。師著云。石女天明戴帽歸。
0532c18: 又云一齊按下。頌曰。
0532c19: 始終機昧見如麻。疑帚疑箕摸殺他。未跨銀河穿月
0532c20: 窟。到來聲韻總蝦蟆。
0532c21: 師荅云。推不向前。坤應合作三連。抑不落後。乾可
0532c22: 剖分六斷。打破甕。跛鱉飛騰。潰卻圍。降旗立豎。這
0532c23: 邊那邊總不居。魔宮佛殿都裂碎。如何是機始句。
0532c24: 階前冷冷霜花。折角泥牛穿古道。謾為斫額。如何
0532c25: 是機終句。窗外遲遲月影。萬年童子扣松扉。休得
0532c26: 躲跟。談笑壓風雷之勢。偕行搏虎豹之雄。欲探吾
0532c27: 宗要道。勢如鉤鎖連環。正偏合響。首尾全提。未經
0532c28: 絕頂。罔指輪王髻裏珠。不入九重。謾度儲君身佩
0532c29: 劍。撿點得來。眉毛已巳墮。收拾得去。乳食未消。打麵
0532c30: 還他州上麥。唱歌須是帝鄉人。故云婆婆和和。有
0533a01: 句無句。終不得物。語未正故。卷舒莫測。井底蝦蟆
0533a02: 吞卻月。縱橫無犯。三更不借夜明簾。明得極則處
0533a03: 方可怡情物外。笑傲煙霞略知古人鼻孔大小。拈
0533a04: 幾節家常茶飯。穿一串陳爛葛藤。倒展旗鎗。明修
0533a05: 暗度。不妨快暢。勿則盡成謗法之過。如昔宏覺和
0533a06: 尚荅僧問。如何是沙門所重底事。覺云。心識不到
0533a07: 處。此誠純金不礦。雜毒全消。如語者。實語者。真師
0533a08: 真道真法而寂音尚以宏覺荅處。謂落十成死語。
0533a09: 固非洞宗所宜荅者。試看古人作略。好手手中呈
0533a10: 好手。愈出愈奇。愈精愈密。總使震若雷霆而不為
0533a11: 怒。嚴如霜雪而不為殘。伏屍萬里而不為刑。雍肅
0533a12: 上下而不為睦。學者別得輕重碎身塵劫。未足以
0533a13: 報。欽知正法不私。道統萬古。若徒知有己巳。而不知
0533a14: 有人。立言不根其本。至狂放如旋風敗葉。競流似
0533a15: 河決崖崩。自謂悟深法富。高出前人。歷劫爭衡。日
0533a16: 接眉目。而不自屈者。得非魔外之儔歟。如峰著頌
0533a17: 機終機始等語。既失前賢之案。復傾矯世之風。全
0533a18: 不思問在荅處。荅在問處。兩既失炤。始末誰圓。擬
0533a19: 欲烈雄才於祖道。假董筆以流芳。勢有拔山。力無
0533a20: 捉兔。是以法之難且險者。高則困于智中則困于
0533a21: 名。下則困於利。抵掌播一隅之見。紛然棄已巳操之
0533a22: 功。終日提撕。徒增黑業。且三峰一生主張大法。每
0533a23: 在吞鯨之志。惟嫌一橛之麤。深心細密。力整頹綱。
0533a24: 斯舉既失炤于前。所用誠難達于後。未審時之所
0533a25: 行何道。所踐何事。徒使圓而幾向方矣。如云前牽
0533a26: 後扯浦州麻。只道奔騰總是他試看龍門躍尾。若
0533a27: 左旋右轉。必遭點額而還。提唱宗乘。如東穿西鑿。
0533a28: 則被藕絲絆倒。峰何以自迷當局。失辨來機。不知
0533a29: 牽扯個甚麼。奔騰個甚麼。大似罔兩以影問影。又
0533a30: 云不會牢關最後句。得來水影是蝦蟆。慶幸三峰。
0533b01: 徹最初句也。會末後關也。當使破玄黃而不悖。攖
0533b02: 萬法而不撓。既知其所知。則知其所不知矣。反不
0533b03: 脫身外之影。復追求影外之身。轉至全身受陷。沒
0533b04: 向千尺寒潭之底。沉醉清磯落照之中。不識家家
0533b05: 有路。那知處處長安。將欲鼓波濤。而淤塞洞山之
0533b06: 破影。走文勢。而束縛高閣之清風。使天下後世。盡
0533b07: 尊其一家之統。以謂前無古人。後無作者。無奈目
0533b08: 空霄漢者。終不隨其波而揚其塵遞相亂清音于
0533b09: 別操也。夫究其法。最要一路。先除我我。次空見見
0533b10: 我見不除。總智如鶖子亦將負墮。所云直心是道
0533b11: 場。無虛假故。三峰自問而自不知者。因其懸情高
0533b12: 下。反為籠住鷹揚。歷觀過去來今。舉古未聞有此
0533b13: 不見泐潭頌語滲漏云。木人嶺上輕開口。石女溪
0533b14: 邊暗點頭。斯謂鼓掌於風輪際下。揚聲在絕頂峰
0533b15: 頭。橫穿萬象。直鎖塵毛。撒手懸崖。脫兩頭之玉鎖。
0533b16: 沒遮攔處突大冶之金丸。非久歷其道者。莫能曉
0533b17: 之。頓絕語中滲漏之患。不昧終始者也。復云堪笑
0533b18: 當年李太白。夜來還宿釣漁舟。斯云煙波渺忽。徒
0533b19: 追漁父之蹤。玉闕深沉。誰識進退之要。不潛牛斗
0533b20: 之光。難釋御樓之顧蘆花雪月釣寒江。幾處渾然
0533b21: 迷大澤。是明其猶昧始終者也。先德頌式。光芒絕
0533b22: 勝。何似三峰不思豁其所指。反被一陣黑風迷雲
0533b23: 塞霧。視金闕為乾闥婆城。聽九韶類風馬牛韻。會
0533b24: 牢關。不會牢關。全不問取腳跟。見水影。脫水影。千
0533b25: 虛難逃一實。既無照膽之光。誰解撥塵之見。葛藤
0533b26: 窠裏。牽扯不休。青草池邊喧聲未息。在峰如果會
0533b27: 得牢關最後事。則古今天地。古今日月。先聖後聖。
0533b28: 其揆一也。于中自當磊磊落落。直下絕其獨尊之
0533b29: 蔽。何妨喚佛祖作癩狗泥豬。撞倒天關。翻迴地軸
0533b30: 悉作雷音震吼。風聲雨聲。草影虫影。撥萬象。不撥
0533c01: 萬象。把將神劍一揮細知古人脫巴鼻處。絕廉纖
0533c02: 處。光前絕後。如旃檀樹。寸寸皆香。徹底風流。似珊
0533c03: 瑚株。枝枝撐月。腳尖頭踢出佛來。誠不虛誑。方可
0533c04: 為物作則用拔諸苦。如執定所向。自是他非。到底
0533c05: 終在黑山鬼窟中。自沉自屈。落始落終。茫茫一去。
0533c06: 不知其際。將欲何為哉。是以道貴乎知止。一至其
0533c07: 無可止之地。頓越始終。如易之艮卦。以其終萬物。
0533c08: 而始萬物。故曰艮其背。不獲其身。越始也。行其庭
0533c09: 不見其人。超終也。復頓絕取舍兩頭之餘波。又云
0533c10: 兼山艮。君子以思不出其位。若兼帶旨也。悟此則
0533c11: 無法不彰。無關不破。是故提綱立法之主。掃除空
0533c12: 有。不貴多知。見盡理圓。平懷不異。無心應世。竭智
0533c13: 愚于入流忘所。行超物表。演一音於隨類知歸。道
0533c14: 可公諸天下。機用豈別前人。秪知步步向前。不解
0533c15: 心心退後。直犯不起之疾。難於藥石之攻。所見如
0533c16: 斯而已巳。本不循中行大道。故陷乎曳尾幽蹤未辨
0533c17: 偏正倒邪。奚知禍生肘腋。毋怪凌行婆。昔日指浮
0533c18: 杯之病耳。蓋因心私則物礙。法空則見圓。是以讀
0533c19: 其書。則知其人。或三峰一時岐路。何至承其道者。
0533c20: 甚欲深父之蠱。廣載流行。至使罪通上古。隱然而
0533c21: 不為念者。其心果安乎。且言者乃君子之樞機。是
0533c22: 非之定案。統天之道。代天之行。傳諸信史。臧否立
0533c23: 見。如春秋經世之典。不議則已巳。一議立破奸邪之
0533c24: 膽頓絕暗昧之頑。是以可筆則筆。可削則削。總于
0533c25: 聖人再起。而莫敢與之抗衡者。唯其公而矣。況峰
0533c26: 進于道者。反以私昧正。堂堂祖令。赫赫典型。法道
0533c27: 雷震於天下。誰能為汝蔽之乎。洞山所謂濁智流
0533c28: 轉。則語滲漏。今斯頌逐處窠臼。全身勝負。要使言
0533c29: 言見諦。句句朝宗。至耶否耶。吾亦勿知之矣。急須
0533c30: 舉步出靈峰。漫向寒嵒空斫額。畢竟如何得不昧
0534a01: 始終句。乃畫二相云。木雞啼夜半。玉女斂歛神
0534a02: 鋒。透得玄中旨。方明自性宗。
0534a03: 總結云。重言者心不敏。好辯者神不全。固欲攖彼
0534a04: 逆鱗。必蹈不測之險。奮身而不顧者。余有所思也
0534a05: 于中由辯之不早辯者。非一朝一夕之故。其所由
0534a06: 來者漸矣。三峰斯言之漸。不得無辯。如其立問。著
0534a07: 洞山以目前未必機銖兩。睡中先付定盤星斯謂
0534a08: 之拈古可乎。以春秋一字便誅心。詭御猶來傲得
0534a09: 禽。斯謂之頌古可乎。以只恐竊符私奔者。定然三
0534a10: 尺不相容。斯謂之代古可乎。以始終頌為不會牢
0534a11: 關最後句。得來水影是蝦蟆。斯謂之徵古可乎。或
0534a12: 云何以將此答頌。逐句破消。恐非法式。余曰。此隨
0534a13: 三峰顛倒。以緇為素者也。讀其問之之異。頌之之
0534a14: 非。是法式耶。非法式耶。乃謔註耳。喪心將千百年
0534a15: 來祖禰。鏤刻窮奇。星分斗布。宛如精衛填海。更不
0534a16: 知愈沒而愈深。愈鏤而愈固。機設萬端。事無一就。
0534a17: 若存心光大。決不自相矛盾矣。請思臨濟之始。曹
0534a18: 洞之先。昭穆之序。是少室耶。非少室耶。根源既不
0534a19: 列于空桑。祖脈豈可別於中外。三峰亦一代偉人
0534a20: 也。濟宗得之而稍振。真俗融通。薰灼當世。聲名為
0534a21: 之羅盡。假令龍山懶殘再生於今日。恐未有其人。
0534a22: 躡屩擔簦。尋流而扣慕者矣。生今之世。遠古之道。
0534a23: 深慨遊學之士。唯隨影響于熱鬧場中。本無心汲
0534a24: 汲於生死。驅令向冷灰中一覷。則反走且不暇。欲
0534a25: 使入龍巢。探虎穴。而擊扣者。斷斷無是事焉。惜乎
0534a26: 末法之衰淺如此。近之得道真流。既高升祖席。大
0534a27: 闡宗風。應存厚道。完固天元。不當翦伐一空。宜敬
0534a28: 以直內。義以方外。而德始不孤。綿亙流遠。稍分左
0534a29: 右之袒。偏向方隅。不循大體。一經盤根錯節。斤斤
0534a30: 然將有造物。而奪其魄者。可不懼故。嘗聞大慧聲
0534b01: 占諸方。道布海外。然其作用亦少植元氣。此美玉
0534b02: 之微瑕。未幾傳而頓絕不意一木訥瞌睡之虎。獨
0534b03: 當濟上之門風流。通正法眼。虎丘其人也歟。慨今
0534b04: 之世。罕聞是說。此亦深為厚德之至言。非泛泛而
0534b05: 不經者。念某學行未充。宜其身後而後之。不宜聲
0534b06: 先而先之。冒此不可逭之罪狀。無位而越言。無聲
0534b07: 而荅響。宛似負山之蚊。本不知量。但彼立意。詆毀
0534b08: 太甚。欲削其跡而廣其言。將使疾行。大張旗鼓。兼
0534b09: 之寥寥數十載。莫敢誰何。細驗其案。難乎其以是
0534b10: 為非。以虛為實。設疑玩世。變幻虛聲。傳訛既久。恐
0534b11: 因其私而挾樹之。因其鳴而隨和之。更不塞其濁
0534b12: 流。將有泛濫而不可制于後者。故不忌犯彼之鋒
0534b13: 鋩。直使斷其籠絡。且塵勞之士。有蹈白刃而不驚。
0534b14: 履危機而坦易。如昔之藺相如也。衛主入秦。視身
0534b15: 如芥。當此虎視天下之強雄。毫不為畏。勒三擊缶
0534b16: 而顧書冊。歸全璧而立破陰謀。使其不愚弄於趙
0534b17: 者。亦不至愚弄於天下矣況擔荷佛祖大任。苟患
0534b18: 得失之心。慮冷熱之勢。素餐尸位。屈蠖偷安。可使
0534b19: 之然乎。余雖法門所不齒者。然耿耿餘心。秪知仰
0534b20: 體祖宗之法。推戴從上之源悍勞忍苦。未嘗少間
0534b21: 恨不令三峰再世。而為面質也。奈何窮途日暮。世
0534b22: 衰道微悠悠蒼天。誠何心哉。食人之祿。忠人之事。
0534b23: 沉沉祖道。繼何人哉。思之不可得。當質諸鴻濛至
0534b24: 人。懇施無諍三昧之光。立消隱伏。弘通正脈。深何
0534b25: 幸焉更荷海內宗匠。勿較某之狂悖。不至因人廢
0534b26: 言。使和融向往。明鑑後來。毋教畫地而趨。以傷吾
0534b27: 行。化其有用之用。全其無用之用。如天普蓋。似地
0534b28: 普擎。不亦大乎。再睹雙雙玉桂。久廕群生。兩兩宗
0534b29: 風。遠注法味。了知真師真道。可續而不可授。可得
0534b30: 而不可見若。白澤圖。秦宮鏡。不至繩繩慧命。滅沒
0534c01: 波旬。豁其聾瞽。應知一回拈出一回新。莫作是非
0534c02: 來解會。讀者必強目為堅白之鳴。不能聞聲于象
0534c03: 外。密契乎天倪。一任心之所役。目之所眊。萬竅之
0534c04: 怒嚎。調調之刁刁。作聲沒響。鼓扇後先。余悉付參
0534c05: 寥子。置於混沌之地。果欲有言耶。以俟乎聖人再
0534c06: 起。著然存而不論。果欲無言耶。以返乎無聲之域
0534c07: 泮然議而不辯。權衡在手。輕重自知。眼透頂門不
0534c08: 迷終始。台山智靜述于炤膽堂
0534c09: 
0534c10: 攖寧靜禪師語錄卷終
