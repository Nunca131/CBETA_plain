0282a01: 雲外禪師語錄卷第六
0282a02: 侍者深極編
0282a03: 小參舉南泉一日不赴堂侍者請之泉云老僧今日
0282a04: 在庄上喫油餈飽侍者云和尚不曾出入泉云汝去
0282a05: 問取庄主侍者纔出門見庄主來言謝和尚到庄上
0282a06: 喫油餈汝等諸人作麼生會遮公案眾無對師云
0282a07: 汝等既然不會山僧為汝判斷去也南泉既稱一方
0282a08: 大善知識不合偏眾到庄上喫東西好與二十棒庄
0282a09: 主不合將常住物背地做人情也與二十棒雖然自
0282a10: 首者免罪叵耐油嘴瞞人這二十棒一棒也較不得
0282a11: 山僧斷事雖公病軀偏眾有分也該喫十九棒留一
0282a12: 棒與你們大眾同契何故君子愛財取之有道。
0282a13: 小參古人道擊石火閃電光搆得搆不得未免喪身
0282a14: 失命還有透得者麼眾下語不契師代云水泄不通
0282a15: 沖霄有路。
0282a16: 小參達磨未至道遍神洲及至到來為甚而去
0282a17: 眾下語不契師擲下拄杖云路遠夜長休把火大家
0282a18: 吹滅暗中行。
0282a19: 小參天晴日出雨下地溼這箇是諸人卜度得的只
0282a20: 如長沙喫飯浙江飽又作麼生商量這裏道得始是
0282a21: 半提還有道得全提句子者麼僧云只許佳隹人獨自
0282a22: 知師云迷頭認影作麼良久眾無語師云總道不得
0282a23: 山僧散步去也擊香几一下。
0282a24: 四月盡日小參師垂問云今日城裏曆本月大鄉下
0282a25: 曆本月小且道依那箇曆本即是若道此是世間日
0282a26: 子此人未具眼在冰崖云神鼎別是一家風師云月
0282a27: 帶重輪晃孚云若是久經行陣者不妨一箭落雙鵰
0282a28: 師云只知銕脊撐天不覺腦門著地又僧云直得無
0282a29: 開口處師云蹉過路頭也不知乃云你們與麼答話
0282a30: 多是向父母未生前處撈摸山僧開口便為諸人道
0282b01: 破了也及至打亂六十花甲子時便茫無措手處直
0282b02: 須將父母未生前斬為三段父母既生後拋向萬仞
0282b03: 深坑神鼎有箇轉身句子布施諸人驀卓拄杖云風
0282b04: 來群木響雨過萬山青。
0282b05: 小參舉雲峰悅初參大愚芝芝上堂云大家相聚喫
0282b06: 莖虀若喚作一莖虀入地獄如箭射便下座悅詣方
0282b07: 丈求示芝云我忍饑不暇那有工夫為汝說禪你且
0282b08: 去化米悅化米歸又求示芝云我忍凍不暇那有工
0282b09: 夫為汝說禪且化炭去悅化歸復求示芝云今堂司
0282b10: 乏人煩汝充維那悅氣悶而退坐後寮見桶子落地
0282b11: 撲破遂大悟頓見芝用處即詣方丈芝見便合掌云
0282b12: 恭喜維那大事了畢應菴祖云好語要且無來處有
0282b13: 人辨得出與他一兩金師呵呵笑云三箇虛頭老漢
0282b14: 好各與二十棒何故不合將常住物入衣線下用。
0282b15: 結制小參舉雲門道法身有三種病二種光若人透
0282b16: 得始解歸家穩坐後來佛眼禪師又云龍門這裏只
0282b17: 有二種病一者騎牛覓牛二者騎牛了不肯下古人
0282b18: 雖則種種曲垂方便爭奈後人依然錯會神鼎今日
0282b19: 更為汝諸人點出二種大病源有一種人見山便喚
0282b20: 作山見水便喚作水色空明暗便喚作色空明暗此
0282b21: 是一種大病有一種人見山不喚作山見水不喚作
0282b22: 水色空明暗不喚作色空明暗此亦是一種大病二
0282b23: 病交攻輪轉生死諸人若欲透脫生死病源直須向
0282b24: 東西十萬南北八千處具啐啄同時機用來然後向
0282b25: 神鼎手中請棒喫喝一喝。
0282b26: 病起小參山僧一病二十餘日不惟世間醫生奈何
0282b27: 不得扁鵲華陀亦奈何不得十方諸佛竭盡神通亦
0282b28: 奈何不得何故以山僧此病無稜無罅無可奈何故
0282b29: 若能如是見得是為真實善病陀羅尼門驀豎如意
0282b30: 云還會麼如意子眼蓋乾坤胸藏北斗饑時與一切
0282c01: 人同饑飽時與一切人同飽病時與一切人同病安
0282c02: 時與一切人同安究竟出山僧手裏不得還會麼良
0282c03: 久云長安夜夜家家月幾處笙歌幾處愁。
0282c04: 八月盡日小參召大眾云汝等大開了眼看看面前
0282c05: 是箇什麼道理莫只管打瞌睡瞌睡時眼在什麼處
0282c06: 還見物也無若道不見與死人無別還有向這裏道
0282c07: 得一句子者麼侍者云不離當處常湛然覓即知伊
0282c08: 不可見師云未在者云乞和尚代一語師云何不道
0282c09: 明時不見暗時明眾禮拜。
0282c10: 病起小參山僧臥疾在床早已巳和盤托出無端要我
0282c11: 披衣指示指箇什麼豎如意云還會麼晚學初機會
0282c12: 得是藥不會是病久參禪客不會是藥會得是病且
0282c13: 道山僧今日恁麼病還落會與不會也無有人向這
0282c14: 裏透得與你如意子歸堂一僧進云衲被蒙頭萬事
0282c15: 休此時學人都不會師云恁麼會即不無達磨一宗
0282c16: 掃土而盡山僧索性施大慈悲為你說破豎如意云
0282c17: 拈起須彌別處舂腰纏十萬楊州客喝一喝。
0282c18: 冬至小參僧問時臨亞歲即不問節屆書雲事若何
0282c19: 師云到江吳地盡隔岸越山多進云只如古人道山
0282c20: 中無曆日寒盡不知年又作麼生師云切忌向死灰
0282c21: 裏作活計進云有水皆含月無山不帶雲師云猶隔
0282c22: 一重關乃云群陰剝盡一陽來復天網恢恢現而不
0282c23: 露燄發冰河花抽枯木無非向聲色未彰已巳前指出
0282c24: 諸人本來面目透得者平步丹霄遲疑者自招汩沒
0282c25: 拈了也咄咄咄現前買賣著精神出門不認前頭物
0282c26: 還有見徹淵源者麼良久云參退喫茶。
0282c27: 小參舉普眼菩薩欲見普賢不可得見乃至三度入
0282c28: 定遍觀三千大千世界覓普賢菩薩不可得見而來
0282c29: 白佛佛云汝但于靜三昧中起一念便見普賢于是
0282c30: 普眼纔起一念便見普賢菩薩向空中乘六牙白象
0283a01: 師云世尊何用繁詞若是神鼎見他來白便向他道
0283a02: 穿卻了也普眼若向這裏瞥地也不作箇循行數基
0283a03: 漢眾禮拜。
0283a04: 小參舉開口也打不開口也打話云還有透得者麼
0283a05: 試出來道看僧出云花須連夜發莫待曉風吹師云
0283a06: 你那裏學這虛頭來又僧云今日特蒙和尚入室師
0283a07: 云亂統乃云先生無口訓童蒙開口閉口丘乙己巳忽
0283a08: 有箇漢走出來道先生先生上大人為什麼不念豎
0283a09: 起如意云相見又無事不來還憶君眾禮拜。
0283a10: 小參舉東印土國王請般若多羅尊者齋諸尊者皆
0283a11: 轉經惟般若尊者靜坐王問尊者何故獨不轉經者
0283a12: 云貧道入息不居陰界出息不隨眾緣常轉如是經
0283a13: 百千萬億卷大溈智和尚拈云要識尊者看經處麼
0283a14: 行時腳跟不著地坐時心識似風飄復頌云秋高月
0283a15: 色和雲白淡泊禪心滋味長歷歷分明今古意何須
0283a16: 特地更商量師云大溈恁麼拈也拈得好頌也頌得
0283a17: 高若據神鼎看來五步雖活七步須死還有見徹者
0283a18: 麼山僧親奉一鐘茶與他溼口。
0283a19: 除夕小參十方無壁落四面亦無門為什麼有新年
0283a20: 舊歲覺還云年年此日歲歲今朝師云老鼠含銕晃
0283a21: 孚云疑殺天下人師云客路如天遠鏡公云一坑埋
0283a22: 卻師云埋個什麼進云不用別求師云蝦跳不出斗
0283a23: 乃掉拂子云神鼎焰中薦得換卻頭顱諸方隊裏商
0283a24: 量穿將鼻孔冰鎖曹溪寒水雪埋少室峰頭到這裏
0283a25: 須知有轉身一路始得山僧初住一箇破院百無一
0283a26: 有雖則勉強支持二時薄粥與你同餐從來不許諸
0283a27: 人粘牙帶齒不知此意者往往錯怪山僧道看看臘
0283a28: 月三十日到來了也拶到結角羅紋去處米已巳盡炭
0283a29: 又無看遮老漢如何支遣殊不知半月春來依舊冷
0283a30: 諸人徒自錯商量快須努力全提去莫戀空懷枉退
0283b01: 藏喝一喝。
0283b02: 打七小參安禪結制已巳是畫地為牢五熱焚身癡漢
0283b03: 難為佇足長期百日短制七辰短中有長長中有短
0283b04: 延千劫為一念諸人分上了不曾增促千劫於剎那
0283b05: 諸人分上了不曾減無增無減海口難宣把住放行
0283b06: 都盧只在山僧手裏還會麼離微云野老不知堯舜
0283b07: 力鼕鼕打鼓祭江神師云道則只恁道卻作麼生會
0283b08: 進云一翳在眼空華亂墜師云轉見不堪又僧云天
0283b09: 空任鳥飛師云作麼生是天空的消息進云步步無
0283b10: 蹤跡師云依舊跳不出乃拈如意云萬煆爐中銕蒺
0283b11: 藜洗腸換骨更深錐不是山僧爐烈為憐大海限
0283b12: 涔蹄喝一喝。
0283b13: 開荒田小參舉一不得舉二放過一著落在第二豎
0283b14: 如意云如意分明不覆藏遲疑特地成妖惑神鼎山
0283b15: 中荒田盈陌大小方圓七四八凸普請諸人大家開
0283b16: 闢耕時耕覈時覈栽時栽獲時穫大家喫得飽膨脝
0283b17: 鼓腹高歌待彌勒。
0283b18: 小參舉昔日溈山和尚見仰山自外歸問云那裏來
0283b19: 仰云田中來溈山云田中多少人仰插鍬叉手而立
0283b20: 溈山云南山大有人刈茅仰拔鍬肩之便出你看他
0283b21: 父子等閑一挨一拶耀古輝今透得者钁頭邊立地
0283b22: 成佛有分如或未然更聽一頌仰山插鍬叉手立驢
0283b23: 不是兮馬不成一句南山重著楔清風千古震乾坤
0283b24: 擊如意一下。
0283b25: 小參舉僧問雲門弒父弒母佛前懺悔弒佛弒祖時
0283b26: 向什麼處懺悔雲門云露師云雲門著一轉語直得
0283b27: 驚天動地神鼎今日更為兩彩一賽只是不得錯會
0283b28: 以如意打圓相云東嶺下左邊的。
0283b29: 小參舉三祖信心銘云欲取一乘勿惡六塵六塵不
0283b30: 惡還同正覺智者無為愚人自縛法無異法妄自愛
0283c01: 著將心用心豈非大錯師云大小祖師說得好道理
0283c02: 只如汝等諸人明明有雙眼又何曾見色明明有雙
0283c03: 耳又何曾聞聲於此薦得江西人喫飯浙江人肚脹
0283c04: 開他湖廣人什麼事雖然如是滴水寸絲畢竟瞞東
0283c05: 震旦國人不得喝一喝。
0283c06: 小參僧問龐居士問馬祖不與萬法為侶者是什麼
0283c07: 人祖云待汝一口吸盡西江水即向汝道請問和尚
0283c08: 如何是不與萬法為侶底人師云家無小使不成君
0283c09: 子進云一口吸盡西江水又作麼生師云不癡不聾
0283c10: 不作大家翁進云居士豁然大悟云十方同聚會箇
0283c11: 箇學無為此是選佛場心空及第歸作麼生是選佛
0283c12: 場師云門傾壁倒進云如何是及第歸師云科頭赤
0283c13: 腳僧禮拜師云此四轉語有一轉天高地厚有一轉
0283c14: 曲為今時有一轉烹佛烹祖若有人辨得許伊四威
0283c15: 儀中得箇入處。
0283c16: 小參我看你們終日做工夫究竟只在三句裏作活
0283c17: 計作麼生是三句有句無句不有不無句死句活句
0283c18: 不死不活句乃至一切法皆有如此三句都是你的
0283c19: 兒孫你無端自作纏繞殊不知日間挑谷時種田時
0283c20: 掘地時煮茶時喫飯時那時佛也覓你不見還會麼
0283c21: 不用思量便薦取去豈不省力所以山僧向你道開
0283c22: 口也打不開口也打到這裏間不容髮自是你搆不
0283c23: 及又作了箇話頭參將去也大可憐如今還有撒手
0283c24: 者麼了則東西南北不了者莫怪山僧眾禮拜。
0283c25: 小參舉經偈云如心佛亦爾如佛眾生然心佛及眾
0283c26: 生是三無差別無差別且置畢竟喚什麼作心作佛
0283c27: 又喚什麼作眾生眾無對師云教中又道心佛無
0283c28: 內外亦不住中間畢竟無方所意言假安立心佛既
0283c29: 假立眾生亦復然且問諸人心佛眾生既不可得一
0283c30: 切事業乃至若古若今世出世間一切聖凡境界豈
0284a01: 是有耶世出世間四生六道情與無情皆不可得佛
0284a02: 又出世祖又西來為個什麼還有下得一轉語者麼
0284a03: 離微云為憐三歲子不惜兩莖眉師云道則道猶隔
0284a04: 山僧十日在晃孚云富嫌千日少貧患一身多師云
0284a05: 猶是那邊事孚云畢竟如何師舉如意云腰纏十萬
0284a06: 貫騎鶴下楊州喝一喝。
0284a07: 小參舉趙州示眾云不得閒過念佛念法念僧時有
0284a08: 僧便出問云如何是學人自己巳念州云念者是誰僧
0284a09: 云無伴州叱云這驢你看他兩箇漢驀劄相逢拳來
0284a10: 腳去毫無縫罅著著靈彰後來大慧禪師拈云這僧
0284a11: 雖然無伴成群作隊攪亂殺人趙州大好一頭驢只
0284a12: 是不會喫艸師豎如意云是真精進是名真法供養
0284a13: 如來雖然如是知恩者少負恩者多。
0284a14: 小參汝等好生看取莫被人瞞卻者箇時節若是西
0284a15: 來大意山僧近日脾瀉病發沒氣力為汝說得離微
0284a16: 云狼藉不少師云也許你識些臭氣復云還有麼眾
0284a17: 無語師云禮拜了退。
0284a18: 小參汝等從朝至夕也須檢點那裏是虛度處那裏
0284a19: 是不虛度處汝纔作意時早已巳虛度時光了也不作
0284a20: 意時一一靈妙一一天真鋤地的鋤地收禾的收禾
0284a21: 乃至煮茶飯辦柴米時不可問人是禪是道是會不
0284a22: 會若向者裏見得徹去佛眼也覷你不見無端會禪
0284a23: 會道被人拶著便見忘前失後虛度時光只為有個
0284a24: 會處橫在胸中見我豎起拄杖時便作覿面提持會
0284a25: 見我放下拄杖時便作掃蹤除跡會乃至一切處無
0284a26: 不是遮箇會種種摶量難以悉舉大似田夫灶婦將
0284a27: 三五升米搗頓餈粑喫了自謂飽足反笑他富貴人
0284a28: 食前方丈百味珍饈為分外者耳所以乾峰道法身
0284a29: 有三種病二種光若人一一透過始解歸家穩坐雲
0284a30: 門出眾云菴內人為什麼不知菴外事乾峰呵呵大
0284b01: 笑你看他兩箇相見何曾有絲毫縫罅與人如今長
0284b02: 年竟月只是求解會如何出得蘊界生死大眾仔細
0284b03: 看莫虛度時光好。
0284b04: 小參舉華嚴偈云若人欲識真空體身內真如還遍
0284b05: 外情與無情共一體處處皆同真法界拈拂子云這
0284b06: 是山僧拂子真法界在什麼處師普云萬古長空一
0284b07: 朝風月師云釣龍得鱉又僧云分明月在梅華上看
0284b08: 到梅華早已巳遲師云何得干戈相待乃擲下拂子云
0284b09: 劍為不平離寶匣藥因救病出金瓶。
0284b10: 小參垂語云汝等日裏東去西去搬柴刈穀時還出
0284b11: 得這片田地也無一僧云舉目相看無向背道人行
0284b12: 處任施為師云正在窠臼裏進云和尚又作麼生師
0284b13: 云不禮三拜更待何時僧無語師舉睦州喚僧僧回
0284b14: 首州云擔板漢人多向不容思議處錯會他睦州有
0284b15: 什麼交涉殊不知睦州老人如紅爐上著一點雪相
0284b16: 似還見麼眾佇思師云開口早知千萬里低頭思慮
0284b17: 萬重關喫茶去。
0284b18: 小參古人道參學須具參學眼若不具參學眼總被
0284b19: 曲彔床上老漢舌頭瞞將去不是小事只如諸人俱
0284b20: 到神鼎豈不是為參學作麼生是你們的參學眼道
0284b21: 得請充第一座少分相應者充維那六出云風吹碧
0284b22: 落白雲盡月上青山玉一團師云且喜認得驢鞍橋
0284b23: 作阿爺下頷素融云海闊從魚躍天空任鳥飛師云
0284b24: 射虎不真徒勞沒羽師普云猿抱子歸青嶂裏鳥銜
0284b25: 花落碧崖前師云餿飯泥茶爐普云和尚又作麼生
0284b26: 師云何不道趙州古佛良久云還知神鼎舌頭落處
0284b27: 麼若也覷得透不但可充神鼎第一座自己腳跟下
0284b28: 亦得受用眾不散師復云山僧忍俊不禁索性為汝
0284b29: 頌出趙州古佛七拗八突方中有方曲中有曲乃拈
0284b30: 拄杖欲出眾禮拜而退。
0284c01: 小參山僧近日得一番大病飲食無味身體黃瘦你
0284c02: 們合寺大眾盡替山僧著忙山僧亦替大眾著忙著
0284c03: 忙到著忙不得處莫道世醫拱手即使大醫王到來
0284c04: 也則計較不得是故噯呀噯呀底千疼萬痛裏而眾
0284c05: 苦不能到如斯見得雖然病而無病到這裏始是半
0284c06: 提更須知有全提時節然後始可向四生三有內點
0284c07: 病為藥說藥為病喚維摩掃榻差普賢鋪床用文殊
0284c08: 煎藥倒用橫拈皆為大病源三昧只如山僧這番病
0284c09: 還是大病三昧也無若道是三昧不是三昧敢保諸
0284c10: 人三家村裏老婆禪也未夢見在。
0284c11: 小參山僧雖則久病不曾落堂然無時不為諸人說
0284c12: 法諸人若善用心又何必向病僧言句中覓直須向
0284c13: 聖凡用力不及處參取如人飲水冷煖自知不是自
0284c14: 欺的事不見睦州道汝等諸人未得個入處須得箇
0284c15: 入頭處既得箇入頭處不得辜負老僧時有僧出云
0284c16: 學人不敢辜負和尚州云早已巳辜負了也僧無語州
0284c17: 云明明向道尚自不會何況蓋覆將來宗師眼目須
0284c18: 是如此如今人聞恁麼話盡向言句中會去幾時夢
0284c19: 見古人意旨所以山僧尋常向諸人道開口也打不
0284c20: 開口也打須是大死一番脫卻業識來始知山僧真
0284c21: 實為人處如今做工夫如脫衣服相似脫去了一層
0284c22: 走將進來山僧便認得你乃至層層脫盡到赤條條
0284c23: 地那時正好來喫三十大棒若喫得這三十大棒天
0284c24: 下人不奈伊何各自歸堂恭喜賀喜。
0284c25: 小參舉僧問馬祖云離四句絕百非請師直指西來
0284c26: 意祖云吾今日勞倦不能為汝說問取智藏去藏云
0284c27: 何不問和尚僧云和尚教來問藏云吾今日頭痛不
0284c28: 能為你說問取海兄去僧問海云我到這裏卻不會
0284c29: 僧回舉似馬祖祖云藏頭白海頭黑遮則因緣諸人
0284c30: 作麼生眾無語師云既無其人山僧為汝分明判斷
0285a01: 去也遮僧若不遇百丈走得腳酸有分西堂順水拖
0285a02: 船慣得其便馬祖頭白頭黑據地擎天神鼎罪過無
0285a03: 邊入地獄如箭射喝一喝。
0285a04: 入室溟鑑進師云一即一切一切即一豎起竹篦云
0285a05: 北俱盧州人為什麼到遮裏討火種進云今日親承
0285a06: 和尚入室師云三張白紙一錠黃金又作麼生鑑擬
0285a07: 進語師打出中牧進師云坐的是山僧拜的是中牧
0285a08: 晝明夜暗水冷燈炎那箇是你主中主進云今日特
0285a09: 蒙和尚微勘師云刻舟禪者進云和尚又作麼生師
0285a10: 便喝牧禮拜師云不消一捺玄音進師云玄音歷歷
0285a11: 昭人耳且道大梵天王今晚唱何曲調進云都被和
0285a12: 尚一口道盡師打云爭奈者箇何音禮拜師又打乃
0285a13: 舉玄沙三種病人并請益雲門因緣云這僧因而有
0285a14: 省汝諸人作麼生眾無語師云恁麼則盲聾喑啞四
0285a15: 病俱全了也山僧為你著力則箇乃豎起竹篦云不
0285a16: 因漁父引怎得見波濤擊香几一下眾禮拜。
0285a17: 入室舉韓文公參大顛擯首座話云你看他具箇甚
0285a18: 麼眼腦便與麼若道是無過首座為什麼便喫棒出
0285a19: 院若道是有過他過在甚麼處鏡公云打草驚蛇師
0285a20: 云蝦蟆窟裏出頭來總印云驅耕奪食師云說道理
0285a21: 則不無還夢見大顛老立地處麼印擬議師便打玄
0285a22: 音云若不出院怎見首座威光師云磨推東南碓搗
0285a23: 西北溟鑑云吹毛寶劍用不留師云依稀越國彷彿
0285a24: 楊州眾禮拜師問侍僧你適纔道的是什麼話僧擬
0285a25: 對師便打又問一僧你道我打他作什麼僧云他不
0285a26: 該說道理師云你作麼生說僧云某甲則不然師便
0285a27: 打云同坑無異土次日溟鑑呈頌云殺人刀活人劍
0285a28: 雙放雙收機如電下載清風付與誰傍人往往知機
0285a29: 變機變絕水底蝦蟆吞卻月師覽畢云你且將去緩
0285a30: 緩底與你打葛藤鑑禮拜而出師驀喚溟鑑鑑回身
0285b01: 師便喝鑑無語師云溟鑑鑑應諾師云真刀現前卻
0285b02: 用不得鑑禮拜。
0285b03: 入室溟鑑進師云三世諸佛明暗色空皆是摩訶般
0285b04: 若光光未發時是箇什麼鑑云斷不辜負和尚這一
0285b05: 問師云笠子未曾除在鑑禮拜師以竹篦擊桌一下
0285b06: 瞎菴進師云從無住本立一切法既無所住依何而
0285b07: 立菴云遍界不曾藏師云那裏學得這虛頭來菴云
0285b08: 和尚恐某甲不實那師打云打破漆桶來與你相見
0285b09: 菴禮拜總印進師云趙州為什麼道無印云向和尚
0285b10: 道了也師打云如今為什麼道不得印云心不負人
0285b11: 面無慚色師打云未在更道印喝師又打云道道印
0285b12: 無語師又打乃云者箇狗子無佛性話拈來問著諸
0285b13: 人或下語或下喝拂袖揚眉做盡惡態還夢見趙州
0285b14: 也未若未親見趙州當知了無交涉何以故山僧未
0285b15: 曾向諸人喫酒糟時潑汝諸人一杓醋在還有知甜
0285b16: 酸苦辣者麼以手作潑勢云看醋又云著便歸寢室
0285b17: 入室一僧進師云狗子無佛性話你作麼生進云和
0285b18: 尚與麼問某甲與麼荅語未竟師便打僧禮拜師又
0285b19: 打又問師普普云一家有事百家忙師云道什麼普
0285b20: 擬應師便打以睦進師云開口不開口山僧為汝拈
0285b21: 卻了也速道速道進云言中易舉意外難提師云何
0285b22: 處學遮虛頭來進云和尚也不得壓良為賤師打出
0285b23: 又僧進師云狗子無佛性話你作麼生進云未問已巳
0285b24: 前百雜碎師云即今是有問是無問僧云禮拜和尚
0285b25: 去也師打出又僧進師云纔涉思惟便成剩法你道
0285b26: 太上老君與孔夫子即今在什麼處進云掬水月在
0285b27: 手弄花香滿衣師云一句合頭語萬劫繫驢橛進云
0285b28: 畢竟作麼生師以竹篦觸退云可貴可賤後有數僧
0285b29: 入皆舉無佛性話問之不契侍者末後入室師云許
0285b30: 多人入室道得著者少道不著者多你道如何晃孚
0285c01: 云一狀領過師云領過後如何進云箭去久矣師便
0285c02: 打又問天則云狗子無佛性話汝作麼生會進云昨
0285c03: 日向和尚道了也師打云為什麼今日忘卻則禮拜
0285c04: 師亦打眾同入師云狗子無佛性這一則話諸人那
0285c05: 箇不知那箇不會或拈或頌不知其幾還有親見趙
0285c06: 州者麼如或未然且莫草草昔大慧禪師一生常舉
0285c07: 此話令人看謂是斷生死稠林之利斧截聖凡二見
0285c08: 之剛刀透得這一箇無字則千差萬別佛祖機緣無
0285c09: 不貫徹如今人往往視為泛常或呈頌或下語以為
0285c10: 會得可可地為什麼被人向隱顯中撈一句子便見
0285c11: 忘前失後胡亂摶量當知皆是參證未真不曾親見
0285c12: 趙州手腳故耳山僧既說到這裏忍俊不禁索性將
0285c13: 今時錯會的禪病略為點出有者道箇這無字多少
0285c14: 分明更有什麼參得一向坐在無事甲裏又有人道
0285c15: 悟人分中道有也得道無也得只是要有出身之路
0285c16: 又有一等人謂拈來無不是信口勿思量道有道無
0285c17: 有什麼過但是一切無著處處都是這一著子又有
0285c18: 見五祖演禪師頌云趙州露刃劍便下語云直下薦
0285c19: 取又云用處分明答處親又有一等好高頭的禪和
0285c20: 子向人道這個是趙州的活機活用如擊石火似閃
0285c21: 電光不容擬議那可言句中求便下語云高著眼或
0285c22: 云覷著則瞎或云莫謗趙州好或便喝便打豎指擎
0285c23: 拳做盡醜態或有道穿衣喫飯處處現成說有說無
0285c24: 我俱不理種種狂解各謂高明錯判名言玷辱宗旨
0285c25: 皆是業識摶量妖狐外道所謂一盲引眾盲相牽從
0285c26: 陷墜若能捨短從長深心體究決定不打入這般種
0285c27: 類獨作通天生涯向千人萬人挨拶不入處挨拶佛
0285c28: 祖出頭不得處出身乃拈如意擊香几云向這裏打
0285c29: 破髑髏四維上下凡聖有無與你一模脫出雖然如
0285c30: 是我不敢輕於汝等汝等皆當作佛眾禮拜。
0286a01: 打七畢入室審驗竟拈拄杖云大眾無端同打七山
0286a02: 僧手捏珊瑚鞭鞭起竿頭試腳步搥胸只得哭蒼天
0286a03: 急撒手莫廉纖悟與不悟總在山僧手裏拄杖頭邊
0286a04: 堂內堂外都盧束作一塊搬柴運米何妨倒用橫拈
0286a05: 喝一喝云不許攙行奪市近來王令稍嚴。
0286a06: 浴佛拈杓召大眾云釋迦老子二千三百四十年前
0286a07: 向一切聖凡頂上下這一錐真是無回互處後來
0286a08: 有箇跛腳阿師知他痛癢與他酬唱可謂交光相羅
0286a09: 如寶絲綢後人不善來機多作掃蹤拂跡會卻苦哉
0286a10: 屈哉山僧今日順水拖船向冷灰爐中焚起一炷香
0286a11: 赤條條地澆他一杓水且道是酬唱耶是拂跡耶良
0286a12: 久云言前句後路千差大施還他老作家苦切提持
0286a13: 無可會夜深依舊宿蘆華。
0286a14: 掛鐘板四祖規繩久沉煙莽百丈鐘板杳未見聞今
0286a15: 朝竭力提持要接起祖師命脈且道祖師命脈如何
0286a16: 接遂擊板云一擊玲瓏宇宙空萬古徽猷是今日
0286a17: 掛鐘板師握椎云五百年前神鼎寺龍門三汲浪滔
0286a18: 天今朝信手重拈掇萬里春光奏目前擊板三下云
0286a19: 重抖擻大周旋撒水銀珠顆顆圓萬煆爐中如薦得
0286a20: 等閒敲磕振三千。
0286a21: 雲外禪師語錄卷第六終
0286a22: 
0286a23: 
0286a24: 　弟子深日　深實　深白　道亨　道昌
0286a25: 　　隆合同捐貲刻
0286a26: 神鼎雲外和尚語錄第六卷
0286a27: 康熙乙巳己夏月神鼎塔院識
