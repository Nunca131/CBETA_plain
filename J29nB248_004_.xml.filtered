0807b01: 達變權禪師語錄卷第四
0807b02: 侍者海澂記錄
0807b03: 頌古
0807b04: 趙州示眾云兄弟若從南方來者即與下載若從北
0807b05: 方來者即與裝載所以道近上人問道即失道近下
0807b06: 人問道即得道兄弟正人說邪法邪法亦隨正邪人
0807b07: 說正法正法亦隨邪諸方難見易識我者裏易見難
0807b08: 識。
0807b09: 老禪將韜略長瓜分南北細品雌黃下載與裝載
0807b10: 利鈍展鋒芒三世諸佛不識詎容取次承當蟾彰
0807b11: 千澗高低月春轉寰中遠近香。
0807b12: 東坡居士參東林總禪師總與論無情話有省遂獻
0807b13: 投機偈云谿聲便是廣長舌山色無非清淨身夜來
0807b14: 八萬四千偈他日如何舉似人後圓智證悟法師參
0807b15: 護國此菴元禪師法師舉東坡宿東林偈且曰也不
0807b16: 易到此田地菴曰尚未見路徑何言到耶曰祇如他
0807b17: 道谿聲便是廣長舌山色豈非清淨身若不到此田
0807b18: 地如何有者箇消息菴曰是門外漢耳曰和尚不吝
0807b19: 可為說破菴曰卻從者裏猛著精彩覷捕看若覷捕
0807b20: 得他破則亦知本命元辰落著處師通夕不寐及曉
0807b21: 鐘鳴去其祕蓄以前偈別曰東坡居士太饒舌聲色
0807b22: 關中欲透身谿若是聲山是色無山無水好愁人。
0807b23: 劫外今時無彼此從來換步不移身咄哉彼此何
0807b24: 偏頗一向瀟湘一向秦爭似兩頭坐斷何妨撥轉
0807b25: 乾坤華山分破無多子獨拔無門解脫門。
0807b26: 古隄和尚尋常見僧來每云去汝無佛性僧無對或
0807b27: 有對者莫契其旨一日仰山到參師云汝無佛性山
0807b28: 叉手近前應諾師笑曰子甚處得此三昧仰曰我從
0807b29: 溈山得復問和尚從誰得師曰我從章敬得。
0807b30: 幾箇師僧無佛性玅藥難救膏肓病叉手近前能
0807c01: 識宗自然上恭而下敬彼此三昧有師承主賓互
0807c02: 換全正令一對鴛鴦戲水湄啾啾籬雀難同泳。
0807c03: 日子和尚因亞谿來參師作起勢谿曰者老山鬼猶
0807c04: 見某甲在師曰罪過罪過適來失祇對谿欲進語師
0807c05: 叱之谿曰大陣當前不妨難禦師曰是是谿曰不是
0807c06: 不是趙州云可憐兩箇漢不會轉身句。
0807c07: 寒山語拾得笑有參差沒孔竅無腔韻出高低調
0807c08: 轉身不會可憐生明明一句三玄要。
0807c09: 香嚴上堂若論此事如人上樹口銜對枝腳不蹋枝
0807c10: 手不攀枝對下忽有人問如何是祖師西來意不對
0807c11: 他又違他所問若對他又喪身失命當恁麼時作麼
0807c12: 生即得時有虎頭招上座出眾云對上即不問未上
0807c13: 對時請和尚道師乃呵呵大笑。
0807c14: 未舉已己前先薦得從教節外又生枝咬人師子全
0807c15: 生殺忍俊韓盧沒了期未上對也大奇呵呵一笑
0807c16: 少人知。
0807c17: 長生皎然禪師常訪一菴主款話菴主曰近有一僧
0807c18: 問某甲西來意遂舉拂子示之不知還得也無師曰
0807c19: 爭敢道得與不得師卻問有人問菴主此事有人保
0807c20: 任如虎頭帶角有人嫌棄則不直半文錢此事為什
0807c21: 麼毀譽不同請試揀出看曰適來出自偶然爭揀得
0807c22: 出師曰若恁麼此後不得為人。
0807c23: 胡來胡現是賊識賊舌頭無骨利如鋒爛泥有刺
0807c24: 人難測人難測落霞與孤鶩齊飛秋水共長天一
0807c25: 色。
0807c26: 龍峻和尚因僧問如何是不知善惡底人師曰千聖
0807c27: 近不得曰此人還知有向上事也無師曰不知曰為
0807c28: 什麼不知師曰不識善惡說什麼向上事曰如何師
0807c29: 曰不見道犴俗。
0807c30: 不識善惡灑灑落落向上亦不知千聖難湊泊毫
0808a01: 氂繫念不平常未免畫地為牢無繩而自縛。
0808a02: 睡龍和尚因僧問如何是觸目菩提師以杖趁之僧
0808a03: 乃走師曰住住向後莫錯舉似人。
0808a04: 畣在問處更不周遮重重相為舉向作家落花有
0808a05: 意隨流水流水無心戀落花。
0808a06: 地藏和尚問僧什麼處來曰秦州來師曰將得什麼
0808a07: 物來曰不將得物來師曰汝為什麼對眾謾語其僧
0808a08: 無對。
0808a09: 來問若成風應機非善巧三搭不回頭笑破衲僧
0808a10: 口饑逢王膳不能食百城煙水何時了。
0808a11: 僧問雲居膺禪師羚羊挂角時如何師曰六六三十
0808a12: 六復曰會麼曰不會師曰不見道無蹤跡。
0808a13: 羚羊挂角迥絕羅籠通身無影像遍界絕行蹤雖
0808a14: 無牙爪甚威獰獵犬難尋誰敢觸剛觸著轉轆轆
0808a15: 六六依然三十六。
0808a16: 鼓山智嶽禪師因僧問虛空還解作用也無師拈起
0808a17: 拄杖云箇師僧好打。
0808a18: 鍼芥相投運斤成風奔流度刃不見痕蹤龍袖拂
0808a19: 開山嶽震虛空迸出電光紅。
0808a20: 大顛初參石頭頭問那箇是汝心師曰見言語者是
0808a21: 頭便喝出經旬日師卻問前者既不是除此外何者
0808a22: 是心頭曰除卻揚眉瞬目將心來師曰無心可將來
0808a23: 頭曰原來有心何言無心無心盡同謗師於言下大
0808a24: 悟。
0808a25: 言語相呈渾不是揚眉瞬目亦須蠲水盡山窮難
0808a26: 進步驀然一指路通天路通天絕正偏虛空背上
0808a27: 駕銕船。
0808a28: 香嚴上堂僧問不求諸聖不重己靈時如何嚴曰萬
0808a29: 機休罷千聖不攜疏山禪師在眾作歐聲曰是何言
0808a30: 歟嚴聞便下座曰適對此僧必有不是致招師叔如
0808b01: 是未審過在甚麼處師曰萬機休罷猶有物在千聖
0808b02: 不攜亦從人得如何無過嚴曰卻請師叔道師曰若
0808b03: 教某甲道須還師資禮始得嚴乃禮拜躡前問師曰
0808b04: 何不道肯諾不得全嚴曰肯又肯箇甚麼諾又諾於
0808b05: 阿誰師曰肯即肯他千聖諾即諾於己靈嚴曰師叔
0808b06: 恁麼道向去倒屙三十年在師後問鏡清肯諾不得
0808b07: 全子作麼生會清曰全歸肯諾師曰不得全又作麼
0808b08: 生清曰箇中無肯路師曰始愜病僧意。
0808b09: 己靈諸聖海中漚休罷不攜臘月扇拳踢相應機
0808b10: 副機胡來漢現箭中箭龍象蹴踏跛驢難見肯諾
0808b11: 不得全清風生八面快須著眼看僊人莫看僊人
0808b12: 手中扇。
0808b13: 洞山因僧問三身之中阿那身不墮眾數山曰吾嘗
0808b14: 於此切後有問曹山先師道吾嘗於此切意作麼生
0808b15: 曹山云要頭即斫將去又問雪峰雪峰以拄杖趁云
0808b16: 我亦曾到洞山來。
0808b17: 吾嘗此切不墮眾數夜半正明天曉不露要頭斫
0808b18: 去隱寒芒滿口含霜何用訴打趁曾到洞山來電
0808b19: 光影裏分緇素阿呵呵悟不悟三箇老古錐同行
0808b20: 不同步。
0808b21: 曹山因僧問常在生死海中沈沒者是什麼人師曰
0808b22: 第二月曰還求出離也無師曰也求出離只是無路
0808b23: 曰出離什麼人接得伊師曰擔銕枷者。
0808b24: 生死海第二月迷真認影何時歇不用別處求出
0808b25: 離當下翻身自超越頓超越得自繇更嫌何處不
0808b26: 風流。
0808b27: 曹山因僧問魯祖面壁意旨如何山掩耳。
0808b28: 動絃別曲葉落知秋若非作者孰辨端繇有意氣
0808b29: 時添意氣不風流處轉風流。
0808b30: 雪峰因僧問古人道覿面相呈時如何師曰是曰如
0808c01: 何是覿面相呈師曰蒼天蒼天。
0808c02: 覿面相呈是也無端含元殿裏誰覓長安可憐不
0808c03: 遇知音者空把瑤琴對面彈。
0808c04: 僧問乾峰十方婆伽梵一路涅槃門未審路頭在甚
0808c05: 麼處峰以拄杖劃云在者裏雲門拈起扇子云扇子
0808c06: 跳上三十三天築著帝釋鼻孔東海鯉魚打一棒
0808c07: 雨似盆傾會麼。
0808c08: 乾峰拄杖雲門扇掣電光中看轉變堂堂對面眼
0808c09: 麻眯涅槃有路無人薦有人薦鯉魚跳雨盆傾
0808c10: 流出桃華千萬片。
0808c11: 僧問報慈藏嶼禪師情生智隔想變體殊祇如情未
0808c12: 生時如何師云隔云情未生時隔箇甚麼師曰者箇
0808c13: 梢郎子未遇人在。
0808c14: 情未生時直言隔悠悠寒角發孤城一種是聲無
0808c15: 限意有堪聽有不堪聽。
0808c16: 興化因後唐莊宗幸河北回魏府行宮詔師問曰朕
0808c17: 取中原獲得一寶未曾有人酬價師曰請陛下寶看
0808c18: 帝以兩手舒襆頭腳師曰君王之寶誰敢酬價玄覺
0808c19: 徵云且道興化肯莊宗不肯莊宗若肯莊宗興化眼
0808c20: 在甚麼處若不肯莊宗過在甚麼處。
0808c21: 兩手擎來問法王中原一寶不囊藏知音自是能
0808c22: 明鑑直得光輝滿大唐。
0808c23: 僧問雲門如何是清淨法身門云華藥欄曰便恁麼
0808c24: 去時如何門云金毛師子。
0808c25: 清淨法身華藥欄一句全提絕潦倒便與麼休草
0808c26: 草金毛師子旋風埽三千里外見淆訛幾箇衲僧
0808c27: 有眼腦。
0808c28: 僧問曹山如何是師子山曰眾獸近不得如何是師
0808c29: 子兒山曰能吞父母者曰既是眾獸近不得因甚卻
0808c30: 被兒吞山曰子若哮吼祖父母俱喪曰只如祖父母
0809a01: 還盡也無山曰亦盡曰盡後如何山曰全身歸父曰
0809a02: 前來為甚麼道祖父亦盡山曰不見道王子能成一
0809a03: 國之事枯木上更撒些子華。
0809a04: 眾獸近不得因甚被兒吞為伊能哮吼纖毫影不
0809a05: 存全身既歸父大用體全真苔生玉殿巍然貴枯
0809a06: 木華開遍界春。
0809a07: 智門欽禪師因僧問兩鏡相對為什麼中間無相師
0809a08: 曰自己亦須隱曰鏡破臺亡時如何師豎起拳。
0809a09: 兩鏡相對元無相百億須彌不見蹤鏡破臺亡全
0809a10: 體現銕船高駕太虛空。
0809a11: 廣德周禪師因僧問承教有言阿逸多不斷煩惱不
0809a12: 修禪定佛記此人成佛無疑此理如何師曰鹽又盡
0809a13: 炭又無曰鹽盡炭無時如何師曰愁人莫向愁人說
0809a14: 說向愁人愁殺人。
0809a15: 不求真不斷妄了無欣猒真過量蕩盡家私徹骨
0809a16: 窮風流瀟灑襟懷曠相逢果有知音知面面好風
0809a17: 來席上。
0809a18: 黃龍機禪師因僧問不問祖佛邊事如何是平常之
0809a19: 事師曰我住山得十五年也。
0809a20: 來問平常事山居十五年鎮日閒閒地常時坦坦
0809a21: 然鳥啼修竹裏華笑碧崖前盡情俱吐露莫作俗
0809a22: 流傳。
0809a23: 玄泉第二世和尚因僧問辭窮理盡時如何師曰不
0809a24: 入理豈同盡。
0809a25: 萬里無雲天喫棒須知別有好家風靈文海藏詮
0809a26: 不及今昔貫穿絕始終一片風光描不就至尊至
0809a27: 貴許誰同。
0809a28: 龍穴山和尚因僧問大善知識為甚麼卻與土地燒
0809a29: 錢師云彼上人者難為酬對。
0809a30: 土地燒錢冷處著把問有來繇畣無虛假彼難酬
0809b01: 對曲高和寡言中有響瀟瀟灑灑瀟灑絕碧眼胡
0809b02: 僧難辨別。
0809b03: 韶國師有時謂眾日大凡言句應須絕滲漏始得時
0809b04: 有僧問如何是絕滲漏底句師曰汝口似鼻孔。
0809b05: 口如鼻孔眼如眉石女能吟白雪詩昨夜虛空開
0809b06: 口笑木人生得石竿兒。
0809b07: 韶國師因僧問艣棹俱停如何得到彼岸師曰慶汝
0809b08: 平生。
0809b09: 彼岸何曾離當處若諳停棹便通玄衲僧薦得風
0809b10: 前旨直截分明玅莫傳。
0809b11: 報慈文遂禪師問僧從什麼處來曰撫州曹山來師
0809b12: 曰幾程到此曰七程師曰行卻許多山林谿澗何者
0809b13: 是汝自己曰總是師曰眾生顛倒認物為己曰如何
0809b14: 是學人自己師曰總是。
0809b15: 大地山河俱是寶不識之人入荒艸依稀彷彿眼
0809b16: 未開拈卻鼻孔無處討殺人劍活人刀起死回生
0809b17: 手段高。
0809b18: 雲居清錫禪師因僧問古人有言釋迦與我同參未
0809b19: 審參何人師曰唯有同參方得知曰未審此人如何
0809b20: 親近師曰恁麼則不解參也。
0809b21: 與佛同參誰辨的元無彼此絕疏親琉璃古殿浸
0809b22: 明月端拱何曾有二人擬親近隔關津錯過威音
0809b23: 劫外春。
0809b24: 永明壽禪師因僧問如何是永明玅旨師曰更添香
0809b25: 著曰謝師指示師曰且喜沒交涉仍有偈曰欲識永
0809b26: 明旨門前一湖水日照光明生風吹波浪起。
0809b27: 欲識祖師玄玅旨添香撥火誰能委一湖吞盡大
0809b28: 千界萬象光含無表裏迷頭認影不相當對面白
0809b29: 雲千萬里。
0809b30: 南泉山下有一菴主人謂曰近日南泉和尚出世何
0809c01: 不去禮見主曰非但南泉出世直饒千佛出興我亦
0809c02: 不去師聞乃令趙州去勘州去便設拜主不顧州從
0809c03: 東過西又從西過東主亦不顧州曰艸賊大敗遂拽
0809c04: 下簾子便歸舉似師曰我從來疑著者漢次日與沙
0809c05: 彌攜茶一缾盞三隻到菴擲向地上乃曰昨日底昨
0809c06: 日底主曰昨日底是甚麼師於沙彌背上拍一下曰
0809c07: 賺我來賺我來拂袖便回。
0809c08: 好箇擔板漢橫身一條銕智勇李將軍兩度拗不
0809c09: 折出師重決龍蛇陣當鋒連下頂門楔馬陵道下
0809c10: 死龐涓千古英雄常淚血。
0809c11: 百丈惟政禪師有老宿見日影透窗問師為復窗就
0809c12: 日日就窗師曰長老房中有客歸去好。
0809c13: 問來隱密畣不囊藏運籌帷幄捉賊擒王驀喚一
0809c14: 聲歸去好和雲帶露溼秋光。
0809c15: 酈村自滿禪師上堂古今不異法爾如然更復何也
0809c16: 雖然如此者箇事大有人罔措在僧問不落古今請
0809c17: 師直道師曰情知爾罔措僧欲進語師曰將謂老僧
0809c18: 落伊古今曰如何即是師曰魚騰碧漢階級難飛曰
0809c19: 如何免得此過師曰若是龍形誰論高下僧禮拜師
0809c20: 曰苦哉屈哉誰人似我。
0809c21: 迥絕威音與目前古今不落本天然擬求直道翻
0809c22: 成曲蚤隔程途萬八千欲免過轉堪憐天上人間
0809c23: 誰似我驅雷掣電鼓風煙。
0809c24: 南源道明禪師上堂快馬一鞭至人一言有事何不
0809c25: 出頭來無事各自珍重僧問一言作麼生師乃吐舌
0809c26: 云待我有廣長舌相即向汝道。
0809c27: 一言吐出最親切舌相圓音徹大千不是僊陀難
0809c28: 湊泊抬眸鷂子過西天。
0809c29: 西堂智藏禪師普請次曰因果歷然爭奈何爭奈何
0809c30: 時有僧出以手托地師曰作甚麼曰相救相救師曰
0810a01: 大眾者箇師僧猶較些子僧拂袖便走師曰獅子身
0810a02: 中蟲自食獅子肉。
0810a03: 無風浪起有事有理隨機應變搖頭擺尾電影纔
0810a04: 收腦後星流一抬一搦善錐鉤收虎尾兮踞虎頭。
0810a05: 華林善覺禪師因觀察使裴休相訪問曰還有侍者
0810a06: 否師曰有一兩箇祇是不可見客裴曰在甚麼處師
0810a07: 乃喚大空小空時二虎自菴後而出裴睹之驚悸師
0810a08: 語二虎曰有客且去二虎哮吼而去裴問曰師作何
0810a09: 行業感得如斯師乃良久曰會麼曰不會師曰山僧
0810a10: 常念觀音。
0810a11: 本色住山人無心自合道天人龍虎悉皈依水到
0810a12: 渠成非作造問何行業感如斯山僧常念觀音號。
0810a13: 古寺和尚丹霞來參經宿明旦粥熟行者祇盛一缽
0810a14: 與師又盛一碗自喫殊不顧丹霞亦自盛粥喫者曰
0810a15: 五更侵蚤起更有夜行人霞問師何不教訓行者得
0810a16: 恁麼無禮師曰淨地上不可更點污人家男女霞曰
0810a17: 幾不問過者老漢。
0810a18: 家富小兒嬌強兵無弱將泥牛吼月浪千尋石筍
0810a19: 抽條長萬丈。
0810a20: 黑澗和尚因僧問如何是密室師曰截耳臥街如何
0810a21: 是密室中人師乃換手搥胸。
0810a22: 密室虛通絕正偏毫無造作始天然風前不薦室
0810a23: 中主更要將軍贈玉鞭能善委直如絃買得風流
0810a24: 不用錢。
0810a25: 鹽官安國師有法空禪師到請問經中諸義師一一
0810a26: 畣了卻曰自禪師來貧道總未作得主人曰便請和
0810a27: 尚作主人師曰今日夜也且歸本位安置明日卻來
0810a28: 法空下去至明旦師令沙彌屈法空禪師法空至師
0810a29: 顧沙彌曰咄者沙彌不了事教屈法空禪師屈得箇
0810a30: 守堂家人法空無語。
0810b01: 酬醋慇懃全道義和光應物探來賓洪鈞律轉華
0810b02: 千對客情猶自不知春旁敲正打喪卻全身一聲
0810b03: 黃鳥青山外占斷風光作主人。
0810b04: 乳源和尚仰山作沙彌時念經聲高師咄曰者沙彌
0810b05: 念經恰似哭曰慧寂祇恁麼未審和尚如何師乃顧
0810b06: 視仰曰若恁麼與哭何異師乃休。
0810b07: 箭鋒拄劍刃交移星轉斗換象抽爻回首暮雲歸
0810b08: 未合抬眸新月上林梢。
0810b09: 黃檗在南泉普請擇菜次泉問甚處去曰擇菜去曰
0810b10: 將甚麼擇師提起刀泉曰祇解作賓不解作主師以
0810b11: 刀點三下泉曰大家擇菜去泉一日曰老僧有牧牛
0810b12: 歌請長老和師曰某甲自有師在師辭南泉泉門送
0810b13: 提師笠曰長老身材沒量大笠子太小生師曰雖然
0810b14: 如此大千世界總在裏許泉曰王老師師戴笠便
0810b15: 行。
0810b16: 賓主歷然活潑潑吹毛用處乾坤黑無腔雪曲扣
0810b17: 知音玅展家風人莫測縱奪同時善抑揚大千總
0810b18: 在箇中藏龍蛇陣上多機變海內橫行越大方。
0810b19: 黃檗示眾云汝等諸人盡是酒糟漢恁麼行腳何
0810b20: 處有今日還知大唐國裏無禪師麼時有僧出云只
0810b21: 如諸方匡徒領眾又作麼生師云不道無禪祇是無
0810b22: 師。
0810b23: 超師作啟後昆酒糟漢蟻聚蠅奔定龍蛇兮眼
0810b24: 何正彰大用兮師不存陣雲橫海上拔劍攪龍門
0810b25: 下視佛祖為兒孫蕩蕩巍巍顯獨尊。
0810b26: 長慶大安禪師初造百丈禮而問曰學人欲求識佛
0810b27: 何者即是丈曰大似騎牛覓牛師曰識得後如何丈
0810b28: 曰如人騎牛到家師曰未審始終如何保任丈曰如
0810b29: 牧牛人執杖視之不令犯人苗稼師自茲領旨更不
0810b30: 馳求。
0810c01: 為人直截沒周遮舉足分明便到家果爾時中能
0810c02: 管帶何妨高駕白牛車不動步越流沙枯木龍吟
0810c03: 消息盡風前銕樹自開華。
0810c04: 臨濟大師住鎮州臨濟一晚小參日有時奪人不奪
0810c05: 境有時奪境不奪人有時人境兩俱奪有時人境俱
0810c06: 不奪克符問如何是奪人不奪境師曰煦日發生鋪
0810c07: 地錦嬰兒垂髮白如絲符曰如何是奪境不奪人師
0810c08: 曰王令已己行天下遍將軍塞外絕煙塵符曰如何是
0810c09: 人境俱奪師曰并汾絕信獨處一方符曰如何是人
0810c10: 境俱不奪師曰王登寶殿野老謳歌符於言下領旨。
0810c11: 暖風浩浩烘天地是處江山錦繡新皺碧蹙紅無
0810c12: 限意醉眠公子不知春。
0810c13: 等閒一吸滄溟竭無限波瀾徹底乾擊碎珊瑚枝
0810c14: 上月不留光影與人看。
0810c15: 正令全提無縫罅聖凡誰敢犯當頭有情有理俱
0810c16: 三段一劍霜寒萬國愁。
0810c17: 天普盍兮地普擎運行日月鎮常明一人端拱無
0810c18: 私化萬國歌謠享太平。
0810c19: 臨濟曰大凡演唱宗乘一句中須具三玄門一玄門
0810c20: 須具三要有權有實有照有用汝等諸人作麼生會
0810c21: 下座。
0810c22: 一句全提玄要旨綱宗通攝了無遺吹毛用處天
0810c23: 魔喪毒鼓轟時佛祖馳彩畫虛空無向背玲瓏八
0810c24: 面有風規高提祖印誰能委獨許超方作者知。
0810c25: 僧問如何是真佛真法真道乞師開示師曰佛者心
0810c26: 清淨是法者心光明是道者處處無礙淨光是三即
0810c27: 一皆是空名而無實有如真正道人念念不間斷自
0810c28: 達磨大師從西土來祇是覓箇不受惑底人後遇二
0810c29: 祖一言便了始知從前虛用工夫山僧今日見處與
0810c30: 祖佛不別若第一句中薦得堪與佛祖為師若第二
0811a01: 句中薦得堪與人天為師若第三句中薦得自救不
0811a02: 了僧便問如何是第一句師曰三要印開朱點窄未
0811a03: 容擬議主賓分曰如何是第二句師曰玅解豈容無
0811a04: 著問漚和爭負截流機曰如何是第三句師曰但看
0811a05: 棚頭弄傀儡抽牽全藉裏頭人。
0811a06: 至鑑本來無一物纔分朕兆有三才玄爐大冶烹
0811a07: 群象捏聚依前又放開。
0811a08: 師謂僧曰有時一喝如金剛王寶劍有時一喝如踞
0811a09: 地師子有時一喝如探竿影艸有時一喝不作一喝
0811a10: 用汝作麼生會僧擬議師便喝。
0811a11: 迅雷一擊電光馳地軸天關悉轉移顛倒陰陽歸
0811a12: 掌握黃頭碧眼莫能窺。
0811a13: 師一日示眾云參學人大須仔細如賓主相見便有
0811a14: 言說往來或應物現形或全體作用或把機權喜怒
0811a15: 或現半身或乘師子或乘象王如有真正學人便喝
0811a16: 先拈出一箇膠盆子善知識不辨是境便上他境上
0811a17: 做模做樣學人又喝前人不肯放此是膏肓之病不
0811a18: 堪醫治喚作賓看主或是善知識不拈出物隨學人
0811a19: 問處即奪學人被奪扺死不放此是主看賓或有學
0811a20: 人應一箇清淨境界出善知識前善知識辨得是境
0811a21: 把得拋向阬裏學人言大好善知識知識即云咄哉
0811a22: 不識好惡學人便禮拜此喚作主看主或有學人披
0811a23: 枷帶鎖出善知識前善知識更與安一重枷鎖學人
0811a24: 歡喜彼此不辨喚作賓看賓大德山僧所舉皆是辨
0811a25: 魔揀異知其邪正。
0811a26: 兩鋒開合展槍旂互換全機作者知一點不來雲
0811a27: 萬里絲毫纔失路千岐吉凶爻象須抽換生死關
0811a28: 頭貴轉移橫按莫邪全正令寰中端坐鎮雄基。
0811a29: 示眾我有時先照後用有時先用後照有時照用同
0811a30: 時有時照用不同時先照後用有人在先用後照有
0811b01: 法在照用同時驅耕夫之牛奪饑人之食敲骨取髓
0811b02: 痛下鍼錐照用不同時有問有畣立主立賓合水和
0811b03: 泥應機接物若是過量人向未舉已前撩起便行猶
0811b04: 較些子。
0811b05: 古鏡當臺絕去留胡來漢現足機籌指南一出狼
0811b06: 煙盡霹靂纔收電火流把住眾流俱截斷放行攜
0811b07: 手御階遊回途得玅無多子一月光含八百州。
0811b08: 上堂次兩堂首座相見同時下喝僧問師還有賓主
0811b09: 也無師曰賓主歷然師召眾曰要會臨濟賓主句問
0811b10: 取堂中二首座。
0811b11: 兩堂同喝鍼鋒相對賓主歷然是何三昧二水中
0811b12: 分白鷺洲三山半落青天外一語歸宗萬國朝虛
0811b13: 空合掌森羅拜。
0811b14: 
0811b15: 
0811b16: 
0811b17: 
0811b18: 
0811b19: 
0811b20: 達變權禪師語錄卷第四
