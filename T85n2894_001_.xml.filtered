1413b01: 
1413b02: No. 2894
1413b03: 【原】大英博物館藏燉煌本, S. 2673佛說三經
1413b04: 
1413b05: 西國婆羅門達多羅及
1413b06: 闍那崛多等奉詔譯
1413b07: 第一慈悲自覺自然。第二辟支四果聲聞
1413b08: 無思。第三非有無非神自然。此三法
1413b09: 若能誦之。令人不飢。湛然長生。先當仰信三
1413b10: 寶。恭敬三寶。恒須禮拜三寶。晨夜殷勤常念
1413b11: 不絕。孝養師僧父母親族。能學六波羅蜜。不
1413b12: 惜身命。然後得傳此三法。乃是三世諸佛
1413b13: 菩薩自然。常住湛然不動累劫慈悲。此
1413b14: 三法佛垂涅槃時。對十方一切諸佛菩薩
1413b15: 前八部大眾中。說此過現未來三世諸佛常
1413b16: 住湛然不動累劫慈悲天法。而說偈言。
1413b17: 東方木偈
1413b18: 一氣和太和得一道皆太和乃元一和
1413b19: 玄理同玄際
1413b20: 此是長生木偈。誦九十遍。
1413b21: 南方火偈
1413b22: 不以意思意亦不求無思意而不復思
1413b23: 是事如是持
1413b24: 此是不熱火偈。誦三十遍。
1413b25: 中央土偈
1413b26: 諸食氣結氣非諸久定結氣歸諸本氣
1413b27: 隨聚當隨泄
1413b28: 此是中央不飢土偈。誦一百二十遍。
1413b29: 西方金偈
1413c01: 修理志理志積修不扶埋志而不修志
1413c02: 已業無已智
1413c03: 此是不寒金偈。誦七十遍。
1413c04: 北方水偈
1413c05: 莫將心緣心還莫住絕緣心在莫存心
1413c06: 真則守真淵
1413c07: 此是不渴水偈。誦五十遍。
1413c08: 此慈悲。佛垂涅槃時。對十方一切諸佛八
1413c09: 部大眾中。說此過現未來三世諸佛菩薩自
1413c10: 然三常住。不飢不渴。不寒不熱。不老不
1413c11: 少。一切聖眾湛然不動自然三。若能受持
1413c12: 一天名字者。或日日誦之。不念飲食。或逕
1413c13: 百日不食。或逕十年百年或千年萬年。逕微
1413c14: 塵劫念之。常住不動不思飲食。猶如阿彌陀
1413c15: 佛無量壽國等無有異也。佛告大眾。行此法
1413c16: 者唯須存心信重三寶。能入深山學道者。始
1413c17: 可行流通此法。若生疑不信誹謗之者。不得
1413c18: 輒傳。恐生毀謗者墮於惡道。是故不得妄傳
1413c19: 於世。誦東方九十遍乃至北方五十遍。總成
1413c20: 一遍。若未飽者如上更誦。不過兩遍。即飽不
1413c21: 飢不渴。誦偈時皆從寅為初。始至人定分作
1413c22: 四時誦之。遍數多少如前所說。又初欲誦時。
1413c23: 宜令口動舌轉斷默誦。有津液下可咽之。初
1413c24: 一日至三日時。或小便色赤。勿以為怪。初誦
1413c25: 至第三日。身力極弱。過此三日即得七日。溫
1413c26: 七日已後身力漸強。法成不宜誦之。百日已
1413c27: 來每夢見得世間上味悉飽之。亦聞天香。滿
1413c28: 三百日功力圓備。欲食即食不食不飢。
1413c29: 佛說三法一卷
1414a01: 其天名字有本具說。此本五行偈。即是天
1414a02: 名字。此法南方崛多師口決受得之。一言
1414a03: 得之土。三言得之火。五言得之水。七言得之
1414a04: 金。九言得之木。東方木九十遍。南方火誦三
1414a05: 十遍。中央土誦一百二十遍。西方金誦七十
1414a06: 遍。北方水誦五十遍。從九十至北方五十遍。
1414a07: 總成一遍。若未飽者如上更誦。不過兩遍。必
1414a08: 飽不或凡誦從壬日起首。從寅為初。至人定
1414a09: 分此可為四時。誦如上法。又初欲得誦。宜
1414a10: 令齧動舌轉斷默。誦有津液。宜咽下。如後經
1414a11: 二三四日間一度小便。勿以為怪。今只是一
1414a12: 切眾生皆稟陰陽氣以成身。今既納氣天。
1414a13: 所以通身能為益事故爾。初誦至第三日力
1414a14: 最漸弱。過此日即得七日。已來去定成不疑。
1414a15: 百日已來每夢見得世間上味飲食。百日以
1414a16: 後即夢見得天上飲食。鼻所恒聞天食香氣。
1414a17: 三百日竟功德圓滿。即得道果也。唯願精進
1414a18: 斷三毒。慈悲眾生。歸敬三寶。恒念阿彌陀佛。
1414a19: 至一年必得見佛。決定無疑。
1414a20: 三藏法師口云。欲求無上菩提。專心念定者。
1414a21: 但患食多過障修禪定。不得道果。先依占察
1414a22: 經云。懺悔罪已須於山林靜谷閑房靜室。先
1414a23: 結跏趺。左手置右手上。合兩目。令齒上下相
1414a24: 著。端坐調和。已初依卯酉子午四時。隨方
1414a25: 面數攝心默誦如在齊下。不得攀緣外境。從
1414a26: 九十遍至五十遍。如其未飽亦不過至兩遍
1414a27: 即飽。正誦中間時時以舌斷穴外津液咽之。
1414a28: 其不飢渴一偈一偈於外酉子午中間常誦
1414a29: 之。食此三滿七日即知法成不。為不至誠
1414b01: 者。為有福者。為無罪者。為得禪定者。為至
1414b02: 道果者。若誦此偈三百六十遍即不飢。爾時
1414b03: 世尊。即說曰。
1414b04: 那致那致沙訶　烏那致摩訶烏那致莎訶
1414b05: 前件法受持須著淨潔衣服。在靜室內。然種
1414b06: 種名香供養一切賢聖。然後誦前件法二十
1414b07: 一遍。度一壽至須殷重。七日不得與人言說。
1414b08: 大須慎之。不得見女人畜生等。如乾渴得飲
1414b09: 牛乳并棗及漿。如欲得知神名者。我今說
1414b10: 之。
1414b11: 南無十偈伽末四婆　南無末伽摩志那　南
1414b12: 無支羅涕死
1414b13: 平旦向於辰。地鳴天鼓。二七下食玉漿。是
1414b14: 諸善男子善女人欲行此三法者。先於齋
1414b15: 戒至心。然無價名香至心。密念前件神名
1414b16: 字。作禮懺悔乞祐助。禮作四十九禮。如是
1414b17: 已了了別識其形名。然後誦偈。若直誦偈一
1414b18: 百日。一百日不飢。若求出世因緣速證四果
1414b19: 者。要當受持神名字。世人不知以口得言
1414b20: 神名。心便不敬。若心慢上法。法不成終無盡
1414b21: 也。
1414b22: 四戊四己腸堅塞四壬四癸不用食
1414b23: 六甲六丁太倉盈五庚五辛五藏貞以下缺
1414b24: 
1414b25: 【原】大英博物館藏燉煌本, S. 2680, 首缺仙人玉女事我神天官行供養身
1414b26: 使我顏色常充悅延年益壽數萬年
1414b27: 佛說請三食陀羅尼神。
1414b28: 南無曷羅怛那　怛囉夜　豆留　豆留摩
1414b29: 訶　豆留唵　急速訶尼攝　唵急速訶尼
1414c01: 攝
1414c02: 此陀羅尼別行法中。行至空閑無人之處。
1414c03: 於平旦時淨水洗。楊柳枝拂其中。取
1414c04: 淨草一把。以淨巾敷在草上。合其盂面。
1414c05: 向東結跏趺坐。閉目舌柱上齶。默誦上件
1414c06: 一百八遍。開目視之。其食即至恣意食
1414c07: 之。如有餘食。誦前七遍。亦閉目心思
1414c08: 念云。餘食至本方所即去。
1414c09: 佛說三經一卷　助三　谷家法
1414c10: 　其後法別就一婆羅門。得將助三大要。
1414c11: 觀音受我法仙人賜我糧事隨五方色
1414c12: 青黑赤白黃和合得　餌諸塵以自防
1414c13: 即說曰。
1414c14: 南無佛噤　南無法噤　南無僧噤　南無娑
1414c15: 利莎噤　莎訶誦五十遍
1414c16: 如見如如不如如見　有非空　有非自有非
1414c17: 他有　莎訶
1414c18: 此恐有惡魔來惱人為作障難誦五十遍以下缺。
