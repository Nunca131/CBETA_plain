0455b01: 妙法蓮華經玄義釋籤卷第二十二　富二
0455b02: 隋天台智者大師說
0455b03: 門人灌頂記
0455b04: 唐天台沙門湛然釋
0455b05: ○次明神通中標列釋。
0455b06: 第七明神通妙者。
0455b07: 此為四意一明次第二名數三同異四麤妙。
0455b08: ○前諸文中並立來意一門但寄在文前
0455b09: 明之今則別列言次第者次前文來故云
0455b10: 次第即來意異名也於中為三初舉前生
0455b11: 後次略示後文之相三上辨下正明次前
0455b12: 有此文來初文二初舉前。
0455b13: 來意者前論機應止是辨其可生可赴之相。
0455b14: ○次若正論下生後。
0455b15: 若正論化用益他即是三輪不思議化。
0456a01: ○次示後文相中二初列。
0456a02: 謂身輪口輪他心輪。
0456a03: ○次普門下釋釋中二初引普門證次遊
0456a04: 於下釋經意。
0456a05: 普門品但有二文而兼得三意。
0456a06: 初明普門品但有二文兼得三意者經文
0456a07: 先問次答問中具三答文但二問云觀世
0456a08: 音菩薩云何遊此娑婆世界問身也云何
0456a09: 而為眾生說法問口也方便之力其事云
0456a10: 何問意也答中句句但舉身口以兼於意
0456a11: 應以聲聞身答身也而為說法答口也既
0456a12: 有身口必兼於意或將應以兩字即是意
0456a13: 也善達機緣故云應以。
0456a14: ○次文又二初約身口表意次又化下從
0456a15: 多少以論初又二謂法譬。
0456b01: 遊於娑婆世界即是身輪而為說法即是口
0456b02: 輪。
0456b03: ○譬又三謂譬合結。
0456b04: 如見蓮華大知池水深。
0456b05: 若見說法大則知智慧大。
0456b06: 故兩輪兼示他心輪也。
0456b07: ○次文又為三先正論多少。
0456b08: 又化他多示兩輪示心輪少從多但二故無
0456b09: 心輪。
0456b10: ○次引證。
0456b11: 經言其見聞者悉皆得度也。
0456b12: ○三正辨多用身口一切聖教但多有此
0456b13: 二相故也又為四先釋二身二鼓次此是
0456b14: 下明身口所由二若示下明所兼之意四
0456b15: 亦是下舉二行以釋二身二鼓。
0457a01: 示身輪者即是示藥樹王身如意珠王身示
0457a02: 口輪者即是示毒鼓天鼓。
0457a03: 初文中言藥樹王身者則示可畏破惡之
0457a04: 形如大經第二十九菩薩品云譬如藥樹
0457a05: 名曰樹王於諸藥中最為殊勝能滅諸病
0457a06: 樹不作念若取枝葉及皮身等雖不作念
0457a07: 能愈諸病涅槃亦爾云云如意珠王身者示
0457a08: 為可愛生善之形如大品第十云如摩尼
0457a09: 珠所在住處一切非人不得其便其珠著
0457a10: 身暗中得明熱時得涼寒時得濕若在水
0457a11: 中隨物現色毒鼓者大經云譬如有人以
0457a12: 諸毒藥用塗大鼓於大眾中擊令出聲聞
0457a13: 者皆死此譬說於破惡法也如止觀第五
0457a14: 記天鼓者如忉利天所有妙鼓隨天心念
0457a15: 出種種聲此譬說於生善法也。
0457b01: 此是慈悲熏於身口則有二身示現二鼓宣
0457b02: 揚。
0457b03: 次意者雖現身口皆由意慈。
0457b04: 若示心輪即是示隨自意隨他意等也。
0457b05: 第三意者身口相則知意業今且引大
0457b06: 經經從說邊故名為語今文略語以證於
0457b07: 意謂隨自意等語必待意故也隨自如珠
0457b08: 如天隨他如藥如毒。△四舉二行以釋二身二鼓。
0457b09: 亦是同於病行嬰兒行。
0457b10: 二行對上亦應可見。
0457b11: ○次正明次第中二先法說。
0457b12: 上辨機感相關而妙理難顯應須神通發動
0457b13: 現於瑞相密表乎理。
0457b14: ○次譬況先舉小譬次小尚下以小況大
0457b15: 謂妙感應也。
0458a01: 世人以蜘蛛挂則喜事來鳱鵲鳴則行人至。
0458a02: 鳱鵲鳴者鳱鵲小鵲也西京雜記云乾鵲
0458a03: 鳴者則行人至亦可作今時書本多作
0458a04: 乾字。
0458a05: 小尚有徵大焉無瑞以近表遠亦應如是。
0458a06: ○次名數中四列數釋名次第虛實後二
0458a07: 寄名數中辨耳。
0458a08: 二名數者諸經所出名數不同今且依六種
0458a09: 謂天眼天耳他心宿命如意身通無漏等也。
0458a10: 初如文。
0458a11: 此六皆稱神通者如瓔珞云神名天心通名
0458a12: 慧性天心者天然之心也慧性者通達無礙
0458a13: 也毗曇亦云障通無知若去即發慧性也當
0458a14: 知天然慧性與六法相應即能轉變自在故
0458a15: 名神通地持力品云神謂難測知通謂無壅
0458b01: 礙此解與瓔珞同天心即是難測知義慧性
0458b02: 即是無壅礙義。
0458b03: 釋名中雖三文不同義意不別地持云神
0458b04: 謂難測知者易云陰陽不測謂之神非佛
0458b05: 教意也。△三次第。
0458b06: 然此六法修無前後證無次第用亦任時故
0458b07: 眾經列次不同也。△四虛實。
0458b08: 釋論云幻術事是虛誑法法於草木誑惑人
0458b09: 眼物實不變神通不爾實得變法使物實變
0458b10: 如地有成水之理水有成地之義若金銀得
0458b11: 火則融水遇寒則結火寒是融結法結則實
0458b12: 結融則實融若得天然慧性則實能如此變
0458b13: 用自在所變水火令他實得受用而非其果
0458b14: 報但是神通一時所作耳。△　三同異。
0458b15: ○神通不同者具如文列凡夫外道及四
0459a01: 教也三教如文略釋六通如止觀第七記
0459a02: 彼文並是發宿習通也復有生得通如鬼
0459a03: 畜等有報得通如諸天等有修得通如諸
0459a04: 聲聞及諸外道三藏菩薩通教出假等修
0459a05: 得又四若三藏二乘以無漏心依根本禪
0459a06: 若諸外道以有漏心依根本禪通教二乘
0459a07: 同通菩薩亦以無漏依根本禪別教菩薩
0459a08: 初依根本用無漏心次依界外恒沙三昧
0459a09: 後依實相發得妙通圓教初住初心雖別
0459a10: 發得義同又約六即六根清淨相似發得
0459a11: 初住已上分真發得妙覺一位究竟發得
0459a12: 今此文中即分真發既從圓位已後起應
0459a13: 現通故知正是發得通也故大經二十二
0459a14: 云通有二種一內二外外謂與外道共內
0459a15: 復有二一者二乘二者菩薩菩薩修行大
0459b01: 般涅槃所得神通不與小共故知即是別
0459b02: 圓菩薩如上得通也。
0459b03: 三明神通不同者鬼道報得通人能服藥亦
0459b04: 得通外道因根本禪亦發通諸天報得通二
0459b05: 乘依背捨勝處一切處修十四變化發得神
0459b06: 通六度菩薩因禪得五通坐道場時能得六
0459b07: 通通教菩薩因禪得五通依體法慧得無漏
0459b08: 通別教地前依禪發五通登地發正無漏通
0459b09: 任運常照不以二相見諸佛土。
0459b10: 前言十四變化者初禪二謂初禪初禪化
0459b11: 初禪欲界化二禪三三禪四四禪五準初
0459b12: 禪說可以意得具如法界次第委釋。
0459b13: ○圓教文相稍廣者用今經意以餘文助
0459b14: 釋於中又二先廣釋次料簡初文中二先
0459b15: 出不同。
0460a01: 圓教通者依今經及普賢觀以鼻舌兩根以
0460a02: 為六數菩薩處胎經同他心宿命入意根攝。
0460a03: ○次然下申今經以六根為通之意餘經
0460a04: 不明者今經最廣故知應用六根為通於
0460a05: 中二先明意次今云下釋。
0460a06: 然經文明鼻通最委悉取其互用無壅舌根
0460a07: 取四辯無礙能以一妙音遍滿三千界而不
0460a08: 取知味知味是報法經云諸根通利智慧明
0460a09: 了也六根皆智慧即互用意也。
0460a10: 初文中云然經明鼻通最委悉者一切諸
0460a11: 經不明鼻通非究竟說豈有諸根並得神
0460a12: 通而鼻舌獨無唯有今經六根清淨於中
0460a13: 鼻根文最委悉若華嚴明十種六根亦是
0460a14: 六根皆有神通但彼經在果謂初住已己去
0460a15: 當知住前亦有似發華嚴又明十種神變
0460b01: 即十通也一眾生身二佛剎三供養四音
0460b02: 聲五行願六調伏七成就八菩提九說法
0460b03: 十住持。
0460b04: ○次釋中二先明所依次文云下出通相。
0460b05: 今云六根之通不因事禪而發此乃中道之
0460b06: 真真自有通任運成就不須作意故名無記
0460b07: 化化禪不別作意故名無記任運常明如阿
0460b08: 脩羅琴化復能化故言化化中道真通任運
0460b09: 如此與餘通異論其修習皆緣實相常住之
0460b10: 理。
0460b11: 初言無記化化如止觀第一記。
0460b12: ○次釋通相中二先且約眼根略釋次見
0460b13: 有下判真似初文三初略引此經。
0460b14: 文云得是常眼根清淨既言是常即本性清
0460b15: 淨常性無垢染。
0461a01: ○次借毗曇自爾之言彼論在小此中在
0461a02: 大自爾名同意義各別自爾秪是自然之
0461a03: 異名耳。
0461a04: 毗曇婆沙云六入殊勝本自爾故。
0461a05: 言毗曇云六入殊勝者皆有通用故云殊
0461a06: 勝自爾之名通於大小且引證大然小乘
0461a07: 中於一切法立因緣已巳皆云自爾如青葉
0461a08: 紅華非染使然故云自爾通亦如是但是
0461a09: 得禪自爾有通雖是作意即是諸禪自爾
0461a10: 力也小乘尚爾何況大乘故今借小以證
0461a11: 於大。
0461a12: ○三引央掘。
0461a13: 鴦掘云所謂彼眼根於諸如來常具足無減
0461a14: 修了了分明見乃至耳鼻舌身意皆於諸如
0461a15: 來常具足無減修了了分明聞知等也彼者
0461b01: 於佛為自於眾生為彼眾生謂為無常於如
0461b02: 來是常也減修者依禪而修名為減修依實
0461b03: 相修名無減修不見佛性名不了了見若見
0461b04: 佛性名了了見又見實相理名了了識法界
0461b05: 事名分明也。
0461b06: 具如止觀第七記及第七文。
0461b07: ○次判真似中借華嚴意對辨之也。
0461b08: 見有二種一相似見二分真見相似者如六
0461b09: 根清淨中辨論其真見如華嚴所明佛眼耳
0461b10: 鼻舌身意也此經中亦明真身通相所謂普
0461b11: 現色身示一切眾生所喜見身即是外身通
0461b12: 也現身如璃十方諸佛悉於身中現即是
0461b13: 內現身通也眼耳鼻舌等內外示現亦例如
0461b14: 此是則圓教神通異於前辨云云。
0461b15: 言內外身通者此是真如鏡淨任運能照
0462a01: 以能照外現十界像故外像現內也有此
0462a02: 二用故分內外論其實體內外不二。
0462a03: ○次料簡中言三根增減者此引大論四
0462a04: 十文云鼻舌身三者但引彼論云有增減
0462a05: 若對六根與今不同意云論文許有增減
0462a06: 何妨今經眼鼻身三數劣餘三是故引論
0462a07: 以例今經故云若例此義餘如說於中
0462a08: 三先例不同。
0462a09: 問若以六根為六通者云何功德有增減答
0462a10: 大論四十云鼻舌身同稱覺眼稱見耳稱聞
0462a11: 意稱知三識所知為一三識所知為別而三
0462a12: 識助道法多故別說三識不爾故合說又三
0462a13: 識但知世間事故合說三識亦知世間亦知
0462a14: 出世間故別說又三識但無記法三識或緣
0462a15: 善惡無記等又三識能生三業因緣故別說
0462b01: 也若例此義三根種種義強故有千二百功
0462b02: 德三根力弱故但八百功德者蓋一途別說
0462b03: 非經圓意。
0462b04: ○次引正法華證等。
0462b05: 正法華功德正等等千。
0462b06: ○三復引今經證互用。
0462b07: 今經顯六根互用將三根足二百向三根而
0462b08: 互用耳自在無礙能等如正法華說能縮如
0462b09: 身眼鼻之八百能盈如耳舌意千二百經云
0462b10: 若能持是經功德則無量如虛空無邊其福
0462b11: 不可限互用之意彰矣。
0462b12: ○次明麤妙中二先判次開初判中二先
0462b13: 通敘變化所作不同次正釋初文三初立。
0462b14: 四明麤妙者若言神通度物非但變己已身同
0462b15: 其正報亦變己巳國土同其依報。
0463a01: ○次引證。
0463a02: 如瓔珞云起一切國土應起一切眾生應也。
0463a03: ○三若應同正報下各辨不同。
0463a04: 若應同正報者即是示為十法界像也若應
0463a05: 同依報者即是同十界所依處也。
0463a06: ○次正釋中二先正次依依正各二先教
0463a07: 次味初先正報約教中二先釋次如是下
0463a08: 結。
0463a09: 若應同四惡趣者用觀惡業慈悲熏無記化
0463a10: 化禪應作地獄等形質黑髮纏身猴鹿馬
0463a11: 犬鷲鵽鳥脩羅等像各各皆見同其事業若
0463a12: 應人天身者是用觀善業中慈悲熏無記化
0463a13: 化禪作善道身如後身菩薩正慧託胎墮地
0463a14: 七步盥洗手足楊枝自淨納妃生子猒世出
0463a15: 家乃至天像亦復如是各各皆見同其事業
0463b01: 若應作三藏二乘者是用析空慈悲熏無記
0463b02: 化化禪起老比丘像共僧布薩律儀矩各
0463b03: 各皆見同其事業若應通教者是用即空慈
0463b04: 悲熏無記化化禪作體法應觀無生習應苦
0463b05: 空等悉不可得各各皆見同其事業若應別
0463b06: 教者是用即假即中慈悲熏無記化化禪起
0463b07: 漸頓應示修恒沙佛法各各皆見同其事業
0463b08: 若應圓教者是用即中慈悲熏無記化化禪
0463b09: 起圓頓應示修一中無量無量中一皆各各
0463b10: 見同其事業。
0463b11: 初文秖是十界不同而四趣合人天合二
0463b12: 乘合菩薩離尋意可見黑髮纏身者餓鬼
0463b13: 狀出大論盥者古切洗也澡也滌也通
0463b14: 論諸洗皆名為盥若別論者洗手曰盥洗
0463b15: 足曰洗洗音銑洗頭曰沐洗身曰浴圓
0464a01: 矩方。
0464a02: 如是應同正報不可稱計可以意知不可以
0464a03: 言盡云云。
0464a04: ○次若得下約五味中二先四味。
0464a05: 若得此意望漸頓五味教中用神通者乳
0464a06: 教所用神力若多若少但表兩意一麤一妙
0464a07: 三藏用神力若多若少但為一麤方等用神
0464a08: 力若多若少三麤一妙般若用神力若多若
0464a09: 少二麤一妙。
0464a10: ○次今經又三先判是妙次別示妙相
0464a11: 三示妙相。
0464a12: 此經神力若多若少唯為一妙所以序品中
0464a13: 瑞相有十咸皆表妙也。
0464a14: 初如文。
0464a15: 地皆嚴淨表理妙放眉間光表智妙入于三
0464b01: 昧表行妙天雨四華表位妙栴檀香風表乘
0464b02: 妙四眾咸有疑表機見萬八千土表應此二
0464b03: 明感應妙也地六種動表神通妙天鼓自鳴
0464b04: 及而為說法表說法妙天龍大眾歡喜表眷
0464b05: 屬妙又見佛子修種種行表利益妙此用神
0464b06: 變若少若多俱表妙也。
0464b07: 次文中云地淨表理妙者理者境也地既
0464b08: 能持能生為諸法本故表理妙光表智者
0464b09: 光處二眉之閒故可表於中道智妙三昧
0464b10: 表行者首楞嚴定正當妙行風表乘者風
0464b11: 行於空而實非空不異於空乘乘實相乘
0464b12: 非實相而不異實相地動表神通者地本
0464b13: 不動而能現動實體非通而依實現通。
0464b14: 文云今佛入于三昧是不可思議現希有事
0464b15: 現希有事是妙神通也。
0465a01: ○次應同依報中二先重判所屬兩意不
0465a02: 同次今且下正釋。
0465a03: 若應同依報者有兩意若國土苦樂由於眾
0465a04: 生非佛所作佛但應同而已巳若作折伏攝受
0465a05: 者佛鑒機緣或作苦國或作樂國苦樂由佛
0465a06: 不關眾生。
0465a07: 初文者論其正報尚乃亦可生佛相攝但
0465a08: 眾生唯理諸佛事成故一切眾生悉皆攝
0465a09: 在佛境界中況所依土本是諸佛所化之
0465a10: 境如世王土土必屬王而萬姓所居各謂
0465a11: 自得其實王為萬姓以治國萬姓歸王而
0465a12: 立家是故以慈以忠更互相攝彼此相望
0465a13: 而從王義強今為分於機應義異前從機
0465a14: 說故云且從況諸佛寂理神無方所所依
0465a15: 寂境號常寂光是故砂石七珍隨生所感
0465b01: 若依此意復由生造是故從之以立土為
0465b02: 機。
0465b03: ○次正釋中為二初釋初意次若作下第
0465b04: 二意初文為三初引大論列次若戒下
0465b05: 釋所以三淨穢下結歸初文二初列。
0465b06: 今且釋初意大論云有國土純聲聞僧或國
0465b07: 土純菩薩僧或菩薩聲聞共為僧或淨或穢。
0465b08: ○次皆由下結示。
0465b09: 何故差別皆由乘戒緩急。△次釋所以。
0465b10: 若戒緩乘亦急亦緩者即是穢土以聲聞菩
0465b11: 薩共為僧以戒緩故五濁土穢乘亦緩故是
0465b12: 開三乘乘亦急故是顯一乘娑婆是也戒急
0465b13: 乘亦緩亦急者淨土也戒急故土無五濁乘
0465b14: 亦緩故開三乘亦急故顯一安養是也乘緩
0465b15: 戒急者即是淨土純聲聞為僧此可知也戒
0466a01: 緩乘急即是穢國純菩薩為僧此亦可知。
0466a02: 次文者然乘戒四句文在大經具如止觀
0466a03: 第二記淨名初委釋今且從略直對聲
0466a04: 聞菩薩而為緩急之乘直對淨土穢土而
0466a05: 為緩急之戒者為以大攝諸土故也
0466a06: 於一一土若欲委明應隨諸教及三品戒
0466a07: 各各對之為上中下具如止觀第四卷中
0466a08: 所言乘亦緩亦急者初開三後顯一即初
0466a09: 緩後急也亦是中間具有諸乘緩急四句
0466a10: 依大經第六大無量壽經呼安樂為安養
0466a11: 大論二十八云有佛土說一乘純菩薩也
0466a12: 有佛土雜如彌陀也多菩薩僧少聲聞僧
0466a13: 若大論中明安養國非三界者秖是非此
0466a14: 娑婆三界耳若就彼土具有三界故無量
0466a15: 壽經阿難白佛彼安養界既無須彌忉利
0466b01: 諸天依何而住佛反質云此土夜摩乃至
0466b02: 色界依何而住阿難默領反質意者此夜
0466b03: 摩等既許依空何妨彼土四王已上依空
0466b04: 而住具明土相復有多種共別不同如無
0466b05: 動界雖是淨土猶有男女及須彌等此同
0466b06: 居淨土既其不同同居穢土亦應不等委
0466b07: 明四土橫豎等相具如淨名佛國品此
0466b08: 中大略示其綱紀以明神通現土不同若
0466b09: 細分別乘戒緩急應分三觀一觀三品九
0466b10: 品理觀細對三品事戒緩急以驗諸土聲
0466b11: 聞菩薩若純若雜廣尋經論以求其異知
0466b12: 大小乘所被不同則不起此座而觀法界。
0466b13: △三結歸。
0466b14: 淨穢差別悉由眾生高下苦樂不關佛也。
0466b15: ○次明國土應第二意中二先標意。
0467a01: 若作伏攝義者國由於佛不關眾生。
0467a02: 以兩屬故故安若作之言。
0467a03: ○次佛以下正釋中二先釋次判初釋中
0467a04: 二釋結初中自六四趣人天四教如文。
0467a05: 佛以觀惡慈悲與無記化化禪合起於穢國
0467a06: 折伏攝受四趣眾生也以善業慈悲與無記
0467a07: 化化禪合折伏攝受兩趣眾生也佛以析空
0467a08: 六度等慈悲與無記化化禪合或起於穢國
0467a09: 或起淨國折伏攝受聲聞菩薩兩界眾生也
0467a10: 佛以體空慈悲與無記化化禪合或起淨國
0467a11: 或起穢國折伏攝受通教聲聞菩薩兩界眾
0467a12: 生也佛以歷別慈悲與無記化化禪合或起
0467a13: 穢國淨國折伏攝受別界菩薩眾生也佛以
0467a14: 即中慈悲與無記化化禪合或起淨國或起
0467a15: 穢國折伏攝受圓界菩薩眾生也。
0467b01: 一一文中皆言或淨或穢者教由乘種土
0467b02: 藉戒淨故戒有緩急使土有淨穢故也既
0467b03: 分菩薩四人不同應言上上品乃至下下
0467b04: 品乘聲聞既分兩教二乘緩急亦四品不
0467b05: 同一一皆言與無記禪合者無記是理慈
0467b06: 悲是事事熏於理至理能用故云合也若
0467b07: 圓教修無緣慈初心即合但用有廣狹耳。
0467b08: ○如是下結。
0467b09: 如是種種為國不同皆由如來神力轉變。
0467b10: ○次今將下判也通約依正者前正報文
0467b11: 約教之中直列而已巳未判麤妙故今合判
0467b12: 於中又二初約教次約五味初約教又二
0467b13: 約教判者別教即約教道也。
0467b14: 今將此依正轉變待三教作意神通悉名為
0467b15: 麤譬如圖畫盡思竭力終不似真名之為麤
0468a01: 若明鏡寫容任運相似名之為妙方便神通
0468a02: 譬如麤畫中道任運即對即應譬於淨鏡故
0468a03: 為妙也。
0468a04: ○次約無記化化判者約證道也又二先
0468a05: 正判次引經。
0468a06: 就無記化化禪所作神變自論麤妙若為九
0468a07: 界眾生用方便神力作淨作穢若廣若狹悉
0468a08: 名為麤若為佛法界眾生用真實神力作淨
0468a09: 作穢若廣若狹悉名為妙。
0468a10: 初文者無記如鏡眾機如形發應如像像
0468a11: 關形對非鏡端醜但以形端醜判麤妙耳
0468a12: 故不以多少廣狹判也言淨穢者如鏡任
0468a13: 運現像有通有別通像如土別像如形通
0468a14: 別皆有淨穢皆有麤妙是故山河為通所
0468a15: 照人面為別所照故有通照端醜別照端
0468b01: 醜合譬可知。
0468b02: ○次引經。
0468b03: 如經放眉間光照萬八千土及三變土田比
0468b04: 餘經神力何足為多但為開發大事故言妙
0468b05: 也。
0468b06: ○次約五味中三初正約五味次又諸經
0468b07: 下重約麤妙難易轉判三唯以一大事下
0468b08: 約能所判麤妙。
0468b09: 又約五味論麤妙者乳教一麤一妙酪教一
0468b10: 麤生酥三麤一妙熟酥二麤一妙法華一妙
0468b11: 又諸經妙同麤異麤有二種一難轉麤二易
0468b12: 轉麤易轉者於諸經中已得為妙難轉者今
0468b13: 於法華無復兩麤但有一妙。
0468b14: 難轉謂二乘易轉謂菩薩。
0468b15: 唯一大佛事因緣曾無他事假同九界神通
0469a01: 眾生自謂他事於佛常是佛事客作自謂賤
0469a02: 人長者審知是子此即相待神通妙也。
0469a03: 三能所中即所麤能妙。
0469a04: ○次又諸下開。
0469a05: 又諸經諸麤神通隔妙神通者今經皆開權
0469a06: 顯實同妙神通是名絕待明妙神通此略記
0469a07: 不周悉也。
0469a08: 如文然此中神通之名通於深淺故前判
0469a09: 教中四俱神通但有麤妙耳若準下眷屬
0469a10: 妙中初乃別判以地前住前為神通已巳上
0469a11: 名應後料簡中亦通取之如妙音是神通
0469a12: 來等今文通者以神通感應果上之變用
0469a13: 耳故與應色相例判之麤則俱麤妙則俱
0469a14: 妙思之可見。
0469a15: ○次說法妙中二標釋。
0469b01: 第八說法妙者。
0469b02: ○釋中二先明來意次正釋初文為三初
0469b03: 約說不說明來意。
0469b04: 諸法不可示言辭相寂滅有因緣故亦可說
0469b05: 示。
0469b06: 為其機熟者說云因緣。
0469b07: ○次神通後明為來意也。
0469b08: 前藥珠二身先以定動今毒天二鼓後以慧
0469b09: 拔。
0469b10: 前雖通敘二輪三輪傍正正意但在身輪
0469b11: 故神通預表當說法之先兆所以現瑞表
0469b12: 於十妙前相若據行說則十妙之中說法
0469b13: 為說若從教言之則十妙俱教故序中所
0469b14: 表表當說十妙故前為二身今為二鼓若
0469b15: 滅惡生善通於偏圓而二身二鼓無不咸
0470a01: 妙。
0470a02: ○三演說下正明說意。
0470a03: 演說一乘無三差別皆悉到於一切智地其
0470a04: 所說法皆實不虛是故次說法妙。
0470a05: ○次正說中先列章。
0470a06: 即為六意一釋法名二分大小三對緣同異
0470a07: 四判所詮五明麤妙六明觀心。
0470a08: ○次解釋釋中先略標釋名意。
0470a09: 釋法名者三世佛法雖多無量十二部經
0470a10: 罄無不盡。
0470a11: ○次正釋名於中先出達磨鬱多羅釋。
0470a12: 先出達摩鬱多羅有七種分別體一相二制
0470a13: 名三定名四差別五相攝六料簡七。
0470a14: 達磨鬱多羅者此云法尚是阿羅漢佛滅
0470a15: 度後八百年中於婆沙中取三百偈以為
0470b01: 一部名雜阿毗曇又撰增一集三十卷此
0470b02: 義依彼此中章門初一至五增數列之第
0470b03: 一一法第二二法乃至第五五法。
0470b04: 體一者經以名味章句為體經無不然故體
0470b05: 一也。
0470b06: 初云體一者同是名句等也諸經皆然故
0470b07: 為一體。
0470b08: 相二者長行直說有作偈讚頌兩種相別何
0470b09: 者以人情喜樂不同有好質言有好美語故
0470b10: 相別有二也。
0470b11: 相二者有於長行偈頌二種相故。
0470b12: 制名三者脩多羅祇夜伽陀三部就字句為
0470b13: 名不就所表授記等八部不就所表又不就
0470b14: 字句從事立稱方廣一部名從所表何者脩
0470b15: 多羅等三部直說法相可即名以顯所表如
0471a01: 苦集滅道依名即顯所表故就名以為名也
0471a02: 授記等經所表之法不可但以言說要寄事
0471a03: 方乃得顯如授記經從事為名止明行因得
0471a04: 果道理理託事彰事以言辨如法華中與聲
0471a05: 聞授記彰一切皆當得成佛寄授記以彰所
0471a06: 顯故名授記經無問自說經者聖人說法皆
0471a07: 待請問然亦為眾生作不請之師故無問自
0471a08: 說又佛法難知人無能問若不自說眾則不
0471a09: 知為說不說又復不知為說何法故無問自
0471a10: 說乃所以彰所說甚深唯證是以寄無問自
0471a11: 說以彰所顯也因緣經者欲明戒法必因犯
0471a12: 彰過過相彰現方得立制此亦託因緣以明
0471a13: 所顯也譬喻經者法相微隱要假近以喻遠
0471a14: 故以言借況寄況以彰理也本事本生經者
0471a15: 本事說他事本生說自生因現事以說事
0471b01: 託本生以彰所表名本事經託本生以彰所
0471b02: 行名本生經也未曾有經者說希奇事由來
0471b03: 未有者未曾有也示法有大力有大利益託
0471b04: 未曾有事以彰所表也論義經者諸部中言
0471b05: 義隱覆復分別得明所顯寄論義以明理
0471b06: 也故授記等八經從事立稱方廣一部從所
0471b07: 表為名者方廣之理雖以名說而妙出名言
0471b08: 雖寄事以彰然不可如事而取故不就名不
0471b09: 就事就所表以為名也。
0471b10: 制名三者十二部中所制之名不出三義
0471b11: 初言從字句者此之三部長行二頌秖是
0471b12: 字句耳次言寄事得顯者謂所記是事所
0471b13: 說是事結戒因事託事為喻本生事本事
0471b14: 事未曾有事相最易知論義者假往復事
0471b15: 三從所表表理深故。
0472a01: 定名有四脩多羅名線經經體是名字而名
0472a02: 從況喻祇夜偈陀當體為名授記無問自說
0472a03: 論義等三經體事合目自餘從事也。
0472a04: 定名四者從喻從體從體事從事也授記
0472a05: 無問自說論義體事合目者如授記經記
0472a06: 是當體所記是事無問自說說是當體所
0472a07: 說是事論義往復名為當體所論是事不
0472a08: 同二偈但是二種偈相而已巳以無孤起重
0472a09: 頌事故其中所說各別有事不得名為孤
0472a10: 起等事。
0472a11: 差別者脩多羅有九種經云從如是至奉行
0472a12: 一切名脩多羅是則脩多羅名通而體皆
0472a13: 名為經故名通就文字經體分為十二部故
0472a14: 體也第二就脩多羅中隨事分出十一
0472a15: 部即對十一部餘直說法相者是別相脩多
0472b01: 羅三者論義經解釋十一部經是則十一部
0472b02: 為經本當知論所解釋前十一部皆是脩多
0472b03: 羅又雜心中脩多羅品亦對論以經為脩多
0472b04: 羅又如婆修槃解提婆百論論為經本亦
0472b05: 名論為脩多羅又經云除脩多羅餘四句偈
0472b06: 以為偈經即對四句偈經餘長行說者是脩
0472b07: 多羅又云祇夜名偈頌脩多羅即對祇夜頌
0472b08: 偈所頌即是脩多羅也又如分別三藏以敷
0472b09: 置理教為脩多羅對別毗尼阿毗曇也又如
0472b10: 經說從佛出十二部經從十二部經出脩多
0472b11: 羅對十二別教以通教為脩多羅是九中初
0472b12: 二偈亦是也。△差別有五是總科一者九種修多羅是別科因文不可斷
0472b13: 并入註中。
0472b14: 差別有五者一者九種修多羅如文從通
0472b15: 至二偈言二偈亦在九中攝也又如分
0473a01: 別至修多羅去但是敷置說理之教屬修
0473a02: 多羅不同二部故對二部得此藏名彼云
0473a03: 別教非今家別即指大乘為別小乘為通。
0473a04: 偈陀者有四種如言法華有阿婆等偈涅
0473a05: 槃二萬五千偈是則偈經復是通若四句
0473a06: 為偈一字一句得名為經非一字一句皆名
0473a07: 為偈但以聖言巧妙章句成就數句為偈故
0473a08: 通得名偈二除修多羅餘四句為偈三偈中
0473a09: 重頌者名祇夜當知不重頌偈名為偈經四
0473a10: 如脩多羅通隨事剋分別為異部以直說
0473a11: 為脩多羅當知偈中亦隨事剋分若授記因
0473a12: 緣等別為異部以不隨事直爾偈說名為偈
0473a13: 經。
0473a14: 二者偈陀四中初言阿婆等偈者且準
0473a15: 俱舍明十六重後數前十五重者初從十
0473b01: 十增之至第十六重名矜羯羅初謂一十
0473b02: 百千萬億兆京該梓欀搆諫正載此即前
0473b03: 十五重也第十六矜羯羅第十七矜羯羅
0473b04: 矜羯羅為大矜羯羅第十八頻羅第十
0473b05: 九頻羅頻羅為大頻羅第二十阿
0473b06: 婆第二十一阿婆阿婆為大阿
0473b07: 婆此第六經所列即第十六第十八第二
0473b08: 十也言除修多羅者除長行也第三意中復
0473b09: 除重頌孤起方名為偈第四意者於孤起
0473b10: 中復除十部相方名偈經從通來漸漸
0473b11: 向狹若前明修多羅則寬狹不定。
0473b12: ○祇夜有三。
0473b13: 祇夜者名為重頌頌有三種一頌意二頌事
0473b14: 三頌言。
0473b15: ○初頌意二先標次頌頌意下釋。
0474a01: 頌意者頌聖意所念法相及事若頌心所念
0474a02: 法相則名偈陀經若頌心所念授記等事則
0474a03: 隨事別為異經。
0474a04: 初頌意中釋取所念法相方名祇夜中偈
0474a05: 意次若頌下釋餘部意。
0474a06: 頌事謂授記等事亦隨所頌事別為異經。
0474a07: 次頌事中亦簡卻餘九部中事外方是祇
0474a08: 夜中事。
0474a09: 頌言者若頌隨事之言隨事別為異經若頌
0474a10: 直說脩多羅者名為重頌祇夜經也。
0474a11: 三頌言中亦簡九部之言直說之言方是
0474a12: 祇夜之言二偈同是偈頌雖開為兩同是
0474a13: 偈中差別耳。
0474a14: ○授記有二於中先釋名。
0474a15: 授記者果為心期名記聖言說與名授。
0474b01: ○次正釋大小二別。
0474b02: 授記有二種若與諸菩薩授佛記是大乘
0474b03: 中授記若記近因近果是小乘中記也。
0474b04: ○四者無問自說二。
0474b05: 無問自說有二種一理深意遠人無能問二
0474b06: 非不可問但聽者宜聞佛為不請之師不請
0474b07: 之師不待問自說也。
0474b08: ○五方廣。
0474b09: 方廣有二種一語廣二理廣。
0474b10: ○第六相攝應有多義文但列四。
0474b11: 相攝者就脩多羅中出十一部若偈與直說
0474b12: 相對言之脩多羅中得出九部但無二偈偈
0474b13: 陀中得出十部但無直說脩多羅也祇夜中
0474b14: 得出九部無脩多羅亦無偈經也。
0474b15: ○料簡全闕。
0475a01: 料簡有無云云。△先出達摩多羅釋已竟次大師正標釋又二初標。
0475a02: ○次大師正標釋先直標十二名即別名
0475a03: 也。
0475a04: 釋法名者上起教中已巳說今標名互有不同
0475a05: 翻譯多異今依大智論標名者一脩多羅此
0475a06: 云法本亦云契經亦線經二祇夜此云重頌
0475a07: 以偈頌脩多羅也三和伽羅那此云授記四
0475a08: 伽陀此云不重頌亦略言偈耳四句為頌如
0475a09: 此間詩頌也五優陀那此云無問自說六尼
0475a10: 陀那此云因緣七阿波陀那此云譬喻八伊
0475a11: 帝目多伽此云如是語亦云本事九闍陀伽
0475a12: 此云本生十毗佛略此云方廣十一阿浮陀
0475a13: 達摩此云未曾有十二優波提舍此云論義。
0475a14: 此標法名全依大論三十七文論文甚廣。
0475a15: ○次部者即通名也新譯名十二分教恐
0475b01: 濫部帙故也經名亦通於中三先略釋。
0475b02: 部者部別各有類從也經者外國云脩多羅
0475b03: 此云線經線能貫穿經能經緯言能持法如
0475b04: 線如經。
0475b05: ○次斥論師。
0475b06: 然阿毗曇雜心中說脩多羅五義者乃是彼
0475b07: 論師解義非翻名也。
0475b08: ○三舉世經義以釋出世也。
0475b09: 世俗亦對緯名經而訓經為常如物經始
0475b10: 終始終時別而物無改異不改異故名之為
0475b11: 常。△先直標十二名已竟次釋十二部別名義。
0475b12: 脩多羅者諸經中直說者謂四阿含及二百
0475b13: 五十戒出三藏外諸摩訶衍經直說者皆名
0475b14: 脩多羅也。
0475b15: 次釋十二部別名義者言出三藏外者即
0476a01: 簡小門三藏已巳盡取衍門為修多羅彼釋
0476a02: 大品故作此說況復今文釋法華耶若如
0476a03: 第一卷通途釋者則不然下去皆須在大
0476a04: 然文中釋義皆通大小意在大也。
0476a05: 祇夜者諸經中偈四五七九言句少多不定
0476a06: 重頌上者皆名祇夜也。
0476a07: 和伽羅那者說三乘六趣九道數當得作
0476a08: 佛若後爾所歲當得聲聞支佛後爾所歲當
0476a09: 受六趣報皆名授記夫授記法面門放五色
0476a10: 光從上二牙出照三惡道下二牙出照人天
0476a11: 光中演說無常無我安隱涅槃遇光聞法者
0476a12: 三途中身心安樂人中癃殘者差六欲天猒
0476a13: 患欲樂色天猒禪樂光照十方遍作佛事還
0476a14: 遶七從佛足下入是記地獄道入入
0476a15: 臍入入口入眉間入頂入者是記佛道論
0476b01: 不見記脩羅光當是開鬼道出脩羅從容在
0476b02: 於臍之間耳。
0476b03: 授記中雖言二乘人天故知亦大又復通
0476b04: 釋放光光等以表記也言入等者
0476b05: 入記畜生入記鬼臍入記人入記天
0476b06: 口入記二乘眉間入記菩薩頂入記佛修
0476b07: 羅既從鬼畜二道開出今且略言從鬼故
0476b08: 寄臍中間入也。
0476b09: 伽陀者一切四言五言七九等偈不重頌者
0476b10: 皆名伽陀也。
0476b11: 優陀那者有法佛必應說而無有問者佛略
0476b12: 開問端如佛在舍婆提毗舍佉堂上陰地經
0476b13: 行自說優陀那所謂無我無我所是事善哉
0476b14: 是名優陀那又如般若中諸天子讚須菩提
0476b15: 所說善哉善哉希有世尊難有世尊是名優
0477a01: 陀那乃至佛滅後諸弟子抄集要偈諸無常
0477a02: 偈作無常品乃至婆羅門品皆名優陀那也。
0477a03: 自說部中先舉自說無我所等者且舉小
0477a04: 耳次即云又如般若方等正明大也從乃
0477a05: 至已巳下去明通攝之相乃兼婆羅門事何
0477a06: 但小乘耶。
0477a07: 尼陀那者說諸佛本起因緣佛何因緣說此
0477a08: 事脩多羅中有人問故為說是事毗尼中有
0477a09: 人犯是事故結是戒一切佛語緣起事皆名
0477a10: 尼陀那。
0477a11: 毗尼亦小一切通大況事毗尼本通於大。
0477a12: 阿波陀那者與世間相似柔淺語如中阿
0477a13: 含長譬喻長阿含大譬喻億耳二十億耳譬
0477a14: 喻等無量譬喻皆名阿波陀那。
0477a15: 譬中亦然先舉阿含次通一切言億耳者
0477b01: 生時耳上自然有環評堪一億金錢二十
0477b02: 億耳者亦耳有環堪二十億故中阿含二
0477b03: 十九云佛在給孤二十億耳亦遊舍衛在
0477b04: 暗林中初夜後夜學習不眠精勤正住修
0477b05: 習道品於是億耳安坐思惟作是念言佛
0477b06: 弟子中精勤我最第一不得解脫我家大
0477b07: 富不如還家布施修福佛知彼心令比丘
0477b08: 呼來至已巳禮佛卻坐一面佛言汝實如向
0477b09: 所念耶答實爾佛言我今問汝隨汝意解
0477b10: 汝在家時彈琴調絃琴隨歌音歌隨琴音
0477b11: 耶答如是佛又言絃若緩若急有樂音耶
0477b12: 答曰不也調和有耶答曰有也佛言極大
0477b13: 精進令心掉散極不精進令心懈怠故當
0477b14: 觀察時與非時二十億耳聞佛教已巳於閑
0477b15: 靜處精勤修習得阿羅漢果大論三十三
0478a01: 廣明。
0478a02: 伊帝目多伽有二種一者結句言我先許說
0478a03: 者今已巳說竟二者更有經名一目多伽有人
0478a04: 言因多伽目多伽名出三藏及摩訶衍何等
0478a05: 是如淨飯王強逼千釋令出家佛選堪得道
0478a06: 者五百人將舍婆提令離親屬身子目連
0478a07: 教化初中後夜專精不睡以夜為長後得道
0478a08: 還本國從迦毗羅婆林五十里入城乞食覺
0478a09: 道路為長時有師子來禮佛足為三因緣說
0478a10: 偈云云說此三事本因緣故名一目多伽也。
0478a11: 次釋本事中云已巳說者本謂謝在於故
0478a12: 云已巳說一目等梵音輕重耳言更有者大
0478a13: 小部中復有此等本時之事耳言為說三
0478a14: 因緣者如大論三十三釋因目多伽云如
0478a15: 淨飯王強令五百釋種出家堪得道者將
0478b01: 至舍婆提城所以者何未離欲故若近親
0478b02: 里恐其破戒令身子等親教化之初夜後
0478b03: 夜專精不寐是故得道得道已巳佛還將至
0478b04: 本國一切諸佛還本國時與大會諸天俱
0478b05: 至迦毗羅婆仙人林中去迦毗羅婆城五
0478b06: 十里是諸釋種所遊戲園此諸釋種比丘
0478b07: 以精進故以夜為長從林入城乞食覺道
0478b08: 路長佛知其心有師子來禮佛足在一面
0478b09: 住佛以三因緣故說偈云不寐夜長疲極
0478b10: 道長愚生死長莫知正道佛告諸比丘汝
0478b11: 本在家時放逸多睡今精進故覺夜為長
0478b12: 本在家時駕乘遊戲今著衣持步行疲
0478b13: 極故路為長此師子鞞婆尸佛時作婆羅
0478b14: 門師見佛說法來至佛所爾時大眾以聽
0478b15: 法故無共語者即生惡念發惡罵言此諸
0479a01: 禿輩畜生何異不別好人不知言語以是
0479a02: 業故從彼佛時乃至今日九十一劫常墮
0479a03: 畜生此人爾時即應得道以愚癡故自作
0479a04: 如是長久生死今於佛所心清淨故當得
0479a05: 解脫如是等經名因目多伽。
0479a06: 闍陀伽者說菩薩本曾為師子受獼猴寄
0479a07: 脅肉貿猴子於病世作赤目魚施諸病者或
0479a08: 作飛鳥救於泫溺如是等無量本生多有所
0479a09: 濟皆名闍陀伽也。
0479a10: 次本生中云肉貿猴子者大論三十
0479a11: 三釋本生經中昔有菩薩曾為師子在林
0479a12: 中住與一獼猴共為親友獼猴以子寄於
0479a13: 師子時有鷲鳥飢行求食值師子睡取猴
0479a14: 子去住於樹上師子覺已巳求覓猴子見鷲
0479a15: 持去在於樹上而告之言我受獼猴寄託
0479b01: 二子護之不謹令汝得去辜負言信請從
0479b02: 汝索我為獸中王汝為鳥中王貴勢同等
0479b03: 宜以相還鷲言汝不知時吾今飢乏何論
0479b04: 同異師子知其叵得因以利爪自其肉
0479b05: 以貿猴子於疫病世為赤目大魚者出過
0479b06: 去因果經經文廣明中略辨救於泫溺
0479b07: 者大論云菩薩昔為飛鳥救諸泫溺諸商
0479b08: 人等乃至溺水而心不退泫字乎切混流
0479b09: 也又救泫溺者如大論斥三藏中云於大
0479b10: 海中自刺剌而令諸商人依之至岸等。
0479b11: 毗佛略者所謂摩訶衍般若經六波羅蜜經
0479b12: 華首法華佛本起因緣雲法雲大雲如是等
0479b13: 無量諸經為得阿耨三菩提故說此毗佛略
0479b14: 也。
0479b15: 毗佛略略字大論云來夜切。
0480a01: 阿浮陀達摩者如佛現種種神力眾生怪未
0480a02: 曾有放光動地種種異相皆名阿浮陀達摩
0480a03: 也。
0480a04: 優波提舍者答諸問者釋其所以廣說諸義
0480a05: 如是等問答解義皆名優波提舍也佛自說
0480a06: 論義經迦旃延所解乃至像法凡夫人如法
0480a07: 說者亦名優波提舍經也。
0480a08: ○次分大小中二初大小相望以論通別
0480a09: 次為緣下明通別意初又三初小九望大
0480a10: 三對十二為通別次有人言下大九望小
0480a11: 三對十二為通別三有經言下大一望小
0480a12: 十一對十二為通別初文中三初略標三
0480a13: 九別次釋十二通小三又涅槃下明十二
0480a14: 大小共。
0480a15: 二明分法大小者此經指九部為入大之本
0480b01: 則九部是小三部是大蓋別語耳。
0480b02: 初如文。
0480b03: ○次文又五初明通小。
0480b04: 通而為言小亦有記六道因果又阿含中
0480b05: 亦授彌勒當作佛記豈非授記經亦有自唱
0480b06: 善哉無問而說聲聞經中以法空為大空故
0480b07: 成論中云正欲明三藏中實義實義者空是
0480b08: 阿毗曇所不申而成論申於空空即廣經當
0480b09: 知小乘通具十二部也。
0480b10: 言大空經者阿含經中有大空經經中廣
0480b11: 明是老死誰老死為人法二空如止觀第
0480b12: 六記。
0480b13: ○次故涅槃下證通小意三大品下舉大
0480b14: 品況四有經下若通小故大小俱十二五
0480b15: 但是下釋三別在於大則十二唯大。
0481a01: 故涅槃云先雖得聞十二部經但聞名字不
0481a02: 聞其義今因涅槃得聞其義又云先雖得聞
0481a03: 十二部經我意猶謂故不如是大涅槃經。
0481a04: 次故涅槃下十二通小者大經既云先雖
0481a05: 得聞十二部者並指鹿苑故知鹿苑亦有
0481a06: 十二如次文魔雖不能說頓十二部故知
0481a07: 亦能說權十二部也亦為二乘說小十二
0481a08: 部。
0481a09: ○三大品下舉況。
0481a10: 大品亦云魔作比丘為菩薩說聲聞十二部
0481a11: 經。
0481a12: 魔說尚具十二況小乘耶。△四若通下故大小俱十二。
0481a13: 有經言大小乘各具十二部若信六部通大
0481a14: 小乘不信六部互不相通按此者即是大小
0481a15: 俱有十二部也。
0481b01: 四引一經據信者情不偏於九則大小俱
0481b02: 十二按此下結言若信六部通大小乘不
0481b03: 信六部互不相通者河西云修多羅祇夜
0481b04: 和伽羅優陀那伊帝目多伽優波提舍此
0481b05: 六顯現是故易信餘六深隱是故不信復
0481b06: 有人云但信六部不信六部不論深淺今
0481b07: 謂不然將大小俱十二望大小各九各九
0481b08: 是別各十二是通各九之中緣喻議三局
0481b09: 在於小廣問記三局在於大餘之六部通
0481b10: 於大小此以通難別故云既信六部通於
0481b11: 大小不信餘六三唯在小三唯在大故云
0481b12: 不信六部互不相通此六若許通於大小
0481b13: 則成大小俱有十二。△五釋三別在於大則十二唯大。
0481b14: ○五正釋三九別中三初先通義。
0481b15: 但是小乘中說非大乘之義。
0482a01: ○次正立別。
0482a02: 故別讓三存九。
0482a03: ○三何者下釋小無三。
0482a04: 何者小乘灰斷無如意珠身故無廣經假令
0482a05: 以法空為廣說之文小乘根鈍說必假緣無
0482a06: 天鼓任鳴少無問自說雖有授記記作佛少。
0482a07: ○三明十二大小共。
0482a08: 又涅槃第七云九部中不明佛性是人無罪
0482a09: 例此而言十二部中不明佛性是人有罪。
0482a10: 可知。
0482a11: ○次大九望小三中二先明大別在九。
0482a12: 有人言大乘九部除因緣譬喻論義大乘人
0482a13: 根利不假此三斯亦別論。
0482a14: ○次通語下明大通十二。
0482a15: 通語大乘何得無此三經耶。△三大一望小十一對十二
0482b01: 為通別。
0482b02: ○三明一與十一中二先別立十一。
0482b03: 有經言小乘但讓廣經一部有十一部無方
0482b04: 廣者大乘說如來是常一切眾生皆有佛性
0482b05: 正理為方包富為廣又理融無二亦名為等
0482b06: 聲聞中所無但十一部耳。
0482b07: ○次若言下亦通具十二。
0482b08: 若言小乘定有九不應復有十一部既取十
0482b09: 一亦通有十二。
0482b10: 言十二部者大經十四云又有說者名十
0482b11: 一部菩薩純說大乘方等第十九云復有
0482b12: 十一部經除毗佛略亦無如是甚深之義。
0482b13: 為緣別說或讓三或讓一以判大小乘云云。
0482b14: 次明通別意者如上所說一赴機據理
0482b15: 應以通說為正故第一卷中明一十六番
0483a01: 十二部也通別之意意在於斯。
0483a02: 
0483a03: 
0483a04: 
0483a05: 妙法蓮華經玄義釋籤卷第二十二
0483a06: 音釋
0483a07: 鳱音干鳱鵲鳥名。鵽知滑切黃雀也。古獲切。貿莫候切。癃音隆
0483a08: 疲病也。市切腓也。臍前西切。泫胡畎切。部禮切股也。
0483a09: 虛業切腋下也。
