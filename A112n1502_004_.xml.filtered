0173b02: ……
0173b03: …
0173b04: 都大定編修
0173b05: 隨譯年代區別藏乘錄中之五
0173b06: 歸攝藏乘略明經旨一之五
0173b07: 三年十一月起譯經一部二十卷
0174a01: 至天聖元年四月譯成全部并又
0174a02: 譯成經一部一卷
0174a03: 佛說除蓋障菩薩所問經一部
0174a04: 二十卷
0174a05: 大乘經藏收無品目會分佛在
0174a06: 象頭山說此中所明菩薩行
0174a07: 門應機而荅謂施戒忍精進
0174a08: 禪慧方便願力智等施謂法
0174b01: 無畏財施不求報戒謂攝律
0174b02: 儀行離煩惱燒然忍謂安受
0174b03: 諦察耐害等精進被甲相
0174b04: 續清淨禪謂止觀不著禪相
0174b05: 慧解無我善知業報方便迴
0174b06: 向善除疑悔願不卑下善具
0174b07: 圓滿力無能勝不動加持智
0175a01: 謂善解人法無我餘諸法門
0175a02: 不出十行夫如如本常湛性
0175a03: 源而寂照相相無妙行
0175a04: 以融真真對假稱假形真立真
0175a05: 假雙遣性相一如所以諸佛悲
0175a06: 心從真起應眾生緣契因教
0175a07: 發心由是釋迦文之聖尊舒
0175a08: 光於象頭山頂除蓋障之大
0175b01: 士發跡於蓮華界中運彼神
0175b02: 通來茲佛會伸問端餘百法
0175b03: 啟祕要歸一真佛乃觀根隨
0175b04: 問十荅首宣十度振萬行之洪
0175b05: 基終獲二嚴示生之極果其
0175b06: 中宏張萬目精覈一心心不起
0175b07: 塵法源斯寂薩婆若海醫王
0176a01: 治病之靈方三摩地門病者獲
0176a02: 安之寶所義天寥廓混法界
0176a03: 以圓明智地寬平若塵沙之
0176a04: 妙用無說而說寧窮語默之
0176a05: 端無修而修自得證悟之旨
0176a06: 問荅斯奧說聽俱明偉哉覺
0176a07: 雄彰乎大利俱胝菩薩證法
0176a08: 忍於無生千億聲聞遠塵垢
0176b01: 於初果天華供獻旋寶蓋於
0176b02: 空中佛事莊嚴靉法雲於沙
0176b03: 界名兼寶積亦曰智燈惟聚
0176b04: 惟明至深至廣者也。
0176b05: 佛說八種長養功德經一部一卷
0176b06: 大乘律藏收支流別行無篇
0176b07: 聚分類佛為八戒弟子說受
0177a01: 戒法夫防非止惡通曰戒修
0177a02: 自利兼佗別開乘行其小行
0177a03: 者滌纖瑕於己已其大行者
0177a04: 廣利於佗此八戒中自佗兼
0177a05: 濟始即戒珠自潔終即果滿
0177a06: 嚴心說法利生俱臻勝趣者也。
0177a07: 上二部並中天竺梵本所出。
0177a08: 右三藏沙門法護惟淨譯沙
0177b01: 門澄珠文一筆受沙門簡長
0177b02: 行綴文沙門啟沖道一
0177b03: 智臻德雄禪定智遠重杲
0177b04: 義賢令操善慈紹才證義
0177b05: 譯經使守司空兼門下侍
0177b06: 郎太子少師平章事丁謂
0177b07: 翰林學士刑部侍郎知制
0178a01: 誥晁迥翰林學士承旨尚
0178a02: 書左丞知制誥李維潤文
0178a03: 入內內侍省內侍殿頭李希
0178a04: 及楊懷愍監譯其經四月
0178a05: 八日附監譯中使齎詣
0178a06: 闕具表
0178a07: 上進其詞曰臣惟淨等言臣
0178a08: 等先自天禧三年十一月起
0178b01: 譯佛說除蓋障菩薩所問
0178b02: 經至今年三月譯成全部
0178b03: 上之一十八卷已巳進
0178b04: 御訖下之二卷并別譯大
0178b05: 乘律文八種長養功德經
0178b06: 一部一卷今已巳成就
0178b07: 圓音彌震伊沙界之普聞
0179a01: 梵諜遐臻仰
0179a02: 皇明之溥被隆茲
0179a03: 淨教允屬
0179a04: 昌辰臣惟淨等誠慶誠抃
0179a05: 頓首頓首伏以斯文誠為
0179a06: 祕鍵象山會集
0179a07: 釋迦文光燭大千蓮土緣
0179a08: 興除蓋障躬瞻法御諮詢
0179b01: 妙行啟迪真猷義探實際
0179b02: 之淵理賾無名之始抉蒙
0179b03: 振滯索隱深凝覺鴻慈
0179b04: 爰暢雲雷之辯精真邃音
0179b05: 冥符針芥之機道被上根
0179b06: 文垂曠劫恭惟
0179b07: 皇帝陛下欽承
0180a01: 寶命嗣
0180a02: 慶基
0180a03: 翼翼守文日新於
0180a04: 睿政
0180a05: 蒸蒸思孝寅奉於
0180a06: 先謀
0180a07: 崇尚釋宗
0180a08: 宣明義諦冀
0180b01: 純禧之昭格期
0180b02: 正教之誕敷夙契
0180b03: 勝因克敦
0180b04: 外護臣等職叨雲館名玷
0180b05: 象筵翻傳有媿於八能詳
0180b06: 譯深虞於五失式偶正陽
0180b07: 之序慶逢
0181a01: 鳴社之辰虔奉
0181a02: 金文仰延
0181a03: 寶筭臣等無任瞻
0181a04: 天祝
0181a05: 聖歡呼抃蹈激切之至前
0181a06: 件新譯經謹繕寫
0181a07: 上進以
0181a08: 聞是日
0181b01: 恩賜如例其經
0181b02: 詔付有司入藏頒行。
0181b03: 其年十二月譯成經三卷
0181b04: 佛說身毛喜豎經一部三卷
0181b05: 小乘經藏收無品目會分佛
0181b06: 在毗舍離國最勝大城最勝
0181b07: 林說此中善星謗佛明宿障
0182a01: 以增深龍護聞經表心開而
0182a02: 踊躍然而覺雄應世八風之
0182a03: 所不搖智用垂權二因之所
0182a04: 不忒信田無種何善牙以發
0182a05: 生正行無門豈道因而斯立
0182a06: 夫信種者為萬法之洪源如
0182a07: 水清珠能清濁水其無信也
0182a08: 作百殃之大本如無根樹不
0182b01: 發秀枝而善星者曩以良緣
0182b02: 曾親法會後因障垢棄背佛
0182b03: 家於知解中返興謗訕謗言
0182b04: 增熾結累彌深報應昭明墮
0182b05: 大地獄眾會聞法意解心開
0182b06: 龍護緣深身喜毛豎斯義
0182b07: 旨命立經稱緣起門中此彰
0183a01: 顯之要也。
0183a02: 上一部中天竺梵本所出。
0183a03: 右三藏沙門惟淨法護譯
0183a04: 沙門澄珠文一筆受沙門簡
0183a05: 長綴文沙門禪定令操善
0183a06: 慈紹才惠真遇榮法凝紹
0183a07: 源鑒玉證義翰林學士承
0183a08: 旨尚書左丞知制誥李維
0183b01: 潤文入內內侍省內侍高品王
0183b02: 熙素監譯其經十二月二十
0183b03: 四日附監譯中使齎詣
0183b04: 闕具表
0183b05: 上進其詞曰臣惟淨等言臣
0183b06: 等今新譯就佛說身毛喜
0183b07: 豎經一部三卷伏以此經握
0184a01: 葉敷詮蹄涔應量詢善星
0184a02: 之謗惑鶖子發機忻
0184a03: 調御之談因龍護獲益灑
0184a04: 慈雲之一雨洽乾地之小根
0184a05: 得魚之筌既伸於啟迪標
0184a06: 月之指乃廣於頒流功濟
0184a07: 人天利均沙界臣惟淨等
0184a08: 誠惶誠幸頓首頓首伏惟
0184b01: 皇帝陛下靈機合契
0184b02: 累聖貽休
0184b03: 振亭育之丕功
0184b04: 財成之大德
0184b05: 安安之道運
0184b06: 文化以胥和
0184b07: 蕩蕩之風弭武節而不試
0185a01: 清淨之心克著
0185a02: 空寂之教旁旌爰扣
0185a03: 祕關繼崇譯席臣等庇身
0185a04: 覺地陳力梵筵荷
0185a05: 國恩休徒驚于寡悟
0185a06: 佛知見深媿於無聞獲就
0185a07: 華文恭遵貢式敢奉
0185a08: 半珠之偈仰塵
0185b01: 滿月之尊良藉
0185b02: 勝緣上資
0185b03: 遐曆臣等無任恭虔禱頌
0185b04: 激切屏營之至前件新譯
0185b05: 經謹繕寫
0185b06: 上進以
0185b07: 聞是日
0186a01: 恩賜如例其經
0186a02: 詔付有司入藏頒行。
0186a03: 
0186a04: 景祐新修法寶錄卷第六
