1037c01: 
1037c02: 廬山記卷第三
1037c03: 
1037c04: 山行易覽第四
1037c05: 江州出德化門五里。至延壽院舊名羅漢壇延壽院
1037c06: 五里。至石塘橋周郎中濂溪。濂溪東南十里。
1037c07: 至寶嚴禪院舊名雙溪西南十里。至祥符觀舊名太一寶
1037c08: 嚴之南三里。又有雲慶庵。雲慶一里。至寶積
1037c09: 庵。寶嚴之西七里。又有庵巖莊。庵巖莊一里。
1037c10: 至禪智院舊名淨居禪智五里。亦至祥符觀。觀之
1037c11: 北五里。至龍泉庵。龍泉十里。至妙智院舊名行春亭
1037c12: 妙智五里。至蛇岡。蛇岡之下五里。至太平觀
1037c13: 舊名通玄府祥符觀之西南二里。又有國泰庵。庵西
1037c14: 上蓮華頂十五里。至蓮華庵。國泰之南五
1037c15: 里。至報恩庵。報恩一里。至雲際庵。雲際一
1037c16: 里。至永清庵一名下蓮華庵其傍有道人隱居。永清
1037c17: 之西一里。至雲溪庵一名下蓮華洞雲溪一里。亦至
1037c18: 太平觀。觀之西五里。至東林太平興國寺。觀
1037c19: 之西南五里。又有清泰庵。清泰一里。至廣澤
1037c20: 院舊名龍潭庵其上五里。至三龍潭。廣澤七里。亦至
1037c21: 東林。東林之西百餘步。至遠公塔。塔西百餘
1037c22: 步。至西林乾明寺。西林之東五里。至黃土庵。
1037c23: 其傍有看經庵。看經一里。至崇福庵。崇福五
1037c24: 里。至香城庵。其傍有觀音庵東庵。東庵之下
1037c25: 一里。至廣濟庵。廣濟半里。至聖僧巖。聖僧巖
1037c26: 二里。至石盆庵。西林之東南五里。又有下化
1037c27: 成院。下化成三里。至護國。庵護國一里。亦至
1037c28: 石盆庵。石盆之上半里。至保興庵。保興半里。
1037c29: 至上化成普照寺。其傍有大師庵。上化成之
1038a01: 上十里。過香爐。至頂庵。頂之南十里。
1038a02: 有香積庵。有路下山南棲賢澗東之萬壽源
1038a03: 二十里而險。頂之西五里。至寶林寺舊名大林寶
1038a04: 林一里。至擲筆。又一里。至佛手巖。佛手巖
1038a05: 二里。至天池院。院之南一里。至隆禪師塔。塔
1038a06: 之下二里。至新羅庵。庵之東二里。至十八賢
1038a07: 臺。由天池下山十五里。同名錦繡谷。山下之
1038a08: 水一出錦繡谷。一出石門谷。合流入湓江。兩
1038a09: 水之上有雙龍庵廣福庵尊勝庵保寧庵。四
1038a10: 庵相望皆不百步。石門澗在保寧庵前。澗中
1038a11: 五里。有石柱鐵舡。下有二道人庵。保
1038a12: 寧之南五里。至福海庵。福海二里。至祥雲庵。
1038a13: 祥雲之上十里。至雲頂。頂有雲頂庵。祥
1038a14: 雲之南八里。至月輪庵。其傍有靈泉庵。靈
1038a15: 泉七里。至報國庵。報國五里。至圓通崇勝禪
1038a16: 院。其側有廣福院。圓通二十里。至康王景德
1038a17: 觀。自圓通已上皆江州。由康王觀之北入
1038a18: 谷中五里。至龍泉院。又二十里。至水簾。觀之
1038a19: 南百步。至毘盧庵。毘盧二里。至大明庵。大明
1038a20: 二里至長興庵。其傍又有仁王院。仁王二里。
1038a21: 至乾壽院。乾壽七里。至靈湯淨慧禪院。淨慧
1038a22: 之南十里。又有清霞觀。淨慧之東二里。過康
1038a23: 樂經臺又三里。至陶公醉石。醉石復出官道
1038a24: 三里。至歸宗承天禪院。歸宗之西百步。至
1038a25: 靈溪祥符觀。祥符一里。至香泉院。次上塔次
1038a26: 下塔。皆相去百餘步。下塔五里。至般若臺隆
1038a27: 教院。其傍有石門庵。次布水庵。次覺性庵
1038a28: 一名崔師臺次重巖庵。皆相去百餘步。重巖三里。至
1038a29: 謝山人草堂。草堂三里。至靈棲院。靈棲之上
1038b01: 百步。至紫霄頂舍利塔。靈棲之下八里。至
1038b02: 三將軍洞。三將軍洞之下入歸宗亦一里。靈
1038b03: 棲之東四里。至重雲庵。次萬歲庵。次天宮
1038b04: 庵。皆相去百餘步。天宮一里。至餘庵。餘
1038b05: 之上二十里。至白雲洞。餘之下二里。至
1038b06: 先天觀舊名真風其傍有柳大卿草堂。先天二里。
1038b07: 至太虛簡寂觀。簡寂五里。至棲隱觀。棲隱
1038b08: 之東五里。至古靈庵。古靈十里。至開先禪
1038b09: 院。開先之南一里。至石碑庵。石碑之上七里。
1038b10: 至黃石巖永泰院。永泰之前半里。至文殊臺。
1038b11: 永泰之上十里。有道人庵。聖僧巖。善才巖。羅
1038b12: 漢巖。黃石巖。開先之東二里。至萬杉禪院。萬
1038b13: 杉之東北三里。至真教院舊名雲真教三里。至景
1038b14: 德院舊名高遙景德一里。至李徵古書堂。書堂之
1038b15: 上四里。至五乳香積院。香積二里。至俱胝
1038b16: 庵。其傍有觀音庵。觀音半里。至齊雲庵。齊雲
1038b17: 三里。至臥龍庵。臥龍之下五里。至青蓮院
1038b18: 舊名白雲庵其傍有雲院舊名下偃臺雲五里。至道林
1038b19: 院。道林一里至禪靜院舊名中興禪靜一里。至保慶
1038b20: 庵。保慶一里。至淨隱院舊名寶淨隱三里。至祖
1038b21: 教院舊名上偃臺其傍有盤龍庵。西源庵。寶輪庵。皆
1038b22: 不百步。寶輪三里。至椆木庵。椆木三里。至
1038b23: 幽邃庵。幽邃一里。至赤眼塔。塔東北十里。至
1038b24: 棲賢寶覺禪院。南康軍出五老門五里。有大
1038b25: 衝庵。大衝五里。亦至羅漢禪院。羅漢十里。亦
1038b26: 至棲賢院。羅漢之東五里。至折桂僧莊。莊
1038b27: 西五里。至白鹿洞李渤書堂。白鹿洞三里。至
1038b28: 承天白鶴觀。白鶴五里。亦至棲賢院。棲賢
1038b29: 之東半里。至淨住院舊名登雲淨住之東二里。至
1038c01: 廣壽院舊名資聖其傍有金師臺。廣壽之北二里。
1038c02: 至萬壽院。萬壽之南三里。至楞伽院舊名下白石楞
1038c03: 伽之上三里。至證道院舊名上白石證道三里。至太
1038c04: 平興國院。太平一里。至上五香林院。香
1038c05: 林五里。至淨居院舊名上庵淨居五里。至下五延
1038c06: 福院。延福三里。至竹林院。竹林二里。至福源
1038c07: 庵舊名靈源福源半里。至石泉庵。石泉二里。至凌
1038c08: 霄巖明真院。明真之下五里。至淨妙院舊名德政庵
1038c09: 淨妙一里。至雲臺庵。雲臺三里。至聖果院
1038c10: 舊名淨明其前有解空院舊名吉祥解空之西北百步。至
1038c11: 谷源庵。谷源之東北二里。至證寂院舊名析桂證
1038c12: 寂半里。至華嚴院。華嚴三里。至永福院舊名龍雲
1038c13: 永福之下八里。至大富莊。大富莊之東北十
1038c14: 里。至慧日禪院。慧日三里。至大雄庵。大雄復
1038c15: 出官道七里。至佛殿庵。佛殿一里。至興福
1038c16: 庵。興福三里。至智林院舊名慈雲智林三里。則
1038c17: 上吳章嶺。江州界也。慧日之西南十里。至大
1038c18: 城庵。大城三里。至延真昭德觀。昭德之前一
1038c19: 里。至登雲庵。其後一里。至淨慧院。昭德之西
1038c20: 出官道二十里。至尋真虛觀。尋真二里。至
1038c21: 普覺院舊名長慶普覺之西十里。還至羅漢禪院。
1038c22: 又自南康落星寺泛舟過釣魚臺一里。至明
1038c23: 心院舊名翠明心五里。至楞伽院。楞伽五里。至
1038c24: 善才庵。善才三里。至凌雲庵舊名凌雲書堂凌雲三
1038c25: 里。亦至萬杉禪院。明心之東南五里。又至東
1038c26: 古法輪院。法輪之北十里。亦至萬杉。又自南
1038c27: 康西南出十五里。至西古興善院。興善十里
1038c28: 亦至歸宗。凡自南康出建昌門。過承天院。則
1038c29: 問開先路。出五老門。過望雲亭。則問棲賢路
1039a01: 云。
1039a02: 十八賢傳第五
1039a03: 廬山豈獨水石能冠天下。由代有高賢隱居
1039a04: 以傳。東林寺舊有十八賢傳。不知何人所作。
1039a05: 文字淺近。以事驗諸前史。往往乖謬。讀者陋
1039a06: 之。使古人風跡用無知者。惜哉。予既作山記。
1039a07: 乃因舊本參質晉宋史及高僧傳。粗加刊正。
1039a08: 或舊所脫略。今無有可考。亦未如之何也。
1039a09: 社主遠法師
1039a10: 法師諱慧遠。姓賈。雁門樓煩人也。幼為書生。
1039a11: 年十三。隨舅令狐氏遊學許洛。尤善莊老。性
1039a12: 度弘偉。年二十一。欲渡江東就范宣子共契
1039a13: 嘉遁。中原冠亂。南路阻塞。時沙門釋道安。立
1039a14: 寺於太行。弘贊佛法。遂往歸之。初聞講般若
1039a15: 經。豁然大悟。乃歎曰。儒道九流皆糠耳。遂
1039a16: 與弟慧持投簪落髮。委命受業。心既入道。常
1039a17: 以大法為己任。慧解夙發。神明英越。安常歎
1039a18: 曰。使道流東國。其斯遠乎。二十四。便就講
1039a19: 說。常有客聞講實相義。疑難往復。彌用疑塞。
1039a20: 師為引莊子義為比類。惑者大釋。於是安之
1039a21: 門人獨聽不廢俗書。後隨師南遊至襄陽。安
1039a22: 為朱序所拘。眾皆罷去。遠乃與弟子數十人
1039a23: 適荊州。住上明寺。後欲往羅浮山。太元六年。
1039a24: 至尋陽。愛廬阜之間曠。乃立龍泉精舍。久之
1039a25: 沙門慧永禪師先居西林。與師有舊。欲邀同
1039a26: 止。乃謂刺史桓伊曰。遠公弘道。學者日集。貧
1039a27: 道所棲。狹不足處。奈何。時又夢山神請曰。此
1039a28: 山足以棲神。一夕忽有雷雨。震擊詰朝。林麓
1039a29: 大闢。唯素沙布地。兼有楩柟文梓良材。桓乃
1039b01: 即其地更立房殿。名其殿曰神運。以在永師
1039b02: 所居之東故。號東林。即太元十一年歲次丙
1039b03: 戌寺成。先有阿育王文殊之像。沈於武昌水
1039b04: 中。陶侃不能得。至是飄然輕舉迎還神運殿。
1039b05: 以修佛事。又因罽賓道人。共作佛影臺。皆有
1039b06: 神感。事具高僧傳。於是謹律之侶絕塵之客。
1039b07: 四方不期而至。彭城劉遺民。豫章雷次宗。雁
1039b08: 門周續之。南陽宗炳張野張詮等。凡百有二
1039b09: 十三人。與師同修淨土之社。乃令劉遺民著
1039b10: 發願文。殷仲堪之任荊州也。入山展敬。與
1039b11: 師松下談易。陳郡謝靈運。負才傲物。少所推
1039b12: 重。一見肅然心服。為鑿東西二池種白蓮。求
1039b13: 入淨社。師以心雜止之。范寧在豫章。師請入
1039b14: 社。范不能從。姚興與法師羅什皆欽風德。遠
1039b15: 輸施遺。桓玄震主。不覺致敬。安帝自江陵還
1039b16: 都。輔國何無忌勸師候覲。師稱疾不行。帝遣
1039b17: 使勞問。凡居山三十年。影不至塵俗。每送
1039b18: 客以虎溪為界。晉義熙十二年歲次丙辰八
1039b19: 月初六日順寂。春秋八十三。初感疾。散動林
1039b20: 下。耆德請飲豉酒米汁。皆不許。又請以蜜和
1039b21: 水為漿。師命律師一人。披尋律文。可否卷未
1039b22: 半而終。遺命露骸林下。既而弟子與尋陽官
1039b23: 屬。奉葬於西嶺。謝靈運銘張野序。唐會昌五
1039b24: 年乙丑寺廢。大中二年戊辰復。寺之復也。僧
1039b25: 正言乞賜旌褒。諡曰辯覺大師。昇元三年。改
1039b26: 諡正覺。興國三年。諡圓悟大師。仍名其墳。曰
1039b27: 凝寂之塔。有匡山集二十卷。傳于世。
1039b28: 彭城劉遺民
1039b29: 劉程之字仲思。彭城聚里人。漢楚元王之苗
1039c01: 裔也。歷晉世至卿相。程之少孤事母。州閭稱
1039c02: 孝。墳典百家靡不周覽。尤好佛理陳郡殷仲
1039c03: 堪桓玄等諸賢。莫不崇仰。解褐府參軍。程
1039c04: 之既慕遠公名德。欲白首同社。乃錄尋陽柴
1039c05: 桑。以為入山之資。歲滿棄去。結廬西林。蔽
1039c06: 以榛莽。義熙間公侯。復辟之皆不應。後易名
1039c07: 遺民。遠公社賢推為上客。常貽書關中。與什
1039c08: 肇二法師通好。揚搉經論。著念佛三昧詩。道
1039c09: 德名實諸詞文義之華。一時所挹。凡居山十
1039c10: 有二年。自正月感疾。便依念佛三昧。誦阿彌
1039c11: 陀佛。至六月初。果見白毫相。次見佛真影。仍
1039c12: 摩其頂。更作齋福。願速盡壽。又請僧讀無量
1039c13: 壽法華經至二十七日。僧眾咸集。遺民曰。今
1039c14: 逝矣。予氣盡。勿哭以相惱亂。又行香。請眾
1039c15: 僧。供養釋迦文佛。以謝令我知有阿彌陀佛。
1039c16: 今日願必迎接。少頃合掌。西向而逝。命子雍
1039c17: 積土為墓。勿用棺槨。當時無不高仰。即義熙
1039c18: 六年庚戌終。春秋五十七。
1039c19: 豫章雷次宗
1039c20: 雷次宗字仲倫。豫章南昌人。博學尤明詩禮。
1039c21: 不就徵辟。入廬山立館東林僧房之東。與遠
1039c22: 公同社。宋文帝元嘉十五年徵。至都立學
1039c23: 籠山。置生員百餘人。久之復還廬山。公卿祖
1039c24: 道後再徵。築室鍾山西巖下。謂之招隱館。猶
1039c25: 秉操。不入公門。每自華林園東林。入延賢堂。
1039c26: 為太子諸王。講喪服經。元嘉二十五年戊子
1039c27: 終。春秋六十三。
1039c28: 雁門周續之
1039c29: 周續之字道祖。雁門廣武人。後徙豫章建昌。
1040a01: 年十二。詣范寧受業。通五經五緯。號十經。同
1040a02: 門推為顏子。劉毅命為參軍。又辟博士大尉
1040a03: 掾。俱不就。後入廬山。預遠公淨社。又與劉
1040a04: 遺民陶淵明。號尋陽三隱。續之不尚峻節。江
1040a05: 州刺史每相招請。亦往從之。武帝於東郭外
1040a06: 開館待之。乘輿降幸。問續之禮義。辯析精異。
1040a07: 時號為通隱。或問續之。時踐王庭何也。續之
1040a08: 笑曰。心馳魏闕者。以江湖為桎梏。情致兩忘
1040a09: 者。市朝亦巖穴耳。以昇平元年癸亥終于鍾
1040a10: 山。春秋六十七。
1040a11: 南陽宗炳
1040a12: 宗炳字少文。南陽涅陽人。祖承宜都太守父
1040a13: 繇之湘鄉令。炳博學善琴書圖畫。尤精玄言。
1040a14: 宋武帝之在荊州也。召為主簿。不起。問其
1040a15: 故。答曰。棲丘飲谷。三十餘年矣。入廬山築
1040a16: 室。與遠公同社。後兄臧為南平太守。逼與俱
1040a17: 還。乃於江陵三湖立宅。後辟參軍太尉掾。俱
1040a18: 不就。乃南郡長。給吏役。數致餼賚。南陽王
1040a19: 義季親至其室。命之角巾布衣引見。不拜。王
1040a20: 曰。屈先生以重祿。可乎。對曰。祿如腐草。衰
1040a21: 盛幾何。雅好山水。往輒忘歸。西陟荊巫。南
1040a22: 登衡岳。晚年盡圖之於室曰。吾老矣。名山不
1040a23: 可再。唯澄懷觀道。臥以遊之。撫琴動操。欲
1040a24: 令眾山皆響。元嘉二十四年癸未終。春秋六
1040a25: 十九。
1040a26: 南陽張野
1040a27: 張野字萊民。南陽宛人也。後徙潯陽柴桑。與
1040a28: 陶元亮通婚姻。學兼華竺善屬文。州舉秀才。
1040a29: 南中郎府功曹州治中後徵散騎常侍。俱不
1040b01: 就。天資孝友。田宅舊業悉推與弟。一味之甘
1040b02: 一庾之粟。共九族分之。衣食躬自菲薄。人不
1040b03: 堪其憂。不改其樂。凡所著述傳於世萬餘言。
1040b04: 師敬遠公。與劉雷同轍。遠公卒葬西嶺。謝靈
1040b05: 運為銘。野序之。稱門人焉。義熙十四年戊午
1040b06: 終。春秋六十九。
1040b07: 南陽張詮
1040b08: 張詮字秀碩。萊民之族人也。情性高逸。酷嗜
1040b09: 墳籍。雖耕鋤猶帶經自樂。朝廷以散騎常侍
1040b10: 徵。不赴。庾悅以其家貧。以尋陽令祿之。笑
1040b11: 曰。古人正以容膝為安。屈吾志亦何榮乎。竟
1040b12: 不就。入廬山。依遠公淨社。宋景平元年癸亥
1040b13: 終。春秋六十五。
1040b14: 西林覺寂大師
1040b15: 大師諱慧永。姓繁。河內人也。年十二。事沙門
1040b16: 竺曇現。慧悟宿習內外典籍。無不洞達。於
1040b17: 佛事中。習禪為樂。先與遠師同依道安於恒
1040b18: 山。亦約結宇羅浮。永師先止尋陽。即晉太元
1040b19: 之初也。刺史陶範挹其道風。宛如夙契。於是
1040b20: 留憩廬山。捨宅棲止。師貞素自然。清心剋己。
1040b21: 言常含笑。語不傷物。又別立一苑室於嶺上。
1040b22: 每欲禪思。輒往居焉。所居有香馥之氣。因
1040b23: 號香谷。屋中有一虎。人或畏者驅之上山。
1040b24: 人去還復馴伏。後遠師龍泉學徒漸眾。師要
1040b25: 同憩香谷。又感神夢之異。桓伊立寺東林。乃
1040b26: 號西林焉。鎮國將軍何無忌作鎮尋陽。每至
1040b27: 瞻禮盡其誠敬。師專意淨土之行。以晉義熙
1040b28: 十年甲寅。遇疾綿篤。一日忽起。斂衣合掌。求
1040b29: 屣欲起。如有所見。眾咸驚問答云。佛來。言
1040c01: 終而逝。春秋八十三。山中聞其香不絕者七
1040c02: 日。奉全身葬於本寺西二百步。南唐元宗重
1040c03: 建塔亭。尋降焚黃。追諡覺寂大師實智之塔。
1040c04: 東林普濟大師
1040c05: 竺道生本姓魏。鉅鹿人也。寓居彭城。家世士
1040c06: 族父廣。道生生而悟。聰哲若神。其父知非
1040c07: 凡器。愛而異之。後從沙門竺法汰出家。遂用
1040c08: 竺為氏。既踐法門。俊思奇拔。研味句義。觸類
1040c09: 開解。年十五。便登講坐。吐納問答。如貫珠
1040c10: 玉年二十。器鑒日深。義熙七年辛亥。初入廬
1040c11: 山。幽棲七年。以求其志。常以入道之要。慧解
1040c12: 為本。故鑽仰群經。斟酌雜義。萬里隨法。不憚
1040c13: 疲苦。乃經長安。羅什受業。關中僧眾咸謂神
1040c14: 悟。後還都止青霞寺。校閱真俗。研思因果。乃
1040c15: 云。善不受報頓悟成佛。性常有論。法身無色
1040c16: 論。有無淨土緣論等。籠罩舊說。妙有淵旨。而
1040c17: 守文之徒嫌嫉紛起。又六卷泥洹經。先至京
1040c18: 都。說阿闡提人皆得成佛。于時大本未傳。孤
1040c19: 明先發獨見忤眾。於是舊學以為邪說。擯
1040c20: 而遣之。師乃正容誓曰。若我所說反於經義
1040c21: 者。請於見身示以厲疾。若與實相不相違背。
1040c22: 願捨識之時。踞師子座。言竟拂衣而去。入吳
1040c23: 郡虎丘山。旬日之中。學徒數百人。其年夏。雷
1040c24: 震于青園佛殿。龍昇于天。識者默歎曰。龍既
1040c25: 去。生必行矣。師果辭眾。復還廬山。銷影巖
1040c26: 岫。後涅槃大本至于南京。果稱闡提悉有佛
1040c27: 性。與前所說若合符契。師既獲斯經。尋復講
1040c28: 說。以宋元嘉十一年甲戌冬十月。於廬山精
1040c29: 舍法座講說。大眾悚聽。法席將畢。忽見麈尾
1041a01: 紛然而墜。端坐正容。隱几而逝。顏色不異。宛
1041a02: 若入定。道俗嗟駭。京師諸師聞者悉皆懺悔
1041a03: 信伏。葬于廬山之阜。王微以生比郭林宗。乃
1041a04: 為立傳。述其遺德。元宗詔建堂造塔。追諡普
1041a05: 濟大師法施之塔。
1041a06: 釋慧持法師
1041a07: 慧持者。遠師之弟也。然有遠量。年十四學
1041a08: 讀書。一日所記。常敵人之十日。善文史。巧才
1041a09: 製。年十八出家。與兄同事道安法師。遍學眾
1041a10: 經。遊丑三藏。形長八尺。風神俊爽。常躡革
1041a11: 屣。衲衣半脛。始同居東林之淨社。廬山徒屬
1041a12: 往來三千。持為上首。羅什在關中。遙相欽敬。
1041a13: 至隆安三年。持欲觀矚峨嵋。振錫岷岫。乃辭
1041a14: 遠師。入蜀。遠師苦留。不可。嘆曰。人生愛聚。
1041a15: 汝獨樂離。持曰。若滯情愛聚者。本不應出家。
1041a16: 今既割愛求道。正以西方為期耳。於是悵然
1041a17: 而別。過荊州。殷仲堪桓玄皆加禮遇欲留。不
1041a18: 可。至蜀成都郫縣龍淵寺。昇持堂者。皆號登
1041a19: 龍門。譙縱之亂從子道福凶悖尤甚。入寺人
1041a20: 馬浴血。眾僧怖走。持神色盥洗無忤。道福見
1041a21: 之。愧悔汗流。謂左右曰。大人故與眾異。以義
1041a22: 熙八年壬子順寂。春秋七十二。
1041a23: 罽賓佛馱耶舍尊者
1041a24: 佛馱耶舍此云覺明。罽賓國大婆羅門種也。
1041a25: 年十三。隨師游於曠野。與虎相遇。師欲避之。
1041a26: 耶舍曰。此虎已飽。必不食人。俄而虎去。中道
1041a27: 果見餘食。師密異之。年十五。誦大乘經百萬
1041a28: 言。猶為沙彌。乃學五明論。世間法術多所練
1041a29: 習。然性簡傲。謂少堪己師。年二十七。方受具
1041b01: 戒。讀誦手常不釋卷。每端坐思義。猶以虛度
1041b02: 日景為歎。其專精如此。在沙勒與羅什甚相
1041b03: 尊敬。後入龜茲。法化甚盛。時羅什已為呂光
1041b04: 所執。什在姑臧。遣信要之。耶舍欲從之。恐為
1041b05: 國人所留。乃取清水一。以藥投中。數十
1041b06: 言。與弟子洗足。即便夜發。比旦行數百里。國
1041b07: 人追之不及。問弟子曰。何所覺耶。曰唯聞疾
1041b08: 風之響。而眼有淚耳。耶舍又為水洗足乃
1041b09: 止。達姑臧。什公已入長安。乃請姚興迎之。別
1041b10: 立新省於逍遙園。與什對譯十住婆娑等論。
1041b11: 耶舍髭赤。時人號為赤髭論主。前後贈遺四
1041b12: 事供養並不受。時至分衛。一食而已。衣臥
1041b13: 具滿屋三間。不以關心。姚興為貨之。城南
1041b14: 造寺。耶舍先誦曇無德律。興疑其謬。乃試
1041b15: 令誦羌籍藥方。可五萬言。經二日。執文覆
1041b16: 之。不誤一字。眾伏其強記。弘始中譯出四分
1041b17: 律為秦言。晉義熙八年壬子。入廬山。為遠公
1041b18: 預社之客。後辭還本國。自罽賓以虛空藏經
1041b19: 一卷附賈客。至于涼州。莫知所終。
1041b20: 罽賓佛馱跋陀羅尊者
1041b21: 佛馱跋陀羅。漢云覺賢。本姓釋氏。迦維羅衛
1041b22: 國人。甘露梵王之苗裔。覺賢三歲而喪母。五
1041b23: 歲而喪父。為外氏所養。從祖鳩摩婆利聞其
1041b24: 聰悟。乃迎還度為沙彌。年十七。與同學數人
1041b25: 俱以習誦為業。人一月所誦。賢一日誦之。師
1041b26: 歎曰。賢一日敵三十夫也。及具戒。博學群
1041b27: 經。多所通達。少以禪律馳名。與同社學僧伽
1041b28: 達多。共遊罽賓國。達多雖伏其才明。而未測
1041b29: 其人也。後於密室禪坐。忽見賢來。達多驚
1041c01: 問其意。答曰。暫至兜率。致敬彌勒。言訖便
1041c02: 隱。達多乃知其神。其後益見神變。乃敬心祈
1041c03: 問。方知其得不還果也。賢喜遊方弘化。乃度
1041c04: 嶺。歷六國。自交趾附舶。循海至青州東萊
1041c05: 郡。聞鳩摩羅什在長安。即往從之。什大喜。相
1041c06: 與共發玄旨。多所推伏。後至廬山。遠師久服
1041c07: 風聞。傾蓋如舊。於香谷後山。茇舍而居。自是
1041c08: 江東始耽禪悅。安帝義熙十四年。先有沙門。
1041c09: 於于闐國。得華嚴經前分三萬六千偈。未有
1041c10: 宣譯。乃迎師。赴道場寺為譯主。與吳郡內史
1041c11: 孟顗右衛將軍褚叔度沙門法業等。詮定文
1041c12: 旨。會通華梵。妙得經意。及先後譯出觀佛三
1041c13: 昧海等經論。九十五部一百十有七卷。並行
1041c14: 於世。以元嘉六年歸寂于建鄴。春秋七十一。
1041c15: 賢有釋迦舍利三粒。自隨因葬北嶺。仍建塔
1041c16: 焉。
1041c17: 釋慧叡法師
1041c18: 慧叡冀州人也。少出家。執節清峻。博學遊
1041c19: 方。遊歷諸國。至南天竺界。音譯詁訓。殊方異
1041c20: 義。無不洞曉。還憩廬山。入遠師淨社。常適京
1041c21: 師。止烏衣寺。講說皆思徹言表。宋彭城王義
1041c22: 康請入第受戒。叡曰。禮聞來學。義康大慚。
1041c23: 乃入寺虔禮以奉戒法。後以貂。裘奉叡。叡不
1041c24: 服。常坐之。王密令左右買以三十萬錢。叡曰。
1041c25: 雖非所服。大王所施。聊為從用耳。謝靈運篤
1041c26: 好佛理。殊俗之音多所達解。乃以經中諸字
1041c27: 并眾音證於叡。著十四音訓。敘條例。梵漢昭
1041c28: 然可了。使文字有據。以宋元嘉十六年己卯
1041c29: 順寂。春秋八十五。時稱晉有四聖。生肇融叡
1042a01: 其一也。
1042a02: 釋曇順法師
1042a03: 曇順黃龍人也。幼而出家。親承羅什之訓。舊
1042a04: 疑宿滯多所通達。議論精博。講釋群經。演贊
1042a05: 大乘。了悟玄微。色空無著。什公嘆曰。曇順
1042a06: 實奇器矣。入廬山。從遠師同修西方淨社。志
1042a07: 道不群。利濟為本。寧蠻校尉劉遵考。於江林
1042a08: 立寺。請師經始。遠師遣從之。元嘉二年己丑
1042a09: 歲終。春秋七十九。
1042a10: 釋曇恒法師
1042a11: 曇恒河東人。童孺出家。年十三講大乘經論。
1042a12: 深明至理。及具戒。內外典籍皆悉備通。德行
1042a13: 孤清。歲寒無改。棲神幽境。群鹿馴擾。誠無
1042a14: 我心。物情自伏。願修西方。同歸淨社。晉義熙
1042a15: 十四年戊午歲終。春秋七十一。
1042a16: 釋道昺法師
1042a17: 道昺姓陳。潁川人。幼出家。為遠公弟子。深
1042a18: 達經律。涉獵外書。特深莊老。德行孤峻。慧
1042a19: 悟夙深。所披文不復再覽。講述經典。其理直
1042a20: 明。晉義熙十四年戊子。豫章太守王虞入山
1042a21: 拜謁。嘉其風度。請為山主。紹大師之躅。眾以
1042a22: 道源法嗣皆宗仰而羽翼焉。元嘉十二年乙
1042a23: 亥終。春秋七十一。
1042a24: 釋道敬法師
1042a25: 道敬瑯琊王氏。從祖凝之剌江州。太元十六
1042a26: 年。入山出家。為遠公弟子。博覽儒書。兼明至
1042a27: 典。年十七。通大乘經論。所誦日過萬言。才學
1042a28: 幽深。時賢敬伏。每嘆戒律終身難全。願淨六
1042a29: 根。但稟一戒。師亦聽之。霜瑩然。德望尤
1042b01: 著。遠公歸寂入若耶山。永初元年庚申終。春
1042b02: 秋五十一。
1042b03: 釋曇詵法師
1042b04: 曇詵廣陵人。幼而出家。為遠公弟子。頗通外
1042b05: 學。別識山中鳥獸毛色俊鈍之性。洞曉草木
1042b06: 枝幹善惡甘苦之味。尤能講說。風神超朗。氣
1042b07: 岸凝遠。審於傳寫。持本不移。注維摩經。著窮
1042b08: 通論蓮社錄。建寺後五十五年。以元嘉十七
1042b09: 年庚辰最後終。春秋七十九。
1042b10: 廬山記卷第三
