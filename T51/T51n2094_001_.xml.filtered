1024a13: 
1024a14: 
1024a15: No. 2094
1024a16: 【原】五朝小說，帝國圖書館藏本梁京寺記
1024a17: 
1024a18: 闕名
1024a19: 小莊嚴寺
1024a20: 梁小莊嚴寺。在建業定陰里。本是晉零陵王
1024a21: 廟地。天監六年度禪師起造。時有邵文立者。
1024a22: 世以烹屠為業。嘗欲殺一鹿。鹿跪而流淚。以
1024a23: 為不祥。鹿懷一麑。尋當產育。就庖哀切。同
1024a24: 被刳割。因斯患疾。眉鬚皆落。身瘡並壞。後乃
1024a25: 深起悔責求道。度禪師發大誓願。罄捨家資
1024a26: 迴買此地。為立伽藍。
1024a27: 同泰寺
1024a28: 梁武帝改年號大同。起同泰寺。在臺城內。窮
1024a29: 竭帑藏。造大佛閣七層。為火所焚。武帝捨身
1024b01: 施財。以祈佛福。自大通以後。無年不幸。
1024b02: 興國禪寺
1024b03: 梁武帝天監十三年。以錢二十萬。易定林前
1024b04: 前岡獨龍阜。以葬誌公。永定公主以湯沐之
1024b05: 資。造浮圖五級於其上。十四年。即塔前建開
1024b06: 善寺。
1024b07: 昇元寺
1024b08: 昇元寺即瓦棺寺也。在城西隅瞰江面。後踞
1024b09: 崇岡最為古跡。累經兵火。略無彷彿。李王時
1024b10: 昇元閣猶在。乃梁朝故物。
1024b11: 大愛敬寺
1024b12: 梁武帝普通元年造。在蔣山之北高上。
1024b13: 法寶寺
1024b14: 梁同泰寺基之半也。建康剎錄。梁武帝大通
1024b15: 元年。創同泰寺。寺處宮後。別開一門。名大
1024b16: 通門。帝晨夕講議。多遊此門。
1024b17: 法光寺
1024b18: 即梁之蕭帝寺。舊傳。天監十三年造。元絳寺
1024b19: 記云。不知從昔之名。故後人以帝氏目之。
1024b20: 寶林寺
1024b21: 梁天監中。武帝與寶公。同遊此山。見林巒殊
1024b22: 勝。命建精藍。
1024b23: 長于寺
1024b24: 建康南五里有山岡。其間平地。庶民雜居。有
1024b25: 大長于．小長于．東長于．並是地名。小長于在
1024b26: 瓦棺寺南。巷西頭出大江。梁初起長于寺。
