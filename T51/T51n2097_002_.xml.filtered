1068a20: 
1068a21: 南嶽總勝集卷中
1068a22: 
1068a23: 敘觀寺
1068a24: 〔真君觀〕在銓德觀東五十步。即九天南上
1068a25: 紫光慶華赤帝太虛注生真君之館。本真
1068a26: 君廟在嶽祠中各廟門。唐開元中。司馬承
1068a27: 禎上言。五嶽洞天各有上真所治。不可與
1068a28: 血食之神同其饗祀。聖旨愛創清宮。凡立
1068a29: 夏日先齋潔。命州官致醮於是觀。兼度
1068b01: 道士五人焚修。開元五年。明皇製五靈經
1068b02: 云。佐治者有九人。從吏者三百餘人。翊衛
1068b03: 衙官三百。為國祈真請福之地。上真記云。
1068b04: 太虛真人領南上司命即赤帝也。
1068b05: 潛山魏君為副治
1068b06: 霍山韓君眾為佐治
1068b07: 霍林山許君映丹霍山周君紫陽
1068b08: 金華山黃君初平南霍山鄭君隱
1068b09: 天柱山阮君傲紫虛元君魏夫人華存
1068b10: 寂元君麻姑
1068b11: 右君佐命之司。吳越楚蜀之地。當司察之。
1068b12: 淳化中。始改。為真君觀。祥符中。詔賜觀額。
1068b13: 開元六年。上帝降賜真君。驅邪玉匕一張。其
1068b14: 狀類劍。長三尺闊四寸。玉文如雲霞。其端微
1068b15: 有鋒刃。玉冊一道。長一尺餘闊六寸。其篆文
1068b16: 曰。道君之玉冊。有兩印文曰。三天太上之印。
1068b17: 皆篆文。或曰。舊本玉冊在真君臂間。檀香
1068b18: 刻此以傳於世。玉璽一枚。方闊五寸八角。其
1068b19: 文曰。注生真君玉印。亦篆文。今悉存焉。或
1068b20: 云。是司馬天師篆文也。今朝降到真君火鈴
1068b21: 冠一頂。以金裹飾潛霍二真君玉君圭二面
1068b22: 有。　太宗　真宗　仁宗　三聖御書
1068b23: 黃存焉。大觀二年三月。奉旨建　元辰殿。乃
1068b24: 集福殿在觀中。前有玉清金闕之門。每歲六
1068b25: 月生辰。及春夏二祀。皆自京降　御名詞表
1068b26: 於此致醮。每辰焚御香六兩祝　聖壽。恩賜
1068b27: 紫衣一道。實國家祈福之所也。故江陵公留
1068b28: 題真君觀詩全篇云。祕殿崔嵬半紫虛。洞天
1068b29: 岑寂列真居。霜毛時下朱陵鶴。金簡猶探宛
1068c01: 委書。風拂瑤壇欹羽旆。雲歸翠嶺度飆輿。竹
1068c02: 煙蘿月空歌裏。一道寒泉漱碧渠。
1068c03: 觀有碑文六。
1068c04: 注生真君碑唐開元二十年。衡州司馬趙頤真撰。蕭誠書
1068c05: 移建皇帝本命殿碑大觀二年三月。通直郎權潭州通判兼軍州事趙
1068c06: 岍文并書立
1068c07: 御製化道文宋宣獻詩
1068c08: 朝賢送單大師詩石
1068c09: 南嶽雜詩
1068c10: 〔衡嶽觀〕在紫蓋南下紫霄前。晉太康
1068c11: 八年。吳人徐靈期新野先生鄧郁之開古
1068c12: 王母殿基建。懷帝元嘉中賜額為華藪觀。
1068c13: 至梁改為九真觀。張佐堯詩略云。晉代為
1068c14: 華藪。梁朝號九真。宮門頻改額。洞口不移
1068c15: 春是也。住持周靜真。乃武帝之師。帝心期
1068c16: 上善。親紆黃屋謁此元都。若軒后之拜崆
1068c17: 峒。漢皇之禮河上。異代同時也。奉賜莊
1068c18: 田三百戶充基業。至隋後主大業八年屬
1068c19: 唐高祖。詔請蔡法壽李法超二法師主觀
1068c20: 事焚修。興行教法。其衡州府庫田疇什物
1068c21: 。賜觀資用。貞觀二年。太宗重書額。詔張
1068c22: 惠明天師。度道士四十九人焚修。高宗宏
1068c23: 道二年。詔葉法善天師封岳關地方四十
1068c24: 里充觀。長生之地。禁樵採。斷畋獵。投龍獻
1068c25: 圭。以為常典。開皇中。改為衡岳觀。後因兵
1068c26: 火摧毀。天祐初。府主令公重建之。今朝
1068c27: 　太宗　真宗　仁宗　三聖御書洎金寶
1068c28: 牌。每辰焚　御香祝　聖壽。亦國家祈福
1068c29: 之所。　真宗朝差靖天師單惟岳來
1069a01: 住持提舉嶽門宮觀。兼管煙火。後奉　旨
1069a02: 改為甲乙自茲始也。故宰相王欽若有送
1069a03: 單大師歸嶽詩云。　玉書飆馭降神州。樓
1069a04: 觀丹臺選道流。巖谷難藏猿鶴性。吟懷終
1069a05: 戀水雲幽。晚程冒雪瀟湘渡。採藥溪舴
1069a06: 艋舟。乍到楚鄉應動念。十年人物半沈浮。
1069a07: 宣和六年。准赦建昊天殿。改賜衡岳。為
1069a08: 銓德觀。宣和三年。得□旨免道業二稅。又
1069a09: 追取諸寺院金寶牌。並歸本觀奉安。紹興
1069a10: 中。
1069a11: 太上皇帝降賜　御書黃庭內景經一卷。
1069a12: 法帖九卷。觀有白雲堂內。安保生天尊銅
1069a13: 像。晉咸亨年。鑄無極堂御書閣田良逸先
1069a14: 生降真堂劉廣成先生真堂久視閣流水
1069a15: 軒。觀前左掖二百步。龍山頂有唐宋蜀人
1069a16: 毛士海得道處。觀後主山上舊有尹真人
1069a17: 庵．朝天禮斗壇．駕鶴亭。真人姓尹氏。諱道
1069a18: 全。天水人也。修洞真還神之道。佩五帝六
1069a19: 甲左右靈飛之符。天仙降而謂之曰。飛昇
1069a20: 者當有其材而後成其道。昔漢武帝親受
1069a21: 金母靈飛十二事及五岳真形圖。纔得尸
1069a22: 解。而不能使形骨俱飛。爾今得一而有升
1069a23: 天之望。豈非積功宿分所值耶。道全日。淺
1069a24: 學無聞。願示十二事之目。天真曰。一者五
1069a25: 帝六甲左右靈飛之符。二者太一混洞東
1069a26: 蒙之文。三者丙丁入火九赤班符。四者太
1069a27: 陰六丁通真遁靈玉女之錄。五者六戊太
1069a28: 陽招真天光策精之書。六者六已石精金
1069a29: 光藏景錄形之訣。七者六庚素招攝投之
1069b01: 律。八者六辛致黃水月華之法。九者壬癸
1069b02: 六遯隱地八術。十者子午卯酉八稟十訣
1069b03: 六虛威儀。十一者丑辰戌未地真曲素訣
1069b04: 辭三五順行。十二者寅巳申亥紫度炎光
1069b05: 內視中央也。一者五嶽山符安鎮方嶽。檄
1069b06: 召萬靈太上真文也。二者五嶽山蹠。神仙
1069b07: 倒景俯視山川之蹠。寫其曲折蟠薄在地
1069b08: 之勢也。三者五嶽山形。取其巒洞室之
1069b09: 所在。神芝靈草之所生。高下丈尺等級之
1069b10: 數。東西南北里舍之限也。四者五嶽山
1069b11: 骨。取其骨體之所像枝幹之所分。上法星
1069b12: 文下主人事之所起也。五者五嶽山水穴
1069b13: 貫之圖。取其泉液之所出。金寶之所藏。
1069b14: 地脈之所通。而為之圖也。主符圖吏兵官
1069b15: 屬各數萬人。五嶽之所總。大山三百六十。
1069b16: 小山千二百。並列仙曹職宰可謂眾矣。武
1069b17: 帝雖得其法而不能專其戒。窮武玩兵自
1069b18: 毀其福。故不得與黃帝同功。今爾遇之。乃
1069b19: 知文始之裔太和之族世有其人。吾當與
1069b20: 汝期於九清之上太無之中。言訖而去。真
1069b21: 人以晉懷帝元嘉元年三月九日。有白雲
1069b22: 起於室中。三日不散。散而視之。已失君
1069b23: 之所在。但聞香氣襲人。重和元年　徽宗
1069b24: 皇帝賜號通真觀妙真人。知潭州張茂宗
1069b25: 留題衡嶽觀詩云。靈嶽前遊古觀。此
1069b26: 中何別珠宮。五雲仙客形皆異。十洞煙
1069b27: 花景不同。鍊藥鑪香金石氣。醮星壇冷
1069b28: 薜蘿風。因聞大道修真訣。咫尺三清路可
1069b29: 。
1069c01: 觀有碑文六。
1069c02: 九真觀記梁湘東王蕭緯撰
1069c03: 何尊師得道碑唐衡陽太守蘇務廉撰
1069c04: 廣成先生神道碑翰林承旨蕭鄴撰。太子少傅傳致仕盧璠書
1069c05: 隱真田先生記
1069c06: 廣成先生內傳吏部侍郎趙櫓撰
1069c07: 中書舍人王祜贈道士率子廉詩東坡居士蘇軾作記
1069c08: 并書
1069c09: 〔勝業禪寺〕在廟之東掖古聖容寺也。或云。
1069c10: 夏禹建清泠宮。以奉安虞舜之像聖容即聖像也唐
1069c11: 武宗朝廢之。馬氏據有湖湘有掌誥。夫人
1069c12: 楊子瑩施錢再建。改為報國寺。記云。夏禹
1069c13: 故宮也。政和中改為神霄宮。後復為寺。寢
1069c14: 堂之西有庵。名禹柏。庭際雖廣。一柏盡
1069c15: 蔽之。後有悅亭。面岳環匝如。題詠亦
1069c16: 眾。住僧文政四句云。山鳥無凡音。山雲無
1069c17: 俗狀。引得白頭禪。時時倚藜杖。東有老
1069c18: 牧亭．真如軒。皆雅尚也。寺舊無泉源。住僧
1069c19: 文政。因栽杉尋訪巖谷間。得一泉脈。清甘
1069c20: 尤益茶味。以禹故。遂築亭於上。以為禪
1069c21: 悅之所。寺有。
1069c22: 御書。本朝太平興國年始更賜今額。葆真
1069c23: 居士樞密折公彥質留題詩云。故宮餘禹
1069c24: 。勝地屬僧家。古廟松陰合。幽亭竹影
1069c25: 斜。嶺雲吟賞合。山鳥定中譁。譴逐成經
1069c26: 別。空懷客路賒。寺有唐柳子厚撰彌陀和
1069c27: 尚第二碑。兼自書篆。我朝康肅公陳公
1069c28: 堯咨撰修藏記。
1069c29: 〔告成禪寺〕古亦以衡嶽為名。隋仁壽元年。
1070a01: 以佛舍利分置諸郡。令各建塔計三十處。
1070a02: 南嶽即建塔於衡嶽寺。二年正月二十三
1070a03: 日發使諸道。取四月八日午時葬之。此
1070a04: 即一所也。馬氏云福。五年方建塔樓堂宇。
1070a05: 僅成一寺。至本朝大中祥符。東封改為
1070a06: 今額寺。後登山有巨石相重宛如磨形。傳
1070a07: 云。思大和尚感鬼為之磨香。今山中有兜
1070a08: 婁香。蓋遺植焉。
1070a09: 〔衡嶽禪寺〕在廟西北一里集賢下。梁天
1070a10: 監二年建惠海尊者道場。至本朝太平
1070a11: 興國年。以舊額為賜寺。後有善果庵。乃
1070a12: 海棲禪師宴息之所。飛泉修竹石鼓怪木
1070a13: 特異。昔嬾瓚和尚曾隱此。與李鬼谷相會。
1070a14: 我朝太宗皇帝賜御書。寺有唐皇甫湜撰
1070a15: 瑗律禪師碑。連州刺史王詡書。唐韓愈有
1070a16: 宿衡嶽寺門樓詩略云。紫蓋連延接天柱。
1070a17: 石廩勝擲堆祝融。森然魄動下馬拜。松柏
1070a18: 一徑趨靈宮。寺前有五寺碑。唐李巽撰。羅
1070a19: 中立八分書。五寺即般若．南臺．萬壽．華
1070a20: 嚴。彌陀。西有文殊庵。昔周道者修頭陀行。
1070a21: 得三昧定力。逆知人意。時人無敢輕惑。今
1070a22: 遊山大路石砌便士庶還者。乃道者之
1070a23: 力也。
1070a24: 〔淨嚴寺〕在廟西北隅。隔溪與西禪比。唐
1070a25: 咸通年造。□本朝太平興國年。以舊額為
1070a26: 賜。昔景德中有僧晏坐。忽地中有光高丈
1070a27: 餘。乃發掘之。得佛像七尊。今色新如故。
1070a28: 〔西禪寺〕亦在廟西北。無記刻可見興建之
1070a29: 始。梁天監三年再修。亦無他佳致。中有雙
1070b01: 棕櫚瑞蓮。飛鳥不敢棲泊。云有道人置一
1070b02: 木。禽辟之。觀察劉侯詩云。樓殿不教棲宿
1070b03: 鳥是也。
1070b04: 〔華嚴禪寺〕在廟之西北登山三里。隋大業
1070b05: 中。有高僧惠稠可講華嚴經。學徒鮮有至
1070b06: 者。稠乃立石數塊在前曰。汝等是吾弟子
1070b07: 否。石頭盡皆點頭。唐順宗時。乃就其地建
1070b08: 寺。以華嚴為額。本朝興國中。再以舊額
1070b09: 為賜　□。
1070b10: 〔雲居寺〕在廟西北登山七里馬氏所葺。有
1070b11: 凝碧亭。面勢陡絕。下瞰岳南之境。一覽
1070b12: 俱盡。為遊客頓歇之所。前代時人吟詠極
1070b13: 多。惟畢田云。四面山屏疊萬重。古嵐濃
1070b14: 翠鎖寒空。清秋獨倚危軒立。身在琉璃世
1070b15: 界中。又廖凝一聯云。遠水微茫轉前山。次
1070b16: 第卑觀者歎服。寺廢已久。近復興之。寺前
1070b17: 石上有臥牛跡。舊云。金牛跡隱然可見。石
1070b18: 之下有石磴百餘級。隋開皇中。僧神拱鑿
1070b19: 開。近日復刱橋屋欄楯。便於登陟。今亦廢
1070b20: 矣。故毛季子有詠石橋詩略云。獨上雲梯
1070b21: 三百級。回眸失笑萬山低。又名石橋寺。前
1070b22: 有退道坡極峻道。人至此力疲不能進。因
1070b23: 以名之。昔賢詩末句云。遊人須努力。勝境
1070b24: 在雲巔。
1070b25: 〔南臺禪寺〕在廟之北登山十里。梁天監中。
1070b26: 高僧海印尊者喜其山秀地靈。結菴而居。
1070b27: 號曰南臺。又至唐天寶初。有六祖之徒希
1070b28: 遷禪師遊南寺。見有石狀如臺乃菴居其
1070b29: 地。故寺號南臺。唐御史劉軻所撰碑並有
1070c01: 焉。遷既歿後。遂塔于山之蹠。諡曰無際見
1070c02: 相。二碑尚存。裴休書字畫遒勁。或云非裴
1070c03: 書。然亦可觀也。龐居士嘗來請益于師。殿
1070c04: 之下有石。乃丹霞削髮處。又有石號飛羅
1070c05: 漢。世傳神運倉。今遺基尚在。石頭和尚著
1070c06: 參同契草菴歌。善圓師刻于石。寺西有甘
1070c07: 泉。透人僧。名之洗池。我朝太宗　真
1070c08: 宗　仁宗　三聖御書百餘卷。石曼卿書
1070c09: 釋迦文佛四字在寺前石崖上。潭帥張茂
1070c10: 宗詩云。煙蘿深處南臺寺。景象觀來地最
1070c11: 高。撥土誰開諸洞上。層樓人架半崖牢。石
1070c12: 橋過處數千仞。松徑行時幾萬遭。到此心
1070c13: 生清淨外。頭閑看戲猿猱。
1070c14: 〔福嚴禪寺〕在廟之北登山十五里。岳中禪
1070c15: 剎之第一。陳太初中。惠思和尚自大蘇山
1070c16: 領眾來此。建立道場。師常化人。修法華．
1070c17: 般若．念佛三昧．方等懺悔。因號般若寺。□
1070c18: 本朝太平興國中。改賜今額。有唐懷讓禪
1070c19: 師。結菴于思之故基。有道一和尚坐禪于
1070c20: 側久之。讓往以磚磨而激之。一謂讓曰。磨
1070c21: 磚何用。曰為鏡。一曰磚如何得作鏡。讓曰
1070c22: 磚既不能作鏡。坐禪如何成道。一異之曰。
1070c23: 畢竟如何即是。讓曰。謂如乘車者車既不
1070c24: 行。鞭車則是。鞭牛則是。一決然開悟。庵
1070c25: 上有定心石．羅漢隱身巖。昔有高僧。因普
1070c26: 請搬柴。徘徊不赴。留頌隱身。入此巖中不
1070c27: 復出。頌曰。真空妙相無人識。剛被維那取
1070c28: 次差。寧可寂寥歸石室。誰能為眾去搬柴。
1070c29: 山之下有卓錫泉。衣思大卓錫處。以建菴
1071a01: 艱於水。復有虎跑開二泉如湧可以供眾。
1071a02: 有八功德水．三生藏．馬祖庵．思大塔。昔惠
1071a03: 思三次生此修行方成道。政和六年。被回
1071a04: 祿。屋宇佛像俱焚盡。惟三生藏．馬祖庵．兜
1071a05: 率橋存焉。後七年修建後備。昔忠懿王在
1071a06: 吳越時。嘗以七寶造阿育王塔八萬四千。
1071a07: 銅鑄八萬四千。鐵鑄八萬四千。紙絹印福
1071a08: 嚴有七寶塔。舊置於方丈。他日既經煨燼
1071a09: 巨鍾大石皆鎔裂。獨此塔不變。眾謂忠懿
1071a10: 願力也。又唐梵經教舍利旃檀瑞相。洎思
1071a11: 公錫杖俱存。其餘供器不可勝計。旁有戒
1071a12: 壇。天然成就。中書舍人韓琮書般若寺額。
1071a13: 有堅固玄泰二塔在。張茂宗留題般若寺
1071a14: 詩云。擲高處。鱗排殿數層。有名千古
1071a15: 寺。無念十方僧。雲出松側。苔粘石砌
1071a16: 稜。正酬君祿切。難此繼南能。紹興未。復罹
1071a17: 回祿。止存三生藏．馬祖庵。餘皆灰燼。後五
1071a18: 年重葺。僅五七分宏壯於舊矣。後有野人
1071a19: 巖。太初中有避秦人來飛越山谷。莫之
1071a20: 能近。窺其巖中一無所有。後屢有野人居
1071a21: 之。至今不絕。祥符間有三少年。草衣磐石
1071a22: 上坐眾近訪之而不見。
1071a23: 〔大明禪寺〕在廟之北登山二十五里。煙霞
1071a24: 側。有思大和尚宴坐處。廣德中有僧惠
1071a25: 開所建。至唐開元中重興。有柳子厚撰大
1071a26: 明和尚碑　本朝仍賜額。寺之前有十八
1071a27: 高僧行道壇故基在焉。東有懶殘巖。稍庇
1071a28: 風雨。五色碧雞常集于此。昔有高僧居之。
1071a29: 因其名焉。草衣木食不干時務。懶而喫人
1071b01: 殘食。鄴候李泌亦結廬于側。賜號端居室
1071b02: 凡十年不相來往。聲流上國。有詔使至。則
1071b03: 踞然不對而佯喑。常垂兩涕。使者李侯贈
1071b04: 詩云。糞火但知黃獨美。銀鉤那識紫泥新。
1071b05: 尚無情緒收寒涕。誰有工夫問俗人。又嘗
1071b06: 作頌。其略云。世事悠悠。歸山去休。臥藤
1071b07: 蘿下。塊石枕頭。黃庭堅嘗自贊真云。自疑
1071b08: 是南岳懶散師乃此老也。或稱懶瓚語訛
1071b09: 也。
1071b10: 〔上封禪寺〕在廟北登山三十五里祝融
1071b11: 下。按錢景衎勝概集云　本朝賜額建也。
1071b12: 一云古先天觀。後改為今寺。若煙雲稍開。
1071b13: 四望千里。遊賞騷人。題詠甚多。惟僧齊已
1071b14: 詩云。猿鳥共不到。我來身欲浮。四方皆碧
1071b15: 落。絕頂正清秋。宇宙知何極。華夷見細流。
1071b16: 壇西獨立久。白日轉神州。寺有穹林閣。僧
1071b17: 室未嘗去火。秋初早已凍。雖盛夏亦夾
1071b18: 服。木之高大者不過六七尺。名之矮樹。萬
1071b19: 年松亦不盈丈。蓋以極高至寒故也。其勢
1071b20: 孤峭特迴。禽鳥亦不能及。下視眾山不復
1071b21: 如坵龔。但如觴豆而已。寺之側有風
1071b22: 淵穴．雷池．龍年堂．祝融廟基．青玉白壁二
1071b23: 壇。即是二福地也。今云羅漢行道壇是也。
1071b24: 故畢田詩云。既壯黃金宇。何言青玉壇。誰
1071b25: 將應供者。又此易仙官。
1071b26: 〔應天萬壽禪寺〕在廟之北登山十五里。在
1071b27: 福嚴寺東。寺額乃唐懿宗書題記處。皆玉
1071b28: 刻也　本朝太平興國中。只以舊額為賜。
1071b29: 寺有蜀王孟氏所捨藏經并銅佛像。製作
1071c01: 皆精微可觀。古篁樛木擁蔽前後。此山南
1071c02: 諸剎最為幽密也。寺有本朝　太宗　仁
1071c03: 宗御書三祝堂。無盡居士張商英題一絕
1071c04: 云。擊壤焉知帝力深。耕田鑿井自謳吟。多
1071c05: 財多壽多男子。聊表封人祝聖心。後有麓
1071c06: 苑庵址。
1071c07: 〔紫蓋院〕去廟北十五里寶勝寺上。唐傳待
1071c08: 仙修行處。譚陳二士亦修煉於此。又有鐵
1071c09: 瓢仙張白居之北入桃源基址。廢久。有野
1071c10: 人居之。上有醮斗壇北李生戶解處。下
1071c11: 有唐太子繫馬椿在。
1071c12: 〔寶勝寺〕在廟北登山十二里。自衡嶽過華
1071c13: 嚴歷壽祺觀北上方至。杉松擁蔚並無佳
1071c14: 致。據香爐南下當紫蓋之路。
1071c15: 〔聖壽觀〕去廟北登山七里。唐咸通中建。因
1071c16: 澗得其名。舊記云。故靈武盧璠鎮黔南日。
1071c17: 奏請以舊書堂為觀。六年奏捨莊田屋宇
1071c18: 永充觀內常住。今盧公真堂洎殿宇儼然。
1071c19: 舊有清音閣．選仙亭．迎仙閣．此君閣。層崖
1071c20: 峭壁。修竹長松。幽澗清湍。景象奇異。比
1071c21: 之萬壽加之數倍茂密也。壽澗逕觀前下
1071c22: 合靈澗。流注平野。唐懿禧中。有軒轅彌明
1071c23: 隱此年久。後復抱黃洞。太平興國中。有跛
1071c24: 仙遇呂洞賓於君山後亦隱此行靈龜吞吐
1071c25: 之法。功成回嶽麓。自號瀟湘子。嘗云。我
1071c26: 愛瀟湘境。紅塵隔岸除。南山七十二。惟
1071c27: 喜洞真墟。元祐間。常有白鶴。棲鳴於杉松
1071c28: 之上。三日而去。宣和元年改壽祺。
1071c29: 〔華蓋院〕有華蓋君修行處。不顯名氏。或
1072a01: 云古太清觀也。去廟東北十五里。自元陽
1072a02: 宮陟上清宮而至。昔譚峭巖字景升。居終
1072a03: 南山。久著化書。過東吳見宋齊邱。遊廬阜
1072a04: 泛瀟湘煉丹於此。又默希子不知何氏。居
1072a05: 此著通元經。開皇中。有道士吳涵虛。字
1072a06: 合靈。居之風狂。未嘗下山。終日沈湎。亦
1072a07: 無煙火之具。俗呼為吳猱。好睡經旬不食。
1072a08: 常言。人若要閑即須懶。如懃即不閑也。素
1072a09: 不攻文。忽作上昇。歌云。玉皇有詔登仙職。
1072a10: 龍吐雲兮風著力。眼前驀地見樓臺。異草
1072a11: 奇花不可識。我向大羅觀世界。世界只如
1072a12: 指掌大。當時不為上昇忙。一時提向瀛洲
1072a13: 賣。後於清泰二年上昇。又有荊臺隱士
1072a14: 鐵冠先生。樊氏。慕合靈之道。常騎白牛訪
1072a15: 之。楚王馬希範嘗師之。後馬希聲嗣位。先
1072a16: 生不知所之。
1072a17: 〔上清宮〕去廟東北七里。吳人徐靈期真人
1072a18: 修行之所。徐幼遇神人。授以玄丹之要。含
1072a19: 日暉之法。守泥丸之道。服胡麻之飯。故得
1072a20: 周游海嶽。來往南山積有年矣。採訪山洞
1072a21: 巖谷。作衡嶽記。敘其洞府靈異言。紫蓋雲
1072a22: 密二。皆高五千餘丈而雲密。有禹治水
1072a23: 碑。皆蝌蚪之字。碑下有石壇。流水縈之。
1072a24: 最為勝絕。而紫蓋常有鶴集其頂。而神芝
1072a25: 靈草生焉。下有石室。有香鑪．杵．臼．丹。
1072a26: 祝融上有碧玉壇。方五尺。東有紫梨。高
1072a27: 三百尺。乃夏禹所植。實大如斗。赤如日。
1072a28: 若得食長生不死。義熙中。山人潘覺至
1072a29: 西。石裂有物。出如紫泥。香軟可食。覺不
1072b01: 知其石髓。竟不食棄去。忽悟而還已不見。
1072b02: 此君之所記聖異。又能役使鬼神。降伏龍
1072b03: 虎。以宋元徽元年九月九日真。重和元
1072b04: 年　徽宗皇帝賜號明真洞微真人。今宮
1072b05: 基見存石碑。傳云。舊有仙雞報曉。因喫仙
1072b06: 草不死。間有樵人見而不能捕。大歷七年。
1072b07: 玄和先生張太空者。李泌之師居之得道。
1072b08: 後入元陽宮尸解。大中元年。韓威儀慕其
1072b09: 風而居之。修符亦得道。
1072b10: 〔石室隱真巖〕在上清元陽之間。杉松夾道。
1072b11: 巖岫堆藍。有石室兩所。本虎豹之窟。唐
1072b12: 大中年。劉元靖先生居之。禮斗步罡。驅逐
1072b13: 虎豹。芟除荊榛而住。衡州刺史韓曄捨俸
1072b14: 錢為建會真閣。就巖闢其石室。引泉環流。
1072b15: 伐木誅茆。鑿其茶。局醮壇。藥臼盆床。
1072b16: 燈具供器。自然生成。會昌中。詔入內傳受
1072b17: 法籙。封號廣成先生。久之乞還山。大中五
1072b18: 年冬十月。有雲鶴屢降。未幾去世。聞天樂
1072b19: 浮空。及遷神日。惟杖屨在。弟子呂志真得
1072b20: 其道。兵部侍郎蕭鄴文其碑。吏部侍郎趙
1072b21: 櫓為傅。太子少傅盧璠作石室銘。道士張
1072b22: 堅白為內傳。今山存內傳。洎神道碑在銓
1072b23: 德觀。今基址尚在。
1072b24: 〔中宮〕在廟之東北七里。梁天監中建。真
1072b25: 人王靈輿修行之所。王乃晉陵人。幼而穎
1072b26: 悟。更不婚宦。勤志於道。辭別親友。結廬於
1072b27: 五老下。似有所得。忽一夕有神人。謂之
1072b28: 曰。得道者若非其地。如植五穀於砂石之
1072b29: 間則不能成。子雖有飛昇之骨。當須福地
1072c01: 靈壇爾可以變化。雖累德以為土地。積功
1072c02: 以成羽翼。苟非其地。魔壞其功。茲道無由
1072c03: 成矣。靈輿告曰。何地可棲。神人曰。朱陵之
1072c04: 上紫蓋之岫可以天矣。遂自廬阜
1072c05: 遷居南岳之中宮。修行一十二年道成。復
1072c06: 遷於朱陵之東朝斗鍊真。以天監十三年
1072c07: 七月十二日舉。重和元年　徽宗皇帝賜
1072c08: 號通微集虛真人。又唐天寶初。董奉先居
1072c09: 之修九華丹法而得道。久於衡陽棲朱陵
1072c10: 之後洞。元和中。憑惟良亦修行於此。本傳
1072c11: 並具下卷。又大歷中。李德林先生修行得
1072c12: 道。官已廢久。
1072c13: 〔元陽宮〕在廟之東北登山五里。與上清中
1072c14: 宮如鼎峙。晉太始中。陳真人諱興明修行
1072c15: 之館。真人少遊名山。因訪真。於天柱
1072c16: 上遇二神人。年十八九。自云。吾歷行四
1072c17: 海。度有志之士。世人修道。暫能精專。中道
1072c18: 而廢。不至勤久。何得擢形雲天飛霄衢。
1072c19: 汝之積功亦可佳也。第勿退轉。何慮不列
1072c20: 名金闕玉堂。前苦後樂者。苦則有極。樂則
1072c21: 無窮。何者林谷幽棲。禽畜為侶。飢渴必
1072c22: 至。寒暑辛勤。割世離榮。辭親捨愛。可謂苦
1072c23: 矣。壽同天地。變化無窮。策空乘虛。坐生羽
1072c24: 翼。可謂樂也。得不勉於修勵乎。興明拜手
1072c25: 曰。永佩聖言畢。至於道不敢怠忽也。遂授
1072c26: 明鏡之道。修之十有八年。二仙降而告之
1072c27: 曰。吾昔授子至道。果能勤行。今則登躡九
1072c28: 天。遊宴八海。積功之報也。前苦後樂。今子
1072c29: 至矣。以晉太康元年三月初一日煙霞遶
1073a01: 室。天樂浮空山下。居人競往觀之。惟有空
1073a02: 室。至於雞犬悉皆騰舉。重和元年　徽宗
1073a03: 皇帝賜號致虛守靜真人。又唐有張元和
1073a04: 先生居之。德宗御詞賜之云。夫至道無名。
1073a05: 強假名而崇道。至真無諡。必求諡以明真。
1073a06: 惟其可稱實在全德。故南嶽元陽宮道士
1073a07: 張太虛。混元育粹。元之又元。鍊骨三清。
1073a08: 存神八景。衡養德。時近百年。依罔象
1073a09: 以冥搜。挾鴻濛而用。棲遲浩氣。太苦
1073a10: 真形。頃在先皇敷崇道妙。望乎玄鶴之駕。
1073a11: 錫以紫霓之裳。我有輔臣。格言高躅。永懷
1073a12: 仙子。恨不同時。聊申嘉尚之情。式降昭旌
1073a13: 之命。策名表德。庶永無窮。可贈玄和先
1073a14: 生。貞元四年六月十三日下後尸解於靈
1073a15: 隱。其宮　本朝淳化．天聖．政和三經修
1073a16: 葺。宣和元年改賜崇明觀。觀後三里有伏
1073a17: 虎巖。
1073a18: 〔田真院〕在元陽宮東南二里。唐寶歷中
1073a19: 建。綠筠蒼松前後掩映。三清並石像殿北
1073a20: 百餘步有小巖。田先生常憩於此。巖上有
1073a21: 一松樹。號華蓋松。根柯蟠曲。枝幹左細如
1073a22: 華蓋。巖周回雖廣。一株盡蔽之。開皇時。田
1073a23: 良逸名虛應。齊國人。侍親。自攸縣遷居南
1073a24: 嶽喜王。後躬耕貨薪以侍母。夜即獨坐
1073a25: 巖中。一日放志遊五。見何尊師而問道。
1073a26: 其母曬衣于山北。聞兒遠適。速往追之不
1073a27: 及復回。衣已化為石。至今數百年。衣色不
1073a28: 改。素潔如初。下有小巖。母常憩此。經日而
1073a29: 坐。常服氣減食。母既坐亡。其志愈堅。後遇
1073b01: 薛季昌而傳法。東入天台不復出。憲宗詔
1073b02: 不起後尸解。本朝宣政間值回祿。止存
1073b03: 石三清。紹興間復建小殿。有道人焚修。至
1073b04: 今不絕。
1073b05: 〔北帝院〕在銓德觀後半里。修竹長松。前
1073b06: 後茂密。梁天監末。女冠徐鍊師居之。修行
1073b07: 而得道。貞觀末。張惠明再修。遇南嶽右英
1073b08: 夫人傳道。行抱一三五混合之法。而後尸
1073b09: 解。又有李思慕居之得道。本朝太平興國
1073b10: 中賜額。近廢。
1073b11: 〔凌虛宮〕在廟之東登山八里華蓋南下。
1073b12: 唐天寶初建。薛鍊師名季昌菴居處明皇
1073b13: 詔住九真降聖觀。進注道德經。撰玄微論。
1073b14: 御書批答凡十數次。後辭榮寵。乞回草廬。
1073b15: 一日謂門入曰。今夕天氣異常。吾當有所
1073b16: 適。遂凌虛而去。後有薛幽棲。自西蜀遊二
1073b17: 十四治。歷荊渚泝瀟湘。禮赤君於此修真。
1073b18: 晦其名氏。於五之下石臺上注靈寶經。
1073b19: 臺上煙雲如香煙繚繞而起。注經罷煙亦
1073b20: 自無。感格如是。因名天香臺。後尸解。會昌
1073b21: 中。周混污自九真來居之。後得道。為大羅
1073b22: 觀。王宮前有自然石壇醮器。並生成試劍
1073b23: 石浴丹泉。紹興末。移於山下開創。僅五七
1073b24: 分而未周備又詳見下卷。
1073b25: 〔洞靈宮〕去廟東北登山十八里紫蓋東
1073b26: 下。昔東晉末。鄧欲之字彥達。居洞靈臺。誦
1073b27: 洞經。遇魏夫人傳法。行之而得道。係二十
1073b28: 五洞靈源福地。古詩云。洞靈源接洞陽天。
1073b29: 瘦壑危吐絳煙。曾踏落花聽玉籟。赤松
1073c01: 壇畔鶴鳴泉。宮建自李俊民天師居之得
1073c02: 道。昔有彭蔡二真隱此。唐末。有聶師道遇
1073c03: 之事。具下卷。今有桃林。左右茶園橘柚所
1073c04: 在。宮前舊有古楓一株。端聳數丈。根
1073c05: 起。蟠結成一巨龜。首尾足甲顯然如活。觀
1073c06: 者畏憚。其宮宇菴居。自五代撥亂。盡罹回
1073c07: 祿。山頗虛　本朝大觀末。有中貴王門
1073c08: 司捨金帛重建。宮殿廊廡迄今一新。住菴
1073c09: 隱逸者亦不減舊。東北有桃花源．鶴鳴泉。
1073c10: 皆遊人罕至。西崖上有刻張元化還丹賦。
1073c11: 下有洗藥池。東有朝斗壇。
1073c12: 〔招仙觀〕在廟東八里。舊記云。啟基劉宗
1073c13: 卜字蕭濟。又記云。晉咸亨中建。昔張真人
1073c14: 諱曇要。居之精思。感通天真密降。傳內養
1073c15: 元和默朝大帝之道。行之十二年。神遊太
1073c16: 空。面朝皇極大帝。賜以瓊實琅膏混神合
1073c17: 景之液。餌之變化莫測。神用無方。以齊延
1073c18: 興元年七月初三日忽然雷吼。天地震動。
1073c19: 俄有鸞鶴。丹詔迎之昇天。重和元年　徽
1073c20: 宗皇帝賜號葆光襲明真人。貞觀二年。有
1073c21: 廬陵蕭法師。諱靈護來居之。化黃白術外
1073c22: 鬻之。修其觀宇。五年建尋真閣。六年壬辰。
1073c23: 於桂州鑄銅鐘一口。重五百斤。歸觀。凡互
1073c24: 更不敢扣擊。蓋驚地府陰神之然也。後煉
1073c25: 丹於山北。凡經三煉方成服之。於弘道二
1073c26: 年中秋尸解。元和之末。有許碏者。自峨嵋
1073c27: 而來。題記於梁上。常大醉長歌。歌中洎題
1073c28: 記處。嘗有尋偃月子之句。竟不知偃月是
1073c29: 何物。又留題於堂壁。其末句云。鄧通餓死
1074a01: 嚴陵貧。帝王豈是無力人。丈夫未達莫自
1074a02: 親。攀鱗附翼損精神題後非久白日昇天端拱末。五更
1074a03: 初忽聞鐘聲。眾皆驚訝曉而視之鐘破裂。
1074a04: 不旬日。有一道人。布衣縷。自云。能補
1074a05: 鐘。但需數千斤火。於是燒炭鍛鐘。道人以
1074a06: 掌心鎔銅汁。就其裂處摸之。其紅焰自暗。
1074a07: 眾視之而憚。道人入溪洗手。忽失所在。其
1074a08: 鐘至今有手摸之。此實靈異。又唐末聶
1074a09: 師道訪彭蔡三真。事具下卷　仁宗朝。有
1074a10: 養素先生。奉旨來住久之入衡岳觀後尸
1074a11: 解。宣政間。有逸人具承遠慕其風而建養
1074a12: 素軒。觀舊有遙碧閣．競秀亭朝．天壇北二
1074a13: 里有雪浪亭．洞真澗。瀑布自洞而出。巨石
1074a14: 橫峻。當石崖之上。有一石沼。圓若鍋釜之
1074a15: 狀。可廣丈餘。深不可究。一派飛下。如紋
1074a16: 簾。號朱陵洞。三十六洞天之第三洞也。又
1074a17: 有石井。下直無底。通徹四門澗流僅二十
1074a18: 里成此懸注。從初溪至中潭凡九仞。自中
1074a19: 潭下入谷十有八仞。有冥蟠壁。面闊四席。
1074a20: 濤雪騰飛。雷雨驟下。雖天台峨嵋不及此
1074a21: 勢也。下有投龍潭。國家修齊醮畢。投金龍
1074a22: 於此。石罅微開。聞天樂之聲。故藺有水
1074a23: 簾洞詩中一聯云。開元投金龍。水底聞天
1074a24: 鈞是也。若遊人誠心潔志。瞻禮而窺之。微
1074a25: 茫見金床玉机。至道間。有孕婦觸之。石崖
1074a26: 漸合。一無所視。往來留詠。粲然盈壁。獨廬
1074a27: 陵李先輔一篇超越倫輩。詩云。一片挂蒼
1074a28: 崖。分明不惹埃。蹙成珠顆白。垂下玉繩來。
1074a29: 野燕飛難入。山風捲不開。聲聲去朝海。無
1074b01: 意戀巖隈。句清格健。觀音歎服。政和元年
1074b02: 十月。建安張徽言領漕本路按部。自湘潭
1074b03: 趨岳祠。未至三四里間。道左松蘿蓊蔚。
1074b04: 中有高門宏麗。朱書大榜曰朱陵宮。門內
1074b05: 樓閣隱然。一人立閾間。若有所伺。時以日
1074b06: 昃。未暇遊觀。意俟他日也。二年九月初五
1074b07: 日。自衡州回宿勝業禪寺。語住持僧景襄
1074b08: 曰。來早同為朱陵之遊。襄曰。此寺之東有
1074b09: 招仙觀。觀後有朱陵祠。予謂去歲嘗過朱
1074b10: 陵宮。見高門大榜朱字盈尺。恨未之遊。今
1074b11: 者之來深有意焉。翌旦同詣招仙觀。經歷
1074b12: 向所見處了無所有。惟空山而已。比至朱
1074b13: 陵洞。四面石壁。瀑布中注。亦無屋宇。詢之
1074b14: 道流云。素無此官。亦無此門。異哉。乃知天
1074b15: 台大方廣．嵩山聖竹林．事與此類。謹書以
1074b16: 識之。後住持道士王元洞建望仙亭於見
1074b17: 處立宮門。縣尉錢景衎書朱陵宮三字。以
1074b18: 朱填之為榜。後望仙橋觀。有銅像保生
1074b19: 天尊。晉咸亨中。鑄石像老君并侍從。並同
1074b20: 時而建。舊觀在洞口。唐永遷出就老君殿。
1074b21: 別元始玉晨。共為一殿。以奉香火。或云。
1074b22: 唐以遵奉玄元為聖祖故建玉晨居石也。
1074b23: 宣和元年改賜今額。
1074b24: 觀有碑文四。
1074b25: 洞真瀑布碑國家金籙道場齊醮記
1074b26: 建尋真閣記朱陵宮記
1074b27: 〔九真觀〕在廟東十里。舊記云。晉太康中。
1074b28: 新野先生建。天監初。有張如珍真人居之。
1074b29: 張乃先生鄉人也。幼而少語。淡泊不群。壯
1074c01: 歲幽棲而宿稟霞骨。遇神人降。於巖室傳
1074c02: 明鏡洞鑒之道。使其修之曰。夫燭物理者
1074c03: 天也。鑒物形者道也。天之道以清。鏡之道
1074c04: 以明。審而無差。形定於此。物應於彼。故
1074c05: 川岳之狀。鬼神之情。無所逃而隱也。天以
1074c06: 清而容萬有。水以澄而鑒眾形。若修天清
1074c07: 鏡明。澄心靜神而得內外洞徹。則至道成
1074c08: 矣。儻外役於物。內勞於神。神心惛濁不能
1074c09: 澄清。則去道遠矣。此法吾昔受之於長桑
1074c10: 公子。長桑公子受之於太微天帝君。所得
1074c11: 之能。洞達玄通。遐照八極。夫洞真法中。
1074c12: 有四規之道。依四時而行。亦與此同體矣。
1074c13: 古人所謂虛其室白自生。定其心道自至。
1074c14: 信矣哉。如珍修之九年。徹視千里。無一物
1074c15: 可隱。以梁天監十三年十一月十八日。君
1074c16: 獨遊山三日不反。弟子求之。而君方衣仙
1074c17: 衣駕雲輿。簫鼓擁之。縹緲而昇天。重和元
1074c18: 年　徽宗皇帝賜號全真達道真人。開元
1074c19: 初司馬承禎字子微。自海山乘桴。煉真南
1074c20: 嶽。結菴於觀北一里。日之白雲。丞相張九
1074c21: 齡屢謁之。明皇令弟承禕。詔之較正道德
1074c22: 經。深加禮待。呼為道兄。凡是觀中供養金
1074c23: 銀器皿。悉歸降賜。自御札批答表書往來
1074c24: 不絕。天寶初。蜀人薛季昌。昔在峨嵋山注
1074c25: 道德經二卷。後隱居衡嶽華蓋。撰玄微
1074c26: 論三卷。并大道頌一首及注得。司馬弟子
1074c27: 王仙嶠寫進上。詔住降聖觀。供器御書批
1074c28: 答不絕。及於九真觀奉造聖祖天道玄元
1074c29: 皇帝聖像一鋪十三事通光座高一丈七
1075a01: 尺。經六百七十卷。仙嶠乃本觀道童。性
1075a02: 好澹泊。因看列仙傳。有物外操。嘗謂五千
1075a03: 言外皆土梗耳。岳中茶入京師教化。嘗
1075a04: 於城門內施茶。忽一日遇高力士。見而異
1075a05: 之。問所來。答是南嶽山九真觀道童。為
1075a06: 殿宇頹毀。特將茶來。募化施主。力士喜
1075a07: 其言。因聞明皇宣見。帝喜清秀。問曰。卿
1075a08: 有願否。對曰。願家國盛。濟濟經道
1075a09: 興。帝喜令拜司馬先生為師。於內殿披戴
1075a10: 厚賜迴山。夜夢感真人陳少微而得道要。
1075a11: 再命侍司馬先生來王屋久之。奏云。尊師
1075a12: 以開元二十三載仙花乞請。收南嶽舊居
1075a13: 為觀。蒙聖恩書額。詔薛季昌住持降聖觀。
1075a14: 宣賜聖像供器。天寶十二年。復令衡州銅
1075a15: 鑄鐘一口降賜觀。中音韻振。遠徹於霄
1075a16: 漢。重四千斤上刻明皇帝號御製銘曰鑄
1075a17: 於郡懸於觀天長地久福無算。驃騎吏大
1075a18: 將軍高力士監鑄。此真嶽中之名器也。後
1075a19: 乾元三年二月值兵火罹亂。焚蕩罄然。鐵
1075a20: 石鎔裂。惟有此鐘。豈非願力而至於是哉。
1075a21: 咸通年。王固節道行超倫。一方仰慕。營
1075a22: 葺一新。闡教談經學者如市。奉詔歸北岳
1075a23: 封總教大師。又元祐間。其鐘忽不見數日。
1075a24: 一日得之於觀前塘中。苔蘚所漬。鐘頂上
1075a25: 龍折其右足。復致於樓上。傳云。與青草渡
1075a26: 龍。今觀後有龍嶺。觀一里有武陵謝
1075a27: 先生再葺白雲菴而居。嘗與曹道為詩
1075a28: 琴之友。道有詩云。桃源洞口武陵人。跳
1075a29: 出紅塵二十春。但喜白雲深有趣。不知青
1075b01: 眼近來親。丹砂已向坤鑪伏。玉汞先從坎
1075b02: 鼎烹。活計一張焦尾外。碧壇三尺禮南辰。
1075b03: 西有王氏藥寮王住。久遷靈巖。就雲龍
1075b04: 尸解。觀北隅五十步有壽仙亭。亭下有白
1075b05: 龜泉。即南山第一泉也。其泉自崖竇迸出。
1075b06: 清泚甘冽。其色早晚兩變。雖南山名泉無
1075b07: 逮此者。飲之無疾而壽。中有白龜。大如
1075b08: 錢。白如玉。隱於石竇之間。人罕得見。遇之
1075b09: 者吉祥而延壽。傳云。龜出仙來。龜隱仙
1075b10: 去。題詩亦眾惟野人皇甫渙云。靈臺塵不
1075b11: 止塵止。非靈臺。愛此一泓水。曾棲靈物來。
1075b12: 愚近歲卜菴於此泉之北。山相去。五里。因
1075b13: 採藥嘗憩此亭。每欽歎其異云。寂寥宇宙
1075b14: 之中凡真仙隱化於白龜者。計此乃三處
1075b15: 也。愚自前年秋棲於是山為終焉之計。凡
1075b16: 三徙其居。至朱陵之東。芟王氏舊藥圃而
1075b17: 住。適與此泉為。非偶然耳。因成一絕。謾
1075b18: 書之於此。天下白龜三處。顯怡山．少室．
1075b19: 壽仙亭。我今卜築南山頂得爾為祝
1075b20: 聖齡。觀有九仙閣。閣後舊有琅瑛閣。重和
1075b21: 元年。改賜今額。
1075b22: 〔降聖觀〕在九真觀一里。舊號白雲菴。司馬
1075b23: 子微修行處。因弟子王仙嶠奏請。以先師
1075b24: 菴為觀。蒙降額親篆。九真觀薛季真兼
1075b25: 住持。
1075b26: 〔九仙宮〕在廟東十二里。梁天監中建。昔王
1075b27: 處輿自中宮煉行。既周寂。後遷於此。朝
1075b28: 斗思微。一日天真迎之。又有鄧郁之。南陽
1075b29: 新野人也。幼夢一鳥吐印與之。自是人間
1075c01: 有疾以印治救。求為符章。病者自愈。後與
1075c02: 徐靈期結方外友。周遊名山。尋訪上士。遇
1075c03: 至人傳金鼎火龍之術。於宋元徽二年。徐
1075c04: 既上升。郁之隱洞門久之。乃徘徊湖外。洞
1075c05: 天福地無不遍歷。所患丹材無力可置。因
1075c06: 有司奏少微星在南楚。武帝監軍採訪。
1075c07: 詔之便殿問所修。曰貧道修煉金液而闕
1075c08: 丹材。帝賜金帛。許於南嶽洞真福地。選其
1075c09: 幽勝。置上中下三宮。以修內外丹。一夕神
1075c10: 人謂之曰。大洞之。乃招福之鄉。延生之
1075c11: 里。善記勿忘。後君丹成。復遷紫蓋之東。以
1075c12: 梁天監末十二月三十日。有八真人。乘羽
1075c13: 蓋雲降於室中。即前得道者八真人也。
1075c14: 於是就自然石壇升天。重和元年。徽宗皇
1075c15: 帝賜號超真集妙真人。唐咸通九年。衡州
1075c16: 刺史張覿具奏置觀額。十年十月。下
1075c17: 宜依所奏。又開元中。明皇詔賜宸篆云
1075c18: 紫蓋石壇九仙宮。昔賢曾詠九仙宮其
1075c19: 略云。一鱗次開一觀片石朋來會九仙。
1075c20: 寶牌尚記明皇篆。靈夢嘗聞御史傳。又景
1075c21: 祐中。故觀文殿學士孫為御史　上問
1075c22: 事忤旨貶永州。夢道士以田為託。後徙潭
1075c23: 州。因祀岳陰以物色求所夢。乃得王君之
1075c24: 像于九仙宮。遂檄縣鉤括其宮田。果為
1075c25: 觀侵佃。其詳具下卷。宣和元年。改賜今
1075c26: 額。後有大洞今呼前洞者是也丹霞菴基。
1075c27: 〔觀音寺〕在廟東十三里。石道蟠曲。在雲密
1075c28: 南下。馬氏所建。本朝太平興國年。改賜
1075c29: 普濟。近已廢。西北有陳先生藥堂。陳乃蒼
1076a01: 梧人。常修太陰鍊避之法。與同鄉楊太初
1076a02: 遇真人聶紹元。傳二景高奔之法。修成西
1076a03: 入三都。
1076a04: 〔雲景德禪寺〕在廟之東十五里。後倚雲
1076a05: 密。前臨禹溪。西有大禹巖。乃禹王傳玉文
1076a06: 處。梁天監中建。寺有高僧法證。族郭氏。
1076a07: 為竺乾道五十有七年。戒壇聚徒講道乃
1076a08: 遷化。其門人曰詮．曰遠．曰振．曰巽．曰素。
1076a09: 凡三千餘人。其長老咸來言曰。吾師軌行
1076a10: 峻特。器宇宏大。有來求律者。吾師示之以
1076a11: 尊嚴整齊。明列義契。而人知其所不為。有
1076a12: 來求道者。吾師示之以高廣通達。一其空
1076a13: 有。而人知其所必至。元臣碩老稽首受教。
1076a14: 髫童毀齒踴躍執役。故從吾師之命。而度
1076a15: 五萬餘人。廣其祠宇　本朝建隆中重修。
1076a16: 大中祥符年。賜景德額。有會聖閣．齊雲閣．
1076a17: 養亭．清照亭．松風亭．觀音夢應二泉。皆佳
1076a18: 致也。轉運副使陸留詠詩云。紺宮清絕
1076a19: 占奇。在朱陵寶界東。賞遍禪林歸馭
1076a20: 晚。禹溪斜日照丹楓。
1076a21: 〔延壽寺〕在廟之東十六里。北有尊勝寺基。
1076a22: 〔白雲寺〕在嶽之東十八里。不知開建之始。
1076a23: 在白雲下。有白雲洞龍潭。人有祈求。而
1076a24: 致葷觸便作風雷。巖谷陰黑。人多畏憚。乃
1076a25: 朱陵之東便門也。
1076a26: 〔七寶寺〕在嶽東北三十五里。昔高僧玄泰
1076a27: 號布衲居之。深於禪理善歌詩。每病土民
1076a28: 畬種。因作畬山謠。其略云。由道今年種不
1076a29: 多。明年闊斫當陽坡。國家壽岳尚如此。不
1076b01: 知此理如之何。馬氏聞之禁止。塔石福嚴
1076b02: 與堅固比。下有涌泉。
1076b03: 〔崇果寺〕在岳山北五十里。
1076b04: 〔普濟寺〕在岳之北三十五里。下有龍潭。寺
1076b05: 之東有李真人上中下三丹。中有水源。
1076b06: 旱者祈之無不感應。遊人罕至。
1076b07: 〔光天觀〕在廟北登山三十五里按福地誌
1076b08: 云。係二十二光天壇福地。洞淵集詩云。太
1076b09: 極分形狀若壇。白雲深鎖路孱巖。兀然萬
1076b10: 古含春色。光照吾皇祝壽山。一云。天業中
1076b11: 改觀為寺。即今上封寺是也。又按南嶽十
1076b12: 八高僧傳云。陳光大初。思大和尚領徒至
1076b13: 此。建閣作真。徒上下經行聽法之所。則光
1076b14: 天觀當別有基也。西有青玉壇福地。今釋
1076b15: 氏改名羅漢行道壇。
1076b16: 〔天柱禪寺〕在廟之西北登山十八里天柱
1076b17: 下。在近山天柱為之最高。寺在半山。樓
1076b18: 閣參差。與彌陀相。出沒煙雲之際。居者
1076b19: 疑在虛無中。葆真居士詩一絕云。福嚴直
1076b20: 上看天柱。樓殿霏微倚翠空。望福嚴如
1076b21: 畫出。更憐煙雨巧朦朧。思大和尚二生塔
1076b22: 在寺下。山有香岡周回數里。多生香白芷。
1076b23: 傳云。魏夫人所植。
1076b24: 〔彌陀寺〕在廟西北登山二十里。在彌陀
1076b25: 下。仰望樓閣。如在畫圖中。唐宣宗賜額為
1076b26: 般舟道場　本朝太平興國中賜今額。葆
1076b27: 直居士訪之。值僧出。並無一物。問云。僧
1076b28: 皆村居治生。久不來此。故留一絕云。苔侵
1076b29: 佛座突無薰。盡日飛塵漸塞門。雖是道人
1076c01: 忘臭味。問君鼻口若為存。
1076c02: 〔清化寺〕在廟西北登山二十五里。已廢久
1076c03: 矣。今有野人居之。北有潀谷傳經壇。
1076c04: 〔靈境寺〕在廟西北登山二十五里。號中洞。
1076c05: 馬氏所建。但破屋三四間。傳云。天復年。
1076c06: 菴宇甚多。今廢久。大路側有大杉二株並
1076c07: 立。圍可數丈。高拂雲表。雄壯可憚。或云。
1076c08: 昔唐真宗太子曾憩此。見二將軍至謝忽
1076c09: 不見。因呼為雙將軍。
1076c10: 〔安寶觀〕在廟西北登山三十五里。乃傅待
1076c11: 仙以木鑽鑽石獲天書處。林木茂密。今已
1076c12: 廢久。
1076c13: 〔寶積寺〕在洞下嶽之北登山三十里。見存
1076c14: 空屋。
1076c15: 〔太平寺〕近洞下見存破屋。在側刀西下。
1076c16: 〔寶林寺〕在祝融後。上封莊之泉名洞下但
1076c17: 破屋數間。
1076c18: 〔化城禪寺〕過山五十里。亦無他佳致。
1076c19: 〔南朱觀〕過山五十五里東。望嶽山堆翠焉。
1076c20: 〔雲溪禪寺〕過山七十里。在皇想山下。當邵
1076c21: 州中路。修篁擁碧。怪木參空。東望融。
1076c22: 高插雲漢。
1076c23: 〔白鶴寺〕與橫龍相。山谷有禹王書鐵符
1076c24: 化成白鶴。今呼為飛符巖。亦曰白鶴巖又
1076c25: 云古觀也。下舊有石倉。自然常滿。倉今基
1076c26: 在。
1076c27: 〔資福寺〕與橫龍相。最為幽密。
1076c28: 〔橫龍寺〕在中洞。有開山佛光禪師舊菴基
1076c29: 在焉。唐白居易有詩一絕云。月射冷光新
1077a01: 殿宇。風敲清韻古杉松。問師寶額因何立。
1077a02: 笑指橫溪有臥龍。
1077a03: 〔高臺惠安禪院〕在後洞妙高下。與方廣
1077a04: 比。山勢幽邃。景物與山前不侔。本朝賜
1077a05: 今額。寺前五十步正險絕處。石上有如
1077a06: 車轍狀。記云。昔五百羅漢居此。聞惠思和
1077a07: 尚將至。乃相謂曰。山主即至。我輩當避之。
1077a08: 遂徙他所。今轍跡尚存。記云。乃鬼運糧以
1077a09: 供饌。又西有水源。自巖下出。莫知其所。
1077a10: 自號靈源。宋宗炳有菴。在靈源之上。今芭
1077a11: 蕉菴是也。尚存基址。寺有二石佛。各長
1077a12: 尺八顯六寸。足底有二隋求并印。皆如篆
1077a13: 文。云自西來。衡陽令張鈞題高臺詩云。萬
1077a14: 仞孤高處。煙雲縹緲間。靈源聲不斷。轍跡
1077a15: 蘚斕斑。山鳥應無畏。溪雲常自閑。欄長
1077a16: 縱目。回首厭塵寰。東北有牧菴。乃忠道者
1077a17: 居之。不修梵行。好夜遊巖谷。不畏蟲虎。寒
1077a18: 暑不侵。值風雨亦無蓑笠。常正言以伸人。
1077a19: 皆有教化。後住黃龍。久之遷化。
1077a20: 〔方廣崇壽禪寺〕在嶽之西後洞四十里。與
1077a21: 高臺比近在蓮花下。前照石廩。旁倚天
1077a22: 堂。傳記云。梁天監初。有僧希遁。因度夏天
1077a23: 台遇惠海尊者。朝昏承事之。海云。汝當於
1077a24: 南嶽方廣寺為會。洎遁至南嶽。訪方廣則
1077a25: 無之。後忽值一精舍號方廣。有鬼神運糧。
1077a26: 金牛服乘。俄見海師出門。問曰。汝何來之
1077a27: 遲也。遁願留。海云。此五百尊者所居。汝居
1077a28: 處在西北頂。留一宿而去。出門已失尊
1077a29: 者及方廣眾。遁即如其言。結菴其處。後。
1077b01: 〔建方廣寺〕本廟賜崇壽為額。今所謂聖壽
1077b02: 寺基是也。中夜嘗聞鐘磬聲。出山谷見聖
1077b03: 燈。元豐中。山洪暴發。乃紀和尚開山卓錫
1077b04: 移建今寺。李白詠方廣詩一絕云。聖寺閑
1077b05: 棲睡眼醒。此時何處最幽清。滿明月天
1077b06: 風靜。玉磬時聞一兩聲。
1077b07: 〔保慶寺〕在方廣之西南。鐘磬交音林環逼。
1077b08: 〔靈洞寺〕在嶽之西北。後洞乃高臺之前山
1077b09: 也。巒翠密。嵐靄常蒸。洞後猿聲聞如巴
1077b10: 峽。獵者終不能捕。往往嶽神所護也。又有
1077b11: 明水橋。直上高嶺。有天成石塔。層級自
1077b12: 然。高約五尋。下虛上銳。非好事者不能一
1077b13: 訪。蓋憚路險而遠也。
1077b14: 〔國清禪寺〕在後洞石廩西下。高臺之前
1077b15: 山也。與靈川密。鐘磬相交。
1077b16: 〔靈川護國寺〕在後洞。與國清比。
1077b17: 〔明溪寺〕在馬跡橋之西。與金龜巖比近。去
1077b18: 嶽七十里。昔有逸人李思善居龜巖。後游
1077b19: 羅浮。又有高僧惠鑒居之。辟穀思善。書齊
1077b20: 既廢。後僧更葺為梵剎矣。
1077b21: 〔法輪禪寺〕在嶽之西南七十里。隸衡陽岣
1077b22: 嶁下。晉咸和年建。號雲龍寺。隋大業末。
1077b23: 高僧大明居之。至唐末。遷移山下。馬氏更
1077b24: 名金輪寺。或云。即馬氏之莊也。本朝太
1077b25: 平興國中。改賜今額。環寺杉松數萬。每至
1077b26: 風激。林響聲若海濤。寺有記石。唐岑文本
1077b27: 撰。及韓愈有岣嶁山詩碑在焉。傳云。禹碑
1077b28: 在此尖之上。樞密折公留題云。路轉崎
1077b29: 嶇嶺。水藏委曲田。茂林深似海。古剎湛如
1077c01: 淵。岣嶁未可到。禹碑真謾傳。西林歸恐暮。
1077c02: 欲去又茫然。寺有普容泉．道人亭。
1077c03: 〔西林禪寺〕去衡陽五十里。在嶽西南五十
1077c04: 里。
1077c05: 〔會善寺〕嶽之西南九十里。迺晉咸和年重
1077c06: 理舊寺。乃嶽中十八高僧禪會之所。在會
1077c07: 善下。唐沙門惠日撰十八高僧傳。即陳
1077c08: 惠思．梁惠海．隋智穎．大善．僧照．惠成．大
1077c09: 明．惠勇．惠稠．惠誠．惠亶．善伏．曇楷．義本．
1077c10: 義顥．悟實．道倫．智明。
1077c11: 〔普濟寺〕在廟之西南八十里。古龍王寺也。
1077c12: 本朝太平興國中賜額。
1077c13: 〔尋真觀〕去廟九十里。在衡陽城北。觀鎮大
1077c14: 江有石鼓。後洞是朱陵之西門。乃唐白真
1077c15: 人董鍊師飛昇羽化之地。仙人石恪有送
1077c16: 殿直雷承昊奉命衡陽詩全篇云。衡陽去
1077c17: 此正三千。一路程途甚坦然。深邃門牆三
1077c18: 楚外。清風池館五前。西邊市井來商客。
1077c19: 東嶷汀洲簇釣船。公退只應無別事。朱
1077c20: 陵後洞訪神仙。按湘川記。此石鼓有時自
1077c21: 鳴則兵革起。或云。盧龍推鼓入潭中。盧龍
1077c22: 名字未詳。今驗以鼓。亦云。是盧龍廟不知
1077c23: 立時年代。至龍朔元年八月。使道士郭
1077c24: 行真醮岳。因毀廟不祀。從此之後。為郡人
1077c25: 災患。今時百姓重祠之。至貞觀五年。故齊
1077c26: 相公於此山頭建合江亭。唐杜荀鶴有題
1077c27: 尋真觀詩云。寂寂白雲門。尋真不遇真。祇
1077c28: 應松上鶴。便是洞中人。藥圃花香異。泉沙
1077c29: 鹿跡新。題詩留姓字。他日此相親。又大中
1078a01: 祥符年。有桂林棲霞洞暢玄先生石仲元
1078a02: 字慶宗住持。道行超倫。詩才振楚。經營一
1078a03: 新。重建白雲軒。下瞰青草渡。前有白雲
1078a04: 堂白蓮池。愚自紹興丙寅度夏於是堂亦
1078a05: 留。四十字雖不足以。其前賢但識朱
1078a06: 陵之事。爾詩云。我愛瀟湘境觀對瀟湘門朱陵
1078a07: 後洞天。白雲堂裏客。青草渡頭眠。小艇率
1078a08: 紅鯉。幽池種白蓮。頤真堪此地。風月兩依
1078a09: 然　本朝景德中改賜今額。
1078a10: 〔石鼓寺〕在石鼓洞上。下瞰大江。與裊德比
1078a11: 。今改為書院。景定辛酉。憲使俞公重建。
1078a12: 規模宏壯。
1078a13: 〔東林寺〕近衡陽界。乃唐徐安貞名犯廟諱避朝廷
1078a14: 事隱名詐瘖居寺。以之因起佛殿。無人題
1078a15: 梁。安貞手作書勢。以視眾人寺僧令書之。
1078a16: 字遒勁。觀者駭然。後李邕遊岳。觀字驚
1078a17: 而召出同歸京。此其故址也。侍郎盧驤題
1078a18: 詩云。秋山山一招提。名與匡廬晉剎齊。
1078a19: 天地洗根飛敗葉。雲霞留影落鳴溪。野藤
1078a20: 交塢縈牛角。翠茁粘煙濕馬蹄。猶記採薇
1078a21: 時節路。柔桑鳴雉寺田西。
1078a22: 〔普賢觀〕在岣嶁南。下當衡陽道左。齊永
1078a23: 明中。道士許嗣先張志曇開山。至梁周靜
1078a24: 真住持。武帝師之。雲水奔湊。俱是海上。奇
1078a25: 人講堂如市不虛過日帝。賜名普賢。至唐。
1078a26: 陳法明先生居之修行因獻。麟得中召入
1078a27: 內。不受榮寵。乞還山。封悟真先生。本朝
1078a28: 宣和元年賜真。
1078a29: 〔無礙寺〕在廟之西南。傳云。晉末所建。
1078b01: 〔福昌寺〕去廟西二十里。側有龍潭。與西明
1078b02: 接。
1078b03: 〔西明寺〕在石廩下。北有西明洞。舊有菴
1078b04: 宇。今廢。
1078b05: 〔玉清觀〕在石廩南去廟登山一十五里。
1078b06: 齊永興初建。陳真人諱惠度。穎川人也。初
1078b07: 居茅山。採靈異草。著貨之飲酒不食僅數
1078b08: 年。南遊挑兩笈盡是金石之類。至南岳。選
1078b09: 其幽勝。乃告天而盟鍊丹。深夜破屋所擾。
1078b10: 三揭丹鑪。運石搉壓。唯冥心蟠石上誦黃
1078b11: 庭經。佩五岳真形圖。其志愈恪。陰有感格。
1078b12: 道力潛扶。獲擒魑魅。妖氣漸散。其鬼戰慓
1078b13: 悲號。真人復令石誓免戮。鬼形遠逐地
1078b14: 界。後丹成。光氣滿山明徹遠近。後服之。
1078b15: 以永明三年五月十三日天。重和元年。
1078b16: 徽宗皇帝賜號虛元妙真人。今觀基頂
1078b17: 有丹臺．鬼栽石．雷泓風穴．誦經壇．丹泉。
1078b18: 近代有僧。於觀基創寺號光明。不久復廢
1078b19: 　本朝乾道中。有道士鄧時永道人黃守
1078b20: 正二人。發心開山。伐木芟茅。募化賢善之
1078b21: 士。新創殿宇。祈雨禳災並有感格。野人菴
1078b22: 居。重洽道化。
1078b23: 〔洞陽宮〕在石廩西北。乃施真人伏鬼會
1078b24: 真之所。唐陳法明應詔回於此下。開巖
1078b25: 建壇。山神為之陰助。南望雲陽。旦夕朝真
1078b26: 誦洞經。後服丹而玄化。今尚存基。舊亦有
1078b27: 菴宇。
1078b28: 〔洞門觀〕在石廩西石榴南下。去廟二
1078b29: 十里。昔施真人諱存。自號胡浮先生。或云
1078c01: 婉盆子師黃盧子。得三皇內文。役御虎豺
1078c02: 之術。遁變化景之法。或隱或顯數百年。慕
1078c03: 石廩洞門。是吾真之地。乃居之。又於
1078c04: 西石室造閣。空十餘丈。出乘白豹。或
1078c05: 步還山。豹即迎之。海嶽神仙時來聚會。里
1078c06: 域有景慕之者。罕得觀近。以晉永康元年
1078c07: 四月七日。乘豹升天。重和元年。　徽宗皇
1078c08: 帝賜號和見素真人。又有蜀人李昌利
1078c09: 先生。棲隱數年。而遊天寶洞。今但有控豹
1078c10: 巖。餘基見在。唐張九齡遊洞門題陳氏丹
1078c11: 臺詩云。雞頭西畔便門開。陳氏丹升仞
1078c12: 臺。鬼昔年誠誓否。至今猶說鬼肩栽。
1078c13: 〔太平觀寺〕廟西二十五里瀑布山下。齊褚
1078c14: 伯五誦太平經。兼行太平之道。奉建太
1078c15: 平觀。今廢久。舊亦有菴宇。
1078c16: 〔岫寺〕在碧岫下。亦廢久。
1078c17: 〔西臺觀〕在岫西北。傳云。周穆王所建。
1078c18: 陳改為太初觀。又云。後為寺。亦廢久。
1078c19: 〔白雲興國寺〕在廟之西二十二里。正明年
1078c20: 建太平興國中。只以舊額為賜。
1078c21: 〔楚寧寺〕在廟西十五里。乃南臺遷禪師瘞
1078c22: 骨處。唐宣宗諡無際大師。見相塔二碑墨
1078c23: 乃唐裴休相國建。
1078c24: 〔楚安寺〕在廟之西二十里。在雙之上。古
1078c25: 禪僧宴坐處。記云。山北有石室。有逸人隱
1078c26: 居。但聞誦經聲。廣明中值亂。北入大酉
1078c27: 山。
1078c28: 〔多寶寺〕在廟之西南十八里。古曰資福
1078c29: 本朝太平興國中。改賜今額。
1079a01: 〔雙禪寺〕在廟之西二十五里。巒回
1079a02: 合。如城郭之狀。登山屈曲行一二里。林木
1079a03: 揜映。頗拯幽致。在拾穗巖之西。古有高僧
1079a04: 惠亶。居巖中每拾穗自給。故號拾穗巖。常
1079a05: 有二虎。名大空小空。每拾穗斫薪汲水。二
1079a06: 虎負歸巖。如人驅役遠近。人不敢往。開元
1079a07: 中建。太平興國中賜額依舊。北有瀑布。景
1079a08: 色可觀。
1079a09: 〔雲龍寺〕在雲龍下。已廢久。又有西真
1079a10: 觀基。
1079a11: 〔承天禪寺〕在廟西十五里。本號上巖寺。
1079a12: 大中祥符年改賜能仁。景色異常。澗水噴
1079a13: 漱。石磴危峭。林莽韡映。前後相失。面有巨
1079a14: 石如屏風之狀。唐韋寅書堂故基尚存。屢
1079a15: 有野人居之。有拾穗和尚塔在焉。湘僧詠
1079a16: 能仁一章云。寺在重雲裏。秋深夢轉勞。檻
1079a17: 前雙澗急。門外一高。谷鳥翻新樂。巖
1079a18: 松起暮濤。何時拂衣去。欹枕聽蕭騷。
1079a19: 〔靈寺〕在廟西七里。馬氏天福年建。近
1079a20: 廢。旁臨舜溪。前有舜廟。北有舜洞。法雨池．
1079a21: 孔雀巖。後有趙岍墨沼洎游憩之所。西北
1079a22: 有王母殿基。下有石刻真人像．王氏戶解處。
1079a23: 〔壽光寺〕基東有尼寺基。南有龍洞。
1079a24: 〔止觀寺〕在廟西五里。正臨大路。宋顯德
1079a25: 中。吳僧慈光大師之塔。舊號禪林塔寺。太
1079a26: 平興國中改賜止觀。與安樂．保福．攝授四
1079a27: 寺。鐘磬交音。松竹合翠。太常博士呂留
1079a28: 題舜洞詩一章云。萬古遺蹤今尚在。南巡
1079a29: 聖意竟如何。八元等輩蒙恩厚。是湖妃
1079b01: 恨淚多。
1079b02: 〔安樂寺〕在廟西五里。清秦二年建。
1079b03: 〔攝授寺〕在廟西五里。梁天監年建。寺有
1079b04: 一酌泉。
1079b05: 〔保福寺〕近已廢。
1079b06: 〔紫虛閣〕去廟西三里。在天柱南下。唐天
1079b07: 寶年建。馬氏據湖湘復重修葺。至　本朝
1079b08: 天聖中。得旨再修。前後止號魏閣。景祐中。
1079b09: 賜紫虛元君之閣六字為額。兼賜褘褕之
1079b10: 服并錢。置田以贍道眾。後政和五年改賜
1079b11: 黃庭觀閣。下有石壇。闊丈餘。名飛流壇。舊
1079b12: 記云。夫人昔自撫州乘之飛至此湘中。記
1079b13: 云。壇高丈餘。昔元君輪之所憩。杜天師
1079b14: 拾遺云。夫人壇是一巨石方丈餘。其上闊
1079b15: 圓。其下尖浮。寄他石之上。凡一人試手推
1079b16: 即動。或人多致力即屹然不動。遊人至潔
1079b17: 焚香以一指輕點之即微動。今撫州山有
1079b18: 穴。深廣狀斯石也。或云。寂元君麻姑送
1079b19: 夫人乘雲至此。雲墜化為石也。一云。麻姑
1079b20: 石在觀之西山上。按內傳。夫人姓魏。諱華
1079b21: 存。字賢安。任城人。即晉武帝左僕射魏舒
1079b22: 之女。封上真司命紫虛元君之職。又加名
1079b23: 山之封位約諸侯。寂元君麻姑大仙為
1079b24: 其佐治。今閣上亦有麻姑像。與夫人並列。
1079b25: 晉咸和四年。太一元君乘輪迎之升天。
1079b26: 其有靈文祕要百餘卷。藏之於龍真澗石
1079b27: 巖中。今呼為靈書巖。時有老叟。姓龐氏。禮
1079b28: 告曰。願守靈壇得聽法語。大仙叱曰。腥穢
1079b29: 畜類故癘境域之民乎。取劍斬之。遂走潛
1079c01: 於西澗。今日龍真洞　本朝開寶中。有閣
1079c02: 主道士率子廉。得道尸解。事具下卷。
1079c03: 〔西靈觀〕在廟西二里。湘中記云。晉女貞
1079c04: 薛鍊師舉之處。梁天監五年建觀。至後
1079c05: 周武穆公主周惠抃者。生而有異光滿室。
1079c06: 幼不茹葷。長思獨處。慕元君薛鍊師緱仙
1079c07: 姑之志。因居石室。感西靈聖母降傳經籙。
1079c08: 修三素之道。潭衡之境。士女景慕者數百
1079c09: 人。世代將亂。告諸學者曰。我當暫往。約百
1079c10: 餘年再來。後學如市。唐開元初。賜額西靈。
1079c11: 後有女冠李太真曹妙本。並接踵而往得
1079c12: 道。即今常住。乃周公主所捨。觀廢久。馬
1079c13: 氏復興　本朝特賜每歲度女冠一人。以永
1079c14: 續焚修。
1079c15: 〔淨居巖〕在縣西二里覺海寺後。飛泉噴
1079c16: 響。古木交陰。石路曲折。巖上有菴蘿果樹。
1079c17: 昔有遊人到此。巖下見有老僧。古貌峻嶒。
1079c18: 身披破衲。因詰之不顧。良久云。此乃淨居
1079c19: 天也。忽指四顧。遂失所在。巖有瀉洪亭。
1079c20: 憲使張公綬有詩一絕云。潺潺石磴瀉洪
1079c21: 泉。路躡丹梯入紫煙。巖有高人無問處。菴
1079c22: 蘿雙樹碧參天。雖近郭而有塵外之境。又
1079c23: 山後有蛟窟。枉山中僧宗譽初至。樂其幽
1079c24: 以結菴。有婦人數擾之。譽由是避之嶽
1079c25: 寺不敢留。紹興十一年。僧善同始居之。方
1079c26: 有屋數間。遊僧妙印者。年二十八。婦人來
1079c27: 與之合。明日自腰以下如。數日死。又有
1079c28: 行者祖淵。採木山中。迷不能還。凡五日。忽
1079c29: 得之於老虎巖中云。一婦人令住此。今出
1080a01: 求果。餌以飼我。巖口甚窄。僅容人身。而
1080a02: 其中頗廣蓋。蛟所穴也。祖淵歸亦病。是年
1080a03: 四月幾望。風雨暴至。遍山皆黑。雷電掣旋
1080a04: 屋外。善同素不睡。宴坐龕中。夜且半起。
1080a05: 明燈聞有聲出龕下如鼓。然視之乃巨
1080a06: 蟒蟠結數匝。尾猶在戶外。善同呼眾僧。以
1080a07: 杖擊之。既去復還。又擊之。乃趨一大石罅
1080a08: 欲入間震死。山水大至衡屋室太半。已而
1080a09: 星月粲然。詰且視死蟒。長丈二許。圍數尺
1080a10: 體皆黑方花紋。祖淵即日發狂。如歡惜狀。
1080a11: 數日亦死。前後僧僕為所殺者凡八人。向
1080a12: 時每夜山輒黑昏。雖有月亦然。自蛟死夜。
1080a13: 山色始明。今有塔數層屋數間。僧行數輩。
1080a14: 〔兜率寺〕唐韋宙相國所建。本朝賜額淨
1080a15: 福。寺枕湘濱。下有古潭。國家投金龍於
1080a16: 此韋宙書堂。寺僧常葺之不絕。以為游人
1080a17: 登覽之美。西有喝灘神廟。云。昔石頭和尚
1080a18: 坐禪於此。水聲聒耳神為喝之。去嶽雖遠
1080a19: 而事有可書。治平中有主簿姓鄧者。暇日訪
1080a20: 泉石佳處。因至是寺。筇欲登山頂。忽聞
1080a21: 花木之香芬馥異常。舉目而視。於半山間
1080a22: 有樓閣高下。金碧互照。上有牌曰。慈湖真
1080a23: 人之洞。鄧方驚駭。呼書吏譚英共觀之。頃
1080a24: 刻遂失所在。記云。此朱陵洞天之南門也。
1080a25: 廖處士書齋據湘江之濱。圖凝融數世能
1080a26: 詩。自唐云祐末居此。今有五。集行於
1080a27: 世。嘗作詩云。買得衡州十里青是也。水木
1080a28: 澄秀。地近而境遠。實湘中衣冠之甲焉。
1080a29: 嶽產珍木
1080b01: 香南木黃心木血柏木榧子木
1080b02: 銀木堅白梓木可作琴材山柘木土重木宜充車甲
1080b03: 梧桐木靈壽木黃楊木天蓼木春首開花鹽泡充果
1080b04: 嶽產雜藥山果附
1080b05: 香白芷柴葫山豆根秦
1080b06: 禹餘糧石鷰子芍藥仙靈脾
1080b07: 雲母黃藥子白藥子烏藥
1080b08: 石菖蒲良薑五味子何首烏
1080b09: 大風藤麥門冬天門冬狗眷
1080b10: 香膠漏蘆白芨仙茆
1080b11: 白朮苦葠桂辛山慈菇
1080b12: 吳茱萸山芎川烏續隨子
1080b13: 鶯粟本茯苓天南星
1080b14: 紫金藤山大黃半夏當歸
1080b15: 百部萹茿瞿麥菊花
1080b16: 馬兜苓百合大鱉細辛
1080b17: 黃菁禹絲子萆薢五倍子
1080b18: 菰蔞續斷千年閏木賊
1080b19: 菵草山卷柏貫眾
1080b20: 地榆薏苡海金沙石髮
1080b21: 菩提子荼蒔蘿萬歲藤
1080b22: 肥刺蝟穿山甲菜
1080b23: 太青榧子山胡椒山核桃
1080b24: 山荔枝羅漢果櫻桃山桂子
1080b25: 嶽產異花
1080b26: 杪蘿花五色蝴蝶花白丁香花山石榴花
1080b27: 山櫻花紫荊花芙蓉花巖桂花
1080b28: 春蘭秋蕙金鳳銀鳳
1080b29: 嶽產草香
1080c01: 降真香山檀香青木香石乳香
1080c02: 羅漢香黃連香兜蔞香楓香
1080c03: 嶽產靈草
1080c04: 天麟草金露盤杏葉金線銀絲草
1080c05: 紫河車金草紫背天葵天苛草
1080c06: 紫芹草長髮草地不容草金漿草
1080c07: 萬年松仙人絛重臺金線龍鬚草
1080c08: 紫背虎耳紫背虎舌錦背龍舌隔河仙
1080c09: 紫背龍芽紫背過澗錦背石葦獨角仙
1080c10: 金星鳳尾金星石葦石蠶山韭
1080c11: 嶽有靈禽異獸
1080c12: 音聲鳥翔集成群。羽毛五色朝陽聚鳴。音似張樂山鵲捕之大難靈鳩羽毛錦色
1080c13: 猿鳥旦暮而鳴如猿啼白鷴山鷓
1080c14: 錦雞馬熊熊狗熊
1080c15: 猿靈鼠竹麂虎
1080c16: 巡山二虎護觀兩
1080c17: 南嶽總勝集卷中
