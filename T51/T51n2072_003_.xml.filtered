0150a12: 
0150a13: 往生集卷之三
0150a14: 
0150a15: 古杭雲棲寺沙門袾宏輯
0150a16: 諸聖同歸類
0150a17: 擇生極樂
0150a18: 觀無量壽佛經云。爾時韋提希。號泣白佛言。
0150a19: 世尊願為我。廣說無憂惱處。我當往生。不樂
0150a20: 閻浮濁惡世也。於是世尊放眉間光。遍照十
0150a21: 方世界。諸佛國土皆於中現。時韋提希見已
0150a22: 向佛言。是諸佛土雖復清淨皆有光明。我今
0150a23: 惟願生於極樂世界阿彌陀佛所。
0150a24: 往生無數
0150a25: 大無量壽經云。彌勒白佛言。於此世界。有幾
0150a26: 菩薩。往生極樂。佛告彌勒。於此世界。有六十
0150a27: 二億不退菩薩。往生彼國。小行菩薩不可稱
0150a28: 計。不但此國。他方佛土。如遠照佛剎。有百八
0150a29: 十億菩薩。皆當往生。乃至十方佛剎。往生者
0150b01: 甚多無數。我若具說。一劫猶未能盡。
0150b02: 贊曰。此界他方。往生無量。淨土何以容之。噫
0150b03: 滄海尚納百川。虛空猶含萬象。而無邊剎海。
0150b04: 不出普賢一毛孔中。然則舉淨土針鋒之地。
0150b05: 而容無盡之往生。不亦恢恢乎。有餘裕哉。
0150b06: 面見彌陀
0150b07: 觀佛三昧經。佛記文殊。當生極樂。文殊發願
0150b08: 偈云。願我命終時。滅除諸障礙。面見彌陀佛。
0150b09: 往生安樂剎。生彼佛國已。滿足我大願。阿彌
0150b10: 陀如來。現前授我記。
0150b11: 十願求生
0150b12: 華嚴經。普賢菩薩列十種大願。普為眾生。求
0150b13: 生淨土。偈云。願我臨欲命終時。盡除一切諸
0150b14: 障礙。面見彼佛阿彌陀。即得往生安樂剎。又
0150b15: 云。彼佛眾會咸清淨。我時於勝蓮華生。親
0150b16: 如來無量光。現前授我菩提記。
0150b17: 贊曰。文殊七佛之祖。普賢萬行攸宗。而淨土
0150b18: 往生。諄諄如出一口。娑婆良弼。即安養親臣。
0150b19: 明亦甚矣。薄淨土而不願往生謬哉。
0150b20: 偈論淨土
0150b21: 天親菩薩。天竺人。廣造諸論。昇兜率內院。禮
0150b22: 覲彌勒。復著無量壽經論及淨土偈。五門修
0150b23: 法。普勸往生。
0150b24: 請佛形儀
0150b25: 天竺雞頭摩寺。五通菩薩。以神力往安樂國。
0150b26: 見阿彌陀佛。陳云。娑婆眾生。願生淨土。無佛
0150b27: 形儀。請垂降許。佛言。汝應先行。尋當現彼。
0150b28: 五通還。聖儀已至一佛五十菩薩。各坐蓮華。
0150b29: 在樹葉上。遂傳寫流布。見感通傳。
0150c01: 贊曰。人疑安樂非神力可到。噫一念往生。不
0150c02: 勞彈指。獨何歟。
0150c03: 造論起信
0150c04: 馬鳴菩薩。西天第十二祖。著起信論。後明
0150c05: 求生淨土。最為切要。
0150c06: 龍樹記生
0150c07: 楞伽經云。大慧汝當知。善逝涅槃後。未來世
0150c08: 當有持於我法者大名德比丘。厥號為龍樹。
0150c09: 能破有無宗。世間中顯我無上大乘法。得初
0150c10: 歡勸喜地。往生安樂國。
0150c11: 集善往生
0150c12: 大悲經云。佛言。我滅度後。北天竺國有比丘。
0150c13: 名祁婆伽。修集無量種種最勝菩提善根。已
0150c14: 而命終。生於西方過百千億世界無量壽國。
0150c15: 於彼佛所。種諸善根。後當作佛。號無垢光。
0150c16: 得忍往生
0150c17: 菩薩生地經云。佛言。時摩差竭。得不起法忍。
0150c18: 五百清信士。二十五清信女。皆得不退轉地
0150c19: 壽終。俱生無量壽佛清淨國。
0150c20: 贊曰。求生西方。為欲悟無生忍登不退地也。
0150c21: 已得忍已得不退。而復求生。菩薩之樂近如
0150c22: 來乃如此。今具縛凡夫。忍力未充。退緣無限。
0150c23: 而不刻心淨土。謂之何哉。是則名為可憐憫
0150c24: 者。
0150c25: 第二大願
0150c26: 菩薩內戒經云。菩薩有三願。其第二願。願我
0150c27: 命終。往生阿彌陀佛前。
0150c28: 念佛滅罪
0150c29: 大智度論云。有諸菩薩。自念謗大般若。墮惡
0151a01: 道。歷無量劫。雖修餘行。不能滅罪。後遇知識
0151a02: 教念阿彌陀佛。乃得滅障。超生淨土。
0151a03: 贊曰。至心念佛一聲。滅八十億劫重罪。此其
0151a04: 明徵乎。所以者何。至心故也。若匪至心。罪
0151a05: 則不滅。毋曰聖訓之無稽哉。
0151a06: 勝會書名
0151a07: 長蘆賾禪師。遵遠祖遺範。建蓮花勝會。普勸
0151a08: 念佛。一夕夢。一人烏巾白衣。風貌清美。揖而
0151a09: 曰。欲入公蓮花勝會。乞書一名。賾問何名。答
0151a10: 曰。普慧書已。又云家兄普賢亦乞併書。賾覺
0151a11: 而檢華嚴離世間品。有二菩薩名。遂以為會
0151a12: 首云。
0151a13: 贊曰。凡僧結社。古聖書名甚哉。淨土之非小
0151a14: 緣也。良由事出真誠。則冥通靈應。一有偽焉。
0151a15: 人世自好者不屑。而況古聖乎。今之所謂佛
0151a16: 會者。賾公見之。當為太息矣。
0151a17: 略舉尊宿
0151a18: 百丈海禪師。馬祖傳道嫡子。萬世叢林大宗。
0151a19: 其立法祈禱病僧。化送亡僧。悉歸淨土○黃
0151a20: 龍新禪師。參覺老得旨。繼席黃龍。宗風大振
0151a21: 而切意淨業。有勸念佛文。行世令人發哀起
0151a22: 信○真歇了禪師。嗣丹霞諄公。洞下一宗。至
0151a23: 師大顯。後卓菴補陀。菴名孤絕。專意西方。有
0151a24: 淨土說。普勸四眾○慈受深禪師。得法於長蘆
0151a25: 信公。專心念佛。謂修行捷徑。無越淨邦。建西
0151a26: 方道場。苦口勸眾。翕然化之○石芝曉法師。
0151a27: 嗣月堂詢公。洞徹教部。以淨業化人。集大
0151a28: 藏諸書。有樂邦文類行世○寂堂元禪師。學
0151a29: 禪於密菴傑公。篤行念佛三昧。感金甲神自
0151b01: 天而降。夢紅蓮花從地而出。由是十州蓮宗
0151b02: 大行○中本禪師。得法於高妙公。人仰
0151b03: 之如山斗。有懷淨土詩百篇。盛傳於世○王
0151b04: 以寧待制。自稱彌陀弟子○晁悅之翰林。答
0151b05: 趙子昂書。稱西方淨土是真語實語○陳瓘
0151b06: 待制。作延慶寺淨土院記。極贊念佛○優曇
0151b07: 宗主。居廬山東林善法堂。著蓮宗寶鑑。奉旨
0151b08: 板行。為淨土中興云。
0151b09: 贊曰。始百丈。終優曇。歷代尊宿。無不奉行淨
0151b10: 土。嗚呼盛哉。
0151b11: 總論
0151b12: 天如禪師謂。今人鄙視淨土。非鄙愚夫愚婦
0151b13: 也。是鄙文殊普賢馬鳴龍樹也。吾故集群經。
0151b14: 以實其說。或者猶疑菩薩道大。似已不必求
0151b15: 生。噫自非位登妙覺。雖等地大聖。不能一日
0151b16: 離佛。況其下者乎。蓋譬之爵彌尊。則覲主
0151b17: 彌密。彼荷擔挾鋤之輩。侶漁樵以自足。絕望
0151b18: 於九重。而囂囂然曰。明主之不足親也。可哂
0151b19: 也夫。
0151b20: 生存感應類
0151b21: 鬼不敢噉
0151b22: 佛世有一國。於羅剎。羅剎食人無度。王約
0151b23: 自今國人。家專一日。以次送與。勿得枉殺。有
0151b24: 奉佛家。止生一子。次當克行。父母哀號。囑令
0151b25: 至心念佛。以佛威力。鬼不得近。明晨往視。見
0151b26: 子尚在。歡喜將還。自是羅剎之患遂絕。國人
0151b27: 慶慕焉。
0151b28: 夢得聰辯
0151b29: 隋南嶽慧思禪師。精心事佛。因夢阿彌陀佛
0151c01: 與之說法。自是聰慧過人。辯才無礙。
0151c02: 冤對捨離
0151c03: 唐邵彪。鎮江人。為士人時。夢至一公府。人稱
0151c04: 安撫使司。俄而一官人問云。汝知所以不第
0151c05: 否。彪對不知。因引彪前行。見大鑊中。煮蛤
0151c06: 蜊。作人語。呼彪名彪怖。遂念阿彌陀佛。方
0151c07: 啟口。蛤蜊變黃雀飛去。彪後及第。官至安撫。
0151c08: 贊曰。殺生遲其得祿。念佛解其殺冤。今士人
0151c09: 以牲牢。乞祐於鬼神。而不知持萬德之洪名。
0151c10: 其為計亦左矣。願三獻連城者。識此於鐵硯
0151c11: 之側。
0151c12: 夫婦見佛
0151c13: 宋葛濟之。句容人。稚川後也。世事仙學。妻紀
0151c14: 氏。獨精誠念佛。元嘉十三年。方在機杼。忽覺
0151c15: 空中清明。因投杼仰瞻四表。見西方有佛現
0151c16: 身。寶蓋幢幡映蔽雲漢。喜曰。經言。無量壽
0151c17: 佛。其即此耶。面佛作禮。濟之驚異。就之。紀
0151c18: 氏指示佛所。濟之亦見半身。俄而隱沒。祥雲
0151c19: 五彩親里咸焉。自是多歸佛法矣。
0151c20: 鬼不現
0151c21: 宋陳企。龍舒人。殺人。後見鬼現。企大怖。
0151c22: 急念阿彌陀佛。鬼不得近。因念佛不已。鬼遂
0151c23: 不現。
0151c24: 贊曰。負命之鬼。云何念佛。而得之。良以阿
0151c25: 彌陀佛。功德威神。不可思議。一稱其名。鬼獲
0151c26: 超濟。故不現耳。豈尋常禁。驅逐此耶。
0151c27: 薦拔亡靈
0151c28: 宋張繼祖。鎮江人。信西方淨土。乳母死。多為
0151c29: 念佛追薦。一夕夢。母來謝云。荷君念佛。已生
0152a01: 善趣。
0152a02: 睡寢得安
0152a03: 宋劉仲慧。湖州長興人。患夜夢恐怖。有教以
0152a04: 念佛者。遂至誠高念一百八遍。然後就寢。當
0152a05: 夜神魂晏然。自是繼念不輟。
0152a06: 贊曰。古人喻睡眠。為小死。此語最善。蓋夢寐
0152a07: 之顛倒。較生死之昏迷幾何而寢息神安。命
0152a08: 盡之時。庶稍稍有自由分。善導大師。教人臨
0152a09: 睡入觀。良有以哉。
0152a10: 病目重明
0152a11: 宋阮念三嫂者。懷寧農婦也。雙目將盲。常念
0152a12: 佛不絕。遂得明朗。
0152a13: 又
0152a14: 柴氏女雙瞽。念佛三年。精勤不替。雙目重明
0152a15: 如故。
0152a16: 贊曰。彌陀光明。無量照十方國。苟至心憶念。
0152a17: 就使肉睛不朗。當必心目洞開。而今時瞽者。
0152a18: 往往作師巫。造殺業。是謂從冥入冥。終無時
0152a19: 得天日矣。嗟乎。吾安能以此。普告盡世之
0152a20: 盲人乎。
0152a21: 瘧疾不作
0152a22: 宋李子清。久患瘧。龍舒居士。教以臨發之時。
0152a23: 專志念佛。然後服藥。子清信而行之。當日減
0152a24: 半。次日復念。遂全愈自是篤信念佛。
0152a25: 舍利迸現
0152a26: 宋贛州廉中大夫恭人。丈六阿彌陀佛。方
0152a27: 及半。忽有舍利。現彩縷中。舉宅驚嘆。
0152a28: 又
0152a29: 真州鍾離少師夫人任氏。刻阿彌陀佛像。高
0152b01: 四寸八分。龕室甚嚴。常頂戴行道。像眉間忽
0152b02: 現舍利。大如黍米。光彩照人。
0152b03: 治病皆愈
0152b04: 宋秀州一僧。常念阿彌陀佛。為人治病。病者
0152b05: 請治輒愈。州人敬信如佛。
0152b06: 俘囚脫難
0152b07: 元至正十五年冬。張士誠攻湖州。江浙丞相
0152b08: 與戰。獲四十人。囚檻送官。夜宿西湖鳥窠寺。
0152b09: 適大猷謀禪師。徐步廓下。囚者見師。神觀閒
0152b10: 雅。持誦不輟。因告曰。長老救我。師曰。我不
0152b11: 能救。但至誠念南無救苦救難阿彌陀佛。
0152b12: 救得爾曹也。中有三人。信受其語。念不絕口。
0152b13: 天曉發囚。易枷鎖。偶至三人。刑具不足。惟繫
0152b14: 以繩耳。既而審鞠。乃良民被虜者。遂得釋。
0152b15: 贊曰。普門品云。或囚禁枷鎖。手足被杻械。念
0152b16: 彼觀音力。釋然得解脫。古今人信之矣。念佛
0152b17: 解脫。人或未信。此狃於常見也。佛之威神。更
0152b18: 超菩薩。不知其幾。爾不見。斫截手足。念釋迦
0152b19: 如來。而四體重生乎。肢截尚可重生。何有於
0152b20: 杻械。而信之者寡。吾故表而出之。
0152b21: 總論
0152b22: 念佛法門。人知為亡歿之歸宿。而不知生存
0152b23: 之利益。是故聞持得靈通。即改而持。聞
0152b24: 講演得聰辯。即改而講演。聞營造得福報。聞
0152b25: 齋會得人緣。乃至聞攝養得長壽。種種變易。
0152b26: 曾無執持。安在其一心不亂。而望淨業之有
0152b27: 成耶。吾故集此。姑以斷時人之外慕。據實而
0152b28: 論。求生淨土。本為成佛度生。既非圖身後之
0152b29: 樂。復何計身前之利與否哉。
0152c01: 往生集卷之三終
0152c02: 西方有佛。開法藏於六八。正覺積功唱寶號
0152c03: 於彌陀。恒演大光。普塞惡道。廣放智眼。滅
0152c04: 此昏盲。瑤林矗地。珠寶麗空。池流八德。華發
0152c05: 眾光。身土微妙全是不二矣。蓋寶地雖研。實
0152c06: 不離當處。且神識雖去。曾不出自心。修有上
0152c07: 下。益該淺深。若信之則甚近而不遠。若迷之
0152c08: 則增遠而無人。誠信深行至者。剎那超於苦
0152c09: 海。盍咄聲念甘永迷矣。今也志一而不撓。為
0152c10: 諸善之母。無乃純粹而無雜。為眾行之本故。
0152c11: 修淨業者。所以務本也。其本立而道生。惟念
0152c12: 佛三昧歟。縱向塵緣。連乎無傾。若遇業風。確
0152c13: 乎不拔矣。古有言。淨土往生萬牛不能挽焉。
0152c14: 深信之功。往生之用。德高易進至矣。盡矣。爰
0152c15: 有一大德。號蓮池禪師。姓沈氏。古杭人。法諱
0152c16: 上袾下宏。生而異。世味澹如。少遊黌校。有
0152c17: 聲而已。覺世無常。年三十一而傾心於至道。
0152c18: 投于無門洞性天理和尚。祝髮乞於昭慶寺
0152c19: 無塵玉律師。受具簟瓢隻杖。遊學諸方。遍參
0152c20: 知識。宗教精通。晚居于雲棲。遙踵伏虎跡。專
0152c21: 興蓮宗。慕惠遠之風。念佛往生。超耀昔日見。
0152c22: 著述有部。今秉其一也。以此書行于世。先哲
0152c23: 有孝。後學有助。古云。見賢思齊。予今依之
0152c24: 功身。嗚呼。高己而蔑如於淨土。得恥於當時。
0152c25: 招苦於來際。殊告修淨業者。上慎旃哉。代代
0152c26: 前賢事跡。往往雖載傳錄焉。知來者靡曠。其
0152c27: 人該羅別錄。芟繁補闕。類成九種。增廣新聞
0152c28: 間。作之贊。發其隱義。緇素並列。隱顯畢收。
0152c29: 可謂融鉺鐺釵釧於釜。會江河淮濟於一海
0153a01: 矣。予雖學術空。後生有恥。加倭點。及未闋
0153a02: 繡良。梓行後世。觀之者。務進悟之者。深信願
0153a03: 共登三藐之山。入薩雲之海云。
0153a04: 慶安歲次壬辰夷則自恣日
0153a05: 遊方軒　釋子　慧竟　謹跋
