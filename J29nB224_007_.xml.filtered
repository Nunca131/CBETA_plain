0121a01: 嵩山野竹禪師語錄卷七
0121a02: 
0121a03: 鄂　州參仝門人宗宏　錄
0121a04: 鄂　州龍光門人宗上　潞南州兜率門人宗堅　仝編
0121a05: 源流頌
0121a06: 南嶽褱讓和尚
0121a07: 相從南粵幾多秋一日飄然度嶺頭自是祝融峰上
0121a08: 月清光不盡映衡州
0121a09: 馬祖道一和尚
0121a10: 磨磚作鏡喻便便此意聞之五味全更旁關山歌一
0121a11: 曲孤音止許馬師傳
0121a12: 百丈褱海和尚
0121a13: 野鴨高飛飛過去歸寮哭笑恨偏長來朝卷卻堂前
0121a14: 席別是從前怨鼻梁
0121a15: 黃檗希運和尚
0121a16: 當年一喝聾三日此日聞之舌吐來赫赫家聲天下
0121a17: 振亞池浪裏錦帆開
0121a18: 臨濟義玄和尚
0121a19: 頭皮打破痛難堪一到高安便絕談大業從今非小
0121a20: 小兒孫也好著羞慚
0121a21: 興化存獎和尚
0121a22: 未識原流真實處衲衣脫下莫輕忽爛椎下下喚蒼
0121a23: 天不是尋常蒿子拂
0121a24: 寶應慧顒和尚
0121a25: 欲疑不疑是何由點破分明萬事休赤肉團邊須子
0121a26: 細莫教錯認在鉤頭
0121a27: 風穴延沼和尚
0121a28: 借問我師的的意倚天長劍絕疏親中原自此人安
0121a29: 堵一物何曾礙眼睛
0121a30: 首山省念和尚
0121b01: 經聲才絕問心安拂袖歸來玉一團更把蒲輪當戶
0121b02: 坐秋天孤月下闌干
0121b03: 汾陽善昭和尚
0121b04: 龍袖拂開如白月象王行處落紅英等閒放下千斤
0121b05: 擔七十一家風味平
0121b06: 石霜楚圓和尚
0121b07: 辱罵千翻汾水上可憐一箇臭頑皮及知道出常情
0121b08: 也回首青天不自疑
0121b09: 楊岐方會和尚
0121b10: 泣盡南源猶自可山前搊住恨仍長轉身日出扶桑
0121b11: 國野艸閒花遍界香
0121b12: 白雲守端和尚
0121b13: 非問茶陵遭跌事伽陀別有好宮商一籌不及猶閒
0121b14: 事只是難當笑面郎
0121b15: 五祖法演和尚
0121b16: 雪凍白雲春方醒杜鵑啼血灑煙霞谿風吹殺錢塘
0121b17: 柳別是秋紅二月花
0121b18: 圓悟克勤和尚
0121b19: 詩聲認得未為孤何事翻開別一塗須是巍科重得
0121b20: 意好看丹鳳起蒼梧
0121b21: 虎丘紹隆和尚
0121b22: 瞌睡虎兒人不識闔閭一吼使人驚諸方縱有穿楊
0121b23: 手未免臨危也失聲
0121b24: 應菴曇華和尚
0121b25: 半載深明沒意智家常事事足芳香梅陽遙有銅符
0121b26: 寄自是聲名無地臧
0121b27: 密菴咸傑和尚
0121b28: 正法眼開已可馮破沙盆子也相稱叢林近日多英
0121b29: 物只是猶多異類僧
0121b30: 破菴祖先和尚
0121c01: 工夫穩實乃如此自是玲瓏無可比隨處逍遙不計
0121c02: 年團團秋月浮空水
0121c03: 無準師範和尚
0121c04: 見說猢猻何用捉烏頭自此眼雙開孤音別是清商
0121c05: 調千古人思奏落梅
0121c06: 雪巖祖欽和尚
0121c07: 一死十年涽不得偶然古柏觸雙睛西風相送歸帆
0121c08: 急鏡水秦山好掩荊
0121c09: 高峰原玅和尚
0121c10: 床頭枕子才推落夢想兩關便絕音鐵蛇翻出險岩
0121c11: 句瑟瑟高風古今
0121c12: 中峰明本和尚
0121c13: 拓贈掌中竹篦子如風著水波紋起忽然浪靜碧如
0121c14: 秋祖佛淵源深見底
0121c15: 千巖元長和尚
0121c16: 望亭聞鼠夜翻器木勺磁甌齊粉碎止賸南泉三尺
0121c17: 鍋爛鬻藜羹勝百味
0121c18: 萬峰時蔚和尚
0121c19: 豎拳叉手已巳無耑何用僊僊珠走盤光福山中明月
0121c20: 在他家安有許多般
0121c21: 寶臧普持和尚
0121c22: 窟中獅子是何物牙叉未施威已出一聲哮吼震高
0121c23: 岡千妖百怪無臧處
0121c24: 東明慧旵和尚
0121c25: 虛空安柄事如何辟歷聲中走白波心佛剛然如粉
0121c26: 碎回頭星月在天河
0121c27: 海舟永慈和尚
0121c28: 鐙繩才斷醒雙眸放出遼天一箇鶻自是羽毛豐足
0121c29: 時鵬霄九萬隨衝突
0121c30: 寶峰智瑄和尚
0122a01: 漫笑當年山鬼子眉毛燒卻丈夫兒三三兩兩都打
0122a02: 殺扶起瞿曇第一支
0122a03: 天奇本瑞和尚
0122a04: 細看師僧殺涽機猛敲石火顧猶遲如今關塞無飛
0122a05: 將愁聽胡笳悲咽時
0122a06: 無聞明聰和尚
0122a07: 者箇分明赤子意何妨苦樂兩拋開村歌別是陽春
0122a08: 曲漫向江頭聽落海
0122a09: 月心德寶和尚
0122a10: 江頭采葉一莖走引得波斯笑破口近代叢林老作
0122a11: 家看來未必全知有
0122a12: 幻有正傳和尚
0122a13: 鐙花爆落已曾知拋出鞋來又起疑翹首忽焉心眼
0122a14: 碎天然靈物化龍兒
0122a15: 密雲圓悟和尚
0122a16: 蹋碎銅棺月景寒又來理釣弄波瀾釣得錦鱗出巨
0122a17: 浪吳江日已在闌干
0122a18: 浮石通賢和尚
0122a19: 脫盡皮膚始見真吳山越水臥松筠如今一片當湖
0122a20: 月萬古清煇莫可倫
0122a21: 磚鏡完璧和尚一諱行瀚
0122a22: 指月園中肝膽裂報恩寺裏髑髏枯等閒奪得莫邪
0122a23: 劍四海堂堂大丈夫
0122a24: 牧牛頌
0122a25: 安南許鎮府就師求牧牛頌師信筆書十首
0122a26: 與之其次十首乃師在開聖時呈方丈者并
0122a27: 編於此
0122a28: 撥艸尋牛
0122a29: 曳杖春山綠樹齊閒雲深處鷓鴣啼孤征莫怨王孫
0122a30: 艸細看平苔過虎谿
0122b01: 細細尋來不計程寒苔結處野煙平翻身又度千峰
0122b02: 外依舊空山啼亂鶯
0122b03: 驀然見跡
0122b04: 雲亂山深艸木齊踟躕搔首此松谿風梳石髮輕會
0122b05: 散忽見新蹄印雨泥
0122b06: 趁鳥隨雲出嶺東芒鞋十載度崆峒幾回泣盡松會
0122b07: 亂彷彿頭蹄白霧中
0122b08: 捕步見牛
0122b09: 春雨濛濛度虎谿寒巖樹裏叫黃鸝抬眸一望煙峰
0122b10: 下頭角玲瓏隔水西
0122b11: 看水尋山春又秋羞將短髮老林丘夕陽回首三千
0122b12: 日遙見深眠百艸頭
0122b13: 得牛貫鼻
0122b14: 蹋斷青山與白雲閒花野艸自芳芬此時得曳牛兒
0122b15: 鼻一笛楊花奏晚曛
0122b16: 隴西春煖簇山煙一拳鼻頭信手牽如今正好前谿
0122b17: 牧漫聽青林響杜鵑
0122b18: 牧童調護
0122b19: 牽來日日牧煙霞穩步雲山與淺沙洗刷剛然無烈
0122b20: 性一聲葉笛夕陽斜
0122b21: 鞭策相隨只此中流鶯聲裏百花紅閒來且趁春風
0122b22: 煖一覺晴煙臥牧童
0122b23: 騎牛歸家
0122b24: 谿中漫步出荒蓁橫笛吹來別樣春十載辛勤無地
0122b25: 譜蘆花彎裏好愁人
0122b26: 半嶺松風吹白沙關山一曲日初斜騎來自是頭蹄
0122b27: 別不讓南泉水艸奢
0122b28: 忘牛存人
0122b29: 秋煙漠漠月暉暉一色寒空倚翠微隔澗蒼蒼深樹
0122b30: 裏一聲鶴唳到柴扉
0122c01: 無功用處意若何梁月盈盈浸白波夜裏不知何處
0122c02: 客歌聲隱隱出煙蘿
0122c03: 人牛雙忘
0122c04: 輪中桂子景婆娑一道清煇映碧蘿萬象森羅何處
0122c05: 去霏霏玉露下銀河
0122c06: 清谿靜夜落秋香不見疏鐘出上方報汝參尋雲水
0122c07: 客別縣明月照滄浪
0122c08: 返本還源
0122c09: 夭桃深處子鳺啼一片春風遍嶺西好箇輞川惟自
0122c10: 樂尋花趁柳過前谿
0122c11: 此日還家罷問津烹茶好賞百花春高人有問如何
0122c12: 道山自清兮水自真
0122c13: 入廛垂手
0122c14: 相逢竹篦才拈起只是衲僧眼見鬼昨日江南書信
0122c15: 來鷓鴣別在深花裏
0122c16: 敝垢衣披自入廛酉家屠肆也堪眠兒童瓦鼓知多
0122c17: 少布袋何曾少白錢
0122c18: 佛祖贊
0122c19: 釋迦佛
0122c20: 稽首空劫至賢聖此大劫中睹圓鏡四十九年住釋
0122c21: 尊群經能被恒沙性屈指飛光悟阿難毗邪勘破維
0122c22: 魔病多子塔前委大龜從此源源流東震東震兒孫
0122c23: 道眼明如龍如象最英俊六十九傳有長松慈雲繼
0122c24: 松為道胤是故稽首諸聖師願續祖鐙濟饑饉
0122c25: 阿彌陀佛
0122c26: 稽首安養世尊四十八願深遠化及水鳥與樹林九
0122c27: 蓮八德為園苑紫金光聚仝法界滿目皇皇瑩如琬
0122c28: 自從曠劫接群生恒沙船筏及車幰我常接足禮慈
0122c29: 尊不憚罷勞直至晚
0122c30: 彌勒
0123a01: 稽首阿逸多常游戲華臧終日自軒渠布袋惟相向
0123a02: 走過酉肆淫房又轉花街柳衖忽然申手索錢复與
0123a03: 兒童歌唱慈雲菴突突兀兀兜率天來來往往咄任
0123a04: 他做盡伎倆難逃者箇竹杖
0123a05: 觀音大士
0123a06: 三十二應如水含月复具千手手各有執無剎不身
0123a07: 無身不晰上天下土羅剎鬼國威威慈慈利人利物
0123a08: 我故稽首禮吾師足
0123a09: 紫竹觀音
0123a10: 道子筆下神巧畫出吾師真貌吾師無身之身紫竹
0123a11: 檀欒遍罩畫者禮者供養者何名菩薩之道
0123a12: 送子觀音獨存李婆子請
0123a13: 世間大慈父逢場常作戲手送福德男與人繼宗嗣
0123a14: 善哉李行婆皆承此恩力
0123a15: 繪像觀音許三山請
0123a16: 大士大士見如水月恍恍惚惚皓皓雪雪正法眼中
0123a17: 無盡身破砂盆裏著不得如今寫在畫圖中萬古流
0123a18: 芳沛恩澤
0123a19: 布袋和尚
0123a20: 一條布袋百樣古怪十字街頭看買賣逢人乞我一
0123a21: 文錢拄杖橫肩常三昧
0123a22: 面壁達磨堅副寺請
0123a23: 者老阿師少室宴坐莫謂難識早已勘破放他三十
0123a24: 藤何必將錯就錯
0123a25: 又李佛心請
0123a26: 看則非真望則不像甚麼東西寫在紙上直饒塗出
0123a27: 他鼻孔也未必受汝供養
0123a28: 錫杖
0123a29: 錫杖錫杖梵音貞亮天人之幟佛祖之榜樣熏成
0123a30: 五分法身初機必假良匠呵呵若問授者何人本是
0123b01: 野竹和尚
0123b02: 夔州破山明和尚
0123b03: 者老子生涽賊三十年咨毒舌肉鍋酉甕薶沒英傑
0123b04: 撞著福慧禮你三拜看你老面皮厚薄
0123b05: 安漢鐵龍和尚
0123b06: 棲靈四眼能埽藥病指月四禪新出祖令傳到諸方
0123b07: 人天寶鏡魔王腦碎衲僧乞命者箇川巴老子卻要
0123b08: 賣弄毒糞致令天下叢林鬧浩浩裏講論
0123b09: 立禪和尚
0123b10: 立禪和尚僧寶頂像帶水拖泥流通龍臧不怕黑風
0123b11: 漂鼓落得慈航無恙如今葉落歸根跏趺金屏石上
0123b12: 好好出來相見免得虛空痛棒
0123b13: 雲翁吳檀越行樂圖諱三汲
0123b14: 阿翁純一心自無作小白起權大赤松略弟位親
0123b15: 胸常沖漠掩貫群書孔顏之樂時或尋僧談笑林薄
0123b16: 時或訪道倚杖采藥三教床座怡然自若火其百家
0123b17: 不用存橐侃侃誾誾灑灑落落造到如斯人難摸索
0123b18: 忽遇嵩山別有一著雲翁雲翁此還是惡要得頓盡
0123b19: 脫卻此縛
0123b20: 潘契空居士小像
0123b21: 黃眉碧眼視著殘篇童子炷香坐立宛然呵呵不是
0123b22: 嵩山道者幾乎喚作地上行仙
0123b23: 天童悟老人
0123b24: 不說有為不談實相佛來祖來先喫棒好打殺不打
0123b25: 殺金粟寺裏欲削跡難削跡太白頂上噫伊何人斯
0123b26: 是我曾大父底頂相
0123b27: 報恩賢老人
0123b28: 者位尊慈七坐道場道尊六合大業皇皇雖未親炙
0123b29: 者點難臧如問雄基誰可繼依然崛起錦江旁
0123b30: 長松璧老人
0123c01: 長松老師維奇維絕四住名藍縱橫施設眼裏無人
0123c02: 腦後拔楔退隱藍峰谿山自說祖佛不知鬼神莫測
0123c03: 日午鐵鼓震長空夜半木人吐出月
0123c04: 自贊
0123c05: 者粗漢無羇絆言語奇奇怪怪作事嬾嬾散散干戈
0123c06: 隊裏驅祖風選佛場中埽文翰如今分付還武昌待
0123c07: 遇其人始好展宏書記請
0123c08: 箇竹布袋也自奇怪不慈不威無向無背人或請益
0123c09: 大棒打退有者憎有者愛丹青丹青不用汝繪免得
0123c10: 他年累子孫塊塊兜樓擿火內堅西堂請
0123c11: 昔玄鑑禪師畫中峰本老人像歸滇滇人始知有禪
0123c12: 今數百年矣余雖不敢望中峰老人然親履其地而
0123c13: 滇人又親炙余言似終不能忘余也故昇維那描余
0123c14: 陋質索題乃筆其辭曰唯村阿師語默難搆非佛非
0123c15: 心無聲無臭嵩松維那可以相授傳兮傳兮綿乎宇
0123c16: 宙昇維那請
0123c17: 野竹老師本生下里六年長松一朝得髓為人至毒
0123c18: 气吞虎兕惡罵諸人白棒隨舉抽機迅崨走殺雲水
0123c19: 三艸畫余來請題搦管書云祇者是溥後堂請
0123c20: 是相非相也寫紙上此時挂在室中看他有甚伎倆
0123c21: 說是川勤適骨之孫何曾是者箇模樣雖然童子童
0123c22: 子快把香來者裏供養幟後堂請
0123c23: 生平貫弄白拈手令行西南獅王吼無人接拍奈若
0123c24: 何且向深塘種白蕅或問此翁是阿誰慈雲菴主野
0123c25: 竹叟道監院請
0123c26: 川巴老也俊峭據嵩山佛魔埽為人切棒破腦休懊
0123c27: 悔誰艸艸無景林中白日杲杲好箇慈悲老子只是
0123c28: 惡名不少幬監院請
0123c29: 十回拈香八據大剎人天魂消佛祖抹殺一道坦然
0123c30: 萬有包括棒頭既銳逢著便劄見者聞者盡道惡辣
0124a01: 佛美佛美聽余此說異日展時莫只十八殷佛美請
0124a02: 申申夭夭箇模樣傳是嵩山老和尚不知無身复無
0124a03: 身才是無身真實相我也三喚太無耑汝也三應何
0124a04: 句當侍者侍者莫只看無風匝匝之波浪玨侍者請
0124a05: 獨者川老子無風白浪起說法雖十年未常啟此齒
0124a06: 棒喝看臨時不著者些子頂相擴乾坤祇是自家底
0124a07: 歸去展開看與汝不相似尼宗一請
0124a08: 偉哉老蜀直不臧曲其气剛其志篤其心慈其口毒
0124a09: 遇貴不尊逢賤不辱德雖未贍行亦頗足如此為人
0124a10: 何異惡俗尼宗鏡請
0124a11: 書問
0124a12: 上長松老人
0124a13: 不肖慧幼未經學壯值干戈加之賦性昏瞢材質樗
0124a14: 櫟吾師明鑒久矣拜辭函丈奔走無聊況鬼方僰種
0124a15: 獦狫煙村而不毛之土安能樹吾師宗旨少報萬一
0124a16: 邪雖梵剎屢主燒香數回終為小就敢云光前裕後
0124a17: 以當不傳甚盛事哉未審吾師近日起居若何慧歷
0124a18: 年不得隨侍惟罪是恐欲差僧省覲揣無可任者恃
0124a19: 在高明或不加責矣夜郎僧謀歸鄉之舉聊附空函
0124a20: 問安容當專人恭候伏冀洪慈俯垂法庇再祈吾師
0124a21: 全錄一本以便流通慧臨啟無任瞻望之至。
0124a22: 复君用藺居士
0124a23: 山僧十年來枕煙霞臥泉石固守本分不敢漏逗片
0124a24: 語於明眼人前者盍祖庭秋晚佛道夌徲加之野狐
0124a25: 遍地衷偽不分此時若動一毫必招若輩笑罵昨者
0124a26: 與居士一晤不過口角中談論孰知居士錯會返引
0124a27: 種種過譽并寄偈言山僧籌之又不敢緘默恐墮疏
0124a28: 謾之罪與孤居士問道之高意是以就偈中喫緊處
0124a29: 著一語以复切勿笑為王蠻子也如偈中云昆侖山
0124a30: 上打坐者祇如盡大地是一座昆侖山居士作麼生
0124b01: 坐若道得一語山僧當痛與三十棒何也寶所五百
0124b02: 由旬聊助居士發軔。
0124b03: 又
0124b04: 省手札字字奇絕且复擿地有聲及再過一次方知
0124b05: 一味隔靴抓癢未有實落若是佛祖得力處居士未
0124b06: 開口前正好驀口痛打若知打意自然得力古人有
0124b07: 言向父母未生前未棒未喝前威音那邊領略得猶
0124b08: 較些子若直扶籬旁壁絕無交涉倘居士痛念生死
0124b09: 只將父母未生前未棒未喝前威音那邊行住坐臥
0124b10: 一一參究參究到情忘意絕忽地冷灰發燄啐地折
0124b11: 嚗地斷始不枉居士於戎馬留心空宗一番若是半
0124b12: 疑半信有甚了期不是山僧彊生支節因翰示不得
0124b13: 不直道一語。
0124b14: 與督府孫居士
0124b15: 奇逢昆海聚首慈雲未獲深談便爾別去令人不勝
0124b16: 縣切聞細柳營近在羅浮此仙都也想肅清萬里恩
0124b17: 威八荒使魔王潛伏時仍留心佛道其諸仝輩日論
0124b18: 無生而問道錄又不知集幾許篇也如不慧之山僧
0124b19: 每於塞雁南還祝居士護衛三寶當與髯將軍仝垂
0124b20: 不朽耳。
0124b21: 再上長松老人
0124b22: 右慧啟今月某日承襲法印再授金襴以崇祖嗣者
0124b23: 竊以臨筵策眾揚佛捺祖之無痕就機接人敲金戛
0124b24: 玉之有器大風歌威傳四海小釋迦法震五天正吾
0124b25: 師之德功乃我輩之眼目慧抱志巖石安靜林丘與
0124b26: 六七蠢蠢之徒尋方拈韻仝二三之士較雨量
0124b27: 晴雖聖人直不為況虛名所可動奈何習气未盡繇
0124b28: 是方便隨興故燒香於名藍因領眾於南徼是欲報
0124b29: 先宗之慈蔭非敢揚弱質之微才何當金襴之遠頒
0124b30: 再勞玉書之大賜慧捐此病軀圖報有日但恐罪辱
0124c01: 法化難申赦原恃在海涵胸襟總叨法庇者矣。
0124c02: 复玄初劉居士
0124c03: 手札三賜不及一言奉复者盍山僧短於柬札非敢
0124c04: 疏謾為罪不知別後道念若何昨來一帖方知慕愛
0124c05: 未已但苦於公事耳然古人有於公事中大得意者
0124c06: 傳鐙諸書往往見之雖公事亦何妨學道所謂公事
0124c07: 之餘喜坐禪此濟川居士徹證處非公事時得意必
0124c08: 不出此言也居士以為何如。
0124c09: 又
0124c10: 福星當位德音遠聞彈丸地上握靈蛇者幾人而護
0124c11: 持佛法者亦又幾人居士居是任不獨為祥為瑞亦
0124c12: 使見聞快意敬信仰慕但恨法社羇身不得與居士
0124c13: 密邇說仝條生仝條死於三生石上耳何時買舟過
0124c14: 昆明以晤言消此渴塵乎臨楮悵悵不勝神溯。
0124c15: 复本源和尚諱照明
0124c16: 一日隔三秋況五六年不一見邪月日梅孰兄來得
0124c17: 誦大教不覺絕倒且又知長松門下出一瞌睡虎安
0124c18: 得不咥人直起吾師之道至若妖鼠封狐自當退步
0124c19: 弟學淺德薄雖勉力支牚終鼠臂蟲肝之伎何敢當
0124c20: 毒鼓聲而雷震乎邇興土木無物奉寄聊贈茶鐺一
0124c21: 具倘鬻月烹流得句時不可不寄一絕來。
0124c22: 寄大雲和尚
0124c23: 平城拜別幾向鑊湯盧炭中出入總賴佛祖之靈今
0124c24: 得穌矣抑或可少報聖恩之德不知法兄近日挂瓢
0124c25: 何地倘念眾生不妨拈出長松宗旨幸甚幸甚鴻便
0124c26: 聊控鄙懷并呈二頌兄昔聖恩續道原非仝點額泣
0124c27: 龍門昆明池上一方月曾照夜郎第幾村大雲名已巳
0124c28: 播川雲法乳源源流到君珍重龍門舊日德莫將獅
0124c29: 象落狐群。
0124c30: 寄海月和尚諱祖
0125a01: 龍門分袂未卜動止何地不磷禪人歸始知剎竿已
0125a02: 樹圓覺唱和長松宗旨而惡池一派屬兄掌握矣弟
0125a03: 不勝慶幸盍佛道垂秋師法不古得兄塵頭一揮是
0125a04: 輩自合潛滅令法久住不惟利物亦庶學者不入邪
0125a05: 見稠林則老人有望矣但老人江南之行弟阻萬里
0125a06: 老兄倘獲佳音可走一帖為感。
0125a07: 复羨瞿煇監院
0125a08: 月日接賢徒手啟太守公將獅山道場煥然一新功
0125a09: 冠南雲美榮西竺又欲老僧於此作主法老僧薄德
0125a10: 淺識大不堪任近又因王妃仙遊有像教之羇擬柳
0125a11: 眼拖金枯梅含玉或可攜笻過武陽桃李谿上一話
0125a12: 無生至於主法兩字斷不敢許可多致意太守公餘
0125a13: 不多屬。
0125a14: 复通邑眾護法
0125a15: 來札懇留秋水住持涌金道場甚為希有此公等一
0125a16: 種高意不惟法門增煇亦佛祖慧命有寄而震旦之
0125a17: 高風竺乾之法運在此一舉矣但慮秋水學識荒涼
0125a18: 取笑識者公等既重方外友祈輔訓之可也若欲講
0125a19: 明堂奧則秋水棒頭喝下亦可領取不須更問山野
0125a20: 也然佛法凋零之秋護法者與主法者須鐵石心勇
0125a21: 猛志庶魔軍滅跡狐狗潛蹤不然則靡不有初鮮克
0125a22: 有終之誚定在目前矣。
0125a23: 再复通邑眾居士
0125a24: 月日接眾君書云謹諏七月廿四請秋水上堂說法
0125a25: 欣動許多紳士各願護法八月六日公請秋水實住
0125a26: 涌金山野始而喜終而笑何也今海內稱知識者如
0125a27: 麻粟而入吾祖室者盍寡矣山野戊戌入滇法幢再
0125a28: 樹梵剎九遷雖有一二彷彿者亦不過勉彊印之敢
0125a29: 云宗揚六詔名動五湖老師大衲無不睹聞而亦欲
0125a30: 愛而續之付此人也邪況今一夥禿漢未睹堂奧未
0125b01: 盡玄微便將金帛市此祖位到處蠱惑世俗謂之傳
0125b02: 佛心印烏乎是何亂法之甚也眾君既留秋水
0125b03: 住此道場不可艸艸須要萬仞壁立令盡大地眾生
0125b04: 見者聞者一齊斷卻命根與佛祖為師始不負眾君
0125b05: 衛法之心也艸覆不盡。
0125b06: 复秋水長老
0125b07: 祖佛家法在弘法者之楷模耳欲楷模此法必效先
0125b08: 覺軌範方不致魔彊佛弱而敗乃事且今鼠竊狗偷
0125b09: 不可曲指此輩既不具頂眼而入衰見稠林我輩
0125b10: 不以萬世師法千古龜鑑臨之則與此輩等也月日
0125b11: 接通邑紳士書並省賢徒書知賢徒已作涌金主人
0125b12: 共多士廝結眉毛作驢年友不德有望矣冬閒張盧
0125b13: 韝與湖海英俊從事可報佛祖深恩也所呈上堂但
0125b14: 離師太早之過汝宜知之餘意盡在來人口頭茲不
0125b15: 多贅。
0125b16: 复良之徐居士
0125b17: 適才午睡偶聞門外剝啄聲方下榻有某居士至言
0125b18: 居士尚念山僧不置口复出手札即啟讀之不惟天
0125b19: 涯咫尺而清風沁人快不能喻然非良之不至此也
0125b20: 何時一接笑談消我渴塵萬斛。
0125b21: 上福海老人
0125b22: 七年秋七月四日上子自淮南馳吾師書至拜讀一
0125b23: 過訓誨諄諄幾如親炙又知近日福祉無恙六七年
0125b24: 哀慕之思捧此可消半矣又蒙遠賜佛果諸錄慧雖
0125b25: 不敏不敢與諸祖等然竊向往之即他日與諸祖把
0125b26: 臂性海自此始也吾師之德銘刻五內何可忘哉昆
0125b27: 明風景翻然改觀慧短拙之一人而當二三百嗷嗷
0125b28: 蛄在江南雖是泛常在滇中則竭盡心力也關山
0125b29: 修阻不能趨侍倘吾師原之慧受賜侈矣。
0125b30: 复竹眉長老附來啟
0125c01: 月日省啟知將歸江夏令先君八尺可封矣不知此
0125c02: 後可再會滇中不夫佛祖慧命非敢如此第以女素
0125c03: 來投機非仝淺士驗之吾心久矣故遣人再印之以
0125c04: 衣原倘他日為吾拈出不但吾門幸甚開聖幸甚而
0125c05: 先宗亦幸甚也山僧從此可高眠泉石身上亦無他
0125c06: 事矣餘不多屬。
0125c07: 伏聞中諦含遠五眼莫得從窺佛教崇虛三賢未
0125c08: 能取證大龜尚嗟窮子善吉猶申自訶苟非神悟
0125c09: 於機先終是喪膽於喝下宏自破家散宅躡屩四
0125c10: 方二十餘載回首家山雨淚莫禁常思出世因緣
0125c11: 既不逢人罔聞入路歲戊戌扣法慈雲蒙指崨徑
0125c12: 再造金齒深荷垂慈宏受誨以來捐埃難報今又
0125c13: 玉音遠錫愛宏何深宏自慚樗櫟之材難當大任
0125c14: 之責欲躬親繳上方丈奈眾兄說之再三加之間
0125c15: 關萬里難以孤征只得遙空頓首暫存方底俟先
0125c16: 君堂成再覲慈顏方盡褱抱癸卯冬月望日宏再
0125c17: 拜上。
0125c18: 
0125c19: 
0125c20: 嵩山野竹禪師語錄卷七終
