0101b09: 
0101b10: 玅法蓮華經入疏卷第四
0101b11: 
0101b12: 姚秦三藏法師　鳩摩羅什　譯
0101b13: 天台　智者　疏　并記
0101b14: 四明沙門　道威　入註
0101b15: 玅法蓮華經信解品第四
0101b16: 此品。因上如來為中根善吉四大等。作譬喻正說
0101b17: 竟。此當第二四大聲聞。作譬喻領解段也。如何領
0101b18: 解。下發希有心。是心領解。即從座起。是身領解。而
0101b19: 白佛言。是口領解。當知四大聲聞。三業俱領。故名
0101b20: 領解段也。領解之義。具如前身子領解中委示。可
0101b21: 知此品是近領火宅譬說。遠領方便法說。既聞譬
0101b22: 解已巳。必解於法。豈有悟後而迷前法。故須領解法
0101b23: 譬雙悟也。良由根有利鈍。惑有厚薄。說有法譬。悟
0101b24: 有前後。故法華會前。聲聞猶若豌豆。如云聞如來
0101c01: 說法既久。我時在座身體疲懈。但念空無相願。於
0101c02: 菩薩法。都無一念好樂之心。此即昔時未能信解。
0101c03: 來至此經。初聞略說。動執生疑。次廣聞五佛。蒙籠
0101c04: 未曉。今聞譬喻。方能歡喜踊躍。信發解生。疑去理
0101c05: 明。歡喜是世界。信生是為人。疑去是對治。理明是
0101c06: 第一義。況理善生破惡獲證。圓融四悉。一時俱得。
0101c07: 即分證之第一義。以此四悉俱實者。由聞妙法得
0101c08: 解故也。此是因緣釋爾。若約教釋信解者。以位言
0101c09: 之。中根之人。聞說譬喻。初破疑惑。入大乘見道。即
0101c10: 初住見理。故名為信。初住必有加功。進入大乘修
0101c11: 道。即二住。故名為解也。文云。無上寶聚不求自得。
0101c12: 我等今日真是聲聞。以佛道聲令一切聞。當知聞
0101c13: 圓教入圓位。故名信解品也。若本釋者。四大弟
0101c14: 子。久入大乘。成就佛法。引中根示初信解。故名
0101c15: 信解品也。此一品經為二。一經家先敘歡喜。二白
0101c16: 佛自陳。於初敘歡喜中。先敘內心。次敘外敬。
0101c17: 爾時慧命須菩提。摩訶迦旃延。摩訶迦葉。摩訶目犍
0101c18: 連。從佛所聞未曾有法。世尊授舍利弗。阿耨多羅三
0101c19: 藐三菩提記。發希有心。歡喜踊躍。
0101c20: 此一節。是集經者。先敘內心。言善吉獨稱慧命。三
0101c21: 人同云摩訶者。通論皆大皆慧。別論則善吉解空。
0101c22: 空慧為命。此約行說。故名慧命。諸慧人中佛慧第
0101c23: 一。佛於般若。命其轉教。其為慧人所命。故云慧命。
0101c24: 此約教釋也。三弟子通論。雖大雖慧。被命少故。不
0102a01: 以空為行宗。非不蒙轉教。且從多少為論也。摩訶
0102a02: 等三弟子。具如前釋竟。然得喜之由。遠聞方便品
0102a03: 五段法說。今始悟前。故歡喜也。經家但敘聞希有
0102a04: 法。及聞授記二種者。或可聞希有法敘四段。見授
0102a05: 記是第五段也。如此聞見。昔未曾有。歡喜之由也。
0102a06: 發希有心者。敘近聞譬喻長行偈頌。各有總別等
0102a07: 四番之說。希有心發。心發故名之為信。以信故入。
0102a08: 入歡喜位。即信解品意也。
0102a09: 即從座起。整衣服。偏袒右肩。右膝著地。一心合掌。曲
0102a10: 躬恭敬。瞻仰尊顏。
0102a11: 此一節。是經家敘外敬。前云發希有心。是心領解。
0102a12: 此從座起。是身領解。并下白佛。三業領解。此經家
0102a13: 敘竟。△下去是迦葉白佛自陳。初長行及七十三
0102a14: 偈半。正陳得解。次有十三偈。歎佛恩深。此解由佛
0102a15: 故。先陳次歎。長行又二。初略法說。二譬廣說。略說
0102a16: 又二。初正法說。次略舉譬。初正法說又二。先明昔
0102a17: 稟三故不求大。二明今會一故自得。初不求中。有
0102a18: 標有釋。標為三。初居僧首故不求。二俗年邁故不
0102a19: 求。三執己巳證得故不求。臨文更明。
0102a20: 而白佛言。我等居僧之首。
0102a21: 此標居僧首故。述昔失不求者。我法臘既高。晚學
0102a22: 以我為軌。忽改途易轍。棄小求大。為後來所嫌。自
0102a23: 固護彼。所以不求。則有三失。執小臘則大法全闕。
0102a24: 不棄小由未識開三。自固則小執未移。護彼乃迷
0102b01: 大軌。此三不求故。述昔之失也。
0102b02: 年朽邁。
0102b03: 此標俗年邁故不求者。若作菩薩。當專任大道。廣
0102b04: 度眾生。今既朽老。無所堪任。是故不求。良以一生
0102b05: 斷證。是故自鄙年高。敗種未袪。不任之見仍在。
0102b06: 自謂已巳得涅槃。無所堪任。不復進求阿耨多羅三藐
0102b07: 三菩提。世尊往昔說法既久。我時在座。身體疲懈。但
0102b08: 念空無相無作。於菩薩法。遊戲神通。淨佛國土。成就
0102b09: 眾生。心不喜樂。
0102b10: 此一節。標執已巳證故不求也。昔已巳得涅槃無為正
0102b11: 位。不能發大乘心。以昔迷義旨。徒計正位之功。由
0102b12: 斯固情。大心難發。譬如高原陸地。不生蓮華。盡無
0102b13: 生智已巳立。無所依求。此是標昔稟小三失不求竟。
0102b14: △此下釋上文標。
0102b15: 所以者何。世尊令我等。出於三界。得涅槃證。
0102b16: 此釋上第三得證涅槃不求也。
0102b17: 又今我等。年已巳朽邁。於佛教化菩薩。阿耨多羅三藐
0102b18: 三菩提。不生一念好樂之心。
0102b19: 此釋上標第二年邁。及居僧首。或可指昔說法既
0102b20: 久。身體疲懈。心不喜樂。釋居僧首不求。既言在座。
0102b21: 復道年朽。知釋僧首義也。
0102b22: 我等今於佛前。聞授聲聞。阿耨多羅三藐三菩提記。
0102b23: 心甚歡喜。得未曾有。不謂於今。忽然得聞希有之法。
0102b24: 深自慶幸。獲大善利。
0102c01: 此一節。陳得解之由。由遠聞五佛章略廣開三顯
0102c02: 實。是故慶幸也。言獲大善利者。正陳得解。是近聞
0102c03: 四番總則譬喻希有之法。而得開悟。即今獲大善
0102c04: 利。
0102c05: 無量珍寶。不求自得。
0102c06: 此略舉譬。譬昔不求。而今自得希有法寶。在昔般
0102c07: 若領教。謂為菩薩。豈圖於今全蒙等賜。始從而白
0102c08: 訖此。是略法說文竟。
0102c09: 世尊。我等今者。樂說譬喻。以明斯義。
0102c10: 從世尊去。下是廣喻領解。有開譬合譬。欲開譬說。
0102c11: 故先諮發。亦如世禮也。△下廣開喻說中。大分五
0102c12: 段。初從捨父逃逝下。名父子相失譬。近領上火宅
0102c13: 總譬。遠領上方便品略頌。二從窮子傭債下。名父
0102c14: 子相見譬。近領上火宅見火。遠領上方便我以佛
0102c15: 眼觀見。三從即遣傍人急追將還下。名追誘譬。近
0102c16: 領上火宅捨几用車。遠領上方便寢大施小。四從
0102c17: 過是已巳後心相體信下。委知家業譬。此非領上近
0102c18: 遠。乃追取方等彈呵。大品轉教意耳。五從復經少
0102c19: 時父知子意下。名付家業譬。近領上火宅賜一大
0102c20: 車。遠領法說正直捨方便。又合第四第五。共為一
0102c21: 領付譬。在下更明其意。此總分廣譬。大分五段文
0102c22: 竟。就初父子相失中。又為四段。一子背父去。二父
0102c23: 求子中止。三子遇到本。四其父憂念。此四中一一
0102c24: 各兩。初子背父去為二者。一背父而去。領總譬中
0103a01: 五百人。昔結大乘子父。尋復失解。流浪五道。故言
0103a02: 或十二十至五十歲。通是佛子。子義微弱。故言幼
0103a03: 稚。非結緣己巳界。故言久住他國。二者向本而還。領
0103a04: 總譬三十子。此緣有微著之義。故言長大。緣既經
0103a05: 苦。關佛大悲。故言遇到本國。此是二義畢。下三科
0103a06: 中。各有二科。至下更明。
0103a07: 譬若有人。年既幼稚。捨父逃逝。久住他國。或十二十。
0103a08: 至五十歲。
0103a09: 此初譬若有人者。即二乘人也。領上二十子。譬二
0103a10: 乘人爾。何意不領菩薩耶。菩薩位行難知。且齊二
0103a11: 乘自己巳分量領也。年既幼稚者。以無明厚重。障
0103a12: 元結大乘圓頓解心。解心無力。故言幼稚。幻稚有
0103a13: 二義。一癡少故。二未遭苦故。則不知還。幼稚也。
0103a14: 捨父逃逝者。依文附義。若釋窮子逃去。取二乘人
0103a15: 半字法門消文。若釋父。取盧舍那佛。滿字法門消
0103a16: 文。何者。宅內長者。脫瓔珞著垢衣。衣瓔在殊。人秪
0103a17: 是一。譬盧舍那佛。隱無量神德。示丈六金輝。執持
0103a18: 糞器。設三乘教爾。當知父即舍那也。二乘退大為
0103a19: 捨。無明自覆。曰逃。趣向生死為逝。此從機說耳。
0103a20: 若從佛辨。佛豈捨物。物隔故不見。義當於逃也。問。
0103a21: 佛捨應後眾生起惑。是父離子。非是子捨於父。答。
0103a22: 由眾生不感。佛則去世。還成子捨父義也。言久住
0103a23: 他國者。涅槃法界。是佛自國。生死五欲。是為他國。
0103a24: 本求出離。而退墮不返。故久住他國也。言或十至
0103b01: 五十歲者。或十是天道。五十是五道。約於一人備
0103b02: 輪諸道也。此釋子背父去。領上五百人譬竟。
0103b03: 年既長大。加復窮困。馳騁四方。以求衣食。漸漸遊行。
0103b04: 遇向本國。
0103b05: 此子背父去中。第二向本國而還。領上三十子。言
0103b06: 長大者。善根熏被。稍稍欲著。名長大。今習業冥熏。
0103b07: 微知向道。遭苦失樂。思求出要。為長大也。在三界
0103b08: 中。不見佛父。為窮。不得出要之術。又名為窮。被八
0103b09: 苦火燒。名加復困也。馳騁四方以求衣食者。佛既
0103b10: 未出。諸凡夫人。身受心法。起於四見。於中求正道。
0103b11: 如求食。求助道如求衣。以厭苦求理。為可化之緣。
0103b12: 漸漸遊行遇向本國者。明其厭苦希脫。邪求涅槃。
0103b13: 雖非本意。亦蒙值佛。故云遇向也。本國者。義如上
0103b14: 釋。問。下文明城舍。與上國云何分別。答。一切佛法
0103b15: 為國。此義則寬。城語小密。以斷德涅槃。防非禦惡
0103b16: 為城。似狹。舍語又親。同體大悲為舍。對子更近。但
0103b17: 約取機。以國望城。以城比舍。義立密。同是長者
0103b18: 實慧所依。同是應身權智所託。起應之前。機先扣
0103b19: 此。故先國乃至城舍也。從譬若有人至此。是初父
0103b20: 子相失中。初子背父去文竟。下去第二明父求子
0103b21: 中止譬。亦二。先明求子不得。次明中止。
0103b22: 其父先來。求子不得。
0103b23: 此明父求子不得。初從退大已巳後。求機不會。不會
0103b24: 故名求子不得也。
0103c01: 中止一城。其家大富。財寶無量。金銀璃。珊瑚琥珀。
0103c02: 玻珠等。其諸倉庫。悉皆盈溢。多有僮僕。臣佐吏民。
0103c03: 象馬車乘。牛羊無數。出入息利。乃遍他國。商估賈客。
0103c04: 亦甚眾多。
0103c05: 此明父求子不得。第二中止一城者。不為一子而
0103c06: 廢家業。譬佛不以一處無機。而廢餘方施化。同居
0103c07: 機既未熟。且止方便土中。言中止一城。其家大富
0103c08: 者。方便有餘為國。在同居實報兩中間。名為中也。
0103c09: 以有餘涅槃為城。住此涅槃名止。所依實相為家。
0103c10: 起於二應。劣應應聲聞。唯在鹿園。勝應應菩薩。勝
0103c11: 兼兩處。五人斷通惑者。同生其土。皆為菩薩。佛以
0103c12: 勝應應之。純以大乘家業。訓令修學。故父長者。中
0103c13: 止於此。伺覓同居子機。非但中義得合。國城家業
0103c14: 皆悉分明。大富財寶等者。實相境為家。具足萬德。
0103c15: 名為富。五度福德名財。般若智慧為寶。能導一切。
0103c16: 悉摩訶衍。名無量。金銀珠等。是大乘三十七道品。
0103c17: 此領上長者大富義也。倉庫盈溢者。盛米曰倉。倉
0103c18: 譬禪定。禪生百八三昧。盛物為庫。庫譬實相。能發
0103c19: 十八空慧故。在內自資為盈。在外化物為溢。此領
0103c20: 上多有田宅義也。僮僕臣佐吏民者。僮僕即是方
0103c21: 便知見波羅蜜皆悉具足。屈曲隨機。稱事稱理。此
0103c22: 領上又多僕從。若就位為語。二乘及通菩薩。別三
0103c23: 十心。悉名僮僕。臣者亦可別教教道十地。及圓教
0103c24: 十地名臣。十向位名佐。十行位如吏。十住位如民。
0104a01: 以初入佛境界故也。又十地輔佛行化。降魔制敵。
0104a02: 故如臣。十向事理稍深。職近王邊。如佐。十行歷別。
0104a03: 修習禪法。種種驅馳如吏。率土之賓。無非王民。雖
0104a04: 得為民。比吏佐等。猶為遠。此淺深意耳。象馬車
0104a05: 乘牛羊無數者。一心三觀。圓頓大乘。如象之運。次
0104a06: 第三觀。別教大乘。如馬之運。通教菩薩。即空大乘
0104a07: 之觀。如牛之運。藏教二乘之觀自行。如羊鹿之運。
0104a08: 已巳上就僮僕臣佐吏民所乘。不出諸觀故也。無
0104a09: 數者。權實諸法。皆是所乘車乘也。權實智觀。即能
0104a10: 導名象馬牛羊。當知權實教法。教教四門。門門有
0104a11: 觀。非但教法甚多。觀智亦復不一。故名無數也。出
0104a12: 入息利者。二而不二是入。不二而二是出。又不二
0104a13: 而二是入。二而不二是出。此兩解。約三諦釋。又無
0104a14: 量還一是入。一中無量是出。此就二諦釋。上之三
0104a15: 釋。從行義。又化他用為出。自行用為入。此從利
0104a16: 物釋。然此文意。是圓家所用也。又是長者聖位
0104a17: 所用自他。文義含富。故須眾解也。出法益於眾生
0104a18: 為息。化功歸己巳為利也。乃他國者。法性之外。皆
0104a19: 名他國。從法性土出。益三土眾生。行於非道。通達
0104a20: 佛道。即其義也。唯法性是己巳國耳。商估賈客亦甚
0104a21: 眾多者。諸菩薩是商人。又入三土。以求法利。故
0104a22: 云眾多。此土菩薩。往他方聽法。他方大士。來此聞
0104a23: 經。如世往還採利也。諸經十方菩薩。彼此受益。利
0104a24: 及眾生。即其類也。又應化二身如賈客。將實法
0104b01: 入三土。化益眾生而歸法身。故云甚多。當知佛自
0104b02: 化物無邊。亦令菩薩化境周。菩薩化利。猶資佛
0104b03: 本。如世間人令他捉財興生。亦自興生。往來諸國。
0104b04: 具如諸經十方菩薩來往受益。華嚴大集即其例
0104b05: 也。已巳上明求子中止竟。下去第三是子還近父譬。
0104b06: 此亦二。一求衣食。二到父城。領上初火起中堂閣
0104b07: 朽故乃至欻然火起文也。
0104b08: 時貧窮子。遊諸聚落。經歷國邑。
0104b09: 此是父子相失中。第三明子到父城。以求衣食也。
0104b10: 此內合退大乘解已巳。備遭諸苦。深起厭患。欲求出
0104b11: 離。取理不中。致成邪僻。因此邪慧歷心。易可入正。
0104b12: 以求出世。為感佛由。以此邪慧冥資於正。成見佛
0104b13: 由。還以斷常邪觀。觀歷五陰為聚落。十二入為邑。
0104b14: 十八界為國。歷此求理。名遊諸聚落以求衣食。
0104b15: 遂到其父所止之城。
0104b16: 此正到父城者。由向邪慧觀察苦境。助成正機。感
0104b17: 佛大悲。名為到城。城即涅槃。然外道苦因。應招苦
0104b18: 果。今取機發。由帶正種。熏邪慧心。故感佛正慧。名
0104b19: 到涅槃。涅槃通半滿。眾生習解。可有得涅槃之義。
0104b20: 涅槃名同體異。現所居。化物名殊。佛境無別。故
0104b21: 子所到二義雙成。機熟若證。證父所證。名到父城。
0104b22: 此乃小機。先扣大應。義立則大小雙得也。下去是
0104b23: 第四其父憂念子譬。此譬亦二。
0104b24: 父每念子。與子離別。五十餘年。而未曾向人。說如此
0104c01: 事。但自思惟。心懷悔恨。自念老朽。多有財物。金銀珍
0104c02: 寶。倉庫盈溢。無有子息。一旦終沒。財物散失。無所委
0104c03: 付。是以慇懃。每憶其子。
0104c04: 此第四其父憂念中。初念失子苦也。前雖機漸扣
0104c05: 聖。今明聖漸收機。化導之儀。且云憂念。然念失子
0104c06: 之苦。自子退大之後。如來從昔至今。恒思子大機。
0104c07: 故言每念。與子離別。自子捨大。尋復忘失。墯在五
0104c08: 道。機既未熟。佛在方便土中。且云離別。五十餘年
0104c09: 者。即五道也。開鬼出脩羅。故言餘也。未曾說者。未
0104c10: 向方便有餘土中臣佐吏人。說有此子機緣也。然
0104c11: 彼方便土中。非但唯有地前住前。亦有垂登地
0104c12: 登住。即臣佐等。豈全不知窮子機性。但約窮子。說
0104c13: 時未至。主伴相與覆實未宣。權從物機。故云不說。
0104c14: 又應世已巳來。自昔華嚴。方等大品諸座。四十餘年。
0104c15: 未曾向諸大士。說此聲聞本是大乘子。既非佛子。
0104c16: 不解佛法。或如聾啞。華著拜座。棄茫然。及無希
0104c17: 取。種種不逮。故由未說也。但自思惟心懷悔恨者。
0104c18: 釋遠由。遠由即是不說之緣。良由昔結大時。未
0104c19: 入相似。是我昔日不懃教詔。致令無訓逃逝。故云
0104c20: 悔也。恨子不惟恩義。我親他。且云懷恨。專指於
0104c21: 子。非但悔應早息。亦乃恨子機生。致令我正法。
0104c22: 親他六塵。內合如來誨不慇懃。令入內凡。遂使退
0104c23: 失本解。故言悔也。恨其無心。不能精進固志。逃迷
0104c24: 不返。故言悔恨。佛無悔恨。化儀以說爾。自念老朽
0105a01: 者。化期將畢。無傳大法之人。如老朽而無子也。即
0105a02: 準後意。從應世來。至法華前。云老朽爾。亦可以初
0105a03: 結緣。望今為老。頓漸之前。大機未發。名為無子也。
0105a04: 問。法身所化諸菩薩等。悉堪補處。何遽此憂耶。答。
0105a05: 法身所化。本無興廢誰談老朽此非所論。今明化
0105a06: 身眷屬。則有二種。一法身大士。共相影響。雖弟
0105a07: 子。本或是師。亦不約此自念老朽也。二取今同居
0105a08: 凡夫。始從化佛。初發道心者。名此為子也。子繼父
0105a09: 業。令胤族不斷。若身子受決。作華光佛。則一方佛
0105a10: 種。相續不斷。大乘家業。遞相傳付。若身子無可化
0105a11: 之機。則大乘法財。現無付囑。後來眾生佛種安寄。
0105a12: 老朽興歎正為此也。倉庫等如前釋。一旦終沒。即
0105a13: 指涅槃時也。亦可云機退則應息。頓漸之前。亦名
0105a14: 終沒爾。
0105a15: 復作是念。我若得子。委付財物。坦然快樂。無復憂慮。
0105a16: 此第二念得子為樂。可度之機。名為得子。與授佛
0105a17: 記。名付法財。稱於本心。復言快樂。始從上譬若有
0105a18: 人訖此。是領上總譬竟。下去領別譬文也。△下從
0105a19: 爾時窮子傭賃去。是領第二大科別譬文中。父子
0105a20: 相見譬。近領火宅中見火。遠領方便中五濁意。為
0105a21: 三。初明窮子傭賃。領火宅所見之火。法說所見五
0105a22: 濁也。二父見子。領火宅長者見。法說中佛眼見也。
0105a23: 三歡喜適願。領火宅中驚怖。法說中起大悲心也。
0105a24: 然法譬二處。明父前見子。此中明子前見父。若
0105b01: 就佛。則靈智先知機後起應。故言父先見子。若約
0105b02: 眾生。必先機而後應。故言子先見父。機應不可思
0105b03: 議。不前不後。故前後互舉也。今取文便。但為二段。
0105b04: 一子見父。二父見子。此兩段中。各復為四。初子見
0105b05: 父四者。一見父之由。由求衣食。二見父之處。處在
0105b06: 門側。三見父之相。踞師子。四生畏避。悔來至此。
0105b07: 分科示意竟。
0105b08: 世尊。爾時窮子。傭賃展轉。遇到父舍。
0105b09: 此是子見父中。初見父之由也。由子厭苦欣樂。邪
0105b10: 推求理味。見修二性。俱有厭義。修推理弱。見生奪
0105b11: 鈍。諸見互興。皆能推理。如傭賃之法。以力易財。本
0105b12: 起邪見。還悕脫苦。雖復邪求。冥資正道。故使世間
0105b13: 厭若。漸漸積習。遂成出世善根。世易出世。故云傭
0105b14: 賃。從一至一。故云展轉。以此善根。有轉至之理。能
0105b15: 叩佛慈悲。故言遇到父舍。不期而會。故名為遇。不
0105b16: 意因於世法。忽感出世慈悲。又不期世間邪推。而
0105b17: 生正見感佛。又不意小善之內。冥入大乘圓門。故
0105b18: 云遇也。父喻道後法身。舍喻無緣大慈悲。大小二
0105b19: 機。雙扣此舍。有大機故。故下言遙見其父。有小機
0105b20: 故。下言住立門側。若唯小無大。則應不見尊特之
0105b21: 身。父不應言我財物庫藏今有所付。若唯大無小。
0105b22: 不應住立門側。子不應言非我傭力得物之處。當
0105b23: 知大機未熟。正見而遙。小感稍親。門側而近。所以
0105b24: 從退從末。義當雙扣。從本從大。獨在於圓。從近而
0105c01: 談。偏機先熟也。
0105c02: 住立門側。遙見其父。
0105c03: 此是第二子見父處譬也。前云大小雙叩。此那獨
0105c04: 指門側耶。然以小親。先遂故也。處即門側。二觀為
0105c05: 方便。如門二邊。俱有得見之理。圓中之機。當門正
0105c06: 見。二乘偏真。故言門側。但空三昧。偏真慧眼。傍窺
0105c07: 法身耳。遙見其父者。正見有二種。一近見。二遠見。
0105c08: 今言大機始發。扣召事遠。是故言遙。又機微非應
0105c09: 赴。名之為遙也。
0105c10: 踞師子。寶机承足。諸婆羅門。剎利居士。皆恭敬圍
0105c11: 繞。以真珠瓔珞價直千萬。莊嚴其身。吏民僮僕。手執
0105c12: 白拂。侍立左右。覆以寶帳。垂諸華幡。香水灑地。散眾
0105c13: 名華。羅列寶物。出內取與。有如是等種種嚴飾。威德
0105c14: 特尊。
0105c15: 第三子見父相譬。踞師子者。即所表。如華嚴中圓
0105c16: 報法身。安處空理。無復通別二惑八魔等畏。故云
0105c17: 踞師子也。華嚴說第一義空四無所畏。為。表
0105c18: 處理也。若事師子座。亦無師子之形。但有所表。故
0105c19: 大論云。佛為人中師子。故佛所坐。名師子座。佛之
0105c20: 所說。名師子吼。華嚴部雖兼別。從勝從本。且曰圓
0105c21: 報。此乃取機之本也。寶几承足者。定慧為足。實諦
0105c22: 為几。無生定慧。依真如境也。諸婆羅門至圍繞者。
0105c23: 良由勝應應菩薩。即盧舍那尊特身。大機所扣者
0105c24: 也。若劣應應小乘。丈六弊衣。小機所扣者也。今明
0106a01: 常住醍醐。與涅槃等。法身圓頓。與華嚴等。所譬長
0106a02: 者威德。侍衛。剎利。婆羅門。恭敬圍繞。悉指華嚴中
0106a03: 眷屬。皆無異也。所說法相。如彼所明。亦復無別。當
0106a04: 知今經之意。意在結會始終。設論法相。如彼圓說。
0106a05: 今經非無。但文相存略。華嚴部內。不出四十二位。
0106a06: 依正自在。近善知識。今經明位。具如四華開示悟
0106a07: 入。知識具如觀音妙音藥王嚴王。依正具如分別
0106a08: 功德寶塔神力。但廣略少異。舉一例諸。且如此經
0106a09: 十方之言。何所不攝。實相之理。無事不收。見佛常
0106a10: 在等人。此土不毀等事。堂閣種種莊嚴。眾生種種
0106a11: 遊樂。乃至門因果諸相。多以華嚴文消。算數孔
0106a12: 目。藏在此典。行頭取與。散在諸經。大本若亡。徒論
0106a13: 小利。言婆羅門。名淨行。貴族高絜。即等覺離垢菩
0106a14: 薩也。剎利即是王種。九地已巳下初地已巳上也。居士
0106a15: 富而不貴。即三十心也。真珠瓔珞者。即戒定慧陀
0106a16: 羅尼三昧四瓔珞。須從究竟。四是能嚴。身是所嚴。
0106a17: 價直千萬者。即四十地功德。以嚴法身也。吏民僮
0106a19: 別教斷通惑者。名為吏。若同門明義者。還是方便
0106a20: 波羅蜜。內與實智同。外與機緣同。喻如吏民有內
0106a21: 奉外之義也。白拂者。即是權智之用。侍立左右
0106a22: 者。右即入空智用。拂四住塵。左即入假智用。拂無
0106a23: 知塵。此二為中道方便。故言侍立。當知此文。明父
0106a24: 與中止。雖同是他受用報。此既示入忍界。於菩提
0106b01: 道場。為諸教之始。故加之以破塵白拂。覆之以慈
0106b02: 悲寶帳。前敘長者所居所有。今明窮子所見所有
0106b03: 也。覆以寶帳者。真實慈悲也。垂諸華幡者。華即四
0106b04: 攝。幡即神通。香水灑地者。降注法水。灑諸菩薩心
0106b05: 地。以淹惑塵。亦是定水灑散心地也。散眾名華者。
0106b06: 布以七淨華。謂戒。定。慧。斷疑。道非道。知見淨。斷知
0106b07: 淨也。戒者。攝律儀等三種戒也。定即首楞嚴等。慧
0106b08: 者實智慧。斷疑者。已巳度二諦之疑。道非道淨者。行
0106b09: 於非道。通達佛道也。知見淨者。智德圓滿。了了見
0106b10: 佛性。斷知淨者。斷德成就。無明永盡。羅列寶物者。
0106b11: 羅列諸地真實功德也。出內如前釋。威德特尊者。
0106b12: 光明無邊。色像無邊。相海巍巍堂堂。此義須作舍
0106b13: 那之佛。豈得作餘釋耶。即十蓮華藏世界海微塵
0106b14: 數相好釋也。
0106b15: 窮子見父。有大力勢。即懷恐怖。悔來至此。竊作是念。
0106b16: 此或是王。或是王等。非我傭力得物之處。不如往至
0106b17: 貧里。肆力有地。衣食易得。若久住此。或見逼迫。彊使
0106b18: 我作。作是念已巳。疾走而去。
0106b19: 此第四畏避悔來也。言大力勢者。智大故名大
0106b20: 力。神通大故名大勢。如上身手有力義也。即懷恐
0106b21: 怖者。小機劣弱。怯懼大道也。悔來至此者。佛本欲
0106b22: 以大乘擬之。應不稱機。但有退大之意。故言悔來
0106b23: 至此也。竊作是念者。機中潛密。冥有此事。非是顯
0106b24: 對見勝應身也。或是王王等者。波旬是王。徒輩為
0106c01: 等。此約在外釋也。又小機斷無言說道。絕於色
0106c02: 像。既見勝應之像。非天人所及。所說法相。迥異二
0106c03: 乘。小智薄德。未曾見聞。便謂是魔是魔所說。若以
0106c04: 後顯前。聞略說開三顯一。身子狐疑。將非魔作佛。
0106c05: 惱亂我心耶。若初便用大逗小。疑佛為魔。有過今
0106c06: 日也。復次勝應譬長者。長者即表報身佛。故是王
0106c07: 等。法身是報師。師即如王。諸經多名是經王。智契
0106c08: 於法。即是智與法等。故名報佛為等。此乃大乘法
0106c09: 報。非小乘得益之處。故云或是王等。諸經縱有諸
0106c10: 經之王。不云已巳今當說也。非我傭力得物之處者。
0106c11: 小機不能受大化也。不如往至至衣食易得者。淨
0106c12: 名云。能以貧所得法。度斯下劣也。但空之理。不含
0106c13: 萬德。非如來藏。故言貧里。偏空稱於小智。故言肆
0106c14: 力有地也。肆者放。洩。申也。衣食易得者。能得有餘
0106c15: 涅槃無漏衣食。行行衣也。慧行食也。若久住此或
0106c16: 見逼迫強使我作者。行大乘道。經無量劫。故言久
0106c17: 住。我本厭怖生死。若修大乘。必入生死。廣學萬行。
0106c18: 故言逼迫。我本樂小。而今令我發大乘菩提心。是
0106c19: 為強使。捨大取小。故言疾走也。始從上世尊爾時
0106c20: 窮子傭賃訖此。近領上別譬中。見是大火從四面
0106c21: 起。遠領上法說中。六道眾生貧窮無福慧。至以苦
0106c22: 欲捨苦文也。已巳上四段經文。總是別譬中。第二所
0106c23: 見火文竟。△下從時富長者去。第二明父見子譬。
0106c24: 遠領法說我以佛眼觀見。近領火宅中初能見人。
0107a01: 云長者見文也。今領有四。一父見子處。二見子便
0107a02: 識。三見子歡喜。四見子適願。然諸聲聞。向施子見
0107a03: 父譬。巧喻領小遇大。而機中不受。今設父見子譬。
0107a04: 妙喻領佛見機。而不謀恒了。示意分文竟。
0107a05: 時富長者。於師子座。
0107a06: 此初父見子處也。即師子也。如來法身居第一
0107a07: 義空無畏之境。明照機也。
0107a08: 見子便識。
0107a09: 二見子便識者。如來知是往日結緣眾生也。
0107a10: 心大歡喜。
0107a11: 此第三見子。歡喜者佛恒伺子機。今機來稱慈。是
0107a12: 故歡喜。即是遠領法說為是眾生故而起大悲心。
0107a13: 近領火宅即大驚怖而作是念。至安隱得出。彼明
0107a14: 如來興慈。驚其墯苦。故言驚怖。此譬諸子領受。荷
0107a15: 佛與樂。故言歡喜也。當知如來拔苦。本在與樂。子
0107a16: 領與樂。已巳知拔苦。二處義同。隨文互出耳。
0107a17: 即作是念。我財物庫藏。今有所付。我常思念此子。無
0107a18: 由見之。而忽自來。甚適我願。我雖年朽。猶故貪惜。
0107a19: 此第四父見子適願也。昔見眾生退大取小。貧里
0107a20: 求食。資生艱難。常欲與財。無機不得。此述退大已巳
0107a21: 來。既入五塵。大法非治。尋謀用小。小亦未遂。與財
0107a22: 不得。今日小機漸發。故施方便。小機既至。知大非
0107a23: 遙。稱大悲心。是故歡喜。付財有地。故財物等今有
0107a24: 所付也。我常思念。釋出諸子退大。非但貧無大財。
0107b01: 又流轉生死。眾苦所逼。為大悲所痛。故言常思念
0107b02: 之。雖欲救拔。無機叵濟。故云無由見之。今有可度
0107b03: 機生。故云而忽自來。稱大悲心。故云甚適我願。我
0107b04: 雖年朽猶故貪惜者。釋於適願之由。由一期化畢。
0107b05: 故言年朽。未見大機。法無委付。將來之徒。從誰得
0107b06: 脫。為可度者。故言貪惜。今機自來。無此憂念。故適
0107b07: 我願耳。△下從即遣傍人去。此中第三明追誘譬。近
0107b08: 領上火宅開譬中。第二捨几用車。遠領法說我始
0107b09: 坐道場等。即寢大施小也。此文為二。初遣傍人追。
0107b10: 次遣二人誘。前追領上身手有力而不用之。但方
0107b11: 便品總誡勸為一。釋文為三。次火宅開勸出誡。釋
0107b12: 各為三。而放捨文略。長行合勸不合誡。而息化文
0107b13: 廣。偈中但頌誡不頌勸。又不頌息化。皆有出沒。火
0107b14: 宅長行。誡勸釋各有三。今文則併領。即遣傍人疾
0107b15: 走往捉。領上勸門之擬宜。窮子驚愕。領上勸門之
0107b16: 無機。強牽將還。領上誡門之擬宜。窮子自念無罪。
0107b17: 至悶絕地。領上誡門之無機。從父遙見下。併領
0107b18: 勸誡之息化。此探取佛意。雖勸門擬宜無機。意猶
0107b19: 未息。更作誡門擬宜。事不獲已巳。然後息化。此分科
0107b20: 對法竟。
0107b21: 即遣傍人。急追將還。爾時使者。疾走往捉。
0107b22: 此是第三傍追二誘中。初領上勸門擬宜。智是能
0107b23: 遣。教是所遣。理義為正。教義為傍。從佛出大乘十
0107b24: 二部經。擬宜眾生。無機不受。於其如乳。故言遣傍
0107c01: 人。此約教釋也。又傍人者。傍即臣佐等也。即是遣
0107c02: 法身菩薩。為說大乘。如華嚴中令四菩薩說四十
0107c03: 位。即是遣傍人也。疾走往捉者。大乘明義。顯露正
0107c04: 直。用此赴機。疾趣菩提。故大車中云其疾如風。此
0107c05: 即正也。今以菩薩為傍人者。菩薩自有神力。又被
0107c06: 佛加。亦能令彼疾入菩提。此約勸門擬宜竟。即上
0107c07: 譬云長者作是思惟。乃至從舍出之也。法說云我
0107c08: 始坐道場。觀樹亦經行。乃至微妙最第一文也。
0107c09: 窮子驚愕。稱怨大喚。我不相犯。何為見捉。
0107c10: 此是第三傍人追中。初勸門中二無機也。既現無
0107c11: 機。縱昔曾發廢久不憶。卒聞大教。乖心故驚。不識
0107c12: 故愕。稱怨大喚者。小乘以煩惱為怨。生死為苦。若
0107c13: 勸煩惱即菩提。即大喚稱怨枉。若聞生死即涅槃。
0107c14: 即大喚稱苦痛。大乘無機故。不受勸門也。我不相
0107c15: 犯者。我不干求。何意用大化我。此領勸門二意。未
0107c16: 領息化。即上譬云。復更思惟。唯有一門。而復小。
0107c17: 法說云。眾生諸根鈍。著樂癡所盲文也。
0107c18: 使者執之愈急。彊牽將還。
0107c19: 此是第三傍追中。第二領解誡門中初擬宜文也。
0107c20: 前明勸善。猶是容豫。我當為說怖畏之事。即是急
0107c21: 切也。彊牽將還者。誡以苦言。令其遠惡。內既無機。
0107c22: 外逼大化。即是彊牽將還也。前云。我當為說怖畏
0107c23: 之事。此舍已巳燒。宜時疾出文也。
0107c24: 于時窮子自念。無罪而被囚執。此必定死。轉更惶怖。
0108a01: 悶絕地。
0108a02: 此是第三傍追中。第二領誡門中二無機也。罪者
0108a03: 慈悲也。眾生罪故。入生死獄。菩薩亦同罪入獄。二
0108a04: 乘無大悲心。名為無罪。令入生死。即是而被囚執。
0108a05: 無大方便。而入生死。必當永失三乘慧命。故言必
0108a06: 死。思此等事。故言轉更惶怖也。彊以大教。小智不
0108a07: 解。故言悶絕。即起誹謗。必墯三途。故言地。亦是
0108a08: 迷悶。溺無明地也。即上父雖憐愍而諸子等。乃至
0108a09: 云何者為舍云何為失。領上無機文竟。△下從父
0108a10: 遙見之。即是第三併領上勸誡二門息大乘化也。
0108a11: 就此為四。初思惟息化。二釋息化。三正息化。四息
0108a12: 化得宜。初有兩意。一知大志弱。二知小志彊。分文
0108a13: 竟。
0108a14: 父遙見之。而語使言。不須此人。勿彊將來。
0108a15: 此傍追中第三息化中。初思惟息化。知大志弱也。
0108a16: 父遙見者。小去大遠。故名為遙。是結緣子。故言為
0108a17: 見。而語使者。約教為使者。智本說教。智知無機。智
0108a18: 息故教息也。約人為使者。語諸菩薩。不須現汝尊
0108a19: 妙之身。令二乘見。淨名中。攝汝身香。無令彼諸眾
0108a20: 生而起惑著。普賢入此娑婆。促身令小。皆是此義。
0108a21: 勿彊將來者。既無大機。恐傷其善根。故云勿彊。又
0108a22: 不須此人者。思惟息勸門擬宜。勿彊將來者。思惟
0108a23: 息誡門擬宜文也。
0108a24: 以冷水灑面。令得醒悟。莫復與語。
0108b01: 此是小志彊也。冷水灑面者。宜以斷理水。除見
0108b02: 思之熱也。面者以向釋之。厭生死名背。有向涅槃
0108b03: 之機。如面。非謂灑彼涅槃名面。醒悟者。開施小教。
0108b04: 逗機稱宜。得離煩悶悟四真諦也。莫復與語者。決
0108b05: 定應息大乘教化也。此是初思惟息化二文竟。
0108b06: 所以者何。父知其子志意下劣。自知豪貴。為子所難。
0108b07: 審知是子。而以方便。不語他人云是我子。
0108b08: 此是釋息化之意。正厭苦欣空。親狎下劣。無慈悲
0108b09: 心。即畏難大法。且任其小志。抑佛本懷。所以息化。
0108b10: 審知二萬億佛所。曾發大道心。非都無大機也。且
0108b11: 息大化。佛意未已巳。更俟後期。不語他人者。於昔偏
0108b12: 小教中。隨他意語。方便護。稱是聲聞。不說隨自
0108b13: 意語。云是菩薩也。即上勸門息化。云或當墯落為
0108b14: 火所燒文也。
0108b15: 使者語之。我今放汝。隨意所趣。
0108b16: 此正明息化也。我今放汝。即是知大機弱。隨意所
0108b17: 趣。即是知小善強。以此二緣。故息大化。即上法說
0108b18: 我寧不說法。疾入涅槃也。
0108b19: 窮子歡喜。得未曾有。從地而起。往至貧里。以求衣食。
0108b20: 此是第四息化稱機。不為大教所逼。是故歡喜。無
0108b21: 謗大罪。得免三途。故言從地也。有小善生。故言而
0108b22: 起。又前擬宜大法。迷悶不解。臥無明地。今逗以小。
0108b23: 可得醒悟。故言從地而起。於四諦中。欲求道法。故
0108b24: 言往至貧里以求衣食。或於四見之中。求道法。故
0108c01: 言貧里也。即前誡門息化云但東西馳走視父而
0108c02: 已巳文也。從上冷水訖此。息化文畢。始自即遣傍人。
0108c03: 至此。領傍人譬竟也。△下從將欲誘引去。是二人
0108c04: 誘中。初齊教。近領火宅三車救子。遠領法說波羅
0108c05: 柰施權。次從又以他日下。取意領法身地上。久照
0108c06: 方便。非道樹始知用小。早鑑眾生致難尊特。親狎
0108c07: 垢衣。故追領往前。以成今解。問。四大弟子。何因能
0108c08: 知法身久照。答。推近知遠。若始道樹知無大機。不
0108c09: 應兜率降神。正慧託胎。乃至現有煩惱。納妃生子。
0108c10: 三十四心後身斷結。驗知脫大小相海。微妙瓔珞。
0108c11: 更著麤弊丈六垢衣。其已巳久矣。今此下初且釋齊
0108c12: 教領者。譬喻品文有四。一用方便擬宜。二知先心。
0108c13: 三歎三車。四適所願。方便品亦四。今領亦四。分科
0108c14: 示意畢。
0108c15: 爾時長者。將欲誘引其子。而設方便。密遣二人。形色
0108c16: 。無威德者。汝可詣彼除語窮子。此有作處。倍與
0108c17: 汝直。窮子若許。將來使作。若言欲何所作。便可語之。
0108c18: 雇汝除糞。我等二人。亦共汝作。
0108c19: 此第二明二人誘文。初齊教領中。初念小擬宜也。
0108c20: 言將欲誘引者。既息大化。不容孤棄。將設方便。故
0108c21: 言將欲等也。密遣二人者。四弟子齊已巳分領。不涉
0108c22: 菩薩。故言二人。若約法是因緣四諦。約理是真俗。
0108c24: 宜大乘也。若傍人自表一實諦。一大乘教。一菩薩
0109a01: 人爾。今明方便。隱實為密。指偏真為遣。約教。隱滿
0109a02: 字為密。指半字言遣。約人。內秘菩薩行。故言密。外
0109a03: 現是聲聞。故言遣。形色者。二乘教中。不修相好。但
0109a04: 說苦無常不淨。即是形色憔悴也。約人。則諸菩薩
0109a05: 隱其本色。示以形。非了義說。無有十力無畏。名
0109a06: 無威德也。汝可詣彼者。即以小教。擬小機也。大教
0109a08: 語。此有作處者。見修兩道。是斷惑作處也。倍與汝
0109a09: 直者。五戒十善。止出三途。今四諦十二因緣。能出
0109a10: 生死。是為一倍。又外道六行。但能伏惑。今修四諦。
0109a11: 則能斷惑。得至涅槃。是為二倍也。窮子若許者。有
0109a12: 機是許。即設教。無機是不許。不設教。欲何所作者。
0109a13: 二乘唯欲除惑取證。不論淨佛國土成就眾生。所
0109a14: 以言雇汝除糞也。我等二人亦共汝作者。二乘鈍
0109a15: 根。憑教行行。方能修業。約理者。即是智諦相資也。
0109a16: 約人。即權人共實人修行也。即領前譬中。我今當
0109a17: 至得免斯害。法說中尋念過去佛。乃至我今所得
0109a18: 道文也。
0109a19: 時二使人。即求窮子。既已巳得之。
0109a20: 此是齊教領中。第二領知子有機。審知有機。故言
0109a21: 既已巳得之。領譬中父知諸子先心各有所好情必
0109a22: 樂著也。
0109a23: 具陳上事。
0109a24: 此是齊教領中。第三領上正施方便歎三車也。除
0109b01: 苦集之糞。取道滅之價。即領上譬中。汝等所可玩
0109b02: 好希有。至皆當與汝。法說中云。思惟是事已巳。即趣
0109b03: 波羅柰文也。
0109b04: 爾時窮子。先取其價。尋與除糞。其父見子。愍而怪之。
0109b05: 此是第四齊教領。受行悟入。窮子先取其價等。領
0109b06: 上適願爭出火宅也。二乘慕果行因。所以先取也。
0109b07: 其父見子愍而怪之者。怪不求佛道。愍其取阿羅
0109b08: 漢果。所失者大。所得者寡。故言怪也。齊此領法譬
0109b09: 中齊教文竟。應知齊教領。且領漸初。以所稟小。名
0109b10: 齊教領也。即上譬中。諸子聞父所說玩好。至爭出
0109b11: 火宅。法說中是名轉法輪至法僧差別名。此是二
0109b12: 人誘中。初齊教文竟也。△下去名探領。謂取意領。
0109b13: 佛靈智先照。久設權謀。崎嶇隨逐。非止樹下始見
0109b14: 因緣。已巳如上說。此文為四。一從又以他日。取意領
0109b15: 先以權智久欲擬宜。二見子。是久知方便是
0109b16: 其玩好。三脫妙著麤。領久知須歎三車。四親教子
0109b17: 作。久知適願受行。此分文竟。
0109b18: 又以他日。於牖中。遙見子身。
0109b19: 此探領中。初領佛在法身地上。先以權智。久欲擬
0109b20: 宜也。今初又者鄭重辭也。將欲取意領法身之地。
0109b21: 久知大小之機。一三施化。重述佛意。故標章稱又
0109b22: 也。他日者二乘自謂方便為己巳。非二乘法為他。即
0109b23: 擬法身名他也。日者。時也。亦智也。依法身之時。用
0109b24: 智照機。故言他日。若從此義。實智照實為自。權智
0109c01: 照方便為他。此分字釋。若更合字釋者。齊教領。領
0109c02: 化身用事。為己巳日。非化身用事。為他日。此約化他
0109c03: 指齊教者。即法譬二文。但至鹿苑。依教所有。故云
0109c04: 齊教也。又更約自行及以化他。而釋他日者。若就
0109c05: 如來。自行權實之智。皆名為己巳。如來化他權實之
0109c06: 照。皆名為他。又如來自他權實之照。照實為己巳。照
0109c07: 權為他。此探領法身之時。用化他之權智。照於權
0109c08: 機若有若無。照用權事若可若否。皆是權智所照。
0109c09: 故言他日。若從此義。齊教領。領化他之權事。故二
0109c10: 乘稱己巳事也。若探領。領自他之權。非二乘事。故稱
0109c11: 為他。雖有兩意。他日俱成。今依二乘所領。又逐他
0109c12: 日之文。以探領領法身中照機。故云他日也。牖
0109c13: 者。偏見則小。表權智照彼偏機也。遙者。小去大懸。
0109c14: 故名為遙。見子者。昔曾種大。稱之為子。以大擬之。
0109c15: 故言為見。牖偏。未宜大化。故息大而施小也。
0109c16: 須知因子隔牖之外。何關長者偏視之非。況是長
0109c17: 者欲取偏機。於圓仍遠。故名遙。又探領者。亦應云
0109c18: 齊教。皆指法身取機故也。
0109c19: 羸瘦。糞土塵坌。汙穢不淨。
0109c20: 此第二探領先知有小玩好也。修因智力少為羸。
0109c21: 修因福力少為瘦。內怖無常為。外遭八苦為。
0109c22: 四住為糞土。無知為塵坌。
0109c23: 即脫瓔珞細上服嚴飾之具。更著麤弊垢膩之衣。
0109c24: 塵土坌身。右手執持除糞之器。狀有所畏。
0110a01: 此第三。是探領先知須歎三車希有也。脫妙服。譬
0110a02: 隱報身無量功德。四十二地戒定慧陀羅尼等。瓔
0110a03: 珞。寂滅忍細上服。大小相海。嚴飾之具。容服若
0110a04: 盛。子則驚畏。二乘不宜見此相好。是故脫之。更著
0110a05: 麤弊者。現丈六形。是麤也。生忍法忍是弊也。塵土
0110a06: 坌身者。現有煩惱有為有漏也。執除糞器者。但治
0110a07: 見思有漏之法。不論諸地清淨智慧也。左手喻實。
0110a08: 右手喻權。權用便易。自以此法。斷結成佛。又用此
0110a09: 化人也。狀有所畏者。示同怖生死。又有寒風馬麥
0110a10: 七九十惱之報耳。△下語諸作人。第四親教子作
0110a11: 譬。受行外凡位。即是道品中七科法門。以顯除糞
0110a12: 之相。領上諸子心各勇銳。互相推排。競共馳走。爭
0110a13: 出火宅文。有七段。一者語作人譬。譬四念處。是外
0110a14: 凡位。二令勤作勿得懈息譬。譬四正勤。三咄男子
0110a15: 勿復餘去譬。譬四如意足。四好自安意下。名安慰
0110a16: 譬。譬其五根也。五所以者何下。名無五過譬。譬五
0110a17: 力。此前四句。是第二內凡位。六即時長者字以為
0110a18: 子譬。譬八正。七雖欣此遇下。名教常令除糞譬。譬
0110a19: 七覺。此二句。是第三聖位也。
0110a20: 語諸作人。
0110a21: 此初語諸作人者。即是說三藏。示四念處。是除糞
0110a22: 之器。斷結之境。故遺教云。常依念處行道。能破四
0110a23: 倒。領火宅中適願心各勇銳。即是聞慧外凡。
0110a24: 汝等勤作。勿得懈息。以方便故。得近其子。
0110b01: 第二勿得懈息者。即是令勤修四念處也。若起懈
0110b02: 息。不能滅二惡。不能生二善。以二勤故。能發煖火。
0110b03: 對火宅互相推排。入修慧煖位也。以方便故得近
0110b04: 其子者。念處未得理火溫心。猶為外。不可附近。
0110b05: 以初得煖方便。則可附近。
0110b06: 後復告言。咄男子。汝常此作。勿復餘去。當加汝價。諸
0110b07: 有所須。瓮器米。鹽酢之屬。莫自疑難。亦有老弊使
0110b08: 人。須者相給。
0110b09: 第三。咄是驚覺。亦是責數也。上正勤中紛動。即是
0110b10: 智法。如男子是陽性。如意足。是定法。如女人是陰
0110b11: 性。良以正勤不得與真相應。故咄驚責數。令捨散
0110b12: 入靜。故云咄男子也。汝常至餘去者。念處正勤。動
0110b13: 不專一。不名為常。四如意中。定不異緣。思惟則定。
0110b14: 思惟則斷。定斷專一故常一。常不紛動。故云勿復
0110b15: 餘去。此猶在互相推排中。即是頂法位也。當加汝
0110b16: 價者。煖法觀中。不能發真。如意觀中。能發無漏。故
0110b18: 意觀求。欲須即得。四禪體含枝林。如盆器。生空麤
0110b19: 如米。法空細如。此即正道。四諦下十六諦觀無
0110b20: 常如鹽。苦如酢。此即助道。如米難食。須加鹽酢
0110b21: 和之。正道難顯。須助道助之也。莫自疑難者。結上
0110b22: 正助。審在如意觀中。故令勿疑。決定可辦。如己巳物
0110b23: 想。故言勿難。亦有老弊使人者。若欲直取通。以代
0110b24: 手足。如使人驅役者。如意觀中亦有此通。但通劣
0110c01: 弱。事同老弊。雖不丁壯。亦堪運。又以正道求理。
0110c02: 正道弱未能發真。欲須助道。九想。十想。八背捨助
0110c03: 道使人者。如意觀中亦有此法。若得助助正。即成
0110c04: 共解脫人。已巳上譬四如意足。
0110c05: 好自安意。我如汝父。勿復憂慮。
0110c06: 第四好自安意者。得五根。安固難壞也。我如汝父
0110c07: 者。忍解真。似像未實。故言如父。亦是如子。勿復
0110c08: 憂慮者。令其安意。破壞見思也。
0110c09: 所以者何。我年老大。而汝小壯。汝常作時。無有欺怠
0110c10: 瞋恨怨言。都不見汝有此諸惡。如餘作人。自今已巳後。
0110c11: 如所生子。
0110c12: 第五我老汝少者。佛居道終。已巳具智斷。故言老大。
0110c13: 汝居道始。未有智斷。名為少壯。此即忍法位也。無
0110c14: 五過者。得五力。離五惡法也。得信力故不欺。精進
0110c15: 力故不怠。念力故不瞋。定力故不恨。慧力故不怨。
0110c16: 言餘作人者。遠指外道諸見求理。名餘作人。近指
0110c17: 煖頂四位。未免五過。亦名餘作人。此文無五過。即
0110c18: 五力也。自今已巳後如所生子者。下忍十六剎那。時
0110c19: 節猶長。中忍雖復縮觀。亦未是一剎那。若上忍世
0110c20: 間。最後一剎那心。真逼聖。故名此位為如所生
0110c21: 子。即世第一法位。內凡四位畢。
0110c22: 即時長者。更與作字。名之為兒。
0110c23: 第六即時至為兒者。得八正。入見道。競共馳走。故
0110c24: 言名之為兒。世第一法與真不久。故言即時。阿含
0111a01: 說五種佛子。四果及辟支佛名佛真子也。菩薩不
0111a02: 斷結。子義不成。若望二乘。有慈悲。亦得名子。
0111a03: 爾時窮子。雖欣此遇。猶故自謂客作賤人。由是之故。
0111a04: 於二十年中。常令除糞。
0111a05: 第七常令傭作譬。譬雖為子。思惟未盡。猶居學位。
0111a06: 未得無難。故二十年常令除糞。亦復自知不任紹
0111a07: 大。正是依教修行盡苦耳。故云猶故自謂客作賤
0111a08: 人。若得初果。厭小樂大。大乘機發者。即應授以大
0111a09: 乘。又不須進斷其餘殘結。正由不捨小志。大機不
0111a10: 發。以是且令依教盡漏。故言由是之故二十年中
0111a11: 常令除糞。言二十年者。見諦一解脫。一無礙。思惟
0111a12: 九無礙。九解脫。故名二十年也。此約合數釋。又云。
0111a13: 見思二道中斷結。名二十年。又云。五下分五上分
0111a14: 為二十年也。又云猶於二乘法中。斷思惑故。名二
0111a15: 十年。又云。依二使人。共斷餘結。故名二十年也。又
0111a16: 從有二乘之機。而來感佛。故云自見子來已巳二十
0111a17: 年。若住二乘位。轉大乘教。名為於二十年中執作
0111a18: 家事也。二十語同。各有所以。指此一句。即是爭出
0111a19: 三界火宅。即修道位也。從上語諸作人。訖此七文。
0111a20: 總是領久知第四親教子作適願受行一譬畢。始
0111a21: 從上即遣傍人急追至此。是領解中第三追誘。領
0111a22: 法譬寢大施小。捨几用車文竟也。△下從心相體
0111a23: 信去。是大科第四領付家業譬。未入文先。預示四
0111a24: 義。初分章對上法譬。過是已巳後下。是第四領付家
0111b01: 業譬。近領火宅等賜大車。遠領法說中無上道。就
0111b02: 此為二。初領後付。又各為二。共領火宅等賜大車
0111b03: 中四意。亦是方便品。顯實四意。初章二者。一心相
0111b04: 體信。即領上免難。二委以家業。漸以通泰。成就大
0111b05: 志。即領上索車。後章二者。一付家業。即領等賜大
0111b06: 車。二得付。領得車歡喜。然既合四五為一段。則使
0111b07: 鹿苑文後。不入方等之文。大章雖爾。細開仍有免
0111b08: 難等文。以應一代五時之說。今猶存開。標領及付。
0111b09: 領謂領業。指方等般若也。付財在法華中。此分對
0111b10: 法譬畢。二明下生起者。由心相體信故。得委以家
0111b11: 業。家業既諳。悉備知見。則成就大志。由意志通泰
0111b12: 故。得付與家業。是故歡喜。生起畢。三釋付財由者。
0111b13: 由有遠近。若不先教傭作。與一日之價。豈得相體
0111b14: 委業付財。內合由三藏斷結。堪聞大集。受折淨
0111b15: 名。轉教般若。而致付財。當知傭作取價。即是遠由。
0111b16: 體信委業。即是近由。此釋付財由畢。四約五味。示
0111b17: 探領始終之相者。又前誘引譬中。有齊教領。始自
0111b18: 道樹。終訖出宅。又有探領。始自法身。終訖思盡。此
0111b19: 兩合為一始終。今領亦二。始探領慈悲四味調熟。
0111b20: 終領付財究竟一味。遠近始終。合論五味。何者。即
0111b21: 遣傍人。傍人所說。乃譬華嚴圓頓。此教最初。傍人
0111b22: 譬牛。所說譬乳。內合從佛出十二部經。即初味也。
0111b23: 以此擬二乘人。無機不受。迷悶地。於其全生。如
0111b24: 乳味也。次明密遣二人。說除糞法。此譬息大之後。
0111c01: 鹿苑說三。於小即信。革凡成聖。如轉乳為酪。內合
0111c02: 從十二部出修多羅。即第二味也。次明心相體信
0111c03: 入出無難。譬三藏之後說方等。淨名揚大折小。二
0111c04: 乘聞大不謗。折小不退。良以三藏斷結。取一日之
0111c05: 價。故得恣其褒貶。若未斷結。不堪聞揚大。如前不
0111c06: 受勸門。亦不堪聞折小。如前不受誡門。而今不謗
0111c07: 不退者。心相體信故也。親既證小。則信大不。得
0111c08: 涅槃價。故體折不瞋。雖非己巳事。而不疑謗。此心淳
0111c09: 熟。如從酪出生酥。內合從修多羅出方等經。第三
0111c10: 味也。次明長者自知將死不久。下譬方等心相體
0111c11: 信入出無難已巳後。委以家業。使其領教。為大菩薩。
0111c12: 說摩訶般若。既領知眾物。貫統法門。心明口辨。彌
0111c13: 益慕樂。但恨住小。非是己巳分。脫更開許。豈不樂哉。
0111c14: 於是心漸通泰。成就大志。如似生酥出於熟酥。是
0111c15: 從方等出摩訶般若。第四味也。次臨欲終時。而命
0111c16: 其子者。此譬般若之後。判天性。定父子。會三歸一。
0111c17: 付財與記。說法華之教。開佛知見。示真實相。菩薩
0111c18: 疑除。聲聞作佛。悉以如來滅度而滅度之。如從熟
0111c19: 酥出於醍醐。是從摩訶般若出大涅槃。即第五味
0111c20: 也。四大弟子。深得佛意。探領一化。五味之教。始終
0111c21: 次第。經文顯然。明文出此。約五味。示探領始終畢。
0111c22: 就初領家業文。為二。一相體信。二命領業。就體信
0111c23: 復二。先明心相體信。二猶居本位。已巳上分文竟。
0111c24: 過是已巳後。心相體信。入出無難。
0112a01: 此初領家業。領心相體信。即第三方等時也。相者
0112a02: 互相信也。謂於三藏中。得涅槃價。此既不。今為
0112a03: 菩薩。說此大乘。亦復非。此即子信父也。佛知此
0112a04: 等見思已巳斷。聞大必不謗。無漏根利。聞微生信。此
0112a05: 即父信子也。由此見方等尊特之身。聞大乘教。名
0112a06: 此為入。復被呵折。猶見丈六說小乘法。名此為出。
0112a07: 大小出入。而無疑難也。
0112a08: 然其所止。猶在本處。
0112a09: 此領心相體信中。第二領。猶在本處者。雖復入出
0112a10: 無難。而謂是菩薩之事。非己巳智分。不肯迴小向大。
0112a11: 猶居羅漢。不言未來當得作佛。此亦領大集淨名
0112a12: 生酥之教也。△從世尊爾時長者有疾下。第二委
0112a13: 以家業。此領大品佛命。轉教般若。熟蘇時教也。就
0112a14: 此為二。一命知家事。二受命領知。二章各為四。初
0112a15: 四者。一明時節。二正命知家事。三誡令體我心。四
0112a16: 令無漏失。分科示章竟。
0112a17: 世尊。爾時長者有疾。自知將死不久。
0112a18: 此是初命知家業四中。初明時節也。將死不久者。
0112a19: 有機則應為生。機盡應謝為死今佛化機將畢。應
0112a20: 謝非久也。
0112a21: 語窮子言。我今多有金銀珍寶。倉庫盈溢。其中多少。
0112a22: 所應取與。汝悉知之。
0112a23: 此第二正命知家事也。金即別教理。銀即通教理。
0112a24: 大品所明真諦。不出此二。但語通別理。已巳攝餘二。
0112b01: 復二乘人。至此多成通別。而云多有者。理則非多。
0112b02: 約種種門。亦得言多。例如空非十八。約破十八法。
0112b03: 名十八空也。珍寶者。勸學中道。若解中理。則一切
0112b04: 法門。皆是珍寶也。倉是定門。即百八三昧。庫是慧
0112b05: 門。十八空境也。通別兩種定慧倉庫。包藏一切禪
0112b06: 定智慧。無所闕少。內充外溢。故云盈溢。其中多少
0112b07: 者。說於般若。則有廣略二門。菩薩行般若。應知略
0112b08: 廣相。略則為少。廣則為多。自行為取。化他為與。大
0112b09: 品中云。汝當為菩薩說。故云汝悉知之。
0112b10: 我心如是。當體此意。所以者何。今我與汝。便為不異。
0112b11: 此第三誡。體我心者。佛以般若為心。汝今傳燈。當
0112b12: 隨佛意說也。又二乘人。本解是折法空。命當體此
0112b13: 意者。命令轉教。用誡令同我。是體法空。實理無二
0112b14: 也。昔時被命。謂傳燈與他。今乃知佛令我識體之
0112b15: 門。故言當體此意。今我與汝便為不異者。釋此有
0112b16: 三。一被加令說。與佛不異。二就理以諸法皆如。故
0112b17: 得不異。善吉如。如來如。一如無二如。故言便為不
0112b18: 異。三就今時。始悟父子天性。本來不異。而二乘人。
0112b19: 自謂被加耳。由機未轉故也。
0112b20: 宜加用心。無令漏失。
0112b21: 此第四無令漏失也。一者汝為菩薩。說般若教。
0112b22: 無令漏失。二者就理。此即汝法。後時當用。是故無
0112b23: 令漏失。從上長者有疾訖此。命知家業竟。△此下
0112b24: 受教第二受命領。又為四。
0112c01: 爾時窮子。即受教。領知眾物。金銀珍寶。及諸庫藏。
0112c02: 此初正受命領知也。
0112c03: 而無希取一之意。
0112c04: 此第二無希取。善吉雖說般若。自謂我無其分。
0112c05: 然其所止。故在本處。下劣之心。亦未能捨。
0112c06: 此第三猶居本處也。住羅漢位。雖復慕大。亦未定
0112c07: 言欲作菩薩也。未捨下劣心者。雖復恥小。亦未定
0112c08: 言捨於小證也。
0112c09: 復經少時。父知子意。漸已巳通泰。成就大志。自鄙先心。
0112c10: 此第四父知子意也。即是領上索車譬。鄙棄先心。
0112c11: 欲求大道。大機發也。問。何時名少時。答。一云。說般
0112c12: 若竟。於異處遊觀。尋思所領大乘法門。生心貪樂。
0112c13: 為失不失。如此等尋思。即是大乘機發時也。此時
0112c14: 去法華未遠。故言少時。又當說無量義時。大乘機
0112c15: 發。何以知然。無量義中。明七種方便。無量漸頓。從
0112c16: 一法生。既聞此說。思惟昔之三藏三乘。悉從一法
0112c17: 生。如是三乘。亦應入一。則極近極少時也。如是思
0112c18: 惟。漸已巳通泰。四味之終。故云漸已巳。機無隔異。故云
0112c19: 通泰。大心即發。故言成就大志。正發在三請時也。
0112c20: 始從上過是已巳後心相體信。訖此。總是第四領付
0112c21: 中。初領家業文竟。△下從臨欲終時下。第二正付家
0112c22: 業。又為二。謂一付業。二歡喜。初有四。一付業時。二
0112c23: 命子聚眾為證。三結會父子。四正付家業。分文畢。
0112c24: 臨欲終時。
0113a01: 此初付時也。臨欲終者。是明時節。化緣將訖。靈山
0113a02: 八載。說法華經。唱入涅槃時也。法界性論云。佛成
0113a03: 道後。四十二年。說法華經。
0113a04: 而命其子。并會親族。國王大臣。剎利居士。皆悉已巳集。
0113a05: 此付業中。第二命子聚眾也。而命其子者。即是二
0113a06: 萬億佛所。受化之徒。名之為子。大機熟人。十方雲
0113a07: 集也。上四眾圍繞者。是也。并會親族者。十方法身
0113a08: 菩薩影響者。為親族。影響之眾。多是釋迦昔日同
0113a09: 業。並共如來。於二萬億佛所。共開化之。於其悉是
0113a10: 伯叔之行。故用此為親族。國王者。一切漸頓諸經。
0113a11: 無不稱所詮之處為經王。當機益物。興廢有時。部
0113a12: 部不同。名之為國。皆言第一。即是王。須知今乃廢
0113a13: 諸小王。唯立一主。是故法華名王中王。又復須知。
0113a14: 此經會通諸教。豈非聚集國王。故無量義中。先已巳
0113a15: 收集。彼云。初說四諦十二緣生。次說方等十二部
0113a16: 經。次說摩訶般若華嚴海空。此則普集諸經。融通
0113a17: 漸頓。會入此典。故名會國王也。以今經中部無餘
0113a18: 教。部即部中尊極為王。教即部內教主為王。既教
0113a19: 分大小。王亦尊卑。國界寬狹。民有多少。資產各異。
0113a20: 所出不同。故部內教。通別二轍。別則當界施恩。通乃
0113a21: 須歸大國。故知部教俱須會通。在昔未會。如一國
0113a22: 內二三小王。各理蒼品。未歸大國。故方便教主。王
0113a23: 名不無。但兼部中。圓極主弱。若會已巳後。同霑一化。
0113a24: 民無二主。國無二王。自爾已巳前。或歸不歸。仍是小
0113b02: 未歸。民若歸從。王本一統。以此會法。義可比知。大
0113b03: 臣等者。彌勒等諸大菩薩。皆是等覺。名為大臣。初
0113b04: 地至九地。為剎利。法王種性中生。三十心為居士。
0113b05: 此等皆從釋迦受化也。
0113b06: 即自宣言。諸君當知。此是我子。我之所生。於某城中。
0113b07: 捨吾逃走。辛苦。五十餘年。其本字某。我名某甲。
0113b08: 昔在本城。懷憂推覓。忽於此間。遇會得之。此實我子。
0113b09: 我實其父。
0113b10: 此第三結會父子也。實從我受學。實是我子。從我
0113b11: 起解。是我所生。我實曾於二萬億佛所。常教大法。
0113b12: 故我實是父也。於某城中者。此經西國文多。度此
0113b13: 甚少。或可說昔名字國土。如大通智勝因緣。今簡
0113b14: 略名字。直言某甲耳。是諸眾生。背此大乘。起無明
0113b15: 闇。遁入生死。故言逃走。備經六趣。故云五十餘年。
0113b16: 昔在本城懷憂推覓。自昔法身地中。常以二智。觀
0113b17: 覓可化之機也。始於今日。感應道交。故云忽於此
0113b18: 間遇會得之也。
0113b19: 今吾所有。一切財物。皆是子有。先所出內。是子所知。
0113b20: 此第四正付家業。一切大乘萬行之因。萬德之果。
0113b21: 故云一切所有也。先所出內是子所知者。追指昔
0113b22: 日大品領教。所委有廣略般若。共不共法。是汝所
0113b23: 知。即是汝有。故法華但明佛之知見。不更廣說一
0113b24: 切行相也。付家業竟。
0113c01: 世尊。是時窮子。聞父此言。即大歡喜。得未曾有。而作
0113c02: 是念。我本無心有所希求。今此寶藏。自然而至。
0113c03: 此是付業中。第二得付歡喜。領上各乘大車得未
0113c04: 曾有。自顧無心希望佛道。而今忽聞得記作佛。故
0113c05: 云不求自得也。三藏中。本心不求。方等中。恥小望
0113c06: 絕故不求。般若中。雖領非己巳分故不求。如此不求。
0113c07: 而今自得也。已巳上第四大段領付家業譬畢。始從
0113c08: 世尊爾時窮子備賃訖此。第二大科領開譬文竟。
0113c09: 下去合文。△下從世尊大富長者。即第二合上譬
0113c10: 說也。光宅合之。或前或後。釋之甚略。今依文點意。
0113c11: 不復子派。經合譬略者。貴在得意。不俟費辭。下文
0113c12: 大富長者。合上父子相失譬。上譬文有四。一子背
0113c13: 父去。二父求子中止。三子遇到本。四其父憂念。今
0113c14: 但合父子。總得餘意。
0113c15: 世尊。大富長者。則是如來。我等皆似佛子。
0113c16: 此合上第一父子相失譬也。則是如來。合上父也。
0113c17: 我等皆似。則合上子也。言似者有二義。一取大機
0113c18: 為子。昔未逃逝。既非真位。猶居外凡。故云似也。二
0113c19: 取小機為子者。小機似像大乘根性耳。雖大小俱
0113c20: 似。由結緣不壞。子義不亡。子既逃父。貶之曰似。若
0113c21: 論正因。不似亦子。況復似耶。既曾結緣。誰非真子。
0113c22: 據曾逃逝。父且貶之。由位淺迷深。斥之云似。問。初
0113c23: 釋品云已巳得入真。此那言似。答。此合子逃父時。是
0113c24: 故言似。品初明子今日開悟時。此問非也。
0114a01: 如來常說我等為子。
0114a02: 此合上第二父子相見喻。上見父有四。謂由。處。相。
0114a03: 逃。父見子有四。一見子處。二見便識。三見子歡喜。
0114a04: 四見子適願。今但合見子便識一句。即含前來八
0114a05: 文。文雖前後。意必同時。豈非子見父時。即父見子。
0114a06: 見故便識。雖復逃走。機在不久。故父亦喜。故知一
0114a07: 句即攝於八。△下從我等以三苦去。合上第三傍
0114a08: 追二誘譬。上有傍追二誘。今合亦二。上初遣傍追。
0114a09: 次再追次放捨。
0114a10: 世尊。我等以三苦故。於生死中。受諸熱惱。迷惑無知。
0114a11: 此合上初遣傍追譬中二門無機也。上勸誡兩門。
0114a12: 先各論擬宜無機。後合論二門息化。今三雙合領
0114a13: 也。即是合上勸門何為見捉。及誡門中自念無罪
0114a14: 也。言三苦者。由三苦故。五濁加重。所以二門無
0114a15: 大機。但堪小化。五濁逼故。即是三苦。無明覆故。即
0114a16: 是無知。正合上勸誡二門無大機也。不合二門擬
0114a17: 宜者。即以二門無機兼之。
0114a18: 樂著小法。
0114a19: 此一句。合上勸誡二門息化中。合有小志也。上譬
0114a20: 文息化有四。一思惟息化。二釋息化。三正息化。四
0114a21: 息化得宜。初文有二。一知大弱。二知小彊。今但合
0114a22: 上第二。即攝下三及初第一。故上文正放捨。云我
0114a23: 今放汝。隨意所趣。已巳知有小志故。於大放捨。放捨
0114a24: 即是息化爾。△下去合上二誘譬。上有齊教探領。
0114b01: 今合二意。
0114b02: 今日世尊。令我等思惟。蠲除諸法戲論之糞。
0114b03: 此合上齊教中。第三具陳上事。即歎三車。上齊教
0114b04: 有四。一小擬宜。二知先心。三歎三車。四適所願。今
0114b05: 合上歎車。兼得餘二。
0114b06: 我等於中。勤加精進。得至涅槃一日之價。既得此已巳。
0114b07: 心大歡喜。自以為足。便自謂言。於佛法中。勤精進故。
0114b08: 所得弘多。
0114b09: 此合上齊教中。第四先取其價。即適願也。合齊教
0114b10: 領竟。
0114b11: 然世尊。先知我等。
0114b12: 此初合上探領中見子喻擬宜。上譬有四。今但合
0114b13: 三。不合正教作。指上勤加除糞兼之。上言遙見。今
0114b14: 言先知爾。合上喻擬宜也。
0114b15: 心著弊欲。樂於小法。
0114b16: 此第二合上喻有機也。上言羸瘦。今言心著
0114b17: 弊欲爾。
0114b18: 便見縱捨。不為分別汝等當有。如來知見。寶藏之分。
0114b19: 此第三合上脫妙著麤。是歎三車也。上言即脫瓔
0114b20: 珞更著麤弊。今言便見縱捨不為分別寶藏之分
0114b21: 爾。此合上探領竟。從上我等以三苦故。訖此。合傍
0114b22: 追二誘譬竟。△下從以方便力去。合上付家業譬。
0114b23: 上有由有付。今合亦二。由為兩。一相信。二委業。今
0114b24: 合亦二。一相信。有二。
0114c01: 世尊以方便力。說如來智慧。
0114c02: 此初合上心相體信近由也。此明帶三乘方便。說
0114c03: 大乘實相。故言以方便力。出辨二乘。以佛智力。入
0114c04: 明實相。若不體信。豈於我前明佛慧耶。
0114c05: 我等從佛。得涅槃一日之價。以為大得。於此大乘。無
0114c06: 有志求。
0114c07: 此合上近由猶在本處竟。△下又因去。合上正領
0114c08: 家業。上有命有受。今但合受。受又四。一受命。二無
0114c09: 希取。三不捨下劣。四漸通泰。今但合二。受命與無
0114c10: 希取。
0114c11: 我等又因如來智慧。為諸菩薩。開示演說。
0114c12: 初合上般若受命領業也。
0114c13: 而自於此。無有志願。
0114c14: 合上無希取。兼得三四也。無志願者。明佛加威力。
0114c15: 令如佛心而說也。故我不志願。
0114c16: 所以者何。佛知我等。心樂小法。以方便力。隨我等說。
0114c17: 而我等不。知真是佛子。
0114c18: 此釋上無希取意。以方便力。隨小乘心。說言無分。
0114c19: 由此不知真是佛子。所以不取。佛以方便力。隨我
0114c20: 等說者。佛帶方便力。以實相法。共二乘說。我等不
0114c21: 識不共之意。故非佛子。釋合委業畢。△今我等方
0114c22: 知下。合付家業。上有二。有付有喜。今合亦二。上付
0114c23: 業有四。今則總合付與。付與有二科。
0114c24: 今我等方知。世尊於佛智慧。無所吝惜。
0115a01: 初明佛本於大無吝。
0115a02: 所以者何。我等昔來。真是佛子。而但樂小法。若我等
0115a03: 有樂大之心。佛則為我。說大乘法。今此經中。唯說一
0115a04: 乘。而昔於菩薩前。毀訾聲聞。樂小法者。然佛實以大
0115a05: 乘教化。
0115a06: 此釋無吝。正由樂小。不早付大耳。言此經中下。舉
0115a07: 今證昔。今理唯一。故知昔三非實。但為未堪。故於
0115a08: 大前。毀呰小心。欲令捨偽取真。定知非吝。然佛實
0115a09: 以大乘。而教化我也。合付家業。
0115a10: 是故我等。說本無心。有所悕求。今法王大寶。自然而
0115a11: 至。如佛子所應得者。皆已巳得之。
0115a12: 此合上歡喜。亦是於三不求之意也。始從大富長
0115a13: 者則是如來。訖此。合上譬中四科竟。
0115a14: 爾時摩訶迦葉。欲重宣此義。而說偈言。
0115a15: 偈有八十六行半。初七十三行半。頌上。次十三行。
0115a16: 歎佛恩深。初又二。初二行頌法說。後七十一行半。
0115a17: 頌上譬說。
0115a18: 我等今日。聞佛音教。歡喜踊躍。得未曾有。佛說聲聞
0115a19: 當得作佛。無上寶聚。不求自得。
0115a20: 初頌上法說中。但頌自得。不頌不求。△此下譬說。
0115a21: 頌上開譬。又二。初四十一偈。頌開譬。次三十行半。
0115a22: 頌合譬。上開譬有四。初父子相失。二父子相見。三
0115a23: 追誘。四委業。今皆頌。初十三行。頌父子相失。上相
0115a24: 失譬有四。一子背父去。二父求子。三子漸還。四父
0115b01: 念子。今頌亦四。但不次第。初一行半。頌第一子背
0115b02: 父去。次第二七行。頌第二父求子不得。第三二行。
0115b03: 超頌第四憂念轉深。次第四二行半。追頌第三漸
0115b04: 還近父。上四文各二。
0115b05: 譬如童子。幼稚無識。捨父逃逝。遠到他土。周流諸國。
0115b06: 五十餘年。
0115b07: 今初譬如下一行半。但頌子背父而去。不頌向國
0115b08: 而還也。上火宅中。明長者所王。國邑聚落語寬。此
0115b09: 中明窮子輪迴六道。三界名諸國。六道名五十餘
0115b10: 年也。△其父憂念下。第二七行。是頌父求子不得。
0115b11: 上亦有二。今頌亦二。
0115b12: 其父憂念。四方推求。
0115b13: 初半行。頌上覓子不得也。四方推求者。不同於上。
0115b14: 上四方。是約四諦推理。今四方。是觀四生中。覓可
0115b15: 度之機也。
0115b16: 求之既疲。頓止一城。造立舍宅。五欲自娛。其家巨富。
0115b17: 多諸金銀。硨磲碼。真珠璃。象馬牛羊。輦輿車乘。
0115b18: 田業僮僕。人民眾多。出入息利。乃他國。商估賈人。
0115b19: 無處不有。千萬億眾。圍繞恭敬。常為王者。之所愛念。
0115b20: 臣豪族。皆共宗重。以諸緣故。往來者眾。豪富如是。
0115b21: 有大力勢。
0115b22: 此六行半偈。頌不以失一子。癈家業事也。言頓止
0115b23: 一城者。頓謂頓乏。示之相。義同於乏。又頓止也。
0115b24: 即不行也。秖於此中。求子機也。造立舍宅者。有
0115c01: 餘國中有餘涅槃也。起慈悲舍。依性空宅也。往來
0115c02: 者眾者。諸土菩薩來往聽法也。
0115c03: 而年朽邁。益憂念子。夙夜惟念。死時將至。癡子捨我。
0115c04: 五十餘年。庫藏諸物。當如之何。
0115c05: 此二行。超頌第四憂念轉深也。上文有二。此但頌
0115c06: 先失子之苦。無所委付。是故憂耳。當知子背父去。
0115c07: 即失子之苦。而無得子之樂。失苦得樂。俱在父懷。
0115c08: 是故失時。已巳懷於樂。必知後時還來故也。遠鑑機
0115c09: 緣。未若於佛。夙夜者。有人云。自行為夜。利他為夙。
0115c10: 此不應爾。夙早也。謂晨起。夜暮也。謂黃昏。夙即化
0115c11: 初。夜即化末。大化始末。準說可知。若丈六佛。常說
0115c12: 無常。化欲終時。節節唱滅。若言自行為夜。不可自
0115c13: 行亦云死時將至也。△下爾時窮子去。第四二行
0115c14: 半。追頌上第三漸還向父。上文有二。今頌亦二。
0115c15: 爾時窮子。求索衣食。從邑至邑。從國至國。或有所得。
0115c16: 或無所得。飢餓羸瘦。體生瘡癬。
0115c17: 此二行。先頌近父之由。由求衣食也。從邑至邑者。
0115c18: 根塵相涉如邑。十八界如國。修有漏善。如有所得。
0115c19: 修二乘善。如無所得。不得大乘法食。為飢餓。無大
0115c20: 力用為羸。無大功德為瘦。有無善上起見思。如瘡
0115c21: 癬也。
0115c22: 漸次經歷。到父住城。
0115c23: 此二句。頌正近父城也。始從上譬如童子訖此。是
0115c24: 頌上開譬四中。初父子相失四譬文竟。△下從傭
0116a01: 賃去。七行半偈。頌上第二父子相見譬也。上文有
0116a02: 二。今頌亦二。初六行半。頌子見父。次一行。頌父見
0116a03: 子。上子見父文有四。今但頌三。
0116a04: 傭賃展轉。遂至父舍。
0116a05: 此初半行。頌上見父之由。由傭賃遂至父舍也。
0116a06: 爾時長者。於其門內。施大寶帳。處師子座。眷屬圍繞。
0116a07: 諸人侍衛。或有計筭。金銀寶物。出內財產。注記券疏。
0116a08: 此第二二行半。頌上第三見父之相也。上明見父
0116a09: 之處。處是門側。今言長者於其門內者。兼得處也。
0116a10: 施大寶帳等。正見父相。處。踞師子座也。報應是長
0116a11: 者者。報是勝應故也。以廣顯略。如華嚴中廣明身
0116a12: 相國土行願。本欲以此廣佛知見。顯實相體也。註
0116a13: 記者。即是授記華嚴前文。無授記之語。入法界品
0116a14: 中。傍論授記。亦得名為授記也。券者。即四弘誓許
0116a15: 利他。如有約。弘誓及行。彼最委悉。疏者。即是修
0116a16: 行。隨修隨償。如疏隨還。訖至菩提。償之方畢。又華
0116a17: 嚴中。菩薩行願。多明事數。名為算計也。
0116a18: 窮子見父。豪貴尊嚴。謂是國王。若國王等。驚怖自怪。
0116a19: 何故至此。覆自念言。我若久住。或見逼迫。彊驅使作。
0116a20: 思惟是已巳。馳走而去。借問貧里。欲往傭作。
0116a21: 第三三行半。頌上第四生畏避之心也。法身是王
0116a22: 是師也。報應是長者。如王王等。已巳上明子見父相
0116a23: 竟。△下長者去一行。頌上第二父見子也。上文有
0116a24: 四。一見子處。二見子即識。三見子歡喜。四者適願。
0116b01: 今但頌上二。不頌後二。
0116b02: 長者是時。在師子座。
0116b03: 此半偈。頌上見子之處也。
0116b04: 遙見其子。默而識之。
0116b05: 此半偈。頌上見子便識文也。已巳上第二頌父子相
0116b06: 見譬竟。△下從即去。十行半。頌上第三開譬追
0116b07: 誘文也。今初三行。頌上傍追。上傍人追文有三。初
0116b08: 喚子不來。二再喚不來。三放捨。
0116b09: 即使者。追捉將來。窮子驚喚。
0116b10: 初三句。頌上喚子無機不來。是勸門擬宜無機二
0116b11: 義也。
0116b12: 迷悶地。
0116b13: 次一句。頌上再喚不來。是誡門擬宜無機二義。
0116b14: 是人執我。必當見殺。何用衣食。使我至此。長者知子。
0116b15: 愚癡劣。不信我言。不信是父。
0116b16: 第三二行。頌上無機也。此乃重牒前二門無機。以
0116b17: 無機故。方乃息化。即是上釋放捨意也。已巳上三行
0116b18: 頌傍追譬竟也。△下即以去。第二七行半。頌密遣
0116b19: 二人誘引。上文有二。今頌亦二。初三行頌雇作譬。
0116b20: 即上齊教領也。齊教之意。自道樹來。以取小機。義
0116b21: 為雇作也。次四行半。頌上教作譬。即探領文意。法
0116b22: 身地時。無時不愍。何嘗不教。豈待雇作耶。初雇作
0116b23: 文有四。一設方便。二求之即得。三陳雇作。四取價
0116b24: 除糞。今但頌初後。
0116c01: 即以方便。更遣餘人。眇目矬陋。無威德者。汝可語之。
0116c02: 云當相雇。除諸糞穢。倍與汝價。
0116c03: 此二行。頌上第一設方便也。眇目是偏空。矬者豎
0116c04: 短。不窮實相之源。陋者橫。無摩訶衍眾善莊嚴
0116c05: 也。非四無畏。名無威。異常樂我淨。名無德也。
0116c06: 窮子聞之。歡喜隨來。為除糞穢。淨諸房舍。
0116c07: 此一行。頌第四取價除糞。淨六根房五陰舍也。已巳
0116c08: 上頌齊教竟。△下長者去。第二四行半。頌上教作。
0116c09: 上文有四。今頌亦為四。
0116c10: 長者於牖。常見其子。
0116c11: 此半偈。頌上又以他日。至遙見子身。
0116c12: 念子愚劣。樂為鄙事。
0116c13: 此半偈。頌羸瘦。乃至汙穢不淨。
0116c14: 於是長者。著弊垢衣。執除糞器。往到子所。
0116c15: 此一偈。頌上脫妙著麤也。
0116c16: 方便附近。語令勤作。既益汝價。并塗足油。飲食充足。
0116c17: 薦席厚暖。如是苦言。汝當勤作。又以語。若如我子。
0116c18: 此二偈半。頌上正教作也。上有七科法門。語者。即
0116c19: 合四念處也。令勤作者。即四正勤也。既益汝價下
0116c20: 一行。頌四如意足也。油塗足。能履深水。如神通。又
0116c21: 油能除風。定是無亂也。飲食充足。即上米也。席
0116c22: 厚暖。即是觀練熏修定。能除散動也。如是苦言汝
0116c23: 當勤作半行。總頌上第四安慰第五無五過。根力
0116c24: 既成。乃堪苦言。又以語半行。總頌第六作字第
0117a01: 七令常作。是子位也。頌探領竟。已巳上頌追誘大
0117a02: 科畢。△下從長者去。第四十行。頌上第四領付家
0117a03: 業。上文有二。今頌亦二。今初三行半。頌付業之由。
0117a04: 次有六行半。頌正付業。初由中有二。今亦二。
0117a05: 長者有智。漸令入出。
0117a06: 初半偈。總頌心相體信。即上入出無難也。△下去
0117a07: 第二頌上由中委領家業也。上委業有命有愛。今
0117a08: 但頌受命。上受命有四。今但頌三。
0117a09: 經二十年。執作家事。示其金銀。真珠玻。諸物出入。
0117a10: 皆使令知。
0117a11: 此一偈半。先頌上受命也。云二十年者。不得同上。
0117a12: 上除見思。名二十年。此明執作家事。或言轉大乘
0117a13: 教。教諸菩薩。斷大乘別惑見思。名二十年。或言說
0117a14: 般若時長。凡二十年。或言住二乘位。轉大乘教。為
0117a15: 二十年。仁王般若云。二十八年。說摩訶般若。委如
0117a16: 上釋。
0117a17: 猶處門外。止宿草菴。自念貧事。我無此物。
0117a18: 此一偈。頌上猶居本處未捨劣心也。
0117a19: 父知子心。漸已巳曠大。
0117a20: 此半偈。頌上通泰大志。大乘機動也。已巳上頌上付
0117a21: 業由畢。△下從欲與去。第二六行半。頌上第二正
0117a22: 付家業。上文有二。今頌亦二。初四行半。頌正付家
0117a23: 業。次二行。頌得付歡喜。上正付業有四。今頌但三。
0117a24: 不頌時節。
0117b01: 欲與財物。即聚親族。國王大臣。剎利居士。
0117b02: 初一偈。頌聚會親族乃至已巳集。
0117b03: 於此大眾。說是我子。捨我他行。經五十歲。自見子來。
0117b04: 已巳二十年。昔於某城。而失是子。周行求索。遂來至此。
0117b05: 第二有二偈半。頌上第三結會定父子天性也。
0117b06: 凡我所有。舍宅人民。悉以付之。恣其所用。
0117b07: 第三一偈。頌上第四正付與也。已巳上付業三科竟。
0117b08: 子念昔貧。志意下劣。今於父所。大獲珍寶。并及舍宅。
0117b09: 一切財物。甚大歡喜。得未曾有。
0117b10: 此是第二。二偈頌上得付歡喜也。始從長者有智
0117b11: 訖此。頌開譬中第四領付家業竟。△下從佛亦去。
0117b12: 三十偈半。頌上合四譬也。上初父子相失有四。次
0117b13: 父子相見有二。先子見父又四。二父見子亦四。今
0117b14: 合文略。下文應以佛亦如是句。與下知我樂小句。
0117b15: 上下借勢。相成方顯。二句合上二譬總攝也。若單
0117b16: 以佛亦如是一句。與知我樂小一句。各合相見相
0117b17: 失。其意不顯也。
0117b18: 佛亦如是。
0117b19: 此一句。合上頌第一父子相失譬也。此一句須借
0117b20: 下句成之。由知樂小故。義當相失也。
0117b21: 知我樂小。
0117b22: 此一句。合上父子相見譬也。此一句須借上句成
0117b23: 之。由佛知樂小故。得相見也。當知樂小。由退大故。
0117b24: 所以相失。退大由樂小故。所以相見。故須二句相
0117c01: 成。攝上八句也。知樂小句。義當便識也。
0117c02: 未曾說言。汝等作佛。
0117c03: 此是上第三追誘二譬中。此二句是合上初傍追
0117c04: 齊教領譬也。上合有二。一合再喚不來。二令放捨。
0117c05: 今文總頌其意。秪一追喚。即具上二義也。
0117c06: 而說我等。得諸無漏。成就小乘。聲聞弟子。
0117c07: 此一偈。頌上合密遣二人誘引譬。上合有齊教探
0117c08: 教二章。上二章各四段。擬宜有機。歎車適願。今此
0117c09: 一行。但總頌其意耳。既但說於成就無漏。以小乘
0117c10: 教中無漏之言。通於諸果。言成就者。唯在後位。故
0117c11: 亦總攝二四。合追誘譬畢。△下佛去。二十八行
0117c12: 半。頌合第四領家業。上合有二。相信委業。今初十
0117c13: 八行半。但頌合委業。次十行。頌合正付也。上受命
0117c14: 中。唯有二。一受命。二無希取。
0117c15: 佛我等。說最上道。修習此者。當得成佛。
0117c16: 今初一偈。長頌命領知。上領所無也。最上道。即是
0117c17: 空般若。更無過其上也。△我承下十七行半。頌正
0117c18: 領受命及無希取等。無不捨及通泰也。
0117c19: 我承佛教。為大菩薩。以諸因緣。種種譬喻。若干言辭。
0117c20: 說無上道。諸佛子等。從我聞法。日夜思惟。精勤修習。
0117c21: 是時諸佛。即授其記。汝於來世。當得作佛。一切諸佛。
0117c22: 祕藏之法。但為菩薩。演其實事。而不為我。說斯真要。
0117c23: 此五行。頌上般若正受命時。佛子聞法得記者。明
0117c24: 轉教益他也。爾時謂轉教教化菩薩。不言為我也。
0118a01: △下如彼去。十二行半。頌無希取。此文廣上。又二。
0118a02: 如彼窮子。得近其父。雖知諸物。心不悕取。
0118a03: 此一偈。牒前譬帖合。△下從我等。第二有十一行
0118a04: 半。正合無希取。又為三。
0118a05: 我等雖說。佛法寶藏。自無志願。亦復如是。
0118a06: 此一偈。正頌無希取。△次我等下九行半。具智斷
0118a07: 故無希取。又為三。謂標釋結。初為二。
0118a08: 我等內滅。自謂為足。唯了此事。更無餘事。
0118a09: 初第一一偈。標斷德具故。無希取也。言內滅者。內
0118a10: 即惑體。三界惑盡。故云內滅。乃屬斷德也。
0118a11: 我等若聞。淨佛國土。教化眾生。都無欣樂。
0118a12: 次一偈。標智德具故。無希取也。既云若聞。聞教屬
0118a13: 智。故云智德。以小智具故。不欣大智。此二舉失
0118a14: 顯過。標竟。△下去六偈。第二雙釋上智斷二章爾。
0118a15: 所以者何。一切諸法。皆悉空寂。無生無滅。無大無小。
0118a16: 無漏無為。如是思惟。不生喜樂。
0118a17: 初二偈。釋自住小斷。
0118a18: 我等長夜。於佛智慧。無貪無著。無復志願。而自於法。
0118a19: 謂是究竟。
0118a20: 此一偈半。釋失大智。
0118a21: 我等長夜。修習空法。得脫三界。苦惱之患。住最後身。
0118a22: 有餘涅槃。
0118a23: 此一偈半。重釋小斷。
0118a24: 佛所教化。得道不。則為已巳得。報佛之思。
0118b01: 此一偈。重釋失大智。
0118b02: 我等雖為。諸佛子等。說菩薩法。以求佛道。而於是法。
0118b03: 永無願樂。
0118b04: 此一偈半。結釋自無希取。已巳上即釋具智斷竟。
0118b05: 導師見捨。觀我心故。初不勸進。說有實利。
0118b06: 第三一偈。明佛見捨我。合上無希取也。始從佛
0118b07: 至此。頌合上般若中家業竟。△下從如富長者下
0118b08: 十行。頌正付業。上合有二。初正付業。二得付歡喜。
0118b09: 今頌亦二。初三行頌正付。次七行頌得付歡喜。初
0118b10: 三行中。上總合正付業。今亦總頌也。
0118b11: 如富長者。知子志劣。以方便力。柔伏其心。然後乃付。
0118b12: 一切財寶。
0118b13: 此一偈半。牒譬帖合。
0118b14: 佛亦如是。現希有事。知樂小者。以方便力。調伏其心。
0118b15: 乃教大智。
0118b16: 此一偈半。正頌合付。
0118b17: 我等今日。得未曾有。非先所望。而今自得。如彼窮子。
0118b18: 得無量寶。世尊我今。得道得果。於無漏法。得清淨眼。
0118b19: 我等長夜。持佛淨戒。始於今日。得其果報。法王法中。
0118b20: 久修梵行。今得無漏。無上大果。我等今者。真是聲聞。
0118b21: 以佛道聲。令一切聞。我等今者。真阿羅漢。於諸世間。
0118b22: 天人魔梵。普於其中。應受供養。
0118b23: 此七偈。頌上付業中。第二得付歡喜也。世尊至得
0118b24: 道者。得實相道也。得果者。分得大乘習果也。習果。
0118c01: 得初住時。破一品無明。名為習果。此二句明開佛
0118c02: 知也。於無漏至淨眼者。此二句明開佛見。見實相
0118c03: 理也。昔日見無漏。不落凡夫。今日見無漏。不落二
0118c04: 乘也。昔日慧眼見空。今淨眼見中道也。我等長夜
0118c05: 至果報者。昔持戒梵行。共顯無漏。身滅智。無人
0118c06: 受此果報者。法王法中至大果者。今日梵行。能得
0118c07: 無漏。即了因取果義。持戒緣因義。清淨眼所見理。
0118c08: 即正因義。我等真是等者。即大乘真位也。十信。以
0118c09: 一音。滿三千界。似道非真。入十住。即是真也。真
0118c10: 阿羅漢有三義。此中但舉應供一義也。若不生變
0118c11: 易。殺通別惑。是不生殺賊義。堪為十法界福田。即
0118c12: 應供養。應供殺賊。互相顯也。已巳上頌上法說竟。
0118c13: 世尊大恩。以希有事。憐愍教化。利益我等。無量億劫。
0118c14: 誰能報者。手足供給。頭頂禮敬。一切供養。皆不能報。
0118c15: 若以頂戴。兩肩荷負。於恒沙劫。盡心恭敬。又以美膳。
0118c16: 無量寶衣。及諸臥具。種種湯藥。牛頭栴檀。及諸珍寶。
0118c17: 以起塔廟。寶衣布地。如斯等事。以用供養。於恒沙劫。
0118c18: 亦不能報。諸佛希有。無量無邊。不可思議。大神通力。
0118c19: 無漏無為。諸法之王。能為下劣。忍于斯事。取相凡夫。
0118c20: 隨宜為說。諸佛於法。得最自在。知諸眾生。種種欲樂。
0118c21: 及其志力。隨所堪任。以無量喻。而為說法。隨諸眾生。
0118c22: 宿世善根。又知成熟。未成熟者。種種籌量。分別知已巳
0118c23: 於一乘道。隨宜說三。
0118c24: 此十三行。是迦葉陳領解畢。歎佛恩深難報也。私
0119a01: 謂。世尊大恩難報者。且言十種。一佛始建慈悲。拔
0119a02: 六道苦。與四聖樂。普十法界。入四弘中。此如來室
0119a03: 恩。此一是通遍被之恩。乃四弘之始也。二如來行
0119a04: 菩薩道。示教利喜。曾教我大乘。雖復中忘。智願不
0119a05: 失。如來室。清溫煖。大慈與樂恩也。三眾生遭
0119a06: 苦。視父而已巳。佛伺其宜。如犢逐母。備行六度。以利
0119a07: 眾生。如來室。遮寒障熱。大悲拔苦恩。此二恩。是
0119a08: 別拔與之恩。別被是填願中終。則發心後起行之
0119a09: 來。自成道前。處處蒙益。蒙益之相。不出與拔。與拔
0119a10: 之澤。知何可報。所以難報者。初以自行之真。令我
0119a11: 修習。自稟教後。退大輪迴。慈悲不離。處處與拔。此
0119a12: 室恩三也。四佛成道已巳。應受無為寂滅之樂。而隱
0119a13: 其神德。用貧所樂法。示人天乘五戒十善。冷水灑
0119a14: 面令得醒悟。是佛衣遮貧欲熱恩也。五於鹿苑
0119a15: 中。示老比丘像。方便附近。與一日價。佛衣除見
0119a16: 寒愛熱恩。六施方等會。過是已巳後。心相體信。彈訶
0119a17: 眨斥。令恥小慕大。佛衣遮醜陋恩。七至般若中。
0119a18: 命領家業。金銀庫藏。皆悉令知。是佛衣與我莊
0119a19: 嚴恩。此四恩者。始我受教已巳來。大小忘。處處調
0119a20: 停。知我機遂。即於此界。頓漸道成。雖先正為大機。
0119a21: 兼亦憂我善種。故於頓後。便垂小化。彈斥濤汰。鎚
0119a22: 碪鍛鍊。貶之以貧事草菴。誘之以富豪家業。宿萌
0119a23: 稍剖。尚未敷榮。長遠之恩。何由可報。此是衣有四
0119a24: 恩也。八會親族。定父子。付以家業。無上寶聚。不求
0119b01: 自得。如來座恩。九十既坐座已巳。身意泰然。快得
0119b02: 安隱。以佛道聲。令一切聞。一切天人。普於其中。應
0119b03: 受供養。如來座。令我具足自行化他恩。此三恩
0119b04: 者。至法華時。始獲妙益。兼能利物。化道初成。難報
0119b05: 之恩。良有以也。所以三者。室得衣故。有覆育之恩。
0119b06: 室有座故。成與拔之用。座假衣室。令自他行成。衣
0119b07: 假座室。令初後理顯。是故三義合成大恩。此始終
0119b08: 恩。將何以報。兩肩荷負。所不能報。此之謂也。已巳上
0119b09: 長行偈頌。總是中周領解段竟。
0119b10: 
0119b11: 玅法蓮華經入疏卷第四
