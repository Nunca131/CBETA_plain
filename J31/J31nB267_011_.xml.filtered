0611c01: 牧雲和尚嬾齋別集卷之十一
0611c02: 東吳　毛晉子晉　編閱
0611c03: 鄂州　記室智時　較訂
0611c04: 詩丙之一古南時之餘一秋行
0611c05: 癸未七月下浣歸海虞破山寺掃洞聞和尚塔
0611c06: 舟發梅溪即事
0611c07: 長溪秋水正漫漫擬放扁舟曉月殘竹院鐘聲猶未
0611c08: 歇板橋人影獨相看稻花隔岸香何遠桑葉誰家露
0611c09: 不乾日炤高林懷古寺百城回望在眉端
0611c10: 舟次松陵值當湖馬遠之同泊
0611c11: 船窗出香氣水際得知音訝我非塵侶果諧談夙心
0611c12: 漏聲傳夜渚帆影下秋陰憶在西林寺初逢話已巳深
0611c13: 尹山道中
0611c14: 來往舟何競其如橋不喧一山低少樹幾屋冷成村
0611c15: 北望金城固西來白水渾文身懷至德感慨獨相存
0611c16: 宿石家濱
0611c17: 入港不一里石梁何自高繫舟墟落暮倚杖客程勞
0611c18: 佛火出神廟蘋風吹布袍燭殘鄉夢斷永夜水滔滔
0611c19: 過華蕩
0611c20: 官塘來往慣此水一何清煙淨天都寫風微浪欲平
0611c21: 雲山排晚色蘆荻到秋聲小鳥從西去低飛不敢停
0611c22: 舟中望維摩洞聞和尚晚年自號雪柏老人戊午歲于維摩度夏為余剃落
0611c23: 虞山望在近凹處雲溶溶古樹團煙色蔚然如小峰
0611c24: 憶我著袈裟龐眉於此逢今也樹不改悵焉聞山鐘
0611c25: 雨中歸破山寺
0611c26: 肩輿直直望前投不畏高林雨色浮松下二幢元壁
0611c27: 立寺前一水向通流雲堂洗缽方過午竹徑支筇獨
0611c28: 感秋相見同條驚且喜衲衣和濕坐床頭
0611c29: 自虞山過江陰訪黃介子居士舟泊長涇
0611c30: 青山層疊對官塘山盡輕舟入渺茫遠野風香聞桂
0612a01: 子平湖波定印秋光日斜纜繫村煙宿市靜燈懸艸
0612a02: 岸涼江上潮聲猶未接雞鳴撥櫂露蒼蒼
0612a03: 登君山諸道侶偶集座中拈句五首
0612a04: 晨步君山艸露晞蒼茫江色冷依依何從一陣天風
0612a05: 起遠近輕帆不定飛
0612a06: 二
0612a07: 荒塚山前似浪堆江聲八月響于雷危樓足倦聊支
0612a08: 枕恰好峰頭看雨來
0612a09: 三
0612a10: 好好晴波若鏡平無端大浪忽然生江靈想亦呈奇
0612a11: 幻慰我初來遠眺情
0612a12: 四
0612a13: 變態都來瞬息中白頭飛浪打飛篷虯松似與蛟龍
0612a14: 鬥瞥起濤聲在半空
0612a15: 五
0612a16: 隔岸浮圖插半天江根草樹綠芊芊相逢萍水原無
0612a17: 約茗碗爐熏一日緣
0612a18: 經春申君墓作五首
0612a19: 翩翩珠履客三千楚國尊君爵上賢歿後何人尋葬
0612a20: 地君山之下古祠前
0612a21: 二
0612a22: 觀兵函谷卻強秦椎將持符義救鄰君始何功屏楚
0612a23: 社名班公子曰春申
0612a24: 三
0612a25: 滔滔漢水日東流有國無君是可憂天道豈知難少
0612a26: 昧殺身只為有嘉謀
0612a27: 四
0612a28: 骨瘞山梁土不高榮華今古易為消風帆倘見湖湘
0612a29: 下不必懸思楚國祧
0612a30: 五
0612b01: 邯鄲奇貨有人窺笑煞當年呂不韋以我為贏誠快
0612b02: 事不知彈指更存誰
0612b03: 晚泊
0612b04: 前路趁不及此間聊繫舟橋名初未識村語自相酬
0612b05: 艸長潮聲落煙寒夜色流欲眠還一望星斗在船頭
0612b06: 舟行口占五首
0612b07: 不在山邊即水邊衲僧受用只清緣綠楊煙下看山
0612b08: 影兩眼空濛別有天
0612b09: 二
0612b10: 日日舟行見岸移眼前之幻少人知穩伸雙足篷窗
0612b11: 臥不管人間路險夷
0612b12: 三
0612b13: 湖邊岸曲草萋萋一往看來津欲迷倚櫂中流問漁
0612b14: 子煙村白晝正啼雞
0612b15: 四
0612b16: 一重煙樹一重波村裏人家轉眼過茅屋低低雞犬
0612b17: 吠桃源莫怪問津多
0612b18: 五
0612b19: 茭蘆處處老秋霜臥起悠然天一方池塘野鴨誰家
0612b20: 放迎櫂群飛不亂行
0612b21: 返櫂虞山過南湖值雨
0612b22: 湖上扁舟稱野情秋風總不計行程菰萍蕩漾隨流
0612b23: 寓鴻雁翻飛看宿鳴縱使當晴煙亦滿偶然著雨荻
0612b24: 俱橫青山幸在空濛裡來去船頭似送迎
0612b25: 破山寺夜坐二首
0612b26: 鐘定不能寐詩成信口來林端棲鳥伏霜月在高臺
0612b27: 二
0612b28: 松風吹古塔溪月滿空庭此際深山裡何人夜轉經
0612b29: 留別山中法屬
0612b30: 山院夜深坐燭花寒炤人不堪明發去又作野雲身
0612c01: 辭墓時先慈已巳訖葬事
0612c02: 墓門佳氣日氤氳決決溪流到壟聞萬古丘原同一
0612c03: 體百年父母且相分蕭蕭風木來秋響漠漠煙蘿掛
0612c04: 晚曛此去他鄉懷罔極祗應陟岵遠瞻雲
0612c05: 別兄二首
0612c06: 落日城濠泊依依夜已關天涯難即聚燈下有餘歡
0612c07: 孝友性誠篤詩書業苦寒北山親骨在努力且加餐
0612c08: 二
0612c09: 在昔親猶健年高白髮饒非兄視晨夕而我敢雲霄
0612c10: 心事傷秋日人情惜後凋幸存塵外志展卷讀逍遙
0612c11: 答示倪閬民
0612c12: 嗟余虞山產少小塵勞牽忽忽似醉夢日月送百千
0612c13: 望洋每自嘆渡苦悲無船輕生為遠遊性命微絲懸
0612c14: 孤燈炤靜夜豈不懷鄉園人生信難定聚散莫非緣
0612c15: 往歲或一歸萱草北堂妍茲來不忍道慈骨封山煙
0612c16: 痛以有情淚默灑秋風邊正於崩迫際乃接瓊瑤篇
0612c17: 嘖嘖成過譽吾敢忘其天要之死生事閱來非等閒
0612c18: 疑關苟未破自性宜茫然古聖踐斯道不礙形骸全
0612c19: 觀身即實相欲誰來現前覺斯西祖意自徹子輿言
0612c20: 幾希不慎思於此分愚賢其情可為善非敢曰陶甄
0612c21: 過陸葆初先生齋書贈
0612c22: 蒼蒼落日滿城頭歸鳥群飛向客舟來扣衡門方薄
0612c23: 暮坐看籬落盡清秋婆娑席上談鋒迅傾倒燈前法
0612c24: 味投蹤跡天涯良會在固窮夫子老忘憂
0612c25: 過顧園
0612c26: 名園綠水繫扁舟嫋嫋垂楊影弄秋齋罷更登高閣
0612c27: 上斜陽縱目看平疇
0612c28: 六菴曉作
0612c29: 曉露如霜冷秋花著色開客行無毳擁縮手坐高臺
0612c30: 寄吳伯明
0613a01: 蒹葭載露已巳為霜所謂伊人水一方籬菊正開重九
0613a02: 色湖山曾接舊時光高吟貽我孤雲意青眼看他熱
0613a03: 世忙何日故山尋小隱時攜茗碗過柴桑
0613a04: 過貝葉齋晤培風師兼隨喜西方懺儀且誌久
0613a05: 別
0613a06: 不記多年別故知重來舊路恍如疑依垣樹色高秋
0613a07: 響入戶雲陰向客垂如昔大田開野望自西蓮土結
0613a08: 玄思夜分一榻餘燈火未忍風帆又遠吹
0613a09: 過孫冶堂半是山居
0613a10: 石徑逶迤有幾盤梧桐葉落打欄杆坐來忽覺衣裳
0613a11: 薄未必深山似此寒
0613a12: 過毘盧菴次韻荅周貞可文學
0613a13: 青松勵節歲寒扶王土何偏歎一隅志士不磨窗下
0613a14: 筆道人長物手中盂橫塘雨細敲荷葉野岸霜多染
0613a15: 荻蘆古佛現前無背面英材好自擇精麤
0613a16: 毘盧菴紀興十八首
0613a17: 毘盧菴在盛川西往往來尋畏隔溪清磬數聲傳北
0613a18: 岸盈盈一水莫生迷
0613a19: 二
0613a20: 菴前粳稻入秋翻菴後蓮花夏一灣隨順四時顏不
0613a21: 改毘盧古佛在中間
0613a22: 三
0613a23: 幽軒趺坐兩眉閒覺得湖光几案間一陣雨來煙樹
0613a24: 黑面前突出米家山
0613a25: 四
0613a26: 低低湖石艸中蹲叢菊經霜有數根雖則臨軒無大
0613a27: 樹宛然丘壑在當門
0613a28: 五
0613a29: 偶出桑林步一回村帆湖面趁風來閒情自怪難收
0613a30: 拾細聽漁舟欸乃開
0613b01: 六
0613b02: 疏籬時見鳥低飛荷鍤村翁薄暮歸春看菜花秋看
0613b03: 稻不須更築短墻園
0613b04: 七
0613b05: 室內閒焚一炷香晡時直坐到斜陽村童籬外來窺
0613b06: 我也道山僧別有長
0613b07: 八
0613b08: 自覺胸中沒點塵一回沐浴更精神快哉不倦通宵
0613b09: 話只為燈前有故人
0613b10: 九
0613b11: 爐火熒熒夜煮泉秋燈頻剔主人賢枯懷圖寫眼前
0613b12: 句月落三更未得眠
0613b13: 十
0613b14: 樹頭棲鳥語綿蠻好夢無端打破關起坐匡床摩兩
0613b15: 眼團團紅日小窗間
0613b16: 十一
0613b17: 近灘蘆葦忽垂頭霜氣初濃不自繇輸與簷前幾竿
0613b18: 竹亭亭玉立自春秋
0613b19: 十二
0613b20: 誰說他山有洞天棲遲莖艸已巳仙仙薰風北牖應還
0613b21: 好竹色荷香到枕邊
0613b22: 十三
0613b23: 水次村菴各把疆偶乘舟便破滄浪歸來抵掌評幽
0613b24: 勝更覺斯廬是上方
0613b25: 十四
0613b26: 檀家胡餅帶星緘笑看人人齒被粘愧我比來傷胃
0613b27: 氣攢眉怕煞口頭甜
0613b28: 十五
0613b29: 緇素團圞自偶諧座中茶話不安排卷簾散去生臺
0613b30: 烏空腹師僧謝飽齋
0613c01: 十六
0613c02: 菴中雲物觸天機有語何妨把筆揮野老來看心亦
0613c03: 喜點頭叉手夜忘歸
0613c04: 十七
0613c05: 芒鞋隨寓即為家愛此孤村靜不譁一到流速成信
0613c06: 宿法緣非偶對燈花
0613c07: 十八
0613c08: 一聲解纜曉舟開翹首河干復幾回寄語菴中主人
0613c09: 道荷花放了定還來
0613c10: 詩部丙之二古南時之餘二折蘆
0613c11: 序曰昔白樂天著池上篇事境真率意趣天然自
0613c12: 得之懷陶詠具見相傳其深造玄機蓋非度泥之
0613c13: 後無此俊快矣。
0613c14: 牧師長夏林居臨流成賦池上之名與樂天符觸
0613c15: 興寄情要其旨歸亦何異同可論哉嘗憶古德微
0613c16: 言如熏風殿閣諸句皆可拈參彼詩人之何知偶
0613c17: 然文字獲此勝緣柏子艸頭寧艱著韻池上之作
0613c18: 猶此意也諸經偈言流傳甚古拈頌諸什唐以來
0613c19: 多有之是雖詩體不殊而理趣各別偈頌之深談
0613c20: 或不如詩之玄寄若將景物會差之毫釐堯夫非
0613c21: 愛吟此情何獨儒者或曰是疑於池上有取也若
0613c22: 何不林之下堂之中乎水哉水哉長水王庭言遠
0613c23: 題。
0613c24: 池上來三十五首有序
0613c25: 甲申春余患疾得愈倦飛知還謝事古南欲入山
0613c26: 去值時擾擾道信勸止乃退居于盛湖之折蘆菴
0613c27: 休夏坐臥多閒因作池上來章用寫水居幽致感
0613c28: 物起興初不忘橫擔楖栗之意云。
0613c29: 火雲蒸竹院病骨厭香臺不得山中去漫從池上來
0613c30: 水深涼可掬村靜嬾堪隈倚櫂蘋風起煩襟一掃開
0614a01: 二
0614a02: 出水荷千朵臨池屋兩楹憶初曾一寓且復試經行
0614a03: 敻絕仙人島光華帝子京蘧廬天地意達者見深情
0614a04: 三
0614a05: 徑草青隨剪園桑綠又濃一燈仍炤夜古佛喜閒容
0614a06: 已巳作眠雲計宜忘面壁宗垂絲千尺許格外釣獰龍
0614a07: 四
0614a08: 喬木藏南岸叢篁擁北隄藩籬雖自設天水了無迷
0614a09: 堪以消長夏深為愜隱棲興來穿仄徑一似入山蹊
0614a10: 五
0614a11: 村斷橋還接林偏港復斜桑麻見鄰圃雞犬隔人家
0614a12: 青嶂行姑緩滄洲興亦賒長風吹永日搖曳響蒹葭
0614a13: 六
0614a14: 丈室空如昔清池久不乾晨興無別事宵夢有餘安
0614a15: 對雨茶三啜臨風書一攤夕陽猶在樹蒼翠撲衣寒
0614a16: 七
0614a17: 古池深不測爽氣逼人眸葭菼曾窺月軒窗早得秋
0614a18: 輕鷴梳羽立野鴨領雛遊相對機情息何妨九夏留
0614a19: 八
0614a20: 何處松風好能如水竹涼偶來成獨步一擊已巳相忘
0614a21: 把釣真幽事鳴椎討熱忙錦鱗三點首蹤跡更何藏
0614a22: 九
0614a23: 清露荷香遠明霞水色鮮賞心隨白鳥叉手對青天
0614a24: 末路誰同濟閒情已巳若仙垂藤風裊裊百尺樹頭懸
0614a25: 十
0614a26: 竟日依蒲坐無時卻扇吟書空聊寓意擊壞亦成音
0614a27: 飛雉穿桑影鳴蟬遍柳陰時哉推物理各有一胸襟
0614a28: 十一
0614a29: 漁網晚來集菱歌月上聞童閒知野趣農老識天文
0614a30: 久旱能無雨高山定出雲中宵看斗柄螢火正紛紛
0614b01: 十二
0614b02: 日日清池上閒閒步幾遭客嘗新豆莢佛供野葡萄
0614b03: 水乳隨人味家風已巳自高前溪涼月滿有興放輕舠
0614b04: 十三
0614b05: 洗缽晨齋過支筇午睡醒檻邊秋瑟瑟門外水泠泠
0614b06: 驟雨打頭濕長空落眼青一行疑雁字遐舉入冥冥
0614b07: 十四
0614b08: 雷後日還出雨邊鴉亂飛彩虹空忽幻碧落路何歸
0614b09: 野望晚逾好天機信亦微青山茅舍在且自製荷衣
0614b10: 十五
0614b11: 斬藤編竹凳剪荻覆荷軒但覺清風至都無市語喧
0614b12: 春秋成任運天地欲何言有客來山外烹茶問水源
0614b13: 十六
0614b14: 一陣立秋雨兼來薄暮風氣清騰蟋蟀葉落記梧桐
0614b15: 盡覺衣衫整懸知血氣同憑欄看稚子浮盎采蓮蓬
0614b16: 十七
0614b17: 箕踞且欹笠行歌嬾著鞋人無求禮貌我已巳外形骸
0614b18: 冷露茭纔喫中秋月亦佳涼風來陣陣時節不安排
0614b19: 十八
0614b20: 瓜熟堆閒地蘭開對小窗愛香時獨近摘瓞戲相扛
0614b21: 山鵲曉先噪溪鐘夜半撞不堪閒姓字遠去落湖江
0614b22: 十九
0614b23: 荒澳人無到卑枝鳥即巢突前驚水獺疾走類山貓
0614b24: 營窟杳難見逢人氣甚烋因懷住山老蛇虎總平交
0614b25: 二十
0614b26: 樹底風煙曠園中鎖鑰無生桃笑有竊紫芋力教扶
0614b27: 思共嬾殘友行將鈍钁俱深山寒必早榾柮火先圖
0614b28: 二十一
0614b29: 懷古呼牛扇隨時換葛衫濕煙朝抹柳晴月夜浮杉
0614b30: 落地聞新葉摩空見遠帆青青庭畔艸尚有幾回芟
0614c01: 二十二
0614c02: 矮橘開花密老梅留斡疏踟躕草木際憶想色聲初
0614c03: 鹿趁終非水荷翻定有魚祖師關捩破不必問安居
0614c04: 二十三
0614c05: 廣莫此疑野棲遲我若憨木樨留客嗅柏子笑僧參
0614c06: 玄燕商迴北秋陽忽過南歲華思莫駐抱膝坐耽耽
0614c07: 二十四
0614c08: 秋岸半居葦芙蓉種不多花將開冷露葉已巳覆清波
0614c09: 碧映繞籬竹香分隔水荷溪菴慵說法指以謝經過
0614c10: 二十五
0614c11: 露地好看月疏籬不隔風敲來新棗白結就小桃紅
0614c12: 目擊無餘法心安頓絕功黃瓜與茄子一線古人通
0614c13: 二十六
0614c14: 良苗方翼翼野老望陳陳鄉鼓不停打方舟共接神
0614c15: 緣溪安饌潔徹曉獻歌頻余夢仍疏放聞來一倍親
0614c16: 二十七
0614c17: 愁見青苗槁欣聞秋水添蓬蓬風作陣颯颯雨消炎
0614c18: 哀雁似曾叫神魚其久潛滂沱千里潤池卉得餘霑
0614c19: 二十八
0614c20: 蟲聲何唧唧林色已巳蕭蕭天地更時令山林詢路謠
0614c21: 溪行憑桂楫澗飲托茄瓢南望白雲外天台高石橋
0614c22: 二十九
0614c23: 遠情惟淡淡瘦骨覺稜稜嬾作夢中佛從呼雲外僧
0614c24: 閒多只有睡病久百無能料理浮生事青山買未曾
0614c25: 三十
0614c26: 客自何方至書能寄一緘盛稱煨芋樂使掛住山銜
0614c27: 感激深為契綢繆乃不凡紙衾清夢熟芒屩在千巖
0614c28: 三十一
0614c29: 傍舍竹環立盤溪路轉灣乍尋多見水久住自疑山
0614c30: 夜雨來泉響秋風老樹顏頡頏雲外鳥向夕盡知還
0615a01: 三十二
0615a02: 凡禽多擇木野鶴脫羈縻寒水留空雁秋雲駐遠湄
0615a03: 自憎生骨弱豈厭入山遲一味隨緣法從來古佛規
0615a04: 三十三
0615a05: 世上人何限溪邊我試居情知近村野得以玩耕漁
0615a06: 戽水夜塘急灌蔬秋岸餘北窗高臥者為問意何如
0615a07: 三十四
0615a08: 最可清池上悠然野意深無峰雲亦宿有樹鳥能尋
0615a09: 自覺居無俗何爭地布金魚龍知性命碧水自浮沉
0615a10: 三十五
0615a11: 坦率真吾性拘攣苦俗情退身因疾病謝事嬾逢迎
0615a12: 樹茂坐終日河清快此生芙蕖香國在淨域不勞征
0615a13: 天地間事一時感觸過眼遂成陳跡池上來作初
0615a14: 不知為何等語也好事者勒之梨板得非以衲僧
0615a15: 面目索之紙墨間耶然出門不認貨亦聽之而已巳
0615a16: 余又安能更理陳跡人耶境耶其在賞音者渙翁
0615a17: 跋。
0615a18: 詩部丙之三古南時之餘三雲在
0615a19: 初秋過崑山雲在菴朱近修李曉令屠闇伯相
0615a20: 期放櫂錢聖月以詩為贐
0615a21: 越水吳山久倦遊自甘長病臥林丘龍蛇活眼諸方
0615a22: 辨鷗鳥閒情一釣收思向蘆花尋皓月漫隨萍梗放
0615a23: 扁舟同心更有諸君子期看孤峰石點頭
0615a24: 雲在菴送李曉令
0615a25: 秋露垂珠點玉峰初蟾隱樹燭花紅送君今夜不勝
0615a26: 感明日燈前語笑空
0615a27: 寄朱子近修
0615a28: 曾約尋秋過別峰夕陽飛鳥半山紅拄筇溪上遙相
0615a29: 憶一榻高懸莫使空
0615a30: 中秋日從雲在菴放舟至西莊
0615b01: 生平佳興在扶搖煙水東南喜客招桂櫂初開風腳
0615b02: 順石橋纔轉浪聲高千墩一塔空中立雙目孤鴻野
0615b03: 外飄指點垂楊舟到岸閒庭秋色正寥寥
0615b04: 宿西莊偕陳畦之諸道侶泛月
0615b05: 輕雲幻作玉山浮東望冰輪起樹頭荻岸不寒俱載
0615b06: 雪稻田多水亦通舟孤村幽賞良朋共萬里清光一
0615b07: 衲收此夕鐘殘欲無寐杖藜煙際自淹留
0615b08: 雲在菴作八首
0615b09: 去郭甚不遠結廬欣遂幽村長微見路溪小亦容舟
0615b10: 散步斜陽外閒吟秋水頭綸竿從是捲將謝海天遊
0615b11: 二
0615b12: 有竹能消暑無秋可出林疏籬環野色老樹落溪陰
0615b13: 午坐堪成夢宵眠亦快心干戈今塞路何必買山深
0615b14: 三
0615b15: 板橋人自渡艸徑客來稀落日漁翁出秋風燕子飛
0615b16: 良苗經露實叢菊待霜肥安此從吾好無求野性違
0615b17: 四
0615b18: 世幻地何擇僧閒室自寬齋時諸鳥下定起一鐘寒
0615b19: 以病方耽嬾於心只討安窗西有佳樹常帶晚霞看
0615b20: 五
0615b21: 仄徑大不吠垂楊蟬獨鳴閒來竹下坐亦復溪邊行
0615b22: 青青指陵柏泛泛拾秋萍世事未足問吾將達此生
0615b23: 六
0615b24: 粉堞藏煙足青山出樹頭眼中如見畫天外更無秋
0615b25: 雁過雲無響人行水不流薄遊良自得日暮倚層丘
0615b26: 七
0615b27: 方庭遲夜月圓牖入朝暾拂座風無跡爭枝鳥故喧
0615b28: 放情空六合抱影息孤園烈墓知何代如屏護竹根
0615b29: 八
0615b30: 好是阿蘭若經營心亦遐門藏楊柳葉窗對海棠花
0615c01: 清梵流平野孤燈送落霞往來饒野趣老圃兩三家
0615c02: 贈沈君如
0615c03: 黃葉西風正作寒高齋邂逅話心安中秋好月重陽
0615c04: 菊相對隨時且盡歡
0615c05: 登玉峰
0615c06: 上一峰來又一峰更登高閣倚虛空平湖百里晴煙
0615c07: 滿笑指他山在望中
0615c08: 彌勒閣
0615c09: 城裏青山也不高登來秋雨正蕭蕭閣名彌勒雖然
0615c10: 小飛鳥孤雲晚見朝
0615c11: 劉公洞
0615c12: 陟磴緣梯路已巳窮怪來一洞與天通當初誰記劉公
0615c13: 鑿三字淋漓石上紅
0615c14: 一線天
0615c15: 兩眼貪看一線天懸崖有樹喜蒼然城頭落日催人
0615c16: 轉多少村鴉過稻田
0615c17: 從葛瑞五書齋飯訖遂登玉峰絕頂
0615c18: 竹門寂寂向晨開苔徑閒閒自掃埃樹底炊將佳茗
0615c19: 熟屋頭推出好山來在筵恰喜無他客把臂深期養
0615c20: 聖胎一策孤峰乘興上大觀天外亦悠哉
0615c21: 飯後見村南楓葉策杖微行因過葛氏園亭逸
0615c22: 駒上人留晚餉口占四首
0615c23: 閒坐秋將盡隔溪楓葉丹野情方眷此村路不知寬
0615c24: 熱鬧經東郭孤危念北巒凄風吹兩袖白日亦生寒
0615c25: 二
0615c26: 孤城隨足轉荒路有人行負重將何適尋幽自稱情
0615c27: 河梁高迥迥田野曠平平溪面無舟濟垂楊影獨橫
0615c28: 三
0615c29: 城下見頹屋孤筇投此中版扉因我啟竹徑許僧通
0615c30: 斜日炫楓葉幽軒森桂叢天香熏佛座不與篆煙同
0616a01: 四
0616a02: 竹密多臨水城高半似山行人峰頂過飛鳥樹頭還
0616a03: 片石坐亦可老梅攀自閒吾生無箇事飽腹便開顏
0616a04: 詩部丙之四古南時之餘四鴈峰
0616a05: 九盤嶺
0616a06: 海門煙浪日漫漫欲上高山路九盤好是閒雲扶竹
0616a07: 杖孤危直作坦夷看
0616a08: 獅子巖
0616a09: 長風松際自飂飂短策孤峰也快遊雄石忽前當我
0616a10: 伏盡言獅子此回頭
0616a11: 合掌石
0616a12: 當年點首對生公合掌今知近梵宮珍重登臨青眼
0616a13: 客莫將頑石認渠儂
0616a14: 南湖
0616a15: 一帶長堤隔海潮天留深澤養嘉苗茭蘆刈去波光
0616a16: 出我欲其間放小舠
0616a17: 北湖
0616a18: 湖心有地未為亭越嶂千重隔海青卻憶西湖無此
0616a19: 好為多蕭鼓駭山靈
0616a20: 潮音閣
0616a21: 法運東流貝葉傳山頭高閣敞雲天要知佛口何時
0616a22: 說太守題來墨尚鮮
0616a23: 出生幢
0616a24: 生臺鳥啄石痕深歲久藤蘿四面侵好在山僧慵剪
0616a25: 伐齋時坐見滴涼陰
0616a26: 望湖臺
0616a27: 松色重重古墓遮雙雙白鳥下蒹葭晚來步此湖煙
0616a28: 冷燈火垂楊見幾家
0616a29: 鳴玉澗
0616a30: 珠瀑珊珊雨後來石潭小注水光開巖根磐礡寒侵
0616b01: 骨幸有斜陽下草萊
0616b02: 鷹棲頂
0616b03: 臥石縱橫莫可扶洪濤下撼一峰孤異鷹來宿雙眸
0616b04: 疾日月偕生見也無
0616b05: 黃沙塢
0616b06: 兩峰峙起塢深藏沙上漁罾各自忙松舍青青明佛
0616b07: 火秋來應見稻花黃
0616b08: 白雲菴
0616b09: 蒼蒼松竹滿山坳長夏清風日日交菴在白雲雲不
0616b10: 覺去來時見宿林梢
0616b11: 珠花泉
0616b12: 甘涼自有齒牙知一勺山泉艸際遺智者無將高下
0616b13: 品渴來誰個不相宜
0616b14: 石帆山
0616b15: 海門風作石帆張好手如何置一檣只為埋根千丈
0616b16: 許中流指顧笑漁郎
0616b17: 澉城
0616b18: 渺渺孤城海嶼分松多勁節鶴超群三更古寺行人
0616b19: 少遙聽鐘聲到白雲
0616b20: 秦駐山
0616b21: 萬世君臨志亦雄東觀滄海御飛龍詩書一燼咸陽
0616b22: 火唯見青山浪拍空
0616b23: 角里堰
0616b24: 濁港滔滔水半醒一瓢須挹上流清商山白髮終歸
0616b25: 漢此地猶存古隱名
0616b26: 丹井
0616b27: 煉藥曾期白日昇丹成羽化或無憑至今遺下山頭
0616b28: 井不照仙人照野僧
0616b29: 高陽峰
0616b30: 海上青山此獨尊峰頭日月自朝昏杖藜欲上芒鞋
0616c01: 倦留待秋風看化鯤
0616c02: 下蓋山
0616c03: 孤圓如蓋覆蒼波黯黯山根樹不多何事浮沉無定
0616c04: 相片帆南望起悲歌
0616c05: 六月三日遊澉湖遂登吳公祠飽稚仙伊蒲復
0616c06: 過悟空古寺
0616c07: 不辭三伏節言作兩湖遊小艇依山轉孤筇遇樹留
0616c08: 採菱呼白鳥乞食過丹丘古佛桑陰裏蒹葭欲報秋
0616c09: 和屠闇伯三作同晚眺也
0616c10: 滄海信無極長風助起瀾吳帆悲似沒越嶂杳難看
0616c11: 遠近涵秋氣喧闐戰暮湍上方精舍好歸路嗅栴檀
0616c12: 二
0616c13: 獨立望歸雲諸峰水面分漁樵迷往處日夕盡氤氳
0616c14: 鐘打禪房靜夜涼詩思紛松枝垂積露滴瀝不時聞
0616c15: 三
0616c16: 漁火蒼茫望甚微浮沉竊歎海鷗機赤龍臥水春秋
0616c17: 冷白馬乘潮日夜飛石上無塵聊一坐松間有路且
0616c18: 同歸自來避暑山中好謖謖涼風動葛衣
0616c19: 下雲岫菴
0616c20: 海色湖光一樣低峰頭數箇雨凄迷回看松影僧行
0616c21: 腳你向東兮我向西
0616c22: 詩部丙之五古南時之餘五梅溪
0616c23: 梅溪八詠
0616c24: 梅溪月印
0616c25: 疏枝蘸水愈精神喜得冰輪為寫真定起霜空諸籟
0616c26: 靜暗香脈脈卻撩人
0616c27: 仄徑疏籬
0616c28: 竹外疏籬一徑斜寥寥精舍似村家深秋葉落憑堆
0616c29: 尺卻笑難容長者車
0616c30: 三峰插翠
0617a01: 浮屠三面插空寒日月東西跳兩九疏柳斜陽曾露
0617a02: 頂扶藜便作好峰看
0617a03: 兩湖暮泛
0617a04: 兩湖秋水一般清小艇頻移傍月行最是蘆花環得
0617a05: 好半藏鷗鳥起秋聲
0617a06: 曲流垂釣
0617a07: 釣魚磯上靜風波手把絲綸再一歌村鳥自飛魚自
0617a08: 躍溪流深處野情多
0617a09: 竹裏茶煙
0617a10: 深深竹色冒霜簷時有幽情使客淹茶熟瓦鐺煙帶
0617a11: 綠老僧箕踞對疏簾
0617a12: 西爽晴雲
0617a13: 去住無心高復低隨風曳曳過林西渡頭秋霽明霞
0617a14: 燦牧笛冷看牛背吹
0617a15: 蘇橋積雪
0617a16: 古岸溪聲凍不流茫茫平野少人遊呼童擁衲聊停
0617a17: 策一片虛明在兩眸
0617a18: 柬素園黃闇齋總憲
0617a19: 佳園只在水之湄門外清風蕩碧漪慧業獨修嘉客
0617a20: 謝佛心久淨野僧宜小山日涉能留足疏柳春來欲
0617a21: 放眉樂國香光誠不遠定餘獨聽鳥聲怡
0617a22: 送吳翠屏還金華山中
0617a23: 六尺堂堂好道顏眉稜挺特鬢無斑剛纔把手來精
0617a24: 舍又欲揮鞭返故山佛法腳頭明歷歷功名世上已巳
0617a25: 閒閒羊裘五月思前隱一弔嚴陵碧水灣
0617a26: 同諸子遊普明廢寺
0617a27: 山門艸蓋磬聲殘寺外平橋走碧湍怪矣鬼燈爭炤
0617a28: 夜多年禪將不登檀杖尋煙隴烏鴉喜風起霜畦白
0617a29: 盡寒在昔人牛何必問菜根同嚼坐團團
0617a30: 從長水塘泛舟至梅溪
0617b01: 驟水平川急下篙野田何事浪滔滔岸行畏見崩泥
0617b02: 阪舟放愁難過石橋暖日漸長花影薄好春莫挽鳥
0617b03: 聲勞今年筍學前年竹放葉抽梢一樣高
0617b04: 溪上遇一生上人
0617b05: 彼此不相知忽然成邂逅袖扇上船來大家喫蠶豆
0617b06: 即事
0617b07: 花落枝頭水滿川村家正是養蠶天道人坐此閒難
0617b08: 過日日溪頭自放船
0617b09: 題畫
0617b10: 種梅莫種泥春去梅剩葉何如素壁上時時落香雪
0617b11: 題孝貞李氏傳
0617b12: 十年不字女何貞願老閨中愛可旌一本認清真父
0617b13: 母三從別樹好風聲時當混沌疑無偶世在鴻荒亦
0617b14: 有情千載簡編環讀過為鄰獨得北宮名
0617b15: 養痾梅溪荅呂幼安明經惠詩
0617b16: 火雲三伏燒阡陌留得梅溪一泓碧輕舠獨泛自南
0617b17: 來何期居士先雙屐相看一笑竹風清鳴鳩正午柴
0617b18: 門寂快哉晤對舊交知語語開心相悅懌主人清供
0617b19: 出家常李實雖黃花本白古論儒釋道匪同今竟相
0617b20: 忘無仲伯偕來一叟詞壇雄側聆玄論風生席伊余
0617b21: 夙幸遘斯文不臥茲林且奚適馳驅六載走他山徒
0617b22: 使庭前艸痕積宿疾纏綿身已巳衰藥艸甘辛苦嘗析
0617b23: 忽聞玄度惠高吟滿院荷香清露滴
0617b24: 送胡濤公之雲間
0617b25: 溪上新梅種又成廿年重過古人情正堪竹裏聽秋
0617b26: 坐乃遽雲間苦熱行此夕聯床燈黯黯何山伐木鳥
0617b27: 嚶嚶曉鐘百八雞聲亂遙盻孤帆野岸橫
0617b28: 次六月大風
0617b29: 雲氣吹教盡天心豈好殘已乾谿曲曲不見雨漫漫
0617b30: 冷煖何從辨艱難此際看新禾能不死萬戶得心寬
0617c01: 缾中白蓮步韻
0617c02: 佛手曾拈出風前一笑觀春泥分種子夏屋貯清寒
0617c03: 幻色輕雲剪空香靜士餐對之煩熱解無用扇為紈
0617c04: 喜雨二首
0617c05: 秋逼空雷動無疑魃鬼徂涸淵天再見夢境物重甦
0617c06: 歡語皆相合人心亦易扶茅亭還獨坐不厭對高梧
0617c07: 二
0617c08: 涓滴兒童喜況乎聞沛然朝來階砌下亦自走新泉
0617c09: 風作樹頭躍雷停溪面鮮甫田龜兆隱農子放歌旋
0617c10: 立秋日作
0617c11: 紅蓼立清秋閒庭一雨收有香焚亦好兀坐看雲流
0617c12: 詠秋色
0617c13: 點綴階前久仍能庇綠苔不隨凡艸沒有待秋風來
0617c14: 顏色豈云老蕭疏亦見材高軒能蹔過相向一低徊
0617c15: 七夕與諸子分賦二首
0617c16: 幽期難遂邁良晤入秋同河漢無愆水星槎信可通
0617c17: 闚螢飛竹外留月坐墻東白社吾將老深談怯露風
0617c18: 二
0617c19: 暗竹蟬聲歇高枝宿鳥驚月生剛五夜露下未三更
0617c20: 良友青山遠殘燈古屋明坐觀牛斗際相隔水盈盈
0617c21: 題此君伯仲圖贈胡濤公
0617c22: 粵惟此君君子所式毓秀兩間中通外直寒梢拂空
0617c23: 曰居其長其仲猗猗大節方養盤根階前搖戛清風
0617c24: 詢其所從歸之濤公
0617c25: 麻杖八首
0617c26: 寥落河濱遇歸歟亦自奇遠情隨步履老骨共清贏
0617c27: 倚壁月生影下階風可吹蓬根多不及欲立仗扶持
0617c28: 二
0617c29: 造物驅筋力老非年少同挾山憎舊杖拈草動新衷
0617c30: 拂拭方晞露憑依若御風每當參請罷拄出笑兒童
0618a01: 三
0618a02: 剝膚何愛甚濯水庶相應謾以枯薪視當于忍草徵
0618a03: 心空諸礙盡身捨外緣冰自合阿蘭若隨行事老僧
0618a04: 四
0618a05: 落日桑榆立清秋感歎頻自疑看竹叟有似折蘆人
0618a06: 艸木初無必居諸乃覺親因知古賢聖時與物交神
0618a07: 五
0618a08: 握手自今始秋陰仄徑移有材天不棄無用老方知
0618a09: 所向常從坦斯須敢蹈危鷦鷯矰繳遠莫笑一枝癡
0618a10: 六
0618a11: 學稼何人請桑麻問老農直方如養竹輕便或勝筇
0618a12: 晚岫明霞簇秋汀碧漲溶相攜無一語指點自重重
0618a13: 七
0618a14: 世路務趨走人生悲有涯吾將惜晚景杖亦愛秋花
0618a15: 製作何須古裁成自一家茅堂朝復暮不見事如麻
0618a16: 八
0618a17: 一室秋林掩滄桑幾度遷葛陂龍既化麻媼久聞仙
0618a18: 圖作逍遙夢因觀秋水篇茫茫常見外異事少人傳
0618a19: 
0618a20: 嬾齋別集卷十一終
