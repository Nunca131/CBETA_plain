0624c01: 牧雲和尚嬾齋別集卷之十三
0624c02: 東吳　毛晉子晉　編閱
0624c03: 鄂州　記室智時　較訂
0624c04: 詩戊之一興福時
0624c05: 開法破山酬徐白雨見贈二首
0624c06: 好音無日不懷西卻怪城南戰馬嘶願學象龍能負
0624c07: 物何辭泥水一拖犁斯文未棄貽蘭蕙有道分明在
0624c08: 藿藜三笑虎谿徵故事高風千載醒塵迷
0624c09: 二
0624c10: 經行古殿跡非遐舊有高僧轉法華松下相將隨白
0624c11: 鶴澗中猶記拾朱砂潭虛夜影招玄度燈散寒光照
0624c12: 釋迦坐喜幽林無法說是誰空際雨香花
0624c13: 酬毛子晉見贈
0624c14: 吾宗單傳事西來求俊賢安心仍得髓騎鶴兼腰纏
0624c15: 五葉特地分所唱彌高玄其終匪牆壁鑽研一何堅
0624c16: 真機鮮能搆庭草日芊芊吾師起臨濟霹靂轟青天
0624c17: 風顛在昔記針芥投今緣愧余魯鈍資亦許一燈然
0624c18: 深山願棲息其敢出人前夕惕作三省恐孤胡僧傳
0624c19: 未全闚正令黽勉握化權憶我古招提開自齊梁年
0624c20: 夙昔當剃染四宿儼臨筵行腳走千里芒鞋踏頻穿
0624c21: 忽承金湯詔宗風命茲宣高林伐鐘鼓古殿生香煙
0624c22: 籃輿從空下佳句浩如川把臂知雖新獲心良已巳先
0624c23: 金鱗樂我釣駑駘藉君鞭洗耳慕清音期聽山水絃
0624c24: 瓶梅
0624c25: 一枝插向小窗傍不得春風也自香曉起山僧兩相
0624c26: 對從他樹上壓濃霜
0624c27: 初春示憨崖上人
0624c28: 兀然百不知萬古空中立春風拂寒蘿草根亦解碧
0624c29: 臥疾吟八章有序
0624c30: 余向疏拙丁亥冬還故山事繁責重夙夜黽勉入
0625a01: 春不覺精神大疲肢節若墮藥不即靈因暫謝人
0625a02: 事專務靜嘿為養痾計適小閣初成山雨忽至爰
0625a03: 有感觸寫懷自解。
0625a04: 有雨山窗暗無人版閣幽瘦梅香半落小杏葉初抽
0625a05: 獨枕聽泉長孤行與石儔松風嘗所愛今怕冷吹頭
0625a06: 二
0625a07: 墻角樹何老山根草自青引泉歸石沼開牖望巖屏
0625a08: 一榻臥亦好三門久不經有誰來問疾隔澗大須聽
0625a09: 三
0625a10: 春鳥呼群至相將樹底鳴餘生完飲啄介性懼逢迎
0625a11: 坐月豈無念看雲殊有情一丘同幻寄何更傲滄瀛
0625a12: 四
0625a13: 編籬取殘竹拾石砌新臺閒許病軀適喧防雜足來
0625a14: 蕙香欣在几茶味欲生杯蟄戶天將啟南山盡打雷
0625a15: 五
0625a16: 自類鷦鷯鳥於茲借半簷北窗初不大西嶺卻容瞻
0625a17: 桃李原無語煙霞自足恬春風吹碧柳此意向誰拈
0625a18: 六
0625a19: 頑石生花秀枯椿吐葉香物靈知法幻我靜見他忙
0625a20: 松鼠時踰樹山厖忽跳墻從來眼前境閒味覺深長
0625a21: 七
0625a22: 抱病非遺世偷閒且避人鼓鐘雖在寺雞犬隔諸鄰
0625a23: 枯坐每終日幽吟當半春野梅風落瓣次第已巳成塵
0625a24: 八
0625a25: 秉燭黃昏後空山但寂然于心無少事即夢乃安禪
0625a26: 鶴唳聲何越鴉棲影不遷衲寒松露滴巖月正孤圓
0625a27: 重過藿園看海棠
0625a28: 小艇維高岸分明又一春花原如舊好樹覺比前皴
0625a29: 佳興牽紅藥閒情撫綠筠晚來雷忽動疏雨欲迷津
0625a30: 謝倪伯屏見過
0625b01: 荒院春深雨積苔平疇風煖菜花開喫茶猶記山中
0625b02: 別放艇何期溪上來半日清譚看綠竹百年大夢感
0625b03: 黃槐鍾情最愛廬山遠蓮社曾欣五柳栽
0625b04: 藿園牡丹盛開漫紀二首
0625b05: 爰有園中約因成野外遊名花春盡見孤策晚來投
0625b06: 側笑能留客先開解起樓葉穠香不淺坐賞一庭幽
0625b07: 二
0625b08: 午日憑移影春雲為作陰養花天氣好啣艸燕巢深
0625b09: 奇種宜分土香風忽透襟洛陽今不貴朱紫重相尋
0625b10: 從王侶石乞圖章
0625b11: 在昔生民始何因混沌分龜龍呈大數金石兆斯文
0625b12: 靈秘既潛泄精奇今願聞論交在千古不異佩三墳
0625b13: 重過秋亭
0625b14: 谿落桃花水欲溫村遮楊柳路猶存自欣野步因扶
0625b15: 策未是舟行不到門四壁空香人意靜半庭蒼竹鳥
0625b16: 聲繁舊年記喫佳園李今日來看手愛捫
0625b17: 病起有懷
0625b18: 蝴蝶莊周總夢身世間無法可相親生餘自覺人情
0625b19: 冷病極方知佛語真坐檻消閒隨筆硯移筇散步喜
0625b20: 桑筠白雲有路名山遠鴻雁何時到水濱
0625b21: 坐西軒作二首
0625b22: 形役悲多累心怡愛得閒不時來小榭遐想入深山
0625b23: 春老紅花褪村幽綠樹環曠然情志放天際鳥孤還
0625b24: 二
0625b25: 香茗供雙眼桑麻隔一牆遣情無過此消日以為常
0625b26: 釀蜜蜂群醉成巢燕子忙杖藜經小圃剩有菜花黃
0625b27: 早秋還虞山舟過松陵宿承天寺
0625b28: 松陵煙水盡蒹葭一櫂秋風落日斜法侶相逢如故
0625b29: 舊夜分齋罷更煎茶
0625b30: 留別
0625c01: 白露初零夜氣涼扁舟曉發問官塘道情一種難為
0625c02: 別只看秋花架上黃
0625c03: 蘇州無量寺懷舊三首
0625c04: 齊女門開去路頻廿年行腳太艱辛重來古寺閒房
0625c05: 坐目對秋陰憶友生
0625c06: 香積廚邊盡種菱山門猶自待人興一株銀杏還如
0625c07: 昔碧葉秋空布幾層
0625c08: 悠悠世事太生忙鴻雁南飛露結霜記得北風吹水
0625c09: 夜故人攜我宿慈莊
0625c10: 雨泊虎丘小武當二首
0625c11: 山水古今靜笙歌日夜尋倦來思石坐飯後繞溪吟
0625c12: 白雨生涼色碧梧垂好陰喜無相識者散步暢幽襟
0625c13: 二
0625c14: 舟繫林何僻雲開塔可登堤邊逢圃者閣上有棋僧
0625c15: 山淺亦生稻溪灣滿種菱廢興何處問漁父晚懸罾
0625c16: 偶過溪菴即事
0625c17: 橋斷行人隔門開別徑斜桂香幽砌出竹色短墻遮
0625c18: 鄰叟看鋤菜頭陀自煮茶得閒聊此坐末路事如麻
0625c19: 吳門曉發
0625c20: 碧水無停櫂清秋最好天重來多病客不盡故山緣
0625c21: 紅蓼低晨露白楊開夕煙吾生誰共適鵝鴨野塘邊
0625c22: 舟次華蕩
0625c23: 青山看漸近秀色迓孤舟鳥語安知午松聲自起秋
0625c24: 歲寒心獨抱日暮路何投病骨西風冷滄波嬾下鉤
0625c25: 悼崑山高靜之文學
0625c26: 齒豁欣談道身貧久樂天恨來相會晚別後忽經年
0625c27: 香國應前邁泉臺何所牽秋深籬菊綻悵望玉峰巔
0625c28: 過勺菴偶意西莊舊遊
0625c29: 垂楊數樹遶孤菴壞納清修住也堪野鴨出波窺影
0625c30: 立殘荷仆水帶秋憨誰留空曠當吾眼未覺棲遲長
0626a01: 客貪因憶舊遊如此夜冷然霜月起東南
0626a02: 晤陸平叔
0626a03: 擊磬空樓鳥雀聽儼如山衲槁其形法緣夙結瞿曇
0626a04: 氏世相全空般若經秋養芙蓉高過屋霜滋蘭蕙秀
0626a05: 于庭幅巾笑殺陶彭澤五柳雖栽醉不醒
0626a06: 贈張季鴻
0626a07: 水田寒漠漠煙樹幾叢叢仁里來經過道風能一同
0626a08: 相期參向上自信在其中有句臨行贈青山霜葉紅
0626a09: 憩陸哉生西閣望雨
0626a10: 竹木心知野蒼黃擬在山快登高閣坐自覺此身閒
0626a11: 妙供來香國詼談透祖關有禽窗外噪暮雨送舟還
0626a12: 贈李小隱
0626a13: 故土雖辭久相聞實有年偶歸承遠訪晤面覺歡然
0626a14: 黑白同君髮山村共此天無妨那一著下手白雲邊
0626a15: 過陸子念書齋即事
0626a16: 輕舟停水次訪道散幽襟得此一日樂何求百鎰金
0626a17: 竹陰開晚炤松曲瀉清音月上思歸也蘆花期重尋
0626a18: 又贈書法華
0626a19: 靈山何載別仙苑若親隨隻手云書寫全身是法師
0626a20: 冰花開臘際異鳥立肩時居士書經感有二瑞心印全彰也空香
0626a21: 散碧漪
0626a22: 答子念
0626a23: 水邊荒屋類山龕遠樹參差結翠嵐西舍暫遊開異
0626a24: 景東林久憶遇同參孤燈晚坐何其靜疏雨空來亦
0626a25: 自甘道話不憎疏野性方舟時過響寒潭
0626a26: 憩陸顯文書室
0626a27: 別館原依宅居然動靜分竹簾交野色紙帳盪波紋
0626a28: 鷺影堪常狎鷗心自不群文餘有閒暇倚檻看流雲
0626a29: 眾香菴值雨
0626a30: 野外多流水村邊又遇菴戒香薰杖錫古佛現優曇
0626b01: 短菊孤情繫嘉禾比屋擔晚雷何忽震客思已巳如酣
0626b02: 晚泛過慈雲菴
0626b03: 孤菴尋不遠亦在水之涯艸屋今翻瓦村雲忽染霞
0626b04: 秋場多稻實夏岸有荷花鐘鼓西鄰接青山夢不遐
0626b05: 偕殷元長李小隱泛月二首
0626b06: 有月不能睡傍溪仍放舟寂然天地外恍惚見寒流
0626b07: 霜落漁竿隱秋空雁字收輕雲殊自幻幾點過沙洲
0626b08: 二
0626b09: 有月不能睡傍溪仍放舟遠村環可數殘葦臥無收
0626b10: 語笑對佳客浮遊忘老秋清寒著衣領緩櫂在中流
0626b11: 問戈莊樂居士疾不遇慨然有思
0626b12: 遙村流水曲來訪臥維摩有示身非疾無言口太多
0626b13: 琴書成眷屬筆硯近如何相見形骸外夕陽鳴櫂歌
0626b14: 瞿愿中過晤勺菴同舟至眾香菴別
0626b15: 春風曾一晤相見又深秋世事黃花冷山情白石雨
0626b16: 小菴容促膝遠水歎分舟歲月真如駛吾生善自求
0626b17: 西舍歸舟有懷毛子晉
0626b18: 青山已巳許著閒身白社猶欣一問津道路不長慵寄
0626b19: 字秋光欲老只懷人扣舷雙塔風鈴近轉櫂孤城水
0626b20: 鳥親去去杖藜多眷戀夕陽深樹有垂綸
0626b21: 勺菴訪舊陸子念重以篇什見貽還山報之兼
0626b22: 寄平叔諸同道七首
0626b23: 溪菴聊作寓有句寫胸襟遐契方投漆平交只論金
0626b24: 菰蘆闚隱跡鐘磬想餘音近日山楓好應憐獨自尋
0626b25: 二
0626b26: 緇素何緣集崇朝密邇隨所慚窮釋子稱是大宗師
0626b27: 揮麈登樓際移筇說法時雨晴剛遇巧一葉泊寒漪
0626b28: 三
0626b29: 秋蟾生靜夜法味喜相分舌上尋無語眉間笑有紋
0626b30: 池魚潛不躍沙鴈宿成群物性難容晦清光透水雲
0626c01: 四
0626c02: 曳杖欣臨水歸舟記出山秋將遲我冷天竟使人閒
0626c03: 落葉封苔逕鳴禽候竹關有懷元亮宅詩債未酬還
0626c04: 五
0626c05: 窗竹蕭蕭報曉寒溪逢玄度喜盤桓雪軒石丈饒幽
0626c06: 致瓦缽山僧愧素餐虛閣久憑忘有倦新詩疊出可
0626c07: 無歡鄰雞午過聲猶唱隨寓枯懷得自安
0626c08: 六
0626c09: 遠水孤蟾炤佛龕疏籬叢菊抹溪嵐薄遊在野思晨
0626c10: 起多病于山罷晚參几有名香衣得染盤餘新果齒
0626c11: 生甘書燈隔岸頻來往不負垂絲向碧潭
0626c12: 七
0626c13: 襆被連宵宿草菴蕭疏風味主賓堪已巳隨孤騖秋行
0626c14: 遠忽聽歸鴻夜夢憨世路不親因得嬾煙波有戀尚
0626c15: 餘貪空山月出長松冷相憶君家斗柄南
0626c16: 酬李明遠文學五袟見贈
0626c17: 受命當秋令懸弧愧此時無生原順世有訓敢忘師
0626c18: 小院金蟬噪高梧玉露垂憑軒思寡過先聖不吾欺
0626c19: 壽貝葉齋培風師是歲臘同五旬也
0626c20: 天涯蹤跡久如雲搔首中林每憶君貝葉燈傳堂搆
0626c21: 美蓮花心淨梵鐘聞六時望古曾何遠百歲今秋嘉
0626c22: 共分無著天親兄與弟名香一瓣夜深焚
0626c23: 偶作
0626c24: 冬來黃葉滿虛庭小閣霜濃曉夢醒獨坐竹窗無箇
0626c25: 事幽禽來去語堪聽
0626c26: 勺菴度歲書懷二首
0626c27: 同雲漠漠暗山頭雪霰將零點布裘舊谷梅花雖好
0626c28: 看新年人事不勝酬孤村何處能安嬾遠水無波且
0626c29: 縱遊諸子謾勞橋口送吾生天地一虛舟
0626c30: 二
0627a01: 一年月日又云徂燈火青熒炤客無紙帳怕寒添草
0627a02: 褥竹房留歲想松爐夢安溪犬從他吠跡遠山鐘不
0627a03: 我呼童子相隨頻致問明朝何處看桃符
0627a04: 除夕寓勺菴同無關上人泛舟南湖
0627a05: 一年茲日盡擾擾惜塵寰舉世豈皆寐無人自肯閒
0627a06: 爆聲驚野鴨舟影逐溪鷴此樂欣同得滄洲暮未還
0627a07: 和除夕
0627a08: 只因霜雪鬢毛侵翻怪年華長一旬天地已巳看同逆
0627a09: 旅形骸欲就識真人鳥聲帶澀猶啼臘草色含青已巳
0627a10: 覺春大化無偏居處異自應把酒對芳辰
0627a11: 己巳丑元日
0627a12: 穩睡梅花帳翻身是五更樹頭天未曙枝上鵲先鳴
0627a13: 化日隨年長和風近畫生山僧心事喜舉筆一詩成
0627a14: 新正二日陸氏昆仲招集平叔園亭四首
0627a15: 清溪宛轉帶微波令改衡門喜氣多為挹幽香梅下
0627a16: 立欲摹霜節竹邊過薔薇芽綻新吟得棠棣花翩舊
0627a17: 雅歌我是閒僧君逸叟正堪山水共婆娑
0627a18: 二
0627a19: 叢竹蕭蕭作短籬出營山意在溪湄東風欲捲葡萄
0627a20: 架南岸先青楊柳枝無事村雞啼白晝依人野鴨浴
0627a21: 清池石橋欹仄通幽徑拄杖乘春不倦移
0627a22: 三
0627a23: 戶庭洒埽淨無埃剛喜山僧杖到來高榭護蘭風不
0627a24: 入幽窗近水暖方開斑斕莫辨多年竹紅白分明雨
0627a25: 樣梅清供滿前心已巳醉溪禽群噪晚齋回
0627a26: 四
0627a27: 春風滿座笑言投喬木嚶鳴此際求一種平懷真道
0627a28: 氣十分率意嬾禪流欣看貝葉橫書几似有空香雨
0627a29: 佛樓誰謂文人無慧業丹鉛水乳在青眸時案有手摘宗鏡語
0627a30: 題畫
0627b01: 松下高樓搆幾年濤聲日落響雲煙山僧亦有工支
0627b02: 習借得幽窗讀古編
0627b03: 贈報國寺萃閒老師
0627b04: 城南草木藹春光古寺冰融濾水囊階樹與梅爭秀
0627b05: 潔和風滿院度幽香
0627b06: 仲春放舟過謁毛子晉信宿寶月堂兼晤顧麟
0627b07: 士殷介平馬退山時見刻大藏將竣賦言為
0627b08: 贈
0627b09: 春水溶溶抱遠村春雷送雨過山根舟維古岸魚兒
0627b10: 躍杖入高堂燕子言盡日焚香心隱几深更剪燭膝
0627b11: 容軒多君友尚皆千古檀悉猶欣罄法源
0627b12: 水月菴詢隱峰疾
0627b13: 海山攜遠出險患念同嘗子疾久未醒余心遙不忘
0627b14: 片帆春雨濕深院瓦爐香覿體空諸病應期妙藥王
0627b15: 謝古南眾護法
0627b16: 十載梅溪把釣竿絲綸舒卷意閒閒偶嗟殿角花千
0627b17: 片欲別溪頭水一灣天外孤雲流不定林邊飛鳥倦
0627b18: 知還道情膠漆彌增感千里依然咫尺間
0627b19: 過蔣蕙仙孝廉菴幹字居士所自撰其義未詳似別有所寄者曾請其音云如申字呼
0627b20: 衡門經歲似秋澄春老薔薇發舊藤野鳥或群非欲
0627b21: 異匏瓜不食自欣能窗臨流水清堪濯戶見南山近
0627b22: 可登君性素恬增隱築為高因想就丘陵
0627b23: 海印菴午睡有夢忽來
0627b24: 春殘花事付微茫原上依依綠女桑幽鳥一聲何處
0627b25: 去北窗高枕臥羲皇
0627b26: 戒香居即事
0627b27: 三年不到又重來斗室依然絕點埃餘有戒香薰杖
0627b28: 錫孤舟且泊月明回
0627b29: 海塘吟
0627b30: 海塘行不盡風浪打危巒漁網斜陽掛蛟龍直下蟠
0627c01: 毘盧菴明幻開士五袟
0627c02: 入夏薰風至禪房水際涼階前盈忍艸屋後起新篁
0627c03: 衣缽荷香染軒窗柳色藏相過如問訊日月靜中長
0627c04: 贈仲寅初
0627c05: 澤國稱遺隱幽村久卜居割田開佛土投策話僧廬
0627c06: 耳順人胥慶心安樂始餘清溪臨暑月尊酒看英蕖
0627c07: 贈金陵彭師水
0627c08: 有生居大塊著姓古賢人命向尼山問年當伯玉鄰
0627c09: 秦淮于柳碧吳苑萬花春隨化能觀妙心齋不受塵
0627c10: 水鏡菴小憩
0627c11: 亭亭蒼竹繞方池長夏炎蒸似不知坐久小軒無事
0627c12: 做摘將桐葉寫新詩
0627c13: 顧敬修居士見過山中
0627c14: 綠陰如幄碧山深白日閒聽黃鳥音抱病比來聊自
0627c15: 適高軒卻愧遠相尋空堂夜語燈頻剪古寺朝參磬
0627c16: 未沉坐對雨窗看道卷長松煙外節森森
0627c17: 紀舊示顧君闇
0627c18: 客歲綠陰稠城隅早放舟在筵皆上善盡日作清遊
0627c19: 衣拂千人石風生一虎丘可中庭子在坐見石點頭
0627c20: 煙知墩準提菴
0627c21: 樹近千家市菴開一小山天高僧眼曠秋靜客心閒
0627c22: 烽火空為舉江流逝不還何如鳴古磬壞衲坐林間
0627c23: 勝法寺
0627c24: 沙阜高低傍鐵河寺左有塘舊名鐵將軍施第昔何多寺為宋高將軍所捨
0627c25: 宅潭來白足缽常洗池冷丹心劍不磨洗缽潭磨劍池皆寺舊蹟殿
0627c26: 古卻嗟陵谷變地靈應有鬼神呵填然法鼓清秋擊
0627c27: 龍象欣看四野過
0627c28: 從勝法寺過黃莊菴
0627c29: 肩輿辭古寺斜日向東行銀杏遙相見金風冷送程
0627c30: 到門菱葉滿入室桂香清一宿孤村寂秋吟夢寐生
0628a01: 黃莊菴同道侶夜話
0628a02: 杖出未云遠秋行亦易寒話言忘夜永趺坐覺衣單
0628a03: 法集信非偶客遊良足歡明朝欲分手青嶂待君看
0628a04: 瞿愿中過訪
0628a05: 野外涼颸滿山中著屐宜聯床風雨夜促膝笑談時
0628a06: 樹底泉來急煙邊鳥去遲晨鐘何愛聽蓮社舊曾期
0628a07: 華一岳為子寫炤賦謝二首
0628a08: 虛室坐生白秋光落小屏巧將遊戲筆幻出贏衰形
0628a09: 憫世心何熱看他眼只青歲華知去幾卻怪鬢毛星
0628a10: 二
0628a11: 道生天地後名絕太初先突出身無狀傳來筆有仙
0628a12: 隨方留幻跡何處問生緣一笑涼風發秋山破曉煙
0628a13: 詩部戊之二興化時
0628a14: 初過昭陽答孤峰上人
0628a15: 佛性非南北人煙有不同風高黃葦偃秋盡綠楊空
0628a16: 錫影隨閒鶴珠光奪睡龍朗公投好句清夜燭花紅
0628a17: 酬李平菴文學
0628a18: 丈室賢非遠三生道許同斯文深入奧外物付諸空
0628a19: 霧變山多豹雲興澤有龍草菴聊寓影睡起日頭紅
0628a20: 酬李艾山文學
0628a21: 櫂入蘆花深呈橈覓好手忽逢河上公相對兩忘口
0628a22: 奉和賀疏林邑侯見貽
0628a23: 空劫有何佛靈臺唯此心政餘庭鳥近道廣野僧尋
0628a24: 化國開談笑高吟見古今昭陽城畔水東望碧煙深
0628a25: 奉酬吳鹿翁相公
0628a26: 澤國蘆叢偶借棲慚無祖意可言西傅巖簡在能調
0628a27: 鼎彭澤歸歟樂釣溪雪夜山陰呼艇好桃源春水問
0628a28: 津迷新詩製就神情滿揮麈分明對撰藜
0628a29: 平菴以石刻七佛偈見貽乃黃山谷筆鐫廬山
0628a30: 巖石者賦此為謝山谷以元祐六年大寒日書是石而平菴持帖來亦大寒日
0628b01: 懸巖有字阿誰刊七佛傳心見筆端怪石昔人能作
0628b02: 供舊碑今日尚留殘名賢揮灑當元祐時節流通恰
0628b03: 大寒林下百年遺勝蹟曹溪滴水未曾乾
0628b04: 和夜坐二首
0628b05: 眼開誰作夢心醉或忘醒吾我猶雙見浮沉摠一形
0628b06: 家中人自在路上客無停冰雪梅花放疏枝透幾櫺
0628b07: 二
0628b08: 方庭猶未雪多少覓心安何有塵為礙皆因眼自瞞
0628b09: 三登良是苦十日未為寒何似木頭老真機覿面看
0628b10: 西軒即事二首
0628b11: 西菴寒月盡四望見冰圍時有蘆花起心疑雪點飛
0628b12: 風中雷若震雲上日無輝衰病年來甚終朝擁衲衣
0628b13: 二
0628b14: 土階卑帶潤柴牖小容光展卷聊娛意臨池一寫狂
0628b15: 水仙花自白楊柳葉無黃因憶嬾殘老爐煨芋子香
0628b16: 和大山知藏誕辰二首
0628b17: 長空日月去無休風冷滄江水不流客夢片時行萬
0628b18: 里塵心一點掛千愁怪無青嶂堪留足喜得黃茅此
0628b19: 蓋頭閒誦南華欣快論人間至樂只骷髏
0628b20: 二
0628b21: 江關客路未甘休一曲滄浪歲月流大野多風鴻陣
0628b22: 急寒空欲雪雀群愁曾臨秋水能青眼無奈蘆花早
0628b23: 白頭遲暮對君搔兩鬢世間出世此骷髏
0628b24: 除夕和平菴作二首
0628b25: 天外冰霜客裏身歲殘攜手見交新不凝摩詰安禪
0628b26: 榻猶愛淵明漉酒巾擁褐爐頭將遼旦劇談座上自
0628b27: 生春重簾放下嚴寒結夢寐詩成若有神
0628b28: 二
0628b29: 役役勞生共此身何堪日月又懸新三車自願攜諸
0628b30: 子六結誰將解一巾梅插銅瓶香永夜柑傳茅室味
0628c01: 先春村翁咸樂昇平世爆竹家家競賽神
0628c02: 辛卯二日同朱天乳諸君子散步池上
0628c03: 春城如見暖雲飛爆響隨風拂凍暉君子相攜池上
0628c04: 立笑看童稚踏冰歸
0628c05: 晚雪有懷平菴
0628c06: 大雪下無聲菴前白路生庭柯多烏聚野岸絕人行
0628c07: 地結重寒色天垂不夜明茅堂懷謝眺凍筆獨娛情
0628c08: 人日寫懷四首
0628c09: 月令寅初建年華卯又添忽聞過七日不覺撚雙髯
0628c10: 物外心將寄塵中跡久淹生平勞景仰幸見雪山尖
0628c11: 二
0628c12: 此日風光澹如何定說人曆傳應自古物換又維新
0628c13: 率土欣同遇吾衰恐未真前村梅柳上鳥語已先春
0628c14: 三是日墮雙齒
0628c15: 簾外煙初暖階前雪未融短鬚辭暮盥敗齒落晨風
0628c16: 倩筆書心事尋方去眼蒙死生交謝態豈待百年逢
0628c17: 四
0628c18: 解帶憎開戶然松愛近床江皋猶白雪天地已巳青陽
0628c19: 靜聽孤鴻度閒看二鼠忙浮生真似夢老大孰悲傷
0628c20: 徐同甫為余篆古圖章賦贈
0628c21: 鴻荒文字杳君子得何師金石相投處蒼籀會意時
0628c22: 獨娛冰雪案傳翫水煙湄緬想天人理羲皇盡一奇
0628c23: 酬楊廉甫進士
0628c24: 偶著袈裟寄此生也知天地始無名青蓑近買學鷗
0628c25: 泛白拂閒拈隨鶴行江月明時孤櫂穩水風微處一
0628c26: 波輕雲堂晚臥思君子隱隱清機發磬聲
0628c27: 立春後甲子日偕平菴登土山
0628c28: 午飯林中訖晴光野外生人思聽法聚我愛看燈行
0628c29: 洲隔心常遠帆來眼自明好春傳甲子泛泛綠波平
0628c30: 寄祥光上人
0629a01: 相聚初於太白嶺相從又入武康山多年別了無消
0629a02: 息一旦逢時生喜顏靜慧園中龍象集昭陽城畔鼓
0629a03: 鐘閒經過隨喜拼旬日看畢瓊花買櫂還
0629a04: 謝朱天乳惠藥
0629a05: 無身不是遭僧打有面初非學佛黃老大自知枯血
0629a06: 氣少年多半費思量厭尋苓木山中草嬾覓神仙海
0629a07: 上方只望先生與閒藥從頭去我一生忙
0629a08: 將還江南別鑒師
0629a09: 君住昭陽年已巳久我來極樂日無多相見難來相別
0629a10: 易此情其忍對滄波
0629a11: 書扇與蕭道人
0629a12: 偶然到江北選佛又開場孝齋蕭道人為我一冬忙
0629a13: 夜歸常把火朝來必踏霜對眾語鑿鑿見我喜洋洋
0629a14: 今我欲南去道人心不忘書扇以謝之炎時作清涼
0629a15: 謝潘道人造法衣
0629a16: 我有一疋紗道人為我裁舉目顧我體便將刀尺開
0629a17: 長短不失度分毫絕疑猜製巧鍼細密月餘纔送來
0629a18: 我欲謝道人道人辭百回再拜稽首去霜階凍莓苔
0629a19: 衣披等金襴真紅映雙腮一切聖凡眾瞻我光明臺
0629a20: 我思末世中豈曰無栽培道人心在道我何誘其財
0629a21: 唯以清涼風扇彼煩熱埃眾庶務財用道人亦賢哉
0629a22: 別黎太沖長者
0629a23: 晤言方歲暮話別又春時節令已巳如是行藏不再思
0629a24: 途中梅柳放菴畔水雲遲高誼難分手慇懃一致詞
0629a25: 極樂解制寄謝吳鹿翁相公淤潭西四首
0629a26: 西菴池水綠粼粼閒步東風炤影頻伐輻河干隱君
0629a27: 子考槃天際想真人只緣芳草催行腳未是空山欲
0629a28: 老身滿篋新詩皆妙絕片帆南渡不嫌貧
0629a29: 二
0629a30: 菰蒲歷亂起寒煙中有幽人水一天文思久安尼聖
0629b01: 學慧心兼得祖師禪音書偶寄如金玉蹤跡從教在
0629b02: 野田應是遭他先佛記能將法句析微玄
0629b03: 三
0629b04: 漁網悠然薄暮來扁舟亦擬向晨開岸邀春色先分
0629b05: 柳園護晴雲未放梅曾記秦風歌宛在直尋魯語誦
0629b06: 賢哉江關臘盡猶冰雪何得膏霖潤九垓
0629b07: 四
0629b08: 遐心不入鹿門山採藥龐公去不還柳葉欲遮漁父
0629b09: 宅桃花半照老人顏心齋白自生虛室身隱文無到
0629b10: 世間歸去野僧聊問訊閒雲依舊把潭關
0629b11: 留別平菴
0629b12: 春氣微微動遠林殘冰猶自帶河心隔江相見不恨
0629b13: 晚放策獨行難在今詩句舊耽終寫志禪鋒新出老
0629b14: 知音青山乘興能攜屐莫謂雲深不我尋
0629b15: 別吳北海昆仲
0629b16: 慷慨青雲黽聯翩丹鳳毛不疑真佛遠能致野僧高
0629b17: 鐘鼓無虛日香華重見勞臨岐多戀戀春色滿江皋
0629b18: 舟發昭陽
0629b19: 春風送行客遠去無定程何以悅吾目溪邊芳艸生
0629b20: 寓廣陵靜慧閣送天鼓法姪之江西
0629b21: 我在廣陵為過客忽逢吾姪上廬山江邊芳艸春初
0629b22: 綠京口梅花早破顏得眺瀑流千萬丈且尋茅屋兩
0629b23: 三間開荒種芋因緣就一信吳門好寄還
0629b24: 雪後登平山堂
0629b25: 野外雲猶凍林中鳥一鳴樓尋隋帝蹟堂得宋賢名
0629b26: 隄水從東逝村驢向北行江南山自好剩雪萬山明
0629b27: 丹陽道中
0629b28: 南北天涯路萬程客帆商舶古今行地多藝麥村何
0629b29: 少河曲通潮水不清高岸兩分閒鷺影長松孤立帶
0629b30: 鴉聲春來草色青青起坐見兒童拾野萍
0629c01: 閒來居二首
0629c02: 歲月磨雙足乾坤老一身喜茲幽寂處蹔養病衰人
0629c03: 雉堞雲霞變墻垣水竹親中庭芳樹在花葉正垂春
0629c04: 二
0629c05: 眼底天何曠風前口自歌梅花吾地有松色比鄰多
0629c06: 野徑無如僻高軒不易過考槃真受用不羨羡碧山阿
0629c07: 舟次崑山
0629c08: 萬井寒煙裏孤城積水邊山閒如向客塔近欲迎船
0629c09: 雉堞元依地巖崖別有天望中情自遠暝色杖頭懸
0629c10: 西城晚眺寄葛瑞五
0629c11: 風雨杏花愁溪光冷白鷗半春淹客路薄暮上城樓
0629c12: 歸鳥群方下山煙濕未收垂楊居士宅指點隔平疇
0629c13: 悼李子曉令八首有序
0629c14: 庚寅中秋夜曉令李子別余南去余于重陽北遊
0629c15: 京口遂結冬昭陽道路悠阻每念不得便鴻一信
0629c16: 思亦長矣辛卯上元後從廣陵渡江留連京口復
0629c17: 彌月買舟東來意謂漸近嘉禾可詢其遊況大雨
0629c18: 中艤舟鹿城忽聞李子已巳作故人五內悽然舊交
0629c19: 有來驚問口不忍道嗚呼曉令之遊曉令之死豈
0629c20: 非天乎念數年把臂情有不能已巳者作詩八章達
0629c21: 其舊居臨風而誦之曉令雖在萬里魂必有知其
0629c22: 翩然而來耶。
0629c23: 碧水春江滿片帆東望遲如何天外信卻向客中遺
0629c24: 世夢真無緒人生良足悲靜言憑短牖脈脈動吾思
0629c25: 二
0629c26: 憶自投緇社軒然意氣揚豈徒尊几杖亦自篤文章
0629c27: 執手曾無間論心極有方斯人何可遠然諾未相忘
0629c28: 三
0629c29: 竹下招頻坐花開賞必同深知塵世夢細究主人公
0629c30: 河水清環宅梧陰碧覆空每看諸子俊勸讀在其中
0630a01: 四
0630a02: 我法能深信人言或浪評胸因多塊磊趾若傲生平
0630a03: 小案詩篇積方庭艸樹盈素帷闚弔唁粲粲士中英
0630a04: 五
0630a05: 庭梅無少恙階艸可憐芳不謂交千古翻餘泣數行
0630a06: 長途隨畫鷁久雨斷春光役役窮簷下愁看燕子忙
0630a07: 六
0630a08: 客程方萬里靈櫬倩誰扶危嶺雲端矗炎風地下呼
0630a09: 竟違霜髮母不念藐諸孤可歎生浮甚人何作遠圖
0630a10: 七
0630a11: 苦寒霜落月僮僕幾人俱總為尊親在卻將桑梓疏
0630a12: 榮名何處問身世頓成虛涕淚難為讀苕城一紙書
0630a13: 八
0630a14: 臨岐多繾綣歸路遠相期猶記中秋夕辭余竹院時
0630a15: 酒樽良友勸心事月明知一去成千古人生恨別離
0630a16: 同葛端五諸子登東山
0630a17: 謝公丘壑在城東春日遲遲景物融青雀乘流仙侶
0630a18: 並白雲飛閣洞天通塚疑松下人猶哭屋置巖邊客
0630a19: 未窮歸望西山巖石好桃花高出女牆紅
0630a20: 詩部戊之三鶴林時
0630a21: 初夏寄日章舊友
0630a22: 古寺深深眾木鄰小山雖淺隔風塵綠陰如幄開軒
0630a23: 坐曲肘支頤憶故人
0630a24: 杜鵑樓小坐
0630a25: 消暑登高閣長空舉目收青松千樹直黃鳥一聲幽
0630a26: 閒砌餘天竹荒園帶石榴紫薇花更好爛熳倚墻頭
0630a27: 解夏送自明知浴歸昭陽
0630a28: 迢遞來江北從容入社中盤稽先聖訓人有日新功
0630a29: 竹色行將染松聲聽未窮不堪言聚散芒履躡秋風
0630a30: 曉步
0630b01: 殘月涼雲碧嶂幽鸛聲步聽小橋頭垂楊一樹猶飄
0630b02: 綠樵擔西來白露秋
0630b03: 喜李平菴渡江貽詩步韻奉迓二首
0630b04: 一夏薰風裏思君意惘然久為南岸客喜到北來船
0630b05: 山色江邊遠秋光竹下全幽期方在此相共惜流年
0630b06: 二
0630b07: 古寺門常掃秋林葉始黃舊懷方欲展佳句喜先將
0630b08: 江闊雲霞靜山空草木長晚來阡陌上攜策可徜羊
0630b09: 平菴到山
0630b10: 一別歲方半相思秋獨深山中攜屐至江上扣舷吟
0630b11: 白日開新況青燈話夙心西風黃葉下幽鳥度餘音
0630b12: 同平菴觀寺中古碑
0630b13: 凡物古難得斯文良不輕相攜從殿出不厭繞廊行
0630b14: 石壁精神滿山林氣象清幾回遭劫火作者未湮名
0630b15: 贈瓜洲默如懿範二上人二首
0630b16: 瓜洲渡口綠粼粼京口看來是比鄰日日風帆江面
0630b17: 過不知津濟幾多人
0630b18: 楊子江心鷺作群金山頂上塔生雲眼前好景看無
0630b19: 厭野鶴一聲天際聞
0630b20: 小窗
0630b21: 小窗看大樹大樹落窗中夏葉高垂綠秋陽少見紅
0630b22: 自欣消永日殊快度微風閒坐耽幽句爐煙晚篆空
0630b23: 雨後登杜鵑樓
0630b24: 古路泉能沒遠山松欲遮因看棲鳳竹想到杜鵑花
0630b25: 謝張元囪問疾
0630b26: 積雨傷秋艸空庭漲碧苔我方欹枕臥君得過山來
0630b27: 白髮頻相慰丹經一取材上池能洞鑑肝膽自應開
0630b28: 漫興
0630b29: 多慵久已交書絕有興元來得句新閒對秋窗喚童
0630b30: 子清泉烹出紫茸春
0630c01: 睡起
0630c02: 丈室閒多瞌睡來避人雙戶未曾開兒童怪煞能相
0630c03: 惱出入山頭亂拾柴
0630c04: 九日三首
0630c05: 細雨重陽日西風白露天登高何處去籬畔菊花鮮
0630c06: 二
0630c07: 雲冷山俱暗風高樹盡鳴塞鴻來已巳半客路未遑征
0630c08: 三
0630c09: 寺門久不出山逕長深蘿薄暮斜陽裡何人把酒歌
0630c10: 舟行口占
0630c11: 荻蘆花發重陽後鴻雁聲高九月天莫道連朝風不
0630c12: 順好看霜葉滿晴川
0630c13: 坐興濟菴東窗
0630c14: 草有吉祥竹鳳尾青青相倚在階前一株榆樹何高
0630c15: 聳枝葉經秋濕曉煙
0630c16: 贈周東谿老翁
0630c17: 紅日東邊走似車綠楊溪上老情賒風光說向兒孫
0630c18: 道九月年年有菊花
0630c19: 綸如禪子畫菜供余喜而賦之
0630c20: 道人生滁陽云是宥家子慕法入緇林落魄無相似
0630c21: 雖然工筆墨非為拾青紫有技進乎道有道出乎指
0630c22: 遊戲小窗間學圃攤一紙須臾五菜生離立孤根起
0630c23: 谷風遠來吹葉葉青搖几不煩一鋤力能使地種美
0630c24: 造物笑無權晨露疑浥彼根中滋味全咬嚼殊有以
0630c25: 芳潔佐伊蒲乃在山僧齒寄語鐘鼎家胡為不種此
0630c26: 贈夏秀巖老翁
0630c27: 人生七十古來稀相對茲翁面目輝松下石床能獨
0630c28: 坐海邊鷗鳥近忘飛十洲方朔曾為記六合蒙莊未
0630c29: 肯歸敝屣世間遊物外遼人咸有出塵機
0630c30: 西華禮塔詩二首有序
0631a01: 崇禎戊寅余度夏銅井聞西華山有佛智破菴二
0631a02: 祖塔在焉因渡湖一禮塔尖仆艸池水無梁徘徊
0631a03: 久之至辛卯仲冬自京口下吳門復一瞻禮時瑋
0631a04: 首座結屋于荒址撫今懷古記以短章。
0631a05: 秀峰山下祖燈傳水色山光塔影邊纍石好經千百
0631a06: 劫懷香又隔十三年東山松柏宜重長南浦雲霞只
0631a07: 舊鮮收得沙盆貽厥後天龍應衛一牛眠
0631a08: 二
0631a09: 滄桑陵谷古何常佛印禪燈久愈光兩塔並湮榛莽
0631a10: 密一峰獨秀水雲蒼舉頭胡雁衝寒度拜手天花間
0631a11: 雪香固是兒孫慚烜赫摩挲石碣幾徬徨
0631a12: 秀峰山曉起
0631a13: 空樓曉愈寒窗外日三竿村向湖邊失山宜雪後看
0631a14: 出門風似劍呼櫂浪如磐掩戶誰相對爐中火一團
0631a15: 辛卯除夕歸自京口神情既衰僕僕有感
0631a16: 茫茫觀大化蹇蹇涉長途日月非真逝年華實告徂
0631a17: 小童譁伐鼓老態恥當壚深谷梅花放青簑在五湖
0631a18: 壬辰元旦
0631a19: 好鳥先傳語陽鳥漸起東燭邊開夜色漏下動春風
0631a20: 玩世求身健居村祝歲豐曉窗雲靉靆小雨潤青菘
0631a21: 悼素園黃闇齋參政
0631a22: 靈山佛法付王臣像季干城有幾人世外早培優缽
0631a23: 種人間特現宰官身等觀宗子風神爽握手師門道
0631a24: 義親流水行雲何去也佳園又見老梅春
0631a25: 過祖燈菴用舊韻
0631a26: 墟落尋幽寂心知不是山鳥啼春戶扃僧定衲衣斑
0631a27: 依約燈元火玲瓏杖有環臨川聊一詠古道自茲還
0631a28: 過閒閒居
0631a29: 春水綠生波寒塘路不多扁舟誰共放閒屋我能過
0631a30: 役役既無味芒芒將若何漣兮清徹底堪此聽漁歌
0631b01: 甘窯
0631b02: 寒突孤村接春煙幾處高永為風雨庇願學海濱陶
0631b03: 古聖皆無逸民生敢計勞靜言思覆載化理適相遭
0631b04: 寫懷
0631b05: 曲曲谿光遠荒荒山日低市聲吹向北塘影舊名西
0631b06: 一葉從吾泛三椽偶寄棲客懷何所適春半老梅齊
0631b07: 獨坐
0631b08: 小閣見流水幽軒面兩松把茅差足勝擇木更何從
0631b09: 習我煨鐺法尊他钁地宗捲簾門外看春色不知重
0631b10: 仲春隨喜本覺寺讀坡公三過堂詩步韻
0631b11: 畫鷁輕移碧水中長風鼓浪駭兒童山開萬壽鐘聲
0631b12: 遠堂記三過鶴影空短塔垂頭蒼竹護新詩炙口古
0631b13: 碑功夜來倚杖僧窗寂初月流光到殿東
0631b14: 奉酬遯翁先生見寄有引
0631b15: 黃坡遯翁先生舊所稱蔡子穀居士也金湯法門
0631b16: 不遺餘力即一金粟先師及門皆沐維護余以疏
0631b17: 嬾別二十年矣未致一辭而先生不棄陽和春風
0631b18: 惠然肯來且貽二詩益感高誼敬步來韻投瑤報
0631b19: 木余有恥焉。
0631b20: 惠扇
0631b21: 出世同門盡不遲蓬根自媿後於期十年白鳥曾看
0631b22: 泛金粟山鈴記白陽泛水一簡青猿未獲馳丘壑藏春尋舊誼池
0631b23: 塘生草寄新詩快哉拈起犀牛扇穆穆清風掌上隨
0631b24: 敘懷
0631b25: 寒梅疏柳放長堙抵掌掀髯滿座春無垢宗風為近
0631b26: 里東坡文字不同塵一回傾倒歡如昨久辱交知樂
0631b27: 且新顧我匪材肩祖任疏慵有負法門身
0631b28: 永哀詩有序
0631b29: 遯翁先生天性孝友其先慈之生誕與嚴君之諱
0631b30: 忌適同清和四日是則月日同矣而寅之時又同
0631c01: 但其年不同耳先生念之二十年來感傷不已巳寄
0631c02: 箋乞言慰以七言二律。
0631c03: 詩書孝友羨羡傳家不道君親歲有涯痛在死生同月
0631c04: 日思深屺岵閱年華忽驚綠樹啼黃鳥又見長溪漾
0631c05: 落花著取萊衣還醉舞高堂老眼或無遮
0631c06: 二
0631c07: 曆日翻來只記寅廿餘年淚灑芳辰老焉猶慕終天
0631c08: 恨哀也忘過六尺身掩卷蓼莪蓬鬢雪薦觴松柏艸
0631c09: 廬春九原靈爽應無死一撫趨庭骨肉親
0631c10: 壽屠闇伯文學母王孺人初度時文學以疾辭試事
0631c11: 孝淑鍾天性桃夭悵別深敬緘遺恨語曲盡事親心
0631c12: 白髮床第變青銅歲月沉帨期登甲子君子錫住音
0631c13: 二
0631c14: 作合奇男子終成女丈夫戶庭尊狙豆機杼撫璉瑚
0631c15: 奇疾寧非福貞名共不誣賢哉舌孟母無愧聖人徒
0631c16: 寄郭千仞
0631c17: 春初攜策過君家庭下疏梅正放葩分得寒香歸院
0631c18: 後又看谿上醉桃花
0631c19: 寄郭清安
0631c20: 三箇年頭兩過君香爐茗碗謝殷勤門前老樹春禽
0631c21: 囀好句何妨側耳聞
0631c22: 病中
0631c23: 一月不出戶三春忽已巳徂薔薇嗟放盡梅子日看麤
0631c24: 偃僂思藤杖支離近藥爐故人勞慰問頭面似非吾
0631c25: 遣懷
0631c26: 斗室循環走空階彳亍行閒看泥下筍忽地向天生
0631c27: 出門
0631c28: 花事隨春盡濃陰入夏多出門吾亦適溪上問輕舸
0631c29: 久疾初愈過硤石山白水菴五首
0631c30: 半日閒難得扁舟近可移紫山涵白水綠樹語黃鸝
0632a01: 到此安吾嬾行將笑世馳萆門清晝掩新竹影離離
0632a02: 二
0632a03: 夜月看將上春風去莫留崔嵬方畏陟清寂自相投
0632a04: 樹茂疑無夏山寒直是秋吾衰應未甚襆被得天遊
0632a05: 三
0632a06: 磊磊山根石霏霏谷口煙丹雞無弋慕黃犢有人牽
0632a07: 安步朝光淡微吟落照園一抔誰氏塚老樹綠參天
0632a08: 四
0632a09: 西硤曾遊處南風喜再過共知山路淺自覺鳥聲多
0632a10: 梅影能高屋泉香恰在窩一丘吾素願不厭久婆娑
0632a11: 五
0632a12: 北牖開來爽西軒一樣涼客來參古佛人臥傲羲皇
0632a13: 避世今知策藏身向覓方夜分鐘磬寂山月轉虛廊
0632a14: 遊硤石悔園和陳復菴乩仙
0632a15: 永日縱閒遊新詩不易酬煙熏千柳醉雲挾兩山浮
0632a16: 春舫巢玄燕苔磯近白鷗仙風吹席上塵夢更誰留
0632a17: 題放菴
0632a18: 山不高兮樹且多綠陰飄拂覆層坡最堪結下三間
0632a19: 屋明月清風一放歌
0632a20: 俞言如招同范中昭文學坐潔古齋納涼紀事
0632a21: 桂櫂尋三徑松陰隔一溪地偏丘壑小人韻竹林齊
0632a22: 幽檻堪容與虛廊待品題素磁傳未已巳風靜夕陽西
0632a23: 又題麻杖四首
0632a24: 落落丘中有修修莫掩藏以能高骨格致我略玄黃
0632a25: 扶老秋無畏投人夜有光就中新用處初不類諸方
0632a26: 二
0632a27: 七月星流火秋光到水邊魚驚紅蓼雨鳥散碧蘿煙
0632a28: 重想三條篾輕拈一指禪集雲峰下客好把話頭圓
0632a29: 三
0632a30: 莖草金身用全機總付渠尺尋眉上見風味掌中餘
0632b01: 展握欣無滯行藏試與俱衲僧多未會相問意何如
0632b02: 四
0632b03: 卓地非金錫猶然佛祖模古風吹未已巳正道得全扶
0632b04: 六月鶤鵬化千秋睡夢呼蒿枝臨濟令自古記行吳
0632b05: 輓嘉善錢塞菴相國四首
0632b06: 臘月層溪竹萬竿春風吹起野梅寒法筵握手情如
0632b07: 昨柳岸貽詩墨未乾新疏一經明佛頂舊崇百祖薦
0632b08: 幽瀾妙心常住含香海乘願閻浮現宰官
0632b09: 二翁曾亟稱子淨土十詠調從來淨土詩中得未曾有
0632b10: 武水漣兮想七年春流小泛剡溪船畫堂豈異維摩
0632b11: 室香飯奠過化樂天十詠懷西稱席上一燈傳北契
0632b12: 樽前靈山記囑分明在舟楫應還濟大川
0632b13: 三
0632b14: 傅巖霖雨潤蒼生世外因緣有夙盟妙法夢中誰見
0632b15: 授高僧都下舊知名素箋赤字符先語一雨三根長
0632b16: 大莖提起腳頭親切句翛然常在佛光行
0632b17: 四
0632b18: 蒼蒼相去幾由旬高閣中棲大士身十載讖開金地
0632b19: 古六時空雨寶花新丘山誰謂非堅固法界由來總
0632b20: 一真敝屣萬緣渾放下清秋涼月炤階頻翁未第時夢達觀大師投經七
0632b21: 卷皆赤血所書徐叩以功名事師曰你底事我做我底事你做次日遇經肆問何經有七卷肆中曰惟法華耳隨取以示如夢中問所書曰達觀大
0632b22: 師　又達觀大師掩關大勝寺月夜步至幽澗見大悲像露立而開廢圮圯向韋馱卜其因緣乃出古觀音像一軸授住僧云十年後有見而取供者
0632b23: 問事始成翁如識然與大師素不相識事亦奇矣。
0632b24: 小窗多閒為商尊首座題菜
0632b25: 洛陽城中少喫菜洛陽花邊得一芥菜好道人留長
0632b26: 薹花鮮一任時人賣
0632b27: 秋日偶成
0632b28: 秋色滿庭中絺衣受冷風芭蕉還自綠相向海棠紅
0632b29: 山居曉作
0632b30: 涓涓秋露滴花根小鳥枝頭故自喧最好涼風吹面
0632c01: 頰倚筇無事出松門
0632c02: 
0632c03: 
0632c04: 
0632c05: 
0632c06: 
0632c07: 
0632c08: 
0632c09: 
0632c10: 嬾齋別集卷十三終
