0819b01: 石璞質禪師語錄卷之二
0819b02: 嗣法門人成隱等編
0819b03: 住嘉興平湖縣曹溪禪院
0819b04: 師於康熙辛酉年正月二十有八日在婁東香林禪
0819b05: 寺受當湖闔邑縉紳文學檀越護法暨闔山昆季敦
0819b06: 請繼席至二月初十日進院。
0819b07: 指山門云潑天向上路何須重打開祥麟與瑞鳳盡
0819b08: 向此中來。
0819b09: 佛殿瞿曇是何人六年草裏坐撞著冤家來放過即
0819b10: 不可遂拜。
0819b11: 伽藍據虎頭收虎尾權衡叢林扶揚宗旨舉香云全
0819b12: 憑者箇較些子。
0819b13: 祖師西天東土遁跡無門說黃道白帶累兒孫插香
0819b14: 云不如都坐斷何處不稱尊。
0819b15: 據室昔年先師老漢在者裏陶鑄銅頭鐵額收下威
0819b16: 鳳祥麟今日質上座到來總不與麼驀拈拄杖擲下
0819b17: 云直得雲門鼻直德山眼橫一切尋常不須按過何
0819b18: 故目前無怪異不必貼鍾馗。
0819b19: 當日眾護法設齋請上堂師至座前拈檀越疏云先
0819b20: 師二十年前有未了底公案今日且向尼山筆尖上
0819b21: 增輝佛日普扇真風去也若還未薦有煩對眾宣白
0819b22: 法座高登獅子座不禮須彌王舉頭天外看何處不
0819b23: 風光便陞。
0819b24: 拈香云者瓣香乾坤以此覆載日月以此照臨爇向
0819b25: 寶爐端為祝延
0819b26: 今上皇帝聖壽萬安恭願堯風永扇于萬年舜日長
0819b27: 明于億劫者瓣香賢聖不傳古今無價奉為滿朝勳
0819b28: 貴郡邑尊官檀越紳衿同門昆季伏願長作嚴廊柱
0819b29: 礎永為法海津梁者瓣香從無密授豈敢囊藏記得
0819b30: 昔年在我岱山得戒學和尚處得旨自謂巍巍堂堂
0819c01: 灑灑落落無端又行腳十年撞著箇無面目漢向命
0819c02: 脈上一劄直至如今無處雪屈今日對眾拈出端為
0819c03: 供養前住香林後住即此堂上開山第一代先師佛
0819c04: 古聞老和尚用酬法乳之恩遂攝衣敷座上首白椎
0819c05: 云法筵龍象眾當觀第一義師云曹溪波浪如相似
0819c06: 無限平人被陸沉還有不涉渺瀰不被陸沉底衲僧
0819c07: 麼出來相見僧問重興法席耀古騰今祖令全提意
0819c08: 旨如何師便打進云畢竟如何是和尚徹底為人處
0819c09: 師云不知痛癢漢進云恁麼則曹溪一滴源頭水流
0819c10: 出滹沱萬派宗師云也須識取源頭始得問十載垂
0819c11: 綸婁水上重飛法雨潤曹溪四眾慇懃請師直指師
0819c12: 打云一棒一條痕一掌一握血進云爐弘開烹凡
0819c13: 鑄聖忽若格外人來又作麼生接待師云無伊棲泊
0819c14: 處進云輕輕躡足龍門過惹得風雷遍九垓師云不
0819c15: 易道將來問獅王哮吼即不問如何是賓中主師云
0819c16: 七尺烏藤隨手舉進云如何是主中賓師云垂鉤直
0819c17: 欲取金鱗進云如何是賓中賓師云拋卻故園無數
0819c18: 春進云如何是主中主師云眼底從來無佛祖進云
0819c19: 只如今日在筵勳貴恭迎和尚重振祖山未審還有
0819c20: 佛法也無師打云你那裏瞌睡來趙居士問古剎重
0819c21: 興子承父業拈槌豎拂地轉天迴為復是錦上鋪花
0819c22: 為復是單提直指師云截斷兩頭別致一問來進云
0819c23: 可謂龍生龍子鳳生鳳兒師云我與你有甚冤讎進
0819c24: 云爭奈行人路上口似碑師云切忌喚鐘作甕乃云
0819c25: 千差坐斷正眼豁開卷舒立方外乾坤縱橫掛域中
0819c26: 日月現大人境界振古佛家風洞明少室真機揭示
0819c27: 滹沱正脈掀翻窠臼截斷葛藤洛書兆五福之休虹
0819c28: 瑞錫萬邦之慶赤灑灑淨裸裸似鏡臨臺物來斯照
0819c29: 所以道我本無心有所希求今此法王大寶自然而
0819c30: 至直得如獅子筋琴一奏則眾絃絕響又如塗毒鼓
0820a01: 一擊則聞者喪身到者裏縱也在我奪也在我鐵額
0820a02: 銅頭也須按過然雖如是且道繼席開堂風行草偃
0820a03: 一句又作麼生水歸大海波濤靜雲到蒼梧氣象閒
0820a04: 復舉大慧禪師以竹篦示眾云喚作竹篦則觸不喚
0820a05: 作竹篦則背不得向舉起處承當不得向意根下卜
0820a06: 度速道速道師云妙喜老人被者竹篦帶累未免手
0820a07: 腳俱露新曹溪今日也不舉竹篦亦不分背觸頭頭
0820a08: 合轍處處歸源總無許多絡索何故家家門前赫日
0820a09: 月太平不用將軍威復白椎云諦觀法王法法王法
0820a10: 如是師卓拄杖下座。
0820a11: 當晚小參欲識諸佛心但向眾生心行中識取欲識
0820a12: 常住不凋性但向萬物遷變處會取古人恁麼說話
0820a13: 大似坐佛床斫佛腳不敬東家孔夫子卻向他鄉習
0820a14: 禮樂還有人檢點得出麼豎拂子云自從春色來嵩
0820a15: 少三十六峰青至今。
0820a16: 結夏啟華嚴期請陞座開得口來早話墮眨上眉毛
0820a17: 已巳蹉過堪笑善財不唧溜踏翻華藏為甚麼諸兄弟
0820a18: 若要本分相應直須從前放下百不知百不會向薰
0820a19: 風自南來殿閣生微涼處著一隻眼忽若拶破虛空
0820a20: 心華發現自然入林不動草入水不動波左右逢源
0820a21: 縱橫得妙雖然只如柏巖開粥度夏仰山種粟燒畬
0820a22: 又是明甚麼邊事喝一喝云只知開口易不覺舌頭
0820a23: 長下座。
0820a24: 示眾春風澹柳眉春禽弄百舌一片祖師心處處俱
0820a25: 漏泄若從者裏會去早是相埋沒了也更欲向世界
0820a26: 未成時父母未生時佛未出世時祖師未西來時道
0820a27: 取一言半句未免左之右之驀拈拄杖卓一卓云還
0820a28: 會麼更若凝眸不勞相見。
0820a29: 示眾執之失度必入邪路放之自然體無去住祖師
0820a30: 恁麼道也是玉石不分金沙混雜若據衲僧門下天
0820b01: 地懸隔且衲僧門下有甚長處靈苗瑞草和根拔滿
0820b02: 地從教荊棘生。
0820b03: 華嚴期圓滿陞座釋迦掩室於摩竭淨名杜口于毘
0820b04: 耶須菩提唱無說而顯道釋梵絕視聽而雨花雖然
0820b05: 如是總不若華藏海裏徹底掀翻千波競涌是文殊
0820b06: 境界一亙晴空是普賢床榻男子身中入定時女子
0820b07: 身中從定出無一處不是香水海無一塵不是解脫
0820b08: 門直得牢籠不肯住呼喚不回頭古聖絕安排至今
0820b09: 無處所乃豎起拄杖云者箇是曹溪拄杖子阿那箇
0820b10: 是華藏世界卓一卓云百雜碎了也喝一喝下座。
0820b11: 示眾諸方鉤又曲餌又香奔聚猶如蜂抱土曹溪又
0820b12: 不然原無香餌亦無鉤應用隨機任去留幸有寒山
0820b13: 與拾得笑空天地不知休。
0820b14: 佛成道日圓戒陞座奇哉十方佛元是眼中花欲識
0820b15: 眼中花元是十方佛欲識十方佛不是眼中花欲識
0820b16: 眼中花不是十方佛於此明得過在十方佛於此未
0820b17: 明聲聞起舞獨覺臨粧瑯琊覺尊宿與麼說話大似
0820b18: 擊水魚頭痛穿林宿鳥驚爭似我黃面瞿曇大方獨
0820b19: 步收放自由有時覷破滿天星有時露出千華戒不
0820b20: 留朕跡赤條條合水和泥酬宿債豎拂召大眾云且
0820b21: 道釋迦老子宿債還清也未喝一喝云三生六十劫。
0820b22: 示眾金輪天子敕草店家風別深秋簾幙雨千家落
0820b23: 日樓臺風一笛拈起則壁立千仞佛祖潛蹤放下則
0820b24: 七縱八橫聖凡同轍且道拈起好放下好五湖煙景
0820b25: 有誰爭自是不歸歸便得。
0820b26: 佛誕圓戒陞座今朝正是四月八九龍吐水浴悉達
0820b27: 堪笑雲門欲打伊反教千古阿剌剌刺刺遂拈拄杖卓一
0820b28: 下云釋迦老子來也敢問大眾九十七種大人相莊
0820b29: 嚴微妙淨法身且道從那一相浴起若向這裏浴去
0820b30: 早已巳圓成戒法其或未然下座燒香重為說破。
0820c01: 頌古
0820c02: 世尊於臘月八日明星出時廓然大悟乃歎云奇
0820c03: 哉一切眾生具有如來智慧德相但以妄想執著
0820c04: 不能證得。
0820c05: 覷著星時禍自招胡言漢語逞家饒縱能瞎卻他人
0820c06: 眼自己巳饑瘡不可療。
0820c07: 世尊因自恣日文殊三處度夏迦葉欲白椎擯出
0820c08: 纔拈椎乃見百千萬億文殊迦葉盡其神力椎不
0820c09: 能舉世尊遂問迦葉汝擬擯那箇文殊迦葉無對。
0820c10: 吹毛劍利逆水波清丈夫志氣不順人情君征塞北
0820c11: 我伐西秦好手手中呈好手紅心心裏中紅心。
0820c12: 城東老母與佛同生而不欲見佛每見佛來即便
0820c13: 回避雖然如此回顧東西總皆是佛遂以手掩面
0820c14: 於十指掌中亦總是佛。
0820c15: 盡云婆有丈夫作細看廉纖笑殺人爭似東村王大
0820c16: 姐風前一曲唱彌新。
0820c17: 世尊因調達謗佛生身入地獄遂令阿難傳問你
0820c18: 在地獄中安否達云我雖在地獄如三禪天樂佛
0820c19: 又令阿難傳問你還求出否達云我待世尊來便
0820c20: 出阿難云佛是三界大師豈有入地獄分達云佛
0820c21: 既無入地獄分我豈有出地獄分。
0820c22: 鵠白烏本玄松直棘自曲何必窮廝煎弄巧反成拙。
0820c23: 世尊因有異學問諸法是常耶世尊不對又問諸
0820c24: 法是無常耶世尊亦不對異學云世尊具一切智
0820c25: 何不對我世尊云汝之所問皆為戲論。
0820c26: 前不對兮後不對劈面來兮機如電三級浪高魚化
0820c27: 龍井底蝦蟆那得見。
0820c28: 月氏國王聞罽賓國有一尊者名祇夜多有大名
0820c29: 稱即與群臣往造彼國禮見問法王既至修敬已巳
0820c30: 畢乃請尊者當為開演尊者云大王來時好道今
0821a01: 去亦如來時。
0821a02: 本入罽賓國不覺到天台雖承尊者力怎奈涉去來。
0821a03: 利益菩薩白燃燈佛我欲得阿耨菩提唯願世尊
0821a04: 教我令速成菩提佛言利益汝見是法何者是法
0821a05: 是汝所問。
0821a06: 碧潭明月本孤圓撈摝再三亦枉然縱有渠儂為指
0821a07: 註春光不在柳梢邊。
0821a08: 陸亙大夫問南泉大悲菩薩用許多手眼作甚麼
0821a09: 泉云如國家用大夫作什麼。
0821a10: 騎賊馬兮搶賊旗手眼拶來明杲杲將謂平步入雲
0821a11: 霄誰知猶在含元道老南泉太草草若是鳳凰兒不
0821a12: 向那邊討。
0821a13: 魯祖尋常見僧來便面壁南泉聞乃云我尋常向
0821a14: 師僧道佛未出世時會取尚不得一箇半箇他
0821a15: 地驢年去。
0821a16: 鮑老當年笑郭郎人前舞袖太郎當及乎鮑老出來
0821a17: 舞依舊郎當勝郭郎。
0821a18: 睦州因新到參方禮拜州叱云闍黎何得偷常住
0821a19: 果子吃僧云學人纔到和尚為甚麼道偷常住果
0821a20: 子吃州云贓物現在。
0821a21: 腳跟未動已巳偷了覿面捉他總不親直下欲明端的
0821a22: 意睦州早已巳露賊身。
0821a23: 靈雲見桃花悟道有偈云三十年來尋劍客幾回
0821a24: 落葉又抽枝自從一見桃花後直至如今更不疑
0821a25: 玄沙云諦當甚諦當敢保老兄未徹在。
0821a26: 潦倒靈雲眼豁開玄沙驀地語如雷雖然贏得嘉聲
0821a27: 在未免渠儂自活埋。
0821a28: 鏡清問雪峰古人有言峰便倒臥良久起云問甚
0821a29: 麼清再問峰云虛生浪死漢。
0821a30: 問處成雙橛臥來落二三堪嗟象骨老無處著羞慚。
0821b01: 保福因僧問雪峰平生有何言句得似羚羊掛角
0821b02: 時福云我不可作雪峰弟子不得。
0821b03: 道泰時清才子貴家肥國富小兒嬌掃除狐兔家風
0821b04: 峻甜似蜜兮毒似梟。
0821b05: 玄沙因僧問如何是學人自己巳沙云用自己巳作麼
0821b06: 雲門云沒量大人被語脈裏轉卻僧問如何是學
0821b07: 人自己巳門云忽然路上有人喚衲僧齋你也隨分
0821b08: 得飯吃。
0821b09: 玄沙韶老弄假像真峰巒競秀紅紫爭春撒沙撒土
0821b10: 無窮極要撥者僧猶隔津。
0821b11: 襄州龐蘊居士因賣竹漉籬下橋喫撲女子靈照
0821b12: 一見亦去爺邊倒士云你作甚麼女云見爺倒地
0821b13: 某甲相扶士云賴是無人見。
0821b14: 爺未倒時偏詐扶爺真倒處佯不理非關女子忤逆
0821b15: 多也是爺爺自招底自招底生冤死結何時已巳。
0821b16: 夾山常遣一小師遍遊禪剎殊無趣向及聞山道
0821b17: 譽遠播乃回省覲云和尚有如許奇特事何不早
0821b18: 向某甲道山云汝蒸飯時吾為著火汝行益時吾
0821b19: 為展缽甚處是辜負汝處小師因而悟入。
0821b20: 聞風回省覲省覲事堪悲早知燈是火飯熟已巳多時。
0821b21: 佛事
0821b22: 挂鐘版只此輪鎚也不是活捉獰龍也不是生擒猛
0821b23: 虎也不是號令人天也不是權衡佛祖畢竟如何擊
0821b24: 一擊云直下分明齊聽取。
0821b25: 送開山佛老和尚牌位入祖堂大機大用震乾坤正
0821b26: 眼圓明帝者尊宗旨法幢隨處立更無蹤跡與人論
0821b27: 正恁麼時真燈續燄少室增輝坐斷千差端居正位
0821b28: 一句又作麼生全體堂堂秖者是從教千聖覓無門
0821b29: 佛古老和尚忌日掃塔剷開荊棘獨踞婁江打鳳羅
0821b30: 龍移星換斗眼光爍破四天下腳底卷舒六合雲正
0821c01: 當恁麼時雖有巴陵三轉語楊岐女人拜到我先師
0821c02: 老人面前總用不著畢竟如何香爇一爐茶傾三奠
0821c03: 有耳者聞有眼者見一塔長懸太白燈半層雄壓千
0821c04: 峰面。
0821c05: 機緣
0821c06: 居士問儒家從讀書門證入聖賢地位只如宗門從
0821c07: 何處得入師云從來無門入箇什麼士無語師云切
0821c08: 莫向無門處著倒。
0821c09: 僧問古人道離心意識參既是離心意識參箇甚麼
0821c10: 師云上座喚甚麼作心意識僧喝師打云正好參取。
0821c11: 僧參師問那裏來曰天台來師云石梁橋向你道什
0821c12: 麼僧擬議師便打僧喝師云此是喝石橋喝自己巳喝
0821c13: 山僧僧禮拜師云向者裏道得我即拜你僧無語師
0821c14: 云你不是天台來。
0821c15: 僧問虛空有體須親證意旨如何師云有時因好月
0821c16: 不覺到滄洲僧云某甲因甚不證虛空師掌云無你
0821c17: 棲泊處。
0821c18: 僧參師問昔日雪竇與數僧遊山次見牯牛舉頭便
0821c19: 問牯牛舉頭作麼你試答一語看僧云水足草足師
0821c20: 打云卻是東觸西觸僧無語師復打云食到口邊被
0821c21: 人奪卻。
0821c22: 僧問如何是徑截法門師打云一棒一條痕云如何
0821c23: 保任師又打云喚作一棒入地獄如箭射。
0821c24: 僧問和尚在佛老人處得何法師展兩手云會麼僧
0821c25: 云謝師答話師掌云討甚熱碗。
0821c26: 僧參師云相見了也僧擬開口師震聲一喝。
0821c27: 僧問如何是祖師西來意師云甜瓜徹蒂甜苦瓠連
0821c28: 根苦云某甲逢人但恁麼舉師云我向你道甚麼僧
0821c29: 擬議師便打。
0821c30: 士問如何是香林的旨師云呵佛罵祖士喝師便打。
0822a01: 贊
0822a02: 初祖達磨
0822a03: 牙齒當門被人打落西來特地亦無所長赤縣衲僧
0822a04: 瞞不得剛將無聖誑梁王
0822a05: 天童林野老和上
0822a06: 鳳翥龍騰十二人師惟後出別垂綸通玄道望馳湖
0822a07: 海太白風規播剎塵
0822a08: 開山佛古聞和上
0822a09: 藞苴川僧全無巴鼻承嗣天童終成造次爭似法幢
0822a10: 生面開神清貌古動天地
0822a11: 受業念宗實和上
0822a12: 泛木蘭舟養摩天鵠行實道尊花開果熟東坡半壑
0822a13: 自高閒彌嶺千層誰接足咄
0822a14: 自贊
0822a15: 喜脫彌山犁又拖香林耙通身是水泥十年猶未卸
0822a16: 撞著楊岐三腳驢便作溈山水牯跨沒來由怕不怕
0822a17: 踏破雲巒任倒耕何妨孫子遍天下
0822a18: 蕩盡家私別無奇異補壁折籬摩雲插翅棒下露全
0822a19: 機胸中沒隻字愛栽臘月蓮花懶為佛祖苗裔無端
0822a20: 輥入曹源中玉浪銀波潑天地曹溪隱監寺請
0822a21: 詩偈
0822a22: 重陽前三日喜異公王先生過訪
0822a23: 深知少出子雲廬此日登臨菊正舒掃徑葉飛驚野
0822a24: 鳥呼童茶熟候高車龍山路近閒裁賦鳳闕天遙懶
0822a25: 上書直是陶公重結社得君佳句勝瓊琚
0822a26: 曹溪雨中除夕
0822a27: 榻寄臨溪鎖暮煙梅花開盡嶺南天名山到此三千
0822a28: 許白髮于今一半先寒向珠林辭舊臘春回蓮漏接
0822a29: 新年雨燈兀坐無窮意細聽松濤獨不眠
0822a30: 秋夜泊三河
0822b01: 黃昏依古岸漁火照沙洲秋滿千山白灘銜亂石流
0822b02: 推篷光入枕繫樹影移舟不識誰家子清歌水上樓
0822b03: 由黃龍宿金竹坪
0822b04: 直入重雲裏方知有草堂遊禽凌碧漢小艇射滄浪
0822b05: 竹引前溪水山高八月霜老僧忘節序惟看野花香
0822b06: 秋日登湖亭
0822b07: 俯仰江湖一鏡天波涵萬象碧無煙匡廬影掛飛帆
0822b08: 上載得秋風月正圓
0822b09: 虹橋晚眺
0822b10: 夕陽倒影漾流霞多少行人未到家江岸漁翁閒把
0822b11: 釣夜深和月臥蘆花
0822b12: 珠江懷素思佘先生
0822b13: 閱歷來東嶺思君未易逢雲林閒客興湖海澹幽蹤
0822b14: 坐對千山月懷深半榻鐘他年歸故國長嘯復相從
0822b15: 潮陽度夏懷素園陳居士
0822b16: 客路將千里違君一月前北鴻何處見南菊幾時旋
0822b17: 帆掛蠻江月盃浮鱷渚煙還山頭帶雪竹裏復譚玄
0822b18: 宿憨大師塔院
0822b19: 一龕古佛明燈千載憨師面目獨坐獅子峰頭驚散
0822b20: 飛禽野鹿
0822b21: 秋來丹桂飄香臘至巖梅帶雪不知此況誰同惟有
0822b22: 老僧藏拙
0822b23: 寄懷石室月川和上
0822b24: 知兄開法古蓮山不得追隨恨未刪怪石幽篁無恙
0822b25: 否蒼蒼應待翠微間
0822b26: 送味山龍梅和上還新安葬親
0822b27: 不向吳山度歲華為參佛母老摩耶菩提漫道元無
0822b28: 樹優缽看來尚有花
0822b29: 錢大可觀察護念諸山惟余為甚偈以謝之
0822b30: 名士風流易出塵選官選佛頭頭親雖然三達尊江
0822c01: 漢香海相攜只一人
0822c02: 贈獅林俍菴和上
0822c03: 故人同里復同流煨芋風清古秀州不似化山弘覺
0822c04: 祖眼光徒欲爍龍樓
0822c05: 贈雲關印公西堂
0822c06: 片雲把住元非妄一印高懸示本真何似兩頭都坐
0822c07: 斷海天誰識關中人
0822c08: 同里瑞宇陳君偕弟振南興宇二居士深慕古
0822c09: 道偈以贈之
0822c10: 兄弟同居似古人胸中瀟灑亦無塵憐予法社清如
0822c11: 洗長贈荷衣意自真
0822c12: 贈潮音以公法姪
0822c13: 以謙自牧越常儔點滴潮音萬派流雪竇風光千古
0822c14: 在垂機何必整鰲鉤
0822c15: 贈嶽生程居士
0822c16: 古人學道如鑽火立現金星未肯休果是楊岐真正
0822c17: 脈倒扶法社始風流
0822c18: 與幻予書記
0822c19: 明明一字兩頭垂塗抹全彰未見奇好把筆尖輕倒
0822c20: 卓銅睛鐵眼莫能窺
0822c21: 與雪菴金居士法名明錩
0822c22: 瞿曇元是古醫王懶向人前說玅方卻被飲光輕漏
0822c23: 洩普天匝地絕囊藏
0822c24: 與雪堂程居士法名明鑑
0822c25: 木樨香悟黃山谷千古應思老晦堂無隱真機明歷
0822c26: 歷縱橫何處不芬芳
0822c27: 示即中維那
0822c28: 不愛諸方五味禪卻餐婁水冷風煙虛空背上行須
0822c29: 穩莫倚中間與半邊
0822c30: 示圓仁書記
0823a01: 仁義悉從貧處斷子能落落此中圓應知故國雪峰
0823a02: 老半句鄉音道不全
0823a03: 贈穆生黃居士
0823a04: 生平磊落自清真得句高吟懶說貧長笑陶公門外
0823a05: 漢攢眉甘作醉中人
0823a06: 贈鵡湖法姪復園王居士
0823a07: 君是鳳凰山上人不知摩詰亦前身喜吟雅句驚江
0823a08: 漢莫負西來少室春
0823a09: 
0823a10: 石璞禪師語錄卷二終
