0647a01: 
0647a02: 
0647a03: 
0647a04: 圓覺經大疏釋義鈔卷第九之上終五道義門
0647a05: 終南山草堂寺沙門　宗密撰
0647a06: 徵釋迷悟章金剛藏問。
0647a08: 來圓覺已巳下。皆所依也。漸次方便者。能依也。舉所依。
0647a09: 以貫能依。揀無解之行。顯是頓悟中之漸修故。普賢
0647a10: 用心之門。猶通萬行。況圓信頓解耶。疏後必躡前者。
0647a11: 大科云。前前不假後後。後後必躡前前。
0647a12: 疏由前云眾生本成佛道等者。約文敘起疑所以。已巳
0647a13: 甚分明。然亦為對流轉之念。故成疑矣。猶如路不分
0647a14: 岐。終不生疑。故下佛答。先反質破流轉之心也。疏三
0647a15: 句者。乍觀初句似謂先真後妄。細詳深意。雖是示現
0647a16: 之疑。然亦非淺近。示現不應設先後之疑。但謂眾生
0647a17: 不妨成佛。成佛不妨生起無明。故云真能生妄。次句。
0647a18: 亦可謂。不妨有妄。不妨成佛。疏成佛義等者。夫真成
0647a19: 佛。成無所成。非除妄染塵勞添益真淨功德。不增
0647a20: 不減故。眾生本來成佛亦然。故云等也。故前云。如來
0647a21: 藏中無起滅故。無知見故。究竟圓滿十方故。疏生
0647a22: 否應齊者。謂生與不生也。疏文務簡。故只著一否字。
0647a23: 眾生及如來俱無生故。皆應不生煩惱。若云無中不
0647a24: 妨生者。皆應生也。疏因違現事者。因位凡夫之流。現
0647b01: 見貪瞋熾然惑病昭然。如何言無。故云違也。疏進退
0647b02: 下二句。顯金剛所述疑情也。進者凡同佛。退者佛同
0647b03: 凡。皆有上失。故不可也。有斯云者。正指問耳。然佛頂。
0647b04: 富樓那亦有斯難。彼云。若此妙覺本妙覺明。此云本成佛道
0647b05: 與如來心。不增不減。無狀忽生山河大地諸有為相。
0647b06: 此云後起無明如來今將妙空明覺。此云一切如來山河大地有為
0647b07: 習漏。何當復生。此云何時復生一切煩惱將彼對此。昭然可解。
0647b08: 疏諸典無文者。但指古今所流行。當代之經論宗教。
0647b09: 眾。皆傳習者。悉無此文。非謂都無。佛頂經中。亦有此
0647b10: 問故。如小堤堰中水少。碾磑停癈。亦名無水。非全無
0647b11: 水。故疏序云了義匿於龍藏。是以佛說權教。云眾生
0647b12: 無佛智慧。亦據隱匿云無。覆相者。如釋題中。注或隨
0647b13: 等者。如懸談中。注涅槃具縛等者。疏由此標目者。指
0647b14: 經題也。只由決了此疑故。名了義經矣。
0647b15: 疏永斷疑悔者。文二。一釋疑。二釋悔。疑中又二。一敘。
0647b16: 二斷。一中又六。初指體。二通釋。二別釋。四類釋。五喻
0647b17: 釋。六會此經。今云疑是根本者。初指體也。是根本六
0647b18: 煩惱中之一數。不是隨煩惱也。△疏通論等。二通釋
0647b19: 也。於諸下二句。出體相。能障下二句。辨業用。能障信
0647b20: 心者。信清疑濁故。障善品者。一切福利功德善法品
0647b21: 類。猶如寶山。人若無手。即取寶不得。到即空迴。信如
0647b22: 有手。疑如無手。故不能取功德善法之寶。是為障也。
0647b23: 皆是唯識之文。△疏別顯等者。三別釋也。天台依智
0647b24: 論說矣。五蓋者。一貪欲。二瞋恚。三睡眠。四掉悔。五疑
0647c01: 也。疑自者。我是凡夫。根鈍障重。如何入得聖道。疑師
0647c02: 者。彼人三業四威儀如是。豈能利我。或疑云。雖悟解
0647c03: 精通。豈能肯盡心教我。疑法者。依此而修。豈定解脫
0647c04: 一切苦惱。否耶。△四又疑下。類釋也。謂因悟理空。迷
0647c05: 事為礙等。以皆悟相違故。△五如有下。喻釋也。醫喻
0647c06: 師。藥喻法。△六今三下。會此經也。云已巳起者。現疑也。
0647c07: 已巳現於心識故。未起者。謂鈍根人。乍聞。但隨他語。頓
0647c08: 解信受。不解生疑。已巳後遇人難之。或自思惟。覺理似
0647c09: 乖。又不解通決。便生疑心。聖人。預防此事。種種屈曲。
0647c10: 預為舉起可疑之處。而通釋之。金剛經。節節斷疑。乃
0647c11: 至經終。二十七段。亦是此意故。天親論云。自此已巳下。
0647c12: 一切修多羅。示現斷生疑心。示現者顯示也偈云。及斷種種
0647c13: 疑。亦防生成心。故此經云如天親等也。疏今皆含者。
0647c14: 剛藏所問。本為眾生。眾生聞說本來成佛之言。利根
0647c15: 便生此疑。是已巳起也鈍根者。當時但且領受。是未起也他日思
0647c16: 惟。或可始疑。惑因人將此難之。或來世等方始起疑。
0647c17: 故云皆含也。▲疑斷疑下。第二斷也。知境從心起。即
0647c18: 悟非定有。了法皆無所得。即知唯有真如。是諸法之
0647c19: 性。餘皆例知者。若疑無因果。令觀十二因緣。若疑自
0647c20: 性無恒沙功德妙用。令觀恒沙煩惱一一空無。自然
0647c21: 染顯真。皆成功德。如論中說。疏通二方便者。佛答
0647c22: 云。未出輪迴。而辨圓覺性。即同流轉。乃至舟行岸移。
0647c23: 皆唯心也。下云本無菩提及與涅槃等三對即無得
0647c24: 也。▲疏悔者下。第二也。不定法者。六位心所中。不定
0648a01: 有四。謂悔眠尋伺也。唯識云。於善染等皆不定故。悔
0648a02: 謂惡作。惡所作業。追悔為性。障止為業。今據五蓋。亦
0648a03: 是定障。不因掉者。五蓋中悔。有因掉後生悔。掉有三。
0648a04: 一業。謂身好遊走雜戲。坐不蹔安。口好吟詠無益戲
0648a05: 論。心情放縱。攀緣世藝諸惡覺觀。然掉戲時。未在緣
0648a06: 中。後故入定中時。方便悔前所作。憂惱覆心。故名為
0648a07: 蓋。二者如作大重罪。常懷畏悔。箭入心。後墜惡道。若
0648a08: 人罪能悔。悔已巳莫復憂。如是心安樂。不應常念著。疏
0648a09: 反自疑悔者。有二意。一者不知自身心本空無是佛
0648a10: 體。心外求佛。取相積功。勤苦多時。後悟佛在自心。悔
0648a11: 前妄苦轉乖真理。如志云云。得理變現於行。始知在
0648a12: 致功夫。二者頓悟心同佛心是我真體。四大緣慮。皆
0648a13: 同客塵。遂委身棄命。不顧榮樂。或捨名譽。或捨資財
0648a14: 及聲色等。心心趣佛。念念還源。如是多時。但喜棄妄
0648a15: 同真。不久具佛功用。後忽被人。依剛藏問目難破。或
0648a16: 因自思惟。覺此妨難通決不得。自疑悔。悔前在捨
0648a17: 眾多榮利等事未必即成佛道。
0648a19: 人顯法故。疏如前釋者。疏下答者。經云。生死涅槃同
0648a20: 於起滅。妙覺圓照離於華翳。如是顯示。祕藏即開。剛
0648a21: 藏所問本求此答。疏三業者。動身發語之思。及思當
0648a22: 體也。業具者。身口意也。非色現色等。皆如華嚴。廣明
0648a23: 其義。已巳在法界觀門中具釋。於中。文云應持者。無邊
0648a24: 身菩薩也。目連尋之者。目連曾以神通。展轉於遠
0648b01: 遠世界。欲窮佛聲。到何處則聲盡無聞。竟無盡處。神
0648b02: 通之所不及矣。身子對者。即入法界品中。五百聲聞。
0648b03: 在坐如聾。身子為上首。故標舉之。疏前頓同等者。准
0648b04: 論中。信根成就是初發心信。初發心住。即成正覺故。
0648b05: 普眼章未觀成同佛。義當此矣。信根者。信若決定。即
0648b06: 名為根根有二義。一持自體。二能生長。
0648b07: 疏第四正說者。若但看經文。直是剛藏。騰前章經文。
0648b08: 而難如來。通釋而已巳。若始終詳究。更有甚深意趣。謂
0648b09: 從經初乃至普眼章末。以悟解力。慧已巳清淨。未修習
0648b10: 故。心未清淨。故剛藏。知機為發此問。佛責分別流轉
0648b11: 之見及未斷輪迴之過。令覺未了。章末又再勸云。是
0648b12: 故我說先斷無始輪迴根本。至彌勒問輪迴根本。佛
0648b13: 令斷愛。方是淨心之門。慧淨心淨方成。定慧之力方
0648b14: 得。二皆解脫。是經文顯示修行之妙門也。疏反覆起
0648b16: 令離名言相。離心緣相。悟其意深矣。
0648b17: 疏四蘊為世界者。金剛經云。如來。說微塵非微塵。是
0648b18: 名微塵。如來說世界非世界。是名世界。無著判為色
0648b19: 及眾生心身搏取中觀破相應行住。十八住中第十住也色是
0648b20: 色蘊。及眾生身。是四蘊。經云。微塵者。折破麤色。至於
0648b21: 極微。故經云。世界者。以不念方便。破四蘊也。折破麤
0648b22: 色義。法空章已巳釋。彼經至下。又云。所說三千世界。則
0648b23: 非世界等。無著還釋云。此破名身世界。世界者。眾生
0648b24: 世界故。評曰然彼云世界。一向約情。今此經云世界
0648c01: 則麤。情與非情故。上云總標情器。謂有情世界及器
0648c02: 世界也。器為世界。人盡不疑。眾生為世界。學寡者即
0648c04: 彼經云。世界則唯有情。此云世界則唯非情。如何定
0648c06: 迴。況經文明言。念念相續。種種取捨。皆是輪迴。未出
0648c07: 輪迴。而辨轉迴圓覺。彼圓覺性則同流轉。譬如動目
0648c08: 等乃至法合。末云。何況生死垢心等。豈可但名非情。
0648c09: 又且諸經論。皆說有情世間。器世間。世間世界但名
0648c10: 小異。何信二種世間。不信二種世界。又世界亦名國
0648c11: 土。國以人為本故。人皆逃去破散。便云國破。豈是山
0648c12: 川土地崩陷名國破耶。故知世界定兼人矣。況經文
0648c13: 昭然。疏十種者。彼經云。佛子。世界海。有十種事。每事復有
0648c14: 十種。都有百也過現未來諸佛。已巳說現說當說。所謂世界海。
0648c15: 下九皆有此三字起具因緣。攬緣成立也。謂如來神力眾生行業菩薩諸智等十也所
0648c17: 嚴或光明等莊嚴。嚴具等清淨方便。菩薩菩提故淨修勝解等故佛出興。
0648c18: 或現小身大身短壽長壽一立無量土等劫住。或僧祇劫乃至不可說劫劫轉變差別。
0648c19: 隨業改變也。謂染污眾生住。成染污等也無差別門。佛出現道場佛日光等。一一皆無差別
0648c20: 釋曰。此十種。即直說器界也。然其中。皆由諸佛眾生
0648c21: 菩薩等行業也。亦參以有情。方名世界矣。每事下。略注三二句
0648c22: 經者令辨得十種色目。取意標之。不必具別疏次六對中。創變者。一念業
0648c23: 相。轉成能見。故變為境界相也。極證者。地位滿足。捨
0648c24: 異熟識也。問證極則出輪迴。何以結云皆是輪迴。答
0649a01: 此六對法。皆是所計之境。約能計之心。是輪迴故。所
0649a02: 計之境。亦同流轉。今計度云。世為最初。從心變起。直
0649a03: 至成佛。方得終盡。即此計度。是輪迴之見也。權教學
0649a04: 人。計有染淨故。云初變終證。此宗不然。本無世界可
0649a05: 除。亦無法界可證。本亦非染。今亦非淨。故下經云。本
0649a06: 無菩提及與涅槃。亦無成佛及不成佛。無妄輪迴及
0649a07: 非輪迴。據此道理。何有創變之始極證之終耶。故實
0649a08: 教宗中。指權教云。但有教文而無實果。疏表此等者。
0649a09: 此兩句注。皆用成唯識文。文云。生表此法先非有。滅
0649a10: 表此法後是無。現在住劫等者。成住壞空。義如前釋。
0649a11: 疏現行等者。就情說也。現行者。能計所計。心境相應
0649a12: 時也。調伏者。息伏其心。令不起念。念不起時。境不獨
0649a13: 立。故皆止也。如無想定或無想天或四空定之類也。
0649a14: 然前六對。初二對通於情器。次三對唯約器。此一對
0649a15: 唯約情也。疏惑業襲習等者。疏我我所者。我是有情。
0649a16: 我所是器界。苦所依者。是四大身。
0649a17: 疏夢見實物者。假如有人。在書下。作夢。還見臥書
0649a18: 下。雖身處皆實。然現見者無。是夢也。△疏四對喻
0649a19: 者。初喻中。喻如人動轉眼睛。或手研眼角。即所見
0649a20: 或傾側轉動。或一物成二。種種迴轉。一切皆然。今但
0649a21: 云水者。由水或時有不因目動自有別緣而動搖為
0649a22: 波。則動目者疑其自爾。不知因眼。餘物不然。故唯取
0649a23: 水喻。次眼識鈍者。釋定眼也。意取鈍滯。不能迅速
0649a24: 及火旋。故云定眼。非謂凝然堅固永不移動方名為
0649b01: 定。如有人取一杖枝。火燒頭邊。半寸已巳來炎赤。便以
0649b02: 手急搓旋之。即見赤輪之相。杖枝若長。而稍曲輪相。
0649b03: 即轉轉寬大。據其所見。可若三尺二尺圍。豈有半寸
0649b04: 之火忽然寬展。故知但是眼識鈍滯。不迅速。他火
0649b06: 汎言。疏兼云識者。釋義。須剋取親能見者。然水波火
0649b07: 輪。但是眼之動定。喻於圓覺中見凡見聖但是流轉
0649b08: 妄心。岸移月運。但是雲駛。舟行亦同此也。駛者奔流
0649b09: 急走之相也。疏未是答難等者。有人造疏云。從世界
0649b10: 生滅至此。是答初難。空華喻。答第二難。金喻。答第
0649b11: 三難。故此潛揀之。不能形其名字矣。
0649b13: 諸經論喻釋佛者。佛地論云。如睡夢覺。如蓮華開等。
0649b14: 十義。序分鈔中已巳釋。一空者華也。一有者翳也。法合
0649b15: 云。縱使心迷者。如翳有也。生死亦寂。如華空也。疏然
0649b16: 佛頂者。疏此疑過深者。非但疑於法義。兼墮謗佛之
0649b17: 科。云佛煩惱此過非輕。
0649b18: 疏銷頑石等者。應設關並云。中本無金。銷金即
0649b19: 出頑石中無金。銷鍊金應生。此是例破他也。又云。鍊
0649b20: 石金不出。既由石裏無。鍊得真金。即因中有。此
0649b21: 是反例成己巳義也。故知真金但因銷而顯。不因銷
0649b23: 疏以遮展轉者。玄極則名言不及。異見則展轉無窮。
0649c01: 何由可得。如來意欲決了定斷故。此下一向拂而泯
0649c02: 之。若縱其異端。則覺心轉遠。故下結云。妄浮心。多
0649c03: 諸巧見。不能成就圓覺方便。疏標覺心者。諸教每雙
0649c04: 遮對待。云非真非妄等句。皆不見顯言。是何法非真
0649c05: 妄等。但有遮而無表故。中下之人。因此墮於斷滅之
0649c06: 見。今直言顯妙圓覺心無菩提等。實可謂之為了義。
0649c07: 疏轉依者。下位地章中。當引唯識第九具釋。疏體雖
0649c08: 即真者。問即圓覺體是涅槃。由是菩提此真實故。體
0649c09: 用即是圓覺。何得言無。故疏答云。體雖即真等也。此
0649c10: 體字。都指菩提涅槃二法自體。不說對用之體。智者
0649c11: 審之。
0649c12: 疏初小聖中。文二。初出經意。後釋文義。初中注云。生
0649c13: 空智品者。生空即是我空人空也。品者。與此智相應
0649c14: 心心所也。生空真如者。於我人空處。證真實滅諦之
0649c15: 理。不但空無而已巳。故云真如。▲疏然四向下。釋文義
0649c16: 也。此釋經中但諸聲聞所圓境界二句。言四向者。於
0649c17: 果故。果者。酬於趣向之因故。言斷證者。斷惑證理也。
0649c18: 見惑者。障見道之惑也。即是貪瞋癡慢疑身邊邪見
0649c20: 有八十八使。雜心論偈云。苦下具一切。具十煩惱集滅離
0649c21: 三見。離三見各餘七計成十四也道除於二見。唯餘八也。故界四諦總計有三十二
0649c22: 惑上界不行恚。上二界四諦。各除一瞋。各餘二十八惑。計五十六。通前欲界。三十二故成
0649c23: 八十八也。皆是見道所斷釋曰。離三見者。身邊二見及戒禁取。身
0649c24: 是苦本。觀苦諦時已巳斷。說邊見依身故亦隨斷。集諦
0650a01: 不計非道為道。滅諦又非修行之位。故此兩諦皆本
0650a02: 無戒取可斷。故云離三見也。道諦除二見者。亦身邊
0650a03: 也。義同上說。取戒禁者。正於道諦。計非道為道也。
0650a04: 據成實論意。但唯計持戒。為得果之因。不知得果在
0650a05: 於達理。而修觀行。則是戒取。非唯狗等戒方為戒
0650a06: 取。上界不瞋恚有禪定之地。本無此惑。疏十六心者。
0650a07: 謂觀欲界四諦。各一忍一智為八。合上二界四諦類。
0650a08: 欲界觀之。各成一類忍一類智。故成十六也。忍是忍可。智是
0650a09: 決斷。謂觀苦諦。誠如聖教實是苦法忍可於心。名苦法智忍。忍可決定。決斷無疑。名苦法智。便類上二界苦諦
0650a10: 亦然。名苦類智忍。苦類智。上下各二。餘三諦亦然。總為八忍八智。故云十六心也疏即入修
0650a11: 道者。有說十六心俱是見道。有說第十六心已巳屬修
0650a12: 道。今取後義。以例大乘中。見道斷分別二障時。理實
0650a13: 亦斷俱生少分故。疏須陀洹者。梵語。此云預流。預於
0650a14: 聖人流類故。亦云入流。不入色聲香味觸法故。入聖
0650a15: 流。即見諦八品。為此果體。唯取八智不取八忍故疏欲界修惑
0650a16: 等者。障於修道。名為修惑。即貪瞋癡慢四惑。迷事起
0650a17: 者。言分為九品者。都來四惑。然分為輕重重九品則
0650a18: 每品皆有四惑。每惑皆九品也。如合四味。香為一團。
0650a19: 分為大小。九九則每九皆有四味。每味皆有九九矣。
0650a20: 輕重九者。謂上上。上中。乃至下中。下下也。疏斷至五
0650a21: 品者。上上上中上下中上中中等也。一來向者。梵語
0650a22: 斯陀含。此云一來。下文自釋。所言向者。由此位人。欲
0650a23: 詺之為初果。則已巳斷五品修惑。欲詺之為二果。則未
0650a24: 斷第六品。乃是趣向二果之人。故目之為向。斷六下
0650b01: 二句可知。故俱舍頌云。斷至五二向。斷六一來果。疏
0650b02: 以九品下。釋一來之名。言惑潤生者。以有此惑潤業
0650b03: 故。於欲界受生也。謂初果人。雖斷見惑。若不斷九品
0650b04: 修惑。更須七度來生欲界。如有毒蛇。若咬著人。人縱
0650b05: 強行。亦勢不過七步必死。煩惱亦爾。若遭見諦之智
0650b06: 斷之。餘修惑潤業。強欲欲界受生。亦不過七生而盡。
0650b07: 今既斷六品。免潤六生。仍餘一生故。一往天上。更
0650b08: 須一度來生欲界故。名一來果也。即用欲界修斷六
0650b09: 品無為兼見諦八品無為。為此果體。上上一品。潤兩
0650b10: 生者。惑麤重故。次惑漸輕。潤生漸少。其義可知。疏斷
0650b11: 惑七八者。此一類全俱舍文。謂或斷得七品。或斷得
0650b12: 八品。皆名向也。例前應云斷一。或二三四五品。名一來向以斷二品。未能
0650b13: 全損一生。故不名果。斷第九品盡。方更損得一生。既
0650b14: 斷下品惑盡。無惑可潤。不更還來欲界。故云不還。亦
0650b15: 云不來。梵語即云阿那含也。總取見道八品無為及
0650b17: 界修惑微細。故約九地。每地九品。斷之對八十一品。
0650b18: 今疑。若從初果。頓斷修惑。便得阿羅漢。即具八十一品。若先得二界了。然後斷之。應品合有七十二品每
0650b19: 品各一無間一解脫故。云斷上二界循惑等也。見修
0650b20: 合說。都八十九品無為。為此果體。見有八。脩有八十一准涅槃
0650b21: 大經說。那含斷五順下分結。羅漢斷五順上分結。如
0650b22: 別卷釋。阿羅漢者。梵語。此譯有三。一云無賊。三界見
0650b23: 修煩惱賊已巳皆盡故。二云不生。不受後有故。三云應
0650b24: 供。受人天廣大供養故。故俱舍說。供養阿羅漢。得現
0650c01: 世報。疏成就我生等者。謂我生已巳盡。梵行已巳立。所作
0650c02: 已巳辦。不受後有。前三句是盡智。後一句是無生智。若
0650c03: 始終而論。總有有十智。及此四果有為出體。皆在別
0650c04: 卷。即是所圓等者。結歸經文。彼之親證者。即二涅槃。
0650c05: 是彼聲聞所證所得之法也。故法華者。取意指文。文
0650c06: 具云。假使滿世間。皆如舍利弗。盡思共度量。不能測
0650c07: 佛智云云。新發意菩薩。供養無數佛。如恒河沙等。一
0650c08: 心共思量。亦復不能知等。
0650c09: 疏一無實體者。文二。一銷文。二此中始末下揀濫。言
0650c10: 無體者。謂此心本自空。無名為無體。非但對用論體
0650c11: 而云無體。
0650c12: 疏四結者。文二。一揀濫。二問前讚下通妨。
0650c13: 疏互有互無者。長行無依解起行。而有結問。不當理。
0650c14: 偈中無結問。而有依解起行。
0650c15: 深究輪迴章彌勒菩薩問。
0650c16: 疏五眼者。一肉眼。謂肉團中。有清淨色。能見障內色。
0650c17: 二天眼。於肉眼邊。引淨天眼。見障外色。三慧眼。以根
0650c18: 本智。照見真理。四法眼。以後得智。說法度人。五佛眼。
0650c19: 前四在佛。皆名佛眼。又見性圓極。名為佛眼。故古德
0650c20: 云。天眼通非礙。肉眼礙非通。法眼唯觀俗。慧眼直緣
0650c21: 空。佛眼如千日照異體還同。餘義在別卷。疏妙信者。
0650c22: 准大品中意。不信一切。名妙信也。妙信是能信之智。
0650c23: 常住是所信之法。今經云。於大涅槃。生決定信。故引
0650c24: 妙信常住以證。常住是大涅槃故亦可此妙信之心。但能常
0651a01: 住。不退不失。即妄想滅盡。二意皆通。疏不執月運等
0651a02: 者。雖舉其喻。意在其法。法者即一切世界始終生滅
0651a03: 等也。然會中人。雖領悟佛說。不妨還見世界生滅等
0651a04: 相。但了之從心所轉轉相即空。不執認之為實。故經
0651a05: 云無復重隨。非謂眼下都不見之。經欲遊寂滅者。不
0651a06: 住涅槃。故云遊也。於一根本者。愛也。有幾種等差別
0651a07: 下。經云種種恩愛貪欲。又愛造罪愛好生處愛上淨
0651a08: 妙利。又愛五種法故。熏成五性。
0651a09: 疏法門無邊等者。配四弘誓中之二也。菩薩初發心
0651a10: 時。必具此四。今依願修道。豈得離之。前問斷輪迴已巳
0651a11: 當煩惱無邊誓願斷。今問修菩提正是無上佛道誓
0651a12: 願成。欲成種智。必廣學法門故。於此間中。更攝此願。
0651a13: 入塵度生。其文自顯。四弘備矣。疏少湯添者。湯如
0651a14: 智慧。如煩惱。少智入塵化生。不覺自成塵念。如將
0651a15: 少湯銷。湯亦凝凍。余昔在京城。擬入山時。曾有偈
0651a16: 云。投湯銷池。堅湯亦凝。持水投釜裏。針芥自相
0651a17: 應。說此偈已巳。便入山于今矣。疏愛見大悲者。淨名云。
0651a18: 彼有疾菩薩。應復作是念。如我此病。非真非有。眾生
0651a19: 病亦非真非有。作此觀時。於諸眾生。若起愛見大悲。
0651a20: 即應捨離。所以者何。菩薩斷除客塵煩惱。而起大悲。
0651a21: 愛見悲者。則於生死有疲厭心。若能離此。無有疲厭。
0651a22: 在在所生。不為愛見之所覆也。乃至無方便慧縛。有
0651a23: 方便慧解。
0651a24: 疏心如淨明鏡者。一切眾生。自心本似淨明之鏡。不
0651b01: 似染塵之鏡。但六祖能和尚。慧目肅清。能照曜之。愚
0651b02: 夫迷倒。不能照之。故六祖可傳心印。非六祖心獨如
0651b03: 鏡淨也。若約緣起門中。漸斷習氣。隨俗說之。不妨如
0651b04: 拂拭塵盡心鏡方明。然述此偈之由。已巳在懸談第八
0651b05: 修證階差門鈔中。具述說。疏即同法華者。彼經云。欲
0651b06: 令眾生開佛知見。天親論判云。開者無上義。即雙開
0651b07: 菩提涅槃二無上也。謂除一切智智。更無餘事。故云
0651b08: 無上。今經云無上知見。正當此義。故云即同。
0651b09: 疏深奧等者。若於塵染中。而說輪迴。及差別中。而談
0651b10: 種類。即為淺近。蓋是常情之事。今乃三章經文。已巳顯
0651b11: 無明非實有體。本無身心生死。根塵內外無不清淨。
0651b12: 圓覺普照。寂滅無二。乃至一切眾生本來成佛。重重
0651b13: 開顯。理智昭然。今乃於此清淨之中。問答輪迴之法。
0651b14: 又於無二之中。問答差別種類之數。故為深奧祕密
0651b15: 微妙也。
0651b16: 疏無生忍者。文五。一正釋無生。言了心無生者。妄心
0651b17: 本無可生。真心本有。不待新生。二法既下例釋無滅。
0651b18: 三故華嚴下。總證無生無滅。四故信力入印下。別證
0651b19: 無滅。五然不生下。廣釋無生滅。於中二。初舉意總標。
0651b20: 後初約下開章別釋。初中。云佛法之體者。一切凡夫。
0651b22: 苦厄。故涅槃云。生滅滅已巳。寂滅為樂。故云佛法體也。
0651b23: 疏八不之初者。中觀論初一偈。敘論宗云。不生亦不
0651b24: 滅。不常亦不斷。不一亦不異。不來亦不出。便約因緣無
0651c01: 性門。釋無生義。故云八不之初也。疏約境者。所緣理
0651c02: 事真妄之境。行者。能緣心意所行義若垢若淨之念。
0651c03: 疏一就計等者。然三性。各有兩對生滅不生滅義。
0651c04: 皆初對通顯後對別配。今計中。每對各有二義。一
0651c05: 約情。二約理。初通顯一對者。妄執是情。無法是理。今
0651c06: 則自約理故。觀彼情無。故云通顯。後對云。又理無等
0651c07: 者。約理說不生一邊義。約情說不滅一邊義。即是別
0651c08: 配矣。又約對約悟人。觀迷人所計之法。此對約悟者。
0651c09: 自見諸法亦有不生不滅義。然不生是實義。不滅不
0651c10: 是實義。但以智慧。正達諸法理無之時。情中元來見
0651c11: 諸法質礙之相現在。故約情識云不滅也。如世智人
0651c13: 言一法者。心見現在者不生。眼見即不生者現在。法
0651c14: 合可知。故云一法。疏二就依他中。亦有二義。一緣起。
0651c15: 二無性。初對中。云緣會生即無生等者。一切法。如鏡
0651c16: 像水月。謂上有天月。下有清水。是因緣會也。便於水
0651c17: 中。忽然見有月輪。本無今有是因緣所生之法。緣起義也
0651c18: 了之不從天上下來。不從水底出來。是即無生。無性義也
0651c19: 或水竭涸。或天月沒。是緣離也。即不見水月。是滅也。
0651c20: 緣起義也了之非道來有如今始無。是不滅。無性義也不生亦
0651c21: 用二義。不滅亦用二義。故云通顯一對也。後對中配
0651c22: 無性屬不生。緣起屬不滅故。云別配也。文云。緣起無
0651c23: 性者。雖舉緣起。意說無性。是緣起之無性。依主釋也。
0651c24: 非謂雙說二義。無性緣起者。此即依無性。說緣起也。
0652a01: 義同上說。引中論者。以證由性理故有緣起事法
0652a02: 也。為一物者。義可知矣。然緣起法。決定無性之義。廣
0652a03: 如普眼章法空門中具釋說。若要再說。撿彼鈔文。疏
0652a04: 三約圓成中。亦有二義。謂體及對待。然前二門。皆
0652a05: 每對中總用二義。今則二對中各用一義。初對中。
0652a06: 體顯圓成真性。離彼生滅。文中云無生者。所謂此性
0652a07: 無彼生法。非謂此性是彼無生。云無滅者。所謂此
0652a08: 性無彼滅法。非謂此性是彼無滅。後對待者。對迷悟
0652a09: 二心說也。上句如繩體之麻。非說執蛇者。所見是不
0652a10: 生義。下句是不迷之為蛇者。所見是不滅義。疏通論
0652a11: 中有四句。初句唯妄。次句唯真。三約性相。謂相如
0652a12: 計。似生似滅。性同圓成。不生滅。此乃生即不生。滅即
0652a13: 不滅。四約全揀。此有二意。一約諸法。各各自體都無
0652a14: 可得說。何物生滅及不生滅。二約諸法全體即是真
0652a15: 性。非彼生滅及不生滅之義。言三無性者。法相宗中。
0652a16: 立有計依圓三性為了義。無相宗中。以三無性為
0652a17: 了義。法性宗中。俱用方為了義。故成四句。義在下文。
0652a18: 疏五然此下。合四句為一聚圓融。正是法性宗中。俱
0652a19: 用之門也。言頓思者。不得作前後別別之見。▲疏後
0652a20: 約行中。行是心行。已巳如上說。亦約三性之心。配之可
0652a21: 見。疏二明種性者。新熏五性也。存愛修習遇諸教門
0652a22: 熏成差別種性說令知者。意在莫隨多種須契自心。
0652a23: 但以菩提心為本。莫以愛為本也。
0652a24: 疏初中示所斷輪迴本末下。文三。一指經標立。二開
0652b01: 列章門。三隨章牒釋。初中又五。初指輪迴之本。所指文之
0652b02: 略舉首末看經可知二欲因下。明起末所以。以愛為本。以欲為因。以塵為緣。故起
0652b03: 末也。注云貪婬者文云皆因婬欲。塵助者。文云由有諸欲助發愛性云生死相續者。結也三乃至
0652b04: 下。指輪迴之末。乃至者。略去中間。經文對看即明也。末者是造業受報也四結云
0652b05: 下。結成輪迴。結於從無始際已巳來乃至造業受報皆輪迴故也。不成聖道者。聖道與輪迴相
0652b06: 違故五即十下。正標輪迴行相十二因緣始終因果方始漏盡輪迴行相。▲
0652b07: 疏緣生下。二開列章門可知。
0652b08: 疏初中下。三隨章牒釋也。八段。初中復有總別。此初門中
0652b09: 多依唯識釋鈔者亦然。故敢言彼云總中。云緣起者。瑜伽五十六說。因
0652b10: 名緣起。果名緣生。無主宰等者。正明假藉因緣之義。
0652b11: 若自有我主。能作能受。何藉眾緣。故次云從因而生
0652b12: 等也。轉者生起。疏唯依他下。品出體也。仗託眾緣。即
0652b13: 依他義也。蘊處界一分者。攝三科各不盡也。配屬可
0652b14: 知。疏亦唯妄想等者。二宗皆不許十二因緣各有自
0652b15: 體。無相宗說緣生本空但妄想。謂有離妄想。則都無
0652b16: 有支。法性宗者。即起信云。一切法。從本已巳來。離名字
0652b17: 相。乃至唯是一心。故名真如。故下引華嚴一心所攝
0652b18: 門。又涅槃云。十二因緣。即是佛性。佛性者是如來藏如來藏是在纏法
0652b19: 身疏十二別者。疏意在略。不能一一標釋名出體之
0652b20: 言。但以小朱點為別。皆先釋名。後出體也。然出體之
0652b21: 言。但權實不同。今初且約權教。隨名出體。疏擇法者
0652b22: 慧也。所無即明者。持業釋也。能無即癡者。痴與慧徹。
0652b23: 體相無也。謂有慧即無痴。有痴即無慧。慈恩云能無之法謂是癡
0652b24: 故亦云無他受稱。疏是行蘊下。出體也。唯識疏云。以
0652c01: 行蘊中無明為體。不取餘法。何以知者。緣起經云。初
0652c02: 無明有十一殊勝非餘法故。諸論此論皆言正發業
0652c03: 者。唯是無明。餘者助故。疏二行者。造作釋名也。唯識
0652c04: 疏云。行者當體彰名。造作是行義。亦功能得稱。了別
0652c05: 名識。觸境名觸。領納名受。耽染名愛。追欲名取。有果
0652c06: 名有。蘊起名生。今皆因牒行識等名。便釋以義。意在
0652c07: 簡略故名。文有先後。義則一也。其名色六處老死等。
0652c08: 彼則別以相違帶數等配釋之。次下釋名文。少故於此一時引之。下則不
0652c09: 更釋也即身語等者。以此三行為體。身等三具造善等為業行體
0652c10: 是思。此身語意三。在欲界。名福非福身語。在色界。意
0652c11: 亦通。無色名為不動。通於種現。唯善不善性。疏唯阿
0652c12: 賴耶等者。九十三云。於母胎中。因識為緣。續生果識。
0652c13: 隨轉不絕。任持羯賴藍等。非餘七識隨轉不施。能任
0652c15: 果識相續。而能任持羯邏藍等。又瑜伽第一云爾時父母貪愛俱極最後決定。各出一滴濃厚精血。二滴和合。
0652c16: 住母胎中。合為一團猶如熟孔。方為識依。和合為最初託處。亦名肉心後還從此最後捨故。問二滴和合。為即
0652c17: 成身。為不爾邪。答云不爾。赤白為緣。自有大種。而生己巳身非即用化大種為身心外取故。評曰不妨即為己巳身。
0652c19: 之所隨逐。非餘七識識種隨逐。唯識又云。所引支者。
0652c20: 謂本識內親生。當來異熟果攝。識等五種。是前二支
0652c21: 所引發故。此中識種。謂本識因。故知識支不取餘七。
0652c23: 恒隨轉故。疏四召體等者。唯此非彼疏文其義可解。
0652c24: 彼疏但云是相違釋。次云。名之與色體各別故不別釋名。其別釋者。即出
0653a01: 體中云。色種為色。四蘊為名其出體者。彼云此名色有二種體。一
0653a02: 云一切有漏五蘊。皆是此體。通異熟非異熟。如九十
0653a03: 三說。又五色根根依大種根處大種所生諸色及餘
0653a04: 諸名色攝。大論第九云。受蘊想蘊行蘊識蘊十方有
0653a05: 色處法處色等。皆名色支。餘義具如別卷引說。彼云
0653a06: 前解為勝。故今用之。疏處是生長等者。體類不同。有
0653a07: 其六種。故云六處。帶數釋也。上約亦彼疏也唯內六處者。此
0653a08: 唯取彼異熟種故。即五色根及前六識。若有異熟。在
0653a09: 過去世。說為意也。此約一意二世分別即義說別。若
0653a10: 不爾者。名中無識。此約一時俱有五種而為論也。疏
0653a12: 相應等者。除第七也。然全字下。更有一觸字。此約五
0653a13: 種同時為論。若分位而言。六處位後。所有觸數。方是
0653a14: 此體。大論第九說。六觸身名為觸故。疏體同觸者。作
0653a15: 用分位。義皆同故。受與觸體取相可意不可意及俱相違極相及俱近用一亂明也
0653a16: 然說受為愛緣者。約當來生及於現在生老位中現
0653a17: 起受說。然即彼體是生支攝。今此受支。唯在種位。以
0653a18: 識等五。論皆名為胎藏苦。故九十三云。此五皆是唯
0653a19: 種子故。疏即是當體者。唯識疏云。唯取愛數一法為
0653a20: 體。大論第十云。愛謂三界愛。亦通現種。此論彼相唯識下
0653a22: 現。為此支體。疏四取者。然取支。通取一切煩惱。瑜伽
0653a23: 論說。一切煩惱令生相續故。即通見修斷所有煩惱。
0653a24: 又下文說正潤唯修。助潤通見。論文多據四取為體
0653b01: 者。在家出家。二諍本處。四取以三見及貪為體。大論
0653b02: 第十及九十三云。欲取云何。謂貪欲見取戒取我語
0653b03: 取。同計有我言中起執即三見故也。諸在家者。以欲貪為先。而
0653b04: 興諍故。諸出家者。依三見為先。而興諍故。瑜伽。上下
0653b05: 四取體三文不同。一唯取四取是四取體。二緣四取
0653b06: 貪為四取體。三若能取所取若所為取皆四取體。今
0653b07: 此合取所託義別。故無妨難。問若爾。何故十地經等
0653b08: 云。愛增名取。答下自會云。雖取支中攝諸煩惱。為愛
0653b09: 潤勝。說是愛增。非無餘惑。疏行種果種等者。即取前
0653b10: 行及五果種為愛。取潤已巳轉名為有。由前六法種子轉名有故九
0653b11: 十三等云。愛取和潤。先引因轉名為有。是當生起因
0653b12: 所攝故。疏即異熟五蘊者。即五蘊現行也。以異熟五
0653b13: 蘊為體。疏老者變異等者。彼云。變異義是老義。滅無
0653b14: 義是死義。前是異相。後是滅相。各有所表。如名色故。
0653b15: 相違釋也。不說異相而言老者。疑責名也。出體云。亦
0653b16: 是前蘊者。彼疏云老死亦然。然老死即前五蘊變滅。
0653b17: 然生老死名。是於五蘊上假立。即不相應行蘊。今取
0653b18: 實體。亦前五蘊。此不取支。皆是妄。既種唯引果故。
0653b19: 種即是前五支種故。其實教出體不異總中。以十二
0653b20: 皆無別體。同一真心下。第五門中所說。注一二下。因
0653b22: 八九者愛取也。通種現者。種子現行也。無明通者。十
0653b23: 地經云。無明有二。謂子時種子果時。現行緣起經下卷云。
0653b24: 無明有四。謂道眼等。行亦通者。十地經又云。行有二
0653c02: 十地論云。如無明有子時果時。乃至於生老死亦爾。
0653c03: 故唯識疏云。十地論說故。又彼論下文。愛支與取。得
0653c04: 為因緣。非現望體。是因緣故。愛種現為此支體故。注
0653c05: 後二者。生死二支也。唯現者。唯識疏云。即五果現行
0653c06: 也。又云。此不取種。唯引果故。種即是前五種支故。然
0653c07: 亦有通種之義。即唯識疏。又云。若約分位。未潤已巳前。
0653c08: 名識等五種。被潤已巳去。有果現起。名老死支。亦通種
0653c09: 子。無妨。然今但依唯現行也。注餘唯種子者。餘識等
0653c10: 五及有支也。唯種子者。瑜伽九十三云。此五皆是種
0653c11: 子。故大論第十。及唯識等云胎藏苦故。大論中。說五胎藏也。文云。五胎
0653c12: 藏者謂識名色六處觸受五是種子是彼當來生等之因。名苦胎藏生老及死二唯是苦。以此證知非現行也
0653c13: 有支亦唯種者。由前六法。行及識等五也種子轉名有故。問
0653c14: 據前引十地經。行支乃至老死。皆例無明。有子時果
0653c15: 時。今何以判後二唯現餘六唯種。答識等五法。約當
0653c16: 生位及於生老死位說故。言有現行。其實皆無也。唯識
0653c18: 既但是六法之種。理亦准知。後二通種。已巳如前說即引
0653c19: 唯識云。若約分位等也。
0653c20: 疏二生起行相中。文二。初別釋。後總指妨難。初中依
0653c21: 華嚴十地品文。仍約彼論及疏。顯發其詞。使令易見。
0653c22: 因此文相。有少增減。今還具分折之。今恐文繁不能。
0653c23: 一一標舉。無明等名。但以朱小點。以分十二之別。初
0653c24: 云不了第一義等者。無明也。經云。於第一義諦不了。
0654a01: 故名無明。然十二支皆依真起。無有自性而無明最初。親迷諦理。而起於行。既橫從空起。不可
0654a02: 復源故令無明時受迷稱疏執著於我者。上約迷真。下約執妄。無
0654a04: 十重緣起。第一重中自有數番。彼論科云。成答相三
0654a05: 門。成者將觀緣起。先釋成無我。辨定所宗。一以貫之。
0654a06: 則顯十門皆成無我。此是正破我執習氣。經云。世間
0654a07: 受生。皆由著我。反舉惑情明我非理但是苦集故若離此著。則無生
0654a08: 處。順舉解心。明理非我故。論云。若第一義中。實無我者。我著我之心。即是第一義智不應世間受身處生
0654a09: 答者執情難曰。若實無我。云何著我。如空中無人。豈
0654a10: 計有人。故經答云。凡夫無智。意云由無智故。於無我處執著。如翳見空華。豈
0654a11: 是有耶執著於我。上皆痴也。下句即是有愛常求有無。希常為有。於有樂事故。常
0654a12: 住故。求斷為無。於有苦事。願斷滅故相者迷真妄緣相次第。經云。於第
0654a13: 一義諦不了等。乃至蘊壞為死。今疏此門正約此也。
0654a14: 意在具迷真執妄二義。令無明初起行相顯著。故以
0654a15: 二處經文明之。疏不正思惟行俱無明起於妄行。上標凡夫。就人
0654a16: 彰過謂起妄者。必是凡夫為因求有造業故。及示菩薩勝義。雖於有起善行。以明為因。不求有造業。不名妄行
0654a17: 亦是次前段經文。次下云。行於邪道。就法彰過。示於解脫處不正行
0654a18: 故。若行涅槃路。方為正道。上三句行過罪行。福行。不動行。行體也。以三業相應思造
0654a19: 三行故。如前門說積集增長。結成行支。謂作已巳無悔。積集增長。有遷流故若此緣
0654a20: 相次第中。經文。則但云所作業罪等三行果是彼無明所起果故是
0654a21: 行結名今此文。隱略連接。無明生起。行相不顯。故用前
0654a23: 初心是識者。此中語倒故。論經云。依行有初心識。謂
0654a24: 由行熏心。為當果種。乃至現行。行謂罪等三行。唯識云。此雖纔起。無間即
0654b01: 滅無義能招當異熟果。而熏本識。起自身能。說為習氣也前段云於諸行中植心
0654b02: 種子者。謂既發行已巳。由行熏心。令此本識能招當來
0654b03: 生老死故。名之為種。若無行熏。終不成種。故云於諸
0654b04: 等也。即是所引識等五種。於一剎那。為行所集。無有
0654b05: 前後。約為異熟六根種之名六處支。為異熟觸受種。
0654b06: 名觸受支。除本識種。為識支體。及此三種。諸餘異熟
0654b07: 蘊種。皆名色支。故無前後。別示五相。五既無前後。故不依次而論。具云。此中識
0654b08: 種。謂本識因。除後三因。餘因皆起。是名色支攝。釋曰。三因即六處觸受。疏三別配識支。即是第八識種。望當異
0654b09: 熟因緣故因位難知。但依當起分位。說有五殊。通妨也。難曰。既無前
0654b10: 後。何以先識。後觸受耶。故為此通五不離心。但名心種。既有五種。何以但名植心
0654b11: 種子。故為此釋。而有二意。一總別。二隱顯疏與識共生等者。此下偏用緣
0654b12: 相次第經文。今此全句是也。初一識字。即是現行識
0654b13: 支。識為種邊。唯是賴耶。在現行位。通於六識。小乘是六故
0654b14: 今簡現非種。故云共生四取蘊。色受想行識蘊已巳屬所依
0654b15: 識故。若言四蘊。曰名羯邏藍等為色。則所依現行之
0654b16: 識亦唯賴耶。以。非色四藍為名。則名支之中。已巳有識意故唯識云。眼等轉識攝在名中。此識
0654b17: 若無。說誰為識。釋曰。故以第八。為識支也。餘如別此識卷。瑜伽云。若俱有依根曰色等。無間依曰名。則此通五
0654b18: 蘊為體。四七日來根未滿位共生者。名色與識。恐人誤謂名共色故遞相依
0654b19: 也。上釋共字。此下釋生字謂識由名色得起。名色依識得存。如
0654b20: 水與塵。互相依持。以為泥團。亦如束蘆。二束相依乃至命
0654b21: 終。相依而轉。故前段文總詺苦集果為名色芽。證苦果總
0654b22: 為名色。明知名色必共識俱也然上諸文。已巳顯體相。未知何獨此二
0654b23: 相依。故瑜伽云。問已巳說一切支非更互為緣。何故名
0654b24: 色與識為緣耶。答識於現法中。用名色為緣。故名色。
0654c01: 復於後法中。用識為緣故。所以者何。以於母腹中有
0654c02: 相續時。說互為緣故。由識為緣。於母腹中。諸精血等。
0654c03: 名色所攝受。和合共成羯邏藍性。即此名色為緣。復
0654c04: 令彼識於此得住。疏名色增長為六處者。謂四七日
0654c05: 後。諸根滿位。六處明盛。如注配釋也。名增成意處者。四蘊為名之時。
0654c07: 六。故名意處此增增明色增增多云成餘五者。為豎內時。未分五根。但二名色。今色根漸具。故開為五俱
0654c08: 舍云。從生眼等根三和前六處。引證前段經云名色增
0654c09: 長生五根者。為明意根本有故。俱舍第九。五果之中。
0654c10: 前三胎內。餘二胎外。疏根識既顯則對境為三和是
0654c11: 觸者。經云。根境識三事和合是觸。今躡前六處者。務
0654c12: 彰生起次緒故。云根識既顯等也。謂將前根識之二。
0654c13: 合於一境。故成三事和合也。俱舍云。觸六三和生。觸雖
0654c14: 是一。據識分六雖有三和。於三受因三受境也。境能生受。故名為因尚未了
0654c15: 知。但能觸對。對後顯相也。即出胎後。三兩歲來。兩未了三。故不名受疏觸必領
0654c16: 受者。經云。觸共生有受。分別三受領納於觸。名觸共生。前四支唯現行也今
0654c17: 添必領者。亦圖顯生起之次。俱舍云。在婬愛前受。五六
0654c18: 歲未十五來。已巳了三受因差別相。未起婬愛。但名為受。故涅槃云。染著一愛。名之為受。謂衣。食愛從此
0654c20: 受。身之受故。意觸所生。名心受。心之受領故納於觸。
0654c21: 疏於受染著是愛者。由領受以此染著也。以三受中
0654c22: 樂等。等於餘二。謂由苦遍生於樂愛。樂受生欲愛。捨愛生色愛及無色愛纏綿希求。故
0654c23: 云染著。即是中下品貪。此雖通緣內外二果。諸論多
0654c24: 取緣外境受增上果生。俱舍云。貪資具婬愛。十五六後。貪妙
0655a01: 資具。婬愛現行。未廣追求。但名為愛疏愛增即取者。既極愛之。所以取之經云。愛
0655a02: 增長是取。俱舍云。馳求名取。取謂貪也。年既長大。貪五欲境。四方馳求。
0655a03: 不憚勞倦愛取別者。初起名愛。相續轉盛。別立取名。問唯
0655a04: 上出體取支。攝一切煩惱。何得偏云愛增。答雖攝餘
0655a05: 惑。而愛潤勝故。然上二支。通現及種。愛支初起。即是現行。當念即能
0655a06: 熏識成種。依此愛種。而生於取。取即現行。以愛種子增。成於取。取愛種之現行故。故同一貪。初心為愛。轉盛名。
0655a07: 取。即此愛種便是取種。是故二支。皆通種現也疏起於業種者。經云。取所起
0655a08: 有漏業為有。謂由四取心中所起諸業。故名有漏。此
0655a09: 業親能招當果。故名之為有。此約三世。不同前段愛
0655a10: 取合潤業奇名有。此前之業。已巳隔現行名色等故。對前
0655a11: 簡濫可知俱舍云。有謂正能造事當有果業由馳求故。積
0655a12: 集能事當有果名為有。若言有當果故。此則但迷是有無之有。若言當有之果。則
0655a13: 有是三有之有故。唯識云。俱能近有後有果故疏業熟即起漏蘊者。經云。從
0655a14: 業善惡起蘊為生。無記謂約增上緣。說云業起。若約因緣。從二取種
0655a15: 親生始從中有中有。陰滅。後有陰生故未衰變來。四十已巳來皆名生住。
0655a16: 上三句唯識也。具云。謂從中有至本有中。未衰變來。皆生支攝。若俱舍云。結當有名生。從此捨命正結當有。此
0655a17: 位五蘊。總名為生。當來生支。即如今識。當來生顯立以生名。此與涅槃無二。彼云。現在識名生。現在名色六處
0655a18: 觸支名為老死。據此經論生支位。局唯初託胎名色位。後皆屬老死。不同唯識也疏蘊熟則
0655a19: 壞者。經云。蘊熟為老。蘊壞為死。唯識疏釋自相死云。謂識離身故即
0655a20: 諸衰變位。名為蘊熟。前唯識疏云。若俱舍云。至當受老死義。如生支中說故上
0655a22: 彼位五蘊及無明顯故。至無明等。言則十二支。皆具五蘊。今從增勝有具不具故。結此二具也。餘不結者。隨本
0655a23: 支體。而為蘊攝。種現亦然。雖是於苦不同上識。通於種現欲令生厭合立成二。以
0655a24: 顯三苦。生顯行苦。老顯壞苦。死顯苦苦注老非定有故。附死立支者。
0655b01: 通難。難曰。老位極長。何不別立。故此答也。謂有夭折。
0655b02: 不至老故。論次又問。病何非本支。外人問也。老支不定。附死合立。病亦
0655b03: 不定應合立也不偏定故。論主答也。謂此病法。非直不偏三界五趣。隨所應有。一界趣中。亦非
0655b04: 定有。如尊者薄拘羅菩薩過八十。曾不患小疾。故不立支也老雖不定。故立支。
0655b05: 雖非必定。一切有情皆悉有之。諸界趣故。立為支。病不定。故不立也。問何以得知色無色界前有老耶。次
0655b06: 論云諸界趣生除中無者。將終皆有衰朽行故。界趣生等皆有
0655b07: 衰朽。非中無者。臨終異前根識衰朽行故。是界趣得立為支。除中無者。顯不有故。喻伽第十。問云。云何應知。
0655b08: 上界有老。答彼諸行。有朽壞腐敗性故。正與此同彼論便有名色支愛支等
0655b09: 癡。立妨難。如別卷敘。▲疏然惑苦下。二總指妨難。彼
0655b10: 論云。何緣所生立生死所引別立識等五支。問答中開合也
0655b11: 又云。發業總無明潤業位中。別立愛取。問惑開合也今此
0655b12: 疏。就下第八門中。引華嚴十重緣起第五重。三道不
0655b13: 斷門中。隨文義之便。引彼以釋此義。故云至下當辨
0655b14: 也。今若能便引就此釋亦妙。
0655b15: 疏三業用差別中。即華嚴經十重中。第三自業助成
0655b16: 門也。全用經文於中二。初總標。云各有二業者。經明十二
0655b17: 各二種業用。一是自業。二是助成。若依經文。則但結
0655b18: 云自業差別故。謂每支各有二業。即差別義。又總論
0655b19: 生死相續一道說。自有十二種類。因由亦是差別。
0655b20: 既一道說。不約傍橫說諸法。故云自業。▲疏且各
0655b21: 一者下。別釋。文二。初各別業用。後展轉業用。然經文。
0655b22: 每支一一便舉二業。今圖文略易會故。初且用一業。
0655b23: 歷十二已巳。後方例舉餘一業。例指十二。唯以六行。疏
0655c01: 勘經文。此疏文義。例多如是。今略舉經首末各一二
0655c02: 對。餘可例見。文云。佛子。此中無明。有二種業。一念眾
0655c03: 生迷於所緣。二與行作生起因。行亦有二種業。一能
0655c04: 生未來報。二與識作生起因。乃至老亦有二種業。一
0655c05: 令諸根變異。二與死作生起因。死亦有二種業。一能
0655c06: 壞諸行。二不覺知故。相續不絕。彼論判此一門。為他
0655c07: 因觀。全賴前支生彼支故。又初明自業。顯是化義。二
0655c08: 明生後。顯是因義。能生前支是所生後支之化也疏一令眾生迷於
0655c10: 起妄行。所緣者。即真實理事。迷為所執我法等也。餘
0655c11: 十一支。倣此思惟。今每支以一朱小。然可如次指支本名以釋義故彼論主。
0655c12: 唯解老死二業。次下即說餘皆易故。舉一例諸。唯名色中
0655c13: 云互成者。與識互相依也。如第二生起行相門中引
0655c14: 論具釋。撿略指之。△疏餘各一者。第二展轉業用
0655c15: 也。云如次乃至者。應云。行與識作生起因。識與名色
0655c16: 作生起因等。然雖能生所生一一支別。而次第文句
0655c17: 一一全同。故略中間。云乃至生與老死作生起因也。然
0655c18: 經文乃成十三種二業。以老與死各說二故。觀前例引經文
0655c19: 處即見矣疏死者不覺等者。然無明無因。老死無果。老死
0655c20: 無果。與誰為因緣。經文意顯與無明為因故。云不覺
0655c22: 老死非無果。是以十二因緣。猶如尋環。如汲井輪。無
0655c23: 有終始。由此名為輪迴故。今於輪迴本末門中。開此十二支章也反顯若能覺知
0655c24: 則無復生死。論主。總以二業為後生因。故云壞五陰
0656a01: 身能作後生因。以不覺知故。能作後生因。論主。唯說
0656a03: 是無明。無明為因。則十二支相續不絕。又表餘十一支一一無明
0656a04: 是因也。
0656a05: 疏四能所引生中。約唯識論說也。能引所引能生所生。為四節也。故唯
0656a06: 識云。然十二支。略攝為四疏無明行者。出能引體。能等者釋能引
0656a07: 名義。雖此二支與老死為引因體。而前十支。皆是因
0656a08: 故。不可遠望二果故。但近所攝之種。名能引也。彼論
0656a09: 簡定此二支。云此中無明唯取能發。正感簡助後世簡現
0656a10: 善惡業者。然諸無明。據勝鬘經。五住地前。四煩惱障。能發諸業。第五所知障。不能發業。若汎言
0656a11: 發身語。即此亦能。如佛地第七及唯識下文。況然唯望菩薩。是染行性。望餘不染。非善不善。不能招生。此無明
0656a12: 支取發業者。唯發善不善業故。故云善惡等也。即五無明。唯取前四。前四中。有能發業。謂見道全修道一分。有
0656a13: 不發業。謂修道一分。於發中。有能發總別業者。有但發總報者。有唯發別報者。今取總報或兼別者。不取唯
0656a14: 別。言正盛者。於中復有正助發業。今簡助也。但發感報總行所有無明。名之為正即彼所發。
0656a15: 乃名為行。此簡行支也。即上所簡。無明所發感總三業。乃色能引之行支也由此下簡
0656a16: 非也順現受業。唯能感別報故別助當業。感當業中。復有一業。唯感別報皆非
0656a18: 喻伽。云云別卷疏識等五者出所引體此是第八本識之內。簡經部師
0656a19: 色心有種。及簡自性為前行等。為增上緣。所發因緣。所熏習氣
0656a21: 果攝。識等五種。是所引體。即顯當來因緣種也。通總
0656a22: 別報。即識支全。及名色并意處觸受少分。是總報體。
0656a23: 除第八識及相應法。餘皆別報。疏是前二下。釋所引
0656a24: 名。此五雖是當果親因緣。性正是引因。然近行熏故。
0656b01: 從能熏行。說為所引。所引發者。有三義釋。謂本有新熏二合用也彼論。此
0656b03: 五種各各別體也文云。此中識種謂本識因。五中之識種。此即阿賴耶親因
0656b04: 緣種除後三因六根觸受餘因色四蘊之因緣種皆是名色種種子攝。
0656b05: 後之三因六處觸受種皆是名色種。種子如名三名次第。即後
0656b06: 三因。是此中妨難及違論文。如彼疏出體中料簡次辨雜五種者。論云。或
0656b07: 名色種。總攝五因。諸論皆說五蘊性故。如彼疏前引於中。隨勝立餘
0656b08: 四種。執持識勝。生識處勝。觸境觸勝。或報主識勝。依識勝。受因觸勝。受境受勝。故別立四。故餘想等。不別
0656b09: 立支六處與識。總別亦然。六處名前總。攝六識界故。識支是別勝意攝故。亦由義勝。
0656b10: 總中離別。唯此前然疏愛取有者。是能生體也。近生等者。釋能
0656b11: 生名色也。雖愛取二亦能潤前六引因體名為能潤。
0656b12: 以近當果。但說能生。論重釋云。謂緣迷內異熟果愚。
0656b13: 無明不知世俗勝義二苦發正能招後有諸業。故隨所應迷三種行。謂迷世俗苦。起
0656b14: 非福行。迷勝義苦。起福不動行。勝者所知之苦。名勝義苦。二苦不同。總是迷內也為緣增上緣
0656b15: 引發。親生當來生老死位五果種因緣已巳。上皆牒前也下正解潤生
0656b16: 之相復依迷外增上果愚緣境界受。謂如次前行受有二種。一內異熟受
0656b17: 如上說。二外境界受。今以此為緣。故云發起貪愛緣愛。復生欲等四取。
0656b18: 欲取見取戒取戒語取愛取合潤。能引業種。前能引支中業種及所引
0656b19: 因。五種轉名為有。何以名有俱能此六俱能近有後有果故生等果也
0656b20: 論次下。會通諸論同異。云有處唯說。瑜伽等不一故但云爾業
0656b21: 種行業名有。此能正感異熟果故。五種雖能為正因生。無力正感。故不名有
0656b22: 復有唯說五種名有。識等親生當來識五法種之種故正因能生
0656b23: 故不說業皆偏說也。俱取方圓疏四所生等者。出體釋名。例上三節。
0656c01: 引。因果但名所引。此亦應爾。而近為前愛等生故。但
0656c02: 名所生。總是生引二因之果。但近因生為此名故。論
0656c03: 次重料簡云。謂從中有初生之後至本有中隨今長短未衰變
0656c04: 來。皆生支攝。諸衰變位隨多少時心色俱衰總名為老。身壞命
0656c05: 終將入滅相乃名為死。大乘滅相在過去故此一門。且約唯識一宗
0656c06: 所說。至下二世三世門中。約餘教說。能所生引。開合
0656c07: 又殊。
0656c08: 疏五攝歸一心門中。云推末歸本者。經云三界所有
0656c09: 者末也。唯是者推歸也。一心者本也。故云推末歸本。
0656c10: 然意有兩重。一一心。是能變之八識為本。三界所有。
0656c11: 是所變一切法為末。二一心是如來藏性清淨真心
0656c12: 為本。前八識等若本若末。皆屬所變為末。今正是此
0656c13: 意。亦含前意故。彼論判為第一義諦觀也。然別行十
0656c14: 地經。雖云皆一心作。意取能作一心故。云第一義諦
0656c15: 觀。為以第一義諦是緣之性。若見緣性。則脫緣縛。故
0656c16: 云觀也。故論云。證得第一義。則得解脫。彼觀故。釋曰。
0656c17: 此明修觀所以也。若但用一心為八識。則唯得法相
0656c18: 宗矣。如唯識等說故。今云諸論同引等也。前唯心章
0656c19: 者。普賢章中。釋幻化生於圓覺妙心之文中。可撿敘
0656c21: 為本。以釋其相。故論判此後半門及下餘八門。總云
0656c22: 世諦差別觀。疏云。世諦則是心感。故稍異前段於中。又分為六觀。以
0656c23: 攝八門半。今半門即是染依止觀也。十二支是妄染
0656c24: 是能依。一心是真是所依也。以純真不生單妄不成。
0657a01: 一心之真。雜染之俗。此二和合。有因緣集故。文中二。
0657a02: 一釋經。二釋論。一中三。謂標徵釋。此三段全寫經文。
0657a03: 更無迴互。今初躡前標云。於此分別等也。此謂前唯
0657a04: 一心矣。演說有支正是。今疏所立之意。餘文及注皆
0657a05: 可解也。△疏何以故者。二徵也。注文有三。一正釋所
0657a06: 徵可知。二下釋等者。標釋大意。文亦可解。然云彌顯
0657a07: 等者。彰說經主金剛藏菩薩之巧示也。兼密禪古德
0657a08: 設釋。謂彼大經疏中。敘古諸德。但云離本識心一切
0657a09: 不成。而其釋相經生處世。此雖不失依持之義。未為
0657a10: 得二日以一切唯心識。俱通十門。何局此半門。經文一心十支矣注此中下。三例
0657a11: 指餘論。謂俱舍第九。有四種緣起。一者剎那。二者連
0657a12: 縛。三者位分。四遠續。後三通彼華嚴。餘九門剎那。則
0657a13: 正是此也。彼論云。云何剎那。謂剎那頃。由貪行殺等。
0657a14: 具有十二。彼廣說相。與此大同癡是無明。思即是行。於諸境界
0657a15: 了別名識。識俱三蘊。總攝名色。受蘊在受支中攝故住名色根。
0657a16: 說為六處。眼等五識住名色根。故說五根以名。六處雖勝。是五六處攝故貪必對境
0657a17: 為觸。受必領觸。貪即是愛。與此此貪相應諸纏名取。所
0657a18: 起身語二業名有。起便是生。生熟為老。老壞為死。全
0657a19: 同論文剎那滅故。是彼疏釋華嚴疏鈔引之。然待撿
0657a20: 彼論。△疏隨事貪下。第三釋也。注云貪事非一者。謂
0657a21: 依財色名利五塵等境。起貪求意等也。隨舉一事者。
0657a22: 如正貪求某甲女人時。於此一事。便具十二支矣。若
0657a23: 一一次第。以貪女一念之心。歷於十二。意則自顯。與
0657a24: 心等者。注文有三。一正釋。於中。云相應者。則共生之
0657b01: 義。言分別者。謂行此貪事。必依心起。復了別前境故
0657b02: 心則識支。次云此中下。二通指十二支經文儀式。言
0657b03: 次者。從名色下。九支也。不次者。前三支也。同一念中。
0657b04: 何定前後。又表雖同一念。然心識是本。故為初矣。且
0657b05: 俱舍依次十二。尚云同一剎那。況此無定次第。何疑
0657b06: 非一念耶。事是行者行支也。注云意業者。以約一念
0657b07: 故。不持形於身口。若刑身口。亦是二行。於行等者。如
0657b08: 注釋也。與無明等者。名色是總。為二所依。二者心及無明故
0657b09: 云與共生。故晉譯云。識所依處為名色。俱舍意亦同。已巳如上引
0657b10: 注云相應四蘊者。并識為五。故是名色。疏名色增長
0657b11: 等者。不生五識唯名十界。五根五境。以十八界根識別故也五識依
0657b12: 生。乃名十處。若十二處。則攝識在根。故云依生等也五根加意。故云六
0657b13: 處。唯說內處註云譯經等者。彼經疏云。識依依根相顯即是
0657b14: 增長。增長之言。宜譯為開顯。此意云。若言開顯。即不妨為前支同一剎那。若
0657b15: 言增長。即似行相遲滯。故云宜之也疏三分者。根識境也。貪必對境故
0657b16: 也。彼論云。六處對餘。餘謂識境和合有觸。注領納者。領觸
0657b17: 也。既體合者。無餘念也。不捨者。都無籌量進退之意。
0657b18: 諸支生者。此諸支之念決定成也。有所起是生者。望
0657b19: 緣性空無所有。此得名生。餘生熟下。如注中所釋。然
0657b20: 云生即異者。實教義也。異於法相。受字已巳下。皆取意釋之。以順一念頓
0657b21: 具之義非聖教量。孰信斯旨者。▲疏彼論總判下。第二
0657b22: 釋論也。引此一段論者。證成一心之言含真心妄識
0657b23: 之二意也。上二門者。推末歸本。及本末依持也。注云
0657b24: 如前說者。即能藏雜染諸法不失。及執藏自我等義。
0657c01: 前已巳頻說。今更略指。謂此識具有能藏藏一切雜染法今不失
0657c02: 所藏為雜染法之所藏也執藏我見愛等執藏以為自內我故義故。與雜染法
0657c03: 互為緣故。有情執為自內我故。此名唯在異生有學
0657c04: 及七地已巳還。阿陀那者。此名通一切位。注云心之別
0657c05: 名者。唯識論云。然第八識。雖諸有情皆悉成就。而隨
0657c06: 義別立種種名。謂或名心。由種種法熏習種子所積
0657c07: 集故。名阿陀那。執持種子及諸色根。令不壞故。或名
0657c08: 所知依。能興染淨。即知諸法為依上故。或名種子識。
0657c09: 能任持世出世間諸種子故。此等論諸名。通一切
0657c10: 位。或名阿賴耶。云云如上或名異熟。如前頻引或名無垢識。唯
0657c11: 在如來。注心含染淨者。以阿賴耶顯染義。以阿陀那
0657c12: 顯淨義。注此則妄滅真心顯者。故經下偈云。了知三
0657c13: 界依心有。十二因緣亦復然。生死皆由心所作。心若
0657c14: 滅者賴耶也生死盡。此明心滅也。非心體滅故。起信論
0657c15: 顯生滅相中。文云。因滅故不相應心滅。緣滅故相應
0657c16: 心滅。問曰。若心滅者。云何相續。若相續者。云何說究
0657c17: 竟滅。答曰。所言滅者。唯心相滅。非心體滅。彼前段又
0657c18: 云。眾生自性清淨心。因無明風動。心與無明。俱無形
0657c19: 相。不相捨離。而心非動性。若無明滅。相續則滅。智性
0657c20: 不壞故。
0657c21: 疏六二世三世中。文三。初小乘三世也。云生引俱開
0657c22: 者。然俱舍中。不說生引。今約大乘。又對唯識。生引支
0657c23: 數。是俱開也。前二等者。正明三世顯俱開義。謂能引
0657c24: 二因在過去。所引識等五果是現在。即能所引中開
0658a01: 也。又能生愛等三因是現在。所生果二在未來。即能
0658a02: 所生中開也。故成三世兩重因果及俱開義。開者隔
0658a03: 生世也。中八現在等者。前五果酬過去。後三因招未
0658a04: 來。故云八也。是則兩重因果。各具三道。惑業苦可得循
0658a05: 行。謂無明行即是能生。非要愛等潤方能生故。▲疏
0658a06: 唯識下。二法相宗二世也。生引之義。具在前門。合能
0658a07: 所引者。二因五果。同現在故。以同生世為合也。開能
0658a08: 所生者。三因現在。二果未來。疏十因二果定不同世
0658a09: 者。以總報異熟因。簡別報。別報不妨有現在非現業之身即是果
0658a10: 故。亦非現業後果色十二支故。約身死生。為世十因
0658a11: 二果決定不同。若約時分。此即不定。如後報業等。過
0658a12: 去造前七。次後身未熟。今身起愛取。次身方起後後
0658a13: 生受果。豈非愛取與生老死同在未來。故約大乘時
0658a14: 分。以說三世義。即不定故。今此所說。約身生死。以為
0658a15: 世也。疏中三前七或異或同者。中三者。論中但云愛
0658a16: 取有也。今對前七無明至受後二故。云中三。意前字少成
0658a17: 句故也。同異者。若順生受業。受初生時。其世必同第
0658a18: 二生已巳去。乃至後報業等。世不同也。今身造業。至後
0658a19: 後世。欲受果時。方起愛取故。疏前七後二中三各定
0658a20: 同世者。具前七支。同者。由癡發業。熏發報種。必定同
0658a21: 世故。前七支不得別世。中三同者。起煩惱。永潤先六
0658a22: 種。除能發之無明故轉名為有。亦非異時。非起能潤。隔世異
0658a23: 時。方成所潤故。後二同者。生及老死。同義可知故。彼
0658a24: 論云。若二生死三愛等七前七各定同世。彼疏。此後更料簡
0658b01: 二世三世。云此即定世。十支是因。二支是果。因在過
0658b02: 去。果或現在。生報或在未來。後報因在現世。果未來世。相望
0658b03: 推遷法分如是一往而論。二世緣起。如上道理而論。亦三世也。
0658b04: 謂過去十因現在二果。未來二果現在十因。即是二
0658b05: 世。十二緣起。亦可言三世一往二世不定故。若前十
0658b06: 在過去。愛等三在現世。生老死在未來。即十二支。通
0658b07: 三世也。詳之應是順後報業即十二支。或二世。或三世。別身造
0658b08: 業。別身潤業故。不同小乘。二因過去。五果現在。二因
0658b09: 現在。二果未來。時分緣起。決定如是。疏意以一重等
0658b10: 者。彼論具云。如是十二一重因果。是顯輪轉及離斷
0658b11: 常。施設兩重。實為無用。或應過此便致無窮。彼疏釋
0658b12: 云。問小乘曰。何勞三世兩重因果。小乘答曰。謂有外
0658b13: 道。撥無過未。說法自然。常我等生。愚三際故說有緣
0658b14: 起。無前際故說諸法常。無後際故說諸法斷。今說過
0658b15: 去因業而生。法非自然。我等體非常住。有因所生。有
0658b16: 未來二果。破說後斷。非即解脫。體輪轉故。現在五果
0658b17: 三因故非自然。分破之曰。如我說十支因。破法常我
0658b18: 自然等生。有二果故。非性解脫。過去為因。法體非常。
0658b19: 未來為果。諸法非斷。現果有因起。現因必招報。足顯
0658b20: 輪轉及離斷常。但說因果一重。足顯三世俱有。言因
0658b21: 破常。言果破斷。故彼二重實為無用。若言愚前際說
0658b22: 過去二因。更有愚於前前染者。二因猶少更應說因。
0658b23: 有愚未來說二果者。更有愚於後後際者。二果未足。
0658b24: 更應說果故。言過此無窮等也。▲疏華嚴下。三實教
0658c01: 中。明三世也。文二。初標立。云開能所引者。能引二支
0658c02: 因在過去。所引五支果在現世。合能所生者。能生愛
0658c03: 取有三因。與所生生老死二果。同在未來也。△疏經
0658c04: 云下。二舉經以釋。於中又二。初明一往三世。後明流
0658c05: 轉三世。此依彼疏科注初中又二。一次第銷經。二重顯意義。
0658c06: 初中。注觀此二因能招現在識等者。彼二因能招。疏
0658c07: 約論釋。觀有二義。一觀現在是過去二因所作。過去
0658c08: 已巳過。故約現在。及推過去。名觀過去也二則知現在識等是彼過去當
0658c09: 來之果。如云今日是昨日之明日也因果相屬。反覆相成。今合此二意。通
0658c11: 在過去。論主何為反覆相屬。故此答云。要知過去因能招現果。現果必從過二因生。方能見先業等過。過如下
0658c12: 說注觀此識等者。彼亦說有二義。今此具之。謂從復
0658c13: 字下。是第二義。彼本文云。一觀現在識等由過去業
0658c14: 得。二復知識等能得未來果報。以不得對治依起愛
0658c15: 等故。現在目觀。故分兩向。明其二義。亦有問言。前說無明行之二因。
0658c16: 唯對現在。反覆相成。今明現五亦應反覆。何因兩向。故今答云。前來二因。因謝過去故。須對現以說彼因。現果
0658c17: 已巳成。方知彼因招果不失。今云現在非報酬於過去。復能招於未來故。兩向明。若更反覆相成。行殊前二。又問
0658c19: 故非重也。所以亦須兩向明之注觀此三因等者。此因即愛等三也。
0658c20: 謂本來因決得來果。一往定故。上句釋成。亦是通難。難言。現在愛等。從果
0658c21: 名未過去一支。何不從果名現耶。故今答云來果未至從果名末。知其決得。令其生厭。過因已巳謝。故不名現。復
0658c22: 應難曰。現在愛等。從果名未來現在識等。應從因名過去。亦如向答。示因決得。從果名來。現在已巳得。何要名過。
0658c23: 復問云。釋前過現反覆兩向。今辨未來。何以但時對果耶。答前二經文。直說過現。不說相成。故論說相成。今此
0658c24: 經文。自將現對於未來。故論不釋也注上明一往三世者。彼疏科經為
0659a01: 二故。今於初段經文下。便且注云無明等。對後二句。
0659a02: 經下注云。此云流轉三世矣。謂說一分三世。名為一
0659a03: 往故。又對下展轉。故云一往。是一向理故。故彼前云
0659a04: 一往定故。定者理數如是也注以無明行下。二重顯意義也。
0659a05: 文中又四。一正顯。謂以無明為過去者。有二意。為遮
0659a06: 等者。是初意也。其所遮文勢。即是唯識論也。如上所
0659a07: 敘。復示等者。第二意也。謂二因三因。皆能發潤招生。
0659a08: 但以迷本際之義。應名無明。本際義當過去故。云觀
0659a09: 過去也。其招果之義。應名愛等。故從果云未。注以愛
0659a10: 取等者。亦有二意。為遮愛等者。是初意也。所遮亦唯
0659a11: 識論意。今明愛等。同無明行。具發潤等故。注示因招
0659a12: 等。是第二意也。正說以因從果。所以示果過患。由愛
0659a13: 等因。應厭愛等因故。亦通妨難。難曰。前之二世當世
0659a14: 以明得本來以因從果。答意可知。注則能所等者。結
0659a15: 示本義。謂能引之二。許有能生。能生之三。必有能引
0659a16: 所引之五。通其所生。而言容有者。以大乘中。雖說三
0659a17: 世。而於五果。通種及現。約為種過。但為所引。約現行
0659a18: 邊。即是所生。未潤之二但名能引。已巳潤之二即名能
0659a19: 生。發業愛等但名能引。已巳潤業愛等即名能生。故云
0659a20: 能所引生能所發潤等。皆容互有也。注故彼經下。二
0659a21: 引證也。彼華嚴經。十重緣起。第一重中文也。說無明
0659a22: 處有愛義者。經云。復作是念。凡夫無智。執著於我。常
0659a23: 求有無。彼疏云。初至常求有無。辨無明支。無智是癡。
0659b01: 滅故也故論云。此示無明有愛是二有支根本故。有愛
0659b02: 則三有之愛也。亦同涅槃生死本際。凡有二種。一者無明二者有愛。是二中間即有生老
0659b03: 病死。釋曰。愛既亦是本際即如過去二支。亦相愛義。故亦能潤問既舉二支。為有支
0659b04: 本何得上則唯屬無明。彼疏答云。然依三世諸義往
0659b05: 謝。總名無明。略舉發潤有支故。俱舍頌云。宿惑但無明。即過去愛。亦名無
0659b06: 明也若約二世。雖諸煩惱皆能發潤。唯識文也。既皆發業重無受耶而
0659b07: 發業位。無明力增。故名無明。唯取能發正感後世善
0659b08: 惡業者為體。注說中際處等者。彼經說無明行識三
0659b09: 支竟。至名色支。經云。復越後有生及老死。總標也。現行名等皆
0659b10: 老死故下別釋云所謂業為因。即是行種定所生果但為增上緣故識為種。識等
0659b11: 五種。互後為後生死作親因故。論總釋云。隨順攝取罪福等行業為地故。清涼解云。此正明隨順於愛攝前行
0659b12: 識之種而成有支無明闇覆。此句正是疏中所引也。為欲連帶經意故。總引一段之文。然此
0659b13: 段。經不云中際。疏中。但約取引第六三際輪迴。中文。指此當中際也。然此等中有其妨難。具通在別卷中愛
0659b14: 水為潤。論主指前求有之愛我慢溉灌。見網增長。上二句取支生名
0659b15: 色芽。論總釋云。如是注如是生心者。總顯生名色芽。由無明愛。令生滅種安住業地。名色心故注
0659b16: 今此不言下。三答外問也。問此一重十二支中。何以
0659b17: 闕於生死二支。故此答云。但觀因等也。此有三意。一
0659b18: 中云未有果為所觀者。或生報後報。未知定是受何
0659b19: 報。故無可觀。然雖順生順後不定必由愛等發潤。故
0659b20: 可觀也。難曰。若爾過去已巳滅。亦無可觀。何以觀之。答
0659b21: 今果定有前因。故可觀。今因不必有後果。故不可觀。
0659b22: 故第二意云。或得對治等也。又觀是觀破。觀破其因。
0659b23: 令不招其果。故但觀愛取。名觀未來。注亦以諸宗下。
0659b24: 第三意也。可知。注故略下。結也。注經論具有者。論中
0659c01: 所釋。別行十地經。故名論經。注明文下。四彈偏執。但
0659c02: 責局於二世。非斥二世之義。注有云釋經下。箴彼所
0659c03: 。彼唯識疏云。十地論第八。指論中之經也十二緣生。乃至
0659c04: 經三世緣起。同小乘者。經云無明緣行者。是見過去世事。識名色六入觸受。是現
0659c05: 在事。愛取有生老死。是見未來世事此譯謬。今勘梵本。與瑜伽等同。
0659c06: 但言三際。謂從初際中際緣起。從中際後際緣起。非
0659c07: 謂三世二世二過去五現在三現在二未來。彼經之
0659c08: 釋。世親所造。世親所造十二因緣論。亦言三際。如瑜
0659c09: 伽等。瑜伽第九云。由得前七有愛取有。由得此三。有生老死今三世者。此人
0659c10: 意也。今破曰。論經許可謬。且晉朝及則天朝所譯
0659c12: 語者。迴綴潤飾證義等人各相去。年代隔遠。若是錯
0659c13: 譯。如何同錯。設不妨同錯。如何恰在此門。故知此師
0659c14: 但以己巳不曉處宗不同處。即云教與錯也。頓有此例。
0659c15: 又頗承為性憍縱。亦恐不能尋覓前朝梵本。梵本設
0659c16: 三際云。亦意說三世。以餘二經本同是三世故。疏於
0659c17: 是已巳後等者。第二段中也。謂若不得對治。復有後世。
0659c18: 於後世上。轉生後世。後後無窮。故名流轉。如水流而
0659c19: 不已巳。輪轉而無盡。
0659c20: 疏七因果離合中。文二。初相宗。後性宗。初中六。一約
0659c21: 一周說。謂無明無所從故唯因。老死無所起唯果。亦
0659c22: 因亦果者。行支望無明是果。望識是因。乃至生望有
0659c23: 為果。望老死為因。△疏若顯下。二約流轉說。即前第
0659c24: 三業用門中所釋末文處。是也。又唯識疏。十門義中。
0660a01: 八癈立增減釋諸妨難門說。無明以不如理作意為
0660a02: 因。生死以憂悲苦惱為果。引瑜伽論緣起經說。然意
0660a03: 顯非要。如別卷敘。是也。又俱舍論中。亦有問云。若緣
0660a04: 起支。唯十二者。不說老死果。生死應有終。不說無明
0660a05: 因。生死應有始。或應更立餘緣起支。餘復有餘。成無
0660a06: 窮失。論自答云。不應更立。然無前過。此中。世尊由義
0660a07: 已巳顯。云何已巳顯。頌曰。今便以彼長行注解之從惑生惑業。此有二意。
0660a08: 一從愛生取故云惑生惑。二從取生有故云惑生業從業行也生於事。識也。亦從有生於生
0660a09: 從事事惑生。此亦二義。一從事生事。謂識生名色乃至觸生受及生生老死。故云事事。二從
0660a10: 事生惑。謂受生愛。亦應有老死生無明上一事字。即是能生。下事惑事字。即是所生。從生二字兩用之。有
0660a11: 支理准此注釋翻難。△疏亦無明下。三約本末說。唯識疏
0660a12: 云。無明愛取三。體是煩惱。業苦本故。唯是因也。生老
0660a13: 死二。體唯是苦。惑業之果故。餘通本末者。即識等五
0660a14: 種及行有也。亦因者。是生老死之因。亦果者。是煩惱
0660a15: 之果。△疏又惑因下。四約三道說。前則三因二果七通因果此則三因
0660a16: 七果二通因果。故異於前惑因無明愛取也。能發業潤業。是業之
0660a17: 親因。是苦之緣因。苦者。識等五支及生老死。是業之
0660a18: 近果。是惑之遠果。業通因果者。是惑之果。是苦之因。
0660a19: △疏又惑業下。五約四諦。說五因七果也。逆觀即滅
0660a20: 道二諦。△疏亦十皆下。六約二世說。十皆同今一世
0660a21: 故。總為因。唯生等。後世。是故方始為果。然唯識疏有
0660a22: 有五重因果。一等起因果。即前第一一周是也。謂十
0660a23: 二中。前前同後後。果多法同時。故云等起。二本末因
0660a24: 果。亦如上說。三異熟非異熟因果。四熟未熟因果。五
0660b01: 正熟非正熟。皆如別卷所敘。▲疏又真心下。二性宗
0660b02: 也。如睡人。是夢想夢身夢物等之因也。注引楞伽等
0660b03: 者。如前後說。然唯識。後有諸門解釋。謂九實三假。有及
0660b04: 生老死也已巳潤六支。合為有故。既合六支。為老支。則有支無體即識等五
0660b05: 三相位別。名生等故。等於老死。既此二支。體是識等。即知自無其體。故是假也五
0660b06: 果一事。無明識觸受愛餘非一事。三唯是染。惑也七唯不染。苦也
0660b07: 餘通二種。業也三是獨相。無明愛取不與全支交離故餘是離相。六
0660b08: 唯非色。無明識觸受愛取餘通二種。皆是有漏無為。此後更
0660b09: 有三性三界及能所潤學非學斷三受三苦四諦四
0660b10: 緣三道等分別。如別卷釋。
0660b11: 疏八權實具彰中。文二。初問答標意。後依經具顯。初
0660b12: 中問答即二。問中云性類者。性是根性種性。謂趣善
0660b13: 者。上中下別。亦是種性。謂三乘性。及貪瞋癡等分之
0660b14: 性。并種種欲樂。亦各不同。類是流類。即色相形質等。
0660b15: 四生形狀。六道相貌。種各異。無優劣者。皆具十二。▲
0660b16: 疏答萬法下。答中三。一翻其問意。二申立此門之意。
0660b17: 三正標立此門。初中。初四句明十二支之本。雖通云
0660b18: 萬法。意偏在十二支空也。由迷故有。正是空義。後四
0660b19: 句。正翻其問。初句牒問三句翻之。言悟由根器者。明
0660b20: 設教令其觀察。所化根異故。故教有殊。注引涅槃經。
0660b21: 證成深淺之證。本隨深淺之教。此義前後頻說。△疏
0660b22: 欲使指下。二申立此門之意。初二句。遮其躡前之問。
0660b23: 謂應相躡問。云教既各別。何教所說。契於實理。請為
0660b24: 指南。如見指南之車定辨南北故此云欲使等也。謂據實理。唯是
0660c01: 佛性。都無十二故。涅槃經云。十二因緣即是佛性。疏
0660c02: 欲解下。二句。亦相躡答問。問云。上來問十二因緣行
0660c03: 相。何說為了。誰問理性。何乃攝歸於真性。故次答。若
0660c04: 欲解了十二因緣行相。即須本末窮究聖人言教。言
0660c06: 之失。了知下二句。明圓學方能明了。杖則皆金者。借
0660c07: 小乘五部之喻也。彼云如析金杖。金體無殊。疏然約下
0660c08: 四句。亦躡上而來。謂有問曰。既隨機各說。理合隨意
0660c09: 各習。何必權實皆通。故此答云。約自己巳脩行者。誠如
0660c10: 所言。淺深各皆得旨注引四類之意。亦如前說唯專等者。意義可知若欲為
0660c11: 人所師宗匠。即須精通權實。然後以之隨機度人。疏
0660c12: 故淨名下。證有深緣起也。有深即知揀淺。注中。六識
0660c13: 緣起是小乘所解。八識緣起大乘法相宗所解。法性
0660c14: 緣起是小乘。斷諸邪見者。邪見亦麤細不同。故云諸
0660c15: 也。謂入六識八識法性等諸緣起。前後相望。前是邪。
0660c16: 後後為斷。然緣起。則前淺後後深。邪見則前麤。後後
0660c17: 細。△疏上來七段下。三正標立此門。初四句。躡前起
0660c18: 後。言七段者。前七門也。義已巳周者。有小乘義。有相宗
0660c19: 義。有性宗義也。緣是下。二句起後。恐疑。唯取性宗義。
0660c20: 捨於大小乘法相義也。疏今但約等者。既一教。自具
0660c21: 淺深。即知唯淺唯深。亦是權說。深淺相照。方為了義。
0660c22: 貫前諸說者。謂下十重中。第一第七重。貫前第二門。
0660c23: 第二重。貫前第五門。第三重。即第三門。第五重。貫前
0660c24: 第七門。第六重。貫前第四第六門。其第一門。但是總
0661a01: 釋名出體。無別深淺疏仍加數門者。第七第九第十
0661a02: 等三重也。提綱者。不具列釋。任參驗者。詳下門門中
0661a03: 三觀所觀所知治對大小乘法相辨深淺偏圓也。同論
0661a04: 主者。小乘緣生義。是俱舍論說。法相緣生義。是唯識
0661a05: 論攝大乘論等說。今此華嚴法性緣生義。是十地論
0661a06: 說。此等諸論。皆天親造。故云同也。唯識長行。雖非天親所造。然既唯識
0661a07: 本頌是義本幸共遵行者。諮語大小乘法相師也。既同是
0661a08: 一菩薩之教。何得執彼疑此。
0661a09: 疏謂經說下。第二依經具顯。於中七。一總標文義。二
0661a10: 隨文釋義。三懸判其義。四具指其義。五融攝性相。六
0661a11: 配四因性。七都結其要。今初。云說十重者。顯是而
0661a12: 非橫。謂十種觀察。同是十二緣起。更無別法故。注今
0661a13: 注引經文列釋。於前釋說已巳。結之於後。今以不載
0661a14: 前經故。撮略注記於一一結文之下。由標云說已巳。今
0661a15: 復注之。故云也。注唯順文者。疏意以逆觀文意大
0661a16: 同故。亦前七所破之過相麤。所對之人機劣故。且以
0661a17: 順為過失。以逆觀為對治。後三反此。故令觀順逆皆
0661a18: 病。至下當知。注三觀者。下自有。亦略配。一者配第二
0661a19: 大悲隨順觀也。餘二觀。在後配之。然中間銷經文處。
0661a20: 又數數間用第一相對諦觀中之義。
0661a21: 疏所謂下。二隨文釋義也。每一故字。即是一重今云
0661a23: 一重中。自有兩重緣起。故所標經有兩箇等字。其義
0661a24: 生起行相中略說訖者。前第二門中。約相諦差別觀
0661b01: 中第一成答相差別釋了。論判為愚癡等者。第二大
0661b02: 悲觀中。自有四觀。一觀眾生愚癡顛倒。二餘處求解
0661b03: 脫。三異道求解脫。四求異解脫。此即第一也。因緣無
0661b04: 我。而乃著我者。即上所標世間受生等經也。具云。世
0661b05: 間受生皆由著我。若離此著。則無生處。復作是念。凡
0661b06: 夫無智執著於我。常求有無上皆無明也不正思惟。起於
0661b07: 妄行。行於邪道。罪行。福行。不動行。行支也云云。此是初一重緣起注
0661b08: 因緣從實諦等者。即上所標於第一義等經也。具云。
0661b09: 復作是念。於第一義不了故。名無明。所作業果。是行。
0661b10: 行依上初心是識。乃至蘊壞為死。此是後一重緣起而乃迷
0661b11: 諸諦者。即上云。於第一義不了也。經一心所攝故。注
0661b12: 云文義俱如上說者。前第五門也。俱者文與義也。經
0661b13: 自業差別故者。第三重也。文中有二。一指前直釋。即
0661b14: 第三門也。二論判下。更用論釋。文中又二。初麤。次三
0661b15: 門總標。後此門下。唯釋此門。初中二。一正標釋。二此
0661b16: 顛倒下。顯下其所破。初云論判此下四門者。三四五
0661b17: 六也。為異道等者。上所列大悲觀中四觀之第三也。
0661b18: 但一念等者。一念不生即無明。以無明無故。行等相
0661b19: 次皆無。此是本道求解脫。不於此求。即為異道故。次
0661b20: 云而乃別求。故云異也。注此顛倒等者。二顯其所破
0661b21: 也。所破有四故。經有此四重緣起。論云。顛倒因有三
0661b22: 種。冥性因。自在因。苦行因行。及無因兼此無因。一計故成四種所破
0661b23: 如次四門破之。注此門破冥下。二唯釋此門也。謂僧
0661b24: 佉等計二十五諦第一即是冥性。從此餘二十四也。
0661c01: 各二業者。文義俱如前釋也。生彼因緣等事者。前前
0661c02: 為能生。後後為所生。因緣之事。欲求解脫。當斷前故。
0661c03: 云斷前等也。此是解脫方便故。三何關冥性。經不相
0661c04: 捨離者。第四重也。注文有二。一略引經。具云。此中無
0661c05: 明緣行。乃至生緣老死者。由無明乃至生為緣。令行
0661c06: 乃至老死不斷相助成故。注此破自在下。二釋經也。
0661c07: 自在天者。涅槃經說。吉德大臣云。一切眾生。悉是自
0661c08: 在天之所作。自在天喜眾生安樂。自在天瞋眾生苦
0661c09: 惱。一切眾生。若罪若福。乃是自在之所為作云云。注
0661c10: 今以下。正翻破也。其義可解。經三道不斷者。第五重
0661c11: 也。即唯識論惑業苦相攝門也。文二。初引經可見。後
0661c12: 惑業下。皆是釋經。又二。初約第一相諦觀釋。後約第
0661c13: 二大悲觀釋。初中又二。初總標可解。後初三世下。別
0661c14: 釋。文二。謂三世二世也。初三世中。三過去迷本際者。
0661c15: 釋無明也。現在牽生果者。釋愛取也。以雖同煩惱。過
0661c16: 去迷於本際。建立生死力強。與無明名。現在牽生後
0661c17: 果。引果義強。名為愛取。此約強弱分別也又無明是本。過
0661c18: 去說之。愛取是末。現在說之。此約本末分別也。從其本末隱顯互彰。又前約
0661c19: 用此約體注業二者。行及有也。雖同是業。約過去名行。望
0661c20: 未來名有也。云當相者。造作為行也。云未有者。未有
0661c21: 當果。能令有之。有之故云功能。注苦二者。現在識等
0661c22: 五果。及未來生老死二果。雖同是苦。約現未立名也。
0661c23: 言現定者。現報已巳定也。定故厭之。終不可免。故不立
0661c24: 老死過患之號。便約當相立名。當相者。識名色等五。
0662a01: 是此五蘊身相顯然。故從過患立者。未來之身未起。
0662a02: 但無愛取結業。即不受身故。立生老死名。令生厭患。
0662a03: 斷於愛取。故立此名。然俱舍說。三道攝十二支。頌云
0662a04: 三煩惱業二。七事亦名果。問一種是惑。何以前際唯一無明。中際分成愛取一
0662a05: 種是苦。何以後際唯二中具五耶。故下通云略果後際二也又略因。前際一也由中可
0662a06: 比二由中之五比知後二。由中之二。比前之一。即前因後果為二故。云可比二也。此但出廣略。不出
0662a07: 所以唯識則有注次二世下。第二段也。前十支同世故唯二
0662a08: 也。言發潤別者。約發業名無明。約潤業名愛取也。唯
0662a09: 識論中。問云。何緣發業。總立無明。潤業位中別立愛
0662a10: 取。答云。雖諸煩惱皆能發潤。而發業位。無明力增。乃
0662a11: 至於潤業位。愛取偏增。說愛如水。能伏潤故。此下釋發業唯
0662a12: 一唯潤業分二之伏難云要數溉灌。方生有芽。且依初受也後取也。
0662a13: 分二愛取。其實有多現行潤也無重發義。立一無明。如一芽生不可再生。
0662a14: 水伏潤時。可言得數也注業二者。初造業求潤名行。已巳造作故
0662a15: 已巳潤名有。此能近有後有果故。注苦二者。謂已巳造之
0662a16: 業。所招異熟之果。在種子位時。直名識等。在現行位
0662a17: 時。名生老死故。唯識論。問曰。何緣所生。立生老死。所
0662a18: 引別立識等五支。以種現雖殊而體無別故。問何以因開而果合耶答因位難
0662a20: 續生時。因識相顯。謂於當來初生之時。果識初起。即是因識相顯以果初生令識種用
0662a21: 顯故。名因緣識相顯也。今別那或說一七日次根本未滿名色相增。識位後五根未
0662a22: 滿已巳來果名色起令因名相貌增長即四七日來次根滿時。六處明盛。四七日後
0662a23: 依斯發觸。依六處觸相顯因觸起愛。因觸起愛相增爾時乃名受果
0662a24: 究竟。依斯果位。立因為五。佛依此當起界位次第立因支為五也。次眼伏相難
0662b01: 知。此上答別開因。立了下答果。合為二支云果位易了差別相故。總立二
0662b02: 支以顯三苦。義意可知。三苦已巳上說也。此約欲界若色無色界。即顯生異滅二相然所
0662b03: 生果。若在未來。為生厭故。說生老死。毀責名也若至現在
0662b04: 為今了知分位相生。說識等五。五相顯故。以今顯後說五不遮。以後顯今
0662b05: 說二無妨。故知或依當來現在分位有差別故。說有前後。不爾相違注不斷者。牒經也。
0662b06: 若復生惑等者。如前已巳說。言如輪轉者。喻不斷也。故
0662b07: 淨意菩薩論偈云。煩惱初無明八愛也九。取也業二行也及與
0662b08: 十。有也餘七說為苦。除上所餘三攝十二法。從三無明愛取故生
0662b09: 二。行有從二故生七。所餘從七復生三。是故如輪轉。一切
0662b10: 世間法。唯因果無人。但從諸法空。還生於空法。注此
0662b11: 破下。二依大悲觀釋也。苦行因者。即上列所破四因
0662b12: 之第三也。亦如涅槃經說。此計。一切眾生苦樂果報。
0662b13: 皆由過去已巳作。今於現在。但受苦盡則得解脫。故
0662b14: 脩苦行。謂惑業等者。立正道以破之。義皆可解。經觀
0662b15: 三世故者。此一句文略。經文具云。觀過去現在未來
0662b16: 故也。文二。初指前釋。後此破下。破第四無因也。亦涅
0662b17: 槃經云。若自作。若教他作。若自斫。教他斫。害偷婬妄飲酒。一一
0662b18: 列文若恒河已巳南布施眾生。恒河已巳北殺害眾生。悉無
0662b19: 罪福。故此云破。既初無明行等二。是以識名色六入
0662b20: 觸受等五之因。次愛取有三。是後生老死二支之因。
0662b21: 何得計云無因耶。經三苦聚故。注文亦二。初引經。文
0662b22: 略義具。本文云。復次十二有支。名為三苦。此中無明
0662b23: 行乃至六處是行苦。餘二句全同。釋曰。無明等五。遷
0662b24: 流相顯。名為行苦。觸受二支。觸對生苦。故云苦苦。餘
0662c01: 但樂壞。故名壞苦。注論判下。釋經也。文二。初總判四
0662c02: 門。後正釋此門。初中三。一以論總標云求異解脫者。
0662c03: 大悲觀中第四門也。謂不識真解脫。求三界苦等為
0662c04: 解脫。故名之為求異解脫。注謂緣性是一真下。二立
0662c05: 真解脫。彼論云。真解脫者。有四種相。一離苦相。樂也二
0662c06: 無為相。常也三離染相。淨也四出世間相。我也清涼疏云。上注
0662c07: 四德約此注也此四即涅槃。樂常淨我故。涅槃云。於世間法。
0662c08: 自在遠離。名為我故。真心具四德者。如前第二重一
0662c09: 心所攝中說也。一心是十二緣生之性。涅槃亦云。十
0662c10: 二因緣。即是佛性。彼經廣說佛性具常樂我淨四德論中所說四德。
0662c11: 是真解脫。必非心外之德故。前令於一心中求。以破
0662c12: 邪人於餘處求解脫也。即知前破求解脫處邪。次四
0662c13: 門破求之方便邪。此下四門。正破所求解脫邪也。意
0662c14: 令於一心之中處邪順逆觀察緣起。於惑業翻方便邪
0662c15: 證真常樂我常。解脫也注具於樂常等者。由一真心具
0662c16: 解脫德故。離此求。名為餘處。此但指前以釋成四德在於一心非釋本義。本義可
0662c17: 知何得異求者。邪見也。注四段下。三指經。破邪解脫。
0662c18: 經中說。彼所作。不離十二緣起。但是苦此門也樂破彼樂是
0662c19: 生滅第八門也。破彼計常是繫縛第九門也。破彼計淨。淨是解脫義是滅盡。第十
0662c20: 門也。破彼計我依此觀察。是為正見。計為四德。是所求邪。注
0662c21: 此當有苦下。二正釋此門也。行苦隨逐等者。論云。彼
0662c22: 行苦事隨逐。乃至無色有縛。今此略彼事二字及有縛二字。加一謂字。餘
0662c23: 皆同也故此云彼計無色等也。二苦相麤故彼不計。其
0662c24: 能計者。通說此類之人。非定名目。華嚴疏論並不的
0663a01: 指。注下三計皆然。經因緣生滅故者。因緣二字。貫通
0663a02: 生滅。謂因緣故生。因緣故滅也。無明等以展轉因緣
0663a04: 因緣生滅也。注文亦二。約引經亦略也。本文具云。復
0663a05: 次無明緣行者。無明因緣。能生諸行。無明滅行滅者。
0663a06: 以無無明。諸行亦無。餘亦如是。此後一句例十一也。應云行緣識者。行因
0663a07: 緣能生於識。乃至識亦無。一一皆准此知注此破下。二釋也。言但是此滅
0663a08: 者。彼不計生也。餘謂據此是無明滅則行滅。展轉乃
0663a09: 至老死滅。則亦密破二乘涅槃矣。以是圓宗超權小
0663a10: 故。下亦例知。餘文易解。經生滅繫縛故者。繫縛亦貫
0663a11: 通生滅二字。即十二緣生。十二緣滅。皆繫縛也。注文
0663a12: 亦二。初引經唯略者。餘皆具載文云無明緣行者。無明滅。行滅者注
0663a13: 彼計下。釋文可見。但不詳所計。皆云非想。唯加天字。
0663a14: 不知何異於前。經前第七門云無色。後門云無所有
0663a15: 處。亦都不出四空。不知總別何分。疏中且依華嚴疏
0663a16: 所敘之也。彼加外道字。亦不言何宗經無所有盡者。具云。反無明
0663a17: 緣行者。是隨順無所有觀。無明滅行滅者。是隨順盡
0663a18: 滅觀。餘亦如是。釋中以滅盡。揀非真我。義甚顯也。餘
0663a19: 亦可知。
0663a20: 
0663a21: 圓覺經大疏釋義鈔卷第九之上
0663b01: 
0663b02: 
0663b03: 
0663b04: 圓覺經大疏釋義鈔卷第九之下
0663b05: 終南山草堂寺沙門　宗密撰
0663b06: 疏此上十中下。大文第三。懸判其義也。然世親一一
0663b07: 以三觀。釋十重緣起。前約大悲觀。隨文略顯說。今約
0663b08: 餘二觀。懸判則三觀具矣。所以要具用三者。由此三
0663b09: 觀。從增勝說。詮三諦義。一相諦差別觀。詮真諦。釋成無我
0663b10: 故。總結云第一義中俱不可得故當一切智。二大悲隨順觀。詮俗諦。
0663b11: 可知當道種智。三一切相智觀。詮第一義諦。當一切種
0663b12: 智。若偏用一觀。即一義意不圓。故俱用也。二觀即為
0663b13: 二段。初約第一相諦差別觀。二約第三一切相智觀。
0663b14: 初約第一觀者。此觀曲有三門。以攝經中十重緣起
0663b15: 也。△初門觀我執緣相。即攝第一重也。此中觀兩種
0663b16: 法。一觀我執者。即前所注云世間受生皆由著我等。
0663b17: 如此觀之。我執即除。二觀緣相者。即前注云於第一
0663b18: 義不了等。如此觀之。即不迷實諦。以識因緣者生起
0663b19: 行相故。故注釋令對前經文詳之。△疏次門前半者。
0663b20: 第二重中。經文自有二門。一推末歸本門。二本末依
0663b21: 持門。文在前第五門中今云前半。即是推末歸本故。云觀第
0663b22: 一義諦。注云緣性也十二因緣之性見緣性方脫緣縛者。緣
0663b23: 性即是一真心也。如人從夢而起。認得自己巳本身。方
0663b24: 脫夢身夢事相障縛也。疏餘半等者。雖觀世諦因緣
0663c01: 行相。然意在觀之無性。即入於真故。論云。云何世諦
0663c02: 差別隨順觀。世諦即入第一義諦。故注云爾。疏六觀
0663c03: 者。論次上總標之文。便云此觀有是染之依止觀。謂此
0663c04: 觀令觀察何者是染法何者是染所依止。此是徵所觀法。非徵觀名。今疏略於上句二因觀。觀染
0663c05: 因也。故加染。便免解釋餘四依疏所列。注因緣有分等者。用本
0663c06: 論之文。釋染字。論次於列六觀之文。便牒釋初觀。云
0663c07: 是中染依止觀者。因緣有分。釋染字也。分即支義依止一心故。
0663c08: 釋依止也。論注云。如來所說十二因緣分。皆依一心今便兼義注之。令人易見
0663c09: 故。加謂染及染相等言。謂染分十二是能依。一心是
0663c10: 所依。說此染分。依於一心。方得止住。故云染依上也。
0663c11: 注以純下。釋真妄本末依持之義。論總指此一段
0663c12: 經云。此是二諦差別。一心真諦雜染。俗諦也。由此第一相諦觀中宗旨。是
0663c13: 會妄歸。真之門故。但約遍計所執。以觀俗諦和合因緣集觀。今釋云。以唯
0663c14: 真不生等。在文可見。△疏三四兩門者。三自業差別
0663c15: 門。四不相捨離門也。染因者。謂已巳知十二染法依一
0663c16: 心而有。未審於一真淨心中因何有此眾多雜染。故
0663c17: 此二門令觀之也。即上明所依起處。此明生起之因
0663c18: 也。注三他因者。論云因觀有二種。一他因觀。二自因觀第三自業差別
0663c19: 中。經云。此中無明有二種業。一令眾生迷於所緣。即自
0663c20: 業也二與行作生起因。即與他作因也。全賴前支生後支故。然二業總判名他因者。特
0663c21: 由無明迷於所緣方為行因。若了所緣。寧起妄行。故自業與他為因又初明自業。顯是他義。二明生起後。顯是
0663c22: 因義行亦二種。一能生未來報。二與識作生起因。此下十一
0663c23: 支他因之義。皆倣無明而思惟也乃至老死皆有二業。其文具在前
0663c24: 第三業用門中。注四自因者。其經文如前側注。由唯
0664a01: 從無明生於行故。名為自因。此簡餘因能生於行。亦
0664a02: 猶於酪定從乳生不從石出。今此若離前支無後支
0664a03: 故。如不離無明有行等。則無明唯是行自因也。△疏
0664a04: 攝過者。對經詳之甚顯。注中苦因者。惑與業也。△疏
0664a05: 護過中。注文有三。一指經以標。二明過。三明護。初中
0664a06: 云觀三世者。如前第六二世三門中引經具釋。防護
0664a07: 三過者。標也。注一多身下。二明過也。論云。云何論護
0664a08: 過觀。若言因緣生者。分別有三種過。一者一切身一
0664a09: 時生過。何以故。無異因故。由前說自因故有此過。謂既唯無明為識等因。更無異因
0664a10: 有異因。行多種。何以不得六道齊生二者自業無受報過。何以故。無作
0664a11: 者故。由前段三道門逆觀經文。如是三道。離我我所。但有生滅。猶如束蘆。從此經文。成下二過。云離我我
0664a12: 所。是明無作者但緣生。今此意云既無作者。即無受報也三者失業過。何以故。未
0664a13: 受果業已巳滅故。上引經云。但有生滅。是明無常緣生。今此意云。既緣生無常。生已巳即滅。未
0664a14: 受果報。業即已巳謝。故云失也注護者下。三也。潤未潤者。防第一過
0664a15: 也。已巳潤即受生報。未潤則受後報。豈得六道一時齊
0664a16: 受。等者等於任運所起。非故意思。設爾有思。又不起
0664a17: 身口。或得對治。消文已巳竟。更和會論文然論中。本無潤未潤之
0664a18: 言。是疏家意在易會。約義而說也。論云。有三種義故。
0664a19: 過去業不得報。或有未作。或已巳作未得報。即此是未潤也或
0664a20: 得對治斷。又云諸業有已巳作未作。有得果即此是已巳潤也。或已巳
0664a21: 得。或定得。皆。名得也。定應得果。即是生報也未得果。同上未得報皆是未潤。當後報故有
0664a22: 已巳斷即上對治斷未斷。不得對治若如是則無一切身一切生
0664a23: 過。此文難會。故疏不列。如何難會。且如云未作者。未
0664a24: 作則都是無業。說何受耶。然此義乃在瑜伽論中。論
0664b01: 第九云。不作業者。即此云未作。彼云不作也謂若不思業。任運所起。非故
0664b02: 意思若思已巳不起身業語業。設爾有思不起身口。上解等。闇用此論三句中義
0664b03: 故第九地。釋表無表。云作無作。作即身口。無作即意。
0664b04: 如殺盜等。心雖欲作不形身口。故不受報。上來所引。義易文難。義不出於前所釋故。故前但取義說又瑜
0664b05: 伽。復說有十種不增長業。亦是不受報之義也一夢所作業。二
0664b06: 無知。三無故思。即上所說四不利不數。五狂亂。六失念。七
0664b07: 非樂欲。上六亦一一有所作業字八自性無記業。九悔所損業。十
0664b08: 對治所損業。此十名不增長業。除此十種。所餘諸業。
0664b09: 名為增長。注非他身者。防護第二自業無受過也。論
0664b10: 云。若自作業果報不失。雖無我而緣起非他自受故。雖無我而緣起
0664b11: 假者造業。故不失也。謂是自己巳五蘊假者而造。非他假者所造。豈令他身受耶。故自業不失若如
0664b12: 是則無自業不受報過。他不作故。釋非他受注勢力續者。
0664b13: 防護第三過也。謂若已巳作業。不得對治。潤則便生。知
0664b14: 業不失。因雖先滅。勢力續故。現見得報。不可言失也。
0664b15: 而論但云。離彼三事。前所列未作未報對治等也業定得果。若如
0664b16: 是則無失業過故。論釋經云。無明緣行是作。簡不作等諸業
0664b17: 行緣識乃至受。是作已巳得報。愛取有不斷。此不得對
0664b18: 治。若斷愛取。雖有作業。則無明緣行。不能生有。△疏
0664b19: 不厭厭中。云苦苦壞苦等者。此門明三苦。故論云。云
0664b20: 何不厭厭觀。厭種種微苦。微細行苦二乘不厭分別取有。受三受
0664b21: 也皆是苦故。二乘雖知捨受行苦。不窮委細故。涅槃經云。苦有無量相。非諸聲聞緣覺所知。
0664b22: 既不委知。肯能盡滅及厭種種麤苦故。苦苦壞苦。凡夫不厭。今令菩薩觀察厭離也。凡
0664b23: 夫二乘。所不厭故。名不厭厭。△疏八九十門深觀厭中。注云四句
0664b24: 等者。即中論偈中。不自生。不他生。第八門也不共生。九也不
0664c01: 無因生。十也破邪顯理者。自他等四是邪計。不之一字
0664c02: 是破顯此論中云非然此經意。生不生無礙。經云因緣生滅等故方
0664c03: 是破邪顯理故深也。注八因緣等者。論云。深觀者有
0664c04: 四種。一者有分有支也非他作。自因生故。此以不他生。釋經因字。謂
0664c05: 如行支唯從無明。故云有因。即上自因觀也二者非自作。緣生故。此以不自生。釋
0664c06: 經緣字。謂行支但假。無明為緣。非有行支自體。在無明中。從自體而生也。即上他因觀也。故次指經云如
0664c07: 經無明因初句也緣次句能生諸行。餘亦如是等。因緣二字。是四
0664c08: 句中之二也。故注總云內因緣生故不自他生也。上釋第八門竟三者二作。二謂自他俱也。
0664c09: 即不共生但隨順生故。隨順因緣也注略云隨緣無知者故。作時不住
0664c10: 故。此句釋上句也。謂如河水湍流奔逝。故無相知如經無明緣行是生繫縛
0664c11: 等。釋第九門竟四者非無因作。隨順有故。如經無明因緣
0664c12: 行是隨順有觀等。等於逆觀。今引大經故云無所有也。似異論經。然不相違。大經約緣
0664c13: 生無。性論經約無性緣生。二義無礙也。故此注中。雙明之顯非無因也論次云。若無因
0664c14: 生。生應常生。非不生。以無定因故。亦可恒不生。以無
0664c15: 因故。此非佛法所樂。是邪解故。▲疏又初門下。二約第三
0664c16: 一切相智觀也。迷真起妄者。此有兩段經文。前段。迷
0664c17: 無我而執我。經云。世間受生。皆由著我。乃至起於妄
0664c18: 行等云云。十二支後段。迷諦理故。次第為十二緣。經云。
0664c19: 於第一義不了故。名無明等。云云。亦十二注前半示染
0664c20: 淨相者。此觀中復有九觀。疏中不能一一列釋九觀。但各以義相略示。合則具
0664c21: 出之論云。一染淨分別觀。著我慢染也。經云世間受生皆由著我故離
0664c22: 我慢。淨也。經云若離此著。即無生處故染淨故。雙結也。今但取意。撮云亦染淨相疏
0664c23: 次門真妄依持者。經云三界所有唯是一心。真也如來
0664c24: 於此。分別演說。十二支妄也皆依一心如是而立等。依持
0665a01: 也。如前所釋注上餘半者。前兩段經後一段也。并此者。全
0665a02: 此第二門。亦染淨依者。論云二依止觀。此因緣集。能依
0665a03: 也依何等法。第一義一心為所依也如經。是菩薩復作是念。不
0665a04: 如實知諸諦第一義故。名為無明等。大部中云於第一義不了等。文
0665a05: 異義同。乃至三界唯一心等。皆是此觀十二因緣順逆迷悟即染淨也。皆是能依也。第一義諦。真實一心。為所
0665a06: 依疏次五者。從三至七。妄法義門者。一向明此能依
0665a07: 十二緣起義也。注云三四建立染法者。第三第四重
0665a08: 經也。三因者。第三門。經。各有二業。初釋無明。云與行
0665a09: 作生起因。十二皆例知。故云因也。論云三方便觀因
0665a10: 緣有支二種業能起因緣事。如經。云云。謂若滅前前即不生後後
0665a11: 解脫方便四緣者。第四門中。經云。無明等為緣。令行乃至
0665a12: 老死不斷故。故云緣也。論云四因緣相觀有支無作
0665a13: 故。如經云云。五染過者。三道不斷故。是輪迴因果相
0665a14: 故。論云五入諦觀三道苦集故。業惑集諦餘是苦諦。逆觀為滅道諦六
0665a15: 力無力者。論云六力無力信入依觀先中後際化勝
0665a16: 故。謂此三際。為因義邊皆名有力。為果義邊皆名無力。以斯二際化彼凡夫。令信入依行化中之勝七
0665a17: 慢非慢者。論云七增上慢非增上慢信入觀不如實
0665a18: 知微苦我慢故。謂我已巳超苦故名增上。若知微苦名非增上不知令知。名為信入疏
0665a19: 後三者。八九十也。妄緣空幻者。八九二門顯因緣如
0665a20: 幻而空。第十門不壞幻相。注云八九窮之無始者。論
0665a21: 云八名無始觀中際因緣生故後際生。舉第八門隨
0665a22: 順縛故。舉第九門但一念從緣生。即是不生。故無始也。不
0665a23: 言初際者。意顯無初故。今不起妄即不生故。今即中際不起
0665a24: 愛取。何有後際生老死耶隨順縛故生。即非本有也。然觀名無始。
0665b01: 有其二意。一若約俗說。因緣為生滅之本。生死無際
0665b02: 故。因緣無始。中論云。大聖之所說。本際不可得。生死無有始。亦復無有終。若無有始終。中當
0665b03: 云何有。是故於此中。先後共亦無二約真說見法緣集無性可依。故
0665b04: 名無始。淨名云。從無住本立一切法故染淨真性。皆無始終。顯染
0665b05: 可除。但云無始。又俗諦無終者。約多人說法故。今直
0665b06: 就事明。但有無始真諦。亦但無始者。人謂無明從空
0665b07: 而起故。但遮云無始。注第十無而種種者。論云九種
0665b08: 種觀隨順有故。有欲色無色愛等。此即世諦觀。由隨順有故。有欲色無
0665b09: 色愛等之殊。故云種種約大經云隨順無所有者。真俗無礙。泯同平等。
0665b10: 疏上十門下。四具指其義也。逆順者。若准對法第四。
0665b11: 此中逆順。彼名染淨。染淨之中各有逆順。彼論云雜染逆順故。
0665b12: 清淨逆順故。染中順者。無明緣行等故。逆者。誰老死集乃至無明。清淨順者。無明滅即行識等。逆者由誰滅無
0665b13: 故老死滅無也則成四十。若以三觀歷四此十又成百二十重也今以易故。經
0665b14: 中略無。但二十重。疏三觀者。緣經初。標三悲觀。故論
0665b15: 須經。以三觀釋。三悲觀者。經云。此菩薩如是觀已巳。牒前
0665b16: 觀十平等之文故復以大悲為首。是初起義先起大悲而觀緣故。故論云。不捨過去未
0665b17: 來大悲攝勝故。以雖同一切智觀。觀三世流轉。厭離有為。而以大悲為先故勝二乘也此是空觀也。論約此立
0665b18: 相諦觀大悲增上。論云。一切法中智清淨故。謂以道相智觀。不唯但觀三世而遍了諸法。故云一
0665b19: 切法中。以此導前。令悲增上故。下經云大悲轉增此是假觀也。論約此立大悲隨順觀大悲滿
0665b20: 足。論云。一切種微細因緣集觀。謂以一切種智。委照無遺故名微細。此是中觀也。論依此。立一切相知觀。三
0665b21: 悲為次。後後轉深。智轉勝故初下同二乘。次自顯菩薩。後上同諸佛觀世間生滅。上句三悲
0665b22: 此句智也。於初一字為能後四字是所觀也。前滅後生故。染生淨滅故疏六十重者。雖
0665b23: 法體不出十二。而觀察義門各別。觀察亦殊故。成六
0665b24: 十也。古人兼取後三空觀。觀之則有一百八十重。觀
0665c01: 於緣起。言三空者。經次十重緣起文云。菩薩以十種
0665c02: 相。觀諸緣起。知無我無人無壽命自性空無作者無
0665c03: 受者。即得空解脫門現在前。觀諸有支。皆自性滅。畢
0665c04: 竟解脫。無有少法相生。即時得無相解脫門現在前。
0665c05: 如是入空無相已巳。無有願求。唯除大悲為首教化眾
0665c06: 生。即時無願解脫門現在前。注三觀等者。列名及指
0665c07: 配。其相照然。不假更釋。然不先於十重之前便列名
0665c08: 者。以若標舉科段而列經文。即門戶繁多。隔斷疏文
0665c09: 意勢。故直至此因總結指義。數標舉三觀。方注其名
0665c10: 也。即尋覺者。不覺倦也。
0665c11: 疏若從染淨下。第五融攝性相也。謂染是全性之染。
0665c12: 則舉染無淨而非染。淨是全性之淨。舉淨則無染而
0665c13: 非淨。故云無礙交徹。染淨相攝既爾。淨中一切各互
0665c14: 相攝。染中一切各互相攝亦然。隨舉一法。即具一切
0665c15: 染法一切淨法。互相如是。故云涉入重重也。如前法
0665c16: 界章中所說。疏若依染淨等者。謂全性之染。則染外
0665c17: 無淨。為融淨也。全性之淨。則淨外無染。為融染也。同
0665c18: 時俱融。非染非淨。是真如門。言思不及。故云寂寂。法
0665c19: 性下。結成極致。
0665c20: 疏即此因緣下。六配四因性。謂涅槃經云。佛性有因。
0665c21: 十二因緣也有因因。了因緣之智也有果菩提有果果。涅槃也已巳如正
0665c22: 宗之初三重四重因果處設。
0665c23: 疏緣起大義下。七都結其要也。此當總歎一章緣生
0665c24: 之義。非局第八權實具彰一門。故云都結。但以隨文
0666a01: 次之便故。科之在此門之末。於中。初二句結歎。後二
0666a02: 句辨要。意顯此彌勒一章唯明輪迴理須究了十二
0666a03: 緣也。
0666a04: 疏次釋文下。有三。初開章科經。次此同唯識下。指例
0666a05: 具支。謂彼論云。復次生死相續。由惑業苦者。發業無明
0666a06: 潤生愛取煩惱名惑。能感後有諸業名業。行有業所引生
0666a07: 眾苦名苦。乃至此惑業苦。應知總攝十二有支。謂從
0666a08: 無明乃至老死。如論廣釋。指瑜伽第九第十第十三對法第四十地論第八十
0666a09: 二因緣論等然此十二支。略攝為四。一能引支等。彼論釋本頌。由
0666a10: 諸業習氣。二取習氣俱前異熟既盡復生餘異熟異配三道便開為十二支。況今經具明本末輪迴三道昭著。
0666a11: 豈不事須具釋十二。智者詳焉。▲疏亦可下。三別為科釋。初一者。四
0666a12: 中第一指愛為本之經文也。餘三者。二欲助等也。其
0666a13: 五性下。展轉迴換科段。謂前科五性經文答有機種
0666a14: 性之問。今以欲助等展轉乃至起業受報。並是答種
0666a15: 姓了。則五性經文。未有收處。即合是答修佛菩提之
0666a16: 問也。
0666a17: 疏初約貪欲標指中。文三。一配有支。以釋貪愛。二首
0666a18: 楞下。三經證愛是本。舉喻令斷。三欲者下。銷釋餘文。
0666a19: 疏當於宿惑等者。此有二釋。一以無始除為無明支
0666a20: 者。俱舍頌云。宿惑位無明。宿諸業名行。今云始際。當
0666a21: 於宿世之位。故云含無明支也。又前釋云。無明是迷
0666a22: 本際義故。疏或無明等者。此第二釋也。指無明。在前
0666a23: 文殊章中。此無始愛。但是愛支也。疏愛增之相者。華
0666a24: 嚴云。愛增為取。如前引釋。今意云。種種貪欲。即是愛
0666b01: 增故。配為取支也。疏今約貪者。愛細貪麤。以貪顯。疏
0666b02: 流愛者。謂無始愛之習氣。任運流注。相續不斷。言為
0666b03: 種者。如女人欲受胎時。必藉男之種胤。納想者。前是
0666b04: 俱生之愛。此是分別之愛。分別之愛。方能潤業受生
0666b05: 故也。如俱舍說。男胎於母如妻相。而忌於父。女胎於
0666b06: 父如夫想而忌於母。遘者遇也。交遘是種子現行也。
0666b07: 互相資熏和合之義。吸引者。因緣相牽。如磁石吸鐵。同
0666b08: 業者。是宿所造之業成熟。今為若人若畜等也。故云
0666b09: 以是因緣有生死矣。餘涅槃佛名文皆可見。疏欲應
0666b10: 是心等者。然諸教所指欲字。不局定一義。或以為心。
0666b11: 或以為境。如舍利弗偈云。世間妙境非真欲。真欲謂
0666b12: 人方別貪。則取心也。餘文。皆以五塵為五欲。即是境
0666b13: 也。故此合而釋之。疏由於欲境等者。難曰。下云由於
0666b14: 欲境。何妨欲是能欲之心境是所欲之境。何以定斷
0666b15: 二字。俱云是境。答若一向是所欲之境。即非違情。今
0666b16: 次句云。起諸違順。即知指色等五塵。於中。方有違有
0666b17: 順。所以疑焉。又上已巳云不應單取。誰言定斷。又無常
0666b18: 經云。常求諸欲境。不行於善事。即知通約順違二境。
0666b19: 起不善業。不可唯於順情造業。故知欲境二字。通說
0666b20: 五塵。今引彼經云等者。等於下句。疏言種種者。文二。
0666b21: 初離釋。後次釋。初中二。初正釋。後料揀。正釋中。天屬
0666b22: 者。父子之道。天性也。謂天生自然。相屬親愛。非由族
0666b23: 結情愛也。劉尚云。下緣生得無屬親。骨肉仇讎結方
0666b24: 寸。餘文皆可知矣。疏六親者。父母男女夫婦。然人間亦
0666c01: 有六親。不得任運相愛者。今從多而說矣。疏因敬者
0666c02: 如敬信佛法。心深之人。見三寶和上闍梨諸善知識。
0666c03: 本因為法敬重。漸成心深情愛。諸益雖足。亦不忍去
0666c04: 離。餘文可解。疏恩非愛等。此四句中一。恩非愛。如人
0666c05: 曾得他種種重恩。前人但是機心結託施恩。本亦不
0666c06: 因情愛。此受恩人。他日或失權位。或漸窮貧。其施恩
0666c07: 人。又更窮乏之。其遠來相授此人。此人忽見。心大生
0666c08: 惱。將何以報。何有愛耶。故云恩非愛也。二愛非恩。如
0666c10: 恩亦愛。如得明友情人重恩。或得情深女人重恩每
0666c11: 相聚會。難忍別離。四非恩非愛。即是尋常外人。乃至
0666c12: 怨家。疏貪與愛四句者。一貪非愛。如人貪性不是愛
0666c13: 任。又如買苦口治病之藥。秤量不免貪多。何曾愛之。
0666c14: 二愛非貪。如人愛看相殺相打。何肯貪求之。又如見
0666c15: 他外人可意孩子或狗等。亦何必貪求。假與之。即
0666c16: 未必肯受。三亦貪亦愛。即名利財色之類。四非貪非
0666c17: 愛。即一切違情境。及平平境。疏若對治下。二料揀
0666c18: 也。謂約治無始惡習。揀所愛之境。有順道乖道也。如
0666c19: 聞善淨真法。流注於心。得其滋潤。愛之不已巳。是順道
0666c20: 也。愛父母孝也伯叔義也兄弟悌也亦然。若愛名利女色等。
0666c21: 是乖道也。約妄揀心者。據不達理。但隨迷妄之情。即
0666c22: 起心動念。即是乖道。至於厭生死愛涅槃亦爾。問瑜
0666c23: 伽云。菩薩厭患生死。過聲聞百千倍。如何今云愛涅
0666c24: 槃厭生死皆為過患。答明言約妄。誰論菩薩。但是悲
0667a01: 智心中所為。一切非此所揀也。疏又唯下。第二次釋
0667a02: 也。其中指所愛境。亦不出前。然此中意有二別。一前
0667a03: 就句數雜雜。備而列之。此就損益輕重倫次言之。二
0667a04: 前或說愛之因由。或說愛境違順。或說愛心迷悟。今
0667a05: 則直論愛之體事。若善若惡。言禽荒等者。尚書說。太
0667a06: 康未因由云。外作禽荒。遊獵等內作色荒。婬亂等此三
0667a07: 重愛。初一有苦報之損。後二有樂報之益。益中。善愛
0667a08: 劣。法愛勝。又初二。順有漏之損。有漏施戒第三生怨後一。順無
0667a09: 漏之益。損中。惡愛重。善愛輕。且據漸次誘引。作如是
0667a10: 說。若就前約妄揀心及下所引經文。則三皆是障。若
0667a11: 將此三。對所引經。又成一對損益。謂前三。乖性之損。
0667a12: 後云法愛不存心。稱性之益。疏後約受生以結定者。
0667a13: 既世界四生。皆因婬欲。方得受生。即決定知。愛是生
0667a14: 死之本。以婬欲必是愛故也。四生。文三。初釋此四為
0667a15: 受生緣。次以此四。配六道。三問答通妨。初云受生差
0667a16: 別者。等四異故云差別。皆是眾生所託受生之處
0667a17: 故。
0667a18: 疏思業因等者。動身之思。發語之思。及思當體。是行
0667a19: 業也。此為眾生善惡親因。託等為緣。故得生也。是
0667a20: 卵。濕生者不因父母。但託濕氣而生。如微細蟲豸等。
0667a21: 染者是化生。化生無別所託。但依染心及業受生也。
0667a22: 故俱舍頌云。倒心趣欲境。濕化染香處。疏若以四下。
0667a23: 第二配六道也。鬼子者。是鬼子母兒。謂母從子稱。兒
0667a24: 約母名。諸家疏論。皆如此標號。余意謂。不必如此重
0667b01: 疊故但言鬼子而已巳。既有女子。即是胎生也。故有鬼
0667b02: 母。白目連曰。我晝夜。各生五子。隨生自食。雖盡不飽。
0667b03: 地行羅剎者。揀飛空羅剎則非胎生。三十二子者。或
0667b04: 云五百。然三十二多定。又鹿母夫人。生大肉顆。棄於
0667b05: 池中。開成五百肉卵。各生一子。亦近此類也。捺女者。
0667b06: 有說從枯老捺樹中濕處而生。或云菴羅女。即是菴
0667b07: 羅樹也。或西國此一果二名。或前後翻譯不同。未詳
0667b08: 本末。若此方者。有人云。王梵志從王家庭前林檎樹
0667b09: 中生。亦未詳實。劫初者。成劫之初。一增減劫中。世
0667b10: 界成已巳。未有人物。二禪天福盡者。下生人間。此是化
0667b11: 也。畜具四者。正法念經云。化生金翅鳥。能食四生龍。
0667b12: 如此濕胎卵生金翅鳥。能食三生濕胎卵二生胎卵一生
0667b13: 唯卵等龍。謂劣生者即不能勝生者。據此即知金翅及
0667b14: 龍。皆具四生。餘獸皆胎等者。然諸餘水陸禽畜之類。
0667b15: 或亦更有具四生者。亦應甚多。未見佛說。不能具悉。
0667b16: 以此且據常人所見極多者。撮配云皆胎皆卵。故次
0667b17: 云然著地飛空。乃至不可具分品類。流問何以下。第
0667b18: 三段也。問意云。化生最勝。在末。卵生最劣住初。
0667b19: 何也。答中云。卵必具四者。藏在中蘊養。亦是胎義。
0667b20: 中必濕。初生時。亦從無忽有。胎三者胎生。具胎濕
0667b21: 化三也。唯除卵矣。濕二者。亦例此解。化不兼餘者。不
0667b22: 因胎藏卵濕處也。本識者。第八識也。蘊在藏識者。
0667b23: 如在母腹中生熟二藏之間。故云胎也。愛潤者。是濕
0667b24: 義。問經云四生豈即是此無明等。答內心數中。有此
0667c01: 意義故。外感如此形質相貌。內外相資也。經文。但意
0667c02: 舉外質愛生以定。愛為其本。釋義。則須內外俱明。注
0667c03: 地論但云業染者。待撿備具之文。疏六受欲等者。忉
0667c04: 利天。但相交而已巳。都無遺洩。夜摩相抱。欲情即足。兜
0667c05: 率執手。化樂戲笑。他化相視而已巳。故云輕重也。最後
0667c06: 婬字。貫通於上。謂交婬抱婬乃至視婬。疏餘諸異類
0667c07: 者。大乘四洲異生也。婬欲之相。各不同也。心染氣傳
0667c09: 命等者。釋經中因婬而正性命。此中性字。不定真靈
0667c10: 之性。意說人中性命也。既性命由婬下。釋經中當知
0667c11: 下二句。
0667c13: 愛性者。是愛之自體故。佛說心境。如黑白二牛非黑
0667c14: 牛縛白牛。亦非白牛繫黑牛。乃是犁具羈鞅。縛二牛
0667c15: 令捨離不得。鞅如貪愛也。
0667c16: 疏欲謂貪婬者。問前云欲是五塵。此復云貪婬。何也
0667c17: 答前段已巳云。非定屬心。非偏是境。或是塵欲。或是貪
0667c18: 欲。或是婬欲。或是善欲。或今經云。欲因愛生。通於貪
0667c19: 婬二也。詳之可解。
0667c20: 疏四起諸業報中二。一義。二文。四中三。一釋名標意。
0667c21: 注五見中一者。五謂身邊邪及戒見二取五通名邪。
0667c22: 然撥無因果。又體持名邪見者是最重也。▲疏今
0667c23: 尋本末下。二開章。▲三初中下。牒釋。於中文二。即所
0667c24: 開章也。初窮根元。又二。亦如疏列。疏儒道下。初辨非
0668a01: 也。於中又二。一總。二別。今初總也。道法自然者。老經
0668a02: 云。人法地。地法天。天法道。道法自然。釋曰。法者倣教
0668a03: 取前則也。人法地者。地寂靜也。人當如也。寂靜其志。
0668a04: 守道待時。不患人不知。自能功成事遂矣。地法天者。
0668a05: 天行健壯。生成萬物。無有衰怠。地不得天。無以生成。
0668a06: 天尊地卑。故法之也。理實而言。人法天地。不唯於地。
0668a07: 故易云。天地變化。聖人之。天法道者。天雖運行不
0668a08: 息。盡是常道。無為而無不為。故法於道而無為也。道
0668a09: 法自然者。即大道無所從來。名為自然。非別有自然
0668a10: 而令大道法之也。但以究尋天道之源。乃覺自然而
0668a11: 已巳。更無根源因由。故云法之矣。疏生於元氣者。老云
0668a12: 道生一。一生二。二生三。三生萬物。釋云。一是混沌本
0668a13: 無之一氣。一氣與道。亦非二體。但一氣是展轉生成
0668a14: 之義。道是自然之義。又道是非本非末義。一氣是根
0668a15: 本義。故莊子云。為積散非積散。為本一氣末三生萬物等非
0668a16: 本末。道也故云道生一也。疏元氣生天地者。即上一生
0668a17: 二也。易云。易有太極。是生兩儀。此是元氣五運十質
0668a18: 形也。具名太極也。疏天地生人畜萬物者。即上三生
0668a19: 萬物也。二氣二儀通為三也義如下釋。故愚智等可知。稟於天
0668a20: 者。義在後文。疏由時命者。計謂變通趣時也。故云得
0668a21: 時而四時百物生。失時反此六龍乘時。又云與時偕行。時
0668a22: 行則通。時上則塞。故雖天地。不得違時。又云。盈不
0668a23: 違其度。動靜不越於時。又云。夫存亡者命。進退者時。
0668a24: 隨時進退。逐命存亡。安天而不憂。樂命而不喜。非聖
0668b01: 人不能。故云其唯聖人乎。又云與時消息。又曰先天
0668b02: 而天不違。後天而奉天時。天且不違。而況於鬼神乎。
0668b03: 又曰順時爭讓。在時天且不在讓爭。上所引文。多是
0668b04: 周易及疏。亦有諸子諸典。緣文少而名題多。故不能
0668b05: 一一指其名也。疏歸天地等者。禮記云。魂氣歸乎
0668b06: 天骨肉歸乎地也。言復其無者。歸本也。即老經云。
0668b07: 夫物芸芸。各歸其根。歸根曰靜。靜曰復命。
0668b08: 疏外計下。二別也。文四。一道。二命。三自然。四元氣。前
0668b09: 三各二。第四有三。今初第一中道也。二段可見即敘
0668b10: 之也。今初敘云。道者無非有非物者。子書曰不記的名
0668b11: 夫道。也。無也。非有也。非物也。非物不可以物徵。非
0668b12: 有不可以有詰。若具而言之。非天。非地。非陰。非陽。云
0668b13: 云乃至白黑玄黃角徵宮商長短圓方幽明暗光盈
0668b14: 卷張生死出亡。一一如天地陰陽皆有非字一切皆非也。一切
0668b15: 皆無也。無也不可詰。非也不可窮。疏杳然等者。老云。
0668b16: 杳杳冥冥。其中有精。言視聽不得者。老云。視之不見
0668b17: 名曰夷。聽之不聞名曰希等也。疏老云等者。引諸子
0668b18: 書也。老云者是老子也。莊云是莊子。文云是文子。列
0668b19: 云是列子。餘類此知。疏恢形詭狀者。恢恢大也是塊然
0668b20: 硉麤大之相。意取形相硉人皆見也。詭謂詭譎
0668b21: 詐異。意取狀貌萬翻不可止定。如詭詐之人委曲千
0668b22: 翻不可定得。故禮記云。人心不同。其如面焉。故次云
0668b23: 異性殊方。此二句。都目天地之間人畜山川眾多品
0668b24: 類之物無非道也。疏覆天載地等者。謂天地是萬物
0668c01: 之本。既覆載萬物。大道是天地之本。故又覆載天地
0668c02: 也。次行星等。亦例此知。謂道行於星。能翔於鳥。若無
0668c03: 道者。星不能行。鳥不能翔。明不能暗。賢不能愚。癡不
0668c04: 能賤。通不能貴。故結云無非無之道也。故云夫道
0668c05: 者非明而能明於明。非暗而能暗於暗。非有而能有
0668c06: 於有。非物而能物於物。無生而無不生。無死而無不
0668c07: 死等。非天地者。能為天地。非陰陽者。能為陰陽。乃至白
0668c08: 黑圓方等。一一如上所列。非字又皆能也。皆非者是
0668c09: 本。而能者是末。故知道非本末而通本末。如前所說。
0668c10: 一氣為本。二三萬物為末也。疏通既是生死等者。由
0668c11: 上而觀一切是道而能為之。則知是生死源。賢愚本
0668c12: 等也。疏非之曰道既是下。二非也。二皆倣此之二。源
0668c13: 本基府者。此四字。文異義同。皆喻道也。謂源出生死
0668c14: 之流。本出賢愚之末。基者。為一切屋宅等根抵。喻道
0668c15: 為禍福等之物基也。府者。藏諸財貨之庫藏也。今以
0668c16: 喻道前能出吉凶等事。疏既其是常者。彼以道為常。
0668c17: 又欲服食制其死令不死。設教教其愚令不愚。乃至
0668c18: 欲除其凶滅其禍。如存源欲便絕流存根本欲便無
0668c19: 枝葉等也。今老莊之聖。不除根本。不去基府。而欲除
0668c21: 禍福。各由其人。即應設教。教之令去愚成賢修福夷
0668c22: 禍。既云皆稟之於道。何用教耶。即老莊立教。是無端
0668c23: 也。疏又道育虎狼等者。道既能生萬物。則虎狼桀紂
0668c24: 皆是道能生成養育。養育無道之君。塗炭生靈。生成
0669a01: 虎狼之類。殘害人畜禽獸。豈非道之不仁歟。言虎狼
0669a03: 商臣等一切麤惡人。胎者始也。如人胎孕是生成養
0669a04: 育之初始也。意云。人雖各有父母。尋其根元。皆稟於
0669a06: 皆至賢至仁。是十哲之首。德行之科。皆彼大道夭之
0669a07: 令短命。伯夷叔齊。皆有志節。是賢是仁。夫子云。古之賢人也。又云。
0669a08: 求仁而得仁亦彼大道。禍之令餓死首陽山。況降霖霪。流
0669a09: 炕旱。起疾疫。發迷亂。據此則道為不恩不慈之母也。
0669a10: 既旱霖疫亂惡毒不孝。皆自道而生。由道而有。則聖
0669a11: 人。除暴亂。棄愚惡。乃是反天地。逆道化之大賊也。豈
0669a12: 名崇尊教典敬仰法則順天道之者乎彼云。聖人法天。則地尊於
0669a13: 道。故云爾也以彼云一切皆從大道而得。故示爾也。疏是
0669a14: 長惡等者。長惡。謂育虎胎紂等也。棄善。謂夭顏禍夷
0669a15: 等也。何名尊乎。老云道尊德貴。今既長惡棄善。何得
0669a16: 云尊貴也。
0669a17: 疏外計天命者。第二也。於中分二。如上言散則成始者。
0669a18: 謂天地二氣相合。始成人物等。故散即歸天地。天
0669a19: 地。即人物之始也。疏又曰下。亦是莊子之文。具云。騏
0669a20: 驥驊騮一日而馳千里。捕鼠不如狸。言殊才也。才
0669a21: 之殊者。受於天。天然之才。其能自異。自異之才。非由
0669a22: 於己巳。故任之於天。而各自得。若其易之。令行千里。令馬捕鼠
0669a23: 則俱失也。又曰。鴟夜撮蚤毫。晝冥目而不見丘山。言
0669a24: 殊性也。性之殊。賦之於天。天成之性。視晝視夜。各自
0669b01: 不同見故。各任其天而不相為也。人處木則惴慓恂
0669b02: 懼。猿猴然乎哉。人濕覆則腰疾偏死。然哉。云云。水陸
0669b03: 各安疏精神等者。精謂氣心神也。彼知有心神。而謂從
0669b04: 天所生。不知天地從心所變。前後眾多之失。皆由此
0669b05: 倒也。骨骸稟地者。骨肉散壞成塵土故。故前云骨肉
0669b06: 歸于地。疏語曰者。是論語之文也。其義可知。又言等
0669b07: 者。等於餘文。謂禮記云。天命之謂性。率性之謂道。此言仁義
0669b08: 本於性。性本於天論語云。唯天為大。唯堯則之。孝經云。則天
0669b09: 之明。因地之利。易曰。樂天知命。故不憂。故知窮理盡性。以至於命
0669b10: 故夫子學易。而知天命故湯武革命。順乎天。應乎人。又如公伯
0669b11: 寮愬讚也子路於季孫。子服景伯夫子才子以告。告史子子曰。
0669b12: 道之將行由命也。道之將癈也由命也。公伯寮其如
0669b13: 命何。疏文恐繁故。不廣引而說。但云等也。疏若爾則
0669b14: 天之賦等者。若爾之言。謂如前所引外人執計也。不
0669b15: 可繁而牒之故。都云若爾。謂若如汝所計。富貴賢愚
0669b16: 貧賤好醜仁暴勇怯禍福吉凶。皆天命者。則天之賦
0669b17: 命。奚為貧多富少等也。注一一例之者。應具云愚多
0669b18: 賢少醜多美少乃至凶多吉少。如上所列。疏天何不
0669b19: 平者。既富貴等。多少分數。由天與之。何不均平與之。
0669b20: 而乃不平。疏夫無行貴等者。通論大段不平。天猶是
0669b21: 過。況賞顛倒。功過翻覆令良善者在屈。毒惡者僥
0669b22: 倖。何名人之父母焉。所謂無行者貴。今廣列疏中所引令人皆見
0669b23: 守行者賤。有德者貧。無德者富。仁人者亡。不仁者長
0669b24: 壽。就義者凶。不義者吉。有道者喪。而不道興。既興喪
0669c01: 壽夭一切在天。天何興不道而喪有道耶。一一如所列而貴。
0669c02: 疏顛倒冠履等者。如人以頭戴履以足著冠。豈非倒
0669c03: 耶。又令子坐父立君面北臣面南等。豈有序邪。今觀
0669c04: 天命。乃如此也。疏亦猶等者。謂天命既不以賢愚為
0669c05: 序。不以長幼為倫。不以善惡為偕。不以仁暴為等。故
0669c06: 吉凶參差。禍福殊錯。不得以理求。不可以道驗。故如
0669c07: 無恒之人不可占知唯定也。論語云。南人有言。曰人
0669c08: 而無恒。不可以巫醫。南國人也。言巫毉不能治無常之人子聞之曰。善
0669c09: 夫。善南人之言不恒其德。或承之羞。子曰不占而已巳矣。鄭玄
0669c10: 曰。所以占者。占吉凶也。無恒之人易所不占此意明。人無定志。善惡無准。
0669c11: 吉凶無在。占者占其神情。神情無宗。故不可占。俗諺云此
0669c12: 人無主人翁今言天亦如此。賞無當。只欲一向謂為顛
0669c13: 倒之人。又有守行者貴。無行者賤。有德者富。無德者
0669c14: 貧等。又似當也。當不當開無定宗旨。故不可占。疏何
0669c15: 有福善益謙等者。今相對擿句釋之。謂福禍善淫。婬惡
0669c16: 益害謙盈賞等五對。初二對者。書云天道福善禍
0669c17: 淫。謂良善者福之。淫惡者害之。次二對者。易謙卦云。
0669c18: 天道下濟而光明。地道卑而上行。天道虧盈而益謙。
0669c19: 地道變盈而流謙。鬼神害盈而福謙。人道惡盈而好
0669c20: 謙。謙尊而光。卑而不可踰。君子之終也。象曰。地中有
0669c21: 山謙。疏況故生等者。夫詭類殊種。升錯萬端。相食相
0669c22: 殘。無物不作。相陵相矯。庶類盡然。既若是天。即非物
0669c23: 矣。且一物之命。殺一人之牽。尚以為無道至痛之極。
0669c24: 況故生萬物。以相殘害敢食耶。則天為不仁之至不
0670a01: 義之極也。雖辨才蓋代智力絕倫。亦能談其萬一之
0670a02: 惡也。故次結云。豈非無道之極乎。注爪牙等者。先結
0670a03: 豈非已巳下之言。今始釋注者。先要承上句文勢。以
0670a04: 相殘害之言。便且結之也。注中之言。待兼已巳。次疏文
0670a05: 展而釋之。因廣顯上殘害之義。疏易曰天地下。乃至
0670a06: 賊之以死。何用生之者。謂既以生為德。而復賊之。其
0670a07: 上天不能終其德也。德不能終何德之有。夫天為殺
0670a08: 害之根。氣為禍亂之本。至如水旱虫霜疾疫禍亂。無
0670a09: 時不有。由此觀之。天之所為。自相賊。永不符同也。
0670a10: 且不符之。行人尚棄之。況天取而為之乎。且天生爪
0670a11: 牙蹻捷之類。師子虎豹狸等以搏噬於毛群。生觜距隼擊
0670a12: 之儔。鷹鶻等也以吞食於於羽族。生修喙長鰭之物。水中能吞
0670a13: 噉之物以殘害水性。生鳥燕之屬。以噉於蟲豸。
0670a14: 生華夷畋漁也。弋獵有生之類。以充庖。生蛇鴆蜂
0670a15: 蠆。以毒螫於眾庶。此上釋殘害義。此下承勢釋天生之死之等文生桀紂盜
0670a16: 跖。以亂於天下。生堯舜周孔。以理於宇內。故生則有。
0670a17: 不生則無。今天既生之矣。欲使無之焉可得乎。然則
0670a18: 理之與亂。毒之與害。生之與殺。安之與危。皆出於造
0670a19: 化。而成於天地。非物之所為也。非物所為。而計於物。
0670a20: 是不本其所矣。疏又既禍下至不當者。據上所說。則
0670a21: 禍亂毒害。非天不成。殘殺暴虐。非化不就。就由化就。
0670a22: 歸罪於人。成自天成。責過於物。是盆其室。而怒於市。
0670a23: 無以異也。夫慘虐自天。禍亂由命。則聖人設教。責人
0670a24: 不責天。罪物不罪命。是言之不當者也。夫生死命也。
0670b01: 以身充。豈非死耶。齕草飲水。馬之性也。甘蝶嗜鼠。
0670b02: 豈是情乎。苟噉肉者皆性。充者皆命。則虎豹之性。
0670b03: 性非命乎。苟命是天命。性是天性。則食物害生。非虎
0670b04: 豹之不仁也。畋獵殺伐。非聖人之不義也。反噬反逆。
0670b05: 非梟鏡之不孝也。磣酷亂虐。非桀跖之罪也。斯皆出
0670b06: 於天地。非物之所為也。由是觀之。不仁不義不孝不
0670b07: 慈。乃天地自然之理。天地之理。而聖人違之。以戮
0670b08: 於不孝不義。是不知罪之不由於物矣。不由物而歸
0670b09: 罪於物。由天而不歸罪於天。是聖人之教。反於天也。
0670b10: 反於天。則不法於天矣。故云不當。又論語云。惡利口
0670b11: 之覆家。此亦當非。何者以家覆由天命。何關利
0670b12: 口。若由利口。則無天命。尚書曰。惟皇上帝降眾于人。
0670b13: 若有恒性克綏厥繇惟后夫天與恒性。則不可改矣。
0670b14: 故賢君能綏。暴君能亂。亂之既非。則綏之不為是。苟
0670b15: 以綏為是。則亂之不為非矣。夫天生聰明。以理萬性。
0670b16: 則愚暴之君匪天生乎。天生愚暴。以享富貴。則愚暴
0670b17: 聰明悉由於天。理之與亂。總歸於命。不在人矣。疏然
0670b18: 則詩刺下。此意云。既一切由天。只合刺天讚天。安上
0670b19: 移風亦皆是天。何關禮樂。具云。安上治人。莫善於禮。移風易俗。莫善於樂也
0670b20: 今乃歸功於王道禮樂。豈是舉天等耶。若夫欲崇天
0670b21: 道。永保天命。則不得傷歎諷刺剌怨讟謗議以尤於人
0670b22: 也。夫理苟為是。是不在人。亂苟為非。非不在物。聖人
0670b23: 奚故毀故嘉而理乎。孔子曰。不怨天。不尤人。吾不信
0670b24: 也。觀虎豹之搏噬。知為惡之不在人。見麟鳳之不害。
0670c01: 知為善之非物。皆是天命故非人物梟鏡之凶逆。識不孝之
0670c02: 天然。視慈烏之反哺。驗忠順之自性。故曰吉凶由命。
0670c03: 善惡本天。夫形貌萬珠。善惡千品。既知形貌之非物。
0670c04: 則驗善惡之不在人矣。若善惡在人。則無生非命。而
0670c05: 猶推天。豈非謬乎。
0670c06: 疏外計自然下。第三段也。彼為此計者。意云。生死廢
0670c07: 起。咸皆出於無。成於無為。故出無從出。是謂恍惚。
0670c08: 生無從生。是謂杳冥。其來無跡。其往無涯。無門無房。
0670c09: 四達之遑。天不得不高。地不得不廣。日月不得不明。
0670c10: 萬物不得不昌。此其道歟。是故。出無本入無竅。無本
0670c11: 而自生。無竅而自死。夫無本無竅者。無也。無不
0670c12: 為而自生。無不作而自出。故曰萬物職職皆從無
0670c13: 為以殖。然則無為者天之機。無者天之門也。天門
0670c14: 無有。不得求於有。天機不為。不得尋於為。不為故無
0670c15: 所不為。無有故無所不有。是以運量萬物而不遺。聚
0670c16: 散萬物而不窮。覆載天地而不勞。刻彫眾形而不巧。
0670c17: 由此推之。自然者不藉為作。自化者不藉因緣。咸出
0670c18: 於無。生於無為。夫無為而成。不勞規矩。無而出。
0670c19: 不假繩。是故自生自化。其理已巳備。自成自長。其事
0670c20: 已巳足。故曰已巳而不知其然。謂之道。是以儒墨性異。不
0670c21: 可相為。相為則失真。賢愚性異。不可相易。相易則虧
0670c22: 命。堯桀性異。不可相非。相非則損質樸。由是推之。天
0670c23: 理自然。不假修學。修學則是人之所為。非天之所為
0670c24: 也。猶以繩為直。以為曲。以膠附離。以索約束。無以
0671a01: 異也。夫繩規矩之所為。損其天然。仁義聖智之所
0671a02: 為。毀其真性。夫毀真以仁。故不須仁。損天以繩。故不
0671a03: 須繩。不須繩者。任天狀之自直。不須者。任天狀之
0671a04: 自曲。曲直自然不待繩。則人各有性。性各有天。不
0671a05: 勞仁義。是故任天者。不藉修。因理者不待求。故曰為
0671a06: 道者曰損。絕學者無憂。此之謂也。是以天不為而自
0671a07: 運。地不為而自處。此其義也。若乃因心之所成。從修
0671a08: 之所得者。非天非真。是以聖人絕棄而不用也。故曰
0671a09: 烏玄等也。麟鳳者。麟麒鳳凰也。性皆馴善。不傷損於
0671a10: 物。餘烏玄等皆可知也。悉是自然之狀。疏非之曰下。
0671a11: 無因緣處悉應生者。頓出生之過也。如穀芽莖無
0671a13: 生穀芽等也。悉者。一切物皆如此也。謂遍空界乃
0671a14: 至十方山川水陸等。一切世界種子水土等。盡應一
0671a15: 時生。粟芽豆芽麥芽瓜果草木男女禽獸蟲豸等。一
0671a16: 切有情無情千品萬類之物。以無因緣自然生處。如
0671a17: 上等處。皆無因緣生故。今既現見無本因緣之處。皆
0671a18: 不生化。即自然之理破矣。疏石應生草等者。明此法
0671a19: 因緣復不生彼法。以顯各各因緣不雜亂。為正因緣
0671a20: 也。謂畜生所生不取人生之因緣。人生因緣不關草
0671a21: 等石等。是故石中無草因緣。不生於草。草中無人因
0671a22: 緣。不生於人。人中不生於魚等。一一皆例說。今現見
0671a23: 石不生草等。即知互用此彼因緣。猶不能生。況都無
0671a24: 因緣而能生耶。疏又應生無前後起無早晚者。出常
0671b01: 生之過也。謂既無因緣處。自然而生者。且如正月一
0671b03: 爾。不應穀待三月四月蕎豆待六月七月麥待九月
0671b04: 十月等。以不假因緣。自然能生。何所待耶。疏神仙等
0671b05: 者。就彼宗行解相違以破。謂彼立教云。一切自然而
0671b06: 生。自然而得。不因修習。若如此者。則自然神仙。而承
0671b07: 習彼教之徒。何必燒鍊還丹。採種靈藥。吐納津氣。服
0671b08: 食蔘苓等耶。自然太平。何必立君臣設風政而治之
0671b09: 耶。自然仁義。何必詩書禮樂教習耶。故云何用立此
0671b10: 教為軌則乎。故知無因自異。大無義也。無緣自殊。殊無
0671b11: 理也。無理之殊。殊無優劣。無義之異。異無衡準。是以
0671b12: 造化無衡準。不可責其所由。天地無優劣。不可詰其
0671b13: 所以。無以而惡類自多。無而由善類自少。由於自化。則
0671b14: 化為善惡根本。聖人貴本。故推萬物。出於自化。既出
0671b15: 自化。則善惡類。自化之所為也。聖人奚故進善而默
0671b16: 惡。尊賢而賤愚。錄美而棄醜。好富而疾貧耶。若便貧
0671b17: 醜愚惡。皆是自化。聖人疾而棄之。非也。疾棄自化之
0671b18: 所為。則自化為非理矣。自化非理故。善少而惡多。貴
0671b19: 少而賤多。富少而貧多。美少而醜多。此自化之非理
0671b20: 也。由其非理故。聖人取其非理。而疾棄之。若其是理。
0671b21: 聖人何故疾棄之乎。且疾棄自化之所為。不及疾於
0671b22: 自化矣。今不疾自化。而疾自化之所為。是聖人之不
0671b23: 識本矣。
0671b24: 疏外計元氣下。第四段也。文三。一敘。二非。三和會。敘
0671c01: 中所引。如文可見。意云。萬物唯氣。離氣無物。稟神於
0671c02: 天。受形於地。故形神者麤妙之質。故五運云形質之始謂之太極麤
0671c03: 妙者清濁之氣。散則反至本。聚則成於物。聚散雖異。
0671c04: 而其氣一焉。以恒一之氣。運造化之功。千轉萬變。而
0671c05: 未始有極也。禮記說人死云。魂氣歸於天。形魄歸於
0671c06: 地。故祭者。求諸陰陽之義也。言求陰陽者。既歸天地
0671c07: 即歸陰陽。陰陽聚又為人。故不可極。
0671c08: 疏非之下。二非也。於中又三。一無前世失。二無後世
0671c09: 失。三無三性失。初中復四。一指宿習本有難也。所言
0671c10: 欻生等者。謂欻生之神。欻者從無忽有。不令人覺不知何來也未曾經
0671c11: 習愛惡喜怒之情慮。若言自然無宿生習種者。則雖
0671c12: 逐境隨緣不得而生。何者。以其未曾未慮故也。今幼
0671c13: 少時。逐境隨緣。漸漸生愛惡等。則知先已巳經習經慮。
0671c14: 由託生歷世。廢忘前習。今因再遇境緣。愛惡漸漸明
0671c15: 顯。豈但是氣能如是乎。▲疏若云欻有等者。二約未
0671c16: 習則無雜也。謂若是神知稟氣欻有。先無積習嬌恣。
0671c17: 便能隨念者。應一切悉能隨也。謂逢女色等便愛。遇
0671c18: 技藝便為。見不平能斷。對怨親能辨等。不應待十年
0671c19: 五年方有能為之事。今既不然。即知非欻生便能隨
0671c20: 念也。既無隨念自成之理。而有緣習轉變之道。則稟
0671c21: 氣成神。神散歸氣。不為當矣。由是觀之。神知非氣。可
0671c22: 以明矣。▲疏若云初稟下。三指事遮救也。初三句外
0671c23: 救之詞。謂前難破云。既未學習。則不能一一隨念所
0671c24: 作。即非所熏之氣而能所為。彼乃救云。由感物而變
0672a01: 易。入色也故能隨念。不必宿習。但感無感異。非學不學
0672a02: 殊。故云爾也。疏且嬰兒下遮也。嬰兒者。蒼頡篇云。女
0672a03: 曰嬰。男曰兒。亦有作瓔。非此字也。言如次生而者。謂
0672a04: 一歲貪相生。二歲瞋相生。三歲嬌相生。相皆去聲未有師
0672a05: 習者。一月無人教令驚畏。而自驚畏。乃至貪瞋嬌相
0672a06: 皆爾。據此則不因感物而變易。若云即是外可驚可
0672a07: 貪等物便能感者。何得此物不能感木石令驚等耶。
0672a08: 又不能感達道上智令貪等耶。故知驚畏貪等。定是
0672a09: 無始已巳來。相續績心識。隨緣業而為人畜等。但宿習種
0672a11: 非自然。無知之氣而無能見也。夫元氣無知。則不得
0672a12: 生。心神有知。則不得斷。不斷則相續。相續則非生
0672a13: 也。以非生。憶念相續。是故孩幼不得師資。不待教
0672a14: 訓。而喜怒貪愛。已巳自生矣。今不知孩幼由習。而使計
0672a15: 心神自氣而出。是違理違教。而相矛楯也。▲疏鷹犬
0672a16: 下。四以正行邪也。鷹犬宿有搏搦之能。經歷幾生幾
0672a17: 世。不妨廢忘。故今世初生小鶵之時。性似馴善。縱令
0672a18: 長成。亦未解搏撮。故因依宿種。而調習之。方成所能。
0672a19: 此為正也。若無宿種。但由教習者。如調鳩羊使能搏
0672a20: 噬。此為邪說也。但有其言。終無其事。故云以正斥邪。
0672a21: 搏謂撮搦。噬謂咬嚙。
0672a22: 疏又若稟下。第二破無後世失也。文中亦四。今初以
0672a23: 有難無也。鬼神之華。外教及世人。皆許是有。故約此
0672a24: 難之。言靈知者。靈是幽冥不可測度之義。如陰陽不
0672b01: 測之謂神。非說靈覺佛性而云靈知也。意言鬼神的
0672b02: 有知而不間斷。然此知冥寞所知之事不與世同。故
0672b03: 云靈也。夫識與氣異故在此矣。▲疏今有鑑下。二雙
0672b04: 彰過未二世也。鑑達前生。追憶往事。即知定有過去
0672b05: 也。鬼神靈知不斷。即知定有未來也。追前續後之事。
0672b07: 人也。生五歲。語父母云。本是曲阿李家兒。年九歲。墮
0672b08: 井死。其母尋訪。果得李氏。推問皆符驗焉。注曇諦弘
0672b09: 覺者。釋曇諦。俗姓康氏。年十餘。遇見關中增。曰
0672b10: 童子何以呼宿士名。諦曰和尚本是我沙彌。甚愕
0672b11: 諦父彤乃具說諦生本末。乃悟。而泣曰。即先師弘
0672b12: 覺法師也。由於此而觀。神之相續。未絕滅。故得李
0672b13: 死為鮑。猶託往生。覺滅成曇。還論昔事。理雖荒昧。事
0672b15: 指環者。晉太傅羊祜。年五歲時。令乳母取先所棄
0672b16: 指環。乳母曰。汝本無此物。於何取耶。祜曰。於東垣邊。
0672b17: 弄之。落桑樹中。乳母曰。汝可自覓。祜曰。此非先宅。兒
0672b18: 不知處。後因出門。遊望遙東行。至李家人主東垣樹
0672b19: 中。採得小環。李家驚語曰。此亡兒之物也。云何持去。
0672b20: 祜持環走歸。乳母既說祜言。李悲驚。遂欲求祜為兒。
0672b22: 帝時。為太尉。有子。亡已巳七年。其妻夜夢見亡兒。苦之
0672b23: 曰我在地下。為太山。五百年。苦頗甚。言今預單府
0672b24: 南。有孫阿者。太山府君欲召為省錄事。願父母屬使。
0672c01: 我得安樂處。其妻驚覺。涕泣告濟。濟為人剛強。初不
0672c02: 信之。至明日夜。妻復夢見亡兒。還如前夢之語。而蔣
0672c03: 濟遂至領單府南。訪得孫阿。即以夢中亡兒之言。囑
0672c04: 阿。阿曰。若知是當地下。與公子方便。經二月。孫阿病。
0672c05: 一宿而卒。後十日。其妻還見亡兒來告之曰。我在地
0672c06: 下。得太山錄事免。魏時人出別異傳。注嬖妾者。小
0672c07: 史云。晉太史魏武子。有寵妾。武子疾。命其子。告之曰。
0672c08: 吾死必嫁此妾。無違我言。及疾困。復命顆曰。必殺妾
0672c09: 從我。顆思之曰。吾從父省覺之言。不從昏亂之語。後乃
0672c10: 嫁之。秦以杜回為將罰晉。晉命顆為將拒之。明交
0672c11: 戰。顆夜夢一人。謂顆曰。將晨早戰。我率以助君。必令
0672c12: 取勝。顆問之曰。君是何人。而能見助。答曰。我是將軍
0672c13: 亡父妾之父也。感將軍不殺我女而改嫁之。故率鬼
0672c14: 兵。以相助爾。顆喜侵晨動戰。以擊秦兵。杜回為結草
0672c15: 圍之。進退無路。為晉師所敗。語云鬼結草。此之謂
0672c16: 也。注蘇韶者。晉書曰。蘇韶為晉中牟令卒。其姪石節。
0672c17: 每見韶來。與之言語。無異於生平。前後四十餘度來。
0672c18: 節因問曰。死何如生曰。無異耳。節曰要當不如。韶笑
0672c19: 曰。卿後自將知之。節問死者何不歸故屍骸。韶曰。譬
0672c20: 如斷卿一臂。以投於地。就剝削之。於卿有患否。死屍
0672c21: 骸如此也。蘇韶言與生不殊者。將知人死神識不滅
0672c22: 也。又言死去屍骸。如棄斷臂。則人之死也。神離人形。
0672c23: 更受鬼形。亦可知矣。注孔子語者。子貢問孔子曰。死
0672c24: 人有知乎。將無知乎。子曰。吾欲言死之有知。將恐孝
0673a01: 子順孫妨生以送死。吾欲言死之無知。將恐不孝之
0673a02: 子棄其父母而不葬。賜欲知死者有知與無知。非今
0673a03: 之急。後將自知之。未晚也。▲疏故祭祀下。三證成不
0673a04: 斷也。夫古之議者。僉以死為無知矣。然而祭祀求禱。
0673a06: 而以死為無知者。斯可察。自古已巳來。為禍為福。皆有見
0673a08: 之盛。強於有知之論。此故不照其本。不達其源。使之
0673a09: 然也。且夫俗以鬼神為無知者。據乎不見。吾之所以
0673a10: 為理證。此亦各據其一端矣。若以不聞不見為無。則
0673a11: 天地之內。不聞不見者。甚眾矣。豈可即以不聞不見
0673a12: 為無耶。然而迷者皆同此執。余安能廣而解之哉。且
0673a14: 二年癸亥。東平王約是也。聰之死一宿猶暖。遂不殯
0673a15: 殮。乃蘇言。見元海於不周山。經五日。遂從至山
0673a16: 三日復返於不周山。見諸王公卿將相死者悉在。宮
0673a17: 室甚壯麗。號蒙珠離國。元海謂約曰。東北有遮須夷。
0673a18: 無主久待。汝父為之。父二年當來。來後國中大亂。大相
0673a19: 殺害。家死亡略盡。但可永明輩十數人在耳。汝且還。
0673a20: 後年當來。見汝非遲。不久約辭。而道過一國。名曰倚
0673a21: 尼渠餘國。引約入宮。與囊一枚曰。為吾遺漢皇帝。約
0673a22: 辭而歸。置皮囊於几上。俄而蘇。使左右几上取囊開
0673a23: 之。有一方白玉。題文曰。倚尼渠國天王。敬信遮須夷
0673a24: 國天王。歲在攝提。當見馳使呈聰。聰曰君審如此。吾
0673b01: 不懼死也。其後約死。屢晝見聰。惡之言。謂太子粲曰。
0673b02: 吾寢疾惙頓。異特甚。往以約言為妖。比累日見之。
0673b03: 此兒必來迎吾也。何圖人死定有神靈如是。大與。元
0673b04: 年聰死。與此王并葬焉。由此言之。則死而有知。豈為
0673b05: 哉。又有死而蘇者。相繼不絕。皆見幽塗官屬受苦
0673b06: 之處。一與內經相應。若今待契蘇者。豈為此見哉。
0673b07: 疏或死後至飲食者。此事最多。古今皆有。余四十年
0673b08: 中。見聞之者。約二十餘條。於中。詢驗詳審的實者。還
0673b09: 有三五緣。非稽古所得。不敢形於翰墨。況古今多時
0673b11: 得傳無根本者也。疏酬恩冤者。酬恩如前結章。酬
0673b12: 冤者。亦令古甚多。謂屈殺人被冤魂來。唯衣冠
0673b13: 仕人。多說此事。昔有顏之推。依書史纂錄古來死後
0673b14: 怨之事。文有三卷。名冤魂記。所敘之事。凡七十條。
0673b15: 今取顯易處。編錄七條於後。竇嬰字王孫。漢孝文帝
0673b16: 竇皇后從兄弟子也。封魏其候。為丞亟相。後乃免相。及
0673b17: 竇后崩。嬰益薄無勢。點點不得志。與大僕灌夫相
0673b18: 列鹿。交結甚歡。恨相知之晚。于時孝景帝。王皇后又
0673b19: 同母弟田蚡為丞亟相。親幸縱橫。使人就嬰求城南田
0673b20: 數頃。嬰不與。曰老僕雖棄。丞亟相雖貴。寧可以勢相奪
0673b21: 乎。灌夫亦助怒之。蚡皆恨之。後蚡娶妻。王太后詔。列
0673b22: 候宗室。往賀蚡。灌夫為人狂酒。先以醉忤蚡。不肯
0673b24: 滿觴。夫因言詞不遜。蚡遂怒曰。此吾驕灌夫之也。
0673c01: 乃縛夫。謂長史曰。有詔宗室。而灌夫罵座不敬。并奏
0673c02: 其在鄉里豪橫。處夫棄市。竇嬰還謂其妻曰。終不命
0673c03: 灌夫獨死而嬰獨生。乃上書具陳灌夫醉飽事不足
0673c04: 誅。帝召見之。嬰與蚡互相言短長。帝問朝臣。兩人誰
0673c05: 是。朝臣多言嬰是。王太后聞之而怒。而不食曰。我在
0673c06: 人皆淩籍吾弟。我百歲後。魚肉之乎及出。蚡復為嬰。
0673c07: 造作惡語。用以上聞。天子亦以蚡為不真。特為太后
0673c09: 有知要不獨死。度月餘。蚡病一身盡痛苦打擊之者。
0673c10: 但號呼叩頭謝。天子使視鬼者瞻之。見竇嬰灌夫
0673c11: 共守笞。蚡遂死。天子亦夢見嬰。而謝之。漢世何敞。為
0673c12: 交阯刺史行部。到蒼梧郡商要縣。暮宿鵲奔亭。夜猶
0673c13: 未半。有一女子。從樓下出。自言妾姓蘇名俄字始珠。
0673c14: 本廣信縣修里人。早失父母。又無兄弟。夫亦喪。有雜
0673c15: 繒百二十疋。乃婢一人名致富。妾孤窮劣弱。不能自
0673c16: 振。欲往傍縣賣繒。就同縣人王伯。賃車牛一乘。直錢
0673c17: 萬二千。載妾并繒。令致富執轡。乃以前年四月十日。
0673c18: 到此亭外。于時日暮。行人既絕。不敢復前。因即留止。
0673c19: 致富暴得腹病。妾往亭長舍。乞漿取火。亭長龔壽。
0673c20: 操刀持戟。來至車傍。問妾曰。夫人從何所來。車上何
0673c21: 載。又夫安在。何故獨行。妾應曰。何故問之。壽因持妾
0673c22: 臂曰。少愛有色。寧可相樂耶。妾時怖懼。不肯聽從。壽
0673c23: 即以刀刺。一劍立死。又殺致富。堀樓下。埋妾棄婢。
0673c24: 取財物去。殺牛燒車。車釭及牛骨。貯亭東空井中。妾
0674a01: 死痛酷。無所訴故。來歸於明使君。敞曰。今欲發汝屍骸。
0674a02: 此何為驗。女子曰。妾上下皆著白衣。青絲履。猶未朽
0674a03: 也。掘之果然。敞乃遣吏。捕壽拷問具伏。下廣信縣驗
0674a04: 問。與娥語同。收壽父母兄弟。皆繫獄。敞表壽殺人。若
0674a05: 於常律。不至族誅。俱壽為惡。隱密經年。王法所不能
0674a06: 約。鬼神自許。千載無一。請皆斬之。以助陰殺正報聽
0674a08: 視墅舍。以元嘉中。慶祖自往案行。忽為人所殺。族弟
0674a09: 無期。先大舞慶祖錢。咸謂無期所害。無期便酒晡
0674a11: 其主。既還至三更。見慶祖來。云近行見教子畦疇不
0674a12: 理。訴當痛治。奴遂以斧破我背。將帽塞口。因齧奴指
0674a14: 亦在其中。奴今欲叛。我已巳釘其頭著壁。言畢而滅。無
0674a15: 期平旦且以告父母。潛視奴所住壁。果有一把髮。以竹
0674a16: 釘之。又看其指並破。即錄奴詰驗。臣伏又同。汝既兇
0674a17: 逆。何以不叛。云頭如被繫。欲逃不能。諸同見者。事事
0674a18: 故相符。即焚教子并其二息瑯瑯。諸葛覆。宋元嘉年。
0674a19: 為九真太守。家累悉在楊都。唯將長子元崇述職。覆於
0674a20: 郡病亡。元崇年始十九。送喪欲還。覆門生何繒。貪其
0674a21: 貲貨。與伴共推。元崇隨水而死。因分其財。爾夜。元崇
0674a23: 流漂。怨酷無雙。奉逮累載。一日長辭。銜悲加酷。如何
0674a24: 可說。歔欷不能自勝。又云行速步極。因臥下上。
0674b01: 以頭枕。明日視兒眠處。足知非矣。陳氏悲怛驚
0674b02: 起。把火照兒眠處。治濕猶如人形。於是舉家號泣。便
0674b03: 如發問。于時。徐森之。始除交州。徐道立。為長史。道立
0674b04: 即陳氏姑兒也。具疏所夢。託二徐撿之。徐道立。遇諸
0674b05: 葛。喪照除驗。其父子亡日。悉如鬼語。乃收兇二人。即
0674b06: 皆伏。依法殺之。更差人送喪。達郡東海。徐某甲前
0674b07: 妻許氏。一男名鐵臼。而許某。亡甲改娶陳氏。陳氏兇
0674b08: 虐。志滅前妻之子。陳產一男。生而之曰。汝若不除
0674b09: 鐵臼。非吾子也。因名之鐵杵。欲以撞鐵臼也。於是搖
0674b10: 打鐵臼。備諸苦毒。飢不給食。寒不加絮。某甲闇弱又
0674b11: 多不在。後妻恣意。行其暴酷。鐵臼竟以凍餓。病疲而
0674b12: 死。時年十六。亡後旬餘。鬼忽還家。登陳氏曰。我是
0674b13: 鐵臼。實無片罪。橫見殘害。我母訴怨於天。今得曹府
0674b14: 來取鐵杵。當令鐵杵疾與我遭苦時同。將云自有期
0674b15: 日。我今停此待之。嚴如生時。家人賓客不見其形。皆
0674b16: 聞其語。於是恒在屋梁上住。陳氏跪謝。厚顏為設祭
0674b17: 奠。鬼云不煩如此。我今死痛。豈是一所能酬謝。陳
0674b18: 氏夜中竊語道之。鬼厲聲曰。何敢道。我今當斷此屋
0674b19: 梁。聞鋸聲屑亦隨落。拉然有響。如棟實崩。舉家走出。
0674b20: 焰燭照之。亦了無異。鬼又罵鐵杵曰。汝即殺我。安坐
0674b21: 宅上。以為快耶。當燒汝屋。即見火然煙焰大猛。內外
0674b22: 狼狽。俄爾滅。茅茨儼然。不見虧損。日日罵詈。時復歌
0674b23: 云。桃李華嚴霜奈何。桃李子嚴霜早落。亡聲甚傷悽。
0674b24: 心是自悼。不得成長也。于時鐵杵六歲鬼至。便病疫
0674c01: 腹大上氣妨食。鬼屢打之處青黶。月餘而死。鬼便寂
0674c02: 然。梁武帝。欲為文帝陵上起寺。未有佳材。宣意有司
0674c03: 使加求訪。先有曲阿人。姓弘。忘名。家甚富厚。乃共親
0674c04: 族。多財貨。住湘州治生。遂經數年。營得一林。
0674c05: 可長千步。材木壯麗。世所希有。還至南津。被尉孟少卿。
0674c06: 希朝延旨乃加繩墨。弘氏所衣裳繒綵等。猶有殘餘。
0674c07: 誣以機道劫掠所得。并初造作過制。非商估所宜結。
0674c08: 正處死。沒入其。以充寺用。奏遂施行。弘氏臨刑之
0674c09: 日。敕其妻子。可以黃紙百張并具筆墨置棺中也。死
0674c10: 而有知者。必當陳訴。又書少卿姓名數十。吞之。可經
0674c11: 一月。少卿端坐。便見弘來。初猶避捍。後稍伏。但言
0674c12: 乞命。飲血而穴。凡諸獄官及主。盡舍人。預此獄事。及
0674c13: 署奏者。以此弘歿未出一年。零落皆盡。皇基寺。營搆
0674c14: 始訖。天火燒之。略無纖芥。所理柱木。亦入地成。江
0674c15: 陵陷時。有關內人梁元暉。俘獲一士夫姓劉。泣曰新
0674c16: 城失其名字。此人先遭侯景亂喪失家口。唯餘小男。
0674c17: 年始數歲。躬自擔抱。又著連枷。值雪泥塗。不能前進。
0674c18: 元暉逼令棄兒。劉君愛情。以死為請。遂強奪取。擲之
0674c19: 雪中枝拍之下。驅蹙使去。劉乃步步迴首。號叫斷絕。
0674c20: 辛苦頓弊。加以悲傷。數日而死。死後元暉日日見劉
0674c22: 載病。到家卒。略敘七段。餘者皆例然。或有憾積怨深
0674c23: 竟為淫癘。論情訴屈。託助求申。靈應寔多。故無也。
0674c24: 豈死者妄為此異哉。又有巫覡。見人先祖父母。說其
0675a01: 形狀及生平言說。一無差參。豈巫能詐。為其說哉。疏
0675a02: 乃邪病禁而愈者。有邪病。符書打拍發遣。即得瘳
0675a03: 愈。此事人間甚多。見聞既眾。不必繁敘。又緣此事於
0675a04: 楚夏吳越法則各殊。不可具敘天下厭禳鬼神之風
0675a05: 俗也。各隨所見而說。況後大理可尋。而是非可辨乎。
0675a06: 疏等耶者。都結。等者等餘所不說者。耶之一字。貫於
0675a07: 況死而蘇下四句。應於況字也。合有四箇耶字。今以
0675a08: 一貫之。讀疏者應從況字直至耶字。都為一句。作聲
0675a10: 王死。作無鬼論。今取其中語。而破之。王死曰。以田蚡
0675a11: 心負懍恨。病亂妄見。凡人疾病則畏懼。懼則妄想。妄
0675a12: 想見。今答曰。若田蚡見。不當呼諾伏罪。豈有
0675a13: 見。而身得痛者乎。心應妄想見而妄想得痛也。若
0675a14: 見者。武帝令視鬼者瞻之。見竇嬰灌夫兩人共守笞
0675a15: 之。豈巫者亦病亂妄見乎。若以巫者亦妄見。不當斷
0675a16: 見形狀一與病者同也。將病者能使見有形。令巫
0675a17: 者見之乎。若其不能。巫者不應有所見也。由此而言。
0675a18: 執見。以為無鬼。未見其得。更有數番。如別卷說。設
0675a19: 其田蚡事之無由。如前引冤魂誌五段中第一科說。
0675a20: ▲疏問若人死下。四問答通妨也。此亦答王死問之
0675a21: 緣。疏取意用之。不具其文。故直言問答標人科文也。
0675a22: 難意云。夫天地開闢。若人死為鬼。則道路上一步
0675a23: 一鬼也。鬼宜見數百千萬滿堂盈庭填塞巷路。不宜
0675a24: 徒見一兩人。答夫人死為鬼。鬼死為牛。牛死為魚。魚
0675b01: 死為天。天死為鬼。鬼死復為人。隨業變化。不拘一類。
0675b02: 六道輪迴。未始有極。豈可人獨有死而鬼無死乎。若
0675b03: 鬼長不死。則可如來論也。
0675b04: 疏且天地之氣下。大文第三。難無性失也。謂若有知
0675b05: 之類。即稟陰陽之氣。無知之物。則不稟氣。則知與無
0675b06: 知各異。今既俱稟陰陽。不待為異。何故草木無知。人
0675b07: 畜有知。據此則知。是心神不關氣也。若云人畜稟陰
0675b08: 陽氣多。草木稟少。故無知者。即應草木知少。人畜知
0675b09: 多。今既不爾。何言氣知。且神有賢愚善惡千差。而陰
0675b10: 陽氣中豈有此千差耶。夫識與氣異故。在氣無知。在
0675b11: 識有知。豈混之於一氣哉。經曰四大合散唯心為本。
0675b12: 在三界中。獨來獨去。無一隨者。據此即知。非氣為本。
0675b13: 若氣而生。心心復不合善惡等別。若善惡亦氣。則不
0675b14: 因習學。既不因習。何用孔老設教令習學仁義改惡
0675b15: 為善耶。
0675b16: 疏由是而觀下。第三和會內外二教不相違也由各執一。
0675b17: 故見相違言附氣者。心識有人畜等業。則託附陰陽之氣。
0675b18: 而為身也。謂識是正因。氣是助緣。心識能知一切境。
0675b19: 能作種種事。陰陽氣則能成骨肉軀質。如注所說。故
0675b20: 論云。未曾有一法不從因緣生也。言世世傳續者。如
0675b21: 廣弘明集。沈約云。此眾生之為佛性。寔在其知性常
0675b22: 傳也。謂心神。無垢已巳來。曾受千千萬萬身。曾棄千千
0675b23: 萬萬身。每一受身。皆稟於氣。故云傳續也。從故仁暴
0675b24: 由堯桀下。成是立儒道二教訓習有益之深理也。
0675c01: 若不依此解之。則如前所破。有種種過失。教之益不
0675c02: 成。則知三教皆是聖人施設。文異理符。但後人執文
0675c03: 迷理。令競起毀譽耳。
0675c04: 疏二顯是者。大文第二段也。前對外非。但將法相宗
0675c05: 教略與和會早已巳無違。令直據了義實教本末。兼法
0675c06: 相權教等。悉皆會取。以成正義。故立顯是。文中二。一
0675c07: 正顯也。此義具在懸談第四門分齊幽深之中及普
0675c08: 賢章五教唯心義門中具說。要敘即撿。或但指文不
0675c09: 敘亦得。或取意便略銷此文亦得。文亦顯在。▲疏故
0675c10: 遠公下。二引證也。言由其道者。道謂道逕門戶。非謂
0675c11: 至道。意言因緣所感之身豈不由從道逕。而乃無端
0675c12: 忽有此身耶。惑網者。惑是煩惱。煩惱如羅網。纏縛眾
0675c13: 生。求出不得。淵者。至深之水。眾累者。一切業報。業報
0675c14: 二種。是大患累。令諸有情受眾多苦也。府是眾物積
0675c15: 集之處。論語注云。藏財貨曰府。故人眾都邑。稱之曰
0675c16: 府。二理等者。無明發業。貪愛潤業。二種道理。皆潛為
0675c17: 心神之作用。迷者不覺。故云冥也。吉凶等事。不出此
0675c18: 二也。無明掩照者。根本不覺。迷於本覺也。情想等者。
0675c19: 情想是業相轉相及二麤相。外物是境界相。初迷真
0675c20: 起似。即為無明為因生三細。後迷似執實。即智及相
0675c21: 續執於轉相。我執於境界為法。貪愛等者。流謂能潤。
0675c22: 性謂業種。成形謂受異熟之身。彼我等者。既是我身
0675c23: 為身。此則餘物皆彼故。封執繫著。餘文易解上來釋義竟。
0675c24: 圓覺經大疏釋義鈔卷第九之下
