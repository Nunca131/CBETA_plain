0537c01: 
0537c02: 
0537c03: 菩提資糧論卷第六
0537c04: 
0537c05: 聖者龍樹本　比丘自在釋
0537c06: 大隋南印度三藏達磨笈多譯
0537c07: 問云何修習答。
0537c08: 四神足為根欲進心思惟
0537c09: 四無量住持謂慈悲喜捨
0537c10: 於此四無量中。習近多作已。得心堪能。得
0537c11: 心堪能已。便入初禪那。如是第二。如是第
0537c12: 三。如是第四。彼得禪那已得身心輕。彼以身
0537c13: 心輕具足故。出生入神通道。出生入神通道
0537c14: 具足故。便生神足。謂若欲若精進若心若思
0537c15: 惟。於中欲者向法。精進者成就法。心者於法
0537c16: 觀察。思惟者於法善巧。彼菩薩於神通若信
0537c17: 解若作用。其心自在。隨欲所行。以善成熟故。
0537c18: 自根本住持故。諸處順行如風遍空。於中菩
0537c19: 薩得四無量及四禪那已。若信解若作用。出
0537c20: 生天眼。若諸天龍夜叉乾闥婆等。若學人及
0537c21: 聲聞獨覺天眼於中獨有增上之力。清淨勝
0537c22: 過光明勝過。上首勝過殊異勝過。其眼無礙
0537c23: 世間色相細遠近。隨其所欲彼皆能見。如
0537c24: 是聞天人畜生等聲。如是念知前世無邊無
0537c25: 際。如是知他心與貪欲等俱乃至八萬四千
0537c26: 差別。如是得無量神足。以得神足故。諸所應
0537c27: 調伏眾生。悉令調伏。
0537c28: 四界如毒蛇六入如空村
0537c29: 五眾如殺者應作如是觀
0538a01: 長夜以諸樂具受用因緣。雖守護將息長養。
0538a02: 此地等四界。而速疾發動。不知恩養。不可依
0538a03: 怙。不可委信故。應當觀察猶如毒蛇。以無主
0538a04: 故。離我我所故。眼等諸入有六賊眾。逼惱可
0538a05: 畏故。應當觀察猶如空村。共和與物破壞打
0538a06: 罰不能遮障故。猶如殺者。於五受眾。應當日
0538a07: 日如是觀察。
0538a08: 重法及法師亦捨於法慳
0538a09: 教師勿捲祕聽者勿散亂
0538a10: 於此有四種法。能生大智。應當受取。於法及
0538a11: 法師中應當尊重。亦捨法慳。隨所聞法隨所
0538a12: 習誦。為他演說。若有樂欲法者。教師勿為捲
0538a13: 手祕惜。聽者勿散亂。謂莫有異欲。
0538a14: 無慢無希望唯以悲愍心
0538a15: 尊重恭敬意為眾而說法
0538a16: 復有四種法。是大智相。應當受取。所謂遠
0538a17: 離自高輕他。無憍慢故。棄捨利養恭敬名聞。
0538a18: 無希望心故。於無明闇障眾生中唯悲愍故。
0538a19: 尊重恭敬為其說法。以此四種法故。菩薩大
0538a20: 智具足。應當受取。
0538a21: 於聞無厭足聞已皆誦持
0538a22: 不誑尊福田亦令師歡喜
0538a23: 多聞無厭。聞已持法。持法已順法行法。不誑
0538a24: 所尊福田。亦令教師歡喜此法。是菩提心不
0538a25: 忘失因。
0538a26: 不應觀他家心懷於敬養
0538a27: 勿以論難故習誦於世典
0538a28: 不應為供養恭敬因緣往觀他家。除為安立
0538a29: 菩提心因緣。亦不應欲為論難故習誦諸世
0538b01: 論等。除為多聞因緣。
0538b02: 勿以瞋恚故毀呰諸菩薩
0538b03: 未受未聞法亦勿生誹謗
0538b04: 何以故。為護續生善法因緣。
0538b05: 斷除於憍慢當住四聖種
0538b06: 勿嫌於他人亦勿自高舉
0538b07: 斷除憍慢者。於諸眾生中。當下心如狗斷除
0538b08: 我慢。於輕儉衣食臥床藥具四聖種中亦應
0538b09: 當住。於彼聖種知足故。不應嫌他。亦不應自
0538b10: 高舉。
0538b11: 若實不實犯不得發覺他
0538b12: 勿求他錯失自錯當覺知
0538b13: 他同梵行者犯罪。若實若不實。皆不應發覺。
0538b14: 他有錯失不應求覓。唯於自錯。即應覺知。
0538b15: 佛及諸佛法不應分別疑
0538b16: 法雖最難信於中應信之
0538b17: 於佛不應分別。以世尊具足未曾有法故。亦
0538b18: 於佛法不應疑惑。以於諸眾生是不共法故。
0538b19: 及於最難信佛法中。以深心清淨故。應當信
0538b20: 之。
0538b21: 雖由實語死退失轉輪王
0538b22: 及以諸天王唯應作實語
0538b23: 若菩薩由實語故。若奪物若死。雖退失轉輪
0538b24: 王及諸天王。唯應實語。何況其餘而不實語。
0538b25: 打罵恐殺縛終不怨責他
0538b26: 皆是我自罪業報故來現
0538b27: 諸有他來打罵恐怖殺縛幽閉。皆是自罪應
0538b28: 當有此。終不瞋他。此是我業前世已作。今時
0538b29: 還受相似不愛之果。彼諸眾生都無有罪。唯
0538c01: 是我罪業報來現。應當有此。
0538c02: 應極尊重愛供養於父母
0538c03: 亦給侍和上＝和尚【三】【宮】下同和上＝和尚【宋】【元】【明】【宮】下同和上和尚恭敬阿闍梨
0538c04: 於父母所。應當極愛尊重供養。應作天想。隨
0538c05: 父母意令得悅樂。離諂幻心。又應恭敬給侍
0538c06: 和上阿闍梨。隨和上阿闍梨所說法中。無有
0538c07: 內祕。皆為外化。
0538c08: 為信聲聞乘及以獨覺乘
0538c09: 說於最深法此是菩薩錯
0538c10: 此中菩薩。有四種菩薩錯失。應當捨離。所謂
0538c11: 於聲聞獨覺乘諸眾生中。為說最深之法。是
0538c12: 菩薩錯。
0538c13: 為信深大乘眾生而演說
0538c14: 聲聞獨覺乘此亦是其錯
0538c15: 於信深大乘諸眾生中。為說聲聞獨覺乘。是
0538c16: 菩薩錯。
0538c17: 大人來求法慢緩不為說
0538c18: 而反攝受惡委任無信者
0538c19: 若有正住大眾生。來有所求時。應即為說善
0538c20: 法。而更慢緩破戒惡法。反攝受之。是菩薩錯。
0538c21: 於大乘中未有信解。未以四攝事成熟者。而
0538c22: 信任之。是菩薩錯。是為四種。
0538c23: 遠捨所說錯所說頭多德
0538c24: 於彼當念知亦皆應習近
0538c25: 此中所說四種錯失。應遠捨離。以此去菩提
0538c26: 遠故。若聲聞獨覺乘中所說。頭多等及餘功
0538c27: 德。但知彼等不與菩提作障礙者。於彼彼中。
0538c28: 亦應習近。
0538c29: 等心平等說平等善安立
0539a01: 亦令正相應諸眾生無別
0539a02: 此四種菩薩道。應當習近。何等為四。所謂諸
0539a03: 眾生中起平等心。諸眾生中平等說法。諸眾
0539a04: 生中平等善安立。諸眾生中令正相應。此等
0539a05: 皆無差別。是為四種。
0539a06: 為法不為利為德不為名
0539a07: 欲脫眾生苦＝若【元】苦若不欲自身樂
0539a08: 此四種真實菩薩。應當覺知。何等為四。所謂
0539a09: 但為於法不為財利。但為功德不為名稱。但
0539a10: 欲脫眾生苦。不欲自身安樂。
0539a11: 密意求業果所作福事生
0539a12: 亦為成熟眾捨離於自事
0539a13: 若於業果密意欲求。作三福事。生此福時。唯
0539a14: 為菩提利樂眾生。亦唯為菩提成熟於眾。為
0539a15: 利眾故捨離自事。此是四種真實菩薩。
0539a16: 親近善知識所謂法師佛
0539a17: 勸勵出家者及以乞求輩
0539a18: 此四種菩薩善知識。應當親近。何等為四。所
0539a19: 謂法師是菩薩善知識。為助持聞慧故。佛世
0539a20: 尊是菩薩善知識。為助持諸佛法故。勸出家
0539a21: 者是菩薩善知識。為助持諸善根故。乞求者
0539a22: 是菩薩善知識。為助持菩提心故。此四種菩
0539a23: 薩善知識。應當親近。
0539a24: 依止世論者專求世財者
0539a25: 信解獨覺乘及以聲聞乘
0539a26: 此四種菩薩惡知識。應當知之。何等為四。所
0539a27: 謂世論者。習近種種雜辯才故。攝世財物者。
0539a28: 不攝法故。獨覺乘者。少義利少作事故。聲聞
0539a29: 乘者。自利行故。
0539b01: 此四惡知識菩薩應當知
0539b02: 復有應求者所謂四大藏
0539b03: 如前所說四種知識。是惡知識知已應離。復
0539b04: 有應求得者。所謂四大藏。
0539b05: 佛出聞諸度及於法師所
0539b06: 見之心無礙樂住空閑處
0539b07: 此四種菩薩大藏。應當得之。何等為四。所謂
0539b08: 奉事出世諸佛聽聞六波羅蜜。以無礙心見
0539b09: 於法師。以不放逸樂住空閑之處。此是四種
0539b10: 菩薩大藏。應當得之。
0539b11: 地水火風空悉與其相似
0539b12: 一切處平等利益諸眾生
0539b13: 與地水火風虛空等。有二因緣相似菩薩。應
0539b14: 當攝受。所謂平等故。利益故。如地等大及虛
0539b15: 空五種。於有心無心中一切處平等。無有異
0539b16: 相。諸眾生等常＝當【明】常當所資用。而無變異不求報
0539b17: 恩。我亦如是。乃至覺場究竟。為諸眾生之所
0539b18: 資用。而無變異不求報恩。
0539b19: 當善思惟義勤生陀羅尼
0539b20: 勿於聽法者為作於障礙
0539b21: 義者。佛所說義。於彼當善思惟。若共談若獨
0539b22: 住。應如是作。又安住禁戒清淨心意。精勤鮮
0539b23: 潔當生及聞銀主海主等陀羅尼。又於聽法
0539b24: 者所。勿以微少因緣而作障礙。為離法災生
0539b25: 業故。
0539b26: 惱中能調伏小事捨無餘
0539b27: 八種懈怠事皆亦應除斷
0539b28: 惱中能調伏者。於中有九種惱事。所謂於我
0539b29: 作無利益。已作今作當作。是為三種。於我親
0539c01: 愛作無利益。已作今作當作。復為三種。於我
0539c02: 憎嫌與作利益。已作今作當作。復為三種。此
0539c03: 等皆作惱事。於此九種惱事之中。當自調伏。
0539c04: 小事捨無餘者。於中有二十種小事。所謂不
0539c05: 信一無慚二諂幻三掉四亂五放逸六害七無愧八
0539c06: 懈怠九憂十昏十一舊睡睡十二舊眠恨十三覆十四嫉十五慳十六高
0539c07: 十七忿十八悔十九悶二十。
0539c08: 此等二十種小事。皆捨無餘。八種懈怠事皆
0539c09: 亦應除斷者。於中有八種懈怠事。所謂我欲
0539c10: 作務即便安臥。不發精進一。我作務已二。我於
0539c11: 行路三。我行路已四。我身疲乏。不能修業五。我
0539c12: 身沈重。不能修業六。我已生病七。我病得起不
0539c13: 久即便安臥。不發精進八。由此等故。應得不
0539c14: 得應到不到應證不證。此等八種懈怠事中。
0539c15: 為除斷故。應發精進。
0539c16: 莫作非分貪橫貪不稱意
0539c17: 離者皆令合無問親非親
0539c18: 若見具足利養名聞安樂稱譽福德眾生。於
0539c19: 彼具足福中。莫作非分貪心。以作非分貪心
0539c20: 則不稱意。是故所不應作。又於各各共諍離
0539c21: 壞眾生中。無問親與非親。皆令和合。同心
0539c22: 相愛。
0539c23: 於空而得空智者莫依行
0539c24: 若當得於空彼惡過身見
0539c25: 依空拔除大無智聚故。智者莫依得空而行。
0539c26: 若依得空而行。則於有身見人。難治過之惡
0539c27: 亦過之。以諸見行由空出離。若著空見彼不
0539c28: 可治。以更無令出離故。
0539c29: 掃塗與莊嚴及多種鼓樂
0540a01: 香鬘等供具供養於支提
0540a02: 於如來支提及形像所。掃地塗地香鬘燒香
0540a03: 末香華蓋幢幡等。莊嚴供養之具。當作供養。
0540a04: 為得端正戒香自在故。貝笛箜篌腰鼓大鼓
0540a05: 雷鼓拍手等。種種鼓樂供養。為得天耳故。
0540a06: 作種種燈輪供養支提舍
0540a07: 施蓋及革屣騎乘車輿等
0540a08: 支提舍中。應以種種香油酥燈鬘等善作供
0540a09: 養。為得佛眼故。布施傘蓋皮鞋象馬車輿乘
0540a10: 等。為得菩薩無上神通乘不難故。
0540a11: 專應喜樂去樂知信佛得
0540a12: 喜樂給侍僧亦樂聞正法
0540a13: 於中菩薩。常應如是喜樂於法。莫喜五欲福
0540a14: 樂。當知信佛所得之利。莫唯信樂見於色身。
0540a15: 當於僧中以諸樂具常給侍。莫唯詣＝【宮】詣問
0540a16: 訊而已。常聞法無有厭足。莫唯樂暫聞
0540a17: 其語。
0540a18: 前世中不生現在中不住
0540a19: 後際中不到如是觀諸法
0540a20: 因緣和合力故。及無所從來故。前世中不生
0540a21: 念念破滅故。及不住故。現在中不住滅無餘
0540a22: 故。及無所至去故。後際中不到。應當如是觀
0540a23: 察諸法。
0540a24: 好事與眾生不求彼好報
0540a25: 當為獨忍苦不自偏受樂
0540a26: 菩薩於諸眾生。當以好事而利樂之。自不希
0540a27: 望彼等眾生利樂好事。及諸眾生有無量＋（種種）【三】【宮】無量＋（種種）【宋】【元】【明】【宮】無量無量種種苦
0540a28: 相。我獨為其忍受。我有樂具。與諸眾生。受用
0540a29: 為樂。
0540b01: 雖足大＝天【三】【宮】大＝天【宋】【元】【明】【宮】大天福報＝樂【三】【宮】報＝樂【宋】【元】【明】【宮】報樂心不舉不喜
0540b02: 雖貧如餓鬼亦不下不憂
0540b03: 雖住大具足福報天中。其心不作喜之與舉。
0540b04: 雖為餓鬼貧窮破散逼惱此最難活。不應生
0540b05: 下心。亦復不應憂。何況人道貧窮破散。
0540b06: 若有已學者應極尊重之
0540b07: 未學令入學不應生輕蔑
0540b08: 若有已學眾生。於彼應作至極尊重。若未學
0540b09: 者應令彼等入學。亦不應輕蔑之。
0540b10: 戒具者恭敬破戒令入戒
0540b11: 智具者親近愚者令住智
0540b12: 戒具足人應當問訊。合掌向禮等而恭敬之。
0540b13: 亦應為彼說持戒福。若破戒者應令入戒。亦
0540b14: 應為彼說破戒罪。智具足者。應當親近。亦應
0540b15: 為彼顯智慧德。愚者應令住智。亦應為彼演
0540b16: 愚癡過。
0540b17: 流轉苦多種生老死惡趣
0540b18: 不怖此等畏當降魔惡智
0540b19: 菩薩於流轉中。流轉多種。生老死憂悲苦惱
0540b20: 等。地獄畜生餓鬼阿修羅惡趣等。不應怖畏。
0540b21: 唯當降伏惡魔惡智。
0540b22: 所有諸佛土摶聚諸功德
0540b23: 為皆得彼故發願及精進
0540b24: 十方無量諸佛國土。若佛土具足。若佛土莊
0540b25: 嚴。若從諸佛菩薩聞。若自見之。彼皆摶聚殊
0540b26: 勝功德。皆令彼等入到自佛土中。應當作如
0540b27: 是願。隨所願即隨成就。亦應如是精勤修行。
0540b28: 恒於諸法中不取而行捨
0540b29: 此為諸眾生受擔欲荷負
0540c01: 以取故苦不取故樂。作是念已。恒於諸法不
0540c02: 取而捨。雖不取而捨。若此先時為趣菩提故。
0540c03: 作願受擔眾生。未度者我當度。未脫者我當
0540c04: 脫。未寂滅者我當寂滅。此應荷負為諸眾生
0540c05: 故。
0540c06: 正觀於諸法無我無我所
0540c07: 亦勿捨大悲及以於大慈
0540c08: 說諸法無所有。如夢如幻故。諸法無我。其無
0540c09: 我所者觀無相故。如是以最勝義法。觀此相
0540c10: 時。然於眾生亦不捨大悲及以大慈。如是應
0540c11: 當倍復稱量歎言奇哉。彼諸眾生癡闇所覆。
0540c12: 著我我所。於此最勝義道法中。而不覺知。我
0540c13: 當何時。令彼眾生於此最勝義道法中而得
0540c14: 覺知。是為於眾生中不捨大悲及以大慈。
0540c15: 勝過諸供養以供佛世尊
0540c16: 彼作何者是所謂法供養
0540c17: 若有以諸供具。供養諸聲聞獨覺菩薩及佛
0540c18: 世尊。所謂或以諸華香鬘末香燈輪供養。或
0540c19: 以諸蓋幢幡供養。或以諸音樂等供養。或以
0540c20: 諸藥美飲食等布施供養。若欲勝過彼諸供
0540c21: 養以供養佛。復何者是。答言所謂法供養。彼
0540c22: 法供養復有何相。
0540c23: 若持菩薩藏及得陀羅尼
0540c24: 入深法源底是為法供養
0540c25: 於中若與菩薩藏相應。如來所說經等甚深明
0540c26: 相背諸世間難得其底。難見微細無著了義。
0540c27: 以總持經王印印之。不退轉因從六度生。善
0540c28: 攝所攝順入助菩提法合正覺性。入諸大悲
0540c29: 說於大慈。離眾魔見善說緣生。入無眾生無
0541a01: 命無長養無人。與空無相無願無作相應。坐
0541a02: 於覺場轉於法輪。為天龍夜叉乾闥婆之所
0541a03: 讚歎。度在家泥攝諸聖人。演說諸菩薩行。入
0541a04: 法義辭樂說之辯。震於無常苦無我等音聲
0541a05: 之雷。怖諸外論見得之執。諸佛所歎對治流
0541a06: 轉示涅槃樂。如是等經若說若持觀察攝取。
0541a07: 是名法供養。又法供養者。得不退墮順行總
0541a08: 持故。於空無相無願無作相應深法中。入至
0541a09: 其底無動無疑。是名最勝義中法之供養。
0541a10: 應當依於義莫唯愛雜味
0541a11: 於深法道中善入莫放逸
0541a12: 又法供養者。若於法中思法行法。隨順緣生
0541a13: 離諸邊取之見。得無出無生忍入於無我。於
0541a14: 因緣中無違無無諍離我我所。應當依義。
0541a15: 莫愛馳逐雜飾句味。應當依智莫依於識。依
0541a16: 了義經莫著不了義世俗言說。應當依法莫
0541a17: 取人見。應當隨順如實法行入無住處。善觀
0541a18: 無名行識明色六入觸受愛取有生老死憂悲
0541a19: 苦惱困極。皆悉寂滅。如是觀緣生已引出無
0541a20: 盡。以愍念眾生故。不著諸見不作放逸。若常
0541a21: 如此。乃名無上法之供養。
0541a22: 如是此資糧恒沙等大劫
0541a23: 出家及在家當得滿正覺
0541a24: 如前所說資糧於恒＝【三】【宮】恒＝【宋】【元】【明】【宮】恒伽沙等量大劫中出家
0541a25: 眾及在家眾菩薩乘者。多時滿願得成正覺。
0541a26: 繫彼資糧頌為菩提思惟
0541a27: 資糧義無闕能如＝知【三】【宮】如＝知【宋】【元】【明】【宮】如知在彼頌
0541a28: 我今擇＝釋【宮】擇釋彼頌於義或增減
0541a29: 善解頌義等賢智當忍＝思【三】忍＝思【宋】【元】【明】忍思之
0541b01: 釋彼資糧頌我所作福善
0541b02: 為流轉眾生當得正遍覺
0541b03: 聖者龍樹所作菩提資糧論竟。我比丘自在
0541b04: 解釋竟。
0541b05: 菩提資糧論卷第六
