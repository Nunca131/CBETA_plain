0672c20: 
0672c21: 大宗地玄文本論卷第三
0672c22: 
0672c23: 馬鳴菩薩造
0672c24: 真諦三藏譯
0672c25: 不分卷【明】不分卷【明】金輪山王道路大決擇分第五
0672c26: 如是已說金剛寶輪山王大決擇分。次當說
0672c27: 金輪山王道路大決擇分。其相云何。偈曰。
0672c28: 山王道路中總有十五位
0672c29: 體五種位中各有三用故
0673a01: 論曰。此金輪山王道路中。建立幾位為道路
0673a02: 量。廣說雖無量。略說有十五種位。以如是位
0673a03: 為道路分。如偈山王道路中總有十五位故。
0673a04: 以何因緣。分明了知此道路中有十五種根
0673a05: 本之位。謂彼金剛大力寶輪山王體五種位
0673a06: 中。皆悉各各有三種自在作用故。以此義故。
0673a07: 成立十五差別名數。如偈體五種位中各有
0673a08: 三用故。故方修多羅中。作如是說。一區王民
0673a09: 行地地中。唯有十五種體分業數位無所餘
0673a10: 位。乃至廣說故。然明神妙理修多羅中。作如
0673a11: 是說。有二十五種差別位者。取王家轉非取
0673a12: 作轉故。造作轉攝十五種位。名字形相當如
0673a13: 何耶。偈曰。
0673a14: 明了及遠數相續并三合
0673a15: 遍動遍不動字等兼廣大
0673a16: 遍到不遍到融立與＝異【明】與異俱離
0673a17: 是名十五名如次應觀察
0673a18: 論曰。就次第漸轉體中。則有三種用。云何為
0673a19: 三。一者分明了達審地作用。不亂次第建立
0673a20: 位地。行道分明名義俱了故。如偈明了故。二
0673a21: 者遠行遠修無數作用。經無量劫過此諸位。
0673a22: 修集功德無窮盡故。如偈及遠數故。三者無
0673a23: 斷無絕恒轉作用。剎那剎那中間中間。常恒
0673a24: 不息自然轉故。如偈相續故。是名為三。就諸
0673a25: 法等是體中。亦有三種用。云何為三。一者能
0673a26: 詮能了一合作用。善巧言說無礙覺慧。其數
0673a27: 無量一金剛故。二者所詮所證一合作用。甚
0673a28: 深極義勝妙玄理。唯是一區唯是一身。無二
0673a29: 岐故。三者隨應有名一合作用。隨其所應一
0673b01: 切有名一切皆悉一金身故是名為三。如偈并
0673b02: 三合故。就無餘究竟體中。亦有三種用。云何
0673b03: 為三。一者周遍圓滿動轉作用。第一時中依
0673b04: 一位中。通攝一切而究竟轉故。如偈遍動故。
0673b05: 二者周遍圓滿不動作用。如是轉者所餘一
0673b06: 切無量位中。不移不轉常決定故。如偈遍不
0673b07: 動故。三者名句文字無別作用。隨其先唱與
0673b08: 餘一故。如偈字等故。是名為三。就周遍圓滿
0673b09: 體中。亦有三種用。云何為三。一者無量無邊
0673b10: 廣大作用。其法自體出現業相。盡極廣大無
0673b11: 分界故。如偈廣大故。二者無礙通達遍到作
0673b12: 用。一時建立一切位故。如偈遍到故。三者極
0673b13: 極無數不遍作用。遍通經過而唯有一邊故。
0673b14: 如偈不遍到故。是名為三。就俱非絕離體中。
0673b15: 亦有三種用。云何為三。一者消融無所建立
0673b16: 作用。一切諸法皆悉遣除無所許故。如偈融
0673b17: 故。二者建立諸法悉持作用。一切諸法以俱
0673b18: 非義是理成故。如偈立故。三者消融建立俱
0673b19: 絕作用。究竟絕道廣建立故。如偈與俱離故。
0673b20: 是名為三。是為十五種位名字焉。此道路位。
0673b21: 大利根者乃能通達。鈍根眾生決定難了。如
0673b22: 偈是名十五名。如次應觀察故。如是諸位。亦
0673b23: 一時出興亦異時出興。亦俱時出興。亦一處
0673b24: 轉。亦異處轉。亦俱處轉。亦不出興亦不移轉。
0673b25: 亦唯一種亦是多種。於彼本法有作功用有
0673b26: 作方便。自然自在建立造作。應審觀察。
0673b27: 獨一山王摩訶山王大決擇分第六
0673b28: 如是已說金輪山王道路大決擇分。次當說
0673b29: 獨一山王摩訶山王大決擇分。其相云何。偈
0673c01: 曰。
0673c02: 摩訶山王中總有千二百
0673c03: 七十五種位謂五十一種
0673c04: 大根本位中皆一一各各
0673c05: 漸轉等五位具足安立故
0673c06: 論曰。此獨一山王摩訶山王體中。建立幾位
0673c07: 以為體分。廣說雖無量。略說其要。唯有一千
0673c08: 二百七十五種決定位故。如偈摩訶山王中
0673c09: 總有千二百七十五種位故。以何因緣。山王
0673c10: 體中有千二百七十五位分明現知。所謂常
0673c11: 恒五十一種根本位中。一一各各次第漸轉
0673c12: 諸法等。是無餘究竟周遍圓滿俱非絕離五
0673c13: 種位具足轉故。亦漸轉等五種位中。各各開
0673c14: 示漸轉等五種別位故。是故成立一千二百七
0673c15: 十五位。如偈謂五十一種大根本位中。皆一
0673c16: 一各各漸轉等五位具足安立故。故此獨一
0673c17: 山王摩訶山王體中。如是千二百七十五種
0673c18: 位亦一一時轉。亦異一時轉。亦俱一時轉。亦
0673c19: 皆非轉。亦一時一處轉。亦一時異處轉。亦異
0673c20: 時異處轉。亦皆非轉。自在自然無障無礙。是
0673c21: 故說言無盡虛空大陀陀筏羅法界本藏地地
0673c22: 出生無窮無極廣德大海法門藏焉。大智莊
0673c23: 嚴法界性身甚深修多羅中。作如是說。非比
0673c24: 非喻難得惟說。大海中藏大海一體。本地地
0673c25: 中三品德類。具足圓滿無所闕失。云何為三。
0673c26: 一者上品德類。其位名字眾多無數。與十方
0673c27: 世界微塵之數其量等故。二者中品德類其位
0673c28: 名字。與百百百億三千大千世界微塵之數
0673c29: 其量等故。三者下品德類。其位名字。有一千
0674a01: 二百七十五位故。是名為三。如是諸位一一
0674a02: 一一一一。乃至無量無量無量無量無量無
0674a03: 量。乃至廣說故。
0674a04: 大宗地玄文本論卷第三＝二【明】三二
