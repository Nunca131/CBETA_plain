0733c16: 
0733c17: 
0733c18: 福蓋正行所集經卷第八
0733c19: 
0733c20: 龍樹菩薩集
0733c21: 西天譯經三藏朝散大夫試鴻臚卿
0733c22: 宣梵大師賜紫沙門臣日稱等
0733c23: 奉　詔譯
0733c24: 佛言。大王。當知世間一切眾生。由淨施故。所
0733c25: 受福報。冤不能壞。設百千人。亦不能奪。隨所
0733c26: 至處。福為前導。乃至他世。福亦如是。猶如伴
0733c27: 侶。常所隨逐。爾時世尊而說偈言。
0733c28: 由先世積集廣大諸福行
0733c29: 今得為人王具吉祥尊貴
0734a01: 百千諸營從住立於王前
0734a02: 福力所攝故瞻仰咸悚慄
0734a03: 當知彼福業如眼腹手足
0734a04: 常愛護任持令相續不斷
0734a05: 我昔修施行一切皆能捨
0734a06: 唯留於一象隨意乘所往
0734a07: 樂依止山林修習諸禪定
0734a08: 時彼諸人民皆悉來相從
0734a09: 或手執白拂或持於傘蓋
0734a10: 及以諸茵蓐所至敷床座
0734a11: 彼各白王言我等無福慧
0734a12: 今願咸親近同修諸善行
0734a13: 福為最勝財常得真實樂
0734a14: 福為第一親引至安隱處
0734a15: 福如如意寶置於己掌中
0734a16: 作最上吉祥所願皆成就
0734a17: 具殊妙色相受五欲快樂
0734a18: 語言人樂聞善巧極明了
0734a19: 壽命得長久安隱無憂惱
0734a20: 一切諸眾生見之若親友
0734a21: 若諸有情。於勝福田。順其正理。專注而施。決
0734a22: 定此生現得富饒相應福報。如金鬘夫人。聞
0734a23: 佛功德。心生讚仰。以己先有微妙金鬘。奉上
0734a24: 如來。又善思王女。以妙飲食。供養尊者須菩
0734a25: 提。又脩髮婆羅門女。自剪首髮。以鬻其直。飯
0734a26: 彼尊者大迦旃延。髮復如故。是三女人。由淨
0734a27: 施故。現身皆得為國之后。又福嚴長者。躬往
0734a28: 請佛及諸羅漢。就舍營齋。庫藏復溢。如牧牛
0734a29: 女。持旃檀香。及田舍女。以麥花。供養佛
0734b01: 塔。皆得生天。如是得受現報因緣。如勝軍王
0734b02: 經所說。佛住舍衛城。時勝軍大王末利夫人。
0734b03: 始生一女。具十八種極醜之狀。年漸長大。當
0734b04: 求所適。彼諸貴族。不樂為姻。其下種姓。王意
0734b05: 不許。時有外國一長者子。久住此城。費用皆
0734b06: 盡。俜伶周行。未有所偶。臣吏白王。即可其
0734b07: 請。王乃召對。而謂之曰。我有長女。納卿為
0734b08: 婿。若相從者。永終富貴。設欲還國。亦可偕
0734b09: 往。時彼王女。即以上妙珍奇雜寶。嚴飾其身。
0734b10: 而以妻之。及與無數種種財物。時長者子。即
0734b11: 娶為婦。未久之間。同歸本國。既至家已。彼諸
0734b12: 親族。求見設禮。長者子曰。我妻王女。觀何容
0734b13: 易。若須見者。必當擇日。後諸親屬。復至其
0734b14: 家。長者子言。後七日。出城花園。於彼相
0734b15: 見。眾復審曰。此言決定。若不往者。我當罰
0734b16: 錢五十萬數。至七日已。彼長者子。具辦種種
0734b17: 美妙飲食。先取一分。置其房中。白婦知已。固
0734b18: 其門。時長者子。齎其所罰。及諸飲食。往彼
0734b19: 園中。是時眾人在園。遙見彼長者子。乃只獨
0734b20: 來。咸相謂曰。是人誕妄。不依先議。既至園
0734b21: 已。白親屬曰。幸無見怒。願輸所罰。眾曰。子
0734b22: 妻尊崇。藏於深室日月之光。尚不令見。豈況
0734b23: 我曹。何能得。時彼王女。即自嗟念。我雖
0734b24: 年少。形容極醜。是何惡業。招斯鄙陋。厲聲
0734b25: 歎曰。苦哉苦哉。使其丈夫。受多慚恥。常作虛
0734b26: 言。及遭譴罰。如斯處世。雖活奚為。即以繒
0734b27: 帶。自經其頸。時守宅神見是事已。謂此王
0734b28: 女。我當釋之。保全其命。使無中夭。當知世
0734b29: 尊無盡大悲。常樂救度彼彼有情。每作是念。
0734c01: 我今當於何等眾生。為說法要。令生信解。
0734c02: 我今當於何等眾生。令彼洗除貪欲垢穢。
0734c03: 我今當於何等眾生。令彼息除嗔恚過患。
0734c04: 我今當於何等眾生。令彼滅除愚癡暗鈍。
0734c05: 我今當於何等眾生。令彼增長一切善根。
0734c06: 我今當於何等眾生。令彼出離生死淤泥。
0734c07: 我今當於何等眾生。令彼超越輪迴苦海。
0734c08: 我今當於何等眾生。令彼解脫煩惱結縛。
0734c09: 我今當於何等眾生。令彼拔除惡慧毒箭。
0734c10: 我今當於何等眾生。截四瀑流。令至彼岸。
0734c11: 我今當於何等眾生。令免三塗種種楚毒。
0734c12: 我今當於何等眾生。施其法水。令除渴愛。
0734c13: 我今當於何等眾生。令彼厭患境界癰疽。
0734c14: 我今當於何等眾生。令破無始無明卵。
0734c15: 我今當於何等眾生。令彼摧伏我慢高山。
0734c16: 我今當於何等眾生。令遠諸惡。著慚愧衣。
0734c17: 我今當於何等眾生。令彼具修戒定慧學。
0734c18: 我今當於何等眾生。令達諸法。心得自在。
0734c19: 我今當於何等眾生。令彼獲得清淨智眼。
0734c20: 我今當於何等眾生。令彼越入大解脫門。
0734c21: 我今當於何等眾生。令彼發起大菩提心。
0734c22: 我今當於何等眾生。以菩提鬘。而繫其首。
0734c23: 我今當令勝軍王女。易醜陋形。得如所願。
0734c24: 是為世尊剎那剎那。念念觀察一切眾生。或
0734c25: 近或遠。或多或少。或勝或劣。上中下性。皆能
0734c26: 救度。慧眼悉見。無有遺餘。如有頌云。
0734c27: 佛不捨眾生遠近皆化度
0734c28: 如果成熟時自然生甘味
0734c29: 是故牟尼尊冤親唯一想
0735a01: 利樂諸眾生亦不希其報
0735a02: 爾時世尊。先為攝化裸形外道尼乾子故。現
0735a03: 大人相坐寶蓮華。身被紅衣。如日初出。色相
0735a04: 寂靜。安住威儀。猶若金山。舒光無極。處於無
0735a05: 數人天大會。如眾星中。現其滿月。亦如天宮
0735a06: 寶多羅樹。微風徐動。人樂依止。如珊瑚株。寶
0735a07: 華莊嚴。如金盤中。然大燈炬。如白香象。入尼
0735a08: 連河。為金蓮華。塵所坌。亦如春時羯尼迦
0735a09: 樹。開發金華。眾所愛樂。善能調御一切有情。
0735a10: 入諸惡趣。不生疲厭。遊化善道。善說諸法。皆
0735a11: 使發心。得安隱樂。由諸有情。無始已來。相續
0735a12: 造作。貪嗔癡等。種種惡行。若冤若親。及非冤
0735a13: 親。平等憐。猶若一子。皆令出離輪迴險
0735a14: 難。如日破暗。令盡無餘。是時世尊。以一切智
0735a15: 聲。為彼外道。略說法要。當知世間。動不動
0735a16: 法。以智了達。皆悉空寂。由虛妄心。迷真實
0735a17: 見。自性涅盤。本來清淨。彼聞是說。心得開
0735a18: 悟。則能斷除堅執我慢。譬如師子發聲震吼。
0735a19: 自然而能裂其巨石。時彼如來。摧彼異見。論
0735a20: 義為勝。現大神通。上昇阿迦尼吒天。其中所
0735a21: 有一切眾生。皆悉稱讚佛之功德。一切世間。
0735a22: 無能勝者。又復顯現最勝離垢無見頂相烏
0735a23: 瑟尼沙。右旋紺青。潤澤可愛。復放眉間白毫
0735a24: 相光。如秋滿月。是為如來第一功德。非同梵
0735a25: 天小善所感。是佛利他大悲所起。設諸眾生。
0735a26: 如微塵聚。住正思惟。無能測彼烏瑟尼沙。非
0735a27: 剛非柔。非成非壞。非非暇。非動非靜。非速
0735a28: 非緩。非強非弱。非沈非掉。非夷非險。非諍
0735a29: 非默。非合非散。非著非離。非勤非懈。非慮
0735b01: 非度。非病非惱。一切眾生。平等共有。最勝
0735b02: 吉祥。第一功德。時彼外道。心淨信解。於佛
0735b03: 法中。得安隱住。是時王女。處其室中。蒙佛
0735b04: 光照。心安泰然。即作是念。今佛在世。利樂
0735b05: 眾生。有厄難者。皆蒙濟度。唯願世尊。不捨大
0735b06: 悲。哀愍覆護。現身我前。作是語已。遙伸禮敬。
0735b07: 悲泣淚下。佛知其意。令彼室中。忽然嚴淨。
0735b08: 是時如來。從地涌出。身真金色。相好端嚴。時
0735b09: 彼王女。佛身相。歎未曾有。以妙花香。虔伸
0735b10: 供養。珍寶瓔珞。而以奉施。合掌作禮。恭敬親
0735b11: 近。佛影蔽身。頓獲端正。心大歡喜。踊躍無
0735b12: 量。住立佛前。以偈讚曰。
0735b13: 最勝釋師子依枳羅巖窟
0735b14: 具少欲知足離世間過失
0735b15: 智慧為利牙慚愧為鬚鬣
0735b16: 降伏諸魔怨如囓彼麋鹿
0735b17: 忍為堅甲冑慈力以為弓
0735b18: 善發彼智箭永害煩惱賊
0735b19: 八解脫為池正行為隄岸
0735b20: 無垢精進水開覺意蓮花
0735b21: 勇猛離諸過拔除三有根
0735b22: 施平等法藥愈貪恚癡病
0735b23: 具熾盛威德相好而莊嚴
0735b24: 增長功德心荷擔於群有
0735b25: 善住於威儀諸根無散亂
0735b26: 如拘羅花見者生愛樂
0735b27: 無怖無垢染最勝心寂靜
0735b28: 解脫一切縛成就一切智
0735b29: 牟尼大牛王世間無與等
0735c01: 能救諸眾生或病或憂惱
0735c02: 服紅僧伽梨湛然而不動
0735c03: 我以諸譬喻淨心而稱讚
0735c04: 如金多羅樹聳幹脩且直
0735c05: 亦如融金柱光明極晃耀
0735c06: 又如彼金聚塗以旃檀泥
0735c07: 如是佛身相比況不能知
0735c08: 或謂妙金山一極峻峙
0735c09: 為猛風所吹嶷然住於此
0735c10: 或謂阿修羅與天主交戰
0735c11: 墜彼金輦輿忽然現於此
0735c12: 或謂帝釋幢渾金所成就
0735c13: 挺特復煥爛忽然現於此
0735c14: 或謂多聞天微妙寶樓閣
0735c15: 以眾寶莊校忽然現於此
0735c16: 或持地佛母吐出妙寶藏
0735c17: 放種種光明忽然現於此
0735c18: 佛施化已。然隱沒。時彼王女。加趺而坐。一
0735c19: 心專注。想念佛身。是長者子。先在園中。為諸
0735c20: 親友逼飲而醉。眾相議曰。可於彼手。易取門
0735c21: 鑰。疾往其舍。開門視之。乃見彼妻。狀如天
0735c22: 女。咸皆愕然。不覺作禮。長者子歸。見其端
0735c23: 正。婦以上事。白夫令知。今佛世尊。最上福
0735c24: 田。我今復往。恭敬供養。作佛事已。乃自誓
0735c25: 言。若我此身。所有惡業。招斯醜報。願不復
0735c26: 受。乃至世間一切眾生。離醜陋身。皆得端正。
0735c27: 即於佛前。重說偈言。
0735c28: 世尊妙色相莊嚴皆具足
0735c29: 能令諸有情見者得如意
0736a01: 以我今少善普及諸有情
0736a02: 悉除醜陋因皆獲端嚴報
0736a03: 佛言。賢女。我不自讚。不作妄語。不求供養。
0736a04: 隨諸眾生所受業報。起大悲心。而為救護。即
0736a05: 說偈言。
0736a06: 我為世間調御師不求名稱及利養
0736a07: 善能摧彼五欲幢咸使眾生心寂靜
0736a08: 三明二行悉具足當與人天作吉祥
0736a09: 我已降伏眾魔怨畢竟無有能勝者
0736a10: 永離三有諸過患不生熱惱心解脫
0736a11: 及彼習氣盡無餘得受世間廣供養
0736a12: 設有眾生來加惡其心不動如虛空
0736a13: 誓當荷負彼凡愚得證圓明無漏智
0736a14: 若有比丘四眾等咸來我所樂聞法
0736a15: 皆令具足諸律儀決定當得為智者
0736a16: 我是淨飯王太子樂修苦行栖山谷
0736a17: 得脫生老病苦源由是得成無上道
0736a18: 由彼王女。於佛世尊。淨心布施。現身獲得端
0736a19: 嚴色相。若人樂求最上快樂。當於佛所清淨
0736a20: 供養。是名佛說福蓋正行。汝等比丘。常樂受
0736a21: 持。於施戒定。當勤修學。
0736a22: 福蓋正行所集經卷第八
