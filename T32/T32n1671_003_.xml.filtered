0723a01: 
0723a02: 
0723a03: 福蓋正行所集經卷第三
0723a04: 
0723a05: 龍樹菩薩集
0723a06: 西天譯經三藏朝散大天夫試鴻臚卿
0723a07: 宣梵大師賜紫沙門臣日稱等
0723a08: 奉　詔譯
0723a09: 爾時帝釋天主白佛言。世尊。唯願安住此王
0723a10: 舍城。我當供給飲食衣服。臥具醫藥。令無所
0723a11: 乏。佛言。天主。且止斯事。有諸人民。以清淨
0723a12: 心。咸欲於我興其福業。是時帝釋復白佛言。
0723a13: 唯願於此。五夏安居。受我供養。作是說已。佛
0723a14: 復止之。帝釋復言我今請佛。五日供養。唯願
0723a15: 大慈受我虔請。爾時世尊。愍惻天主。現福力
0723a16: 故。令於未來。善因相續。默然許可。于時帝
0723a17: 釋知佛受請。心大忻悅。即還天宮。召集工
0723a18: 巧敏匠天子。而謂之曰。卿等當知。我今欲於
0723a19: 王舍城。迦蘭陀竹園。建大精舍。嚴辦四事。
0723a20: 供養如來。及諸弟子。汝當持取最上摩尼。金
0723a21: 銀璃。珊瑚玻。帝青寶等。詣彼造作殊勝
0723a22: 清淨廣大宮殿。要如天中。等無有異。是諸天
0723a23: 子盡意工巧。造立宮殿。廊廡柱。戶牖欄檻。
0723a24: 悉以眾寶。間錯莊嚴。如千日光。更相顯照。
0723a25: 復以雕飾諸妙珍禽。真珠花鬘。綜雜羅列。燒
0723a26: 微妙香。散眾名華。氤氳普薰。靡不周遍。又復
0723a27: 造作重門樓閣。峻峙嚴麗。亦以百寶。而裝校
0723a28: 之。諸妙摩尼。以為其戶。彼諸寶柱。一一皆用
0723a29: 金剛諸珍。而共合成。無數寶鑑。淨無瑕垢。懸
0723b01: 挂空中。如百千月。復以鎔金。作三足床。殊妙
0723b02: 天衣。以敷其上。又復刻成眾妙天女。容止端
0723b03: 雅。如能往來。手持蓮花。而以奉獻。妙玻
0723b04: 寶。以甃其地。有妙池沼。蓮華莊嚴。黃金為
0723b05: 葉。綠寶為幹。無數天女。住立其中。作眾伎
0723b06: 樂。而為供養。表剎高顯。懸眾繒幡。迴旋空
0723b07: 中。遠邇皆。有諸力士。守護閈閎。持青寶
0723b08: 杖。行列左右。處處皆植曼陀羅華。龍自在華。
0723b09: 芬馥開榮。繽紛于地。翠葉交映。時飄香風。有
0723b10: 諸天子。形體光潔。顏貌熙怡。遊憩其下。又諸
0723b11: 天女。姝妙無比。徐步鳴璫。聲韻和雅。諸藥叉
0723b12: 女。嬉遊林內。美目四盼。遺花墜香。有諸龍
0723b13: 象。徐行林中。舉鼻嚙枝。宛轉為戲。及諸飛
0723b14: 禽。其羽五色。鼓翼自若。喙啄花葩。復以金
0723b15: 籠。置妙鸚鵡。美音清巧。其舌如簧。復有河
0723b16: 源。清泠可愛流泉激響。蛙黽驚避。又有廣大
0723b17: 清淨池沼。七寶雜廁。以為階岸。其水彌滿。澄
0723b18: 湛無垢。優羅花。酤牟那花。行列開敷。眾
0723b19: 色相雜。翡翠鸂。翔集其中。有諸戲魚。往
0723b20: 來遊泳。騰躍翻浪。鷗鷺驚翥。復有水鳥。鸛鶴
0723b21: 鴈。舉聲嘹唳。人所樂聞。於池四岸。有劫
0723b22: 波木。柔條拂水。生清涼風。叢植諸花。脩藤
0723b23: 滋布。枝葉繁盛。其香遠聞。有諸遊蜂。競採
0723b24: 其。發聲微響。猶如詠歌。復有金河。周匝圍
0723b25: 繞。流注園囿。縈不絕。時諸人民。迭相呼
0723b26: 籲。親屬朋友。咸共往觀。有諸仕族。富樂莊
0723b27: 嚴。僕從雍容。執持幰蓋。作諸伎樂。具設餚
0723b28: 膳。遊行周覽。心無厭捨。其地柔軟。如兜羅
0723b29: 綿。徘徊往來。足無疲惰。如是最勝廣大園
0723c01: 林。清淨池沼。唯除天中餘無及者。
0723c02: 是時工巧諸天子等。所作已辦。即詣天宮。前
0723c03: 白帝釋。聞是說已。心生忻慶。得未曾有。即與
0723c04: 無量百千天子。前後圍遶。作眾伎樂。簫笛箜
0723c05: 篌。琴瑟鼓吹。一時具奏。從空而下。時彼天
0723c06: 主。身出光明。照諸山川。皆悉盈爛。戴摩尼
0723c07: 冠。諸珍嚴瑩。其光晃耀。如日盛明。面貌端
0723c08: 嚴。額廣平正。其目紺長。鼻修高直。頤頰鮮
0723c09: 白。紅潤無比。耳帶寶璫。頸垂纓珞。指環臂
0723c10: 釧。眾寶所成。展轉舒光。其猶珂月。形儀挺
0723c11: 特。常如盛年。修短充實。各得其宜。公酤摩
0723c12: 香。及多摩羅跋旃檀香。以塗其身。柔軟光澤。
0723c13: 手指纖圓。甲如銅葉。發語巧妙。清徹遠聞。如
0723c14: 迦陵音。聽者無厭。復以上妙奇絕細。研金
0723c15: 飾之。以為其服。諸妙珍琦。為其束帶。眾寶
0723c16: 間錯。成光明聚。復以天上諸妙花鬘。以嚴其
0723c17: 身。周匝委。行步平正。猶如象王。進止優
0723c18: 遊。不假扶掖。時諸人民。咸獲瞻奉。懷瞋恚
0723c19: 者。即生歡悅。起怨惡者。即發慈心。睡眠
0723c20: 者。即得惺寤。是時天主至彼園已。遍觀所作。
0723c21: 皆悉如意。踊躍無量。乃易舊稱迦蘭陀。名為
0723c22: 歡喜園。即以上妙眾色茵褥。遍覆其地。復以
0723c23: 金銀。真珠摩尼。帝青璃。末囉迦寶。為高
0723c24: 廣座。請佛世尊。安處其上。眾寶為几。以承
0723c25: 其足。五色繒線。設為眾位。命諸比丘。亦各
0723c26: 就坐。是時天主合掌恭敬。尊重讚歎。頂禮佛
0723c27: 足。具設天中上饌美味。是時如來舒金色臂。
0723c28: 如象王鼻。而受其食。食已置。盥掌澡漱。安
0723c29: 住威儀。寂然清淨。時彼天主。與諸眷屬。生希
0724a01: 有心。樂欲聞法。自處卑座。專注肅然。爾時
0724a02: 世尊。以大方便。為說法要。讚施等行。示教
0724a03: 利喜。令生信解。如是供養。經于四日。時阿
0724a04: 闍世王。聞是事已。即陞宮中最上樓閣。俯視
0724a05: 諦觀。見佛世尊。及諸弟子。在竹林園。寂靜
0724a06: 安隱。嚴設供養。作大佛事。是時國王。心生
0724a07: 覺悟。悔過自責。我大愚癡。無智錯謬。造極
0724a08: 重罪。如須彌山。今佛世尊。出現于世。具足
0724a09: 廣大清淨功德。而我不能信受教誨。由此業
0724a10: 緣。必墮苦處。彼諸天子。尚捨天中上妙欲
0724a11: 樂。來詣佛所。我等云何不興善利。作是語已。
0724a12: 即嚴寶駕。往詣佛所。頭面禮足。心懷憂惱。涕
0724a13: 淚悲泣。懺謝先咎。時王舍城清信士女。高聲
0724a14: 唱言。善哉國王。於佛法中。得大覺悟。我等今
0724a15: 者同獲善利。是時國王鳴鐘宣令。召集一切
0724a16: 大臣人民。及諸眷屬。而告之曰。我佛出世。難
0724a17: 得遭。今既獲。當發淨心。供養恭敬。樂聞
0724a18: 正法。即以上妙香花燈明。塗香末香。及諸花
0724a19: 鬘。珍玩衣服。種種莊嚴。而為供養。作是事
0724a20: 已。心大歡悅。是時如來以梵音聲。為彼時會。
0724a21: 開示演說苦集滅道四聖諦法。無量人天。聞
0724a22: 法解了。得真實見。時佛世尊。問諸比丘。汝等
0724a23: 見是諸天人民。今於我前。廣大施設供養已
0724a24: 不。時諸比丘。合掌頂上。歎未曾有。唯然已
0724a25: 見。佛言。於我法中。若人淨心。於他福業。生
0724a26: 隨喜者。當知是人得不壞信。具淨智眼。
0724a27: 諸比丘。我念往昔無量生中。有佛出世。名曰
0724a28: 寶山如來應供正遍知明行足善逝世間解無
0724a29: 上士調御丈夫天人師。佛世尊。住世說法。饒
0724b01: 益眾生。爾時有王。請彼如來。及諸弟子。於王
0724b02: 宮中。度夏三月。即以種種飲食衣服。恭敬供
0724b03: 養。過是已後彼諸人民。咸詣佛所。請佛五年。
0724b04: 設諸供養。一切所須。無不充足。諸比丘。於
0724b05: 意云何。往昔國王供彼佛者。則我身是。由曩
0724b06: 植因。今方成熟。得諸人天廣興供養。宿因今
0724b07: 果。不差毫髮。由因感果。果如其因。於此正
0724b08: 知。除諸疑網。善惡業報。決定不虛。猶如加瀑
0724b09: 流。勢不可制。彼業力故。各招其報。地界水
0724b10: 界。火界風界。及蘊處等。自作福因。則受樂
0724b11: 果。于時世尊說伽陀曰。
0724b12: 經於百千劫彼業不可壞
0724b13: 因緣和合時果報決定受
0724b14: 諸比丘。是名福蓋正行。汝當受持。勤修施戒。
0724b15: 及諸禪定。受用福蓋。得離熱惱。
0724b16: 此義略明先佛所說。結集契經。緣起行相。最
0724b17: 初經首。標其如是我聞之言。由何所以。稱如
0724b18: 是耶。如佛所說。無別異故。何義名我。指現
0724b19: 在身。順世俗故。何義為聞。謂耳發識。現前了
0724b20: 知若文若義。離於增減顛倒失故。最初結集。
0724b21: 謂梵網經。是時眾集。大阿羅漢。數有四百九
0724b22: 十九人。唯除阿難獨居學地。及餘一切天龍
0724b23: 鬼神。初聞唱言如是我聞。舉聲悲泣。不能自
0724b24: 勝。我等在昔。親世尊具足十力。四無所畏。
0724b25: 以梵音聲。為眾演說。如何今者乃稱我聞。將
0724b26: 知無常。力不可脫。時彼眾會。皆得覺悟。離三
0724b27: 毒垢。安住正念。任持不忘。何義稱一。乃數之
0724b28: 始。謂一聖生。一出離法。一遊止處。一淨梵
0724b29: 行。一解脫音。皆悉同故。何義名時。依世俗
0724c01: 立。說經事已。大眾喜懌。名為一時。如來說
0724c02: 法。如日照世。破三有暗。今出離故。諸魔外
0724c03: 道。毀謗正法。今佛顯現甚深希有難得之法。
0724c04: 令降伏故。何義稱薄伽梵。具足殊勝廣大名
0724c05: 聞。世出世間。無與等者。畢竟超越界趣輪
0724c06: 迴。應受人天妙供養故。云何舍衛城。豐諸妙
0724c07: 物。及文行士。清信士女。豪富長者。受用勝
0724c08: 故。何義名住。遊化依止。離諸思構。若遠若
0724c09: 近。隨意至故。
0724c10: 福蓋正行所集經卷第三
