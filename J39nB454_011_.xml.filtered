0651a01: 頻吉祥禪師語錄卷第十一
0651a02: 嗣法門人德能等編
0651a03: 機緣
0651a04: 僧參。師曰。覿面相呈事若何。僧便作掌勢。師曰。此猶
0651a05: 是第二機。僧禮拜。師與一掌。僧曰。此是第一第二。師
0651a06: 便歸方丈。
0651a07: 問僧。無夢無想主人公在什麼處。僧曰。遍界不曾藏。
0651a08: 師曰。你因甚向廚房裏偷飯喫。僧無話。師便打。
0651a09: 問僧。那裏來。僧曰。採藥來。師曰。盡大地都是藥。你向
0651a10: 什處採。僧舉藥。師曰。殺人的活人的。僧無語。師曰。黃
0651a11: 連苦不教苦。
0651a12: 芭蕉大師過訪。值師作務。蕉曰。客至為甚不接。師以
0651a13: 斧作砍勢。蕉便引頸。師曰。降將不斬。蕉打一扇曰。遲
0651a14: 了八刻。師遂揖曰。喏。
0651a15: 師坐次。一僧近前作禮。師曰。阿誰是你自己。僧曰。體
0651a16: 露堂堂。師曰。父母未生前。僧曰。昨日好雨。師曰。昨
0651a17: 日雨今朝晴意旨如何。僧曰。莫瞞學人好。師轉身向
0651a18: 露柱低聲語。復顧僧曰。你且道說箇什麼。僧擬議。師
0651a19: 直打出。
0651a20: 僧問。覿面相呈事若何。師曰。鐘聲咬破七條衣。
0651a21: 師山行次。拈一枝花謂侍僧曰。喚作花即瞎卻你眼。
0651a22: 不喚作花即塞卻你喉。作麼生道得。僧無語。師曰。河
0651a23: 裏失錢河裏漉。
0651a24: 竺雲菴主請齋。師語金居士曰。今日可與你赴齋去。
0651a25: 士曰。我不去。師曰。古人道。一人所在也須到。半人所
0651a26: 在也須到。者裏為什麼不去。士曰。若論者裏。千聖出
0651a27: 頭亦不曾踏破。師曰。既是千聖不曾踏破。今日因甚
0651a28: 卻請客。士曰。從他弄盡竿頭線。不犯清波意自殊。師
0651a29: 曰。且與一頓。士曰。諾。
0651a30: 師送亡僧歸。麗嚴問。今日亡僧有龕子麼。師曰。盡大
0651b01: 地是他箇龕子。嚴曰。虧了眾人扛。師曰。只少了你一
0651b02: 箇著力的。嚴曰。和尚不記得那。師曰。你只是說夢。
0651b03: 師喫藕次。僧問。蓮花未出水時如何。師曰。藕。僧曰。出
0651b04: 水後如何。師曰。且得喫茶。
0651b05: 雪日送亡僧歸。師問。亡僧遷化後畢竟向什麼處去。
0651b06: 古帆曰。大地一片白。麗嚴曰。古路銕蛇橫。師曰。今日
0651b07: 天寒。看你們一總縮手縮腳。
0651b08: 師在別天頂修山次。僧問。古鏡未磨時如何。師曰。江
0651b09: 南酒美。曰。磨後如何。師曰。塞北風寒。曰。磨與未磨時
0651b10: 如何。師以手指曰。那邊更與我修開些。僧作禮。師曰。
0651b11: 險。
0651b12: 師在火爐頭問僧曰。前面一團猛火。後有無底深坑。
0651b13: 左是銀山右是銕壁。作麼生出得。僧曰。他家自有通
0651b14: 霄路。師曰。且喜沒交涉。僧曰。官不容針。私通車馬。師
0651b15: 曰。轉見不堪。僧打破茶罐便行。師曰。更是好笑。僧舉
0651b16: 前語問。師曰。我將謂你是箇伶俐衲僧。僧乃作禮。
0651b17: 僧參。師曰。火雲飄緲。你因甚拋家失業。僧曰。和尚那
0651b18: 裏見得。師曰。許久不見。可惜沒了半邊鼻孔。僧曰。甚
0651b19: 處得者消息來。師以手指曰。。
0651b20: 問僧那裏來。僧曰。岐山。師曰。岐山和尚因什騎著聖
0651b21: 僧入泥犁地獄去。僧曰。和尚又來亂統。師顧知客曰。
0651b22: 者僧遠來。且向客位安排。
0651b23: 僧問。盡大地是箇火坑。向什麼處迴避。師曰。向火坑
0651b24: 裏迴避。僧曰。如何是無火坑處。師曰。盡大地是箇火
0651b25: 坑。
0651b26: 師從僧堂前過。見僧曰。作麼。僧曰。作麼。師曰。走卻主
0651b27: 人公也。僧敲禪板三下。師曰。認奴作郎。僧又敲禪板
0651b28: 三下。師曰。兔子何曾離舊窠。僧乃歸堂。師撫掌大笑
0651b29: 歸方丈。有僧問。和尚笑什麼。師曰。山僧適來法戰一
0651b30: 上。僧曰。還得勝麼。師曰。不得勝。僧曰。此後更不可東
0651c01: 語西話。師厲聲曰。我只望你相助。返來推折我。其僧
0651c02: 面熱。師又撫掌大笑。
0651c03: 師問僧曰。你我燒作一堆灰。向什麼處相見。僧將燈
0651c04: 籠安師前。師便踢卻。曰。畢竟作麼生相見。僧復安燈
0651c05: 籠於舊處。師曰。與麼會。入地獄如箭。又僧禮拜了歸
0651c06: 位。師曰。屋裏販楊州。師復顧一僧曰。卻許你道得一
0651c07: 句。僧纔出。師便歸方丈。
0651c08: 師一日堂中坐。忽撫掌大笑曰。我悟也我悟也。一僧
0651c09: 將師推倒曰。看者老漢悟箇什麼。師起身撫掌曰。雲
0651c10: 峰今日失利。忽搊住一僧曰。我適被者僧打。你因甚
0651c11: 不來相救。僧擬開口。師連掌打下。
0651c12: 師問霽峰。懷州牛喫禾。益州馬腹脹。你作麼生會。峰
0651c13: 禮拜了。以師鞋拂兩拂。師曰。趙州無字意作麼生。峰
0651c14: 以衣抖擻曰。衣袖長的長短的短。師曰。你會得炙豬
0651c15: 左膊意那。峰即拂袖而出。師曰。放你三十棒。
0651c16: 一日有沙彌報曰。常住死了一頭牛。師問曰。山前一
0651c17: 片田地。全仗者一頭牛。今日死了。且道者片田地壑
0651c18: 誰耕鑿。眾下語不契。師代曰。家破從教四壁空。
0651c19: 雪日垂問。雪覆千山。為什麼孤峰不白。一僧曰。父少
0651c20: 兒子老。師展兩手曰。舉世所不信。眾請代語。師曰。石
0651c21: 女不登機。暗室無人掃。
0651c22: 師赴齋歸。問。今日途中遇一懷胎石女。且問你諸人。
0651c23: 既是石女。因甚得懷胎。眾下語不契。有僧隨入方丈
0651c24: 問。既是石女因甚得懷胎。師曰。我今日受筠坪請來。
0651c25: 曰。高提祖印當機用。利物應知語帶悲。師曰。樵人迷
0651c26: 古路。漁父鎖孤舟。僧喝一喝曰。生下了也。師曰。名甚
0651c27: 麼。僧擬議。師直打出方丈。
0651c28: 僧參。師問。即今處處安禪結制。你因甚猶在途路上
0651c29: 走。僧擬開口。師便喝。僧畫一圓相托呈。師噓兩噓。僧
0651c30: 作禮。師直與一踏。
0652a01: 僧參。問春來處處垂楊柳。夏日炎炎火逆流。未審是
0652a02: 同是別。師曰。山僧住持事繁。僧曰。透體寒風無處避。
0652a03: 請師直接白牛車。師曰。向你道沒閑工。僧曰。果然不
0652a04: 謬。師曰。烏龜陸地弄塵行。
0652a05: 師一日看弄獅子。僧問。既是金毛獅子。因甚不解咬
0652a06: 人。師曰。道什麼。僧擬議。師曰。是什麼蝦蟆聲蚯蚓聲。
0652a07: 一步雖活兩步即死。
0652a08: 一僧侍立次。師指案上觀音曰。者是什麼。僧不語。師
0652a09: 曰。此是閻羅大王。你將來要向他手裏討銕棒喫。僧
0652a10: 作色曰。善知識要願人如此。師笑曰。南無觀世音。山
0652a11: 僧罪過。
0652a12: 師在廊下見一僧。拈起蘿蔔問曰。你道鎮州的是雲
0652a13: 峰的是。僧曰。總不是。師遂與僧。僧接得。師曰。你喫也
0652a14: 死不喫也死。僧即打一掌。師便低頭歸方丈。
0652a15: 師一日喫飯次。忽曰。你看伊喫一口飯做出幾般伎
0652a16: 倆。遂問眾曰。且道是那一箇。一僧曰。更問阿誰。一僧
0652a17: 云。賊不入慎家之門。一僧曰。家無小子不成。師曰。你
0652a18: 者一隊依艸附木的精靈。一總未在。師代曰。七棒打
0652a19: 十三。
0652a20: 師一日捏住虱子曰。釋迦老子即今在山僧手裏。教
0652a21: 他求生不得求死不得。僧曰。某甲代他入涅槃堂去。
0652a22: 師正色曰。苦殺你。師代曰。略較些子。
0652a23: 登廁逢一僧。師曰。廁坑頭蟲子具足三十二相。只有
0652a24: 肉髻光中不具化佛。其僧無語。師代曰。屎臭氣。
0652a25: 廚下問一僧。寒山在麼。僧曰在。師曰。拾得在麼。僧曰
0652a26: 在。師曰。他二人因甚不識文殊。僧曰。識得即禍生。師
0652a27: 不肯。僧請代語。師曰。瞎復。徵曰。你且道是寒山瞎拾
0652a28: 得瞎。僧曰。兩箇。師曰。三箇也有。
0652a29: 鋤土次。僧問。鋤頭下還具三德也無。師曰具。曰如何
0652a30: 是法身德。師舉起钁頭。曰如何是般若德。師拈起钁
0652b01: 頭便鋤。曰如何是解脫德。師擲下钁頭便歸方丈。少
0652b02: 間復問僧曰。我適來與麼道。你還會麼。僧曰不會。師
0652b03: 曰。會得也是無端。
0652b04: 師一日在方丈驟步經行。問侍者曰。你會麼。侍者不
0652b05: 語。師以腳踏方磚曰。者是寶森佛國。者是阿佛國。
0652b06: 者是蓮花勝幢世界。者是種種光明世界。者曰。方丈
0652b07: 又在什麼處。師曰。在方丈裏。者曰。和尚即今在那箇
0652b08: 世界裏。師曰。你時常隨著和尚。竟不曉得在那箇世
0652b09: 界裏。者無語。
0652b10: 師至桃花函素問。舉眼俱是兒孫事。祖父從來不出
0652b11: 門。和尚因什麼得到者裏。師曰。特與你一面。素曰。多
0652b12: 蒙和尚屈尊就卑。師曰莫客氣。素遂作禮。師亦作禮。
0652b13: 師室中晏坐。舒谷入。師曰。如何是正位。谷即禮拜側
0652b14: 立。師曰。如何是正位中人。谷拂袖便出。師曰。饒你與
0652b15: 麼地猶較山僧百步。
0652b16: 朝野再參。師曰。如何是歸家一句。野曰。已拜過了。師
0652b17: 曰。只拾得半箇鼻孔。野曰。和尚瞞別人即得。師曰。西
0652b18: 山長老向你道什麼。野曰。多致意和尚。師曰。你又來
0652b19: 瞞我。野曰卻實的。師笑曰。抽衣去。
0652b20: 僧問。牛頭未見四祖。因甚百鳥銜花。師曰。天王著出
0652b21: 寶華冠。曰。後杳無消息。師曰。艸鞋公子赤腳
0652b22: 走。
0652b23: 僧問。文殊是七佛之師。因甚出女子定不得。師曰。雲
0652b24: 在嶺頭閒不徹。僧曰。罔明是初地菩薩。為什麼卻出
0652b25: 得。師曰。水流澗底大忙生。師曰。何不更進語。僧無對。
0652b26: 師曰女子不得定卻許你得。
0652b27: 僧問如何是佛。師曰。山僧自小不曾讀書。
0652b28: 問僧。我昨日喚你你總不應。想是心裏有些煩惱。僧
0652b29: 云。竟不曾聞和尚喚。師曰。你煩惱未醒在。
0652b30: 新到參。師曰。那裏來。僧曰。江西。師曰。過江時有舟麼。
0652c01: 僧曰。遇舟過舟。遇水過水。師曰。過水莫不打濕腳。僧
0652c02: 曰。和尚是什麼語話。師曰。真箇的。
0652c03: 問僧那裏來。僧曰西山來。師曰。西山東嶺青。意旨如
0652c04: 何。僧曰某甲不會。師曰。又道西山來。僧曰。初參。師曰。
0652c05: 不但初參亦是浪走。
0652c06: 問僧那裏來。曰九嶷來。師曰。彼中有箇不疑的山。你
0652c07: 還到麼。僧曰不會。師曰。果是九疑僧。
0652c08: 師問僧那裏來。僧曰神鼎。師指香爐曰。何似者箇。僧
0652c09: 曰。某甲實從神鼎來。師曰。驢前馬後漢出去。
0652c10: 師一日與古帆過渡曰。今日須是你作渡子。帆曰。請
0652c11: 和尚坐。師曰。別道一轉語來。帆曰。兒孫得力室內不
0652c12: 知。師曰。古帆未挂時如何。帆拈篙曰。竿頭絲線從他
0652c13: 弄。師曰放汝一橈。帆曰莫犯清波好。師曰。咦。真箇那。
0652c14: 師問僧。你是何處人。僧曰閩中。師曰。你不打鄉談便
0652c15: 好。僧曰。某甲並無鄉談。師曰。你只是誑老僧。
0652c16: 又問僧什麼處來。僧曰翠巖來。師曰。翠巖眉毛生也
0652c17: 未。僧曰不會。師曰。大清國裏覓箇不會的也難得。
0652c18: 師舉洞山寒暑因緣。淡峰請代語。師曰。你今日輪牌
0652c19: 炒栗。峰曰是。師曰火放小些。峰不領。師指爐曰。香都
0652c20: 燒完了。峰便添香。師曰。欠伶俐在。
0652c21: 淡峰問。如何是雲巖境。師曰。修江清淺碧。鳳巘古松
0652c22: 青。曰如何是境中人。師曰。不作煙霞色。仍有白雲心。
0652c23: 乾菴參。師問何方發足。菴曰黃龍。師曰見龍麼。菴便
0652c24: 喝。師曰。龍又不見叫喚作麼。菴曰親見和尚。師曰兩
0652c25: 重公案。
0652c26: 三僧參。師曰。三人同行必有一智。誰是其人。一僧曰。
0652c27: 不敢妄抵對和尚。師曰不是。問第二僧你是智者麼。
0652c28: 僧便喝。師搖手曰亦不是。第三位便作禮。師曰。你卻
0652c29: 妥當。教侍者點碗茶來。
0652c30: 師問僧甚處來。僧曰法昌。師曰。我聞你被渡子打落
0653a01: 水裏。僧曰不曾。師曰。喪身失命也不知。
0653a02: 師一日室中宴坐。僧入室作禮。師不顧。僧侍立少頃。
0653a03: 師亦不顧。僧復作禮。師又不顧。僧便出。師喚回曰。你
0653a04: 來作什麼。僧曰看看和尚。師曰無你趨步處。僧曰得
0653a05: 與麼幽深。師曰。跨鰲亭上萬萬千千。
0653a06: 僧問。學人只是不得穩當。師曰過者邊來。僧從東過
0653a07: 西立。師曰多少穩當。僧大笑而出。師曰。二十年後更
0653a08: 是好笑。
0653a09: 全雲問。無夢無想無見無聞。主人公在什麼處。師曰。
0653a10: 今日天晴好晒谷。雲曰。下雨時如何。師打曰。只向黑
0653a11: 地裏躲跟。
0653a12: 師一日舉大隨覆龜問淡峰。你作麼生會。峰曰。大隨
0653a13: 到者裏也會不得。師曰。莫牽孃待爺好。峰曰。未審和
0653a14: 尚尊意如何。師出舌曰。待舌上生毛即向你道。峰曰
0653a15: 舌上生毛也。師曰道什麼。峰擬議。師便打。
0653a16: 師一日問友嵩曰。你好去牧牛。嵩曰。時清休唱太平
0653a17: 歌。師曰。只為多了者一語。嵩曰。和尚也多了者一問。
0653a18: 師曰。又來亂統。嵩曰。且喜不犯他苗稼。師作色曰。業
0653a19: 障。水杓也不挂起。嵩擬議。師便打。嵩禮拜起大笑曰。
0653a20: 得恁麼險。師曰噁。
0653a21: 師問僧那裏來。僧曰廬山。師曰。五老峰為你得徹困。
0653a22: 僧曰不會。師曰。辜恩負德漢出去。
0653a23: 浴日再參。問。寶鏡重輝照破從前舊案。烏藤倒卓撥
0653a24: 轉向上機輪。只如六爻未動已前。請師一接。師曰。昨
0653a25: 夜三更月到窗。浴曰。瞬目揚眉已落時機。師便喝。浴
0653a26: 曰。者猶是和尚平日作用。畢竟如何是雲巖新機。師
0653a27: 曰。你看老僧眉毛還在麼。浴曰。幾不問過。師又喝。浴
0653a28: 曰某甲罪過。師曰。遠來且喫一頓。
0653a29: 載昇行腳歸。參次。打○以手托呈曰。千里歸來呈舊
0653a30: 面。師曰。猶有者箇在。昇放下手曰。別轉機輪又若何。
0653b01: 師曰。勘破了也。昇曰。如何是寶鏡堂前風韻別。師曰。
0653b02: 八角磨盤空裏走。昇曰。作麼生是月明簾外古嘉聲。
0653b03: 師曰。修水風光舊日長。昇曰。恁麼則頂天履地去也。
0653b04: 師便打。昇便喝。師曰。山僧退身有分。
0653b05: 別瀾再參。問。太陽門下日日三秋。明月堂前時時九
0653b06: 夏。未審如何行履。師曰。蘆花兩岸白。江水一天秋。瀾
0653b07: 曰。與麼則杖頭撥出人天眼。喝下掀翻佛祖機。師曰。
0653b08: 未跨錢塘江一句。你試道看。瀾禮拜。師曰。太煞囊藏。
0653b09: 師問僧那裏來。僧曰普陀。師曰幾時離彼。僧曰春間。
0653b10: 師曰。來時大士在什麼處。僧曰歷歷分明。師曰。你
0653b11: 道什麼。僧曰早道了也。師曰。數千里費卻許多艸鞋。
0653b12: 僧曰。和尚莫不承當。師曰。西天斬頭截臂者裏自領。
0653b13: 出去。
0653b14: 僧問。向上宗乘即不問。三玄三要請師宣。師曰。陳年
0653b15: 滯貨不相干。曰。如何是第一玄。師卓杖曰。拄杖風光
0653b16: 直插天。曰。如何是第二玄。師左卓曰。通身手眼從君
0653b17: 試。曰。如何是第三玄。師右卓曰。而今為汝通一線。曰。
0653b18: 如何是第一要。師橫按拄杖曰。莫向者裏討。曰。如何
0653b19: 是第二要。師拈起拄杖曰。知君不得妙。曰。如何是第
0653b20: 三要。師擲下拄杖曰。全身入荒艸。僧作禮。師曰。領得
0653b21: 去麼。僧曰。領不得。師曰。者一頓棒老僧自喫。不干闍
0653b22: 黎事。
0653b23: 僧問。青山白雲父。白雲青山兒。白雲終日倚。青山總
0653b24: 不知。未審此意如何。師搖手曰。他父子家事不必論
0653b25: 量。僧曰。和尚且莫詐明頭。師曰。現成公案。放你三十
0653b26: 棒。
0653b27: 僧問。三不是畢竟是箇什麼。師展開扇曰。黃庭經字
0653b28: 真果好看。僧曰。我不看字。師打一扇曰。雲巖今日失
0653b29: 利。
0653b30: 師與浴日遊抱子石曰。但有路可上。更高人也行。者
0653c01: 裏為什麼到不得。浴曰。誰是不到者。師曰。幾不問過。
0653c02: 友嵩問。善知識還入地獄也無。師曰入。嵩曰。善知識
0653c03: 如何也入地獄。師曰。知恩者少。
0653c04: 師一日與躍峰載昇別瀾淡峰諸子。于法昌路次。聞
0653c05: 鷓鴣聲問。鷓鴣啼在深花裏。于三句內且道是那一
0653c06: 句。昇曰。看腳下。瀾曰。且莫亂道。峰曰。莫教外人知。峰
0653c07: 曰。總是道聽途說。師曰。總來喫棒。
0653c08: 師問友嵩曰。我每日波波挈挈。為著阿誰。嵩曰。老不
0653c09: 歇心。師曰。一總沒人情。嵩曰。若有人情轉見禍事。師
0653c10: 曰。怎消得。怎消得。嵩作禮。師便打。
0653c11: 僧問。山花開似錦。梅雨落如絲。如何是龍華境。師曰。
0653c12: 松濤十里吼如雷。曰。高踞獅王座。同歸不二門。如何
0653c13: 是境中人。師曰。非聖非凡。曰。動容揚古路。不墮悄然
0653c14: 機。如何是人中意。師曰。日出連山。月圓當戶。
0653c15: 東霽再參。師問。從先驗過的不必拈出。試與我道箇
0653c16: 新鮮句。霽曰。今日親見弁山。師曰。無你著眼處。霽一
0653c17: 喝。師曰。你南詢一轉。幾多知識有鼻孔。幾多知識無
0653c18: 鼻孔。霽曰。天上天下。師曰。你的鼻孔因甚不見。霽曰。
0653c19: 瞞和尚不得。師曰。猶是昔時人。霽又喝。師曰。果然。
0653c20: 僧問。佛法遍在一切處。因甚大通智勝佛法不現前。
0653c21: 師曰。眼上不栽眉。曰。參禪學道。貴乎妙悟。因甚趙州
0653c22: 又道。悟之一字直須吐卻。師曰。耳裏不著水。曰。獨羨
0653c23: 追風駿不羈。迅然一吸空千里。師曰。晴空雖是無雲
0653c24: 染。分付行人莫妄窺。
0653c25: 僧問。如何是無生第一義。師曰。崑崙騎大象。曰。向上
0653c26: 一竅。千聖不明。世尊陞座。因甚文殊獨覺。師曰。葉落
0653c27: 知秋。曰。正是時節。師便打。曰。錦上更添花。師曰。屈棒
0653c28: 也有人喫。
0653c29: 僧問。大唐國裏行令。長安路上藏兵。即今天下太平。
0653c30: 請師密示。師曰。新晴正喜鷓鴣啼。
0654a01: 僧問。長慶因僧問如何是合聖之言。慶曰山僧被者
0654a02: 一問。直得口似匾擔。今日有人問如何指示。師曰。老
0654a03: 僧口不在者裏。僧曰。恁麼則銕蛇橫古路。師曰。石虎
0654a04: 吼當陽你又作麼生。僧無語。師便打。
0654a05: 僧問。如何是有佛處不得住。師曰。一度被蛇傷。怕見
0654a06: 斷井索。曰。如何是無佛處急走過。師曰。不萌艸裏有
0654a07: 蚖蛇。曰。只如有無俱不立。佛在什麼處。師曰。交秋來
0654a08: 已巳一月了。
0654a09: 僧問。如何是海底泥牛銜月走。師曰。秋空萬頃芙蓉
0654a10: 國。曰。如何是巖前石虎抱兒眠。師曰。暮雨千家薜荔
0654a11: 村。曰。如何是銕蛇鑽入金剛眼。師曰。古井夜深殘月
0654a12: 曉。曰。如何是崑崙騎象鷺鷥牽。師曰。寒光直射斗牛
0654a13: 前。曰。若不上來伸此問。焉知師有活人機。師曰。可惜
0654a14: 許。
0654a15: 僧問。黃閣簾垂紫羅帳合。正恁麼時。觀聽有所不及。
0654a16: 言詮有所不到。如何通得箇消息去。師曰。未問已前
0654a17: 薦去。曰。夾山道目前無法意在目前。不是目前法。非
0654a18: 耳目之所到。即今善法堂中。如何唱和。師曰。迢迢空
0654a19: 劫無人到。
0654a20: 僧問。承師有言。欲跳萬丈龍門。須一聲霹靂。昨夜
0654a21: 電掣雷奔。因甚又有金鱗燒卻尾。師曰。九九還成一。
0654a22: 曰。猶是徒遭點額。師打曰。猶少棒在。曰。幾度醉歸明
0654a23: 月夜。笙歌引出畫堂前。師曰。大熱鬧生。
0654a24: 
0654a25: 
0654a26: 
0654a27: 
0654a28: 
0654a29: 
0654a30: 
0654b01: 垂問
0654b02: 雲峰垂問六則
0654b03: 雲峰路坦平。到者裏為甚不登頂。既居佛國寺裏。
0654b04: 皆是補處一生。如何又要結制打七。珍珠峰與鎖
0654b05: 翠巖。昨夜怎麼鑽入蟭螟眼裏。六角亭邊垂蘿石
0654b06: 下。且道還具向上事也無。祝融峰上生雲。因甚東
0654b07: 山江底水漲。流雲石生煙。定知天將有雨。未審流
0654b08: 雲石得何三昧。
0654b09: 南嶽垂問三則
0654b10: 七十二峰千巖萬壑。無一不為老衲棲真。作麼生祝
0654b11: 融峰頂倒卻三間石殿。石頭一路危磴千尋。登陟
0654b12: 者孰不膽喪魂飛。及至到了。依舊風清月白塔幢高
0654b13: 豎。還有不由斯道。得瞻遷祖面貌者麼。會仙橋棋
0654b14: 盤內有一著子。自古今來歷覽者皆奇名碩德。何故
0654b15: 無一人動著。
0654b16: 廬山雲中寺垂問四則
0654b17: 日日寒風朝朝瀰雨則且置。只如今早。帝釋宮中大
0654b18: 鬧。未審有什麼事不分曉。禪師家動輒威音前空
0654b19: 劫外。總是兔子喫牛奶。如今張眼吐舌試與我拈出
0654b20: 一機看。秋乃天之肅殺萬木委瘁。如何萊菔偏盛
0654b21: 木樨偏香。立冬後。天氣上升地氣下降。水始冰地
0654b22: 始凍。既是陰陽各住自位。且道五老峰從何建立。
0654b23: 雲巖法堂垂問八則
0654b24: 石潤原含玉。礦異自生金。雲巖裏高懸寶鏡。且道其
0654b25: 中事作麼生。市廛中垂手鬧。籃裏藏身正好。朝三
0654b26: 千暮八百。未審此人過在什麼處。衙裏梆聲寺中
0654b27: 板響。且道的的意在那一邊。寶鏡池清光可掬。因
0654b28: 甚有許多泥豬癩狗。金龜塔據鳳凰峰。作麼生道
0654b29: 箇無賓主句。山門前屠豬。佛殿裏誦經。如何得不
0654b30: 涉凡聖去。衲僧家七縱八橫。津陽渡為什麼過不
0654c01: 得。龍吟霧起虎嘯風生。何故來鳳菴呼召不應。
0654c02: 方丈前垂問四則
0654c03: 參學人先須知有自己。只如擔囊負缽的還是自己
0654c04: 麼。威音王已前猶是兒孫。如何是父父的面目。
0654c05: 識得父父更須知出身有路。作麼生是出身一路。
0654c06: 既出身了。便須向萬紫千紅處跨步。只如荊棘林中
0654c07: 如何著腳。
0654c08: 修彌勒殿。師垂問曰。彌勒布袋裏七珍八寶無不具
0654c09: 足。因甚要用諸人資藉。眾下語畢。別岸曰。何妨錦上
0654c10: 添花。師便歸方丈。
0654c11: 修晟祖塔畢。上供禮拜起。遂問眾曰。祖師即今在什
0654c12: 麼處。浴日曰。不犯當今諱。郢雪禮拜了歸眾。弘徹曰。
0654c13: 從來道不出。引衢曰。本欲抵對恐屬染污。乾菴曰。和
0654c14: 尚瞞某甲不得。瞿門曰。知恩者少。淡峰曰。深宮引不
0654c15: 出。禪隱曰。夜明簾外無私照。金殿重重顯至尊。全雲
0654c16: 曰。鳳嶺白雲籠。崔嵬不露頂。師曰。總未見祖師在。拽
0654c17: 拄杖便歸。
0654c18: 龍華垂問六則
0654c19: 正中亭放下的總是客作漢。如何是到家消息。弁
0654c20: 山門首有箇不跨石門句。作麼生道。既入龍華會
0654c21: 裏。即當授記居灌頂位。因甚麼尚紆疑悔。太湖三
0654c22: 萬六千頃。波浪滔天。是什麼人制得。象王峰坐斷
0654c23: 古今。為什麼花石溪中長流不息。明月堂前。怎生
0654c24: 是轉身就父句。
0654c25: 
0654c26: 
0654c27: 
0654c28: 
0654c29: 
0654c30: 頻吉祥禪師語錄卷第十一
