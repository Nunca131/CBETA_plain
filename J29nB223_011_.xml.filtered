0076b01: 荊南開聖院山暉禪師語錄卷十一
0076b02: 住重慶府龍濟門人玄覺錄
0076b03: 嵩山首座龍光法孫宗上編
0076b04: 尺牘
0076b05: 與林副憲位旃居士諱明俊
0076b06: 往聞山林閒與我輩遊處談論道話倡和詩文此必
0076b07: 真儒真釋不然何以有此樂也客秋欲度江候起居
0076b08: 值主上求精勵治非賢者無以使居是位是以東山
0076b09: 主人不得久臥煙霞且聞已出行會城矣夫賢者以
0076b10: 理養心以志帥气故心靜逸其气順適所以急也有
0076b11: 無窮之趣見也為天下福星何適而不樂也第不審
0076b12: 五老峰歸期亦預示我不复初禪人歸以未識面不
0076b13: 敢先以裁寄只借口頭寄意想已上達矣小集雖非
0076b14: 壁間龍然一點其睛亦有破壁飛騰之局且令奇其
0076b15: 蚌者惜其珠輕其鷸者重其翠也是以复初實有懇
0076b16: 切意而裘葛再更不見相示想不過面應复初耳先
0076b17: 臥龍小刻只可與初學為資何以當大方賞識是先
0076b18: 臥龍與公宿有奇緣此亦希聞也相晤在近以楚臬
0076b19: 熊公人便寄候尚容走謁不次。
0076b20: 复陳侯府諱國能
0076b21: 佛法寢衰已謂無王公魁奇之士振作之者是以苒
0076b22: 廬山林與猿狖為伍今四白矣昨巖耕之暇接鈞旨
0076b23: 住開聖之命懽甚懼甚自今已往不复云我法門無
0076b24: 振作之者亦令天下後世不得責夫我教無主法無
0076b25: 外護之誚也即欲假此側聆清訓孰知因緣猶未逮
0076b26: 耳盍古雍將軍府劉公檀越建一精藍山僧應命既
0076b27: 在先似難推辭若中秋後會晤方不孤公雅意昔人
0076b28: 云行道自合有時因緣亦不可苟此之謂也率复不
0076b29: 備。
0076b30: 复高秦兩居士諱科諱洪元
0076c01: 空宗處衰涼薄久矣深山窮谷中思得有力者一振
0076c02: 起之數歲以來竟無消息自謂當今之世救民水火
0076c03: 之不暇何有於我遂確志耕巖日出而作日入而息
0076c04: 不复再希法門光化之幸今三年矣偶使符入山令
0076c05: 人忻感交集流汗浹背何期軍政之餘猶能及此亦
0076c06: 是我教衰而复興之日也正宜藉是一往以談此道
0076c07: 不意有檀越建殿之舉不能應命倘秋涼後雅意不
0076c08: 衰方趨拜軍門不審金諾何如前盛賜銘勒已久統
0076c09: 此致謝。
0076c10: 與高莊丁護法諱國祥
0076c11: 前有云檀越還莊必過高藍未卜何時山僧住此數
0076c12: 年矣靜坐蒲床鳥窺如枯樹動觀古人經書詩文頗
0076c13: 識古今利鈍與鳥獸艸木之名可稱樂也第巖耕旱
0076c14: 潦亦既屬世主矣安無輸租累且連年未常一登今
0076c15: 年土地還黃平仍在鎮治必能蘇貧道之困又其如
0076c16: 二冊何欲奉簡桂黃平山僧尚未會晤何能通其情
0076c17: 特遣監院侯興居倘飛一紙與桂使田仍在僧戶即
0076c18: 不枉地主數年外護德意也臨楮不勝神溯。
0076c19: 與訥生馮居士諱時楊
0076c20: 雖三年盡斷音問固常於檀門僧院見多詩文知近
0076c21: 日所造也有彭某者過我山中道及近來不仕惟留
0076c22: 意山水間痛飲斗酒詩成即雲煙滿紙此真樂事也
0076c23: 但相去數程不能一晤此褱抱不審何時始得晤言
0076c24: 消之文集編次成付梨棗以公江湖不可不寄山中
0076c25: 一本桂居士刺黃多嘉政亦我輩中人不識坐譚閒
0076c26: 亦口角我不春信云歸萬萬保愛。
0076c27: 與宗兄九數諱演易
0076c28: 二十年方外已無骨肉念矣昨枉顧山中說及族譜
0076c29: 不惟共井抑一身也支雖異根本是仝如不我棄即
0076c30: 不忘先公也老蘇常言觀吾譜者孝悌之心油然而
0077a01: 生斯語今信然矣何者一遇談閒即知某吾親某吾
0077a02: 伯吾叔某吾侄吾孫某吾姑如此其不至於涂人我
0077a03: 又知之也我雖世外人然而根本侯氏孝悌豈可沒
0077a04: 乎李為吾妹所託想坐閒己詳悉也遣監院奉候如
0077a05: 念本支可詳數字以便投刺於李。
0077a06: 與桂黃平諱天燦
0077a07: 貧住青山無以自給惟野薇清流作檀越耳篷篳閒
0077a08: 麋鹿遊處煙雲聚散潦倒離披作無知狀四五年矣
0077a09: 王城有知名而過訪者相繼既無虛日咸言居士刺
0077a10: 黃政令雍肅風化熙和民常戴如日月仰如父母正
0077a11: 聖明得賢才日也茅篷湫隘難以安眾又為外護拓
0077a12: 廣數閒不能登龍門面奉顏色遣監院候興居尚容
0077a13: 圖晤。
0077a14: 复楚臬熊居士諱瀚如
0077a15: 居士奉簡三楚山林中談笑博弈已巳閒五月矣幸而
0077a16: 蜀鳥越禽啼呼春意不然何以消此岑寂昨銀鹿還
0077a17: 又得一帖知眼中口中戀戀猶有山中人想此非知
0077a18: 己之切無暇道出來諭八年髮僧一朝俗吏此亦離
0077a19: 合之感也詢及楚中內外以寧此又居士不負當宁
0077a20: 求賢之心亦楚中人修福之驗也聞楚中理學既精
0077a21: 相日遊亭榭講論心法則尼山之源定為窮極即濂
0077a22: 谿明道亦合讓步耳何時再得石林絕頂攜琴載酒
0077a23: 招紫鹿笑青雲完八年未盡之趣亦不審還有期不
0077a24: 岳山七十二峰多為歷代諸賢遊處之地即白沙若
0077a25: 水以耆宿之年尚不少忘居士披發之餘不可不一
0077a26: 遊人生之樂無過山水此亦居士素所好者故敢直
0077a27: 言如遊時諸峰無恙使還煩寄一紙我一欲為一峰
0077a28: 主人日月不多保愛四大為祝。
0077a29: 又
0077a30: 前欲裁复為貴役行忙非敢以山中人傲王城雅意
0077b01: 然亦使我抱媿實多想無以再示忽接手教並所賜
0077b02: 足徵七八年曲谿長松之優游山煙水月之雅趣猶
0077b03: 且未閒耳示諭佛性尚在得非東坡玉帶輸在佛印
0077b04: 五蘊床座中乎然二老談笑膾炙人口終古不磨孔
0077b05: 戒愚公則終古亦不可磨矣第不審何時再得聚首
0077b06: 講無情話說無聊語令千古下作二老奇想邪又諭
0077b07: 頃勞成病迴視菴中如極樂國無翼能飛居士素養
0077b08: 頗靜彭翁無以厚此今頓有此言豈相如渴而拓為
0077b09: 言乎字句不典亦無所諱居士留心佛理誠大道中
0077b10: 人計當不咎。
0077b11: 與孫新寧諱吉祥
0077b12: 十三年不得鄉中人共語抱恨良多昨在湄水得居
0077b13: 士對談使積衷盡泮且又得鄉中人存亡之確幾令
0077b14: 我悲歡交集哽咽並作痛入骨髓也臨行复獲親愛
0077b15: 之言此骨肉之情不然何以厚愛如此別來三閱月
0077b16: 而神飛左右無旦莫可釋到龍翔來陰雲不解苦雨
0077b17: 連期不意寂寥眉宇頓小忽得晴曛三層閣上眺望
0077b18: 時四峰聯翠百禽和鳴臨谿琴瑟顧石丹青月自中
0077b19: 天林當前後主人夜談此斷斷乎佳觀然不至此誰
0077b20: 复知人閒別有此樂九月還高藍十月复至倘無事
0077b21: 灑埽石榻過我痛飲山茗不。
0077b22: 與覺悟張居士覺惺道婆
0077b23: 果能愛道須時時親近高人自有益也前坐談閒時
0077b24: 既少何能盡悉然生乎今之世又在戎馬中尚能矢
0077b25: 道所謂火中蓮雖可羨亦可畏也夫自今日觀之人
0077b26: 皆曰一念清淨則出輪回此言固嘉恐無得道之日
0077b27: 須在日用閒忙中切磋琢磨如磨鐵鏡相似磨之复
0077b28: 磨自然垢消明見矣即拈出示人自天地萬物無有
0077b29: 不鑒之道十月复來龍翔如無正務可來講明此事
0077b30: 實為入道之助正兩居士緣不然是自棄也不次。
0077c01: 复際明蕭居士諱元會
0077c02: 住高藍四祀他無所長惟是耕巖種芋抱甕灌園而
0077c03: 已至於斷簡殘篇雖日讀一遍塊然如醉真無靈骨
0077c04: 矣獨是得公一帖小有所獲以是知公文章之玅實
0077c05: 得諓諓善竫言也屢示過我及期又成烏有何相知
0077c06: 之間而不以真待人邪今一帖云與爾玉約仝往但
0077c07: 不識如所言不印色不佳恐不能為高賢用昨摘靈
0077c08: 艸而樹祇二十朱理無多得乃分一合千里豪毛念
0077c09: 春前新物想不擿地。
0077c10: 與伯府楊居士諱光謙
0077c11: 聞楚旋即宜索晤為調達在道不敢行想居士亦自
0077c12: 合推諒然久別欲會不無動人容色嗟嗟今日事埶
0077c13: 不識何以安頓元元與我輩休息豈廟算自有籌畫
0077c14: 不須山中人長流淚邪欲假桃源於貴莊不識肯納
0077c15: 洞中乎生死幻夢天地腐物在我輩似不當過慮宜
0077c16: 與運偕往可也但後事未完不可不惜此五尺軀耳
0077c17: 無忘舊識當褱我好音。
0077c18: 與訥生馮黃平
0077c19: 我教當斯末法時代不有外護必不能放大光作大
0077c20: 佛事故坡仙之於佛印山谷之於晦堂李翱之於藥
0077c21: 山裴相之於黃檗大年之於廣慧無垢之於玅喜天
0077c22: 覺之於悅公濟川之於遠公皆當時往來空宗播揚
0077c23: 法道之哲人也有如是人行如是法不獨聲價四方
0077c24: 名揚百世亦能抬捺佛祖拈弄古今不為分外事也
0077c25: 所謂雖然見出宰官而長老之名四海傳也聞公留
0077c26: 心佛理力究禪宗欲走相談偶抱暑恙何緣之淺淺
0077c27: 竟如此。
0077c28: 又
0077c29: 大教便作箇中人語非他人糞屑可較如諭云頂門
0077c30: 痛施棒喝才是了從上一著子然而此事知即休不
0078a01: 循涂徹是了事漢豈別有一消息作門頭戶底說話
0078a02: 若不爾翻成不唧溜人無盡一宿兜率道契悅老為
0078a03: 大儒入祖庭之第一人雖唐宋出入祖室者多須亦
0078a04: 讓此公然而先宗以棒喝接人實一期方便耳不究
0078a05: 古人之意誤作門庭不知早落第二矣居士勿向第
0078a06: 二中取可也末法時代人多難信每為斥笑若不假
0078a07: 外護此道斷不能行也俟秋窮必然一笑。
0078a08: 复太史方居士諱于宣附來書
0078a09: 聞楚歸將欲過萬壽令行者埽徑以俟何馬首竟不
0078a10: 東邪豈亦畏毒害與棒頭惡辣也無盡見東林龍安
0078a11: 每為抬捺始入佛祖堂室天下人羨慕不已居士素
0078a12: 慕無盡之為人何吝此一往也來諭狐鼠成群於平
0078a13: 越獨識師子恐居士只識皮而不能識髓何也佛祖
0078a14: 尚不識況居士以一滴而較海味也足發一笑附後
0078a15: 小偈翻天一棒奮然施擊碎昆侖腦後皮血濺梵王
0078a16: 鼻孔裏回頭誰是小師兒。
0078a17: 咫尺禪席無由一見讀法語肝膽披露始知威音
0078a18: 已前與和尚覿面久矣末法時狐鼠成群若師子
0078a19: 一出蹤跡自別此閒一瓣香終當拈上明日成行
0078a20: 不能奉謁以俟後緣可也附呈一偈略表供具萬
0078a21: 壽堂前法雨施木人糙破舌頭皮毒人麴子傳來
0078a22: 辣醉倒靈山師子兒。
0078a23: 與錢中丞諱邦附复書
0078a24: 度江走蒲村至鼇谿為雨阻半月又以石林疾篤與
0078a25: 鍾靈主僧收穫甚殷則咫尺千里縣心仰慕不翅九
0078a26: 回也十六大晴矣極期徑乾放腳小年菴一會以快
0078a27: 平生願見之心忽古雍專使至催逼且云結冬期近
0078a28: 而古雍道俗莫不瞻望越日又得一書埶不能留也
0078a29: 俟明春法席終黃鸝調舌時過江再訪雖然山僧未
0078a30: 度江早已相見歡若平生豈在仝臥枕被笑傲山林
0078b01: 始為覿面哉秋清搖落惟道自珍。
0078b02: 承和尚渡江遠訪又以雨阻不得會面然我輩今
0078b03: 日會面非難正千里神交兩心相契之為難耳丈
0078b04: 夫道義相期豈必兒女子握手吻憐而後為知己
0078b05: 乎且如和尚眼前相會之人不少只恐當面尚隔
0078b06: 一層又過去未來千聖千賢與和尚心心相印豈
0078b07: 必盡皆覿面乎要知我兩人會亦可不會亦可若
0078b08: 必待對面而後成知己便是下乘便落第二義矣
0078b09: 雖然如是但芑為和尚策今日之事畢竟入山住
0078b10: 靜為是筆墨所不能盡者總侂石林開石兩上人
0078b11: 口陳切須留意來歲春煖桃華獻笑新鶯吐語時
0078b12: 專望和尚飛錫來臨蒲村老農彼時披衰戴笠相
0078b13: 迎於石橋古路長松流水之間驀地相逢當啞然
0078b14: 一笑也詩艸一卷寄呈大教艸索不盡欲言臨楮
0078b15: 不勝神溯。
0078b16: 又
0078b17: 至人之道千里仝風若必對面祇增眉眼一笑耳大
0078b18: 年云千里卻仝風對面不相識正我兩人之千里神
0078b19: 交兩心相契不待握手吻憐早成知己真會亦得不
0078b20: 會亦得可也明春石橋古路長松流水啞然一笑之
0078b21: 約真肝腑之言恨此時院子所累不然即誅茅江外
0078b22: 何待桃華獻笑新鶯吐語時始如約也詩卷佳章俟
0078b23: 遲日作偈奉复。
0078b24: 又
0078b25: 武陵準提菴晤後擬再訪聞駕已上德山赴原姪約
0078b26: 矣余亦買舟東下直抵吳門自此江雲渭樹之思寤
0078b27: 寐不置語嵩仝劉居士過吳門時又詳禪棲所在然
0078b28: 亦不能寄候道履耳客歲哭破和尚不已又值語公
0078b29: 遷化其法門哲人相繼逝去吾門不幸莫此為甚還
0078b30: 樸來見公去歲八月寄語公書又知在大溈南岳閒
0078c01: 且有建迦葉道場之舉聞之不勝忻羨此舉倘成則
0078c02: 我有所歸矣其祇園千二百人中幸留我一榻為感。
0078c03: 與羅總府諱世安
0078c04: 別傳之道上根利智可得餐風根器稍劣向文字中
0078c05: 薶沒者何有聞道之日黔州自生民以來不惟不知
0078c06: 聖人之道亦不知道之題目若非外護安得說法幾
0078c07: 會如南方邪公誠有功於佛祖不獨我輩稱羨亦必
0078c08: 從上佛祖合掌無盡也前辭往雍門期十日即歸不
0078c09: 意張明府張廣文及紳士諸剎相留結冬大約來春
0078c10: 方回萬壽數輩望護持之如山僧無異。
0078c11: 又
0078c12: 久不獲音書疑仕涂無佛法久長之志忽手教來讀
0078c13: 之見公尚留意斯道祇是天各一方不得常常提點
0078c14: 似說時似寤對竟還迷終無倒斷時是山僧為公慮
0078c15: 也然玅理只在日用應物如不真念生死從何有條
0078c16: 入路又怕舉起便有道可學生死可畏涅槃可忻放
0078c17: 下便無一豪如此求道與道轉遠實薶沒己躬下事
0078c18: 真可惜也公高明切不可作是見人生如水沫泡焰
0078c19: 有何久固若不了明此事尚待何時不見轉眼來生
0078c20: 人之常理又須軍政之餘當自思忖我此功名富貴
0078c21: 不過眼前受用似亦無有實落如此思忖即於道不
0078c22: 切亦自然切矣倘能踐山僧之言二六時體認者事
0078c23: 是何形狀如猛然逼到十分見到十分歇下來不待
0078c24: 調牧自是純矣方知黃面老人相傳之事別無一物
0078c25: 只仝此面孔也遠音褱我不覺饒舌如此。
0078c26: 與胡開府諱欽華
0078c27: 客邸無聊岑寂萬狀逮尋勝跡忽遇君侯論道之餘
0078c28: 多獲垂青此夙緣未墜也時复飲我以茗飽我以餐
0078c29: 連日盤桓深談教益不獨佳趣良多亦消窮涂多少
0078c30: 積衷也歸來坐臥閒猶想高吐但不識後會何期直
0079a01: 令人依依永日也又承賜佳詩艸艸以酬倘不以方
0079a02: 外俚言擿地一為斤正則李白不封而願見韓良有
0079a03: 以也臨楮不勝神溯。
0079a04: 與雲表毛居士諱啟鳳
0079a05: 兩承枉顧恨口門窄不能與公道出省要之法然虎
0079a06: 丘況公與公相近日夕討取可也倘切身行之雖傅
0079a07: 龐之高蹈定不讓也雖然傅龐有不妄為人傳底消
0079a08: 息公還識不若識則不仝燒錢化馬之見誠大丈夫
0079a09: 見大人相共山川艸木熾然轉此大法輪也不然只
0079a10: 將趙州無字看是何意倘看得的當他日閻胡子問
0079a11: 著不妨舉似塞斷伊咽喉也可。
0079a12: 复鐙明王居士諱加貴
0079a13: 讀手教知公慕山僧道聚之樂并欲聞格外之奇真
0079a14: 黔州開闢千百年來訪道第一人也亦不枉龍門萬
0079a15: 壽外護與相與一種熱腸也近日進道力既切似不
0079a16: 須山僧慮自然有歸家穩坐之時不識公果能不不
0079a17: 然又只得饒舌為公粗說一番夫欲明聖者之道祇
0079a18: 要信根利抖擻精神於行坐閒喫飯穿衣抱子弄孫
0079a19: 涉世緣處看如看得透則知目前一段光明亦畢竟
0079a20: 是我無量劫來主人也知是矣又諦審如何是大休
0079a21: 歇處知得大休歇處便是佛祖中人即如長西堂初
0079a22: 見山僧於龍門未有下落渠只不放手在萬壽始有
0079a23: 入處今又來聖恩大放憨睡忽地躍過關頭入室相
0079a24: 見更不多言已灑灑會心矣因以從上來事兩手分
0079a25: 付渠得紹聖共誰之力功用求道之力也公但不能
0079a26: 脫灑塵緣中一著耳如肯脫灑塵緣亦必與渠並駕
0079a27: 也來教為道之切不得不痛為提醒使公獲大受用
0079a28: 也令弟首憲雲南有歸秏不公如有家書煩致之一
0079a29: 聲率复不次。
0079a30: 复都統高居士諱得捷
0079b01: 前專人往嵩山未及裁寄者以未晤不敢先之以書
0079b02: 何期返辱雲章並香茶諸物令山僧媿汗夾背多矣
0079b03: 寒夜無聊鐙下取嵩山諸槁目之始知法門有人第
0079b04: 不識果如蘇黃唱酬楊李抬捺不刻書之行在即不
0079b05: 能過訪便先寄拙書一幅以俟後緣可耳太夫人齒
0079b06: 德俱尊敢收派下然尊命難方聊贈一號。
0079b07: 又
0079b08: 佛法澹泊冷如秋霜而有志者睹此莫不尋山覓水
0079b09: 掉頭不顧野竹癡心腸尚作大廈一木弗知將來如
0079b10: 何合尖然總賴居士與之眉毛相結共維末運或庶
0079b11: 幾可了後一段事太夫人及令弟皆佳不山僧暫寓
0079b12: 蘇州雙塔寺寺為百丈禪師舊跡但荒廢日久所住
0079b13: 皆俗僧是以無可與語倘便中褱我好音庶不致寂
0079b14: 莫餘不多及。
0079b15: 寄高居士諱俊捷
0079b16: 耳居士名久矣不能一晤為恨前者差人上滇致法
0079b17: 衣與嵩山主以未面故不敢辱台旌何期返引信供
0079b18: 遠頒不令山僧感媿交集邪想緣晤有期暫對璩使
0079b19: 拜領容當面謝嵩山法門有金昆可無憂也沍寒之
0079b20: 極手足瘃裁侯書不能作長語惟居士為道自珍。
0079b21: 與佛源張居士諱起龍
0079b22: 佛教垂秋時世末法非假外護人佛日不能重明也
0079b23: 昨見嵩山集深知歸心堅切公不其人乎何時得接
0079b24: 談笑一慰我褱抱邪拙書一幅寄覽俟南還日自當
0079b25: 走訪不盡欲言。
0079b26: 與劉雲山居士諱文進
0079b27: 瓊華六出虯松作戛玉聲緬想居士鐘鼓且樂之也
0079b28: 若山僧擁絮圍盧禦之不能安望此快乎嵩山法門
0079b29: 素承外護此時不及走訪俟南還索晤時方面布不
0079b30: 悉。
0079c01: 與雲南眾居士
0079c02: 嵩山法席賴眾居士雅意殷勤此皆鷲嶺親聞屬付
0079c03: 人也第閒關修阻不能面晤為悵時南行期迫不及
0079c04: 逐一具柬俟還日走訪方得聚首共談臨書不勝神
0079c05: 馳。
0079c06: 與李閫司諱膺
0079c07: 昨一晤間便成知己想皆前緣之孰所以眉眼中盡
0079c08: 未忘耳臨別承惠吳錦已巳作袈裟事佛與公再結一
0079c09: 後緣也前小字裁寄想已巳達記室矣王金粟回詢及
0079c10: 前恙大安此天相德人誠不虛也明歲南還又得過
0079c11: 訪都門領台教也臨楮不盡欲言。
0079c12: 與應物居士
0079c13: 來會城過承雅愛種種之情筆墨如何可盡此緣大
0079c14: 約靈山把臂之交未泯耳正宜覓蒲團地與應物子
0079c15: 並木翁團聚為樂奈何山中事未妥故辭還山又承
0079c16: 食我常住祈再賜一諭與貴管莊庶不致冒空名俟
0079c17: 江南歸則有此米可飽我也。
0079c18: 與朱侍御諱盛滵
0079c19: 只尺山中不會者動以年計豈道義相關不切邪客
0079c20: 歲十月初有字奉候並欲那玉葛旁以終省中所議
0079c21: 高雅不期愚徒輩中涂所寢耳臘月二十日歸長松
0079c22: 山房以臨節不及過訪一敘契闊之褱今春又以雨
0079c23: 雪且行期迫不得言別五內抱媿如何可言有字候
0079c24: 應物公致意聲為玅山中萬為保愛。
0079c25: 荅潘太常文之居士諱絅
0079c26: 黔山住靜時即聞居士名恨未一促膝快談耳及至
0079c27: 蘇晤李績溪每坐閒必稱雅況正欲賴李邀至姑蘇
0079c28: 共遊太湖洞庭三萬六千頃山水並假韻致之樂何
0079c29: 期今春便棄我作白蓮上童子也哀之何既令郎來
0079c30: 承惠詩箑露牙龍賓拜領之感媿交集容當走訪並
0080a01: 謝不盡。
0080a02: 荅石筠汪居士諱紹遠
0080a03: 往在鄂渚承惠齋羞方欲假此痛談心學奈何江南
0080a04: 之興未淺又得風便與舟子所以不及面辭今悵恨
0080a05: 猶未艾也前字與竹眉弟兄不過念翁孫閒一別數
0080a06: 年音問久絕一欲瀉縣切心耳何期竹元孤身冒險
0080a07: 走來吳門僦居之所即相見閒真令絕倒哭倒又承
0080a08: 手札快令張鐙三复書中雲霞字不惟珠璣滿紙即
0080a09: 珍臧書笥而煙雲靄靄然猶潤簾幕閒稱謝何既廣
0080a10: 嗣菴新之陶瓦真久長計然非骨肉何能臻此即他
0080a11: 日還黔亦有挂瓢地也竹元屬令早歸以襄兄勞即
0080a12: 當如命奈伊身體疲極暫令調理或來春新鶯調舌
0080a13: 時耳餘不多及。
0080a14: 又
0080a15: 羲爻畫泰草木銜新遙知高士履端咸增秀色矣山
0080a16: 野效顰亦埽落葉烹惠泉吟陽春白雪賞此佳辰幸
0080a17: 勿訝此緇流亦知是樂邪竹元鄉念不啻若渴因是
0080a18: 不敢深留趁此東風漸暖使開長帆翩翩然向鄂渚
0080a19: 歸來也大約廣嗣仍要竹眉再理一年暫假竹元梁
0080a20: 城一回方可高臥耳詩扇一文具一寄奉書齋幸莞
0080a21: 存為感。
0080a22: 與覺相蒲居士
0080a23: 在會城承居士信供即使海墨為書難罄雅意今春
0080a24: 由楚入吳刻先子舊集俟完即歸前所議靜室如良
0080a25: 意未泯當留神可也在平越兩有裁謝不知到不至
0080a26: 于道念當日增益不在多屬矣。
0080a27: 與羅總府
0080a28: 昔者知遇於平城承外護故山僧得行其道是千百
0080a29: 年來奇緣也夫薄道之徒今日信之明日疑之幸百
0080a30: 為周之雖嘖嘖有口實不敢以蠱毒加害此先佛法
0080b01: 臧屬在外護深防此輩不然何以鎮厭邪心垂光末
0080b02: 運長西堂聞監寺山野許入室其以大法屬付六七
0080b03: 年也適聞燕居奪為弟子然居自稱正人而欲壞千
0080b04: 百年成規使人倫一倒置甚可笑也前閱燕居集其
0080b05: 毀人處欲正人之不正是何言之如此行之不如此
0080b06: 何異口誦孔孟言心實一盜跖邪常聞人倫之大莫
0080b07: 大乎君臣父子兄弟朋友自有書契以來在盜跖亦
0080b08: 不敢廢燕居有親棄之有師侮之有兄長辱罵之有
0080b09: 骨肉剝削之或行劫或妄言或災木石使師友為法
0080b10: 受惡真梟獍也烏乎世閒亂倫出世閒亂法雖立乎
0080b11: 天地閒恐人神必共怒也凡成敗之理有數存焉我
0080b12: 知之矣即居加害如丘山亦何損於山僧但再付西
0080b13: 堂監寺此天地絕無之事居士任外護以為何如。
0080b14: 复徐而菴居士
0080b15: 華平晤談後谿梅四白入眼矣竟未得徵君清言一
0080b16: 去胸茅寧不悵邪張某者來獲手教及與雪公倡和
0080b17: 詩讀之不覺一拍三歎而雲隱相去數里不獲一拜
0080b18: 手非疏慢之罪與挂笠齊門絕無他事以囊中舊槁
0080b19: 數篇久未登梨非自惜之盍自懼也有護法自梁城
0080b20: 來必欲付梓以公仝好然尚在籌箸未有定議此所
0080b21: 刻者敝門人嵩山雜槁尊示莊潢則張某者嘉此必
0080b22: 居士舊用者其如前在秀水與人已有成議矣倘後
0080b23: 刻就或當如命暑猛如虎不能即謁容遲自當索晤
0080b24: 奉复不備。
0080b25: 與張太守諱大經
0080b26: 九月往吳門欲假道江寧便謁台教其如借舟不能
0080b27: 自由也冬之仲仍抱空手而回甚可笑也況此巟歲
0080b28: 室無儋石儲嗷嗷數十口之枵腹誠可憐也計無出
0080b29: 遂持缽坊間幸得三五十石以歸不然忍饑而死可
0080b30: 立待也聞明春二月駕有淮上之行如月中猶可埽
0080c01: 徑以候月盡必仝肅兄來矣前者欲迻居金陵不知
0080c02: 亦有如護法意者使山僧處之日與護法引白為樂
0080c03: 不裁候不次。
0080c04: 又
0080c05: 璩使來翰教諄切只如對面山僧自揣菲躬涼德之
0080c06: 人屢承推重過當何以使我心安也毗尼一菴聞名
0080c07: 久矣雅公思欲急流勇退必須才德俱優如雅公者
0080c08: 主之乃不廢厥事若山僧識量皆劣福緣亦淺雖藉
0080c09: 護法力承乏毗尼倘前不能振綱前烈後不能鼓舞
0080c10: 後昆當此之時輿情一議得不為薦楊累邪然此舉
0080c11: 不知為主為賓未得雅公說話俟護法儼然敝室細
0080c12: 商之此行可定耳使還裁复不次。
0080c13: 寄遂寧朱孝廉諱衣點
0080c14: 一到廣陵三度春光矣每回首姑蘇而楊子一衣帶
0080c15: 水幾如胡越隔溯舊來追隨丰神把握道韻何可得
0080c16: 也高沙一室冷如冰霜總之護法能倡以始不能繼
0080c17: 以終加山僧無前知之明致有此寡偶之地使我孤
0080c18: 棲耳幸三十年所學雖無得然亦頗自遣此竟不然
0080c19: 愁眉只如線也蒲月後或得晤教茲有瀆者石法師
0080c20: 為成都人從出峽歷講肆有年矣舊為郭青贏先生
0080c21: 雅重後以北上為臺山之行事竣南還留止秦郵二
0080c22: 十年也客秋陽侯肆虐廬室為之一空擬買歸櫂其
0080c23: 如七八十之老人何能冒險遠涉翩翩然作鄉閭歸
0080c24: 邪乃籌之蘇松名勝可已啼饑之虞遂折一葉南來
0080c25: 幸為垂青且憐之則石法師之感不在山僧後也裁
0080c26: 侯不備。
0080c27: 复楊將軍
0080c28: 江外僕夫來促我行裝不及軍門一揖而辭耳適接
0080c29: 來書有某人者責我近無一字相聞則人情中有不
0080c30: 可廢者若執偏聽理則固然若持兩論在公褱仁實
0081a01: 有不忍聞也常聞師弟猶人之父子父子不容少偽
0081a02: 師弟豈容少偽乎雖惷惷之徒猶知有親況據法位
0081a03: 而不師其師邪有親可愛有師可尊然後免夫禽畜
0081a04: 誚也而某人者以法門論猶昆弟也可以躬亦可以
0081a05: 書時或處遠處變或急不及天下常情又何必區區
0081a06: 責人哉阡陽之難自可致唁然有不可致者是我之
0081a07: 情難以陳也若陳之祇增老婆舌耳雖然今日又不
0081a08: 可不一言陳於左右我生新寧侯氏一百姓戊寅十
0081a09: 一月十四日禮石蒲揆和尚落髮其後往來梁山與
0081a10: 臥龍兩大師之門在楚蜀承琢磨之功雖雷霆為舌
0081a11: 有不能宣其少分毅廟崩之明年三月一日臥龍歸
0081a12: 寂始離左右此三大師實能生我我何一日忘也來
0081a13: 諭未徹源頭何能彊定是非是又不可不再進一言
0081a14: 我自丙戌三月脫難東走南賓再見梁山破老人於
0081a15: 三教至戊子十月為兵所逼南避忠路某人者時住
0081a16: 靜於此因過訪之叩及堂奧尚未知者今欲師人何
0081a17: 不知量也比承黃文合公接住雙照二載雖與之相
0081a18: 去半舍然未常往來今云五六載相依妄語何如是
0081a19: 之甚也然某人者固是僧亦有不可言於人者倘言
0081a20: 之則黔地恐不能安頓手足也烏乎我知悅謗者無
0081a21: 所不至只不與之作理會則其怪自壞也某人者俱
0081a22: 無一字真實又常輕侮梁山是無師也無師是不孝
0081a23: 也常欲徒人之徒是理不當也理不當是無義也一
0081a24: 面之遇而云六七年以惑人是不信也有此三事公
0081a25: 忍聞乎來字嘖嘖有口其閒誠偽者可謂公高見也
0081a26: 但薄冗所羈不然一對面則前言何以消歸也然總
0081a27: 擿之度外率复不莊。
0081a28: 复安武徐公成宇護法諱思議
0081a29: 复接大教非知遇之厚不及此也昔臥龍拙和尚還
0081a30: 蜀得居士外護獲終於梁之金城為其後者到今未
0081b01: 敢一忘厚德也丙戌賓城一別回首天涯雖欲與公
0081b02: 把臂高談無翼能飛幾令褱想成勞矣聞細柳迻植
0081b03: 湄水此或山僧十二年思慕願見之渴塵得藉湄水
0081b04: 一洒耳種種衷曲總在奉謁時面悉。
0081b05: 复馬尚公諱寶
0081b06: 承諭龍門燕居不拜揖與人我之兩者皆錯若論拜
0081b07: 揖不過偶爾非道中急務我之處是位也必忘褱于
0081b08: 物似不當以禮為疑為怪即使講禮周孔自有明文
0081b09: 百丈亦有儀注考之二禮在倫常之間行之中節乃
0081b10: 己倘一有不節君子鄙之山僧豈不孰讀邪然又非
0081b11: 頑然之物不明世禮而自甘化外之人第燕公雖世
0081b12: 系梁山然每鴟梟肆翼人亦常避之行徑既陋不理
0081b13: 也宜矣且方外人以道為務而往來之禮次之常觀
0081b14: 之傳鐙大鑒十三世為真歇十五世為龍翔龍翔奉
0081b15: 敕能仁真歇先居江心道王海內聞翔至恐溫人不
0081b16: 敬特往展具九禮以誘溫人此二人祖孫之閒尚如
0081b17: 此未見為謬又如文殊遠為先佛九世宗師逮佛取
0081b18: 正覺文殊為輔何二祖不以先後禮辯明以教今人
0081b19: 也由此觀之先道後禮不單重禮也明矣則不拜揖
0081b20: 未常錯來諭謂之大錯得非情見邪若論人我最是
0081b21: 生死根故三涂往來四生沈溺劫數燒煮湖海鼎沸
0081b22: 一一皆人我之誤所以佛用慈悲設教使破人我執
0081b23: 燕公者不惟去人我更增人我豈宜處知識位汙亂
0081b24: 吾法乎亦賢者默擯於法外久矣某常思之居是位
0081b25: 非有道德與容納之心不可也前哲未有無道德不
0081b26: 容不納能篤行其道者必體道之原識萬物之祖所
0081b27: 以得者得乎此行者行乎此故傳云天地位萬物育
0081b28: 知是者然後有知識之實有知識之實則知天地位
0081b29: 萬物育未常不殊涂仝歸此便是學之極德之博無
0081b30: 有不容無有不納燕居不得為燕居山僧不得為山
0081c01: 僧正若虛無太空之論耳忠國師常因肅宗帝問如
0081c02: 何是無諍三昧國師都不視之又傅大士見武帝不
0081c03: 起然貴為天子富有四海猶且忘於分人稱方外士
0081c04: 不能忘於物不能忘於物尚不能超越俗塵何公然
0081c05: 要人拜揖豈不是自欺之心過也有自欺心便是人
0081c06: 我心有人我心故動必相爭此所以訑訑之音聲顏
0081c07: 色常見於朝夕也由是觀之人我未常不錯來諭謂
0081c08: 之小錯得非情見邪燕公常稱梁山法嗣嗣猶子之
0081c09: 盡職於親親之失則幾諫耳未有昭然災於木石使
0081c10: 天下人盡聞其責可不加乎為人嗣而常詆毀於師
0081c11: 又常假飾其狀人亦有言不可於無過中供人有過
0081c12: 燕公如此喪心敢云梁山嗣乎亦羊質虎皮雞心鳳
0081c13: 狀之人也故凡相遇不可與之交則法門得以清淨
0081c14: 無爭耑無辯論令今而後不致破壞法道損我規繩
0081c15: 而庶幾乎吾道也所謂吾道者其心平無得失無尊
0081c16: 卑無阿譽苟容可以禮一切無窮世界一禮禮遍無
0081c17: 有一物一人不仝此禮我此心非加愛也可以不禮
0081c18: 一切無窮世界不得而禮無有一物一人得此禮我
0081c19: 此心非加憎也至若天禮龍禮佛禮祖禮一切鬼神
0081c20: 魔梵禮我此心不喜不以為得天等魔梵不禮我此
0081c21: 心不怒不以為失此心直以斯道覺斯人豈不謂之
0081c22: 真佛祖兒孫公愛道之深故裁荅無所諱也自有佛
0081c23: 法以來王公貴人留心此道如楊大年富鄭公范文
0081c24: 正蘇黃韓趙之類皆大振祖道美流萬世公欲成就
0081c25: 是道可居恒體究應物者承誰恩力或於應物之際
0081c26: 忽然識得家裏事便知坐寶華王座與騎千里追風
0081c27: 皆仝此鼻孔有所分真分俗邪亦正含融混會真俗
0081c28: 仝條而祖無祖佛無佛其名不得為名其相不得為
0081c29: 相禮也得不禮也得明眼人撿點也得明眼人不撿
0081c30: 點也得總付之道外艸复不莊俱叨道愛。
0082a01: 與李相如黃元申吳季子居士
0082a02: 今日士大夫往來祖道求其知見深入絕去黏滯如
0082a03: 敝邑沒量張公一人耳崇禎戊寅閒在夔門臥龍談
0082a04: 笑道話機語幽曠六七年雖慈明之於楊內翰萬古
0082a05: 雄風直不減纖豪第以世道亂離別來十二年不得
0082a06: 其人挂瓢平越聞公在新城與太平菴主周旋甚密
0082a07: 想蘇黃佛印再出恨頜眾之絆不得過訪為快雖然
0082a08: 聽松風流泉觀青山綠埜與公覿面久矣不特此即
0082a09: 談笑未接形聲未動空劫那邊早箇相見豈在握手
0082a10: 為快哉不識相見時如何若謂有說細語人不聞若
0082a11: 謂無說又是對面千里且說者是不說者是此處不
0082a12: 能知且向朝聞道夕死可矣畢竟以何為道體究自
0082a13: 然有箇倒斷時承爵府護法辱教專人上复修此致
0082a14: 意擬於來春上勻山啞然一笑不審得就不平越與
0082a15: 燕居因緣想已巳悉矣但其人非不是好衲子只是過
0082a16: 於偏聽不主中正之體常溺先入之言動輒侮人不
0082a17: 無識者哂之若能提大綱識大體左右用賢其聲名
0082a18: 不揚未之有也天無私盍地無私載所以成其高厚
0082a19: 之德若高不降則卑不升卑不升高不降庶物必不
0082a20: 成也欲為叢林主領眾匡徒若無是裁何以服人心
0082a21: 歸湖海而稱長老貧衲淺見惟高明察之。
0082a22: 又
0082a23: 手札脫體承當一事揚眉瞚目早落二三者山僧睹
0082a24: 之恐未盡善惟玄學之士不可樁椿釘樁椿釘便是執心
0082a25: 不得脫灑然山僧所云空劫相見亦不可執著空劫
0082a26: 盍空劫即今時今時即空劫那有空劫今時之二耑
0082a27: 若執定空劫則今之人盡向空劫作活不能於今時
0082a28: 受用者段光明若執定今時則今之人盡向今時取
0082a29: 著不能於空劫受用那點消息二俱既有過寧不為
0082a30: 公惜也又云十年來從昆侖頂星宿海擊楫楊舲揚
0082b01: 鞭躍馬不意龍門拄杖子諵諵為我商量不識者般
0082b02: 伎倆被龍門拄杖一擊即今作何光景也若知得下
0082b03: 落當與楊李及無盡公仝驅並駕不然縱龍門拄杖
0082b04: 敲破頭盧只是如風過樹耳又云長慶自肯方親博
0082b05: 山不肯方親及千不肯萬不肯山僧不揣正好再喫
0082b06: 一頓何故是甚麼所在說自肯說不肯俟遲日往都
0082b07: 勻訪馬公方與諸公取棒頭錢也。
0082b08: 复馬尚公
0082b09: 再接手教一時戲論非公論山僧與燕居便為戲論
0082b10: 即從上千聖萬聖盡屬戲論所謂一代時教諸祖因
0082b11: 緣皆因末那戲論據此何妨道業直任風旛之擾可
0082b12: 也又云不可互為人我令識者笑此正山僧見身為
0082b13: 公說法切不可錯過何也無明實性即是佛性公喚
0082b14: 作人我似非極力承當目前美惡盡是佛性應用理
0082b15: 也此外別有佛性則公成佛時將此日用應物者何
0082b16: 處安置如不安置終為帶累此必不然也公但將日
0082b17: 用應物處一一認訒得明白則動靜美惡盡是佛事也
0082b18: 亦可謂不出魔界即入佛界而老瞿曇盧行者亦不
0082b19: 在人頭上稱尊。
0082b20: 荊南開聖院山暉禪師語錄卷十一終
