0375a01: 序
0375a02: 原夫恒星不見竺乾之敬以為禪
0375a03: 為淨為律為講所入不同究竟則一
0375a04: 無非以妙明之心成無上之覺而已巳
0375a05: 飲光尊者靈山一笑直踏毘盧之頂
0375a06: 教外遂有別傳至二十八傳而少室
0375a07: 直指於西來又五傳而曹溪呈偈於
0375a08: 書壁於是正法眼藏播流震旦迄於
0375a09: 今千二百餘年矣其間大機大用莫
0375a10: 不各有其語因各有其錄以闡宗風
0375a11: 得意者固可忘言因言者亦可生悟
0375a12: 莫之或廢也惟正法之凌夷故邪外
0375a13: 之交熾在經而非於律在律而非於
0375a14: 淨在淨而非於禪各欲分茅裂土互
0375a15: 為詆訟安能歸一實於三車攝千枝
0375a16: 於五葉也哉獨
0375a17: 梅師大和尚源承破老拂授靈公內
0375a18: 外雙融權實互用單提向上普被三
0375b01: 根洵逆風之栴檀而絕流之香象也
0375b02: 前已巳刊行流布鉗錘後學今欲翻板
0375b03: 附藏津逮十方其翹廑至矣而吾猶
0375b04: 有疑焉既云不立文字何為饒舌不
0375b05: 休得無以矛陷盾乎不知正以楔出
0375b06: 楔也。
0375b07: 梅師契即此證彼之旨抱自利利他
0375b08: 之心王舍城之結集將以破愁悶於
0375b09: 諸天亦悲愍中之方便耳顯正乃可
0375b10: 破邪立真始能袪妄所謂一千四百
0375b11: 餘部不為多一句也無不為少其是
0375b12: 也夫
0375b13: 梅師箭鋒著處致
0375b14: 撫軍慕公為新梵宇固無異祗陀之
0375b15: 施樹給孤之買園而
0375b16: 中丞田先生紀東山之勝亦以能詩
0375b17: 見稱又何異皎然之遇顏公了元之
0375b18: 值蘇子哉道藝既隆因緣不小迺圓
0375c01: 覺一敘不問於當代之鉅公而問於
0375c02: 窮山之逸老豈以余為裴頭陀耶噫
0375c03: 誤矣。
0375c04: 時
0375c05: 大清康熙辛未歲春三月紫泉天閒老
0375c06: 人吳中蕃大身氏和南書。
0375c07: 
0375c08: 
0375c09: 
0375c10: 
0375c11: 
0375c12: 
0375c13: 東山梅溪禪師語錄目次
0375c14: 卷一
0375c15: 序
0375c16: 上堂
0375c17: 卷二
0375c18: 上堂
0375c19: 卷三
0375c20: 上堂
0375c21: 卷四
0375c22: 上堂
0376a01: 卷五
0376a02: 小參
0376a03: 卷六
0376a04: 茶話
0376a05: 佛事
0376a06: 機緣
0376a07: 卷七
0376a08: 拈古
0376a09: 頌古
0376a10: 卷八
0376a11: 佛祖贊
0376a12: 自贊
0376a13: 歌
0376a14: 書問
0376a15: 卷九
0376a16: 法語
0376a17: 法派
0376a18: 卷十
0376a19: 示偈
0376a20: 聯芳
0376a21: 行由
0376a22: 
0376a23: 
0376a24: 
0376a25: 
0376a26: 
0376a27: 
0376a28: 
0376a29: 
0376a30: 東山梅溪禪師語錄目次終。
0376b01: 東山梅溪度禪師語錄卷第一
0376b02: 嗣法門人慶緒等編
0376b03: 上堂一
0376b04: 康熙戊申六月三十師在安順清源庵受鎮西守府
0376b05: 任護法洎文學檀越居士諸山禪德請住忠義禪院
0376b06: 三門滿徑苔痕綠一門草色新雖然絕蓋覆錯過幾
0376b07: 多人正恁麼時還識忠義路頭麼召大眾云看腳下
0376b08: 大殿云昔日雲長境界凜凜神威今朝古佛家風重
0376b09: 重瑞彩顧左右云且道今昔相去多少遂拈香云兩
0376b10: 彩一賽。
0376b11: 據室有如是室據如是人有如是人據如是室雖然
0376b12: 秪如銅頭鐵額的衲僧到來又且如何拈拄杖云直
0376b13: 教棒棒見血。
0376b14: 十月十五日結制上堂師以杖指法座云曲彔木床
0376b15: 當陽獨露要登便登有何回互卓拄杖遂陞座拈香
0376b16: 云此瓣香金枝挺秀玉葉扶疏爇向爐中端為祝延
0376b17: 今上皇帝聖躬萬歲萬歲萬萬歲恭願萬邦霑舜日
0376b18: 四海沐堯風次拈云此瓣香名垂億載氣覆群黎爇
0376b19: 向爐中奉為滿朝文武闔國公卿及本省當道尊官
0376b20: 護法檀越伏願齊登解脫場共悟無生忍再拈云此
0376b21: 瓣香得處辛勤拈來快便此是第一回拈出爇向爐
0376b22: 中供養傳臨濟正宗第三十二世光師靈隱文老和
0376b23: 尚用酬法乳之恩伏願生生弘祖道在在利人天斂歛
0376b24: 衣敷座維那白椎云法筵龍象眾當觀第一義師豎
0376b25: 拄杖云遼天拄杖久被雲封今朝握出孰敢當鋒顧
0376b26: 左右云還有當鋒者麼一僧纔出師便打僧擬議師
0376b27: 喝退問握杖辭山谷披雲入市廛如何是流通正眼
0376b28: 句師云爐中香馥馥進云水雲聚集凡聖交參如何
0376b29: 是利濟群生句師云棒下血淋淋進云如斯親切阿
0376b30: 誰是領會者師云綠水青山齊側耳進云阿誰是報
0376c01: 恩者師云石頭瓦礫盡揚眉進云恁麼則情與無情
0376c02: 均霑法利去也師云逢人切莫錯舉問如何是一玄
0376c03: 具三要師云拂子千條線進云如何是三要具一玄
0376c04: 師云香煙一片雲問如何是賓中賓師云披風蹋月
0376c05: 長年走進云如何是主中賓師云一回坐破劫前春
0376c06: 進云如何是賓中主師云何處不為家進云如何是
0376c07: 主中主師云長年石室坐一僧畫圓相以手托起云
0376c08: 學人半生參學秪透得這個師以拄杖劈破僧復畫
0376c09: 師便打又僧出眾豎起拳頭云學人不識這個請和
0376c10: 尚發明師劈拳一棒云方服圓顱拳頭也不識問
0376c11: 室安心龍潭吹燭未審相去多少師云雙鶴凌空舞
0376c12: 月明乃云頻年韜晦在山隈地自種兮田自栽不覺
0376c13: 境風平地起一時吹到此間來是以弘嶺南的旨振
0376c14: 濟北綱宗骨律棒下下當頭雷霆喝聲聲劈面流通
0376c15: 正眼不外於是利濟群生詎越於斯玄要以之點開
0376c16: 主賓以之印出劈破圓相驗他本有之真打落拳頭
0376c17: 還爾不無之玅更問甚麼少室安心龍潭吹燭透一
0376c18: 則則則盡透明一法法法皆明雖則三千奧旨七百
0376c19: 玄機無非要爾諸人見性明心知根識本拈拄杖召
0376c20: 大眾云山僧即今重重揭示一一拈提眾中莫有見
0376c21: 性明心知根識本者麼若有不負山僧出松雲入朝
0376c22: 市建法幢於此日唱玄機於劫前正恁麼時津梁大
0376c23: 地一句作麼生道慈雲起處山川秀法雨傾時草木
0376c24: 新復舉法燈和尚開堂云山僧本欲居山藏拙養病
0376c25: 過時又緣清涼老人有未了的公案出來與他了卻
0376c26: 時有僧問如何是未了的公案燈打云祖禰不了殃
0376c27: 及兒孫僧云過在甚麼處燈云過在我殃及你師云
0376c28: 山僧卑志亦欲如斯奈先師亦有未了的公案故所
0376c29: 分付明月看守柴關披白雲以出山入禪林而結制
0376c30: 高揮大抹倒弄顛拈而為先師了卻時慧穎西堂問
0377a01: 如何是未了的公案師云無孔笛兒吹未了要假闍
0377a02: 黎信口吹堂云恁麼則遞代流過去也師云切忌與
0377a03: 麼舉向人維那結椎云諦觀法王法法王法如是下
0377a04: 座。
0377a05: 熊有貴請上堂問頻年遯跡一日開堂山林城市即
0377a06: 不問應世一句作麼生師云雨滋芳草綠風動碧蓮
0377a07: 香問如何是忠義境師云庭前翠竹屋後清泉進云
0377a08: 如何是境中人師云骨瘦神清皮黃質健進云人境
0377a09: 相去多少師便打問如何是教外別傳師云教內薦
0377a10: 取問生死路不明請和尚直指師云此去威武三十
0377a11: 里進云學人不會師云去得蚤時趕得回問一大藏
0377a12: 教是個切腳未審切的是甚麼字師驀頭一棒僧擬
0377a13: 議師復打問昔日關聖殿今朝梵王宮關聖殿即不
0377a14: 問梵王宮事若何師云朝朝撾鼓日日上堂進云可
0377a15: 謂三春果滿菩提樹一夜花開世界香師云非汝境
0377a16: 界問如何是過去心不可得師云昨宵明月當戶進
0377a17: 云如何是現在心不可得師云今朝細雨飄簾進云
0377a18: 如何是未來心不可得師云明日上堂向汝道問五
0377a19: 更殘月落天曉白雲飛分明目前事不是目前機既
0377a20: 是目前事如何不是目前機師云分明香在梅花上
0377a21: 尋到梅花香又無問水底月鏡中花請師拈出師打
0377a22: 云功不浪施乃云昨日纔陞堂今朝又上座橫談與
0377a23: 豎談總不離這個諸昆仲且道這個是甚麼橫豎離
0377a24: 他不得若能委悉始知諸人種種之問不離這個山
0377a25: 僧種種之答亦不離這個如其未委須向未行問答
0377a26: 之前薦取。
0377a27: 值雪上堂凍雲冉冉瑞木飄飄一片兩片不落別處
0377a28: 三尺五尺盡積簷前梅花夢惺於隴頭歸鳥巢迷於
0377a29: 谷口有者蒙頭打坐有者敲冰煮茶有者吟詠詩篇
0377a30: 有者焚燒木佛惟有忠義這裏總不恁麼單有一偈
0377b01: 舉似大眾凜凜朔風透骨寒六花亂墜點層巒諸人
0377b02: 高著娘生眼莫把冰山作玉看　之也。
0377b03: 韓氏生日請上堂問香雲結蓋梵侶臨筵請和尚雄
0377b04: 談壽量師云萬里青山展壽圖乃云個事分明極何
0377b05: 曾隔一些青松磨碧漢翠竹拂蒼霞夜靜珊珊月春
0377b06: 回簇簇花擊拂子云與麼親委悉壽算過河沙。
0377b07: 田檀越耑人齎供請上堂問如何是西來意師云法
0377b08: 座如山聳進云如何是古佛心師云蒲團似月圓問
0377b09: 識性佛性誰真誰妄師云捏聚是拳放開是掌進云
0377b10: 幻身法身是同是別師云飯即米兮火即燈問世尊
0377b11: 拈花和尚舉棒且道相去多少師云春蘭放處鳥聲
0377b12: 雜秋菊開時月色多問和尚有禪道佛法否師云無
0377b13: 進云識生死去來否師云禪道佛法既無生死去來
0377b14: 安識乃云天邊杲日塵塵照去庭際梅花陣陣香來
0377b15: 蹁躚竹影拂簾櫳燦爛炬光鋪几席西來意和盤托
0377b16: 出古佛心盡底敷陳識性佛性本自一源幻身法身
0377b17: 原非兩個拈花旨趣分明道舉棒根源直截提禪道
0377b18: 佛法掃開生死去來劃斷雖然眾中莫有領略者麼
0377b19: 若有不負田檀越耑人齎供破雪來山請登曲彔木
0377b20: 床弘宣第一義諦如無山僧自拈自弄去也卓拄杖
0377b21: 下座。
0377b22: 霞章監院率眾請開示上堂舉拂子云會麼於此會
0377b23: 得則禪不用參道不用學穿衣喫飯甚分明待客迎
0377b24: 賓最活潑不會再與你饒舌復舉拂子云瓜有粉茄
0377b25: 有茨堂堂正體無遮蔽今朝對眾剖分明莫謂山僧
0377b26: 無指示擲拂子云莫妄想何故但有言說都無實義
0377b27: 張恭人請上堂欲學無生忍應觀時節至時節若到
0377b28: 來其理自周備從上諸聖莫不以此時節成就如來
0377b29: 以此時節拈花漏逗達磨以此時節航海東傳神光
0377b30: 以此時節安心少室大鑒以此時節受衣黃梅從上
0377c01: 諸聖既如是成就今日山僧亦如是說法以拂子擊
0377c02: 香案云還委悉麼若委悉得喚作佛性義也可不喚
0377c03: 作佛性義也可喚作時節因緣也可不喚作時節因
0377c04: 緣也可其或未然放過不可。
0377c05: 上堂問如何是無欠無餘的師云眼橫鼻直進云如
0377c06: 何是非同非別的師云鼻直眼橫乃顧左序云如來
0377c07: 之相豈無百寶光明顧右序云祖師之儀定有通身
0377c08: 手眼還委悉麼處處梅花披臘雪家家楊柳舞春風。
0377c09: 上堂維那白椎云法筵龍象眾當觀第一義師云法
0377c10: 筵龍象眾當觀第一義聞須眼底聞視須耳邊視搖
0377c11: 手云不是不是復合掌云如是如是喝一喝下座。
0377c12: 上堂一僧出眾打圓相云秪這個還是承當那畔還
0377c13: 是領略這邊師云坐斷兩頭任縱橫問雪中斷臂事
0377c14: 如何師云慚惶殺人進云肋下還拳是何意旨師云
0377c15: 慚惶殺人問溈山水牯堪作何用師云無陰陽地要
0377c16: 伊耕進云楊岐驢子又作麼生師云踢蹋紅塵蹤不
0377c17: 見問如何是古人實證處師云雲破一天月進云如
0377c18: 何是今人實證處師云春回到處花問如何是未生
0377c19: 前的事師云未生前且置如何是已巳生後的事僧罔
0377c20: 措師便打問古人道青青翠竹盡是法身如何薦取
0377c21: 師云但恁麼薦取進云鬱鬱黃花無非般若又作麼
0377c22: 生師云法身如會般若自明問如何是居山旨趣師
0377c23: 云門前養竹高遮屋石上分泉直到廚進云何如是
0377c24: 應世家風師云棒頭懸日月喝下驗龍蛇問學人自
0377c25: 遠趨風至乞師一碗趙州茶師以拂子擊禪床左邊
0377c26: 進云如其不吝大慈悲曹山顛酒再傾出師以拂子
0377c27: 擊禪床右邊進云如斯直截難思議堪作人天大導
0377c28: 師師云不勞讚嘆問如何是已巳悟的人師云舌上無
0377c29: 骨進云如何是未悟的人師云眼裏有筋問了鬼神
0377c30: 覷不破的是個甚麼師以拂子畫圓相進云超生死
0378a01: 不相干的又且如何師復畫乃豎拂子云秪這個明
0378a02: 歷歷活潑潑纖毫匪隔些子不瞞何須這邊領略那
0378a03: 畔承當雪中斷臂持銀碗而丐食肋下還拳搽脂粉
0378a04: 以污顏溈山水牯耕空劫之雲煙楊岐驢子蹋市廛
0378a05: 之風月古人證處如此今人證處亦然已巳生之事若
0378a06: 明未生之事亦委會得真如翠竹休疑般若黃花居
0378a07: 山旨趣分明應世家風直截趙州茶曹山酒信手拈
0378a08: 來已巳悟的未悟的盡情指出鬼神覷不破處不即不
0378a09: 離生死不相干處非離非即頭頭無不是法法本全
0378a10: 彰這裏承當更有何事擊拂子下座。
0378a11: 天海耆舊耑人齎供并送拄杖請上堂問喚作拄杖
0378a12: 則觸不喚作拄杖則背不觸不背喚作甚麼師云月
0378a13: 落池無影風迴樹有聲乃豎起拄杖云七尺烏藤活
0378a14: 似龍非思量處善圓融有人驀地親遭著遍體從教
0378a15: 血染紅大眾拄杖子既有如是利害因甚落在山僧
0378a16: 手裏於此道得不負大海恁麼送山僧恁麼拈七縱
0378a17: 八橫高揮大抹倘或未能山僧自道去也以拄杖卓
0378a18: 一下云強中更有強中手惡人還有惡人磨下座。
0378a19: 周汝和請上堂問如何是禪師云無說進云如何是
0378a20: 道師云無傳進云無說無傳作麼生會師云領取去
0378a21: 乃云禪乃無說道本無傳梅開雪裏鶴唳松間粘皮
0378a22: 綴骨之流未免憨憨研究超群破格之者憑教處處
0378a23: 方圓殊不知人人頂上輝天鑑地個個腳跟下七
0378a24: 穴八穿若能未舉先知未言先契方知無說乃實說
0378a25: 無傳是真傳還委悉麼卓拄杖下座。
0378a26: 上堂學道之人不識真只為從前認識神無量劫來
0378a27: 生死本癡人認作本來人師云長沙和尚雖是竭力
0378a28: 提持激勵後學殊不知一疋古錦裁為兩段了也山
0378a29: 僧也有一偈舉似大眾本無假也本無真何須分剖
0378a30: 費精神當機覷破無多子識神即是本來人下座。
0378b01: 元旦上堂問諸佛寂滅相不可以言宣和尚因甚口
0378b02: 喃喃地師云不是春風巧何緣有歲華進云和尚也
0378b03: 善垂慈師云莫塗污山僧乃云淑氣初昇化日長疏
0378b04: 梅弱柳盡芬芳山僧陞座無餘說柏子三拈祝我
0378b05: 皇。
0378b06: 元宵解制吳可安請上堂問檀信營齋即不問雲堂
0378b07: 摘板事如何師云放出一群師子子進云放後如何
0378b08: 師云吼震山河大地春乃云孤月橫空皎千燈照市
0378b09: 紅禪期此日畢幾個得心空還有心空者麼眾無對
0378b10: 師下座以拄杖一時打散歸方丈。
0378b11: 師誕日霞章監院請上堂梅花鬥雪芳楊柳爭春麗
0378b12: 日月快如梭吾年三十四拈拄杖召大眾云且道拄
0378b13: 杖子年多少非減亦非增撐天并拄地卓一卓下座。
0378b14: 本師靈隱老人忌日拈香二月二十二吾師涅槃
0378b15: 法乳若為酬單憑此一句且道是那一句遂燒香云
0378b16: 玉鼎爇栴檀香風生處處。
0378b17: 佛誕上堂不居兜率天降蹟閻浮丈六一
0378b18: 年浴一次既是紫金身因甚一年浴一次有利無利
0378b19: 不離行市。
0378b20: 千佛會眾檀越請上堂香煙初起梵王臺玉軸琅函
0378b21: 盡展開不是等閒輕舉唱一聲聲是一如來如是則
0378b22: 過去莊嚴劫千佛也在裏許現在賢劫千佛也在裏
0378b23: 許未來星宿劫千佛也在裏許大眾三千諸佛既在
0378b24: 裏許且道無眼耳鼻舌身意的在裏許不在裏許試
0378b25: 檢點看若檢點得出則琅函未展懺已巳禮周如其未
0378b26: 能一任鑽龜打瓦復舉秀才看千佛名經次問長沙
0378b27: 和尚百千諸佛但見其名未審居何國土沙云黃鶴
0378b28: 樓崔灝題後秀才曾題也未秀才云不曾沙云得閒
0378b29: 也須題一篇好師云山僧則不然有問百千諸佛但
0378b30: 見其名未審居何國土即向伊道汝即今在甚麼處
0378c01: 更問如何若何劈脊便棒不惟與這秀才劈破疑團
0378c02: 亦且免使後人爇瞞當面召大眾云且道古今相去
0378c03: 多少具眼者試辯別看便下座。
0378c04: 不夜謝居士請上堂拈花席上迦葉歡忻般若場中
0378c05: 空生涕泣且道二尊者相去多少荷葉團團團似鏡
0378c06: 菱角尖尖尖似錐。
0378c07: 臘八在在戒子請上堂不住皇宮位捨金輪衣脫卻郤
0378c08: 棲遲雪嶺頂巢鵲子膝穿蘆馬麥克鐵山泉濟渴
0378c09: 如來之修因也明星高照清光直射蓮眸三嘆奇哉
0378c10: 一切眾生具足六年苦行一旦知非此如來之證果
0378c11: 也靈山會上百萬人天稽首一花拈示頭陀笑破眉
0378c12: 峰玉偈相傳金襴委付此如來之傳法也豎拂子云
0378c13: 且道是因耶是果耶是法耶於此倜儻分明始知如
0378c14: 來因不修而修果不證而證法不傳而傳如來眼
0378c15: 鼻直不增諸人一毫諸人鼻直眼橫不減如來一髮
0378c16: 可謂眾生即佛佛即眾生何曾一點差別召大眾云
0378c17: 還委悉麼莫認他為佛當觀我是誰。
0378c18: 自然戒子請開示上堂寒松枝上懸新月翠竹林中
0378c19: 弄曉風舉目頓超情見外何須瑣瑣問禪翁是知至
0378c20: 道非言語可宣真宗豈文字能測所以佛祖為人了
0378c21: 無一法兒孫擔荷赤手空拳秪如嚴湯尊者問趙州
0378c22: 一物不將來時如何州云放下著陽云一物既不將
0378c23: 來放下個甚麼州云放不下擔取去召大眾云正當
0378c24: 恁麼時你諸人還放得下麼若放得下便知趙州落
0378c25: 處知趙州落處則知文字不能測處知文字不能測
0378c26: 處則知言語不可宣處知言語不可宣處則松頭之
0378c27: 月竹裏之風無不是本有之道卓拄杖云若將取捨
0378c28: 心忘卻法法從教合自然。
0378c29: 佛誕熊有貴穿觀音大士金請上堂瞿曇降誕大士
0378c30: 穿金一個通身晃耀一個上下獨尊雖然且道瞿曇
0379a01: 未降誕之前大士未穿金之際你諸人還見上下獨
0379a02: 尊通身晃耀麼倘若見得不辜熊有貴發殊勝心作
0379a03: 奇特事莊嚴大士灌沐瞿曇說甚麼南海岸淨飯宮
0379a04: 一明而無所不明一透而無所不透如謂不然聽取
0379a05: 一頌紫金淡掃芙蓉面香水頻燒清淨身未舉已巳前
0379a06: 先薦得飯宮南海不他尋以拄杖卓兩卓下座。
0379a07: 中天上堂節令屆中天一無供大眾豎起拳頭顧兩
0379a08: 序云拳頭信手拈以作沙糖粽雖然未審還有吞吐
0379a09: 得下者麼若有不妨暗展鐵旗明撾玉鼓同山僧汨
0379a10: 羅江上駕無底船且道無底船作麼生駕隨情擊纜
0379a11: 招明月取性推蓬看遠山。
0379a12: 上堂拈椎豎拂波吒不少搖唇鼓舌絡索太多怎似
0379a13: 珊珊明月瑟瑟西風鴻鴈穿雲天際菊花倚笑籬東
0379a14: 飄飄黃葉舞長空玉露涓涓濕桂叢不是向上事亦
0379a15: 非教外宗是非即且置自舒自卷一句作麼生道落
0379a16: 霞與孤鶩任運自西東。
0379a17: 中秋上堂以拂子打圓相云這裏會得便會靈山話
0379a18: 的曹溪指的南泉翫的寒山比的說甚麼殿閣清涼
0379a19: 樓臺皎潔竹影篩金瑤階積雪大家喫雲門餅飲趙
0379a20: 州茶如會不得復以拂子打圓相云仍向這裏薦取
0379a21: 重九上堂纔經中秋又值重九人人登絕頂山戶戶
0379a22: 飲茱萸酒拈拂子云正當恁麼時還是佛法世諦還
0379a23: 是時節因緣以拂子擊禪床左邊云這裏著得一隻
0379a24: 眼佛法世諦打成一片擊右邊云這裏著得一雙眼
0379a25: 因緣時節放下兩頭絕頂山點作黃金茱萸酒翻成
0379a26: 甘露其或未然四時催若箭兩曜快如梭。
0379a27: 上堂問和尚朝朝說法未審以何為據師豎拄杖云
0379a28: 以此為據乃豎拄杖云這木上座能撐佛日能豎宗
0379a29: 乘赤條條縱擒到處孤迥迥殺活臨時生死機關觸
0379a30: 之即碎無明窟子遇著便開或有時敲風打雨或有
0379b01: 時荷月挑雲祖道賴斯傳持人心憑此直指德山一
0379b02: 生用頂眼正臨濟三頓喫佛法無多不涉漸次揮
0379b03: 掃一大藏經不立功勳匡扶千七百個頭頭孤特處
0379b04: 處主張說甚麼扶過斷橋水伴歸明月村顧左右云
0379b05: 且道木上座具何道理而能有如此之奇特孤根自
0379b06: 有擎天勢非比尋常曲彔枝。
0379b07: 上堂研真真絕相斷妄妄無蹤真妄一齊了日頭東
0379b08: 畔紅且透明本有一句作麼生道萬派無非水千花
0379b09: 總是春。
0379b10: 淨明胡居士請上堂問達磨遺下一隻履時如何師
0379b11: 云要汝蹋實進云恁麼則婆心太切師云切忌謗伊
0379b12: 乃云達磨遺履一隻雨打風吹有日今朝陞座無他
0379b13: 為要諸人委悉驀豎拂子召大眾云還委悉麼若委
0379b14: 悉得不獨會達磨遺履之消息便會諸人無欠之本
0379b15: 真脫或未能莫道不疑好便下座。
0379b16: 受知如師暨紳衿檀越諸山耆舊等請住蓬來永興
0379b17: 禪院。
0379b18: 三門門搖芳樹綠徑砌落花紅一杖橫肩至蹋開春
0379b19: 幾重拽拄杖便進。
0379b20: 佛殿兩袖峰頭月半肩嶺上雲通身無不是何用禮
0379b21: 迦文雖然也須互相恭敬展具便拜。
0379b22: 據室方方一丈間此日何期據既作師子王應居如
0379b23: 是處喝一喝。
0379b24: 四眾請開示上堂靈山秘旨剎剎全彰少室真宗塵
0379b25: 塵盡露超群拔萃的直下荷擔迷頭認影的當面錯
0379b26: 過豎拂子召大眾云即今鶯啼似管木嚮如琴巒聳
0379b27: 佛頭之青竹拖鳳尾之狀重重無盡一一交羅可以
0379b28: 一見破狐疑一聞便透脫何須敲床撫几鼓舌搖唇
0379b29: 先哲云大道只在目前要且目前難睹欲識大道真
0379b30: 體不離聲色言語復豎拂子云且道是大道是真體
0379c01: 是聲色是言語於此辯別得出始知聞聲悟道誠非
0379c02: 虛語見色明心是乃真宣倘或未能不免頌出眉邊
0379c03: 盡是真如境耳底無非般若宗透得這些關捩子千
0379c04: 差萬別盡圓通擲拂子下座。
0379c05: 師剃髮屈桂枝請上堂問昨日髮覆如雲今朝頂圓
0379c06: 似月且道昨日的是今朝的是師云庭前雙樹拂晴
0379c07: 空進云恁麼則兩彩一賽去也師云高著眼乃拈拂
0379c08: 子打圓相云會麼這裏會得便會金刀由此舉螺髮
0379c09: 由此斷說甚麼昨日今朝兩彩一賽其或未然更聽
0379c10: 饒舌昨日密雲鋪世界今朝獨露一輪孤分明揭示
0379c11: 無遮障未審諸人見也無復以拂子打圓相下座。
0379c12: 法空友人供新法衣請上堂問法空供衣即不問和
0379c13: 尚登座且道得何祥瑞師云雲飛碧漢天垂彩木遶
0379c14: 長江地發藍進云未審如何受用師云但恁麼受用
0379c15: 問龜能斷人禍福因甚自不知其死師云一夜六花
0379c16: 鋪大地幾山猿兔盡迷窩問昨日蓬萊山今日三元
0379c17: 閣兩頭俱截斷和尚向那裏安身立命師豎拄杖云
0379c18: 這是那一頭僧擬議師便打問雞足山頭纖毫不露
0379c19: 三元堂上文彩全彰且道古今相去多少師云兩輪
0379c20: 日月耀乾坤進云恁麼則非今亦非古無舊復無新
0379c21: 師云闍黎讚嘆有分乃云無上田衣血點紅綿綿密
0379c22: 密不通風山僧披向華王座儼若祥雲覆太空白玉
0379c23: 黃金未足酬價吳綾蜀錦弗敢爭先會麼庾嶺當年
0379c24: 提不起今朝揭示與人看。
0379c25: 披剃上堂疏雨布長空斷雲卷幽谷堂前鐘鼓催請
0379c26: 登曲彔木菊香冉冉而穿人之鼻孔林葉紛紛而換
0379c27: 人之眼目拈拄杖云惟我木上座不為境轉不被時
0379c28: 遷懸日月於個中打風雨於劫外倘若會得始知當
0379c29: 人分上無形無段何俗何僧如會不得把定繩頭須
0379c30: 薦取莫教徒入我門來。
0380a01: 為生母披剃上堂枕石眠雲業有年曾無一法與人
0380a02: 傳今朝披削慈幃老撾鼓陞堂震大千舉起智慧刀
0380a03: 斷一髮而髮髮皆斷拈出調御服披一縷而縷縷皆
0380a04: 披即此鞠育身圓成六和相玉軸琅函隨心檢閱蒲
0380a05: 團竹椅任意跏趺趙州茶依時漫飲金牛飯隨分飽
0380a06: 餐說甚麼承歡膝下舞綵堂前正恁麼時如何是解
0380a07: 脫慈幃知恩報恩一句以拄杖劃一劃云當陽劃斷
0380a08: 紅塵路直下打開解脫門信手攜慈登覺岸更嫌何
0380a09: 處不酬恩。
0380a10: 元旦上堂一天佳氣兩字春王頭頭現瑞物物呈祥
0380a11: 鳥雀傳如來心印山川露本地風光木人讚頌石女
0380a12: 歌揚雖然如是且林下衲僧又作麼生話會兩行偈
0380a13: 演松窗靜一瓣香焚化日長復舉僧問鏡清新年頭
0380a14: 還有佛法也無鏡清道有又問明教明教道無師云
0380a15: 二尊宿一個暗裏抽橫骨一個明中墮舌頭檢點將
0380a16: 來大似一隊無孔鐵鎚今日有問新年頭還有佛法
0380a17: 也無劈脊便棒目顧左右云且道古今優劣在甚麼
0380a18: 處便下座。
0380a19: 操捕胡檀越為姪男祥明拖白請上堂莫占水雲隊
0380a20: 仍歸將相門貝葉靈文依然歸我龍藏經裘肥馬照
0380a21: 舊共爾良朋憑歌艷麗詞章休唱無生曲調竹葉酒
0380a22: 隨情飲去趙州茶當面還來只須叩首庭參再莫和
0380a23: 南問訊松門竹徑從茲告別紅塵鬧市自此嬉遊正
0380a24: 恁麼時如何是據款結案一句撾鼓陞堂放爾曹棒
0380a25: 頭劈脊與攔腰他年變化龍門上記取來時路一條
0380a26: 下座以拄杖直打出院。
0380a27: 辭院陞座道人行履如鶴如雲要住即住欲行便行
0380a28: 其住也有松可餐有澗可飲有葉可書有石可坐其
0380a29: 行也有笠可頂有雲可披有山可觀有水可翫敢問
0380a30: 大眾且道行住相去多少倘若會得便會不離家舍
0380b01: 常在途中常在途中不離家舍苟或未能兩隻草鞋
0380b02: 獰似虎一枝竹杖活如龍以杖橫肩下座。
0380b03: 
0380b04: 　　　安順府金鳴寺嗣法門人慶緒捐刻
0380b05: 　　本師和尚語錄第壹卷附藏流通伏願玉軸吐長
0380b06: 　　　明之月琅函生永茂之春
0380b07: 　　　康熙戌寅歲季夏月吉旦
0380b08: 　　　　　　　　　板藏嘉禾楞嚴經坊
0380b09: 
0380b10: 東山梅溪度禪師語錄卷第一終
