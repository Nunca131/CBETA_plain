0473b02: 辯中邊論卷下＝第三【宋】【元】【宮】＊下第三
0473b03: 
0473b04: 世親菩薩造
0473b05: 大唐三藏法師玄奘奉　詔譯
0473b06: 辯得果品第六
0473b07: 已辯修位。得果云何。頌曰。
0473b08: 器說為異熟力是彼增上
0473b09: 愛樂增長淨如次即五果
0473b10: 論曰。器謂隨順善法。異熟力。謂由彼器增上
0473b11: 力。令諸善法成上品性。愛樂謂先世數修善
0473b12: 力。今世於善法深生愛樂。增長謂現在數修
0473b13: 善力。令所修善根速得圓滿。淨謂障斷得永
0473b14: 離繫。此五如次即是五果。一異熟果。二增上
0473b15: 果。三等流果。四士用果。五離繫果。復次頌曰。
0473b16: 復略說餘果後後初數習
0473b17: 究竟順障滅離勝上無上
0473b18: 論曰。略說餘果差別有十。一後後果。謂因種
0473b19: 性得發心果如是等果展轉應知。二最初果。
0473b20: 謂最初證出世間法。三數習果。謂從此後諸
0473b21: 有學位。四究竟果。謂無學法。五隨順果。謂
0473b22: 因漸次應知。即是後後果攝。六障滅果。謂能
0473b23: 斷道即最初果。能滅障故說為障滅。七離繫
0473b24: 果。謂即數習及究竟果。學無學位如次遠離
0473b25: 煩惱繫故。八殊勝果。謂神通等殊勝功德。九
0473b26: 有上果。謂菩薩地。超出餘乘未成佛故。十無
0473b27: 上果。謂如來地。此上更無餘勝法故。此中所
0473b28: 說後六種果。即究竟等前四差別。如是諸果
0473b29: 但是略說。若廣說即無量果總義者。謂攝受
0473c01: 故。差別故。宿習故。後後引發故。標＝摽【宋】【元】【宮】＊標摽故。釋故。
0473c02: 此中攝受者。謂五果。差別者。謂餘果。宿習
0473c03: 者。謂異熟果。後後引發者。謂餘四果。標摽者
0473c04: 謂後後等四果。釋者謂隨順等六果。分別前
0473c05: 四果故。
0473c06: 辯無上乘品第七
0473c07: 已辯得果。無上乘今當說。頌曰。
0473c08: 總由三無上說為無上乘
0473c09: 謂正行所緣及修證無上
0473c10: 論曰。此大乘中總由三種無上義故名無上
0473c11: 乘。三無上者。一正行無上。二所緣無上。三修
0473c12: 證無上。此中正行無上者。謂十波羅蜜多行。
0473c13: 此正行相云何應知。頌曰。
0473c14: 正行有六種謂最勝作意
0473c15: 隨法離二邊差別無差別
0473c16: 論曰。即於十種波羅蜜多隨修差別有六正
0473c17: 行。一最勝正行。二作意正行。三隨法正行。四
0473c18: 離二邊正行。五差別正行。六無差別正行。最
0473c19: 勝正行。其相云何。頌曰。
0473c20: 最勝有十二謂廣大長時
0473c21: 依處及無盡無間無難性
0473c22: 自在攝發起得等流究竟
0473c23: 由斯說十度名波羅蜜多
0473c24: 論曰。最勝正行有十二種。一廣大最勝。二長
0473c25: 時最勝。三依處最勝。四無盡最勝。五無間最
0473c26: 勝。六無難最勝。七自在最勝。八攝受最勝。九
0473c27: 發起最勝。十至得最勝。十一等流最勝。十二
0473c28: 究竟最勝。此中廣大最勝者。終不欣樂一切
0473c29: 世間富樂自在。志高遠故。長時最勝者。三無
0474a01: 數劫熏習成故。依處最勝者。普為利樂一切
0474a02: 有情為依處故。無盡最勝者。迴向無上正等
0474a03: 菩提無窮盡故。無間最勝者。由得自他平等
0474a04: 勝解。於諸有情發起施等波羅蜜多。速圓滿
0474a05: 故。無難最勝者。於他有情所修善法但深隨
0474a06: 喜。令自施等波羅蜜多速圓滿故。自在最勝
0474a07: 者。由虛空藏等三摩地力。令所修施等速圓
0474a08: 滿故。攝受最勝者。無分別智之所攝受。能令
0474a09: 施等極清淨故。發起最勝者。在勝解行地最
0474a10: 上品忍中。至得最勝者。在極喜地。等流最勝
0474a11: 者。在次八地。究竟最勝者。在第十地及佛地
0474a12: 中。菩薩如來因果滿故。由施等十波羅蜜多。
0474a13: 皆有如斯十二最勝。是故皆得到彼岸名。何
0474a14: 等名為十到彼岸。頌曰。
0474a15: 十波羅蜜多謂施戒安忍
0474a16: 精進定般若方便願力智
0474a17: 論曰。此顯施等十度別名。施等云何各別作
0474a18: 業。頌曰。
0474a19: 饒益不害受增德能入脫
0474a20: 無盡常起定受用成熟他
0474a21: 論曰。此顯施等十到彼岸各別事業。如次應
0474a22: 知。謂諸菩薩由布施波羅蜜多故。於諸有情
0474a23: 普能饒益。由淨戒波羅蜜多故。於諸有情不
0474a24: 為損害。由安忍波羅蜜多。故他損害時深能
0474a25: 忍。受由精進波羅蜜多故。增長功德。由靜慮
0474a26: 波羅蜜多故。起神通等能引有情令入正法。
0474a27: 由般若波羅蜜多故。能正教授教誡有情令
0474a28: 得解脫。由方便善巧波羅蜜多故。迴向無上
0474a29: 正等菩提。能令施等功德無盡。由願波羅蜜
0474b01: 多故。攝受隨順施等勝生。一切生中恒得值
0474b02: 佛。恭敬供養常起施等。由力波羅蜜多故。具
0474b03: 足思擇修習二力伏滅諸障。能令施等常決
0474b04: 定轉。由智波羅蜜多故。離＝雖【三】【宮】離＝雖【宋】【元】【明】【宮】離雖如聞言諸法迷
0474b05: 謬。受用施等增上法樂。無倒成熟一切有情。
0474b06: 如是已說最勝正行。作意正行其相云何。頌
0474b07: 曰。
0474b08: 菩薩以三慧恒思惟大乘
0474b09: 如所施設法名作意正行
0474b10: 論曰。若諸菩薩以聞思修所成妙慧。數數作
0474b11: 意思惟大乘。依布施等如所施設契經等法。
0474b12: 如是名為作意正行。此諸菩薩以三妙慧思
0474b13: 惟大乘有何功德。頌曰。
0474b14: 此增長善界入義及事成
0474b15: 論曰。聞所成慧思惟大乘。能令善根界得增
0474b16: 長思所成慧思惟大乘。能正悟入所聞實義。
0474b17: 修所成慧思惟大乘。能令所求事業成滿。謂
0474b18: 能趣入修治地故。作意正行有何助伴。頌曰。
0474b19: 此助伴應知即十種法行
0474b20: 論曰。應知如是作意正行。由十法行之所攝
0474b21: 受。何等名為十種法行。頌曰。
0474b22: 謂書寫供養施他聽披讀
0474b23: 受持正開演諷誦及思修
0474b24: 論曰。於此大乘有十法行。一書寫。二供養。
0474b25: 三施他。四若他誦讀專心諦聽。五自披讀。六
0474b26: 受持。七正為他開演文義。八諷誦九思惟。十
0474b27: 修習行。十法行。獲幾所福。頌曰。
0474b28: 行十法行者獲福聚無量
0474b29: 論曰。修行如是十種法行。所獲福聚其量無
0474c01: 邊。何故但於大乘經等說修法行獲最大果。
0474c02: 於聲聞乘不如是說。頌曰。
0474c03: 勝故無盡故由攝他不息
0474c04: 論曰。於此大乘修諸法行。由二緣故獲最大
0474c05: 果。一最勝故。二無盡故。由能攝益他諸有情。
0474c06: 是故大乘說為最勝。由雖證得無餘涅槃。利
0474c07: 益他事而恒不息。是故大乘說為無盡。如是
0474c08: 已說作意正行。隨法正行其相云何。頌曰。
0474c09: 隨法行二種謂諸無散亂
0474c10: 無顛倒轉變諸菩薩應知
0474c11: 論曰。隨法正行略有二種。一無散亂轉變。二
0474c12: 無顛倒轉變。菩薩於此應正了知。此中六種
0474c13: 散亂無故。名無散亂。六散亂者。一自性散亂。
0474c14: 二外散亂。三內散亂。四相散亂。五重散亂。
0474c15: 六作意散亂。此六種相云何應知。頌曰。
0474c16: 出定於境流味沈掉矯示
0474c17: 我執心下劣諸智者應知
0474c18: 論曰。此中出定由五識身。當知即是自性散
0474c19: 亂。於境流者。馳散外緣即外散亂。味沈掉者。
0474c20: 味著等持惛沈掉舉即內散亂。矯示者。即相
0474c21: 散亂。矯現相已修定加行故。我執者。即重
0474c22: 散亂。由重力我慢現行故。心下劣者。即作
0474c23: 意散亂。依下劣乘起作意故。菩薩於此六散
0474c24: 亂相。應遍了知當速除滅。如是已說無散亂
0474c25: 轉變。無顛倒轉變云何應知。頌曰。
0474c26: 智見於文義作意及不動
0474c27: 二相染淨客無怖高無倒
0474c28: 論曰。依十事中如實智見。應知建立十無倒
0474c29: 名。此中云何於文無倒。頌曰。
0475a01: 知但由相應串習或翻此
0475a02: 有義及非有是於文無倒
0475a03: 論曰。若於諸文能無間斷次第宣唱說名相
0475a04: 應。共[01]許此名唯目此事。展轉憶念名為串
0475a05: 習。但由此二成有義文。與此相違文成無義。
0475a06: 如實知見此二文者。應知是名於文無倒。於
0475a07: 義無倒其相云何。頌曰。
0475a08: 似二性顯現如現實非有
0475a09: 知離有非有是於義無倒
0475a10: 論曰。似二性顯現者。謂似所取能取性現。亂
0475a11: 識似彼行相生故。如現實非有者。謂如所顯
0475a12: 現實不如是有。離有者。謂此義所取能取性
0475a13: 非有故。離非有者。謂彼亂識現似有故。如實
0475a14: 知見此中義者。應知是名於義無倒。於作意
0475a15: 無倒者。頌曰。
0475a16: 於作意無倒知彼言熏習
0475a17: 言作意彼依現似二因故
0475a18: 論曰。所取能取言所熏習名言作意。即此作
0475a19: 意是所能取分別所依。是能現似二取因故。
0475a20: 由此作意是戲論想之所熏習名言作意。如
0475a21: 實知見此作意者。應知是於作意無倒。於不
0475a22: 動無倒者。頌曰。
0475a23: 於不動無倒謂知義非有
0475a24: 非無如幻等有無不動故
0475a25: 論曰。前說諸義離有非有。此如幻等非有無
0475a26: 故。謂如幻作諸象馬等。彼非實有。象馬等性
0475a27: 亦非全無。亂識似彼諸象馬等而顯現故如
0475a28: 是諸義無如現似所取能取。定實有性亦非
0475a29: 全無。亂識似彼所取能取而顯現故。等聲顯
0475b01: 示陽焰夢境及水月等。如應當知。以能諦觀
0475b02: 義如幻等。於有無品心不動散。如實知見此
0475b03: 不動者。應知是於不動無倒。於二相無倒者。
0475b04: 謂於自相及共相中俱無顛倒。於自相無倒
0475b05: 者。頌曰。
0475b06: 於自相無倒知一切唯名
0475b07: 離一切分別依勝義自相
0475b08: 論曰。如實知見一切眼色乃至意法皆唯有
0475b09: 名。即能對治一切分別。應知是於自相無倒。
0475b10: 此依勝義自相而說。若依世俗非但有名。可
0475b11: 取種種差別相故。於共相無倒者。頌曰。
0475b12: 以離真法界無別有一法
0475b13: 故通達此者於共相無倒
0475b14: 論曰。以無一法離法無我者故。真法界諸法
0475b15: 共相攝。如實知見此共相者。應知是於共相
0475b16: 無倒。於染淨無倒者。頌曰。
0475b17: 知顛倒作意未滅及已滅
0475b18: 於法界雜染清淨無顛倒
0475b19: 論曰。若未斷滅顛倒作意。爾時法界說為雜
0475b20: 染。已斷滅時說為清淨。如實知見此染淨者。
0475b21: 如次是於染淨無倒。於客無倒其相云何。頌
0475b22: 曰。
0475b23: 知法界本性清淨如虛空
0475b24: 故染淨非主是於客無倒
0475b25: 論曰。法界本性淨若虛空。由此應知。先染後
0475b26: 淨二差別相。是客非主。如實知見此客相者。
0475b27: 應知是名於客無倒。於無怖無高俱無顛倒
0475b28: 者。頌曰。
0475b29: 有情法無故染淨性俱無
0475c01: 知此無怖高是於二無倒
0475c02: 論曰。有情及法俱非有故。彼染淨性亦俱非
0475c03: 有。以染淨義俱不可得。故染淨品無減無增。
0475c04: 由此於中無怖無慢。如實知見無怖高者。應
0475c05: 知是名於二無倒。
0475c06: 無倒行總義者。謂由文無倒。能正通達止觀
0475c07: 二相。由義無倒。能正通達諸顛倒相。由作意
0475c08: 無倒。於倒因緣能正遠離。由不動無倒。善取
0475c09: 彼相。由自相無倒。修彼對治無分別道。由共
0475c10: 相無倒能正通達本性清淨。由染淨無倒。了
0475c11: 知未斷及已斷障。由客無倒。如實了知染淨
0475c12: 二相。由無怖無高二種無倒。諸障斷滅得永
0475c13: 出離。此十無倒如次安立。於彼十種金剛句
0475c14: 中。何等名為十金剛句。謂有非有無顛倒。所
0475c15: 依幻等喻無分別。本性清淨雜染清淨。虛空
0475c16: 喻無減無增。為攝如是十金剛句有二。頌言。
0475c17: 應知有非有無顛倒所依
0475c18: 幻等無分別本性常清淨
0475c19: 及雜染清淨性淨喻虛空
0475c20: 無減亦無增是十金剛句
0475c21: 且初安立十金剛句。自性者。謂自性故。所緣
0475c22: 故。無分別故。釋難故。自性故者。謂三自性。
0475c23: 即圓成實遍計所執及依他起。是初三句如
0475c24: 次應知。所緣故者即三自性。無分別故者。謂
0475c25: 由此無分別即無分別智。及於此無分別即
0475c26: 本性清淨。如次應知安立境智。謂三自性及
0475c27: 無分別。釋難故者。謂所餘句。且有難言。遍計
0475c28: 所執依他起相。若實是無云何可得。若實是
0475c29: 有不應諸法本性清淨。為釋此難說幻等喻。
0476a01: 如幻事等雖實是無而現可得。復有難言。若
0476a02: 一切法本性清淨。如何得有先染後淨。為釋
0476a03: 此難說有染淨及虛空喻。謂如虛空雖本性
0476a04: 淨。而有雜染及清淨時。復有難言。有無量佛
0476a05: 出現於世。一一能度無量有情。令出〔生〕－【宋】【元】【宮】生死
0476a06: 入於涅槃。云何生死無斷滅失。涅槃界中無
0476a07: 增益過。為釋此難說染及淨無減無增。又有
0476a08: 情界及清淨品俱無量故。第二安立彼自性
0476a09: 者。如有頌言。
0476a10: 亂境自性因無亂自性境
0476a11: 亂無亂二果及彼二邊際
0476a12: 如是已說隨法正行。離二邊正行云何應知。
0476a13: 如寶積經所說中道行。此行遠離何等二邊。
0476a14: 頌曰。
0476a15: 異性與一性外道及聲聞
0476a16: 增益損減邊有情法各二
0476a17: 所治及能治常住與斷滅
0476a18: 所取能取邊染淨二三種
0476a19: 分別二邊性應知復有七
0476a20: 謂有非有邊所能寂怖畏
0476a21: 所能取正邪有用并無用
0476a22: 不起及時等是分別二邊
0476a23: 論曰。若於色等執我有異。或執是一名為一
0476a24: 邊。為離此執說中道行。謂觀無我乃至儒童。
0476a25: 見有我者定起此執。我異於身或即身故。若
0476a26: 於色等執為常住是外道邊。執無常者是聲
0476a27: 聞邊。為離此執說中道行。謂觀色等非常無
0476a28: 常定執有我。是增益有情邊。定執無我是損
0476a29: 減有情邊。彼亦撥無假有情故。為離此執說
0476b01: 中道行。謂我無我二邊中智。定執心有實。是
0476b02: 增益法邊。定執心無實。是損減法邊。為離此
0476b03: 執說中道行。謂於是處無心無思無意無識。
0476b04: 執有不善等諸雜染法。是所治邊。執有善等
0476b05: 諸清淨法。是能治邊。為離此執說中道行。謂
0476b06: 於二邊不隨觀說＝勸請【宮】觀說勸請。於有情法定執為有。是常
0476b07: 住邊。定執非有是斷滅邊。為離此執說中道
0476b08: 行。謂即於此二邊中智執有無明所取能取
0476b09: 各為一邊。若執有明所取能取各為一邊。如
0476b10: 是執有所治諸行能治無為。乃至老死及能
0476b11: 滅。彼諸對治道所取能取各為一邊。此所能
0476b12: 治所取能取。即是黑品白品差別。為離此執
0476b13: 說中道行。謂明與無明無二無二分。乃至廣
0476b14: 說。明無明等所取能取皆非有故。雜染有三。
0476b15: 謂煩惱雜染。業雜染。生雜染。煩惱雜染復有
0476b16: 三種。一諸見。二貪瞋癡相。三後有願。此能對
0476b17: 治。謂空智無相智無願智。業雜染。謂所作善
0476b18: 惡業。此能對治。謂不作智。生雜染有三種。一
0476b19: 後有生。二生已心心所念念起。三後有相續。
0476b20: 此能對治。謂無生智無起智無自性智。如是
0476b21: 三種雜染除滅說為清淨。空等智境。謂空等
0476b22: 法三種雜染。隨其所應。非空等智令作空等。
0476b23: 由彼本性是空性等。法界本來性無染故。若
0476b24: 於法界或執雜染或執清淨各為一邊。本性
0476b25: 無染非染淨故。為離此執說中道行。謂不由
0476b26: 空能空於法。法性自空乃至廣說。
0476b27: 復有七種分別二邊。何等為七。謂分別有分
0476b28: 別非有各為一邊。彼執實有補特伽羅以為
0476b29: 壞滅。立空性故。或於無我分別為無為。離如
0476c01: 是二邊分別說中道行。謂不為滅補特伽羅
0476c02: 方立空性。然彼空性本性自空。前際亦空後
0476c03: 際亦空中際亦空。乃至廣說。分別所寂分別
0476c04: 能寂各為一邊。執有所斷及有能斷。怖畏空
0476c05: 故。為離如是二邊分別。說虛空喻。分別所怖
0476c06: 分別從彼所生可畏各為一邊。執有遍計所
0476c07: 執色等。可生怖故。執有從彼所生苦法。可生
0476c08: 畏故。為離如是二邊分別說畫師喻。前虛空
0476c09: 喻為聲聞說。今畫師喻為菩薩說。分別所取
0476c10: 分別能取各為一邊。為離如是二邊分別說幻
0476c11: 師喻。由唯識智無境智生。由無境智生復捨
0476c12: 唯識。智境既非有識。亦是無要。託所緣識方
0476c13: 生故。由斯所喻與喻同法。分別正性分別邪
0476c14: 性各為一邊。執如實觀為正為邪。二種性故。
0476c15: 為離如是二邊分別說兩木生火喻。謂如兩
0476c16: 木雖無火相。由相鑽截而能生火。火既生已
0476c17: 還燒兩木。此如實觀亦復如是。雖無聖道正
0476c18: 性之相。而能發生正性聖慧。如是正性聖慧
0476c19: 生已。復能除遣此如實觀。由斯所喻與喻同
0476c20: 法。然如實觀雖無正性相。順正性故亦無邪
0476c21: 性相。分別有用分別無用各為一邊。彼執聖
0476c22: 智要先分別方能除染。或全無用。為離如是
0476c23: 二邊分別說初燈喻。分別不起分別時等各為
0476c24: 一邊。彼執能治畢竟不起。或執與染應等時
0476c25: 長。為離如是二邊分別說後燈喻。如是已說
0476c26: 離二邊正行差別。無差別正行云何。頌曰。
0476c27: 差別無差別應知於十地
0476c28: 十波羅蜜多增上等修集
0476c29: 論曰。於十地中十到彼岸。隨一增上而修集
0477a01: 者。應知說為差別正行。於一切地皆等修集
0477a02: 布施等十波羅蜜多。如是正行名無差別六
0477a03: 正行總義者。謂即如是品類最勝。由此思惟
0477a04: 如所施設大乘法等。由如是品無亂轉變修
0477a05: 奢摩他。及無倒轉變修毘舍那為如是義
0477a06: 修中道行而求出離。於十地中修習差別無
0477a07: 差別行。如是已說正行無上。所緣無上其相
0477a08: 云何。頌曰。
0477a09: 所緣謂安界所能立任持
0477a10: 印內持通達增證運最勝
0477a11: 論曰。如是所緣有十二種。一安立法施設所
0477a12: 緣。二法界所緣。三所立所緣。四能立所緣。五
0477a13: 任持所緣六印持所緣。七內持所緣。八通達
0477a14: 所緣。九增長＝廣【三】【宮】長＝廣【宋】【元】【明】【宮】長廣所緣。十分證所緣。十一等運
0477a15: 所緣。十二最勝所緣。此中最初謂所安立。到
0477a16: 彼岸等差別法門。第二謂真如。第三第四如
0477a17: 次應知。即前二種到彼岸等差別法門。要由
0477a18: 通達法界成故。第五謂聞所成慧境。任持文
0477a19: 故。第六謂思所成慧境。印持義故。第七謂修
0477a20: 所成慧境。內別持故。第八謂初地中見道境。
0477a21: 第九謂修道中乃至七地境。第十謂即七地
0477a22: 中世出世道品類差別分分證境。第十一謂
0477a23: 第八地境。第十二謂第九第十如來地境。應
0477a24: 知此中即初第二。隨諸義位得彼彼名。如是
0477a25: 已說所緣無上。修證無上其相云何。頌曰。
0477a26: 修證謂無闕不毀動圓滿
0477a27: 起堅固調柔不住無障息
0477a28: 論曰。如是修證總有十種。一種性＝姓【宋】【元】【宮】性姓修證緣
0477a29: 無闕故。二信解修證。不謗毀大乘故。三發心
0477b01: 修證。非下劣乘所擾動故。四正行修證。波羅
0477b02: 蜜多得圓滿故。五入離生修證。起聖道故。六
0477b03: 成熟有情修證。堅固善根長時集故。七淨土
0477b04: 修證。心調柔故八得不退地受記修證。以不
0477b05: 住〔著〕－【三】【宮】〔著〕－【宋】【元】【明】【宮】著生死涅槃。非此二種所退轉故。九佛地
0477b06: 修證。無二障故。十示現菩提修證。無休息故。
0477b07: 無上乘總義者。略有三種無上乘義。謂正行
0477b08: 無上故。正行持無上故。正行果無上故。何故
0477b09: 此論名辯中邊。頌曰。
0477b10: 此論辯中邊深密堅實義
0477b11: 廣大一切義除諸不吉祥
0477b12: 論曰。此論能辯中邊行故名辯中邊。即是顯
0477b13: 了處中二邊能緣行義。又此能辯中邊境故
0477b14: 名辯中邊。即是顯了處中二邊所緣境義。或
0477b15: 此正辯離初後邊中道法故名辯中邊。此論
0477b16: 所辯是深密義。非諸尋思所行處故。是堅實
0477b17: 義。能摧他辯非彼伏故。是廣大義。能辯＝辦【三】【宮】辯＝辦【宋】【元】【明】【宮】辯辦利
0477b18: 樂自他事故。是一切義。普能決了三乘法故。
0477b19: 又能除滅諸不吉祥。永斷煩惱所知障故。
0477b20: 我辯此論諸功德咸持普施群生類
0477b21: 令獲勝生增福慧疾證廣大三菩提
0477b22: 辯中邊論卷下第三
