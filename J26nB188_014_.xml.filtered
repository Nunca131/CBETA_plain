0803a01: 入就瑞白禪師語錄卷之十四
0803a02: 明住天台護國寺嗣法門人寂蘊編
0803a03: 書復
0803a04: 住龍華復唐司馬存憶沈司寇何山請主白雀
0803a05: 寺啟
0803a06: 秉敕旨於靈山同扶末劫闢津梁於震旦不負初心
0803a07: 大道既弘諸佛咸喜恭惟大居士閣下德彌朝野道
0803a08: 王人天四兵摧魔外之威獰三尺稟覺王之律令世
0803a09: 法之中常行正法國恩之外先報佛恩宰官身柱石
0803a10: 一時菩提願金湯萬里似楊大年之行正令若李都
0803a11: 尉之近西河但愧淺陋息影半龕素愛清虛隨緣一
0803a12: 缽何期鼎翰謂茲道俗晦多年豈敢當陽重向人天
0803a13: 豎一指固是宗門有幸況復重任難堪承金湯垂護
0803a14: 之雅斯則有命當遵在父母未生之前實亦無法可
0803a15: 說先憑短牘敬謝高情。
0803a16: 附請啟
0803a17: 伏以萬象森羅法本周於萬古一音提唱權有屬
0803a18: 於一時頻伽妙響已巳知來自鷇中獅子神威貴使
0803a19: 伸於窟外借人天之寶座導佛祖之弘慈眾望允
0803a20: 歸合詞虔請恭惟瑞白大禪師蓮座下玄珠久握
0803a21: 智印旁通接洞上之真傳受靈山之密囑鼻孔遼
0803a22: 天蘊彌天之辯慧腳跟點地露本地之風光大千
0803a23: 界內攝受無遺二六時中逍遙自在石室跏趺馴
0803a24: 扣階之猛虎孤峰嘯傲度問偈之飛仙甘露已巳澍
0803a25: 於他方化雨未敷於此土行錫既臨忍杜毘耶之
0803a26: 口慈航在望孰恢般若之緣況道場山之法輪未
0803a27: 轉則湛大師之遺戀方深賴今日之宣揚補當年
0803a28: 之缺陷自非克家令子誰為通事舍人法華寺者
0803a29: 古德名區西吳勝概尼總持之發軔大光師之踵
0803a30: 興祥徵白雀遠符白馬之蹤瑞應青蓮不改青山
0803b01: 之色必逄大士始繼前修乘乎願力庶幾有志竟
0803b02: 成虛此覺場或者後來居上溈山主人不待下語
0803b03: 而決無垢居士何必結菴以招伏望憫斯緇素作
0803b04: 我津梁豁開戶牖拯末俗於牛車截斷眾流報深
0803b05: 恩於鷲嶺浴日月之光華大昭佛慧平山河之坑
0803b06: 坎永奠皇圖反聞聞性處處開小白之花自覺覺
0803b07: 他人人證菩提之果恭迎法駕特佈微忱謹啟。
0803b08: 住龍華復韓太史求仲潘侍御青蓮請主白雀
0803b09: 寺啟
0803b10: 不忘囑累庶令禪德增輝悟徹本來普使法幢重豎
0803b11: 志扶末運力闡真風恭惟大居士閣下河山毓秀奎
0803b12: 璧儲精珠回玉轉綜五經廿一史于毫端霞湧雲蒸
0803b13: 占三百六十名為榜首洵朝端之柱石為佛教之金
0803b14: 湯三氏兼通儒釋道何他何自一真不昧戒定慧孰
0803b15: 動孰澄威音那畔悟真機今世門頭通消息不昧弘
0803b16: 深願力故能說法現身居士有九成伯思垂護之心
0803b17: 山僧乏大慧黃龍接引之力既蒙見召豈敢固辭不
0803b18: 揣愚衷統祈鑒炤。
0803b19: 附請啟
0803b20: 二十八代綱宗提佛正令百千萬人觀望示世威
0803b21: 儀師門無多誰敢橫分戶牖學者雖眾必須蕩盡
0803b22: 干戈喜來病匝之醫王重振塵中之法鼓恭惟大
0803b23: 師座下鶴鳴九皋河潤千里居則枯木止水晏坐
0803b24: 十方出則鳴鳳遊麟禎祥萬物值耆年凋落之日
0803b25: 當正宗冷淡之時深賴典型用銷同異滴水滴凍
0803b26: 原來布袋解開入淖入泥末後牢關自握鏟盡法
0803b27: 堂之草吹光布衲之毛莫負識痛癢之心公用布
0803b28: 學菩提之種子三輪普現一印頓圓驢跡坡間步
0803b29: 步象王腳跡雨聲蓬底點點龍女珠璣擔荷難辭
0803b30: 合眾拱聽謹啟。
0803c01: 住龍華復孝廉史汝諧啟
0803c02: 受靈山之囑三才賴以匡扶秉東魯之規兩儀藉以
0803c03: 位育恭惟居士胸懷日月掌握權衡洞悟心宗透明
0803c04: 理學建法幢於越地四海欽聞護祖印於戒珠六合
0803c05: 仰望山野德涼學淺抱病巖阿翰墨飛神何敢違拒
0803c06: 謹此奉復惟祈鑒諒不悉。
0803c07: 住龍華復吳太史觀我
0803c08: 接手教云教乘粗知別傳未決乞天甘露瓶一滴以
0803c09: 豁我盲何如夫教意宗乘原非別物恭聞老居士於
0803c10: 世間經書文字及三藏十二部一切修多羅皆已巳透
0803c11: 徹毫無餘剩或意識之未到者不曾研究耳古云太
0803c12: 末蟲處處能泊惟不能泊於火燄之上眾生心處處
0803c13: 能緣惟不能緣於般若之上惟祈將從前所知所解
0803c14: 盡情放下放得潔淨然後向百不知百不會處下手
0803c15: 使他冷冰冰地空寂寂虛豁豁無有一法當情其本
0803c16: 地風光方可透露古所謂外絕諸緣內心無喘心如
0803c17: 墻壁乃可入道此唯在篤行不復煩贅拙偈奉覽心
0803c18: 意緣有量不能緣無量本色修行人去卻有無量妄
0803c19: 想生死根破妄涅槃城涅槃生死絕親見本來人若
0803c20: 見本來人魔佛俱不論有問西來意鯰魚壁上行。
0803c21: 陳居士到山云老居士精勤護法決意宗乘年雖老
0803c22: 而志益堅膚雖雛而心愈銳英雄之氣莫可摧也先
0803c23: 師塔銘向蒙慨諾今將行實一一開呈伏祈慧鑒則
0803c24: 先師末後一段光明全在老居士智海翻波舌鋒卓
0803c25: 焯日雖西而餘影留可謂圓音再振森羅萬象現金
0803c26: 容筆舌重宣明暗色空咸側耳宣王道釋迦道一並
0803c27: 拈來實相禪文字禪二俱指出法音大闡寶月流輝
0803c28: 後學有歸真風永扇臨楮飛神翹佇之至。
0803c29: 住龍華與唐孝廉祈遠
0803c30: 即塵勞而行佛事假世相以演真乘毘目仙人相存
0804a01: 外道具足優婆夷不壞女流此華嚴中一真法界菩
0804a02: 薩子也何待易其形而後為道哉昨聞居士有出家
0804a03: 之志切宜止之龐居士楊大年在家成道善星比丘
0804a04: 雲光法師亦墮輪迴道繇心悟何分僧俗惟在居士
0804a05: 二六時中將個本參話頭提起力究不可斯須間斷
0804a06: 只向行住坐臥屙屎送尿拖著個死屍行底畢竟是
0804a07: 個甚麼人於此看來看去驀忽撞著自己巳始知成
0804a08: 佛其來舊矣。
0804a09: 薰風拂面秀萬卉之花心杲日臨頭成百木之果實
0804a10: 榴紅通祖意梔白顯西來護持正法人當在此時洞
0804a11: 然矣至囑。
0804a12: 朔風緊急刺剌破人人面門不知居士可知否耶知則
0804a13: 古榦赤條條不知依舊一團茅草亂蓬蓬去也先和
0804a14: 尚傳稿未審近日清否曾付梓否當旋音慰我不悉。
0804a15: 囑託
0804a16: 弁山龍華寺承居士願力所成病朽如風燭草霜豈
0804a17: 長久哉今復託重永為金湯者蓋居士之誠敬居士
0804a18: 之信心居士之行門必為靈山記隨類現身宰官
0804a19: 說法乃如此也願居士如呂文正公後代不信三寶
0804a20: 者勿生公家生公家者個個簪纓人人冠冕作朝廷
0804a21: 之柱石為佛法之金湯是吾願耳然參究工夫但只
0804a22: 以柏樹子話時時提持勿緊勿慢久久純熟自然打
0804a23: 成一片有個到家時節不明時不可煩懆不可懈怠
0804a24: 亦不必執坐但行住坐臥無令打失為玅護法亦須
0804a25: 具擇法眼彼師具正知見為法門為後學須要護持
0804a26: 使慧命有在若彼師為利為名為處所為眷屬者此
0804a27: 為不淨說法也經不云乎末世之中魔王說法如恒
0804a28: 河沙眾生愚昧不自覺知其為護法者可不慎哉惟
0804a29: 祈為法門為眾生驅邪輔正是禱是幸。
0804a30: 別
0804b01: 為眾竭力勞病臨身神倦氣微難以應接所以向深
0804b02: 谷以養沉痾住窮巖而盡殘喘力疾當行准在此日
0804b03: 龍華院事已巳付久默全在居士力請為之庶使佛法
0804b04: 有人寺得其主吾願滿足故遣奇珍馳書奉達。
0804b05: 住龍華復沈司寇何山
0804b06: 既知渠是我則普天之下莫非王土率土之濱莫非
0804b07: 王臣又謂流轉隨他去者亦是我也須知我無有我
0804b08: 無我之我豈妄者哉達此真我則眾流自絕矣奚把
0804b09: 柄之謂乎。
0804b10: 住龍華復嚴比部充涵
0804b11: 西堂回持老居士尊榦及齋僧銀上山老居士功德
0804b12: 福壽可謂與和風並布煦日同輝矣承問參究工夫
0804b13: 事古云參禪無秘訣秪要生死切二六時中但只猛
0804b14: 著精彩莫管他閒忙得失將一句本來面目一提提
0804b15: 起一靠靠定只恁麼參將去行也如是參坐也如是
0804b16: 參動靜閒忙亦如是參參來參去日久歲深自然有
0804b17: 個落處至囑。
0804b18: 住龍華復邢文學吉先
0804b19: 朔風彌六合霜花遍大千錦衣公子獸罏添白炭百
0804b20: 衲禪和藤床度饑寒正寂寥中忽接翰墨不覺喜動
0804b21: 眉顏寂寥翻為和風煦日矣何也喜居士於此有入
0804b22: 處則吾法門有賴但未知信得極否果信得極則識
0804b23: 得渠今正是我我今不是渠直須恁麼會方得契如
0804b24: 如之義矣若復向此如如中作活計正所謂錦獄安
0804b25: 身猶帶一重羈鎖何繇而得解脫乎古云若遇御飯
0804b26: 亦須吐卻直向高高山頂立足十字街頭橫身雖在
0804b27: 十字街橫身不妨高高山頂立足古所謂夜半正明
0804b28: 天曉不露正此意也如此會得須知更有向上一竅
0804b29: 要知向上一竅且待和風解凍後歷然還越時。
0804b30: 住龍華復周廣文身為
0804c01: 接手教知居士乃個中人非汎汎可比若非親秉靈
0804c02: 山記曷如是哉諦觀來書見地似有眼而無足何
0804c03: 以故見雖精明而不能行履蓋功夫未到究竟故有
0804c04: 此疑耳今勸居士可將從前所知所解一切放下放
0804c05: 得潔潔淨淨不留絲毫觸境逢緣如空谷答響明鏡
0804c06: 炤像不執留不記憶來無所黏過無所從如此行去
0804c07: 十年廿年自然不須問人矣觀二轉語見地不無但
0804c08: 未剿絕果要諦當知發棒之所以須要見徹擯首座
0804c09: 維那落節處纔玅承五問今奉荅問生死夢幻鼎鑊
0804c10: 當前不能怡然答石女觀花問情緣假捏骨肉當前
0804c11: 豈能漠然答木人飲酒問肉身泡影凍餓當前豈能
0804c12: 灑然荅金佛不度爐問較量卜度撮摩虛空拂逆當
0804c13: 前豈能恬然荅馬蹄踏微塵問日間猶可把持夢中
0804c14: 不能自主事變忽生更難卒應荅明月應清波居士
0804c15: 若於荅語中透得不妨做個灑灑落落丈夫立地成
0804c16: 佛漢子其或未然切莫草草。
0804c17: 向者白雀一別清誨疏聞緬想高風日時暢望忽接
0804c18: 尊翰始知起居中帶恙堅修未嘗少怠真老當益壯
0804c19: 也來翰云所窺不無影響不能一腳踏著遇個促風
0804c20: 暴雨不能安閒然修行人要緊正在此耳秪恐居士
0804c21: 二六時中不曾回頭力究惟向文字知解邊作活計
0804c22: 如說藥人相似真藥現前便眼花撩亂了也居士果
0804c23: 要真實相應必須萬緣放下放得潔淨無餘絲毫不
0804c24: 存古所謂百不知百不會如此日久自有自繇分他
0804c25: 時閻家老子亦沒柰何不然只恐歲月蹉跎韶光難
0804c26: 再道力不充臨時未免忙亂可不慎歟。
0804c27: 住龍華復史文學穎水
0804c28: 別來數載清敘無繇忽接尊教心中積想頓然釋矣
0804c29: 來書云久厭塵勞志本真諦甚喜但做工夫人於塵
0804c30: 勞當減處須減不必厭煩若生厭煩則愈加塵勞且
0805a01: 看塵中聿身而過者是甚麼人看來看去忽然看破
0805a02: 始信塵中能作主化外自來賓可謂真徹矣居士果
0805a03: 有此志當貴乎發大憤立大志直下做去自有得力
0805a04: 處若悠悠洋洋即來翰所云來日之短此不待山僧
0805a05: 重悉矣。
0805a06: 住弁山復俞文學浪澄
0805a07: 接來翰知居士用心真切造詣淵微真法門之良器
0805a08: 也羨羡羨羡承如所言生不是佛而皆心也刀不是鋤而
0805a09: 皆銕也瓶盤釵釧皆一金也果識金體何妨瓶盤之
0805a10: 殊果識目心豈礙生佛之異即生佛而真心即瓶盤
0805a11: 而金體何差別之有哉須知古云不是心不是佛不
0805a12: 是物且道居士向甚麼處著眼此處著得隻眼須知
0805a13: 更有向上一竅要明此一竅問取智慧二子始得。
0805a14: 住弁山復丁文學子敬
0805a15: 適承佳貺謝謝來翰云身心總非無乃落空此因世
0805a16: 人執身心實有故吾佛破之令知身心空花當下即
0805a17: 歸真際豈復落于空哉又來云山河大地咸屬玅心
0805a18: 中之物混沌未剖向何處安身立命此處正要居士
0805a19: 疑著病朽聊通一線云無舌童兒解唱歌又來云寂
0805a20: 寂惺惺時卻似無極涵太極寂寂惺惺此乃永嘉惺
0805a21: 寂雙流體用一如之義總不出自心若達自心無極
0805a22: 太極亦在其中矣柏樹子話乃祖師向上提持不落
0805a23: 有無及非有非無四句須離四句百非外會取始得
0805a24: 如不會但秪恁麼參去自有到家時節也。
0805a25: 住弁山復沈文學仁叔
0805a26: 接來翰知居士為個中事懇切真誠非宿根深厚示
0805a27: 現說法曷如是也羨羡羨羡若論親切下手處諸佛無二
0805a28: 道聖人無兩心三教聖人出世莫不指一心之道也
0805a29: 夫心者乃當人二六時中迎賓待客折旋俯仰虛靈
0805a30: 不昧一段光明曾無閒然者也或有認作妄想者佛
0805b01: 云了心及境界或執有所得者佛云三心不可得此
0805b02: 不過隨時破執之語但有言說都無實義居士若要
0805b03: 親切下手處但將冊子上看得底解得底記得底盡
0805b04: 情放下楞伽所謂五法三自性俱離八識二無我俱
0805b05: 遣既遣既離這裏正好看個畢竟那個是我底自心
0805b06: 行也如是看坐也如是看穿衣喫飯如是做迎賓待
0805b07: 客如是做妄想起時切莫隨之亦莫厭之亦莫斷之
0805b08: 只莫管他但恁麼做去打成一片情境俱忘觸著磕
0805b09: 著忽爾地一聲始知諸佛無二道聖人無兩心也。
0805b10: 住弁山復嚴文學季玉
0805b11: 接來翰知居士意氣聳聳然鋒鋩銛銛然大似一員
0805b12: 猛將有八面受敵之威風但未久經行陣若遇強中
0805b13: 強勝中勝恐被他生擒活捉則體面不雅只宜深蓄
0805b14: 厚養餘思淨盡般若圓明那時出頭來一棒一條痕
0805b15: 一掌一握血殺活自繇收放自在豈不快哉。
0805b16: 住弁山復張居士
0805b17: 接來書知用心之深造詣之切真塵勞中丈夫也來
0805b18: 書云昔日聰明見解山河大地都向盤古已巳前去了
0805b19: 是則固是且道盤古已巳前是甚麼人道一句看又云
0805b20: 忽將佛祖化作一團沒眼耳鼻口的東西塞住三千
0805b21: 大千沙界既無眼耳鼻口且道足下在何處安身立
0805b22: 命又作麼生見聞作麼生唱飲向此無眼耳鼻口處
0805b23: 道得一句可來山僧手裡喫棒不然秪是意解所通
0805b24: 依草附木豈知佛祖之道哉。
0805b25: 住弁山與湛初懷悅二居士
0805b26: 奔流日月舊人已巳換新人飛箭歲時新物難同故物
0805b27: 若夫林間野壑抱道之士穩坐清虛恒處寂滅睹時
0805b28: 遷以忘意觀物改而無心萬古真常煥然不變者烏
0805b29: 有新舊之遷哉奉勸諸公頓發大心捨塵勞於貪嗔
0805b30: 愛見證佛道於戒定慧門古所謂念佛則高登極樂
0805c01: 造惡則永墮沉淪報應無私可不慎歟蓋謂善以薰
0805c02: 成惡乃習就莫待無常促至而後方省須知參禪定
0805c03: 然悟道持素必也生天若聽予言不枉平日知我之
0805c04: 深也。
0805c05: 住弁山與吳居士曉菴
0805c06: 登山須到頂不到頂不知山之高入海須到底不到
0805c07: 底不知海之深學道須明極不明極不知道之幾微
0805c08: 聞汝要坐關此不可也坐關乃是養道之位汝若參
0805c09: 得透頂透底古今差別了了無疑方可杜門息影調
0805c10: 養習氣不然可謂不知其時不知其位他日莫言不道。
0805c11: 住弁山與首座久默
0805c12: 子承當個事必須精修造守弘揚大教以報佛祖深
0805c13: 恩無得效世之常輩作個座主體態說些名言因果
0805c14: 哄些齋公齋婆過日子也大凡住持其剎無論大小
0805c15: 眾不拘多寡必要率眾精嚴規矩緊密賞罰分明不
0805c16: 可怠惰此為主者之所當然不可濫同諸方禮儀有
0805c17: 所不備規矩有所不齊賞罰有所不明則住持之道
0805c18: 廢己巳道安在哉。
0805c19: 住弁山復禪者石門
0805c20: 接來晝云昏散昭昭未有一時清淨又云是其無生
0805c21: 而有生者耶永嘉云若實無生無不生既無不生
0805c22: 何厭其昏散昭昭耶當知昏散昭昭曾非別人即是
0805c23: 汝自己巳昏者是汝昏散者是汝散以其有汝自性清
0805c24: 淨之水體故有汝妄想之波浪若無水體則妄想波
0805c25: 浪何處安著既知昏散非別人亦不可認著為是從
0805c26: 今已巳後將昏散二念放過一邊單只以本參話頭為
0805c27: 懷昏也如是做散也如是做閒忙也如是做動靜也
0805c28: 如是做做到人我兩忘根境雙絕忽爾觸著磕著
0805c29: 地一聲始知不汝欺也。
0805c30: 住弁山復禪友悟空
0806a01: 和風再布煦日重新是處山增色遍地花滿岑則弁
0806a02: 山台嶽不隔一線矣月燈雲衣一般春色煙霞氣味
0806a03: 大地逍遙任他狼煙四起我國晏然何驚悸之有哉
0806a04: 護國之來亦不定矣直待禪堂已巳成或可不可且看
0806a05: 天緣惟願鄉親緊把繩頭牢握露刃劈柏子於當處
0806a06: 破趙關於目前他日相逄只得呵呵。
0806a07: 
0806a08: 
0806a09: 
0806a10: 入就瑞白禪師語錄卷之十四終
