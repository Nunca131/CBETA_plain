0281b09: 
0281b10: 列祖提綱錄卷第三十八
0281b11: 
0281b12: 武林十八理安禪寺住持婁東行悅集
0281b13: 頭首四節秉拂
0281b14: 大慧杲禪師結夏秉拂。聲前一路子。黃面瞿曇
0281b15: 不知。一句明明百草頭。碧眼胡兒罔措。浩浩處靜
0281b16: 悄悄。靜悄悄處浩浩。直下如王寶劍誰敢當頭。擬
0281b17: 犯鋒鋩橫屍萬里。更說甚麼似地擎山不知山之孤
0281b18: 峻。如石含玉不知玉之無瑕。更說甚麼香象渡河徹
0281b19: 底截流而過。更說甚麼全明全暗雙放雙收。須知恁
0281b20: 麼來者寸絲不挂。恁麼去者堆山積嶽。將錯就錯以
0281b21: 大圓覺為我伽藍。身心安居平等性智。九十日內和
0281b22: 泥脫墼。到者裏若有轉身一路。則不守自家活計。豈
0281b23: 遵先聖軌儀。所以道全鋒敵勝罕遇知音。同死同生
0281b24: 萬中無一。且道同生同死底是甚面目。驀拈拄杖云。
0281c01: 趙州和尚來也。金佛不度爐。木佛不度火。泥佛不度
0281c02: 水。卓一下云。百雜碎沒縫罅。明眼衲僧盲聾瘖。金
0281c03: 剛水際藏身。非非想天走馬。一即一切一切即一。盡
0281c04: 大地是箇解脫門。是人知有。且道石室行者踢碓。因
0281c05: 甚麼忘移。良久喝一喝。復舉三聖道。我逢人即
0281c06: 出。出則不為人。興化道。我逢人即不出。出則便為人。
0281c07: 真淨和尚云。兩箇老古錐。竊得臨濟些子活計。各自
0281c08: 分疆列界氣衝宇宙。使明眼人只得好笑。師云。真淨
0281c09: 老人大似欺誣亡沒。杲上座即不然。豁開三要三玄
0281c10: 路。坐斷須彌第一。且道在三聖分上耶。在興化分
0281c11: 上耶。具眼者辨取。
0281c12: 天如則禪師杭州淨慈禪寺結夏節秉拂。問答畢乃
0281c13: 云。有法可說是名謗法。無法可說亦名謗法。不見一
0281c14: 法是大過患。若見一法亦是過患。恁麼也不得。不恁
0281c15: 麼也不得。恁麼不恁麼總不得。三世諸佛歷代祖師
0281c16: 到者裏結舌有分。只如道。法非見聞覺知。不離見聞
0281c17: 覺知。拂云。還見麼。擊拂云。還聞麼。既見了。既聞了。
0281c18: 畢竟是有法耶。是無法耶。喝一喝。者裏是甚麼境界。
0281c19: 說有說無。衲僧家向銀山鐵壁裏突出金剛眼睛。徹
0281c20: 見佛祖肝腸。無絲毫滲漏。和他命根一拶拶斷。然後
0281c21: 全主全賓全殺全活。動南山白額。吞無毛大虫。
0281c22: 不妨鼻孔裏聽聲。眉毛上吐氣。恁麼也得。不恁麼也
0281c23: 得。恁麼不恁麼總得。是謂我為法王於法自在。說甚
0281c24: 麼安居禁足期取證。大好無繩自縛去也。者箇猶
0282a01: 是作用邊事。若曰真正舉揚。且待上方拄杖子出來
0282a02: 露箇消息。卓拄杖云。驚群須是英靈漢。敵勝還他獅
0282a03: 子兒。
0282a04: 楚石琦禪師徑山首座寮結夏秉拂。拈拄杖云。者箇
0282a05: 是徑山拄杖子。為甚麼在琦上座手裏。已巳知來處。何
0282a06: 假繁詞。脫或未知。不免露箇消息。凌霄頂。選佛場
0282a07: 開。一句當陽。十方坐斷。果然坐斷去。久參先德不妨
0282a09: 己已。人人常光現前。箇箇壁立萬仞。三世諸佛舌頭
0282a10: 無骨。六代祖師眼上安眉。德山見僧入門便棒。畫餅
0282a11: 充饑。臨濟見僧入門便喝。望梅止渴。老妙喜見僧入
0282a12: 門便道。喚作竹篦則觸。不喚作竹篦則背。不得下語
0282a13: 不得無語。雕沙無鏤玉之談。結草乖道人之意。既不
0282a14: 得下語又不得無語。拈來作兩截。看他作箇什麼
0282a15: 伎倆。廣澤龍王忍俊不禁。把須彌山一摑百雜碎。
0282a16: 跳上梵天去也。召眾云。且道者一期佛事還有為人
0282a17: 處也無。以拄杖連卓三下。復舉南嶽讓和尚遣一僧
0282a18: 往江西探馬大師。候大師上堂出問云作麼生。大師
0282a19: 云。自從胡亂後。三十年不曾少鹽醬。師云。馬大師道
0282a20: 三十年不曾少鹽醬。早是費多少鹽醬了也。我若
0282a21: 作馬大師。纔見者僧出來。便下禪床擒住痛與一頓。
0282a22: 教他歸去舉似南嶽。且顯師承有據。自家眼目分明。
0282a23: 管取坐斷天下人舌頭。曹溪一未致寂寥在。
0282a24: 用彰俊禪師靈隱秉拂。大道本無背向。擬心泊則
0282b01: 差。天是天地是地。山是山水是水。日月星辰運行四
0282b02: 時有什麼過。黃面瞿曇也大無端。剛要立期立限。使
0282b03: 大地眾生據菩薩乘修菩薩行。恰如群蚋聚一器中。
0282b04: 發狂無有休息。如斯禁制。爭知靈山門下。燈籠
0282b05: 走入露柱。佛殿騎山門。斯須之間於上方拄
0282b06: 杖頭上。開安居法門。說秘密王三昧法。拈拄杖卓一
0282b07: 下。還聞麼。古德道。我為諸聖說。不為凡夫說。咄。
0282b08: 解制秉拂
0282b09: 佛朗性禪師領眾赴京考試。留天界。居第一座。解制
0282b10: 秉拂。獅子絃一奏。群音悉絕。正令全提。凡聖結舌。眾
0282b11: 中有作家禪將。直下出來人天眾前展陣開旗。共建
0282b12: 法幢。有麼有麼。良久云。大眾。便恁麼散去。已巳是惡水
0282b13: 不少。既無。莫怪秉拂上座將黑豆換諸人眼睛去
0282b14: 也。驀拈拄杖卓一下云。軟似兜羅。又卓一下云。硬如
0282b15: 鐵壁。天上天下古今不識。若喚作禪道佛法。正是小
0282b16: 家惡口。文章奇句亦是妄言綺語。盡屬埋沒先宗。得
0282b17: 無累乎諸人。若向生佛已巳前各各跟下有一片無
0282b18: 陰陽田地。極是潔淨極是分曉。不勞心力回頭一
0282b19: 本來成現。安樂受用無不如意。說甚德山棒臨濟喝。
0282b20: 盡是太平奸賊亂世英雄。明眼人在。一場笑具。更要
0282b21: 九旬禁足結制解制。懸沙止饑。箭穿石裏。然承堂頭
0282b22: 和尚慈旨。難以固辭。只得暫借威光。於萬指叢中馬
0282b23: 頭截角。僧錄司官諸位宗主和尚屈駕臨筵。為法
0282b24: 作證。諸佛歡喜。賢聖駢集。人天交接。并會中達官士
0282c01: 庶七趣四生無邊凡聖八部天龍。一切神眾普皆歡
0282c02: 喜。各各自聞廓徹妙旨。更不敢加一絲毫頭佛法與
0282c03: 諸人分上。雖然如是。山今日也要與諸人據結
0282c04: 案去也。卓拄杖喝一喝云。直截根源佛所印。摘葉尋
0282c05: 枝吾不能。復舉夜來堂頭和尚舉東山上堂云。百煉
0282c06: 黃金鑄鐵牛。十分高價與人。庭前不有花含笑。又
0282c07: 是東山一夏休。古人與麼道。畢竟意旨如何。師云。百
0282c08: 煉黃金鑄鐵牛。頭角覓不得。十分高價與人酬。大好
0282c09: 行市。庭前不有花含笑。眾僧不歸單位。又是東山一
0282c10: 夏休。秋初無雨白露看。古人與麼道。畢竟意旨如何。
0282c11: 釣竿斫盡重栽竹。不得鯤鯨誓不休。顧視大眾云。委
0282c12: 悉麼。喝一喝云。癡人面前不得說夢。久立眾慈伏惟
0282c13: 珍重。下座。
0282c14: 冬夜秉拂
0282c15: 大慧杲禪師冬至秉拂。豁開戶牖。妙手畫難成。當軒
0282c16: 者誰。眸已巳蹉過。不是心不是佛不是物。不是禪不
0282c17: 是道。三世諸佛說不及。六代祖師傳不到。便恁麼去。
0282c18: 只是箇無孔鐵鎚。直饒出得荊棘林。未免死於平地
0282c19: 上。所以道。言無展事。語不投機。承言者喪。滯句者迷。
0282c20: 可中有箇出情塵超物外。不承言不滯句。百草頭上
0282c21: 薦得祖師。市裏識得自己已。直下如龍得水似虎靠
0282c22: 山。跟下正好朝打三千暮打八百。何故。我王庫內
0282c23: 無如是刀。若是出格道流。必不作者般去就。雖然如
0282c24: 是。盡法無民。今夜放一線道。與諸人相見。舉起拂子
0283a01: 云。君子道長。畫一畫云。小人道消。滴水一滴凍。節令
0283a02: 不相饒。狸奴白牯鼻繩斷。水底藏身被火燒。擊禪床
0283a03: 一下。復舉本仁示眾云。尋常不欲向聲前句後鼓弄
0283a04: 人家男女。何故。且聲不是聲。色不是色。有僧問如何
0283a05: 是聲不是聲。仁云喚作色得麼。僧云如何色不是色。
0283a06: 仁云喚作聲得麼。僧禮拜。仁云且道為說答話。
0283a07: 若人辯得。許有箇入處。師云。本仁將一穿雲居子
0283a08: 換天下人眼睛。被者僧將一條斷貫索不動干
0283a09: 戈穿鼻孔。後來舜老夫拈云。本仁既已巳入草。者僧
0283a10: 又落深村。然則陽春雪曲時人難和。村歌社舞到處
0283a11: 與人合得著。師云。舜老夫是則也是。未免隨摟。秉
0283a12: 拂上座不惜眉毛為諸人說破。聲不是聲色不是色。
0283a13: 馬後驢前神出鬼沒。雪曲陽春和不齊村歌社舞且
0283a14: 淈。以拂子擊禪床云。者箇決定不是聲。復舉起云。
0283a15: 者箇決定不是色。且畢竟是箇甚麼。喝一喝云。此時
0283a16: 若不究根源。直待當來問彌勒。
0283a17: 歲夜秉拂
0283a18: 大慧杲禪師歲節秉拂。百尺竿頭進一步。甚麼處得
0283a19: 者消息來。萬仞前露一機。墮在時人窠窟裏。莫妄
0283a20: 想。放下著。絕伎倆處便肯承當。鼻孔索頭在我手裏。
0283a21: 所以南泉道。牽牛向谿東放。不免食他國王水草。牽
0283a22: 牛向谿西放。亦不免食他國王水草。不如隨分納些
0283a23: 些。總不見得。杲上座隨分納些些去也。良久云。釋迦
0283a24: 掩室於摩竭。耕地種蒺。淨名杜口於毗耶。錮著
0283b01: 生鐵。須菩提唱無說以顯道。餿飯祭閒神。釋梵絕聽
0283b02: 而雨華。果有領受者。直饒向上一路千聖不傳。硬糾
0283b03: 糾活鱍鱍。棒下無生忍。臨機不見師。也是隔靴抓痒。
0283b04: 總不恁麼。落在無事界中。且作麼生通得箇機關。應
0283b05: 得箇時節去。驀拈拄杖卓一下云。還委悉麼。差之毫
0283b06: 失之千里。孟春猶寒終而復始。釋迦老子是繫驢
0283b07: 橛。一大藏教是破故紙。如我按指海印發光。汝暫舉
0283b08: 心塵勞先起。超佛越祖之談。未語已巳前向諸人跟
0283b09: 下蹉過了也。畢竟如何。毗婆尸佛早留心。直至如今
0283b10: 不得妙。又卓一下。復舉僧問鏡清。新年頭還有佛法
0283b11: 也無。清云有。僧云如何是新年頭佛法。清云元正啟
0283b12: 祚萬物咸新。僧云謝師答話。清云山僧今日失利。又
0283b13: 僧問明教。新年頭還有佛法也無。教云無。僧云。年年
0283b14: 是好年日日是好日。為甚麼無。教云張公喫酒李
0283b15: 公。僧云老老大大龍頭蛇尾。教云山僧今日失利。
0283b16: 師云。二尊宿一人向高高頂立不露頂。一人向深
0283b17: 深海底行不濕。是則也是。未免有些訛。今夜或
0283b18: 有人問杲上座。新年頭還有佛法也無。只向他道。今
0283b19: 日一隊奴僕在茶堂裏村歌社舞弄些神鬼。直得點
0283b20: 尊者惡發。把盂一擲擲過恒河沙世界之外。
0283b21: 驚得憍陳如怕怖慞惶。倒騎露柱跳入擔板禪和鼻
0283b22: 孔裏。撞倒舒州天柱。安樂山神忍俊不禁出來攔
0283b23: 搊住云。尊者。既稱阿羅漢。出三界二十五有塵
0283b24: 勞超分段生死。因甚麼有許多無明。被者一問不勝
0283c01: 。回佛殿裏第三位打坐。依舊點點肋道。天
0283c02: 上天下惟我獨尊。自云。住住杲上座。他問新年頭佛
0283c03: 法。為甚麼一向空裏打筋斗說脫空謾人。良久云。
0283c04: 杲上座今夜失利。
0283c05: 用彰俊禪師淨慈首座寮秉拂。一年三百六十日。結
0283c06: 交頭一句子要與本地相契。無一毫頭走作始得。如
0283c07: 或走作。不落妙勝境界。便入顛倒海裏。衲僧家如百
0283c08: 煉精金。入水入火不為火水所變。入淨入穢不為淨
0283c09: 穢所移。故此南屏門下現前一眾。壁立萬仞滴水
0283c10: 生。又管甚三陽布令四序開端。上方拄杖子聞與麼
0283c11: 道。踴躍出來與秉拂上座交相慶讚。拈拄杖卓一下。
0283c12: 咄哉拙郎君。巧妙無人識。打破鳳林關。著靴水上立。
0283c13: 喝一喝。
0283c14: 住持謝秉拂提綱
0283c15: 雪巖欽禪師上堂謝一清叟并藏主秉拂。夜月透靈
0283c16: 犀。寒光吞老蚌。如是轉法輪乎沉乎萬象。直得純清
0283c17: 絕點。固是真常流注。打破相呈又成甚麼伎倆。拍膝
0283c18: 一下云。山僧恁麼道。也是無風起浪。
0283c19: 元叟端禪師上堂謝夏齋秉拂。雪和尚云。演一句
0283c20: 則千句萬句流通。拈向一邊。飲一味則千味百味具
0283c21: 足。置之一壁。雪低頭歸庵。巖頭聞云。雪與我同
0283c22: 條生。不與我同條死。且作麼生。臨朕碪井底種林禽。
0283c23: 今年桃李貴。一顆直千金。
0283c24: 上堂謝秉拂。首座說底。見也見了聞也聞了。藏主說
0284a01: 底。見也見了聞也聞了。拈拄杖云。拄杖子涌身空
0284a02: 放大光明現大神變。說四十二波羅密法門。未見者
0284a03: 直須見取。未聞者直須聞取。卓一卓。只此見聞非見
0284a04: 聞。無餘聲色可呈君。箇中若了全無事。體用何妨分
0284a05: 不分。
0284a06: 上堂謝秉拂并夏齋。舉趙州會下二僧相推不肯作
0284a07: 第一座。主事白州。州云總教他作第二座。主事云第
0284a08: 一座教誰作。州云裝香著。主事云裝香了也。州云戒
0284a09: 香．定香．解脫香。應庵叔祖云。趙州下者一槌。不妨驚
0284a10: 群動眾。子細檢點將來。也是泥裏洗土塊。薦福門下
0284a11: 不用相推。第一座也有人。第二座也有人。第三座也
0284a12: 有人。雖然。不免從頭注過。第一座鐵額銅頭不破。
0284a13: 第二座陽春白雪無人和。第三座真實身心同達磨。
0284a14: 師云。玉本無瑕雕文喪德。趙州應庵之謂也。中咬
0284a15: 定牙關盡力跳出他綣繢不得。亦未免從頭注過。
0284a16: 第一座露柱燈籠俱拶破。第二座偏向淨裏吐唾。
0284a17: 第三座璞玉渾金能幾箇。都寺營辨夏齋又且如何。
0284a18: 水長船高。泥多佛大。
0284a19: 謝秉拂并夏齋上堂。教中道。於食等者於法亦等。於
0284a20: 法等者於食亦等。都寺營齋。內外悉皆飫飽。是名食
0284a21: 等。首座秉拂。內外悉皆見聞。是名法等。其施汝者不
0284a22: 名福田。供養汝者墮三惡道。喝一喝下座。
0284a23: 上堂謝秉拂并夏齋。無絃琴上撫出五音六律。無底
0284a24: 中飣出七珍八寶。未聞者得聞。未飽者得飽。碁盤
0284b01: 石跳上天大。盂池哮吼入海。俱胝道者忍俊不禁。
0284b02: 將國一祖師坐禪石喝成三片。直下恰似川字籀文。
0284b03: 喝一喝。
0284b04: 鐵關樞禪師謝首座秉拂上堂。一機疾雷破山。十聖
0284b05: 三賢耳聾眼瞎。一句獰龍攪海。銅頭鐵額膽喪魂飛。
0284b06: 且道是甚麼句。卓拄杖喝一喝。不是我首座。大難提
0284b07: 持。
0284b08: 楚石琦禪師謝首座秉拂都寺辦齋上堂。禪非意想。
0284b09: 以意想求之則乖。道絕功。以功擬之則錯。安箇
0284b10: 是立箇非。捨箇迷就箇悟。轉急轉緩轉親轉。不能
0284b11: 透過那邊。多只住在者裏。進則銀山萬疊。退則鐵壁
0284b12: 千尋。拶得一路開。挨得一線入。元來自己已便是銀山
0284b13: 鐵壁。到與麼地有甚麼奇特。三德六味味逾多。一句
0284b14: 了然超百億。
0284b15: 愚庵及禪師謝齋秉拂上堂。五祖和尚示眾云。結夏
0284b16: 無可管顧諸人。未免作一家宴。遂手云。邏囉招。邏
0284b17: 囉搖。邏囉送。莫空伏惟珍重。南屏冬至叢席荒
0284b18: 。直是無可施設。賴有庫司都寺與堂中首座前日
0284b19: 作那一場佛事不同小小。離四句絕百非。攪酥酪醍
0284b20: 醐為一味。鎔缾盤釵釧為一金。令我現前一眾。三世
0284b21: 諸佛歷代祖師。五百十六大阿羅漢。均飽禪悅法喜。
0284b22: 眼裏也飽耳裏也飽。不覺手之舞之足之蹈之。歡喜
0284b23: 踴躍向宗鏡光中同聲讚歎云。希有希有奇哉奇哉。
0284b24: 於食等者於法亦等。於法等者於食亦等。山僧只管
0284c01: 端坐受供養。且道與五祖相共多少。良久云。其施汝
0284c02: 者不名福田。供養汝者墮三惡道。
0284c03: 解制謝都寺辦齋藏主秉拂上堂。咬破鐵酸。百味
0284c04: 具足。演出大藏教。一句該通。三驢子弄蹄行。萬里
0284c05: 無寸草。下座。
0284c06: 笑隱訢禪師謝秉拂上堂。正印全提聖凡路絕。箭鋒
0284c07: 相拄照用同時。一句子乾坤。一句子奔流度刃。
0284c08: 有拄杖子我與拄杖子。無拄杖子我奪
0284c09: 拄杖子。
0284c10: 謝首座秉拂都寺齋上堂。還丹一粒點鐵成金。至理
0284c11: 一言轉凡成聖。楊岐和知尚道。天得一以清。地得一以
0284c12: 寧。衲僧得一時如何。盂口向天。者裏透得。非但轉
0284c13: 凡成聖點鐵成金。亦能與人抽釘拔楔解粘去縛。提
0284c14: 持綱要荷負叢林。其或未然。同器而食。飯色有異。
0284c15: 謝首座秉拂都寺齋上堂。問一答十問十答百。當陽
0284c16: 突出須彌盧。於食等者於法亦等。信口咬破鐵酸。
0284c17: 一句三玄一玄三要。千牛拽不回。先照後用先用後
0284c18: 照。俊鶻不及。離四句絕百非則不問。如何是摩訶
0284c19: 衍法。卓拄杖下座。
0284c20: 謝首座秉拂上堂。舉大慧和尚在雲居圓悟會中作
0284c21: 首座冬夜秉拂。昭覺元禪師出問。眉間挂劍時如何。
0284c22: 大慧云血濺梵天。師云。奇哉奇哉。一千七百人善知
0284c23: 識生氣凜然。誰知二百年後金陵城中再逢作者。如
0284c24: 獅子筋琴一奏則眾絃皆絕。如塗毒一擊則聞者
0285a01: 皆喪。我此一眾親近承事勿生疲厭。各隨根機成就
0285a02: 法器。雖然。有際天之雲濤可容吞舟之魚。有九萬里
0285a03: 之風可負垂天之翼。
0285a04: 了庵欲禪師謝首座秉拂兼客至上堂。南泉斬。趙
0285a05: 州戴草鞋而出。興化法戰。克賓設饡飯便行。是皆發
0285a06: 揮本有靈光。要且不借別人鼻孔出氣。所以前日首
0285a07: 座說法高聳人天。今朝道伴相過光揚宗眼。且道山
0285a08: 僧鼓兩片皮成得甚麼邊事。拍禪床。從前汗馬無人
0285a09: 識。只要重論代功。
0285a10: 月分須知正月
0285a11: 楊岐會禪師歲旦上堂。春風如刀。春雨如膏。律令正
0285a12: 行。萬物情動。道踏實地一句作麼生道。出來向
0285a13: 東涌西沒處道看。直饒道得。也是梁山頌子。
0285a14: 雲悅禪師歲旦上堂。三十六旬竟。今朝還復起。剎
0285a15: 那不相知。諸法何曾爾。尊卑敘禮儀。歡戚同居止。廓
0285a16: 哉總持門。而人不能啟。玉兔金烏。藏頭露尾。以拂子
0285a17: 擊禪床下座。
0285a18: 真淨文禪師歲旦上堂。不見一法即如來。方得名為
0285a19: 觀自在。諸禪德。今日人人添一歲。還見麼。若不見。又
0285a20: 道人人添一歲。若見。在甚麼處安著。既見著處便見
0285a21: 出處。出處既明方能世出世間於法自在。觀自在菩
0285a22: 薩將錢買餬餅。放下是饅頭。好諸禪德。一年添一
0285a23: 歲。一歲一如來。拈拄杖云。拄杖子亦成佛也。看。
0285a24: 歲旦上堂。去年貧未是貧。今年貧始是貧。去年貧猶
0285b02: 特甚奇特。要且只知其貧不知其富。洞山即不然。去
0285b03: 年富未是富。今年富始是富。去年富惟有一領墨黲
0285b04: 布褊形。今年富添得一條百衲山水袈裟。歲朝抖擻
0285b05: 呈禪眾。實謂風流出當家。諸禪德。洞山與麼。為復是
0285b06: 不肯古人耶。為復扶古人耶。試辨看。
0285b07: 元旦上堂。問話畢乃云。一問一答皆是當人各各神
0285b08: 通光明清淨妙心。一一從自己已運出來烜赫現前。自
0285b09: 是眾生迷情不覺不知。改旦新元伏惟知事首座大
0285b10: 眾尊候萬福。良久云。昨日今朝事不同。人人依舊主
0285b11: 人翁。雖然平等添新歲。夢覺元來總是空。是空不
0285b12: 空。二十空門元不著。一性如來體共同。喝一喝下座。
0285b13: 白雲端禪師歲旦上堂。今日普天之下盡添一歲。且
0285b14: 道水牯牛還添也無。添與不添且置。且道牯牛鼻孔
0285b15: 重多少。若知得他鼻孔觔兩分明。一任侵他人苗稼。
0285b16: 若也未然。臘月三十日莫道春來草自青。
0285b17: 保寧勇禪師歲旦上堂。昨日去年去。今日今年來。去
0285b18: 年去不去。今年來不來。野盈尺雪。大地亡纖埃。無
0285b19: 名無字人。舉目聊徘徊。
0285b20: 五祖演禪師歲旦上堂。元正啟祚。萬物咸新。揚盡大
0285b21: 千沙界。都來只在一塵。乃展手云。是新是舊。有人出
0285b22: 來道看。若無。四面且世諦流布去也。遂叉手云。孟春
0285b23: 猶寒。伏惟首座大眾洎諸知事尊體起居萬福。
0285b24: 歲朝上堂。威音王已巳前也恁麼。威音王已巳後也恁麼。
0285c01: 三世諸佛也恁麼。西天四七東土二三也恁麼。前年
0285c02: 去年也恁麼。明年後年更後年外後年也恁麼。忽有
0285c03: 箇出來道。和尚和尚。自云。若不被他喚住。便一百年
0285c04: 也只恁麼。復云。元正啟祚。萬物咸新。去年乞火和
0285c05: 得。今日擔泉帶月歸。運推移日南長至。當軒有直
0285c06: 道。無人肯駐。孟春猶寒。伏惟首座大眾起居萬福。
0285c07: 蘇武牧羊海畔累日忻然。李陵望漢臺邊終朝笑發。
0285c08: 落在甚處。仁義只從貧處斷。世情偏向富門多。
0285c09: 元旦上堂。元正啟祚。西天此土。萬物咸新。獬豸麒麟。
0285c10: 應時納祐。誠言不謬。孟春猶寒。萬種千般。伏惟首座
0285c11: 大眾普天齊用。洎諸知事懷才抱義。并諸化主如龍
0285c12: 似虎。尊體起居萬福。直是如金如玉。歲歲三百六十
0285c13: 日。管取粥足飯足。
0285c14: 圓悟勤禪師歲旦上堂。元正啟祚。打開門戶。萬物維
0285c15: 新。天地同春。應時納祐。不落窠臼。罄無不宜。萬世一
0285c16: 時。孟春猶寒。伏惟首座大眾起居萬福。乞火和得。
0285c17: 擔泉帶月歸。復云。新年頭有佛法。正是土上加泥。新
0285c18: 年頭無佛法。又成當面蹉過。到箇裏佛法世法有無
0285c19: 新舊一時拈向一邊。且不落夤緣一句作麼生道。還
0285c20: 委悉麼。乾坤一合地餬餅。日月兩輪天氣毬。
0285c21: 龍門遠禪師元旦上堂。萬物咸新論故鄉。眸元是
0285c22: 舊爺娘。先春花發馨香遠。物外山河日月長。復舉僧
0285c23: 問百丈如何是奇特事。丈云獨坐大雄。僧禮拜。丈
0285c24: 便打。師云錯打人。僧問德山如何是奇特事。山云我
0286a01: 宗無語句亦無一法與人。師云猶較些子。僧問羅山
0286a02: 如何是奇特事。羅山云道什麼。師云。成何道理。大眾。
0286a03: 古人頭著餌意在得魚。如今洗上船能有幾箇。
0286a04: 或有人問龍門如何是奇特事。山僧向伊道。此去太
0286a05: 湖不遠。恁麼說話有甚奇特。又向伊道咫尺是棠梨。
0286a06: 大眾還會麼。等閒如不會。須作等閒看。下座。
0286a07: 元旦上堂。以拄杖畫一畫云。天得一。斗牛女危室
0286a08: 畢。地得一。草木山河并土石。君得一。上下四維無等
0286a09: 匹。召大眾云。萬象森羅影現中。一顆圓明光的歷。有
0286a10: 歡榮有愁戚。或冤親或順逆。富且貴貧且乞。萬樣千
0286a11: 般誰運為。空谷之聲隨應出。鴛鴦繡了任君看。不露
0286a12: 金針太綿密。褒禪奉勸各回頭。莫待臨行啾唧。識
0286a13: 取摩訶般若光。萬古悠悠是今日。久立。
0286a14: 大慧杲禪師歲旦上堂。拈拄杖空中作書字勢云。歲
0286a15: 朝把筆。萬事皆吉。應時納祐。慶無不宜。若作世諦流
0286a16: 布。平地喫交。更在佛法商量。眉鬚墮落。卓拄杖下座。
0286a17: 歲旦上堂。去年今日也只是者箇。前年今日也只是
0286a18: 者箇。先前年今日也只是者箇。外前年今日也只是
0286a19: 者箇。明年今日也只是者箇。後年今日也只是者箇。
0286a20: 外後年今日也只是者箇。更外後年今日也只是者
0286a21: 箇。且道者箇是什麼。元正啟祚。萬物咸新。應時納祐。
0286a22: 慶無不宜。喝一喝云。俗氣不除。
0286a23: 歲旦上堂。一年三百六十日。今朝又是從頭起。人人
0286a24: 有箇主人公。水牛銜老鼠尾。深沙歡。那吒喜。佛殿
0286b01: 走出三門去。僧堂撞入庫裏。敢問大眾。還有不遷
0286b02: 義也無。自云。有。作麼生是不遷義。東君行正令。華發
0286b03: 樹南枝。
0286b04: 應庵華禪師元正上堂。舉僧問鏡清。新年頭還有佛
0286b05: 法也無。清云有。僧云如何是新年佛法。清云元正啟
0286b06: 祚萬物咸新。僧云謝師答話。清云鏡清今日失利。僧
0286b07: 又問智門。新年還有佛法也無。門云無。僧云年年是
0286b08: 好年為什麼無。門云張公喫酒李公醉。僧云老老
0286b09: 大大龍頭蛇尾。門云智門今日失利。師云。二尊宿一
0286b10: 人嘴長三尺。一人項短二寸。若檢點得出。報恩今日
0286b11: 失利。
0286b12: 元旦上堂。古今天地古今日月。古今人倫古今山河。
0286b13: 釋迦彌勒坐籌帷幄。耶舍拭眼罷戰沙場。且道功成
0286b14: 名遂一句作麼生道。萬人遐仰處。紅日到中天。
0286b15: 元正上堂。元正啟祚更無回互。萬物咸新截鐵斬釘。
0286b16: 應時納祐跳出窠臼。孟春猶寒言端語端。知事頭首
0286b17: 各各希有。雲堂大眾雍容鄭重。蔣山恁麼說話。且道
0286b18: 在裏許不在裏許。若在裏許。未免是箇流俗阿師。不
0286b19: 在裏許。又著在什麼處。所以道。世人住處我不住。世
0286b20: 人行處我不行。不是與人難共住。大都緇素要分明。
0286b21: 密庵傑禪師歲旦上堂。元正一旦萬事成辦。大乘小
0286b22: 乘井索錢貫。更問佛法如何。也是秦時轢鑽。
0286b23: 松源嶽禪師歲旦示眾。元正改旦萬事成現。有時放
0286b24: 行有時坐斷。不惜兩莖眉。和盤掇轉看。佛法世法都
0286c01: 盧一片。既是佛法世法。如何得成一片。但辨肯心。必
0286c02: 不相賺。
0286c03: 靈隱遠禪師上堂。新歲有來由。烹茶上酒樓。一雙為
0286c04: 兩。半箇有三頭。突出神難辨。相逢鬼見愁。倒吹無
0286c05: 孔笛。促拍舞州。咄。
0286c06: 淨慈昌禪師元旦上堂。舉拂子曰。歲朝把筆。萬事皆
0286c07: 吉。忽有箇漢出來道。和尚。這箇是三家村裏保正書
0286c08: 門底。為甚麼將來寶華王座上當作宗乘。祇向他道。
0286c09: 牛進千頭。馬入百疋。
0286c10: 石霜鑒禪師上堂。送舊年。迎新歲。動用不離。光影內
0286c11: 澄輝。湛湛夜堂寒。借問諸人會不會。若也會。增瑕類。
0286c12: 若不會。依前昧。與君指箇截流機。白雲更在青山外。
0286c13: 高妙禪師歲旦示眾。百年難遇歲朝春。女梳粧
0286c14: 越樣新。惟有東村王大姐。依前滿面是埃塵。
0286c15: 歲旦示眾。山僧去年三十六。今年又添一歲。諸人共
0286c16: 知。拈拄杖云。且道拄杖子年多少。擊禪床云。元正啟
0286c17: 祚。萬物咸新。
0286c18: 萬壽念禪師歲旦上堂。往復無際。動靜一源。含有德
0286c19: 以還空。越無私而出。昔日日。今日日。照無兩明。昔
0286c20: 日風。今日風。鼓無兩動。昔日雨。今日雨。澤無兩潤。於
0286c21: 其中間覓去來相而不可得。何故。自他心起。起處無
0286c22: 蹤。自他心忘。忘無滅跡。大眾。若向者裏會去。與天地
0286c23: 而同根。共萬物而為一體。若也未明。山僧為你重重
0286c24: 頌出。元正一。古佛家風從此出。不勞向上用工夫。歷
0287a01: 劫何曾異今日。元正二。寂寥冷淡無滋味。趙州相喚
0287a02: 喫茶來。剔起眉毛須瞥地。元正三。上來稽首各和南。
0287a03: 若問香山山裏事。靈源一派碧如藍。遂喝一喝下座。
0287a04: 護國昌禪師上堂。拈拄杖卓曰。三十六旬之開始。七
0287a05: 十二候之起元。萬迎和氣之時。東帝布生成之令。
0287a06: 直得天垂瑞彩地涌禎祥。微微細雨洗寒空。淡淡春
0287a07: 光籠野色。可謂應時納祐慶無不宜。盡大地人皆添
0287a08: 一歲。敢問諸人。且道那一人年多少。良久曰。千歲老
0287a09: 兒顏似玉。萬年童子如絲。
0287a10: 萬杉堅禪師歲旦上堂。有一人不拜歲不迎新。寒暑
0287a11: 不能侵其體。聖凡不能混其。從來鼻孔遼天。誰管
0287a12: 多年曆日。大眾。且道此人即今在甚麼處。卓拄杖曰。
0287a13: 咄咄咄。沒處去。
0287a14: 大梅英禪師元旦上堂。三十六旬之始。七十二候之
0287a15: 初。末後一句則且置。祇如當頭一句又作麼生道。拈
0287a16: 拄杖曰。歲朝把筆。萬事皆吉。急急如律令。大眾。山僧
0287a17: 恁麼舉唱。且道還有祖師意也無。良久曰。記得東村
0287a18: 黑李四。年年親寫在門前。卓拄杖下座。
0287a19: 劍門分禪師元旦上堂。弄頭。徒費力。寒暑不能變
0287a20: 真實。堂堂受屈深可憐。幾度年年正月一。拈起殺人
0287a21: 刀。火後莖茅萬丈高。放下活人劍。不是貴兮不是賤。
0287a22: 縱橫殺活。如獅子出林群狐絕蹤跡。年年是好年。日
0287a23: 日是好日。大鵬不作老鴉飛。黃河九曲纖纖直。喝一
0287a24: 喝下座。
0287b01: 
0287b02: 列祖提綱錄卷第三十八
