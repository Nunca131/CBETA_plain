0529b01: 天隱和尚語錄卷四
0529b02: 嗣法門人通問等編
0529b03: 荊溪磬山語錄之二
0529b04: 示眾師云截徑一路見在目前正道玄微意超言外
0529b05: 物物就手事理藏鋒諸人還知落處麼不見當時汾
0529b06: 陽老人採菊謂眾曰金花布地玉蕊承天杲日當空
0529b07: 乾坤朗耀雲騰致雨露結為霜不傷物義道將一句
0529b08: 來還有道得底麼若道不得眼中有屑直須出卻始
0529b09: 得師云其時不肖遠孫若在但云覓火和煙得擔泉
0529b10: 帶月歸他道風穴云若立一塵國家興盛野老嚬蹙
0529b11: 不立一塵國家喪亡野老安貼於此明去闍黎無分
0529b12: 全是老僧師云縱奪由你不得壓良為賤爭奈賓中
0529b13: 有主於此不明老僧即是闍黎師云殺活聽憑且不
0529b14: 得自起自倒爭奈主中有賓闍黎與老僧亦能悟卻
0529b15: 天下人亦能瞎卻天下人師云全放由你也不得作
0529b16: 憨爭奈賓中賓在要知闍黎與老僧麼拊其兩膝曰
0529b17: 這裏是闍黎這裏是老僧師云全收由你切不得教
0529b18: 壞人家男女爭奈主中主在且問諸上座老僧與闍
0529b19: 黎是同是別若道是同去上座自上座老僧自老僧
0529b20: 若道是別去又道老僧即是闍黎師云分亦憑你不
0529b21: 分亦憑你驀拈拄杖云只是不得忘卻這箇諸人又
0529b22: 作麼生會若能於此明得去一句中有三玄三要賓
0529b23: 主歷然平生事辦參尋事畢師云諸人還識得這一
0529b24: 句麼卓拄杖喝一喝云諸人還見徹三玄麼以拄杖
0529b25: 點空心喝云諸人還要會三要麼以拄杖於空畫○
0529b26: ○○喝云所以永嘉大師道粉骨碎身未足酬一句
0529b27: 了然超百億老僧舉到這裏一件要緊事不得與諸
0529b28: 人再打葛藤左右顧視云看看汾陽老人來也不待
0529b29: 作禮速歸方丈。
0529b30: 示眾舉楚石禪師上堂通身是眼為什麼覷不見通
0529c01: 身是耳為什麼聽不聞通身是口為什麼說不到通
0529c02: 身是心為什麼鑒不出報恩有道聰明神咒布施諸
0529c03: 人去也師云且道通身既然是眼那裏得見耳來通
0529c04: 身既然是耳那裏得見口來通身既然是心那裏得
0529c05: 見眼耳身口來諸人到這裏須自簡點看磬山說得
0529c06: 是報恩即不是報恩說得是磬山即不是雖然直饒
0529c07: 你覷得聽得說得鑒得已巳落第二頭了也復云參。
0529c08: 除夜小參僧問昨日萬山松今朝千嶺雪一色本同
0529c09: 真俄爾成差別如何不是差別法師云當爐不避火
0529c10: 僧云古人烹露地牛與眾分歲今日磬山以何分歲
0529c11: 師云舉意便知有僧禮拜云恁麼則謝恩無盡師便
0529c12: 喝僧拂袖歸眾又僧問燈燈續燄祖祖聯芳濟上一
0529c13: 宗至今猶在未審阿誰分中事師高聲云道甚麼僧
0529c14: 便喝師便打僧又喝師亦喝僧禮拜歸眾師乃云老
0529c15: 漢居山三十年未曾輕舉到人間只因諸子尋蹤跡
0529c16: 不肯糢糊放過關大眾今夜大盡佛法無剩祖印全
0529c17: 提要行正令若向壁立萬仞處腦後一槌百尺竿頭
0529c18: 時腳跟下鏟適纔二上座不顧危亡得失抑揚酬唱
0529c19: 諸人還知麼若也未知不可影影逴逴依依稀稀多
0529c20: 知多見埋沒自己巳一段大事老僧說到這裏忽記得
0529c21: 雲門大師道盡乾坤大地無有纖毫過患只為轉物
0529c22: 不見一法猶是半提若到這裏更須知有全提時節
0529c23: 且道那箇是全提時節不見臨濟大師道大凡演唱
0529c24: 宗乘一句中須具三玄門一玄門須具三要有權有
0529c25: 實有照有用今時有等杜撰長老以玄為權以要為
0529c26: 實定言前為照後為用咄你還曾夢見我臨濟大師
0529c27: 汗臭氣麼他明明向你道有時先照後用有時先用
0529c28: 後照有時照用同時有時照用不同時先照後用有
0529c29: 人在先用後照有法在照用同時驅耕夫之牛奪饑
0529c30: 人之食敲骨打髓痛下針錐照用不同時有問有答
0530a01: 立主立賓合水和泥應機接物若是過量人向未舉
0530a02: 時撩起便行猶較些子所以汾陽老人云三玄三要
0530a03: 事難分得意忘言道易親一句明明該萬象重陽九
0530a04: 日菊花新此頌正治這般病所謂醍醐上味為世所
0530a05: 珍遇此等人翻成毒藥諸人還知落處麼若知落處
0530a06: 便知磬山落處若知磬山落處便知古人落處若識
0530a07: 得古人落處便知杜撰錯處老僧今晚有箇頌子白
0530a08: 拈手段在當場不是英靈孰敢當裂石崩崖休側耳
0530a09: 奔雷掣電豈容商小根魔子何堪諭無智狂徒益轉
0530a10: 茫今日老人親說破從教千古不磨揚喝一喝且道
0530a11: 依時及節一句又作麼生道良久云殘燈小案臘方
0530a12: 盡爆竹一聲春已巳回卓拄杖云珍重。
0530a13: 歲旦示眾林皋問玉綻梅花分幾樹和風陣陣送香
0530a14: 來新年頭佛法即不問如何是三寶堂前祝聖底句
0530a15: 師云天長地久進云恁麼則垂衣王化裏打鼓樂昇
0530a16: 平師云誰是知音者進云官不容針私通車馬時如
0530a17: 何師云試道看進云白毫宛轉交光相青髻盤螺滿
0530a18: 月輝如何是佛師以拂子打圓相進云玉軸未分三
0530a19: 獸別金函纔展大車歸如何是法師據座而坐進云
0530a20: 七尺單前知默坐一瓢方外任閒遊如何是僧師云
0530a21: 且過一邊著進云三寶已巳蒙師指示宗乘的旨是何
0530a22: 宣師以腳踢云一腳踢過進云旃檀林內曾遊戲踏
0530a23: 轉崑崙作象騎如何是向上為人句師云日月齊明
0530a24: 進云歸猿攀得枝頭月去鳥衝開石上雲師云少賣
0530a25: 弄僧禮拜歸眾師祝云皇圖永固帝道遐昌佛日增
0530a26: 輝法輪常轉作麼生是轉法輪底句適纔這些問答
0530a27: 你道還報得皇恩佛恩也無知麼喝一喝不見臨濟
0530a28: 大師道我有時奪人不奪境有時奪境不奪人有時
0530a29: 人境俱奪有時人境俱不奪且道老僧這一喝是奪
0530a30: 人耶奪境耶是人境俱奪耶人境俱不奪耶若道奪
0530b01: 人人人鼻孔撩天若道奪境物物融通亨泰若道人
0530b02: 境俱奪爭奈滿面春風若道人境俱不奪老僧且拈
0530b03: 向一邊如何是奪人奪人則不問如何是奪境奪境
0530b04: 則不問如何是人境俱奪人境俱奪則不問且道人
0530b05: 境不奪一句作麼生道良久以拂子作書勢云歲朝
0530b06: 把筆百事大吉以拂子拋向後便出法堂。
0530b07: 示眾舉泰首座到洞山值吃果子洞山云有一物上
0530b08: 拄天下拄地黑律漆常在動用中動用中收不得未
0530b09: 審過在什麼處泰云過在動用中洞山令人掇退果
0530b10: 桌佛果圓悟云天下衲僧盡道泰首座箭鋒不相拄
0530b11: 所以遭洞山貶剝後來溈山真如道此果子莫道泰
0530b12: 首座不得喫三世諸佛也不敢正眼覷著宗師家正
0530b13: 令當行十方坐斷有定乾坤句辨龍蛇眼不妨難趁
0530b14: 當時若是英靈衲子解捋虎鬚待他道過在什麼處
0530b15: 便拈起果子云和尚畢竟喚作甚麼待他擬議劈面
0530b16: 便擲師云二大老一人雖扶弱且未得果子喫在一
0530b17: 人雖太甚而有過人之志亦未得果子喫磬山則不
0530b18: 然待洞山道過在什麼處但云有過無過且置隨聲
0530b19: 拈起云和尚先得了也便喫可不有意氣時添意氣
0530b20: 不風流處也風流。
0530b21: 示眾舉琅琊和尚問舉和尚近離甚處舉云兩浙船
0530b22: 來陸來云船來船在什麼處云步下不涉程途一句
0530b23: 作麼生道舉以坐具摵一摵云杜撰長老如麻似粟
0530b24: 便拂袖而出瑯琊問侍者此是甚麼人云舉上座琅
0530b25: 琊遂親下旦過堂問莫是舉上座麼莫怪適來相觸
0530b26: 忤舉便喝復問長老何時到汾陽琊云某時到舉云
0530b27: 我在浙江早聞你名元來見解只如此何得名播寰
0530b28: 宇琅琊遂作禮云慧覺罪過師云大眾儿看古今公
0530b29: 案先須得句而後知義義句昭然意趣深解若脫略
0530b30: 言句其義不全得失難辨其間擒縱殺活抑揚收放
0530c01: 何從而得之也老僧閱古尊宿集舉和尚錄中刪去
0530c02: 以坐具摵一摵慧覺罪過句豈非集者自失一隻眼
0530c03: 也且妙喜分明道賓則始終賓主則始終主二大士
0530c04: 驀劄相逢主賓互換直下發明臨濟心髓苟非徹證
0530c05: 向上巴鼻具出常情正眼未免作得失論量今日眾
0530c06: 中莫有為琅琊出氣者麼眾無語師遂高聲唱頌云
0530c07: 虎踞龍蟠展大機當陽著著不思議就中各顯藏鋒
0530c08: 句惹得時人取次疑。
0530c09: 示眾舉玄沙云諸方老宿盡道接物利生或遇三種
0530c10: 病人來作麼生接患盲者拈槌豎拂他又不見患聾
0530c11: 者語言三昧他又不聞患啞者教伊說又說不得且
0530c12: 作麼生接若接此人不得佛法無靈驗有僧請益雲
0530c13: 門門云你禮拜著僧禮拜起門以拄杖挃僧退後門
0530c14: 云你不是患盲復喚近前僧近前門云你不是患聾
0530c15: 乃豎起拄杖云還會麼僧云不會門云你不是患啞
0530c16: 其僧於此悟去師拈云玄沙老人可謂善說未能善
0530c17: 接雲門大師如此接人也只接得無三種病底漢果
0530c18: 實有三種病人來又如何接若到磬山門下來也不
0530c19: 難何故如患盲者來高聲向他道個瞎若患聾者來
0530c20: 劈脊便棒若患啞者來便以拂子打圓相示之今日
0530c21: 還有三種病底麼良久云如無老僧今日失利。
0530c22: 示眾拈拄杖云老僧有時拈拄杖子不作拄杖子用
0530c23: 有時拈拄杖子作拄杖子用老僧有時以拄杖子行
0530c24: 遍四天下擲向壁角落裏有時老僧丟下拄杖子獨
0530c25: 自打頓去也諸人這裏見得便乃會得我臨濟大師
0530c26: 底賓中主主中賓賓中賓主中主雖然切不得動著
0530c27: 動著一字打你頭破腦裂莫言不道卓拄杖便歸方
0530c28: 丈。
0530c29: 望日示眾師云剛纔過初一又是月半了也諸人作
0530c30: 麼生會若也會得出來與老僧通箇消息眾無語師
0531a01: 逐出堂左右顧云天晴日頭出。
0531a02: 示眾垂鉤四海只釣獰龍獨步大方為尋知己巳賓中
0531a03: 有主豈肯倚戶傍門主中有賓不用撒沙撒土賓主
0531a04: 互換縱奪交馳各各有坐斷之機著著有出身之路
0531a05: 誰是恁麼人行恁麼事大眾看舉慈明和尚見泉大
0531a06: 道來乃云片雲橫谷口道人何處來泉左右顧視云
0531a07: 夜來何處火燒出古人墳明云未在更道泉作虎聲
0531a08: 明以坐具一摵泉接住推明向禪床明卻作虎聲泉
0531a09: 大笑云我見七十餘員善知識今日始遇作家師云
0531a10: 你看他二大老驀劄相逢正所謂獅子遊行象王踞
0531a11: 地全機出沒大用現前諸人還識得麼若也識得不
0531a12: 假如之若何便請單刀直入其或未然盲龜跛鱉豈
0531a13: 堪克紹老僧更有箇頌子諸人聽取二虎爭雄猛作
0531a14: 威爪牙全露震崔嵬同音哮吼驚群獸千古傳聞似
0531a15: 怒雷休眨眼電光回濟下兒孫烜赫兮不是等閒相
0531a16: 共語漫將狐兔亂真規。
0531a17: 示眾舉巴陵云祖師道不是風動不是旛動既不是
0531a18: 風旛向甚麼處著有人與祖師作主出來與巴陵相
0531a19: 見雪竇云風動旛動既是風旛向什麼處著有人與
0531a20: 巴陵作主出來與雪竇相見師拈云雪竇老漢也是
0531a21: 依樣畫貓兒今日有人出來為伊作主山僧放伊三
0531a22: 十棒。
0531a23: 佛誕日示眾師云今朝四月八處處叢林浴悉達人
0531a24: 人盡道報佛恩惟是磬山心未洽試問諸人報恩一
0531a25: 句作麼生道一僧出云橫按莫邪全正令太平寰宇
0531a26: 斬癡頑師云也則道得一半進云請和尚全道師云
0531a27: 一人有慶兆民賴之僧禮拜云謝和尚答話師云乾
0531a28: 坤著眼看幾箇知恩者復舉隨州關子嶺無聞聰禪
0531a29: 師有僧問云今朝四月八天下叢林皆慶佛誕未審
0531a30: 如來何處降生聞於几上畫個圓相僧無語笑巖和
0531b01: 尚代僧作禮云盡界普瞻師云今日有人問著老僧
0531b02: 如來何處降生則向伊道休瞌睡復頌云古佛重興
0531b03: 關子嶺拈花旨趣笑巖酬磬山今日無思算兀坐雲
0531b04: 深白了頭。
0531b05: 示眾舉歸宗文禪師上堂云日往月來大盡小盡生
0531b06: 死漸近大眾總是祖師門下客須知生死不相關且
0531b07: 道歸宗與麼說話還有過也無良久云父母不聽不
0531b08: 得出家師云這老漢前言不應後語既是祖師門下
0531b09: 客又道箇父母不聽不得出家且作麼生會若道歸
0531b10: 宗說得是磬山即不是又落在歸宗手裏若道磬山
0531b11: 說得是歸宗即不是又落在磬山手裏諸人又如何
0531b12: 透過復云且作麼生是諸人底父母試道看眾無語
0531b13: 師云老僧與諸人頌出自家父母自家知認得分明
0531b14: 不是伊暑往寒來經幾劫灼然寸步不曾離了知生
0531b15: 死不相關擬議之間面隔山若是祖師門下客橫吹
0531b16: 鐵笛汨羅灣。
0531b17: 示眾師云今朝四月半農家秧好看堪笑懶禪和一
0531b18: 事無可斷開了兩片皮只是粥飯罐道眼不能明閻
0531b19: 羅要打筭。
0531b20: 示眾舉玄沙禪師一日集眾將拄杖一時趁下卻回
0531b21: 向侍者道我今日作得一解險入地獄如箭射者曰
0531b22: 喜得和尚再復人身翠巖芝云大小玄沙前不搆村
0531b23: 後不至店且作麼生道得出身之路道吾真云大小
0531b24: 芝老只是偏枯若是道吾即不然玄沙侍者一人具
0531b25: 一隻眼雲居舜云此語眾中舉得爛如泥且作麼生
0531b26: 曾山僧道侍者不在言也玄沙也是荊棘裏求栴檀
0531b27: 東禪觀云大小玄沙性命在侍者手裏師云觀此四
0531b28: 大老批判有稱強處有扶弱處有評論處有見的處
0531b29: 若有人簡點得出許他具雙眼圓明其或未然切忌
0531b30: 作得失論量若作得失論量入地獄如箭射。
0531c01: 晚參師一日驀地入堂一喝眾駭然無語師周匝四
0531c02: 顧而出次晚集眾云老僧昨晚立在萬仞崖頭命如
0531c03: 懸絲為接汝等老僧今晚用婆婆禪亦要接汝等復
0531c04: 喝一喝云且道今日這一喝與昨日這一喝是同耶
0531c05: 是異耶不同耶不異耶汝等若會得出眾向前道來
0531c06: 看老僧為你證據一僧出纔禮拜師劈脊便棒僧起
0531c07: 師震聲云速道速道僧擬議師復打僧退步師卓拄
0531c08: 杖云瞎漢乃云不見臨濟大師道我有時一喝如金
0531c09: 剛王寶劍有時一喝如踞地師子有時一喝如探竿
0531c10: 影草有時一喝不作一喝用師喝一喝云且道這一
0531c11: 喝是金剛王寶劍耶是踞地師子耶是探竿影草耶
0531c12: 是一喝不作一喝用若會得方作得我臨濟門下
0531c13: 兒孫若會不得切忌亂統以拄杖旋風打散。
0531c14: 示眾師云北山人喫飯南山人種田不知具何義蓑
0531c15: 笠笑煙巒風雨共施設雲月漫相瞻更有一般奇特
0531c16: 事嘯殺峰頭野老猿。
0531c17: 示眾舉宗門有四種藏鋒初曰就理次曰就事至於
0531c18: 理事俱藏則曰入就俱不涉理事則曰出就師云就
0531c19: 理就事理事俱就則謂之藏可也理事俱不涉謂之
0531c20: 藏未可也且道這一藏如何著得語諸人試道看眾
0531c21: 無語師自代云三腳蝦蟆飛上天復示頌云氣吞佛
0531c22: 祖定乾坤出就藏鋒斷命根昨夜泥牛曾哮吼今朝
0531c23: 絕跡到荒村。
0531c24: 示眾師云今朝五月五騎卻艾虎街頭舞驀然撞著
0531c25: 桃符神打落鍾馗手中小鬼鼓笑殺傍觀一箇人喫
0531c26: 了菖蒲雄黃燒酒沿街吐且道磬山清眾又如何諸
0531c27: 人試道一句看山茨進云穿衣喫飯隨時過嘯月吟
0531c28: 風只自知箬庵進云寒衣送卻知時節蛇鬼潛形避
0531c29: 莫邪師云一箇隨時意賞一箇諳節言行老僧亦有
0531c30: 一句子無錢買粽子剛把貧來訴。
0532a01: 示眾舉馬祖令人馳書併醬三甕送與百丈丈令排
0532a02: 向法堂前乃上堂眾纔集百丈以拄杖指醬甕云道
0532a03: 得即不打破道不得即打破眾無語百丈便打破歸
0532a04: 方丈師云老僧當時若在眾中管取大眾沾恩亦不
0532a05: 使百丈失利待他道道得即不打破道不得即打破
0532a06: 但出眾抗聲云喚典座來快抬將去雖然也作死馬
0532a07: 醫也老僧更為諸人頌出堪嗟一眾是疑團打破從
0532a08: 教仔細看若得磬山當座下林間貼貼地相安。
0532a09: 朔日師禮佛後登法堂大眾作禮畢師云磬山阿裏
0532a10: 有兩箇小老虎昨日老僧被他截住卻在三家村裏
0532a11: 躲過你們出出入入切須仔細隨顧左右云且喜不
0532a12: 露爪牙便歸方丈。
0532a13: 示眾師云今時有一等不識好惡口稱為臨濟門下
0532a14: 兒孫妄判先宗以死殺法定要把冬瓜印子印人不
0532a15: 知我從上臨濟嫡脈作略奪饑人之食驅耕夫之牛
0532a16: 何曾有實法繫累人耶不見廓侍者臨華嚴和尚上
0532a17: 堂云大眾今日若是臨濟德山高亭大愚鳥窠船子
0532a18: 兒孫不用如何若何便請單刀直入華嚴與汝證據
0532a19: 廓出眾禮拜起便喝嚴亦喝廓又喝嚴亦喝廓禮拜
0532a20: 起云大眾看這老漢一場敗闕又喝一喝拍手歸眾
0532a21: 嚴下座歸方丈時風穴作維那上去問訊嚴云維那
0532a22: 汝來也叵耐守廓適來把老僧扭捏一上待集眾打
0532a23: 一頓趁出穴云趁他遲了也自是和尚言過他是臨
0532a24: 濟下兒孫本分恁麼嚴方息怒穴下來舉似廓廓云
0532a25: 你著甚來由勸這漢我未問前早要棒喫得我話行
0532a26: 如今不打搭卻我這話也穴云雖然如是已巳遍天下
0532a27: 也師云汝等還會得麼若會得便知我臨濟兒孫作
0532a28: 略若不會老僧與諸人頌出頌云賓則賓兮主則主
0532a29: 兩陣交鋒貴無住賓家作主主家賓卻被傍人冷眼
0532a30: 覷咄咄咄臨濟兒孫真箇毒言中有響破重圍千古
0532b01: 萬古遺相侷。
0532b02: 示眾舉古人道幽鳥語如簧柳垂金線長煙收山谷
0532b03: 靜風送杏花香永日瀟然坐澄心萬慮忘欲言言不
0532b04: 及林下好商量師云既言之不及又商量箇什麼若
0532b05: 道有商量古人恁麼道若道無商量古人恁麼道諸
0532b06: 人且作麼生良久云薰風自南來殿角生微涼。
0532b07: 示眾舉鄧峰永庵主問僧審奇云汝久不見何所為
0532b08: 師著語云探竿影草奇云近見偉藏主有箇安樂處
0532b09: 永云試舉似我奇因敘其所得著語云露永云汝是
0532b10: 偉未是著語云明賞暗罰翻其窠臼奇莫測歸語偉
0532b11: 著語云傳言送語漢偉大笑云汝非永不非也著語
0532b12: 云面赤不如語直奇走質于積翠南禪師南亦大笑
0532b13: 著語云君子千里同風永聞作偈云明暗相參殺活
0532b14: 機大人境界普賢知同條生不同條死笑倒庵中老
0532b15: 古錐覺範洪禪師云觀其語言想見當時法喜游戲
0532b16: 之逸韻使永公施於今則其取詬辱必矣著語云範
0532b17: 老可謂知言矣復云老僧觀諸大老如播弄摩尼珠
0532b18: 各各見其本色光明透露爭奈奇公即珠何能得睹
0532b19: 本色耶老僧已巳為諸人註破眾中還有不了者麼良
0532b20: 久云更聽老僧一頌偉哉永哉說是說非兩口一舌
0532b21: 就高作低積翠重巖走殺伊笑中何似刃相持復顧
0532b22: 山茨云你還為這僧代得一轉語麼茨云請和尚問
0532b23: 師云汝久不見何所為云只向道菴主那裏瞌睡來
0532b24: 師云他便掌是如何云震聲一喝師云喝後如何云
0532b25: 大地平沉師云也只道得一半云和尚又如何師云
0532b26: 干戈永息茨禮拜。
0532b27: 一日因眾議論德山托缽因緣師乃云且住諸人還
0532b28: 知趙州當時問南泉離四句絕百非請師道泉便歸
0532b29: 方丈州云者老漢尋常口吧吧地不消一問諸人若
0532b30: 識得南泉歸方丈便識得德山低頭處復喝云諸人
0532c01: 會則便會傍家走甚麼瞎漢一時以拄杖趁散。
0532c02: 示眾舉雲門大師纔上堂云雪上加霜便下座師云
0532c03: 你看這老漢通身是口只是不識身子藏在什麼處
0532c04: 諸人下一轉語與雲門老人相見麼良久頌云韶陽
0532c05: 領眾不辭勞金屑明明著眼稍到得文場擬題目手
0532c06: 中失卻筆頭刀。
0532c07: 中秋月下示眾師云諸方叢叢簇簇這裏清清淡淡
0532c08: 若向清清淡淡中會得便入叢叢簇簇不妨若向叢
0532c09: 叢簇簇處會得直到清清淡淡始得只如不清清不
0532c10: 淡淡不叢叢不簇簇又作麼生良久云天上一輪玉
0532c11: 清光何處無復云諸行者人人真心獨朗比如秋月
0532c12: 圓明迺因雲霧氤氳不得光明透露如人根塵相對
0532c13: 便有三六一十八界纏縛不得自由何謂三六一十
0532c14: 八界所謂六根六塵六識如眼耳鼻舌身意謂之六
0532c15: 根色聲香味觸法謂之六塵既有六根六塵中間發
0532c16: 起六識所謂眼識耳識鼻識舌識身識意識也眼與
0532c17: 色對便有青黃赤白長短男女等相而起好惡心光
0532c18: 不能透脫耳與聲對便有宮商清濁音韻言辭而起
0532c19: 好惡心光不能透脫鼻與香對便有薰蕕穢馥腥羶
0532c20: 等而起好惡心光不能透脫舌能嘗味便有甘肥鮮
0532c21: 美酸鹹甜淡等而起好惡心光不能透脫身能覺觸
0532c22: 便有軟煖細滑輕重等而起好惡心光不能透脫此
0532c23: 五根所對謂之外塵惟意識分別思慮取捨謂之內
0532c24: 塵所以內外相應起惑造業無暫停息如蠶作繭自
0532c25: 縛自纏無有解脫之期諸行者若要了脫生死須是
0532c26: 自家發起勇猛心參究勘破這一十八界本來空空
0532c27: 蕩蕩無有一毫遮障處如今夜之月圓滿明徹若到
0532c28: 這田地纔不徒入空門雖然更須知古人道心月孤
0532c29: 圓光吞萬象光非照境境亦非存光境雙忘復是何
0532c30: 物諸人又作麼生會不可虛度光陰百年易過歲不
0533a01: 久留努力努力。
0533a02: 示眾舉灌谿參末山尼了然禪師山問上座今日離
0533a03: 何處谿云路口山云何不蓋卻谿無語師代云當時
0533a04: 老僧若作灌谿但云官塘大道谿時禮拜問如何是
0533a05: 末山山云不露頂問如何是末山主山云非男女相
0533a06: 谿乃喝云何不變去山云不是神不是鬼變箇甚麼
0533a07: 師別云老僧若作末山亦與一喝道箇不是神不是
0533a08: 鬼變箇甚麼令人不暢快谿無語作園頭三載師代
0533a09: 云恁麼非男女相如此見得免復勞矣雖然如是
0533a10: 可見古人腰包行腳為此大事不著人我相一言透
0533a11: 不過甘自執務參究今人能如是乎然且衲僧氣概
0533a12: 則不然男兒自有沖天志不向古人行處行。
0533a13: 示眾師云古人道得到寶山須採寶莫教空去再來
0533a14: 難諸人且道寶山在什麼處莫是南天台北五臺耶
0533a15: 莫是東洛伽西峨眉耶乃至今住磬山是耶老僧敢
0533a16: 道未是在諸人作麼生會良久云不見道乾坤之內
0533a17: 宇宙之間中有一寶秘在形山諸人採寶也未休教
0533a18: 空去虛度光陰一僧云是寶非但和尚獨有人人皆
0533a19: 有師即踏下一步云這是形山如何是寶僧云用得
0533a20: 出便是師又踏下一步作聽勢云汝作麼生用僧亦
0533a21: 退一步擬進語師便掌僧喝師抗聲云侍者將拄杖
0533a22: 子來痛打一頓僧擬議師以袖驀面撲遂歸方丈。
0533a23: 示眾舉馬大師令智藏持書上徑山山接書開見一
0533a24: 圓相於中下一點國師聞舉云欽師猶被馬師惑雪
0533a25: 竇云徑山被惑且置若將呈似國師別作箇甚麼伎
0533a26: 倆免被惑去有老宿云當時坐卻便休亦有道但與
0533a27: 劃破若與麼只是不識羞敢謂天下老師各具金剛
0533a28: 眼睛廣作神通變化還免得麼雪竇見處也要諸人
0533a29: 共知只這馬師當時畫出早是自惑了也師云灼然
0533a30: 宗師手段切須為人解黏去縛拔楔抽釘你看當時
0533b01: 雪竇老人恁麼拈提公案作家宗師天然有在今時
0533b02: 有等晚輩齷齷齪齪拈箇圓相出來示人未免傷鋒
0533b03: 犯手不見雪竇道若與麼只是不識羞而今更不識
0533b04: 羞在亂道圓相七佛之始既為七佛之始誰人畫出
0533b05: 又道七佛各有言詮咄你還知釋迦老子當時對文
0533b06: 殊師利云你道我四十九年曾說一字來否蓋為你
0533b07: 不達源頭動著便成窠臼山僧也是路見不平要諸
0533b08: 人與古人相見纔識得他漏逗處不入他圈繢去也
0533b09: 不然一犬吠虛千猱啀實諸人還知麼玉女已巳歸霄
0533b10: 漢去獃郎猶坐火爐邊。
0533b11: 極庵居士設齋請示眾問答不錄師卓拄杖云於此
0533b12: 會得不涉程途其或未然且聽山僧葛藤了也復云
0533b13: 凡夫謂之有二乘謂之無菩薩當體即空爾我衲僧
0533b14: 家要行便行要止便止眾中有道得一句不涉多途
0533b15: 者合受人天供養不見古人云供養百千諸佛不如
0533b16: 供養一無心道人諸人且道無那箇心無是非心耶
0533b17: 無善惡心耶無忻上而猒下心耶無一切心耶若恁
0533b18: 麼會到磬山無吃棒分在今日雲陽賀居士設齋要
0533b19: 老僧通箇消息一則與大眾結箇般若緣二則冀禧
0533b20: 二子行金行玉老僧說到這裏又無法可說且看拄
0533b21: 杖子頭上端坐大悲觀世音說道應以居士身得度
0533b22: 者即現居士身而為說法應以童男童女身得度者
0533b23: 即現童男童女身而為說法且道說什麼法偈云雲
0533b24: 陽賀氏世植福從來代代受天祿今日當齋供佛僧
0533b25: 祈保二子如金玉大眾珍重。
0533b26: 除夕小參師云自從拈得這烏藤踏遍清涼返故岑
0533b27: 今住磬山十餘載未曾打著箇中人有麼有麼不見
0533b28: 臨濟大師道我有時先照後用有時先用後照有時
0533b29: 照用同時有時照用不同時師驀地一喝和聲打一
0533b30: 拄杖云且道這是先照後用耶是先用後照耶是照
0533c01: 用同時耶是照用不同時耶眾無語師云且放過一
0533c02: 著大眾你道如何是箇中人莫是深山窮谷雲耕雨
0533c03: 種草衣木食者是麼莫是千里迢迢四海參尋撥草
0533c04: 瞻風者是麼莫是昭昭靈靈認著見聞覺知觸著動
0533c05: 著者是麼莫是靜悄悄地終日蒲團細念纔生即便
0533c06: 遏捺者是麼莫是錦繡叢中柳巷花街披一片掛一
0533c07: 片以瓢乞食者是麼莫是寶華王座萬指圍繞嘴漉
0533c08: 漉地說長道短者是麼若恁麼摶量老僧拄杖子未
0533c09: 肯點頭在良久云年窮時盡且與你們商量古人道
0533c10: 欲識佛性義當觀時節因緣時節若至其理自彰若
0533c11: 喚作時節會則辜負老僧拄杖子若不喚作時節會
0533c12: 又埋沒諸人自己巳大眾且道如何是其理自彰底句
0533c13: 卓拄杖云一聲爆竹度殘年幾點梅花放春谷。
0533c14: 元旦示眾師云古人道今日新年頭昨日舊年尾識
0533c15: 得本來人無憂亦無喜且道既是本來人要識得作
0533c16: 麼諸人試道看眾無語師自代云眉橫鼻豎。
0533c17: 示眾舉趙州行腳時到一鄉院經旬日臨去辭院主
0533c18: 主云何往州云臺山禮文殊去主云某甲有頌相送
0533c19: 頌云何處青山不道場遙須策杖禮清涼雲中縱有
0533c20: 金毛現正眼觀時非吉祥州乃問作麼生是正眼主
0533c21: 無語師云可惜好箇頌子當時院主恰是畫龍底及
0533c22: 至見了真龍現時舉手無措矣若是山僧作院主待
0533c23: 老趙州道作麼生是正眼便云你還要第二杓惡水
0533c24: 潑麼瑯琊覺道箇啼得血流無用處也是扶強不扶
0533c25: 弱諸人試簡點看。
0533c26: 禹門院清明掃塔示眾遠近歸來拜祖庭法門大事
0533c27: 緊須惺嚴持戒律心無垢把本窮玄道易親休順妄
0533c28: 緣趣物外寧安寂靜樂身貧但依遺訓能開悟他日
0533c29: 傳燈亦贅名。
0533c30: 四月八日師病起小參僧問當初四月八降生悉達
0534a01: 未審今日降生箇什麼人師以拄杖豎起僧云世尊
0534a02: 說法寶塔從地湧出和尚說法以何為證師卓拄杖
0534a03: 一下僧云如何是全提正令師便喝僧云如何是獨
0534a04: 振宗風師展兩足示之僧云不問第一第二第三玄
0534a05: 如何是玄要奧旨師以拄杖橫按呵呵大笑僧云古
0534a06: 今四月八是同耶不同耶師云提起坐具看問諸佛
0534a07: 不入法界眾生不出法界未審釋迦老子從何處降
0534a08: 生師以拄杖點地云從這裏生僧云忽遇雲門大師
0534a09: 來時如何師云且教站過一邊僧禮拜師云何不再
0534a10: 問僧云留與第二位師乃云病骨羸形氣力衰奈緣
0534a11: 諸子又歸來強扶竹杖行庭際指點虛空道眼開以
0534a12: 拄杖指云這是虛空那裏是道眼卓拄杖云這是道
0534a13: 眼那裏是虛空若人單明虛空不開道眼如人有體
0534a14: 而無足若人單明道眼不悟虛空如人有足而無體
0534a15: 且問大眾超出虛空道眼一句作麼生道所以道淨
0534a16: 法界身本無出沒大悲願力示現受生驀舉拄杖云
0534a17: 釋迦老子在山僧拄杖頭上一手指天一手指地道
0534a18: 天上天下唯吾獨尊當時有箇跛足阿師道我若見
0534a19: 一棒打殺料與狗子吃貴圖天下太平這裏簡點將
0534a20: 來也是無佛處稱尊據磬山則不然將此身心奉塵
0534a21: 剎是則名為報佛恩遂擲拄杖趣殿禮佛。
0534a22: 休夏小參師云古風不墜全憑衲子扶持正眼圓明
0534a23: 何勞知識煆煉山僧卑志隱跡巖房豈料諸仁者不
0534a24: 遠千里而來共守寂寥同甘淡薄拋卻拄杖脫落草
0534a25: 鞋放下蒲團諸緣坐斷直須盡底掀翻廓徹本來面
0534a26: 目不見當時馬大師問藥山云汝在這裏多時本分
0534a27: 事作麼生山云皮膚脫落盡唯有一真實祖云子之
0534a28: 見處可謂協于心體布于四肢何不將三條篾束取
0534a29: 肚皮隨處住山去山云某甲何人敢言住山祖云未
0534a30: 有常行而不住未有常住而不行欲益無所益欲為
0534b01: 無所為宜作舟航由是住山師云大眾你看古人到
0534b02: 這田地猶不肯自就須知此事切不得草草若到得
0534b03: 這田地不妨隨緣去住若不到這田地終是倚草附
0534b04: 木有什麼用處更有一偈不學諸方料嘴禪奮然努
0534b05: 力究心源頂門豁達通天眼方始迴流駕鐵船雖然
0534b06: 如是這猶是功勳邊事且道不涉程途一句作麼生
0534b07: 道卓拄杖云薰風自南來殿角生微涼。
0534b08: 示眾舉僧問佛果和尚如何是主中賓果云闍黎問
0534b09: 處帶纖塵如何是賓中主果云山僧不免自道取如
0534b10: 何是主中主果云坐斷舌頭無去取如何是賓中賓
0534b11: 果云青山之外更愁人師云這僧既問主中賓何故
0534b12: 佛果答他道闍黎問處帶纖塵此豈不是賓中句也
0534b13: 問賓中主何故答他道山僧不免自道取此豈不是
0534b14: 主中句也此二轉語若透得過便會得主賓互換之
0534b15: 機答在問處方做得我臨濟門下兒孫識得佛果老
0534b16: 人作略不同諸家答處老僧也要大家知今日拈出
0534b17: 設若有人問老僧如何是主中賓信手拈來不是塵
0534b18: 如何是賓中主撥草瞻風為誰爾如何是主中主茅
0534b19: 堂獨坐無餘事如何是賓中賓走盡千山路不窮且
0534b20: 道與古人是同是別。
0534b21: 端午小參僧問時逢端午百毒皆藏未審磬山塗毒
0534b22: 鼓藏向什麼處師云還聞麼僧云為甚麼猶有聞而
0534b23: 不死者師便喝僧云還有賓主也無師以拄杖畫一
0534b24: 畫云這裏看僧云如何是賓中主師以柱杖點云下
0534b25: 是誰僧云如何是主中賓師卓拄杖一下僧云如何
0534b26: 是賓中賓師云腳下帶泥深僧云如何是主中主師
0534b27: 收拄杖橫按僧云如何是主賓互換之機師便打乃
0534b28: 云當陽顯露未免周遮覿面提持猶為委曲適纔這
0534b29: 闍黎問四賓主老僧恁麼答他諸人還會得麼若也
0534b30: 會得恁麼也得不恁麼也得恁麼不恁麼總得若也
0534c01: 不會恁麼也不得不恁麼也不得恁麼不恁麼總不
0534c02: 得于中還有向直截根源處道得一句者麼如無老
0534c03: 僧為諸人按箇時節天行節令五月五他方已巳有龍
0534c04: 舟舞磬山深處本寂寥也要乘時撾毒鼓千妖百怪
0534c05: 盡潛藏放出林間一群虎雖然未備爪牙兒已巳是氣
0534c06: 具吞牛勢萬仞崖頭撒手歸翻身踏破來時路還委
0534c07: 麼頂門開道眼肘後掛神符。
0534c08: 示眾師云諸人既為臨濟門下兒孫當盡臨濟法道
0534c09: 若不盡伊法道他日不堪為人師範法道者何祇如
0534c10: 四賓主今時人雖識四賓主句但不悟看字落處便
0534c11: 儱儱侗侗打發將去賓主糢糊而已巳老僧又氣衰力
0534c12: 弱不能一一與諸人剖悉時有僧便問如何是賓看
0534c13: 主師云入門須辨取問如何是主看賓師云不待形
0534c14: 言語問如何是主看主師云兩眼對兩眼問如何是
0534c15: 賓看賓師云二俱是瞎漢師復云離卻四賓主諸人
0534c16: 道將一句來看良久云了復云老僧今日更與諸人
0534c17: 頌出如何是賓看主踏破雲山千萬重歸來事事已巳
0534c18: 從容竿頭獨坐垂絲者孰諳滄波泛莫窮如何是主
0534c19: 看賓赤條條地顯家風不是無端霹靂空殺賊便能
0534c20: 騎賊馬到頭輸卻僧中龍如何是主看主以鏡照鏡
0534c21: 鏡奚容面面光含萬象空識得箇中消息子不尋枝
0534c22: 葉落殘紅如何是賓看賓相逢盡是幻中人影現何
0534c23: 曾識得真分付此時林下客莫教空帶眼中塵所以
0534c24: 臨濟大師道山僧所舉皆是辨魔揀異知其邪正師
0534c25: 喝一喝云珍重。
0534c26: 示眾舉九峰禪師問僧近離甚處僧云閩中峰云遠
0534c27: 涉不易僧云不難動步便到峰云有不動步者麼僧
0534c28: 云有峰云爭得到此間僧無對峰以拄杖趁下師云
0534c29: 此僧將成九仞之山難進一簣之土磬山若作此僧
0534c30: 更踏上一步云願和尚萬福諸人還下得一轉語麼
0535a01: 若下得這轉語許你明窗下到處安閒若下不得動
0535a02: 步皆錯試道看復示頌云千里雲山不憚勞何妨覿
0535a03: 面轉途遙殷勤報與當場者莫待臨機無下稍。
0535a04: 示眾舉石門徹禪師因令初上座領眾來參徹問萬
0535a05: 仞峰頭石牛吼穿雲渡水意如何初無對師云老僧
0535a06: 若作初上座便云天曉清風拂輕袖夜來明月上高
0535a07: 峰徹云山僧住持事大參堂去師著語云諾也知此
0535a08: 事不易復云可見此事相續也大難徹後令僧下語
0535a09: 或云久嚮和尚或云訪道尋師明的旨覺了根源顯
0535a10: 異機徹云當時初上座若下得這語不將他作參學
0535a11: 人師云不將他作參學人且道作甚麼人看若知得
0535a12: 他落處磬山已巳作學人看如是還與古人同耶異耶
0535a13: 試道看。
0535a14: 示眾師云向上一路把住牢關截斷眾流不通凡聖
0535a15: 祇為誘引初機不無曲垂方便諸人還知麼不見當
0535a16: 時有僧問臨濟大師如何是真佛真法真道乞垂開
0535a17: 示濟云佛者心清淨是法者心光明是道者處處無
0535a18: 礙淨光是三即一皆空而無實有如真正道人念念
0535a19: 心不間斷自達磨大師從西土來只是覓箇不受惑
0535a20: 底人後遇二祖一言便了始知從前虛用工夫山僧
0535a21: 今日見處與佛祖不別若第一句中得堪與佛祖為
0535a22: 師若第二句中得堪與人天為師若第三句中得自
0535a23: 救不了有僧問如何是第一句濟云三要印開朱點
0535a24: 窄未容擬議主賓分如何是第二句濟云妙解豈容
0535a25: 無著問漚和爭負截流機如何是第三句濟云看取
0535a26: 棚頭弄傀儡牽抽全藉裏頭人師云老僧今日不惜
0535a27: 口業與諸人通箇消息僧問如何是第一句師云描
0535a28: 也描不成畫也畫不就如何是第二句師云無風荷
0535a29: 葉動決定有魚行如何是第三句師云雨打梨花蛺
0535a30: 蝶飛復示頌云第一句聲前坐斷閒家具千聖從茲
0535b01: 道眼開箇裏難容殺活智第二句言下分明須薦取
0535b02: 人天一路未為奇光爍乾坤孰不懼第三句回頭轉
0535b03: 腦尤鈍滯風塵狼藉不知歸止啼黃葉空教費到這
0535b04: 裏諸人還薦得麼若薦得更須知慈明老人云第一
0535b05: 句薦得和泥合水第二句薦得無繩自縛第三句薦
0535b06: 得四稜著地又作麼生會若會得許你與佛祖為師
0535b07: 若未會切須仔細莫學今時不識好惡錯下名言埋
0535b08: 沒先聖珍重珍重。
0535b09: 解夏小參師云秋風飄飄秋葉蕭蕭涼颼颼地客路
0535b10: 迢迢一條楖栗杖散漫以逍遙只與麼去又是隨群
0535b11: 逐隊不與麼去切忌枯守寒巖正當恁麼時如何通
0535b12: 消息拈拄杖云結也從這裏結山河大地情與無情
0535b13: 一時結解也從這裏解森羅萬象人與非人一時解
0535b14: 不結不解一句又如何道卓拄杖云幾年獨立千峰
0535b15: 頂劃破飛雲不放高以拄杖一時趁散。
0535b16: 
0535b17: 
0535b18: 
0535b19: 
0535b20: 天隱和尚語錄卷四終
