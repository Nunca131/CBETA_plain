0102d01: 律苑事規卷第三
0102d02: 
0102d03: 四明演忠律寺住持嗣祖比丘省悟編述
0102d04: 洪　布薩儀
0102d05: 若新受戒人廣誦者須預請住持作羯磨并答法人
0102d06: 又須和會行事等七人及證戒本一人若夏中常說
0102d07: 者維那須於每月初八二十三日出差說戒人牌挂僧堂
0102d08: 右頰此差不問已巳來歷職事須肩次輪流如有私假
0102e01: 公出病緣及不能秉說之人並須自行和會人代之
0102e02: 毋得臨時失事本律說戒犍度初明先廣後略次第
0102e03: 八段於相易曉後明先略後廣三五說戒皆為八難
0102e04: 餘緣來有緩急致有要心五不同前四略第五
0102e05: 廣說者不可云略然而同是難緣某來猶遠要心
0102e06: 廣說故廣說之不同無難而廣說也今時說戒前後
0102e07: 中間廣略不定一夏足經一卷雖鈔主義立寒熱二
0102f01: 緣略說而非一席之間有中廣三十前略十三後略
0102f02: 九十等例此略不出律制其弊久矣久則難變且依
0102f03: 舊出說戒秉白上差下　梵音亦上差下　行事四
0102f04: 人下差上　今時多是和會。
0102f05: 白黑月說戒　開寫　　某甲律師
0102f06: 　　梵音　　某甲律師　秉白　　某甲律師
0102f07: 　　　今　　月　日　堂司比丘　某甲　咨稟
0102f08: 一四月黑月廣四重餘略
0102f09: 二五月白月廣十三二不定餘略
0102f10: 三五月黑月廣三十餘略
0102f11: 四六月白月廣九十提舍餘略
0102f12: 五六月黑月廣眾學餘略
0102f13: 六七月白月不說戒
0102f14: 閏白月廣四重至三十餘略
0102f15: 閏黑月廣九十至眾學餘略
0102f16: 說戒行事　開寫　　某甲律師　　某甲律師
0102f17: 　　某甲律師　　某甲律師
0102f18: 　　　今　　月　日　堂司比丘　某甲　咨稟
0102f19: 住持亦須預和會首座或老成人答法至說戒前一
0102f20: 日晚維那令堂司行者請說戒七人湯如常戒至
0102f21: 參前維那令直殿人洒掃法堂仍令行僕兩邊挑燈
0102f22: 暑月不宜湫隘及排住持位於佛左置槌於佛右參
0102f23: 罷維那令堂司行者於大香爐前排手爐花柈籌匣
0102f24: 水盂湯盂手巾并架如常鋪說仍置一蒲團於香爐
0103a01: 前中間先一日晚喝頭火後維那令堂司行者遶廊
0103a02: 打引報云　習行事　法堂點燭眾集坐定堂
0103a03: 司行者擎湯茶柈柈中點燭燒香行僕行盞行湯湯
0103a04: 罷習行事加行事人或音聲未諳進止有乖維那
0103a05: 與老成人須再三依式教之莫待臨時有失觀瞻先
0103a06: 習者為此也習了維那囑堂司行者收拾物件至來
0103a07: 日早粥直日人僧堂鳴槌一下白云。
0103a08: 大德僧听今白黑月巳日眾僧和合辰申時就講堂說戒
0103a09: 次如常法迴向粥了少歇維那親到法堂點視香花籌水等
0103a10: 件件鋪設如儀又令堂司行者往說戒人處取香爐
0103a11: 花瓶燭臺及燭排法座上又令門子挂說戒牌於山
0103a12: 門外東首今多挂法堂上又令直殿人上諸殿堂香燈令
0103a13: 堂司行者覆頭首住持打起遶廊打小板次打大鐘
0103a14: 打之大眾遶諸殿堂燒香集僧堂前依戒次一
0103a15: 一問訊叉手而立威儀整肅毋得語笑頭首亦依戒
0103a16: 次而立秉白人及行事四人在沙彌下肩立唯直日
0103a17: 人面對首座叉手而立候住持至殺鐘即打絕
0103a18: 直日人打引二下維那舉集僧聞鐘偈云云如結界中大
0103a19: 眾皆合掌誦之直日人打引二下略問訊於住持前行
0103a20: 打引僧眾鴈行至講堂香爐前住持問訊大眾次
0103a21: 第各問訊此初入堂表所敬也住持歸位立大眾一一就位東
0103a22: 西兩行而立待齊打引二下眾齊問訊展具三拜隨拜打引眾
0103a23: 各互跪直日人未可拜維那拳入堂偈云云如結界中但改
0103a24: 結界為布薩眾誦偈了打引二下齊收具而立引二下眾齊問訊
0103b01: 攝衣置具而坐直日人方展具三拜問訊坐定秉白
0103b02: 人及行事四人便起身整肅威儀齊問訊秉白人先
0103b03: 行行事四人亦庠序而行至香爐前秉白人在中間
0103b04: 立行事第一人在秉白右立第二人左立第三人又
0103b05: 右立第四人又左立如是相間作一行問訊叉手而
0103b06: 立秉白自問訊回身東繞至水盂前立略問訊互跪
0103b07: 誦水偈云。
0103b08: 八功德水淨諸塵盥掌去垢心無染
0103b09: 執持禁戒無缺犯一切眾生亦如是
0103b10: 盥手拭巾下皆例此偈了起身問訊向西行　至湯盂前行事
0103b11: 第一人亦同問訊回身至水盂前二人須瞻顧緊緩相待一同
0103b12: 略問訊互跪秉白誦湯偈云。
0103b13: 香湯熏沐澡諸垢法身具足五分充
0103b14: 般若圓照解脫滿群生同會法界融
0103b15: 盥拭手巾下皆例之偈了第一人誦水偈如上。
0103b16: 偈了一齊起身第二人亦同問訊秉白歸元立處第
0103b17: 一人亦隨行至湯盂前第二人亦遶至水盂前三人
0103b18: 一齊問訊如是次第相顧問訊說偈盥掌各要齊整
0103b19: 至第四人纔歸位便一齊問訊三步進前略問訊互
0103b20: 跪取籌及執湯水盂手巾角秉白人舉浴籌偈於左
0103b21: 右以湯水浴籌云。
0103b22: 羅漢聖僧眾凡夫眾和合香湯浴淨籌
0103b23: 布薩度眾生
0103b24: 大眾皆合掌誦之偈了五人各執籌木湯巾一齊起
0103c01: 身略手朝三步倒退立定亦齊手朝執湯人先回身
0103c02: 行至槌所揭槌袱浴槌執巾人亦隨至以巾拂槌二
0103c03: 人遶槌回至元立處秉白人即往槌所立擎水人亦
0103c04: 先回身至住持前半跪以水洒手住持誦水偈如前
0103c05: 執巾人亦往半跪授巾拭手擎湯人與執巾人至禮
0103c06: 亦如上住持誦湯偈如前其擎水擎湯并二執巾人
0103c07: 次第至第一座前洒手授巾循行而去眾各誦水湯
0103c08: 二偈盥手拭巾既了四人仍回香爐前立定手朝三
0103c09: 步進前略手朝半跪置巾於元處令其整齊二盂亦
0103c10: 置元處一齊起身略問訊三步退問訊第四人先行
0103c11: 次第各歸元位問訊而坐秉白人鳴槌一下云。
0103c12: 大德僧听眾中誰小小者收護　行事第四人聞白
0103c13: 誰小小者便起身問訊至秉白人後問訊離四五尺
0103c14: 許叉手而立秉白人再鳴槌一下云。
0103c15: 大德僧听外有清淨大沙門入　若有客比丘皆集此
0103c16: 處再鳴椎一下云大德僧听此眾小者已巳收護外清淨大沙
0103c17: 門已巳入內外寂靜無諸難事堪可行籌廣作布薩我
0103c18: 某甲比丘為僧行籌作布薩事　僧當一心念作布
0103c19: 薩願上中下座各次第如法受籌　白了便離槌所
0103c20: 向南行舉云　并受囑授人籌　收護人而徐徐行
0103c21: 　秉白人至住持前互跪授籌一條與住持住持雙
0103c22: 手受之誦受籌偈云。
0103c23: 金剛無礙解脫籌難得難遇如今果
0103c24: 我今頂戴歡喜受一切眾生亦如是
0104a01: 收護人亦至住持前胡跪雙手接籌住持誦還籌
0104a02: 偈云。
0104a03: 具足清淨受此籌具足清淨還此籌
0104a04: 堅固喜捨無缺犯一切眾生亦如是
0104a05: 秉白人先至第一座前次第循行分籌而去若受欲
0104a06: 人須受二籌大眾各各受籌誦受籌偈如上收籌人亦
0104a07: 至第一座前次第一一收籌眾各一一還籌及誦還
0104a08: 籌偈如上秉白人最後分直日人籌了至西南角向西
0104a09: 立收籌人亦收了對秉白人向東立齊手朝互跪秉
0104a10: 白人以右手擎籌一條誦受籌偈如上又誦還籌偈如上
0104a11: 遞籌與收籌人秉白人又授一籌與之收籌人亦手
0104a12: 擎籌并誦受還二偈起身手朝秉白人回至槌所收
0104a13: 籌人亦同回元立處便急數籌數而點記之初收籌時亦當
0104a14: 先記數庶得無差若沙彌收籌而後亦再如上行之秉白鳴椎一下云　次行
0104a15: 沙彌籌　白了便徐行云。
0104a17: 秉白人前至住持前互跪白云　大僧幾人　若有沙彌
0104a18: 則云　沙彌幾人　無沙彌則云　大僧幾人沙彌無　籌
0104a19: 與住持了起身略問訊便達法座歸位而坐秉白人
0104a20: 至住持前互跪住持告云　此一住處一布薩大僧
0104a21: 幾人　有沙彌則云　沙彌幾人　無沙彌則云　大僧幾人
0104a22: 沙彌無　住持付籌與了起身問訊回身至香爐前
0104a23: 立略手朝三步進前手朝互跪安籌於匣內起身略
0104a24: 問訊三步退後問訊回至槌所鳴椎一下合掌白云。
0104b01: 大德僧听此一住處一布薩大僧幾人　若有沙彌則云
0104b02: 沙彌幾人都合幾人無沙彌不須此二句各於佛法中清淨。
0104b03: 出家和合布薩上順佛教中報四恩下為含識　白
0104b04: 了至元坐處取坐具置臂上徐行舉云。
0104b05: 各誦律中清淨妙偈　眾皆合掌誦云。
0104b06: 清淨如滿月清淨得布薩身口業清淨
0104b07: 爾乃應布薩
0104b08: 秉白人從容至住持前問訊展具偈恰了互跪合掌
0104b09: 白云。
0104b10: 大德慈悲為眾說戒住持答云此說戒事任當某甲
0104b11: 但以年老識性昏昧誦文不通恐惱於僧眾中有某甲律
0104b12: 師能誦往彼告云僧差說戒　便收具問訊從座後
0104b13: 至說戒人前須預如說戒人坐處問訊叉手告云。
0104b14: 僧差說戒　說戒人亦合掌坐而受之秉白人還至
0104b15: 椎所鳴槌一下白云。
0104b16: 大德僧听僧差某甲說戒人名律師為眾說戒梵音某甲
0104b17: 梵音人名律師陞高座　說戒人聞僧差二字即起身臂
0104b18: 坐具袖香合問訊至香爐前燒三捻香略問訊轉身
0104b19: 又問訊展具三拜須候秉白緩急白聲纔絕起身互
0104b20: 跪云。
0104b21: 小比丘某甲稽首和南敬白眾僧僧差說戒恐有錯
0104b22: 誤願同誦者指授　起身一拜收具問訊至住持前
0104b23: 問訊次至法座前略問訊登座於座上爐前問訊燒
0104b24: 香三捻放香合又問訊置坐具於坐處轉身問訊跏
0104c01: 趺而坐行事第二第三第四人同起身問訊第二人
0104c02: 至爐前中立第三至右立第四至左立一齊問訊三
0104c03: 步進前略問訊互跪第二人取花柈左右二人執湯
0104c04: 盂水盂起身略手朝三步退後叉手朝且以寺門向
0104c05: 南為例擎水人便先東行二人皆隨行洒水散花洒
0104c06: 湯秉白人舉云。
0104c07: 散花說偈云云如結界中大眾皆合掌誦之秉白人鳴椎一下眾
0104c08: 皆合掌梵音云。
0104c09: 稽首禮諸佛及法比丘僧今演毗尼法
0104c10: 令正法久住優波離為首及餘身證者
0104c11: 令說戒要義諸賢咸共听
0104c12: 散花三人遶法座滿堂散之如目恣儀中回至東南角三
0104c13: 人旋繞立互跪散花人須向南擎湯人略傾湯
0104c14: 於水盂中擎水人置水盂於花柈上一齊起身散花
0104c15: 人便乃行洒水散花填於中間擎湯水二人同至
0104c16: 香爐前一齊問訊三步進前略問訊互跪置湯盂於
0104c17: 元處起身略問訊三步退後問訊第四人先行共歸
0104c18: 位問訊而坐填花人至東南角轉身以花柈向北朝
0104c19: 之回至香爐前手朝三步進前略朝互跪置花柈水
0104c20: 盂於元處起身略問訊三步退後問訊歸位而坐行
0104c21: 事第一人候梵音作諸賢二字便起身持坐具袖香
0104c22: 合問訊至香爐前又問訊不用大爐燒香　展具三拜須候
0104c23: 梵音恰了方舉身互跪執手爐坐上說戒人亦執手爐秉白舉
0104c24: 云。
0105a01: 傳香說偈偈如結界儀中大眾皆合掌誦之然香人於頭句
0105a02: 偈燒三捻香執手爐拜下偈了放手爐起身一拜收
0105a03: 具問訊歸位而坐秉白打槌一下亦歸位問訊而坐
0105a04: 說戒人執手爐誦云。
0105a05: 四分戒本序了放手爐住持叉手揖眾眾皆叉手受
0105a06: 揖住持問云大德僧听僧集否　問和　遣未具
0105a07: 索欲如有受欲人即展具互跪合掌白云。
0105a08: 大德僧听某甲比丘我受彼欲清淨彼如法僧事與
0105a09: 欲清淨一說收具歸位問教誡　問何為答云說戒羯磨。
0105a10: 請證明　作單白羯磨並如四分戒本中。
0105a11: 問成否了云作法既成高座說戒說戒人合掌平聲說戒
0105a12: 或有歌聲誦者此是五分廢教誦至七佛略戒大眾
0105a13: 齊合掌鳴僧堂前鐘二下召沙彌誦戒人執手爐至
0105a14: 後序了起身收具袖香合問訊下座作梵人秉云。
0105a15: 神僊五通神造設於術為彼慚愧者攝諸不慚愧
0105a16: 如來立禁戒半月半月說已巳說戒利益稽首禮諸佛
0105a17: 處世界如空如蓮花不著水心清淨超於彼稽首
0105a18: 禮無上尊　說戒人至香爐前秉白與直日人亦起
0105a19: 身三人一齊問訊展具三拜秉白先收具至槌所立
0105a20: 直日人亦收具於元位立唯說戒人候梵音緩急梵
0105a21: 纔了起身互跪白云。
0105a22: 小比丘某甲致敬眾僧足下敬謝眾僧僧差說戒三
0105a23: 業不勤多有忘失願僧慈悲施以歡喜　起身一拜
0105a24: 袖香合收坐具問訊歸元位直日人引二下大眾皆起
0105b01: 身袖香合臂坐具立得齊打引二下眾皆問訊展具而立
0105b02: 秉白人舉自慶偈云云如結界儀中眾合掌誦偈了
0105b03: 秉白鳴槌一下合掌舉云。
0105b04: 一切恭敬自歸依佛打引眾拜當願眾生
0105b05: 體解大道發無上心引一下眾起立槌一下云
0105b06: 自歸依法打引眾拜當願眾生深入經藏
0105b07: 智惠如海打引眾立槌一下云自歸依僧打引眾拜
0105b08: 當願眾生統理大眾上來布薩無限勝因
0105b09: 散沾法界和南聖眾引二下
0105c01: 眾皆收具立引二下眾皆問訊信直日人打引
0105c02: 大眾自小先行眾至僧堂前於元集處一行而立直
0105c03: 日仍在元處立打引候住持人至引二下眾皆
0105c04: 問訊而散維那預令堂司行者就請說戒等七人
0105c05: 湯如常式仍令堂司行者收拾物件歸寮須一一點視
0105c06: 藏之毋使墜失也。
0105c07: 
0105c08: 律園事規卷第三
