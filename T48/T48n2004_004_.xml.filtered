0261b18: 
0261b19: 萬松老人評唱天童覺和尚頌古
0261b20: 從容庵錄四
0261b21: 
0261b22: 侍者離知錄
0261b23: 後學性一校
0261b24: 生生道人梓
0261b25: 第五十四則雲巖大悲
0261b26: 示眾云。八面欞櫳＝玲瓏【原】＊欞櫳＝玲瓏【原】＊欞櫳。十方通暢。一切處放光
0261b27: 動地。一切時妙用神通。且道。如何發現。
0261b28: 舉。雲巖問道吾。大悲菩薩用許多手眼作
0261b29: 麼爾恁麼問圖甚麼吾云。如人夜間背手摸枕子一上神通
0261c01: 不同小小巖云。我會也且莫詐明頭吾云。汝作麼生會果然
0261c02: 放不過巖云。遍身是手眼無空缺處吾云。道即大曬
0261c03: 道即得八成某甲舌頭短巖云。師兄作麼生理長即就吾
0261c04: 云。通身是手眼無隔礙處。
0261c05: 師云。李翱問湖。大悲用千手眼作麼。湖云。
0261c06: 今上用公作麼。昔有無目山人。貨卜。雨過泥。
0261c07: 途著鮮白鞋入市。人問。山人失明。如何泥不
0261c08: 污鞋。山人舉拄杖云。拄杖頭上有眼。以山人
0261c09: 為證。夜間摸枕子。手上有眼。喫飯時舌上有
0261c10: 眼。聽語識人耳中有眼。蘇子瞻與聾人說話。
0261c11: 寫字而已。復笑云。我與彼皆異人也。我以手
0261c12: 為口。彼以眼為耳。佛說六根互用。信乎不疑。
0261c13: 無盡居士潞州紫巖大悲殿記。舉大悲經楞
0261c14: 嚴經。最為詳細。見一說。大悲昔為妙善公
0261c15: 主。乃天人為宣律師說。然三十二應。百億化
0261c16: 身。亦隨見不同。各據其說也。天覺曰。千手者
0261c17: 示引迷接物之多也。千眼者示放光照暗之廣
0261c18: 也。苟無眾生無塵勞。則一指不存。而況千萬
0261c19: 臂乎。一瞬不具。而況千萬目乎。遍身通身。何
0261c20: 必不必。似有淺深。實無損益。雲居示眾曰。老
0261c21: 僧二十年前住三庵時。興化來曰。權借一
0261c22: 問以為影草時如何。老僧當時機思遲鈍道
0261c23: 不得。為伊致得箇問頭。奇特不敢辜他。當時
0261c24: 伊曰。想庵主答這話不得。不如禮拜了退。而
0261c25: 今思量當時不消道箇何必。萬松道。若教容
0261c26: 易得。後有化主到興化處。化問。山中和尚住
0261c27: 三庵時。老僧曾問伊話祇對不得。而今道
0261c28: 得也未。化主舉前話了。化曰。雲居二十年只
0261c29: 道得箇何必。興化即不然。爭如道箇不必。萬
0262a01: 松道。兔角之短長。三聖云。雲居二十年道
0262a02: 得。猶較他興化半月程。萬松道。競空花之濃
0262a03: 淡。僧問覺範。如諸老宿所示有同異否。範云。
0262a04: 佛令訥鈍比丘誦苕。一日大悟得大辯才。
0262a05: 於此當見先德為物之心。天童分上又作麼
0262a06: 生。頌云。
0262a07: 一竅虛通窮三際八面櫺櫳橫遍十方無象無私春入
0262a08: 律應時納祐不留不礙月行空任運落前溪清淨寶目功
0262a09: 德臂顧前盻後拈東掇西遍身何似通身是分不下現前手
0262a10: 眼顯全機賊已露大用縱橫何忌諱無可不可
0262a11: 師云。天童道。由一竅虛通。便得八面櫺櫳
0262a12: 也。且如柳塘花塢暖日和風。春在何處。作何
0262a13: 形段。然能應物乘時不留不礙。如月當天任
0262a14: 運而轉。知。通身遍身。背手摸枕底是甚麼人。
0262a15: 傀儡棚中。必有抽牽線索者。楞嚴說八萬四
0262a16: 千清淨寶目。八萬四千姥陀羅臂。八萬四千
0262a17: 爍迦羅首。興化墮馬折臂頌云。大悲菩薩有
0262a18: 千手。大丈夫兒誰不有。且道。那箇是通身底
0262a19: 手眼。師以手擘眼云。。
0262a20: 第五十五則雪飯頭
0262a21: 示眾云。寒於水。青出於藍。見過於師。方堪
0262a22: 傳授。養子不及父。家門一世衰。且道。奪父
0262a23: 之機者是甚麼人。
0262a24: 舉。雪在德山作飯頭少不努力一日飯遲。德山
0262a25: 托至法堂老不歇心云。這老漢鐘未鳴鼓未
0262a26: 響。托向甚麼處去教得孩兒會罵娘山便歸方丈盡在
0262a27: 不言中舉似巖頭家返宅亂頭云。大小德山不會
0262a28: 末後句父為子隱直在其中山聞令侍者喚巖頭問。汝
0262a29: 不肯老僧那潑油救火巖遂啟其意人間私語天聞若雷山乃
0262b01: 休去果然不會至明日陞堂果與尋常不同隨風倒柁巖
0262b02: 撫掌笑云。且喜老漢會末後句家醜外揚他後天
0262b03: 下人不奈伊何鼻孔為甚在我手裏。
0262b04: 師云。雪低頭歸庵。德山便歸方丈。最好參
0262b05: 詳。巖頭密啟其意。爾且道。道甚麼。德山又休
0262b06: 去。可謂。相逢不拈出。舉意便知有。山至來日
0262b07: 上堂。果與尋常不同。也是將錯就錯。頭下至
0262b08: 僧堂前。拊掌大笑曰。且喜老漢會末後句。他
0262b09: 後天下人不奈伊何。切忌。蓋覆將來雖然如
0262b10: 是。也只得三年。德山果三年遷逝。天覺頌。鐘
0262b11: 鼓聲沈捧迴。巖頭一拶語如雷。果然只得
0262b12: 三年活。莫是遭他授記來。萬松道。知爾被底
0262b13: 穿。曾共同床臥。明招代德山云。咄咄。沒處去。
0262b14: 沒處去。萬松道。鼻孔在他人手裏。雪竇云。曾
0262b15: 聞說箇獨眼龍。元來只具一隻眼。殊不知。德
0262b16: 山是箇無齒大蟲。若不是巖頭識破。爭得明
0262b17: 日與作日不同。諸人要會末後句麼。只許老
0262b18: 胡知不許老胡會。半遮半掩漏逗。也不知。大
0262b19: 溈云。巖頭大似高山石裂。直得百里走獸
0262b20: 潛蹤。若非德山度量深明。爭得昨日與今日
0262b21: 不同。萬松道。無齒大蟲。爪距尚在。魯祖凡見
0262b22: 僧來便面壁。南泉聞云。我尋常向他道。空劫
0262b23: 已前承當。佛未出世時會取。尚不得箇半箇。
0262b24: 他恁麼。驢年去。若識得南泉。便見巖頭。更與
0262b25: 天童把臂共行。頌云。
0262b26: 末後句會也無這裏不得會不會打折腰德山父子太含胡
0262b27: 外明不知裏暗座中亦有江南客勿謂秦無人莫向人前唱
0262b28: 鷓鴣休得也
0262b29: 師云。末後句如此。難明峻硬若德山。俊如
0262c01: 巖頭。至今分雪不出。不見道。出身猶可易。脫
0262c02: 體道應難。鄭谷詩。花月樓臺近九衢。清歌一
0262c03: 曲倒金壺。座中亦有江南客。莫向春風唱鷓
0262c04: 鴣。天童用後兩句。不勞再舉底意也。舉著後
0262c05: 如何。師下座便歸方丈。
0262c06: 第五十六則密師白兔
0262c07: 示眾云。寧可永劫沈淪。不求諸聖解脫。提婆
0262c08: 達多。無間獄中受三禪樂。頭藍弗。有頂天
0262c09: 上墮飛狸身。且道。利害在甚麼處。
0262c10: 舉。密師伯與洞山行次。見白兔子面前走
0262c11: 過。密云。俊哉爭奈荒草裏走山云。作麼生怪遲也密云。
0262c12: 如白衣拜相自地昇空易山云。老老大大作這箇
0262c13: 語話幾乎放過密云。爾又作麼生人無害虎心虎無傷人意山云。
0262c14: 積代簪纓。暫時落薄從空放下難。
0262c15: 師舉。洞山與潭州神山僧密禪師過水。山問。
0262c16: 過水事作麼生。密云。不濕。山曰。老老大大
0262c17: 作這箇語話。密曰。汝又作麼生。山云。不
0262c18: 濕。教中有性修二門。洞上名借功明位。大抵
0262c19: 因修而悟。從凡入聖。白衣庶民直拜宰。若
0262c20: 先悟後修。從聖入凡。積代簪纓本來尊貴。雖
0262c21: 飄零萬狀。骨骼猶存。所以道。貧子喻中明此
0262c22: 道。獻珠偈裏顯張羅。汝等諸人。要見二尊宿
0262c23: 見處麼。看取天童一狀領過。頌云。
0262c24: 抗力霜雪貧則獨善一身平步雲霄達則兼濟天下下惠出國
0262c25: 苦瓠連根苦相如過橋甜瓜徹蒂甜蕭曹謀略能成漢葵花向日
0262c26: 巢許身心欲避堯柳絮隨風寵辱若驚深自信悟須實悟
0262c27: 參須實參真情參跡混漁樵未免靈龜曳尾
0262c28: 師云。蓬蒿貪雨露。松柏耐風霜。歲寒然後知
0262c29: 松柏之後凋。此隨緣不變之旨。簪纓落薄之
0263a01: 談。有力大人堪任此事也。平步雲霄。一超直
0263a02: 入如來地。已是太遲也。殊不知。積代簪纓本
0263a03: 來富貴。論語柳下惠為士師。三黜人曰。子未
0263a04: 可以去乎。曰。直道而事人安往而不三黜。枉
0263a05: 道而事人。何必去父母之邦也。司馬相如字
0263a06: 犬子。少喪父母。九歲與人牧。聞藺相如為
0263a07: 卿相。改名相如。棄就學。主杖之。先生問
0263a08: 知賢。留門外草庵。十年無書與讀。遣去。過昇
0263a09: 仙橋。題柱曰。若不乘駟馬車。不過此橋。後造
0263a10: 得子虛賦。將軍楊得意。夜宿殿中。誦此賦。帝
0263a11: 曰。朕恨不與此人同時。將軍奏曰。見在蜀地。
0263a12: 帝命往召。同乘駟馬車過橋。封侍中。蕭何曹
0263a13: 參。成漢高祖帝業。巢父許由。避堯洗耳飲牛。
0263a14: 老子云。寵辱若驚。得之若驚。失之若驚。以上
0263a15: 四雙八事。皆一句密老。一句洞山。妙哉圭
0263a16: 舉喻。譬如皇族淪落微賤。習以性成。後遇薦
0263a17: 拔。雖復本位。三端六藝。要重更改習學力用
0263a18: 方全。雖然天童分上猶落階級。不見道。寵辱
0263a19: 若驚深自信。真情參跡混漁樵。
0263a20: 第五十七則嚴陽一物
0263a21: 示眾云。弄影勞形。不識形為影本。揚聲止響。
0263a22: 不知聲是響根。若非騎牛覓牛。便是以楔去
0263a23: 楔。如何免得此過。
0263a24: 舉。嚴陽尊者問趙州。一物不將來時如何
0263a25: 猶是分外州云。放下著貼体衣衫會須脫嚴云。一物不將來。
0263a26: 放下箇甚麼人不知己已過牛不知力大州云。恁麼則擔取去
0263a27: 喚不回頭爭奈何。
0263a28: 洪州武寧縣新興嚴陽尊者。初參趙州。問一
0263a29: 物不將來時如何。此與僧問報慈。情生智隔。
0263b01: 相變體殊。情未生時如何。慈云隔。暮故底。道
0263b02: 情也未生隔箇甚麼。此與一物不將來放下
0263b03: 箇甚麼。孟八郎漢大同。州云放不下則擔取
0263b04: 去者。言下大悟。佛果法語舉。黃龍頌云。一物
0263b05: 不將來。兩肩擔不起果云。明眼人難謾言下忽知非退步墮深
0263b06: 坑心中無限喜如貧得寶毒惡既忘懷無始宿業盡時清淨蛇虎
0263b07: 為知己異類等解寥寥千百年。清風猶未已誰不景仰師
0263b08: 所居常一蛇一虎手中與食。故如得果人。尊
0263b09: 者稱之。趙州古佛與尊者。不測聖凡底人。出
0263b10: 一言發一問。千古之下。與人為龜鏡。天童見
0263b11: 近日師僧心轉盛。所以打草驚蛇。頌云。
0263b12: 不防細行輸先手黑白未分前猶是正中偏自覺心媿撞
0263b13: 頭虎口裏下子局破腰間斧柯爛且道如今甚麼時節洗清凡
0263b14: 骨共仙游頭輕眼明
0263b15: 師云。王介甫老。持隱語云。彼亦不敢先。此
0263b16: 亦不敢先。唯其不敢先。是以無所爭。唯其無
0263b17: 所爭。是故入於不死不生。乃爭先法。贏則
0263b18: 贏箇先手。輸則輸箇頭撞。趙州於爾未下子
0263b19: 以前。早先見數著。嚴陽只管橫飛直逴＝綽【甲】逴。剩
0263b20: 占幾路。不知斧柯已爛也。王氏神仙傳。晉隆
0263b21: 安時。信安縣王質。採薪至眩室。見石室
0263b22: 四童子弈奕。與質物。如棗子。含之不飢。終
0263b23: 斧柯爛於腰間。衣袂隨風。抵暮還家。已數十
0263b24: 年矣。趙州放下著。擔取去兩轉語。抽筋拔髓。
0263b25: 換骨洗。便與趙州。把手共行。步虛輕舉也。
0263b26: 有底道。清閒真道本。無事小神仙。雖然莫將
0263b27: 無事為無事。往往事從無事生。
0263b28: 第五十八則剛經輕賤
0263b29: 示眾云。依經解義。三世佛冤。離經一字。返同
0263c01: 魔說。因不收。果不入。底人。還受業報也無。
0263c02: 舉。金剛經云。若為人輕賤我作糞中蟲是人先
0263c03: 世罪業應墮惡道老僧最先入以今世人輕賤故叢林
0263c04: 驢騾蹴踏龍象先世罪業則為消滅甚麼處去也。
0263c05: 師云。見聞為種。八難超十地之階。解行在躬。
0263c06: 一生圓曠劫之果。圭科此經。為轉罪成佛。
0263c07: 此菩提煩惱。不二。生死涅盤不二。梁昭明太
0263c08: 子。科判此經。為能淨業障分。傅大士頌。先身
0263c09: 有報障。今日受持經。暫被人輕賤。轉重復還
0263c10: 輕。此正是依經解義也。後面四句便有衲僧
0263c11: 氣息。道。若了依他起。能除遍計情。常依般若
0263c12: 觀。何慮不圓成。前四句功德力。後四句觀行
0263c13: 力。六祖口訣云。佛言。持經之人。合得一切人
0263c14: 恭敬供養。為多生有重業障故。今生雖持此
0263c15: 經。常被人輕賤。不得敬養。自以持經故。不起
0263c16: 我人等相。不問冤親。常行恭敬。有犯不校。常
0263c17: 修般若波羅蜜。歷劫重罪悉皆消滅。又約理
0263c18: 而言。先世即是前念妄心。今世即是後念覺
0263c19: 心。以後念覺心。輕賤前念妄心。妄不能住。故
0263c20: 云先世罪業即為消滅。妄念既滅罪業不成。
0263c21: 即得菩提。此理事二解皆約觀行也。僧問雲
0263c22: 居。承教有言。是人先世罪業應墮惡道。以今
0263c23: 世人輕賤。故先世罪業即為消滅。此意如何。
0263c24: 居云。動則應墮惡道。靜則為人輕賤。崇壽稠
0263c25: 云。心外有法。應墮惡道。守住自己。為人輕
0263c26: 賤。萬松道。兩箇老漢俗氣也不除。且道。天童
0263c27: 分上又作麼生。頌云。
0263c28: 綴綴功過唯除頓覺人膠膠因果并法不隨順鏡外狂奔
0263c29: 演若多下煙生杖頭擊著破墮百雜碎墮破靈從
0264a01: 何生聖從何至來相賀伏惟墮道。從前辜負我何不早道
0264a02: 師云。功即持經。過即先業。既立妄因。必招妄
0264a03: 果。楞嚴云。豈不聞。室羅城中。演若達多。忽
0264a04: 於晨朝。以鏡照面。愛鏡中頭眉目可見。嗔責
0264a05: 己頭不見面目。以為魑魅。無狀狂走。於意云
0264a06: 何。此人何因無故狂走。富樓那言。是人心狂。
0264a07: 更無他故。此迷真執妄也。般若觀照真也。功
0264a08: 過因果妄也。真智現前。妄業消滅。阿耨菩提
0264a09: 皎然本具。此正教意。衲僧分上如何。嵩嶽破
0264a10: 墮和尚。山塢有廟。殿安一。烹宰祭祀不
0264a11: 輟。墮領侍者入廟。以杖敲三下咄云。此
0264a12: 泥瓦合成。聖從何來靈從何起。恁麼烹宰物
0264a13: 命。又打三下。乃傾墮破落。安國師號為破
0264a14: 墮。須臾有一人。青衣峨冠設拜云。我本廟
0264a15: 神久受業報。今日蒙師說無生法。脫此處生
0264a16: 在天中。特來致謝。師曰。是汝本有。非吾強
0264a17: 言。神再拜而沒。土瓦合成。聖從何來。無我人
0264a18: 相。般若智也。以真智為妄業。從來辜負。今日
0264a19: 相賀。烹宰物命極多全無福利。禪老敲三拄
0264a20: 杖便得生天。咄。鬼怕惡人難展掌。賊憑贓物
0264a21: 易承頭。
0264a22: 第五十九青林死蛇
0264a23: 示眾云。去即留住。住即遣去。不去不住。渠無
0264a24: 國土。何處逢渠。在在處處。且道。是甚麼物。
0264a25: 得恁麼奇特。
0264a26: 舉。僧問青林。學人徑往時如何舉步即迂迴林
0264a27: 云。死蛇當大路。勸子莫當頭慣曾著毒僧云。當
0264a28: 頭時如何許爾大膽林云。喪子命根果然僧云。不當
0264a29: 頭時如何怎只由爾林云。亦無迴避處築著磕著僧云。
0264b01: 正恁麼時如何且莫著忙林云。失也雖是死蛇解弄也活僧
0264b02: 云。未審向甚麼處去也不信搜懷林云。草深無覓
0264b03: 處頭上漫漫下漫漫僧云。和尚也須隄防始得迴來也林
0264b04: 拊掌云。一等是箇毒氣將謂侯白更有侯黑。
0264b05: 筠州洞山第三世。師虔禪師。初從夾山來參
0264b06: 悟本。本問。近離何處。林云。武陵。本曰。武陵
0264b07: 法道何似此間。林云。胡地冬抽。本曰。別
0264b08: 甑炊香飯。供養於此人。師乃出去。本曰。此
0264b09: 子向後走殺天下人去在。林在洞山栽松。有
0264b10: 劉翁者。從師求頌。師示之曰。尖尖三尺餘。
0264b11: 覆荒草。不知何代人。得見此老松。翁呈悟
0264b12: 本。本曰。賀翁之喜。此人第三世洞山也。林辭
0264b13: 悟本。之山南府青銼山。住庵經十載。忽憶悟
0264b14: 本遺言。乃曰。當利群蒙。豈拘於小節哉。遂至
0264b15: 隨州。緣會眾請。住土門小青林蘭若。故號青
0264b16: 林。曰。汝等諸人。直須離心意識參。出凡聖
0264b17: 路學。方可保任。若不如是。非吾子息。僧問。
0264b18: 學人徑往時如何。這僧大悲閣下要去中都。
0264b19: 更誇知處直捷要路。殊不知。直下便是早太
0264b20: 迂迴也。林以死蛇當大路拒之。這僧不顧危
0264b21: 亡道。當頭者如何。已著毒了也。有底道。何不
0264b22: 棒喝行令。林又何曾放過。道。喪子命根。這僧
0264b23: 稍覺痛痒。待覓出身之路道。不當頭者如何。
0264b24: 林云。亦無迴避處。只這青林也免不得。這僧
0264b25: 筋舒力盡道。正恁麼時。左右無可奈何。如何
0264b26: 即是。林曰。失也。活人手段。於斯乃見能遣
0264b27: 能呼。有擒有縱分。付爾身上取摘不下。與爾
0264b28: 拈便有下落。僧云。未審向甚麼處去也。林
0264b29: 云。草深無覓處。不道無。只是不可見。這僧也
0264c01: 怪。道和尚也隄防始得。青林將一條死蛇。招
0264c02: 撥這僧。末後著腰纏。遂拊掌一下云。一
0264c03: 等是箇毒氣。萬松道。熏天炙地。無盡燈云。青
0264c04: 林樞機急峻。非獨一時之光。亦曠世為標式
0264c05: 耳。萬松道。惱亂春風卒未休。更看。天童吹花
0264c06: 擺柳。頌云。
0264c07: 三老暗轉柁夜壑藏舟孤舟夜迴頭澄源著棹蘆花兩岸
0264c08: 雪自他玄契煙水一江秋上下冥通風力扶帆行不棹隨流
0264c09: 得妙笛聲喚月下滄洲任運落前溪
0264c10: 師云。丹霞淳禪師頌。長江澄徹印蟾華。滿目
0264c11: 清光未是家。借問漁舟何處去。夜深依舊宿
0264c12: 蘆花。二老同頌澄源湛水尚棹孤舟。丹霞用
0264c13: 雪竇頌玄沙和尚云。本是釣魚舡上客。偶除
0264c14: 鬚髮著袈裟。祖佛位中留不住。夜來依舊宿
0264c15: 蘆花。萬松道。將謂別有。古今詩話云。川峽呼
0264c16: 梢翁篙手。為長年三老。杜詩云。蜀鹽吳麻自
0264c17: 古通。萬斛之舟行若風。長年三老長歌裏。白
0264c18: 晝攤錢高浪中。此事如人行舡相似。不著兩
0264c19: 岸。不住中流。丹霞夜宿蘆花。天童信風橫管。
0264c20: 且道。轉柁迴舟時作麼生。夜深不向蘆灣宿。
0264c21: 出中間與兩頭。
0264c22: 第六十則鐵磨牸牛
0264c23: 示眾云。鼻孔昂藏。各具丈夫相。跟牢實。肯
0264c24: 學老婆禪。透得無巴鼻機關。始見正作家手
0264c25: 段。且道。誰是其人。
0264c26: 舉。劉鐵磨到溈山相見已了山云。老牸牛汝來也
0264c27: 撩蜂剔蝎磨云。來日臺山大會齋。和尚還去麼
0264c28: 氣毒火然山放身臥半路抽身磨便出去一撥便轉。
0264c29: 師云。溈山自稱水牯牛。以鐵磨為牸牛。安名
0265a01: 賞號作家相見也。他雖是尼。久參溈山。去山
0265a02: 十里卓庵。一日參子湖。湖問。莫是劉鐵磨否。
0265a03: 磨云。不敢。湖云。左轉右轉。磨云。和尚莫顛
0265a04: 倒。湖便打。看他與溈山。放則雙放。收便雙
0265a05: 收。佛果謂之隔身句。意通而語隔。要知意句
0265a06: 俱到麼。更看天童脫體頌出。頌云。
0265a07: 百戰功成老太平安家樂業優柔誰肯苦爭衡饒人不是
0265a08: 癡玉鞭金馬閑終日雖有如無明月清風富一生受用
0265a09: 不盡
0265a10: 師云。小僧多說佛。老將不論兵。山前麥未辨
0265a11: 青黃。廬陵米不知價利。更論佛法誰曾夢見。
0265a12: 東漢陳蕃傳曰。蕃能樹立風聲。抗論昏俗。而
0265a13: 驅馳險隘之中。與刑人腐夫爭衡。二人相見
0265a14: 不樹立風聲。不驅馳險隘。優游平易。老成圓
0265a15: 熟。天童賞讚不盡何也。得處自然忘計較。用
0265a16: 時全不費工夫。
0265a17: 第六十一則乾一畫
0265a18: 示眾云。曲說易會。一手分付。直說難會。十字
0265a19: 打開。勸君不用分明語。語得分明出轉難。不
0265a20: 信試舉。看。
0265a21: 舉。僧問乾。十方薄伽梵。一路涅盤門。未
0265a22: 審。路頭在甚麼處快馬不如鈍坑以拄杖一畫云。
0265a23: 在這裏且信一半僧舉。問雲門疑則別參門云。扇子
0265a24: 跳上三十三天。築著帝釋鼻孔乞漢語東海鯉
0265a25: 魚打一棒。雨似盆傾。會麼會麼恁麼解說更難理會。
0265a26: 師云。越州乾禪師。僧問。十方薄伽梵。一路
0265a27: 涅盤門。未審路頭在甚麼處。此問本出楞嚴
0265a28: 經第五。此阿毘達磨。十方薄伽梵。一路涅盤
0265a29: 門。未審路頭門戶在甚麼處。若依經解此義。
0265b01: 如來自說。與圓通張本。第六卷中。文殊方揀
0265b02: 圓通也。若衲僧分上。天童曾道。十方無壁落。
0265b03: 從本來元沒遮欄。四面亦無門。只這裏便是
0265b04: 入處。所以乾一畫云。在這裏。不知者往往
0265b05: 喚。作乾與這僧指路。不然道。與這僧畫斷
0265b06: 更不他游。決不是這箇道理。爾不見。雲門注
0265b07: 解得。八米九糠。黃龍南云。乾一期指路。曲
0265b08: 為初機。雲門乃通其變。故使後人不倦。萬松
0265b09: 道。曹溪波浪如相似。無限平人被陸沈。雲門
0265b10: 久在乾曹山山。這僧謂必知乾用處。
0265b11: 故求請益。若用乾針線。乃繫驢橛也。忽
0265b12: 然拈出睦州秦時輅鑽。只得盞子落地。楪
0265b13: 子成七片。這僧不會乾意。雲門別與一條
0265b14: 活路。大似潑油救火。鼓扇消。竹庵早曾點
0265b15: 破。頌云。乾不用指陳。雲門休打骨董。自然
0265b16: 東海鯉魚。築著帝釋鼻孔。竹庵更比雲門。忒
0265b17: 曬慈悲。人越難會。不如。天童於冷眼不防
0265b18: 較些子。頌曰。
0265b19: 入手還將死馬醫下霹靂手用狼虎藥返魂香欲起君危
0265b20: 揭棺救死別有神方一期拶出通身汗藥不瞑眩厥疾弗瘳方信儂家
0265b21: 不惜眉和頂沒
0265b22: 師云。乾死馬醫。醫不可。這僧已是喪身失
0265b23: 命底人。雲門收得返魂香。能令已死者再甦。
0265b24: 拾遺傳。漢延和元年。西胡月氏音之國。遣使
0265b25: 獻香四兩。大如雀卵。色如桑椹。至始元年。京
0265b26: 城大疫。死者太半。帝取香焚之。其死未三日
0265b27: 皆活。香氣三月不歇。香出聚窟洲人鳥山。樹
0265b28: 如楓。香聞數里。名返魂樹。伐根玉釜煮汁黑
0265b29: 粘。一名驚精魂。二名返生。三名振檀。四名
0265c01: 死。天童小參云。十分收得返魂香。一等來
0265c02: 撾塗毒鼓。雲門一落索。天童道。是返魂香。諸
0265c03: 方變為塗毒鼓。直教轉身吐氣不得。把斷咽
0265c04: 喉。塞鼻孔。也百體汗流一場。誌公云。忽悟
0265c05: 本性元空。恰似熱病得汗。雖然萬松眉毛有
0265c06: 幾莖。
0265c07: 第六十二則米胡悟否
0265c08: 示眾云。達磨第一義諦。梁武頭迷。淨名不二
0265c09: 法門。文殊口過。還有入作分也無。
0265c10: 舉。米胡令僧問仰山。今時人還假悟否還曾迷麼
0265c11: 山云。悟即不無。爭奈落第二頭何如何免得僧
0265c12: 迴舉似米胡是第幾胡深肯之肯即不無爭免第二。
0265c13: 師云。京兆米禪師。一曰米七師。一曰米胡。俗
0265c14: 舍第七美髯。因有二名。八方珠玉。嗣雪。今
0265c15: 據仰山同參。嗣溈山。這僧正問。自古上賢還
0265c16: 達真正理麼。胡曰。達。僧云。只如真正理作麼
0265c17: 生達。此與假悟底時節不殊。胡云。當時霍光
0265c18: 賣假銀城。與單于契書。是甚麼人做。佛果稱
0265c19: 胡。為大善知識。名不虛傳。僧曰。某直得杜
0265c20: 口無言。胡曰。平地教人作保。只如米胡道達。
0265c21: 仰山道。悟即不無爭奈落第二頭何。若不假
0265c22: 悟。又道唯人自肯乃方親。勝默和尚常謂。投
0265c23: 子拈古。內秀俏措無賽。拈此話云。然仰山
0265c24: 恁麼道即得。還免得自己落麼。若免得。更
0265c25: 有一人。大不肯在。若免不得。亦落第二頭。米
0265c26: 胡雖然肯他。自己還有出身之路也無。諸人
0265c27: 試點檢看。若點檢得出。兩人瓦解消。若點
0265c28: 檢不得。且莫造次。頌云。碧岫頭借問人。指
0265c29: 山窮處未安身。雖然免得重陽令。爭似靈苗
0266a01: 不犯春。萬松道。不得春風花不開。及至花開
0266a02: 又吹落。忠國師問紫璘供奉。佛是何義。璘曰。
0266a03: 是覺義。國師曰。佛曾迷否。璘曰。不曾迷。國
0266a04: 師曰。用覺作麼。璘無對。此亦本無迷悟之意
0266a05: 也。常愛雪竇道。本無迷悟。數如麻。獨許靈
0266a06: 雲是作家。悟即落第二頭不悟又唯人自肯。
0266a07: 如何即是。天童自有方便。頌云。
0266a08: 第二頭分悟破迷普州人送賊快須撒手捨筌放下
0266a09: 著功兮未盡成駢拇終是分外智也難知覺噬臍禹力
0266a10: 不到處河聲流向西兔老盤秋露泣戀著即不堪鳥寒玉樹
0266a11: 曉風凄坐著即不可持來大仰辨直假一點難謾痕玷全
0266a12: 無貴白珪切忌觸破
0266a13: 師云。第二頭分悟破迷。明來暗謝。智起惑亡。
0266a14: 皆是途中事。周易略例。者所以在兔。得兔
0266a15: 而忘。筌者所以在魚。得魚而忘筌。然則言
0266a16: 者象之也。象者意之筌也。存言者非得象
0266a17: 者也。存象者非得意者也。若向第二頭。道少
0266a18: 他悟。達一迴不得。爭奈道。設有妙悟亦須吐
0266a19: 。快須撒手到家更無一物。始忘捨筌。功
0266a20: 夫智識。盡屬第二頭。及盡功夫。不可智知。始
0266a21: 得少分相應。莊子外篇駢拇第八云。駢於足
0266a22: 者。連無用之肉。枝於手者。樹無用之指。注駢
0266a23: 拇足大指。連第二指也。枝指六指也。功若不
0266a24: 盡。如駢拇連無用之肉也。春秋。楚文王伐申
0266a25: 過鄧。鄧祁侯曰吾甥也。止而享之。騅甥聃甥
0266a26: 養甥。請殺楚子。鄧侯弗許。三甥曰。亡鄧國者
0266a27: 必此人也。若不早圖。後君噬臍。注云不及也。
0266a28: 智不到處。智不能知。兔老圓月也。丹霞淳和
0266a29: 尚道。水澄月滿道人愁。盤秋露泣。戀著即
0266b01: 不堪也。大荒經。崑崙丘上。有琅玕玉樹。結子
0266b02: 如珠而小也。玄中銘。靈木迢然鳳無依倚。與
0266b03: 鶴不停機。皆不許守戀坐著也。鳥寒而凄。不
0266b04: 欲落他根株枝葉也。詩抑篇。白珪之玷尚可
0266b05: 磨也。玉內病曰瑕。體破也。外病曰玷。色污
0266b06: 也。此頌。仰山貴白珪無玷。不落第二頭。如何
0266b07: 是第一頭。大悟後方知不是。
0266b08: 第六十三則趙州問死
0266b09: 示眾云。三聖雪。春蘭秋菊。趙州投子。卞璧
0266b10: 燕金。無星秤上兩頭平。沒底舡中。一處渡。二
0266b11: 人相見時如何。
0266b12: 舉。趙州問投子。大死底人活時如何。
0266b13: 探竿在手子云。不許夜行投明須到影草隨身。
0266b14: 師云。舒州投子山大同禪師。初謁翠微無學
0266b15: 禪師。適遇堂上經行次。而便前進接禮問。西
0266b16: 來密意師。如何示人。微駐步顧視之。子曰。乞
0266b17: 師指示。微曰。更要第二杓惡水那。子忽省契。
0266b18: 拜謝而退。微曰。子無墮。子曰。時至根苗自
0266b19: 生。他日偶問。如何是佛理。微曰。佛則不理。
0266b20: 子曰。莫落空否。微曰。真空不空。因示讖纖頌
0266b21: 曰。佛理何曾理。真空又不空。大同居寂住。敷
0266b22: 演我師宗。子還本鄉桐城投子山。趙州始於
0266b23: 桐城相見。州曰。莫是投子庵主麼。子曰。茶監
0266b24: 錢施我一文。州先上山。子油瓶後至。州曰。
0266b25: 久響投子。到來只見賣油翁。子曰。爾只見賣
0266b26: 油翁。且不識投子。州曰。如何是投子。子提起
0266b27: 油瓶曰。油油。子置茶筵相待。自過胡餅。與趙
0266b28: 州。州不管。子令侍者過胡餅。州禮侍者三拜。
0266b29: 且道。他意如何。蘇州永光真禪師。上堂云。言
0266c01: 鋒若差。鄉關萬里。直須懸崖撒手自肯承當。
0266c02: 絕後再甦。欺君不得。趙州將此意問。若非投
0266c03: 子。卒難搆副。是他便道。不許夜行投明須到。
0266c04: 此與尋常不脫皮。要白柳棒底。言意似同。就
0266c05: 理正與趙州問頭相應。州云。我早侯白。伊更
0266c06: 侯黑。子由是道聲集眾。奏請應讖。名寂住
0266c07: 院。白雲端頌。死去活來牙尚露。投明須到已
0266c08: 先行。誰家別館池溏裏。一對鴛鴦畫不成。試
0266c09: 看天童一筆丹青。頌云。
0266c10: 芥城劫石妙窮初及盡今時始得成立活眼環中照廓虛
0266c11: 絕後重甦欺君不得不許夜行投曉到已涉程途家音未肯付
0266c12: 鴻魚已是妄傳消息
0266c13: 師云。智度論。有城四方百由旬。滿中芥子百
0266c14: 年取一粒。芥子盡劫未盡。劫石者。梵語劫波。
0266c15: 此云時分。樓炭經。有一大石。方四十里。百歲
0266c16: 諸天來以羅穀衣拂。石盡劫猶未盡。窮盡此
0266c17: 芥城劫石。此乃及盡今時。到空劫以前時。
0266c18: 然後眼活也。環中者。莊子。樞始得其環中。以
0266c19: 應無窮。此言循環而無窮得其環中者也。環
0266c20: 中虛處體也。循環無窮用也。詩傳云。大曰鴻。
0266c21: 小曰雁。西漢使謂單于曰。天子於上林射得
0266c22: 雁。雁足有蘇武繫書。由是單于不敢欺。漢蔡
0266c23: 伯喈女。名琰字文姬。與董嗣作妻。邊為理。
0266c24: 嗣巡綽被番人虜。琰與王為妃。思鄉修書。蠟
0266c25: 彈內繫雁頸上。雁至漢地。飲水彈落魚吞。漁
0266c26: 人剖魚得書。知琰所在。此頌。不許夜行。投
0266c27: 明須到。不曾家醜外揚妄通消息。雖然上覆
0266c28: 天童。適來侍者謝傳法誨。
0266c29: 第六十四則子昭承嗣
0267a01: 示眾云。韶陽親見睦州。拈香於雪老。投子面
0267a02: 承圓鑒。嗣法於大陽。珊瑚枝上玉花開。薝蔔
0267a03: 林中金果熟。且道。如何造化來。
0267a04: 舉。子昭首座問法眼。和尚開堂承嗣何人
0267a05: 早知今日成閑管悔不當時用好心眼云。地藏恩歸有地昭云。太辜
0267a06: 負長慶先師肘膊不向外曲眼云。某甲不會長慶一
0267a07: 轉語佯打不知昭云。何不問引得狼來屋裏屙眼云。萬象之
0267a08: 中獨露身意作麼生覿面相呈昭乃起拂子兩重公案
0267a09: 眼云。此是長慶處學得底。首座分上作麼
0267a10: 生劈筈奪窠昭無語只跳得一跳眼云。只如萬象之中獨
0267a11: 露身。是撥萬象不撥萬象被葫蘆倒繳藤昭云。不
0267a12: 撥話作兩橛眼云。兩箇明眼難謾參隨左右皆云。撥萬
0267a13: 象轉見不堪眼云。萬象之中獨露身兩彩一賽。
0267a14: 師云。法眼久參長慶稜。既嗣地藏。長慶下昭
0267a15: 首座。平昔與師商搉古今。中心憤之。即領眾
0267a16: 特詣撫州責問。師知舉眾出迎。特加禮。待賓
0267a17: 主位。各挂拂子一枝。茶次。昭忽變色抗聲曰。
0267a18: 長老開堂的嗣何人。師曰。地藏。昭曰。何太辜
0267a19: 負長慶先師。某同在會下數十餘載。商量古
0267a20: 今。曾無間隔。因何嗣地藏。此事不在多年。
0267a21: 也不在久學。如一宿覺高亭簡。豈可外人評
0267a22: 量。昭首座黨護門風。不通議論。橫生譏剝。法
0267a23: 眼當時深愍此輩不通方者作十規論誡之。
0267a24: 學者不可不覽。且人情之與道力。優劣天懸。
0267a25: 故將本分事酬他道。我不會一轉因緣。是他
0267a26: 大方之家。不辯不爭。將長慶會下當年曾
0267a27: 熟論底事校證。昭以舊日相待纔與拶著。七
0267a28: 華八裂。參隨急救。轉見不堪。可謂陣敗不禁
0267a29: 苕掃也。昭與眾而退。眼方略與止住
0267b01: 曰。首座殺父殺母。猶通懺悔。謗大般若。誠難
0267b02: 懺悔。昭竟無對。自此參眼。發明已見。更不
0267b03: 開堂。古人惡來善應。嗔來慈應。然後以平等
0267b04: 佛慧而開發之。此子昭首座還嗣法眼。猶不
0267b05: 足以酬厚德洗初心也。天童只將昭公問處
0267b06: 法眼末後一句。頌之自然頭正尾正。頌云。
0267b07: 離念見佛草枯鷹眼疾破塵出經雪盡馬蹄輕現成家法
0267b08: 不少不剩誰立門庭盡從這裏流出月逐舟行江練淨一多無礙去住
0267b09: 自由春隨草上燒痕青頭上薦取夾山撥不撥轉必兩頭走聽
0267b10: 叮嚀事不厭細三徑就荒歸便得下坡不走舊時松菊尚
0267b11: 芳馨快便難逢
0267b12: 師云。圓覺序道。心本是佛。由念起而漂沈。岸
0267b13: 實不移。因舟行而騖驟。華嚴經道。有一大經
0267b14: 卷。量等三千界。在一微塵中。一切塵亦然。有
0267b15: 一明眼人。破塵出經卷。利濟一切人。天童引
0267b16: 兩本大經。集成一聯頌。撥萬象者。且萬象誰
0267b17: 萬象。獨露誰獨露。此現成公案。家法常存。誰
0267b18: 更立門庭。開戶牖。華嚴宗。三舟玩月各逐舟。
0267b19: 行一道澄江千里孤應。惠崇詩。河分岡勢斷。
0267b20: 春入燒痕青。謝玄暉詩。餘霞散成綺。澄江淨
0267b21: 如練。月逐三舟。春隨百草。三舟百草萬象也。
0267b22: 月之與春獨露也。天童頌。見撥與不撥。大曬
0267b23: 心。這裏只宜叮嚀子細。不見。子方上座。亦
0267b24: 自長慶至。眼亦舉前話問。方亦舉拂子。眼曰。
0267b25: 恁麼又爭得。方曰。和尚尊意如何。眼曰。喚甚
0267b26: 麼作萬象。方曰。古人不撥萬象。眼曰。萬象之
0267b27: 中獨露身。說甚麼撥不撥。方忽悟。法眼前話
0267b28: 末後。道萬象之中獨露身。此話末後。又道
0267b29: 萬象之中獨露身說甚麼撥不撥。可謂欲去
0267c01: 便歸。歸便得。算來田地苦無多。昭公方公。究
0267c02: 妙失宗。濁智流轉之過也。陶淵明歸去來辭。
0267c03: 三徑就荒松菊猶存。蔣詡字元卿。開三徑。唯
0267c04: 羊仲求仲從交游。此頌法眼承言會宗。開發
0267c05: 二師之妙不失長慶之旨。如何是長慶旨萬
0267c06: 象之中獨露身。
0267c07: 第六十五則首山新婦
0267c08: 示眾云。吒吒沙沙。剝剝落落。刀刀蹶蹶。漫漫
0267c09: 汗汗。沒可咬嚼。難為近傍。且道。是甚麼話。
0267c10: 舉。僧問首山。如何是佛可曬新鮮山云。新婦騎
0267c11: 驢阿家牽是何道理。
0267c12: 師云。汝州寶應省念禪師。蔡州人姓狄氏。參
0267c13: 風穴。穴示眾云。昔日世尊以青蓮花目。顧視
0267c14: 迦葉。正當恁麼時。且道。說箇甚麼。首山便下
0267c15: 去。侍者入室請益曰。念法華為甚麼。不祗對
0267c16: 和尚。穴云。念法華會也。次日山與真園頭汝州廣慧
0267c17: 真也同上立侍次。穴云。作麼生是世尊不說說。
0267c18: 真曰。鵓鳩樹頭鳴。意在麻畬裏。穴云。爾作許
0267c19: 多癡福作甚麼。何不體究言句。仍問山。爾作
0267c20: 麼生。山云。動容揚古路。不墮悄然機。穴語真
0267c21: 曰。爾何不看念法華下語。山後出世。上堂云。
0267c22: 要得親切莫將問來。問在答處。答在問處。若
0267c23: 將問來。老僧在汝底。汝若擬議則沒交涉。
0267c24: 一日拈竹篦云。汝若喚作竹篦即觸。不喚作竹
0267c25: 篦即背。汝諸人且喚作甚麼。葉縣省和尚掣
0267c26: 得折作兩截。拋向階下云。是甚麼。山云。瞎
0267c27: 縣便禮拜。諸方喚作背觸關。俗諺有云。顛倒
0267c28: 顛。新婦騎驢阿家牽。佛國頌云。首山有語。古
0267c29: 今傳。此語休云。返倒顛。新婦醉騎驢子去。時
0268a01: 人笑殺阿家牽。不似天童頌得可喜。頌云。
0268a02: 新婦騎驢阿家牽草木不勞拈出體段風流得自然描不
0268a03: 成畫不就堪笑學顰舍女弄巧成拙向人添醜不成妍
0268a04: 取笑傍觀
0268a05: 師舉。圓通秀鐵壁頌云。何勞一日三梳頭。扎
0268a06: 得根牢即便休。大抵輸他肌骨好。不塗紅粉
0268a07: 也風流。首山答話不用緣飾。自然婆婦體段
0268a08: 俏措。如西施心痛。捧心而顰。更益其美。醜女
0268a09: 學顰。更益其醜。此責口耳之學。不務妙悟者。
0268a10: 一心也待做風流。四枝八脈傍不肯。
0268a11: 第六十六則九頭尾
0268a12: 示眾云。神通妙用底。放不下。忘緣絕慮底。
0268a13: 不起。可謂。有時走殺。有時坐殺。如何得
0268a14: 恰好去。
0268a15: 舉。僧問九。如何是頭高超威音之前云。開眼
0268a16: 不覺曉明不越戶僧云。如何是尾獨步劫空之後云。不
0268a17: 坐萬年床穴不棲巢僧云。有頭無尾時如何先行不到
0268a18: 云。終是不貴奴見婢殷勤僧云。有尾無頭時如
0268a19: 何末後大過云。雖飽無力有甚麼用處僧云。直得頭
0268a20: 尾相稱時如何君臣道合上下和同云。兒孫得力室
0268a21: 內不知各安其分。
0268a22: 師云。筠州九道虔禪師。福州官懷人。姓劉
0268a23: 氏。雖遍經法席。而受印于石霜。初住九。玄
0268a24: 徒尤盛。後居洪州泐潭而終。諡大覺。一日
0268a25: 僧問。如何是頭。若是道眼不通明。差別智不
0268a26: 具。論箇頭尾先後。心懵然不知下落。云。
0268a27: 開眼不覺曉。曾有僧問。人人盡言請益。未審。
0268a28: 師將何法拯濟。云。汝道鉅嶽還曾乏寸土
0268a29: 麼。僧云。恁麼則四海參尋。當為何事。云。
0268b01: 演若迷頭心自狂。僧云。還有不狂者麼。云。
0268b02: 有。僧云。如何是不狂者。云。突曉途中眼不
0268b03: 開。這箇便是開眼。不覺曉底榜樣。僧云。如何
0268b04: 是尾。云。不坐萬年床。又有僧問。如何是然
0268b05: 燈前。云。勤勞不得力。僧云。如何是正然
0268b06: 燈。云。頭大尾小。僧云。如何是然燈後。
0268b07: 云。退位不知閑。此是不坐萬年床底榜樣也。
0268b08: 僧云。有頭無尾時如何。云。終是不貴。開眼
0268b09: 覺曉也。僧云。有尾無頭時如何。云。雖飽無
0268b10: 力。退位知閑也。僧云。直得頭尾相稱時如何。
0268b11: 云。兒孫得力。飽而有力也。室內不知。終
0268b12: 是尊貴也。宗鏡錄曰。入吾宗中先須知有。然
0268b13: 後保任。又曰。頭尾須得相稱。不可理行有闕。
0268b14: 心口相違。若入宗鏡。理行俱圓。石霜九師
0268b15: 也。示眾云。初機未搆大事。先須識取頭。其
0268b16: 尾自至。山出問。如何是頭。霜曰。直須知
0268b17: 有。曰。如何是尾。霜曰。盡今時。曰。有
0268b18: 頭無尾時如何。霜曰。吐得黃金堪作甚麼。
0268b19: 曰。有尾無頭時如何。霜曰。猶有依倚在。
0268b20: 曰。直得頭尾相稱時如何。霜曰。渠不作箇會
0268b21: 解。亦未許渠在。故九曰。諸上座古人說箇
0268b22: 頭。也只令汝知有。說箇尾只教汝盡今時。
0268b23: 有如許多不相應底事。所以教汝向這裏。屏
0268b24: 當銷磨。令汝今日相應去成辦去。若是
0268b25: 當人體爾。真實恒如。不可更恁麼說話也。雖
0268b26: 然如是。須是箇人始得。且莫異口同音。快須
0268b27: 努力珍重。萬松以九公案。證九公案。注
0268b28: 也注了。說也說破。其餘意味分付天童。頌云。
0268b29: 規圓矩方兒團圞盤兒四角用行舍藏升兒裏斗兒裏轉鈍躓
0268c01: 棲蘆之鳥豈解高飛遠揚進退觸藩之羊不能獨步大方喫人
0268c02: 家飯快須吐臥自家床切忌生根雲騰致雨春生夏長露結
0268c03: 為霜秋收冬藏玉線相投透針鼻聯綿無間錦絲不斷
0268c04: 吐梭腸翻覆通同石女機停兮夜色向午文彩縱橫意自殊
0268c05: 木人路轉兮月影移央解行不觸今時道
0268c06: 師云。縱橫得妙。左右逢原底人。莊子所謂。
0268c07: 圓者中規。方者中矩。子謂顏淵曰。用之則行。
0268c08: 舍之則藏。唯我與爾有是夫。如其不然。則膠
0268c09: 柱調絃。刻舟記劍也。寶藏論。夫進脩之由。中
0268c10: 有萬途。困魚止泊。鈍鳥棲蘆。其二者不識於
0268c11: 大海。不識於叢林。人趣乎小道。其義亦然。周
0268c12: 易大壯卦。上六羝羊觸藩。不能退。不能進。無
0268c13: 攸利。艱則吉。喫別人家飯。臥自己床。如云喫
0268c14: 官飯放私駝。又云解將冷口喫人熱食者。難
0268c15: 得出則為雲為雨。入則結霜凝。此乃乍出
0268c16: 乍入。未是作家。直得針線貫通。毫芒綿密。機
0268c17: 絲不挂。文彩縱橫。正當石女機停時。已早木
0268c18: 人路轉。正當夜色向午處。已早月影移央。此
0268c19: 末後兩句。只是一句。今時儒學文章士。謂之
0268c20: 隔句對。萬松恁麼離堅合異。要與天童相見。
0268c21: 諸人不得辜負九。
0268c22: 萬松老人評唱天童覺和尚頌古從容庵錄卷
0268c23: 四
