0226a01: 
0226a02: No. 2004
0226a03: 【原】駒澤大學藏版本，從容錄三字新加從容錄重刻四家語錄序
0226a04: 
0226a05: 自佛祖拈花。迦葉微。雖云默露宗風。殊覺
0226a06: 渾淪透漏。更逢後來好事兒孫。不知重惜家
0226a07: 寶。各各拚身失命。平地生塵。澄波動浪。亂
0226a08: 散空華。欺搖目。訛傳眾口。公案多端。天童
0226a09: 雪竇殘唾。既苦不收。圜悟萬松夢語。又多不
0226a10: 醒。幸得清涼老人。久知祖禰不了之殃。今日
0226a11: 門徒。古顏盡將骨董搬出。分化四家。從新翻
0226a12: 刻。嗚呼私現在。真賊難逃。敢請寶劍金剛。
0226a13: 便與一齊砍斷。然後將他零碎評詞。共四海
0226a14: 蒼生。作個太平歌唱也。
0226a15: 南城近溪羅汝芳題
0226a16: 丁未中長洲沈咸書
0226a17: 
0226a18: 
0226a19: 重刻四家評唱序
0226a20: 
0226a21: 自夫佛祖拈花。迦葉微。機鋒雲變。宗旨淵
0226a22: 停。蓋教外別傳。個中真諦。殆非人世語言可
0226a23: 形容萬一。然開發後學。說法利生。則此尤易
0226a24: 于迎機入悟。舊刻四家語錄。殺青者不甚工。
0226a25: 規局隘陋。評註拘迫。閱者苦之。然已如登大
0226a26: 寶山入華藏海。儘力摸索不恤也。帝京禪伯。
0226a27: 揮麈談宗。往往而是。近且磨糊莫辨矣。講師
0226a28: 覺虛。發大弘慈。欲重命棗人。而力不逮。謀于
0226a29: 予。予實有夙願。敢不畢力。於是鳩工梓其三。
0226b01: 僧俗同志者梓其一。而當日頂針棒喝揚眉
0226b02: 指之機。更自透漏洞朗。則覺公之意滿。而
0226b03: 功德亦無邊。予惟無能為役是懼。又何思議
0226b04: 之有。
0226b05: 萬曆丁未歲菊月吉旦。雲南楚雄府知府華
0226b06: 亭徐琳書。
0226b07: 
0226b08: 
0226b09: 萬松老人評唱天童覺和尚頌古
0226b10: 從容庵錄序
0226b11: 
0226b12: 昔予在京師時。禪伯甚多。唯聖安澄公和尚。
0226b13: 神氣嚴明。言辭磊落。予獨重之。故嘗訪以祖
0226b14: 道。屢以古昔尊宿語緣中所得者叩之。澄公
0226b15: 間有許可者。予亦自以為得。及遭憂患以來。
0226b16: 功名之心。束之高閣。求祖道愈亟。遂再以前
0226b17: 事。訪諸聖安。聖安翻案不然所見。予甚惑
0226b18: 焉。聖安從容謂予曰。昔公位居要地。又儒者
0226b19: 多不諦信佛書。惟搜摘語緣。以資談柄。故予
0226b20: 不敢苦加鉆鎚耳。今揣君之心。果為本分事
0226b21: 以問予。予豈得猶襲前愆不為苦口乎。予老
0226b22: 矣。素不通儒。不能教子。有萬松老人者。儒
0226b23: 釋兼備。宗說精通。辯才無礙。君可見之。予
0226b24: 既謁萬松。杜絕人。屏斥家務。雖祁寒大
0226b25: 暑。無日不參。焚膏繼晷。廢寢忘餐者。幾三
0226b26: 年。誤被法恩。謬膺子印。以湛然居士從源
0226b27: 目之。其參學之際。機鋒罔測。變化無窮。巍
0226b28: 巍然若萬仞莫可攀仰。滔滔然若萬頃波
0226b29: 莫能涯際。瞻之在前忽焉在後。迴視平昔所
0226c01: 學。皆塊礫耳。噫登東山而小魯。登泰山而小
0226c02: 天下者。豈虛語哉。其未入閫域者。聞是語必
0226c03: 謂。予忘本好異也。唯屏山閑閑。其相照乎。
0226c04: 爾後奉命赴行在。扈從西征。與師相隔。不知
0226c05: 其幾千里也。師平昔法語偈頌。皆法兄隆公
0226c06: 所收。今不復得其。吾宗有天童者頌古百
0226c07: 篇。號為絕唱。予堅請萬松評唱是頌開發後
0226c08: 學。前後九書。間關七年。方蒙見寄。予西域伶
0226c09: 仃數載。忽受是書。如醉而醒。如死而甦。踴躍
0226c10: 歡呼。東望稽顙。再四披繹。撫卷而歎曰。萬松
0226c11: 來西域矣。其片言隻字。咸有指歸。結出眼。
0226c12: 高冠今古。足為萬世之模楷。非師範人天權
0226c13: 衡造化者。孰能與於此哉。予與行宮數友。旦
0226c14: 夕游泳於是書。如登大寶山入華藏海。互珍
0226c15: 奇物廣大悉備。左逢而右遇。目富而心飫。豈
0226c16: 可以世間語言。形容其萬一耶。予不敢獨擅
0226c17: 其美。思與天下共之。京城唯法弟從祥者。與
0226c18: 僕為忘年交。謹致書。請刊行于世以貽來者。
0226c19: 迺序之曰。佛祖諸師。埋根千丈。機緣百則見
0226c20: 世生苗。天童不合抽枝。萬松那堪引蔓。湛然
0226c21: 向枝蔓上。更添芒索。穿過尋香逐氣者鼻孔。
0226c22: 絆倒行玄體妙底跟向去。若要跟點地
0226c23: 鼻孔撩天。須向這葛藤裏穿過始得。甲申
0226c24: 中元日。漆水移剌楚才晉卿。敘於西域阿里
0226c25: 馬城。
0226c26: 評唱天童從容庵錄。寄湛然居士書
0226c27: 吾宗有雪竇天童。猶孔門之有游夏。二師之
0226c28: 頌古。猶詩壇之李杜。世謂雪竇有翰林之才。
0226c29: 蓋採我華。而不摭我實。又謂不行萬里地。不
0227a01: 讀萬卷書。毋閱工部詩。言其博贍也。擬諸天
0227a02: 童老師頌古。片言隻字。皆自佛祖淵源流出。
0227a03: 學者罔測也。柏山大隱集。出其事。間有
0227a04: 闊不類者。至於拈提。苟簡但據款而已。萬松
0227a05: 昔嘗評唱。兵革以來廢其祖。邇來退居燕
0227a06: 京報恩。旋築蝸舍。榜曰從容庵。圖成舊緒。適
0227a07: 值湛然居士勸請成之。老眼昏華。多出口占。
0227a08: 門人筆受。其間繁載機緣事。一則旌天童
0227a09: 學海波瀾。附會巧便。二則省學人檢討之功。
0227a10: 三則露萬松述而不作非臆斷也。竊比佛果
0227a11: 碧巖集。則篇篇皆有示眾為備。竊比圓通覺
0227a12: 海錄。則句句未嘗支離為完。至于著語出眼
0227a13: 筆削之際。亦臨機不讓。壬午歲杪。湛然居士
0227a14: 書至。堅要拈出。不免家醜外揚。累吾累汝也。
0227a15: 癸未年上已日。萬松野老因風附寄。不宣。
0227a16: 
0227a17: 
0227a18: 校者曰原本目錄在於各卷頭，今改集載于此從容庵錄目錄
0227a19: 
0227a20: 卷一
0227a21: 一世尊陞座說法　二達磨廓然帝王
0227a22: 三東印請祖帝王　四世尊指地伽藍
0227a23: 五清源米價問法　六馬祖白黑祖教
0227a24: 七藥山陞座說法　八百丈野狐因果
0227a25: 九南泉斬犬　十臺山婆子尼女
0227a26: 十一雲門兩病法身　十二地藏種田田地
0227a27: 十三臨際瞎驢遷化　十四廓侍過茶
0227a28: 十五仰山插鍬田地　十六麻谷振錫瓶錫
0227a29: 卷二
0227b01: 十七法眼毫釐對機　十八趙州狗子犬
0227b02: 十九雲門須彌遊山　二十地藏親切悟道
0227b03: 二一雲巖掃地搬掃　二二巖頭拜喝參學
0227b04: 二三魯祖面壁禪定　二四雪看蛇兔免蛇
0227b05: 二五鹽官犀扇鏡扇　二六仰山指雪獅象
0227b06: 二七法眼指簾簾帳　二八護國三骨董
0227b07: 二九風穴鐵牛宰臣　三十大隋劫火水火
0227b08: 三一雲門露柱佛祖　三二仰山心境勘辨
0227b09: 卷三
0227b10: 三三三聖金鱗龜魚　三四風穴一塵示眾
0227b11: 三五洛浦伏膺菴居　三六馬師不安問疾
0227b12: 三七溈山業識勘辨　三八臨濟真人人境
0227b13: 三九趙州洗齋粥　四十雲門白黑對機
0227b14: 四一洛浦臨終遷化　四二南陽淨瓶瓶錫
0227b15: 四三羅山起滅悟道　四四興陽妙翅飛走
0227b16: 四五覺經四節經教　四六德山學畢佛祖
0227b17: 四七趙州柏樹祖教　四八摩經不二門戶
0227b18: 四九洞山供真真像　五十雪甚麼菴居
0227b19: 五一法眼舡陸舟楫　五二曹山法身法身
0227b20: 五三黃檗糟示眾
0227b21: 卷四
0227b22: 五四雲巖大悲心眼　五五雪飯頭衣
0227b23: 五六密師白兔牛鹿　五七嚴陽一物悟道
0227b24: 五八剛經輕賤經教　五九青林死蛇兔蛇
0227b25: 六十鐵磨牸牛齋粥　六一乾一畫橋路
0227b26: 六二米胡悟否悟道　六三趙州問死人境
0227b27: 六四子昭承嗣法屬　六五首山新婦佛祖
0227b28: 六六九頭尾
0227b29: 卷五
0227c01: 六七嚴經智慧經教　六八夾山揮劍佛祖
0227c02: 六九南泉白牯　七十進山問性骨董
0227c03: 七一翠巖眉毛解結　七二中邑獼猴飛走
0227c04: 七三曹山孝滿服飾　七四法眼質名經教
0227c05: 七五瑞巖常理悟道　七六首山三句示眾
0227c06: 七七仰山隨分圓相　七八雲門餬餅餬餅
0227c07: 七九長沙進步骨董　八十龍牙過板祖教
0227c08: 八一玄沙到縣骨董　八二雲門聲色餬餅
0227c09: 卷六
0227c10: 八三道吾看病問疾　八四俱一指菴居
0227c11: 八五國師塔樣帝王　八六臨濟大悟棒喝
0227c12: 八七山有無草木　八八楞嚴不見經教
0227c13: 八九洞山無草解結　九十仰山謹白說法
0227c14: 九一南泉牡丹花果　九二雲門一寶珍寶
0227c15: 九三魯祖不會珍寶　九四洞山不安問疾
0227c16: 九五臨濟一畫糧食　九六九不肯遷化
0227c17: 九七光帝頭帝王　九八洞山常切說法
0227c18: 九九雲門桶齋粥　一百瑯琊山河經教
0227c19: 從容庵錄目錄終
0227c20: 
0227c21: 
0227c22: 萬松老人評唱天童覺和尚頌古
0227c23: 從容庵錄一
0227c24: 
0227c25: 侍者離知錄
0227c26: 後學性一校
0227c27: 生生道人梓
0227c28: 則題新加下同第一則世尊陞座
0227c29: 示眾云。閉門打睡接上上機。顧鑑頻申。曲為
0228a01: 中下。那堪上曲木弄鬼眼睛。有箇傍不肯
0228a02: 底。出來。也怪伊不得。
0228a03: 舉。世尊一日陞座今日不著便。文殊白槌云。諦觀
0228a04: 法王法。法王法如是知佗是何心行。世尊便下座別日再商
0228a05: 量。
0228a06: 師云。圓收十號。出世獨尊。抖擻眉毛。昂藏鼻
0228a07: 孔。講肆謂之陞座。禪林號曰上堂。諸人未到
0228a08: 法堂。萬松未出方丈。向那時薦得。已是落三
0228a09: 落四了也。不見雪竇道。眾中若有仙陀客。何
0228a10: 必文殊下一槌。點檢將來。雪竇不合索鹽。萬
0228a11: 松那堪奉馬。直饒七佛祖師。道諦觀法王法
0228a12: 法王法如是。也須眼裏抽釘腦後拔楔始得。
0228a13: 至今開堂末後。白槌云諦觀法王法法王法
0228a14: 如是。舉此例也。世尊便下座去。且救得一半。
0228a15: 那一半分付天童。頌云。
0228a16: 一段真風見也麼莫教入眼特地出還難綿綿化母理機
0228a17: 梭參差蹉了交綹織成古錦含春象大巧若拙無柰東君漏
0228a18: 泄何陰陽無曲節氣不相饒
0228a19: 師云。天童道。一段真風見也麼。為復世尊陞
0228a20: 座處。是一段真風。天童舉頌處。是一段真風。
0228a21: 萬松請益處。是一段真風。恁麼則成三段
0228a22: 了也。如何是一段真風。況諸人各各有分。也
0228a23: 好參詳。又道。綿綿化母理機梭。化母化工造
0228a24: 物之別號。儒道二教。宗於一氣。佛家者流。本
0228a25: 乎一心。圭道。元氣亦由心之所造。皆阿賴
0228a26: 耶識相分所攝。萬松道。此曹洞正宗。祖佛命
0228a27: 脈。機紐銜於樞口。轉處幽微。綿絲吐於梭腸。
0228a28: 用時綿密。何得與邪因無因同日而語哉。向
0228a29: 下頌世尊蘊藉將來道。織成古錦含春象。雖
0228b01: 是如蟲禦木偶爾成文。其柰閉門造車出門
0228b02: 合轍。末後文殊與折倒。道。無柰東君漏泄
0228b03: 何。文殊白槌。世尊便下座。及至迦葉白槌。便
0228b04: 現百千萬箇文殊。一等是恁麼時節為甚麼。
0228b05: 收放不同。爾道。那箇是東君漏泄處。慇懃為
0228b06: 解丁香結。放出枝頭自在春。
0228b07: 第二則達磨廓然
0228b08: 示云眾云。卞和三獻。未免遭刑。夜光投人。鮮不
0228b09: 按劍。卒客無卒主。宜假不宜真。差珍異寶用
0228b10: 不著。死兒頭拈出。看。
0228b11: 舉。梁武帝問達磨大師清旦起來不曾利市如何是聖
0228b12: 諦第一義且向第二頭問磨云。廓然無聖劈腹剜心帝云。
0228b13: 對朕者誰鼻孔裏認牙磨云。不識腦後見腮帝不契方木不入
0228b14: 圓竅遂渡江至少林面壁九年家無滯貨不富。
0228b15: 師云。般若多羅囑達磨大師曰。吾滅後六
0228b16: 十七載。當往震旦設大法藥直指上根。慎勿
0228b17: 速行衰於日下。又汝到時。南方勿住。彼唯好
0228b18: 有為功德。不見佛理。汝縱到彼。不可久留。果
0228b19: 有游梁涉魏鈍滯九年之事。近代磁州衣法付
0228b20: 人山。山曰。某甲不是恁麼人。州曰。不是恁麼
0228b21: 人。自不殃及伊。山以法乳情深。俛仰而受。州
0228b22: 復曰。汝既如是。第一不得容易出世。若躁進
0228b23: 輕脫。中間必有轗軻。此與多羅三囑達磨九
0228b24: 年。彼此一時也。霅溪頌云。不惜過秋霜。圖教
0228b25: 滋味長。縱然生摘得。終是不馨香。可以為來
0228b26: 者之誡。若是本色道人。出處自知時節。武帝
0228b27: 雖不契。置箇問端。不妨剞。至今諸方。開堂
0228b28: 白槌。尚云法筵龍象眾當觀第一義。只如第
0228b29: 一義諦。還許觀麼。還許武帝達磨問答麼。萬
0228c01: 松道。第一義且置。爾要聖諦作麼。天皇道。但
0228c02: 盡凡情。別無聖解。楞嚴道。若作聖解。即受群
0228c03: 邪。只這達磨道廓然無聖。石火電光中。不妨
0228c04: 手親眼辦。武帝頑涎不退。更問對朕者誰。於
0228c05: 他梁王分上。也是好心。殊不知。達磨分上。劈
0228c06: 面被唾相似。不免更奉箇不識。早是花嬌易
0228c07: 謝。那堪雪上加霜。達磨見伊眼目定動。即時
0228c08: 轉身。別行一路。古人或出或處。或默或語。皆
0228c09: 為佛事。後來武帝果然過後思君子。自撰碑
0228c10: 文云。見之不見。逢之不逢。今之古之。悔之恨
0228c11: 之。朕雖一介凡夫。敢師之於後。自武帝蒙塵
0228c12: 之後。達磨西歸以來。第一義諦無人舉著。賴
0228c13: 有天童。為眾拈出。頌云。
0228c14: 廓然無聖一迴飲水一迴著噎來機逕庭面赤不如語直得非犯
0228c15: 鼻而揮斤好手手中誇好手失不迴頭而墮甑已往不咎寥
0228c16: 寥冷坐少林老不歇心默默全提正令猶自說兵機秋清
0228c17: 月轉霜輪高著眼看河淡斗垂夜柄誰敢承攬繩繩衣
0228c18: 付兒孫莫妄想從此人天成藥病天行已過使者須知
0228c19: 師云。廓然無聖。來機逕庭。此語本出莊子。大
0228c20: 有逕庭。不近人情。初祖當時。也少些子方便。
0228c21: 殊不知。藥不瞑眩。厥疾弗瘳。起初便下霹靂
0228c22: 手。而今已早私姑息。所以得非犯鼻而揮
0228c23: 斤。莊子送葬。過惠子之墓。顧謂從者曰。郢人
0228c24: 堊漫其鼻端。若蠅翼。使匠石之。匠石運斤
0228c25: 成風。聽而之。瞑目恣手盡堊而鼻不傷。郢
0228c26: 人立不失容。自夫子之死也。吾無以為質矣。
0228c27: 失不迴頭而墮甑。後漢孟敏客居太原。曾荷
0228c28: 甑墮地。不顧而去。郭林宗見而問其意。對曰。
0228c29: 甑已破矣。視之何益。林宗以此異之。因勸令
0229a01: 遊學。意謂武帝若自肯。達磨未屈己從人。
0229a02: 梁王若不契。拂袖便行而無恨。黃金殿上放
0229a03: 沒面目。道得一半。少林九年口掛壁上。始是
0229a04: 八成。如秋清月轉霜輪。暗用法眼到頭霜夜
0229a05: 月。任運落前溪。發明理極無喻之道。河淡斗
0229a06: 垂夜柄。天童上堂云。一點環中照極微。智無
0229a07: 功處存知。緣思淨盡無餘事。半夜星河斗
0229a08: 柄垂。此兩句如啞人作通事。指似向人吐露
0229a09: 不出。那堪師資傳授。藥病相治。轉沒交涉。
0229a10: 如何得全提正令去。空花幾費龜毛線。石女
0229a11: 空拈針。咄。
0229a12: 第三則東印請祖
0229a13: 示眾云。劫前未兆之機。烏龜向火。教外別傳
0229a14: 一句。碓嘴生花。且道。還有受持讀誦分也無。
0229a15: 舉。東印土國王。請二十七祖般若多羅齊
0229a16: 往往償口債去也王問曰。何不看經無功受祿寢食不安祖云。貧
0229a17: 道入息不居陰界。出息不涉眾緣。常轉如
0229a18: 是經。百千萬億卷上來講讚無限勝因。
0229a19: 師云。二十七祖初名瓔珞童子。因二十六祖
0229a20: 不如蜜多。與東印土堅固王同輦。問童子曰。
0229a21: 能憶往事否。對曰。我憶往劫與師同居。師演
0229a22: 摩訶般若。我持甚深修多羅。以相代正化故。
0229a23: 俟師於此。祖告王曰。此非小聖。大勢至之應
0229a24: 身也。王命登輦至宮供養。以至披削。祖取般
0229a25: 若修多羅事。命名般若多羅。梁朝以達磨為
0229a26: 觀音。西國以祖師為勢至。唯阿彌陀佛至今
0229a27: 無下落。良久云。豐干千饒舌。後因皇家展會。尊
0229a28: 者主席。這老漢顯異惑眾。當時好與掀倒。打
0229a29: 斷葛藤。直待問尊者何不看經。果然放不過。
0229b01: 這老漢也無大人相。把葫蘆馬杓翻騰一上
0229b02: 王便禮拜。識甚痛痒。萬松道。國王貪他一粒
0229b03: 米。尊者失萬年糧。只知鐵脊天。不覺腦
0229b04: 門著地。若要扶起。除是天童。頌云。
0229b05: 雲犀玩月璨含輝暗通一線文彩已彰木馬游春駿不羈
0229b06: 百花叢裏過一葉不沾身眉底一雙寒碧眼不曾趁蛇蜉隊看經那到
0229b07: 透牛皮過也明白心起曠劫威音前一箭英雄力破重
0229b08: 圍射透兩重關妙圓樞口轉靈機何曾動著寒山忘來
0229b09: 時路暫時不住如同死人拾得相將手歸須是當鄉人
0229b10: 師云。破題兩句。頌不居陰界。不涉眾緣已了。
0229b11: 且藏教法數。五陰十二處十八界。喚作三科。
0229b12: 尊者略舉首尾。攝其中間。梵語安那般那。譯
0229b13: 云出息入息。其法有六。一數二隨三止四觀
0229b14: 五還六淨。具如天台止觀。預備不虞者不可
0229b15: 不知。溈山警策道教理未措懷。玄道無因
0229b16: 契悟。寶藏論可怜。無價之寶。隱在陰入之坑。
0229b17: 何時得靈光獨耀脫根塵去。天童雲犀玩
0229b18: 月燦含輝。古詩有犀因玩月紋生角。好言語
0229b19: 可惜。折合向文才情思上。木馬游春駿不羈。
0229b20: 此頌出息不涉眾緣。可謂善行無轍跡也。眉
0229b21: 底一雙寒碧眼。洛浦道。單明自己法眼未明。
0229b22: 此人只具一隻眼。若要雙眼圓明。除是不居
0229b23: 陰界不涉眾緣。無影林中。高懸日月。不萌
0229b24: 枝上。暗辨春秋始得。看經那到透牛皮。長慶
0229b25: 云。眼有何過。楞嚴經云。汝今諦觀此會聖眾。
0229b26: 用目循歷。其目周視。但如鏡中無別分析。這
0229b27: 裏蹉過。藥山道。底牛皮也須穿透。萬松道。
0229b28: 具金剛眼。明白心超曠劫。三祖道。但不憎愛
0229b29: 洞然明白。一念萬年受持不盡。鹿門道。遍大
0229c01: 地是學人一卷經。盡乾坤是學人一隻眼。以
0229c02: 這箇眼。讀如是經。千萬億劫常無間斷。萬松
0229c03: 道。看讀不易。英雄力破重圍。後漢王莽遣弟
0229c04: 王尋王邑。至昆陽。圍光武數十重。光武兵弱
0229c05: 而欲降尋邑。邑不肯。光武乃益堅諸將。出兵
0229c06: 戰。尋邑大敗。尊者文武雙全。出將入相。陰
0229c07: 界眾緣。非但重圍也。妙圓樞口轉靈機。爾雅
0229c08: 樞謂之椳。郭璞注云。門扉樞也。流水不腐。中
0229c09: 樞不。言其活也。尊者未點先行。不撥自轉。
0229c10: 這邊那邊無可不可。天童披沙揀金。分星擘
0229c11: 兩。花判了也。末後兩句更有餘才道。寒山忘
0229c12: 來時路。拾得相將手歸。此頌國筵海眾
0229c13: 鑽紙穿。尊者老婆略與。鉤簾歸乳燕。穴紙
0229c14: 出癡蠅。用寒山詩。若合符節。詩云。欲得安身
0229c15: 處。寒山可長保。微風吹幽松。近聽聲愈好。下
0229c16: 有斑白人。嘮嘮讀黃老。十年歸不得。忘來
0229c17: 時道。閭丘胤訪後與拾得相。出松門更不
0229c18: 還寺。有本云。喃喃讀黃老。此頌弱喪忘歸與
0229c19: 迷人指路也。後唐莊宗皇帝。請華嚴休靜禪
0229c20: 師。入內齋。大師大德總看經。唯師一眾默然。
0229c21: 帝問何不看經。靜曰。道泰不傳天子令。時清
0229c22: 休唱太平歌。帝曰。師一人不看即得。徒眾何
0229c23: 亦不看。靜曰。獅子窟中無異獸。象王行處絕
0229c24: 狐蹤。帝曰。大師大德為甚麼總看。靜曰。水母
0229c25: 元無眼。求食須賴。帝大悅。況祖師尊者從
0229c26: 遠劫來。號大勢至。誦甚深脩多羅。因此從師
0229c27: 名般若多羅。元來習氣也不除。輸他華嚴
0229c28: 有衲僧巴鼻。萬松到此不覺失笑。且道。笑箇
0229c29: 什麼。雲居羅漢披襟處。鞏縣茶瓶接嘴時。
0230a01: 第四則世尊指地
0230a02: 示眾云。一塵纔舉。大地全收。疋馬單槍。開疆
0230a03: 展土。便可隨處作主。遇緣即宗底。是甚麼人。
0230a04: 舉。世尊與眾行次隨他跟轉以手指地云。此處
0230a05: 宜建梵剎太歲頭上不合動土帝釋將一莖草。插於地
0230a06: 上云。建梵剎已竟修造不易世尊微笑賞罰分明。
0230a07: 師云。世尊因布髮掩泥。獻花於然燈佛。佛指
0230a08: 布髮處云。此一方地。宜建一剎。時有賢首長
0230a09: 者。插標於指處云。建剎已竟。諸天散花。讚歎
0230a10: 庶子有大智矣。天童舉話。大同小異。萬松道。
0230a11: 世尊祖業轉〔典〕－【原】典與然燈。便有長者承頭收後。
0230a12: 如今交付與天童。須要出箇合同文契。頌云。
0230a13: 百草頭上無邊春夾山猶在信手拈來用得親入荒田不
0230a14: 揀丈六金身功德聚不審等閑手入紅塵逢場作戲
0230a15: 塵中能作主一朝權在手化外自來賓看取令行時觸處
0230a16: 生涯隨分足不從人得未嫌伎倆不如人面無慚色
0230a17: 師云。天童先以四句頌公案了。然後鋪舒梗
0230a18: 概。展演化風。趙州拈一莖草。作丈六金身用。
0230a19: 世尊當風指出。帝釋信手拈來。天童人境交
0230a20: 加頌出。非但古聖。爾即今塵中作得主。化外
0230a21: 亦來賓。且道。風流劉駙馬。起此報恩院。與帝
0230a22: 釋插草同別。師起拂子云。千年常住一朝
0230a23: 僧。
0230a24: 第五則清源米價
0230a25: 示眾云。闍提割肉供親。不入孝子傳。調達推
0230a26: 山壓佛。豈怕忽雷鳴。過得荊棘林。斫倒栴檀
0230a27: 樹。直待年窮歲盡。依舊盂春猶寒。佛法身在
0230a28: 甚麼處也。
0230a29: 舉。僧問清源。如何是佛法大意小官多念律源
0230b01: 云。盧陵米作麼價老將不論兵。
0230b02: 師云。吉州清源山行思禪。師初參六祖便問。
0230b03: 當何所務即得不落階級。祖云。汝曾作甚麼
0230b04: 來。源云。聖諦亦不為。祖云。落何階級。源云。
0230b05: 聖諦尚不為何階級之有。祖深器之。會下學
0230b06: 徒雖眾。師居首焉。亦猶二祖不言。少林謂之
0230b07: 得髓矣。據這僧問佛法大意。也是本色乍入
0230b08: 叢林底人。要隨文殊遊鐵圍山。清源是聖諦
0230b09: 亦不為底人。只作尋常相見顧問道。盧陵
0230b10: 米作麼價。有者道。盧陵米價不許商量。殊不
0230b11: 知。已入斛斗行鋪了也。要得不入這保社。問
0230b12: 取天童。頌云。
0230b13: 太平治業無象旄頭星現也未野老家風至淳爭如我這裏種
0230b14: 田博飯喫只管村歌社飲窮鬼子快活不徹也那知舜德堯仁
0230b15: 始成忠孝
0230b16: 師云。唐文宗太和六年時。牛僧孺為相。上曰。
0230b17: 天下何時太平。孺對曰。太平無象。今四夷不
0230b18: 致交侵。百姓不致離散。雖非至治。亦謂小康。
0230b19: 陛下若別求太平。非臣所及。退而累表請罷。
0230b20: 出為淮南節度使。萬松道。已是起模畫樣。所
0230b21: 以野老家風。擊壤謳歌。禮樂文章。翻成特地。
0230b22: 盧陵米價。可曬深玄。舜德堯仁。淳風自化。村
0230b23: 歌社飲。得其所哉。月白風清。各安其分。還會
0230b24: 麼。逐便歸堂。
0230b25: 第六則馬祖白黑
0230b26: 示眾云。開口不得時。無舌人解語。不起
0230b27: 處。無足人解行。若也落他彀中。死在句下。豈
0230b28: 有自由分。四山相逼時。如何透脫。
0230b29: 舉。僧問馬大師。離四句絕百非。請師直指
0230c01: 某甲西來意若識這僧問頭省人多少心力大師云。我今日勞
0230c02: 倦不能為汝說已有舡中月問取智藏去更添帆上風僧
0230c03: 問藏受人處分藏云。何不問和尚好本多同僧云和尚
0230c04: 教來問可曬靈利藏云。我今日頭痛不能為汝說。
0230c05: 問取海兄去我不可作馬師弟子不得也僧問海苦瓠連根苦海云。
0230c06: 我到這裏。不會甜瓜徹蔕甜僧舉似大師索取草鞋錢
0230c07: 大師云。藏頭白。海頭黑更參三十年。
0230c08: 師云。六祖謂讓和尚曰。西天二十七祖讖。汝
0230c09: 足下出一馬駒。踏殺天下人。病在汝心。不須
0230c10: 速說。後磨塼打牛。神駒入。號為馬祖。牛
0230c11: 行虎視。引舌過鼻。足下有輪文。法嗣一百三
0230c12: 十九人。各為一方法主。智藏海兄乃西堂百
0230c13: 丈也。看來這僧。也是箇學佛法人。將四句百
0230c14: 非。勘當教外別傳宗旨。攝大乘論說。有是增
0230c15: 益謗。無是損減謗。亦有亦無相違謗。非有非
0230c16: 無戲論謗。四句若離。百非自絕。黃蘗道。欲要
0230c17: 直捷會。一切總不是。萬松道。端的委細會。一
0230c18: 切無不是。翻覆看來。不離四句。不絕百非。西
0230c19: 來祖意。於何不明。龍樹大師道。般若如大火
0230c20: 聚四面不可入。道。般若如清涼池四面皆
0230c21: 可入。這僧道。離四句絕百非。請師直指西來
0230c22: 意。諸方謂之鎖口問。馬祖不忙只道。我今日
0230c23: 勞倦。不能為汝說。問取智藏去。惜得自己眉
0230c24: 毛。穿那僧鼻孔。那僧不免被他驅使。真箇
0230c25: 去問。智藏亦不謀而合道。何不問和尚。這僧
0230c26: 不開眉眼。道和尚教來問。藏云。我今日頭痛。
0230c27: 不能為汝說。問取海兄去。可謂非父不生其
0230c28: 子也。僧問海。海云。我到這裏不會。將謂侯
0230c29: 白更有侯黑。這僧雖無血性。有首尾。還來
0231a01: 舉似馬祖。祖云。藏頭白海頭黑。這句疑殺天
0231a02: 下人。東林照覺頌云。百非四句絕無言。黑白
0231a03: 分明定正偏。萬松道。暮四朝三。妄生喜怒。一
0231a04: 日三人與南泉玩月。次祖云。正當恁麼時如
0231a05: 何。丈云。正好修行。藏云。正好供養。南泉拂
0231a06: 袖便行。祖云。經入藏禪歸海。唯有普願。獨
0231a07: 超物外。這裏宜緇素分明。萬松道。藏頭白
0231a08: 海頭黑。鴨頭綠鶴頭赤。十影神駒立海南。五
0231a09: 色祥麟步天北。諸方且莫假狐靈。天童自有
0231a10: 真消息。頌云。
0231a11: 藥之作病胡人飲乳返怪良醫鑒乎前聖師多脈亂病之作醫
0231a12: 以藥下藥以毒去毒必也其誰莫是天童麼白頭黑頭兮克家
0231a13: 之子一燒就有句無句兮截流之機更使溈山笑轉新堂
0231a14: 堂坐斷舌頭路一死不再活應笑毘耶老古錐只得一橛
0231a15: 師云。四句為四謗。如大火聚四面不可入。四
0231a16: 句為四門。如清涼池四面皆可入。萬松昔年
0231a17: 在大明作書記。時潭柘亨和尚過大明。昏夜
0231a18: 扣門告侍者。燒香結緣。潭柘便放相見。萬松
0231a19: 請益如何是活句。如何是死句。柘云。書記若
0231a20: 會死句。也是活句。若不會活句。也是死句。當
0231a21: 時自念。老作家手段終別。今日看這僧問。
0231a22: 要離四句百非之外別指出祖意。三箇老
0231a23: 漢頭腦相似。若便作離四句絕百非會好。與
0231a24: 這僧一坑埋。後來天童。頌仰山夢中白槌
0231a25: 道。離四句絕百非。馬師父子病休醫。萬松道。
0231a26: 是何心行。白頭黑頭兮克家之子。周易蒙卦。
0231a27: 九二子克家。能荷家業也。有句無句兮截流
0231a28: 之機。萬松道。只有湛水之波。且無滔天之浪。
0231a29: 堂堂坐斷舌頭路。應笑毘耶老古錐。梵語毘
0231b01: 耶離。譯云廣嚴。維摩所居城名。文殊問不二
0231b02: 法門。維摩默然。這僧問馬師父子。葛藤遍地。
0231b03: 且道。那裏是應笑處。但能莫觸當今諱。也勝
0231b04: 前朝斷舌才。
0231b05: 第七則藥山陞座
0231b06: 示眾云。眼耳鼻舌。各有一能。眉毛在上。士農
0231b07: 工商各歸一務。拙者常閑。本分宗師如何施
0231b08: 設。
0231b09: 舉藥山久不陞座動不如靜院主白云。大眾久思
0231b10: 示誨。請和尚為眾說法便重不便輕山令打鐘。眾
0231b11: 方集聚頭作相那事悠悠山陞座良久便下座歸方丈一場
0231b12: 話主隨後問。和尚適來許為眾說法。云何
0231b13: 不垂一言大海若知足百川應倒流山云。經有經師。論有
0231b14: 論師。爭怪得老僧可惜龍頭蛇尾。
0231b15: 師云。飢者易為食。渴者易為飲。是以三家五
0231b16: 請。菩薩上堂。半偈全身。夜叉陞座。豈悕法哉。
0231b17: 黃龍南禪師云。蓋今之人。容易輕法者眾。欲
0231b18: 如田夫時時乾之。令其枯渴。然後溉灌方得
0231b19: 秀實也。藥山久不陞座。又且不然。覺範道。一
0231b20: 菴深藏霹靂舌。從教萬象自分說。永嘉道。默
0231b21: 時說。說時默。大施門開無壅塞。院主頭頭蹉
0231b22: 過。白云。大眾久思示誨。請和尚為眾說法。仁
0231b23: 義道中。主賓分上。也未為分外。山令打鐘。只
0231b24: 見雷霆施號令。眾方集。豈知星斗煥文章。山
0231b25: 陞座良久下座歸方丈。一上神通。不同小小。
0231b26: 主隨後問云。和尚適來許為眾說法。云何不
0231b27: 垂一言。翠巖芝云。藥山下座。院主當初怪不
0231b28: 為眾說法。可謂誤他三軍。萬松道。正是將頭
0231b29: 不猛。山云。經有經師。論有論師。爭怪得老
0231c01: 僧。瑯琊覺云。藥山下座不妨疑著。及乎院主
0231c02: 拶著。失一隻眼。萬松道。再得完全能幾箇。
0231c03: 而不知換得兩隻眼。雪竇道。可惜藥山老漢。
0231c04: 平地喫交。盡大地人扶不起。萬松道。和尚也
0231c05: 須出隻手。無餘頌云。丈室未離已喫交。悄然
0231c06: 歸去轉無憀。經師論師猶相告。一分明便
0231c07: 自招。萬松道。曹司易勘。公案未圓。解與天
0231c08: 童。如何判斷。頌云。
0231c09: 癡兒刻意止啼錢堪作何用良駟追風顧影鞭踢起便行
0231c10: 雲掃長空巢月鶴樹下底一場寒清入骨不成眠
0231c11: 開眼作夢
0231c12: 師云。涅盤經說。嬰兒啼時。母將黃葉。云與汝
0231c13: 金。兒即止啼。此頌久思示誨與云何不垂一
0231c14: 言。外道問佛。不問有言。不問無言。世尊良
0231c15: 久。外道便作禮云。世尊大慈。開我迷雲。令我
0231c16: 得入。外道去後。阿難問佛。外道見何道理。而
0231c17: 言得入。佛言。如世良馬見鞭影而行。藥山與
0231c18: 世尊。一等舉鞭。院主率眾僧。禮讚有分。怪
0231c19: 不垂一言。可謂東土衲僧不如西天外道。天
0231c20: 童恁麼頌。萬松恁麼說。盡是止啼黃葉。只為
0231c21: 諸人熱＝熟【原】熱夢未醒。睡輕者一呼便覺。睡重者搖
0231c22: 撼方驚。更有一等。椓抄起來猶自。比他
0231c23: 藥山睛＝晴【原】睛巢月鶴。清不成眠。雲泥有隔。雖然
0231c24: 如是。睡語不少。
0231c25: 第八則百丈野狐
0231c26: 示眾云。記箇元字。在心入地獄如箭射。一
0231c27: 點野狐涎。嚥下三十年。吐不出。不是西天令
0231c28: 嚴。只為獃郎業重。曾有誤犯者麼。
0231c29: 舉。百丈上堂。常有一老人。聽法隨眾散去。
0232a01: 中取靜一日不去從來疑著這漢丈乃問立者何人事不解交客來
0232a02: 須待老人云。某甲於過去迦葉佛時。曾住此
0232a03: 山元是當家人有學人問。大修行底人還落因果
0232a04: 也無但行好事莫問前程對他道不落因果一句合頭語萬劫繫驢橛墮
0232a05: 野狐身五百生爾道不落因果今請和尚代一轉語著甚
0232a06: 來由丈云。不昧因果一坑埋老人於言下大悟狐涎猶在。
0232a07: 師云。洪州百丈山大智禪師每至陞座。常有
0232a08: 一老人。聽法迦葉佛時曾住此山。錯對學人
0232a09: 一轉語。至今墮野狐身。良由自己倚牆貼壁。
0232a10: 送人墮坑落塹。見大智有抽釘拔楔手段。便
0232a11: 舍已從他。請大智代一轉語。大智施無畏辯。
0232a12: 輕輕撥轉道。不昧因果老人言下大悟。據實
0232a13: 而論。不落因果是撥無斷見。不昧因果。是隨
0232a14: 流得妙。稍解教乘者。舉著便見。要且雖脫毛
0232a15: 衣。猶披鱗甲。不見道圓禪師。在南禪師會中。
0232a16: 聞二僧舉此話。一僧曰。只如不昧因果。也未
0232a17: 脫得野狐身。一僧應聲曰。便是不落因果。亦
0232a18: 何曾墮野狐身耶。師悚然異其語。急上黃蘗
0232a19: 積翠菴頭。過忽大悟。見南公敘其事。未終
0232a20: 涕交頤。南公令就侍者榻熱。忽起作偈曰。
0232a21: 不落不昧。僧俗本無忌諱。丈夫氣宇如王。爭
0232a22: 受囊藏被蓋。一條楖栗任縱橫。野狐跳入金
0232a23: 毛隊。南公大笑。恁麼看來。當初見道今請和
0232a24: 尚代一轉語。只樂道不落因果。免使初心墮
0232a25: 在解。百丈至晚。上堂舉前因緣。黃蘗便問。
0232a26: 古人錯答一轉語。墮五百生野狐身。轉轉不
0232a27: 錯。合作甚麼。丈云。近前。與爾道。蘗近前與
0232a28: 丈一掌。丈拍手笑云。將謂狐須赤。更有赤須
0232a29: 狐仰山道。百丈得大機。黃蘗得大用。名不虛
0232b01: 得。溈山舉問仰山。黃蘗常用此機。為復天生
0232b02: 得。從人得。仰云。亦是稟受師承。亦是自性宗
0232b03: 通。溈云。如是如是。看他百丈父子。游行無
0232b04: 畏。如師子王。豈向野狐窠裏作活計。萬松已
0232b05: 是尾骨彌露。更放天童弄爪牙。看。頌云。
0232b06: 一尺水。一丈波幸自河清海晏五百生前不奈何早知今日
0232b07: 事。悔不慎當初不落不昧商量也頑涎不斷依前撞入葛藤
0232b08: 窠纏腰繳阿呵呵堪笑堪悲會也麼按牛頭喫草若是爾灑
0232b09: 灑落落如蟲禦木不妨我哆哆和和偶爾成文神歌社舞
0232b10: 自成曲拍拍是令拍手其間唱哩囉細末將來
0232b11: 師云。立修證分因果。一尺水一丈波。墮在五
0232b12: 百生野狐精魅。積翠庵下二僧縱有逸群之
0232b13: 辯。點檢將來。未免撞入葛藤窠裏。天童此句
0232b14: 有兩字未穩。何不道依前撞入野狐窠。阿呵
0232b15: 呵。此頌明百丈悟處。露自己胸襟道會也麼。
0232b16: 但問天童會也未。若是爾灑灑落落。不妨我
0232b17: 哆哆和和。幸有一陰地。何勞不為人。哆哆和
0232b18: 和。嬰兒言語不真貌。又法華釋籤云。多跢學
0232b19: 行之相。和習語之聲。涅盤經有病行嬰兒
0232b20: 行。有本云婆婆和和。石室善道禪師云。涅盤
0232b21: 十六行中。嬰兒行為最。哆哆和和時。喻學道
0232b22: 人離分別取捨心。與下神歌社舞。皆一意也。
0232b23: 且道。是何曲調。萬籟有心聞不得。孤巖無耳
0232b24: 知音。
0232b25: 第九則南泉斬
0232b26: 示眾云。踢翻滄海。大地塵飛。喝散白雲。虛空
0232b27: 粉碎。嚴行正令。猶是半提。大用全彰。如何施
0232b28: 設。
0232b29: 舉。南泉一日。東西兩堂爭兒人平不語水平不流南
0232c01: 泉見遂提起云。道得即不斬誰敢當鋒眾無對直待
0232c02: 雨淋頭泉斬兒為兩段抽刀不入鞘泉復舉前話
0232c03: 問趙州再來不直半文州便脫草鞋。於頭上戴出好與一刀
0232c04: 兩段泉云。子若在。恰救得兒心斜不覺口喝。
0232c05: 師云。法雲圓通秀禪師。見二僧並立說話。將
0232c06: 拄杖。到連卓數下云。一片業地。何況兩堂眾
0232c07: 首。因致諍。南泉也不與解勸。亦不與懲罰。
0232c08: 本色道人。以本分事。為人遂提起兒云。道
0232c09: 得即不斬。正當恁麼時。盡十方界有情無情。
0232c10: 一齊向南泉手中乞命。當時有箇出來展開
0232c11: 兩手。不然攔胸抱住云勞和尚神用。縱南
0232c12: 泉別行正令。敢保救得兒。這一窟死老鼠。
0232c13: 既無些子氣息。南泉已展不縮。盡令而行。遼
0232c14: 朝上人作鏡心錄。訶南泉輩殺生造罪。文
0232c15: 首座作無盡燈辨誤。救云。古本以手作虛斫
0232c16: 勢。豈直一刀兩段。鮮血淋迸哉。這兩箇批判
0232c17: 古人。文公罪重。公罪輕。南泉依舊。水牯牛
0232c18: 隊裡。搖頭擺尾。不見。佛日禪師與眾茶座次。
0232c19: 見來。袖中擲鵓鴿與之。接得便去。日云
0232c20: 俊哉不可也是假作虛用。南泉自念。曲高和
0232c21: 寡。舉前話問趙州。州便脫草鞋於頭上戴出。
0232c22: 果然敲唱俱行。節拍成就。泉云。子若在恰救
0232c23: 得兒。這些子用處。雖難會易見。爾但向
0232c24: 拈匙舉處破。便見斬兒戴草鞋更無
0232c25: 兩樣。不然更看。天童別作甚麼伎倆。頌云。
0232c26: 兩堂雲水盡紛拏有理不在高聲王老師能驗正邪明鏡
0232c27: 當臺物來斯鑑利刀斬斷俱亡像消得龍王多少風千古令人
0232c28: 愛作家有一人不肯此道未喪死兒頭堪作何用知音可嘉不道
0232c29: 無只是少鑿山透海兮唯尊大禹功不浪施鍊石補天兮獨
0233a01: 賢女媧闕一不可趙州老有生涯信手拈來無不是草鞋頭
0233a02: 戴較些些且信一半異中來也還明鑒衲子難謾只箇真
0233a03: 金不混沙是真難滅
0233a04: 師云。兩堂雲水盡紛拏。至今不曾定交。若非
0233a05: 天童會南泉例驗出端倪。往往邪正不分。邪
0233a06: 正分明時如何判斷。便好。利劍斬斷一坑埋
0233a07: 。非但勦絕一期不了公案。亦使千古之下
0233a08: 風清寰宇。南泉當時師勝。資強。見眾無語。
0233a09: 舉似趙州。表顯眾中有人。趙州脫草鞋頭上
0233a10: 戴出。果然此道未喪。知音可嘉。孔子云。天將
0233a11: 未喪斯文也。看他師資。道合。唱拍相隨。無以
0233a12: 為喻。諡法。泉源流通曰禹。又受禪成功曰禹。
0233a13: 尚書禹貢。導河積石至於龍門。淮南子。共工
0233a14: 氏兵強兇暴。而與堯帝爭功。力窮觸不周山
0233a15: 而死。天柱為之折。女媧鍊五色石。補天。列
0233a16: 子。陰陽失度名缺。鍊五常之精名補。雲蓋本
0233a17: 拈洞山掇泰首座果棹話云。洞山雖有打
0233a18: 破虛空底鉆鎚。要且無補綴底針線。南泉如
0233a19: 大禹鑿山透海。顯出神用。趙州如女媧鍊石
0233a20: 補天。圓話頭。萬松道。趙州十八上解破家
0233a21: 散宅。不知有多少生涯。草鞋頭戴較些些。咄
0233a22: 咄沒去處。作這箇去就。保福展云。雖然如是。
0233a23: 也只是破草鞋。南泉平高就下道。子若在恰
0233a24: 救得兒。翠巖芝云。大小趙州只可自救。放
0233a25: 過一著。天童道。異中來也還明鑒。只箇真金
0233a26: 不混沙。只能順水推舡。不解逆風把柁。而今
0233a27: 爾這一隊上來。又無。爭甚狗。以拄杖趁下。
0233a28: 第十則臺山婆子
0233a29: 示眾云。有收有放。干木隨身。能殺能活。權衝
0233b01: 在手。塵勞魔外盡付指呼。大地山河皆成戲
0233b02: 具。且道。是甚麼境界。
0233b03: 舉。臺山路上有一婆子傍城庄家夾道兔凡有僧問。
0233b04: 臺山路向什麼處去一生行去處也不知婆云。驀直去
0233b05: 未當好心僧纔行著賊也不知婆云。好箇阿師又恁麼去
0233b06: 也爾早侯白僧舉似趙州人平不語州云。待。與勘過水平
0233b07: 不流州亦如前問陷虎之機至來日上堂云。我為汝
0233b08: 勘破婆子了也我更侯黑。
0233b09: 師云。臺山路上婆子。慣隨無著出寺入寺。飽
0233b10: 參文殊前三後三。凡見僧問臺山路向什麼
0233b11: 處去。便當陽指出長安大道。云驀直去。其僧
0233b12: 不作疑阻便行。婆云。好箇阿師又恁麼去也。
0233b13: 這婆子也鉤錐在手。從來觸誤多少賢良。這
0233b14: 僧既不奈伊何。拈來舉似趙州。州云。待與勘
0233b15: 過。疑殺天下人。這老漢老不歇心。圖箇甚麼。
0233b16: 也要定箇宗眼。州依前恁麼問。婆依前恁麼
0233b17: 答。有底便話作兩橛。前段點這僧扶婆子。後
0233b18: 段點婆子扶趙州。唯玄覺云。前僧也恁麼問
0233b19: 答。後來趙州也恁麼問答。且道。甚處是勘破
0233b20: 處。萬松道。勘破了也。又云。非唯被趙州勘
0233b21: 破。赤被這僧勘破。萬松道。非但累及玄覺。亦
0233b22: 乃累及萬松。瑯琊云。大小趙州去這婆子手
0233b23: 裡。喪身失命。雖然如是。錯會者多。萬松道。
0233b24: 切忌。以已方人。溈山哲云。天下衲僧只知問
0233b25: 路老婆。要且不知下泥深。若非趙州老人。
0233b26: 爭顯汗馬功高。雖然須假天童歌揚始得。頌
0233b27: 云。
0233b28: 年老成精不謬傳切忌魔魅人家男女趙州古佛嗣南泉
0233b29: 鎮州端的出大蘿蔔枯龜喪命因圖象靈鬼靈神返遭羅網良駟追風
0233c01: 累纏牽驟風驟雨不免韁勘破了老婆禪幾箇男兒是丈夫說向
0233c02: 人前不直錢知根不聖
0233c03: 師云。鬼魅以妖通成精。藥以依通成精。天
0233c04: 龍以報通成精。賢聖以神通成精。佛祖以道
0233c05: 通成精。南泉趙州乃佛祖向上人。那堪年老。
0233c06: 所以道。年老成精也。趙州古佛嗣南泉。馬祖
0233c07: 道。經入藏。禪歸海。唯有南泉獨超物外。趙州
0233c08: 以長沙為友。以南泉為師。故勘辨中。非得失
0233c09: 勝負之可品格。天下謂之趙州關。也不妨難
0233c10: 過。雖然仲尼有言。神龜能現夢於元君。而不
0233c11: 能免余且之網。智能七十二鑽。而無遺筴。而
0233c12: 不能避刳腸之患。如是則智有所困。神有所
0233c13: 不及也。莊子云。宋元君夢人被髮曰。予自宰
0233c14: 路之淵。予為清江使河伯之所。漁者余且得
0233c15: 予。覺占之。神龜也。漁者果有余且。網得白
0233c16: 龜。其圓五尺。君欲活之。卜之曰。殺龜以卜
0233c17: 吉。乃刳龜。七十二鑽而無遺筴。乃其事也。洛
0233c18: 浦曰。欲知上流之士。不將佛祖言教貼在額
0233c19: 頭。如龜負圖自取喪身之兆。鳳縈金網趨霄
0233c20: 漢。以何期。周穆王八駿。有乘雲而趨行越飛
0233c21: 鳥者。故曰良駟追風也。此頌婆子能勘僧。而
0233c22: 不免趙州勘破。趙州雖能勘婆。而不免瑯琊
0233c23: 點檢。參禪謂之金屎法。不會如金。勘破如屎。
0233c24: 所以道。說向人前不直錢。汝但離得失勝
0233c25: 負情量。自然平欺婆子。下視趙州。若到萬松
0233c26: 門下。不得點胸檐板。
0233c27: 第十一則雲門兩病
0233c28: 示眾云。無身人患疾。無手人合藥。無口人服
0233c29: 食。無受人安樂。且道。膏肓之疾。如何調理。
0234a01: 舉。雲門大師云。光不透脫。有兩般病還覺口乾
0234a02: 舌縮麼一切處不明。面前有物是一白日見鬼莫是眼花
0234a03: 透得一切法空。隱隱地似有箇物相似。亦
0234a04: 是光不透脫早是結胸那堪喉閉又法身亦有兩般病禍不
0234a05: 單行得到法身為法執不忘。已見猶存。墮在
0234a06: 法身邊是一不唯邪崇更有家親直饒透得。放過即不
0234a07: 可養病喪軀子細點檢將來。有甚麼氣息。亦是病
0234a08: 醫博未離門又早病發。
0234a09: 師云。越州乾和尚。法嗣洞山悟本。雲門遍
0234a10: 參曾見師與曹山山。此則公案先有來源。
0234a11: 乾示眾云。法身有三種病二種光。須是一
0234a12: 一透得。更須知有向上一竅。雲門出眾云。只
0234a13: 如庵內人。為甚不知庵外事。呵呵大笑。門
0234a14: 云。猶是學人疑處。云。子是甚麼心行。門云。
0234a15: 也要和尚相委悉。云。直須恁麼始得穩坐
0234a16: 地。門云。喏喏。乾道。法身有三種病。雲門
0234a17: 道。法身有兩種病。萬松行時。諸方商量道。
0234a18: 未到走作已到住著。透脫無依。是三種病。今
0234a19: 言二種。少未到走作。後二種病顯然大同。佛
0234a20: 眼和尚道。騎驢覓驢是一。騎驢了不肯下。亦
0234a21: 是病。乃前二病少後一種。師家一期應病施
0234a22: 方。各垂方便。其二種光。與光不透脫有兩般
0234a23: 病。無別。且一切處不明面前有物是一者。洞
0234a24: 山道。分明覿面別無真。爭奈迷頭還認影。若
0234a25: 具把定乾坤眼。綿綿不漏絲毫。方得少分相
0234a26: 應。又道。透得一切法空。隱隱地似有箇物相
0234a27: 似。亦是光不透脫。溈山所謂。無一法可當情。
0234a28: 見猶在境。楞嚴經云。縱滅一切見聞覺知。內
0234a29: 守幽閑。猶為法塵分別影事。南院顒道。我當
0234b01: 時如燈影裏行相似。所以道。亦是光不透脫。
0234b02: 洞上宗風。靜沈死水。動落今時。名二種病。爾
0234b03: 但出不隨應。入不居空。外不尋枝。內不住定。
0234b04: 自然三病。二光一時透脫。然後透脫不透脫。
0234b05: 拈放一邊。子細點檢將來。有甚麼氣息。亦是
0234b06: 病。如何得安樂去。更請天童診候。頌云。
0234b07: 森羅萬象許崢嶸聽他何礙汝識得不為冤透脫無方礙眼
0234b08: 睛閃捧著榾掃彼門庭誰有力拂成痕欲隱彌露隱人胸
0234b09: 次自成情心疑生暗鬼船橫野渡涵秋碧死水浸棹入
0234b10: 蘆花照雪明住岸迷人串錦老漁懷就市著本圖利飄
0234b11: 飄一葉浪頭行隨流得妙
0234b12: 師舉。法句經云。森羅及萬象一法之所印。一
0234b13: 即萬萬即一。即此物。非他物。一任崢嶸磊落。
0234b14: 荒田不揀草。淨地迷人。直饒透脫無方正
0234b15: 是礙眼睛處。圓覺經道。於諸妄心。亦不息滅。
0234b16: 洞山道。靈苗瑞草。野父愁耘。何必掃彼門庭。
0234b17: 空一切法。雲門道。一切處不明。面前有物是
0234b18: 一。不是教爾除幻境滅幻心。別覓透脫處。三
0234b19: 祖道。六塵不惡。還同正覺。與圓覺經知幻即
0234b20: 離。不作方便。離幻即覺亦無漸次。便見作止
0234b21: 任滅。如金剛與泥人揩背也。又道。隱人胸次
0234b22: 自成情。此頌隱隱地似有箇物相似。正是圓
0234b23: 覺存我覺我。潛續如命。細四相病。故普覺云。
0234b24: 大悲世尊快說禪病。舡橫野渡涵秋碧。此頌
0234b25: 得到法身。纜舡於澄源湛水。山以法身為
0234b26: 枯樁。此真繫驢橛也。直待撥轉舡子。未免棹
0234b27: 入蘆花照雪明處。到此清光照眼似迷家。明
0234b28: 白轉身還墮位。此頌直饒透得。放過即不可。
0234b29: 到此雲門道盡。天童頌徹也。然後要見雲門
0234c01: 意旨天童眼目。這裏便是計利害處。如何是
0234c02: 雲門意旨。不見道。子細點檢將來。有什麼氣
0234c03: 息。亦是病。雲門但指其病不說治法。如何是
0234c04: 天童眼目。述雲門治方。云。串錦老漁懷就市。
0234c05: 飄飄一葉浪頭行。雲門大意。在入垂手不
0234c06: 避風波。可謂自病既除。復愍他疾。淨名之心
0234c07: 也。還知麼。病多諳藥性。得效敢傳方。
0234c08: 第十二則地藏種田
0234c09: 示眾云。才士筆耕。辯士舌耕。我衲僧家。慵看
0234c10: 露地白牛。不顧無根瑞草。如何度日。
0234c11: 舉。地藏問脩山主。甚處來道不知來處得麼脩云。
0234c12: 南方來好與下載藏云。南方近日佛法如何行說好話
0234c13: 脩云。商量浩浩地低聲藏云。爭如我這裏種
0234c14: 田博飯喫少賣弄脩云。爭奈三界何猶有這箇在藏云。
0234c15: 爾喚甚麼作三界南方猶可北方更曬。
0234c16: 師云。漳州羅漢院桂琛禪師。漳州牧王公。於
0234c17: 閩城西石山。建地藏院。請師住。逾紀遷漳州
0234c18: 羅漢。故師又名地藏。脩山主。法眼。悟空。進
0234c19: 山主。結友之湖外。至漳州阻雨雪。溪漲。寓城
0234c20: 西地藏院。圍爐視地藏。若無人。藏欲驗之亦
0234c21: 附火。乃曰。有事相借問得否。脩曰。有事請問。
0234c22: 藏曰。山河大地與諸尚座。是同是別。脩曰。是
0234c23: 別。藏兩指。脩急曰。是同是同。藏亦兩指
0234c24: 起去。法眼曰。院主兩指其意如何。脩曰。亂
0234c25: 與。眼曰。不得心欺他。脩曰。鼠口豈有象
0234c26: 牙。次日辭行。前至宿處。眼曰。兄輩前去。吾
0234c27: 依地藏。或有長處。無則復來相尋。眼既久參。
0234c28: 脩等三人亦至地藏。遂問。南方佛法近日如
0234c29: 何。當時只好。道與此方常日一般。云商量
0235a01: 浩浩地。自領出頭也不知。藏云。爭如我這裏
0235a02: 種田博飯喫。當時便好。道恁麼則非但南方
0235a03: 也。更道爭奈三界何。帶累他南方禪客。俗氣
0235a04: 也不除。藏為慈悲之故。有落草之談。道爾喚
0235a05: 甚麼作三界。不如只道箇老僧種田事忙。免
0235a06: 得天童一狀領過。頌云。
0235a07: 宗說般般盡強為今日不著便流傳耳口便支離眾僧
0235a08: 莫怪種田博飯家常事不可別有不是飽參人不知要知
0235a09: 作麼參飽明知無所求更須請益天童一遍子房終不貴封
0235a10: 侯也是靈龜曳尾忘機歸去同魚鳥隨流得妙濯足滄浪煙
0235a11: 木秋受用不盡
0235a12: 師云。清涼道。宗通自修行。說通示未悟。本出
0235a13: 楞伽經。佛告大慧。有二種通。宗通者。為緣自
0235a14: 得勝進相。遠離言說文字妄想。趣無漏界。緣
0235a15: 自覺趣。光明輝發。是名宗通相。云何說通相。
0235a16: 謂說九部種種教法。離異不異有無等相。以
0235a17: 巧方便。如應說法。是名說通相。講徒云。說通。
0235a18: 宗不通。如日被雲籠。宗通。說不通。如蛇入竹
0235a19: 箇。宗通。說亦通。如日處虛空。宗說俱不通。
0235a20: 如犬吠茅叢。既分宗說。已是兩岐。那堪禪分
0235a21: 五派。教列三乘。箇中一亦不立。皆強為也。何
0235a22: 況出口入耳。請益拈頌。葛藤引蔓過新羅。鞏
0235a23: 縣茶瓶湯不絕。非但南方商量浩浩地。若是
0235a24: 道火不燒口底人。辯似懸河元無一字。種田
0235a25: 博飯雖是家常。其奈不是飽參不知其趣。古
0235a26: 人深山裏。钁頭邊。折鐺中。煮脫粟飯。富不
0235a27: 過知足。一世不求人。貴不過清閑。何須印如
0235a28: 斗。所以道。參飽明知無所求。子房終不貴封
0235a29: 侯。史記漢六年封功臣。或謂張良未有戰
0235b01: 功。高帝曰。運籌帷幄之中。決勝千里之外。
0235b02: 子房功也。使自擇齊三萬戶。良曰。始臣下邳
0235b03: 與上會留。此天以臣授陛下。用臣計而幸時
0235b04: 中。臣願封留足矣。不敢當三萬戶。此頌不必
0235b05: 開堂演法南方也。離騷經漁父歌曰。滄浪
0235b06: 之水清兮。可以濯我纓。滄浪之水濁兮。可以
0235b07: 濯我足。此乃猿鶴共處。魚鳥同游。且道。是甚
0235b08: 麼人。本色檐板漢。
0235b09: 第十三臨際瞎驢
0235b10: 示眾云。一向為人不知有己。直須盡法不管
0235b11: 無民。須是拗折木枕惡手。臨行之際合作
0235b12: 麼生。
0235b13: 舉。臨際將示滅。囑三聖老婆臨死三別吾遷化後。
0235b14: 不得滅吾正法眼藏著甚死急聖云。爭敢滅
0235b15: 和尚正法眼藏佯小心故大膽際云。忽有人問汝。作
0235b16: 麼生對虎口裏橫身聖便喝當機不讓父際云。誰知。吾正
0235b17: 法眼藏向這瞎驢邊滅重賞之下必有勇夫。
0235b18: 師云。臨際囑三聖不得滅吾正法眼藏。此
0235b19: 與興化謂克賓維那汝不久為唱道之師。罰
0235b20: 饡飯出院。機用一般。其實此事。千佛出世不
0235b21: 增。千聖入滅不減。豈一三聖能興滅哉。古人
0235b22: 臨終顯發此事。亦表眾中有人。果然三聖出
0235b23: 云。爭敢滅和尚正法眼藏。如人被罵不甘
0235b24: 者承頭。當時便與本分草料。正法眼藏。未到
0235b25: 滅。道。忽有人問汝作麼生對。當斷不斷。
0235b26: 返招其亂。聖便喝。上代下世。門裏出身。耳聾
0235b27: 三日以來。不似而今這喝。際云。誰知吾正法
0235b28: 眼藏。向這瞎驢邊滅。當時臨際門風。自有
0235b29: 正令。可惜放過。不知天童如何判斷。頌云。
0235c01: 信衣半夜付盧能賊兒賊智攪攪黃梅七百僧上梁不正
0235c02: 臨際一枝正法眼半明半暗全在今朝瞎驢滅得人憎。
0235c03: 心甜口苦心心相印販私鹽漢祖祖傳燈鑿壁偷光夷平海嶽。
0235c04: 拳倒黃鶴樓踢鸚鵡洲變化鵬翻手是雲覆手是雨只箇名言難比
0235c05: 擬猶嫌少在大都手段解騰正法眼藏猶在
0235c06: 師云。黃梅密付。二十年。南北紛爭。臨際明傳。
0235c07: 至今有人不薦。這般手段。直得鯤鵬變化。海
0235c08: 嶽夷平。大溈秀云。古者忍死待來。因何正法
0235c09: 眼藏。向瞎驢邊滅。臨際行計速速。三
0235c10: 聖又。因斯父子情忘。遂使後人失望。
0235c11: 若不得流水。還應過別山。本錄三聖便禮拜。
0235c12: 未當好心。臨際乃付偈曰。流不止問如何。
0235c13: 真照無邊說似他。離相離名人不稟。吹毛用
0235c14: 了急須磨。偈畢儼然而逝。此公案天童拈到
0235c15: 恰好處便休。三聖禮拜。臨際說偈。大有放過
0235c16: 輕捨處。還有與古人出氣底麼。險。
0235c17: 第十四則廓侍過茶
0235c18: 示眾云。探竿在手。影草隨身。有時鐵裹綿團。
0235c19: 有時錦包特石。以剛決柔則故是。逢強即弱
0235c20: 事如何。
0235c21: 舉。廓侍者問德山。從上諸聖向什麼處去
0235c22: 也在鼻孔裏山云。作麼作麼迅雷不及掩耳廓云。點飛
0235c23: 龍馬。跛出頭來家富兒嬌山便休去饒人不是癡來日
0235c24: 山浴出。廓過茶與山。山撫廓背一下斷送上竿
0235c25: 頭廓云。這老漢方始瞥地覆車同轍山又休去虎頭虎尾
0235c26: 一時收。
0235c27: 師云。德山尋常。敲風打雨。呵佛罵祖。這僧過
0235c28: 犯彌天。為甚放過。殊不知。撲牛不用索。殺
0235c29: 人不用刀。幾曾放過來。老黃龍道。德山持聾
0236a01: 作啞。雖然暗得便宜。廓公掩耳偷鈴。爭奈傍
0236a02: 觀者醜。萬松道。豈止偷鈴。如九重淵底。驪龍
0236a03: 頷下。抉珠正值龍睡。若覺時必為虀粉。大溈
0236a04: 云。若不登龍門。焉知滄海寬。直饒浪擊千
0236a05: 尋。爭奈龍王不顧。萬松道。纖鱗片甲不足為
0236a06: 怪。佛果道。德山直是惡手。見這僧不是受
0236a07: 鉆鎚底人。所以便休去。萬松道。古人遇物臨
0236a08: 機。各有方便。山謂巖頭曰。爾已後向老僧頭
0236a09: 上屙去在。巖頭後來。果謂大小德山不會末
0236a10: 後句。古人抑揚縱奪。豈得失勝負可拘。黃龍
0236a11: 大溈只舉大綱。更看。天童頌出深細。頌云。
0236a12: 覿面來時作者知昧者不覺可中石火電光遲已過新羅
0236a13: 輸機謀主有深意埋兵掉欺敵兵家無遠思深入虜庭
0236a14: 發必中慣得其便更謾誰并捉獲腦後見腮兮。人難
0236a15: 觸犯曾經蛇咬眉底著眼兮。渠得便宜佯打不知
0236a16: 師云。從上諸聖。向什麼處去也。大似當面蹉
0236a17: 過。德山道。作麼作麼。德山影草藏身。拈出曜
0236a18: 眼鏡。昔七賢女游屍多林。一女云。屍在這裏。
0236a19: 人在什麼處。一女云。作麼作麼。諸女相顧悉
0236a20: 皆悟道。感得天帝散花供養。德山用此一機。
0236a21: 借路經過。決不得恁麼會。所以道。可中石火
0236a22: 電光遲。德山豈不知侍者放伊不過。下媒求
0236a23: 鴿。著本圖利。果然出他彀中不得。忽有人問
0236a24: 萬松甚麼處去也。攔腮掌云。在這裏。直教飛
0236a25: 龍跛鱉縮項攢蹄。侍者德山亡鋒結舌。還識
0236a26: 德山老漢麼。少年曾決龍蛇陣。潦倒還聽稚
0236a27: 子歌。
0236a28: 第十五則仰山插鍬
0236a29: 示眾云。未語先知。謂之默論。不明自顯。謂之
0236b01: 暗機。三門前合掌。兩廊下行道。有箇意度。中
0236b02: 庭上作舞。後門外搖頭。又作麼生。
0236b03: 舉。溈山問仰山。甚處來不是不知來處仰云。田中
0236b04: 來為甚落草山云。田中多少人只父子兩箇仰插下鍬
0236b05: 子。叉手而立放去較危山云。南山大有人刈茆打草
0236b06: 驚蛇仰拈鍬子便行收來太速。
0236b07: 師云。師資合道。父子投機。溈仰家風千古龜
0236b08: 鑑。溈山問仰山。甚處來。溈山豈不知仰山田
0236b09: 中來。垂此一問。要與仰山相見。仰山不負來
0236b10: 問。只道箇田中來。且道。還有佛法道理也。無
0236b11: 溈山深入虎穴。更問田中多少人。仰山插鍬
0236b12: 子叉手而立。便衲僧相見。玄沙云。我當時若
0236b13: 見。便與踏倒鍬子。萬松道。忍俊不禁。投子青
0236b14: 禪師頌云。溈山問處少知音。插地酬他佛祖
0236b15: 沈。踏倒玄沙傍不肯。免教蒼翠帶春深。萬松
0236b16: 道。草枯鷹眼疾。南嶽法輪。平禪師頌云。狹路
0236b17: 相逢避不及。插下鍬時叉手立。過得橋來岸
0236b18: 上行。始覺渾身泥水濕。萬松道。不堪迴首月
0236b19: 明中。二老宿頌處。只有千尺寒松。更看。天童
0236b20: 放出抽條石。頌云。
0236b21: 老覺情多念子孫婆心太切而今慚愧起家門三十年不
0236b22: 少鹽醋是須記取南山語貴人多忘鏤骨銘肌共報恩
0236b23: 恨心不捨
0236b24: 師云。此頌如韓文毛傳。理事雙彰。真俗並
0236b25: 舉。一往觀來。溈山為老覺。仰山以下為子孫。
0236b26: 就裏即不然。僧問長沙岑大蟲。本來人還成
0236b27: 佛否。山云。爾道。大唐天子還割茅刈草否。是
0236b28: 知。刈茆乃臣子邊事。而今慚愧起家門。千年
0236b29: 無影樹。今時沒底靴。住持千嶂月。衣一溪
0236c01: 雲。皆是得力兒孫紹承家業。是知。君臣父子。
0236c02: 非特曹洞創立。溈仰父子已行此令。若不是
0236c03: 溈山點破。一向光影門頭。弄粥飯氣。驢前馬
0236c04: 後。以當平生。甚為可惜。所以天童教。記取南
0236c05: 山刈茆一轉語。鏤骨銘肌報恩不盡。法燈云。
0236c06: 野老負薪歸。催婦連宵織。看他家事忙。且道
0236c07: 承誰力。問渠渠不知。特地生疑惑。傷嗟今古
0236c08: 人。幾箇知恩德。知有後如何。斷臂不覺痛。立
0236c09: 雪不敢倦。所以萬松老來住報恩院。
0236c10: 第十六麻谷振錫
0236c11: 示眾云。指鹿為馬。握土成金。舌上起風雷。眉
0236c12: 間藏血刃。坐觀成敗。立驗死生。且道。是何三
0236c13: 昧。
0236c14: 舉。麻谷持錫到章敬。遶禪床三匝振錫一下。
0236c15: 卓然而立可曬有禪敬云。是是且信一半谷又到南泉。
0236c16: 遶禪床三匝振錫一下。卓然而立來朝更獻楚王看
0236c17: 泉云。不是不是也且信一半谷云。章敬道是。和尚
0236c18: 為什麼道不是棺木裏睜眼泉云。章敬即是。是汝
0236c19: 不是雪上加霜此是風力所轉終成敗壞殺人須見血。
0236c20: 師云。昔日仰山到中邑謝戒。邑於禪床上拍
0236c21: 手云。阿阿仰從西過東。從東過西。復向
0236c22: 中心立。然後謝戒。邑云。甚處得此三昧。仰云。
0236c23: 於曹溪脫印子學來。邑云。汝道。曹溪三昧接
0236c24: 甚麼人。仰云。接一宿覺。仰復問。和尚甚處得
0236c25: 此三昧。邑云。馬大師處得此三昧。蒲州麻谷
0236c26: 寶徹禪師。恰如永嘉初見六祖。持錫到章敬。
0236c27: 遶禪床三匝振錫一下。卓然而立。也如曹溪
0236c28: 脫印子學來。此名三昧王三昧。一切三昧皆
0236c29: 從此生。章敬道。是是。萬松道。有何不可。勝
0237a01: 默光和尚道。是無可是。非無真非。是非無主。
0237a02: 萬善同歸。梟晝夜徒自支離。我無三寸。鱉
0237a03: 得喚龜。迦葉不肯。一任攢眉。萬松道。多愁早
0237a04: 老。麻谷要與諸方勘同。麻谷又曾到忠國師
0237a05: 處。遶禪床三匝振錫而立。國師云。既能如是。
0237a06: 何用更見貧道。谷又振錫。國師云。這野狐精
0237a07: 出去。看他賓主相見。有照有用。有首有尾。良
0237a08: 由熟處難忘慣得其便。又到南泉遶床。振錫
0237a09: 依前而立。南泉道。不是不是。便似曾與章
0237a10: 敬廝計會來。大溈云。章敬道是。落在麻谷
0237a11: 彀中。南泉道不是。亦落在麻谷彀中。大溈即
0237a12: 不然。忽有人持錫遶禪床三匝。卓然而立。但
0237a13: 向伊道。未到這裏好。與三十棒。萬松道。不可
0237a14: 口行人事。便打。谷云。章敬道是。和尚為什
0237a15: 麼。道不是。不妨疑著。泉云。章敬即是。是汝
0237a16: 不是。見機而作。臨險推人。圓通善國師道。麻
0237a17: 谷即是。南泉不是。此語正如鄧永庵主問
0237a18: 僧審奇。汝久不見。何所為。奇曰。近見偉藏
0237a19: 主。有箇安樂處。永曰。試舉似我。奇因敘其
0237a20: 所得。永曰。汝是偉未是。奇莫測。歸語於偉。
0237a21: 偉大笑曰。汝非永不非也。奇走質於積翠南
0237a22: 禪師。南亦大笑。永聞之作偈曰。明暗相參殺
0237a23: 活機。大人境界普賢知。同條生不同條死。笑
0237a24: 倒庵中老古錐。覺範云。觀其語言。想見當時
0237a25: 法喜游戲之逸韻。萬松道。麻谷章敬南泉。此
0237a26: 興亦不淺。若聞此是風力所轉終成敗壞。更
0237a27: 是好笑。這王老師。不唯把定乾坤。兼有出身
0237a28: 之路。保寧勇和尚頌云。顏色規模恰似真。人
0237a29: 前拈弄越光新。及乎入火重烹鍊。到了終歸
0237b01: 是假銀。麻谷到此。瓦解消。若要河發焰
0237b02: 鐵樹花開。須得天童別下一轉語。頌云。
0237b03: 是與不是細腰鼓子兩頭打好看棬刺頭在裏許了也似抑似
0237b04: 揚手手捺難兄難弟頭高頭低縱也彼既臨時翻手是雲奪
0237b05: 也我何特地覆手是雨金錫一振太孤標脫塵離俗繩床
0237b06: 三遶閑游戲因行掉臂叢林擾擾是非生矮子看戲想像
0237b07: 髑髏前見鬼家有白澤之圖必無如是妖怪
0237b08: 師云。此箇公案。全在是與不是處。時人盡道。
0237b09: 麻谷被草敬南泉調弄。唯大溈道。章敬道
0237b10: 是。也落在麻谷彀中。南泉道不是。亦落在麻
0237b11: 谷彀中。如金剛寶處於日中光色無定。天童
0237b12: 道。好看棬。且麻谷落棬。南泉落棬。似
0237b13: 抑似揚。難兄難弟。天童道。一往觀來。似抑似
0237b14: 揚。點檢將來。難兄難弟。東漢陳元方子長文。
0237b15: 即陳群也。與季方子孝光。各論其父功德。爭
0237b16: 之不決。咨於太丘。太丘即陳寔。元方季方父
0237b17: 也。太丘曰。元方難為兄。季方難為弟。此謂章
0237b18: 敬左眼半斤。南泉右眼八兩。金錫一振太孤
0237b19: 標。永嘉證道經亦云。不是標形虛事治。如來
0237b20: 寶杖親蹤跡。雪竇道。古策風高十二門。門門
0237b21: 有路空蕭索。錫杖經云。十二環者。用念十二
0237b22: 因緣修行十二門禪。十二緣易知。十二門。四
0237b23: 禪四無量四無色定。古策風高。即太孤標也。
0237b24: 六祖亦云。夫沙門具三千威儀八萬細行。大
0237b25: 德何方而來生大我慢。天童意道。不是標形
0237b26: 亦。非我慢。繩床三遶閑游戲。章敬道是。南泉
0237b27: 道不是。叢林擾擾是非裏走作。若無把定乾
0237b28: 坤眼。盡是髑髏前見鬼。不見。僧問九。如何
0237b29: 是把定乾坤眼。云。乾坤在裏許。僧云。乾坤
0237c01: 眼何在。云。正是乾坤眼。僧云。適來為什
0237c02: 麼。道乾坤在裏許。云。若不恁麼。髑髏前見
0237c03: 鬼無數。萬松這裏有箇禁師。卓拄杖一下云。
0237c04: 急急如律令。
0237c05: 萬松老人評唱天童覺和尚頌古從容庵錄一
