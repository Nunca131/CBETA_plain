0780a01: 
0780a02: 宗鏡錄卷第六十五
0780a03: 
0780a04: 慧日永明寺主智覺禪師延壽集
0780a05: 夫能所之見。則心境宛然。聖人知見。如何甄
0780a06: 別。答。雙照有空。不住內外。似谷答聲而絕
0780a07: 慮。如鏡鑒像而無心。妙湛圓明。寂而常照。故
0780a08: 云常在正念。亦名正知。非是有念有知。亦非
0780a09: 無念無知。有無皆想。俱非正知。但無念而照。
0780a10: 名曰正知。若唯無念。寂而失照。若但照體。照
0780a11: 而失寂。並稱不正。正在雙行。還原集云。聖人
0780a12: 有二種用心。一不見一切物皆空。唯見於空。
0780a13: 不見一切物。二見一切物即空。了了見一切
0780a14: 有。不住於有。了了見一切空。不住於空。雙照
0780a15: 有無。分別宛然。而無念動。猶如明鏡。其色
0780a16: 像。一切皆於中現。用心亦爾。得其妙性起
0780a17: 照。照見一切。了了知無所知。了了見無能見。
0780a18: 無能。不廢常見。見性。既常。無一間斷。分明徹
0780a19: 照十方。淨無瑕穢。內外圓明。廓周法界。亦名
0780a20: 毘盧遮那無障礙眼。圓滿十方。照見一切佛
0780a21: 剎。即此義也。所以達人見聞。不落能所。既非
0780a22: 是有見。亦非無見。但不生二相。常合真空。是
0780a23: 以全色為眼。常見色而無緣。全眼為色。恒稱
0780a24: 見而非我。以色是所緣之境。眼是能緣之根。
0780a25: 今即是眼。故無緣也。又眼是我能見。今全為
0780a26: 色。正見之時。即非我也。則色心無二能所非
0780a27: 殊。所以影公頌云。法性不並真。聖賢無異道。
0780a28: 故大集經云。慧燈三昧者。即是諸法無二相
0780a29: 也。無二相者。不在有無。不出有無。夫有無者。
0780b01: 以惑情所執。有無皆失。理。無惑計。有無皆真。
0780b02: 是知諸法。非實非虛。非空非有。若無於有。不
0780b03: 成於無。若無於無。不成於有。有無交徹。萬化
0780b04: 齊融。又約聖人親證見聞之境。有其四種。所
0780b05: 以大涅槃經云。約佛妙證。有四種聞。一不聞。
0780b06: 聞二不聞不聞。三聞不聞。四聞聞。台教釋云。
0780b07: 初入證道。修道忽謝。無所可有。名為不聞。真
0780b08: 明豁開。無所不照。即是於聞。故名不聞。聞證
0780b09: 得如是大般涅槃。無有聞＝開【元】聞開相。故名不聞不
0780b10: 聞。證起惑滅。名聞不聞。寂而常照。隨扣則應。
0780b11: 名曰聞聞。初句證智。次句證理。第三句證斷。
0780b12: 第四句證應。若事若理。智斷自他。於初智證
0780b13: 之中。具足無缺。此一妙證。盡涅槃海。復次不
0780b14: 聞聞。是證了因。聞不聞。是證緣因。不聞不
0780b15: 聞。是證正因。聞聞。是證境界。乃至明四種。生
0780b16: 生。生不生。不生生。不生不生。亦同四種聞義。
0780b17: 一生生。是因緣所生法。二生不生。是我說即
0780b18: 是空。三不生生。是亦名為假名。四不生不生。
0780b19: 是亦名中道義。若能了此四生之無生。方達
0780b20: 聖人見聞之境。是以不取不捨。達一道之原。
0780b21: 非有非空。見諸法之實。如肇論云。且夫心之
0780b22: 有也。以其有有。有自不有。故聖心不有。有不
0780b23: 有有。故有無有。有無有故。則無無。無。無故。聖
0780b24: 心不有不無。不有不無故。其神乃虛。何者。夫
0780b25: 有也。無也。心之影響也。言也。象也。影響之所
0780b26: 攀緣也。有無既廢。則心無影響。影響既淪。則
0780b27: 言象莫測。言象莫測。則道絕群方。道絕群方。
0780b28: 故能窮靈極數。窮靈極數。乃曰妙盡。妙盡之
0780b29: 道。本乎無寄。夫無寄在乎冥寂。冥寂故。虛以
0780c01: 謂之。妙盡在乎極數。極數故。數以應之。數以
0780c02: 應之。故動與事會。虛以謂之。故道超名外。道
0780c03: 超名外。因謂之無。動與事會。因謂之有。謂之
0780c04: 有者。應夫有為。強謂之然耳。彼何然哉。故經
0780c05: 云。聖智無知。而無所不知。無為而無所不為。
0780c06: 此無相寂然之道。豈曰有而為有。無而為無。
0780c07: 動而乖靜。靜而廢用耶。而今之談者。多即言
0780c08: 以定旨。尋大方而徵隅。懷前識以標玄。存所
0780c09: 存之必當。是以聞聖有知。謂之有心。聞聖無
0780c10: 知。謂等大＝太【元】【明】大太虛。有無之境。邊見所存。豈是處中
0780c11: 莫二之道乎。何者。萬物雖殊。然性本常一。不
0780c12: 可而物。然非不物。可物於物。則名相異陳。不
0780c13: 物於物。則物而即真。是以聖人不物於物。不
0780c14: 非物於物。不物於物。物非有也。不非物於物。
0780c15: 物非無也。非有所以不取。非無所以不捨。不
0780c16: 捨故。妙存則真。不取故。名相靡因。名相靡因。
0780c17: 非有知也。妙存即真。非無知也。故經云。般若
0780c18: 於諸法。無取無捨。無知無不知。此攀緣之外。
0780c19: 絕心之域。而欲以有無詰者。不亦遠乎。釋曰。
0780c20: 夫說有說無。是心之影響。豈當真實乎。若能
0780c21: 窮其靈智之原。極乎心數之表。則可妙盡其
0780c22: 道矣。自然真心無寄。不屬有無。不以有。故虛
0780c23: 以謂之。不以無。故數以應之。然此猶是強言。
0780c24: 則聖智無心於彼此。故云聖人不物於物。不
0780c25: 非物於物。不物於物。故名相靡因者。以不取
0780c26: 諸法。無法當情。則名相無因得起。不非物
0780c27: 於物。故妙存即真者。以不捨諸法故。無法可
0780c28: 捨。則見諸法之實性。湛然常住。妙體恒真。此
0780c29: 真實甚深般若。豈在即言審定。隨意思量。說
0781a01: 有說無。非有非無之所能及。故云此攀緣之
0781a02: 外。絕心之域。而欲以有無詰者。不亦遠乎。應
0781a03: 當妙證之時。自然明了。問。此佛之知見。如
0781a04: 何開示悟入。答。若約教。天台文句疏。配圓教
0781a05: 四位。開即十住。示即十行。悟即十向。入即十
0781a06: 地。華嚴記釋大意云。謂開除惑障。顯示真
0781a07: 理。令悟體空。證入心體。若禪門南北二宗釋
0781a08: 者。北宗云。智用是知＝智【元】【明】知智。慧用是見。心不起名
0781a09: 智。智能知五根。不動名慧。慧能見。是佛知見。
0781a10: 心不動是開。開者。開方便門。色不動是示。示
0781a11: 者。示真實相。悟即妄念不生。入即萬境常寂。
0781a12: 南宗云。眾生佛智。妄隔不見。但得無念。即本
0781a13: 來自性寂靜。為開。寂靜體上。自有本智。以本
0781a14: 智能見本來自性寂靜。名示。既得指示。即見
0781a15: 本性。佛與眾生本來無異。為悟。悟後於一切
0781a16: 有為無為。有佛無佛。常見本性。自知妄想無
0781a17: 性。自覺聖智。是故菩薩。前聖所知。轉相傳授。
0781a18: 即是入義。海龍王經云。心不住內。亦不遊外。
0781a19: 識無所住。度於一切墮顛倒者。乃至見諸法
0781a20: 寂。觀諸法默。諸法寂寞。無行無處。諸法澹然。
0781a21: 無所成就。普觀諸法。皆已如是。如是觀者。是
0781a22: 為法觀。法觀如是。不見諸法之所歸趣。其有
0781a23: 見法而不觀者。不以見法而成觀也。無求無
0781a24: 曉。不知不見。是為見法。法華經云。不得諸法。
0781a25: 不知不見。亦不分別。是男是女。又昔人云。亦
0781a26: 無見。亦無聞。無見無聞真見聞。又肇法師云。
0781a27: 閉智塞聰。獨覺冥冥者矣。如是則默契寂知。
0781a28: 俱通宗鏡矣。所以首楞嚴經云。佛告阿難。吾
0781a29: 復問汝。諸世間人說我能見。云何名見。云何
0781b01: 不見。阿難言。世人因於日月燈光。見種種相。
0781b02: 名之為見。若復無此三種光明。則不能見。阿
0781b03: 難。若無明時名不見者。應不見暗。若必見
0781b04: 暗。此但無明。云何無見。阿難。若在暗時。不見
0781b05: 明故。名為不見。今在明時。不見暗相。還名不
0781b06: 見。如是二相。俱名不見。若復二相自相陵奪。
0781b07: 非汝見性。於中暫無。如是則知。二俱名見。云
0781b08: 何不見。是故阿難。汝今當知。見明之時。見
0781b09: 非是明。見暗之時。見非是暗。見通之時。見非
0781b10: 是通。見塞之時。見非是塞。四義成就。汝復
0781b11: 應知。見見之時。見非是見。見猶離見。見不
0781b12: 能及。云何復說因緣自然。及和合相。問。聖
0781b13: 人見實相之妙色。惑情還見不。答。唯見不
0781b14: 實。不見不實之實。如見杌為賊。不見杌也。又
0781b15: 如一真空理。見成二諦。若世人知者。名為世
0781b16: 俗諦。出世人知。名第一義。其所知處。未必懸
0781b17: 殊。其所知境。各從心現。如目見明珠有纇。
0781b18: 淨眼觀瑩淨無瑕。美惡唯自見殊。珠體本末
0781b19: 如一。問。眾生不見實色者。凡有所見。還成
0781b20: 妄不。答。雖然不實。亦不成妄。如見杌為賊。
0781b21: 賊何所有。以無體故。華嚴經頌云。若能了邪
0781b22: 法。如實不顛倒。知妄本自真。見佛即清淨。起
0781b23: 信論云。雖有染心。而常恒不變。法藏和尚云。
0781b24: 眾生異見不妄。所以從凡願求佛地。若異見
0781b25: 妄。終不從凡趣真佛地。何以故。眾生界即佛
0781b26: 界。佛界即眾生界。是以從凡入聖。從聖現凡。
0781b27: 名字有差。一體不動。然此宗鏡錄。唯論一實。
0781b28: 如法華經以實相為體。此實之一字。雖普該
0781b29: 萬法。以是彼之體性故。統論其宗。即不簡真
0781c01: 偽。若以見解智證論之。則須分優劣。以情
0781c02: 懷取捨。智有淺深故。法華玄義云。夫正體玄
0781c03: 絕。一往難知。又邪小之名。亂於正大。譬如魚
0781c04: 目。混雜明珠。故須簡偽。即為六意。一就凡簡。
0781c05: 二就外簡。三就小簡。四就偏簡。五就譬簡。六
0781c06: 就悟簡。一就凡簡者。釋論云。世典亦稱實者。
0781c07: 乃護國治家稱實也。外道亦稱實者。邪智僻
0781c08: 解謂為實也。小乘稱實者。厭苦穌息。以偏真
0781c09: 為實也。如是等。但有實名。而無其義。何者。世
0781c10: 間妖幻道術。亦稱為實。多是鬼神媚法。此法
0781c11: 入心。迷醉狂亂。自衒善好。謂勝真實。立異動
0781c12: 眾。示奇特相。髑髏盛屎。約多人前。張口大
0781c13: 咽。或生魚臭肉。增狀哺食。或裸形弊服。誇傲
0781c14: 規矩＝短【元】矩短。或直來直去。不問不答。種種譎詭誘
0781c15: 無智。令信。染惑著。已求脫叵得。內則病害其
0781c16: 身。外則誅家滅族。禍延親里。現受眾苦。後受
0781c17: 地獄長夜之苦。生生障道。無解脫期。此乃世
0781c18: 間現見。何實可論。鈍使愛論攝。若周孔經籍。
0781c19: 治法禮法。兵法醫法。天文地理。八卦五行。世間
0781c20: 墳典。孝以治家。忠以治國。各親其親。各子其
0781c21: 子。敬上愛下。仁義揖讓。安于百姓。霸立社
0781c22: 稷。若失此法。強者＝老【元】【明】者老陵弱。天下燋遑。民無聊
0781c23: 生。鳥不暇栖。獸不暇伏。若依此法。天下太平。
0781c24: 牛馬內向。當知此法。乃是愛民治國。而稱為
0781c25: 實。金光明經云。釋提桓因。種種勝論。即其
0781c26: 義也。蓋十善意耳。修十善。上符天心。諸天歡
0781c27: 喜。求天然報。此法為勝。故言勝論耳。又大梵
0781c28: 天王說出欲論。即是修定。出欲淤泥。亦是愛
0781c29: 論攝耳。世又方術。服藥長生。鍊形易色。飛仙
0782a01: 隱形者。稱此藥方。祕要真實。此亦愛論鈍使
0782a02: 攝耳。二就外簡者。即是外道典籍也。若服藥
0782a03: 求知。聰利明達。推尋道理。稱此藥方。為勝為
0782a04: 實者。藥力薄知。不能鑒遠。觸藥則失。藥歇
0782a05: 則失。亦非實也。若此間莊老。無為無欲。天真
0782a06: 虛靜。息諸誇仙。棄世絕智等。直是虛無。其抱
0782a07: 尚不出單四見外。何關聖法。縱令出單四見
0782a08: 外。尚墮複四見中。見網中行。非解脫道。若外
0782a09: 國論力。受梨唱募。撰五百明難。其一云。瞿曇
0782a10: 為一究竟道。為眾多究竟道。佛言。但一究竟
0782a11: 道。論力云。諸師各各說究竟道。佛指鹿頭。汝
0782a12: 識其人不。論力言。識究竟道中。其為第一。佛
0782a13: 言。若其得究竟道。云何自捨其道。為我弟子
0782a14: 耶。論力即悟。歎佛法中。獨一究竟道。又如長
0782a15: 爪云。一切論可破。一切語可轉。觀諸法實相。
0782a16: 于久不得一法入心。釋論云。長爪執亦無見。
0782a17: 又云。亦計不可說見。如斯流類。百千萬種。虛
0782a18: 妄戲論。為惑流轉。見網浩然。邪智瀾漫。觸境
0782a19: 生著。或時牒。有無為有。無有為無。乃至有
0782a20: 非有非無為有。無非有非無為無。百千番牒。
0782a21: 悉皆見倒。生死諸邊。非真實也。大涅槃經云。
0782a22: 被無明枷。繫生死柱。遶二十五有。不能得脫。
0782a23: 即此義也。三就小簡者。聲聞法中。亦云離有
0782a24: 離無。名聖中道。大集經云。拘如沙門。最初
0782a25: 獲得真實之知見。然小乘不運大悲。不濟眾
0782a26: 生。功德力薄。不求作佛。不深窮實相。則智慧
0782a27: 劣弱。雖云離有離無。名聖中道。乃以斷常二
0782a28: 見邊真諦。為中道。無漏慧。名為見。證涅槃法。
0782a29: 名為知。雖斷見思。除滅分段。而住草庵。非究
0782b01: 竟理。對前生死有邊。即涅槃無邊。二俱可破
0782b02: 可壞。非真實道故。不名實相也。四就偏簡者。
0782b03: 諸大乘經。共二乘經人。帶方便說者。名字既
0782b04: 同。義須分別。如摩訶衍中云。三乘之人。同以
0782b05: 無言說道斷煩惱。中論云。諸法實相。三人共
0782b06: 得者。二乘之人。雖共稟無言說道。自求出苦。
0782b07: 無大悲心。得空則止。鈍根菩薩亦爾。利根
0782b08: 菩薩。大悲心。為物。深求實相。共實相者。智如
0782b09: 螢火。是故非實。不共實相。智如日光。是故為
0782b10: 實。大涅槃經云。第一義空。名為智慧。二乘但
0782b11: 空。空無智慧。菩薩得不但空。即中道慧。即此
0782b12: 慧寂而常照。二乘但得其寂。不得寂照。故非
0782b13: 實相。菩薩得寂。又得寂照。即是實相。見不空
0782b14: 者。復有多種。一見不空。次第斷結。從淺至深。
0782b15: 此乃相似之實。非正實也。二見不空。具一切
0782b16: 法。初阿字門。則解一切義。即中即假即空。不
0782b17: 一不異。無三無一。二乘但一即。別教但二即。
0782b18: 圓具三即。三即真實相也。釋論云。何等是實
0782b19: 相。謂菩薩入於一相。知無量相。無量相又入
0782b20: 一相。二乘但入一相。不能知無量相。別教
0782b21: 雖入一相。又入無量相。不能更入一相。利根
0782b22: 菩薩。空。故入一相。即假。故知無量相。即中。更
0782b23: 入一相。如此菩薩。深求智度大海。一心即三。
0782b24: 是真實相體也。華嚴不共二乘。但約菩薩。三
0782b25: 智次第得。亦非正實。不次第得者。是正實也。
0782b26: 若方等中。四人得三智。三人為虛。一人為實。
0782b27: 大品三慧。說三智。屬三人。前二不深求。淺而
0782b28: 非實。後一人深求一心三智。是故是實。此經
0782b29: 云。汝實我子。無復四三之人。十方諦求。更無
0782c01: 餘乘。但一實相智。決了聲聞法。但說無上道。
0782c02: 純是一實體也。大涅槃經云。一實諦者。則無
0782c03: 有有無。有無無二故。名一實諦。又一實諦。名
0782c04: 無虛偽。又一實諦。無有顛倒。又一實諦。非魔
0782c05: 所說。又一實諦。名常樂我淨。常樂我淨。無空
0782c06: 假中之異。異則為二。二故非一實諦。一實諦
0782c07: 即空即假即中。無異無二故。名一實諦。若有
0782c08: 三異。即為虛偽。虛偽之法。不名一實諦。無三
0782c09: 異故。即一實諦。若異即是顛倒。顛倒未破。非
0782c10: 一實諦。無三異故。無顛倒。無顛倒故。名一實
0782c11: 諦。異者不名一乘。三法不異。具足圓滿。名為
0782c12: 一乘。是乘高廣。眾寶莊校。故名一實諦。魔雖
0782c13: 不證別異空假。而能說別異空假。若空假中
0782c14: 不異者。魔不能說。魔不能說。名一實諦。若空
0782c15: 假中。異者。名顛倒。不異者。名不顛倒。不顛倒
0782c16: 故。無煩惱。無煩惱故。名為淨。無煩惱則無業。
0782c17: 無業故名為我。無業故無報。無報故名樂。無
0782c18: 報則無生死。無生死則名常。常樂我淨。名一
0782c19: 實諦。一實諦者。即是實相。實相者。即經之正
0782c20: 體也。如是實相。即空。即假。即中。即空故。破一
0782c21: 切凡夫愛論。一切外道見論。即假故。破三藏
0782c22: 四門小實。破三人共見小實。即中故。破次第
0782c23: 偏實。無復諸顛倒小偏等因果四諦之法。亦
0782c24: 無小偏等三寶之名。唯有實相因果四諦三
0782c25: 寶。宛然具足。亦具諸方便因果四諦三寶。何
0782c26: 以故。實相是法界海故。唯此三諦。即真實相
0782c27: 也。又開次第之實。即是圓實。證道。是同故。又
0782c28: 開三人共得實。深求即到底故。又開三藏三
0782c29: 實。決了聲聞法。又開諸見論實。於見不動。而
0783a01: 修道品故。又開諸愛論實。魔界即佛界故。行
0783a02: 於非道。通達佛道。一切諸法中。悉有安隱性。
0783a03: 即絕待明實。是經體也。五譬簡者。今借三
0783a04: 喻。正顯偽真。兼明開合破會等意。一譬三獸
0783a05: 渡河。同入於水。三獸有強弱。河水有底岸。兔
0783a06: 馬力弱。雖濟彼岸浮淺不深。又不到底。大象
0783a07: 力強俱得底岸。三獸喻三人。水喻即空。底喻
0783a08: 不空。二乘智少。不能深求。喻如兔馬。菩薩智
0783a09: 深。喻如大象。水軟喻空。同見於空。不見不空。
0783a10: 底喻實相。菩薩獨到。智者見空。及與不空。到
0783a11: 又二種。小象但到底泥。大象深到實土。別智
0783a12: 雖見不空。歷別非實。圓不空。窮顯真實。如是
0783a13: 喻者。非但簡破兔馬二乘非實。亦簡小象不
0783a14: 空非實。乃取大象不空。為此經體也。此約
0783a15: 空中共為真諦。作如此簡也。二譬頗梨＝玻【明】下同頗梨玻如
0783a16: 意。兩珠相似。形類欲同。而頗梨但空。不能雨
0783a17: 寶。如意珠亦雨寶。頗梨無寶。以喻偏空。如意
0783a18: 能雨。以喻中道。此就有無合為俗。簡偽顯真。
0783a19: 今經體同如意也。又但約一如意珠為譬者。
0783a20: 得珠不知力用。唯珠而已。智者得之。多有所
0783a21: 獲。二乘得空。證空休息。菩薩得空。方便利益。
0783a22: 普度一切。此就含＝合【明】含合中真諦。簡其得失也。今
0783a23: 經如智者得如意珠。以為經體。三譬如石
0783a24: 中金。愚夫無識。視之謂石。擲在糞穢。都不領
0783a25: 錄。賈客得之。鎔出其金。保重而已。金匠得之。
0783a26: 造作種種釵釧環璫。仙客得之。鍊為金丹。飛
0783a27: 天入地。捫摸日月。變通自在。愚人喻一切凡
0783a28: 夫。雖具實相。不知修習。賈客喻二乘。但斷煩
0783a29: 惱礦。保即空金。更無所為。金匠喻別教菩薩。
0783b01: 善巧方便。知空非空。出假化物。莊嚴佛土。成
0783b02: 就眾生。仙客喻圓教菩薩。即事而真。初發心
0783b03: 時。便成正覺。得一身無量身。普應於一切。今
0783b04: 經但取金丹實＝寶【元】【明】實寶相。以為體也。就同而為喻。從
0783b05: 初至後。同是於金。凡夫圓教。俱是實相也。就
0783b06: 異為喻者。初石異金。次金異器。器異丹。丹色
0783b07: 淨徹。類若清油。柔軟妙好。豈同鐶釧。狀乖色
0783b08: 別。故不一種。此就與奪破會。簡其得失。引此
0783b09: 三喻者。前喻根性。根性有淺深。淺得其空。深
0783b10: 得其假。又得其中。次喻三情。初情但出苦。不
0783b11: 志求佛道。見真即息。次情歷別不能圓修。後
0783b12: 者廣大遍法界求。第三喻三方便。二乘方便
0783b13: 少。守金而住。別教方便弱上能嚴飾營生。圓
0783b14: 教方便深。故能吞雲納漢。今明此經實相之
0783b15: 體。如大象得底。堅不可壞。以譬體妙。圓珠普
0783b16: 雨。譬其用妙。巧智成仙譬其宗妙。如此三譬。
0783b17: 即是三德。不縱不橫。名為大乘。於大乘中。別
0783b18: 指真性。以為經體。六就悟簡者。夫法相真
0783b19: 正。誠如上說。行未會理。豈得名諦。徒勞四說。
0783b20: 逐語生迷。聞粖謂軟。聞雪謂冷。聞貝謂。聞
0783b21: 鵠謂動。終不能見乳之真色。情闇夜遊。何能
0783b22: 見諦。叫喚求食。無有飽理。執己為實。餘是妄
0783b23: 語。此有彼無。是非互起。更益流動。云何名
0783b24: 諦。若欲見諦。慚愧有差。若苦到懺悔。機感諸
0783b25: 佛。禪慧開發。觀心明淨。信解虛融。爾時猶名
0783b26: 闇中見杌不明。人木蟲塵。尚不了了。若
0783b27: 能安忍。法愛不生。無明豁破。如明鏡。不動。淨
0783b28: 水無波。魚石色像。任運自明。清淨心常一。如
0783b29: 是尊妙人。則能見般若。金抉眼。一指二指
0783c01: 三指分明。爾時見色。言有亦是。言無亦是。云
0783c02: 何為有。的的之色。與眼相應。諦諦之理。與智
0783c03: 相稱。名之為有。云何為無。無堅冷軟動之相。
0783c04: 名之為無。論云。一切實。一切非實。亦實亦
0783c05: 不實。非實非不實。如是皆名諸法之實相。如
0783c06: 舍利弗云。安住實智中。我定當作佛。為天人
0783c07: 所敬。爾時乃可謂。永盡滅無餘。是名真實見
0783c08: 體。故涅槃經云。八千聲聞。於法華經中見如
0783c09: 來性。如秋收冬藏。更無所作。約理明無所作。
0783c10: 此是究竟之理也。約教無所作。聞此教已。更
0783c11: 不他聞也。約行無所作者。修此行已。更不改
0783c12: 轍。如是等種種無所作義。略而言之。隨智妙
0783c13: 悟。得見經體。當以隨智妙悟意。歷諸諦境中。
0783c14: 節節有隨情。隨情智。隨智種種分別。簡餘情
0783c15: 想。唯取隨智明見經體也。問。唯識正理。我法
0783c16: 本空。眾生妄執我法二心。從何而起。答。從
0783c17: 六七二識。緣識所起。唯識論云。諸心心所。依
0783c18: 他起故。亦如幻事。非真實有。為遣妄執心心
0783c19: 所外實有境故。說唯有識。若執唯識真實有
0783c20: 者。如執外境。亦是法執。然諸法執。略有二種。
0783c21: 一者俱生。二者分別。俱生法執。無始時來。虛
0783c22: 妄熏習內因力故。恒與身俱。不待邪教及邪
0783c23: 分別。任運而轉。故名俱生。此有二種。一者常
0783c24: 相續。在第七識。緣第八識。起自心相。執為實
0783c25: 法。二者間斷。在第六識。緣識所變蘊處界相。
0783c26: 或總或別。起自心相。執為實法。此二法執。
0783c27: 細故難斷。後十地中。數數修習緣法空觀。方能
0783c28: 除滅。分別法執。亦由現在外緣力故。非與身
0783c29: 俱。要待邪教及邪分別。然後方起。故名分別。
0784a01: 唯在第六意識中。有此亦二種。一緣邪教所
0784a02: 說蘊處界相。起自心相。分別計度。執為實法。
0784a03: 二緣邪師所說自性等相。起自心相。分別計
0784a04: 度。執為實法。此二法執故易斷。入初地時。
0784a05: 觀一切法。法空真如。即能除滅。如是所說一
0784a06: 切法執。自心外法。或有或無。自心內法。一切
0784a07: 皆有。是故法執。皆緣自心內法。一切皆有。是
0784a08: 故法執。皆緣自心所現似法。執為實有。然似
0784a09: 法相。從緣生故。是如幻有。所執實法。妄計度
0784a10: 故。決定非有。故世尊說。慈氏當知。諸識所緣。
0784a11: 唯識所現。依他起性。如幻事等。如是外道餘
0784a12: 乘。所執。離識我法。皆非實有。故心心所。決定
0784a13: 不用外色等法。為所緣緣。緣用必依實有體
0784a14: 故。釋云。若執唯識真實有者。如執外境。亦是
0784a15: 法執者。由是理故。但應遣彼心外之境。同兔
0784a16: 角無。能緣彼心。如幻事有。故少分不同。非謂
0784a17: 即心。亦名實有。又夫心外執我執法者。有其
0784a18: 兩種。一者如外道等。執離心等。別有一物。是
0784a19: 常是一名之為我。此乃是妄計所執。其體都
0784a20: 無。二者所緣緣。本質之法。能緣之心親緣
0784a21: 之不著。亦名心外。此是依他。其體是有。問。
0784a22: 六七二識。執生我見。能起計處。於心內外。云
0784a23: 何有無。答。論云。如是所說一切我執。自心
0784a24: 外蘊或有或無者。釋云。能緣緣不著處。皆名
0784a25: 心外。第七計我心外唯有。第六計我心外之
0784a26: 蘊。或是於無。論云。自心內蘊一切皆有者。親
0784a27: 所緣也。不問即離。計為我者。影像必有。故無
0784a28: 有少法能取少法。唯有自心還取自心。故皆
0784a29: 緣蘊。此皆辯我所依也。論云。是故我執。皆緣
0784b01: 無常五取蘊相。妄執為我者。結成前義。影像
0784b02: 相分。必是蘊故。緣此為我。義顯大乘親緣。於
0784b03: 無心不生也。成所緣緣。必有法故。論云。然諸
0784b04: 蘊相從緣生故。是如幻有。妄所執我橫計度
0784b05: 故。決定非有。又諸外道等。多於心王計為主
0784b06: 宰。作者受者。由不能知本無自性。隨緣流轉
0784b07: 故。大寶積經。佛言。迦葉。譬如咽塞病。即能斷
0784b08: 命。如是迦葉。一切見中。唯有我見。即時能斷
0784b09: 於智慧命。故知法我見者。違現量境。障法空
0784b10: 智。人我見者。為生死根。斷智慧命。不入宗鏡。
0784b11: 二患難＝難患【元】患難難患消。問。我法各以何為義。答。我者。
0784b12: 是主宰二義。我有自在力。宰割斷力。義同我
0784b13: 故。主是我體。宰是我所。或是我用。法者。則
0784b14: 是軌持。軌謂軌範。可生物解。持謂任持。不捨
0784b15: 自相。問。我是主宰義者。主宰二義。各屬何
0784b16: 識。須知有我之病原。方施無我之妙藥。答。
0784b17: 主是俱生我。無分別故。屬第七識我。宰是分
0784b18: 別我。有割斷故。屬第六識我。問。凡有施為。
0784b19: 無非我為主宰。云何言一切唯是識乎。答。
0784b20: 西天外道。多執身有神我。故能使身動作。若
0784b21: 無神我。誰使身耶。龍樹菩薩破云。心是識相。
0784b22: 自能使身。不待神也。如火性能燒物。非假於
0784b23: 人。密嚴經云。阿賴耶識。恒與一切染淨之法。
0784b24: 而作所依。是諸聖人。現法樂住三昧之境。人
0784b25: 天等趣。諸佛國土。悉以為因。常以諸乘而作
0784b26: 種性。若能了悟。即成佛道。一切眾生。有具功
0784b27: 德。威力自在。乃至有生險難之處。阿賴耶識。
0784b28: 恒住其中。作所依止。此是眾生無始時界諸
0784b29: 業習氣。能自增長。亦能增長餘之七識。由是
0784c01: 凡夫執為所作。能作內我。諸仁者。意在身中。
0784c02: 如風速轉。業風吹種。遍在諸根。七識同時。如
0784c03: 浪而起。外道所計勝性。微塵。自在等。悉是清
0784c04: 淨阿賴耶識。諸仁者。阿賴耶識。由先業力。及
0784c05: 愛為因。成就世間若干品類。妄計之人。執為
0784c06: 作者。楞伽經云。觀諸眾生。如死屍無知。以妄
0784c07: 想故。見有往來。若離妄想。如彼死屍。無鬼入
0784c08: 中。是知人亦如是。但有四大。無人入中。大
0784c09: 智度論問云。有出入氣。則是我相。視眴壽命
0784c10: 心。苦樂愛憎精勤等。是我相。若無我。誰有是
0784c11: 出入息。視眴壽命心。苦樂愛憎精勤等。當知
0784c12: 有我在內動發。故壽命心。亦是我法。若無我。
0784c13: 如牛無御。有我。故能制心入法。不為放逸。若
0784c14: 無我者。誰制御心。受苦樂者是我。若無我者。
0784c15: 為如樹木。則不應別苦樂。愛憎。精勤亦如是。
0784c16: 我雖微細。不可以五情知。因是相故。可知為
0784c17: 有。答曰。是諸相。皆是識相。有識。則有出入息
0784c18: 視眴壽命等。若識離身。則無。汝若云我常遍
0784c19: 故。死人亦應有視眴出入息壽命等。復次出
0784c20: 入息等。是色法。隨心風力。故動發。此是識相。
0784c21: 非我相。壽命是心相應行。亦是識相。問曰。若
0784c22: 入＝人【元】【明】入人無心定中。或眠無夢時。息亦出入有壽
0784c23: 命。何以故。言皆是識相。答曰。無心定等。識
0784c24: 雖暫無。不久必還生。識不捨身故。有識時多。
0784c25: 無識時少。是故名識相。如人出行。不得言其
0784c26: 家無主。苦樂憎愛精勤等。是心相應。共緣隨
0784c27: 心。行心有故便有。心無故便無。以是故是
0784c28: 識相。非我相。又云。復次四大。及造色圍虛空。
0784c29: 故名為身。是中內外入因緣和合。生識種。身
0785a01: 得是種。和合。作種種事。言語坐起去來。空六
0785a02: 種和合中。強名為男。強名為女。若六種是男。
0785a03: 應有六男。不可以一作六六作一。既於地種
0785a04: 中無男女相。乃至識種。亦無男女相。若各各
0785a05: 中無。和合中亦無。如六狗各各不能生師子。
0785a06: 和合亦不能生。無性故。問。經說所有我見。
0785a07: 一切皆緣五取蘊起。實我若無。云何得有憶
0785a08: 識誦習恩怨等事。若實無我。憶識等事不成。
0785a09: 誰為主宰。答。五蘊之法。約眾生界說。情有
0785a10: 邊事。以智推檢。五蘊俱空。經云。是身如聚沫。
0785a11: 不可撮摩。即色蘊空。是身如泡。不得久立。即
0785a12: 受蘊空。是身如焰從渴愛生。即想蘊空。是
0785a13: 身如芭蕉。中無有堅。即行蘊空。是身如幻。從
0785a14: 顛倒起。即識蘊空。五蘊既空。誰為主宰。所有
0785a15: 分別。是妄識攀緣。言語去來。唯風力所轉。離
0785a16: 情執外。中間唯有空性。故知我但有名。名亦
0785a17: 無性。名體俱空。我法何有。唯識論云。又諸
0785a18: 所執。實有。我體。為有作用。為無作用。若有作
0785a19: 用。如手足等。應是無常。若無作用。如兔角等。
0785a20: 應非實我。故所執我。二俱不成。又憶識等事。
0785a21: 皆從本識熏習之力而得成就。乃至所執實
0785a22: 我。既常無變。後應如前。是事非有。前應如後。
0785a23: 是事非無。以後與前。體無別故。若謂我用。前
0785a24: 後變易。非我體者。理亦不然。用不離體。應常
0785a25: 有故。體不離用。應非常故。然諸有情。各有本
0785a26: 識。一類相續任持種子。與一切法更互為因。
0785a27: 熏習力故。得有如是憶識等事。故寶積經偈
0785a28: 云。法同草木無覺知。若離於心不可得。眾生
0785a29: 自性無所有。一切諸法亦如是。若現在陰入
0785b01: 界。是念念不住。何以故。世法無有一念住者。
0785b02: 若有一念。是一念中住。亦有生住滅。是生住
0785b03: 滅。亦復不住。如生住滅中。有內外陰界入。是
0785b04: 內外陰界入。亦有生住滅。若如是不住者。即
0785b05: 是非我。非我所。又佛言。從本已來。無我無人。
0785b06: 無有丈夫。但是內心見有我人。內心起時。彼
0785b07: 已害我。即名為害。乃至是中。無有一法。和
0785b08: 合聚集。決定成就。得名為佛。名法。名僧。名父。
0785b09: 名母。名阿羅漢。定可取者。又頌云。俯仰屈申
0785b10: 立去來。瞻視言語中無實。風依識故有所作。
0785b11: 是識滅相念念無。彼此男女有我心。無智慧
0785b12: 故妄見有。骨鎖相連皮肉覆。機關動作如木
0785b13: 人。內雖無實外似人。譬如熱金投水中。亦如
0785b14: 野火焚竹林。因緣和合有聲出。華嚴經頌云。
0785b15: 菩薩一切業果報。悉為無盡智所印。如是無
0785b16: 盡自性盡。是故無盡方便滅。菩薩觀心不在
0785b17: 外。亦復不得在於內。知其心性無所有。我法
0785b18: 皆離永寂滅。彼諸佛子如是知。一切法性常
0785b19: 空寂。無有一法能造作。同於諸佛悟無我。大
0785b20: 集經云。若復有言。眼色因緣。故有我者。是義
0785b21: 不然。何以故。眼中無我。色亦如是。而和合中。
0785b22: 亦復無我。和合因緣。生於眼識。如是識中。亦
0785b23: 復無我。風中空中。悉亦無我。如是推尋。竟不
0785b24: 可得。此識但是十二因緣。猶環流轉。離十二
0785b25: 因緣。識不可見。但因識生名色。乃至則有衰
0785b26: 老。及以病死。如是等法。因眼識。生。而是眼識。
0785b27: 非東方來。南西北方。四維上下。亦復如是。所
0785b28: 因之念。生根識者。是念亦滅。眼識不住。第二
0785b29: 念中。亦不語念。汝住我滅。而是滅法。亦非復
0785c01: 去至十方面。亦復不專一處住止。是故諸法。
0785c02: 因緣故生。若離因緣。則不得生。因因緣生。因
0785c03: 因緣滅。如是因緣。名相續法。是故當知。實無
0785c04: 有我。而是因緣。亦無作者。無有受者。無有起
0785c05: 者。無他起者。是故無我。若無我者。我既是空。
0785c06: 我所亦空。何以故。然體性爾故。是故眼性無
0785c07: 我我所。無有積聚。非合非散。即生滅故。一
0785c08: 切諸法。亦復如是。是風因緣。亦入根中。左旋
0785c09: 右轉。清淨照了。彼風如幻。亦不可捉。又雖似
0785c10: 有能作所作。二事相成。但從緣生。俱無自性。
0785c11: 不知唯識之人。盡執為實我。如大涅槃經云。
0785c12: 佛言。比丘。譬如二手相拍。聲出其中。我亦如
0785c13: 是。
0785c14: 宗鏡錄卷第六十五
0785c15: 　　　　　　戊申歲分司大藏都監開板
