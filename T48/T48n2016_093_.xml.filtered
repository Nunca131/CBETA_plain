0919c13: 
0919c14: 
0919c15: 宗鏡錄卷第九十三
0919c16: 
0919c17: 慧日永明寺主智覺禪師延壽集
0919c18: 夫宗鏡錄。是實相法門。若信得何福。若毀得
0919c19: 何罪。答。此一心實相之門。般若甚深之旨。
0919c20: 於難信之中。或有信者。法利無盡。唯佛能知。
0919c21: 若有毀者。謗般若罪。過莫大焉。現世受殃生
0919c22: 身陷獄。何以受報如此廣大。以般若是一切
0919c23: 世出世間凡聖之母。猶如大地。無物不從地
0919c24: 生。或若謗之。則謗一切佛地三寶功德。如十
0919c25: 法界中一切眾生。若昇若沈。若愚若智。無不
0919c26: 皆從般若中來。若不得般若威光。實無一塵
0919c27: 可立。如般若經云。欲尊貴自在。乃至欲得
0919c28: 菩提。當學般若。又云。〔若欲〕－【元】若欲得六根完具。當
0919c29: 學般若。乃至鬼畜。亦要完具。以此鬼畜。皆從
0920a01: 學般若來。故知不信宗鏡。無有是處。如諸法
0920a02: 無行經云。爾時文殊師利言。世尊。師子吼
0920a03: 鼓音王如來滅度之後。爾時有菩薩比丘。名
0920a04: 曰喜根。時為法師。質直端正。不壞威儀。不捨
0920a05: 世法。爾時眾生。普皆利根。樂聞深論。其喜根
0920a06: 法師。於眾人前。不稱讚少欲知足。細行獨處。
0920a07: 但教眾人諸法實相。所謂一切法性。即是貪
0920a08: 欲之性。貪欲性即是諸法性。瞋恚性即是諸
0920a09: 法性。愚癡性即是諸法性。其喜根法師。以是
0920a10: 方便教化眾生。眾生所行。皆是一相。各不相
0920a11: 是非。所行之道。心無瞋癡。以無瞋癡因緣故。
0920a12: 逮得法忍。於佛法中。決定不壞。世尊。爾時復
0920a13: 有比丘法師。行菩薩道。名曰勝意。其勝意比
0920a14: 丘。護持禁戒。得四禪四無色定。行十二頭陀。
0920a15: 世尊。是勝意比丘。有諸弟子。其心輕動。樂見
0920a16: 他過。世尊。後於一時。勝意菩薩。入聚落乞食。
0920a17: 誤至喜根弟子家。見舍主居士子。即到其所。
0920a18: 敷座而坐。為居士子。稱讚少欲知足細行。說
0920a19: 無利語過。讚嘆遠眾樂獨行者。又於居士子
0920a20: 前。復說喜根法師過失。是比丘不實。以邪見
0920a21: 道。教化眾生。是雜行者。說婬欲無障礙。瞋恚
0920a22: 無障礙。愚癡無障礙。一切諸法。皆無障礙。是
0920a23: 居士子利根。得無生法忍。即語勝意比丘。大
0920a24: 德。汝知貪欲。為是何法。勝意言。居士。我知
0920a25: 貪欲是煩惱。居士子言。大德。是煩惱為在內
0920a26: 在外耶。勝意比丘言。不在內。不在外。大德。
0920a27: 若貪欲不在內。不在外。不在東西南北。四維
0920a28: 上下十方。即是無生。若無生者。云何說若垢
0920a29: 若淨。爾時勝意比丘。瞋恚不喜。從座起去。作
0920b01: 如是言。是喜根比丘。以妄語法。多惑眾人。是
0920b02: 人以不學入音聲法門故。聞佛音聲則喜。聞
0920b03: 外道音聲則瞋。於梵行音聲則喜。於非梵行
0920b04: 音聲則瞋。以不學入音聲法門故。乃至爾時
0920b05: 喜根菩薩。於眾僧前。說是諸偈云。貪欲是涅
0920b06: 槃。恚癡亦如是。如此三事中。有無量佛道。
0920b07: 若有人分別。貪欲瞋恚癡。是人去佛遠。譬如
0920b08: 天與地。菩提與貪欲。是一而非二。皆入一法
0920b09: 門。平等無有異。凡夫聞怖畏。去佛道甚遠。
0920b10: 貪欲不生滅。不能令心惱。若人有我心。及
0920b11: 有得見者。是人為貪欲。將入於地獄。貪欲
0920b12: 之實性。即是佛法性。佛法之實性。亦是貪欲
0920b13: 性。是二法一相。所謂是無相。若能如是知。
0920b14: 則為世間導。若有人分別。是持戒毀戒。以
0920b15: 持＝時【元】持時戒誑故。輕篾於他人。是人無菩提。亦無
0920b16: 有佛法。但自安住立。有所得見中。若住空
0920b17: 閑處。自貴而賤人。尚不得生天。何況於菩
0920b18: 提。皆由著空閑。住於邪見故。邪見與菩提。皆
0920b19: 等無有異。但以名字數。語言故別異。若人通
0920b20: 達此。則為近菩提。分別煩惱垢。即是著淨
0920b21: 見。無菩提佛法。住有得見中。若貪著佛法。是
0920b22: 則遠佛法。貪無礙法故。則還受苦惱。若人無
0920b23: 分別。貪欲瞋恚癡。入三毒性故。則為見菩提。
0920b24: 是人近佛道。疾得無生忍。若見有為法。與無
0920b25: 為法異。是人終不得。解於有為法。若知二性
0920b26: 同。必為人中尊。佛不見菩提。亦不見佛法。不
0920b27: 著諸法故。降魔成佛道。若欲度眾生。勿分別
0920b28: 其性。一切諸眾生。皆同於涅槃。若能如是見。
0920b29: 是則得成佛。其心不閑靜。而現閑靜相。是於
0920c01: 天人中。則為是大賊。是人無菩提。亦無有佛
0920c02: 法。若作如是願。我當得作佛。如是之凡夫。
0920c03: 無明力所牽。佛法湛清淨。其喻如虛空。此中
0920c04: 無可取。亦無有可捨。佛不得佛道。亦不度眾
0920c05: 生。凡夫強分別。作佛度眾生。是人於佛法。則
0920c06: 為甚大遠。若見眾生苦。則是受苦者。眾生無
0920c07: 眾生。而說有眾生。住眾生相中。則無有菩提。
0920c08: 若人見眾生。是畢竟解脫。無有婬恚癡。知是
0920c09: 為世將。若人見眾生。不見非眾生。不得佛法
0920c10: 實。佛同眾生性。若能如是知。則為世間將。乃
0920c11: 至＝是【元】至是說是諸偈法時。三萬諸天子。得無生法忍。
0920c12: 萬八千人。漏盡解脫。即時地裂。勝意比丘。墮
0920c13: 大地獄。以是業障罪因緣故。百千億那由他
0920c14: 劫。於大地獄。受諸苦毒。從地獄出。七十四
0920c15: 萬世。常被誹謗。若干百千劫。乃至不聞佛之
0920c16: 名字。自是已後。還得值佛。出家學道。而無志
0920c17: 樂。於六十二萬世。常返道入俗。亦以業障餘
0920c18: 罪故。於若干百千世。諸根闇鈍。世尊。爾時喜
0920c19: 根法師。於今東方過十萬億佛土。有國名寶
0920c20: 莊嚴。於中得阿耨多羅三藐三菩提。號曰勝
0920c21: 光明威德王如來。應供正遍知。今現在彼。
0920c22: 其勝意比丘。今我身是。世尊。我未入如是法
0920c23: 相門時。受。如是苦。分別苦。顛倒苦。是故若發
0920c24: 菩薩心者。若發小乘心者。不欲起如是業障
0920c25: 罪。不欲受如是苦惱者。不應拒逆佛法。無有
0920c26: 處所可生瞋癡。佛告文殊師利。汝聞是諸偈。
0920c27: 得何等利。世尊。我畢是業障罪已。聞是偈因
0920c28: 緣故。所在生處。利根智慧。得深法忍。巧說深
0920c29: 法。文殊師利。為誰力故。能憶如是無量阿僧
0921a01: 祇劫罪業因緣。世尊。諸菩薩有所念。有所說。
0921a02: 有所思惟。皆是佛之神力。所以者何。一切諸
0921a03: 法。皆從佛出。故知若不信宗鏡中所說實相
0921a04: 之理。則如勝意比丘。沒魂受裂地之大苦。若
0921a05: 有信如是說。則如文殊師利。智慧演深法之
0921a06: 妙辯。信毀交報。因果無差。普勸後賢。應深信
0921a07: 受。若信般若福。廣具前文。今述謗＝諸【元】謗諸方等罪。
0921a08: 略引誠證。如大般若經中。廣說謗法之罪。謂
0921a09: 此方墮阿鼻地獄。此土劫壞。罪猶未畢。移置
0921a10: 他方阿鼻地獄中。他方復經劫壞。罪亦未盡。
0921a11: 復移他方。如是巡歷十方。十方各經劫盡。還
0921a12: 生此土阿鼻地獄中。千佛出世。救之猶難。若
0921a13: 欲說其所受之身。聞者當吐熱血而死故。善
0921a14: 現請說所受之身。佛竟不說。乃至華嚴地獄
0921a15: 天子。法華不輕四眾。皆是不信。悉墮阿鼻。若
0921a16: 有聞者。應須驚懼。以為鑒誡。普曉群蒙。次明
0921a17: 信毀現受報者。第一明信者。唐釋慧。姓董
0921a18: 氏。住襄陽。少出家。聽三論。初住光福寺。居山
0921a19: 頂。引汲為勞。明欲往他寺。夜見神人。身長一
0921a20: 丈。衣以紫袍。頂禮曰。請住於此。常講大乘
0921a21: 經。勿以小乘為慮。其小乘者。如高山無水。不
0921a22: 能利人。大乘經者。猶如大海。自止此山。多佛
0921a23: 出世。一人讀誦說大乘。能令所住。珍寶光明。
0921a24: 眷屬榮勝。若有小乘。前事並失。唯願弘持。勿
0921a25: 孤所望。法師須水。此易得耳。來月八日。定當
0921a26: 得之。自往劍南慈母山大泉。請一龍王去也。
0921a27: 言已不現。恰至來月七日夜。大風卒起。從西
0921a28: 南來。雷震雨。唯見清泉。香而且美。合眾幸。
0921a29: 及亡龍泉。漸便乾竭。信之為益。其類是焉。第
0921b01: 二＝一【元】【明】二一明毀者。佛藏經云。於未來世。當有比丘。
0921b02: 不修身戒。心慧。是人輕笑如來。所說畢竟空
0921b03: 法。又云。若有聞空。即當驚畏。是人可愍。直至
0921b04: 地獄。無有救者。唐釋慧眺。姓莊氏。少出家。
0921b05: 以小乘為業。住襄陽報善寺哲公座下。龍泉。
0921b06: 開講三論。心生不忍。曰三論明空。講者著
0921b07: 空＋（法）【元】空空法。發言訖。舌出三尺。眼耳鼻並皆流血。七
0921b08: 日不語。有伏律師。聞其拔舌。告已＝曰【明】已曰。汝太癡
0921b09: 也。一言毀謗。罪過五逆。可信大乘。方得免耳。
0921b10: 乃令燒香發願。懺悔前言。舌還收入。遂往哲
0921b11: 公所。誓心斂。唯聽大乘。後往香山神足寺。
0921b12: 足不跨閫。常習大乘。時講華嚴等經。用申懺
0921b13: 謝。常於眾中。陳其前失。獨處一房。常坐常念。
0921b14: 貞觀十一年。四月三日。在寺後松林坐禪。見
0921b15: 有三人來。形貌奇異。禮拜。請受菩薩戒訖。曰。
0921b16: 禪師大利根。若不改心信大乘者。千佛出世。
0921b17: 猶在地獄。又昔有人謗大乘。臨終出現牛聲。
0921b18: 則知華報昭然。果報寧失。已上皆是障深不
0921b19: 信。或智淺謬傳。依文起見。悉成謗法。如文
0921b20: 殊師利巡行經云。文殊師利言。大德舍利弗。
0921b21: 若人說言。過去未來現在如來。有依不依。如
0921b22: 是之人則謗如來。何以故。真如無念。亦無
0921b23: 所念。真如不退。真如無相。今宗鏡大意。所錄
0921b24: 之文。或祖或教。但有一字一句。若理若事。
0921b25: 若智若行。皆悉迴向。指歸真如一心。何者。心
0921b26: 之實性。名曰真如。性以不改為義。真以無偽
0921b27: 得名。如則不變不異。以此心性。周遍圓融。橫
0921b28: 該十方。徹三際。至一切時處。未間斷。凡
0921b29: 有一毫善根。悉皆迴向。念念合真如之體。體
0921c01: 無不寂。一一順真如之用。用何有窮。所以
0921c02: 但契一如。自含眾德。如華嚴經中。真如相迴
0921c03: 向有一百句。一一句中。無不同指。皆為成就
0921c04: 一心妙門。如經云。佛子。此菩薩摩訶薩。正念
0921c05: 明了。其心堅住。遠離迷惑。專意修行。深心不
0921c06: 動。成不壞業。趣一切智。終不退轉。志求大乘。
0921c07: 勇猛無畏。植諸德本。普安世間。生勝善根。修
0921c08: 白淨法。大悲增長。心寶成就。乃至譬如真如。
0921c09: 遍一切處。無有邊際。善根迴向。亦復如是。遍
0921c10: 一切處。無有邊際。譬如真如。真實為性。善根
0921c11: 迴向。亦復如是。了一切法。真實為性。譬如真
0921c12: 如恒守本性。無有改變。善根迴向。亦復如是。
0921c13: 守其本性。始終不改。譬如真如。以一切法。無
0921c14: 性為性。善根迴向。亦復如是。了一切法。無性
0921c15: 為性。譬如真如。無相為相。善根迴向。亦復如
0921c16: 是。了一切法。無相為相。譬如真如。若有得者。
0921c17: 終無退轉。善根迴向。亦復如是。若有得者。於
0921c18: 諸佛法。永不退轉。譬如真如。一切諸佛之所
0921c19: 行處。善根迴向。亦復如是。一切如來所行之
0921c20: 處。譬如真如。離境界相。而為境界。善根迴向。
0921c21: 亦復如是。離境界相。而為三世一切諸佛圓
0921c22: 滿境界。譬如真如。能有安立。善根迴向。亦復
0921c23: 如是。悉能安立一切眾生。譬如真如。性常隨
0921c24: 順。善根迴向。亦復如是。盡未來劫。隨順不斷。
0921c25: 譬如真如。無能測量。善根迴向。亦復如是。等
0921c26: 虛空界。盡眾生心。無能測量。譬如真如。充滿
0921c27: 一切。善根迴向。亦復如是。一剎那中。普周法
0921c28: 界。譬如真如。常住無盡。善根迴向。亦復如
0921c29: 是。究竟無盡。譬如真如。無有比對。善根迴
0922a01: 向。亦復如是。普能圓滿一切佛法。無有比對。
0922a02: 譬如真如。體性堅固。善根迴向。亦復如是。體
0922a03: 性堅固。非諸惑惱之所能沮。譬如真如。不可
0922a04: 破壞。善根迴向。亦復如是。一切眾生。不能損
0922a05: 壞。譬如真如。照明為體。善根迴向。亦復如是。
0922a06: 以普照明。而為其性。譬如真如。無所不在。善
0922a07: 根迴向。亦復如是。於一切處。悉無不在。譬如
0922a08: 真如。遍一切時。善根迴向。亦復如是。遍一切
0922a09: 時。譬如真如。性常清淨。善根迴向。亦復如是。
0922a10: 住於世間。而體清淨。譬如真如。於法無礙。善
0922a11: 根迴向。亦復如是。周行一切。而無所礙。譬如
0922a12: 真如。為眾法眼。善根迴向。亦復如是。能為一
0922a13: 切眾生作眼。譬如真如。性無勞倦。善根迴向。
0922a14: 亦復如是。修行一切菩薩諸行恒無勞倦。譬
0922a15: 如真如。體性甚深。善根迴向。亦復如是。其性
0922a16: 甚深。譬如真如。無有一物。善根迴向。亦復如
0922a17: 是。了知其性。無有一物。譬如真如。性非出
0922a18: 現。善根迴向。亦復如是。其體微妙。難可得見。
0922a19: 譬如真如。離眾垢翳。善根迴向。亦復如是。慧
0922a20: 眼清淨。離諸癡翳。譬如真如。性無與等。善根
0922a21: 迴向。亦復如是。成就一切諸菩薩行。最上無
0922a22: 等。譬如真如。體性寂靜。善根迴向。亦復如
0922a23: 是。善能隨順寂靜之法。譬如真如。無有根本。
0922a24: 善根迴向。亦復如是。能入一切無根本法。譬
0922a25: 如真如。體性無邊。善根迴向。亦復如是。淨諸
0922a26: 眾生。其數無邊。譬如真如。體性無著。善根迴
0922a27: 向。亦復如是。畢竟遠離一切諸著。譬如真如。
0922a28: 無有障礙。善根迴向。亦復如是。除滅一切世
0922a29: 間障礙。譬如真如。非世所行。善根迴向。亦復
0922b01: 如是。非諸世間之所能行。譬如真如。體性
0922b02: 無住。善根迴向。亦復如是。一切生死。皆非所
0922b03: 住。譬如真如。性無所作。善根迴向。亦復如是。
0922b04: 一切所作。悉皆捨離。譬如真如。體性安住。善
0922b05: 根迴向。亦復如是。安住真實。譬如真如。與一
0922b06: 切法。而共相應。善根迴向。亦復如是。與諸菩
0922b07: 薩。聽聞修習。而共相應。譬如真如。一切法中
0922b08: 性常平等。善根迴向。亦復如是。於諸世間。修
0922b09: 平等行。譬如真如。不離諸法。善根迴向。亦復
0922b10: 如是。盡未來際。不捨世間。譬如真如。一切法
0922b11: 中畢竟無盡。善根迴向。亦復如是。於諸眾生。
0922b12: 迴向無盡。譬如真如。與一切法。無有相違。善
0922b13: 根迴向。亦復如是。不違三世一切佛法。譬如
0922b14: 真如。普攝諸法。善根迴向。亦復如是。盡攝一
0922b15: 切眾生善根。譬如真如。與一切法。同其體性。
0922b16: 善根迴向。亦復如是。與三世佛。同一體性。譬
0922b17: 如真如。與一切法。不相捨離。善根迴向。亦復
0922b18: 如是。攝持一切世出世法。譬如真如。無能映
0922b19: 蔽。善根迴向。亦復如是。一切世間無能映蔽。
0922b20: 譬如真如。不可動搖。善根迴向。亦復如是。一
0922b21: 切魔業無能動搖。譬如真如。性無垢濁。善根
0922b22: 迴向。亦復如是。修菩薩行。無有垢濁。譬如真
0922b23: 如。無有變易。善根迴向。亦復如是。愍念眾生。
0922b24: 心無變易。譬如真如。不可窮盡。善根迴向。亦
0922b25: 復如是。非諸世法所能窮盡。譬如真如。性常
0922b26: 覺悟。善根迴向。亦復如是。普能覺悟一切諸
0922b27: 法。譬如真如。不可失壞。善根迴向。亦復如是。
0922b28: 於諸眾生起勝志願。永不失壞。譬如真如。能
0922b29: 大照明。善根迴向。亦復如是。以大智光。照諸
0922c01: 世間。譬如真如。不可言說。善根迴向。亦復如
0922c02: 是。一切言語。所不可說。譬如真如。持諸世間。
0922c03: 善根迴向。亦復如是。能持一切菩薩諸行。譬
0922c04: 如真如。隨世言說。善根迴向。亦復如是。隨順
0922c05: 一切智慧言說。譬如真如。遍一切法。善根迴
0922c06: 向。亦復如是。遍於十方一切佛剎。現大神通。
0922c07: 成等正覺。譬如真如。無有分別。善根迴向。亦
0922c08: 復如是。於諸世間。無所分別。譬如真如。遍一
0922c09: 切身。善根迴向。亦復如是。遍十方剎。無量身
0922c10: 中。譬如真如。體性無生。善根迴向。亦復如是。
0922c11: 方便示生而無所生。譬如真如。無所不在。善
0922c12: 根迴向。亦復如是。十方三世諸佛土中。普現
0922c13: 神通而無不在。譬如真如。遍在於夜。善根迴
0922c14: 向。亦復如是。於一切夜放大光明。施作佛事。
0922c15: 譬如真如。遍在於晝。善根迴向。亦復如是。悉
0922c16: 令一切在晝眾生。見佛神變演不退輪。離垢清
0922c17: 淨無空過者。譬如真如。遍在半月。及以一月。
0922c18: 善根迴向。亦復如是。於諸世間次第時節。得
0922c19: 善方便。於一念中知一切時。譬如真如。遍在
0922c20: 年歲。善根迴向。亦復如是。住無量劫。明了
0922c21: 成熟一切諸根。皆令圓滿。譬如真如。遍成壞
0922c22: 劫。善根迴向。亦復如是。住一切劫清淨無染。
0922c23: 教化眾生咸令清淨。譬如真如。盡未來際。善
0922c24: 根迴向。亦復如是。盡未來際。修諸菩薩清淨
0922c25: 妙行。成滿大願無有退轉。譬如真如。遍住三
0922c26: 世。善根迴向。亦復如是。令諸眾生。於一剎那
0922c27: 見三世佛。未曾一念而有捨離。譬如真如。遍
0922c28: 一切處。善根迴向。亦復如是。超出三界。周行
0922c29: 一切悉得自在。譬如真如。住有無法。善根迴
0923a01: 向。亦復如是。了達一切有無之法。畢竟清淨。
0923a02: 譬如真如。體性清淨。善根迴向。亦復如是。能
0923a03: 以方便集助道法。淨治一切諸菩薩行。譬如
0923a04: 真如。體性明潔。善根迴向。亦復如是。令諸菩
0923a05: 薩。悉得三昧明潔之心。譬如真如。體性無垢。
0923a06: 善根迴向。亦復如是。遠離諸垢。滿足一切諸
0923a07: 清淨意。譬如真如。無我我所。善根迴向。亦復
0923a08: 如是。以無我我所清淨之心。充滿十方諸佛
0923a09: 國土。譬如真如。體性平等。善根迴向。亦復如
0923a10: 是。獲得平等一切智智。照了諸法離諸癡
0923a11: 翳。譬如真如。超諸數量。善根迴向。亦復如是。
0923a12: 與超數量一切智乘大力法藏而同止住。興
0923a13: 遍十方一切世界廣大法雲。譬如真如。平等
0923a14: 安住。善根迴向。亦復如是。發生一切諸菩薩
0923a15: 行。平等住於一切智道。譬如真如。遍住一切
0923a16: 諸眾生界。善根迴向。亦復如是。滿足無礙一
0923a17: 切種智。於眾生界悉現在前。譬如真如。無
0923a18: 有分別。普住一切音聲智中。善根迴向。亦復
0923a19: 如是。具足一切諸言音智。能普示現種種
0923a20: 言音。開示眾生。譬如真如。永離世間。善根
0923a21: 迴向。亦復如是。普使眾生。永出世間。譬如真
0923a22: 如。體性廣大。善根迴向。亦復如是。悉能受持
0923a23: 去來今世廣大佛法。恒不忘失。勤修一切菩
0923a24: 薩諸行。譬如真如。無有間息。善根迴向。亦復
0923a25: 如是。為欲安處一切眾生於大智地。於一切
0923a26: 劫修菩薩行。無有間息。譬如真如。體性寬廣。
0923a27: 遍一切法。善根迴向。亦復如是。淨念無礙。普
0923a28: 攝一切寬廣法門。譬如真如。遍攝群品。善根
0923a29: 迴向。亦復如是。證得無量品類之智。修諸菩
0923b01: 薩真實妙行。譬如真如。無所取著。善根迴向。
0923b02: 亦復如是。於一切法皆無所取。除滅一切世
0923b03: 間取著。普令清淨。譬如真如。體性不動。善根
0923b04: 迴向。亦復如是。安住普賢圓滿行願。畢竟不
0923b05: 動。譬如真如。是佛境界。善根迴向。亦復如是。
0923b06: 令諸眾生滿足一切大智境界。滅煩惱境悉
0923b07: 令清淨。譬如真如。無能制伏。善根迴向。亦復
0923b08: 如是。不為一切眾魔事業外道邪論之所制
0923b09: 伏。譬如真如。非是可修。非不可修。善根迴向。
0923b10: 亦復如是。捨離一切妄想取著。於修不修無
0923b11: 有分別。譬如真如。無有退捨。善根迴向。亦復
0923b12: 如是。常見諸佛發菩提心。大誓莊嚴永無退
0923b13: 捨。譬如真如。普攝一切世間言音。善根迴向。
0923b14: 亦復如是。能得一切差別言音神通智慧。普
0923b15: 發一切種種言詞。譬如真如。於一切法無所
0923b16: 希求。善根迴向。亦復如是。令諸眾生乘普賢
0923b17: 乘。而出離。於一切法無所貪求。譬如真如。住
0923b18: 一切地。善根迴向。亦復如是。令一切眾生捨
0923b19: 世間地住智慧地。以普賢行而自莊嚴。譬如
0923b20: 真如。無有斷絕。善根迴向。亦復如是。於一切
0923b21: 法得無所畏。隨其類音處處演說。無有斷絕。
0923b22: 譬如真如。捨離諸漏。善根迴向。亦復如是。令
0923b23: 一切眾生成就法智。了達於法。圓滿菩提無
0923b24: 漏功德。譬如真如。無有少法而能壞亂。令其
0923b25: 少分非是覺悟。善根迴向。亦復如是。普令開
0923b26: 悟一切諸法。其心無量。遍周法界。譬如真如。
0923b27: 過去非始。未來非未。現在非異。善根迴向。亦
0923b28: 復如是。為一切眾生新新恒起菩提心願。普
0923b29: 使清淨。永離生死。譬如真如。於三界＝世【元】【明】界世中無所
0923c01: 分別。善根迴向。亦復如是。現在念念心常覺
0923c02: 悟。過去未來皆悉清淨。譬如真如。成就一切
0923c03: 諸佛菩薩。善根迴向。亦復如是。發起一切大
0923c04: 願方便。成就諸佛廣大智慧。譬如真如。究竟
0923c05: 清淨。不與一切諸煩惱俱。善根迴向。亦復如
0923c06: 是。能滅一切眾生煩惱。圓滿一切清淨智慧。
0923c07: 釋曰。是知百句之內。一一義中。無一字而不
0923c08: 約心明。無一行而不隨性起。可謂真該行末。
0923c09: 無一一行而非真。行徹真原。無一一真而非
0923c10: 行。如是則理事周備。心境融通。匪著有以凝
0923c11: 空。免滯真而染俗。能令頓生正信。步步成菩
0923c12: 薩之因門。直顯圓修。念念滿諸佛之果海。所
0923c13: 以具錄百句。廣大全文。究竟證明。宗鏡妙旨。
0923c14: 今則普勸十方學士。一切後賢。但願道富人
0923c15: 貧。情德厚。以法為侶。以智為先。用慈修身。
0923c16: 開物是務。為法施主。匪家風。無問不從。有
0923c17: 疑咸決。則履佛行處免負本心。妙行恒新。至
0923c18: 道如在。所以證道歌云。窮釋子。口稱貧。實是
0923c19: 身貧道不貧。貧則身常披縷褐。道則心藏無
0923c20: 價珍。無價珍。用無盡。利物應時終不。三身
0923c21: 四智體中圓。八解六通心地印。斯則以法界
0923c22: 為身。虛空為量。情亡取捨。見泯自他。以物心
0923c23: 為心。何門不順。以彼意為意。何法能違。入
0923c24: 宗鏡中。法爾如是。故書云。以兆人之耳聽。
0923c25: 以四海之目視。以己身知人身。以己心知人
0923c26: 心。聖人無常心。以百姓為心。又云。攝己從他。
0923c27: 萬事消和。攝他從己諸事競起。則內外指歸。
0923c28: 證明無盡。問。信受毀謗此宗鏡法。罪福何
0923c29: 重。答。此乃群賢之父。諸佛之母。萬善由
0924a01: 生。信謗豈不獲報重耶。所以法華經云。又如
0924a02: 大梵天王。一切眾生之父。此經亦復如是。一
0924a03: 切聖賢學無學。及發菩薩心者之父。起信鈔
0924a04: 云。若謗此法。以深自害。亦害他人。斷絕一切
0924a05: 三寶之種。一切如來。皆依此法得涅槃故。一
0924a06: 切菩薩。因之修行。得入佛智故。
0924a07: 宗鏡錄卷第九十三
0924a08: 　　　　　　戊申歲分司大藏都監開板
