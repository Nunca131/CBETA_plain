0018b01: 
0018b02: 宏智禪師廣錄卷第二
0018b03: 
0018b04: 長蘆覺和尚頌古拈古集序
0018b05: 夫至理超名象之階。真智出思議之外。佛佛
0018b06: 祖祖。相印以心。葉葉花花。妙嚴於本。門庭峻
0018b07: 高。而稜稜壁立。各紹其宗。枝派衍遠。而浩浩
0018b08: 岐流。終歸於海。付區分於杖拂。與烹鍊於鑪
0018b09: 鎚。道任斯人也。廓吞納之胸膺。神應求器也。
0018b10: 具變通之手段。為萬世之龜噬。明覺首唱於
0018b11: 其前。追千里之驥游。阿誰步隨於其後。
0018b12: 長蘆和尚。摭古德機緣二百則。頌以宣其義。
0018b13: 拈以振其綱。揚淮壖兩席之光。繼雪竇百年
0018b14: 之踵。爛成春意。東風暖而山被錦雲。湛作秋
0018b15: 容。半夜寒而水懷璧月。縱奪有則。趣舍何
0018b16: 心。剪蓁蘙而闢正塗。頌見古人之克力。震
0018b17: 雷霆而破蟄戶。拈彰底事之全機。綿密契同。
0018b18: 方圓合。鑿枘不爽。斤斧亡痕。屈曲相通。
0018b19: 肖貫珠之絲蟻。裴回相附。猶布雨之雲龍。
0018b20: 赤肉團獨露真常。髑髏眼瀝乾漏識。箭鋒函
0018b21: 蓋。影草探竿。脫功勳而空劫非家。垂方便
0018b22: 而通身是手。洗磨鸞鑑。清吹排雲夢之氛。
0018b23: 膠續鳳絃。雅韻奏雪樓之曲。禪人法潤集
0018b24: 以成編。小子嗣宗序而為引。建炎三年自恣
0018b25: 日敘。
0018b26: 
0018b27: 泗州普照覺和尚頌古
0018b28: 侍者法潤信悟編
0018b29: 舉世尊一日陞座。文殊白槌云。諦觀法王
0018c01: 法。法王法如是。世尊便下座。頌曰。
0018c02: 一段真風見也麼。綿綿化母理機梭。織成古
0018c03: 錦含春像。無奈東君漏泄何。
0018c04: 舉梁武帝問達磨大師。如何是聖諦第一
0018c05: 義。磨云。廓然無聖。帝云。對朕者唯。磨云
0018c06: 不識。帝不契。遂渡江至少林。面壁九年。頌
0018c07: 曰。
0018c08: 廓然無聖。來機徑挺。得非犯鼻而揮斤。失不
0018c09: 回頭而墮甑。寥寥冷坐少林。默默全提正令。
0018c10: 秋清月轉霜輪。河淡斗垂夜柄。繩繩衣付
0018c11: 兒孫。從此人天成藥病。
0018c12: 舉東印土國王。請二十七祖般若多羅齋。
0018c13: 王問。云何不看經。祖云。貧道入息不居陰
0018c14: 界。出息不涉眾緣。常轉如是經。百千萬億
0018c15: 卷。頌曰。
0018c16: 雲犀玩月璨含輝。木馬游春駿不。眉底一
0018c17: 雙寒碧眼。看經那到透牛皮。明白心超曠劫。
0018c18: 英雄力破重圍。妙圓樞口轉靈機。寒山忘
0018c19: 來時路。拾得相將手歸。
0018c20: 舉世尊與眾行次。以手指地云。此處宜建
0018c21: 梵剎。帝釋將一莖草。插於地上云。建梵剎
0018c22: 已竟。世尊微笑。頌曰。
0018c23: 百草頭上無邊春。信手拈來用得親。丈六金
0018c24: 身功德聚。等閑手入紅塵。塵中能作主。化
0018c25: 外自來賓。觸處生涯隨分足。未嫌伎倆不如
0018c26: 人。
0018c27: 舉僧問清源。如何是佛法大意。源云。廬陵
0018c28: 米作麼價。頌曰。
0018c29: 太平治業無像。野老家風至淳。只管村歌社
0019a01: 飲。那知舜德堯仁。
0019a02: 舉僧問馬大師。離四句絕百非。請師直指
0019a03: 某甲西來意。大師云。我今日勞倦。不能
0019a04: 為汝說。問取智藏去。僧問藏。藏云。何不問
0019a05: 和尚。僧云。和尚教來問。藏云。我今日頭
0019a06: 痛。不能為汝說。問取海兄去。僧問海。海
0019a07: 云。我到這裡不會。僧舉似大師。大師云。
0019a08: 藏頭白海頭黑。頌曰。
0019a09: 藥之作病鑒乎前聖。病之作醫必也其誰。白
0019a10: 頭黑頭兮克家之子。有句無句兮截流之機。
0019a11: 堂堂坐斷舌頭路。應笑毘耶老古錐。
0019a12: 舉藥山久不陞座。院主白云。大眾久思示
0019a13: 誨。請和尚為眾說法。山令打鐘。眾方集。山
0019a14: 陞座。良久便下座歸方丈。主隨後問云。和
0019a15: 尚適來許為眾說法。云何不垂一言。山云。
0019a16: 經有經師。論有論師。爭怪得老僧。頌曰。
0019a17: 癡兒刻意止啼錢。良駟追風顧影鞭。雲掃長
0019a18: 空巢月鶴。寒清入骨不成眠。
0019a19: 舉百丈上堂。常有一老人聽法。隨眾散去。
0019a20: 一日不去。丈乃問。立者何人。老人云。某甲
0019a21: 於過去迦葉佛時。曾住此山。有學人問。大
0019a22: 修行底人。還落因果也無。對他道。不落因
0019a23: 果。墮野狐身五百生。今請和尚代一轉語。
0019a24: 丈云。不昧因果。老人於言下大悟。頌曰。
0019a25: 一尺水一丈波。五百生前不奈何。不落不昧
0019a26: 商量也。依前撞入葛藤窠。阿呵呵會也麼。若
0019a27: 是爾灑灑落落。不妨我哆哆和和。神歌社舞
0019a28: 自成曲。拍手其間唱哩囉。
0019a29: 舉南泉一日東西兩堂爭兒。南泉見遂
0019b01: 提起云。道得即不斬。眾無對。泉斬兒
0019b02: 為兩段。南泉復舉前話問趙州。州便脫草
0019b03: 鞋。於頭上戴出。泉云。子若在恰救得兒。
0019b04: 頌曰。
0019b05: 兩堂雲水盡分拏。王老師能驗正邪。利刀斬
0019b06: 斷俱亡像。千古令人愛作家。此道未喪。知音
0019b07: 可嘉。鑿山透海兮唯尊大禹。鍊石補天兮獨
0019b08: 賢女媧。趙州老有生涯。草鞋頭戴較些些。異
0019b09: 中來也還明鑒。只箇真金不混沙。
0019b10: 舉臺山路上有一婆子。凡有僧問臺山路
0019b11: 向什麼處去。婆云驀直去。僧纔行。婆云。好
0019b12: 阿師又恁麼去也。僧舉似趙州。州云。待
0019b13: 與勘過。州亦如前問。至來日上堂云。我為
0019b14: 汝勘破婆子了也。頌曰。
0019b15: 年老成精不謬傳。趙州古佛嗣南泉。枯龜喪
0019b16: 命因圖象。良馬追風累纏牽。勘破了老婆禪。
0019b17: 說向人前不直錢。
0019b18: 舉雲門大師云。光不透脫有兩般病。一切
0019b19: 處不明面前有物。是一透得一切法空。隱
0019b20: 隱地似有箇物相似。亦是光不透脫。又法
0019b21: 身亦有兩般病。得到法身。為法執不忘已
0019b22: 見猶存。墮在法身邊。是一直饒透得放過
0019b23: 即不可。子細撿點將來。有什麼氣息。亦是
0019b24: 病。頌曰。
0019b25: 森羅萬象許崢嶸。透脫無方礙眼睛。掃彼門
0019b26: 庭誰有力。隱人胸次自成情。船＝舡【原】船舡橫野渡涵秋
0019b27: 碧。棹入蘆花照雪明。串錦老漁懷就市。飄飄
0019b28: 一葉浪頭行。
0019b29: 舉地藏問修山主。甚處來。修云。南方來。藏
0019c01: 云。南方近日佛法如何。修云。商量浩浩地。
0019c02: 藏云。爭如我這裡種田博飯喫。修云。爭奈
0019c03: 三界何。藏云。爾喚什麼作三界。頌曰。
0019c04: 宗說般般盡強為。流傳耳口便支離。種田博
0019c05: 飯家常事。不是飽參人不知。參飽明知無所
0019c06: 求。子房終不貴封侯。忘機歸去同魚鳥。濯足
0019c07: 滄浪煙水秋。
0019c08: 舉臨際將示滅。囑三聖云。吾遷化後。不得
0019c09: 滅吾正法眼藏。聖云。爭敢滅和尚正
0019c10: 法眼藏。際云。忽有人問汝。作麼生對。聖便
0019c11: 喝。際云。誰知吾正法眼藏。向這瞎驢邊滅
0019c12: 。頌曰。
0019c13: 信衣半夜付盧能。攪攪黃梅七百僧。臨際一
0019c14: 枝正法眼。瞎驢滅得人憎。心心相印祖祖
0019c15: 傳燈。夷平海岳變化鯤鵬。只箇名言難比擬。
0019c16: 大都手段解翻騰。
0019c17: 舉廓侍者問德山。從上諸聖。向什麼處去
0019c18: 也。山云。作麼作麼。廓云。點飛龍馬。跛
0019c19: 出頭來。山便休去。來日山浴出。廓過茶
0019c20: 與山。山撫廓背一下。廓云。這老漢方始瞥
0019c21: 地。山又休去。頌曰。
0019c22: 覿面來時作者知。可中石火電光遲。輪機謀
0019c23: 主有深意。欺敵兵家無遠思。發必中更謾誰。
0019c24: 腦後見腮兮人難觸犯。眉底著眼兮渠得便
0019c25: 宜。
0019c26: 舉溈山問仰山。甚處來。仰云。田中來。山
0019c27: 云。田中多少人。仰插下鍬子。叉手而立。
0019c28: 山云。南山大有人刈茆。仰拈鍬子便行。
0019c29: 頌曰。
0020a01: 老覺情多念子孫。而今慚愧起家門。是須記
0020a02: 取南山語。鏤骨銘肌共報恩。
0020a03: 舉麻谷持錫到章敬。繞禪床三匝。振錫一
0020a04: 下。卓然而立。敬云。是是。谷又到南泉。繞
0020a05: 禪床三匝。振錫一下。卓然而立。泉云。不是
0020a06: 不是。谷云。章敬道是。和尚為什麼道不是。
0020a07: 泉云。章敬即是。是汝不是。此是風力所轉。
0020a08: 終成敗壞。頌曰。
0020a09: 是與不是。好看棬。似抑似揚。難兄難弟。縱
0020a10: 也彼既臨時。奪也我何特地。金錫一振太孤
0020a11: 標。繩床三繞閑游戲。叢林擾擾是非生。想像
0020a12: 髑髏前見鬼。
0020a13: 舉法眼問脩山主。毫釐有差。天地懸隔。汝
0020a14: 作麼生會。脩云。毫釐有差。天地懸隔。眼
0020a15: 云。恁麼又爭得。脩云。某甲只如此。和尚又
0020a16: 如何。眼云。毫釐有差。天地懸隔。脩便禮
0020a17: 拜。頌曰。
0020a18: 秤頭蠅坐便欹傾。萬世權衡照不平。斤兩錙
0020a19: 銖見端的。終歸輸我定盤星。
0020a20: 舉僧問趙州。狗子還有佛性也無。州云有。
0020a21: 僧云。既有。為什麼撞入這箇皮袋。州云。
0020a22: 為他知而故犯。又有僧問。狗子還有佛性
0020a23: 也無。州云無。僧云。一切眾生皆有佛性。狗
0020a24: 子為什麼無。州云。為伊有業識在。頌
0020a25: 曰。
0020a26: 狗子佛性有。狗子佛性無。直鉤元求負命魚。
0020a27: 逐氣尋香雲水客。嘈嘈雜雜作分。平展演
0020a28: 大鋪舒。莫怪儂家不慎初。指點瑕疵還奪璧。
0020a29: 秦王不識藺相如。
0020b01: 舉僧問雲門。不起一念。還有過也無。門云。
0020b02: 須彌山。頌曰。
0020b03: 不起一念須彌山。韶陽法施意非慳。肯來兩
0020b04: 手相分付。擬去千尋不可攀。滄海闊白雲閑。
0020b05: 莫將毫髮著其間。假雞聲韻難謾我。未肯模
0020b06: 胡放過關。
0020b07: 舉地藏問法眼。上座何往。眼云。迤邐行。
0020b08: 藏云。行事作麼生。眼云不知。藏云。不知
0020b09: 最親切。眼豁然大悟。頌曰。
0020b10: 而今參飽似當時。脫盡廉纖到不知。任短任
0020b11: 長休剪綴。隨高隨下自平持。家門豐儉臨時
0020b12: 用。田地優游信步移。三十年前行事。分明
0020b13: 辜負一雙眉。
0020b14: 舉雲巖掃地次。道吾云。太區區生。巖云。須
0020b15: 知有不區區者。吾云。恁麼則有第二月也。
0020b16: 巖提起掃云。這箇是第幾月。吾便休去。
0020b17: 玄沙云。正是第二月。雲門云。奴見婢殷勤。
0020b18: 頌曰。
0020b19: 借來聊爾了門頭。得用隨宜即便休。象骨巖
0020b20: 前弄蛇手。兒時做處老知羞。
0020b21: 舉巖頭到德山。跨門便問。是凡是聖。山便
0020b22: 喝。頭禮拜。洞山聞舉云。若不是公。大難
0020b23: 承當。頭云。洞山老漢。不識好惡。我當時一
0020b24: 手一手搦。頌曰。
0020b25: 挫來機總權柄。事有必行之威。國有不犯之
0020b26: 令。賓尚奉而主驕。君忌諫而臣佞。底意巖頭
0020b27: 問德山。一一搦看心行。
0020b28: 舉魯祖凡見僧來便面壁。南泉聞云。我尋
0020b29: 常向他道。空劫已前承當。佛未出世時會
0020c01: 取。不得一箇半箇。他恁麼驢年去。頌曰。
0020c02: 淡中有味。妙超情謂。綿綿若存兮象先。兀兀
0020c03: 如愚兮道貴。玉雕文以喪淳。珠在淵而自媚。
0020c04: 十分爽氣兮清磨暑秋。一片閑雲兮遠分天
0020c05: 水。
0020c06: 舉雪示眾云。南山有一條鼻蛇。汝等
0020c07: 諸人。切須好看。長慶云。今日堂中。大有人
0020c08: 喪身失命。僧舉似玄沙。沙云。須是稜兄始
0020c09: 得。然雖如是。我即不恁麼。僧云。和尚作麼
0020c10: 生。沙云。用南山作麼。雲門以拄杖。攛向
0020c11: 面前作怕勢。頌曰。
0020c12: 玄沙太剛。長慶少勇。南山鼻死無用。風雲
0020c13: 際會頭角生。果見韶陽下手弄。下手弄。激電
0020c14: 光中看變動。在我也能遣能呼。於彼也有擒
0020c15: 有縱。底事如今付阿誰。冷口傷人不知痛。
0020c16: 舉鹽官一日喚侍者。與我過犀牛扇子來。
0020c17: 者云。扇子破也。官云。扇子既破。還我犀牛
0020c18: 兒來。者無對。資福畫一圓相。於中書一牛
0020c19: 字。頌曰。
0020c20: 扇子破索犀牛。棬攣中字有來由。誰知桂轂
0020c21: 千年魄。妙作通明一點秋。
0020c22: 舉仰山指雪師子云。還有過得此色者麼。
0020c23: 雲門云。當時便與推倒。雪竇云。只解推倒
0020c24: 不解扶起。頌曰。
0020c25: 一倒一起。雪庭師子。慎於犯而懷仁。勇於為
0020c26: 而見義。清光照眼似迷家。明白轉身還墮位。
0020c27: 衲僧家了無寄。同死同生何此何彼。暖信破
0020c28: 梅兮春到寒枝。涼脫葉兮秋澄潦水。
0020c29: 舉法眼以手指簾。時有二僧。同去卷簾。眼
0021a01: 云。一得一失。頌曰。
0021a02: 松直棘曲。鶴長鳧短。義皇世人。俱忘治亂。其
0021a03: 安也潛鱗在淵。其逸也翔鳥脫絆。無何祖禰
0021a04: 西來。裡許得失相半。蓬隨風而轉空。舡截流
0021a05: 而到岸。箇中靈利衲僧。看取清涼手段。
0021a06: 舉僧問護國。鶴立枯松時如何。國云。地下
0021a07: 底一場。僧云。滴水滴凍時如何。國云。
0021a08: 日出後一場。僧云。會昌沙汰時。護法
0021a09: 善神。向什麼處去也。國云。三門頭兩箇一
0021a10: 場。頌曰。
0021a11: 壯志稜稜鬢未秋。男兒不憤不封侯。翻思清
0021a12: 白傳家客。洗耳溪頭不飲牛。
0021a13: 舉風穴在郢州衙內。上堂云。祖師心印。狀
0021a14: 似鐵牛之機。去即印住。住即印破。只如不
0021a15: 去不住。印即是不印即是。時有盧陂長老。
0021a16: 出問云。某甲有鐵牛之機。請師不搭印。穴
0021a17: 云。慣釣鯨鯢澄巨浸。嗟蛙步泥沙。陂
0021a18: 佇思。穴喝云。長老何不進語。陂擬議。穴
0021a19: 便打一拂子云。還記得話頭麼。試舉看。陂
0021a20: 擬開口。穴又打一拂子。牧主云。佛法與王
0021a21: 法一般。穴云。見箇什麼。牧云。當斷不斷。
0021a22: 返招其亂。穴便下座。頌曰。
0021a23: 鐵牛之機。印住印破。透出毘盧頂行。來
0021a24: 化佛舌頭坐。風穴當衡盧陂負墮。棒頭喝下。
0021a25: 電光石火。歷歷分明珠在盤。眨起眉毛還蹉
0021a26: 過。
0021a27: 舉僧問大隨。劫火洞然。大千俱壞。未審。這
0021a28: 箇壞不壞。隨云壞。僧云。恁麼則隨他去也。
0021a29: 隨云。隨他去。僧問龍濟。劫火洞然。大千俱
0021b01: 壞。未審。這箇壞不壞。濟云不壞。僧云。為
0021b02: 什麼不壞。濟云。為同大千。頌曰。
0021b03: 壞不壞。隨他去也大千界。句裡了無鉤鎖機。
0021b04: 頭多被葛藤礙。會不會。分明底事丁寧殺。
0021b05: 知心拈出勿商量。還我當行相買賣。
0021b06: 舉雲門垂語云。古佛與露柱相交。是第幾
0021b07: 機眾無語。自代云。南山起雲北山下雨。頌
0021b08: 曰。
0021b09: 一道神光。初不覆藏。超見緣也。是而無是。出
0021b10: 情量也。當而無當。巖花之粉兮蜂房成蜜。野
0021b11: 草之滋兮麝臍作香。隨類三尺一丈六。明明
0021b12: 觸處露堂堂。
0021b13: 舉仰山問僧。甚處人。僧云。幽州人。山云。
0021b14: 汝還思彼中麼。僧云常思。山云。能思是心。
0021b15: 所思是境。彼中山河大地樓臺殿閣人畜
0021b16: 等物。反思思底心。還有許多般麼。僧云。某
0021b17: 甲到這裏。總不見有。山云。信位即是。人位
0021b18: 未是。僧云。和尚莫別有指示否。山云別有。
0021b19: 別無即不中。據汝見處。只得一玄。得坐披
0021b20: 衣。向後自看。頌曰。
0021b21: 無外而容。無礙而沖。門牆岸岸。關鎖重重。酒
0021b22: 常酣而臥客。飯雖飽而頹農。突出虛空兮風
0021b23: 摶妙翅。踏翻滄海兮雷送遊龍。
0021b24: 舉三聖問雪。透網金鱗。未審。以何為食。
0021b25: 云。待汝出網來向汝道。聖云。一千五百
0021b26: 人善知識。話頭也不識。云。老僧住持事
0021b27: 煩。頌曰。
0021b28: 浪汲初昇雲雷相送。騰躍稜稜看大用。燒尾
0021b29: 分明度禹門。華鱗未肯淹虀瓮。老成人不驚
0021c01: 眾。慣臨大敵初無恐。泛泛端如五兩輕。堆堆
0021c02: 何翅千鈞重。高名四海復誰同。介立八風吹
0021c03: 不動。
0021c04: 舉風穴垂語云。若立一塵家國興盛。不立
0021c05: 一塵家國喪亡。雪竇拈拄杖云。還有同生
0021c06: 同死底衲僧麼。頌曰。
0021c07: 皤然渭水起垂綸。何似首陽清餓人。只在一
0021c08: 塵分變態。高名勳業兩難泯。
0021c09: 舉洛浦參夾山。不禮拜當面而立。山云。雞
0021c10: 棲鳳巢。非其同類出去。浦云。自遠趨風。乞
0021c11: 師一接。山云。目前無闍梨。此間無老僧。浦
0021c12: 便喝。山云住住。且莫草草。雲月是同。
0021c13: 溪山各異。截斷天下人舌頭即不無。爭教
0021c14: 無舌人解語。浦無語。山便打。浦從此伏膺。
0021c15: 頌曰。
0021c16: 搖頭擺尾赤梢鱗。徹底無依解轉身。截斷舌
0021c17: 頭饒有術。拽回鼻孔妙通神。夜明簾外兮風
0021c18: 月如晝。枯木巖前兮花卉長春。無舌人無舌
0021c19: 人。正令全提一句親。獨步環中明了了。任從
0021c20: 天下樂欣欣。
0021c21: 舉馬大師不安。院主問。和尚近日尊位如
0021c22: 何。大師云。日面佛月面佛。頌曰。
0021c23: 日面月面星流電卷。鏡對像而無私。珠在盤
0021c24: 而自轉。君不見。鉗鎚前百鍊之金。刀尺下一
0021c25: 機之絹。
0021c26: 舉溈山問仰山。忽有人問一切眾生。但有
0021c27: 業識茫茫無本可據。子作麼生驗。仰云。若
0021c28: 有僧來即召云某甲。僧回首乃云是什麼。
0021c29: 待伊擬議。向道非唯業識茫茫。亦乃無本
0022a01: 可據。山云。善哉善哉。頌曰。
0022a02: 一喚回頭識我不。依悕蘿月又成鉤。千金之
0022a03: 子纔流落。漠漠塗窮有許愁。
0022a04: 舉臨際示眾云。有一無位真人。常在汝等
0022a05: 面門出入。初心未證據者看看。時有僧問。
0022a06: 如何是無位真人。際下禪床擒住。者僧擬
0022a07: 議。際托開云。無位真人。是什麼乾屎橛。頌
0022a08: 曰。
0022a09: 迷悟相返。妙傳而簡。春拆百花兮一吹。力回
0022a10: 九牛兮一挽。無奈泥沙撥不開。分明塞斷甘
0022a11: 泉眼。忽然突出肆橫流。師復云險。
0022a12: 舉僧問趙州。學人乍入叢林。乞師指示。州
0022a13: 云。喫粥了未。僧云。喫粥了。州云。洗＝【原】＊去。
0022a14: 頌曰。
0022a15: 粥罷令教洗盂。豁然心地自相符。而今參
0022a16: 飽叢林客。且道其間有悟無。
0022a17: 舉雲門問乾。請師答話。云。到老僧也
0022a18: 未。門云。恁麼則某甲在遲也。云。恁麼那
0022a19: 恁麼那。門云。將謂猴白更有猴黑。頌曰。
0022a20: 絃筈相銜。綱＝網【原】綱網珠相對。發百中而箭箭不虛。攝
0022a21: 眾景而光光無礙。得言句之總持。住游戲之
0022a22: 三昧。妙其間也宛轉偏圓。必如是也縱橫自
0022a23: 在。
0022a24: 舉洛浦臨終示眾云。今有一事。問諸人。
0022a25: 這箇若是。即頭上安頭。若道不是。即斬頭
0022a26: 覓活。時首座云。青山常舉足。日下不挑燈。
0022a27: 浦云。是什麼時節。作這箇說話。有彥從上
0022a28: 座。出云。去此二途。請師不問。浦云。未在
0022a29: 更道。從云。某甲道不盡。浦云。我不管道
0022b01: 盡道不盡。從云。某甲無侍者祗對和尚。浦
0022b02: 便休。至晚喚從上座問。今日祗對。甚有
0022b03: 來由。合體得先師道。目前無法。意在目前。
0022b04: 他不是目前法。非耳目所到。且道。那句是
0022b05: 賓。那句是主。若揀得出。分付袋子。從
0022b06: 云不會。浦云汝合會。從云實不會。浦喝出
0022b07: 云。苦哉苦哉。僧問。和尚尊意如何。浦云。
0022b08: 慈舟不棹清波上。劍峽徒勞放木鵝。頌
0022b09: 曰。
0022b10: 餌雲鉤月釣清津。年老心孤未得鱗。一曲離
0022b11: 騷歸去後。汩汨江上獨醒人。
0022b12: 舉僧問南陽忠國師。如何是本身盧舍那。
0022b13: 國師云。與我過淨餅＝缾【原】餅缾來。僧將淨瓶到。國
0022b14: 師云。安舊處著。僧復問。如何是本身盧
0022b15: 舍那。國師云。古佛過去久矣。頌曰。
0022b16: 鳥之行空魚之在水。江湖相忘雲天得志。擬
0022b17: 心一絲對面千里。知恩報恩人間幾幾。
0022b18: 舉羅山問巖頭。起滅不停時如何。頭咄云。
0022b19: 是誰起滅。頌曰。
0022b20: 斫斷老葛藤。打破狐窠窟。豹披霧而變文。龍
0022b21: 雷而換骨。咄起滅紛紛是何物。
0022b22: 舉僧問興陽剖和尚。娑竭出海乾坤靜。覿
0022b23: 面相呈事若何。陽云。妙翅鳥王當宇宙。箇
0022b24: 中誰是出頭人。僧云。忽遇出頭時。又作麼
0022b25: 生。陽云。似鶻提鳩。君不覺御樓前驗始知
0022b26: 真。僧云。恁麼則叉手當胸退身三步。陽
0022b27: 云。須彌座下烏龜子。莫待重教點額痕。頌
0022b28: 曰。
0022b29: 絲綸降號令分。寰中天子塞外將軍。不待雷
0022c01: 驚出蟄。那知風遏行雲。機底聯綿兮自有金
0022c02: 針玉線。印前恢廓兮元無鳥篆蟲文。
0022c03: 舉圓覺經云。居一切時。不起妄念。於諸妄
0022c04: 心。亦不息滅。住妄想境。不加了知。於無了
0022c05: 知。不辨真實。頌曰。
0022c06: 巍巍堂堂。磊磊落落。鬧處刺頭穩處下。
0022c07: 下線斷我自由。鼻端泥盡君休。莫動著。千
0022c08: 年故紙中合藥。
0022c09: 舉德山圓明大師示眾云。及盡去也。直得
0022c10: 三世諸佛。口掛壁上。猶有一人呵呵大笑。
0022c11: 若識此人。參學事畢。頌曰。
0022c12: 收把斷襟喉。風磨雲拭。水冷天秋。錦鱗莫謂
0022c13: 無滋味。釣盡滄浪月一鉤。
0022c14: 舉僧問趙州。如何是祖師西來意。州云。庭
0022c15: 前柏樹子。頌曰。
0022c16: 岸眉橫雪。河目含秋。海口鼓浪。航舌駕流。撥
0022c17: 亂之手。太平之籌。老趙州老趙州。攪攪叢林
0022c18: 卒未休。徒費工夫也造車合轍。本無伎倆也
0022c19: 塞壑填溝。
0022c20: 舉維摩詰問文殊師利。何等是菩薩入不
0022c21: 二法門。文殊師利曰。如我意者。於一切法。
0022c22: 無言無說。無示無識。離諸問答。是為入不
0022c23: 二法門。於是文殊師利問維摩詰言。我等
0022c24: 各自說已。仁者當說。何等是菩薩入不二
0022c25: 法門。維摩默然。頌曰。
0022c26: 曼殊問疾老毘耶。不二門開看作家。表粹
0022c27: 中誰賞鑒。忘前失後莫咨嗟。區區抱璞兮。楚
0022c28: 庭士。璨璨報珠兮。隋城斷蛇。休點破絕疵
0022c29: 瑕。俗氣渾無較些。
0023a01: 舉洞山供養雲巖真次。遂舉前邈真話。有
0023a02: 僧問。雲巖道只這是意旨如何。山云。我當
0023a03: 時洎錯會先師意。僧云未審。雲巖還知有
0023a04: 也無。山云。若不知有。爭解恁麼道。若知有
0023a05: 爭肯恁麼道。頌曰。
0023a06: 爭解恁麼道。五更雞唱家林曉。爭肯恁麼道。
0023a07: 千年鶴與雲松老。寶鑑澄明驗正偏。玉機轉
0023a08: 側看兼到。門風大振兮規步綿綿。父子變通
0023a09: 兮聲光浩浩。
0023a10: 舉雪住菴時。有兩僧來禮拜。見來以
0023a11: 手托菴門。放身出云。是什麼。僧亦云。是什
0023a12: 麼。低頭歸菴。僧後到巖頭。頭問。甚麼處
0023a13: 來。僧云。嶺南來。頭云。曾到雪麼。僧云
0023a14: 曾到。頭云。有何言句。僧舉前話。頭云。他
0023a15: 道什麼僧云。他無語低頭歸菴。頭云。噫我
0023a16: 當初。不向他道末後句。若向伊道。天下人
0023a17: 不奈雪老何。僧至夏末。再舉前話請益。頭
0023a18: 云。何不早問。僧云。未敢容易。頭云。雪
0023a19: 雖與我同條生。不與我同條死。要識末後
0023a20: 句。只這是。頌曰。
0023a21: 切瑳琢磨。變態肴訛。葛陂化龍之杖。陶家居
0023a22: 蟄之梭。同條生兮有數。同條死兮無多。末後
0023a23: 句只這是。風舟載月浮秋水。
0023a24: 舉法眼問覺上座。舡來陸來。覺云。船來。眼
0023a25: 云。船在什麼處。覺云。船在河裏。覺退後。
0023a26: 眼問傍僧云。道。適來這僧。具眼不具
0023a27: 眼。頌曰。
0023a28: 水不洗水。金不博金。昧毛色而得馬。靡絲絃
0023a29: 而樂琴。結繩畫卦有許事。喪盡真淳盤古
0023b01: 心。
0023b02: 舉曹山問德上座。佛真法身。猶若虛空。應
0023b03: 物現形。如水中月。作麼生說箇應底道理。
0023b04: 德云。如驢覷井。山云。道即太殺道。只道得
0023b05: 八成。德云。和尚又如何。山云。如井覷驢。
0023b06: 頌曰。
0023b07: 驢覷井井覷驢。智容無外淨涵有餘。肘後誰
0023b08: 分印。家中不蓄書。機絲不掛梭頭事。文彩縱
0023b09: 橫意自殊。
0023b10: 舉黃蘗示眾云。汝等諸人。盡是酒糟漢。
0023b11: 與麼行。何處有今日。還知大唐國裡無
0023b12: 禪師麼。時有僧出云。只如諸方匡徒領眾。
0023b13: 又作麼生。蘗云。不道無禪。只是無師。頌
0023b14: 曰。
0023b15: 岐分絲染太嘮嘮。綴花聯敗祖曹。妙握司
0023b16: 南造化柄。水雲器具在甄陶。屏割繁碎。剪除
0023b17: 氄毛。星衡藻鑑。玉尺金刀。黃蘗老察秋毫。坐
0023b18: 斷春風不放高。
0023b19: 舉雲巖問道吾。大悲菩薩。用許多手眼作
0023b20: 麼。吾云。如人夜中背手模＝摸【原】模摸枕子。巖云我
0023b21: 會也。吾云。汝作麼生會。巖云。遍身是手
0023b22: 眼。吾云。道即大殺道。只道得八成。巖云。
0023b23: 師兄作麼生。吾云。通身是手眼。頌曰。
0023b24: 一竅虛通。八面玲瓏。無象無私。春入律不
0023b25: 留不礙月行空。清淨寶目功德臂。遍身何
0023b26: 似通身是。現前手眼顯全機。大用縱橫何諱
0023b27: 忌。
0023b28: 舉雪在德山作飯頭。一日飯遲。德山托
0023b29: 至法堂。云。這老漢。鐘未鳴鼓未響。托
0023c01: 向什麼處去。山便歸方丈。舉似巖頭。
0023c02: 頭云。大小德山。不會末後句。山聞令侍者
0023c03: 喚巖頭。問汝不肯老僧那。巖遂密啟其意。
0023c04: 山乃休去。至明日陞堂。果與尋常不同。巖
0023c05: 撫掌笑云。且喜老漢會末後句。他後天下
0023c06: 人。不奈伊何。頌曰。
0023c07: 末後句會也無。德山父子太含胡。座中亦有
0023c08: 江南客。莫向人前唱鷓鴣。
0023c09: 舉密師伯與洞山行次。見白兔子面前走
0023c10: 過。密云。俊哉。山云作麼生。密云。如白衣
0023c11: 拜相。山云。老老大大。作這箇語話。密云。
0023c12: 又作麼生。山云。積代簪纓。暫時落薄。頌
0023c13: 曰。
0023c14: 抗力霜雪。平步雲霄。下惠黜國。相如過橋。蕭
0023c15: 曹謀略能成漢。巢許身心欲避堯。寵辱若驚
0023c16: 深自信。真情參跡混漁樵。
0023c17: 舉嚴陽尊者問趙州。一物不將來時如何。
0023c18: 州云。放下著。嚴云。一物不將來。放下箇　什
0023c19: 麼。州云。恁麼則擔取去。頌曰。
0023c20: 不防行細輸先手。自覺心愧撞頭。局破腰
0023c21: 間斧柯爛。洗清凡骨共仙遊。
0023c22: 舉金剛經云。若為人輕賤。是人先世罪業。
0023c23: 應墮惡道。以今世人輕賤故。先世罪業則
0023c24: 為銷滅。頌曰。
0023c25: 綴綴功過。膠膠因果。鏡外狂奔演若多。杖頭
0023c26: 擊著破墮。墮破來相賀。道從前辜負
0023c27: 我。
0023c28: 舉僧問青林。學人徑往時如何。林云。死蛇
0023c29: 當大路。勸子莫當頭。僧云。當頭時如何。林
0024a01: 云。喪子命根。僧云。不當頭時如何。林云。
0024a02: 亦無回避處。僧云。正當恁麼時如何。林云。
0024a03: 失也。僧云未審。向什麼處去也。林云。草
0024a04: 深無覓處。僧云。和尚也須隄防始得。林撫
0024a05: 掌云。一等是箇毒氣。頌曰。
0024a06: 三老暗轉柁。孤舟夜回頭。蘆花兩岸雪。煙水
0024a07: 一江秋。風力扶帆行不棹。笛聲喚月下滄
0024a08: 洲。
0024a09: 舉劉鐵磨到溈山。山云。老牸牛汝來也。磨
0024a10: 云。來日臺山大會齋。和尚還去麼。山放身
0024a11: 臥。磨便出去。頌曰。
0024a12: 百戰成功老太平。優柔誰肯苦爭衡。玉鞭金
0024a13: 馬閑終日。明月清風富一生。
0024a14: 舉僧問乾。十方薄伽梵。一路涅槃門。未
0024a15: 審。路頭在什麼處。以拄杖一畫云。在這
0024a16: 裡。僧舉問雲門。門云。扇子踣跳上三十三
0024a17: 天。築著帝釋鼻孔。東海鯉魚打一棒。雨似
0024a18: 盆傾。會麼會麼。頌曰。
0024a19: 入手還將死馬醫。反魂香欲起君危。一期拶
0024a20: 出通身汗。方信儂家不惜眉。
0024a21: 舉米胡令僧問仰山。今時人還假悟否。山
0024a22: 云。悟即不無。爭奈落第二頭何。僧回舉似
0024a23: 米胡。胡深肯之。頌曰。
0024a24: 第二頭分悟破迷。快須攃手捨筌。功兮未
0024a25: 盡成胼拇。智也難知覺噬臍。兔老盤秋露
0024a26: 泣。鳥寒玉樹曉風凄。持來大仰辨真假。痕玷
0024a27: 渾無貴白珪。
0024a28: 舉趙州問投子。大死底人活時如何。投
0024a29: 云。不許夜行。投明須到。頌曰。
0024b01: 芥城劫石妙窮初。活眼環中照廓虛。不許夜
0024b02: 行投曉到。家音未肯付鴻魚。
0024b03: 舉子昭首座問法眼。和尚開堂。承嗣何人。
0024b04: 眼云地藏。昭云。太辜負長慶先師。眼云。
0024b05: 某甲不會長慶一轉語。昭云何不問。眼
0024b06: 云。萬像之中獨露身。意作麼生。昭乃豎起
0024b07: 拂子。眼云。此是長慶處學得底。首座分上
0024b08: 作麼生。昭無語。眼云。只如萬像之中獨露
0024b09: 身。是撥萬像不撥萬像。昭云不撥。眼云兩
0024b10: 箇。參隨左右皆云。撥萬像。眼云。萬像之
0024b11: 中獨露身。頌曰。
0024b12: 離念見佛。破塵出經。現成家法。誰立門庭。月
0024b13: 逐舟行江練淨。春隨草上燒痕青。撥不撥聽
0024b14: 丁寧。三徑就荒歸便得。舊時松菊尚芳馨。
0024b15: 舉僧問首山。如何是佛。山云。新婦騎驢阿
0024b16: 家牽。頌曰。
0024b17: 新婦騎驢阿家牽。體段風流得自然。堪笑
0024b18: 顰舍女。向人添醜不成妍。
0024b19: 舉僧問九。如何是頭。云。開眼不覺曉。
0024b20: 僧云。如何是尾。云。不坐萬年床。僧云。
0024b21: 有頭無尾時如何。云。終是不貴。僧云。有
0024b22: 尾無頭時如何。云。雖飽無力。僧云。直得
0024b23: 頭尾相稱時如何。云。兒孫得力室內不
0024b24: 知。頌曰。
0024b25: 規圓矩方。用行舍藏。鈍置棲蘆之鳥。進退觸
0024b26: 藩之羊。喫人家飯。臥自家床。雲騰致雨。露結
0024b27: 為霜。玉線相投透針鼻。錦絲不斷吐梭腸。
0024b28: 石女機停兮夜色向午。木人路轉兮月影移
0024b29: 央。
0024c01: 舉華嚴經云。我今普見一切眾生。具有如
0024c02: 來智慧德相。但以妄想執著而不證得。頌
0024c03: 曰。
0024c04: 天蓋地載。成團成塊。周法界而無邊。折虛
0024c05: 而無內。及盡玄微。誰分向背。佛祖來償口業
0024c06: 債。問取南泉王老師。人人只喫一莖菜。
0024c07: 舉僧問夾山。撥塵見佛時如何。山云。直須
0024c08: 揮劍。若不揮劍。漁父棲巢。後僧舉問石霜。
0024c09: 撥塵見佛時如何。霜云。渠無國土。何處逢
0024c10: 渠。僧回舉似夾山。山上堂云。門庭施設。不
0024c11: 如老僧。入理深談。猶較石霜百步。頌曰。
0024c12: 拂牛劍氣洗兵。威定亂歸功更是誰。一旦氛
0024c13: 埃清四海。垂衣皇化自無為。
0024c14: 舉南泉示眾云。三世諸佛不知有。狸奴白
0024c15: 牯知有。頌曰。
0024c16: 跛跛挈挈。。百不可取。一無所堪。默
0024c17: 默自知田地穩。騰騰誰謂肚皮憨。普周法界
0024c18: 渾成飯。鼻孔纍垂信飽參。
0024c19: 舉進山主問修山主云。明知生不生性。為
0024c20: 什麼為生之所留。修云。筍畢竟成竹。如今
0024c21: 作篾使還得麼。進云。汝向後自悟在。修云。
0024c22: 某甲只如此。上座意旨如何。進云。遮箇
0024c23: 是監院房。那箇是典座房。修便禮拜。頌
0024c24: 曰。
0024c25: 豁落亡依高閑不。家邦平貼到人稀。些些
0024c26: 力量分級。蕩蕩身心絕是非。是非絕。介立
0024c27: 大方無軌轍。
0024c28: 舉翠巖夏末示眾云。一夏已來。為兄弟說
0024c29: 話。看翠巖眉毛在麼。保福云。作賊人心虛。
0025a01: 長慶云。生也雲門云關。頌曰。
0025a02: 作賊心過人膽。歷歷縱橫對機感。保福雲門
0025a03: 也垂鼻欺脣。翠巖長慶也脩眉映眼。杜禪和
0025a04: 有何限。剛道意句一齊。埋沒自己也飲氣
0025a05: 吞聲。帶累先宗也面牆檐版。
0025a06: 舉仰山問中邑。如何是佛性義。邑云。我與
0025a07: 爾說箇譬喻。如室有六中安一獼猴。外
0025a08: 有人喚云狌狌。獼猴即應。如是六俱喚
0025a09: 俱應。仰云。祇如獼猴睡時。又作麼生。邑乃
0025a10: 下禪床把住云。狌狌我與爾相見。頌曰。
0025a11: 凍眠雪屋歲摧頹。窈窕蘿門夜不開。寒槁園
0025a12: 林看變態。春風吹起律筒灰。
0025a13: 舉僧問曹山。靈衣不掛時如何。山云。曹山
0025a14: 今日孝滿。僧云。孝滿後如何。山云。曹山好
0025a15: 顛酒。頌曰。
0025a16: 清白門庭四絕。長年關掃不容塵。光明轉
0025a17: 處傾殘月。爻象分時建寅。新滿孝便逢春。
0025a18: 醉步狂歌任墮巾。散髮夷猶誰管系。太平無
0025a19: 事酒顛人。
0025a20: 舉僧問法眼。承教有言。從無住本立一切
0025a21: 法。如何是無住本。眼云。形興未質名起未
0025a22: 名。頌曰。
0025a23: 沒蹤跡。斷消息。白雲無根。清風何色。散乾蓋
0025a24: 而非心。持坤輿而有力。洞千古之淵源。造萬
0025a25: 像之模則。剎塵道會也處處普賢。樓閣門開
0025a26: 也頭頭彌勒。
0025a27: 舉瑞巖問巖頭。如何是本常理。頭云動也。
0025a28: 巖云。動時如何。頭云。不見本常理。巖佇
0025a29: 思。頭云。肯即未脫根塵。不肯即永沈生死。
0025b01: 頌曰。
0025b02: 圓珠不穴大璞不琢。道人所貴無稜角。拈
0025b03: 肯路根塵空。脫體無依活卓卓。
0025b04: 舉首山示眾云。第一句薦得。與祖佛為師。
0025b05: 第二句薦得。與人天為師。第三句薦得。自
0025b06: 救不了。僧云。和尚是第幾句薦得。山云。月
0025b07: 落三更穿市過。頌曰。
0025b08: 佛祖髑髏穿一串。宮漏沈沈密傳箭。人天機
0025b09: 要發千鈞。雲陣煇煇急飛電。箇中人看轉變。
0025b10: 遇賤則貴。貴則賤。得珠罔象兮至道綿綿。游
0025b11: 刃亡牛兮赤心片片。
0025b12: 舉僧問仰山。和尚還識字否。山云隨分。僧
0025b13: 乃右旋一匝云。是什麼字。山於地上書箇
0025b14: 十字。僧左旋一匝云。是甚麼字。山改十字
0025b15: 作卍字。僧畫一圓相。以兩手托。如脩羅掌
0025b16: 日月勢云。是什麼字。山乃畫一圓相。圍
0025b17: 卍字。僧乃作樓至勢。山云。如是如是。汝善
0025b18: 護持。頌曰。
0025b19: 道環之虛靡盈。空印之字未形。妙運天輪地
0025b20: 軸。密羅武緯文經。放開聚。獨立周行。機發
0025b21: 玄樞兮。青天激電。眼含紫光兮。白日見星。
0025b22: 舉僧問雲門。如何是超佛越祖之談。門云
0025b23: 胡餅。頌曰。
0025b24: 胡餅云超佛祖談。句中無味若為參。衲僧一
0025b25: 日如知飽。方見雲門面不慚。
0025b26: 舉長沙令僧問會和尚。未見南泉時如何。
0025b27: 會良久。僧云。見後如何。會云。不可別有
0025b28: 也。僧回舉似長沙。沙云。百尺竿頭坐底人。
0025b29: 雖然得入未為真。百尺竿頭須進步。十方
0025c01: 世界是全身。僧云。百尺竿頭如何進步。沙
0025c02: 云。朗州山澧州水。僧云不會。沙云。四海五
0025c03: 湖王化裡。頌曰。
0025c04: 玉人夢破一聲雞。轉盻生涯色色齊。有信風
0025c05: 雷催出蟄。無言桃李自成蹊。及時節力耕犁。
0025c06: 誰怕春疇沒脛泥。
0025c07: 舉龍牙問翠微。如何是祖師西來意。微云。
0025c08: 與我過禪版＝板【原】＊版板來。牙取禪版板與翠微。微接
0025c09: 得便打。牙云。打即任打。要且無祖師意。又
0025c10: 問臨際。如何是祖師西來意。際云。與我過
0025c11: 蒲團來。牙取蒲團與臨際。際接得便打。牙
0025c12: 云。打即任打。要且無祖師意。牙後住院。有
0025c13: 僧問。和尚當年問翠微臨際祖師意。二尊
0025c14: 宿明也未。牙云。明即明矣。要且無祖師意。
0025c15: 頌曰。
0025c16: 蒲團禪版板對龍牙。何事當機不作家。未意
0025c17: 成褫明目下。恐將流落在天涯。虛空那掛劍。
0025c18: 星漢浮槎。不草解藏香象。無底籃能著
0025c19: 活蛇。今日江湖何障礙。通方津渡有舡車。
0025c20: 舉玄沙到蒲田縣。百戲迎之。次日問小塘
0025c21: 長老。昨日許多喧鬧。向什麼處去。小塘提
0025c22: 起袈裟角。沙云。料掉沒交涉。頌曰。
0025c23: 夜壑藏舟。澄源著棹。龍魚未知水為命。折
0025c24: 不妨聊一攪。玄沙師。小塘老。函蓋箭鋒。探竿
0025c25: 影草。潛縮也老龜巢蓮。遊戲也華鱗弄藻。
0025c26: 舉雲門云。聞聲悟道。見色明心。觀世音菩
0025c27: 薩。將錢買胡餅。放下手是饅頭。頌曰。
0025c28: 出門躍馬掃攙搶。萬國煙塵自肅清。十二處
0025c29: 亡閑影響。三千界放淨光明。
0026a01: 舉溈山問道吾。甚麼處來。吾云。看病來。山
0026a02: 云。有幾人病。吾云。有病者不病者。山云。
0026a03: 不病者莫是智頭陀麼。吾云。病與不病。總
0026a04: 不干他事。速道速道。山云。道得也與他沒
0026a05: 交涉。頌曰。
0026a06: 妙藥何曾過口。神醫莫能投手。若存也渠本
0026a07: 非無。至虛也渠本非有。不滅而生。不亡而壽。
0026a08: 全超威音之前。獨步劫空之後。成平也天蓋
0026a09: 地擎。運轉也烏飛兔走。
0026a10: 舉俱胝和尚。凡有所問。只一指。頌曰。
0026a11: 俱胝老子指頭禪。三十年來用不殘。信有道
0026a12: 人方外術。了無俗物眼前看。所得甚簡施設
0026a13: 彌寬。大千剎海飲毛端。鱗龍無限落誰手。珍
0026a14: 重任公把釣竿。師復起一指云看。
0026a15: 舉肅宗帝問忠國師。百年後所須何物。國
0026a16: 師云。與老僧作箇無縫塔。帝曰。請師塔樣。
0026a17: 國師良久云。會麼。帝曰不會。國師云。吾有
0026a18: 付法弟子耽源。諳此事。後帝詔耽源。問
0026a19: 此意如何。源云。相之南譚之北。中有黃金
0026a20: 充一國。無影樹下合同舡。琉璃殿上無知
0026a21: 識。頌曰。
0026a22: 孤迴迴圓陀陀。眼力盡處高。月落潭空
0026a23: 夜色重。雲收山瘦秋容多。八封位正五行氣
0026a24: 和。身先在裡見來麼。南陽父子兮似知有。
0026a25: 西竺佛祖兮無如柰何。
0026a26: 舉臨際問黃蘗。如何是佛法的的大意。蘗
0026a27: 便打。如是三度。乃辭蘗見大愚。愚問。什
0026a28: 麼處來。際云。黃蘗來。愚云。黃蘗有何言
0026a29: 句。際云。某甲三問佛法的的大意。三度喫
0026b01: 棒。不知有過無過。愚云。黃蘗恁麼老婆。為
0026b02: 爾得徹困。更來問有過無過。際於言下大
0026b03: 悟。頌曰。
0026b04: 九包之雛。千里之駒。真風度籥。靈機發樞。劈
0026b05: 面來時。飛電急。迷雲破處太陽孤。捋虎鬚見
0026b06: 也無。箇是雄雄大丈夫。
0026b07: 舉山到溈山。便問。承師有言。有句無句。
0026b08: 如藤倚樹。忽然樹倒藤枯。句歸何處。溈山
0026b09: 呵呵大笑。云。某甲四千里。賣布單來。和
0026b10: 尚何得相弄。溈喚侍者。取錢還者上座。遂
0026b11: 囑云。向後有獨眼龍。為子點破去在。後到
0026b12: 明昭舉前話。昭云。溈山可謂。頭正尾正。只
0026b13: 是不遇知音。復問。樹倒藤枯。句歸何處。
0026b14: 昭云。更使溈山笑轉新。於言下有省。乃
0026b15: 云。溈山元來笑裡有刀。頌曰。
0026b16: 藤枯樹倒問溈山。大笑呵呵豈等閑。笑裡有
0026b17: 刀窺得破。言思無路絕機關。
0026b18: 舉楞嚴經云。吾不見時。何不見吾不見之
0026b19: 處。若見不見。自然非彼不見之相。若不見
0026b20: 吾不見之地。自然非物。云何非汝。頌曰。
0026b21: 滄海瀝乾。太虛充滿。衲僧鼻孔長。古佛舌頭
0026b22: 短。珠絲度九曲。玉機纔一轉。直下相逢誰識
0026b23: 渠。始信斯人不合伴。
0026b24: 舉洞山示眾云。秋初夏末。兄弟或東或西。
0026b25: 直須向萬里無寸草處去。又云。只如萬里
0026b26: 無寸草處。作麼生去。石霜云。出門便是草。
0026b27: 大陽云。直道不出門亦是草漫漫地。頌曰。
0026b28: 草漫漫。門裡門外君自看。荊棘林中下易。
0026b29: 夜明簾外轉身難。看看幾何般。且隨老木同
0026c01: 寒瘠。將逐春風入燒瘢。
0026c02: 舉仰山夢往彌勒所居第二座。尊者白云。
0026c03: 今日當第二座說法。山乃起。白椎云。摩訶
0026c04: 衍法。離四句絕百非。謹白。頌曰。
0026c05: 夢中擁衲參耆舊。列聖森森坐其右。當仁不
0026c06: 讓犍鳴。說法無畏師子吼。心安如海。膽量
0026c07: 如斗。鮫目淚流。蚌腸珠剖。譫語誰知泄我機。
0026c08: 厖眉應笑揚家魂＝醜【原】魂醜。離四句絕百非。馬師父子
0026c09: 病休毉。
0026c10: 舉南泉因陸大夫云。肇法師也甚奇怪。
0026c11: 解道天地同根。萬物一體。泉指庭前牡丹
0026c12: 云。大夫。時人見此一株花。如夢相似。頌
0026c13: 曰。
0026c14: 照徹離微造化根。紛紜出沒見其門。游神劫
0026c15: 外問何有。著眼身前知妙存。虎嘯蕭蕭巖吹
0026c16: 作。龍吟冉冉洞雲昏。南泉點破時人夢。要識
0026c17: 堂堂補處尊。
0026c18: 舉雲門大師云。乾坤之內。宇宙之間。中有
0026c19: 一寶。祕在形山。拈燈籠向佛殿裡。將三門
0026c20: 來燈籠上。頌曰。
0026c21: 收盡餘懷厭事華。歸來何所是生涯。爛柯樵
0026c22: 子疑無路。掛樹壼公妙有家。夜水金波浮桂
0026c23: 影。秋風雪陣擁蘆花。寒魚著底不吞＝餌【原】餌。興
0026c24: 盡清歌轉槎。
0026c25: 舉魯祖問南泉。摩尼珠人不識。如來藏裡
0026c26: 親收得。如何是藏。泉云。王老師與爾往來
0026c27: 者是。祖云。不往來者。泉云。亦是藏。祖云。
0026c28: 如何是珠泉召云師祖。祖應諾。泉云去。汝
0026c29: 不會我語。頌曰。
0027a01: 別是非明得喪。應之心指諸掌。往來不往來。
0027a02: 只者俱是藏。輪王賞之有功。黃帝得之罔象。
0027a03: 轉樞機能伎倆。明眼衲僧無鹵莽。
0027a04: 舉洞山不安。僧問。和尚病。還有不病者麼。
0027a05: 山云有。僧云。不病者還看和尚否。山云。老
0027a06: 僧看他有分。僧云。和尚看他時如何。山云。
0027a07: 則不見有病。頌曰。
0027a08: 卸臭皮袋。拈轉赤肉團。當頭鼻孔正。直下
0027a09: 髑髏乾。老毉不見從來癖。少子相看向近難。
0027a10: 野水瘦時秋潦退。白雲斷處舊山寒。須剿絕
0027a11: 莫顢頇。轉盡無功伊就位。孤標不與汝同
0027a12: 盤。
0027a13: 舉臨際問院主。甚處來。主云。州中糶黃米
0027a14: 來。際云。糶得盡麼。主云。糶得盡。際以拄
0027a15: 杖一畫云。還糶得這箇麼。主便喝。際便打。
0027a16: 次典座至。際舉前話。座云。院主不會和尚
0027a17: 意。際云。爾又作麼生。座便禮拜。際亦打。
0027a18: 頌曰。
0027a19: 臨際全機格調高。棒頭有眼辨秋毫。掃除狐
0027a20: 兔家風峻。變化魚龍雷火燒。活人劍殺人刀。
0027a21: 倚天照雪利吹毛。一等令行滋味別。十分痛
0027a22: 處是誰遭。
0027a23: 舉九在石霜作侍者。霜遷化。後眾欲請
0027a24: 堂中首座接續住持。不肯。乃云。待某甲
0027a25: 問過。若會先師意。如先師侍奉。遂問。先師
0027a26: 道。休去歇去。一念萬年去。寒灰枯木去。一
0027a27: 條白練去。且道。明什麼邊事。座云。明一色
0027a28: 邊事。云。恁麼則未會先師意在。座云。爾
0027a29: 不肯我那裝香來。座乃焚香云。我若不會
0027b01: 先師意。香煙起處脫去不得。言訖便坐脫。
0027b02: 乃撫其背云。坐脫立亡則不無。先師意
0027b03: 未夢見在。頌曰。
0027b04: 石霜一宗親傳九。香煙脫去正脈難通。月
0027b05: 巢鶴作千年夢。雪屋人迷一色功。坐斷十方
0027b06: 猶點額。密移一步看飛龍。
0027b07: 舉同光帝謂興化云。寡人收得中原一寶。
0027b08: 只是無人酬價。化云。借陛下寶看。帝以兩
0027b09: 手引頭。化云。君王之寶。誰敢酬價。頌
0027b10: 曰。
0027b11: 君王底意語知音。天下傾誠葵藿心。掇出中
0027b12: 原無價寶。不同趙璧與燕金。
0027b13: 中原之寶呈興化。一段光明難定價。帝業堪
0027b14: 為萬世師。金輪景燿四天下。
0027b15: 舉僧問洞山。三身中那身不墮諸數。山云。
0027b16: 吾常於此切。頌曰。
0027b17: 不入世未循緣。劫壺空處有家傳。白蘋風細
0027b18: 秋江暮。古岸舡歸一帶煙。
0027b19: 舉僧問雲門。如何是塵塵三昧。門云。裡
0027b20: 飯桶裡水。頌曰。
0027b21: 裡飯桶裡水。開口見膽求知己。擬思便落
0027b22: 二三機。對面忽成千萬里。韶陽師較些子。
0027b23: 斷金之義兮誰與相同。匪石之心兮獨能如
0027b24: 此。
0027b25: 舉僧問瑯琊覺和尚。清淨本然。云何忽生
0027b26: 山河大地。覺云。清淨本然云何忽生山河
0027b27: 大地。頌曰。
0027b28: 見有不有。翻手覆手。瑯琊山裡人。不落瞿曇
0027b29: 後。
0027c01: 泗州普照覺和尚頌古一百則竟。
0027c02: 宏智禪師廣錄卷第二
