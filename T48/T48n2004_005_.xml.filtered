0269a01: 
0269a02: 萬松老人評唱天童覺和尚頌古
0269a03: 從容庵錄五
0269a04: 
0269a05: 侍者離知錄
0269a06: 後學性一校
0269a07: 生生道人梓
0269a08: 第六十七則嚴經智慧
0269a09: 示眾云。一塵含萬象。一念具三千。何況頂天
0269a10: 立地丈夫兒。道頭知尾。靈利漢。莫自辜負已
0269a11: 靈埋沒家寶麼。
0269a12: 舉。華嚴經云。我今普見一切眾生。具有如
0269a13: 來智慧德相熊翻斤斗驢舞柘枝但以妄想執著。而不
0269a14: 證得妄想執著亦不惡。
0269a15: 師云。華嚴大疏首尾。清涼大師。科此段經。名
0269a16: 開因性。普賢行願疏。名開物性源。如何開耶。
0269a17: 出現品云。佛子無一眾生而不具有如來智
0269a18: 慧。但以妄想顛倒執著。而不證得注云凡夫妄想權小執著顛倒
0269a19: 通上二種若離妄想。一切智自然智無礙智。則得
0269a20: 現前。便舉一塵包含大千經卷之喻。前頌萬
0269a21: 象之中獨露身。離念見佛破塵出經。正是此
0269a22: 科經也。又云。爾時如來以無障礙清淨智眼。
0269a23: 普觀法界一切眾生。而作是言。奇哉奇哉。此
0269a24: 諸眾生。云何具有如來智慧。愚痴迷惑。不知
0269a25: 不見。我當教以正道。令其永離妄想執著。自
0269a26: 於身中得見如來廣大智慧。與佛無異。清涼
0269a27: 大疏云。眾生包性德而為體。攬智海以為源。
0269a28: 但相變體殊。情生智隔。今令知心合體。達本
0269a29: 忘情。故談斯經而為顯示。釋曰。此則兼明眾
0269b01: 生迷真之由也。譬如福德智慧具足相貌之
0269b02: 人。忽然夢見貧病苦身。即相變也。不見本身。
0269b03: 即體殊也。執認云是我身。即情生也。不信自
0269b04: 身福德端正。即智隔也。僧問報慈。情生智隔。
0269b05: 相變體殊。情未生時如何。慈云。隔。諸方罔知
0269b06: 出處。多以相為想。就便辨之。學者應知。仰山
0269b07: 勘香嚴。如來禪許師兄會。祖師禪未夢見在。
0269b08: 且道。如來禪相去多少。試將華嚴經文。參我
0269b09: 天童頌意。頌云。
0269b10: 天蓋地載通上徹下成團作塊刀斧斫不開周法界而無
0269b11: 邊十方無壁落析虛而無內佛眼覷不見及盡玄微好事
0269b12: 不如無誰分向背無避處佛祖來償口業債言多傷行問
0269b13: 取南泉王老師忌杉山人人只喫一莖菜更無餘事可營
0269b14: 為
0269b15: 師云。巖頭道。直須向自己胸襟流出。將來與
0269b16: 我蓋大蓋地。今言天蓋地載。何其顛倒也。蓋
0269b17: 就人情而言之。人情皆謂天地生人。謂之三
0269b18: 才。佛教反以人生天地。所以三界唯心萬法
0269b19: 唯識。這裏打做一團。鍊做一塊。周法界無邊
0269b20: 表。楞嚴經。佛告阿難。汝觀地性。為大地。
0269b21: 細為微塵。至虛塵。析彼極微色邊際相。七
0269b22: 分所成。更析虛。即實空性。萬松常舉。信心
0269b23: 銘。極小同大。忘絕境界。極大同小。不見邊
0269b24: 表。或有人問間世間何物最大。當曰真空。何以
0269b25: 故極大同小。不見邊表故。或有人問世間何
0269b26: 物最小。當曰真空。何以故極小同大。忘絕境
0269b27: 界故。嗚呼三祖何人哉。出一則語。天下衲僧
0269b28: 跳不出。僧問趙州。如何是玄中玄。州云。汝玄
0269b29: 來多少時也。僧云。玄之久矣。州云。若不是老
0269c01: 僧幾乎玄殺。洞山玄中銘。向道莫去。歸來背
0269c02: 父。既周法界。打成一塊。豈勞塵外別有玄微。
0269c03: 豈有前後向背。佛不出世。也不曾減。佛出世
0269c04: 指示演說。也不曾添。譽海之寬。誇日之明。
0269c05: 不足可言。並為增語。南泉杉山。普請擇蕨菜
0269c06: 次。南泉拈起一莖曰。這箇大好供養杉山云。
0269c07: 非但這箇。百味珍羞。他亦不顧。南泉云。雖然
0269c08: 如是。箇箇須過始得。大陽明安。上堂云。莫
0269c09: 行心處路。莫坐無處功。有無二俱離。廓然天
0269c10: 地空。所以南泉道。大家喫一莖菜。更覓一莖
0269c11: 入地獄如箭射。萬松道。今日人七。
0269c12: 第六十八則夾山揮劍
0269c13: 示眾云。寰中天子。閫外將軍令。有時門頭
0269c14: 得力。有時室內稱尊。且道。是甚麼人。
0269c15: 舉。僧問夾山。撥塵見佛時如何何必。山云。
0269c16: 直須揮劍果然。若不揮劍漁父棲巢坐則非佛。僧
0269c17: 舉。問石霜。撥塵見佛時如何見即不撥撥即不見霜云
0269c18: 渠無國土。何處逢渠不坐即佛僧迴舉似夾山往來
0269c19: 不易山上堂云。門庭施設不如老僧。入理深
0269c20: 談猶較石霜百步各得一橛。
0269c21: 師云。潭州石霜慶諸禪師。初在溈山充米頭。
0269c22: 方篩米次。溈曰。施主物不可拋棄。霜曰。不拋
0269c23: 棄。溈於地拾一粒示之曰。爾道不拋棄。這箇
0269c24: 甚處得來。師無對。溈曰。莫欺這一粒。百千粒
0269c25: 從這一粒生。霜曰。然則這一粒。自何處生。溈
0269c26: 大笑歸方丈。晚上堂曰。大眾米裏有蟲。後參
0269c27: 道吾。問觸目菩提。吾喚沙彌添淨瓶水。悟如
0269c28: 前舉。霜在道吾。兩夏而受印。會昌之厄。混跡
0269c29: 潭州瀏陽陶家坊。朝游夕處。大中初有僧。自
0270a01: 洞山至舉。洞山初秋夏末。兄弟或東或西。直
0270a02: 須向萬里無寸草處去。良久曰。只如萬里無
0270a03: 寸草處。又作麼生去。霜曰。出門便是草。僧復
0270a04: 舉似洞山。山曰。此是一千五百人善知識語。
0270a05: 且大唐國裏能有幾人。囊錐始露住石霜道
0270a06: 場。果符悟本之記。二十年海眾千餘。往往長
0270a07: 坐不臥。屹若株杌。枯木堂名自茲立焉。僧問
0270a08: 撥塵見佛。所問是一。夾山道。若不揮劍漁父
0270a09: 棲巢。石霜道。渠無國土何處逢渠。萬松道。入
0270a10: 理深談不如石霜。門庭施設猶較夾山百步。
0270a11: 莫有兩彩一賽底麼。天童道甚。頌云。
0270a12: 拂牛劍氣洗兵威太平本是將軍致定亂歸功更是誰
0270a13: 不許將軍見太平一旦氛埃清四海但盡凡情垂衣皇化自
0270a14: 無為別無聖解
0270a15: 師云。臨濟宗風。金剛王寶劍。殺佛殺祖。夾山
0270a16: 截斷老葛藤。打破狐窠窟。晉書。雷煥善天文。
0270a17: 張華因望斗牛間。常有異氣。邀煥。夜登樓仰
0270a18: 視。煥曰。僕察之久矣。寶劍之精上於天。在豫
0270a19: 章酆城縣界。華乃薦雷。為城令。修獄掘基。
0270a20: 得石匣。有雙劍。光甚發。送一與華。留一自
0270a21: 佩。華被誅失劍。煥卒子為州從事。佩父劍至
0270a22: 延平津。劍躍墮水。使人投之。見兩龍有文章。
0270a23: 投者懼迴。說苑。武王伐紂遇雨。散宜生曰。此
0270a24: 非妖歟。王曰。非也。天洗兵也。此頌若不揮劍
0270a25: 漁父棲巢。易曰。黃帝堯舜垂衣裳。而治天下。
0270a26: 無為之化不令而行。此頌無巢可棲。渠無國
0270a27: 土。無劍可揮。何處逢渠也。同安察禪師道。妙
0270a28: 體本來無處所。通身那更有蹤由。萬松道。許
0270a29: 爾親見石霜。猶較夾山百步。要見夾山麼。劍
0270b01: 為不平離寶匣。藥因投病出金瓶。
0270b02: 第六十九則南泉白牯
0270b03: 示眾云。成佛作祖。嫌帶污名。戴角披毛。推居
0270b04: 上位。所以真光不耀。大智若愚。更有箇便宜
0270b05: 聾。佯不采釆底。知是阿誰。
0270b06: 舉。南泉示眾云。三世諸佛不知有只為知有狸
0270b07: 奴白牯知有只為不知有。
0270b08: 師云。飛山法師戒珠。作別傳心法議。毀斥南
0270b09: 泉曰。若願輩。不嗜學不知本。不足以語如來
0270b10: 教。無盡燈附集依通。率易辯敘南泉初習律。
0270b11: 次聽華嚴楞伽。入中百門觀。聞馬祖傳言外
0270b12: 道。屢扣其旨頓獲忘筌。一日行粥。馬祖問。桶
0270b13: 裏是甚麼。泉曰。這老漢合取口。作恁麼語話。
0270b14: 泉臨機不讓馬祖。如此後來。向趙州手裏
0270b15: 償債。泉問座主。涅盤經以何為極則。主曰。
0270b16: 以如如為極則。泉云。喚作如如早是變也。今
0270b17: 時沙門須向異類中行始得。趙州於僧堂前
0270b18: 問。異則不問。如何是類。泉乃兩手托地。州以
0270b19: 一踏。泉便倒地。州走入延壽寮。叫云悔悔。
0270b20: 泉令侍者問州。悔箇甚麼。州云。悔不更與兩
0270b21: 踏。泉上堂云。王老師自小。養一頭水牯牛。擬
0270b22: 向溪東牧。不免食他國家水草。溪西牧亦不
0270b23: 免食他國家水草。如今不免隨分納些子。總
0270b24: 不見得。泉一日見浴主燒浴云。齋後請水牯
0270b25: 牛浴。浴主去請。泉云。將得繩索來麼。州以手
0270b26: 拽泉鼻。泉云。是即是太生。州問。知有底人
0270b27: 向甚麼處去。泉云。向山前檀越家。作一頭水
0270b28: 牯牛去。州云。謝師指示。泉云。昨夜三更月到
0270b29: 。泉將順世。首座問。和尚百年後向何處去。
0270c01: 泉云。山下作一頭水牯牛去。座云。某甲隨和
0270c02: 尚去得否。泉云。汝若隨我。須取一莖草來。
0270c03: 此異類話。南泉首唱。溈山和之。道吾雲巖傳
0270c04: 授。今為曹山三墮。道吾到南泉。泉問。闍梨名
0270c05: 甚麼。吾云。宗智。泉云。智不到處作麼生宗。
0270c06: 吾云。切忌道著。泉云。灼然道著即頭角生。三
0270c07: 日後與雲巖。在後架把針次。泉過乃問。前日
0270c08: 道智不到處切忌道著。道著即頭角生。合作
0270c09: 麼生行履。吾便抽身入僧堂。泉便去。巖問吾。
0270c10: 師弟適來為甚。不祗對和尚。吾云。爾得恁麼
0270c11: 靈利。巖不薦。去問泉云。適來公案。智頭陀
0270c12: 作。麼不祗對和尚。泉云。他是異類中行。巖
0270c13: 云。如何是異類中行。泉云。不見道。智不到處
0270c14: 切忌道著。道著即頭角生。直須向異類中行。
0270c15: 巖亦不會。吾知巖不薦乃云。此人緣不在此。
0270c16: 便同迴藥山。巖遂舉前話。山云。子作麼生。
0270c17: 會他這箇時節。便迴來。巖無對。山乃大笑。
0270c18: 巖便問。如何是異類中行。山云。吾今日困。
0270c19: 別時來。巖云。某甲特為此事歸來。山云。且
0270c20: 去。巖便出。吾在方丈外。聞巖不薦。不覺咬得
0270c21: 指頭血出。下來問。師兄問和尚那因緣。作
0270c22: 麼生。巖云。和尚不為某甲說。吾便低頭。二人
0270c23: 侍立。山問智不到處切忌道著道著即頭角
0270c24: 生。吾便珍重出去。巖遂問山。智師弟為甚麼。
0270c25: 不祗對和尚。山云。我今日背痛。是他會。爾
0270c26: 去問取。巖遂問。師弟適來為甚麼。不祗對和
0270c27: 尚。吾云。我今日頭痛。爾去問取和尚。后雲巖
0270c28: 遷化。遣人馳辭書至。吾覽後曰。雲巖不知有。
0270c29: 悔當時不向伊道。然雖如是。要且不違藥山
0271a01: 之子。玄覺云。古人恁麼道。還知有也未。雲巖
0271a02: 當時不會。甚麼處是不會處。翠巖芝云。道吾
0271a03: 道。雲巖不知有。悔當時不向伊道。只如恁麼
0271a04: 道。道吾還知有也無。萬松道。雲巖為洞山之
0271a05: 師。一派之源。再四再三。不知有此事。萬松具
0271a06: 錄。也要與後人傍。參助一半力。豈唯雲巖不
0271a07: 知有。翠巖芝道。道吾還知有也無。萬松道。非
0271a08: 但道吾。翠巖還知有也未。不見。僧問長沙。為
0271a09: 甚三世諸佛不知有。沙云。未入鹿苑時。猶較
0271a10: 些子。僧云。狸奴白牯。為甚麼知有。沙云。
0271a11: 汝爭怪得伊。萬松到此只可傍觀。大小天童
0271a12: 讚歎有分。頌云。
0271a13: 跛跛挈挈不近休忙毿毿人不喜覷百不可取。一
0271a14: 無所堪開門又軟種火又濕默默自知田地穩靴裏動指頭騰
0271a15: 騰誰謂肚皮憨呆裏撒奸普周法界渾成飯吐不出咽不下
0271a16: 鼻孔纍垂信飽參拋半撒半
0271a17: 師云。跛挈痿羸不唧嬼貌。藥山看經次。柏巖
0271a18: 曰。和尚休猱人得也。山卷經曰。日色早晚。
0271a19: 曰。日正當午。山曰。猶有這箇文彩在。曰。某
0271a20: 甲無亦無。山曰。汝大曬聰明。曰。某甲只如
0271a21: 此。和尚尊意如何。山云。我跛跛挈挈。百醜千
0271a22: 拙。且恁麼過。灌溪閑和尚向頌云。抖擻多年穿
0271a23: 破衲。毿一半逐雲飛。拈來搭向肩頭上。也
0271a24: 勝時人著錦衣。百不可取。一無所堪。眾中如
0271a25: 百拙。一世作閑人。默默自知田地穩。騰騰誰
0271a26: 謂肚皮憨。梵志翻著。人皆謂是錯。寧可刺
0271a27: 爾眼。不可隱我。王梵志奇人。此語大播人
0271a28: 間。可謂皮燈毬兒內明外暗。末後句頌。飽參
0271a29: 到爛骨董地面。眉毛眼睫上都是飯顆。一朝
0271b01: 撐破疥肚皮。五臟心肝都吐出。
0271b02: 第七十則進山問性
0271b03: 示眾云。聞香象渡河底。已隨流去。知生不生
0271b04: 性底。為生之所留。更論定前定後作作篾。
0271b05: 劍去久矣。爾方刻舟。蹋轉機輪。作麼生別行
0271b06: 一路。試請舉看。
0271b07: 舉。進山主問脩山主云。明知生不生性。為
0271b08: 甚麼。為生之所留照故捩鼻木脩云。筍畢竟成竹
0271b09: 去。如今作篾使還得麼鼻孔在他人手裏進云。汝向
0271b10: 後自悟去在大小厭良為賤脩云。某甲只如此。上座
0271b11: 意旨如何刺頭向人懷裏進云。這箇是監院房。那箇
0271b12: 是典座房打得毬子別處去脩便禮拜且作好心相待。
0271b13: 師云。襄州清溪山主洪進禪師。為地藏琛和
0271b14: 尚第一座。時有二僧俱禮地藏。藏曰。俱錯。
0271b15: 二僧並無語。下請益脩山主。主曰。汝自巍巍
0271b16: 堂堂禮拜他人。豈不是錯。進聞之不肯曰。
0271b17: 汝自迷暗焉可為人。脩憤然上堂頭請益。藏
0271b18: 指廊下曰。典座入庫下去也。脩乃省過。進一
0271b19: 日問脩曰。明知生不生性。為甚麼。為生之所
0271b20: 留。菴提遮女。婆羅門種。舍衛城西二十餘里
0271b21: 長提村婆私膩長者女也。因家作大會。命佛
0271b22: 及僧。提遮故得振其嘉聲焉。文殊大士問頗
0271b23: 有明知生不生相前作性為生所留者否。女曰。有
0271b24: 之。雖自明見。其力未充。而為生所留者是也。
0271b25: 脩山主答筍畢竟成竹去。而今作篾使得麼。
0271b26: 篾竹皮束物竹索也。筍無力。蒼竹有力。筍
0271b27: 力未充。不堪作蔑。覺範觀音贊。憫我心明力
0271b28: 不迨。時時種子發現行。如人因酒而發狂。戒
0271b29: 飲輒復逢嘉醞。此亦言其力未充也。慚愧古
0271c01: 人熟爛教乘。出辭吐氣。與脩多羅合。進山主
0271c02: 要拈轉話頭。方復不許道。汝向後自悟去在。
0271c03: 脩曰。某甲見處只如此。上座意旨如何。脩公
0271c04: 先向四平八滿處坐定。進公遣起必然別有
0271c05: 一條活路。遂指道。這箇是監院房。那箇是典
0271c06: 座房。且道。明得生不生性。明不得生不生性。
0271c07: 且道。為生所留。不為生所留。脩便禮拜。他參
0271c08: 活句不參死句。此與典座入庫下去也。更無
0271c09: 兩樣。諸方皆言法眼下一味平實。體中玄。請
0271c10: 看前話。天童見此話出格奇特。所以盡情徹
0271c11: 底頌出。頌云。
0271c12: 豁落亡依板翻繫驢橛高閑不羈掣斷黃金鎖家邦平怗
0271c13: 到人稀穩處下些些力量分階級強生節目蕩蕩身心
0271c14: 絕是非見怪不怪是非絕其怪自壞介立大方無軌轍太平
0271c15: 無忌諱何處不風流
0271c16: 師云。此頌進山主這箇是監院房。那箇是典
0271c17: 座房。亡依倚時自然廓落。不羈縻處法爾高
0271c18: 閑。平怗家邦幾人能到。須是無煩惱可斷。無
0271c19: 禪道可參。十二時中除著衣喫飯是閑用心
0271c20: 處。據進公問意。亦微有徵古驗今分階級。定
0271c21: 力量底鉤線。然其蕩蕩身心。本絕是非也。脩
0271c22: 公也不妨會如來禪平實商量本分說話。爭
0271c23: 奈百丈道。依經解義三世佛冤。所以微分力
0271c24: 量。權立階梯。道筍則無力用。竹則篾引千
0271c25: 鈞。言之興也。是非所以成。進公為渠。
0271c26: 別指生機一路。殊非開戶牖立軌轍欺誣道
0271c27: 伴。脩公設拜以謝不敏。還識二公當家鑪
0271c28: 麼。入火更須精鍛鍊。上砧方耐重鉆鎚。
0271c29: 第七十一則翠巖眉毛
0272a01: 示眾云。含血噴人。自污其口。貪柸一世償人
0272a02: 債。賣紙三年欠鬼錢。萬松為諸人請益。還有
0272a03: 擔干計處也無。
0272a04: 舉。翠巖夏末示眾云猶嫌少在一夏以來為兄弟
0272a05: 說話自揚家醜看。翠巖眉毛在麼不害口磣保福云。作
0272a06: 賊人心虛也是火裏人長慶云生也雪上加霜雲門云關
0272a07: 攔街截巷。
0272a08: 師云。明州翠巖永明大師。諱令參。湖州人。蒙
0272a09: 雪記別。大張法席。一日上堂曰。自一夏以
0272a10: 來。為兄弟東語西話。看。翠巖眉毛在麼。諸方
0272a11: 多道。本欲首身不覺兩重公案。更見保福道
0272a12: 作賊人心虛。一向道背底插柴自隱口過。佛
0272a13: 果云。人多錯會道。青天白日說無向當話。無
0272a14: 事生事。先自說過。免得別人點檢。且喜沒交
0272a15: 涉。長慶云生也。萬松道。依舊在眼上。雲門關
0272a16: 字。普字號一字禪。三箇皆嗣雪。見當家人
0272a17: 說無外話。見翠巖示眾奇特。故大家唱和。古
0272a18: 人下語。不犯手勢。有座主就華嚴講下。請巖
0272a19: 齋。巖云。山僧有箇問頭。若答得即齋。乃拈起
0272a20: 胡餅云。還具法身麼。主云。具。巖云。恁麼則
0272a21: 喫法身也。主無對。當講法師代云。有甚麼過。
0272a22: 巖不肯。雲門代云。特謝和尚降重空筵。覺範
0272a23: 謂雲門大師僧中王也。果然天童一串穿來
0272a24: 從頭頌出。頌云。
0272a25: 作賊心物已露過人膽傍若無人歷歷縱橫對機感白拈
0272a26: 巧偷保福雲門。也垂鼻欺脣探頭太過翠巖長慶。也
0272a27: 脩眉映眼佯打不知杜禪和有何限天童杜撰何似萬松剛道。
0272a28: 意句一齊欲隱彌露埋沒自己。也飲氣吞聲養子
0272a29: 不及父帶累先宗。也面牆擔板家門一世衰
0272b01: 師云。雪竇道。善竊者鬼神不知。既為保福天
0272b02: 童破。翠巖不是好手。殊不知。許大雲門長
0272b03: 慶。都被翠巖用一莖眉毛。一時穿鼻孔。若
0272b04: 藏頭露影。算甚太手強人。故能歷歷縱橫對
0272b05: 機應感。保福云。作賊人心虛。雲門云關。皆衲
0272b06: 僧鼻孔長也。千里已聞乾屎殠。三冬猶嗅爛
0272b07: 瓜香。翠巖道眉毛在麼。長慶便道生也。乃壁
0272b08: 上高僧一呼便。瓶中養隨聲。已出底時
0272b09: 節。豈識情可卜度也。此所以道脩眉映眼。
0272b10: 冷地看人。一點謾他不得。有底道。一夏葛藤
0272b11: 上生枝引蔓。而今剪草除根。一齊。殊不
0272b12: 知。三十年後。此話大行去在。何必囊藏被蓋。
0272b13: 飲氣吞聲。恁麼則面牆擔板。累及先宗也。諸
0272b14: 方道。徐六擔板只見一邊。尚書不學牆面。疏
0272b15: 面牆無所見。君不見。靈山放出白毫相。照
0272b16: 見東方萬八千。
0272b17: 第七十二則中邑獼猴
0272b18: 示眾云。隔江智。遯甲埋兵。覿面相持真鎗
0272b19: 實劍。衲僧所以貴全機大用也。從慢入緊。試
0272b20: 吐露看。
0272b21: 舉。仰山問中邑。如何是佛性義這箇座主堪持論邑
0272b22: 云。我與爾說箇譬喻宜假不宜真如室有六中。
0272b23: 安一獼猴還肯寧息麼外有人喚云狌狌。獼猴即
0272b24: 應再來不直半文如是六俱喚俱應只要檀郎認得聲仰云。
0272b25: 只如獼猴睡時。又作麼生莫寐語邑乃下禪床
0272b26: 把住云覺來也未狌狌我與爾相見何不早恁麼道。
0272b27: 師云。朗州統要鼎州中邑洪恩禪師。馬祖八十餘員
0272b28: 大善知識之一。仰山之叔祖也。仰山江陵受
0272b29: 戒。迴往謝戒。邑見山年幼。以獼猴應六。說
0272c01: 佛性義。如拍大嬭諕小孩兒。山埋兵掉。忍
0272c02: 俊不禁。禮謝畢曰。今蒙和尚譬喻。無不明了。
0272c03: 更有一事。只如內獼猴瞌睡。外獼猴欲相見
0272c04: 時。如何奇哉。真師子兒便露法窟爪牙。邑不
0272c05: 覺自下禪床。執仰山手。作舞云。狌狌與爾相
0272c06: 見了也。何不說箇比喻。雲居錫云。中邑當時。
0272c07: 不得仰山這一句。何處有中邑也。先師與勝
0272c08: 默師伯。二十餘歲。叢林敬畏。鄭州寶和尚。名
0272c09: 震河洛。先師遍參往見。州云。兄弟年俊。正宜
0272c10: 叩參。老僧當年念念。常以佛法為事。先師避
0272c11: 席進曰。和尚而今如何也。州云。如生冤家相
0272c12: 似。先師曰。若不得此語。幾乎枉行千里。州下
0272c13: 禪床。握先師手曰。作家那。遂留數日。夾山謂
0272c14: 佛日死灰裏一粒豆爆。蓋謂此也。玄覺云。若
0272c15: 不是仰山。爭得見中邑。且道。甚麼處是仰山
0272c16: 得見中邑處。萬松道。報恩法堂上。崇壽稠云。
0272c17: 還有人定得此道理麼。若定不得。只是箇弄
0272c18: 精魂手。佛性義在甚麼處。萬松道。向弄精
0272c19: 魂手上辨取。佛鑑云。仰山放憨。中邑賣俏。
0272c20: 俏措賣來憨癡。憨癡放來俏措。雖然獼猴睡
0272c21: 著。其奈肚裏惺惺。直饒杜絕六。狌狌何處
0272c22: 不相見。諸人要見二老訛麼。各各面皮厚
0272c23: 三寸。萬松道。覓箇識慚愧漢不可得。唯天童
0272c24: 老人較些些。頌云。
0272c25: 凍眠雪屋歲摧穨蟄戶不開窈窕蘿門夜不開龍無龍句
0272c26: 寒槁園林看變態幾乎死殺春風吹起律筒灰喜得重甦
0272c27: 師云。汝南先賢傳曰。時大雪積地丈餘。洛陽
0272c28: 令躬出按行見。人除雪出有乞食者。至袁安
0272c29: 門。無有行路。謂安已死。令人除雪。入戶見安
0273a01: 僵臥。問何以不出。安曰。大雪人皆餓。不宜干
0273a02: 人。令以為賢。舉為孝廉。此頌中邑說喻。睡語
0273a03: 一上。終是不惺惺。窈窕蘿門夜不開也。忽被
0273a04: 仰山點破。中邑便全體作用。枯木重陽。春風
0273a05: 吹起律筒灰也。蔡邕月令。截竹為管。謂之律。
0273a06: 置之密室。以葭莩為灰。以實其端。其月氣至
0273a07: 則飛灰而管空。陽氣生。死中活也。如中邑仰
0273a08: 山作家相見。見了後如何不勞久立。
0273a09: 第七十三則曹山孝滿
0273a10: 示眾云。依草附木去。作精靈。負屈冤。來為
0273a11: 鬼祟崇。呼之則燒錢奏馬。遣之則水書符。如
0273a12: 何得家門平安去。
0273a13: 舉。僧問曹山。靈衣不掛時如何蟭蟟脫殼猶抱寒枝山
0273a14: 云。曹山今日孝滿不負平生僧云。孝滿後如何寬行
0273a15: 大步山云。曹山愛顛酒有何不可。
0273a16: 師云。僧問同安威禪師。牛頭未見四祖時如
0273a17: 何。安云。路邊神廟子。見者盡擎拳。僧云。見
0273a18: 後如何。安云。室內無靈床。渾家不著孝。這僧
0273a19: 問靈衣不掛時如何。洞山初道。卸了炙脂帽
0273a20: 子。脫狐臭布衫。作箇脫灑衲僧。後來僧問
0273a21: 如何是佛。答麻三斤。若到這箇時節。便會曹
0273a22: 山今日孝滿。這僧也好。要見今日曹山行履。
0273a23: 問孝滿後如何。山云。曹山好顛酒。覺範道。心
0273a24: 如明鏡口如醉漢。一日僧問。清稅孤貧乞。師
0273a25: 拯濟。山召清稅。僧應喏。山云。清源白家酒三
0273a26: 盞。猶道未沾脣。又有僧。問金。金柸滿酌時
0273a27: 如何。云。金不勝酩酊。佛果拈云。承言會
0273a28: 宗。明機普應。則不無金。子細點檢。將來也
0273a29: 太漏逗。若有人。問蔣山金柸滿酌時如何。只
0273b01: 對他道。山僧自來天戒。又有僧問曹山。十二
0273b02: 時中如何保任。山云。如過蠱毒之鄉。水也不
0273b03: 得沾他一滴。曹山有時醉醉裏醒醒。有時醒
0273b04: 不分晝夜。為他黃糧夢斷閨閤情忘。洞山問
0273b05: 雲居。大闡提人。殺父害母。孝養何在。居云。
0273b06: 始成孝養。此名孝滿顛酒底人。洞山道。觸目
0273b07: 荒林論年放曠。天童慣曾游戲其間。頌云。
0273b08: 清白門庭四絕腦後見腮莫與往來長年關掃不容塵
0273b09: 設有一點無著處光明轉處傾殘月否極泰生爻象分時
0273b10: 建寅陰慘陽舒新滿孝痕猶未罷便逢春相喚打秋千醉步狂
0273b11: 歌任墮巾熟不講禮散髮夷猶誰管係千自由百自在太平
0273b12: 無事酒顛人七村裏這漢快活
0273b13: 師云。眼裏著沙。不得底太局狹生。曹山道。若
0273b14: 是世間重貪嗔癡。雖難斷。是輕。若是無
0273b15: 事無為淨潔。此箇重無以加也。所以洞山道。
0273b16: 明月堂前時時九夏也。至道不可形容。古人
0273b17: 近取諸身。遠取諸物。比興連類以喻至道。報
0273b18: 慈贊龍牙半身頌云。日出連山。月圓當戶。不
0273b19: 是無身。不欲全露。二老皆洞山兒孫。覺範云。
0273b20: 其家風機貴迴互。使不犯正位。語忌十成。使
0273b21: 不墮今時。而報慈匠心獨妙語不失宗。為可
0273b22: 貴也。此光明轉處。傾殘月。喻孝滿逢春也。周
0273b23: 易乾卦。九二見龍在田。利見大人疏。九二當
0273b24: 據建寅建丑之間。於時地之萌芽初有出者。
0273b25: 即是陽氣發見之義。乾卦之象其應然也。老
0273b26: 杜飲中八仙歌。脫巾露頂王公前。與天子呼
0273b27: 來不上舡。皆忘形忽禮。非可以涯岸檢束也。
0273b28: 丹霞天然。一日橫臥天津橋上。留守鄭公前
0273b29: 導喝之。師不顧問之。徐曰。我無事僧也。鄭敬
0273c01: 異之。雪眾晚參。在中庭臥。太原孚上座
0273c02: 云。五州管內只有這箇和尚較些子。便起
0273c03: 去。此皆披襟散髮無事酒徒。曹山孝滿如何
0273c04: 受用。四時春富貴。萬物酒風流。
0273c05: 第七十四則法眼質名
0273c06: 示眾云。富有萬德。蕩無纖塵。離一切相。即一
0273c07: 切法。百尺竿頭進步。十方世界全身。且道。甚
0273c08: 麼處得來。
0273c09: 舉。僧問法眼。承教有言。從無住本立一切
0273c10: 法。如何是無住本合取狗口眼云。形興未質莫眼華
0273c11: 名起未名畢竟喚作甚麼。
0273c12: 師云。文殊問維摩。身孰為本。答貪欲為本。問
0273c13: 貪欲孰為本答。虛妄分別為本。問虛妄分別
0273c14: 孰為本。答顛倒想為本。問顛倒想孰為本。答
0273c15: 無住為本。又問無住孰為本。答無住則無本。
0273c16: 文殊師利從無住本。立一切法。肇公注云。心
0273c17: 猶水也。靜則有照。動則無鑑。癡愛所濁。邪風
0273c18: 所扇。湧溢波蕩。未始暫住。以此觀法。何往不
0273c19: 倒。譬如臨面湧泉責己本狀者。未之有也。又
0273c20: 云。若以心動為本。則有因相。生理極初動。更
0273c21: 無本也。若以無法為本。則有因無生。無不因
0273c22: 無。更無本也。又云。無住故倒想。倒想故分
0273c23: 別。分別故貪欲。貪欲故有身。既有身也。則善
0273c24: 惡並陳。善惡既陳。則萬法斯起。自茲以往。言
0273c25: 數不能盡也。肇公以最初動念根本不覺。為
0273c26: 無住本。傳燈清涼國師。答皇太子心要云。至
0273c27: 道本乎其心。心法本乎無住。無住心體靈知
0273c28: 不昧。安國師舉。金剛經云。應無所住。而生其
0273c29: 心。無所住者不住色不住聲。不住迷不住悟。
0274a01: 不住體不住用。而生其心者。則是一切處。而
0274a02: 顯一心。若住善生心則善現。若住惡生心則
0274a03: 惡現。本心則隱沒。若無所住。十方世界唯是
0274a04: 一心也。六祖問荷澤。知識遠來也。大艱辛。將
0274a05: 本來否。若有本則合識其主試說看。澤曰。以
0274a06: 無住為本。見則為主。荷澤顯宗記云。自世尊
0274a07: 滅後。西天二十八祖。共傳無住之心。此無住
0274a08: 本即以本分事。名無住也。若以真妄融即。一
0274a09: 有多種。二無兩般。法眼答處。出寶藏論。形興
0274a10: 未質。名起未名。形名既兆。游氣亂清。雪竇拈
0274a11: 起拄杖云。大眾拄杖。是形名雙舉。形即無形。
0274a12: 名即無名。一等沒見識瞎漢。只認箇無形段
0274a13: 無名姓底。便為極則。辜負法眼。違背永明。壽
0274a14: 禪師唯心訣云。無一名不播如來之號。無一
0274a15: 物不闡遮那之形。又有一等孤陋寡聞。不肯
0274a16: 究理參問。只道。本來有甚。萬松道已。太多
0274a17: 生。他云。如何免得。萬松道。本來少甚。爾但
0274a18: 恁麼會去。因參法眼兼見天童。頌云。
0274a19: 沒蹤跡羚羊挂角斷消息久負不逢白雲無根妙體本來無處所清
0274a20: 風何色通身那更有蹤由散乾蓋而非心尚能出岫持坤輿
0274a21: 而有力不費精神洞千古之淵源盡向這裏流出造萬象之
0274a22: 模則一法之所印剎塵道會也。處處普賢欄街截巷樓閣
0274a23: 門開也頭頭彌勒築著磕著
0274a24: 師云。視之無形。普天匝地。聽之無聲圓音無
0274a25: 間。雲雖無根。太虛為片雲所點。風雖無色。大
0274a26: 地為風輪所持。劉禹端公問雲居。雨從何來。
0274a27: 居曰。從端公問處來。公喜而謝之。居問曰。
0274a28: 問從何來。公無語西禪與官員坐次。禪云。風
0274a29: 作何色。官無語。禪問僧。僧拈起衲衣云在
0274b01: 府中鋪。禪云。用多少帛子。僧云。勿交涉。禪
0274b02: 無語。雲門代云。咄這話墮阿師。雪竇併作兩
0274b03: 頌。雨從何來。風作何色。龍門萬仞曾留宿客。
0274b04: 進退相將誰遭點額。風作何色。雨從何來。不
0274b05: 用彈指。樓閣門開。波波稜稜南方未迴。天童
0274b06: 頌無住本。白雲無根。清風何色。頌立一切法。
0274b07: 散乾蓋而非心。持坤輿而有力。善慧大士心
0274b08: 王銘。觀心空王。玄妙難測。無形無相。有大神
0274b09: 力。管子曰水出而不流曰淵水。遠而流曰源。
0274b10: 上古之前。千古淵源也。萬象自茲而形。華嚴
0274b11: 普賢行願品。佛說菩薩說。剎說眾生說。三世
0274b12: 一切說。又普眼不見普賢。見與不見俱普賢
0274b13: 也。若不見處無。不名普也。入法界品時。彌勒
0274b14: 菩薩前詣樓閣彈指出聲。其門即開。命善財
0274b15: 入。乃至悉見三千大千世界百億四天下。兜
0274b16: 率陀天。一一皆有彌勒。又有頌云。彌勒真彌
0274b17: 勒。化身千百億。時時示時人。時人皆不識。此
0274b18: 皆立一切法之標榜也。還見法眼麼。常因送
0274b19: 客處。記得別家時。
0274b20: 第七十五則瑞巖常理
0274b21: 示眾云。喚作如如早是變也。智不到處。切忌
0274b22: 道著。這裏還有參究分也無。
0274b23: 舉。瑞巖問巖頭。如何是本常理有理不在高聲頭
0274b24: 云。動也可知理也巖云。動時如何再犯不容頭云。不見
0274b25: 本常理相物作價巖佇思識慚愧頭云。肯即未脫根
0274b26: 塵箇中無肯路不肯即永沈生死當堂不正坐那赴兩頭機。
0274b27: 師云。台州瑞巖師彥禪師。閩人。姓許氏。始問
0274b28: 巖頭。安箇名立箇字。創號本常理。巖頭有
0274b29: 時放過。只與照破道。動也。瑞巖好彩三十棒。
0274c01: 何幸免來。是他尚不顧危亡。道動時如何。
0274c02: 撩虎頭編虎尾。巖頭半醉半醒又放過。只與
0274c03: 照破道。不見本常理。大方之家。容物如此。
0274c04: 巖方佇思。這裏正到枯木巖前差路多處也。
0274c05: 頭已是不惜身命。與截斷走路。剖開當陽長
0274c06: 安官道云。肯即未脫根塵。不肯即永沈生死。
0274c07: 溈山喚作法窟爪牙。生擒活捉。略無閑暇功
0274c08: 夫。夾山會下一僧到石霜。入門便道。不審。霜
0274c09: 云。不必闍黎。僧云。恁麼則珍重。又到巖頭如
0274c10: 前。頭乃噓兩聲。僧云。恁麼則珍重。纔步。
0274c11: 頭云。雖是後生。亦能管帶。僧歸舉似夾山。山
0274c12: 明日上堂。喚僧如法舉似前話。山云。大眾還
0274c13: 會麼。若無人道。老僧不惜兩莖眉毛道去也。
0274c14: 乃曰。石霜雖有殺人刀。且無活人劍。巖頭且
0274c15: 有殺人刀。亦有活人劍。臨濟下謂之七事隨
0274c16: 身。巖頭見瑞巖志誠請益。非是機鋒勘辨之
0274c17: 時。故憫物垂慈道眼相見。瑞巖隨言領悟。後
0274c18: 來自喚主人翁。莫受人謾。蓋為曾遭毒手永
0274c19: 劫難忘。此話古今無人拈掇。不是天童。憑誰
0274c20: 賞鑒。頌云。
0274c21: 圓珠不穴甚處下手大璞不琢可惜功夫道人所貴無稜
0274c22: 角就理藏鋒拈肯路根塵空十二處忘閑影響脫體無依
0274c23: 活卓卓三千界放淨光明
0274c24: 師云。世記潘岳與夏侯湛為友。二人並美姿
0274c25: 容。張謂贊和氏之璧瑩而無瑕。隋侯之珠圓
0274c26: 而不穴。削圓方竹杖絕紫絨氈。白玉碾做
0274c27: 象牙梳。黃金打作石筋。弓絃上結紐子。
0274c28: 盂上安柄。爾試光定省看。何人不如是。百
0274c29: 丈道。靈光獨耀脫根塵。既肯則未脫根塵。
0275a01: 拈肯路根塵自空也。六根六塵既空。六識
0275a02: 自歸覺海。凡物有圭角即不能圓轉。欲要活
0275a03: 卓卓無粘綴無依倚。但向肯不肯處著眼。自
0275a04: 然不住此岸。不住彼岸。不住中流。洞山所以
0275a05: 半肯半不肯。山所以肯諾不得全也。還識
0275a06: 此人歸計麼。金鎖玄關留不住。行於異路且
0275a07: 輪。
0275a08: 第七十六則首山三句
0275a09: 示眾云。一句明三句。三句明一句。三一不相
0275a10: 涉。分明向上路。且道。是那一句在先。
0275a11: 舉。首山示眾云。第一句薦得。與佛祖為師。
0275a12: 猶是萬松兒孫第二句薦得與人天為師教壞人家男女第三
0275a13: 句薦得自救不了說這不唧嬼漢僧云。和尚是第幾
0275a14: 句薦得試卜度山云。月落三更穿市過三句可辨一鏃遼空。
0275a15: 師云。三句之作。始於百丈大智。宗於金剛般
0275a16: 若。丈云。夫教語皆三句相連。初中後善。初直
0275a17: 須教渠發善心。中破善心。後始名好善。則菩
0275a18: 薩即非菩薩。是名菩薩。法非法非非法。總恁
0275a19: 麼也。若只說一句。令眾生入地獄。若三句一
0275a20: 時說。渠自入地獄。不干教主事。說道如今鑒
0275a21: 覺是自己佛。是初善。不守住如今鑒覺。是中
0275a22: 善。亦不作不守住知解。是後善。雲門有時云。
0275a23: 天中函蓋乾坤。目機銖兩不涉春緣。作麼生
0275a24: 承當。自代云。一鏃破三關。然雖有此意。未
0275a25: 立為三句。後得鼎州德山第九世圓明大師
0275a26: 諱緣密。上堂云。德山有三句語。一句函蓋乾
0275a27: 坤。一句隨波逐浪。一句截斷眾流。後得鼎州
0275a28: 普安山道禪師。頌上三句。一函蓋乾坤頌。乾
0275a29: 坤并萬象。地獄及天堂。物物皆真見。頭頭用
0275b01: 不傷。二截斷眾流頌。堆山積嶽來。一一盡塵
0275b02: 埃。更擬論玄妙。消瓦解摧。三隨波逐浪頌。
0275b03: 辯口利舌問。高低應不虧。還如應病藥。診候
0275b04: 在臨時。三句外。當人如舉唱。三句豈能該。有
0275b05: 問如何事。南嶽與天台。往往指此頌。為雲門
0275b06: 所作。此皆看閱之不審也。道嗣德山密。密嗣
0275b07: 雲門。雲門雖有天中函蓋一鏃三關之語。因
0275b08: 密公拈出。道公頌之。祖述三世而三句始明。
0275b09: 此與大陽三句。三玄三要。大同小異。首山示
0275b10: 眾云。第一句薦得與佛祖為師。黃蘗為南泉
0275b11: 首座。一日占泉座位。泉至問。首座甚年行
0275b12: 道。蘗云。威音王佛以前。泉云。猶是王老師兒
0275b13: 孫下去。蘗便退歸本位坐。鏡清道毘盧有師
0275b14: 法身有主。謂之佛祖向上人。此所以謂第一
0275b15: 句薦得與佛祖為師也。靈樹遺封盒子。云堂
0275b16: 中首座人天眼目。首座乃雲門也。此所以謂
0275b17: 第二句薦得與人天為師也。爾莫見萬松恁
0275b18: 麼道。便謂南泉可與佛祖為師。雲門只可與
0275b19: 人天為師。可謂癡人面前不得說夢。萬松且
0275b20: 略舉一二以為榜樣。其自救不了者。不入祖
0275b21: 位。何足道哉。僧便問。和尚是第幾句薦得。爛
0275b22: 裏有刺。山云。月落三更穿市過。此乃行人
0275b23: 更在青山外也。天童見此話無人敢下口。遂
0275b24: 向手刺處。交加頌出。頌云。
0275b25: 佛祖髑髏穿一串一任伊跳宮漏沈沈密傳箭不許
0275b26: 外人知人天機要發千鈞以輕勞重雲陣輝輝急飛電
0275b27: 眨貶眼蹉過箇中人看轉變計在臨時遇賤則貴貴則賤心知
0275b28: 本自同所以無飲怨得珠罔象兮至道綿綿一念不生全體現游
0275b29: 刃亡牛兮赤心片片出痛腸
0275c01: 師云。佛祖髑髏一串穿。然後可與佛祖為
0275c02: 師。可謂透出毘盧頂行。來化佛舌頭坐。
0275c03: 宮漏沈沈密傳箭。殷漏刻法曰。為器三重。
0275c04: 圓皆徑尺。差立於方輿踟之上。為金龍口
0275c05: 吐水。轉注入踟經緯之中。蓋上鑄金為司
0275c06: 晨。具衣冠。兩手執箭。又軍中密令。夜中傳
0275c07: 箭。此言向朕兆未分以前。薦得可與佛祖為
0275c08: 師。纔落今時為第二頭。且於人天路上作箇
0275c09: 小歇場。心地觀經。電光三昧。衲僧喚作瞥地
0275c10: 處。若是箇中人。有時佛祖頭上行。有時人天
0275c11: 路上走。水牯牛隊裏。異類中行。王荊公觀俳
0275c12: 優。詩云。諸優戲場中。一貴復一賤。心知本自
0275c13: 同。所以無欣怨。莊子天地篇。黃帝遊乎赤水
0275c14: 之北。登之丘。而南望還歸。遺其玄珠。使
0275c15: 智索之而不得。使離朱索之而不得。使喫詬
0275c16: 索之而不得。使象罔。象罔得之。黃帝曰。異
0275c17: 哉。象罔乃可以得之。養生篇。庖丁為文惠公
0275c18: 解牛曰。彼節者有閒。而刀刃者無厚。以無厚
0275c19: 入有閒。恢恢乎其於游刃。必有餘地矣。是以
0275c20: 十九年。而刀刃若新發於硎。文惠君曰。善哉
0275c21: 吾聞庖丁之言。得養生焉。此二事頌月落三
0275c22: 更穿市過。至道綿綿密密。宮漏傳箭相似。赤
0275c23: 心片片為人。如游刃恢恢得珠罔象也。今人
0275c24: 見天童用莊子。便將老莊。雷同至道。殊不知
0275c25: 古人借路經過。暫時光景耳。忽有箇出來道。
0275c26: 莊子豈不知首山行履處。但向道。月落三更
0275c27: 穿市過。是外篇是內篇。
0275c28: 第七十七則仰山隨分
0275c29: 示眾云。如人畫空下筆即錯。那堪起模作樣。
0276a01: 堪作甚麼。○萬松已是露栓索。有條攀條。無
0276a02: 條攀例。
0276a03: 舉。僧問仰山。和尚還識字否是甚麼字山云。隨
0276a04: 分當仁不讓僧乃右旋一匝云。是甚麼字已見偏傍山
0276a05: 於地上書箇十字更書畫點僧左旋一匝云。是甚
0276a06: 麼字半滿俱分形聲轉注山改十字作卍字機輪轉處智眼猶迷僧畫
0276a07: 一圓相。以兩手托。如修羅掌日月勢云。是
0276a08: 甚麼字細看切山乃畫圓相。圍卍字天下衲僧跳不出
0276a09: 僧乃作樓至勢門外金剛笑汝山云。如是如是。汝善
0276a10: 護持關空鎖夢牢收掌。
0276a11: 師舉。慈覺勸孝文首篇頌云。父母未生前。凝
0276a12: 然一相圓。釋迦猶不會。迦葉豈能傳。十四祖
0276a13: 龍樹。於法座上隱身現○相。提婆曰。此尊者
0276a14: 現佛體相。以示吾輩也。以此無相三昧形如
0276a15: 滿月。佛性之義廓然虛明。譬此而已。圓相之
0276a16: 作東土。始於忠國師。付侍者耽源。承讖記傳
0276a17: 於仰山。今遂目為溈仰家風。明州五良和
0276a18: 尚。製四十則。嵩明教為序稱之。良云。圓相
0276a19: 總六名。一圓相。二義海。三暗機。四字學。五
0276a20: 意語。六默論。溈仰宗派云。源謂仰山曰。國
0276a21: 師傳六代祖師圓相九十七箇。吾滅後三十
0276a22: 年。南方有一沙彌。到來大興此道。吾詳此讖
0276a23: 事。在汝躬。仰山既得以火燔之。源一日又謂
0276a24: 曰。向傳圓相宜深祕之。山曰。已燒了也。源
0276a25: 曰。於子即得。來者如何。仰曰。和尚若要重錄
0276a26: 一本。山乃重錄呈似。一無差失。耽源一日上
0276a27: 堂。仰出眾作○相。以手托呈。叉手立。源
0276a28: 以兩手。交拳示之。仰進前三步。作女人拜。源
0276a29: 點頭。仰禮拜。九十七種圓相交拳。名羅剎三
0276b01: 昧。女拜名女人三昧。此皆三昧。王三昧中流
0276b02: 出普門示現也。又有一梵僧來參。仰於地上
0276b03: 畫半月相。僧近前添作圓相。以抹。仰展
0276b04: 兩手。僧拂袖便出曰。我來東土禮文殊。遇
0276b05: 小釋迦。又僧禮拜了。仰不顧。僧問和尚。還識
0276b06: 字否。仰曰。隨分。僧畫○相托呈。仰以衣袖拂
0276b07: 之。僧又作半月相托呈。仰以兩手作背拋勢。
0276b08: 僧以目視之。仰低頭。僧遶師一匝。仰便打。僧
0276b09: 遂出。此仰山壁立千仞。與德山臨濟峻機不
0276b10: 別。仰坐次。又有僧來作禮。仰不顧。僧問。師
0276b11: 識字否。仰云。隨分。僧右旋一匝曰。是甚麼
0276b12: 字。這般施設待教有識情。成何宗旨。若總無
0276b13: 道理。西天東土凡聖同參。觀音會下一僧來
0276b14: 參巖頭。以手左邊作一圓相。又右邊作一圓
0276b15: 相。又中心作一圓相。欲成未成。頭以手一撥。
0276b16: 僧無對。頭乃喝出。僧方跨門。頭喚迴問。
0276b17: 汝是洪州觀音來麼。僧云。是。頭問。只如適來
0276b18: 左邊圓相作麼生。僧曰。是有句。頭曰。右邊圓
0276b19: 相。僧曰。是無句。頭曰。中間圓相作麼生。
0276b20: 僧曰。是不有不無句。頭曰。只如吾恁麼又如
0276b21: 何。僧曰。如刀畫水。頭打趁出。這僧不得圓相
0276b22: 宗旨。妄生穿鑿。若不是巖頭。幾被惑亂一上。
0276b23: 據這僧見仰山問識字否。乃右旋一匝。伎倆
0276b24: 已盡。仰山十字注也注了。說也說破。更要後
0276b25: 面許多粥飯氣作麼。那裏待到如此。當初纔
0276b26: 問師識字否。只道自來文寡。看他如何。不見。
0276b27: 昔有一僧。居常閑過。一僧勸云。上座年雋。可
0276b28: 惜虛擲寸陰。僧云。爾待教我作甚即得。勸云。
0276b29: 何不看經。僧云。不識字。勸云。何不問人。僧
0276c01: 云。是甚麼字。其勸者無語。可謂文不加點樂
0276c02: 不加聲也。僧又左旋一匝曰。是甚麼字。此與
0276c03: 尋常從東過西從西過東。拍左邊膝此是
0276c04: 教意。拍右邊膝此是祖意。是同是別。仰山星
0276c05: 移斗轉。改十字作卍字。梵語修羅此云非天。
0276c06: 梵語羅此云障蔽。以手障日月故。此僧畫
0276c07: 圓相。如修羅掌日月勢。九十七種圓相。名為
0276c08: 修羅三昧。梵語樓至此云啼泣。賢劫千佛。為
0276c09: 千王子。末後得籌。最後成佛。遂啼泣云。我何
0276c10: 薄祐。窮底得籌。忽復笑云。我當盡取九百九
0276c11: 十九佛方便粧嚴。今護法神執杵者是。僧末
0276c12: 後作樓至勢。其意可知。仰云。如是如是。此是
0276c13: 諸佛護念。汝亦如是。吾亦如是。汝善護持。善
0276c14: 哉善哉。好去。其僧禮謝了。騰空而去。時有一
0276c15: 道者。曾見經五日來問。仰云。汝還見否。者
0276c16: 云。某正見出門騰空而去。仰云。此是西天羅
0276c17: 漢故來探吾。者云。某雖種種三昧。不辨其
0276c18: 理。仰云。吾以義為汝解釋。此是八種三昧。是
0276c19: 覺海變為義海。其體則同。然此義有因有果。
0276c20: 即時異時。總別不離隱身三昧也。所以道。涅
0276c21: 槃心易得。差別智難明。試看。天童如何下手。
0276c22: 頌云。
0276c23: 道環之虛靡盈擔雪填河空印之字未形切忌彫刻妙運
0276c24: 天輪地軸權衡在手密羅武緯文經將相全才放開聚
0276c25: 睦州猶在獨立周行老氏復生機發玄樞兮青天激電措手
0276c26: 不及眼含紫光兮白日見星照破四天下
0276c27: 道環之虛靡盈。此人牛不見處。正是月明時。
0276c28: 慈覺道。誰知末後一著。是未分以前。道環。
0276c29: 莊子樞始得其環中。以應無窮。天童借頌圓
0277a01: 相托呈勢。空印之字。雖十字改卍字。其實非
0277a02: 世間文字可執。道副對達磨。如某甲所見。不
0277a03: 執文字。不離文字。而為道用。大寧寬禪頭到
0277a04: 法昌。遇公作此相。寧便出作務。明日上堂。
0277a05: 法座前曰。昨日公案作麼生。寧作此相了。
0277a06: 復以攃。昌曰。寬禪頭名不虛得。遂陞座
0277a07: 曰。忽地晴天霹靂聲。禹門三尺浪泙渹。幾多
0277a08: 頭角為龍去。蟹依前努眼睛。此頌與天童
0277a09: 機發玄樞。青天激電同參。天輪地軸。武緯文
0277a10: 經。皆左右二匝。十字卍字血脈也。放開聚。
0277a11: 獨立周行。頌脩羅掌日。樓至擎拳圍卍字讚
0277a12: 善哉也。春秋題辭云。天之為體。中包乎地。日
0277a13: 月星辰屬焉。然天地有高下之形。四時有升
0277a14: 降之理。日月有運行之度。星辰有次舍之常。
0277a15: 乃至諸星運轉。纏度如輪。故為天輪也。河圖
0277a16: 括地象曰。地下有八柱。柱廣十萬里。有三千
0277a17: 六百軸。互相牽掣。名山大川孔穴相通。家語。
0277a18: 地東西為緯。南北為經。又文能經天。武能緯
0277a19: 地。無文無以懷遠。無武無以禦亂。睦州示眾
0277a20: 云。裂開也在我。聚也在我。僧問。如何是裂
0277a21: 開。州云。三九二十七。菩提涅槃。真如解脫。即
0277a22: 心即佛。我且恁麼道。汝又作麼生。僧云。某甲
0277a23: 不恁麼道。州云。盞子落地楪子成七片。僧云。
0277a24: 如何是聚。州斂歛手而坐。老子云。寂兮寥兮。
0277a25: 獨立而不改。周行而不殆。樞機之發。如電光．
0277a26: 石火。眼有神光。名為巖電。白日見星。此如暗
0277a27: 中樹影水底魚蹤。非肉眼能見。覺範寄靈源
0277a28: 云。暗中樹影平生意。水際魚蹤病後機。想見
0277a29: 瘦容無住著。倚藤閑看暮雲歸。還知仰山行
0277b01: 履處麼。皁上烏雞深夜繡。暗中一線實難通。
0277b02: 第七十八則雲門餬餅
0277b03: 示眾云。絻天索價。搏地相酬。百計經求。一場
0277b04: 。還有知進退識休咎底麼。
0277b05: 舉。僧問雲門。如何是超佛越祖之談此問太高
0277b06: 生門云。餬餅一舉四十九。
0277b07: 師云。雲門上堂云。一言纔舉。千差同轍。該括
0277b08: 微塵。猶是化門之說。若是衲僧合作麼生。若
0277b09: 將祖意佛意。這裏商量。曹溪一路平沈。還有
0277b10: 人道得麼。道得出來。僧問。如何是超佛越祖
0277b11: 之談。門云。餬餅。僧云。這箇有甚麼交涉。師
0277b12: 云。灼然有甚麼交涉。乃云。爾勿可作了。見人
0277b13: 道著祖師意。便問超佛越祖之談道理。爾且
0277b14: 喚甚麼作佛。喚甚麼作祖。則說超佛越祖之
0277b15: 談。便問箇出三界。爾把將三界來。有甚麼見
0277b16: 聞覺知礙著爾。有甚麼聲色法。與汝可了。了
0277b17: 箇甚麼。又有僧問。如何是超佛越祖之談。
0277b18: 門云。蒲州麻黃。益州附子。又曰。來來。我更
0277b19: 問爾諸人。橫擔拄杖道。我參禪學道。便覓箇
0277b20: 超佛越祖底道理。我且問爾。十二時中行住
0277b21: 坐臥。屙屎送尿。至於茆沆裏蟲子。市肆裏買
0277b22: 賣羊肉案頭。還有超佛越祖底道理麼。佛果
0277b23: 云。有者作一圓相。土上加泥。添枷帶鎖。萬松
0277b24: 道。若要敲枷打鎖鉆鎚。問取天童頌古。頌
0277b25: 云。
0277b26: 餬餅云超佛祖談一大藏教詮注不及句中無味若為參
0277b27: 甚處下口衲僧一日如知飽始知餬餅醍醐毒藥方見雲門面
0277b28: 不慚雲門無眼見人
0277b29: 師云。洞山初禪師指通機頌云。洞山寥索一
0277c01: 無可有。無味之談塞斷人口。直饒巧饌千般。
0277c02: 爭奈飽人不愛。若是餓鬼相嚵底。橫咬
0277c03: 咬狗齧枯骨相似。直待嚼破舌頭。擲在一邊。
0277c04: 與雲門相見。相見後如何。各各面皮厚三
0277c05: 寸。
0277c06: 第七十九則長沙進步
0277c07: 示眾云。金沙灘頭馬郎婦。別是精神。璃瓶
0277c08: 裏擣。誰敢轉動。不入驚人浪。難逢稱意
0277c09: 魚。寬行大步。一句作麼生。
0277c10: 舉。長沙令僧問會和尚。未見南泉時如何
0277c11: 早晨有粥會良久問著便屎臭氣僧云。見後如何更與挑剔會云。
0277c12: 不可別有也只向屎堆裏躂倒僧迴舉似沙走口送舌漢沙
0277c13: 云。百尺竿頭坐底人竿下底一場雖然得入未
0277c14: 為真孤危不立道方高百尺竿頭須進步甚底大如箇割捨十方
0277c15: 世界是全身始信蒲團不是天僧云。百尺竿頭如何
0277c16: 進步果有這箇在沙云。朗州山澧州水築著磕著僧云。不
0277c17: 會可聰明沙云。四海五湖王化裏一任跳。
0277c18: 師云。湖南長沙招賢大師。諱景岑。覺範云。禪
0277c19: 師大寂之孫。南泉之子。趙州之兄。當時衲子。
0277c20: 倔強如仰山者。猶下之。而呼以為岑大蟲。上
0277c21: 堂云。我若一向舉揚宗教。法堂裏草深一丈。
0277c22: 事不護已。向汝諸人道。盡十方世界。是沙門
0277c23: 眼。盡十方世界。是沙門全身。盡十方世界。是
0277c24: 自己光明。盡十方世界。在自己光明中。盡十
0277c25: 方世界。無一人不是自己。我常向諸人道。三
0277c26: 世諸佛。共法界眾生。是摩訶般若光。光未發
0277c27: 時。汝等眾生。向甚麼處委。光未發時尚無佛
0277c28: 無眾生消息。何處得山河國土來。沙令僧問
0277c29: 會庵主。主乃南泉下不出世。潛符密證之徒。
0278a01: 燈錄列在末後無機緣語句中。然此話既在。
0278a02: 合作一傳。也不為分外。僧作專使。去見庵主。
0278a03: 傳長沙法旨云。庵主未見南泉時如何。會默
0278a04: 然。僧進云。見南泉後如何。會云。更不可別有
0278a05: 也。萬松道。一死不再活。僧迴舉似沙。沙述偈
0278a06: 云。百尺竿頭坐底人。雖然得入未為真。此與
0278a07: 巖頭道雪德山不會末後句。病痛一般。萬
0278a08: 松常向人道。大似箇人把祖父家門。產業并
0278a09: 眷屬自身。一契賣。置得箇水晶瓶子。終日
0278a10: 隨形守護。如眼睛相似。莫教萬松見。定與
0278a11: 破。教伊撒手掉臂。作箇無忌諱快活漢。勝默
0278a12: 道。撒手懸崖下。分身萬象中。然後朗州山澧
0278a13: 州水。四海五湖王化裏。方可配天童水牯牛
0278a14: 犁拽。頌云。
0278a15: 玉人夢破一聲雞開眼不覺曉轉盻生涯色色齊無盡
0278a16: 藏中受用不了有信風雷催出蟄節氣不相饒無言桃李自
0278a17: 成蹊水到渠成及時節力耕犁避者不做誰怕春疇沒脛
0278a18: 泥做者不避
0278a19: 師云。天童得超方三昧。略去庵主緊抱竿頭。
0278a20: 不敢轉動處。撥動若一向恁麼去。法堂上草
0278a21: 深一丈。優波多。有著身見者。求度於祖。祖
0278a22: 曰。求度之法。要信吾言。不違吾教。人曰。既
0278a23: 來投師。固當聞命。祖乃化一險崖。山聳喬木。
0278a24: 令其上樹。又於樹下。化作大坑深廣千肘。祖
0278a25: 令放。其人受教即放二。令放一手。便放
0278a26: 一手。令復放手。其人答言。若復放手便墮坑
0278a27: 死。祖曰。先約受教。云何違我。是時其人身愛
0278a28: 即滅。放手而墮。不見樹坑。即證道果。長沙
0278a29: 朗州山澧州水。謂之善用險崖之句。若非玉
0278b01: 人夢破別有生涯。爭得四海五湖斬新日月。
0278b02: 毛詩習習谷風。催之驚蟄。春分後一候。雷乃
0278b03: 發聲。漢書。李廣傳贊。桃李無言下自成蹊。宗
0278b04: 鏡云。既蘊德行。不言而信。若桃李之自成蹊
0278b05: 也。又朗州山澧州水。此語乃泥帶水邊事。
0278b06: 三聖在會下。令秀上座問沙。南泉遷化向甚
0278b07: 麼處去。沙云。石頭作沙彌時參見六祖。秀云。
0278b08: 不問石頭作沙彌時參見六祖。南泉遷化向
0278b09: 甚麼處去也。沙云。教汝尋思去。秀云和尚只
0278b10: 有千尺寒松。且無抽條石。沙不對。秀云。謝
0278b11: 師答話。沙亦不對。秀舉似三聖。聖曰。若實恁
0278b12: 麼猶勝臨濟七步。聖親上方丈云。和尚早來
0278b13: 答話。可謂光前絕後。沙不答。聖云。我從來
0278b14: 疑著這漢。佛印頌云。客見長沙陌路同。令人
0278b15: 依約探家風。須彌萬仞磨今古。折草量天枉
0278b16: 用功。古人把定處放得行竿頭進步。放行時
0278b17: 把得定壁立千仞。為甚麼如此自由自在。湖
0278b18: 南城裏好養民。米賤柴多足四。
0278b19: 第八十則龍牙過板
0278b20: 示眾云。大音希聲大器晚成。向盛忙百鬧裏。
0278b21: 佯呆待七古千年後。慢。且道。是如何底
0278b22: 人。
0278b23: 舉。龍牙問翠微。如何是祖師西來意一迴拈出
0278b24: 一迴新微云。與我過禪板來著本圖利牙取禪板與
0278b25: 翠微兀兀微接得便打情知是牙云。打即任打。
0278b26: 要且無祖師西來意半肯半不肯又問臨濟。如何
0278b27: 是祖師西來意頑皮癩肉濟云。與我將蒲團來好本
0278b28: 多同牙取蒲團與臨濟將錯就錯濟接得便打順手骨牙
0278b29: 云。打即任打。要且無祖師意得恁軟頑牙後住
0278c01: 院。僧問。和尚當年問翠微臨濟祖意。二尊
0278c02: 宿明也未貧兒思舊債牙云。明即明矣。要且無
0278c03: 祖師意焦塼打著連底凍。
0278c04: 師云。湖南龍牙山居遯禪師。初參翠微臨濟。
0278c05: 後參德山洞山。一日問洞山。如何是祖師西
0278c06: 來意。山云。待洞水逆流則向爾道。師於此悟
0278c07: 入。佛果道。龍牙當時取禪板時。豈不知是打
0278c08: 他。住院後。僧問。和尚見二尊宿。是肯他不肯
0278c09: 他。牙云。肯即肯他。要且無祖師意。佛果道。
0278c10: 山僧即不然。肯即未肯。要且無祖師西來意。
0278c11: 佛日杲禪師頌。子卿不下單于拜。始末恒遵
0278c12: 漢帝儀。雪後始知松柏操。事難方見丈夫兒。
0278c13: 雪竇一向抑之。真如云。翠微臨濟可謂本
0278c14: 分宗師。龍牙一等是撥草瞻風。與他後人為
0278c15: 龜為鑑。舉住後僧問處。乃云。龍牙瞻前顧後。
0278c16: 應病與藥。大溈則不然。待問當初二尊宿明
0278c17: 不明。劈脊便棒。非唯扶豎翠微臨濟。亦乃不
0278c18: 辜他來問。萬松道。真如正是濟下鉆鎚。不能
0278c19: 放過。要見龍牙肘後神符。須是當派天童眼
0278c20: 目。頌云。
0278c21: 蒲團禪板對龍牙計穩甘屠眷何事當機不作家咬人
0278c22: 狗不露齒未意成褫明目下人無遠見恐將流落在天涯
0278c23: 必有近憂虛空那挂劍不假鋒鉾事星漢浮槎別有向上一路
0278c24: 不萌草解藏香象佛眼覷不見無底籃能著活蛇一般
0278c25: 拈弄與君殊今日江湖何障礙太平無忌諱通方津渡有
0278c26: 舡車何處不風流
0278c27: 師云。龍牙蒲團禪板。翠微臨濟對眾教伊拈
0278c28: 來。為甚用不出。百丈舉野狐話了。黃蘗問。古
0278c29: 人錯答一轉語。墮野狐身五百生。轉轉不錯
0279a01: 合做甚麼。丈云。近前來向汝道。蘗近前先與
0279a02: 丈一掌。丈云。將謂狐須赤。更有赤須狐。此真
0279a03: 當機作家。龍牙非不作家。未意成褫明目下。
0279a04: 不欲當機雷奔電掃。一期峭峻。古詩一千里
0279a05: 色中秋月。十萬軍聲半夜潮。謂之寒乞。無含
0279a06: 蓄。僧問鏡清。學人未達其源。請師方便。清
0279a07: 云。是甚麼源。僧云。其源。清云。若是其源。爭
0279a08: 受方便。侍者問。適來是成褫伊。清云。無。者
0279a09: 又云。是不成褫伊。清云。無。者云。和尚尊意
0279a10: 如何。清云。一點水墨兩處成龍。成褫猶成就
0279a11: 結裹也。恐成流布敗辱門風。洞山囑曹山曰。
0279a12: 吾于雲巖先師處。親印寶鏡三昧。事窮的要。
0279a13: 今付授汝。汝善護持。無令斷絕。向去若遇真
0279a14: 法器。方可傳授。直須祕隱。不得形露。慮屬流
0279a15: 布難接後人。僧問同安察。如何是無干戈。安
0279a16: 云。虛空不挂劍。玉兔不被鱗。聞世傳。天河與
0279a17: 海通。海濱年年八月。有浮槎往來。不失信。博
0279a18: 望侯張騫。乃多齎糧食乘槎而去。不覺
0279a19: 晝夜。奄至一處。見城郭居室。室中多織女。
0279a20: 唯一丈夫。牽牛臨渚。不飲驚問。何人至此。騫
0279a21: 問。此是何處。曰。君可往蜀問嚴君平。乃如其
0279a22: 言。君平曰。某年月有客星。犯牛斗。因話錄。
0279a23: 漢書載。張騫窮河源。言奉使之遠。實無天河
0279a24: 之說。唯博物志說。有人齎糧乘槎。到天河。見
0279a25: 飲牛丈夫。問君平。客星犯牛斗。即此人也。此
0279a26: 頌龍牙當用時放過。放過後別作主宰。僧
0279a27: 問曹山。不萌之草。為甚能藏香象。山云。闍梨
0279a28: 幸是作家。又問曹山作麼不萌草。無底籃。是
0279a29: 龍牙不用之大用。故香象非驢騾蹴蹋。活蛇
0279b01: 非死在句下。龍牙示眾云。參方人須透佛祖
0279b02: 始得。新豐和尚道。佛祖言教。如生冤家。始有
0279b03: 參學分。若透不得即被佛祖謾去。僧便問。佛
0279b04: 祖還有謾人之心也無。牙云。爾道江湖還有
0279b05: 礙人之意麼。又云。江湖雖無礙人之意。為時
0279b06: 人透不得。江湖成礙人去。不得道江湖不礙
0279b07: 人。龍牙透過祖意。如生冤家。所以道。明即明
0279b08: 矣。要且無祖師西來意。江湖豈能礙人。俗諺
0279b09: 云。自家不會浮。怨他河曲。一老宿云。自家
0279b10: 不會浮。怨他坑熱。
0279b11: 第八十一則玄沙到縣
0279b12: 示眾云。動即影現。覺即塵生。舉起分明。放下
0279b13: 穩密。本色道人相見。如何說話。
0279b14: 舉。玄沙到蒲田縣。百戲迎之。次日問小塘
0279b15: 長老。昨日許多喧鬧。向甚麼處去也又也小
0279b16: 塘提起袈裟角果然手忙亂沙云。挑沒交涉謝證據。
0279b17: 師云。福州玄沙宗一大師。諱師備。芒鞋布衲
0279b18: 菲食自怡。雪高其苦行。常以備頭陀呼之。
0279b19: 世傳。玄沙不出嶺。保壽不渡河。因蹶傷足指。
0279b20: 歎曰。是身非有。痛自何來。是身是苦。畢竟無
0279b21: 生休休。達磨不來東土。二祖不往西天。遂迴
0279b22: 復因閱楞嚴而發明。故應機捷敏與修多羅
0279b23: 合。至與雪徵詰亦當仁不讓。曰。備頭陀
0279b24: 再來人也。閩帥王審知。令公王延彬。皆以師
0279b25: 禮之。眾常八九百。沙到蒲田縣。百戲迎之。次
0279b26: 日問小塘長老。昨日許多喧鬧向甚處去也。
0279b27: 小塘提起袈裟角。也不妨緊峭。第一不得向
0279b28: 喧靜昨日今朝處著眼。蹉過當陽一段大事。
0279b29: 小塘不費心力。信手拈起袈裟。沙云。挑沒
0279c01: 交涉。小塘甚處是沒交涉處。玄沙是許不許。
0279c02: 大溈云。大溈即不然。或有問。但鳴指一下。
0279c03: 如有箇衲子出來。云挑沒交涉。肯他。何
0279c04: 故大丈夫漢。捋虎鬚也是本分。且道。利害在
0279c05: 甚麼處。又云。小塘懷藏至寶。遇別者以增輝。
0279c06: 玄沙本分鉆鎚一擊。乃光流千古。法眼別云。
0279c07: 昨日有多少喧鬧。法燈云。今日更好笑。看他
0279c08: 二尊宿是當派下兒孫。破玄沙用底。一向
0279c09: 寬遮外羅就裏。暗箭相射。天童具通方眼。
0279c10: 見伊家長裏短。徹底頌出。頌云。
0279c11: 夜壑藏舟衲子難謾澄源著棹肯墮死水龍魚未知水為
0279c12: 命當局者迷折筋不妨聊一攪打草驚蛇玄沙師小塘老
0279c13: 一狀領過函蓋箭鋒易開終始口探竿影草難保歲寒心潛縮也
0279c14: 老龜巢蓮藏身處沒蹤跡游戲也華鱗弄藻沒蹤跡處莫藏身
0279c15: 師云。玄沙問昨日喧鬧。如莊子大宗師篇云。
0279c16: 夫藏舟於壑。藏山於澤。謂之固矣。然夜半有
0279c17: 力者負之而趨。昧者不知也。藏小大有宜。猶
0279c18: 有所遯。若夫藏天下于天下。而不得所遯。是
0279c19: 恒物之大情也。天童以玄沙昨日今日置問。
0279c20: 藏舟密負以驗小塘。來澄源湛水裏尚棹
0279c21: 孤舟。此玄中銘恐滯死水。玄沙句中眼活。要
0279c22: 人識動靜根源。臥龍球和尚曰。欲得省要
0279c23: 是山河大地。與汝發明。其事既常。亦能究竟。
0279c24: 若從文殊門入者。一切有為土木瓦石助汝
0279c25: 發機。若從觀音門入者。一切音響。蝦蚯蚓
0279c26: 助汝發機。若從普賢門入者。不動步而到。我
0279c27: 以此三門。方便示汝。如將一隻折筋攪大海
0279c28: 水。令彼魚龍知水為命。若常知動靜語默來
0279c29: 去根源。早不空過。此頌玄沙為人處。若是作
0280a01: 家。函蓋箭鋒。探竿影草。把定放行。看取提袈
0280a02: 裟與沒交涉。看是何道理。史記龜策。傳太史
0280a03: 公曰。余至江南。觀其行事。云龜千歲乃遊蓮
0280a04: 葉之上。此沒交涉。潛縮也不妨游戲。游戲也
0280a05: 不妨潛縮。今畫魚藻圖。藻水草也。隨波搖
0280a06: 漾自成文章。又藻水草有文者也。見論語。山
0280a07: 節藻梲。要識二老麼。有意氣時添意氣。不風
0280a08: 流處也風流。
0280a09: 第八十二則雲門聲色
0280a10: 示眾云。不斷聲色是隨處墮。聲求色見。不見
0280a11: 如來。莫有就路還家底麼。
0280a12: 舉。雲門示眾云。聞聲悟道雙丸塞耳見色明心
0280a13: 兩葉遮睛觀世音菩薩將錢來買餬餅。放下手
0280a14: 是饅頭又被風吹別調中。
0280a15: 師云。天童舉話談其神駿。略其玄黃。本錄。雲
0280a16: 門示眾云。聞聲悟道。見色明心。作麼生。是聞
0280a17: 聲悟道。見色明心。舉手云。觀世音菩薩將錢
0280a18: 來買餬餅。放下手。元來是饅頭。圓通國師
0280a19: 道。韶陽老人。可謂唱彌高而和彌寡。如今
0280a20: 向延聖拂子頭上。入方網三昧。東方入定西
0280a21: 方起。乃至男身入定女身起。還會麼。野色更
0280a22: 無山隔斷。月光直與水相通。萬松道。海中尋
0280a23: 不得。岸上相逢。更看。天童甚處相見。頌
0280a24: 云。
0280a25: 出門躍馬掃攙搶閫外將軍令萬國煙塵自肅清風行
0280a26: 草偃十二處亡閑影響併作一家三千界放淨光明更無
0280a27: 兩樣
0280a28: 師云。聞聲悟道。道豈有聲。見色明心。心豈有
0280a29: 色。此禮樂征伐自天子出。仁義之兵無敵於
0280b01: 天下。攙搶棓彗其殃一也。以聲色為影響。表
0280b02: 不實也。影謂鏡像水月。響謂空谷傳聲。此皆
0280b03: 在道心中。為攙搶也。萬國猶萬法也。十二處
0280b04: 猶六根六塵也。三千界光明。照破影響。由除
0280b05: 影響。放出光明。不見。百丈古靈道。靈光獨耀
0280b06: 迥迴脫根塵。忽若根根塵塵皆遍法界。又作麼
0280b07: 生。將謂是饅頭。是餬餅。
0280b08: 萬松老人評唱天童覺和尚頌古從容庵錄五
