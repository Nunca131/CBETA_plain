1009c01: 
1009c02: No. 2021
1009c03: 【原】增上寺報恩藏明本禪宗決疑集
1009c04: 
1009c05: 西蜀野衲智徹述
1009c06: 源湛流清門
1009c07: 原夫法不孤起。有自來由。欲盡群疑須開微
1009c08: 惑。昔年行履今日披陳。學者見聞從其簡易。
1009c09: 余出家時晚。進道心堅不顧危亡專心直向。
1009c10: 縱使逢魔逢難此念不忘。假饒遇辱遇榮一
1009c11: 心不變。故名擔板漢。是為執固人。不下鐵心
1009c12: 腸。焉領如是事。早年雖處五欲之中。如遊園
1009c13: 觀相似。塵勞袞袞世事紛紛。觸境無為心常
1009c14: 憺怕。得來不喜應用無方。失去何憂現前無
1009c15: 所。余初居學地。歷事多艱微細推窮。無深趣
1009c16: 向。壯年強作事不讓庸人。勇猛功夫究竟
1009c17: 難為。道伴實情相告剖析來因。道在人弘無
1009c18: 論僧俗。
1009c19: 離塵精進門
1009c20: 緣智徹二十六歲。受戒持齋專心念佛。至三
1009c21: 十一歲。離火宅為僧參禪請益。師雲和尚
1009c22: 令參萬法歸一一歸何處。遂與光兄結伴。迤
1009c23: 至于府何堂主庵。所居幽隱就便作住。
1009c24: 自於聖像之前然香設誓。立行三年死限誓
1009c25: 云。我若懶墮欲求坐臥取安身粘床橙。陷入
1009c26: 無間地獄永無出期。自此晝夜徐行周而復
1009c27: 始。除二時粥飯方坐。其餘茶湯之類亦不駐
1009c28: 足。道友施主相訪。亦不陪侍。言語省減單只
1009c29: 舉箇萬法歸一一歸何處。只向這一字上切
1010a01: 切用疑。有時得力如青天白日無一點雲翳相
1010a02: 似。但覺一字疑情於心中活潑潑地。如珠走
1010a03: 盤縱橫無礙。到此不知有身在地上行。亦不
1010a04: 知有世間之事動靜寒溫。折旋俯仰大小便
1010a05: 利。都無計較分別之心。只隨此疑信步而行。
1010a06: 喫粥喫飯信手拈匙放筋。又不知飯食中辛
1010a07: 酸淡之味。到此方知是淨念相繼。制之一
1010a08: 處的工夫也。余舉此一事。或有未做工夫之
1010a09: 人疑而不信者。謾說二小喻。譬如世有勇士。
1010a10: 發一奮怒入百萬軍中奪其帥者。彼欲得勝
1010a11: 收功不顧危亡。一忿直前更無退志。其意與
1010a12: 學道人亦然也。又如吾輩欲求無上妙道用
1010a13: 報四重深恩。借父母之遺體。或然一香一指
1010a14: 一臂。發一念精進之心痛苦皆亡。何故蓋無
1010a15: 第二念。纔知痛苦即落第二念也。說此二喻
1010a16: 只要學人深信此事不得狐疑。工夫做到方
1010a17: 有相應。以此主張做工夫得力底樣子也。
1010a18: 步復陞門
1010a19: 此舉有時不得力。這一字上疑情旋疑旋失。
1010a20: 不落昏沈便歸散亂。若用力疑轉不得力。退
1010a21: 之又退。此退之一字多者不知。故舉小喻以
1010a22: 明斯事。且如世有貧窮之人。聞萬里之外有
1010a23: 珍寶所。往而求之。或行一千二千。乃至五千
1010a24: 而生退還不復前進。退之不已。驀然自嘆曰。
1010a25: 我若退還枉費前工。永受飢寒貧窮困苦。翻
1010a26: 思此寶去者人人有分。何故我自棄之。於此
1010a27: 奮起堅志又復前進。不憚疲勞不避寒暑。直
1010a28: 至寶所得大富饒安樂眷屬。世事皆然。設此
1010a29: 進退之喻。皆是主張做工夫不得力處。使其
1010b01: 復還得力。誠恐後來學者中道而廢。故以此
1010b02: 事重加勉勵。
1010b03: 退墮策勵門
1010b04: 此舉退與不得力事分兩說。學人不得一例
1010b05: 而舉。此下重明這箇退字。使學者知之。退者
1010b06: 退菩提心。退長遠心。退精進心。佛不欲禮。道
1010b07: 不欲修。善知識不欲見。道友不欲親。話頭不
1010b08: 欲舉。只好散誕自在。若有這般退念起時。或
1010b09: 是用心過度或是宿業障深善根微弱。數數
1010b10: 向諸佛菩薩像前。五體投地然指然香。發露
1010b11: 前愆求哀懺悔。勇猛舉起話頭。此念如湯消
1010b12: 倏爾無餘。純一淨念學者須知。余遇此退
1010b13: 念起時。即便然香發露懺悔。求佛哀祐即舉
1010b14: 話頭。此念應時隨滅。此是已驗之事。故錄此
1010b15: 以警後學者也。
1010b16: 懈怠勉勤門
1010b17: 此舉不得力者。或是話頭上無疑。或是話頭
1010b18: 舉不起。或沈或浮。或隨聲色。或逐攀緣。或喜
1010b19: 眠睡。皆是懶惰懈怠恣縱身心。於生死事上
1010b20: 用心不切。隨處樂著。故不得力。此二種病。余
1010b21: 工夫未純熟時數數而起。只向話頭上決起
1010b22: 疑情。亦不用分別排遣是非。疑情一起此念
1010b23: 頓消。已上所說皆無他事。只要決擇學人做
1010b24: 工夫處。乾乾淨淨酒酒落落。無一點異念上
1010b25: 心。將從前生而知之者。學而知之者。記得佛
1010b26: 說者。祖說者。諸子百家所說者。於此一筆勾
1010b27: 下。直得水泄不通。聖凡情盡。到此參箇話頭。
1010b28: 或參無字話。或舉萬法歸一一歸何處。一肩
1010b29: 領荷奮力趨前更莫回顧。直至歸家穩坐。方
1010c01: 是安樂底時節也。
1010c02: 執礙決疑門
1010c03: 此上兩則語皆出趙州和尚。叢林多舉。每見
1010c04: 同道者。於無字上各出異見。或者執空執有
1010c05: 執斷執常。執空者為。趙州道無。萬法本無。本
1010c06: 性無故何疑之有。執有者謂。趙州道無。指有
1010c07: 言無無中即有。又何疑哉。執斷者謂。趙州道
1010c08: 無。萬有皆空無一可取何必疑耶。執常者謂。
1010c09: 趙州道無。真性常存寂然不動。何用著疑。噫
1010c10: 所見偏枯故有此失。若如此主張。不須用疑
1010c11: 得無上菩提者。除是天生彌勒自然釋迦始
1010c12: 得。譬如世間工巧藝術之人。各有所務未有
1010c13: 不疑而成事者也。此疑之一字便是思想用
1010c14: 謀之心。體同而名異耳。如楞嚴會上二十五
1010c15: 圓通。各有所疑方有所證。此事不必細註。眾
1010c16: 所共知。
1010c17: 失正究竟門
1010c18: 此舉參無字者。學人見前尊宿說。把這無字
1010c19: 貼在眼睛上。眼睛便是無字。無字便是眼睛。
1010c20: 只恁麼看去學人領下無字。向長連床上端
1010c21: 身正坐。定拳頭咬定牙關。瞠起兩眼看這
1010c22: 無字。細則細如微塵。大則大如天地。或顯或
1010c23: 隱認此為諦。當得力底工夫也○又聞學人
1010c24: 謂師開發。僧問趙州。狗子還有佛性也無。州
1010c25: 云無。師即令他提這無字。學人信得及。便即
1010c26: 從此行也無坐也無。著衣喫飯也無。一切時
1010c27: 中皆無。或緩或急。又自云。緩則一切時中不
1010c28: 念自念。念得這無字活轆轆地。又云。若急念
1010c29: 時念教一口氣盡方住。周而復始。亦如是念。
1011a01: 以此為純熟工夫也。余嘗聞學人作如是說。
1011a02: 誠恐有誤後人故。設二小喻。識者詳之。詳這
1011a03: 緩念者。恰如永凌上擲豆子相似。任其所往
1011a04: 無可絆。詳這急念者。渾似更鼓樓上發
1011a05: 一般。一通聲絕又一通何所益耶。如前看無
1011a06: 字者。與念無字者。這兩種工夫。四眾用心者
1011a07: 甚多。如此說來好似一場戲話。深可惜哉○
1011a08: 或有參萬法歸一一歸何處者。詢其來源諦
1011a09: 當起疑處。便即支離亂說。或謂何處上起疑
1011a10: 者。或謂一歸上起疑者。或兩句都念者。或單
1011a11: 念下句者。學人各自主張一路而不改者。弗
1011a12: 可曉也。
1011a13: 徹底窮淵門
1011a14: 自愧在於學地。未得升堂入室。理趣門頭戶
1011a15: 底竊而窺之。譬如王家掌事珠珍異寶。本非
1011a16: 他有。一能辯別真偽貴賤輕重等分。王眷需
1011a17: 索隨意給之用無差互。佛祖無上妙寶。非余
1011a18: 所得。工夫次第邪正淺深略而知之。願與同
1011a19: 道之流決此疑情。必不相賺。僧問趙州。狗子
1011a20: 還有佛性也無。州云無。其僧復問。蠢動含靈
1011a21: 皆有佛性。因甚狗子無佛性。州又云無。此僧
1011a22: 當下若會。得這老漢開口處唾面痛罵一場。
1011a23: 趙州只得杜口無言免使此語流布於世。這
1011a24: 僧當時不能領受此語。通身墮在疑情。便將
1011a25: 三百六十骨節八萬四千毛竅。一禁禁定氣
1011a26: 息不通。一手挽住。趙州云。佛言蠢動含靈皆
1011a27: 有佛性。和尚因甚道狗子無佛性。實意云何
1011a28: 道無。其僧到此疑情重也。行也疑因甚道無。
1011a29: 坐也疑因甚道無。著衣喫飯也疑因甚道無。
1011b01: 動靜寒溫也疑因甚道無。苦樂逆順也疑因
1011b02: 甚道無。晝夜十二時無頃刻暫息。單只不忿
1011b03: 趙州道狗子無佛性。直要向這無字上捉敗
1011b04: 趙州。得人憎處方始休歇○此下正說學人
1011b05: 用疑處。須要仔細著意。若用疑時先須發憤
1011b06: 怒心。疑趙州因甚道無。此憤怒心註明若不出聲心中忿忿
1011b07: 地。若出聲閉口鼻音如伏虎聲相似。如人受辱有疑不決。皆有此不忿意聲或出聲不出
1011b08: 聲。學人自取方便。此一箇疑字單只疑趙州
1011b09: 因甚道無。不是看趙州無。不是念趙州無。今
1011b10: 時學人多是看這無字。念這無字。真可怜也。
1011b11: 學人到此惺惺著。須看其僧當時有疑。再問
1011b12: 處云。蠢動含靈皆有佛性。狗子因甚無佛性。
1011b13: 此一問疑徹骨髓。這僧求死不欲活。逼得老
1011b14: 趙州。和心膽吐出箇無字。欲收收不得。其僧
1011b15: 求死死不得。從始至今疑而不決。所以前人
1011b16: 疑的。即是今人疑的。今人疑的即是疑著趙
1011b17: 州說的。驀然疑團子上爆地一聲。徹見那邊
1011b18: 消息去也。此說且止。言多去道遠矣。
1011b19: 指本還真門
1011b20: 此舉僧問趙州。萬法歸一一歸何處。州云。我
1011b21: 在青州做領布衫重七斤。此僧不似那僧
1011b22: 疑也。空使趙州舌頭地。道箇七斤衫乾沒
1011b23: 一星事。其意云何。蓋謂秤尾不鮮故無買者。
1011b24: 今昔叢林中。多舉萬法歸一一歸何處。○此
1011b25: 一法余杜田說破。然後會歸一處。使學人易
1011b26: 解易曉。故法華經云。惟此一事實餘二則非
1011b27: 真。此一法乃眾生之本源諸佛之妙道。亦是
1011b28: 萬法之母眾聖之尊。迷之者則輪迴不息。悟
1011b29: 之者則了死超生。再舉萬法歸一一歸何處。
1011c01: 用疑時只疑這一法於此註明學人易入一即是心此心是靈知之
1011c02: 心。非肉團心分別心心即是一一者眾聖之王。故號為心王也余何故如此
1011c03: 分析切。恐學人初入道時。請益師不曾開說
1011c04: 得疑情上明白。學人又不會次第請問。又不
1011c05: 遇良朋善友究竟。雖聞有善知識。又不能親
1011c06: 近決擇身心。執己之見埋沒平生。是可憐也。
1011c07: 故余只要學人向這一字上起疑。初舉萬法
1011c08: 歸一一歸何處。或舉三五次隨意放收。然後
1011c09: 萬法歸一。少舉只在一字上起疑。疑者疑此
1011c10: 一歸何處。歸何處三字。是考究這一向何處
1011c11: 安身立命。此三字無疑疑在一上。恐一上疑
1011c12: 情不起。再舉畢竟一歸何處。舉話頭時或出
1011c13: 聲不出聲皆可。但不得太急。又不得太緩。如
1011c14: 擊鐘磬一般。勻調擊之聲則和順。只貴話頭
1011c15: 上疑情。得力不得力處取用切。不可信人說
1011c16: 不要開口舉話頭。若信此語閉口禁聲後必
1011c17: 有患也。
1011c18: 順息免患門
1011c19: 此與學人請益處不明白。後得傷心損體之
1011c20: 患。余親見兄弟家默默無言者。後來多得吐
1011c21: 紅之疾。詢問其由。他謂善知識不說開口舉
1011c22: 話頭。余痛與他說。此患正是氣傷於心。心為
1011c23: 血之主。心不能主氣血妄行。須要謂理氣息。
1011c24: 血脈舒暢四大安和道則隆矣。謾說小喻。如
1011c25: 世有人失去貴重之寶。朝討暮尋。或默默思
1011c26: 惟。或開口詢問。或自傷自嘆。或逢人指視。或
1011c27: 顧盻而得。如是推窮事理。開口閉口語默動
1011c28: 靜何疑疑哉○再與學人究此病之根源。或
1011c29: 飽食重檐。或登山趣步。大略舉。此四處。起
1012a01: 病之初此四處。喘息上壅。若不開口出聲舉
1012a02: 話頭時。此氣結胸中。傷心損體自作障礙。
1012a03: 妄言坐禪之病。豈不屈哉。
1012a04: 上根利器門
1012a05: 此舉三種善知識。入門各異見道不同。或從
1012a06: 經教中有悟者。或宿有般若力故不參禪而
1012a07: 悟者。或有參禪勇猛工夫未久而悟者。此
1012a08: 三種善知識。必不能開發初機之人微細做
1012a09: 工夫處。若提向上宗乘。接上上根器則可。中
1012a10: 下之機難以栖泊。故古德云。學道之人不具
1012a11: 法眼。須具參方眼。又仲尼云。視其所以觀其
1012a12: 所由察其所安。是以吾輩行。須具參方正
1012a13: 眼耳。
1012a14: 禪林靜慮門
1012a15: 此舉叢林綱紀坐禪寂靜一節。古來佛法興
1012a16: 隆叢林茂盛。天龍協祐施主歸崇。受用現成
1012a17: 常住豐厚。處處安禪著眾。人人慕道精修。或
1012a18: 三五百之多僧。或一二千之眾士。東西兩序
1012a19: 執事營為。內外一如鋪心若地。箇箇如因識
1012a20: 果。人人見道明心。三德六味總無虧。四事七
1012a21: 珍皆具足。所以僧堂中學般若菩薩。十指不
1012a22: 點水。百事不干懷。粥飯之餘專心在道。上根
1012a23: 利器者。不離單位坐究一乘。晝夜惺惺端持
1012a24: 正觀。後來各人有大發明成大法器收因結
1012a25: 果。向叢林中為大宗匠。開大爐煆煉學人。
1012a26: 做工夫處。先舉上床一種。威儀事在精誠。須
1012a27: 要跏趺端坐。眼端鼻鼻端臍。牙關緊咬拳頭
1012a28: 緊。待喘息已定。舉箇話頭。僧問趙州。狗
1012a29: 子還有佛性也無。州云無。不用動口動舌。默
1012b01: 默參究以悟為期。此是叢林中坐禪儀式樣
1012b02: 子。眾所共知。
1012b03: 幽居正派門
1012b04: 此明來脈正宗。黃梅散席之後。百丈未建叢
1012b05: 林已前。或三人五人。山間林下刀耕火種。無
1012b06: 剪爪之工。孜孜在道念念不忘。於中人人成
1012b07: 大法器。後來各天一方說法利生。參學者眾。
1012b08: 百丈大智禪師始建叢林。此舉前輩祖師居
1012b09: 山修行勤勞中做工夫的樣子。眾所共知。
1012b10: 祇園聖眾門
1012b11: 此謂是法平等發源之初。吾佛世尊在祇園。
1012b12: 與千二百比丘。故行乞食欲化施主。破慳貪
1012b13: 故免墮三途。中得食分作三分。一分施餓
1012b14: 鬼鳥獸及魚鱉等。一分施貧窮乞丐。一分支
1012b15: 身行道求無上佛果菩提。持出園。各披三
1012b16: 衣而存正觀。前觀六肘。目不顧視。舉足下足
1012b17: 安祥繫念直視而行。故世尊隨處經冬過夏。
1012b18: 大眾皆入此慈心三昧。眾所共知。此三種法
1012b19: 門無出一心。佛祖隨時隨機方便行道。學人
1012b20: 不可執在一隅釘樁搖艣。余於此三種法門
1012b21: 上一一批判。使四眾後學不泥斯惑矣。
1012b22: 覺悟玄宗門
1012b23: 若論此事。不在端坐無言處。不在刀耕火種
1012b24: 處。不在持衣托處。且道畢竟在甚麼處
1012b25: 良久云是甚麼又是箇甚麼。學人於此理會不
1012b26: 下。各將本參話頭依前所舉所疑。不必重述。
1012b27: 只要話頭上會活弄。不可滯在一處。至於行
1012b28: 住坐臥著衣喫飯搬柴運水大小便利語默動
1012b29: 靜折俯仰迎賓待客苦樂逆順道在其中。
1012c01: 須要自有方便始得。會做工夫底人。譬如慣
1012c02: 蹴毬子者一般。著頭頭起。著肩肩起。著肘肘
1012c03: 起。著手手起。著膝膝起。著足足起。蹩轉一
1012c04: 踢過毬門輥上三十三天十八梵天四空天周
1012c05: 而復始。無一處可收。無一處可著。何故蓋皆
1012c06: 因他活轆轆地。所以三界收他不得。無心拘
1012c07: 他不得。有如是妙用如是自在如是安樂。又
1012c08: 何況三界拘收他不得。盡十方虛空微塵國
1012c09: 土亦拘收他不得任。性往來得無罣礙。學人
1012c10: 且道。那箇是毬子。那箇是蹴毬底人。會麼會
1012c11: 麼。且住且住。若逢阿逸多親蒙得授記。設此
1012c12: 一喻學人悟得及否。夫信與不信皆出汝心
1012c13: 不信而信如鏡照鏡。心鏡俱亡何勞念靜。棄
1012c14: 有著空執法成病。百法十玄千經萬論。誘引
1012c15: 學人皆歸十信。誠信實信成佛有分。行解相
1012c16: 應潭澄月映。信性自心信心自性。性本自心
1012c17: 本心自性。心性如如自信自敬。
1012c18: 歸源實際門
1012c19: 已上所說非余本意。推窮聖典類聚群文。舉
1012c20: 古驗今見聞深實。所以多見四眾學者。用心
1012c21: 差互識見偏枯。邪正不分是非罔辯。噫生逢
1012c22: 季運去聖時遙。不了目前萬緣差別。所以但
1012c23: 凡做工夫底人。雖參話頭多眾不同。而於起
1012c24: 疑處無二用心。一切話頭必要起疑。古德云。
1012c25: 無疑不悟。前不云乎。未有不疑而成事者也。
1012c26: 須具正知正見。莫墮野狐窟裏埋沒一生。何
1012c27: 止一生。百千萬生菩提種子不復生芽。余咸
1012c28: 居學地不忍見聞。兩岐之間決疑辯惑。前所
1012c29: 將佛祖經教語錄中機緣譬喻警眾之言。并
1013a01: 余做工夫得力處一一錄呈後學四眾。至於
1013a02: 一言之下心地開通。一句之中性天朗耀。到
1013a03: 此方不負平生參學之志願也。其或心地不
1013a04: 開性天不朗。各各緊把繩頭依樣畫兒驀
1013a05: 直去也。忽若再逢親友指示前因。一念相當
1013a06: 萬金消得。正恁麼時三塗苦趣同證菩提。四
1013a07: 重深恩一時酬畢。智徹忝居同學幸垂回顧
1013a08: 提。誓在他生處處同為法侶。
1013a09: 來源孝敬理事圓融體用雙修陰翊王化
1013a10: 雙林遺誡眾等遵依懺悔法門菩提行願
1013a11: 憶昔出塵承兄警誡復懲懈惰止境息迷
1013a12: 來源孝敬理事圓融
1013a13: 已上所舉話頭工夫動靜節次。與初機入道
1013a14: 四眾安頓手處一一具陳。向下正與學人
1013a15: 論根本始末來源去就。何為根本。以五戒是
1013a16: 為根本。何為始末。以久長不變心是為始末。
1013a17: 何為來源。要知空劫以前事是為來源。何為
1013a18: 去就。要知此一件大事落處是為去就。學人
1013a19: 既要明此一件大事來源去就。必須堅持五
1013a20: 戒精修十善。意不外馳心無散亂。動靜閑忙
1013a21: 純一正念。方與工夫上稍有相應分。前云四
1013a22: 眾者。比丘比丘尼優婆塞優婆夷。又云清信
1013a23: 男清信女也。先舉在家二種。首以孝順父母
1013a24: 敬重內外六親眷屬。坊巷里當知尊卑貴
1013a25: 賤。謙讓仁慈上下和睦。此孝子順父母之情
1013a26: 也。這孝順二事世人以為常語。不知其理甚
1013a27: 優甚廣。略言孝者。四事供給。何為四事。飲
1013a28: 食衣服臥具醫藥。敬愛侍養是為孝也。順者
1013a29: 順父母之顏色。順父母在理之所欲。凡有所
1013b01: 為不違父母之意。若有如是孝順之心。上下
1013b02: 和睦父母得以不動心。此是世間孝敬善道。
1013b03: 天倫之理何異常乎。更能持齋奉戒念佛參
1013b04: 禪。欲求大乘了脫生死。此又是出世間之大
1013b05: 孝大善也。四恩普報三有均資。何慮一生父
1013b06: 母而不報乎此下註明五戒之相。與五常相配而互用也。五戒者。一不殺生。故曰仁。二不偷
1013b07: 盜。故曰義。三不邪淫。故曰禮。四不飲酒。故曰智。五不妄語。故曰信。此五戒四眾既欲念佛參禪。必須堅持守護
1013b08: ○此再重明邪淫之戒。教中所謂在家二眾不能全持。單止邪淫一戒。隨順修行故。楞嚴經云。諸世間人不求常住。
1013b09: 未能捨諸妻妾恩愛。於邪婬中心不流逸。澄瑩生明。命終之後生四天王天。若能全持不犯。精進念佛。臨終之時必
1013b10: 往極樂蓮華化生決無疑矣。此婬欲之戒非出家二眾敢有違犯。出家者脫塵離俗。圓頂方袍入聖超凡。名為僧寶。寶
1013b11: 者如清淨摩尼之寶。令人眼見眼根清淨。耳聞耳根清淨。舌談舌根清淨。身觸身根清淨。又云福田僧。若復有人讚
1013b12: 嘆布施得無量福。譬如良田一粒種子投之於地獲利萬倍。故曰眾生良福田也。所以出家人舉心動念即名破戒
1013b13: 焉。有邪婬之事也五戒者止殺為首。五常者以仁為首。
1013b14: 故不殺可謂仁。仁者慈也忍也博愛也。好生
1013b15: 惡殺。故曰。見其生不忍見其死。聞其聲不忍
1013b16: 食其肉。是故君子遠庖。此是仁之戒也○
1013b17: 義者宜也平也大用也。合宜之事當行則行
1013b18: 之。合用之物當取則取之。非義而不行。不義
1013b19: 而不取。故君子見得思義。夫子之時路不拾
1013b20: 遺。子曰。不義而富且貴於我如浮雲。此是義
1013b21: 之戒也○禮者中也履也大體也。家語云。昔
1013b22: 魯人有獨處室者。人嫠婦亦獨處一室。夜
1013b23: 暴風雨嫠婦室壞趨而託焉。魯人閉戶而不
1013b24: 納。嫠婦自誦與之言。子何不仁而不納我乎。
1013b25: 魯人曰。吾聞男女不六十不同居。今子幼吾
1013b26: 亦幼。是以不納也。婦曰。子何不如柳下惠然。
1013b27: 魯人曰。柳下惠則可。吾固不可。吾將以吾之
1013b28: 不可學柳下惠之可。孔子聞之曰。善哉欲學
1013c01: 柳下惠者。未有似於此者。所謂焉有邪淫之
1013c02: 事歟。此是禮之戒也○智者慧也明也高超
1013c03: 也。知與日者。若人有知如天之有日。知下安
1013c04: 日故曰為智。智日昇空無幽不燭。是以飲酒
1013c05: 昏亂真性。則智慧之心不明矣。浮雲翳空則
1013c06: 智慧之日不照矣。故經云。飲酒者犯三十六
1013c07: 種失功德事。故書中酒誥制戒亦嚴。羲和酖
1013c08: 湎於酒辱身敗德。故禹惡旨酒好聞善言。梁
1013c09: 武帝四十六年不茹五辛葷酒。自云。不飲酒
1013c10: 無昏迷障。孔子曰。不為酒困。皆謂酒能昏智
1013c11: 亂性。眾聖皆止。此是智之戒也○信者誠也
1013c12: 實也真重也。昔有二賢士。即范張也。千里之
1013c13: 途半年之約。范云。九月十五日至謁。張具
1013c14: 黍而待之。時至人來。誠信君子故無妄也。此
1013c15: 是信之戒也○五常之戒治世之善。順天理
1013c16: 而行守死善終之道。稍有其過則喪身敗德。
1013c17: 無善道稱之揚名於後世矣。何況吾教中四
1013c18: 眾念佛參禪。欲求無上妙道。又是出世間大
1013c19: 善大因緣。永脫輪迴到涅槃岸得大安樂。而
1013c20: 不遵守此五戒。欲脫輪迴到涅槃岸者。是不
1013c21: 可得也。
1013c22: 體用雙修陰翊王化
1013c23: 此明十善功德。十善者。與十惡本同。各隨染
1013c24: 淨緣得此異名。如拳展掌。一體互用在人放
1013c25: 收。放者是十惡。收者則十善。此十惡名者。身
1013c26: 三口四意三也。身三惡者。殺盜婬是。口四惡
1013c27: 者。妄言綺語兩舌惡口是。意三惡者。貪瞋癡
1013c28: 是。止此十惡不行。即名十善道也。五戒是體
1013c29: 十善是用。譬如人皆有體必用肢節。體無肢
1014a01: 節身自何為。肢節無體手足何寄。手足依體
1014a02: 而發用萬端安立世界。是事歷然無足疑也。
1014a03: 學人必以五戒為體十善為用。體用雙行方
1014a04: 成佛事。若盡世間人專持五戒精修十善。各
1014a05: 務本業經營生理。謹身節用孝養父母。是事
1014a06: 尤感諸天八部下降閻浮衛護凡世。風調雨
1014a07: 順五穀豐殷。天下和平庶民樂業。以茲善利
1014a08: 祝願今上聖明帝主。以四海為家萬民為子
1014a09: 皇綱大振眾國來朝。德譽名揚十方歸順。不
1014a10: 施刑政坐致太平。福壽無疆山河一統。金枝
1014a11: 挺秀玉葉聯芳。永播堯風長輝舜日。
1014a12: 雙林遺戒眾等遵依
1014a13: 經云。五戒不持人天路絕。五戒者。乃諸戒之
1014a14: 首萬善之初。又教中云。如造宮室先固其基。
1014a15: 徒架虛空終不成就。昔日世尊於雙林間欲
1014a16: 般涅槃。告諸天人大眾。吾滅度後汝等當依
1014a17: 波羅提木叉。是汝等大師。波羅提木叉者即
1014a18: 是此戒。世尊當時且不只為涅槃會上天人
1014a19: 大眾宣說受持此戒。我輩今時無其分耶。此
1014a20: 戒佛佛授受祖祖相傳至於今日。學人既欲
1014a21: 念佛參禪究明大事。必當遵守此戒。切不可
1014a22: 聽有一等邪師之輩邪見之人。妄言飲酒食
1014a23: 肉不礙菩提。行盜行婬。無妨般若。此地獄徒
1014a24: 羅剎種類惡魔眷屬。非佛弟子。竊食法門妄
1014a25: 談般若。壞人善信絕佛慧命。是人當墮無間
1014a26: 永無出期。四眾學者既入真正法門。須具真
1014a27: 正見解。故經云。人身難得正法難逢。今茲幸
1014a28: 得人身值遇正法。若睹如是邪見之人。各須
1014a29: 具眼。余何故力舉斯事。切恐初入道者未全
1014b01: 正信。遇此等人。或以邪法說正正法說邪。抄
1014b02: 前著後抄後著前。言無准定。使學者聞此誑
1014b03: 言不覺不知搖蕩身心。如油入麵分別不出。
1014b04: 誤賺一生。非止一生。百劫千生永為魔子。誠
1014b05: 可憐哉。此等之輩予嘗見之。彼即緘口結舌
1014b06: 無言可措。只得拱手倒走三千。何故蓋謂到
1014b07: 此無他入門處。無他栖泊處。無他立身處。無
1014b08: 他開口處。云何如此。邪不干正。豈不聞古德
1014b09: 云。汝之伎倆有盡。我之不采釆無窮。誠哉是言
1014b10: 也。前云五戒者。防邪止惡故名為戒。
1014b11: 懺悔法門菩提行願
1014b12: 學人於二六時中。須向諸佛菩薩像前五體投地。然指然香發露懺悔。此下請三寶證明懺悔。
1014b13: 至某甲處稱雙字名。有眾添箇等字。聊表儀式。胡跪合掌請云。
1014b14: 歸依十方盡虛空界微塵剎土中一切諸佛。
1014b15: 歸依十方盡虛空界微塵剎土中一切尊法。
1014b16: 歸依十方盡虛空界微塵剎土中一切賢聖
1014b17: 僧。惟願三寶不捨慈悲。乞賜降臨證明懺悔。
1014b18: 某甲自從無始以來至于今日。多生業障累
1014b19: 世愆尤。三毒無明十惡重障。所作惡罪無量
1014b20: 無邊不可說不可說不可說轉。某甲今日洗
1014b21: 心滌慮。恭對十方諸佛諸大菩薩大慈悲父
1014b22: 靈感觀世音菩薩眾聖像前。五體投地。發露
1014b23: 懺悔。一念歸依河沙罪滅此上二句重念三遍惟願諸佛
1014b24: 諸大菩薩。天眼遙觀天耳遙聞他心速鑑。加
1014b25: 被某等修行有序進道無魔。般若智以早明。
1014b26: 菩提心而不退。六根清淨萬慮咸消。一念無
1014b27: 為十方坐斷。高超三界。早登解脫之場。出
1014b28: 四生。速到菩提之岸。某等倘若此生緣淺道
1014b29: 業未成。壽命不長無常時至。願乘般若之力。
1014c01: 正念現前心不顛倒。隨願往生諸佛國土。得
1014c02: 禮諸佛菩薩親蒙教授。依願修行仍復娑婆
1014c03: 世界。生逢中國大富十善長者之家。得為男
1014c04: 子不失夙命。惟願父母無顧戀心捨某出家。
1014c05: 童真入道幼歲超群。早遇明師參禪學道。冥
1014c06: 通教典解義釋經。單究上乘精研至理。或於
1014c07: 一言之下洞明累世之因。一句之中徹見多
1014c08: 生之果。明明了了去住自由。佛國天堂隨意
1014c09: 寄託。四恩普報三有俱資。法界有情同圓種
1014c10: 智。請佛證明。十方三世一切諸佛諸尊菩薩
1014c11: 摩訶薩。摩訶般若波羅蜜。
1014c12: 輒申鄙俚以示初機。仰冀高明重徵後學。愧
1014c13: 此詞繁理蹇。願祈剔冗疏通。義背言乖。誠望
1014c14: 刪除訂正。見聞隨喜。皆登般若慈舟。稱讚叱
1014c15: 擇。共證菩提彼岸。
1014c16: 憶昔出塵承兄警誡
1014c17: 智徹自元統乙亥在俗受戒。至庚辰五月出
1014c18: 俗。十二月初八日剃度為僧。請益師禮雲
1014c19: 和尚。出俗日承次之兄黎十居士殷勤叮囑。
1014c20: 出家功德非小因緣。入聖超凡續佛慧命。此
1014c21: 大丈夫事當自勉為。今捨父母離兄弟。棄妻
1014c22: 子拋家業。是可忍也。汝不聞古德云。一子出
1014c23: 家九族生天。此語必實。此語既實。見目前多
1014c24: 少出家人者。他行止所為之事。欲望九族生
1014c25: 天。必不可得也。汝既出家須當立志。莫似常
1014c26: 僧蹉跎趁意東奔西走貪名逐利。莫爭人我
1014c27: 辯論是非。母恃己能道他長短。遭打則當忍
1014c28: 受。唾面則莫拭揩。休恣縱睡眠。莫貪求飲食。
1014c29: 世事多種不能枚舉。離家出門最初一步。舉
1015a01: 足下足牢記話頭。行住坐臥。若離話頭則辜
1015a02: 負國王土地所載飲食衣服臥具醫藥。若離
1015a03: 話頭則辜負施主四事供給。守此話頭生與同
1015a04: 生死與同死。發大志願。直要了此一件大事
1015a05: 因緣。方不負汝出家參學之志。所以經云。四
1015a06: 恩普報三有齊資。何慮今生父母及九族而
1015a07: 不報乎。既在途中苦多樂少。或有所得或無
1015a08: 所得。當以話頭自重自保。倘有箇入門安樂
1015a09: 處。是必轉身回教眷屬。智徹唯唯受教出門
1015a10: 數步。居士復招手云。一歸何處。余回首合十
1015a11: 遙禮拜謝默識而行。銘刻心骨迨今不敢忘
1015a12: 也。叮囑世事警策工夫。節節次第井井有條。
1015a13: 語言瑣細具載則繁。略記大概書于卷末。
1015a14: 復懲懈惰止境息迷
1015a15: 向上說這一落索。乃是如來解制之日。山房
1015a16: 夜話之間。由堂中遯機首座有傷學者之嘆。
1015a17: 云近來時序遷移人心更變。佛法凋零叢林
1015a18: 荒廢。善知識隱而不出。現前四眾學般若者。
1015a19: 欲求箇正知正見人開示念佛參禪捷徑路
1015a20: 頭。是不可得也。就與余曰。何不將和尚往日
1015a21: 所做工夫得力底境界節次。及離俗之日令
1015a22: 兄叮囑警策之語一一錄出以示初機。見聞
1015a23: 者必是重加精進。是為幸也。余曰。古來尊宿
1015a24: 善知識警眾法語甚多。猶尚信不能及。余出
1015a25: 家時晚行解荒蕪。徒入空門於教無補。雖在
1015a26: 法門中留心日久。至理窮困處未有趣向。自
1015a27: 愧言輕德薄。此事焉敢承為首座。復云。此時
1015a28: 學人有好多聞者。有根性遲鈍者。看前輩尊
1015a29: 宿警策法語。皆言往古善知識般若之力深
1015b01: 根固回蔕。纔入法門不用施工一聞千悟。此事
1015b02: 非吾輩淺機所為。我等今生且下些般若種
1015b03: 子待於來世。文敏見如是說者多矣。可憐自
1015b04: 生退屈。若將和尚日前工夫微密處。從頭舉
1015b05: 似一遍。使見聞者決定啟發信心。必依如是
1015b06: 用工。如是精進。如是究竟。倘若後來四眾之
1015b07: 中各人有大發明了生脫死。恩莫大焉。然雖
1015b08: 首座為學者心切之謂余信未敢領荷。至第
1015b09: 二日粥罷上方丈古道和尚處問訊。和尚與
1015b10: 余十有七年道舊。因話間提遯機首座所說
1015b11: 之事。和尚亦云。佛法正在顛危之際。此事當
1015b12: 為使初入道者學者準繩。余應之曰。自救不
1015b13: 了焉能為人。教有明文。自不精進欲勸人精
1015b14: 進。無有是處。和尚又云。教中亦說。自未得度
1015b15: 先度人者菩薩發心。又先儒云。危而不持顛
1015b16: 而不扶。坐觀勝敗安可忍也。余辭不獲已。轉
1015b17: 身回至山房。疏通六戶掀露頂門。散誕逍遙
1015b18: 無拘無絆。掣斷心猿羈鎖。敲開意馬闌關。任
1015b19: 從來去無妨。自是一般快活。於此不耐安閑。
1015b20: 遂將昔日行履陳爛葛藤一提提起。且與學
1015b21: 人熱亂一場。正眼傍觀是平地起風波。把
1015b22: 學人手。打教七橫八入。無安措處。到此不
1015b23: 免與他整新安頓。諦當處更教諦當去也。且
1015b24: 道即今諦當事。作麼生分付學人。惺惺著諦
1015b25: 當事直下來也。各各努力承當記取。記取萬
1015b26: 法歸一一歸何處。自此從朝至暮從暮至朝。
1015b27: 上床下地出門入戶。動靜閑忙。須要話頭綿
1015b28: 密疑而無間。出聲不出聲隨意方便。若至禮
1015b29: 佛處放下話頭。志誠發願懺悔。願終至波羅
1015c01: 蜜處。隨舉話頭相接。或於諷經處卷終至波
1015c02: 羅蜜處。如前一般。事務細繁自宜檢點。又與
1015c03: 學人謂。參禪中境界事非一種筆舌難盡。略
1015c04: 而言之。若論境緣起處。皆出心之所生。心若
1015c05: 不生境從何有。故經云。一切業障海皆從妄
1015c06: 想生。又云。凡所有相皆是虛妄。又云。一切境
1015c07: 界終不可取多見學人聞說境界是有。心中
1015c08: 歡悅。若說境界虛妄不實。便生煩惱。此下重
1015c09: 明境界二字皆從昏沈散亂而起。昏沈者因
1015c10: 懶惰心有。散亂者因恣縱心生。懶惰心是昏
1015c11: 沈之本。恣縱心是散亂之根。所以昏沈則境
1015c12: 異。散亂則體殊。皆隨妄想之心頃刻百變。心
1015c13: 若不起爭如之何。學人若有此二種心生。即
1015c14: 從坐起抖擻精神。使身心舒暢。隨舉話頭大
1015c15: 起疑情。此念應時消散。或有不信此說。反引
1015c16: 楞嚴經中五十種魔以為實有。豈不聞世尊
1015c17: 為阿難言。此五十種魔。皆是色受想行識五
1015c18: 妄想成客塵所覆。主人若迷客得其便。向下
1015c19: 文長且止。到這裏坐斷凡聖路頭。與學人掃
1015c20: 蹤滅跡去也。且道那箇是主。萬法歸一一歸
1015c21: 何處。是那箇是客。汝暫舉心塵勞先起。是至
1015c22: 此心無二用究竟非一。或有參無字者。或有
1015c23: 參本來面目者。或有參究念佛者。公案雖異
1015c24: 疑究是同。故經云。歸元性無二方便有多門。
1015c25: 於此學人各將本參話頭。自重自保勇猛挨
1015c26: 拶將去。至拶不入處。驀地和身透過。直向那
1015c27: 邊孤頂上。盤結草菴呵佛罵祖。若到這般
1015c28: 田地裏。把佛境界作魔境界說亦得。把魔境
1015c29: 界作佛境界說亦得。所以道。逆行順化。鬼神
1016a01: 莫能測其機。其或未然切忌切忌。欲得不招
1016a02: 無間業。莫謗如來正法輪。學人千萬仔細。若
1016a03: 工夫上稍有入處。會得箇昭昭靈靈常現在
1016a04: 前。觸之不散蕩之不失。又且不可認著。爾若
1016a05: 認著這箇識神弄影者以為諦當事。反被他引
1016a06: 入情識見中。我慢心高不復前進。便即開大
1016a07: 口說大話妄談般若。便道佛也只恁麼。祖也
1016a08: 只恁麼。又引經中是法平等一印印定。又云。
1016a09: 大悟不拘小節。此處無戒可持無戒可破。以
1016a10: 此為大乘境界。不覺不知墮入魔家眷屬。自
1016a11: 誤誤人豈不傷心者哉。經云。如是之人縱有
1016a12: 多智禪定必落魔道。上品魔王中品魔民下
1016a13: 品魔女。學人切忌不可以少為足。慎之慎之。
1016a14: 後學四眾若有發明者。請看高老和尚禪
1016a15: 要中有雪岩和尚三處問老和尚作得主麼。
1016a16: 至第三問處更宜仔細推窮。此處若過不得。
1016a17: 按下雲頭將老和尚疑處。眾亦如是疑此處不須重注。
1016a18: 淨土玄文中亦載工夫到此須要保守。所以云。隨緣消
1016a19: 舊業。更莫造新殃。倘若陽和再復。萬類俱生
1016a20: 恩有咸資。功不浪施矣。已上所說工夫地位
1016a21: 中事。竊取經教語錄中緊要處證據學人。此
1016a22: 事本非我有。余單只參得箇水母禪。便敢與
1016a23: 同道者把手共行。究取出身活路。稍有不相
1016a24: 應處。必不放過。故子貢問友子曰。忠告而善
1016a25: 道之。余與真正道友分上不惜口業。逼令向
1016a26: 前更無容緩。若信心輕者。實是難為共處。又
1016a27: 要評論前輩老和尚有不到處伐樹尋根。何
1016a28: 故父無諍子家道見衰。故余為俗為僧多抱
1016a29: 不平之氣。每見人說處做處不合道理處。直
1016b01: 要與他分析。到底討箇明白方愜下懷。至於
1016b02: 自己分上。工夫落魄未全道力。不覺光陰倏
1016b03: 忽老患相催。方自著忙去日又近矣。噫但願
1016b04: 同學者。人人慕道箇箇窮玄。發明本地風光。
1016b05: 誓作他生之友。
1016b06: 禪宗決疑集終
