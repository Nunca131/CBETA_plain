0207b03: 
0207b04: 
0207b05: 
0207b06: 佛果圜悟禪師碧巖錄卷第九
0207b07: 
0207b08: 垂示云。攙旗奪鼓。千聖莫窮。坐斷訛。萬機
0207b09: 不到。不是神通妙用。亦非本體如然。且道。憑
0207b10: 箇什麼。得恁麼奇特。
0207b11: 【八一】舉。僧問藥山。平田淺草麈鹿成群。如何
0207b12: 射得麈中麈把髻投衙。擎頭帶角出來。腦後拔箭山云。看箭就身打劫。
0207b13: 下坡不走。快便難逢。著僧放身便倒灼然不同。一死更不再活。弄精魂漢山
0207b14: 云。侍者出這死漢據令而行。不勞再勘。前箭猶輕。後箭深僧
0207b15: 便走棺木裏瞠眼。死中得活。猶有氣息在山云。弄泥團漢有什
0207b16: 麼限可惜許放過。據令而行。雪上加霜雪竇拈云。三步雖活
0207b17: 五步須死一手一手搦。直饒走百步。也須喪身失命。復云。看箭。且道。雪竇意落在
0207b18: 什麼處。若是同死同生。藥山直得目瞪口呿。一向似無孔鎚。堪作何用　麈音主　瞪
0207b19: 直耕切。怒目直視也　呿袪遮立伽二切。張口貌。
0207b20: 這公案。洞下謂之借事問。亦謂之辨主問。用
0207b21: 明當機。鹿與麈尋常易射。唯有麈中麈。是
0207b22: 鹿中之王。最是難射。此麈鹿常於崖石上利
0207b23: 其角。如鋒鋩利。以身護惜群鹿。虎亦不能
0207b24: 近傍。這僧亦似惺惺。引來問藥山。用明第一
0207b25: 機。山云。看箭。作家宗師。不妨奇特。如擊石
0207b26: 火。似閃電光。豈不見。三平初參石鞏。鞏才見
0207b27: 來。便作彎弓勢云。看箭。三平撥開胸云。此是
0207b28: 殺人箭活人箭。鞏彈弓弦三下。三平便禮拜。
0207b29: 鞏云。三十年。一張弓兩隻箭。今日只射得半
0207c01: 箇聖人。便拗折弓箭。三平後舉似大顛。顛云。
0207c02: 既是活人箭。為什麼向弓弦上辨。三平無語。
0207c03: 顛云。三十年後。要人舉此話。也難得。法燈有
0207c04: 頌云。古有石鞏師。架弓矢而坐。如是三十年。
0207c05: 知音無一箇。三平中的來。父子相投和。子細
0207c06: 返思量。元伊是射垛。石鞏作略。與藥山一般。
0207c07: 三平頂門具眼。向一句下便中的。一似藥山
0207c08: 道看箭。其僧便作麈放身倒。這僧也似作家。
0207c09: 只是有頭無尾。既做圈繢要陷藥山。爭奈藥
0207c10: 山是作家。一向逼將去。山云。侍者出這死
0207c11: 漢。如展陣向前相似。其僧便走也好。是則是。
0207c12: 爭奈不脫灑。粘粘手。所以藥山云。弄泥
0207c13: 團漢有什麼限。藥山當時。若無後語。千古之
0207c14: 下遭人檢點。山云。看箭。這僧便倒。且道。是
0207c15: 會是不會。若道是會。藥山因什麼。恁麼道。
0207c16: 弄泥團漢。這箇最惡。正似僧問德山。學人仗
0207c17: 鏌劍。擬取師頭時如何。山引頸近前云。。
0207c18: 僧云。師頭落也。德山低頭歸方丈。又巖頭問
0207c19: 僧。什麼處來。僧云。西京來。巖頭云。黃巢過
0207c20: 後。曾收得劍麼。僧云。收得。巖頭引頸。近前
0207c21: 云。。僧云。師頭落也。巖頭呵呵大笑。這般
0207c22: 公案。都是陷虎之機。正類此。恰是藥山不管
0207c23: 他。只為識得破。只管逼將去。雪竇云。這僧三
0207c24: 步雖活。五步須死。這僧雖甚解看箭。便放身
0207c25: 倒。山云。侍者出這死漢。僧便走。雪竇道。
0207c26: 只恐三步外不活。當時若跳出五步外。天下
0207c27: 人便不奈他何。作家相見。須是賓主始終互
0207c28: 換。無有間斷。方有自由自在分。這僧當時既
0207c29: 不能始終。所以遭雪竇檢點。後面亦自用他
0208a01: 語。頌云。
0208a02: 麈中麈高著眼看。擎頭戴角去也君看取何似生第二頭走。要射便射。看作什
0208a03: 麼下一箭中也。須知藥山好手走三步活鱍鱍地。只得三步。死了多時五
0208a04: 步若活作什麼。跳百步。忽有箇死中得活時如何成群趁虎二俱並照。須
0208a05: 與他倒退始得。天下衲僧放他出頭。也只在草窠裏正眼從來付獵人爭奈藥山
0208a06: 未肯承當這話。藥山則故是雪竇又作麼生。也不干藥山事。也不干雪竇事。也不干山僧事。也不干上
0208a07: 座事雪竇高聲云。看箭一狀領過。也須與他倒退始得。打云。已塞爾咽
0208a08: 喉了也
0208a09: 麈中麈。君看取。衲僧家須是具麈中麈底眼。
0208a10: 有麈中麈底頭角。有機關有作略。任是插翼
0208a11: 猛虎戴角大蟲。也只得全身遠害。這僧當時
0208a12: 放身便倒自道。我是麈。下一箭。走三步。山
0208a13: 云。看箭。僧便倒。山云。侍者出這死漢。這
0208a14: 僧便走也甚好。爭奈只走得三步。五步若活。
0208a15: 成群趁虎。雪竇道。只恐五步須死。當時若
0208a16: 跳得出五步外活時。便能成群去趁虎。其麈
0208a17: 中麈。角利如鎗。虎見亦畏之而走。麈為鹿中
0208a18: 王。常引群鹿。趁虎入別山。雪竇後面頌藥山
0208a19: 亦有當機出身處。正眼從來付獵人。藥山如
0208a20: 能射獵人。其僧如麈。雪竇是時因上堂。舉此
0208a21: 語束為一團話。高聲道一句云。看箭。坐者立
0208a22: 者。一時起不得。
0208a23: 垂示云。竿頭絲線具眼方知。格外之機作家
0208a24: 方辨。且道作麼生是竿頭絲線格外之機。試
0208a25: 舉看。
0208a26: 【八二】舉。僧問大龍。色身敗壞。如何是堅固法
0208a27: 身話作兩橛。分開也好龍云。山花開似錦。水湛如藍
0208a28: 無孔笛子撞著氈拍板。渾崙擘不破。人從陳州來。往許州去。
0208b01: 此事若向言語上覓。一如掉棒打月。且得沒
0208b02: 交涉。古人分明道。欲得親切。莫將問來問。何
0208b03: 故問在答處。答在問處。這僧擔一檐莽鹵。換
0208b04: 一檐鶻突。致箇問端。敗缺不少。若不是大龍。
0208b05: 爭得蓋天蓋地。他恁麼問。大龍恁麼答。一合
0208b06: 相。更不移易一絲毫頭。一似見兔放鷹。看孔
0208b07: 著楔。三乘十二分教。還有這箇時節麼。也不
0208b08: 妨奇特。只是言語無味。杜塞人口。是故道。一
0208b09: 片白雲橫谷口。幾多歸鳥夜迷巢。有者道。只
0208b10: 是信口答將去。若恁麼會。盡是滅胡種族漢。
0208b11: 殊不知。古人一機一境。敲枷打鎖。一句一言。
0208b12: 渾金璞玉。若是衲僧眼腦。有時把住。有時放
0208b13: 行。照用同時。人境俱奪。雙放雙收。臨時通
0208b14: 變。若無大用大機。爭解恁麼籠天罩地。大似
0208b15: 明鏡當臺。胡來胡現漢來漢現。此公案與花
0208b16: 藥欄話一般。然意不同。這僧問處不明。大
0208b17: 龍答處恰好。不見僧問雲門。樹凋葉落時如
0208b18: 何。門云。體露金風。此謂之箭鋒相拄。這僧問
0208b19: 大龍。色身敗壞。如何是堅固法身。大龍云。山
0208b20: 花開似錦。水湛如藍。一如君向西秦我之
0208b21: 東魯。他既恁麼行。我不恁麼行。與他雲
0208b22: 門一倍相返。那箇恁麼行易見。這箇不
0208b23: 恁麼行難見。大龍不妨三寸甚密。雪竇頌
0208b24: 云。
0208b25: 問曾不知東西不辨。弄物不知名。買相頭答還不會南北不分。換
0208b26: 髑髏。江南江北月冷風高何似生。今日正當這時節。天下人有眼不曾見。有耳不曾聞
0208b27: 古巖寒檜不雨時更好。無孔笛子撞著氈拍板堪笑路逢達道人
0208b28: 也須是親到這裏始得。還我拄杖子來。成群作隊恁麼來不將語默對向什麼處見大
0208b29: 龍。將箇什麼對他好手把白玉鞭一至七拗折了也驪珠盡擊碎
0208c01: 留與後人看。可惜許不擊碎放過一著。又恁麼去增瑕纇弄泥團作什麼。
0208c02: 轉見郎當。過犯彌天國有憲章識法者懼。朝打三千暮打八百三千條
0208c03: 罪只道得一半在。八萬四千無量劫來墮無間業。也未還得一半在
0208c04: 雪竇頌得。最有工夫。前來頌雲門話。云。問
0208c05: 既有宗。答亦攸同。這箇不恁麼。云。問曾
0208c06: 不知。答還不會。大龍答處傍瞥。直是奇特。分
0208c07: 明是誰恁麼問。未問已前。早納敗缺了也。他
0208c08: 答處俯能恰好。應機宜道。山花開似錦。
0208c09: 水湛如藍。爾諸人如今作麼生會大龍意。答
0208c10: 處傍瞥。直是奇特。所以雪竇頌出。教人知道
0208c11: 月冷風高。更撞著古巖寒檜。且道他意作麼
0208c12: 生會。所以適來道。無孔笛子撞著氈拍板。只
0208c13: 這四句頌了也。雪竇又怕人作道理。云。堪
0208c14: 笑路逢達道人。不將語默對。此事且不是見
0208c15: 聞覺知。亦非思量分別。所以云。的的無兼帶。
0208c16: 獨運何依賴。路逢達道人。不將語默對。此是
0208c17: 香巖頌雪竇引用也。不見僧問趙州。不將語
0208c18: 默對。未審將什麼對。州云。呈漆器。這箇便同
0208c19: 適來話。不落爾情塵意想。一似什麼。手把白
0208c20: 玉鞭驪珠盡擊碎。是故祖令當行十方坐斷。
0208c21: 此是劍刃上事。須是有恁麼作略。若不恁麼。
0208c22: 總辜負從上諸聖。到這裏要無些子事。自有
0208c23: 好處。便是向上人行履處也。既不擊碎。必增
0208c24: 瑕纇。便見漏逗。畢竟是作麼生得是。國有憲
0208c25: 章三千條罪。五刑之屬三千。莫大於不孝。憲
0208c26: 是法章是條。三千條罪。一時犯了也。何故如
0208c27: 此。只為不以本分事接人。若是大龍必不恁
0208c28: 麼也。
0208c29: 【八三】舉。雲門示眾云。古佛與露柱相交。是第
0209a01: 幾機三千里外沒交涉。七花八裂自代云東家人死。西家人助哀。一合相不可得
0209a02: 南山起雲乾坤莫。刀斫不入北山下雨點滴不施。半河南半河北。
0209a03: 雲門大師。出八十餘員善知識。遷化後七十
0209a04: 餘年。開塔觀之。儼然如故。他見地明白。機境
0209a05: 迅速。大凡垂語別語代語。直下孤峻。只這公
0209a06: 案。如擊石火。似閃電光。直是神出鬼沒。慶藏
0209a07: 主云。一大藏教還有這般說話麼。如今人多
0209a08: 向情解上作活計＝許【丙】計許。道佛是三界導師四生慈
0209a09: 父。既是古佛。為什麼與露柱相交。若恁
0209a10: 麼會。卒摸索不著。有者喚作無中唱出。殊不
0209a11: 知宗師家說話。絕意識絕情量。絕生死絕法
0209a12: 塵。入正位更不存一法。爾纔作道理計較。便
0209a13: 纏纏手。且道他古人意作麼生。但只使心
0209a14: 境一如。好惡是非。撼動他不得。便說有也得
0209a15: 無也得。有機也得無機也得。到這裏拍拍是
0209a16: 令。五祖先師道。大小雲門元來膽小。若是山
0209a17: 僧。只向他道第八機。他道。古佛與露柱相交。
0209a18: 是第幾機。一時間且向目前包裹。僧問。未審
0209a19: 意旨如何。門云。一條絛三十文買。他有定乾
0209a20: 坤底眼。既無人會。後來自代云。南山起雲北
0209a21: 山下雨。且與後學通箇入路。所以雪竇只拈
0209a22: 他定乾坤處教人見。若纔犯計較露箇鋒鋩。
0209a23: 則當面蹉過。只要原他雲門宗旨。明他峻機。
0209a24: 所以頌出云。
0209a25: 南山雲乾坤莫。刀斫不入北山雨點滴不施。半河南半河北四七
0209a26: 二三面相幾處覓不見。帶累傍人。露柱掛燈籠新羅國裏曾
0209a27: 上堂東湧西沒。東行不見西行利。那裏得這消息來大唐國裏未打鼓
0209a28: 遲一刻。還我話頭來。先行不到。末後太過苦中樂教阿誰知樂中苦兩重公案。使
0209b01: 誰舉。苦便苦樂便樂。那裏有兩頭三面來誰道黃金如糞土具眼者辨。試
0209b02: 拂試看。阿剌剌。可惜許。且道是古佛是露柱
0209b03: 南山雲北山雨。雪竇買帽相頭。看風使帆。向
0209b04: 劍刃上與爾下箇注。直得四七二三面相
0209b05: 。也莫錯會。此只頌古佛與露柱相交。是第
0209b06: 幾機了也。後面劈開路。打葛藤要見他意。新
0209b07: 羅國裏曾上堂。大唐國裏未打鼓。雪竇向電
0209b08: 轉星飛處便道。苦中樂樂中苦。雪竇似堆一
0209b09: 堆七珍八寶。在這裏了。所以末後有這一句
0209b10: 子。云。誰道黃金如糞土。此一句是禪月行路
0209b11: 難詩。雪竇引來用。禪月云。山高海深人不測。
0209b12: 古往今來轉青碧。淺近輕浮莫與交。地卑只
0209b13: 解生荊棘。誰道黃金如糞土。張耳陳餘斷消
0209b14: 息。行路難行路難。君自看。且莫土曠人稀。雲
0209b15: 居羅漢。
0209b16: 垂示云。道是是無可是。言非非無可非。是非
0209b17: 已去。得失兩忘。淨裸裸赤灑灑。且道。面前背
0209b18: 後是箇什麼。或有箇衲僧出來道。面前是佛
0209b19: 殿三門。背後是寢堂方丈。且道。此人還具眼
0209b20: 也無。若辨得此人。許爾親見古人來。
0209b21: 【八四】舉。維摩詰問文殊師利這漢太殺合一場。合取口何等
0209b22: 是菩薩入不二法門知而故犯文殊曰。如我意者道什
0209b23: 麼。直得分不下。擔枷過狀。把髻投衙於一切法喚什麼作一切法無言無
0209b24: 說道什麼無示無識瞞別人即得離諸問答道什麼是為
0209b25: 入不二法門用入作什麼。用許多葛藤作什麼於是文殊師利
0209b26: 問維摩詰。我等各自說已。仁者當說。何等
0209b27: 是菩薩入不二法門這一靠莫道金粟如來。設使三世諸佛。也開口不得。
0209b28: 倒轉鎗頭來也。刺殺一人。中箭還似射人時雪竇云。維摩道什麼咄。萬
0209c01: 箭攢心。替他說道理復云。勘破了也非但當時。即今也恁麼。雪竇也是賊過後
0209c02: 張弓。雖然為眾竭力。爭奈禍出私門。且道雪竇還見得落處麼。夢也未夢見。說什麼勘破。嶮。金毛
0209c03: 獅子也摸索不著。
0209c04: 維摩詰令諸大菩薩各說不二法門。時三十
0209c05: 二菩薩。皆以二見有為無為真俗二諦。合為
0209c06: 一見。為不二法門。後問文殊。文殊云。如我意
0209c07: 者。於一切法。無言無說。無示無識。離諸問
0209c08: 答。是為入不二法門。蓋為三十二人以言遣
0209c09: 言。文殊以無言遣言。一時掃蕩總不要。是為
0209c10: 入不二法門。殊不知靈龜曳尾。拂成痕。又
0209c11: 如掃掃塵相似。塵雖去。猶存。末後依
0209c12: 前除＝餘【原】除餘蹤跡。於是文殊問維摩詰云。我等各
0209c13: 自說已。仁者當自說。何等是菩薩入不二法
0209c14: 門。維摩詰默然。若是活漢。終不去死水裏浸
0209c15: 。若作恁麼見解。似狂狗逐塊。雪竇亦不說
0209c16: 良久。亦不說默然據坐。只去急急處云。維摩
0209c17: 道什麼。只如雪竇恁麼道。還見維摩麼。夢
0209c18: 也未夢見在。維摩乃過去古佛。亦有眷屬。助
0209c19: 佛宣化。具不可思議辯才。有不可思議境界。
0209c20: 有不可思議神通妙用。於方丈室中。容三萬
0209c21: 二千獅子寶座。與八萬大眾。亦不寬狹。且道
0209c22: 是什麼道理。喚作神通妙用得麼。且莫錯會。
0209c23: 若是不二法門。雖同得同證方乃相共證知。
0209c24: 獨有文殊。可與酬對。雖然恁麼。還免得雪竇
0209c25: 檢責也無。雪竇恁麼道。也要與這二人相見
0209c26: 云。維摩道什麼。又云。勘破了也。爾且道是什
0209c27: 麼處。是勘破處。只這些子。不拘得失。不落是
0209c28: 非。如萬仞懸崖。向上捨得性命。跳得過去。許
0209c29: 爾親見維摩。如捨不得。大似群羊觸藩。雪竇
0210a01: 故然是捨得性命底人。所以頌出云。
0210a02: 咄這維摩老咄他作什麼。朝打三千暮打八百。咄得不濟事。好與三十棒悲
0210a03: 生空懊惱悲他作什麼。自有金剛王寶劍。為他閑事長無明。勞而無功臥疾
0210a04: 毘耶離因誰致得。帶累一切人全身太枯槁病則且置。為什麼口似匾擔。
0210a05: 飯也喫不得。喘也喘不得七佛祖師來客來須看。賊來須打。成群作隊。也須是作家
0210a06: 始得一室且頻掃猶有這箇在。元來在鬼窟裏作活計請問不二門
0210a07: 若有可說。被他說了也。打云。和闍黎。也尋不見當時便靠倒蒼天蒼天。道什麼
0210a08: 不靠倒死中得活。猶有氣息在金毛獅子無處討咄。還見麼。
0210a09: 蒼天蒼天
0210a10: 雪竇道。咄這維摩老。頭上先下一咄作什麼。
0210a11: 以金剛王寶劍。當頭直截。須朝打三千暮打
0210a12: 八百始得。梵語云維摩詰。此云無垢稱。亦云
0210a13: 淨名。乃過去金粟如來也。不見僧問雲居簡
0210a14: 和尚。既是金粟如來。為什麼於釋迦如來
0210a15: 會中聽法。簡云。他不爭人我。大解脫人不拘
0210a16: 成佛不成佛。若道他修行務成佛道。轉沒交
0210a17: 涉。譬如圓覺經云。以輪迴心。生輪迴見。入於
0210a18: 如來大寂滅海。終不能至。永嘉云。或是或
0210a19: 非人不識。逆行順行天莫測。若順行則趣佛
0210a20: 果位中。若逆行則入眾生境界。壽禪師道。直
0210a21: 饒爾磨鍊得到這田地。亦未可順汝意在。直
0210a22: 待證無漏聖身。始可逆行順行。所以雪竇道。
0210a23: 悲生空懊惱。維摩經云。為眾生有病故。我
0210a24: 亦有病。懊惱則悲絕也。臥疾毘耶離。維摩示
0210a25: 疾於毘耶離城也。唐時王玄策使西域過其
0210a26: 居。遂以手板縱橫量其室得十笏。因名方丈。
0210a27: 全身太枯槁。因以身疾。廣為說法云。是身無
0210a28: 常無強無力無堅。速朽之法。不可信也。為苦
0210b01: 為惱。眾病所集。乃至陰界入所共合成。七
0210b02: 佛祖師來。文殊是七佛祖師。承世尊旨往彼
0210b03: 問疾。一室且頻掃。方丈內皆除去所有。唯留
0210b04: 一榻等文殊至。請問不二法門也。所以雪竇
0210b05: 道。請問不二門。當時便靠倒。維摩口似匾檐。
0210b06: 如今禪和子便道。無語是靠倒。且莫錯認定
0210b07: 盤星。雪竇拶到萬仞懸崖上。云不靠倒。一
0210b08: 手一手搦。他有這般手。直是用得玲瓏。
0210b09: 此頌前面拈云維摩道什麼。金毛獅子無處
0210b10: 討。非但當時。即今也恁麼。還見維摩老麼。盡
0210b11: 山河大地草木叢林。皆變作金毛獅子。也摸
0210b12: 索不著。
0210b13: 垂示云。把定世界不漏纖毫。盡大地人亡鋒
0210b14: 結舌。是衲僧正令。頂門放光。照破四天下。是
0210b15: 衲僧金剛眼睛。點鐵成金。點金成鐵。忽擒忽
0210b16: 縱。是衲僧拄杖子。坐斷天下人舌頭。直得無
0210b17: 出氣處。倒退三千里。是衲僧氣宇。且道總不
0210b18: 恁麼時。畢竟是箇什麼人。試舉看。
0210b19: 【八五】舉。僧到桐庵主處便問。這裏忽逢大蟲
0210b20: 時。又作麼生作家弄影漢。草窠裏一箇半箇庵主便作虎聲
0210b21: 將錯就錯。有牙爪。同生同死。承言須會宗僧便作怕勢兩箇弄泥團漢。見機而
0210b22: 作。似則也似。是則未是庵主呵呵大笑猶較些子。笑中有刀。亦能放亦
0210b23: 能收僧云。這老賊也須識破。敗也。兩箇都放行庵主云。爭
0210b24: 奈老僧何劈耳便掌。可惜放過。雪上加霜又一重僧休去恁麼休去。二
0210b25: 俱不了。蒼天蒼天雪竇云。是則是兩箇惡賊。只解掩
0210b26: 耳偷鈴言猶在耳。遭他雪竇點檢。且道當時合作麼生免得點檢。天下衲僧不到。
0210b27: 大雄宗派下。出四庵主。大梅白雲。虎溪桐。
0210b28: 看他兩人恁麼眼親手辨。且道訛在什麼
0210c01: 處。古人一機一境。一言一句。雖然出在臨時。
0210c02: 若是眼目周正。自然活鱍鱍地。雪竇拈教人
0210c03: 識邪正辨得失。雖然如此。在他達人分上。雖
0210c04: 處得失。無得失。若以得失見他古人。則
0210c05: 沒交涉。如今人須是各各窮到無得失處。然
0210c06: 後以得失辨人。若一向去揀擇言句處用心。
0210c07: 又到幾時得了去。不見雲門大師道。行漢
0210c08: 莫只空遊州獵縣。只欲得提搦閑言語。待老
0210c09: 和尚口動。便問禪問道。向上向下。如何若
0210c10: 何。大卷抄將去。向肚皮裏卜度。到處火爐
0210c11: 邊。三箇五箇聚頭舉口。喃喃地便道。這箇是
0210c12: 公才語。這箇是就身打出語。這箇是事上道
0210c13: 底語。這箇是體裏語。體爾屋裏老爺老娘。
0210c14: 飯了。只管說夢。便道我會佛法了也。將知
0210c15: 恁麼行。驢年得休歇去。古人暫時間拈弄。
0210c16: 豈有勝負得失是非等見。桐見臨濟。其時
0210c17: 在深山卓庵。這僧到彼中遂問。這裏忽逢大
0210c18: 蟲時又作麼生。便作虎聲。也好就事便行。
0210c19: 這僧也會將錯就錯。便作怕勢。庵主呵呵大
0210c20: 笑。僧云。這老賊。云。爭奈老僧何。是則是
0210c21: 二俱不了。千古之下遭人點檢。所以雪竇道。
0210c22: 是則是兩箇惡賊。只解掩耳偷鈴。他二人雖
0210c23: 皆是賊。當機不用。所以掩耳偷鈴。此二老
0210c24: 如排百萬軍陣。只掃。若論此事。須是
0210c25: 殺人不眨眼底手。若一向縱而不擒。一向
0210c26: 殺而不活。不免遭人怪笑。雖然如是。他古
0210c27: 人亦無許多事。看他兩箇恁麼。總是見機而
0210c28: 作。五祖道。神通遊戲三昧。慧炬三昧。莊嚴王
0210c29: 三昧。自是後人跟不點地。只去點檢古人
0211a01: 便道。有得有失。有底道。分明是庵主落節。且
0211a02: 得沒交涉。雪竇道。他二人相見皆有放過處。
0211a03: 其僧道。這裏忽逢大蟲時又作麼生。便作
0211a04: 虎聲。此便是放過處。乃至道。爭奈老僧何。此
0211a05: 亦是放過處。著著落在第二機。雪竇道。要
0211a06: 用便用。如今人聞恁麼道。便道當時好與行
0211a07: 令。且莫盲肓枷瞎棒。只如德山入門便棒。臨濟
0211a08: 入門便喝。且道古人意如何。雪竇後面。便只
0211a09: 如此頌出。且道畢竟作麼生免得掩耳偷鈴
0211a10: 去。頌云。
0211a11: 見之不取蹉過了也。已是千里萬里思之千里悔不慎當初。蒼天蒼天
0211a12: 好箇斑斑闍黎自領出去。爭奈未解用在爪牙未備只恐用處不明。待
0211a13: 爪牙備向爾道君不見。大雄山下忽相逢有條攀條。無條攀例
0211a14: 落落聲光皆振地這大蟲恁麼去。猶較些子。幾箇男兒是丈夫大丈
0211a15: 夫見也無老婆心切。若解開眼同生同死。雪竇打葛藤收虎尾兮捋
0211a16: 虎鬚忽然突出如何收。收天下衲僧在這裏。忽有箇出來便與一拶。若無收放爾三十棒。教爾轉
0211a17: 身吐氣。喝打云。何不道這老賊
0211a18: 見之不取。思之千里。正當嶮處都不能使。等
0211a19: 他道爭奈老僧何。好與本分草料。當時若下
0211a20: 得這手。他必須有後語。二人只解放不解
0211a21: 收。見之不取。早是白雲萬里。更說什麼思之
0211a22: 千里。好箇斑斑爪牙未備。是則是箇大蟲。也
0211a23: 解藏牙伏爪。爭奈不解咬人。君不見。大雄山
0211a24: 下忽相逢。落落聲光皆振地。百丈一日問黃
0211a25: 檗云。什麼處來。檗云。山下採菌子來。丈云。
0211a26: 還見大蟲麼。檗便作虎聲。丈於腰下取斧作
0211a27: 斫勢。檗約住便掌。丈至晚上堂云。大雄山下
0211a28: 有一虎。汝等諸人出入切須好看。老僧今日
0211b01: 親遭一口。後來溈山問仰山。黃檗虎話作麼
0211b02: 生。仰云。和尚尊意如何。溈山云。百丈當時合
0211b03: 一斧斫殺。因什麼到如此。仰山云。不然。溈山
0211b04: 云。子又作麼生。仰山云。不唯騎虎頭。亦解收
0211b05: 虎尾。溈山云。寂子甚有嶮崖之句。雪竇引用
0211b06: 明前面公案。聲光落落振於大地也。這箇些
0211b07: 子轉變自在。要句中有出身之路。大丈夫見
0211b08: 也無。還見麼。收虎尾兮捋虎鬚。也須是本分。
0211b09: 任爾收虎尾捋虎鬚。未免一時穿鼻孔。
0211b10: 垂示云。把定世界不漏絲毫。截斷眾流不存
0211b11: 涓滴。開口便錯擬議即差。且道作麼生是透
0211b12: 關底眼。試道看。
0211b13: 【八六】舉。雲門垂語云。人人盡有光明在黑漆桶看
0211b14: 時不見暗昏昏看時瞎作麼生是諸人光明山是山水
0211b15: 是水。漆桶裏洗黑汁自代云。庫三門老婆心切。打葛藤作什麼又
0211b16: 云。好事不如無自知較一半。猶較些子。
0211b17: 雲門室中垂語接人。爾等諸人跟下。各各
0211b18: 有一段光明。輝騰今古絕見知。雖然光明。
0211b19: 恰到問著又不會。豈不是暗昏昏地。二十年
0211b20: 垂示。都無人會他意。香林後來請代語。門云。
0211b21: 庫三門。又云。好事不如無。尋常代語只一
0211b22: 句。為什麼這裏兩句。前頭一句為爾略開
0211b23: 一線路教爾見。若是箇漢。聊聞舉著剔起便
0211b24: 行。他怕人滯在此。又云。好事不如無。依前與
0211b25: 爾掃。如今人纔聞舉著光明。便去瞠眼云。
0211b26: 那裏是庫。那裏是三門。且得沒交涉。所以
0211b27: 道。識取鉤頭意。莫認定盤星。此事不在眼上。
0211b28: 亦不在境上。須是絕知見忘得失。淨裸裸赤
0211b29: 灑灑。各各當人分上究取始得。雲門云。日裏
0211c01: 來往日裏辨人。忽然半夜無日月燈光。曾到
0211c02: 處則故是。未曾到處取一件物。還取得麼。參
0211c03: 同契云。當明中有暗。勿以暗相。當暗中有
0211c04: 明。勿以明相遇。若坐斷明暗。且道是箇什麼。
0211c05: 所以道。心花發明。照十方剎。盤山云。光非照
0211c06: 境。境亦非存。光境俱忘。復是何物。又云。即
0211c07: 此見聞非見聞。無餘聲色可呈君。箇中若了
0211c08: 全無事。體用何妨分不分。但會取末後一句
0211c09: 了。去前頭游戲。畢竟不在裏頭作活計。古
0211c10: 人道。以無住本。立一切法。不得去這裏弄光
0211c11: 影弄精魂。又不得作無事會。古人道。寧可起
0211c12: 有見如須彌山。不可起無見如芥子許。二乘
0211c13: 人多偏墜此見。雪竇頌云。
0211c14: 自照列孤明森羅萬象。賓主交參。列轉鼻孔。瞎漢作什麼為君通一
0211c15: 線何止一線。十日並照。放一線道即得花謝樹無影打葛藤有什麼了期。向什麼
0211c16: 處摸索。黑漆桶裏盛黑汁看時誰不見瞎。不可總扶籬摸壁。兩瞎三瞎見不
0211c17: 見兩頭俱坐斷。瞎倒騎牛兮入佛殿中。三門合掌。還我話頭來。打
0211c18: 云。向什麼處去也。雪竇也只向鬼窟裏作活計。還會麼。半夜日頭出。日午打三更
0211c19: 自照列孤明。自家跟下。本有此一段光明。
0211c20: 只是尋常用得暗。所以雲門大師。與爾羅列
0211c21: 此光明。在爾面前。且作麼生是諸人光明。
0211c22: 庫三門。此是雲門列孤明處也。盤山道。心月
0211c23: 孤圓光吞萬像。這箇便是真常獨露。然後與
0211c24: 君通一線。亦怕人著在庫三門處。庫三
0211c25: 門則且從。朝花亦謝樹亦無影。日又落月
0211c26: 又暗。盡乾坤大地。黑漫漫地。諸人還見麼。看
0211c27: 時誰不見。且道是誰不見。到這裏。當明中有
0211c28: 暗。暗中有明。皆如前後步自可見。雪竇道。見
0212a01: 不見。頌好事不如無。合見又不見。合明又不
0212a02: 明。倒騎牛兮入佛殿。入黑漆桶裏去也。須是
0212a03: 爾自騎牛入佛殿。看道是箇什麼道理。
0212a04: 垂示云。明眼漢沒窠臼。有時孤頂上草漫
0212a05: 漫。有時鬧市裏頭赤灑灑。忽若忿怒那吒。現
0212a06: 三頭六臂。忽若日面月面。放普攝慈光。於一
0212a07: 塵現一切身。為隨類人。和泥合水。忽若撥
0212a08: 著向上竅。佛眼也不著。設使千聖出頭來。
0212a09: 也須倒退三千里。還有同得同證者麼。試舉
0212a10: 看。
0212a11: 【八七】舉。雲門示眾云。藥病相治一合相不可得盡大地
0212a12: 是藥苦瓠連根苦。擺向一邊那箇是自己甜瓜徹蔕甜。那裏得這消息來
0212a13: 治澄之切。攻理也。音持。
0212a14: 雲門道。藥病相治。盡大地是藥那箇是自己。
0212a15: 諸人還有出身處麼。二六時中。管取壁立千
0212a16: 仞。德山棒如雨點。臨濟喝似雷奔。則且致。釋
0212a17: 迦自釋迦。彌勒自彌勒。未知落處者。往往
0212a18: 喚作藥病相投會去。世尊四十九年。三百餘
0212a19: 會。應機設教。皆是應病與藥。如將蜜果換苦
0212a20: 葫蘆相似。既淘汝諸人業根。令灑灑落落。盡
0212a21: 大地是藥。爾向什麼處插嘴。若插得嘴。許
0212a22: 爾有轉身吐氣處。便親見雲門。爾若回顧躊
0212a23: 躇。管取插嘴不得。雲門在爾跟底。藥病相
0212a24: 治。也只是尋常語論。爾若著有。與爾說無。爾
0212a25: 若著無。與爾說有。爾若著不有不無。與爾去
0212a26: 糞掃堆上。現丈六金身。頭出頭沒。只如今盡
0212a27: 大地森羅萬象乃至自己巳。一時是藥。當恁麼
0212a28: 時。喚那箇是自己。爾一向喚作藥。彌勒佛
0212a29: 下生。也未夢見雲門在。畢竟如何。識取鉤頭
0212b01: 意。莫認定盤星。文殊一日。令善財去採藥云。
0212b02: 不是藥者採將來。善財遍採。無不是藥。來
0212b03: 白云。無不是藥者。文殊云。是藥者採將來。善
0212b04: 財乃拈一枝草。度與文殊。文殊提起示眾云。
0212b05: 此藥亦能殺人。亦能活人。此藥病相治話。最
0212b06: 難看。雲門室中尋常用接人。金鵝長老。一
0212b07: 日訪雪竇。他是箇作家。乃臨濟下尊宿。與雪
0212b08: 竇論此藥病相治話。一夜至天光。方能盡善。
0212b09: 到這裏。學解思量計較。總使不著。雪竇後有
0212b10: 頌送他道。藥病相治見最難。萬重關鎖太無
0212b11: 端。金鵝道者來相訪。學海波瀾一夜乾。雪竇
0212b12: 後面頌得最有工夫。他意亦在賓亦在主。自
0212b13: 可見也。頌云。
0212b14: 盡大地是藥教誰辨的。撒沙撒土。架高處著古今何太錯言中
0212b15: 有響。一筆句下。咄閉門不造車大小雪竇為眾竭力。禍出私門。坦蕩不掛一絲
0212b16: 毫。阿誰有閑工夫。向鬼窟裏作活計通途自寥廓下便入草。上馬見路。信
0212b17: 手拈來。不妨奇特錯錯雙劍倚空飛。一箭落雙雕鼻孔遼天亦穿
0212b18: 頭落也。打云。穿了也
0212b19: 盡大地是藥。古今何太錯。爾若喚作藥會。自
0212b20: 古自今。一時錯了也。雪竇云。有般漢不解截
0212b21: 斷太梅跟。只管道貪程太速。他解截雲門
0212b22: 跟。為雲門這一句惑亂天下人。雲門云。拄
0212b23: 杖子是浪。許爾七縱八橫。盡大地是浪。看爾
0212b24: 頭出頭沒。閉門不造車。通途自寥廓。雪竇道。
0212b25: 為爾通一線路。爾若閉門造車。出門合轍。濟
0212b26: 箇甚事。我這裏閉門也不造車。出門自然寥
0212b27: 廓。他這裏略露些子縫罅。教人見。又連忙
0212b28: 道。錯錯。前頭也錯。後頭也錯。誰知雪竇開一
0212c01: 線路。也是錯。既然鼻孔遼天。為什麼也穿。
0212c02: 要會麼。且參三十年。爾有拄杖子。我與爾拄
0212c03: 杖子。爾若無拄杖子。不免被人穿鼻孔。
0212c04: 垂示云。門庭施設。且恁麼。破二作三。入理深
0212c05: 談。也須是七穿八穴。當機敲點。擊碎金鎖玄
0212c06: 關。據令而行。直得掃蹤滅跡。且道訛在什
0212c07: 麼處。具頂門眼者。請試舉看。
0212c08: 【八八】舉。玄沙示眾云。諸方老宿。盡道接物利
0212c09: 生隨分開箇鋪席。隨家豐儉忽遇三種病人來。作麼生接
0212c10: 打草只要蛇驚。山僧直得目瞪口呿。管取倒退三千里患盲者。拈鎚拂。
0212c11: 他又不見端的瞎。是則接物利生。未必不見在患聾者。語言三
0212c12: 昧。他又不聞端的聾。是則接物利生。未必聾在。是那箇未聞在患啞者
0212c13: 教伊說。又說不得端的啞。是則接物利生。未必啞在。是那箇未說在且
0212c14: 作麼生接。若接此人不得。佛法無靈驗誠哉
0212c15: 是言。山僧拱手歸降。已接了也。便打僧請益雲門也要諸方共知。著雲
0212c16: 門云。汝禮拜著風行草偃。咄僧禮拜起這僧拗折拄杖子也雲
0212c17: 門以拄杖挃。僧退後。門云。汝不是患盲
0212c18: 端的瞎。莫道這僧患盲好復喚近前來。僧近前第二杓惡水澆。觀音來
0212c19: 也。當時好與一喝門云。汝不是患聾端的聾。莫道這僧患聾好門乃
0212c20: 云。還會麼何不與本分草料。當時好莫作聲僧云。不會兩重公案。蒼
0212c21: 天蒼天門云。汝不是患啞端的啞。口吧吧地。莫道這僧啞好僧
0212c22: 於此有省賊過後張弓。討什麼碗　瞪持陵切。怒目直視也　呿去伽切。
0212c23: 張口貌　挃陟栗切。音窒撞空也。
0212c24: 玄沙參到絕情塵意想。淨裸裸赤灑灑地處。
0212c25: 方解恁麼道。是時諸方。列剎相望。尋常示眾
0212c26: 道。諸方老宿。盡道接物利生。忽遇三種病人
0212c27: 來時。作麼生接。患盲者。拈鎚拂他又不見。
0213a01: 患聾者。語言三昧他又不聞。患啞者。教他說
0213a02: 又說不得。且作麼生接。若接此人不得。佛法
0213a03: 無靈驗。如今人若作盲聾瘖啞會。卒摸索不
0213a04: 著。所以道。莫向句中死。須是會他玄沙意
0213a05: 始得。玄沙常以此語接人。有僧久在玄沙處。
0213a06: 一日上堂。僧問和尚云。三種病人話。還許學
0213a07: 人說道理也無。玄沙云許。僧便珍重下去。沙
0213a08: 云。不是不是。這僧會得他玄沙意。後來法眼
0213a09: 云。我聞地藏和尚舉這僧語。方會三種病人
0213a10: 話。若道這僧不會。法眼為什麼恁麼道。若
0213a11: 道他會。玄沙為什麼。道不是不是。一日地
0213a12: 藏道。某甲聞。和尚有三種病人話是否。沙云
0213a13: 是。藏云。珪琛現有眼耳鼻舌。和尚作麼生接。
0213a14: 玄沙便休去。若會得玄沙意。豈在言句上。他
0213a15: 會底自然殊別。後有僧舉似雲門。門便會他
0213a16: 意云。汝禮拜著。僧禮拜起。門以拄杖挃。這僧
0213a17: 退後。門云。汝不是患盲。復喚近前來。僧近
0213a18: 前。門云。汝不是患聾。乃云會麼僧云。不會。
0213a19: 門云。汝不是患啞。其僧於此有省。當時若是
0213a20: 箇漢。等他道禮拜著。便與掀倒禪床。豈見有
0213a21: 許多葛藤。且道雲門與玄沙會處。是同是別。
0213a22: 他兩人會處都只一般。看他古人出來。作千
0213a23: 萬種方便。意在鉤頭上。多少苦口。只令諸人
0213a24: 各各明此一段事。五祖老師云。一人說得
0213a25: 不會。一人會說不得。二人若來參。如何辨
0213a26: 得他。若辨這兩人不得。管取為人解粘去縛
0213a27: 不得在。若辨得。纔見入門。我便著草鞋向爾
0213a28: 肚裏走幾遭了也。猶自不省。討什麼碗出去。
0213a29: 且莫作盲聾瘖啞會好。若恁麼計較。所以道。
0213b01: 眼見色如盲等。耳聞聲如聾等。又道。滿眼不
0213b02: 視色。滿耳不聞聲。文殊常觸目。觀音塞耳根。
0213b03: 到這裏眼見如盲相似。耳聞如聾相似。方能
0213b04: 與玄沙意不爭多。諸人還識盲聾瘖啞底漢
0213b05: 子落處麼。看取雪竇頌云。
0213b06: 盲聾瘖啞已在言前。三竅俱明。已做一段了也杳絕機宜向什麼處摸索。
0213b07: 還做計較得麼。有什麼交涉天上天下正理自由。我也恁麼堪笑堪悲
0213b08: 笑箇什麼。悲箇什麼。半明半暗離原本註曰婁莊子天地篇作朱婁不辨正色瞎漢。巧匠不留蹤。端的瞎
0213b09: 師曠豈識玄＝絃【原】玄絃絲聾漢。大功不立賞。端的聾爭如獨坐虛
0213b10: 下須是恁麼始得。莫向鬼窟裏作活計。一時打破漆桶葉落花開自有
0213b11: 時即今什麼時節。切不得作無事會。今日也從朝至暮。明日也從朝至暮。復云。還會
0213b12: 也無重說偈言無孔鐵鎚自領出去。可惜放過。便打
0213b13: 盲聾瘖啞杳絕機宜。盡爾見與不見聞與不
0213b14: 聞說與不說。雪竇一時與爾掃了也。直得
0213b15: 盲聾瘖啞見解。機宜計較。一時杳絕。總用不
0213b16: 著。這箇向上事。可謂真盲真聾真啞。無機
0213b17: 無宜。天上天下堪笑堪悲。雪竇一手一手
0213b18: 搦。且道笑箇什麼悲箇什麼。堪笑是啞不
0213b19: 啞。是聾不聾。堪悲明明不盲盲。明明不
0213b20: 聾聾。離婁不辨正色。不能辨青黃赤白。正
0213b21: 是瞎。離婁黃帝時人。百步外能見秋毫之末。
0213b22: 其目甚明。黃帝游於赤水沈珠。令離朱尋之
0213b23: 不見。令喫詬尋之亦不得。後令象罔＝罔象【原】＊象罔罔象尋之方
0213b24: 獲之。故云。象罔罔象到時光燦爛。離婁行處浪
0213b25: 滔天。這箇高處一著。直是離婁之目亦辨他
0213b26: 正色不得。師曠豈識玄絲。周時絳州晉景公
0213b27: 之子。師曠字子野一云。晉平公之樂太＝大【甲】太大師也善別五音六
0213b28: 律。隔山聞蟻。時晉與楚爭。師曠唯鼓琴。
0213c01: 撥動風絃。知戰楚必無功。雖然如是。雪竇道。
0213c02: 他尚未識玄絲在。不聾是聾底人。這箇高
0213c03: 處玄音。直是師曠亦識不得。雪竇道。我亦不
0213c04: 作離婁。亦不作師曠。爭如獨坐虛下。葉落
0213c05: 花開自有時。若到此境界。雖然見似不見。聞
0213c06: 似不聞。說似不說。飢即喫飯。困即打眠。任他
0213c07: 葉落花開。葉落時是秋。花開時是春。各各
0213c08: 自有時節。雪竇與爾一時掃蕩了也。又放一
0213c09: 線道云。還會也無。雪竇力盡神疲。只道得箇
0213c10: 無孔鐵鎚。這一句急著眼看方見。若擬議又
0213c11: 蹉過。師舉拂子云。還見麼。遂敲禪床一下云。
0213c12: 還聞麼。下禪床云。還說得麼。
0213c13: 垂示云。通身是眼見不到。通身是耳聞不及。
0213c14: 通身是口說不著。通身是心鑒不出。通身即
0213c15: 且止。忽若無眼作麼生見。無耳作麼生聞。無
0213c16: 口作麼生說。無心作麼生鑒。若向箇裏撥轉
0213c17: 得一線道。便與古佛同參。參則且止。且道參
0213c18: 箇什麼人。
0213c19: 【八九】舉。雲巖問道吾。大悲菩薩。用許多手眼
0213c20: 作什麼當時好與本分草料。爾尋常走上走下作什麼。闍黎問作什麼。吾云。如人
0213c21: 夜半背手摸枕子何不用本分草料。一盲引眾盲巖云。我
0213c22: 會也將錯就錯。賺殺一船人。同坑無異土。未免傷鋒犯手吾云。汝作麼
0213c23: 生會何勞更問。也要問過。好與一拶巖云。遍身是手眼有什麼交涉。
0213c24: 鬼窟裏作活計。泥裏洗土塊吾云。道即太殺道。只道得八
0213c25: 成同坑無異土。奴見婢慇懃。癩兒牽伴巖云。師兄作麼生取人處分爭得。
0213c26: 也好與一拶吾云。通身是手眼跳不出斗。換爾眼睛。移舌頭。還
0213c27: 得十成也未。喚爹作爺。
0213c28: 雲巖與道吾同參藥山。四十年不著席。藥
0214a01: 山出曹洞一宗。有三人法道盛行。雲巖下洞
0214a02: 山。道吾下石霜船子下夾山。大悲菩薩有八
0214a03: 萬四千母陀羅臂。大悲有許多手眼。諸人還
0214a04: 有也無。百丈云。一切語言文字。俱皆宛轉歸
0214a05: 于自己。雲巖常隨道吾咨參決擇。一日問他
0214a06: 道。大悲菩薩用許多手眼作什麼。當初好與
0214a07: 他劈脊便棒。免見後有許多葛藤。道吾慈悲
0214a08: 不能如此。與他說道理。意要教他便會。
0214a09: 道如人夜半背手摸枕子。當深夜無燈光時。
0214a10: 將手摸枕子。且道眼在什麼處。他便道我
0214a11: 會也。吾云汝作麼生會。巖云遍身是手眼。吾
0214a12: 云。道即太殺道。只道得八成。巖云。師兄又作
0214a13: 麼生。吾云。通身是手眼。且道遍身是底是。通
0214a14: 身是底是。雖似爛泥脫灑。如今人多去作
0214a15: 情解道。遍身底不是。通身底是。只管咬他古
0214a16: 人言句。於古人言下死了。殊不知。古人意不
0214a17: 在言句上。此皆是事不獲已而用之。如今下
0214a18: 注。立格則道。若透得此公案。便作罷參會。
0214a19: 以手摸渾身。摸燈籠露柱。盡作通身話會。若
0214a20: 恁麼會。壞他古人不少。所以道。他參活句不
0214a21: 參死句。須是絕情塵意想。淨裸裸赤灑灑地。
0214a22: 方可見得大悲話。不見曹山問僧。應物現形
0214a23: 如水中月時如何。僧云。如驢井。山云。道即
0214a24: 殺道只道得八成。僧云。和尚又作麼生。山云。
0214a25: 如井覷驢。便同此意也。爾若去語上見。總出
0214a26: 道吾雲巖圈繢不得。雪竇作家。更不向句下
0214a27: 死。直向頭上行。頌云。
0214a28: 遍身是四肢八節。未是衲僧極則處通身是頂門上有半邊。猶在窠窟裏。瞎拈
0214a29: 來猶較十萬里放過則不可。何止十萬里展翅鵬騰六合
0214b01: 雲些子境界。將謂奇特。點搏風鼓蕩四溟水些子塵埃。將謂天下人
0214b02: 不奈爾何。過是何埃壒兮忽生重為禪人下注。斬拈著那裏那
0214b03: 箇毫釐兮未止別別。吹散了也。截君不見又恁麼去網珠
0214b04: 垂範影重重大小大雪竇作這箇去就。可惜許。依舊打葛藤棒頭手
0214b05: 眼從何起咄。賊過後張弓。放爾不得。盡大地人無出氣處。放得又須喫棒。又打咄云。
0214b06: 且道山僧底是雪竇底是咄三喝四喝後作麼生於蓋切。塵也通作堨
0214b07: 遍身是通身是。若道背手摸枕子底便是。以
0214b08: 手摸身底便是。若作恁麼見解。盡向鬼窟裏
0214b09: 作活計。畢竟遍身通身都不是。若要以情識
0214b10: 去見他大悲話。直是猶較十萬里。雪竇弄得
0214b11: 一句活道。拈來猶較十萬里。後句頌雲巖道
0214b12: 吾奇特處云。展翅鵬騰六合雲。搏風鼓蕩四
0214b13: 溟水。大鵬吞龍以翼搏風鼓浪。其水開三千
0214b14: 里。遂取龍吞之。雪竇道。爾若大鵬能搏風
0214b15: 鼓浪。也太殺雄壯。若以大悲千手眼觀之。只
0214b16: 是些子塵埃忽生相似。又似一毫釐風吹未
0214b17: 止相似。雪竇道。爾若以手摸身用作手眼堪
0214b18: 作何用。於是大悲話上。直是未在。所以道。是
0214b19: 何埃壒兮忽生。那箇毫釐兮未止。雪竇自謂
0214b20: 作家。一時拂了也。爭奈後面依舊漏逗說
0214b21: 箇諭子。依前只在圈繢裏。君不見。網珠垂範
0214b22: 影重重。雪竇引帝網明珠。以用垂範。手眼且
0214b23: 道落在什麼處。華嚴宗中。立四法界。一理法
0214b24: 界。明一味平等故。二事法界。明全理成事故。
0214b25: 三理事無礙法界。明理事相融大小無礙故。
0214b26: 四事事無礙法界。明一事遍入一切事。一切
0214b27: 事遍攝一切事。同時交參無礙故。所以道。一
0214b28: 塵纔舉大地全收。一一塵含無邊法界。一塵
0214c01: 既爾諸塵亦然。網珠者。乃天帝釋善法堂前。
0214c02: 以摩尼珠為網。凡一珠中映現百千珠。而百
0214c03: 千珠俱現一珠中。交映重重。主伴無盡。此用
0214c04: 明事事無礙法界也。昔賢首國師。立為鏡燈
0214c05: 諭。圓列十鏡。中設一燈。若看東鏡。則九鏡鏡
0214c06: 燈歷然齊現。若看南鏡則鏡鏡如然。所以世
0214c07: 尊初成正覺。不離菩提道場。而遍昇忉利諸
0214c08: 天。乃至於一切處。七處九會。說華嚴經。雪竇
0214c09: 以帝網珠。垂示事事無礙法界。然六相義甚
0214c10: 明白。即總即別。即同即異。即成即壞。舉一相
0214c11: 則六相俱該。但為眾生日用而不知。雪竇拈
0214c12: 帝網明珠。垂範況此大悲話。直是如此。爾若
0214c13: 善能向此珠網中。明得拄杖子。神通妙用。出
0214c14: 入無礙。方可見得手眼。所以雪竇云。棒頭
0214c15: 手眼從何起。教爾棒頭取證喝下承當。只如
0214c16: 德山入門便棒。且道手眼在什麼處。臨濟入
0214c17: 門便喝。且道手眼在什麼處。且道雪竇末後。
0214c18: 為什麼更著箇咄字參。
0214c19: 垂示云。聲前一句千聖不傳。面前一絲長時
0214c20: 無間。淨裸裸赤灑灑。頭鬆耳卓朔。且道作
0214c21: 麼生。試舉看。
0214c22: 【九○】舉。僧問智門。如何是般若體通身無影象。坐斷天下人舌
0214c23: 頭。用體作什麼門云。蚌含明月光吞萬象。即且止。棒頭正眼事如何。曲不藏
0214c24: 直。雪上加霜又一重僧云。如何是般若用倒退三千里。要用作什麼
0214c25: 門云。兔子懷胎嶮。苦瓠連根苦。甜瓜徹帶＝蒂【甲】【乙】【丙】帶蒂甜。向光影中作活計。不出智
0214c26: 門窠窟。若有箇出來。且道是般若體是般若用。且要土上加泥。
0214c27: 智門道。蚌含明月兔子。懷胎。都用中秋意。雖
0214c28: 然如此。古人意不在蚌兔上。他是雲門會
0215a01: 下尊宿。一句語須具三句。所謂函蓋乾坤句。
0215a02: 截斷眾流句。隨波逐浪句。亦不消安排。自然
0215a03: 恰好。便去嶮處。答這僧話。略露些子鋒鋩。不
0215a04: 妨奇特。雖然恁麼。他古人終不去弄光影。只
0215a05: 與爾指些路頭教人見。這僧問。如何是般若
0215a06: 體。智門云。蚌含明月。漢江出蚌。蚌中有明
0215a07: 珠。到中秋月出。蚌於水面浮。開口含月光。感
0215a08: 而產珠。合浦珠是也。若中秋有月則珠多。無
0215a09: 月則珠少。如何是般若用。門云。兔子懷胎。此
0215a10: 意亦無異。兔屬陰。中秋月生。開口吞其光。便
0215a11: 乃懷胎。口中產兒。亦是有月則多。無月則少。
0215a12: 他古人答處。無許多事。他只借其意。而答般
0215a13: 若光也。雖然恁麼。他意不在言句上。自是
0215a14: 後人。去言句上作活計。不見盤山道。心月孤
0215a15: 圓光吞萬象。光非照境境亦非存。光境俱亡
0215a16: 復是何物。如今人但瞠眼喚作光。只去情上
0215a17: 生解。空裏釘橛。古人道。汝等諸人。六根門頭
0215a18: 晝夜放大光明。照破山河大地。不只止眼根
0215a19: 放光。鼻舌身意亦皆放光也。到這裏直須打
0215a20: 疊六根下無一星事。淨裸裸赤灑灑地。方見
0215a21: 此話落處。雪竇正恁麼頌出。
0215a22: 一片虛凝絕謂情擬心即差動念即隔。佛眼也不見人天從
0215a23: 此見空生須菩提好與三十棒。用這老漢作什麼。設使須菩提也倒退三千里蚌含
0215a24: 玄兔深深意也須是當人始得。有什麼意。何須更用深深意曾與禪家
0215a25: 作戰爭干戈已息天下太平。還會麼。打云。闍黎喫得多少
0215a26: 一片虛凝絕謂情。雪竇一句便頌得好。自然
0215a27: 見得古人意。六根湛然。是箇什麼。只這一片
0215a28: 虛明凝寂。不消去天上討。也不必向別人求。
0215a29: 自然常光現前。是處壁立千仞。謂情即是絕
0215b01: 言謂情塵也。法眼圓成實性頌云。理極忘情
0215b02: 謂。如何得諭齊。到頭霜夜月。任運落前溪。果
0215b03: 熟兼猿重。山遙似路迷。舉頭殘照在。元是
0215b04: 住居西。所以道。心是根法是塵。兩種猶如鏡
0215b05: 上痕。塵垢盡時光始現。心法雙忘性即真。又
0215b06: 道三間茅屋從來住。一道神光萬境閑。莫把
0215b07: 是非來辨我。浮生穿鑿不相關。只此頌亦見
0215b08: 一片虛凝絕謂情也。人天從此見空生。不見
0215b09: 須菩提巖中宴坐。諸天雨花讚歎。尊者云。空
0215b10: 中雨花讚歎。復是何人。天云。我是梵天。尊者
0215b11: 云。汝云何讚歎。天云。我重尊者善說般若波
0215b12: 羅蜜多。尊者云。我於般若未說一字。汝云
0215b13: 何讚歎。天云。尊者無說。我乃無聞。無說無聞
0215b14: 是真般若。又復動地雨花。看他須菩提善說
0215b15: 般若。且不說體用。若於此見得。便可見智門
0215b16: 道蚌含明月兔子懷胎。古人意雖不在言句
0215b17: 上。爭奈答處有深深之旨。惹得雪竇道蚌含
0215b18: 玄兔深深意。到這裏曾與禪家作戰爭。天下
0215b19: 禪和子。鬧浩浩地商量。未有一人夢見在。
0215b20: 若要與智門雪竇同參。也須是自著眼始得。
0215b21: 佛果圜悟禪師碧巖錄卷第九〔終〕－【甲】【乙】【丙】終
