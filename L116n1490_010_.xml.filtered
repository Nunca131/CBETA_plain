0172b01: 妙法蓮華經玄義釋籤卷第十　　　祿十
0172b02: 隋天台智者大師說
0172b03: 門人灌頂記
0172b04: 唐天台沙門湛然釋
0172b05: ○三問下料簡先問。
0172b06: 問世第一法有三品不。
0172b07: ○次答。
0172b08: 答一人無多人有身子上目連中餘皆下就
0172b09: 佛支佛聲聞為三品。
0172b10: ○次世第一法者下歎第一義先立全勝。
0172b11: 世第一法者此心心數法於餘法為最為勝
0172b12: 為長為尊為上為妙。
0172b13: ○次亦分下分別不同得名處別先立二
0172b14: 門。
0172b15: 亦分亦都。
0173a01: ○次釋釋中先釋分次釋都。
0173a02: 分者勝世間法不勝見諦見諦眷屬不相離
0173a03: 慧力偏多故熏禪不與凡夫同生一處故盡
0173a04: 智時一切善根永離一切諸垢障故三三昧
0173a05: 乃至惡賤無漏何況有漏不應都勝分勝彼
0173a06: 頂忍法亦應言第一應言分勝勝頂忍
0173a07: 一切凡夫所得禪無量解脫除入也。
0173a08: 初文云見諦不相離者第十六心為見諦
0173a09: 餘十五心為眷屬無間續起故云不離是
0173a10: 斷惑位故慧力偏多從見諦後至第三果
0173a11: 熏禪成就生五淨居此之五天純聖所居
0173a12: 故云不與凡夫同生一處至第四果得盡
0173a13: 智時永斷界內思惑垢障如是後果並由
0173a14: 見諦之功故見諦最勝次三三昧去舉況
0173a15: 釋也如世第一心得三三昧猒離一切於
0173b01: 無漏法心尚不取故云惡賤何況有漏不
0173b02: 應都勝者結上世第一也言分勝者不能
0173b03: 都勝見諦之法但分勝彼頂等法故世
0173b04: 第一亦名分勝除入者勝處也。
0173b05: ○又云都勝者從功能為名此世第一非
0173b06: 但勝於頂等法亦勝見諦等法等者等
0173b07: 取脩道智行等法乃至羅漢能開之功在
0173b08: 世第一故曰都勝故從或言下釋都勝。
0173b09: 或言都勝非謂一切事業中勝但以能開聖
0173b10: 道門故彼見諦等不能開聖道門以世第一
0173b11: 法開聖道門彼見諦等法得修見諦等法得
0173b12: 修者皆是世第一法功用是世第一法名義
0173b13: 者最勝義是第一義得妙果是第一義如高
0173b14: 幢頂更無有上是第一義問前諸義有差別
0173b15: 耶答此皆歎說上妙之義亦有差別於不淨
0174a01: 安般名最於聞慧名勝於思慧名長於為
0174a02: 尊於頂為上於忍為妙又依未至為最依初
0174a03: 禪為勝中間為長二禪為尊三禪為上四禪
0174a04: 為妙如是種種說此依毗婆沙釋欲委知向
0174a05: 彼尋。
0174a06: 據功用力強非所證亦勝問前諸位義有
0174a07: 差別耶者前已巳最勝得妙果等名通釋世
0174a08: 第一法今欲分別故先問起答如文此不
0174a09: 淨安般等並在世第一前故世第一於彼
0174a10: 為勝為最等依地亦然次從又依未至為
0174a11: 最去料簡依地從未至至四禪為六地妙
0174a12: 音師說或七加欲界依欲界身天六人三
0174a13: 除北洲前三善根三洲死生六天亦續生
0174a14: 故第四善根天亦初起唯女男身非餘扇
0174a15: 搋頌云聖由失地捨異生由命終必至
0174b01: 涅槃頂終不斷善忍不墮惡道第一入離
0174b02: 生委釋如論。△四四果智。
0174b03: 初果八忍八智三果重慮緣真九無礙九解
0174b04: 脫智。
0174b05: 次明初果八忍八智者每一諦下各一法
0174b06: 忍一法智一比忍一比智故四諦下八忍
0174b07: 八智此是無漏一十六心斷四諦下見盡
0174b08: 也次明三果者慮謂思慮重思惟前所得
0174b09: 真諦無漏之理或四諦中隨思一諦或唯
0174b10: 思滅諦斷三界諸品不同得後三果六品
0174b11: 九品三界都盡等九地中一一皆有九品
0174b12: 思惑一一品皆同一無礙一解脫從一地
0174b13: 說餘地例然故但云九。△五支佛智。
0174b14: 支佛用相別相如約三世明苦集分別十
0174b15: 二因緣即別相相也。
0175a01: 次支佛以苦集為總十二因緣為別若逆
0175a02: 若順具如止觀第二記及前四果廣如俱
0175a03: 舍賢聖品。△六六度智。
0175a04: 六度緣理智弱伏而未斷事智強能捨身命
0175a05: 財無所遺顧聲聞能發真成聖猶論我衣我
0175a06: 互論強弱云云。
0175a07: 次三祇菩薩具如止觀第三記。△七體法聲聞智。
0175a08: 通教聲聞相一門達俗即真。△八體法支佛智。
0175a09: 通教緣覺能於一門相別相達俗即真。△
0175a10: 九體法菩薩入真方便智。
0175a11: 通教菩薩能於四門相別相達俗即真。△
0175a12: 十體法菩薩出假智。
0175a13: 又能四門出假教化眾生。
0175a14: 次通教聲聞緣覺於一門總相等者總謂
0175a15: 但作苦集觀耳別謂觀苦七支觀集五支
0175b01: 以自行故但依一門菩薩為他故於四門
0175b02: 然七地前約自行邊亦但一門入假方便
0175b03: 亦須習。△十一別教十信智。
0175b04: 十信信果頭真如實相為求此理起十信心。
0175b05: △十二三心智。
0175b06: 十住正習入空傍習假中十行正習假傍習
0175b07: 中十迴向正習中。△十三十地智。
0175b08: 初地證中二地已巳上重慮於中。△十四三藏佛智。
0175b09: 三藏佛一時用一十四心八忍八智九無礙
0175b10: 九解脫斷正習盡。
0175b11: 三藏佛言一時用八忍八智等者具如止
0175b12: 觀第三記料簡同異。△十五通教佛智。
0175b13: 通佛坐道場一念相應慧斷餘殘習氣。
0175b14: 通佛但言斷習者以菩薩時留習潤生故
0175b15: 至菩提樹下但斷殘習。
0176a01: ○別佛又二先正釋。△十六別教佛智。
0176a02: 別教佛用金剛後心斷一品無明究竟盡成
0176a03: 佛。
0176a04: ○次或言下釋疑。
0176a05: 或言斷時是等覺佛無所斷但證得圓滿菩
0176a06: 提具足耳。
0176a07: 或有疑云等覺已巳斷一品此義不然依文
0176a08: 釋定始從初地終至妙覺皆惑斷入位故
0176a09: 斷一品入初地斷最後品入妙覺。△十七圓教
0176a10: 五品弟子智。
0176a11: 圓五品不斷五欲而淨諸根具煩惱性能知
0176a12: 如來秘密之藏。△十八六根清淨智。
0176a13: 六根淨位獲相似中道智。△十九初住至等覺智二十妙覺
0176a14: 智。
0176a15: 初住獲如來一身無量身入法流海中行任
0176b01: 運流注後位可解不復記。
0176b02: 圓位具如止觀第七文中及位妙中並加
0176b03: 脩五悔等為入品之前智。△四照。
0176b04: ○次明智照境者為三先敘意次料簡三
0176b05: 正釋初文破性計成不思議又二先明破
0176b06: 計次明立法初文先立性計次略不出破
0176b07: 但注云云。
0176b08: 四明智照境者若由智照境由境發智四句
0176b09: 皆墮性中如別記云云。
0176b10: 初文四句墮性者如止觀第三及淨名玄
0176b11: 等說若離性過皆不可說故云如別記。△
0176b12: 次明立法。
0176b13: 若四悉檀因緣立境智但有名字云云。
0176b14: 次明為他隨機立四悉因緣可作四說
0176b15: 如止觀第五記。△次料簡。
0177a01: 問智能照境境亦能照智不。
0177a02: 次料簡中先問中智能照境如常所論境
0177a03: 亦能照智不者為顯不可思議故有此問。
0177a04: ○次答中三先正答次引證三舉譬。
0177a05: 答若作不思議釋更互相照義亦無妨。
0177a06: 初文者還依不思議答故能相照何者智
0177a07: 既是心境亦是心既俱是心俱是法界心
0177a08: 心相照有何不可故引仁王證成相照。
0177a09: 仁王般若云說智及智處皆名為般若。
0177a10: 智處是境當知境智俱名般若故得說境
0177a11: 及境照俱名實相。
0177a12: 譬鏡面互相照亦如大地一能生種種芽芽
0177a13: 亦生地一且置斯義。
0177a14: 次譬中鏡面如文地生芽如境生智芽生
0177a15: 地如智照境此譬猶分未是境智體一而
0177b01: 展轉相照相發故說不可盡恐妨後義是
0177b02: 故且置。△三正釋。
0177b03: ○次正明智照境中取向類智照前諸境。
0177b04: 世智照六道十如五停心智去至體法凡七
0177b05: 智照二乘十如六度及通教出假菩薩智兩
0177b06: 屬上求照菩薩十如下化照六道十如四十
0177b07: 心智亦兩屬上求照菩薩十如下化照六道
0177b08: 十如十地智兩屬次第照照菩薩十如不次
0177b09: 第照照佛十如五品去凡四智皆照佛界十
0177b10: 如略如此細云云。
0177b11: 前智類中三藏有七通教有五別圓各四
0177b12: 文云七智照二乘十如者三藏四謂一五
0177b13: 停四念二四善根三四果四支佛通教三
0177b14: 謂聲聞支佛入空菩薩藏通菩薩及別教
0177b15: 四十心智皆云兩屬者上求未極仍屬菩
0178a01: 薩十地亦言兩屬者約教證道以分二義
0178a02: 又此二義謂次不次又此二義復有上求
0178a03: 下化二義總略如此細云云者字音
0178a04: 數謂莊也今謂安置對當如莊也如
0178a05: 五停去大分有七委細而言如五停自緣
0178a06: 五境不同如治貪欲但緣六道中可愛十
0178a07: 如治瞋恚但緣六道中可憎十如餘三例
0178a08: 說四念但緣自身心陰六道無常從頂
0178a09: 去至世第一或上下或捨上緣下四果
0178a10: 但緣聲聞法界緣覺但緣支佛法界亦應
0178a11: 分四果所照不同支佛又分別聞法不聞
0178a12: 法等餘例可知如是七智皆求拙度故云
0178a13: 總略六度細作例此可知。
0178a14: 二十智照四種十二因緣境者世智五停四
0178a15: 念四果乃至支佛六度三藏佛凡七智照思
0178b01: 議生滅十二因緣境通教三乘入真方便智
0178b02: 出假智佛智凡五智照思議不生不滅十二
0178b03: 因緣境別教十信三十心十地佛凡四智照
0178b04: 不思議生滅十二因緣境其中不無別意且
0178b05: 從大判圓教四智照不思議不生不滅十二
0178b06: 因緣境。
0178b07: 二十智照四種四諦者前三藏等七智照生
0178b08: 滅四諦境次通教五智照無生滅四諦境次
0178b09: 別教四智照無量四諦境次圓教四智照無
0178b10: 作四諦境。
0178b11: 次照因緣四諦中但以當教智照當教諦
0178b12: 文相最顯。
0178b13: 次二十智照二諦者前七智是照析空之二
0178b14: 諦次五智是照體空之二諦次八智照顯中
0178b15: 之二諦其間別圓相入者可以意得云云。
0179a01: 次照七二諦中云八智照顯中者且以別
0179a02: 四照別圓四照圓若論相入應以通真照
0179a03: 通真及圓別兩真別俗照圓真若接通教
0179a04: 必須聖位若接別者但接賢位賢位屬教
0179a05: 故云也故云可以意得。
0179a06: 次明二十智照三諦者前七智照無中之二
0179a07: 諦是因緣所生法皆屬俗攝次五智照含中
0179a08: 之二諦即空一句皆屬真諦攝也次別圓八
0179a09: 智照顯中之二諦即是假名亦名中道二句
0179a10: 皆屬中道諦攝也。
0179a11: 次照五三諦中言前七智照無中之二諦
0179a12: 者前三藏二諦既無中道不成三諦今以
0179a13: 二十智照於三諦不可棄七而全不論故
0179a14: 便列之通雖無中以含中故則或二或三
0179a15: 亦且從二為第二句故云屬真次以八智
0179b01: 照顯中者通約當教始終言之故云假中
0179b02: 若論二接應言通真照別中通真照圓中
0179b03: 別俗照圓中各對本智及以本境合成三
0179b04: 諦此中便對中論四句結成故云即空等。
0179b05: 次二十智照一實諦者此須引釋論明四悉
0179b06: 檀皆名為實世界故實乃至第一義故實當
0179b07: 知實語亦通四諦生滅故實無生滅故實無
0179b08: 量故實無作故實前三藏七智照生滅之實
0179b09: 次通教五智照無生滅之實次別教四智照
0179b10: 無量之實次圓教四智照無作之實前後諸
0179b11: 實云云。
0179b12: 次明照一實者此亦置別從通非但通於
0179b13: 四悉亦乃通四四諦故云生滅等先列四
0179b14: 實次對四教言前後諸實云云者文但分
0179b15: 別四實不同應更分判諸實麤妙及開權
0180a01: 等。
0180a02: ○次明照無諦者先通序意次正明照境。
0180a03: 次二十智無諦無照者無諦無別理若於四
0180a04: 種四諦得悟不復見諦與不諦故無諦亦通
0180a05: 也。
0180a06: 初文者亦且置別存通如前說云云。
0180a07: 前七智照生滅之無諦生生不可說故次五
0180a08: 智照無生滅之無諦生不生不可說故次四
0180a09: 智照無量之無諦不生生不可說故次四智
0180a10: 照無作之無諦不生不生不可說故。
0180a11: ○次前無諦下判。
0180a12: 前無諦是權後無諦是實此就言教。
0180a13: ○次若就下開上諸智。
0180a14: 若就妙悟同於聖人心中所照者則不見有
0180a15: 權實故非權非實空拳誑小兒誘度於一切
0180b01: 方便說權方便說實會理之時無復權實故
0180b02: 稱非權非實為妙也。
0180b03: 通論開者非不須悟此明無諦故斥通無
0180b04: 以從別無別又約證者防語見故故須言
0180b05: 悟無名近證故須言之乃至以此一無
0180b06: 開前來一切諸智同入此無共成實智即
0180b07: 是今經之正意也當知二十並是空拳雖
0180b08: 復空拳漸誘方便皆不唐況復開時即
0180b09: 權而實今從勝說故曰雙非故權即是非
0180b10: 權非實。△五判。
0180b11: ○五明判者為二先判次結初又三初約
0180b12: 智以判次約知見四句以判三約五眼初
0180b13: 文又二初一往略判。
0180b14: 五明麤妙者前十二番智是麤後八番智為
0180b15: 妙。
0181a01: ○次解釋釋又二先明十二為麤。
0181a02: 何者藏通等佛自是無常亦不說常彼二乘
0181a03: 菩薩何得聞常信常修常是故為麤。
0181a04: ○次別教下明後八為妙於中為二初通
0181a05: 明八妙次又別下料簡初又三初正明別
0181a06: 妙。
0181a07: 別教十信初已巳聞常信修於常尚勝彼佛何
0181a08: 況餘耶是故為妙。
0181a09: ○次常途下破古。
0181a10: 常途云法華不明常者秖是三藏意耳。
0181a11: ○三今明下顯正。
0181a12: 今明十信知中已巳過牟尼則八番為妙也。
0181a13: 言今明十信至八番為妙者且約知中勝
0181a14: 三藏佛一往望前八番俱妙猶帶教道故
0181a15: 須更簡。
0181b01: ○簡中又二先對簡次雙釋。
0181b02: 又別教四智三麤一妙圓教四智悉皆稱妙。
0181b03: 初云別教四番三麤一妙今依地人以存
0181b04: 教道十地猶麤何況十信若且從登地而
0181b05: 為證道故一麤二妙妙覺果頭本是實人
0181b06: 是故為妙又亦可妙覺是權故為麤十地
0181b07: 是實故為妙故云中道乃是果頭能顯。
0181b08: ○次釋又二先釋別次釋圓先釋別中又
0181b09: 三初正判別三麤一妙次類下舉藏通以
0181b10: 例別圓三今別下顯別例成。
0181b11: 何者地人云中道乃是果頭能顯初心學者
0181b12: 仰信此理如藕懸山故說信行皆非圓意
0181b13: 也故十信智為麤十住正修空傍修假中十
0181b14: 行正修假傍修中十迴向始正修中此中但
0181b15: 理不具諸法是故皆麤登地智破無明見中
0182a01: 道證則為妙。
0182a02: 初文言初心學者等者謂仰信中理登地
0182a03: 見中而證是妙如藕絲懸山者大經十六
0182a04: 云若有人能以藕中絲懸須彌山可思議
0182a05: 不不也世尊佛言菩薩能以一念稱量生
0182a06: 死則不可思議今明圓理難曉但仰信而
0182a07: 已巳借彼況喻如人聞說藕絲懸山但信而
0182a08: 已巳如聞生死有不可思議理而但仰信不
0182a09: 能一心即如來藏故非圓意餘如文。△次舉
0182a10: 藏通以例別圓。
0182a11: 類如通藏兩種俱得道而三藏門拙。△三顯別例
0182a12: 成。
0182a13: 今別教亦爾教門皆權而證是妙云云。△次釋圓。
0182a14: 圓教四智皆妙者如法相說如說而信如理
0182a15: 而行始論五品終竟妙覺實而非權是故皆
0182b01: 妙是名待麤智說妙智也。
0182b02: ○次約知見判者又二初列四句。
0182b03: 又約知見明麤妙者知與見云何然分別有
0182b04: 四不知不見知非見見非知亦知亦見。
0182b05: ○次釋釋中先約四教明知見次以佛智
0182b06: 攝之初文又二先略列三藏及圓。
0182b07: 先約三藏釋後約圓釋中間例可解。
0182b08: ○次正釋。
0182b09: 凡夫不聞故不知不證故不見五停四念至
0182b10: 世第一法聞故名知未證故非見辟支佛不
0182b11: 聞故非知自然證故是見四果聞故亦是知
0182b12: 證故亦是見傳傳判麤妙可解約圓教釋者
0182b13: 七方便不聞故不知未證故不見五品六根
0182b14: 聞故知未證故不見發宿習者名見不從聞
0182b15: 故不知稟教證入者亦知亦見此節節傳為
0183a01: 麤妙。
0183a02: 釋中藏圓如文通教亦以博地凡夫為不
0183a03: 知不見乾慧性地為知而不見發習者為
0183a04: 見而非知見地已巳去亦知亦見別教不知
0183a05: 不見同前凡夫地前知而非見發習者見
0183a06: 而非知登地已巳去亦知亦見。
0183a07: ○次以佛智攝之者又四初略舉次如經
0183a08: 下引經解釋三方便下歎四如此下結歸。
0183a09: 究竟而論前來二十種智略而言之不出權
0183a10: 實二智。
0183a11: 初文者諸境本是如來一體權實為眾生
0183a12: 故隨機且分今更從本說故云究而言之。
0183a13: 如經如來方便知見波羅蜜皆悉具足即
0183a14: 束得前來諸權智也如來知見廣大深遠即
0183a15: 是束前來實智也。
0183b01: 次引經釋中既言方便是故屬權既云具
0183b02: 足故非異體既云深遠故屬實也復云廣
0183b03: 大是即權故。
0183b04: ○方便下歎意者又三初正歎。
0183b05: 方便既其具足何所不該知見既其廣大深
0183b06: 遠何所不攝。
0183b07: 言具足等者具足之權即實而論權廣大
0183b08: 之實即權而論實。
0183b09: ○次境淵下結歎。
0183b10: 境淵無邊智水莫測。
0183b11: 實境淵深故豎極權境無邊故橫橫豎
0183b12: 之水難量故智不可測也。
0183b13: ○三唯佛下舉果智以歎。
0183b14: 唯佛與佛乃能究盡。
0183b15: ○四結歸中二初結歸眼智次判初文三
0184a01: 初明眼智。
0184a02: 如此知見即是眼智眼即五眼具足智即三
0184a03: 智一心。
0184a04: ○次一切種智下明眼智所知所見。
0184a05: 一切種智知於實兩智知於權佛眼見於實
0184a06: 四眼見於權。
0184a07: ○三此知下明相即。
0184a08: 此知即是見此見即是知。
0184a09: 對前諸智諸智是麤此之知見名之為妙也。
0184a10: ○三約五眼者前明來意者前已巳明智知
0184a11: 次以知見四句分別以顯於眼眼秖是見
0184a12: 智秖是知故云為未了者。
0184a13: 若得知見中意不復論五眼迷者未了更約
0184a14: 眼明麤妙。
0184a15: ○釋中為三初正明五眼次約教三總結。
0184b01: 如肉眼盲閉何由見色徒聞人說起種種想
0184b02: 終非真見欲令眼開應須治膜那得閉眼執
0184b03: 諍何益耶閉眼想則麤眼開見則妙天眼未
0184b04: 開不見障外為麤修禪定願智之力能發得
0184b05: 淨色徹障內外明闇無隔慧眼未開常行死
0184b06: 逕假令情想亦復非實故為麤無漏豁發故
0184b07: 稱為妙諦理明了故稱妙法眼未開差機說
0184b08: 法如身子僻教滿願穢器名為麤破障通無
0184b09: 知分別藥病名之為妙佛眼不開不見實相
0184b10: 故文云二乘之人及新發心者不退菩薩所
0184b11: 不能知故四眼皆麤除諸菩薩眾信力堅固
0184b12: 者以信得入相似佛眼能開真佛知見乃名
0184b13: 為妙。
0184b14: 先五眼具如止觀第三記今肉眼中言開
0184b15: 閉者不了因緣麤色等為閉若了為開天
0185a01: 眼中云願智力者願智謂超越三昧超越
0185a02: 三昧如止觀第九記身子僻教如止觀第
0185a03: 五記滿願穢器者滿願此音富樓那彼稱
0185a04: 如淨名中云無以穢食置於寶器無以日
0185a05: 光等彼螢火等破障通無知者通謂神通
0185a06: 塵沙無知障於化道今破此惑故云破障
0185a07: 通無知二乘等不知具如方便品云信
0185a08: 力謂五品堅固謂六根此即除知以顯不
0185a09: 知。
0185a10: 諸教多說四眼或帶四眼說佛眼是故為麤
0185a11: 今經獨說佛眼是故為妙。
0185a12: 是為待麤為妙也。
0185a13: 約教及結可知。
0185a14: ○六明開中二先約智開次約眼開若知
0185a15: 見不異眼智故不須約之論開亦為未了
0185b01: 者重為開之先約智中又二先總明所開。
0185b02: 六明開麤顯妙者前十六番智若不決了但
0185b03: 是麤智若得決了悉成妙智。
0185b04: 一十六番須開。
0185b05: ○次何者下釋又二先釋次結初又二初
0185b06: 開藏通十二番次開別教四番初又二初
0185b07: 明開世智次開十一智初又二初明世智。
0185b08: 何者如妙莊嚴王先是外道世智聞法華經
0185b09: 便得決了以邪相入正相於諸見不動而修
0185b10: 三十七品不捨八邪而入八正即是決於世
0185b11: 智得入妙智。
0185b12: ○次略結位。
0185b13: 或與五品齊或與相似齊或與分得齊節節
0185b14: 有入義細作云云。△次開十一智。
0185b15: ○次又二初若五停下略開十一。
0186a01: 若五停方便智乃至通教佛等智若不決了
0186a02: 即是麤智今開權顯實汝等所行是菩薩道
0186a03: 來入妙位。
0186a04: ○次須一一將十二番智來等者略明格
0186a05: 位。
0186a06: 須一一將十二番智來入圓妙四智或入五
0186a07: 品相似分得等智云云。
0186a08: 故此藏七通五隨智高下按位進入當體
0186a09: 即按位進入即不定。
0186a10: ○次別教。
0186a11: 又決了別教歷別之智入於妙智當體即是
0186a12: 某位進入是某位細云云。
0186a13: 如文。
0186a14: ○次總判結名。
0186a15: 十六麤智皆成妙智無麤可待即是絕待智
0186b01: 妙也。
0186b02: 可知。
0186b03: ○次約五眼者初明開次料簡初文二先
0186b04: 總開。
0186b05: 復次開麤眼為妙眼者餘經雖說為五眼五
0186b06: 眼不融是故為麤今經決了四眼令入佛眼。
0186b07: ○次別開別開又二先開次結初文中初
0186b08: 肉眼又三初正開。
0186b09: 文云父母毋所生眼遂得清淨。
0186b10: ○次學大乘下引證。
0186b11: 學大乘者雖有肉眼名為佛眼。
0186b12: ○三即是下結。
0186b13: 即是決了肉眼名為佛眼也。
0186b14: ○次天眼中二先引經明開次結。
0186b15: 淨名云世孰有真天眼者有佛世尊不以二
0187a01: 相見諸佛國。
0187a02: 初文奪那律所見非真即指世尊不二相
0187a03: 見為真天眼那律但得彈斥之益不名為
0187a04: 開正令梵王所得天眼即彼有相為不二
0187a05: 相故名為開。
0187a06: 此即是決了天眼即是佛眼也。
0187a07: 願得如世尊慧眼第一淨即是決了慧眼能
0187a08: 得入妙。
0187a09: 次決慧眼中開麤慧眼成妙慧眼故云願
0187a10: 得如世尊等也。
0187a11: 決法眼入妙者邊際智滿是也。
0187a12: 決法眼中云邊際智滿者決別地前法眼
0187a13: 來至等覺入重玄門不思議眼故下第五
0187a14: 卷釋圓位中云觀達無始無明源底邊際
0187a15: 智滿名為等覺即成圓門應法界名入
0187b01: 重玄不同別教教道重玄居妙覺邊名邊
0187b02: 際智滿亦可以佛不可思議用為邊際智
0187b03: 以為法眼。
0187b04: 四眼融入佛眼寂而常照故文云決了聲聞
0187b05: 法是諸經之王。
0187b06: 次佛眼中不復別論但云四眼融入以釋
0187b07: 佛眼相也。
0187b08: ○五眼下結。
0187b09: 五眼具足成菩提開佛知見故稱為妙。
0187b10: 可知。△次料簡。
0187b11: 問佛眼開乃名為妙六根雖淨云何為妙答
0187b12: 佛眼雖未開已巳能圓學圓信如迦陵頻伽鳥
0187b13: 雖在中音聲已勝諸鳥即是假名相似等
0187b14: 妙若開即是分妙究竟妙云云。
0187b15: 次料簡中問佛眼至為妙者問前開肉眼
0188a01: 中引法華經六根清淨文也迦陵頻伽如
0188a02: 止觀第一記言若開者謂若進入論開或
0188a03: 入分證等也。△二對境論智。
0188a04: ○次對境明智中自二先標列。
0188a05: 二對境明智又二一對五境二展轉相照對
0188a06: 境。
0188a07: ○次釋釋初文先略明十如意次對六境
0188a08: 前單明智若不對境後人將何為妙觀所
0188a09: 託問前明智中已云照境即是對境明智
0188a10: 已巳竟何煩復立此中一門答前言照者或
0188a11: 對或互通總而說但云生滅智照生滅境
0188a12: 故脩觀者未可措心故今一一明其行相
0188a13: 初明十如。
0188a14: 初應對十如境此既一經之意處處說之可
0188a15: 解故不復釋。
0188b01: 如文。△次對六境。
0188b02: ○次因緣智中先引經次釋相。
0188b03: 次對四種十二因緣明智者大經云十二因
0188b04: 緣有四種觀下智觀故得聲聞菩提中智觀
0188b05: 故得緣覺菩提上智觀故得菩薩菩提上上
0188b06: 智觀故得佛菩提。
0188b07: 初引經云下中上上上者大經二十五云
0188b08: 觀十二因緣凡有四種謂下中上上上下
0188b09: 智觀故不見佛性以不見故得聲聞菩提
0188b10: 中智觀者不見佛性以不見故得緣覺菩
0188b11: 提上智觀者見不了了不了了故住十住
0188b12: 地上上智觀故見則了了得阿耨菩提以
0188b13: 是義故十二因緣名為佛性佛性者第一
0188b14: 義空第一義空名為中道中道名佛佛名
0188b15: 涅槃今文銷釋從彼得名人不見之秖謂
0189a01: 因緣為緣覺觀法又婆沙亦云無明緣行
0189a02: 三種不同若上智觀於緣相得佛菩提若
0189a03: 中智觀於緣相得緣覺菩提若下智觀於
0189a04: 緣相得聲聞菩提以緣有體故轉下作中
0189a05: 轉中作上故知論文雖有三品但成下智
0189a06: 又準阿含觀十二因緣有逆有順從無明
0189a07: 至老死名順從老死至無明為逆生滅皆
0189a08: 然自為藏教中乘觀因緣法大經文通又
0189a09: 欲順四諦觀故並初觀受由觸等以現五
0189a10: 果受居初故也。
0189a11: ○次何者下釋又二先總明今意次歷教
0189a12: 解釋初文又二先敘大意。
0189a13: 何者十二因緣本是一境緣解不同開成四
0189a14: 種。
0189a15: ○次得名所以若通而言之教教各有上
0189b01: 中下人具如婆沙文意今從別對故從下
0189b02: 以標下等於中二先各明次以四教下結
0189b03: 歎。
0189b04: 今以四教意釋之三藏具有三人而皆以析
0189b05: 智觀界內十二因緣事為初門然析智淺弱
0189b06: 三人之中聲聞最劣以劣人標淺法故名下
0189b07: 智通教亦有三人同以體智觀界內十二因
0189b08: 緣理體法雖深望藏為巧望別未巧三人之
0189b09: 中緣覺是中以中人名通法故言中智別教
0189b10: 佛與菩薩俱知界外十二因緣事次第菩薩
0189b11: 比佛猶未是上比於通藏則是上法故以上
0189b12: 智當名也圓教佛與菩薩俱觀界外十二因
0189b13: 緣理初心即事而中此法最勝故以佛當名
0189b14: 故言上上智觀也。
0189b15: 初文自為四別。△次結歎。
0190a01: 以四教釋四觀於義允合云云。
0190a02: ○次歷教中二先釋次明判開初文自為
0190a03: 四別如諸觀法皆從受起者若支佛人自
0190a04: 起觀者應如阿含生滅各有逆順觀境但
0190a05: 作此觀自滅諸惑今大小偏圓共為觀法
0190a06: 況因緣四諦名異義同四諦觀苦為初門
0190a07: 故今觀因緣亦初起苦道如四四諦苦並
0190a08: 居初故四觀緣咸從受起知苦斷集次第
0190a09: 不殊用智見異理須分此四也初觀生滅
0190a10: 中又四初推受以至無明次推無明以感
0190a11: 現報三觀此下用觀四則是下結名。
0190a12: 所言下智觀者觀受由觸觸由入入由名色
0190a13: 名色由識識由行行由無明無明顛倒不善
0190a14: 思惟致不善行感四趣識名色等若善思惟
0190a15: 致善行感人天識名色等。
0190b01: 初二文者推現苦本為知其苦本復推苦
0190b02: 本至現苦者為知苦本所造不同輪迴升
0190b03: 沈不出三有故須起觀。△三用觀。
0190b04: ○起觀中二先觀生次觀滅初觀生中二
0190b05: 先通觀輪迴。
0190b06: 觀此無明念念無常前後不住所生善惡遷
0190b07: 變速朽所受名色衰損代謝煩惱業苦更互
0190b08: 因緣都無暫停。
0190b09: ○次束成因果。
0190b10: 過去二因現在五果現在三因未來二果三
0190b11: 世迴復猶若車輪。
0190b12: 以知過現因果故了現未不停。
0190b13: ○次觀滅中二先明子滅次無子下果滅
0190b14: 初文三法譬結。
0190b15: 癡惑之本既無常苦空無我則無明滅無明
0191a01: 滅故諸行滅乃至老死滅。
0191a02: 言癡惑本者癡惑是生死之本故名癡本
0191a03: 問凡觀因緣推因者為識現因能招來果
0191a04: 但斷現因以息來果何須復言無明滅則
0191a05: 名色滅等耶答不然正由能知往因無常
0191a06: 故往因滅方能了現果無常故破壞現果
0191a07: 以破壞現果故不造現因方乃不招未來
0191a08: 世果乃至逆滅尋之可知。△譬。
0191a09: 若不然火是則無煙。
0191a10: 譬中然如因煙如果。△結。
0191a11: 是名子縛斷。
0191a12: 結可知。
0191a13: ○次果滅者又二釋結。
0191a14: 無子則無果滅智身離二十五有。
0191a15: 釋者智是習果身是報果為欲身應須
0191b01: 滅智由果縛在智亦不滅是故相從二果
0191b02: 俱滅起觀如道二滅如滅此約小教方便
0191b03: 言滅大乘不然。△結。
0191b04: 是名果縛斷。△四結名。
0191b05: 則是下智觀十二因緣得聲聞菩提也。
0191b06: ○次中智中為三初推因果次起觀三結。
0191b07: 中智者觀受由觸乃至行由無明。
0191b08: 初文甚略云觀受由觸乃至無明餘如三
0191b09: 藏中說。
0191b10: ○次起觀中二先生次滅初生中三先觀
0191b11: 往因能招現果如幻。
0191b12: 無明秖是一念癡心心無形質但有名字內
0191b13: 外中間求字不得是字不住亦不不住猶如
0191b14: 幻化虛誑眼目無明體相本自不有妄想因
0191b15: 緣和合而生無所有故假名無明不善思惟
0192a01: 心行所造以不達無明如幻化故起善不善
0192a02: 思惟則有善不善行受善不善名色觸受。
0192a03: ○次今達下觀現因能招來果如幻。
0192a04: 今達無明如幻故則諸行亦如幻從幻生識
0192a05: 名色等皆如幻愛取有生三世輪轉幻化遷
0192a06: 改都無真實。
0192a07: 總束前文故云三世。
0192a08: ○三有智下引人例法。
0192a09: 有智之人不應於中而生愛恚。
0192a10: ○次無明下觀滅即子果滅也。
0192a11: 無明既不可得則無明不生不生則不滅諸
0192a12: 行老死亦不生不滅不生故則非新不滅故
0192a13: 則非故非故者無故可畢非新者無新可造
0192a14: 無新者子縛斷無故者果縛斷。
0192a15: ○三結。
0192b01: 是名中智觀十二因緣得緣覺菩提。
0192b02: 如文。
0192b03: ○上根觀中既云出不云理是故知是
0192b04: 別於中又二謂釋結釋中又三初明觀境
0192b05: 次觀此下正明用觀三知因此下觀成初
0192b06: 文又二初總舉。
0192b07: 上智觀者觀受由觸乃至行由無明。
0192b08: ○次無明下明出三道。
0192b09: 無明秖是癡一念心心癡故派出煩惱由煩
0192b10: 惱派出諸業由業派出諸苦。△次正明用觀。
0192b11: ○次文又二先釋。
0192b12: 觀此煩惱種別不同不同故業不同業不同
0192b13: 故苦不同。
0192b14: ○次諸行下總結。
0192b15: 諸行若干名色各異種種三道無量無邊分
0193a01: 別不濫。△三觀成。
0193a02: ○第三又二初明十行觀成次如是下明
0193a03: 十地觀成。
0193a04: 知因此煩惱起此業得此苦不關彼業及彼
0193a05: 煩惱。
0193a06: 初如文。
0193a07: ○次文又三先明能障次無明下明障破
0193a08: 德成三自既下觀成利他。
0193a09: 如是三道覆障三德破障方便亦復無量。
0193a10: 初如文。
0193a11: ○次文又二即約因緣開為兩番三道也。
0193a12: 無明若破顯出般若業破顯出解脫識名色
0193a13: 破顯出法身愛取有老死亦復如是。△三觀成利
0193a14: 他。
0193a15: 自既解已復能化他於一切種知一切法起
0193b01: 道種智導利眾生。△次結。
0193b02: 是名上智觀十二因緣也。
0193b03: ○次上上智觀中束為三德故知異別亦
0193b04: 初推因果次起觀三結。
0193b05: 上上智觀者觀受由觸乃至行由無明。
0193b06: 初如文。
0193b07: ○次起觀中體性既即無復生滅於中又
0193b08: 三標釋結成。
0193b09: 知十二支三道即是三德豈可斷破三德更
0193b10: 求三德則壞諸法相。
0193b11: 初如文。
0193b12: ○次釋中三德各一法一譬。
0193b13: 煩惱道即般若當知煩惱不闇般若即煩惱
0193b14: 般若不明煩惱既不闇何須更斷般若不明
0193b15: 何所能破闇本非闇不須於明如耆婆執毒
0194a01: 成藥豈可捨此取彼。
0194a02: 業道即是解脫者當知業道非縛解脫即業
0194a03: 者脫非自在業非縛故何所可離脫非自在
0194a04: 何所可得如神通人豈避此就彼耶。
0194a05: 苦道即法身者當知苦非生死法身即生死
0194a06: 法身非樂苦非生死何所可憂法身非樂何
0194a07: 所可喜如彼虛空無得無失不忻不戚。
0194a08: 三譬相狀各約其位。
0194a09: ○結成中二先略結成。
0194a10: 如是觀者三道不異三德三德不異三道亦
0194a11: 於三道具一切佛法。
0194a12: ○次何者下結。
0194a13: 何有三道即三德三德是大涅槃名祕密藏
0194a14: 此即具佛果深觀十二因緣即是坐道場此
0194a15: 即具佛因佛因佛果皆悉具足餘例可知。
0194b01: 涅槃從果故名果成真因道故名為因
0194b02: 當知四觀皆觀三世十二因緣能觀智別
0194b03: 故使四殊。△三結。
0194b04: 是名上上智觀十二因緣得佛菩提。△次明判開。
0194b05: ○次判開亦應約四教五味但文略無於
0194b06: 中又二先略述判開。
0194b07: 約此應判麤妙開麤顯妙意可解故不委記
0194b08: 耳。
0194b09: ○次又四下明判所以。
0194b10: 又四智照四境境若不轉其智則麤四境轉
0194b11: 成妙境麤智即成妙智仍是待絕之意云云。
0194b12: 由境轉故方得名妙此約悟論妙所以四
0194b13: 人用觀皆從受起故知四人初觀皆以生
0194b14: 滅因緣為境用觀方法則有四別此生滅
0194b15: 境隨妙智轉方成妙境境若不轉智亦不
0195a01: 轉故知雖用妙智境仍生滅故云不轉則
0195a02: 麤又何但妙悟須轉前之三教亦須待轉
0195a03: 方受教名如不見三世生滅亦不成三藏
0195a04: 之境餘例可知是故深須了此境智若得
0195a05: 此意下去諸智準此可知仍是待絕之意
0195a06: 者若不轉麤成妙故成相待意也若即麤
0195a07: 成妙方成絕待意也。
0195a08: ○次明四諦者若了所照名異義同則能
0195a09: 照智準例可見無俟更說亦為未了故重
0195a10: 說耳於中亦先釋次判開初又二先引文
0195a11: 立意次又云下正釋初文三先正引經文
0195a12: 次若依下束判經文三今若下明判所以。
0195a13: 二對四種四諦明智者大經云知聖諦智則
0195a14: 有二種中智上智中智者聲聞緣覺上智者
0195a15: 諸佛菩薩。
0195b01: 初如文。△次束判經文。
0195b02: 若依此文束於體析合稱為中束大乘利鈍
0195b03: 合稱為上。
0195b04: 次文者涅槃十二明上智中智經意但以
0195b05: 三藏二乘對別菩薩今文義立束前兩教
0195b06: 為中智束後兩教為上智已巳下所引並是
0195b07: 聖行品文。△二明判所以。
0195b08: ○第三文者為三先立根對理。
0195b09: 今若約根緣利鈍內外事理開即成四。
0195b10: ○次列。
0195b11: 聲聞根鈍緣四諦事即生滅四諦智緣覺根
0195b12: 利緣四諦理即無生四諦智菩薩智淺緣不
0195b13: 思議事即無量四諦智諸佛智深緣不思議
0195b14: 理即無作四諦智也。
0195b15: ○三指廣。
0196a01: 此乃大經之一文。
0196a02: ○次正釋文自為四初三藏又三先重引
0196a03: 經文。
0196a04: 又云凡夫有苦無諦聲聞有苦有苦諦。
0196a05: ○次釋。
0196a06: 凡夫不見苦理故言無諦聲聞能見無常苦
0196a07: 空故言有諦。
0196a08: ○三結。
0196a09: 即是生滅四諦智也。
0196a10: ○次通亦三引釋結。
0196a11: 又云菩薩之人解苦無苦而有真諦即是體
0196a12: 苦非苦故言無苦即事而真故言有諦乃是
0196a13: 摩訶衍門無生四諦智也。
0196a14: ○別教亦三引釋結。
0196a15: 又云知諸陰是苦知諸入為門亦名為苦知
0196b01: 諸界為分亦名為性亦名為知是名中智。
0196b02: ○釋中又三先重對前辨。
0196b03: 依前說者即屬聲聞也。
0196b04: ○次分別下正明今意。
0196b05: 分別諸苦諸入界等有無量相我於彼經竟
0196b06: 不說之是名上智受想行識亦復如是非諸
0196b07: 聲聞緣覺境界此則異前兩意。
0196b08: ○三既稱下辨異示相。
0196b09: 既稱上智又非二乘境界豈非別教菩薩觀
0196b10: 恒沙佛法如來藏理耶。△三結。
0196b11: 是為無量四諦智。
0196b12: ○圓教為二先釋次例初又四先引次非
0196b13: 苦下釋三又云下引證四如此下結。
0196b14: 又云如來非苦非集非滅非道非諦是實虛
0196b15: 空非苦非諦是實。
0197a01: 初如文。△次釋。
0197a02: 非苦者非虛妄生死非諦者非二乘涅槃是
0197a03: 實者即是實相中道佛性也。
0197a04: 次釋中但釋一非苦餘三例知。△三引證。
0197a05: 又云有苦有苦因有苦盡有苦對如來非苦
0197a06: 乃至非對是故為實。
0197a07: 三引證中既云如來非苦等故義同也初
0197a08: 並從苦立者由苦故集由集故道滅故以
0197a09: 苦為本故云有苦有苦因等以四諦互指
0197a10: 立四諦名初以三望苦得四諦名故有苦
0197a11: 等四諦之別。△四結。
0197a12: 如此明義既異上三番豈非無作四諦智耶。
0197a13: △次例。
0197a14: 例此一諦為四餘三亦應爾謂有集有集果
0197a15: 有集盡有集對有盡有盡因有盡障有盡障
0197b01: 相有對有對果有對障有對障相如來非此
0197b02: 四四十六種但是於實云云。
0197b03: 次例者既可以苦為本亦可以三準集望
0197b04: 道滅等以為四也如云由集故苦由集故
0197b05: 道滅等餘二準知餘二亦然如此互指乃
0197b06: 成藏通別等三教之義今以圓望之故云
0197b07: 如來非此四四十六一一教中皆具十六
0197b08: 但隨教相義理不同。
0197b09: ○次判開中亦名待絕。
0197b10: 如是等智觀於四諦諦既未融智諦皆麤獨
0197b11: 有非苦非對有實為妙。
0197b12: 初文言皆麤者指前三教未會為語耳即
0197b13: 相待妙。
0197b14: 若諦圓智亦隨圓皆是如來非苦非諦是實
0197b15: 之妙智也此即待絕兩意云云。
0198a01: 次言若諦圓智亦隨圓者絕待意也此與
0198a02: 前十二緣文末境智相望轉文同也。
0198a03: 
0198a04: 
0198a05: 妙法蓮華經玄義釋籤卷第十
0198a06: 音釋
0198a07: 雙遇切裝也。誑誘誑古況切欺也誘以九切引也。克角切。派
0198a08: 普卦切分流也。濫盧瞰切泥溢也。欒落宮切。乃管切溫也。扇搋
0198a09: 梵語也此云生謂生來男根不滿也搋丑佳切。羝都奚切牡羊也。藪蘇后切。
