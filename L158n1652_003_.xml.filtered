0028b02: 嗣法門人海屋編
0028b03: 燕京順天府愍忠禪寺語錄
0028b04: 舉法如為首座上堂僧問唱演宗乘須敏
0028b05: 手維持大法鴻才唱演宗乘即不問維
0028b06: 持大法事如何師云玅舞不須誇拍三
0028b07: 臺猶藉大家催進云恁麼則大家團圞頭
0028b08: 共唱無生曲師云你試唱看進云木人把
0028b09: 板雲中拍石女含笙水底吹師云金風吹
0028b10: 玉管那箇是知音進云一種沒絃琴惟師
0028b11: 彈得妙師云子期今已去進云威音那畔
0028b12: 真消息今日堂中盡舉揚師云唱高和寡
0028b13: 乃云由基矢不發則已若發必要一箭定
0028b14: 江山良駒不行則已巳若行必須一日走千
0028b15: 里聖人不言則已巳若言必為天下法今則
0029a01: 建立法幢須用久作家通方達士施大
0029a02: 鉗鎚奮大機用可以開人天眼目可以作
0029a03: 四生梯航奪食驅耕為龜為鑑助揚法化
0029a04: 表帥叢林所謂意氣相投同聲相應如何
0029a05: 是同聲相應處金地遙招手江陵暗點頭。
0029a06: 上堂僧問陞堂說法龍天喜惡辣鉗鎚虎
0029a07: 皺眉棒喝交馳即不問愍忠佛法意如何
0029a08: 師云一箇秤錘重七觔進云戒定無二意
0029a09: 總共證無生師云到頭明月歸西去水出
0029a10: 高原總到渠進云恁麼則太平天子貴國
0029a11: 靖萬民安師云一任讚歎進云杲日當空
0029a12: 照乾坤更有誰師云莫向棺材裡瞠眼僧
0029a13: 喝師云得縮頭處且縮頭乃云正法眼藏
0029a14: 涅槃妙心靈丹一粒點鐵成金豎起拂子
0029a15: 云且道者個還受點化也無然則心本是
0029b01: 佛佛本是心所以人人佩菱花古鏡隨
0029b02: 類感應普現群機各據其位各謀其政若
0029b03: 乾得之生萬物若坤得之育萬物若雷得
0029b04: 之為震若水得之為坎若火得之為離若
0029b05: 土得之為艮若風得之為巽若金得之為
0029b06: 若聖人得之獨為天下之主德化兆民
0029b07: 若知識得之方為人天之師利澤四生正
0029b08: 謂有情無情皆共一體三身四智已圓門
0029b09: 五眼六通俱解脫常光湛寂體如如即是
0029b10: 如來大圓覺大眾如何是大圓覺喝一喝。
0029b11: 上堂僧問敕下洪開選佛人天瞻仰法
0029b12: 中王君臣道合融三際主歷然肅萬方
0029b13: 主歷然即不問君臣道合事如何師云
0029b14: 混元一氣象景福萬年春進云萬里霑恩
0029b15: 去也師云至化難逃問三玄三要事難分
0030a01: 得意忘言道易親一句明明該萬象重陽
0030a02: 九日菊花新明明萬象即不問如何是第
0030a03: 一玄師云須彌頂上仰青天進云如何是
0030a04: 第二玄師云蟭螟上打鞦韆進云如何
0030a05: 是第三玄師云薦取分明在目前進云如
0030a06: 何是第一要師云一條拄杖兩頭進云
0030a07: 如何是第二要師云句裡呈機不為玅進
0030a08: 云如何是第三要師云踏秤錘開口笑
0030a09: 進云三玄三要蒙師指格外玄譚作麼生
0030a10: 師云汝合取口好進云雨過青山秀雲開
0030a11: 萬里天師云汝正好喫棒乃云露拄踏破
0030a12: 澄潭月六月紛紛降大雪驚醒崑崙擎鐵
0030a13: 叉錯打泥牛腦出血個中消息少人知神
0030a14: 仙秘訣不肯說世尊默默本無言可恨頭
0030a15: 陀俱漏洩且道漏洩個甚麼對一說倒一
0030b01: 說金剛腦後三觔鐵復舉甘贄居士到南
0030b02: 泉設齋請南泉念供養泉念云白牯狸奴
0030b03: 摩訶般若波羅蜜士拂袖便去齋後南泉
0030b04: 問典座甘贄居士在否座云彼時便去泉
0030b05: 便打破鍋師云雖是南泉據令而行也是
0030b06: 奈船不何打破戽斗今日居士來愍忠設
0030b07: 齋也不請山僧念供養也不用打破鍋不
0030b08: 見道他人坐處我不坐他人行處我不行
0030b09: 不是與人難共住大都緇素要分明。
0030b10: 上堂僧問鐵壁銀山寂寞到來龍象絕
0030b11: 商量其中若有英靈子踢倒紅爐見法王
0030b12: 眾中還有不受人瞞者麼師云手指空時
0030b13: 天地轉回頭石馬出籠紗進云果然點額
0030b14: 成龍去策馬金鞭萬里歸師云陣雲橫海
0030b15: 上劍攪龍門進云恁麼則春色滿園關
0031a01: 不住一枝紅杏出墻來師云閒言語乃云
0031a02: 北風凜冽滴水滴凍佛法大有只是牙痛
0031a03: 諸人若作佛法會張公喫酒李公醉若作
0031a04: 世諦會羅公照鏡呈醜拙要去天下醫
0031a05: 人州有常州有月大三十日月小二十
0031a06: 九太陽門下打三更明月堂前正當午普
0031a07: 化曾搖鎮州鈴演祖慣打瓦子更問佛
0031a08: 法意如何無毛大蟲原是虎大眾還委悉
0031a09: 麼適纔山僧說此無義話諸人難信難入
0031a10: 復拈拂子云上來無限良因殊勝功德散
0031a11: 周沙界和南聖眾遂作女人拜下座。
0031a12: 華嚴會眾善信請上堂僧問奉旨開堂揚
0031a13: 舜德傳戒興禪報佛恩如何是禪門中事
0031a14: 師云一個棘蓬驀面擲進云降龍解虎
0031a15: 錫鍚不是等閒虛受持如何是律部中事師
0031b01: 云不嫌鵝護雪惟喜蠟人冰進云參禪見
0031b02: 性守律明心本是一理如何又道禪律相
0031b03: 違師云布衣雖是暖爭比錦皮羔進云如
0031b04: 何得禪律不相違去師云眉毛廝結鼻孔
0031b05: 通同進云禪律二門即且止因齋慶讚意
0031b06: 如何師云信受奉行功無浪施進云恁麼
0031b07: 則端坐受供養施主常安樂師云知汝是
0031b08: 個貪嘴禪和問達磨西來不立文字因甚
0031b09: 又有楞伽經四卷師云口甜心裡苦進云
0031b10: 依經解義三世佛冤離經一字即同魔說
0031b11: 去此二途請師指示師云萬年頂一株
0031b12: 松進云諸法從本來常自寂滅相未審還
0031b13: 假修證也無師云個事圓成本無虧欠進
0031b14: 云祗如梁武帝問達磨云朕一生修寺齋
0031b15: 僧有何功德磨云實無功德意旨如何師
0032a01: 云大似喫李子只向赤邊咬進云今日緇
0032a02: 素設齋供眾未審當來得何果報師云須
0032a03: 彌頂上戴花冠進云恁麼則不須更問新
0032a04: 春意但看風和百草青師云來年更有新
0032a05: 條令乃云水寒龍退骨月出兔懷胎殿
0032a06: 吞鴟吻鐵鋸舞三臺此四句中有主有
0032a07: 有照有用若會得此意者高超物表獨步
0032a08: 丹霄如或未諳且看量水打碓貴圖現成
0032a09: 說些葛藤以塞來命豎起拂子云重重
0032a10: 華藏世界重重華藏香水海百億毘盧樓
0032a11: 閣百億日月須彌一一香光莊嚴一一寶
0032a12: 珠網總在拂子頭上塵塵混入剎剎圓
0032a13: 融獨坐菩提樹下不起正覺中集菩薩
0032a14: 如雲會人天若雨普賢為長子文殊作次
0032a15: 男主伴交廣說眾義一乘圓教五性歸
0032b01: 宗淘法執而證偏空了真詮而證實相一
0032b02: 念普觀無量三身圓現於華臺所以法
0032b03: 門廣大尊特威嚴有眼難遮那身有耳
0032b04: 不聞華藏教令人難信難入故善財童子
0032b05: 南詢五十三人度水經福城登玅然
0032b06: 後歸見彌勒大士頃刻圓成今日華嚴會
0032b07: 上特請陞座山僧聊說一部華嚴大似一
0032b08: 會儼然諸上善人俱會一處若信者同登
0032b09: 華藏玄門若誦者共入毘盧性海復舉僧
0032b10: 問五祖演和尚一大藏教未審切個什麼
0032b11: 字演云囉娘師云五祖老漢恁麼道將
0032b12: 八十一卷華嚴經盡情切出了也雖然婆
0032b13: 心太切要且無人領會。
0032b14: 冬至上堂僧問玄酒味方淡大音聲正希
0032b15: 一陽初動處萬物未生時如何是一陽初
0033a01: 動處師云君子道長小人道消進云雲淨
0033a02: 家家月霜凝花師云玄風初發動萬
0033a03: 物已生芽進云野老不知堯舜德鼕鼕打
0033a04: 祭江神師云也是辜恩負義漢問陰消
0033a05: 陽復即不問今朝冬至是如何師云文武
0033a06: 齊修清德政今朝天子拜南郊進云祗如
0033a07: 陰盡陽回枯木花開又作麼生師云春到
0033a08: 人間草木知進云恁麼則意氣不從天地
0033a09: 得英雄豈逐四時催師云靈苗秀巧剪春
0033a10: 風乃云為宗匠者要具打破虛空鉗鎚有
0033a11: 據甸英風韜方可格外生擒言前辨的
0033a12: 截斷生死機關塞定鬼門活路直令藏竄
0033a13: 無地計較難施進前無路退後無門猛力
0033a14: 當頭一錐管教喪身失命所謂絕後再甦
0033a15: 欺汝不得政當今日天地交泰一陽發生
0033b01: 土塊翻身石竹抽冰河發鐵開花
0033b02: 萬靈咸仰於韶光百物皆霑於雨露陰消
0033b03: 陽復且止還有一片無陰陽地不受點化
0033b04: 諸人還委悉麼曠已巳來無變易洞然
0033b05: 火不相侵。
0033b06: 上堂僧問欽命傳來出九重皇期三剎闡
0033b07: 宗風異香匝地曇花現曹溪一派永流通
0033b08: 如何是萬善禪師云寰中天子垂衣化棒
0033b09: 喝交馳格外傳進云飯罷濃茶煎喫了池
0033b10: 邊石上數游魚如何是廣濟禪師云一條
0033b11: 白棒拄青天進云有人若問西來意破褲
0033b12: 無襠十數年如何是愍忠禪師云一片金
0033b13: 磚油裏煎進云底龍吟霧杖頭虎嘯風
0033b14: 且道三禪是同是別師云一把柳收不
0033b15: 得和撘在玉欄杆進云恁麼則春色無
0034a01: 高下花枝有短長師云任汝緇素問如何
0034a02: 是先照後用師云寰中天子敕塞外將軍
0034a03: 令如何是先用後照師云馬陵道上死龐
0034a04: 如何是照用同時師云棒喝齊施如何
0034a05: 是照用不同時師云今日天晴昨日雨進
0034a06: 云某甲即不然師云一任汝跳進云蛟
0034a07: 龍若出銀河窟管取長江水逆流師便棒
0034a08: 乃云皇天無私惟德是輔道備十方頓超
0034a09: 今古體之則神普應天中如麗日用之則
0034a10: 大風行塞外捲征雲所謂聖人之心則為
0034a11: 天下人之心則天下人之心咸歸聖人之
0034a12: 道由是君臣道合父子相親於今不化而
0034a13: 自善焉不治而自遵焉道乃賢聖之基德
0034a14: 為天下之本故感龍天擁護聖體康寧佛
0034a15: 日光臨皇圖固礪祗如今日龍象交咸
0034b01: 受
0034b02: 御供以何報答夜半石人穿鐵褲起來一跨
0034b03: 拜一步。
0034b04: 上堂僧問虛空為須彌為椎輕輕擊動
0034b05: 佛祖攢眉且道是甚麼人境界師云胡張
0034b06: 三黑李四進云一踢倒閻浮震動虛
0034b07: 空大地搖師云若無山力烏騅不易騎
0034b08: 進云炎炎六月火生冰夜半日輪當午照
0034b09: 師震威一喝進云也是虛空裏釘橛師便
0034b10: 打問昔日趙州訪一庵主云有麼有麼主
0034b11: 豎起拳州云水淺不是泊船處意旨如何
0034b12: 師云御街不許夜人行進云趙州又訪一
0034b13: 庵主云有麼有麼主亦豎起拳州讚歎
0034b14: 禮拜又且如何師云官不容針私通車馬
0034b15: 進云一般豎拳為甚麼肯一個不肯一個
0035a01: 師云有縱有奪進云忽有人問和尚有麼
0035a02: 有麼又如何師云與他三十棒進云若不
0035a03: 同床睡焉知被底穿師云明三暗九進云
0035a04: 恁麼則透網金鱗破浪去回途石馬出籠
0035a05: 紗師云墮也墮也乃云混元未兆實相全
0035a06: 彰何勞立主立賓分玄分玅果然明眼作
0035a07: 家自有包天機掀翻腳下鐵崑崙脫
0035a08: 目前膠盆子抽卻雲門顧鑑不容臨濟料
0035a09: 揀勘破溈仰圓機不立曹洞五位穿卻法
0035a10: 眼六相打破黃龍三關若具超宗異目方
0035a11: 可照用同時拶開赤肉團邊放出無毛鐵
0035a12: 鷂若乃坐途守轍猶如病鳥棲蘆法戰停
0035a13: 機亦是困魚止濼如斯之人以何救濟遂
0035a14: 卓拄杖云打破牢關出陰界優游天地一
0035a15: 閒人。
0035b01: 上堂僧問明知生本不生之理因甚被生
0035b02: 死輪轉師云一念不生全體現六根纔動
0035b03: 被雲遮進云逢花須插戴遇酒飲三文
0035b04: 殊被庵遮女一問為甚默然無對師云不
0035b05: 是知音不與談進云文殊默然和尚荅話
0035b06: 且道是同是別師云上中下七三七念一
0035b07: 進云一枝無孔笛顛倒兩頭吹師云者是
0035b08: 山僧慣得其便問龍蛇混雜凡聖交透
0035b09: 網金鱗翻身便去時如何師云寒蟬雖脫
0035b10: 殼終是抱枯枝進云一拳拳倒黃鶴樓一
0035b11: 踢踢踼踼翻鸚鵡洲又作麼生師云看君不是
0035b12: 金牙作爭解彎弓射尉遲進云袖裡金鎚
0035b13: 光燦爛吹毛寶劍逼人寒師云須倒退
0035b14: 三千里僧一喝師便棒進云自從劈破威
0035b15: 音界萬紫千紅總是春師云且莫詐明頭
0036a01: 乃云佛祖本源衲僧命喚作如如烏玄
0036a02: 鵠白不落宮商離魍魎宅大用現前天然
0036a03: 超格眾中還有身負須彌胸藏日月者麼
0036a04: 可繼瞿曇千載金燈堪扶臨濟三玄的旨
0036a05: 手提寶鏡照破六趣之幽冥頂具神機劈
0036a06: 開三途之桎梏鬼界魔窟化作功德之林
0036a07: 酒肆魚行原是維摩丈室所謂頭頭是彌
0036a08: 勒處處觀世音諸人還要與觀音相見麼
0036a09: 以拂子一拂便下座。
0036a10: 上堂僧問大道無相湛寂如如常在目前
0036a11: 當人不委請師指示師云高不長無根
0036a12: 草林壑幽深卻隱雲進云若能皮膚脫落
0036a13: 盡孤高氣格凡塵師云金龜撞破壁蚯
0036a14: 蚓展泥沙進云月船不犯東西岸須信篙
0036a15: 人用意良師云弄潮須得弄潮人問如何
0036b01: 是眼乾坤句師云杲日當空明宇宙臨
0036b02: 機誰是出頭人進云如何是截斷眾流句
0036b03: 師云船子虛空舞鯉魚上剎竿進云如何
0036b04: 是隨波逐浪句師云看取棚頭美傀儡牽
0036b05: 抽全藉裡頭人進云龍得水時添意氣虎
0036b06: 逢山勢長威獰師云借人子赴人席乃
0036b07: 云波斯跳上珊瑚樹跛鱉空中把月吞蝸
0036b08: 蜒蚰穿海嶽無端撞倒鐵崑崙此語喚
0036b09: 作如來禪也得喚作祖師禪也得若作祖
0036b10: 師禪會壁上安燈盞堂前置酒臺問來打
0036b11: 三盞何處得愁來若作如來禪會夜夢不
0036b12: 祥門書唵半夜醒來依舊平坦諸人諦
0036b13: 信得去不用蛇添足若是依稀鼻孔彷
0036b14: 彿眼睛你茄子瓠子好似朝菌不知晦
0036b15: 朔蟪蛄不知春秋不知月閏之大小米價
0037a01: 之高低近來京城太平皇風浩蕩百姓謳
0037a02: 歌將一文錢買得三個大燒餅喫得飽
0037a03: 地夜來不睡花蓆曉向街前唱哩囉
0037a04: 大眾且道唱個甚麼三個孩兒抱花莫
0037a05: 來攔我毬門路。
0037a06: 上堂僧問前百丈道不落因果為甚麼便
0037a07: 墮野狐身師云秤錘原是鐵進云後百丈
0037a08: 云不昧因果為甚麼便脫野狐身師云一
0037a09: 雙紅杏換消梨進云不落不昧又作麼生
0037a10: 師云總是野狐身進云恁麼則鴛鴦出
0037a11: 從君看不把金針度與人師云耕夫製玉
0037a12: 漏不是行家作進云泥牛飲盡澄潭月石
0037a13: 女加鞭不轉頭師云引不上乃云木毬在
0037a14: 手當陽拋出驗龍鐵笛隨身到處逢
0037a15: 歌一曲通方達士敲唱俱隨克壯徽猷揮
0037b01: 戈佛日磨礱智劍吞吐栗蓬至於煉石補
0037b02: 天敏手割城奪壁機謀敲猛虎口裡牙取
0037b03: 毒龍頭上角若能如是方稱濟下兒孫堪
0037b04: 據曲彔木床以為唱導之首畢竟唱個甚
0037b05: 麼擂鐵撞金鐘報道楊岐正通復舉
0037b06: 陸大夫謂南泉云弟子家中有一瓶瓶
0037b07: 中養一鵝今鵝長成欲要出瓶不得打破
0037b08: 瓶亦不得損卻鵝如何得出南泉呼大夫
0037b09: 應諾泉云出也師云南泉錐在手慣
0037b10: 用得便大夫雖被他一釣便上管教瓶裡
0037b11: 鵝未知落處山僧恁麼提掇不是扶強欺
0037b12: 弱要且涇渭分明。
0037b13: 臘八上堂僧問世尊夜半明星而悟道
0037b14: 也是眼中著屑和尚今日鳴鐘以陞堂
0037b15: 那堪雪上加霜且道其中還有悟也無師
0038a01: 云不因今日事爭識賣客進云當門不
0038a02: 用裁荊棘後代兒孫惹衣師云也是熟
0038a03: 處難忘進云毘婆尸佛早留心直至如今
0038a04: 不得妙師云山冷春和出土一池碧水
0038a05: 照人寒進云明眼宗師天然猶在師云塗
0038a06: 污山僧了也進云某甲罪過師云彼此作
0038a07: 家進云相隨來也師云低聲低聲問雪山
0038a08: 苦行六年多夜明星事轉訛說法度生
0038a09: 即不問未悟已前事若何師云若不入水
0038a10: 爭見長人進云既悟已後又作麼生師云
0038a11: 明眼人落井進云清淨本然無一事眼中
0038a12: 著屑禍門開師云不雲中鴈焉知沙塞
0038a13: 寒進云威音那畔無消息錦上鋪花幾萬
0038a14: 層師云惟有韓公文燦爛不妨再轉念篇
0038a15: 章進云祖禰不了生前事殃及兒孫終日
0038b01: 忙師云不因筵前酒席過那知今日面慚
0038b02: 紅進云超群須是英靈漢敵勝還他獅子
0038b03: 師云也須喫棒始得僧一喝師云鼓粥
0038b04: 飯氣乃云一佛出世千聖讚揚一花現瑞
0038b05: 五葉流芳法化流通於大千隨機普度於
0038b06: 震旦所以佛說一切法為度一切心我無
0038b07: 一切心何用一切法只因眾生心病轉多
0038b08: 佛乃設下諸品玅藥殊不知後學執藥成
0038b09: 病摘葉尋枝故世尊在靈山會上臨末梢
0038b10: 頭拈花示眾格外提持不立文字教外別
0038b11: 傳要令人人悟佛知見慧性開廓契證實
0038b12: 相玄宗通達真空玅理教人立地成佛謂
0038b13: 之徑一乘之法既然如是瞿曇今夜
0038b14: 明星悟道又悟個什麼良久云夢裡惺惺
0038b15: 有彌勒覺後空空無釋迦。
0039a01: 立春上堂僧問臘盡寒猶在心空性不空
0039a02: 若明學事大地鼓春風如何是逢春一
0039a03: 句師云鳥啼無影樹花發不萌枝進云萬
0039a04: 里陽和動千家喜氣新師云須信壺中別
0039a05: 有天乃云無陰陽地律初回無影枝頭花
0039a06: 始發今值春王之首三陽開泰之辰風光
0039a07: 扇野暢人懷負酒琴遊郭外若論衲僧
0039a08: 分上自有本地風光普天匝地不被寒暑
0039a09: 推遷不屬生死交謝直饒虛空粉碎大地
0039a10: 平沉不曾動跟下一頭毘嵐風起
0039a11: 火洞然亦未曾壞著腳跟下一毫毛不
0039a12: 見道大火所燒時我此土安隱。
0039a13: 旦上堂僧問元正啟祚景物重新祝聖
0039a14: 一句請師舉揚師云祝融頂萬年松進
0039a15: 云恁麼則三足臨霄漢重輪貫紫微師云
0039b01: 五鳳樓前彩鳳舞九龍亭上現龍圖進云
0039b02: 為報寰中百川水來朝此地莫東歸師云
0039b03: 但得雪消去自然春到來問江山千古秀
0039b04: 花木四時新如何是迎新句師云戶納禎
0039b05: 祥書戩穀街前童子舞桃神進云如何是
0039b06: 國泰民安句師云一人有慶兆民之進
0039b07: 云如何是風調雨順句師云鼓腹作村歌
0039b08: 擊壤遊花市進云恁麼則法輪常轉無今
0039b09: 古佛日增輝外春師云與汝沒交涉乃
0039b10: 云運轉鴻鈞之始新頒鳳曆之初皇風浩
0039b11: 蕩於乾坤旭日雍熙於御宇所以天和地
0039b12: 利物阜時康萬象含春花卉敷茂鶯鳴御
0039b13: 苑瑞靄皇圖風以調雨以順禾登九穗麥
0039b14: 秀二岐官以慶民以歡文致昇平武偃干
0039b15: 戈蒼生鼓腹於寰中佛法弘揚於世外又
0040a01: 蒙聖典啟建禪期有煩大眾同登寶殿仰
0040a02: 祝無疆畢竟如何祝讚遂起身拈香云
0040a03: 聖躬萬歲萬萬歲。
0040a04: 元宵上堂僧問年來不覺又元宵雨雪飄
0040a05: 飄度野橋正恁麼時如何是轉身句師云
0040a06: 八角磨盤空裏走進云水到渠成龍退骨
0040a07: 月穿潭底水無痕如何是出身句師云拽
0040a08: 轉天關並地軸任憑擺手出通津進云藏
0040a09: 身處兮沒蹤沒跡處不藏身如何是
0040a10: 入身句師云靈龜曳尾自取喪身之兆進
0040a11: 云地暖陽回花爛熳牧童鼓掌笑春風如
0040a12: 何是脫灑風流句師云人在忙中皆錯過
0040a13: 太平無事酒顛人進云恁麼則動容揚古
0040a14: 路不墮悄然機師云早已墮了也僧便喝
0040a15: 師云錯乃云宮闕鰲山照紫微太平氣象
0040b01: 樂怡怡生歌動地連天震火煌煌攪雪
0040b02: 飛今日陞座貴圖應個時節一機普應上
0040b03: 下無差如月當空照十方剎土似燈朗
0040b04: 耀能破天地昏衢法法圓現於心宗處處
0040b05: 光輝已巳解脫動靜無收放有據妙運靈
0040b06: 虛性朗常光無定相圓成寂照體虛究察
0040b07: 本真空不假修證了本無生且道還有向
0040b08: 上事也無陝陜府灌鐵牛嘉州打大象。
0040b09: 解制上堂僧問慈雲布四海法雨潤九洲
0040b10: 海宇聲名震皇恩何以師云一言道不
0040b11: 盡進云堯風蕩蕩千邦定舜日輝輝萬國
0040b12: 寧師云萬古莫能移進云國朝謀烈無雙
0040b13: 士翰苑文章第一家師云君使臣以禮臣
0040b14: 事君以忠進云天共白雲曉水和明月流
0040b15: 今日解制又作麼生師云杖頭送出千山
0041a01: 去一資身四海遊進云一言玅法傳天
0041a02: 下萬里江山永太平師云庶民有賴乃拈
0041a03: 拂子打○相云結也從此結以拂子劃破
0041a04: ○相云解也從此解所謂此根若解先得
0041a05: 人空一根既返源六根成解脫若證人空
0041a06: 者有佛處不得住無佛處急走過明眼衲
0041a07: 僧直須勘破三千里外絕訛獅子擺壞
0041a08: 黃金喝一喝復云三月期完十方雲散
0041a09: 法喜禪肩挑步擔叨蒙
0041a10: 佛心天子建立無上法幢啟大罏祖風奕
0041a11: 振且政當今日解制謝恩一句又作麼生
0041a12: 道聖制週隆今已巳解紫微長照壽無疆。
0041a13: 上堂普天之下率土之民總不出吾
0041a14: 皇化育之中所謂聖人有道天下歸焉然則
0041a15: 澤加四海樂徹九重日應萬機之暇深究
0041b01: 宗門的旨欲俾正法流通故命愍忠結制
0041b02: 又令律門而信禪門脫敝衣而珍服雖
0041b03: 則門有別正眼觀來歸源無二何謂
0041b04: 禪貴見性持律但束身是則是且道身性
0041b05: 相去多少心地含諸種靈苗遍處生。
0041b06: 上堂僧問如何是和尚家風師云黑漆
0041b07: 盂口向天進云如何是宰官家風師云玉
0041b08: 笏朝天去進云如何是居士家風師云清
0041b09: 齋念佛來進云如何是衲僧家風師云渴
0041b10: 飲曹溪水饑吞栗棘蓬乃云十五日已巳前
0041b11: 兔未生角鼠不生牙十五日已後土廣人
0041b12: 稀相逢者少正當十五日豎窮三際橫
0041b13: 十方若作佛法會觀音頭上頂彌陀不作
0041b14: 佛法會波斯手裡失巴鼻若能頂門具眼
0041b15: 不被人惑任他說胡張三黑李四大者大
0042a01: 法身小者小法身死頭金剛圈東頭買
0042a02: 貴西頭賣賤衲子幾多錯過伊可憐當
0042a03: 莫能薦薦不薦火箭飛來射汝擲下拄
0042a04: 杖云穿過髑髏。
0042a05: 上堂僧問向上宗乘即不問臨濟四喝請
0042a06: 師分師云倚天長劍逼人寒進云如何是
0042a07: 金剛王寶劍師云截斷天下人舌頭進云
0042a08: 如何是踞地獅子師震威一喝進云如何
0042a09: 是探竿影草師云你沒鼻孔漢進云如何
0042a10: 是一喝不作一喝用師云有時恁麼有時
0042a11: 不恁麼進云四喝已蒙師指示全提正令
0042a12: 是如何師云觸腦門裂僧喝師便棒乃
0042a13: 云空露柱不異今日識得三拈七若
0042a14: 是恁麼正好○○○○拈三識得一若
0042a15: 不恁麼也須○○○○○諸人還識得落
0042b01: 處麼不見道家中無物野老愁祖意教意
0042b02: 都不立夜來白鼠啾啾楖栗勦除無處
0042b03: 避錯手打翻甕裡油潑得堂前黑漆漆石
0042b04: 女醒來伸手摸無位真人笑聒聒夜夢不
0042b05: 祥睡不安早起門前書大吉以拄杖卓云
0042b06: 如律令喝一喝。
0042b07: 
0042b08: 
0042b09: 
0042b10: 明覺聰禪師語錄卷第三
0042b11: 音釋
0042b12: 苦弔切音竅不安妥也。吻武粉切音刎口脣邊曰吻。濼弼各切音
0042b13: 薄陂澤也。桎梏上職日切音質足械也下古祿切音谷手械也。蜒蚰
0042b14: 上夷然切音延下于求切音尤蜒蚰蟲名。戩子淺切音剪福祥也。
