0220b01: 
0220b02: 
0220b03: 
0220b04: 
0220b05: No. 1622
0220b06: 朝鮮禪教考
0220b07: 
0220b08: 漢陽　朴永善　輯
0220b09: 佛法。以漢明帝永平八年乙丑之歲。始中國。
0220b10: 佛祖通載云。明帝永平四年。辛酉歲帝夢金人。遣中
0220b11: 郎將蔡愔。博士王遵等十八人。西訪其道。至大月
0220b12: 氏國。遇摩騰竺法蘭二沙門。得經像歸于洛陽。
0220b13: 乙丑歲也。
0220b14: 後三百七年。始因苻秦。流傳于高勾麗壬申年。
0220b15: 金富軾三國史云。高勾麗小獸林王二年。晉簡文帝咸安
0220b16: 二年秦王苻堅。遣浮屠順道。送佛像經文。夏六月王
0220b17: 遣使迴謝時。高勾麗都。在平壤東黃城○後二年。小獸林四年僧阿
0220b18: 道來。建元十年越明年春。始肖門寺。以置順道。又創
0220b19: 伊弗蘭寺。以置阿道春二月○後十八年。至故國壤
0220b20: 王末年。東晉孝武時又下教崇信佛法○後二年癸巳。
0220b21: 廣開土王。晉孝武大元十八年創九寺於平壤秋八月○案。小
0220b22: 獸林王時。燕主慕容暐。降于苻堅。遼東之路。於是
0220b23: 得通。此秦僧所以至勾麗也。
0220b24: 勾麗。祟佛二十餘年。其後絕無聲跡者百餘年。至文
0220c01: 咨明王七年。更有創寺之文。
0220c02: 三國史云。勾麗文咨明王七年丁丑。南齊廢帝時創金
0220c03: 剛寺秋七月○案。平壤九寺之後。一百五年。始創金
0220c04: 剛寺。其間建寺。宜不止此。史不盡記也。
0220c05: 三國史云。勾麗長壽王六十三年。宋廢帝三年浮屠道
0220c06: 琳。自百濟還初長壽王。陰謀百濟。求可以間諜者。浮屠道琳。應募而。與蓋鹵王圍。
0220c07: 因勸築城起宮室。使人民究困。於是。道琳還告之。王發兵。圍漢城克之。百濟移都熊津○案。
0220c08: 是年乙卯。上距廣開土王二年癸巳。為八十三年。
0220c09: 勾麗佛法未絕。故得有道琳也。
0220c10: 後五十四年。至陽原王七年。勾麗之僧。歸于新羅。
0220c11: 三國史云。新羅真興王十二年辛未。梁簡文帝二年勾麗
0220c12: 惠亮法師。歸于新羅。王以為僧統。始置百座講會。
0220c13: 及八關之法　初。居漆夫。祝髮為僧。西覘勾麗。聞惠亮法師開堂說經。遂詣聽講。與之密
0220c14: 約。至是年。居漆夫伐勾麗。取法師同載而歸。
0220c15: 後七十四年。至榮留王八年。遣使入唐。學佛老教法。
0220c16: 三國史云。榮留王八年乙酉。唐高祖武德八年遣使入唐。
0220c17: 求學佛老教法。帝許之○案。此云求佛法有。求其
0220c18: 詳也。非中絕而復求也。
0220c19: 後十七年。至寶臧王元年。勾麗之僧。東覘新羅。
0220c20: 三國史云。新羅善德王十一年壬寅。唐貞觀十六年勾麗
0220c21: 浮屠德昌。覘新羅。
0220c22: 後八年。勾麗崇信道教。勾麗之僧。南走百濟。
0220c23: 三國史云。寶藏王九年庚戌唐高宗永徽元年夏。盤龍寺
0220c24: 普德和尚。以國家奉道。老子道不信佛法。南移完山
0221a01: 孤大山○案。孤大山者。今之泰仁縣也。新羅大山縣金
0221a02: 剛山。有普德窟。空庵尚存。亦普德和尚之所
0221a03: 隱也○又案。普德之後。十年而百濟亡。又八年
0221a04: 而勾麗亡源流。作普依字智法。
0221a05: 後十八年。勾麗以軍事委之奸僧。卒亡其國。
0221a06: 三國史云。寶臧王二十七年戊辰。唐高宗總章元年李勣。
0221a07: 圍平壤月餘。泉男建。蓋。蘇文之子猶閉門拒守。以軍事
0221a08: 委浮屠信誠。信誠與小將烏沙饒苗等。密遣人詣
0221a09: 勣。請為內應。後五日。信誠開門。勣縱兵登城噪。
0221a10: 遂滅勾麗○案。高勾麗者。今之平安道也。凡西土
0221a11: 佛寺創修之文。僧人現化之跡。皆當以此而徵信。
0221a12: 其有違舛者。不可信也　右高勾麗禪教始末。
0221a13: 流傳勾麗之後十二年。又因東晉。流傳于百濟。
0221a14: 三國史云。百濟枕流王元年甲申。晉孝武大元九年胡僧
0221a15: 摩羅難陀。自晉至。王迎之。至宮內禮敬之。秋七月越
0221a16: 明年春。創佛寺於漢山。今廣州度僧十人春二月○三
0221a17: 國史職官志云。百濟聖王。初置僧官梁武帝之時○案。
0221a18: 枕流之時。雖創佛寺。漢山之外。未廣建。聖王之
0221a19: 時。雖置僧官。自枕流王元年。下至聖王元年。為百四十年泗沘之前。未
0221a20: 大行。至法王之後。百濟始行佛法矣。
0221a21: 崔致遠。撰曦陽山鳳巖寺知證大師銘云。西晉
0221a22: 曇始始之貊。謂春川如攝騰東入。謂摩騰勾麗阿度度
0221a23: 于我。詳見下如康會南行康居國人。行化于吳主孫權之國○案。
0221a24: 晉之時。貊人來據春川。自署為樂浪太守。或自稱
0221b01: 樂浪王。然。漢魏之時。每自中國。越海遣吏。以冽
0221b02: 北浿南。本是漢地也。曇始。此時亦越海至樂浪。而
0221b03: 佛法則未行也。
0221b04: 枕流之後。二百餘年。絕無聲跡。至法王元年。百濟復
0221b05: 行佛法。
0221b06: 三國史云。百濟法王元年己未隋文帝開皇十九年冬。下令
0221b07: 禁殺生牧。民家所養鷹放之。漁獵之具焚之十二
0221b08: 月○越明年春。創王興寺。春正月度僧三十人。大旱。
0221b09: 王幸漆岳寺祈雨是年法王薨○後三十五年唐貞觀八年
0221b10: 春。王興寺成。春二月其寺。臨灘之水。彩飾壯麗。王
0221b11: 即武王每乘舟。入寺行香○案。法王之時。百濟已巳都
0221b12: 扶餘。即所謂王興寺漆岳寺。亦當求之於扶餘矣
0221b13: ○又按。自枕流王元年。至法王元年。為二百十六
0221b14: 年。
0221b15: 法王之後。六十二年。佛宇妖孽屢興。百濟以亡。
0221b16: 三國史云。義慈王十五年乙卯唐永徽六年夏。騂馬入
0221b17: 北岳烏含寺。鳴佛宇。數日死○後五年即顯慶五年
0221b18: 夏。風雨暴至。震天王道讓二寺塔。又震白石寺講
0221b19: 堂。夏五月六月。王興寺眾僧見怪寺僧皆見。若有舟楫。隨大水入寺門
0221b20: ○案。是年百濟亡。
0221b21: 百濟既亡。浮屠道琛。倡義起兵。以圖興復。
0221b22: 三國史云。武王從子福信。將兵。乃與浮屠道琛。
0221b23: 據周留城叛。迎古王子扶餘豐。質於倭國者。立
0221b24: 之為王。西北部皆應。引兵圍劉仁願於都城。熊津城
0221c01: 其後。福信殺道琛。扶餘豐殺福信。百濟遂亡○案。
0221c02: 當時三國鼎峙。今漢水以北。浿水以南。本是漢地。
0221c03: 或中國遣吏。或土酋自立。今鐵嶺以北。為南沃沮。
0221c04: 其摩天嶺以北。為北沃沮。此所謂三分而五裂也。
0221c05: 百濟者。今漢水以南。京畿忠清其左道。屬于新羅全羅之
0221c06: 地也。當時。佛法先至勾麗。而平壤之外。不建佛寺。
0221c07: 次至百濟。而漢山之外。不建佛寺。其布散域。蟠
0221c08: 據名山。在新羅之末。前此。未然也○又按。三
0221c09: 國史云。新羅聖德王十八年己未唐開元七年秋。雷震
0221c10: 金馬郡今益山彌勒寺。秋七月又新羅之末。甄萱之子
0221c11: 神。幽其父於金山佛宇。今金溝今湖南佛寺之見
0221c12: 於三國史者。只此二寺。餘無所著彌勒寺。乃知命法師所創。見佛
0221c13: 祖源流　右百濟禪教始末。
0221c14: 流傳勾麗之後。五十餘年。又因勾麗。流傳于新羅。未
0221c15: 及施行。
0221c16: 三國史云。新羅訥祗王時。劉宋時沙門墨胡子。自高
0221c17: 麗至一善郡。今美山郡人毛禮。於家中。作窟室安置
0221c18: 時。梁遣使賜香。臣不知所用。墨胡子見之曰。此所以達誠於三寶。時。王女病革。王。使胡子焚香表誓。病
0221c19: 尋愈。王餽贈厚。胡子出見毛禮。以所得物贈之。俄而不知所歸○案。訥祇王。以宋
0221c20: 孝武駿大明二年卒。此時。中國非蕭梁也。此云自
0221c21: 梁賜香者。明有錯誤。其後毗處王時。即焰知麻立干有阿
0221c22: 道和尚。一作我道與侍者三人。亦來毛禮家。儀表似墨
0221c23: 胡子。住數年。無病死。其侍者三人留住。講讀經律。
0221c24: 往往有信奉者金富軾云。此據金大問雞林雜傳所記。書之也。奭韓奈麻金用行所
0222a01: 撰我道和尚。所錄殊異○案。勾麗小獸林王四年。中國僧阿
0222a02: 度。始至勾麗。其距毗處王元年。齊高帝建元元年為一百
0222a03: 五年矣。初到勾麗時。其必高。其至新羅。未必在
0222a04: 於毗處之元年。阿道之壽。安能如是。即所謂阿道
0222a05: 和尚。別是一僧。非前之阿道也。
0222a06: 至法興王十五年。既誅異次頓。始行其法。上距勾麗
0222a07: 流傳之初。已巳一百五十有七年。
0222a08: 法興王十五年。梁武帝大通二年王欲興佛法。臣不信。
0222a09: 喋喋騰口舌。近臣異次頓。或云處道奏曰。請斬小臣。以
0222a10: 定眾議。僉曰。今見僧徒。童頭異服。議論奇詭。今若
0222a11: 縱之。恐有後悔。臣等雖即重罪。不敢奉詔。遂誅異
0222a12: 次頓。有血乳之異。眾怪之。不復非毀佛事○越明
0222a13: 年。下令禁殺生。
0222a14: 後十五年。創建佛寺。名曰興輪甲子年。
0222a15: 真興王五。梁武帝大同十年創興輪寺。春二月許人出家
0222a16: 為僧尼高麗真靜國師天。作興輪寺大鍾銘云。青丘佛法。始興於茲寺○後五
0222a17: 年梁武帝末年春。梁遣使與入學僧覺德。新羅僧。入學于中國者
0222a18: 送佛舍利。王使百官。奉迎于興輪寺前路真興王十年
0222a19: ○後二年。辛未勾麗惠亮法師至已巳見上。
0222a20: 真興之世。廣建佛宇。其最大者。曰皇龍寺。
0222a21: 真興王十四年春二月。王命所司築新宮於月城
0222a22: 東。王城東黃龍見於地。王疑之。改為佛寺。賜號曰皇
0222a23: 龍○案。真興王二十七年。皇龍寺始克畢功。見本紀
0222a24: 其宏麗瑰奇。可知。
0222b01: 職官志云。四天王寺。其官有衿荷臣一人。上堂一
0222b02: 人。赤位一人。青位二人。奉聖寺。其官有衿荷臣一
0222b03: 人。上堂一人。赤位一人。青位一人。感恩寺。其官如
0222b04: 奉聖寺。奉德寺。其官如天王寺。奉恩寺。衿荷臣一
0222b05: 人。大舍二人。靈廟寺。上堂一人。青位一人。祭祀志云。靈廟
0222b06: 寺南行五里祭永興寺。大柰麻一人。國統一人。一云。寺主真興王。以
0222b07: 惠亮法師為之都唯那娘一人。阿尼大都唯那一人。真興王。以
0222b08: 寶良法師為之。真德王加一人少年書省二人。元聖王。以惠英梵如二法師為之
0222b09: 州統九人。郡統十八人○案。新羅寺剎之見於三
0222b10: 國史者。又有三郎寺。芬皇寺。望德寺。泉林寺。哀公
0222b11: 寺。黃福寺。元延寺。鷲仙寺。加悉寺。祇園寺。實際寺。
0222b12: 已巳上。疑在慶州地星州法定寺。晉州斷俗寺。居昌萬興寺。
0222b13: 陝陜川海印寺。又陝陜川清涼寺。智異山。雙溪寺。見崔孤雲傳南漢山莊義
0222b14: 寺。北漢山安養寺。雉岳山石南寺。今原州皆真興以
0222b15: 降。世世增建者也。其創修年月。王公事跡。多可考
0222b16: 徵。今姑略之又弓裔。於興教寺祝髮。王昌瑾於勃颯寺。見鎮星塑傳。皆新羅古寺也。
0222b17: 真興以降。交聘中國。勤求佛法。使者織路。
0222b18: 真興王二十六年。陳文帝天嘉六年陳。遣使劉思。與僧明
0222b19: 觀來聘。送釋氏經論千七百餘卷○三十七年春。
0222b20: 安弘法師。入陳求法。與胡僧毗摩羅等二僧迴。上
0222b21: 稜伽勝鬘經。及佛舍利是年秋。王薨○後九年。真平王七年
0222b22: 秋。高僧智明。入陳求法陳後主至德三年○後四年春。圓
0222b23: 光法師。入陳求法是年。陳氏滅○後七年真平十八年春。高
0222b24: 僧曇育。入隋求法隋文帝開皇十六年○後四年真平十二年高
0222c01: 僧圓光。隋朝聘使柰麻諸文大舍橫川兩人也還還去
0222c02: 加悉寺○後二年。高僧智明。隨入朝使上軍還。上軍亦人
0222c03: 名王。尊敬明公行。亦僧也為大德○後三年隋煬帝大
0222c04: 業元年春。高僧曇育。隨入朝使惠文還○後八年秋。
0222c05: 隋使王世儀。至皇龍寺。設百高座。邀圓光等法師
0222c06: 說經○案。真興王。末年祝髮被僧衣。自號法雲。以
0222c07: 終其身。王妃亦效之為尼。住永興寺。崇信佛法。斯
0222c08: 可知矣。
0222c09: 李唐初。興慈藏法師。首入中國。以求佛法。
0222c10: 善德女王五年。慈藏法師。入唐求法○後七年。善德
0222c11: 十二年高僧慈藏。自唐還春三月○文武王九年。唐總章二
0222c12: 年以信惠法師。為政官大書省。官名也唐僧法安來。
0222c13: 傳天子命。求磁石時。勾麗新亡。法安為勾麗人所殺○後二年秋。
0222c14: 唐總管薛仁貴。使琳潤法師。書致王○後三年。
0222c15: 以義安法師。為大書省。
0222c16: 是時。有元曉義相。比肩齊名。以興佛法。
0222c17: 文武王十六年。唐儀鳳元年高僧義相。奉旨創浮石寺
0222c18: 在順興○後五年。王欲新京城。義相諫止之是年。秋王卒
0222c19: ○案。義相入唐事。不見正史。
0222c20: 薛聰傳云。聰父元曉。初為桑門。淹該佛書。既而反
0222c21: 本。自號小性居士又聖德王十四年。召河西州龍鳴嶽居士理曉。祈雨於泉林寺。
0222c22: 麗濟既亡。辰馬混一。佛法遂廣於國中。
0222c23: 孝昭王元年。唐武后長壽元年高僧道證自唐。上天文
0222c24: 圖○聖德王三年。唐武后長安三年金思讓自唐回。
0223a01: 勝王經○景德王二十二年。唐代宗廣德元年大柰麻官名
0223a02: 也李純。剃髮為僧。為王創立斷俗寺居之在晉州。
0223a03: 下逮哀莊之世。佛宇太廣。乃禁新創。
0223a04: 哀莊王三年唐德宗貞元廿八年秋。創伽山海印寺秋八月
0223a05: ○後四年。下教禁創佛寺。惟許修葺。又禁以錦繡
0223a06: 為佛事。金銀為器用○按。此令未必久行。然。諸寺
0223a07: 創修年月。有可以考覈者。
0223a08: 憲德王二年唐憲宗元和五年冬。遣王子金憲章。入唐
0223a09: 金銀佛像。及佛經等。為順宗祈福○興德王二年
0223a10: 唐文宗太和元年春。高勾麗僧丘德。入唐經至此時勾麗已巳亡。
0223a11: 丘德。西土之人○文聖王十三年唐宣宗大中五年春。入唐使
0223a12: 阿元弘。佛經。并佛牙來。王出郊迎之○真聖
0223a13: 女王二年。唐僖宗文德元年命大矩和尚。脩集鄉歌。
0223a14: 新羅之末。佛宇有妖。國隨以亡。
0223a15: 景哀王四年後唐時春。皇龍寺塔。搖動北傾○敬順
0223a16: 王三年後唐明宗天成四年夏。天竺國三藏摩羅。抵高麗
0223a17: 夏六月○案。新羅名僧。又有浮屠順憬。與金庾信同時浮屠
0223a18: 賢俊。姓崔氏。即孤雲之兄定玄禪師。即賢俊之友孝子聖覺。居星州一
0223a19: 利縣。為母刲股釋聰禪師。為弓裔所殺智炤夫人。金庾信之妻其事
0223a20: 跡。並見三國史。今始略之○又按。新羅者。今之慶
0223a21: 尚道也。麗濟既亡。遂混東。然浿水以北。平安道鐵
0223a22: 嶺以北。不能得也　右新羅禪教始末已巳上。專據金富軾三
0223a23: 國史為信文。他書所出。別錄于下方。
0223a24: 又有新羅僧無漏禪師。見錄於中國佛乘。
0223b01: 佛祖通載云。唐肅宗至德元年戊戌。新羅景德王十五年新
0223b02: 羅僧無漏。示寂于右閣門。合掌凌空而立。足去地
0223b03: 尺許。左右以聞。帝驚異。降蹕臨視。得遺表。乞歸葬
0223b04: 舊谷。有詔。護送舊居建塔。至懷遠縣下院。輒舉不
0223b05: 動。遂以香泥塑全身。留下院○案。戊戌。當丙申。
0223b06: 至若傳燈錄所載諸師。皆於中國禪宗。受其燈光。
0223b07: 新羅本如禪師南嶽讓禪師法嗣　無話句見第六卷。
0223b08: 新羅洪陟禪師西堂藏禪師法嗣　無話句。
0223b09: 新羅慧徹禪師西堂藏禪師法嗣　無話句。
0223b10: 新羅無染禪師麻谷徹禪師法嗣　無話句崔孤雲文。見下。
0223b12: 新羅覺體禪師章敬〔憚〕禪師法嗣　無話句已巳上見第九卷。
0223b13: 新羅道均禪師南泉願禪師法嗣　無話句。
0223b14: 新羅品日禪師鹽官齊安禪師法嗣　無話句源流云。三陟三和寺。
0223b15: 新羅迦智禪師大梅常禪師法嗣　僧問。如何是西來意。
0223b16: 師云。待汝裹頭來。即與汝道○僧問。如何是大梅
0223b18: 新羅忠彥禪師大梅常禪師法嗣　無語句即新興寺彥禪師。
0223b19: 新羅大茅和尚歸宗智常禪師法嗣　上堂云。欲識諸佛師。
0223b20: 向無明心內識取。欲識常住不彫性。向萬物遷變
0223b21: 處識取○僧問。如何是大茅境。師云。不露鋒。僧云。
0223b22: 為什麼不露鋒。師云。無當者已巳上。見第十卷。
0223b23: 新羅順支禪師仰山寂禪師法嗣　僧問。如何是西來意。
0223b24: 師拂子。僧曰。莫遮箇便是。師放下拂子。問。以字
0223c01: 不成。八字不是。什麼字。師作圓相示之。有僧於師
0223c02: 前作五花圓相。師畫破。別作一圓相案。此即萬法歸一之意
0223c03: ○案。源流稱五臺山順支禪師。
0223c04: 新羅智異山和尚仰山寂禪師法嗣　一日示眾曰。冬不
0223c05: 寒臘後看。便下座已巳上。見第十二卷。
0223c07: 新羅行寂禪師石霜諸禪師法嗣　無話句。
0223c08: 新羅朗禪師石霜諸禪師法嗣　無話句。
0223c09: 新羅清禪師石霜諸禪師法嗣　無話句已巳上。見第十六卷。
0223c10: 新羅金藏和尚洞山价禪師法嗣　無話句。
0223c11: 新羅清院和尚九禪師法嗣　僧問。奔馬爭毬。誰是
0223c12: 得者。師曰。誰是不得者。曰恁麼則不在爭也。師曰。
0223c13: 直得不爭。亦有過在。曰如何免得此過。師曰。要且
0223c14: 不曾失。曰不失處。如何鍛鍊。師曰。兩手捧不起。
0223c15: 新羅臥龍禪師雲元禪師法嗣　問。如何是大人相。師
0223c16: 曰。紫羅帳裏不垂手。曰為什麼不垂手。師曰。不尊
0223c17: 貴。曰十二時中。如何用心。師曰。猢猻喫毛蟲。
0223c18: 新羅泊巖和尚谷山藏禪師法嗣　話句刪已巳上。見第十七卷。
0223c19: 新羅雲住和尚雲居膺禪師法嗣　無話句即照通和尚。
0223c20: 新羅慶猷禪師雲居膺禪師法嗣　無話句。
0223c21: 新羅慧禪師雲居膺禪師法嗣　無話句。
0223c22: 新羅龜山和尚長慶稜禪師法嗣　有舉相國裴公休。啟
0223c23: 建法會。問看經僧。是什麼經。僧曰。無言童子經。公
0223c24: 曰。有幾卷。僧曰兩卷。公曰。既是無言。為什麼有
0224a01: 兩卷。僧無對。師代曰。若論無言。非唯兩卷已上。見第十八
0224a02: 卷。
0224a03: 新羅慧雲禪師白兆圓禪師法嗣　無話句見第二十三卷。
0224a04: 又若拈頌所載諸師問答。亦賴丹霞淳公。播之於歌
0224a05: 頌見拈頌第二十六卷。
0224a06: 新羅泊巖和尚　僧問。如何是禪。師云。古塚不為
0224a07: 家　丹霞淳頌。故國清平久有年。白頭猶自戀生
0224a08: 緣。牧童解忘功業。懶放兒孫不把鞭泊巖。又因僧問。如何
0224a09: 是道。師云。徒勞車馬跡○又因僧問。如何是教。師云。貝葉收不盡○丹霞頌文。今刪之。
0224a10: 新羅大嶺禪師　僧問。如何是一切處清淨。師云。
0224a11: 折璚枝寸寸是寶。栴檀片片皆香○丹霞淳頌。
0224a13: 巧拙。靈苗花秀不知春。
0224a14: 新羅雲住禪師　僧問。如何是諸佛師。師云。文殊
0224a15: 聳耳○丹霞淳頌。無相光中未兆身。清渺漠豈
0224a16: 為。一輪明月當軒照。玉殿蕭蕭不見人。
0224a17: 孤雲四山銘。其於新羅名德。為實蹟。
0224a18: 無染國師　葆光塔銘云。無染。於圓覺祖師。為十
0224a19: 世孫。達摩諡謚圓覺俗姓金氏。武烈王八代孫長慶初。舟入唐遊。
0224a20: 歷佛光寺。問道如滿。即香山白樂天之空門友去謁麻谷寶徹
0224a21: 和尚。見上傳燈錄會昌五年來歸。咸通十二年。景文王十一年
0224a22: 召居尚州深妙寺。乾符三年。僖宗丙申復至王居。文德
0224a23: 元年。真聖王二年示滅塔在公州聖住寺。
0224a24: 法性禪師　葆光塔銘云。無染大師。零染于雪山
0224b01: 五色石寺。有法性禪師。叩駿伽門。少乘法于中夏
0224b02: 者大師。師事數年。探索無孑遺。
0224b03: 釋澄大德　葆光塔銘云。無染大師。問驃訶健拏
0224b04: 華嚴經子浮石山。石順興釋澄大德。日敵三十夫。藍茜
0224b05: 沮本色寂照塔鉻云。智澄大師。就學于浮石山。即石澄大德也。
0224b06: 昭玄大德　葆光塔銘云。無染示滅。門人照玄大
0224b07: 德。釋通賢。四天王寺上座釋慎符。請贈諡謚洎塔銘。
0224b08: 教曰可塔銘。又有詢。又圓藏。靈源。玄影等四人。得其清淨之法。僧亮。普慎。心光等三人。皆無
0224b09: 染之門人。
0224b10: 崇唱禪師　崇福寺在慶州云。景文王。安身代邸。
0224b11: 太子時注意茲門。仍請芬皇寺僧崇唱。修奉梵居此唐
0224b12: 懿宗咸通年間人。
0224b13: 決言大德　崇福寺云。景文王。遽命有司。虔修
0224b14: 法會。華嚴大德釋決言。承旨。於當寺講經五日咸通
0224b15: 六年事○文又云。釋門二傑。曰賢諒神解。督其事○源流云。決言與順應。海印寺于伽耶山。
0224b17: 道義。西汎賭西堂之奧注云。長慶五年己巳。道義。行化楓岳雪岳。至文德二
0224b18: 年己已酉○慈弘案。道義大師。寶林之先德也。
0224b19: 洪陟大師　寂照塔銘云。興德王之時。洪陟大師。
0224b20: 亦西堂澄心。南岳休足。注云。陟師法嗣。德興大王。宣康太子源流云。
0224b21: 道義彌陟。皆西堂智藏大師法嗣。
0224b22: 靜眾無相大師　寂照塔銘云。洪陟以降。為巨擘
0224b23: 者。可屈指焉。西化去中國靜眾寺無相。注云。靜眾在唐。玄宗禮敬
0224b24: 殊甚。柳宗元起影堂。李商隱為銘。其門人無住。亦名僧也常山慧覺。注見下益
0224c01: 州金。鎮州金者是禪譜云。黃梅子金生石也。
0224c02: 常山慧覺大師　見上注云。馬和尚。字慧覺。金雲卿之弟。
0224c03: 太安慧徹國師　寂照塔銘云。東歸。則前所敘北
0224c04: 山義。即道義南岳陟即洪陟而降。太安徹國師。惠目育。
0224c05: 無可考智力聞。智力。寺名也雙溪炤。即慧炤神興彥。忠彥。見傳燈
0224c06: 湧泉體。覺體。見傳燈珍丘休。注云。玄昱覺休。即鹽官安法嗣雙峰雲。即覺
0224c07: 雲孤山日。品日。見傳燈兩朝國師聖住染。即無染菩提宗
0224c08: 注云。惠雲。即無染嗣○源流云。太安惠徹。字法寶。姓朴氏。慶
0224c09: 州人。諡謚寂忍。西堂法嗣。在谷城相裏寺。
0224c10: 賢溪智證大師　寂照塔銘云。大師金姓子。寂照本智
0224c11: 證之塔號道憲。字智詵。長慶甲辰現于世。中和壬寅
0224c12: 歸乎寂。發蒙乎梵體大德。亶貝于瓊儀律師。探玄
0224c13: 于惠隱嚴君。即法師受默于楊孚令子即禪師○塔在曦陽山鳳
0224c14: 岩寺。而賢溪山安樂寺。師所居也。
0224c15: 法朗禪師　寂照塔銘云。智證。以唐四祖。為五世
0224c16: 父。道信之旁出東漸于海。雙峰四祖號子。法明孫。慎行曾
0224c17: 孫。導範玄孫。惠隱末孫也。謂智證杜中書正倫纂銘
0224c18: 云。四祖銘遠方奇士。異域高人。無憚險途。來至珍所。
0224c19: 謂法朗肅宗皇帝。貽天什曰。龍叟渡海不憑筏。
0224c20: 玄亮禪師　寂照塔銘云。正法大統釋玄亮。聲九
0224c21: 獻康。大王允之。教南泉郡統僧訓弼。亦金姓標別
0224c22: 墅劃生場。
0224c23: 俊恭禪師　寂照塔銘云。沈忠。聞大師名白言。弟
0224c24: 子有剩地。在曦陽山。鳳巖龍谷。至中和幸丑年。教
0225a01: 遣前安輪寺僧統俊恭。標定彊域塔銘又云。門人性蠲。敏休。楊子
0225a02: 孚。繼徹等。咸得鳳尾○又云。門人英爽來促受辛。
0225a03: 真鑒禪師　真鑒云。。在智異山雙溪寺師諱慧昭。俗姓
0225a04: 崔氏。全州金馬人。父曰唱元。貞元二十年。舟入唐。
0225a05: 行至滄州。謁禪鑒大師馬祖之旁傳削染。徒中目為黑
0225a06: 頭陀。元和五年。與鄉僧道義邂逅。太和四年來歸。
0225a07: 文宗庚戌年憩錫於尚州露岳長柏寺。又至康州知異
0225a08: 山。因於花開谷三法和尚蘭若遺基。纂修堂宇。師
0225a09: 乃曹溪之玄孫。是用建六祖影堂。魚山梵唄。即師之遺音文
0225a10: 聖王時。示滅慧昭。一作慧炤。
0225a11: 近所刻佛祖源流所載。新羅名德駁。繆不可徵信。
0225a12: 今姑附見。以備參考。
0225a13: 阿度和尚　寂照塔註云。阿度。作桃李寺于冷山
0225a14: 中。
0225a15: 神行禪師　源流云。新羅兵部侍郎全貞。撰神
0225a16: 行。在晉州斷俗寺寂照塔註云。憲德王十三年。北宗神行先導。南宗道義繼
0225a17: 主。
0225a18: 穀成禪師　源流云。茲莊律師弟子三人。即僧實。
0225a19: 祖日。穀成。
0225a20: 無上禪師　源流云。普依大師。字智法。已巳見上元曉
0225a21: 義湘。嘗在塔下。親稟涅槃經。有弟子十一人。曰無
0225a22: 上。寂滅。義融。智藪。一乘。水澤。四大。開元。明德。開心。
0225a23: 普明。
0225a24: 真表律師　源流云。邊山文殊寺。有弟子九人。
0225b01: 曰永心。融宗。信芳。體真。珍海。真善。釋忠。佛陀耶。
0225b02: 觀機禪師　道成禪師○源流云。江包山二聖也。
0225b03: 又有弟子七人。曰白牛。師檄。師楪。師道。義子。陽成。
0225b04: 梵令勿女。
0225b05: 圓安禪師　源流云。圓光法師弟子。
0225b06: 順應大德　源流云。與決言。海印寺。
0225b07: 其聲跡可尋者。亦不詳著其源委。
0225b08: 勝佺禪師華嚴宗主。以石髑髏十餘板。為其徒講論。
0225b09: 和淨國師高麗平章事幹文俊。撰銘。廉居禪師長興寶林寺先德。
0225b10: 迦智山普照禪師廉居法嗣。名體真。姓金氏。熊津人。
0225b11: 玄光法師熊川人。行真大師法嗣。緣光法師智音大師法嗣。
0225b12: 永才法師遇賊六十餘人。作歌化之。賊皆落髮為徒。同入智異山。不復跡世。
0225b13: 智宗國師名勝妙。在原州玄溪山居須寺。高麗崔撰。
0225b14: 朗空禪師。在昌原鳳林寺。新羅兵部侍郎崔仁衷撰。
0225b15: 道詵國師在光陽玉龍寺。高麗崔惟清撰。
0225b16: 洞真大師名度甫。姓金氏。靈岩人。。在光陽玉龍寺。
0225b17: 表訓禪師建表訓寺。惠丘法師建邊山來蘇寺。
0225b18: 安信法師建寶光寺。耽密禪師建寶賢寺。
0225b19: 義照和尚建美黃寺。惠清禪師居芭蕉寺。
0225b20: 南雲禪師居雙寺。順支禪師居五臺山。
0225b21: 寂禪師居金山寺。僧統龍正禪師疑亦金山寺。
0225b22: 通靈和尚居天冠山。覺真國師居佛岬寺。
0225b23: 杜雲禪師居喬僧寺。能如禪師居喬僧寺。
0225b24: 義信禪師居法住寺。
0225c01: 其絕無聲跡者。開列名字。以後考。
0225c02: 寶讓和尚　去會長老　備法師　玄泰法師
0225c03: 　良志法師　惠業大彌　阿離拔麼　惠輪法師
0225c04: 　求等法師　玄恪法師　圓勝律師　大安法師
0225c05: 　玄游法師　惠宿法師　禪師　能仁禪師
0225c06: 　零照禪師　蛇福聖者　崇濟法師　浮雪居士
0225c07: 　神休禪師　惠空禪師　梵修法師　心地大師
0225c08: 　大賢瑜珈　法海華日　理貞大師　惠通和尚
0225c09: 　希浪祖師　繹結大師　密本法師　緣會大師
0225c10: 　明朗大師　朗智法師　安惠大師　朗融大師
0225c11: 　惠現法師　秀台大師　義安大德　廣學大德
0225c12: 　國教大德　波君大德　孔宏長者　迎如大師
0225c13: 　大緣大德　念佛大師　廣德法師　嚴莊法師
0225c14: 　景興國師　彥禪師　法州禪師　宏廓禪師
0225c15: 　瑞岩和尚　遵梵禪師　哲鑒國師　賢俊禪師
0225c16: 　起祖師　佛頂和尚　定賢禪師
0225c17: 　大無為禪師
0225c18: 補遺　無為寺迴微國師唐懿宗咸通五年生。照宗大順二年入中國。天
0225c19: 祐二年。重修基北。石晉開運三年立○無為寺。在康津。
0225c20: 至若高麗禪教。本出杭州慧日之宗。年代未遠。今姑
0225c21: 略之。
0225c22: 佛祖通載云。宋太祖末年。杭州慧日永明智覺禪
0225c23: 師示寂。諱延壽師。著宗鏡錄一百卷。高麗國王。覽師
0225c24: 言教。遣使書。敘弟子禮。奉金縷袈裟。紫晶數珠。
0226a01: 金澡灌等。彼國僧三十六人。親承印記歸國。各化
0226a02: 一方○慈弘案。宋太祖末年。即高麗光宗末年也。
0226a03: 即開寶八年乙亥光宗戊辰。以僧惠居為國師。坦文為王
0226a04: 師。史云。王。崇奉緇流。以為師傅。自是以後。子孫相承。世為家法。多創寺剎此二人。亦
0226a05: 必在三十六人中。然則高麗禪宗。皆出於杭州慧
0226a06: 禪師矣。
