0201c15: 
0201c16: 
0201c17: 宗門拈古集卷第三十五
0201c18: 
0201c19: 古杭白巖嗣祖沙門　淨符　集
0201c20: △青六
0201c21: 韶州雲門文偃禪師青六雪峰存嗣到湖。聞上堂曰。莫道
0201c22: 未了底人長時浮逼逼地。設使了得底。明明得知有
0201c23: 去處尚乃浮逼逼地。門下問首座。適來和尚意作麼
0201c24: 生。曰浮逼逼地。門曰首座久在此住。頭白齒黃。作者
0202a01: 個語話。曰上座又作麼生。門曰。要道即道。見即便見。
0202a02: 若不見莫亂道。曰只如道浮逼逼地又作麼生。門曰。
0202a03: 頭上著枷。下著杻。曰與麼則無佛法也。門曰此是
0202a04: 文殊普賢大人境界。
0202a05: 溈山云。大凡撥草瞻風須是其人。雲門可謂青
0202a06: 天霹旱地震雷。直得百里魂慮變懾。不見道。驚
0202a07: 須是英靈漢。敵勝還他獅子兒。
0202a08: 黃龍新云。雲門以錐錐地。首座以刀剜空。直饒齊
0202a09: 下錐刀。未免頭上著枷下著杻。
0202a10: 寶掌白云。雲門大似按劍鴻門。氣衝牛斗。其時雖
0202a11: 有猛將如雲謀臣如雨。也只得斂歛有分。何故。眼
0202a12: 空宇宙誰當敵。三尺龍泉照膽寒。
0202a13: 雲門因僧問。如何是法身向上事。門曰。向上與汝道
0202a14: 即不難。作麼生會法身。曰請和尚鑑。門曰。鑑即且置。
0202a15: 作麼生會法身。曰與麼與麼。門曰。者個是長連上
0202a16: 學得底。我且問你法身還解喫飯麼。僧無對。
0202a17: 雪竇顯云。者僧將成九仞之山。不進一簣之土。過
0202a18: 在什麼處。
0202a19: 積翠永云。雲門直得入泥入水。
0202a20: 保福展代僧云。欠他一粒也不得。
0202a21: 昭覺勤云。雲門可謂驅耕夫之牛。奪饑人之食。權
0202a22: 衡佛祖龜鑑宗乘。所以後來尊宿各出眼目互相
0202a23: 扶豎。雖然如是。只明得法身邊事。未明得法身向
0202a24: 上事。且如何是法身向上事。域中無背面。閫外有
0202b01: 威權。
0202b02: 南堂靜云。者僧敢將游艇子撩撥洞庭湖。殊不知
0202b03: 雲門金鏃慣調曾百戰。鐵鞭多力恨無讎。若是大
0202b04: 隨又且不然。者僧也拈。雲門也架閣。且作麼生
0202b05: 會法身。良久云。任從滄海變。終不為君通。
0202b06: 天童傑云。雲門渾剛打就生鐵鑄成。不動鉗鎚火
0202b07: 星迸散。永菴主冷處著把火。義出豐年。保福處
0202b08: 愛入頭。未免傍觀者哂。天童據款結案。也要諸方
0202b09: 撿點。若撿點得出。生陷無間地獄。
0202b10: 南堂欲云。若論戰也。個個立在轉處。者僧眨得眼
0202b11: 來。槍頭早在雲門手裏。直得上天無路入地無門。
0202b12: 雪竇更要進土在。還委悉麼。箭穿紅日影。須是射
0202b13: 鵰人。
0202b14: 古南門云。君子務本。者僧喫飯不知下落。便問法
0202b15: 身向上事。自非雲門明鑑秋毫。焉到水窮山盡。雪
0202b16: 竇云將成九仞之山不進一簣之土。只恐不是玉。
0202b17: 是玉也太奇。
0202b18: 清化云。韶陽如大冶紅爐。慣煉精金。者僧將
0202b19: 一錠汞銀不覺入爐便了。要會法身向上事麼。故
0202b20: 國無消息。家鄉絕往還。
0202b21: 雲門問新到汝是甚處人。曰新羅。門曰將什麼過海。
0202b22: 曰草賊大敗。門引手曰為什麼在我手裏。曰恰是。門
0202b23: 曰一任跳。僧無對。
0202b24: 雪竇顯別雲門後語云。噓噓。又云。雲門老漢龍頭
0202c01: 蛇尾。放過者僧。為什麼在我手裏。恰是。劈脊便棒。
0202c02: 溈山云。雲門雪竇只知步步登高。大溈即不然。
0202c03: 為什麼在我手裏。恰是。便乃呵呵大笑。不見道殺
0202c04: 人刀活人。
0202c05: 南堂欲云。者僧過得海來。恰值落在雲門手裏。雪
0202c06: 竇推波助瀾。可謂小出大遇。
0202c07: 白巖符云。雪竇斬釘截鐵。大溈放兩拋三。雖然各
0202c08: 出隻眼。總不堪與雲門把手。殊不知雲門老漢豁
0202c09: 達大度。雖百億須彌盧包納有餘。又豈在乎一新
0202c10: 生犢子。為什麼在我手裏。恰是。如今不許蹈二老
0202c11: 舊轍。試別道看。
0202c12: 雲門上堂。直得盡乾坤大地無纖毫過患。猶是轉句。
0202c13: 不見一色始是半提。更須知有全提底時節。
0202c14: 烏石道云。雲門雷聲甚大雨點全無。當時若有個
0202c15: 漢。待道更須知有全提底時節。便與掀倒禪。管
0202c16: 取雲門一場敗缺。
0202c17: 雲門曰。盡大地是個解脫門。枉作佛法會。何不見
0202c18: 山是山見水是水。
0202c19: 師林則云。潦倒雲門前言不應後語。如今盡大地
0202c20: 人見山何曾喚作水。見水何曾喚作山。既不作佛
0202c21: 法會。又喚什麼作解脫門。我眼本正。因師故邪。邪
0202c22: 師過謬。非眾生咎。喝一喝。
0202c23: 雲門因僧問。如何是西來意。門曰長連上有粥有
0202c24: 飯。
0203a01: 師林則云。跛阿師只會現成受用。不知稼穡艱
0203a02: 難。若問老僧。向他道。元日人日。未有不陰。料想
0203a03: 今年桃李貴。不如井底種林檎。
0203a04: 雲門示眾。拈拄杖曰。凡夫實。謂之有。二乘析。謂之無。
0203a05: 緣覺謂之幻有。菩薩當體即空。衲僧見拄杖但喚作
0203a06: 拄杖。行但行。坐但坐。總不得動著。
0203a07: 徑山杲云。我不似雲門。將空剜窟。驀拈拄杖
0203a08: 云。拄杖子不屬有。不屬無。不屬幻。不屬空。卓一下
0203a09: 云。凡夫二乘緣覺菩薩。盡向者裏各隨根性悉得
0203a10: 受用。唯於衲僧分上為害為冤。要行不得行。要坐
0203a11: 不得坐。進一步被拄杖子迷路頭。退一步被拄
0203a12: 杖子穿鼻孔。只今莫有不甘的麼。試出來與拄
0203a13: 杖子相見。如無。來年更有新條在。惱亂春風卒未
0203a14: 休。
0203a15: 天寧琦云。凡夫不合起有見。二乘不合起無見。緣
0203a16: 覺不合起幻有見。菩薩不合起當體即空見。不可
0203a17: 放過。雲門老漢貪觀白浪。失手橈。累他天下衲
0203a18: 僧總落拄杖圈繢。放過不可。好與一坑埋。
0203a19: 愚菴盂拈拄杖云。凡夫二乘緣覺菩薩總向者裏
0203a20: 著倒。直得行不得。坐不得。動不得。靜不得。擿下云。
0203a21: 如今拋向東洋大海裏。免教向者枯木上生枝生
0203a22: 葉。
0203a23: 雲門舉馬大師道。一切語言是提婆宗。以者個為主。
0203a24: 乃曰。好語。只是無人問我。時有僧便問。如何是提婆
0203b01: 宗。門曰。西天九十六種。你是最下種。
0203b02: 雪竇顯云。赤旛被者僧奪了也。
0203b03: 白巖符云。雪竇道赤旛被者僧奪了也。噫。也只見
0203b04: 到者裏。殊不知馬祖當時恁麼道。早是義墮。
0203b05: 雲門問僧甚處來。曰江西。門曰江西一隊老漢寐語
0203b06: 住也未。僧無對。
0203b07: 法眼益云。大小雲門被者僧勘破。
0203b08: 五雲逢云。什麼處是勘破雲門處。要會麼。法眼亦
0203b09: 被者僧勘破。
0203b10: 寶壽方云。大小雲門只見他非。要且不知己已過。
0203b11: 無量現云。我若作者僧。當時見雲門恁麼道。但禮
0203b12: 拜了退。
0203b13: 白巖符云。大小韶陽明於責人昧於責己已。大似個
0203b14: 燈臺子相似。惟者僧無語。不曾見作家來。
0203b15: 雲門到灌溪。有僧舉溪上堂語曰。十方無壁落。四面
0203b16: 亦無門。淨。赤灑灑。沒可把。上座作麼生會。門曰。
0203b17: 舉即易。出也大難。曰上座不肯和尚與麼道那。門曰
0203b18: 你適來恁麼舉那。曰是。門曰你驢年夢見灌溪。曰某
0203b19: 甲話在。門曰。十方無壁落。四面亦無門。你道大梵天
0203b20: 王與帝釋天商量甚麼事。曰豈干他事。門喝曰逐隊
0203b21: 喫飯漢。
0203b22: 天童忞曰。大凡舉話須知話之起倒。者僧既不是
0203b23: 弄潮手。空將鼻孔與人扭。廣潤見處也要諸人
0203b24: 共知。拈拄杖云。看看。望海鑯動也。跳上瑞雲峰
0203c01: 頂。壓著諸人頂門。是你還解避也無。良久云。十
0203c02: 方無壁落。四面亦無門。淨。赤灑灑。沒可把。甚
0203c03: 處去也。抴拄杖一時打散。
0203c04: 雲門問直歲甚處去來。曰刈茅來。門曰刈得幾個祖
0203c05: 師。曰三百個。門曰。朝打三千。暮打八百。東家杓柄長。
0203c06: 西家杓柄短。又作麼生。直歲無語。門便打。
0203c07: 溈山云。直歲為眾竭力。到雲門面前乃力盡神
0203c08: 疲。何故。棋逢敵手難藏倖。水到滄溟始識波。
0203c09: 徑山杲云。直歲無語。有三百個祖師證明。雲門令
0203c10: 雖行。要且棒頭無眼。
0203c11: 溈山果云。者僧若具眼。見雲門恁麼道。但云和尚
0203c12: 休要把髻投衙。擬議之間。隨手便摵。不惟慶快平
0203c13: 生。亦乃參學眼正。
0203c14: 天寧琦云。大小雲門被直歲勘破。
0203c15: 雲門示眾。盡十方世界乾坤大地。以拄杖畫一畫曰。
0203c16: 百雜碎。
0203c17: 雪竇顯云。者漢是即是。要且未有出身路。如今拄
0203c18: 杖在雪竇手裏。復橫按云。東西南北甚處得來。
0203c19: 古南門云。雲門雪竇向萬仞崖頭垂手。不妨各有
0203c20: 出身之路。雖然如是。無風波。
0203c21: 資福侶云。雲門雪竇。一人舞百尺寒松。一人坐千
0203c22: 尋巨浪。撿較將來。忒煞驚動眾。拈拄杖云。者是
0203c23: 凌霄峰得來底。乃擲下。
0203c24: 雲門示眾。三乘十二分教。達磨西來。放過即不可。若
0204a01: 不放過。不消一喝。
0204a02: 雪竇顯舉畢隨後喝一喝云。大眾。好喝。且道落在
0204a03: 什麼處。若要鼻孔遼天。辨取者一喝。
0204a04: 開先金云。辨即辨矣。三乘十二分教著在什麼處。
0204a05: 直饒你知得著處分明。三十棒一棒也少你不得。
0204a06: 何故。不見道放過即不可。
0204a07: 雲門示眾。直得觸目無滯達。得名身句身一切法空。
0204a08: 山河大地是名身。亦不可得。喚作三昧性海俱備。猶
0204a09: 是無風之波。直得忘知於覺。覺即佛性。喚作無
0204a10: 事人。更須知有向上一竅在。
0204a11: 天童覺云。賓主不諳。二俱有過。各與二十棒。祇如
0204a12: 向上一竅又作麼生。犀因翫月紋生角。象被雷驚
0204a13: 花入牙。
0204a14: 徑山杲云。潑油救火渾閑事。雪上加霜愁殺人。
0204a15: 天童忞云。山僧即不然。收拾詩書歸舊隱。鳥啼花
0204a16: 笑一般春。
0204a17: 龍池微云。雲門打葛藤。不出知解。若是向上一竅。
0204a18: 未夢見在。且道如何是向上一竅。遂震威一喝。
0204a19: 博山奉云。向上一竅是什麼脫丘。
0204a20: 報恩琇云。雲門慈悲之故。而有落草之談。
0204a21: 大覺昇云。諸人要見雲門麼。昔日曾擔睦州板。一
0204a22: 朝伸屈在靈樞。所以病多諳藥性。路遠說途艱。若
0204a23: 是俊鷹快。總無恁麼事。
0204a24: 雲門因僧問。秋初夏末。前程若有人問。作麼生祇對。
0204b01: 門曰大眾退後。曰未審過在甚麼處。門曰還我九十
0204b02: 日飯錢來。
0204b03: 溈山云。者僧貪程太速。致使雲門隨索飯錢。如
0204b04: 今還有識雲門者麼。出來與大溈相見。良久云。不
0204b05: 是弄潮人。休入洪波裏。
0204b06: 昭覺勤云。者僧貪觀白浪。雲門見機而作。雖然斬
0204b07: 釘截鐵。未是本分草料。有問崇寧。只對道驢事未
0204b08: 去馬事到來。待伊如何若何。劈脊便打。
0204b09: 護國元云。老韶陽據虎頭收虎尾則不無。斬釘截
0204b10: 鐵猶欠一著。或有問護國。劈脊便打。待伊道過在
0204b11: 甚麼處。向道我不似雲門索飯錢。
0204b12: 天童覺云。大眾退後。衲僧去就。豈用機關。那容體
0204b13: 究。蓑翁老熟慣波瀾。橈棹不施船放流。
0204b14: 天童華云。者僧有迎刃底謀略。雲門具殺活底手
0204b15: 段。雖然如是。應菴門下更須勘過了打。
0204b16: 天童傑云。平如鏡面。嶮似刀山。者僧有破關底機
0204b17: 謀。雲門善用不戰屈人兵底手段。雖然如是。鼻孔
0204b18: 在靈隱手裏。
0204b19: 天寧琦云。放過即不可。作麼生祇對。但對他道。七
0204b20: 十二棒翻成一百五十。過在甚麼處。對他道。你但
0204b21: 喫棒。我要者話行。
0204b22: 南問云。雲門可謂知機觀變。善為切磋。檢點將
0204b23: 來。亦是慈悲之故有落草之談。諸人且如何委悉。
0204b24: 去路一身輕似葉。高名千古重如山。
0204c01: 雲門示眾。你若不相當。且覓個入頭處。微塵諸佛在
0204c02: 你舌頭上。三藏聖教在你跟底。不如悟去好。還有
0204c03: 人悟得麼。出來對眾道看。
0204c04: 雪竇顯云。然則養子之緣。怎奈壓良為賤。其間或
0204c05: 有不甘底出來掀倒禪。豈不是大丈夫漢。然雖
0204c06: 如是。且問據個甚麼道理。乃驀拈拄杖云。洎合停
0204c07: 囚長智。擊禪下座。
0204c08: 昭覺勤云。崇寧今日土上加泥。敢道直得溈山水
0204c09: 牯牛。觸殺東海鯉魚。陝陜府鐵牛吞嘉州大象。
0204c10: 雲門因僧問。如何是透法身句。門曰北斗裏藏身。
0204c11: 玉泉皓因張無盡舉傅大士與洞山二頌。皓云。此
0204c12: 只頌得法身。未頌得法身向上事。盡云如何是法
0204c13: 身向上事。皓云。昨夜雨烹。打倒蒲萄棚。知事普
0204c14: 請行者人力。拄的拄撐的撐。撐撐拄拄到天明。依
0204c15: 舊可憐生。
0204c16: 徑山杲云。雲門只答得法身句。未答得透法身句。
0204c17: 今日有問徑山。如何是透法身句。向道蟭螟眼裏
0204c18: 放夜市。大蟲舌上打鞦韆。
0204c19: 天童悟云。通玄又且不然。有問如何是透法身句。
0204c20: 劈脊便棒。縱使不會。管教永劫不忘。
0204c21: 白巖符云。韶陽老漢是透過法身那邊的人。與麼
0204c22: 答話。笑殺皓布。者裏有問如何是透法身句。向
0204c23: 道本舖發賣南北川廣生熟藥材。下顧者認招牌
0204c24: 為記。
0205a01: 雲門因僧問。如何是和尚家風。門曰有讀書人來報。
0205a02: 徑山杲云。讀書人既到者裏。且如何與伊相見。乃
0205a03: 云不是冤家不聚頭。
0205a04: 天童悟云。和尚家風。雲門盡情說了。相見之意。大
0205a05: 慧不妨道破。祇如相見後又作麼生。乃云。君向瀟
0205a06: 湘我向秦。
0205a07: 雲門因僧問。如何是諸佛出身處。門曰東山水上行。
0205a08: 昭覺勤云。者裏則不然。有問如何是諸佛出身處。
0205a09: 向道薰風自南來。殿角生微。
0205a10: 高峰妙云。二老雖具頂門正眼。其本源。天地懸
0205a11: 隔。
0205a12: 徑山琇云。東山昭覺恁麼提持。鄭州出曹門。妙喜
0205a13: 悟去。真州望長蘆。徑山見處也要諸人共知。諸佛
0205a14: 出身處。渾不用思惟。早晨喫白粥。如今肚又饑。
0205a15: 烏石道云。雲門跟浮逼逼。未點地。圓悟坐在
0205a16: 家舍。寸步不移。檢點將來。總未會諸佛出身處在。
0205a17: 若有問烏石。如何是諸佛出身處。但向道。奇怪石
0205a18: 頭形似虎。火燒松樹勢如龍。
0205a19: 龍池傳云。山僧則不然。有問如何是諸佛出身處。
0205a20: 向道西河火裏坐。
0205a21: 雲門信云。東山水上行則不難。須彌安嘴上如何
0205a22: 理會。
0205a23: 南問云。二老答處。不是高峰大難委悉。諸人切
0205a24: 不得錯會。有問理安。如何是諸佛出身處。但對道
0205b01: 吾常於此切。且道與古人是同是別。
0205b02: 愚菴盂云。韶陽昭覺二大老。可謂得之于心應之
0205b03: 于手。眉毛中挂五座須彌。鼻孔裏藏四大海水。要
0205b04: 扶個諸佛出身處。洲萬里。
0205b05: 靈隱禮云。韶陽佛果二大老。雖則陷虎物正按
0205b06: 旁提。檢點將來。於他諸佛出身處大似鄭州出曹
0205b07: 門。今日有問天寧。如何是諸佛出身處。但向道
0205b08: 唳蜀岡三尺雪。烏棲古樹一枝雲。
0205b09: 洞山昱云。提持向上玄關。還他雲門老作家。若是
0205b10: 本分接人。猶欠悟在。設有問山僧。如何是諸佛出
0205b11: 身處。向道三春已巳往孟夏漸熱。且道與雲門是同
0205b12: 是別。
0205b13: 雲門垂語。古佛與露柱相交是第幾機。乃自代云。南
0205b14: 山起雲。北山下雨。
0205b15: 博山來云。古佛在眾生肚裏結冬。眾生在古佛肚
0205b16: 裏度夏。眾生不識古佛。古佛不識眾生。且道南山
0205b17: 起雲北山下雨是甚麼節文。拈拄杖云。向下文長。
0205b18: 雲門因僧問。不起一念還有過也無。門曰須彌山。
0205b19: 圓通善云。此公案或云纔擬問早是過如須彌。或
0205b20: 云如須彌山八風吹不動千古鎮常安。或云為人
0205b21: 難透如須彌山。與麼商量。要且未夢見雲門在。除
0205b22: 是桶子底脫紅絲線斷。方知總不恁麼。不見道三
0205b23: 句明一句。一句明三句。三一不相涉。分明向上路。
0205b24: 天童傑云。大小雲門話頭也不識。
0205c01: 徑山琇云。者僧無量劫來著此貼肉汗衫。若不遇
0205c02: 雲門作家難為脫。
0205c03: 雲門因僧問。和尚壽年多少。門曰七九六十八。曰學
0205c04: 人不會。門曰。不會。為汝減五年。
0205c05: 佛日云。雲門大師一期演唱宗乘。美則美矣未
0205c06: 免翫人喪德。山僧者裏則不然。若有問和尚壽年
0205c07: 多少。但向道拄杖子同年。倘更問拄杖子年多少。
0205c08: 便與劈脊一棒。管取慶快平生。雖然。也是寒山道
0205c09: 底。
0205c10: 雲門上堂。聞聲悟道。見色明心。遂舉起手曰。觀世音
0205c11: 菩薩將錢買胡餅。放下手曰。元來祇是饅頭。
0205c12: 白雲端舉畢。展兩手云。有麼有麼。又搖手云。無也
0205c13: 無也。乃云。曾經大海難為水。除巫山總是。
0205c14: 法雲秀拈拄杖卓一卓云。者個是聲色。那個是心。
0205c15: 良久云。世間無限丹青手。到此都盧不成。
0205c16: 黃龍清云。雲門可謂食飽傷心。諸人切忌向胡餅
0205c17: 裏討汁。
0205c18: 五祖演云。我即不然。乃以手作打杖鼓勢云。棚八
0205c19: 扎。
0205c20: 南堂靜云。老僧即不然。張公喫酒李公醉。李公喫
0205c21: 酒張公醉。張公李公酩酊醉。鼻息如雷甕裏睡。
0205c22: 徑山杲拈拄杖云。者個是色。卓一卓云。者個是聲。
0205c23: 諸人總見總聞。那個是明底心。那個是悟底道。喝
0205c24: 一喝云。貪他一粒米。失半年糧。復卓杖一下。
0206a01: 圓通善云。韶陽老人可謂唱彌高和彌寡。如今
0206a02: 向廷壽拂子頭上入方網三昧。東方入定西方起。
0206a03: 乃至男身入定女身起。還會麼。野色更無山隔斷。
0206a04: 天光直與水相通。
0206a05: 天寧琦云。汝等諸人不是不聞聲。因什麼不悟道。
0206a06: 不是不見色。因甚麼不明心。雲門恁麼堤撕。妙喜
0206a07: 恁麼判斷。一曲兩曲無人會。雨過夜塘秋水深。
0206a08: 仰山欽云。跛師撫憐赤子。動則倒腹傾腸。只是
0206a09: 做造愴忙。帶些粘牙綴齒。欽上座則不然。聞聲悟
0206a10: 道見色明心。卓拄杖云。家家觀世音。
0206a11: 伏龍長云。大小雲門只在聲色裏頭出頭沒。者裏
0206a12: 則不然。拈拄杖卓一卓喝一喝。
0206a13: 雲居莊云。我不似雲門認奴作郎指鹿為馬。驀拈
0206a14: 拄杖云。看看拄杖子穿過諸人髑髏。乃卓一卓。
0206a15: 博山來云。聞聲悟道。空敲不響。又作麼生。見色
0206a16: 明心。清風無形質。又作麼生。胡言漢語即不無。觀
0206a17: 世音菩薩入普門三昧。雲門者漢向甚處摸索。
0206a18: 雪竇雲云。韶陽與麼說話。大似嚼飯餧嬰孩。山僧
0206a19: 則不然。聞聲豈悟道。見色不明心。證取三摩提。南
0206a20: 無觀世音。
0206a21: 雲門問僧什麼處來。曰禮塔來問。曰謔我。曰某甲實
0206a22: 禮塔來。門曰五戒也不持。
0206a23: 保福展云。智不責愚。
0206a24: 汾陽昭云。彼此相鈍置。
0206b01: 雲門因僧問。如何是超佛越祖之譚。門曰胡餅。
0206b02: 徑山杲云。雲門直是好一枚胡餅。要且無超佛越
0206b03: 祖底道理。
0206b04: 松隱然云。妙喜一手一手搦。未免話作兩橛。既
0206b05: 是好一枚胡餅。又道無超佛越祖底道理。諸禪德。
0206b06: 且道妙喜還有為人處也無。參。
0206b07: 天寧琦云。。
0206b08: 天寧傑云。雲門信口垂慈不費心力。天寧不恁
0206b09: 麼。或有問如何是超佛越祖之談。向道清晨喫白
0206b10: 粥。午後便不饑。
0206b11: 安國聰云。妙喜只知其一不知其二。殊不知臨濟
0206b12: 玄要主賓。洞山君臣偏正。乃至百千法門無量妙
0206b13: 義。總不出者枚胡餅。諸人還委悉麼。苟或不然。且
0206b14: 向胡餅裏咬嚼。
0206b15: 雲門垂語。人人盡有光明在。看時不見暗昏昏。作麼
0206b16: 生是諸人光明。自代曰。廚庫山門。又曰。好事不如無。
0206b17: 愚菴盂云。雲門代兩語。一語水裏拈星。一語山頭
0206b18: 張網。大唐國裏打鼓。新羅國裏鳴鐘。料掉沒交涉。
0206b19: 請歸堂喫茶。
0206b20: 靈巖儲卓拄杖云。庫山門一擊洞開了也。杓大
0206b21: 小一任諸人檢點。畢竟光明在什麼處。不見道
0206b22: 開口即錯擬心即乖。
0206b23: 雲門因僧問。如何是道。門曰透出一字。
0206b24: 徑山杲云。透出一字。不相似。急轉頭來。張三李
0206c01: 四。
0206c02: 天寧琦云。天寧作麼生。拈拄杖擊禪云。洎合停
0206c03: 囚長智。
0206c04: 雲門曰。百草頭上道將一句來。眾無語。自代曰。俱。
0206c05: 昭覺勤云。劄。復云。直得萬機寢削千眼頓開。細如
0206c06: 須彌大如芥子。軟如鐵硬如泥。雖然如是。只道得
0206c07: 一半。或有問山僧。只對他道收。且道落在什麼處。
0206c08: 徑山杲云。普。復云。俱劄普。日輪午。李將軍。射石虎。
0206c09: 雖然透過那邊。枉發千鈞之弩。
0206c10: 天寧琦云。雲門俱。少實多。圓悟劄。了無交涉。妙
0206c11: 喜普。直須薦取。者三個漢各立生涯。搖頭擺尾到
0206c12: 處逢他。深山藏猛虎。淺草露蛇。
0206c13: 靈巖儲云。圓悟老漢不識好惡。錯下名言。雲門當
0206c14: 時恁麼答話。惑亂人不少。那堪土上加泥。今日若
0206c15: 有人問國清。百草頭上道將一句來。拽拄杖劈脊
0206c16: 便打。何故。免教伊在百草頭上躲跟。
0206c17: 佛川宗云。一把柳絲收不得。和搭在玉欄杆。
0206c18: 雲門因僧問。十二時中作麼生得不空過。門曰你向
0206c19: 甚麼處著此一問。曰學人不會請和尚舉。門曰。舉不
0206c20: 顧。即差互。擬思量。何劫悟。
0206c21: 夾山豫云。雲門恁麼為人。正是前頭打得著。後頭
0206c22: 打不著。若是山僧。待道學人不會請和尚舉。劈頭
0206c23: 一棒。向伊道逢人切莫錯舉。
0206c24: 雲門問僧看什麼經。曰瑜伽論。門曰義墮也。曰甚麼
0207a01: 處義墮。門曰自領出去。
0207a02: 中峰本云。雪上霜。枷上杻。覿面無私。移星換斗。要
0207a03: 見者僧話墮處麼。且待三十年後。
0207a04: 雲門示眾。光不透脫有兩般病。一切處不明面前有
0207a05: 物是一。透得一切法空。隱隱地似有個物相似。亦是
0207a06: 光不透脫。又法身亦有兩般病。得到法身為法執不
0207a07: 忘。己已見猶存。坐在法身邊是一。直饒透得法身去。放
0207a08: 過即不可。子細檢點將來。有甚麼氣息。亦是病。
0207a09: 博山來云。造精之極。研極之疵。非慧目莫能鑑。若
0207a10: 夫心知體合。截流注之病根。達本忘情。鏡無己巳之
0207a11: 景象。除是向威音那畔分身。十字街頭打睡底漢。
0207a12: 方可診候。不然莫將日瘧作傷寒。
0207a13: 愚菴盂云。世尊三昧迦葉不知。迦葉三昧阿難不
0207a14: 知。阿難三昧商那和修不知。佛祖三昧眾生不知。
0207a15: 眾生三昧山河大地不知。燈籠三昧露柱不知。打
0207a16: 破情識窠臼。掀翻從前鬼窟。柏樹子開花。空粉
0207a17: 碎。且道是三昧是病。若檢點得出。好參雲門禪。若
0207a18: 檢點不出。不免髑髏前見鬼。
0207a19: 雲門因僧問。父母佛前懺悔。佛祖向什麼
0207a20: 處懺悔。門曰露。
0207a21: 育王雪云。雲門具殺人不眨眼底手段。被者僧輕
0207a22: 輕一拶。直得無言可對無理可伸。
0207a23: 雲門因講僧參。經時乃曰。未到雲門時恰似初生月。
0207a24: 及乎到後曲彎彎地。門得知乃問。是你恁麼道耶。曰
0207b01: 是。門曰。甚好。吾問汝。作麼生是初生月。僧乃斫額作
0207b02: 望月勢。門曰。你如此。已巳後失目在。僧經旬日復來。
0207b03: 門又問。你還會也未。曰未會。門曰。你問我。僧便問如
0207b04: 何是初生月。門曰曲彎彎地。僧罔措。後果失目。
0207b05: 瑯覺云。你道佛法靈驗不靈驗。如今有人問瑯
0207b06: 。如何是初生月。向道經堂前打板聲。
0207b07: 白雲端云。者僧失目。雲門和鼻孔不見。雖然如
0207b08: 是。家住□州西。
0207b09: 黃龍新云。語驚時聽。得無動機。若謂者僧失雙目。
0207b10: 入地獄如箭射。
0207b11: 東禪觀云。者僧雖失雙目。光射九天。雲門兩眼雖
0207b12: 存。前明後暗。
0207b13: 雲門上堂。平地上死人無數。過得荊棘林始是好手。
0207b14: 時有僧便出眾曰。與麼則堂中第一座有長處也。門
0207b15: 曰蘇嚕蘇嚕。
0207b16: 溈山云。若非雲門被者僧一問。幾乎將南作北。
0207b17: 黃龍南拈起拂子云。大眾。若喚作拂子。是平地上
0207b18: 死人。不喚作拂子。未透荊棘林在。
0207b19: 五祖演云。太平即不然。平地上個個丈夫。荊棘林
0207b20: 裏坐得始是好手。何故。格。
0207b21: 泐潭清云。只者拂子是荊棘林。諸人作麼生過。直
0207b22: 饒過得。也是猢猻繫露柱。
0207b23: 雲居莊云。雲居則不然。平地上活人無數。入得荊
0207b24: 棘林是好手。或有出來說長說短。拈拄杖便打。何
0207c01: 故。水流溼。火就燥。禍福無門。惟人自召。
0207c02: 笑巖寶云。雲門被者僧一拶。自先跳入荊棘林
0207c03: 中坐地。我則不然。待道與麼則堂中第一座有長
0207c04: 處也。劈頭便打云。汝為什麼又深入者一重。
0207c05: 
0207c06: 宗門拈古集卷第三十五
