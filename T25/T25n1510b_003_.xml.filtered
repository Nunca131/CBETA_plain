0776b25: 
0776c01: 
0776c02: 金剛般若波羅蜜經論卷下
0776c03: 
0776c04: 無著菩薩造＝論【宋】造論
0776c05: 隋南天竺三藏法師達摩岌多譯
0776c06: 經曰。須菩提。譬如有人其身妙大。須菩提
0776c07: 言。世尊。如來說人身妙大則非大身。是故
0776c08: 如來說名大身。佛言。須菩提。菩薩亦如是。
0776c09: 若作是言。我當滅度無量眾生則非菩薩。
0776c10: 佛言。須菩提。於意云何。頗有實法名為菩
0776c11: 薩不。須菩提言。不也世尊。實無有法名為
0776c12: 菩薩。是故佛說一切法無眾生無人無壽
0776c13: 者。
0776c14: 論曰。此下第十七為入證道故。經言。須菩
0776c15: 提。譬如有人其身妙大。如是等顯示入證
0776c16: 道時得智慧故離慢。云何得智。有二種智
0776c17: 故。一攝種性智。二平等智。若得智已得生
0776c18: 如來家。得決定紹佛種。此為攝種性智。得
0776c19: 此已能得妙身。於中妙身者。謂至得身成
0776c20: 就。身得畢竟轉依故。大身者。一切眾生身
0776c21: 攝身故。若於此家長夜願生。既得生已便
0776c22: 得彼身。是名妙身平等智。復有五種平等
0776c23: 因緣。一惡平等。二法無我平等。三斷相
0776c24: 應平等。四無希望心相應平等。五一切菩
0776c25: 薩證道平等。得此等故。得為大身。攝一切
0776c26: 眾生大身故。於彼身中安立非自非他故。
0776c27: 經言。世尊。如來說人身妙大則非大身。是
0776c28: 故如來說名大身等者。於此妙身等中。安
0776c29: 立第一義。如是等是為得智慧。云何離慢。
0777a01: 經言。須菩提。菩薩亦如是。若作是言。我當
0777a02: 滅度無量眾生等。此云何可知。若作是念。
0777a03: 我滅度眾生。我是菩薩。應知。此是慢者非
0777a04: 實義菩薩。為顯示此故。經言。是故佛說一
0777a05: 切法無眾生等。若菩薩有眾生念。則不得
0777a06: 妙身大身故。
0777a07: 經曰。須菩提。若菩薩作是言。我莊嚴佛國
0777a08: 土是不名菩薩。何以故。如來說莊嚴佛土。
0777a09: 莊嚴佛土者即非莊嚴。是名莊嚴佛國土。
0777a10: 須菩提。若菩薩通達無我。無我法者。如來
0777a11: 說名真是菩薩菩薩。
0777a12: 論曰。此下第十八上求佛地。應知。彼地復
0777a13: 有六種。具足攝轉依。具足一國土淨具足。
0777a14: 二無上見智淨具足。三福自在具足。四身
0777a15: 具足。五語具足。六心具足。為國土淨具足
0777a16: 三摩帝故。經言。須菩提。若菩薩作是言。
0777a17: 我莊嚴佛國土。是不名菩薩。如是等此義
0777a18: 為於共見正行中轉故。為斷彼故。安立第
0777a19: 一義。經言。即非莊嚴是名莊嚴國土等。又
0777a20: 經言。須菩提。若菩薩通達無我無我法者。
0777a21: 此言為二種無我故。謂人無我法無我。又
0777a22: 經言。如來說名菩薩。菩薩者為於彼二種
0777a23: 無我中二種正覺故。此等云何顯示。若言
0777a24: 我成就即為人我。取莊嚴國土者是法我
0777a25: 取。此非菩薩。
0777a26: 經曰。須菩提。於意云何。如來有肉眼不。須
0777a27: 菩提言。如是世尊。如來有肉眼。佛言。須菩
0777a28: 提。於意云何。如來有天眼不。須菩提言。如
0777a29: 是世尊。如來有天眼。佛言。須菩提。於意云
0777b01: 何。如來有慧眼不。須菩提言。如是世尊。如
0777b02: 來有慧眼。佛言。須菩提。於意云何。如來有
0777b03: 法眼不。須菩提言。如是世尊。如來有法眼。
0777b04: 佛言。須菩提。於意云何。如來有佛眼不。須
0777b05: 菩提言。如是世尊。如來有佛眼。佛言。須菩
0777b06: 提。於意云何。如恒河中所有沙。佛說是沙
0777b07: 不。須菩提言。如是世尊。如來說是沙。佛
0777b08: 言。須菩提。於意云何。如一恒河中所有沙。
0777b09: 有如是等恒河。是諸恒河所有沙數佛世
0777b10: 界。如是世界寧為多不。須菩提言。彼世界
0777b11: 甚多世尊。佛告須菩提。爾所世界中所有
0777b12: 眾生若干種心住如來悉知。何以故。如來
0777b13: 說諸心住皆為非心住。是名為心住。何以
0777b14: 故。須菩提。過去心不可得。現在心不可得。
0777b15: 未來心不可得。
0777b16: 論曰。此下第二為無上見智淨具足故。經
0777b17: 言。須菩提。於意云何。如來有肉眼不。如是
0777b18: 等於中二種。一為見淨。二為智淨。如來不
0777b19: 唯有慧眼。為令知見淨勝故。顯示有五種
0777b20: 眼。若異此則唯求慧眼見淨故於中略說
0777b21: 有四種眼。謂色攝。第一義諦攝。世諦攝。一
0777b22: 切種一切應知攝。色攝復有二種。謂法界
0777b23: 修果。此為五眼境界。故是初色攝第一
0777b24: 義智力故。世智不顛倒轉。是故第一義諦
0777b25: 攝在。先於中為人說法。若彼法為彼人施
0777b26: 設。此智說名法眼。一切應知中一切種無
0777b27: 功用智。說名佛眼。此等名為見淨。如經須
0777b28: 菩提。於意云何。如恒河中所有沙。如是等
0777b29: 此為智淨。於中心住者。謂三世心。若干種
0777c01: 者。應知有二種。謂染及淨。即是共欲心離
0777c02: 欲心等。世者說過去等分。於此二中安立
0777c03: 第一義故。經言。如來說諸心住皆為非心
0777c04: 住。乃至過去心不可得等。於中過去心不
0777c05: 可得者。已滅故。未來者未有故。現在者第
0777c06: 一義故。為應知中證故安立見。為教彼彼
0777c07: 眾生寂靜心故安立智。於此智淨中。說心
0777c08: 住即非心住。如是見淨中。何故不說眼即
0777c09: 非也。以一住處故。見智淨後安立第一義
0777c10: 故。初亦得成就。
0777c11: 經曰。須菩提。於意云何。若有人以滿三千
0777c12: 大千世界七寶持用布施。是善男子善女
0777c13: 人。以是因緣得福多不。須菩提言。如是世
0777c14: 尊。此人以是因緣得福甚多。佛言。如是如
0777c15: 是。須菩提。彼善男子善女人。人以是因緣
0777c16: 得福德聚多。須菩提。若福德聚有實。如來
0777c17: 則不說福德聚福德聚。
0777c18: 論曰。此下第三為福自在具足故。經言。須
0777c19: 菩提。於意云何。若有人以滿三千大千世
0777c20: 界等。於中亦安立第一義故。經言。須菩提。
0777c21: 若福德聚有實等。
0777c22: 經曰。須菩提。於意云何。佛可以具足色身
0777c23: 見不。須菩提言。不也世尊。如來不應以色
0777c24: 身見。何以故。如來說具足色身。即非具足
0777c25: 色身。是故如來說名具足色身。佛言。須菩
0777c26: 提。於意云何。如來可以具足諸相見不。須
0777c27: 菩提言。不也世尊。如來不應以具足諸相
0777c28: 見。何以故。如來說諸相具足即非具足。是
0777c29: 故如來說名諸相具足。
0778a01: 論曰。此下第四為身具足故。於中復有二
0778a02: 種。一為好具足。二為相具足。為好具足故。
0778a03: 經言須菩提於意云何。佛可以具足色身
0778a04: 見不。如是等於中亦以安立第一義故。經
0778a05: 言。如來說非具足等為相身具足故。經言。
0778a06: 須菩提。於意云何。如來可以具足諸相見
0778a07: 不。如是等。
0778a08: 經曰。佛言。須菩提。於意云何。汝謂如來作
0778a09: 是念。我當有所說法耶。須菩提。莫作是念。
0778a10: 何以故。若人言如來有所說法。則為謗佛。
0778a11: 不能解我所說故。何以故。須菩提。如來說
0778a12: 法。說法者無法可說。是名說法。
0778a13: 論曰。此下第五為語具足故。經言。須菩提。
0778a14: 於意云何。汝謂如來作是念。我當有所說
0778a15: 法耶。如是等於中安立第一義故。經言。如
0778a16: 來說法說法者等。
0778a17: 經曰。爾時慧命須菩提白佛言。世尊。頗有
0778a18: 眾生於未來世聞說是法生信心不。佛言。
0778a19: 須菩提。彼非眾生非不眾生。何以故。須菩
0778a20: 提。眾生眾生者如來說非眾生。是名眾生。
0778a21: 論曰。此下第六心具足。於心具足中復有
0778a22: 六種。一為念處。二為正覺。三為施設大利
0778a23: 法。四為攝取法身。五為不住生死涅槃。六
0778a24: 為行住淨。應知。於心具足中為念處故。經
0778a25: 言。世尊。頗有眾生於未來世。聞說是法生
0778a26: 信心不。如是等此處於諸眾生中。顯示如
0778a27: 世尊念處故。彼非眾生者。第一義故。非不
0778a28: 眾生者。世諦故。是人即為希有第一者。顯
0778a29: 示說第一義。是不共及相應故。此文如前
0778b01: 說。
0778b02: 經曰。佛言。須菩提。於意云何。如來得阿耨
0778b03: 多羅三藐三菩提耶。須菩提言。不也世尊。
0778b04: 世尊無有少法如來得阿耨多羅三藐三菩
0778b05: 提。佛言。如是如是。須菩提。我於阿耨多羅
0778b06: 三藐三菩提。乃至無有少法可得。是名阿
0778b07: 耨多羅三藐三菩提。復次須菩提。是法平
0778b08: 等無有高下。是名阿耨多羅三藐三菩提。
0778b09: 以無眾生無人無壽者。得平等阿耨多羅
0778b10: 三藐三菩提。修一切善法。得阿耨多羅三
0778b11: 藐三菩提。須菩提。所言善法善法者。如來
0778b12: 說非善法。是名善法。
0778b13: 論曰。此下第二於彼心具足中為正覺故。
0778b14: 經言。須菩提。於意云何。如來得阿耨多羅
0778b15: 三藐三菩提耶。如是等於中無有法者。為
0778b16: 離有見過。已顯示菩提及菩提道故。彼復
0778b17: 顯示菩提。有二種因緣。謂阿耨多羅語故。
0778b18: 三藐三佛陀語故。於中經言。無有少法如
0778b19: 來得阿耨多羅者。此為阿耨多羅語故。此
0778b20: 顯示菩提自相故。菩提解脫相故。彼中無
0778b21: 微塵許法有體。是故亦不可得。亦無所有。
0778b22: 應知。經言。復次須菩提是法平等者。為三
0778b23: 藐三佛陀語故。顯示菩提者人平等相。於
0778b24: 中平等者。以菩提法故得知是佛。此中經
0778b25: 言無有高下者。顯示一切諸佛第一義中
0778b26: 壽命等無高下故。經言。以無眾生無人無
0778b27: 壽者。得平等阿耨多羅三藐三菩提者。顯
0778b28: 示菩提。於生死法平等相故。經言。一切善
0778b29: 法得阿耨多羅三藐三菩提者。顯示菩提
0778c01: 道故。經言。所言善法善法者。如來說非善
0778c02: 法。是名善法等者。此安立第一義相故。
0778c03: 經曰。須菩提。三千大千世界中所有諸須
0778c04: 彌山王。如是等七寶聚。有人持用布施。若
0778c05: 人以此般若波羅蜜經乃至四句偈等。受
0778c06: 持讀誦為他人說。於前福德百分不及一。
0778c07: 千分不及一。百千萬分不及一。歐羅分不
0778c08: 及一。數分不及一。優波尼沙陀分不及一。
0778c09: 乃至算數譬喻所不能及。須菩提。於意云
0778c10: 何。汝謂如來作是念。我度眾生耶。須菩
0778c11: 提。莫作是見。何以故。實無有眾生如來度
0778c12: 者。佛言。須菩提。若有實眾生如來度者。如
0778c13: 來則有我人眾生壽者相。須菩提。如來說
0778c14: 有我者。則非有我。而毛道凡夫生者以為
0778c15: 有我。須菩提。毛道凡夫生者。如來說名非
0778c16: 生。是故言毛道凡夫生。
0778c17: 論曰。此下第三於彼生具足中。為施設大
0778c18: 利法故。經言。三千大千世界中。所有諸須
0778c19: 彌山王。如是等於中為安立第一義教授
0778c20: 故。經言。汝謂如來作是念。我度眾生耶。如
0778c21: 是等。又經言。如來則有我人眾生壽者相
0778c22: 等者。此有何義。如來如爾焰而知。是故若
0778c23: 有眾生如來則為有我取。若實無我而言
0778c24: 有我取。為離此著故。經言。須菩提。如來說
0778c25: 有我者。則非有我。如是等。是故但小兒凡
0778c26: 夫有如是取故。經言。須菩提毛道凡夫生
0778c27: 者。如來說名非生。是故言毛道凡夫生故。
0778c28: 經曰須菩提。於意云何。可以相成就得見
0778c29: 如來不。須菩提言。如我解如來所說義。不
0779a01: 以相成就得見如來。佛言。如是如是。須菩
0779a02: 提。不以相成就得見如來。佛言。須菩提。若
0779a03: 以相成就觀如來者。轉輪聖王應是如來。
0779a04: 是故非以相成就得見如來。爾時世尊而
0779a05: 說偈言。
0779a06: 若以色見我以音聲求我
0779a07: 是人行邪道不能見如來
0779a08: 彼如來妙體即法身諸佛
0779a09: 法體不可見彼識不能知
0779a10: 須菩提。於意云何。如來可以相成就。得阿
0779a11: 耨多羅三藐三菩提耶。須菩提。莫作是念。
0779a12: 如來以相成就得阿耨多羅三藐三菩提。
0779a13: 論曰。此下第四於彼心具足中為攝取法
0779a14: 身故。經言。須菩提。於意云何。可以相成就
0779a15: 得見如來不。如是等。於中初偈顯示如所
0779a16: 不應見不可見故。云何不可見。諸見世諦
0779a17: 故。是人行邪靜者。定名為靜。以得禪者。說
0779a18: 名寂靜。說名寂靜者故。又復禪名思惟修
0779a19: 故。於中思者意所攝。修者識所攝。言寂靜
0779a20: 者。即說覺及識。此世諦所攝。應知。彼不能
0779a21: 見者。謂彼世諦行者。第二偈顯示如彼不
0779a22: 應見。及不應因緣。謂初分次分於中偈言
0779a23: 以法應見佛者。法者謂真如義也。此何因
0779a24: 緣。偈言。導師法為身故。以如為緣故。出生
0779a25: 諸佛淨身此不可見但應見法故彼不應
0779a26: 見。復何因緣故不可見。以彼法真如相故。
0779a27: 非如言說而知唯自證知故。不如言說者
0779a28: 非見實不能知故。為顯示此義故。偈言。法
0779a29: 體不可見。彼識不能知故。於此住處中得
0779b01: 顯示以法身應見如來。非以相具足故。若
0779b02: 爾如來雖不應以相具足見。應相具足為
0779b03: 因得阿耨多羅三藐三菩提。為離此著故。
0779b04: 經言。須菩提。於意云何。如來可以相成就
0779b05: 得阿耨多羅三藐三菩提。須菩提莫作是
0779b06: 念等者。此義明相具足。體非菩提亦不以
0779b07: 相具足為因也。以相是色自性故。
0779b08: 經曰。須菩提。汝若作是念。菩薩發阿耨多
0779b09: 羅三藐三菩提心者。說諸法斷滅相。須菩
0779b10: 提。莫作是念。菩薩發阿耨多羅三藐三菩
0779b11: 提心。說諸法斷滅相。何以故。菩薩發阿耨
0779b12: 多羅三藐三菩提心者。於法不說斷滅相。
0779b13: 須菩提。若善男子善女人。以滿恒河沙等
0779b14: 世界七寶持用布施。若有菩薩知一切法
0779b15: 無我得無生法忍。此功德勝前所得福德。
0779b16: 須菩提。以諸菩薩不取福德故。須菩提白
0779b17: 佛言。世尊。菩薩不取福德。佛言。須菩提。
0779b18: 菩薩受福德不取福德。是故菩薩取福德。
0779b19: 論曰。此下第五於彼心具足中。為不住生
0779b20: 死涅槃故。於中有二。一為不住涅槃。二為
0779b21: 不住生死。為不住涅槃故。須菩提。汝若作
0779b22: 是念。菩薩發阿耨多羅三藐三菩提心者。
0779b23: 說諸法斷滅相。如是等。於中經言。於法不
0779b24: 說斷滅者。謂如所住法而通達。不斷一切
0779b25: 生死影像法。於涅槃自在行利益眾生事。
0779b26: 此中為遮一向寂靜故。顯示不住涅槃。若
0779b27: 不住涅槃應受生死苦惱。為離此著顯示
0779b28: 不住流轉故。經言。須菩提。若善男子善女
0779b29: 人以滿恒河沙等世界七寶持用布施。如
0779c01: 是等。於中經言。無我無生法忍者何義。如
0779c02: 來於有為法得自在故。無彼生死法我。又
0779c03: 非業煩惱力生故。無生故名無我。無生者。
0779c04: 此中云何得顯示。如說攝取餘福。尚於生
0779c05: 死中不受苦惱。何況菩薩於無我無生法
0779c06: 中得忍。已所生福德勝多於彼。經言。須菩
0779c07: 提以諸菩薩不取福德者。此顯示不住生
0779c08: 死故。若住生死即受福聚。又經言。須菩提
0779c09: 白佛言。世尊菩薩不取福德者。此有何義。
0779c10: 以世尊於餘處說應受福聚故。經言。佛言。
0779c11: 須菩提。菩薩受福德不取福德。是故菩薩
0779c12: 取福德者。此顯示以方便應受而不應取
0779c13: 故。受者說有故。取者修彼道故。如福聚及
0779c14: 果中皆不應著。
0779c15: 經曰。須菩提。若有人言。如來若去若來若
0779c16: 住若坐若臥。是人不解我所說義何以故。
0779c17: 如來者無所至去無所從來故名如來。
0779c18: 論曰。此下第六於心具足中為行住淨。於
0779c19: 中復有三種。一威儀行住。二名色觀破自
0779c20: 在行住。三不染行住。應知。為威儀行住故。
0779c21: 經言。須菩提。若有人言。如來若去若來等。
0779c22: 於中行者謂去來。住者謂餘威儀。
0779c23: 經曰。須菩提。若善男子善女人。以三千大
0779c24: 千世界微塵。復以爾許微塵世界。碎為微
0779c25: 塵阿僧祇。須菩提。於意云何。是微塵眾寧
0779c26: 為多不。須菩提言。彼微塵眾甚多世尊。何
0779c27: 以故。若是微塵眾實有者。佛則不說是微
0779c28: 塵眾。何以故。佛說微塵眾則非微塵眾。是
0779c29: 故佛說微塵眾世界。如來所說三千大千
0780a01: 世界則非世界。是故佛說三千大千世界。
0780a02: 何以故。若世界實有者。則是一合相。如來
0780a03: 說一合相則非一合相。是故佛說一合相。
0780a04: 佛言。須菩提。一合相者。則是不可說。但凡
0780a05: 夫之人貪著其事。何以故。須菩提。若人如
0780a06: 是言。佛說我見人見眾生見壽者見。須菩
0780a07: 提。於意云何。是人所說為正語不。須菩提
0780a08: 言。不也世尊。何以故。世尊如來說我見人
0780a09: 見眾生見壽者見。即非我見人見眾生見
0780a10: 壽者見。是名我見人見眾生見壽者見。須
0780a11: 菩提。菩薩發阿耨多羅三藐三菩提心者。
0780a12: 於一切法應如是知如是見如是信。如是
0780a13: 不住法相。何以故。須菩提所言。法相法相
0780a14: 者。如來說即非法相。是名法相。
0780a15: 論曰。此下第二為破名色身自在行住故。
0780a16: 經言。須菩提。若善男子善女人。以三千大
0780a17: 千世界微塵。如是等。於中細末方便。乃無
0780a18: 所見方便等。此破如前說。應知。經言。彼微
0780a19: 塵眾甚多世尊者。是細末方便。經言。若是
0780a20: 微塵眾實有者。佛則不說是微塵眾等者。
0780a21: 是為無所見方便。此說有何義。若微塵眾
0780a22: 第一義是有者。世尊則不說非聚。經言。佛
0780a23: 說微塵眾則非微塵眾。是故佛說微塵眾
0780a24: 以此聚體不成故。若異此者雖不說亦自
0780a25: 知是聚何義須說。經言。如來所說三千大
0780a26: 千世界等者。此是無所見方便。此破名身
0780a27: 亦如前說。應知。於中世界者。謂明眾生世
0780a28: 故。彼唯名身得名故。經言。若世界實有者。
0780a29: 則是一合相者。於中為說。若世界若微
0780b01: 塵界故。有二種摶＝搏【宋】＊摶搏取。謂一摶搏取及差別
0780b02: 摶搏取眾生類。眾生世界有者。此為一摶搏
0780b03: 取。微塵有者。此為差別摶搏取。以取微塵
0780b04: 眾集故。經言。如來說一合相則非一合相
0780b05: 等者。此上座須菩提安立第一義故。世尊
0780b06: 為成就如是義故。經說一合相者。即是不
0780b07: 可說等。此何所顯示。世言說故有。彼摶搏
0780b08: 取第一義故。彼法不可說。彼小兒凡夫如
0780b09: 言說取。非第一義。已說無所見方便。破義
0780b10: 未說。無所見中入相應三昧時不分別。謂
0780b11: 如所不分別。及何人何法何方便。云何不
0780b12: 分別。此後具說。經言。須菩提。若人如是
0780b13: 言。佛說我見等。以等顯示如所不分別。云
0780b14: 何得顯示。如外道說我。如來說為我見故。
0780b15: 安置人無我。又為說有此我見故。安置法
0780b16: 無我。若有彼我見是見所攝。如是觀察菩
0780b17: 薩入相應三昧時。不復分別。即此觀察為
0780b18: 入方便。經言。須菩提菩薩發阿耨多羅三
0780b19: 藐三菩提心者。此顯示無分別人。經言。於
0780b20: 一切法者。此顯示於何法不分別。經言。應
0780b21: 如是知如是見如是信者。此顯示增上心
0780b22: 增上智故。於無分別中知見勝解。於中若
0780b23: 智依止奢摩他故知。依止毘舍那故見。
0780b24: 此二依止三摩提故。勝解以三摩提自在
0780b25: 故。解內攀緣影像彼名勝解。經言。如是不
0780b26: 住法相者。此正顯示無分別。經言。所言法
0780b27: 相法相者。如來說即非法相是名法相者。
0780b28: 此顯示法相中不共義及相應義。如前已
0780b29: 說。如是一切住處中。相應三摩提方便亦
0780c01: 爾。應知。欲願及攝散二種如前所說。更無
0780c02: 別義。是故不復說其方便。
0780c03: 經曰。須菩提。若有菩薩摩訶薩。以滿無量
0780c04: 阿僧祇世界七寶持用布施。若有善男子
0780c05: 善女人。發菩薩心者。於此般若波羅蜜經
0780c06: 乃至四句偈等。受持讀誦為他人說。其福
0780c07: 德勝彼無量阿僧祇。云何為人演說。而不
0780c08: 名說。是名為說。
0780c09: 一切有為法如星翳燈幻
0780c10: 露泡夢電雲應作如是觀
0780c11: 論曰。此下第三為不染行住。於中二種。一
0780c12: 為說法不染。二為流轉不染。為說法不染
0780c13: 故。經言。須菩提。若有菩薩摩訶薩。以滿無
0780c14: 量阿僧祇世界七寶如是等。此何所顯示。
0780c15: 以有如是大利益故。決定應演說。如是演
0780c16: 說而無所染。經言。云何為人演說而不名
0780c17: 說。是名為說者。此有何義。顯示不可言說
0780c18: 故。不演說彼法。有可說體應如是演說。若
0780c19: 異此者。則為染說。以顛倒義故。又如是說
0780c20: 時。不求信敬等。亦為無染說法。為流轉無
0780c21: 染故。經說。偈言。一切有為法如星翳燈幻
0780c22: 等。此偈顯示四種有為相。一自性相。二者
0780c23: 所住味相。三隨順過失相。四隨順出離相。
0780c24: 於中自性相者。共相見識此相如星。應如
0780c25: 是見。何以故。無智闇中有彼光故。有智明
0780c26: 中無彼光故。人法我見如翳。應如是見。何
0780c27: 以故。以取無義故。識如燈。應如是見。何以
0780c28: 故。渴愛潤取緣故。熾然於中著。所住味相
0780c29: 者。味著顛倒境界故。彼如幻。應如是見。何
0781a01: 以故。以顛倒見故。於中隨順過失相者。無
0781a02: 常等隨順故。彼露譬喻者。顯示相體無有。
0781a03: 以隨順無常故。彼泡譬喻者。顯示隨順苦
0781a04: 體。以受如泡故。若有受皆是苦。以三苦故。
0781a05: 隨有應知。彼苦生故。是苦。苦破滅故。是壞
0781a06: 苦。不相離故。是行苦。復於第四禪及無色
0781a07: 中。立不苦不樂受。以勝故。於中隨順出離
0781a08: 相者。隨順人法無我。以攀緣故。得出離故。
0781a09: 說無我以為出離也。隨順者。謂過去等行。
0781a10: 以夢等譬喻。顯示彼過去行。以所念處故
0781a11: 如夢。現在者不久時住故如電。未來者彼
0781a12: 惡種子似虛空引心出故如雲。如是知
0781a13: 三世行轉生已。則通達無我。此顯示隨順
0781a14: 出離相故。
0781a15: 經曰。佛說是經已。長老須菩提。及諸比丘
0781a16: 比丘尼。優婆塞優婆夷。菩薩摩訶薩。一切
0781a17: 世間天人。阿脩羅乾闥婆等。聞佛所說。皆
0781a18: 大歡喜。信受奉行。
0781a19: 論曰偈言。
0781a20: 若聞如是義於大乘無覺
0781a21: 我念過於石究竟無因故
0781a22: 下人於深法不能覺及信
0781a23: 世人多如此是故法荒廢
0781a24: 金剛般若波羅蜜經論卷下
