0822c06: 
0822c07: 
0822c08: 法華玄義釋籤卷第二
0822c09: 
0822c10: 天台沙門湛然述
0822c11: 初文云何下至出乳味相者。此文以華嚴說
0822c12: 大。未遊鹿苑。詺之為頓。此是頓部。非是
0822c13: 頓教。以彼部中兼一別故。人不見者便謂
0822c14: 華嚴頓於法華者誤矣。下去準說。初文牒
0822c15: 譬。厚殖下以感應合譬。一往總以別圓為
0822c16: 厚。頓說下明說頓意。良由下說頓之由由
0822c17: 相隔故。言大隔小者小人未轉為大所隔。
0822c18: 此如華嚴下結華嚴譬以同涅槃故云如
0822c19: 也。下去例爾。約法去明機感相應得益以
0822c20: 結部名。約說下結說次第同涅槃譬。次照
0822c21: 幽谷亦先提華嚴譬。淺行下亦舉感應以合
0822c22: 譬。乃至法華文中皆有結譬同法得益結
0822c23: 名結說次第。尋初頓教意以對下四味。比
0822c24: 說可知。唯三藏結部名在前。餘文或闕說
0822c25: 意等。尋之可見。大雖在座等者。大人示
0822c26: 隱在小中。多跢是學行之相。是習語
0822c27: 之聲。示為三藏始行初教而三藏實行者謂
0822c28: 之為實故云不識。影臨萬水至方等者。至
0822c29: 方等中具說四教。以未融故故見不同。問
0823a01: 華嚴鹿苑大小永融。纔說方等則同座並聞
0823a02: 者何。答。若以祕密橫被無時不遍。若約橫
0823a03: 論豎則隱顯在機。佛本意在大故遂本居
0823a04: 初。然由一分漸機致使聖慈未暢。前已專
0823a05: 大次復專小。今雖同座大小仍隔。但小被
0823a06: 大彈為成生蘇以此為次耳。故知於創稟
0823a07: 者仍互不相知。故有此諸喻意不同。影臨
0823a08: 萬水譬現身不同。逐器方圓譬示土不同。
0823a09: 隨波動靜譬說法不同。示一佛土至不共
0823a10: 合譬也。從故見有下明機見不同對前三
0823a11: 相。初見淨如梵王見穢如身子。開彼三
0823a12: 相總引經文兼約六根明斥小也。見有淨
0823a13: 穢對前現土眼根也。亦應更云相優劣。
0823a14: 已舉見土身必稱土故不繁文。聞有褒貶
0823a15: 耳根也。嗅有薝蔔鼻根也。華有著身身根也。
0823a16: 慧有若干意根也。唯闕舌根以褒貶兼之。
0823a17: 若語身者應云如須彌山巨身也。始坐佛
0823a18: 樹細身也。一一根中並一褒一貶尋之可
0823a19: 見。又佛歎文殊淨名褒也。聲聞菩薩被折
0823a20: 貶也。其例蓋多不能具記。隨其心淨即佛
0823a21: 土淨。入此室者不嗅餘香。結習盡者華不
0823a22: 著也。聲聞有若干其無礙慧無若干也。即
0823a23: 是褒貶之意。世人判楞伽或同華嚴或同
0823a24: 法華。具如止觀記已有二處引楞伽文判
0823a25: 屬方等。以彼經文具四教故有彈訶故。此
0823a26: 中闕說意。應云方等本折小彈偏圓無所
0823a27: 間。又闕說由。應云良由小未全轉致使
0823a28: 五百聞大成斥。復有義者華嚴經譬但云平
0823a29: 地。今離彼平地以譬方等般若法華。方等
0823b01: 如食時。般若如禺中。法華如正中。於彼義
0823b02: 上更加二義故云復有言大人蒙其光用
0823b03: 等者。菩薩大人蒙般若光諸法之用。二乘
0823b04: 之人既無此用。是故譬之如七日嬰兒若
0823b05: 視日輪令眼失光故名為喪。外人暗證譬
0823b06: 如夜遊。菩薩利他譬如作務。務者運役也。
0823b07: 故文云下引信解聲聞自述以合嬰兒喪其
0823b08: 睛明。一切智明於般若光無明全在義之如
0823b09: 喪。雖三人俱學下說意也。仍闕說由。亦應
0823b10: 云良由小稍通泰致使被加令說。次譬
0823b11: 法華中土。圭等者。圭者累土也。故字從重
0823b12: 土謂之為圭。如宋嚴觀法師與此太史官
0823b13: 何承天共論此土是邊是中。觀乃引周公測
0823b14: 影之法。以一尺二寸土圭用測日影。夏至
0823b15: 之日猶有餘陰。天竺此日則無餘陰。故叡法
0823b16: 師云如日方中無處不南。此指中方無餘
0823b17: 陰處。準此算法地上寸影天上萬里。若低
0823b18: 頭若微善者總結散亂小善之類無不開之
0823b19: 以成佛因以用合譬。同入一實故無盈縮。
0823b20: 不令下說意。亦闕說由。應云良由大機已
0823b21: 熟眾無枝葉致使一切佛知見開若約法
0823b22: 被緣名漸圓教者。此文語略具足應云鹿苑
0823b23: 漸後會漸歸圓故云漸圓。人不見之便謂
0823b24: 法華為漸圓華嚴為頓圓。不知華嚴部中
0823b25: 有別乃至般若中方便二教皆從法華一乘
0823b26: 開出。故云於一佛乘分別說三。故疏云於
0823b27: 一佛乘開出帶二帶三。今法華部無彼二三
0823b28: 故云無二亦無三。又上結云華嚴兼等此經
0823b29: 無復兼但對帶。此非難見如何固迷。又今
0823c01: 文諸義凡一一科皆先約四教。以約妙則
0823c02: 前三為後一為妙。次約五味以判妙
0823c03: 則前四味為醍醐為妙。全不推求上下
0823c04: 文意。直指一語便謂法華劣於華嚴幾許
0823c05: 誤哉幾許誤哉。約說次第名醍醐味相者。
0823c06: 此五味教相生之文。在第十三聖行品末佛
0823c07: 印無垢藏王菩薩竟。云譬如從牛出乳乃
0823c08: 至醍醐譬從佛出十二部經乃至涅槃。問
0823c09: 彼經自以醍醐醐醍譬於涅槃今何得以譬於
0823c10: 法華。答一家義意謂二部同味。然涅槃尚劣。
0823c11: 何者法華開權如已破大陣。餘機至彼如
0823c12: 殘黨不難。故以法華為大收涅槃為捃拾。
0823c13: 若不爾者涅槃不應遙指八千聲聞於法
0823c14: 華中得授記見如來性。如秋收冬藏更
0823c15: 無所作。次引同中二。初總結同。次引文別
0823c16: 釋。初言當知華嚴之譬與涅槃義同者。華嚴
0823c17: 日出等譬與涅槃五味義同。但有廣略之殊
0823c18: 故廣開平地以為三譬譬三味也。次引文
0823c19: 證同中言三子三田三馬等者。涅槃迦葉白
0823c20: 佛。如來憐愍一切眾生不調能調。未脫能
0823c21: 脫。善星是佛菩薩時子斷欲界結證得四禪。
0823c22: 如來何故記說是一闡提地獄劫住不可治
0823c23: 人。何不先為演說正法後為菩薩。若不能
0823c24: 救善星比丘云何得名有大慈悲有大方
0823c25: 便。佛言善男子譬如有人唯有三子。一者有
0823c26: 信順心恭敬父母利根智慧於世間事能悉
0823c27: 了知。其第二子無信順心不敬父母。利根
0823c28: 智慧於世間事能悉了知。其第三子不敬父
0823c29: 母無信順心鈍根無智。父母教告應先教
0824a01: 誰。迦葉白佛。應先初次及第二後及第
0824a02: 三。而彼二子雖無信順恭敬之心。以慈念
0824a03: 故次復教之。如來亦爾。其三子者先譬菩薩
0824a04: 次譬聲聞後譬闡提。如脩多羅中微細之
0824a05: 義我先已為諸菩薩說。淺近之義為聲聞
0824a06: 說世間之義為闡提說。今雖無益作後世
0824a07: 因。善男子。譬如三田。一者渠流便易無諸
0824a08: 沙鹵瓦石棘刺種一得百。二者雖無沙。鹵
0824a09: 瓦石棘刺渠流嶮難收實減半。三者渠流嶮
0824a10: 難多諸沙鹵種一得一。又有三器。一者完。
0824a11: 二者漏。三者破。若受用時先用何器。又有
0824a12: 三病人。一者易治。二者難治。三者不可治。醫
0824a13: 師若治先治何者。又有三馬。一者調壯大力。
0824a14: 二者不調大力三者不調羸老。王若行時先
0824a15: 乘何馬。合譬如前。善男子。如大師子。若殺
0824a16: 香象則盡其力。乃至殺兔亦盡其力。如來
0824a17: 亦爾。為諸菩薩及一闡提功用無二。故今
0824a18: 文中。初說華嚴如先為菩薩。次在鹿苑如
0824a19: 為聲聞。方等已後大小普被乃至涅槃名為
0824a20: 平等。故涅槃云功用無二經文雖列多種三
0824a21: 譬譬意不別重列來耳。日光無私高者先照。
0824a22: 後及平地非不照高。從後為言故云平
0824a23: 地。涅槃亦爾。佛智無偏大機先被後及闡
0824a24: 提。通前後說故云平等。三料簡中。初問既
0824a25: 以五味那同稱漸者。問前五味教相味既有
0824a26: 五。何故中間三味皆名為漸。答意者。秖以
0824a27: 漸入故有中間。更加前後故得有五。從
0824a28: 又若去重以五句分別漸頓。且約一期五
0824a29: 味相生則漸頓一向。若當部橫辨則漸頓互
0824b01: 通。雖曰互通各有其意。故須更以五句
0824b02: 分別。初二句可解。然仍存略且以大小相
0824b03: 對得作此說。若以別教當教之漸相對說
0824b04: 者。應云頓中兼漸漸不妨頓且為成五
0824b05: 句顯五味故也。若言漸中有頓則下方等
0824b06: 句同。故略不列且云一向。初句華嚴也。次
0824b07: 句鹿苑也。次句方等也。若以大破小具如弟
0824b08: 子品以三教訶小。且據調熟小乘邊說。
0824b09: 復有以圓訶偏如菩薩品。復有漸中初入
0824b10: 小行如見土復穢得法眼淨。及俗眾室外
0824b11: 為說無常。以小對大故云並陳。陳猶列也。
0824b12: 相資即般若也。相資之義後更料簡。若會等
0824b13: 者法華也。初句略出。次句引證。初云合者
0824b14: 秖是會之別名。次引證中引不合以證合者。
0824b15: 如疏云開為合序。無量義既重序前開不
0824b16: 久必合。譬如算者下已必除。今時合者今文
0824b17: 更以法華意結。次問下料簡中間般若可
0824b18: 解。答意者義兼方等。方等則大資於小。般
0824b19: 若會中聞加二人為菩薩說名小資大。
0824b20: 亦應云頓資漸互出無在。次明不定文三。
0824b21: 初結前生後。次雖下釋相。三味味中下結。初
0824b22: 文者。為對祕密須安顯露之言。故知通論
0824b23: 顯露俱攝漸頓。今於五味義後欲別明不
0824b24: 定亦是顯露故初標之以冠不定。相異漸
0824b25: 頓故曰不然。雖高山頓說等者正釋也。又三。
0824b26: 初正釋。次大經下引證。三一時下破古。初文
0824b27: 者此指華嚴不動不離而升而遊者。此指
0824b28: 頓後漸初不動於頓而施漸化。此中古人
0824b29: 多有異釋。有云本釋迦不動而化身升天。
0824c01: 有云法身不動而化用升天。有云不往而往
0824c02: 往而不往故升故往。近代藏法師四釋。一約
0824c03: 處一處中有一切處則天宮本來在樹王下
0824c04: 但先未用此天宮處。二者約佛。樹王下佛
0824c05: 遍一切處。故樹王佛本在天宮先未用彼
0824c06: 天宮佛耳。三者約時樹王下時即天宮時。四
0824c07: 者約法界謂無自性。此未必全爾。前之三
0824c08: 義何不論機而但約佛。後約法界何故但
0824c09: 云無自性耶而不云無他乃至無無因耶。
0824c10: 無謀而化感應道交。非應而應非感而感何
0824c11: 論時處身土性等耶。雖轉四諦指鹿苑。此
0824c12: 指雖施漸化而不起於頓。此二味既然諸
0824c13: 味準此。雖為菩薩指方等般若。彼二時中俱
0824c14: 有小果。新得舊得如常所明。雖五人證果
0824c15: 不妨八萬諸天獲無生忍。此重指漸初對般
0824c16: 若說前文約法此中約人得果不同證法
0824c17: 不定應引大論顯密法輪義釋此中意。故
0824c18: 大論六十五云於閻浮提見第二法輪轉初
0824c19: 轉法輪八萬諸天得無生忍陳如得初果。今
0824c20: 轉法輪無量諸天得無生忍。今轉似初轉。
0824c21: 問。初轉少今轉多。云何以大喻小而言似
0824c22: 耶。答。諸佛有二種法輪。一者顯二者密。初
0824c23: 轉。聲聞見八萬及一人。諸菩薩見無量阿僧
0824c24: 祇人得二乘。無量阿僧祇人得無生忍。無量
0824c25: 阿僧祇人發無上道心行六波羅蜜。阿僧祇
0824c26: 人得初地乃至十地一生補處坐道場。是名
0824c27: 為密。故知初見八萬一人屬顯露攝。祕密
0824c28: 者如次明之。又大論三十一云。欲得一音
0824c29: 遍十方恒沙世界當學般若。論問。若爾與
0825a01: 佛一音何別。答。有限無限。問。若爾何故閻
0825a02: 浮提人來佛邊聽法。答。佛有二種音聲。一
0825a03: 者密如向所說。二者不密須來佛邊。此據
0825a04: 別說。約體而論二義俱時。故今文中相即而
0825a05: 說。次引大經證中云或時說深或時說淺
0825a06: 等名不定者。以由彼此互相知故。若祕密
0825a07: 者即如下文互不相知是故名密。不定與
0825a08: 祕並皆不出同聽異聞故名為即。今亦淺
0825a09: 深同席故著或言。應問謂開其問端。應遮
0825a10: 謂置其所問。亦開置同席故成不定。三示
0825a11: 相破古中。先示相。次破古。示相中云一時
0825a12: 等者。從廣之狹。時謂五味之一亦是一部
0825a13: 一會。說謂一句一言。念謂一剎那頃。具
0825a14: 如前文不定教相。此顯如來不共之力。問。
0825a15: 此與方等恐畏歡喜等為有何別。答。不定
0825a16: 遍前四味。若直語方等但彈斥而已。既以
0825a17: 身土令物殊途正當不定般若亦然。思之
0825a18: 可見。次破古中云不同舊義專判一部者。
0825a19: 如第十卷判教中云南北通用漸頓不定。不
0825a20: 定者即指勝鬘及金光明。故今家判義味味
0825a21: 之中皆有不定。故不同舊專指二經。言味
0825a22: 味者。乳中則約圓別相對以辨不定。酪中
0825a23: 教門雖無二別乃與八萬對辨不定。生熟
0825a24: 二蘇三四對辨其意可見。次此乃下祕密為
0825a25: 四初結前生後。次如來下略歎。三此座下釋
0825a26: 相。四雖復下結歎。初文可見。次略歎中云
0825a27: 若智若機等者。智謂大聖權謀。機謂不同
0825a28: 次第。不擇時處。身口意密隨何四門無礙
0825a29: 自在。適時稱會皆無虛設。三正釋相中且
0825b01: 寄三法以出其相。何者。以此三法對祕密
0825b02: 故則化儀四教文義整足。任運攝得三藏等
0825b03: 四。於中復二。先約三說相對。次約說默相
0825b04: 對。初三說中二。先約十方相對。次或為下於
0825b05: 一方中多人相對。一方既爾十方亦然。二文
0825b06: 各先正釋。次各各下結。次約說默相對中。
0825b07: 亦應具有十方及人二義不同。無人相對
0825b08: 者文略。而言俱默俱說者理合如之。前三
0825b09: 法相對準此亦應云俱頓俱漸俱不定。文無
0825b10: 者亦略。既云俱默俱說互不相知名之為
0825b11: 密。何妨俱頓互不相知。各各下亦結也。云
0825b12: 互不相知者。前文但云於此於彼者亦應
0825b13: 互說。舉一以例。驗知不定與祕密但有互
0825b14: 知與互不知以辨兩異。此中顯露亦義通
0825b15: 餘七。以祕不出此七故也。故前文云顯露
0825b16: 漸頓及顯露不定。故七並是顯露意也。若爾
0825b17: 何妨法華亦與諸教十方一席互為顯祕。
0825b18: 而云法華是顯非祕密耶。答十方容有一席
0825b19: 定無。言容有者何妨餘方未宜開權廢近
0825b20: 等說則彼不知此。若此間法華席中初發心
0825b21: 者及人天被開豈可盡知十方。世界開與
0825b22: 不開。然已聞法華本門施化非適一世。縱不
0825b23: 現見亦可比知開不開相義當於知。況同
0825b24: 居分身寂光地涌。已咸信一道無偏。不
0825b25: 同華嚴云是眷屬大集亦無分身之言。般
0825b26: 若但云問者加說名字咸同。故知此經與餘
0825b27: 經異。顯密意別思之可知。四雖復下結歎
0825b28: 中三。初舉廣以歎。次但可下。許證附理故
0825b29: 可知言說依事故莫辨故知證一照極略
0825c01: 得大猷。言不累施卒何可具。雖復下覽言
0825c02: 說以從意故意不出漸等。次明今經為二。
0825c03: 初總明教顯勝。次明約顯勝。初文云今
0825c04: 法華是顯露等者。對非祕密故云顯露。於
0825c05: 顯露七中通奪而言之並非七也。別與而言
0825c06: 之但非前六。何者七中雖有圓教以兼帶
0825c07: 故是故不同。此約部說也。彼七中圓與法
0825c08: 華圓其體不別故但簡六。此約教說也。次
0825c09: 言是漸頓非漸漸者具如前判。今法華經是
0825c10: 漸後之頓謂開漸顯頓故云漸頓非法華
0825c11: 前漸中之漸。何者前判生熟二蘇同名為漸。
0825c12: 此二經中亦有圓頓。今法華圓與彼二經圓
0825c13: 頓不殊。但不同彼方等中三般若中二。此
0825c14: 之二三名漸中漸。法華異彼故云非漸漸
0825c15: 耳。人不見之便謂法華為漸頓華嚴為頓
0825c16: 頓恐未可也。是合等者。是開權之圓故云
0825c17: 是合。不同諸部中圓故云非不合。合者秖
0825c18: 是會之別名。此即已當約藏等四以簡權
0825c19: 實故不復云是圓非三。既知非是法華之
0825c20: 前顯露已竟則了法華俱非七教。此即對
0825c21: 於八教簡也。如此下顯可知。次約化道
0825c22: 中二。初正辨異。次指教誠證。初文為五。初
0825c23: 重舉餘經以對辨。次此經下正明今經意。
0825c24: 且指中大通為首。雖寄漸及不定不以
0825c25: 餘教為種故云巧為。結緣已後退大迷初
0825c26: 故復更於七教之中下調停種復云巧為。
0825c27: 所以中間得受七教長養調伏。因調而熟
0825c28: 名為調熟。調實未熟因中說果是故云也。
0825c29: 又以下明今世復以七教調伏令至法華
0826a01: 得度故云度脫也。並脫等者。約多人說於
0826a02: 彼是種於此是熟。互說可知。是故云並及
0826a03: 番番不息。此即結初及以中間今日等相。故
0826a04: 更引涌出助顯文故云大勢威猛等也。
0826a05: 此涌出品中三世益物之文。大勢威猛即未
0826a06: 來師子奮迅即現在自在神通即過去。此中
0826a07: 略舉未來一文而總通三世。故世時念世時
0826a08: 念皆有種等三相故也。次指信解者。即信
0826a09: 解中云又以他日於牖中。即指法身地鑒
0826a10: 機久矣。故此一語即兼三世益物之相。又信
0826a11: 解具領一代五味則知三世五味並然。義須
0826a12: 兼於述成之文。以述成中先直述所解次
0826a13: 明領所不及。則十法界七方便等皆得五味
0826a14: 之益。即其意也。餘教無此故不同之。次又
0826a15: 眾經下本門為五。初正明本地長遠。次補處
0826a16: 下舉不知之人以顯長遠。三經云下引壽
0826a17: 量證因聞方知。四慇勤下引門歎意以
0826a18: 證長遠難聞。五當知下結。初文又二。初正
0826a19: 明。次眾經尚不下泛引眾經況出遠相。初
0826a20: 又二。初師。次弟子。初師中二。先引昔經以
0826a21: 自證為實化他為權。次今經下明今經一
0826a22: 體權實久久已滿。中三千界墨點尚已為
0826a23: 久。今本中五百億塵界故云久久。又一節已
0826a24: 久況節節相望故云久久。次諸經下弟子中
0826a25: 亦先引昔。二乘猶住小果故云不入。豈能
0826a26: 化他故不施權。次明今經。如滿願等先已
0826a27: 入實。說法第一故先解行權。次況中亦先舉
0826a28: 昔。不說道樹之前一節兩節故云近近。爾
0826a29: 前一節兩節望今尚近。況無中間遠中之近
0826b01: 故云近近。次況出今經。言遠遠者秖是久
0826b02: 久。又言異者。約時長短為久近。約所行
0826b03: 處為遠近。成已化為所行處。俱有二意
0826b04: 故互說之。次不知之人中云補處數世界不
0826b05: 知者。如壽量中五百億那由他阿僧祇三千
0826b06: 大千世界盡抹為塵。復過爾所世界乃下
0826b07: 一塵。塵數已多況下塵不下塵界寧當可數
0826b08: 下塵不下塵界尚不可知況界中塵寧當
0826b09: 可數。況如塵數以一塵。為一劫佛成道
0826b10: 來復過是數億。阿僧祇未發來彌勒不
0826b11: 知。雖發竟補處智力不知界數況知
0826b12: 塵耶。所以開顯本皆入初住故云作佛。
0826b13: 本門發於果不疑。故皆發願求此實果。
0826b14: 故云願我於未來說壽亦如是。三引證者。近
0826b15: 以門尚得為昔況伽耶已前。已被開者
0826b16: 自是一邊。若據未曾開會者。自退大已來
0826b17: 小起已後皆名為昔。四引門歎者。方便
0826b18: 品初雖近歎五佛權實意實密歎師弟長遠。
0826b19: 五當知下結一向異。七番共解中初標五章
0826b20: 竟。
0826b21: 次第二引教證五章者又為二。初引二文
0826b22: 通證五章。次引藥王別證教相。初文又二。
0826b23: 初正引二文。次所以下明引二文意。初文
0826b24: 二。先明序品。次明神力。初文自為四。初證
0826b25: 名中二。初證正名。次何但下略引同。初文
0826b26: 者彌勒初以伏疑潛難。文殊因以潛釋伏疑。
0826b27: 難云。四眾忻仰瞻仁及我。世尊。何故放斯
0826b28: 光明。文殊釋云我見等也。次引同中言何
0826b29: 但者何但如文殊引二萬燈明同爾。大通
0826c01: 及五佛其名咸同。問大通名同在文可見。五
0826c02: 佛章中未聞其同答釋迦既名法華。餘之
0826c03: 四佛並云亦以。故知同也。況妙法秖權實一
0826c04: 體。四佛皆云。為令眾生得一切種智及開
0826c05: 示悟入佛之知見。故下釋云。開示悟入即其
0826c06: 文也。名同義同其意在此。次文云。引證經
0826c07: 體中總引三文。引今文者。亦是文殊釋伏
0826c08: 疑中釋體疑也。今是今佛之文。餘二並是
0826c09: 燈明之文。故云古也。次文證宗中二。先引。
0826c10: 次即是下釋。初文亦是文殊釋伏疑文也。次
0826c11: 釋中先約次約本。門約弟子因本門
0826c12: 約佛果也。師非無因弟子有果且互舉耳。
0826c13: 次文云下證用中亦二。初引。次釋。初文二初
0826c14: 引釋伏疑文正證。次引方便品略開權文
0826c15: 以助成。即化終為久。次釋中前引經文但
0826c16: 云三乘。以三乘義含故今釋出。若五若七
0826c17: 但是開合異耳。五開人天。七開菩薩。九合
0826c18: 菩薩復開四趣。若不開人天四趣斷九法
0826c19: 界上佛法界疑不盡。問若爾經何不說。答
0826c20: 餘趣會實諸經或有二乘全無。故合菩薩對
0826c21: 於二乘從難而說。釋據盡理故須論九。
0826c22: 斷此等疑生一乘信。次引神力品先列經。
0826c23: 次釋一切之言即權實相攝。相攝故妙。內用
0826c24: 自在故除疑等方遍即自在神力。具含三千
0826c25: 通攝三德故名為藏。爾前非器不授斯要。
0826c26: 甚深之事者因果名事實相名深。是實相家
0826c27: 之因果名甚深事。若非此因果則非今經
0826c28: 宗也。次重引法師品者助成二文耳。非
0826c29: 無餘文所以但引宗文助釋者。聖人垂
0827a01: 教意在脩行。故名體用教以宗為主。脩行
0827a02: 莫過因果故也。次明引文意中所以引
0827a03: 二文等者序及流通。於中又二。先正明引
0827a04: 用所以。次明不引所以。初二文之中引其
0827a05: 要意。燈明佛事謝在過去其事已定。故文
0827a06: 殊引來釋彌勒之疑。今釋迦佛說本竟。
0827a07: 總撮樞要付諸菩薩。次中間下明不引意
0827a08: 又二。初正明不引之意。次若引者下釋疑。
0827a09: 初文者當機廣說一部之文居於序及流通
0827a10: 之中故云中間。凡有所說豈過能詮名及
0827a11: 所詮體并依體起用耶。故不俟引之。次釋
0827a12: 疑者恐人疑云。廣說雖爾豈無略要。故引
0827a13: 顯實四一而為釋之。先引。次釋。釋中云言
0827a14: 大事者。諸佛出世本在開權故名妙法。佛
0827a15: 所知見即是體也。開示等四疏文四釋。今且
0827a16: 用約位一釋開即十住。真因也。入即十地真
0827a17: 果也。又開等四位真因也。直至道場真果也。
0827a18: 若為令眾生至七方便非今經用。開佛知
0827a19: 見方屬今經。又為大事因緣故證名者。上
0827a20: 文無數方便種種因緣是權。是法非思量分
0827a21: 別之所能知是實。次所以者何去釋云。諸佛
0827a22: 世尊唯以一大事因緣故出現於世。故知出
0827a23: 世本意意在佛乘。佛乘方得名為大事。當
0827a24: 知佛乘秖是妙法故可證名。次又釋云。云
0827a25: 何名為至佛之知見。當知大事是能詮名。佛
0827a26: 所知見即是實相。證理明矣。取能知見開示
0827a27: 悟入始從初住終至後心證宗甚便。次引
0827a28: 藥王中為二。初正引證。次引諸下以四例
0827a29: 教。初文二。先引次釋。初又二。先總舉數去
0827b01: 取。次列。初文者藥王品佛為宿王華說十
0827b02: 喻。今但引六者。餘四望六猶成分喻。是故
0827b03: 合四在此六中。何者以輪王釋王不及梵
0827b04: 王。故合入梵王喻中。五佛子及菩薩不及
0827b05: 於佛。故合在法王喻中。次列中。經中一一皆
0827b06: 云此法華經故知歎教。今此列文略出名
0827b07: 耳。次釋中一一文皆先舉譬。次釋譬。經中
0827b08: 譬文廣合文略。但云法華亦爾最大最上最
0827b09: 明等耳。今出譬則略合文稍廣。準經望之
0827b10: 可以意得。海言德者德者得也。得眾水故。
0827b11: 萬善合萬流。佛乘合一鹹。不合江河川流。
0827b12: 流通三處應云三教各有所歸而不及法
0827b13: 華也。次山譬者。經中具列土山黑山小大鐵
0827b14: 圍及十寶山。以比須彌。今文略無。但云四
0827b15: 寶者從所比說。餘山並無四寶故也。天居
0827b16: 四寶頂如醍醐在四味上。反以四寶譬四
0827b17: 誹謗。天居其上如教離謗也。四謗如前金
0827b18: 剛藏意。又更以四寶譬位。一根緣等以
0827b19: 譬諸天。諸天不離四寶山故。若盡消經者。
0827b20: 應以土等四山如四味。須彌在十山之內
0827b21: 而最高。如佛界在十界之內而最勝。次月
0827b22: 譬者實如盈權如虧。同體權實如月輪無
0827b23: 缺。會漸入頓如月明相漸圓。故知前標教
0827b24: 相中云是漸頓者。與月譬意同。經中以星
0827b25: 比月天子。雖舉天子。經合既云此法華經
0827b26: 最為照明。故今但取圓亦兼以明為譬。次
0827b27: 日譬中復加燈炬星。今合日譬中但云破
0827b28: 化城故。但取日明能映諸明故耳。若更合
0827b29: 者。亦可以燈等四譬二乘及通別菩薩。並
0827c01: 與無明共住故也。故次重引中略舉星月
0827c02: 而除方便。故知方便所收復廣。次梵王譬
0827c03: 中。經云。如梵王為一切眾生之父今亦能
0827c04: 生一切諸教故也。今文但云自在者。以對
0827c05: 簡二王非自在故耳。輪王地居如俗釋王居
0827c06: 天如真。梵於三界如中。若真俗自在中未
0827c07: 必自在。若中自在真俗必自在。故以今經
0827c08: 譬於梵王。文中便簡歷別中道亦非自在
0827c09: 且約教道。故知梵王兼譬二中。今譬圓融
0827c10: 故云最也。次法王譬中五佛子。經文自列四
0827c11: 果支佛。此等所說不及佛故。次例又二。先
0827c12: 例四可見。次非但下結。
0827c13: 三生起中為五。初釋名。次明生起意。三肇
0827c14: 師下正明生起。次神力下明生起所依不
0827c15: 同。五今之下正明能依所從。初如文。次言
0827c16: 細者。明五章次第也。凡生起者。或從
0827c17: 至細或從細至。但使不亂皆名生起。今
0827c18: 之五章是從至細。能詮之名於中最。
0827c19: 是故居首。所詮之體次細於名。是故居次。
0827c20: 體但是理。取理之行莫過因果。是故居次。
0827c21: 因果之宗雖細於理。自行因果猶是總略。用
0827c22: 是益他。兼於權實逗會眾生久遠根性故
0827c23: 細於宗教相既是分別前四故細於四所
0827c24: 以居後。是則展轉遞為生起。三正明生起
0827c25: 者。既言展轉名既居初復從何生則名從
0827c26: 理出。初引肇公意者。法本無名名假無實。
0827c27: 故云名無召物之功。物體性空無應假名
0827c28: 之實。名實俱無但真諦意耳。今論世諦故須
0827c29: 辨名。理雖無名假名顯實。是故須立妙
0828a01: 法之名以顯本妙法之實。問名既依理理
0828a02: 復依誰。答理性無體全依無明。無明無體
0828a03: 全依法性。理遍一切而無所依。是則名之
0828a04: 與體互為因依名即是體文字解脫色為法
0828a05: 界等云云。四所依中三謂神力等。言約教及
0828a06: 行者。但以用居第二第四為異耳。餘次第
0828a07: 同。然約教中以妙法為在纏之法故云欲
0828a08: 說此法。若約行中以妙法為能詮之名故
0828a09: 云聞名故推理。雖譚經玄義而前四章屬
0828a10: 行故且從行說。若教若行俱須判教方顯
0828a11: 妙旨。故教行二途並判教居後。教行並以體
0828a12: 前而宗後者若說若行並須先知體而方辨
0828a13: 因果故也。開示亦約行。準序可知。若不開
0828a14: 權妙名不立。餘如文。所以神力品已去判
0828a15: 前引證各有所以。神力約教故先名次用次
0828a16: 體次宗。序品約行故如文中所立次第。又
0828a17: 更重引開示悟入助成序品。下去凡言云
0828a18: 云者。如止觀第一記中。次開合中為四。先
0828a19: 標。次明開合意。三凡三下列。四初釋下釋。
0828a20: 釋中文自為三。初五種者。始從事理終至
0828a21: 說默。秖是自行化他之事理耳。然五章玄義
0828a22: 亦不出自他事理。今更以此事理等五雙
0828a23: 橫判五章。以一一雙皆攝五章故也。雖自
0828a24: 他事理稍同。而一一章則不攝五雙。故知法
0828a25: 相文義各別。雖並攝五章而五雙生起次第
0828a26: 宛別。由有事理故有教行。由教行為因故
0828a27: 感於果。由因果滿故能化他由他機異故
0828a28: 宜說宜默。而釋名恒通。教相分別。體遍無
0828a29: 遍。秪由宗用對五雙殊因茲成異。十種
0828b01: 者。謂道。識。性。般若。菩提。大乘。身。涅槃。三
0828b02: 寶。德。如下三法妙中釋。又若以蓮華喻三
0828b03: 軌者。蓮譬真性。華譬觀照。鬚譬資成。乃至
0828b04: 九三例應可見。若爾。前五雙中。釋名總於
0828b05: 五雙當知亦可以蓮華鬚三對彼體等一
0828b06: 一釋之可見。次料簡中合十二重問答。初三
0828b07: 重料簡名。次一重料簡體。次一重料簡宗。
0828b08: 次五重宗用對簡。次二重都簡五章。初問意
0828b09: 者為實施權。權不離實。乃至開權顯實。
0828b10: 實不離權。廢權顯實。權若廢已。權實不二。
0828b11: 豈不墮因中有果耶。答意者因果名同。時異
0828b12: 教異。外人因果既為初教所破。尚非三藏
0828b13: 因果。況復通別況妙因果耶。新舊醫如
0828b14: 餘文說。次問者。此問依前答生。前答妙因
0828b15: 妙果因果俱時華果體即。小乘屬權權亦即
0828b16: 實。菴城亦小何不即耶。若破菴城則無華
0828b17: 唯蓮。破權方實即義安在。答小乘是化他乃
0828b18: 至喻耳者。且約初說小隔於大。是故云破。
0828b19: 以大破之故云須破。自行即是體內之權故
0828b20: 以華喻。然化他之權據佛本意並屬自行。
0828b21: 又初約施權故屬化他。今論開權故屬自
0828b22: 行。施開被緣其理不二。七譬者。一火宅。二窮
0828b23: 子。三藥草。四化城五繫珠。六頂珠。七醫子。須
0828b24: 以七譬各對蓮華權實之義。方得顯於總
0828b25: 別意耳。何者。蓮華秖是為實施權。開權顯
0828b26: 實。七譬皆然故得名別。如譬喻中初設三
0828b27: 車是施權。後賜大車是顯實。窮子中。雇作
0828b28: 已前是施權。體業已後是顯實。藥草中。三草
0828b29: 二木是施權。一地一雨是顯實。化城中。為疲
0828b30: 設化是施權。引至寶所是顯實。繫珠中。得
0828c01: 少為足是稟權。後示衣珠是顯實。頂珠中。
0828c02: 隨功賞賜是施權。解髻與珠是顯實。醫子
0828c03: 中。非生現生非滅現滅。各有形聲權實二
0828c04: 益。生滅也。非生非滅本也。故前六約後
0828c05: 一約本。故知蓮華總譬本權實。本同
0828c06: 異之相具如後簡。故知但語蓮華則兼別
0828c07: 矣。次問體者。此問準文及理為問。一切諸
0828c08: 法皆是法界無非實相。則諸法皆體何意簡
0828c09: 權。答意者。若為實施權未識經體。開權
0828c10: 顯實實如所問。廢權顯實如前所用者。謂
0828c11: 約廢說則簡權取實。以為經體。何者。廢
0828c12: 已無權簡於為實施權之權。如前標體中
0828c13: 簡於自行化他及化他體。故云如前所用。
0828c14: 次問宗者。宗猶尊也主也。如國無二王。
0828c15: 何以用二法。為宗耶。答意者。因果雖二
0828c16: 而不二也。以單因單果不獨成故。有果
0828c17: 可取因為果因。果若有因果為因果。故
0828c18: 知能辦藉所為期。所辦藉能而顯。如臣辦
0828c19: 王事王能理臣。君臣相藉共經一國。異類
0828c20: 為譬其理亦成。況下文日月綱天等譬文意
0828c21: 可知。又引本文證具如下引。問論宗
0828c22: 去以用難宗。論字平聲。論宗既取自行。
0828c23: 論用何故俱取自他。答如文。此下諸問對
0828c24: 簡者。正為簡用兼為顯宗。問用是化他等
0828c25: 者。牒答重徵。宗是自行既不取化他用是
0828c26: 益他應簡自行。答中意者。若自破惑但用
0828c27: 實道名為自用自必簡他。若破他惑他宜
0828c28: 用大亦名為用。是故化他。不可純小。是故
0828c29: 亦用自行權實。若用於實即以此實自利
0829a01: 利他。次並意者。宗是因果。亦可示他名化
0829a02: 他宗。亦應俱取化他因果自利利他。何故
0829a03: 簡他唯取於自。答意者。化他因果非一乘
0829a04: 宗。是故不取。並意者。因果屬宗。何不亦以
0829a05: 化他因果。共為經宗而利於他。答意者。宗
0829a06: 屬自行唯求佛果。尚不取自行化他。況以
0829a07: 化他因果而自行耶。以化他邊即屬用故。
0829a08: 次並者。用中亦不應俱取。答意者。化他漸
0829a09: 誘事不獲已。是故取之。問宗用俱明智斷
0829a10: 等者。正由向文或以宗難用。或以用難宗
0829a11: 恐法雜亂。故須此問。宗是自行用是化他。各
0829a12: 有智斷為同異耶。此文正問宗用智斷。然
0829a13: 下答中於自於他各有智斷。宗是自行用是
0829a14: 化他故也。故以宗用釋於自他智斷不同
0829a15: 得名各別。前文既以自行為宗。化他為用。
0829a16: 今此自他各有智斷乃成自他各有宗用。
0829a17: 宗雖有用用屬於斷。此乃名為宗家之用。
0829a18: 自他智斷俱為宗者。自行以智德為宗。化
0829a19: 他以斷德為宗。化他智斷俱為用者。以自
0829a20: 望他智斷俱為智。以他望自智斷俱為斷。
0829a21: 文從以他望自而說。是故單云化他智斷
0829a22: 俱為用也。次總料簡五章者。前是料簡四
0829a23: 章已竟。初問答可見。從問經經去復似料
0829a24: 簡教相。教相秖是分別四章。四章若異教相
0829a25: 亦異。故云經經各異。以教對四即是料簡
0829a26: 五章故也。若經經各立則名義俱別。故云得
0829a27: 別失同。今名同義別故云得同不失別。觀
0829a28: 心者初示用觀處。七番共解已釋五章。會
0829a29: 異居後今所未論。故總將第六觀心一章
0829b01: 以消前五。令一一文俱入觀門。然須細釋
0829b02: 令成妙觀。問若爾。何不以此觀心之文居
0829b03: 於第七以消前六。答會異文廣故不越之。
0829b04: 所以會異文中自立起觀一門則全悉檀體
0829b05: 是於觀。不假附事而為理觀。依前文起
0829b06: 自為五段。初約標章者復為五章。初約標
0829b07: 名中言幻焰者。幻焰之名通於偏圓。如二
0829b08: 十五三昧中有如幻三昧仍義通圓別。今從
0829b09: 圓說一心三幻破一心三惑。理惑體一境智
0829b10: 如如。適言下觀法。心性觀之但有名字。言
0829b11: 有則一念都無。況有十界質像也。言無則
0829b12: 復起三千慮想況一界念慮耶。不可以此
0829b13: 有無思故。則一念心中道冷然。故知心是妙
0829b14: 也。妙即三千。三千即法。法故三軌。故云可
0829b15: 軌。此之心法非因非果。此舉因果所依之
0829b16: 體。能如理觀此語能取因果之觀故。得名
0829b17: 為體家之宗。用者但是宗體功能。因華果蓮
0829b18: 可以意得。是故名中本含三義由一心等者。
0829b19: 研一剎那既成觀已。即以此觀復觀後心。
0829b20: 後心成觀所復成能。後後相續名教餘心。
0829b21: 經是被下之教。故觀下惑名經。次別約體
0829b22: 中心本等者。秖是實相雙非有無。雙非生滅
0829b23: 轉釋有無。初觀下宗也。以觀不用也。惡覺之
0829b24: 名不局於淺。不起之相意實在深。故得觀
0829b25: 心為今經用。心數下教相。教相分別故云同
0829b26: 異。分別此教無不會實故云而轉。次引證
0829b27: 五章不得率爾從近而解。次約生起中以
0829b28: 心觀心名也。境體也。觀契因也。得脫果也。此
0829b29: 因果宗也。令餘亦脫用也。分別王數是教
0829c01: 相者。心既是妙王數亦妙。妙而分別故屬教
0829c02: 相。次約開合中約十二緣一念為總。別即
0829c03: 三道者。即十界三道。以下文分別約十界
0829c04: 故。分別文中言教相兼於開合者。秖此教
0829c05: 相一文兼前開合約分別邊名為教相。秖
0829c06: 一生滅名之為合。離為十界名之為開。次
0829c07: 料簡中不復料簡五章。但簡用觀之意。又
0829c08: 為二。初約根性不同。次又論下理須具足。
0829c09: 初文中云為信行人等者。如樹一根開眾
0829c10: 枝葉。於一實相開無量名。若為法行以身
0829c11: 喻身。能喻所喻皆生觀解。次文又四。先引
0829c12: 三論。次引兩經。三何者下責失。四若欲下
0829c13: 示得。初文大論四句評聞慧者。具如止觀
0829c14: 第一記。此四句中具舉得失。第三句得。餘三
0829c15: 並失。次引百論單引兩失。云百論有盲跛
0829c16: 等者。百論外人計云。若神無觸身不能到。
0829c17: 如盲跛二人相假能到內。破曰。盲跛二觸二
0829c18: 思惟故是故能到。身神無二故不能到今借
0829c19: 喻邊相假能到。不取所計神我及身。今言盲
0829c20: 而不跛如有行無解。跛而不盲如有解無
0829c21: 行。若解行具足猶如二全。次引牟子雙失
0829c22: 顯得。云牟子有說行之義者。如止觀第一
0829c23: 記。以此二喻例釋大論四句可知。次引華
0829c24: 嚴及今經可知。次何者下責失中以言教
0829c25: 之風吹無室之燈。室如定也。照於理境諸
0829c26: 法不了。且略舉一慢應具足諸惑。執妙教
0829c27: 之刃。傷智照之手。若但暗證觀心之人起增
0829c28: 上慢。前是我慢與此中別。抱暗證之炬燒
0829c29: 勝定之手。若欲下示得為二。先示。次結。初
0830a01: 文先略示。次釋六即。脩心下結。又二。初結
0830a02: 次益。眼明慧聞隔字為對。所益蓋廣何得不
0830a03: 以觀解五章之文令眼智具耶。
0830a04: 釋會異中二。先問起。次答出。答中自分二。
0830a05: 前對五章。次解四悉。初文又二。先對五章。
0830a06: 云名該一部世界亦冠於三者。如五重玄
0830a07: 義名最居初冠於一部。部內不出體宗用
0830a08: 三。世界亦在四悉之初。生善等三不出世
0830a09: 界。是故同也。此並須以圓妙四悉方同此
0830a10: 經五章意也。次問答料簡中二。初一問答。明
0830a11: 四悉五章次第不同。次一問答明經論不同。
0830a12: 初問可解。次答中四。初雙標兩根。次釋對
0830a13: 利鈍。三五重下判不同。四對義下結酬次問
0830a14: 者。若以大論四悉通大品經五章可爾。何
0830a15: 得將通法華經耶。妙既殊通義安在。中
0830a16: 論通申用之即是何不用耶。答中先申四悉
0830a17: 意。次還用通申以申今意。言中觀者。謂
0830a18: 觀中之觀名為中觀。故用所觀以申於體。
0830a19: 能觀因果以申於宗。所以引纓珞助申論
0830a20: 者。破立之義與用義同。利益眾生具須破立
0830a21: 復同用也。論有下次引論意同經。別以三
0830a22: 字申三章竟。次中觀下總以三字共申於
0830a23: 名。文闕教相。教相秖是分別前四意。思之
0830a24: 可知。故不別釋。更復以論四句申者。論題
0830a25: 是總。故總題中含於三觀。具如止觀第五卷
0830a26: 破古師中意。兩論正申五章也。經但助成。
0830a27: 法華玄義釋籤卷第二
