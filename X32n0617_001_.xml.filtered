0223c01: 
0223c02: 
0223c03: 
0223c04: 
0223c05: 
0223c06: No. 617-A
0223c07:  法華經卓解自敘
0223c08: 
0223c09: 諸經皆修行軌則。獨法華妙義。殷殷開導。殷殷示方
0223c10: 便法門。種種曉喻。種種現接引神力。務使未信令信。
0223c11: 未解令解。未善生善。已巳善增長。窮三際。橫十方。
0223c12: 在在醒人敬禮。處處肅人遵奉。借權顯實。而實之真
0223c13: 體。躍躍在吐露間。懸一通三。而三之指歸。隱隱在趨
0223c14: 步外。予年屆八旬有五。精力日憊。資用日窘。回思大
0223c15: 恩未報。駒隙空延。急集法華諸論。而天台智師之科
0223c16: 註為詳。師詮藏通別圓四教。而藏中菩薩乘。為
0223c17: 小。不無遺議。復檢清國師。小始終頓圓五教。揭其
0223c18: 全宗。細將七卷。句為逗。節為解。一登繕帙。便付剞劂。
0223c19: 彷昔賢豪。秉燭夜遊之意。亦俾速於披閱。心目蚤豁。
0223c20: 如杲日麗天。萬象靡不領其光。荷其照。此經分疏明
0223c21: 了。自軌軌他。或得有功於法寶。有益於人心。有利於
0223c22: 天下後世焉。若介介擬議於如何玅法。如何蓮華。是
0223c23: 不覷透本根。徒枝尋葉摘。奚補哉。
0223c24: 康丙午仲夏徐昌治覲周父盥題
0224a01: 
0224a02: No. 617
0224a03: 妙法蓮華經卓解卷第一
0224a04: 
0224a05: 姚秦三藏法師　鳩摩羅什　原譯
0224a06: 武原無依道人徐昌治覲周氏逗註
0224a07: ○序品第一
0224a08: 序謂次也。由也。述也。義類同者。聚在一段。故名品。
0224a09: 序法由來一更圓既非形象豈容言慈心果欲尋端的頭上原無兩樣天
0224a10: 如是。我聞。
0224a11: 如是。指經。阿難自稱我從佛聞也。
0224a12: 一時。佛。住王舍城。耆闍崛山中。
0224a13: 一時。佛與大眾會集之時。佛者。覺也。自覺覺他也。王舍城。駁足王。與千王共立舍城。都五山中。住者。住此
0224a14: 說法。耆闍崛。此云靈鷲。
0224a15: 釋迦佛說此經。凡三會。中會在多寶塔內。前後二會。皆往此山。
0224a16: 與大比丘。眾。萬二千人俱。皆是阿羅漢。
0224a17: 大者。器量尊重。有大道。大用。大知也。比丘。云乞士。乞法於佛。乞食於人也。眾者。梵語僧伽。此云和合眾
0224a18: 阿羅漢。云無著。不生。應供。應供者。應受十方人天供養。不生者。不生一切妄想業緣。無著者。無諸世間情
0224a19: 色染著。
0224a20: 諸漏已巳盡。無復煩惱。逮得己巳利。盡諸有結。心得自在。
0224a21: 漏者。三漏。欲漏。有漏。無明漏也。三界因果。皆名為他。智斷功德。皆名己巳。自在者。定慧具足也。
0224a22: 其名曰。阿若憍陳如。摩訶迦葉。
0224a23: 阿若。名。憍陳如。姓。迦葉。名飲光。摩訶。大也。
0224a24: 優樓頻螺伽葉。伽耶迦葉。那提迦葉。
0224b01: 三兄弟。昔於毗婆尸佛時。共樹剎柱。兄為瓶沙王師。有五百弟子。兩弟。亦各有二百五十。佛因作十種神
0224b02: 變。師徒皆伏。投佛出家。
0224b03: 舍利弗。大目犍連。
0224b04: 舍利。因母目利得名。弗。即子也。故言身子。弟子中。神通輕舉。飛到十方。目連第一。
0224b05: 摩訶迦旃延。
0224b06: 善分別義。敷演道教。迦旃延第一。
0224b07: 阿樓。
0224b08: 名如意。昔於飢世。以稗飯。施辟支佛。獲九十一劫。天人之中。受如意樂。
0224b09: 劫賓那。憍梵波提。
0224b10: 劫賓。房宿名。因父母禱房星而生。梵聞佛入滅。即言佛滅我滅。
0224b11: 離婆多。畢陵伽婆蹉。
0224b12: 離多。星宿名。坐禪入定。心不亂。伽婆。云餘習。婆羅門習氣也。
0224b13: 薄拘羅。摩訶拘絺羅。
0224b14: 拘羅。云善容。年一百六十歲。絺羅。云大膝。乃舍利弗舅。
0224b15: 難陀。孫陀羅難陀。
0224b16: 難陀。云善歡喜。孫陀羅。名好愛。妻名也。
0224b17: 富樓那彌多羅尼子。
0224b18: 樓那。翻滿願。是父名。多羅。翻慈。是母名尼者。女人通稱也。
0224b19: 須菩提。
0224b20: 菩提。名空生。亦名善吉。
0224b21: 阿難。羅羅。
0224b22: 阿難。名歡喜。多聞廣大。羅。云覆障。是佛親子。
0224b23: 如是眾所知識。大阿羅漢等。
0224b24: 此結多知識眾。總一法身之性。一法身之名。
0224c01: 復有學無學。二千人。
0224c02: 研真斷惑。名為學。真窮惑盡。名曰無學。
0224c03: 摩訶波闍波提。比丘尼。與眷屬六千人俱。
0224c04: 波提。云大愛道。
0224c05: 羅羅母。耶輸陀羅。比丘尼。亦與眷屬俱。
0224c06: 陀羅。云名聞。
0224c07: 菩薩。摩訶薩。八萬人。皆於阿耨多羅三藐三菩提。不
0224c08: 退轉。
0224c09: 阿翻無。耨翻上。三翻正。藐翻等。菩提翻覺。乃無上正等正覺也。不退。位不退。行不退。念不退也。正等者。一
0224c10: 般也。一般法身。上不見有諸佛之聖。下不見有眾生之凡。四圍不見有萬類之差。一己巳不見有三世之異。
0224c11: 又圓覺圓攝十方三世。無有不覺也。謂之大乘。大包十方三世。無不乘載也。正是夢裏明明有六趣。覺後
0224c12: 空空無大千也。
0224c13: 皆得陀羅尼。樂說辯才。
0224c14: 羅尼。云總持。
0224c15: 轉不退轉法輪。
0224c16: 輪轉義。亦摧碾義。摧伏諸魔外道也。
0224c18: 之所稱歎。
0224c19: 開佛知見。知見己巳法。與諸佛同。故為諸佛之所稱歎。
0224c20: 以慈修身。善入佛慧。通達大智。
0224c21: 身法界言慈。一心三智云通達。
0224c22: 到於彼岸。名稱普聞。無量世界。
0224c23: 圓德真實。與名相稱。
0224c24: 能度無數百千眾生。
0225a01: 依止十法界。安立救護。
0225a02: 其名曰文殊師利菩薩。觀世音菩薩。
0225a03: 師利云妙德照窮正性稱觀。
0225a04: 得大勢菩薩。常精進菩薩。
0225a05: 勢至投足。震動世界。及魔宮殿。精進為眾生歷劫隨逐不捨。
0225a06: 不休息菩薩。寶掌菩薩。
0225a07: 心不休息故名。手能出佛故名寶掌。
0225a08: 藥王菩薩。
0225a09: 藥能治眾生身心二病。
0225a10: 勇施菩薩。寶月菩薩。月光菩薩。滿月菩薩。大力菩薩。
0225a11: 無量力菩薩。越三界菩薩。
0225a12: 法施眾生。名勇施。明證三諦。名寶月。圓妙三智除暗。名月光。三智無缺如滿月。境智冥合有大力用。
0225a13: 陀婆羅菩薩。彌勒菩薩。
0225a14: 陀云善守。又云賢首。彌勒云慈氏姓也。
0225a15: 寶積菩薩。導師菩薩。如是等菩薩摩訶薩。八萬人俱。
0225a16: 寶積。積聚智慧道師。令入正道。
0225a17: 爾時釋提桓因。與其眷屬二萬天子俱。
0225a18: 恒因云能作。忉利天之主。
0225a19: 復有名月天子。普香天子。寶光天子。
0225a20: 三天子。帝釋內臣。如卿相。
0225a21: 四大天王。與其眷屬。萬天子俱。
0225a22: 四天王。帝釋外臣。如武將。居須彌山四面。
0225a23: 自在天子。大自在天子。與其眷屬三萬天子俱。娑婆
0225a24: 世界主。梵天王。尸棄大梵。光明大梵等。與其眷屬萬
0225b01: 二千天子俱。
0225b02: 梵。是西音。此翻離欲。尸棄。翻頂髻。光明。即二禪天等。
0225b03: 有八龍王。難陀龍王。難陀龍王。
0225b04: 難陀。云歡喜。云善。二龍常護國。
0225b05: 娑伽羅龍王。和脩吉龍王。
0225b06: 伽羅。云海。脩吉。云多頭。
0225b07: 德叉迦龍王。阿那婆達多龍王。
0225b08: 叉迦。云現毒。達多。翻無惱。
0225b09: 摩那斯龍王。優羅龍王等。各與若干百千眷屬俱。
0225b10: 那斯。大身大力也。羅。翻黛色蓮華。從池依住也。
0225b11: 有四緊那羅王。法緊那羅王。妙法緊那羅王。大法緊
0225b12: 那羅王。持法緊那羅王。各與若干百千眷屬俱。
0225b13: 緊那羅。神似人而有一角。故號人非人。乃天帝法樂之神也。
0225b14: 有四乾闥婆王。樂乾闥婆王。樂音乾闥婆王。美乾闥
0225b15: 婆王。美音乾闥婆王。各與若干百千眷屬俱。
0225b16: 乾闥婆。云嗅香。以香為食。乃天帝俗樂之神也。
0225b17: 有四阿脩羅王。婆稚阿脩羅王。佉羅騫阿脩羅王。
0225b18: 毗摩質多羅阿脩羅王。羅阿脩羅王。各與若干百
0225b19: 千眷屬俱。
0225b20: 阿修羅。云無端正。騫。云廣肩脾。質多。云淨心。羅。云障持。能障日月。
0225b21: 有四迦樓羅王。大威德迦樓羅王。大身迦樓羅王。大
0225b22: 滿迦樓羅王。如意迦樓羅王。名與若干百千眷屬俱。
0225b23: 迦樓羅。云金翅。頸有如意珠。以龍為食。大威德。威攝諸龍故。大滿。所噉之龍。恒充足己巳意故。
0225b24: 韋提希子。阿闍世王。與若干百千眷屬俱。
0225c01: 韋提希。云思惟。闍王母也。阿闍世。云未生怨。未生之日。相師占之。此兒生。當害父。故名未生怨。
0225c02: 各禮佛足。退坐一面。爾時世尊。四眾圍繞。供養恭敬。
0225c03: 尊重讚歎。為諸菩薩。說大乘經。名無量義。教菩薩法。
0225c04: 佛所護念。
0225c05: 大乘經。有七大。法大。心大。解大。淨大。莊嚴大。時大也。
0225c06: 佛說此經已巳。結加趺坐。入於無量義處三昧。身心不動。
0225c07: 三昧。云調直定。又正定。正受也。無量義。慧定相成。入者。持於身心也。
0225c08: 是時。天雨曼陀羅華。摩訶曼陀羅華。曼殊沙華。摩訶
0225c09: 曼殊沙華。而散佛上。及諸大眾。普佛世界。六種震動。
0225c10: 曼陀羅華。云適意。白華也。曼殊沙。云柔軟。赤華也。六種者。動起踊。三種是形。震吼擊。三種是聲。
0225c11: 爾時會中。比丘。比丘尼。優婆塞。優婆夷。天。龍。夜叉。乾
0225c12: 闥婆。阿脩羅。迦樓羅。緊那羅。摩羅伽。人非人。及諸
0225c13: 小王。轉輪聖王。是諸大眾。得未曾有。歡喜合掌。一心
0225c14: 觀佛。
0225c15: 龍鬼等。得預法會。以乘急戒緩故。由乘急。得聞法。由戒緩。墮龍鬼也。摩羅伽。大腹蟒神。
0225c16: 爾時。佛放眉間白毫相光。照東方萬八千世界。靡不
0225c17: 周。
0225c18: 白毫者。佛初生時。牽長五尺。苦行時。長一丈四尺。得佛時。長一丈五尺。中表俱空。內外清淨。
0225c19: 於此世界。盡見彼土。即十方色空無間。於此佛處。聞彼佛說法。即道理無間。於一時中。見諸比丘。脩行萬
0225c20: 行。歷無窮劫。成佛度生。入大涅槃。後人起塔。即三世古今無間。妙法之體。即人之本有妙心。妙心。大無
0225c21: 邊際。小入微塵。前無其始。後無其終。以諸人於此心既昧。故吾佛於眉間光相。圓現此個妙心。即十方國
0225c22: 土圓現此妙心也。
0225c24: 土六趣眾生。
0226a01: 阿鼻。云無間。尼叱即色究竟意天。無窒礙也。六趣。天人。脩羅。地獄。鬼。畜也。趣向也。
0226a02: 又見彼土。現在諸佛。及聞諸佛所說經法。
0226a03: 彼佛此佛。說法同。
0226a04: 并見彼諸比丘。比丘尼。優婆塞。優婆夷。諸脩行得道者。
0226a05: 諸修行。三乘修諦緣度之行也。得道者。得見道修道也。
0226a06: 復見諸菩薩。摩訶薩。種種因緣。種種信解。種種相貌。
0226a07: 行菩薩道。
0226a08: 彼佛此佛。三藏之後。所說意同也。
0226a09: 復見諸佛。般涅槃者。復見諸佛。般涅槃後。以佛舍利。
0226a10: 起七寶塔。
0226a11: 彼佛涅槃起塔。與此土佛同。涅槃。云大滅度。大即法身。滅即解脫。度即般若。
0226a12: 爾時彌勒菩薩。作是念。今者世尊。現神變相。以何因
0226a13: 緣而有此瑞。今佛世尊。入於三昧。是不可思議現希
0226a14: 有事。當以問誰。誰能答者。
0226a15: 彌勒因佛放光。圓現十方三世。而生疑。不知十方三世。原備於我。而彌勒自狹。故有重重之問。
0226a16: 復作此念。是文殊師利法王之子。已巳曾親近供養。過
0226a17: 去無量諸佛。必應見此希有之相。我今當問。爾時比
0226a18: 丘。比丘尼。優婆塞。優婆夷。及諸天。龍。鬼神等。咸作此
0226a19: 念。是佛光明神通之相。今當問誰。
0226a20: 神名天心通名慧性。
0226a21: 爾時彌勒菩薩。欲自決疑。又觀四眾。比丘。比丘尼。優
0226a22: 婆塞。優婆夷。及諸天龍鬼神等。眾會之心。而問文殊
0226a23: 師利言。以何因緣。而有此瑞神通之相。放大光明。照
0226a24: 於東方。萬八千土。悉見彼佛國界莊嚴。於是彌勒菩
0226b01: 薩欲重宣此義。以偈問曰。
0226b02: 文殊師利導師何故眉間白毫
0226b03: 大光普照雨曼陀羅曼殊沙華
0226b04: 栴檀香風悅可眾心以是因緣
0226b05: 地皆嚴淨而此世界六種震動
0226b06: 時四部眾咸皆歡喜身意快然
0226b07: 得未曾有
0226b08: 香屬華。華香如檀。故曰栴檀香風。華集地。地乃嚴淨。
0226b09: 眉間光明照於東方萬八千土
0226b10: 皆如金色從阿鼻獄上至有頂
0226b11: 諸世界中六道眾生生死所趣
0226b12: 善惡業緣受報好醜於此悉見
0226b13: 又諸佛聖主師子演說經典
0226b14: 微妙第一其聲清淨出柔軟音
0226b15: 教諸菩薩無數億萬梵音深妙
0226b16: 令人樂聞各於世界講說正法
0226b17: 種種因緣以無量喻照明佛法
0226b18: 開悟眾生
0226b19: 聖主者。諸菩薩中之主也。師子發聲震吼。喻佛能摧伏魔軍。示眾十力也。
0226b20: 若人遭苦厭老病死為說涅槃
0226b21: 盡諸苦際若人有福曾供養佛
0226b22: 志求勝法為說緣覺
0226b23: 聲聞。三生種福。支佛。百劫種福。
0226b24: 若有佛子脩種種行求無上慧
0226c01: 為說淨道
0226c02: 真慈悲紹佛種。故言佛子。修六度。故言種種行。求佛道。故言無上慧。六度中無六敝。故言淨道。
0226c03: 文殊師利我住於此見聞若斯
0226c04: 及千億事如是眾多今當略說
0226c05: 我見彼土恒沙菩薩種種因緣
0226c06: 而求佛道
0226c07: 恒沙。即殑伽河。細而多。外人稱為福河。入洗滅罪。佛亦順俗。故常指之。
0226c08: 或有行施金銀珊瑚真珠摩尼
0226c09: 硨磲碼金剛諸珍奴婢車乘
0226c10: 寶飾輦輿歡喜布施迴向佛道
0226c11: 願得是乘三界第一諸佛所歎
0226c12: 或有菩薩駟馬寶車欄楯華
0226c13: 軒飾布施
0226c14: 斬。大夫以上車也。
0226c15: 復見菩薩身肉手足及妻子施
0226c16: 求無上道又見菩薩頭目身體
0226c17: 欣樂施與求佛智慧文殊師利
0226c18: 我見諸王往詣佛所問無上道
0226c19: 便捨樂土宮殿臣妾剃除鬚髮
0226c20: 而被法服
0226c21: 所問尊極。云無上道。所棄不輕。云樂土。剃除。身心俱離也。
0226c22: 或見菩薩而作比丘獨處閒靜
0226c23: 樂誦經典又見菩薩勇猛精進
0226c24: 入於深山思惟佛道又見離欲
0227a01: 常處空閒深修禪定得五神通
0227a02: 離欲界欲。離二乘欲。凡夫但五通。二乘具六通。
0227a03: 又見菩薩安禪合掌以千萬偈
0227a04: 讚諸法王復見菩薩智深志固
0227a05: 能問諸佛聞悉受持
0227a06: 智深。慧窮理本。志固。誓願廣大。
0227a07: 又見佛子定慧具足以無量喻
0227a08: 為眾講法欣樂說法化諸菩薩
0227a09: 破魔兵眾而擊法
0227a10: 破魔兵眾者。空觀破四魔。假觀破八魔。中觀亦破八魔。此魔能奪命。餘煩惱魔。五陰魔。天主魔。能奪智慧
0227a11: 命。擊法者。應轉法輪。先以真妙梵音。警悟眾生也。
0227a12: 又見菩薩寂然宴默天龍恭敬
0227a13: 不以為喜又見菩薩處林放光
0227a14: 濟地獄苦令入佛道又見佛子
0227a15: 未睡眠經行林中勤求佛道
0227a16: 又見具戒威儀無缺淨如寶珠
0227a17: 以求佛道
0227a19: 又見佛子住忍辱力增上慢人
0227a20: 惡罵捶打皆悉能忍以求佛道
0227a21: 內心能安。忍外所辱。
0227a22: 又見菩薩離諸戲笑及癡眷屬
0227a23: 親近智者一心除亂攝念山林
0227a24: 億千萬歲以求佛道或見菩薩
0227b01: 肴膳飲食百種湯藥施佛及僧
0227b02: 名衣上服價值千萬或無價衣
0227b03: 施佛及僧千萬億種旃檀寶含
0227b04: 眾妙臥具施佛及僧清淨園林
0227b05: 華果茂盛流泉浴池施佛及僧
0227b06: 如是等施種種微妙歡喜無厭
0227b07: 求無上道或有菩薩說寂滅法
0227b08: 種種教詔無數眾生
0227b09: 寂滅者理也。所說因緣也。
0227b10: 或見菩薩觀諸法性無有二相
0227b11: 猶如空
0227b12: 法性空。順性修。
0227b13: 又見佛子心無所著以此妙慧
0227b14: 求無上道文殊師利又見菩薩
0227b15: 佛滅度後供養舍利又見佛子
0227b16: 造諸塔廟無數恒沙嚴飾國界
0227b17: 寶塔高妙五千由旬縱廣正等
0227b18: 二千由旬一一塔廟各千幢幡
0227b19: 珠交露幔寶鈴和鳴諸天龍神
0227b20: 人及非人香華伎樂常以供養
0227b21: 文殊師利諸佛子等為供舍利
0227b22: 嚴飾塔廟國界自然殊特妙好
0227b23: 如天樹王其華開敷
0227b24: 天樹王。即波利質多羅樹。
0227c01: 佛放一光我及眾會見此國界
0227c02: 種種殊妙諸佛神力智慧希有
0227c03: 放一淨光照無量國我等見此
0227c04: 得未曾有佛子文殊願決眾疑
0227c05: 四眾欣仰瞻仁及我世尊何故
0227c06: 放斯光明佛子時答決疑令喜
0227c07: 何所饒益演斯光明佛坐道場
0227c08: 所得妙法為欲說此為當授記
0227c09: 示諸佛土眾寶嚴淨及見諸佛
0227c10: 此非小緣
0227c11: 及我。欲令我問。瞻仁。欲得仁答。文殊因云。我與仁者。同居學地。欲測佛意。難共籌量。
0227c12: 文殊當知四眾龍神瞻察仁者
0227c13: 為說何等
0227c14: 爾時文殊師利。語彌勒菩薩。摩訶薩。及諸大士。善男
0227c15: 子等。如我惟忖。
0227c16: 惟者思惟。忖者籌量。惟今如昔。忖昔如今也。
0227c17: 今佛世尊。欲說大法。雨大法雨。吹大法螺。擊大法。
0227c18: 演大法義。諸善男子。我於過去諸佛。曾見此瑞。放斯
0227c19: 光已巳。即說大法。是故當知。今佛現光。亦復如是。欲令
0227c20: 眾生。咸得聞知。一切世間。難信之法。故現斯瑞。
0227c21: 令眾生聞知者。聞即聞慧。收無量歸一。改三乘教理。破無明等。開示入佛知見。故言難信法。
0227c22: 文殊答。我於往古佛會中。曾見放光。圓現十方世界會合三世。說法華經。今日佛即放光圓現。與昔日同
0227c23: 知佛當說妙法華經也。
0227c24: 諸善男子。如過去無量無邊。不可思議阿僧祇劫。
0228a01: 無量無邊。大數目也。人心狹小。不自悟本具之性。佛大現光。令人人頓悟本性。如是其大也。
0228a02: 爾時。有佛號日月燈明。如來。應供。正知。明行足。善
0228a03: 逝。世間解。無上士。調御丈夫。天人師。佛。世尊。
0228a04: 阿僧祇。云甚無數。無虛妄名如來。良福田名應供。知法界名正知。具三明名明行足。不退還名善逝。知
0228a05: 眾生國土名世間解。無與等名無上士。調他心名調御丈夫。為眾生眼名天人師。知三聚名佛。
0228a06: 演說正法。初善。中善。後善。其義深遠。其語巧妙。純一
0228a07: 無雜。具足清白梵行之相。
0228a08: 此文殊引古佛。頓教七善。與今佛同。
0228a09: 為求聲聞者。說應四諦法。度生老病死。究竟涅槃。為
0228a10: 求辟支佛者。說應十二因緣法。為諸菩薩。說應六波
0228a11: 羅蜜。
0228a12: 開佛聲教。故曰聲聞。苦集滅道。四皆審寔不虛。故名四諦。涅槃即真空涅槃。辟支即緣覺。此文殊引古佛
0228a13: 開中乘也。六波羅蜜者。布施。持戒。忍辱。精進。禪定。智慧。亦到彼岸。文殊引古佛。開六度菩薩乘。
0228a14: 令得阿耨多羅三藐三菩提。成一切種智。次復有佛。
0228a15: 亦名日月燈明。次復有佛。亦名日月燈明。如是二萬
0228a16: 佛皆同一字。號日月燈明。又同一姓。姓頗羅墮。彌勒
0228a17: 當知。初佛後佛。皆同一字。名日月燈明。十號具足。所
0228a18: 可說法。初中後善。
0228a19: 一相。寂滅相。種種行類。能知能解。名一切種智。即佛智也。
0228a20: 初引一佛。備舉頓漸說法。與今佛同中引二萬佛。亦與今佛同。頗羅墮。此云疾。亦云利根。
0228a21: 其最後佛。未出家時。有八王子。一名有意。二名善意。
0228a22: 三名無量意。四名寶意。五名增意。六名除疑意。七名
0228a23: 響意。八名法意。是八王子。威德自在。各領四天下。是
0228a24: 諸王子。聞父出家。得阿耨多羅三藐三菩提。悉捨王
0228b01: 位。亦隨出家。發大乘意。常脩梵行。皆為法師。已巳於千
0228b02: 萬佛所植諸善本。
0228b03: 昔佛八子。今佛一子。其事同。發大乘意。四弘誓也。梵行慈悲喜捨也。二萬佛同一號。二乘同德也。二乘德
0228b04: 同性同。凡夫莫不皆同。故曰最後佛。八子即八識。故皆名意。
0228b05: 是時。日月燈明佛。說大乘經。名無量義。教菩薩法。佛
0228b06: 所護念。說是經已巳。即於大眾中。結加趺坐。入於無量
0228b07: 義處三昧。身心不動。是時。天雨曼陀羅華。摩訶曼陀
0228b08: 羅華。曼殊沙華。摩訶曼殊沙華。而散佛上。及諸大眾。
0228b09: 普佛世界。六種震動。爾時會中。比丘。比丘尼。優婆塞。
0228b10: 優婆夷。天。龍。夜。乾闥婆。阿脩羅。迦樓羅。緊那羅。摩
0228b11: 羅伽。人非人。及諸小王。轉輪聖王等。是諸大眾。得
0228b12: 未曾有。歡喜合掌。一心觀佛。爾時如來。放眉間白毫
0228b13: 相光。照東方。萬八千佛土。靡不周。如今所見。是諸
0228b14: 佛土。
0228b15: 昔佛自土六瑞。悉與今同。如今所見。則知昔佛他土六瑞。亦與今同。
0228b16: 彌勒當知。爾時會中。有二十億菩薩。樂欲聽法。是諸
0228b17: 菩薩。見此光明。普照佛土。得未曾有。欲知此光。所為
0228b18: 因緣。
0228b19: 昔佛會中疑念。與今彌勒疑同。
0228b20: 時有菩薩。名曰妙光。有八百弟子。
0228b21: 昔佛定起。因妙光說經。今佛定起。因身子說經。昔佛八子。師妙光。如來定起。對告妙光而付託。今佛子羅
0228b22: 雲。亦師身子。佛定起付託同。
0228b23: 是時。日月燈明佛。從三昧起。因妙光菩薩。說大乘經。
0228b24: 名妙法蓮華。教菩薩法。佛所護念。六十小劫。不起於
0228c01: 座。時會聽者。亦坐一處。六十小劫。身心不動。聽佛所
0228c02: 說。謂如食頃。是時眾中。無有一人。若身若心。而生懈
0228c03: 倦。
0228c04: 昔佛說經劫與今佛同。食頃。即半日也。聞法之志。加以佛威。一坐經時。忘其久耳。
0228c05: 日月燈明佛。於六十小劫。說是經已巳。即於梵。魔。沙門。
0228c06: 婆羅門。及天。人。阿脩羅。眾中。而宣此言。如來於今日
0228c07: 中夜。當入無餘涅槃。
0228c08: 昔佛說法華。即入滅。與今佛同。梵者。色界主。亦三界主。魔為欲界主。沙門。此云勤息。勤行眾善。止息諸惡
0228c09: 也。婆羅門。云淨行。外道中出家者。
0228c10: 時有菩薩。名曰德藏。日月燈明佛。即授其記。告諸比
0228c11: 丘。是德藏菩薩。次當作佛。號曰淨身。多陀阿伽度。阿
0228c12: 羅訶。三藐三佛陀。
0228c13: 授記者。聖言說與曰授。果與心期曰記。多陀阿伽度。此云如來。阿羅訶。此云應供。三藐三佛陀。此云正
0228c14: 知。十號中。略舉三號也。
0228c15: 佛授記已巳。便於中夜。入無餘涅槃。佛滅度後。妙光菩
0228c16: 薩。持妙法蓮華經。滿八十小劫。為人演說。日月燈明
0228c17: 佛八子。皆師妙光。妙光教化。令其堅固阿耨多羅三
0228c18: 藐三菩提。是諸王子。供養無量百千萬億佛。已巳皆成
0228c19: 佛道。其最後成佛者。名曰然燈。
0228c20: 然燈。太子。生時一切身邊。光如燈故。
0228c21: 八百弟子中。有一人號曰求名。貪著利養。雖復讀誦
0228c22: 眾經。而不通利。多所忘失。故號求名。是人亦以種諸
0228c23: 善根因緣故。得值無量百千萬億諸佛。供養恭敬。尊
0228c24: 重讚歎。彌勒當知。爾時妙光菩薩。豈異人乎。我身是
0229a01: 也。求名菩薩。汝身是也。今見此瑞。與本無異。是故惟
0229a02: 忖。今日如來。當說大乘經。名妙法蓮華。教菩薩法。佛
0229a03: 所護念。爾時文殊師利。於大眾中。欲重宣此義而說
0229a04: 偈言。
0229a05: 文殊把前說重拈一遍。謂古佛如此。今佛亦如此。乃至十方佛亦如此。皆開三顯一無二道也。
0229a06: 我念過去世無量無數劫有佛人中尊
0229a07: 號日月燈明世尊演說法度無量眾生
0229a08: 無數億菩薩令入佛智慧佛未出家時
0229a09: 所生八王子見大聖出家亦隨修梵行
0229a10: 時佛說大乘經名無量義於諸大眾中
0229a11: 而為廣分別佛說此經已巳即於法座上
0229a12: 加趺坐三昧名無量義處天雨曼陀華
0229a13: 天自然鳴諸天龍鬼神供養人中尊
0229a14: 一切諸佛土即時大震動佛放眉間光
0229a15: 現諸希有事此光照東方萬八千佛土
0229a16: 示一切眾生生死業報處有見諸佛土
0229a17: 以眾寶莊嚴琉璃玻色斯有佛光照
0229a18: 及見諸天人龍神夜叉眾乾闥緊那羅
0229a19: 各供養其佛又見諸如來自然成佛道
0229a20: 身色如金山端嚴甚微妙如淨琉璃中
0229a21: 內現真金像
0229a22: 玻。水玉。琉璃。青色寶。西域山出。佛道。方便道。加心修習。任運合理也。
0229a23: 成佛道是報身。琉是法身。金像是應物現形。東方動方也。
0229a24: 世尊在大眾敷演深法義一一諸佛土
0229b01: 聲聞眾無數因佛光所照悉見彼大眾
0229b02: 或有諸比丘在於山林中精進持淨戒
0229b03: 猶如護明珠又見諸菩薩行施忍辱等
0229b04: 其數如恒沙斯由佛光照又見諸菩薩
0229b05: 深入諸禪定身心寂不動以求無上道
0229b06: 又見諸菩薩知法寂滅相各於其國土
0229b07: 說法求佛道爾時四部眾見日月燈佛
0229b08: 現大神通力其心皆歡喜各各自相問
0229b09: 是事何因緣天人所奉尊適從三昧起
0229b10: 讚妙光菩薩汝為世間眼一切所歸信
0229b11: 能奉持法藏如我所說法唯汝能證知
0229b12: 世尊既讚歎令妙光歡喜
0229b13: 世間眼。菩薩為世出世間眼。化導干人。
0229b14: 說是法華經滿六十小劫不起於此座
0229b15: 所說上妙法是妙光法師悉皆能受持
0229b16: 妙光受持昔佛法。亦如身子受今佛付囑也。
0229b17: 佛說是法華令眾歡喜已巳尋即於是日
0229b18: 告於天人眾諸法實相義已巳為汝等說
0229b19: 我今於中夜當入於涅槃
0229b20: 昔佛唱滅與今佛同。
0229b21: 汝一心精進當離於放逸諸佛甚難值
0229b22: 億劫時一遇
0229b23: 昔佛囑累與今佛同。
0229b24: 世尊諸子等聞佛入涅槃各各懷悲惱
0229c01: 佛滅一何速
0229c02: 眾聞佛滅而生悲泣。亦與今佛同。
0229c03: 聖主法之王安慰無量眾我若滅度時
0229c04: 汝等勿憂怖
0229c05: 昔佛慰論眾。亦與今佛同。
0229c06: 是德藏菩薩於無漏實相心已巳得通達
0229c07: 其次當作佛號曰為淨身亦度無量眾
0229c08: 佛此夜滅度如薪盡火滅分布諸舍利
0229c09: 而起無量塔比丘比丘尼其數如恒沙
0229c10: 倍復加精進以求無上道是妙光法師
0229c11: 奉持佛法藏八十小劫中廣宣法華經
0229c12: 是諸八王子妙光所開化堅固無上道
0229c13: 當見無數佛供養諸佛已巳隨順行大道
0229c14: 相繼得成佛轉次而授記最後天中天
0229c15: 號曰然燈佛諸仙之導師度脫無量眾
0229c16: 天中天。一世間天。二生天。三淨天。四義天。今佛超出四天。名天中天。
0229c17: 是妙光法師時有一弟子心常懷懈怠
0229c18: 貪著於名利求名利無厭多遊族姓家
0229c19: 棄捨所習誦廢忘不通利以是因緣故
0229c20: 號之為求名亦行眾善業得見無數佛
0229c21: 供養於諸佛隨順行大道具六波羅蜜
0229c22: 今見釋師子其後當作佛號名曰彌勒
0229c23: 廣度諸眾生其數無有量
0229c24: 師子。喻大師子吼。小師子勇。群獸竄伏。
0230a01: 彼佛滅度後懈怠者汝是妙光法師者
0230a02: 今則我身是我見燈明佛本光瑞如此
0230a03: 以是知今佛欲說法華經今相如本瑞
0230a04: 是諸佛方便今佛放光明助發實相義
0230a05: 諸人今當知合掌一心待佛當雨法雨
0230a06: 充足求道者
0230a07: 上明欲說之由。誡眾令生渴慕。下教菩薩法。
0230a08: 諸求三乘人若有疑悔者佛當為除斷
0230a09: 令盡無有餘
0230a10: 彌勒聯翩搆疑。文殊頻煩為斷。事窮理盡。善於問答。
0230a11: 八萬菩薩。文殊觀音為其首者。心王在纏。有八萬塵勞之行。出世為八萬妙法之門。門雖八萬。以智悲為
0230a12: 其統。故首文殊而次觀音。智悲既具。則有大勢。故繼之以得大勢。有大勢力。則能于逆順境中。直進無退。
0230a13: 故繼之以常精進。精進則行持無間。故繼之以不休息。不息則能出生法寶。故繼之以寶掌。法寶既具。則
0230a14: 能應病與藥。故繼之以藥王。施寶資身。施藥資心何其勇也。故繼之以勇施。勇猛行檀。則能轉慳貪煩惱。
0230a15: 頓獲清涼。故繼之以寶月。月能破癡暗。成大光明。故繼之以月光。無明既破。智光獨露。故繼之以滿月。智
0230a16: 慧滿足。則能擔荷大法。故繼之以大力。力既充矣。則能兼負一切。故繼之以無量力。二利已巳具。則能超出
0230a17: 塵勞。故繼之以越三界。越塵界而守護。故繼之以陀婆羅。守護則切切孜孜。如母衛子。故繼之以彌勒。
0230a18: 慈隆即世。則大法寶聚。故繼之以寶積。大法充足。則能為眾導首引出迷途。故繼之以導師。
0230a19: ○方便品第二
0230a20: 方便。即隨方便益。如一大城。東方來者。從東門入。西方來者。從西門入也。
0230a21: 打破空即本真頭頭物物是全身當人更欲求方便依舊蓮華紙上塵
0230a22: 爾時世尊。從三昧安詳而起。告舍利弗。
0230a23: 爾時。即文殊答問竟時也。三昧。云正受。正定。正心。如晴空止水。杲日精金。無毫髮瑕疵。無不包含靜也。
0230a24: 諸佛智慧。甚深無量。
0230b01: 智慧。即一心三智。徹理底。故言甚深。橫窮法界。故言無量。
0230b02: 言佛之心。無人能知識。正以溥博高明。廣大純一。無空色之間。無今古之隔。真如圓覺。清淨法身。即太極
0230b03: 無極。莫容窺測也。
0230b04: 其智慧門。難解難入。一切聲聞辟支佛。所不能知。所
0230b05: 以者何。佛曾親近百千萬億無數諸佛。盡行諸佛無
0230b06: 量道法。勇猛精進。名稱普聞。成就甚深未曾有法。隨
0230b07: 宜所說。意趣難解。
0230b08: 稱理究竟。故成就。到彼岸。故甚深。稱機適會。故隨宜。非七方便所知。故難解。
0230b09: 智慧甚深。以曾親近無數諸佛。親聞而親行其道。所以有大久遠。大廣博。大勇猛精進。大成就道德。
0230b10: 舍利弗。吾從成佛已巳來。種種因緣。種種譬喻。廣演言
0230b11: 教。無數方便。引導眾生。令離諸著。
0230b12: 無數方便。即七種方便。離諸著者。說散十善。離三途著。說淨十善。離欲界著說三藏。離見思著。說菩薩法。
0230b13: 離涅槃著。說佛法。離法愛著。
0230b14: 著者。心入諸境。不能消融成一法身。不能明了成佛知見也。
0230b15: 所以者何。如來方便知見波羅蜜。皆已巳具足。舍利弗。
0230b16: 如來知見。廣大深達。無量無礙。力。無所畏。禪定解脫
0230b17: 三昧。深入無際。成就一切未曾有法。
0230b18: 無量。即佛地四無量心。無礙。即佛地四無礙辯。力即十力。無所畏。即四無所畏。智無所畏。漏盡無所畏。障
0230b19: 道無所畏。苦道無所畏。禪即實相之禪。定即首楞嚴定。解脫者。窮八脫之源。三昧禪定等。深入無際。成就
0230b20: 一切未曾有法也。
0230b21: 舍利弗。如來能種種分別。巧說諸法。言辭柔軟。悅可
0230b22: 眾心。舍利弗。取要言之。無量無邊。未曾佛法。佛悉成
0230b23: 就。止舍利弗。不須復說。
0230b24: 此法深寂。言語道斷。故止而歎之。
0230c01: 所以者何。佛所成就。第一希有難解之法。唯佛與佛。
0230c02: 乃能究盡諸法實相。
0230c03: 諸法實相。即十方諸佛圓證之實理。即眾生本具覺性。與世間流轉苦樂升沉之境也。總不出十法。一相。
0230c04: 二性。三體。四力。五作。六因。七緣。八果。九報。十本末究竟。所謂目前萬法。一一皆有根本也。
0230c05: 所謂諸法。如是相。如是性。如是體。如是力。如是作。如
0230c06: 是因。如是緣。如是果。如是報。如是本末究竟等。
0230c07: 相屬外。性屬內質為體。功為力。造為作習為因。助因為緣。習果為果。初為本。後為末歸趣為究竟。
0230c08: 爾時世尊。欲重宣此義而說偈言。
0230c09: 世雄不可量諸天及世人一切眾生類
0230c10: 無能知佛者佛力無所畏解脫諸三昧
0230c11: 及佛諸餘法無能測量者本從無數佛
0230c12: 具足行諸道甚深微妙法難見難可了
0230c13: 於無量億劫行此諸道已巳道場得成果
0230c14: 我已巳悉知見如是大果報種種性相義
0230c15: 無數佛行道。頌上佛親近百千佛道。甚深微妙。頌上未曾有法。難可了。頌上意趣難解。無量劫行道。頌上
0230c16: 波羅蜜具足。此舉因具足。道場得成。舉果具足。悉知見。頌如來知見廣大深遠。
0230c17: 我及十方佛乃能知是事是法不可示
0230c18: 言辭相寂滅諸餘眾生類無有能得解
0230c19: 除諸菩薩眾信力堅固者諸佛弟子眾
0230c20: 曾供養諸佛一切漏已巳盡住是最後身
0230c21: 如是諸人等其力所不堪假使滿世間
0230c22: 皆如舍利弗盡思共度量不能測佛智
0230c23: 正使滿十方皆如舍利弗及餘諸弟子
0231a01: 辟支佛利智無漏最後身亦滿十方界
0231a02: 其數如竹林斯等共一心於億無量劫
0231a03: 欲思佛實智莫能知少分新發意菩薩
0231a04: 供養無數佛了達諸義趣又能善說法
0231a05: 如稻麻竹葦充滿十方剎一心以妙智
0231a06: 於恒河沙劫咸皆共思量不能知佛智
0231a07: 不退諸菩薩其數如恒沙一心共思求
0231a08: 亦復不能知又告舍利弗無漏不思議
0231a09: 甚深微妙法我今已巳具得唯我知是相
0231a10: 十方佛亦然舍利弗當知諸佛語無異
0231a11: 於佛所說法當生大信力世尊法久後
0231a12: 要當說真實告諸聲聞眾及求緣覺乘
0231a13: 我令脫苦縛逮得涅槃者佛以方便力
0231a14: 示以三乘教眾生處處著引之令得出
0231a15: 爾時。大眾中。有諸聲聞。漏盡阿羅漢。阿若憍陳如等。
0231a16: 千二百人。及發聲聞辟支佛心。比丘。比丘尼。優婆塞。
0231a17: 優婆夷。各作是念。今者世尊。何故慇懃稱歎方便。而
0231a18: 作是言。佛所得法。甚深難解。有所言說。意趣難知。一
0231a19: 切聲聞辟支佛所不能及。佛說一解脫義。我等亦得
0231a20: 此法。到於涅槃。而今不知是義所趣。
0231a21: 一解脫藏教三人。同一解脫也。得此法到涅槃。皆是方便。未知何者真實。故言不知是義所趣。
0231a22: 爾時。舍利弗。知四眾心疑。自亦未了。而白佛言。世尊
0231a23: 何因何緣。慇懃稱歎諸佛第一方便。甚深微妙。難解
0231a24: 之法。我自昔來。未曾從佛聞如是說。今者四眾。咸皆
0231b01: 有疑。惟願世尊。敷演斯事。世尊何故。慇懃稱歎甚深
0231b02: 微妙難解之法。爾時舍利弗。欲重此義而說偈言。
0231b03: 慧日大聖尊久乃說是法
0231b04: 三智圓明。能破癡暗。故云慧日。
0231b05: 自說得如是力無畏三昧禪定解脫等
0231b06: 不可思議法道場所得法無能發問者
0231b07: 我意難可測亦無能問者無問而自說
0231b08: 稱歎所行道智慧甚微妙諸佛之所得
0231b09: 無漏諸羅漢及求涅槃者今皆墮疑網
0231b10: 佛何故說是其求緣覺者比丘比丘尼
0231b11: 諸天龍鬼神及乾闥婆等相視懷猶豫
0231b12: 瞻仰兩足尊是事為云何願佛為解說
0231b13: 於諸聲聞眾佛說我第一我今自於智
0231b14: 疑惑不能了為是究竟法為是所行道
0231b15: 身子智慧第一。不能了佛權實二智究竟法。果上疑。所行道。因中疑。
0231b16: 佛口所生子合掌瞻仰待願出微妙音
0231b17: 時為如實說
0231b18: 聞佛說法。法身得生。故言佛口所生子。
0231b19: 諸天龍神等其數如恒沙求佛諸菩薩
0231b20: 大數有八萬又諸萬億國轉輪聖王至
0231b21: 合掌以敬心欲聞具足道
0231b22: 爾時。佛告舍利弗。止止不須復說。若說是事。一切世
0231b23: 間。諸天及人。皆當驚疑。舍利弗。重白佛言。世尊。惟願
0231b24: 說之。惟願說之。所以者何。是會無數百千萬億阿僧
0231c01: 祇眾生。曾見諸佛。諸根猛利。智慧明了。聞佛所說。則
0231c02: 能敬信。爾時舍利弗。欲重宣此義而說偈言。
0231c03: 法王無上尊惟說願勿慮是會無量眾
0231c04: 有能敬信者
0231c05: 佛復止舍利弗。若說是事。一切世間。天人阿修羅。皆
0231c06: 當驚疑。增上慢比丘。將墜於大坑。爾時世尊。重說偈
0231c07: 言。
0231c08: 止止不須說我法玅難思諸增上慢者
0231c09: 聞必不敬信
0231c10: 爾時。舍剎弗。重白佛言。世尊。惟願說之。惟願說之。今
0231c11: 此會中。如我等比。百千萬億。世世已巳曾從佛受化。如
0231c12: 此人等。必能敬信。長夜安隱。多所饒益。爾時舍利弗。
0231c13: 欲重宣此義而說偈言。
0231c14: 無上兩足尊願說第一法我為佛長子
0231c15: 惟垂分別說是會無量眾能敬信此法
0231c16: 佛已巳曾世世教化如是等皆一心合掌
0231c17: 欲聽受佛語我等千二百及餘求佛者
0231c18: 願為此眾故惟垂分別說是等聞此法
0231c19: 則生大歡喜
0231c20: 爾時世尊。告舍利弗。汝已巳慇懃三請。豈得不說。汝今
0231c21: 諦聽。善思念之。吾當為汝分別解說。說此語時。會中
0231c22: 有比丘。比丘尼。優婆塞。優婆夷。五千人等。即從座起。
0231c23: 禮佛而退。所以者何。此輩罪根深重。及增上慢。未得
0231c24: 謂得。未證謂證。有如此失。是以不住。
0232a01: 五濁障多。名罪重。執小翳大。名根深。未得三果。謂得三果。未證無學。謂證無學。名增上慢。
0232a02: 世尊默然而不制止。爾時佛告舍利弗。我今此眾。無
0232a03: 復枝葉。純有貞實。舍利弗。如是增上慢人。退亦佳矣。
0232a04: 汝今善聽。當為汝說。舍利弗言。唯然世尊。願樂欲聞。
0232a05: 佛告舍利弗。如是妙法。諸佛如來。時乃說之。如優曇
0232a06: 華時一現耳。
0232a07: 優曇華。云靈瑞。三千年一現。現則金輪王出。南贍部洲。有輪王路。廣一踰繕那。無輪王時。海水所覆。若輪
0232a08: 王出。海水減少。金輪跡現。此華乃生。
0232a09: 此妙法。不是尋常語言文字。乃宣揚妙法之言語文字也。又誡諭信佛法之語言文字也。亦即當人妙心
0232a10: 實相之理也。實相者。言思道斷。心行處滅。聲色不能示。但借聲色為方便。二乘不了。妄謂出生死。入涅槃。
0232a11: 不知生死即涅槃。斷煩惱。證菩提。不知煩惱即菩提。身子未悟。復殷勤三請。世尊告曰。如是妙法。諸佛如
0232a12: 來。時乃說之。可謂語直意圓。以此方便。助顯第一義。有不疾入佛乘乎。
0232a13: 舍利弗。汝等當信佛之所說。言不妄。
0232a14: 恐物生謗。故勸信也。
0232a15: 舍利弗。諸佛隨宜說法。意趣難解。
0232a16: 佛隨三種機宜。說方便教。
0232a17: 所以者何。我以無數方便。種種因緣。譬喻言辭。演說
0232a18: 諸法。
0232a19: 舉今佛之權能。釋諸佛之方便。巧慧同。
0232a20: 是法非思量分別之所能解。唯有諸佛。乃能知之。所
0232a21: 以者何。諸佛世尊。唯以一大事因緣故。出現於世。
0232a22: 佛以無分別智。解無分別法。即是實義。性廣博名大。佛儀式名事。眾機感佛為因。佛乘機而教為緣。
0232a23: 舍利弗。云何名諸佛世尊。唯以一大事因緣故。出現
0232a24: 於世。諸佛世尊。欲令眾生開佛知見。使得清淨故。出
0232b01: 現於世。欲示眾生佛之知見故。出現於世。欲令眾生
0232b02: 悟佛知見故。出現於世。欲令眾生入佛知見道故。出
0232b03: 現於世。
0232b04: 佛知見者。即本具性玅覺體也。迷者不知。諸佛出世。開示此玅覺之體。歷代祖師。傳授此玅覺之體。
0232b05: 舍利弗。是為諸佛。以一大事因緣故。出現於世。佛告
0232b06: 舍利弗。諸佛如來。但教化菩薩。諸有所作。常為一事。
0232b07: 唯以佛之知見。示悟眾生。舍利弗。如來但以一佛乘
0232b08: 故。為眾生說法。無有餘乘。若二若三。舍利弗。一切十
0232b09: 方諸佛。法亦如是。舍利弗。過去諸佛。以無量無數方
0232b10: 便。種種因緣。譬喻言辭。而為眾生演說諸法。是法皆
0232b11: 為一佛乘故。是諸眾生。從諸佛聞法。究竟皆得一切
0232b12: 種智。舍利弗。未來諸佛。當出於世。亦以無量無數方
0232b13: 便。種種因緣。譬喻言辭。而為眾生演說諸法。是法皆
0232b14: 為一佛乘故。是諸眾生。從佛聞法。究竟皆得一切種
0232b15: 智。舍利弗。現在十方無量百千萬億佛土中。諸佛世
0232b16: 尊。多所饒益。安樂眾生。
0232b17: 諸佛以大事因緣出世。此亦以饒益眾生出世。
0232b18: 十方大聖。性道無不同。往古大聖。性道無不同。後來大聖。性道無有不同。人人本具之性。亦無不同。
0232b19: 是諸佛。亦以無量無數方便。種種因緣。譬喻言辭。而
0232b20: 為眾生演說諸法。是法皆為一佛乘故。是諸眾生。從
0232b21: 佛聞法。究竟皆得一切種智。舍利弗。是諸佛。但教化
0232b22: 菩薩。欲以佛之知見。示眾生故。欲以佛之知見悟眾
0232b23: 生故。欲令眾生入佛之知見故。舍利弗。我今亦復如
0232b24: 是。知諸眾生。有種種欲。深心所著。隨其本性。以種種
0232c01: 因緣。譬喻言辭。方便力。而為說法。
0232c02: 眾生種種欲。即五乘根性欲。過去名根。現在名欲。未來名性。深心所著。即是根。方便者。隨宜開三也。
0232c03: 舍利弗。如此皆為得一佛乘。一切種智故。舍利弗。十
0232c04: 方世界中。尚無二乘。何況有三。舍利弗。諸佛出於五
0232c05: 濁惡世。所謂劫濁。煩惱濁。眾生濁。見濁。命濁。
0232c06: 劫濁是長時。非剎那也。眾生濁。見。慢。果報。三濁也。三災起。煩惱濁也。諸見轉熾。見濁也。摧言減壽。命濁也。
0232c07: 如是舍利弗。劫濁亂時。眾生垢重。慳貪嫉。成就諸
0232c08: 不善根。故諸佛以方便力。於一佛乘。分別說三。
0232c09: 諸佛出見於世。的的本懷。只欲顯示人人本具圓滿覺性。別無方便也。
0232c10: 舍利弗。若我弟子。自謂阿羅漢辟支佛者。不聞不知
0232c11: 諸佛如來。但教化菩薩事。此非佛弟子。非阿羅漢。非
0232c12: 辟支佛。又舍利弗。是諸比丘。比丘尼。自謂已巳得阿羅
0232c13: 漢。是最後身。究竟涅槃。便不復志求阿耨多羅三藐
0232c14: 三菩提。當知此輩。皆是增上慢人。所以者何。若有比
0232c15: 丘。實得阿羅漢。若不信此法。無有是處。
0232c16: 不信此法無有是處者。此法即佛知見。即十方三世諸佛知見也。亦即世人知見。但無我人眾生壽者之
0232c17: 差耳。
0232c18: 除佛滅度後。現前無佛。所以者何。佛滅度後。如是等
0232c19: 經。受持讀誦解義者。是人難得。若遇餘佛。於此經中。
0232c20: 便得決了。
0232c21: 佛雖入滅。此經尚在。得聞此經。即便決了。其人難遇。方便有餘。名為餘佛。
0232c22: 此經。即如來前身。即諸佛慧命。
0232c23: 舍利弗。汝等當一心信解。受持佛語。諸佛如來。言無
0232c24: 妄。無有餘乘。唯一佛乘。爾時世尊。欲重宣此義而
0233a01: 說偈言。
0233a02: 比丘比丘尼有懷增上慢優婆塞我慢
0233a03: 優婆夷不信如是四等眾其數有五千
0233a04: 不自見其過於戒有缺漏護惜其瑕疵
0233a05: 是小智已巳出眾中之糟糠佛威德故去
0233a06: 斯人尟福德不堪受是法
0233a07: 律儀有失。名缺。定共道共有失。名漏。
0233a08: 此眾無枝葉唯有諸貞實舍利弗善聽
0233a09: 諸佛所得法無量方便力而為眾生說
0233a10: 眾生心所念種種所行道若干諸欲性
0233a11: 先世善惡業佛悉知是已巳以諸緣譬喻
0233a12: 言辭方便力令一切歡喜或說修多羅
0233a13: 伽陀及本事本生未曾有亦說於因緣
0233a14: 譬喻并祇夜優婆提舍經
0233a15: 眾生心念多。所以隨宜說法。法門不同。名種種。本事者。說本昔世界事。本生。說本昔受生事。未曾有者。佛
0233a16: 現種種神力。眾生怪未曾有也。因緣者。一切佛語緣起事。譬喻。如指喻月。
0233a17: 鈍根樂小法貪著於生死於諸無量佛
0233a18: 不行深玅道眾苦所惱亂為是說涅槃
0233a19: 我說是方便令得入佛慧未曾說汝等
0233a20: 當得成佛道所以未曾說說時未至故
0233a21: 今正是其時決定說大乘我此九部法
0233a22: 隨順眾生說入大乘為本以故說是經
0233a23: 有佛子心淨柔軟亦利根無量諸佛所
0233a24: 而行深玅道為此諸佛子說是大乘經
0233b01: 我記如是人來世成佛道以深心念佛
0233b02: 修持淨戒故此等聞得佛大喜充身
0233b03: 佛知彼心行故為說大乘聲聞若菩薩
0233b04: 聞我所說法乃至於一偈皆成佛無疑
0233b05: 十方佛土中唯有一乘法無二亦無三
0233b06: 除佛方便說但以假名字引導於眾生
0233b07: 說佛智慧故諸佛出於世唯此一事實
0233b08: 餘二則非真終不以小乘濟度於眾生
0233b09: 佛自住大乘如其所得法定慧力莊嚴
0233b10: 以此度眾生自證無上道大乘平等法
0233b11: 若以小乘化乃至於一人我則墮慳貪
0233b12: 此事為不可若人信歸佛如來不欺誑
0233b13: 亦無貪嫉意斷諸法中惡故佛於十方
0233b14: 而獨無所畏我以相嚴身光明照世間
0233b15: 無量眾所尊為說實相印
0233b16: 身相炳著。光色端嚴。為眾所尊。大乘經但有一法印若有無常無我涅槃三印。即是小乘。
0233b17: 舍利弗當知我本立誓願欲令一切眾
0233b18: 如我等無異
0233b19: 誓願非但自誓菩提。亦願眾生同入佛慧。
0233b20: 如我昔所願今者已巳滿足化一切眾生
0233b21: 皆令入佛道
0233b22: 眾生證佛慧。驗我誓不。
0233b23: 若我遇眾生盡教以佛道無智者錯亂
0233b24: 迷惑不受教我知此眾生未曾脩善本
0233c01: 堅著於五欲癡愛故生惱以諸欲因緣
0233c02: 墜墮三惡道輪迴六趣中備受諸苦毒
0233c03: 五欲者。色聲香味觸也。癡即無明。愛即貪愛。從癡有愛。故苦惱。
0233c04: 受胎之微形世世常增長薄德少福人
0233c05: 眾苦所逼迫入邪見稠林若有若無等
0233c06: 依止此諸見具足六十二深著妄法
0233c07: 堅受不可捨我慢自矜高諂曲心不實
0233c08: 於千萬億劫不聞佛名字亦不聞正法
0233c09: 如是人難度是故舍利弗我為說方便
0233c10: 說諸盡苦道示之以涅槃我雖說涅槃
0233c11: 是亦非真滅諸法從本來常自寂滅相
0233c12: 佛子行道已巳來世得作佛我有方便力
0233c13: 開示三乘法一切諸世尊皆說一乘道
0233c14: 今此諸大眾皆應除疑惑諸佛語無異
0233c15: 唯一無二乘過去無數劫無量滅度佛
0233c16: 百千萬億種其數不可量如是諸世尊
0233c17: 種種緣譬喻無數方便力演說諸法相
0233c18: 是諸世尊等皆說一乘法化無量眾生
0233c19: 令入於佛道又諸大聖主知一切世間
0233c20: 天人群生類深心之所欲更以異方便
0233c21: 助顯第一義若有眾生類值諸過去佛
0233c22: 若聞法布施或持戒忍辱精進禪智等
0233c23: 種種修福慧如是諸人等皆已巳成佛道
0233c24: 諸佛滅度後若人善心如是諸眾生
0234a02: 起萬億種塔金銀及玻硨磲與碼
0234a03: 玫瑰琉璃珠清淨廣嚴飾莊校於諸塔
0234a04: 或有起石廟栴檀及沉水木并餘材
0234a05: 瓦泥土等若於曠野中積土成佛廟
0234a06: 乃至童子戲聚沙為佛塔如是諸人等
0234a07: 皆已巳成佛道若人為佛故建立諸形像
0234a08: 刻雕成眾相皆已巳成佛道或以七寶成
0234a09: 鉐赤白銅白蠟及鉛鍚鐵木及與泥
0234a10: 或以膠漆布嚴飾作佛像如是諸人等
0234a11: 皆已巳成佛道彩作佛像百福莊嚴相
0234a12: 自作若使人皆已巳成佛道乃至童子戲
0234a13: 若草木及或以指爪甲而作佛像
0234a14: 如是諸人等漸漸積功德具足大悲心
0234a15: 皆已巳成佛道但化諸菩薩度脫無量眾
0234a16: 若人於塔廟寶像及像以華香幡蓋
0234a17: 敬心而供養若使人作樂擊吹角唄
0234a18: 簫笛琴箜篌琵琶鐃銅鈸如是眾玅音
0234a19: 盡持以供養或以歡喜心歌唄頌佛德
0234a20: 乃至一小音皆已巳成佛道
0234a21: 唄云讚頌。吹大螺也。
0234a22: 若人散亂心乃至以一華供養於像
0234a23: 漸見無數佛或有人禮拜或復但合掌
0234a24: 乃至舉一手或復小低頭以此供養像
0234b01: 漸見無量佛自成無上道廣度無數眾
0234b02: 入無餘涅槃如薪盡火滅
0234b03: 子果縛盡。名曰無餘。機薪盡。故火滅。
0234b04: 若人散亂心入於塔廟中一稱南無佛
0234b05: 皆已巳成佛道
0234b06: 南無。云南摩。此翻歸命。或翻敬從。
0234b07: 於諸過去佛在世或滅度若有聞是法
0234b08: 皆已巳成佛道未來諸世尊其數無有量
0234b09: 是諸如來等亦方便說法一切諸如來
0234b10: 以無量方便度脫諸眾生入佛無漏智
0234b11: 若有聞法者無一不成佛諸佛本誓願
0234b12: 我所行佛道普欲令眾生亦同得此道
0234b13: 未來世諸佛雖說百千億無數諸法門
0234b14: 其實為一乘諸佛兩足尊知法常無性
0234b15: 佛種從緣起是故說一乘是法住法位
0234b16: 世間相常住於道場知已巳導師方便說
0234b17: 天人所供養現在十方佛其數如恒沙
0234b18: 出現於世間安隱眾生故亦說如是法
0234b19: 知第一寂滅以方便力故雖示種種道
0234b20: 其實為佛乘知眾生諸行深心之所念
0234b21: 過去所習業欲性精進力及諸根利鈍
0234b22: 以種種因緣譬喻亦言辭隨應方便說
0234b23: 今我亦如是安隱眾生故以種種法門
0234b24: 宣示於佛道我以智慧力知眾生性欲
0234c01: 方便說諸法皆令得歡喜舍利弗當知
0234c02: 我以佛眼觀見六道眾生貧窮無福慧
0234c03: 入生死險道相續苦不斷
0234c04: 險道中命易斷。命短而猶相續。即命濁也。
0234c05: 深著於五欲如犛牛愛尾以貪愛自蔽
0234c06: 盲瞑無所見
0234c07: 西南夷長髦牛。就身護尾。人愛其尾。故殺其身。
0234c08: 不求大勢佛及與斷苦法
0234c09: 劫中無佛。故名為濁。劫若有佛。雖濁能破。
0234c10: 深入諸邪見以苦欲捨苦
0234c11: 見即是受。受即是苦。行此苦因。難捨苦果。
0234c12: 為是眾生故而起大悲心
0234c13: 悲五濁眾生。施設方便。引趣佛慧。
0234c14: 我始坐道場觀樹亦經行於三七日中
0234c15: 思惟如是事我所得智慧微玅最第一
0234c16: 眾生諸根鈍著樂癡所盲如斯之等類
0234c17: 云何而可度爾時諸梵王及諸天帝釋
0234c18: 護世四天王及大自在天并餘諸天眾
0234c19: 眷屬百千萬恭敬合掌禮請我轉法輪
0234c20: 我即自思惟若但讚佛乘眾生沒在苦
0234c21: 不能信是法破法不信故墜於三惡道
0234c22: 我寧不說法疾入於涅槃尋念過去佛
0234c23: 所行方便力我今所得道亦應說三乘
0234c24: 作是思惟時十方佛皆現梵音慰喻我
0235a01: 善哉釋迦文第一之導師得是無上法
0235a02: 隨諸一切佛而用方便力
0235a03: 釋迦是姓。云能文。為一施三。引入佛慧。
0235a04: 我等亦皆得最玅第一法為諸眾生類
0235a05: 分別說三乘少智樂小法不自信作佛
0235a06: 是故以方便分別說諸果雖復說三乘
0235a07: 但為教菩薩舍利弗當知我聞聖師子
0235a08: 深淨微玅音稱南無諸佛復作如是念
0235a09: 我出濁惡世如諸佛所說我亦隨順行
0235a10: 思惟是事已巳即趣波羅奈諸法寂滅相
0235a11: 不可以言宣以方便力故為五比丘說
0235a12: 波羅奈河名。即鹿苑。初為陳如。說四諦。次為頞鞞提。說生天。三為迦葉。拘利。度聖果。五比丘。
0235a13: 是名轉法輪便有涅槃音及以阿羅漢
0235a14: 法僧差別名
0235a15: 轉佛心中化他之法。度入他心。名轉法輪。涅槃名生。故名為音。
0235a16: 從久遠劫來讚示涅槃法生死苦永盡
0235a17: 我常如是說舍利弗當知我見佛子等
0235a18: 志求佛道者無量千萬億咸以恭敬心
0235a19: 皆來至佛所曾從諸佛聞方便所說法
0235a20: 我即作是念如來所以出為說佛慧故
0235a21: 今正是其時舍利弗當知鈍根小智人
0235a22: 著相憍慢者不能信是法今我喜無畏
0235a23: 於諸菩薩中正直捨方便但說無上道
0235a24: 菩薩聞是法疑網皆已巳除千二百羅漢
0235b01: 悉亦當作佛如三世諸佛說法之儀式
0235b02: 權引物。是儀式。
0235b03: 我今亦如是說無分別法諸佛興出世
0235b04: 懸遠值遇難正使出於世說是法復難
0235b05: 無量無數劫聞是法亦難能聽是法者
0235b06: 斯人亦復難譬如優曇華一劫皆愛樂
0235b07: 天人所希有時時乃一出聞法歡喜讚
0235b08: 乃至發一言則為已巳供養一切三世佛
0235b09: 是人甚希有過於優曇華汝等勿有疑
0235b10: 我為諸法王普告諸大眾但以一乘道
0235b11: 教化諸菩薩無聲聞弟子汝等舍利弗
0235b12: 聲聞及菩薩當知是玅法諸佛之祕要
0235b13: 以五濁惡世但樂著諸欲如是等眾生
0235b14: 終不求佛道當來世惡人聞佛說一乘
0235b15: 迷惑不信受破法墮惡道有慚愧清淨
0235b16: 志求佛道者當為如是等廣讚一乘道
0235b17: 舍利弗當知諸佛法如是以萬億方便
0235b18: 隨宜而說法其不習學者不能曉了此
0235b19: 汝等既已巳知諸佛世之師隨宜方便事
0235b20: 無復諸疑惑心生大歡喜自知當作佛
0235b21: 妙法蓮華經卓解卷第一
