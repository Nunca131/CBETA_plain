0022c01: 
0022c02: 
0022c03: 
0022c04: 
0022c05: No. 1171-A
0022c06:  淨土旨訣序
0022c07: 
0022c08: 佛祖門庭方便不一而求其直截簡易廣大精微無
0022c09: 如淨土一門昔人謂生死海中念佛第一非語也
0022c10: 嘗稽彌陀經中如來親宣六方共讚而諸大乘經論
0022c11: 亦皆勸進叮嚀至如歷代宗匠如天台南獄長蘆永
0022c12: 明慈受中峰諸師無不極力讚揚者良以此之法門
0022c13: 以之自利則一生可以取辦以之利人則三根可以
0022c14: 並收而究其旨歸又與禪宗之旨合所謂禪者淨土
0022c15: 之禪淨土者禪之淨土誠匪誣耳佛法下衰真修者
0022c16: 參方之士偶得一知半解便乃高談向上鄙薄淨
0022c17: 行甚至祖師解粘去縛之語會作實法滔滔皆是往
0022c18: 而不能識者憂之謂其自失善利且成謗法之愆深
0022c19: 可懼也　寶福霖公大師親承鼓山法印坐道場二
0022c20: 十餘年宗風遠播法雨遐霑真一時禪海哉乃提唱
0022c21: 之餘極讚淨土師嘗有言曰老僧志在宗門行在淨
0022c22: 土旨哉斯語與天台永明諸師密修顯化若出一
0022c23: 轍者矣余早沉世網晚慕空宗辛酉之春曾有淨土
0022c24: 八問蒙師剖是秋復承遠寄旨訣一書中多開示
0023a01: 念佛及書序問答偈讚共若干篇博引佛言廣參祖
0023a02: 語決定證信詞簡旨深伏讀再三然後歎是書之為
0023a03: 至要也禪淨行人果能直下知歸識取自己巳本地風
0023a04: 光則曰禪曰淨土兩俱剩語如其未然則是書乃淨
0023a05: 之楷梯亦別傳之寶鑑哉。
0023a06: 康熙甲子月上浣溫陵弟子龔錫瑗盥手拜譔
0023a07: 
0023a08: 
0023a09: 
0023a10: 
0023a11: 
0023a12: 
0023a13: 淨土旨訣目次
0023a14: 溫陵龔岸齋居士請示修淨業法語八則
0023a15: 答岸齋居士淨土八問淨土普說
0023a16: 示德彰禪人示惟祥禪人
0023a17: 示黃蓮實道者普勸念佛文
0023a18: 普勸念佛放生文
0023a19: 重刻王龍舒居士淨土文序
0023a20: 重刻天如禪師淨土或問序
0023a21: 答張確菴太史書善導和尚普勸念佛偈
0023a22: 演善導和尚念佛偈八句句各一首
0023a23: 示念佛偈西方三聖贊
0023a24: 阿彌陀佛贊
0023b01: 
0023b02: 
0023b03: 
0023b04: 
0023b05: 
0023b06: 
0023b07: No. 1171
0023b08: 鼓山為霖和尚示修淨土旨訣
0023b09: 
0023b10: 溫陵龔岸齋居士請示修淨業法語八則
0023b11: 念佛法門諸經攸讚彌陀經中六方諸佛各出廣長
0023b12: 舌覆三千說誠實言者正恐眾生信不及故吐舌
0023b13: 示之證其言無妄令諦信也此乃難信之法經
0023b14: 云不可以少善根福德因緣得生彼國難信能信即
0023b15: 是多善根多福德多因緣之人。
0023b16: 念佛一門具無量法門佛有三身土有四土淨業
0023b17: 行人各隨自力量或念法身佛願生常寂光土或念
0023b18: 報身佛願生實報莊嚴土或念化身佛願生方便同
0023b19: 居兩土然三身只是一身四土原是一土總以法界
0023b20: 為體故所以圓機之士一以貫之如善財童子最初
0023b21: 於妙峰山頂參見德雲比丘得普賢念佛三昧即是
0023b22: 其人也。
0023b23: 念化身佛者高齊有大行和尚宗崇念佛云四字教
0023b24: 詔謂信憶二字不離於心稱敬兩字不離於口謂往
0023c01: 生淨土要須有信信千即千生信萬即萬生信佛名
0023c02: 字不離心口諸佛即救諸佛即度心常憶佛口常稱
0023c03: 佛身常敬佛始名深信任意早晚終無再住閻浮之
0023c04: 理此即約念化佛生方便同居土警初心最為切
0023c05: 要。
0023c06: 念報身佛者六十萬億阿庾多恒河沙由旬是佛之
0023c07: 身無量無邊不可思議阿僧祇劫是佛之壽目澄四
0023c08: 海毫映五山光明無有涯眷屬不知數左侍觀音右
0023c09: 翼勢至一稱名字滅八十億劫生死重罪一觀聖像
0023c10: 獲相好八萬四千夫佛身之大既云六十萬億阿庾
0023c11: 多恒河沙由旬則娑婆相去極樂不過僅十萬億土
0023c12: 之遙若然則娑婆世界三途六道一切眾生盡在阿
0023c13: 彌陀佛心腹之間時時懷育我時時攝受我時時放
0023c14: 光明燭我無奈眾生不知不信不見若是有福德善
0023c15: 根男子如是知見信向發廣大願願生彼國全體即
0023c16: 是舉念即到夫何遠之有若能如是念報身佛即生
0023c17: 實報莊嚴土也。
0023c18: 念法身佛者大乘起信論云如修多羅說若人專念
0023c19: 西方極樂世界阿彌陀佛所修善根迴向願求生彼
0023c20: 世界即得往生常見佛故終無有退若觀彼佛真如
0023c21: 法身常勤修習畢竟得生住正定故觀無量壽佛經
0023c22: 云阿彌陀佛是法界身入一切眾生心想中是故
0023c23: 汝等心想佛時是心即是三十二相八十隨形好是
0023c24: 心作佛是心是佛夫天地同根萬物一體諸佛法身
0024a01: 即眾生本覺真心諸佛無別所證全證眾生真心心
0024a02: 佛眾生三無差別云是心作佛者明即心變全性成
0024a03: 修是心是佛者心外無佛佛外無心此觀不獨是觀
0024a04: 乎本性乃是托他果佛顯乎本性以同體故故先明
0024a05: 應佛入我想心次明如來法身全是行人本覺心體
0024a06: 無二無別又大品般若云諸法如即是佛金剛云如
0024a07: 來者即諸法如義既以如為佛一切法皆如也何法
0024a08: 非佛所以眾生無明妄想顛倒攀緣以及山河大地
0024a09: 艸木叢林牛馬羊微細昆蟲皆是阿彌陀佛真淨
0024a10: 法身行人若能如此念法身佛住於正定必生常寂
0024a11: 光土也。
0024a12: 維摩詰經云欲得土淨當淨其心隨其心淨則佛土
0024a13: 淨然淨心之法別無他術唯一心念佛六根都攝最
0024a14: 為切要故古德云清珠投於濁水濁水不得不清念
0024a15: 佛投於亂心亂心不得不定先師云心淨佛土淨此
0024a16: 理萬難移藕絲如未斷能牽大象馳皆是真實語。
0024a17: 父母所生之身六塵緣影之心生住異滅念念密移
0024a18: 剎那變壞無可憑恃所以現前身心正當痛自看破
0024a19: 般若心經云照見五蘊皆空度一切苦厄拘留孫佛
0024a20: 偈云見身無實是佛身了心如幻是佛心了得身心
0024a21: 本性空斯人與佛何殊別淨業行人當如是照如是
0024a22: 了觀身實相觀佛亦然生佛一體無二無別也。
0024a23: 華嚴一部乃如來五時首唱稱性極談汪洋沖融廣
0024a24: 大悉備而最後收歸於普賢十大願王導歸極樂是
0024b01: 知極樂乃遊華藏莊嚴世界海之捷徑棲三賢十聖
0024b02: 諸大菩薩之安宅真正佛子宜努力精修不可緩也
0024b03: 李長者合論每以淨土權實互相較量者據理而
0024b04: 說欲顯三乘指淨土在他方是權華嚴一乘唯心淨
0024b05: 土是實耳然而非實無以施權非權無以顯實權實
0024b06: 雙彰是華嚴淨土若夫東西南北淨穢大小等一一
0024b07: 皆是無盡法界互相含攝以十玄六相融之始得盡
0024b08: 理讀者須善得意勿滯於言可也。
0024b09: 答龔岸齋居士淨土八問
0024b10: 問入道多門而禪宗淨土殊途同歸固無分優劣
0024b11: 矣第參禪以了悟為期工夫一到此生便得了悟
0024b12: 修淨土以往生為準持念雖專臨終始得往生是
0024b13: 亦有前後遲速之異耶夫參念佛是誰與看如何
0024b14: 是本性彌陀此仍是參究工夫鈍根下士固未能
0024b15: 矣若只單持一句佛號而欲使生前有悟道之益
0024b16: 死後獲生西之樂將何道而可幸明誨焉。
0024b17: 答曰參禪念佛原非二法各隨根器一門深入總是
0024b18: 佛祖方便接引群生入道之蹊徑耳至於前後遲速
0024b19: 之說亦隨根器初無定法參禪固有一棒一喝一語
0024b20: 一機直下頓悟者亦有畢生不悟二生三生始得悟
0024b21: 者所以古德示人云假使參而未徹學而未成歷在
0024b22: 耳根永為道種再出頭來一聞千悟得大總持是也
0024b23: 念佛往生雖是身後之事而現生開悟者亦不少其
0024b24: 人傳史歷歷可考首楞嚴大勢至圓通章云憶佛念
0024c01: 佛現前當來必定見佛是也今不管現生悟不悟二
0024c02: 六時中惟一心念佛勿使暫時忘若忘即須記起
0024c03: 發大願力決定往生永明壽禪師云但得見彌陀何
0024c04: 愁不開悟此語正為慮念佛不開悟者誡也。
0024c05: 問執持名號兼讀大乘經典此法固千妥萬當矣
0024c06: 第塵勞中人晚年始知學道兼有家務應酬工力
0024c07: 有限時刻無多一日之間若復披閱經典則入海
0024c08: 算沙於持念必不精專若但專心執持則面墻塞
0024c09: 兌恐見地或難了徹果當念誦雙修抑秪單持勿
0024c10: 輟簡要之法伏冀開明。
0024c11: 答曰淨業行人讀誦大乘經典正使開其理性堅其
0024c12: 正信何入海算沙之有若然則是滯於章句不達佛
0024c13: 心不善讀經者也今不必執一各隨其便樂讀誦則
0024c14: 省片時讀誦迴向西方樂一心念佛即一心念佛惟
0024c15: 務使正念純一為得耳不須猶豫也。
0024c16: 問古德教人念佛直須念而無念無念而念念與
0024c17: 不念打成一片方是極則工夫今初學之士當無
0024c18: 事時或能持念不忘一或涉事應物一句佛號未
0024c19: 免驀地打失是念時便有不念便無念與不念分
0024c20: 作兩橛如何得成一片今欲使無事之時覺照之
0024c21: 心不昧應酬之際攝持之念常存作何方便始得
0024c22: 相應。
0024c23: 答曰念佛有理念有事念若事念者惟一心念去務
0024c24: 使字字分明句句相續不分明即是昏不相續即
0025a01: 是散不昏不散一句佛號歷歷現前久之自然成就
0025a02: 念佛三昧也理念者達得現前能念之心所念之佛
0025a03: 因緣合成本無所有當體性空是念而無念也雖然
0025a04: 性空而能念之心所念之佛歷歷現前是無念而念
0025a05: 也然念而無念空觀也無念而念假觀也空假不二
0025a06: 法身現前是中道觀也若能與此觀行相應則知娑
0025a07: 婆淨土只在一處彌陀自己巳原非兩人如此念佛生
0025a08: 淨土必臻上品所謂生則決定生去則實不去是也
0025a09: 苟或理性未明總在有邊著倒安知念而無念無念
0025a10: 而念的道理理既未明便欲求其相應不亦難乎今
0025a11: 不管是事是理惟將一句佛號一心念去白香山所
0025a12: 云行也阿彌陀坐也阿彌陀直饒忙似箭不離阿彌
0025a13: 陀久之純熟三昧成就自然無事之時靈照不昧應
0025a14: 酬之際正念不忘也。
0025a15: 問持戒為修行之基不殺為大戒之本且因戒生
0025a16: 定因定發慧則戒其首尚矣而在家之士染深業
0025a17: 重痛夙習之難移且中年以來質弱病多苦滋味
0025a18: 之未割豈帶業往生先佛之慈悲不妨姑開一線
0025a19: 抑往來舍受自難脫離三途因果酬償豈能臻乎
0025a20: 上品除之未能計將安出。
0025a21: 答曰不能齋戒乃富貴人之通病昔馬祖答洪州廉
0025a22: 使食肉問云食則中亟祿不食則中亟福夫不食既
0025a23: 是福則食者得罪明矣東坡聰明世洞曉佛理然
0025a24: 猶不免於食眾生肉黃山谷平生齋戒嚴潔作發願
0025b01: 文痛自激勵作偈誡東坡曰我肉眾生肉形殊體
0025b02: 不殊原同一種性只是隔形軀苦惱從他受肥甘為
0025b03: 我需莫教閻老判自揣看何如此偈示人最為的切
0025b04: 故淨業行人當念我食一塊肉眾生受無量苦以念
0025b05: 眾生苦故不應食肉然帶業往生教有明文但品第
0025b06: 不高耳大丈夫當期乎上品豈可以帶業自畫乎。
0025b07: 問自修淨土以來世界之妄根身之浮幻亦頗
0025b08: 微有省覺乃當憂患之忽乘於妄者而頓起妄
0025b09: 心又或窮困之頻仍於浮幻者而屢生幻想是能
0025b10: 知而不能證且能說而不能行此淨德之難成實
0025b11: 染心之易熾今欲使易熾者不熾而難成者竟成
0025b12: 何法修持始能有入。
0025b13: 答曰障有厚薄悟有淺深其不相應處皆由見之未
0025b14: 徹行之未熟觸境逢緣未免打作兩橛此初心行人
0025b15: 之通病也惟智者即於不相應處痛下鍼錐著實看
0025b16: 破一念回光當下安樂調伏既久習以性成自然不
0025b17: 費力也。
0025b18: 問曰間念佛此心雖未至不亂亦不至十分放失
0025b19: 惟夜間睡夢時尚覺從前習氣種種現前豈熟處
0025b20: 難忘多生之業習非暫時之所能勝歟夫睡夢尚
0025b21: 難作主則生死安免浮沉今欲效古人長坐不臥
0025b22: 而色力孱羸固願學而未能若如平人夜眠晝餐
0025b23: 則迷醒中分恐打併之難一將何道而使寤寐一
0025b24: 如主人公惺惺常在耶願熟聞。
0025c01: 答曰淨業行人青天白日於是非愛憎之境雜然橫
0025c02: 陳時打失正念隨境漂流者往往有之況睡夢中乎
0025c03: 總由娑婆之情重淨土之念輕以心衡平准之一低
0025c04: 一昂有由然矣今惟著實看破娑婆世界上事總是
0025c05: 苦是妄無一件真實可以留戀放下萬緣一心念佛
0025c06: 白日開眼時正念若不失則夜間眠夢時自然亦不
0025c07: 失夢中既不失則死時正念現前亦不失矣天台智
0025c08: 者大師云臨終在定之心即是生淨土時是也寤寐
0025c09: 一如之境至此其庶幾乎。
0025c10: 問古人大事未明必貴親近明師朝參暮叩以求
0025c11: 打徹是以三登九上古有傳人即見性如趙州尚
0025c12: 且八旬行今修淨土人雖只單持一句佛號要
0025c13: 期於明了心性一也而在家之士時地相限既不
0025c14: 能如衲子之千里腰包即暫近導師亦不能如緇
0025c15: 侶之折拄杖朝夕相對只是妻孥眷屬眼見耳
0025c16: 聞無非道障業累必欲一刀兩段與善知識眉毛
0025c17: 廝結固非捨家離俗不可抑在家中亦自有善巧
0025c18: 方便耶此段因緣尤所願聞。
0025c19: 答曰禪淨行人不論在家出家惟看其因地發心真
0025c20: 實與否若果發心真實雖居家與妻子眷屬團聚智
0025c21: 眼精明妨礙他不得古今眼見耳聞在家得道者儘
0025c22: 有其人歷歷可考何必人人盡出家參訪然後可以
0025c23: 學道乎所以華嚴經淨行品中令行人善用其心觸
0025c24: 境逢緣發一百四十願其首願云菩薩在家當願眾
0026a01: 生知家性空免其逼迫若果知家性本空則一切隨
0026a02: 緣不生貪戀執著之心抱子弄孫嘻笑怒罵時皆足
0026a03: 以開發性地裨助正觀何在家出家之足云乎若發
0026a04: 心不真實不惟在家不能得道即出家亦只是個隨
0026a05: 行喫飯僧耳。
0026a06: 問古人參禪有二三十年守一句話頭而猶未徹
0026a07: 者即如趙州尚四十年不雜用心香林四十年尚
0026a08: 有走作況他人乎今念一句佛號與參一句話頭
0026a09: 一也而年已巳過知命以上色身日以衰病軀日
0026a10: 就朧腫必欲一生取辦恐過此以往未必有二三
0026a11: 十年之工夫而安養境界又非苟且容易之可造
0026a12: 就如何下手始得遂心伏冀開明以當鞭。
0026a13: 答曰夫參話頭乃是初心入門工夫其趙州四十年
0026a14: 不雜用心香林四十年尚有走作是悟後履踐玄塗
0026a15: 所謂學佛學法是雜用心落凡情聖解是走作豈可
0026a16: 與看話頭者併按哉世尊於三乘法門外別開淨土
0026a17: 一門謂之勝方便謂之徑路修行又謂之橫出三界
0026a18: 永明和尚所云萬修萬人去是也仗自己巳信行願
0026a19: 力及阿彌陀佛觀音勢至諸大聖眾慈悲攝受之力
0026a20: 如順風揚帆直達彼岸有何艱險故十惡之人十念
0026a21: 猶得往生靈禽八八隨僧念佛尚復立化樊籠蓮華
0026a22: 發口況具正信福慧男子一心念佛而不得往生者
0026a23: 乎何必慮定要二三十年工夫然後成就也惟恐信
0026a24: 力不固娑婆念重淨土心輕則不相應是在仁者痛
0026b01: 自勉勵耳昔有官人吳子才致仕家居專修淨業自
0026b02: 置一棺於堂上時臥其中令童子扣棺而歌曰吳子
0026b03: 才歸去來三界無安不可住西方淨土有蓮臺正慮
0026b04: 惡習牽纏自作對治庶念佛三昧易成就耳。
0026b05: 示德彰禪人
0026b06: 德彰上座歸維揚住極樂園撥置諸務勤修淨業又
0026b07: 不遠數千里寓書問所以修之之法余謂淨業行人
0026b08: 先當看破娑婆世界上種種弊惡無非是苦不生貪
0026b09: 戀之心然後專心淨土日誦大乘一心念佛發願迴
0026b10: 向積之歲月念佛三昧自然成就所謂萬修萬人去
0026b11: 是也然念佛具無量法門唯持名念佛最稱捷徑彌
0026b12: 陀經云執持名號若一日二日乃至七日一心不亂
0026b13: 其人臨命終時阿彌陀佛與諸聖眾現在其前是人
0026b14: 終時心不顛倒即得往生阿彌陀佛極樂國土是也
0026b15: 一心不亂者念佛之法須不急不緩務使字字分明
0026b16: 句句相續不相續則意緣外境是不一心也不分
0026b17: 明則昏昧便紛亂也離此二病方好念佛今不管是
0026b18: 事是理但將一句阿彌陀佛一心念去信心真切自
0026b19: 然相應六方諸佛各出廣長舌相覆三千說誠實
0026b20: 言政恐眾生信不及耳華嚴大經歸極于普賢十大
0026b21: 願王導歸極樂宜時時細玩以資正信不可忽也。
0026b22: 溫陵圓行上座請示淨土普說
0026b23: 師云今日乃百源菴圓行上座率蓮社眾道友設齋
0026b24: 延山僧陞座開示淨土法門山僧雖主持宗門而實
0026c01: 圓修淨業孔子云吾志在春秋而行在孝經山僧亦
0026c02: 竊云吾志在禪宗而行在淨土所以今日不辭忉怛
0026c03: 向大眾前納敗一番一任明眼人檢點去大眾還知
0026c04: 麼彌陀淨土十方諸佛一音共讚歷代祖師異口同
0026c05: 宣是一條千妥萬當還家底捷徑毋論若僧若俗若
0026c06: 貴若賤若男若女但一心念佛決定往生一見彌陀
0026c07: 永階不退時時聞法念念證果其功德利益不可思
0026c08: 議但近代參禪不得旨者每執自性彌陀唯心淨土
0026c09: 之說不信此淨土法門甚至廣煽邪說教壞人家男
0026c10: 女不惟自亦復他所以當時永明壽禪師深戒
0026c11: 無證悟人勿得輕視淨土又作四料揀示之曰有禪
0026c12: 無淨土十人九錯路陰境若現前瞥爾隨他去謂但
0026c13: 明理性不願往生久住娑婆則有陰境之患如首楞
0026c14: 嚴五十種陰魔是也二曰無禪有淨土萬修萬人去
0026c15: 但得見彌陀何愁不開悟謂雖未明理性但一心念
0026c16: 佛發願往生既見彌陀自然開悟三曰有禪有淨土
0026c17: 猶如帶角虎現世為人師來生作佛祖謂既明理性
0026c18: 又修淨業此乃世世生生自利利他殊因妙果四曰
0026c19: 無禪無淨土鐵床并銅柱百劫與千生沒個人依怙
0026c20: 謂既不明理性又不願往生永沉苦海那有出期壽
0026c21: 禪師苦口叮嚀如此可見佛不可不念淨土不可不
0026c22: 生明矣豈可徒執狂解自貽伊戚耶又眾中頗有信
0026c23: 向者亦不過悠悠過日雖口說淨土而心繫娑婆所
0026c24: 以念佛者如牛毛往生者如麟角不道全無只是罕
0027a01: 也故山僧常勸淨業弟子須備三種資糧一者起決
0027a02: 定信二者修真實行三者發廣大願何者決定信謂
0027a03: 須信得娑婆決定是苦西方決定是樂阿彌陀佛觀
0027a04: 音勢至現在此娑婆世界攝受念佛眾生往生淨土
0027a05: 決定不又須信得阿彌陀佛是法界身入一切
0027a06: 眾生心想中眾生念佛時是心即是三十二相八十
0027a07: 隨形好是心作佛是心是佛如華嚴解脫長者云我
0027a08: 欲見安樂世界阿彌陀如來隨意即見如此信得及
0027a09: 始是決定信何謂修真實行謂淨業行人先須看破
0027a10: 世相放下萬緣將這一句阿彌陀佛向四威儀內二
0027a11: 六時中直心念去務使字字分明句句相續念到不
0027a12: 念自念念而無念雖遇境逢緣種種差別這一句佛
0027a13: 號歷歷現前日用中如此念佛始是真實行何謂發
0027a14: 廣大願華嚴會上普賢菩薩發十大願已巳復發願云
0027a15: 願我臨欲命終時盡除一切諸障礙面見彼佛阿彌
0027a16: 陀即得往生安樂剎我既往生彼國已巳現前成就此
0027a17: 大願一切圓滿盡無餘利樂一切眾生界彼佛眾會
0027a18: 咸清淨我時於勝蓮華生親如來無量光現前受
0027a19: 我菩提記蒙彼如來授記已巳化身無數百俱胝智力
0027a20: 廣大十方普利一切眾生界如此發願方是廣大
0027a21: 願願不廣大即是劣願行不真實即是妄行信不
0027a22: 決定即是浮信如此而欲往生者難矣若信已巳決定
0027a23: 行復真實願又廣大譬如順風揚帆直達彼岸有何
0027a24: 艱險更須知娑婆世界六道輪迴受種種苦者只是
0027b01: 箇愛字極樂世界受種種樂必至成佛者只是個淨
0027b02: 字故古德云愛不重不生娑婆念不淨不生極樂所
0027b03: 以修淨業者直須勇斷愛緣勤修淨念淨念成就即
0027b04: 是華開見佛時也既見佛已巳方知雖終日念佛而不
0027b05: 乖于無念熾然往生而不乖于無生凡聖各住自位
0027b06: 而感應道交東西不相往來而神超淨域累繫之業
0027b07: 不能絆劫燒之火不能焚除天上之五衰謝人間之
0027b08: 八苦風吟寶葉波動金渠天樂演苦空靈禽宣妙法
0027b09: 非有假于他術乃是自己巳故鄉田地爾還委悉麼自
0027b10: 是不歸歸便得五湖景有誰爭伏惟大眾久立珍
0027b11: 重。
0027b12: 示惟祥上人
0027b13: 昔世尊于三乘中別開淨土一門謂之徑路修行亦
0027b14: 謂之橫出三界謂念佛往生甚易易也今時念佛
0027b15: 者多往生者少其故何也良由娑婆不破信極樂
0027b16: 不及耳娑婆弊惡種種逼迫有什麼不破處極樂
0027b17: 依正種種殊勝十方諸佛歷代祖師苦口叮嚀勸令
0027b18: 往生有什麼信不及處若真信不及不破則是盲
0027b19: 冥無智癡眾生只顧目前不懼身後他時後日其苦
0027b20: 未有了在唯智者將娑婆世界一一破了極樂世
0027b21: 界一一信得明白了然後放下萬緣把這一句阿彌
0027b22: 陀佛向四威儀中一心念去務使字字分明句句相
0027b23: 續念到一心不亂花開見佛則知念即是佛佛即是
0027b24: 念念非是念佛非是佛彌陀自己巳渾作一人極樂娑
0027c01: 婆打成一片然後以如是法度如是眾期九蓮於上
0027c02: 品會三祗於一生仰報四恩同資三有始是真正佛
0027c03: 子也時不待人各自努力珍重。
0027c04: 示王蓮實道者
0027c05: 師云道者奉佛持齋篤修淨業又請山僧發明淨土
0027c06: 要旨以為西方公據還會麼善業惡業皆由心造穢
0027c07: 土淨土並自心生故世尊云直心是菩薩淨土菩薩
0027c08: 成佛時不眾生來生其國深心是菩薩淨土菩薩
0027c09: 成佛時具足功德眾生來生其國大乘心是菩薩淨
0027c10: 土菩薩成佛時大乘眾生來生其國乃至施戒忍進
0027c11: 禪智是菩薩淨土菩薩成佛時具足六度眾生來生
0027c12: 其國故云欲得土淨當淨其心隨其心淨則佛土淨
0027c13: 敢問心畢竟作麼生淨還委悉麼本來無一物何處
0027c14: 惹塵埃彌陀方脫口淨土已巳花開五濁本來淨三祇
0027c15: 不假排人人火宅內俱坐寶蓮臺珍重。
0027c16: 普勸念佛文
0027c17: 夫人之情莫不厭苦而欣樂舍苦而取樂今有極苦
0027c18: 而不知厭舍有極樂而不知欣取非大惑歟極苦者
0027c19: 此堪忍世界生老病死種種逼迫是也極樂者西方
0027c20: 阿彌陀佛極樂世界依正二報清淨莊嚴是也古德
0027c21: 以眾生長迷不達苦樂之故乃合兩土而較量之曰
0027c22: 此則血肉形軀有生皆苦彼則蓮華化生無生苦也
0027c23: 此則時序代謝衰老日侵彼則寒暑不遷無老苦也
0027c24: 此則有漏之身病苦交纏彼則報體清淨無病苦也
0028a01: 此則七十者稀無常迅速彼則壽命無量無死苦也
0028a02: 此則親情愛戀有愛必離彼則法性眷屬無愛別離
0028a03: 苦也此則仇敵冤讎有冤必會彼則上善聚會無冤
0028a04: 憎會苦也此則困苦饑寒貪求不足彼則衣食珍寶
0028a05: 受用現成此則醜惡形骸根多缺陋彼則端嚴相好
0028a06: 體有光明此則輪轉生死彼則永證無生此則修道
0028a07: 難成彼則直階不退此則丘陵坑坎荊棘為林土石
0028a08: 諸山穢惡充滿彼則黃金為地寶樹參天樓聳七珍
0028a09: 花敷四色此則雙林已巳滅龍華未來彼則阿彌陀佛
0028a10: 現在說法此則觀音勢至徒仰嘉名彼則與二上人
0028a11: 親為勝友此則魔外道惱亂正修彼則佛化一統
0028a12: 魔外絕蹤此則媚色妖淫迷惑行者彼則正報清淨
0028a13: 實無女人此則惡獸魑魅交煽邪聲彼則水鳥樹林
0028a14: 咸宣妙法二土較量境緣別而樂之勝其數無
0028a15: 窮未能悉舉也今據此而審觀之娑婆之苦既如此
0028a16: 西方之樂又如彼而世之人懵然不知欣之厭之
0028a17: 取之舍之者皆由多生妄習覆自心智慧不生
0028a18: 理不明故也嗚呼人無遠慮必有近憂世人莫不知
0028a19: 有死而不為死後安置好去處者亦大錯矣所以世
0028a20: 尊出世種種方便勸人念佛求生淨土無非指示人
0028a21: 個去處底路頭耳阿彌陀經云若有善男子善女人
0028a22: 聞說阿彌陀佛執持名號若一日若二日乃至七日
0028a23: 一心不亂其人臨命終時阿彌陀佛與諸聖眾現在
0028a24: 其前是人終時心不顛倒即得往生阿彌陀佛極樂
0028b01: 國土夫一日二日至七日一心念佛尚得往生況
0028b02: 一月一年乃至盡形壽一心念佛而不得往生者乎
0028b03: 又觀無量壽佛經云或有眾生作不善業五逆十惡
0028b04: 以惡業故應墮惡道若能至心令聲不絕具足十念
0028b05: 稱南無阿彌陀佛稱佛名故於念念中除八十億劫
0028b06: 生死重罪命終之時見金蓮華猶如日輪住其人前
0028b07: 如一念頃即得往生極樂世界夫十惡之人十念之
0028b08: 頃乘佛願力猶得滅罪而往生況正信之士百念千
0028b09: 念萬念至不可說念而不得滅罪往生者乎故我
0028b10: 普勸世人忙裡偷閒每日念佛或百或千或萬念訖
0028b11: 填圈迴向淨土一年既滿然後總算共念佛若干萬
0028b12: 記之于冊盡形受持漸積淨業現為佛光照燭罪滅
0028b13: 福增遠為三聖接引必生淨土行實願實因真果真
0028b14: 若肯信從是真法侶。
0028b15: 普勸念佛放生文
0028b16: 夫人生于世百年光景能有幾何一息不來便是隔
0028b17: 世萬般將不去惟有業隨身當此之時欲念一句佛
0028b18: 得麼欲放一生命得麼故我今日普勸世人毋論若
0028b19: 貴若賤若富若貧若男若女若老若少皆可回頭著
0028b20: 眼看破偷一日之閒念三時之佛節浮濫之費救危
0028b21: 厄之命作淨土正因植慈悲種子所謂念佛者非念
0028b22: 他佛乃念極樂世界阿彌陀佛以彼佛夙有重誓攝
0028b23: 受念佛眾生往生淨土故也放生者非放他生乃放
0028b24: 自己巳多生六親眷屬以渠無始劫來曾與我互為父
0028c01: 子兄弟諸親但改形易報不復相識故也何以知然
0028c02: 阿彌陀經云從是西方過十萬億佛土有世界名曰
0028c03: 極樂其土有佛號阿彌陀今現在說法乃至云聞說
0028c04: 阿彌陀佛執持名號若一日若二日若三日若四日
0028c05: 若五日若六日若七日一心不亂其人臨命終時阿
0028c06: 彌陀佛與諸聖眾現在其前是人終時心不顛倒即
0028c07: 得往生阿彌陀佛極樂國土十六觀經云或有眾生
0028c08: 若能至心令聲不絕具足十念稱南無阿彌陀佛稱
0028c09: 佛名故於念念中除八十億劫生死重罪命終之時
0028c10: 見金蓮華猶如日輪住其人前如一念頃即得往生
0028c11: 極樂世界楞嚴經云憶佛念佛現前當來必定見佛
0028c12: 如上三經所云豈非念阿彌陀佛者往生淨土之明
0028c13: 證乎華嚴經云一切眾生有命之者常生利益慈念
0028c14: 之心尚不惡心惱諸眾生何況於他起眾生想故以
0028c15: 重意而行殺害楞伽經云有無量因緣不應食肉謂
0028c16: 一切眾生從本以來展轉因緣常為六親以親想故
0028c17: 不應食肉梵網經云以慈心故行放生業應作是念
0028c18: 一切男子是我父一切女人是我母我生生無不從
0028c19: 之受生故六道眾生皆是我父母而殺而食者即殺
0028c20: 我父母如上三經所云豈非放生者乃放自己巳多生
0028c21: 眷屬之明證乎古德云佛言不信何言可信人道不
0028c22: 修何道可修今得生人道矣得聞佛言矣而不信不
0028c23: 修吾未如之何也已巳矣其娑婆淨土之鄙劣殊勝殺
0028c24: 生放生之罪福因果俱廣載經文茲不繁贅惟高明
0029a01: 者幸自博轉化未信功莫大焉。
0029a02: 重刻龍舒居士淨土文序
0029a03: 竊惟眾生以愛故墮落娑婆如石下井無由可出諸
0029a04: 佛菩薩居寂光實報土中心地法眼悉皆洞見乃乘
0029a05: 悲願隨類現身多方援或為國王大臣沙門居士
0029a06: 以及姦偷屠販但有可化之機無不現身攝受今觀
0029a07: 龍舒居士王公中豈非其人者乎居士少業儒為
0029a08: 國學進士博學能文解六經語孟老莊不蹈襲前
0029a09: 人一字中年恍然自悟曰皆綺語也乃棄去專奉淨
0029a10: 土之教禮誦不輟發願往生臨終見佛來迎屹然立
0029a11: 化其存日本諸經論著淨土文十卷諭世無一理不
0029a12: 明無一人不勸其言悲哀懇切聞者興起有念佛而
0029a13: 鬼祟走者有念佛而眠夢得安者是驗之于生前
0029a14: 者也其翻板而舍利迸出示夢而沉頓起是驗之
0029a15: 于身後者也至誠感通一至于是謂居士非佛菩薩
0029a16: 乘願而來攝受眾生歸於淨土能若是乎昔空隱老
0029a17: 人以居士之文刊板于東廣勸念佛參戎范公
0029a18: 法諱今已巳奉老人之教有年茲扈從王駕鎮閩乃率
0029a19: 蓮社諸上善人復翻板于閩中以廣法施功竣命余
0029a20: 一言冠諸篇首夫淨土法門金口諄諄見諸大乘經
0029a21: 論如日月之揭中天凡有眼者孰不見之且古今依
0029a22: 之修持往生極樂者不一而足況龍舒現居士身修
0029a23: 沙門行臨終立化靈驗昭彰其言不信孰可信乎稱
0029a24: 揚淨土本屬宿懷逢茲勝緣倍增踴躍忘其鄙陋樂
0029b01: 為疾書。
0029b02: 重刻天如禪師淨土或問序
0029b03: 昔世尊於三乘教外別示淨土一門詳開九品普接
0029b04: 三根本是至簡至易之道又是難信難解之法故經
0029b05: 云不可以少善根福德因緣得生彼國可見能諦信
0029b06: 淨土者乃是多善根多福德多因緣之人也近世參
0029b07: 禪未得旨者樂談向上佛祖在所詆訶心性亦復掃
0029b08: 蕩況教令念阿彌陀佛求生淨土是猶資章甫而適
0029b09: 越匪徒無用反滋鄙笑昔永明壽禪師作四料揀以
0029b10: 禪淨二門抑揚誡勸政為此輩耳其意謂參禪者
0029b11: 縱得一念從緣頓悟猶有無始習氣一生功行未能
0029b12: 卒盡若不求生淨土親覲諸佛以自磨煉久居娑婆
0029b13: 則有陰境之患故有十人九錯路之誡念佛者雖現
0029b14: 生未能開悟而一生彼國即階不退一見彌陀即悟
0029b15: 無生故有萬修萬人去之勸夫永明為法眼嫡孫不
0029b16: 專以本分事接人而乃於淨土一門曉曉若此是豈
0029b17: 無故而然耶學者盍深思之天如和尚得法天目禪
0029b18: 淨圓融固是家法又慮禪者不達永明料揀之旨乃
0029b19: 作淨土或問一書自立主客反覆酬詰釋其疑示
0029b20: 其修法其怠惰然皆博引大經大論及諸祖成言
0029b21: 以證其說以生其信余觀淨土諸書不啻汗牛求其
0029b22: 婆心苦口的示人無出或問是不獨為淨土指南
0029b23: 實乃禪學者之金針也銓部林公涵齋居士長齋繡
0029b24: 佛棲心禪淨者有年痛今時禪者務名忽實踐辨
0029c01: 髦淨土自失法利深可悲憫乃特倡刻是書庶幾藥
0029c02: 其萬一是亦永明天如之心也命余一言以發其意
0029c03: 勸讚淨土本屬夙心不敢以不文辭漫為識諸簡首。
0029c04: 答張確菴太史書
0029c05: 久音問殊切注懷忽辱手墨欣慰無量淨土法門
0029c06: 如天普三根皆攝不獨為鈍根禪者每以為鈍根
0029c07: 所修而忽之誤矣如永明壽慈受深圓照本中天
0029c08: 如等皆宗門鉅匠遠而推之龍樹馬鳴天親無著皆
0029c09: 地上菩薩然且發願往生況博地凡夫乎若不願生
0029c10: 淨土總在三界頭出頭沒脫生勝處轉身之間福盡
0029c11: 沉淪又是從頭起不可不著力也娑婆苦海種種逼
0029c12: 迫正是成就吾人修行處歡喜順受不可別生異念
0029c13: 淨土諸書時一觀覽庶不生疑阻以負釋迦老子苦
0029c14: 口婆心勸歸極樂也留意幸甚。
0029c15: 唐善導和尚勸念佛偈
0029c16: 漸漸雞皮髮看看行步龍鍾直饒金玉滿堂難免
0029c17: 衰殘老病任千般快樂無常終是到來惟有徑路
0029c18: 修行但念阿彌陀佛。
0029c19: 演善導和尚普勸念佛偈八句句各一首
0029c20: 漸漸雞皮髮光陰密密摧拶見他老態堪憐不解
0029c21: 自己巳觀察須知是身非身一似瀑流聚沫普勸及時
0029c22: 念佛勿待氣衰力脫。
0029c23: 看看行步龍鍾咫尺千里難通回想當年足力枉自
0029c24: 蹭蹬塵中未曾踏著實地那解反省己巳躬普勸及早
0030a01: 念佛下坡快便難逢。
0030a02: 直饒金玉滿堂日夜打算思量一旦撒開兩手都屬
0030a03: 別人主張昧卻郤自家寶藏貪他瓦礫愴忙普勸盡施
0030a04: 念佛西方乃是寶方。
0030a05: 難免衰殘老病世間若箇能信只恃氣血剛強那思
0030a06: 老病跟定一旦纏綿枕席八苦交煎難禁勸君健
0030a07: 念佛直入蓮胎托孕。
0030a08: 任千般快樂豈知樂是苦因通身都是罪業永劫
0030a09: 不免沉淪善惡冥中有簿件件錄上姓名普勸一心
0030a10: 念佛慧光燭破迷情。
0030a11: 無常終是到來萬般一旦拋開空占青山片地徒將
0030a12: 白骨深埋了無一物是我豈有纖毫帶回普勸預先
0030a13: 念佛蓮根厚自栽培。
0030a14: 唯有徑路修行一日勝過千生只貴當人行願亦復
0030a15: 仗佛光明三昧時時成就罪垢念念冰清普勸信心
0030a16: 念佛蓮臺上品標名。
0030a17: 但念阿彌陀佛不須別求法門直下轉凡成聖一似
0030a18: 北溟化鯤句句珠聯不斷字字鏡照毋昏見佛隨念
0030a19: 即見娑婆淨土休論。
0030a20: 念佛偈
0030a21: 三界場中休著九蓮臺上好標名他時撒手徑歸
0030a22: 去始信無生無不生。
0030a23: 徑路修行唯念佛六根都攝一心明娑婆翻轉成安
0030a24: 養碧沼青蓮火裡生。
0030b01: 生死輪迴無了日一心念佛往西方親見彌陀聞妙
0030b02: 法菩提果熟自馨香。
0030b03: 苦海洪深萬丈波多生沉溺竟如何勸君念佛歸安
0030b04: 養彼岸高登唱哩囉。
0030b05: 三界無安休駐足西方有路要歸來一心不亂持名
0030b06: 號步步蓮華火裡開。
0030b07: 極樂胸懷與眾殊蓮華步步自相隨一塵不染恒清
0030b08: 淨休問彌陀更是誰。
0030b09: 苦苦甜甜空世界昏昏擾擾夢身心眾生極苦誰能
0030b10: 捄唯有彌陀願力深。
0030b11: 死死生生何日了流流浪浪幾時休不知念佛歸家
0030b12: 路苦海何由得出頭。
0030b13: 念佛人心地淨淨心念佛身無病諸佛歡喜降吉祥
0030b14: 道根永固常精進。
0030b15: 念佛人厭五濁五濁流連終墮落心心回向去西方
0030b16: 此路行來方不錯。
0030b17: 念佛人定成佛脫卻凡胎換聖骨蓮華臺上化生時
0030b18: 八德池中親沐浴。
0030b19: 念佛人息貪嗔了知身世等浮塵不著不戀無拘繫
0030b20: 逍遙自在合天真。
0030b21: 念佛人志堅固八風難動須彌柱三界炎炎火宅中
0030b22: 步步踏著無生路。
0030b23: 念佛人佛境現萬法皆唯心所變是心作佛更非他
0030b24: 猶如照鏡見其面。
0030c01: 念佛人六根攝更不隨塵妄分別淨念連持若貫珠
0030c02: 晝夜循環無間歇。
0030c03: 念佛人最尊貴諸上善人同一會不分男女及賢愚
0030c04: 一見彌陀皆不退。
0030c05: 本有真如性眾生與佛同廓然心自悟如日照空
0030c06: 彌陀大願力攝受念佛人花開親見佛在處度迷津
0030c07: 如來真實語深信勿生疑依佛修行去決定證菩提
0030c08: 馬鳴與龍樹端的是吾師禪淨圓修證何勞更泣岐
0030c09: 極厭娑婆苦尤虞後世差一心勤念佛托質白蓮花
0030c10: 信心常不退發願在生生般若因緣熟菩提果自成
0030c11: 全憑般若力照破世間心心淨佛土淨彌陀行願深
0030c12: 死生有怖畏當依佛功德直下見彌陀何須問彌勒。
0030c13: 西方三聖贊
0030c14: 稽首西方無量壽遙垂金臂接娑婆眾生度盡方收
0030c15: 手幾個知恩出愛河。
0030c16: 稽首西方觀世音度生悲願實弘深唯將一滴真甘
0030c17: 露洗盡人間熱惱心。
0030c18: 稽首西方大勢至寶瓶頂上放光明攝念佛人歸淨
0030c19: 土一悟無生無不生。
0030c20: 阿彌陀佛贊為謝簡生居士作
0030c21: 稽首彌陀大慈父莊嚴淨土在西方攝受三根念佛
0030c22: 人同歸極樂速成佛我佛真身法界壽光無量滿
0030c23: 空茫茫大地諸有情總在如來壽光內眾生與佛
0030c24: 同一性究竟無二亦無別如來全體入我身亦如我
0031a01: 在佛身裡六八願王起因地而今願願皆已巳滿佛子
0031a02: 應作如是觀願行亦當如我佛。
0031a03: 
0031a04: 淨土旨訣終
