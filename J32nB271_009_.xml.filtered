0014c01: 閱藏知津卷第九
0014c02: 北天目沙門釋智旭彙輯
0014c03: 大乘經藏　方等部第二之八
0014c04: 大方廣師子吼經四紙餘　南男北良
0014c05: 唐中印度沙門地婆訶羅譯
0014c06: 佛在日月宮中。與九十百千俱胝比丘，無量菩薩
0014c07: 俱。遣勝積菩薩往北方歡樂世界法起佛所聽法，
0014c08: 勝積至彼禮佛足已，卻住一面。法起如來故問汝
0014c09: 從何來？勝積默無言說，大眾生疑。法起如來微笑
0014c10: 放光，十方雲集。電鬘菩薩問笑因緣。法起如來略
0014c11: 說諸法實相，本無言說。淨身菩薩問言，若無所說
0014c12: 是真說者，瘖默不言，皆應說法。佛言，啞默不啞默，
0014c13: 亦皆說法。而不知法，如生盲人處日光中，而不見
0014c14: 日。眾生所有音聲語言，皆入四無礙智。欲求法者，
0014c15: 於自身求。欲求菩提，以五蘊求。於是大千震動，佛
0014c16: 更出廣長舌相已巳，普告大眾，釋迦牟尼，即我法起。
0014c17: 佛說如來師子吼經五紙　仝上
0014c18: 元魏北天竺沙門佛陀扇多譯
0014c19: 與上經同。
0014c20: 出生菩提心經十一紙半　南行北羊
0014c21: 隋北天竺沙門闍那崛多譯
0014c22: 佛在竹林精舍。迦葉大婆羅門，夢大蓮華中有月
0014c23: 輪，又見丈夫放光普照。次日問佛，佛為說一切智
0014c24: 利，及說偈勸發菩提心。次分別三種菩提，次示四
0014c25: 攝法，次示天行，梵行，聖行，次說破魔眾會陀羅尼。
0014c26: 佛說發菩提心破諸魔經上下合卷　南凊北薄
0014c27: 宋北印土沙門施護譯
0015a01: 與上經同。
0015a02: 文殊師利問菩提經六紙餘　男
0015a03: 姚秦天竺沙門鳩摩羅什譯
0015a04: 佛初得道，在伽耶山。與千比丘，萬菩薩俱。入諸佛
0015a05: 甚深三昧，諦觀諸法性相。文殊知之，即問云何發
0015a06: 心？佛以無發是發義答之。月淨光德天子問言，緣
0015a07: 何事故，行菩薩道？文殊答以大悲為本，大悲以直
0015a08: 心為本，直心以等心為本，等心以無別異行為本，
0015a09: 乃至正觀以堅念不忘為本，共十六句。又四心能
0015a10: 攝因，能攝果；一者初發心，二者行道心，三者不退
0015a11: 轉心，四者一生補處心，廣作種種譬喻。次有定光
0015a12: 明主天子問菩薩略道。文殊答言，一者方便，二者
0015a13: 智慧，又一者助道，二者斷道等。次有隨智勇行菩
0015a14: 薩問菩薩義，菩薩智。文殊答言，義名無用，智名有
0015a15: 用。復語天子，菩薩有十智，十發，十行，十思惟，十治
0015a16: 法，十善地。二隨法行。
0015a17: 伽耶山頂經九紙　男
0015a18: 元魏北天竺沙門菩提留支譯
0015a19: 佛說象頭精舍經八紙餘　男
0015a20: 隋北天竺沙門毘尼多流支譯
0015a21: 大乘伽耶山頂經七紙餘　男
0015a22: 唐南印度沙門菩提流志譯
0015a23: 三經並與前同本。
0015a24: 佛說文殊尸利行經七紙半　南效北良
0015a25: 隋北天竺沙門闍那崛多譯
0015a26: 文殊巡行諸比丘房，見舍利弗坐禪。後至佛前，互
0015a27: 相問難，顯示阿羅漢義。五百比丘不忍，起座而去。
0015b01: 文殊更說法要，五百還來，四百證果，一百墮獄。佛
0015b02: 言，此百比丘若不聞此法，應墮地獄一劫，今聞法
0015b03: 故，暫墮即出，生兜率天。至彌勒成佛時，初會便得
0015b04: 證果。是故不聞此法，雖得四禪四定，不能解脫煩
0015b05: 惱生死，聞已巳疑惑，猶勝不聞。
0015b06: 佛說文殊師利巡行經七紙欠　仝上
0015b07: 元魏北天竺沙門菩提留支譯
0015b08: 與前經同。文義小異。
0015b09: 佛說大乘善見變化文殊師利問法經五紙餘　南力北忠
0015b10: 宋中印土沙門天息災譯
0015b11: 佛為文殊說大乘四諦。及三十七品法。
0015b12: 佛說大乘不思議神通境界經三卷今作二卷　南凊北薄
0015b13: 宋北印土沙門施護譯
0015b14: 佛住法界光明菩薩宮。與五十萬苾芻眾，萬二千
0015b15: 菩薩，及諸天子俱。佛入普遍光明三摩地，放大光
0015b16: 明，普照十方，各有殑伽沙數菩薩雲集。妙吉祥菩
0015b17: 薩在東方寶幢佛剎，勸慈氏菩薩同來聽法，慈氏
0015b18: 不來，辯積幢亦不來。妙吉祥乃入無垢普光三摩
0015b19: 地，現大神變而來佛所。普華幢天子問修何法，得
0015b20: 如妙吉祥神通事業？佛以四種四法答之。又問妙
0015b21: 吉祥發心久近？佛舉過去本事答之。次有遍照藏
0015b22: 菩薩現瑞入會，與大迦葉互相問答。次普華幢再
0015b23: 問妙吉祥最初發心之事，佛具答其最初發心轉
0015b24: 女成男因緣。普華幢又問菩薩行法，佛令問妙吉
0015b25: 祥。廣為解說四念處，八正道，五根，五力，七覺支法
0015b26: 門。
0015b27: 商主天子所問經一卷　維
0015c01: 隋北天竺沙門闍那崛多譯
0015c02: 佛在耆闍崛山。商主天子請文殊師利說法。文殊
0015c03: 為說一百十九智，又作種種問答，又說種種菩薩
0015c04: 行。又問佛無生忍義，佛為授菩提記。
0015c05: 佛說魔逆經一卷　維
0015c06: 西晉月支國沙門竺法護譯
0015c07: 佛在祇園。大光天子問文殊師利曰，云何為菩薩
0015c08: 魔事？文殊具答之。又問善哉無善哉法，亦具答之。
0015c09: 魔來亂法，文殊令其身被五縛，又令變像如佛，說
0015c10: 諸妙法。開示五百弟子。次有須深天子，與文殊問
0015c11: 答。
0015c12: 超日明三昧經二卷　南罔北短
0015c13: 西晉清信士聶承遠譯
0015c14: 佛遊奈園。與二萬八千比丘，八萬菩薩眾俱，講大
0015c15: 乘業無極之慧。善寶長者與千人俱，以七寶華供
0015c16: 佛。佛令成蓋，光照十方，集諸大眾。普明菩薩偈讚
0015c17: 佛已巳，問三昧法。佛言，行八十事，逮得超日明定。
0015c18: 離垢目菩薩問三乘學，佛分別答之。淨教長者
0015c19: 子問菩薩行，佛以增一至十法答之，唱十三昧名
0015c20: 字。正見居士請問法要，佛答以有四事法，常不
0015c21: 離佛。離垢目菩薩廣問十三昧義，佛一一細答，
0015c22: 每一三昧，各一嘉瑞，各與一波羅密相應，即是十
0015c23: 地之義。慧施長者女，共五百人發無上心，轉成
0015c24: 男子，授菩提記。慧英菩薩，與文殊菩薩，及佛，問
0015c25: 答深義。阿難問佛菩薩道本，及問遲疾。佛言，亦
0015c26: 有亦無，因述本生，精進不懈，致先得佛。日天子
0015c27: 請佛次日受供。佛還奈園，解法長者，調意菩薩，蓮
0016a01: 華淨菩薩，解縛菩薩，寶事菩薩，恩施菩薩，帝天菩
0016a02: 薩，水天菩薩，大導師菩薩，龍施菩薩，大光菩薩，各
0016a03: 各問法，佛各答之。
0016a04: 須真天子經二卷　仝上
0016a05: 西晉月支國沙門竺法護譯
0016a06: 問四事品第一，佛遊祇園。與千二百五十比丘，一
0016a07: 萬菩薩，及諸天四眾人俱。須真天子共發三十二
0016a08: 問，佛一一答以四事。答法義品第二，須真復以
0016a09: 三十二事問於文殊，文殊一一答之。法純淑品
0016a10: 第三，亦須真問，文殊答。聲聞品第四，須真勸諸
0016a11: 大弟子，各與文殊問答。無畏品第五，亦須真問，
0016a12: 文殊答。明菩薩得無所畏。住道品第六，亦須真
0016a13: 問，文殊答。明菩薩得住於道。菩薩行品第七，亦
0016a14: 須真問，文殊答。分別品第八，亦須真問，文殊答。
0016a15: 明菩薩得持法要，得入四果三乘，亦得入凡夫三
0016a16: 毒等法，亦得入生死入滅度法。頌偈品第九，亦
0016a17: 須真問，文殊偈答智慧相，善權相。道類品第十，
0016a18: 亦須真問，文殊答。答竟，佛囑彌勒阿難受持流通。
0016a19: 成具光明定意經一卷　南忘北彼
0016a20: 後漢西域沙門支曜譯
0016a21: 佛在迦維羅衛國。敕阿難集一切眾，有貴姓子善
0016a22: 明，與同輩五百人見佛，發心請佛。佛受其請。次問
0016a23: 佛之妙德，從何致之？佛言，有定意法，名成具光明，
0016a24: 當淨行百三十五事，及為說往因。為授道記。
0016a25: 悲華經十卷　及
0016a26: 北涼中天竺沙門曇無讖譯
0016a27: 轉法輪品第一，佛在王城崛山。與大比丘僧六萬
0016b01: 二千人俱。菩薩四百四十萬，及梵天六欲天等。時
0016b02: 彌勒等上首菩薩，向東南方稱蓮華尊佛功德。寶
0016b03: 日光明菩薩問佛因緣。佛答其故。謂蓮華尊佛昨
0016b04: 夜初成正覺，作大佛事。陀羅尼品第二，說彼東
0016b05: 南世界相貌，及說過去日月尊佛授現佛記，授與
0016b06: 解了一切陀羅尼門。說此事已巳，十方菩薩同來崛
0016b07: 山，聽受陀羅尼門，皆得見彼蓮華佛剎。次有解脫
0016b08: 怨憎菩薩，問修集陀羅尼法。佛答以四法，五法，六
0016b09: 法。七歲中修。彌勒自言，於十恒沙劫前，已巳從娑羅
0016b10: 王如來處得聞得修，以本願故，久在生死，待時成
0016b11: 道，求佛授職。佛為說諸章句，令眾獲益。又入遍一
0016b12: 切功德三昧，度三惡道眾生令生天人，為諸天人
0016b13: 示宿世因緣。大施品第三，寂意菩薩問佛出此
0016b14: 濁世因緣，佛備述恒沙阿僧祇劫前事，謂刪提嵐
0016b15: 世界，善持劫中，無諍念輪王，有大臣名為寶海，生
0016b16: 寶藏佛，王及千子諸小王等，皆悉供養，未發大心。
0016b17: 寶海求夢，知彼志劣。以夢白佛，勸彼諸人發無上
0016b18: 心，各取淨土。諸菩薩本受記品第四，寶藏如來
0016b19: 授輪王記，即無量壽佛。第一太子，即觀世音。第二
0016b20: 王子，即得大勢。第三王子，即文殊師利。第四王子，
0016b21: 即普賢佛。第五王子，即今蓮華尊佛。第六王子，即
0016b22: 法自在豐王佛。第七王子，即光明無垢堅香豐王
0016b23: 佛。第八王子，即普賢菩薩。次授十千懈怠人記，次
0016b24: 記第九王子，即阿佛。第十王子，即香手菩薩。第
0016b25: 十一王子，即寶相菩薩。又授五百王子記，又授四
0016b26: 百王子記，又授八十九王子記，又授八萬四千小
0016b27: 王記，又授寶海八十子記，又授寶海三億弟子記，
0016c01: 千童子記，侍者五人記，最後寶海發大悲願，諸菩
0016c02: 薩等皆悉讚歎，六方諸佛，送華供養寶藏如來摩
0016c03: 頂授記。并說菩薩四法懈怠，四法精進。一者願取
0016c04: 清淨世界，二者願於善心調伏白淨眾中，施作佛
0016c05: 事，三者願成佛已，不說聲聞辟支佛法。四者願成
0016c06: 佛已巳，壽命無量，是名四法懈怠。一者願取不淨世
0016c07: 界，二者於不淨人中。施作佛事，三者成佛已，說三
0016c08: 乘法，四者成佛已巳，得中壽命，不長不短，是名四法
0016c09: 精進。檀波羅密品第五，寶藏如來為大悲菩薩
0016c10: 說諸三昧門助菩提法清淨門經，大悲菩薩歷劫
0016c11: 行諸難行苦行。入定三昧門品第六，十方諸佛
0016c12: 皆我釋迦所化度者，皆遣菩薩來會供養，佛入三
0016c13: 昧，令諸大眾皆入身毛孔中，復說十專心發於菩
0016c14: 提，能入一切行門。乃至結名，結益，勸持，無怨沸宿
0016c15: 大仙夜叉，發願流通。
0016c16: 大乘大悲芬陀利經八卷　南賴北敢
0016c17: 附三秦錄
0016c18: 與前經同。而分作三十品。
0016c19: 方廣大莊嚴經十二卷　亦名神通遊戲　前有御製序文　南化北四大
0016c20: 唐中印度沙門地婆訶羅譯
0016c21: 序品第一，佛在祇洹。於中夜分，入佛莊嚴三昧，放
0016c22: 頂髻光，照淨居天。說偈開發，淨居天子，遂來問法。
0016c23: 佛受其請，晨朝為眾宣說。兜率天宮品第二，
0016c24: 勝族品第三，法門品第四，將下生時，為諸天說
0016c25: 眾法門有一百八。降生品第五，處胎品第六，
0016c26: 誕生品第七，入天祠品第八，寶莊嚴具品
0016c27: 第九，示書品第十，觀農務品第十一，現藝
0017a01: 品第十二，樂音發悟品第十三，感夢品第十
0017a02: 四，出家品第十五，頻婆娑羅王勸受俗利品
0017a03: 第十六，苦行品第十七，往尼連河品第十八，
0017a04: 詣菩提場品第十九，嚴菩提場品第二十，
0017a05: 降魔品第二十一，成正覺品第二十二，讚歎
0017a06: 品第二十三，商人蒙記品第二十四，成道十七
0017a07: 日，始受商人供。大梵天王勸請品第二十五，
0017a08: 轉法輪品第二十六，囑累品第二十七。
0017a09: 普曜經八卷　南被北大
0017a10: 西晉月支國沙門竺法護譯
0017a11: 與上經同。而品有開合。
0017a12: 大方便佛報恩經七卷　墨
0017a13: 出後漢錄
0017a14: 序品第一，佛住耆闍崛山。阿難聞外道譏佛非孝，
0017a15: 以是白佛。佛放面門光明，照十方界，集諸菩薩。
0017a16: 孝養品第二，佛坐寶華，現淨身中五道色相，明一
0017a17: 切眾生，互為親屬。如來皆念報其恩德，并說須闍
0017a18: 提太子，以身肉濟父母難。對治品第三，說轉輪
0017a19: 聖王，身剜千燈，以求半偈。發菩提心品第四，佛
0017a20: 為喜王菩薩說發心，乃名知恩，勸人發心，乃名報
0017a21: 恩，及說昔於地獄初發心事。論議品第五，佛昇
0017a22: 忉利。為母說法，外道造諸誹謗。佛從天下，現往昔
0017a23: 忍辱太子寶塔，并說摩耶夫人得為佛母本緣，又
0017a24: 說沙彌均提本緣。惡友品第六，佛以光照地獄，
0017a25: 并說調達諸事，亦為發其巧便。慈品第七，說舍
0017a26: 利弗先入涅槃本緣，及說如來種種慈善化力。
0017a27: 優波離品第八，佛敕尊者問戒中義，半與薩婆多
0017b01: 毘婆沙初卷同。親近品第九，說佛往昔殺一惡
0017b02: 賊救五百人，現在救惡瘡比丘，并說知恩報恩種
0017b03: 種法要，亦說三十二相，亦說相好之因，然後囑累
0017b04: 一切菩薩，一切菩薩各各發願係結集家手筆。
0017b05: 菩薩本行經三卷　墨
0017b06: 附東晉錄
0017b07: 一說往昔精進之行以策懈怠，一為波斯匿王說
0017b08: 檀度事，一授婆羅門辟支佛記，一授牧羊人辟支
0017b09: 佛記，一舍利弗度師質大臣出家，被弟遣賊斷臂
0017b10: 證果夙世因緣。一婆多竭梨尊者自說夙因，一佛
0017b11: 說往昔剜身求法事，一為貧士須達說施田差別。
0017b12: 一說如來降毒龍除國疫事，并說三千寶蓋夙因。
0017b13: 一說讚佛有大功德，一度輔相婆羅門夫婦證果，
0017b14: 并說其往因。共十一節。
0017b15: 佛說金色王經七紙　南忘北短
0017b16: 元魏中天竺婆羅門瞿曇般若流支譯
0017b17: 說佛昔為金色王，遇十二年大旱，僅存一食，轉
0017b18: 供辟支佛。天即雨飲食眾寶。以濟閻浮提，出菩
0017b19: 薩本行集經第二段。
0017b20: 六度集經八卷　萬
0017b21: 吳天竺沙門康僧會譯
0017b22: 皆如來往昔行菩薩道時。六波羅密行也。
0017b23: 太子須大拏經一卷　出六度集經第二卷　南潔北才
0017b24: 乞伏秦沙門釋聖堅譯
0017b25: 菩薩睒子經六紙欠　潔
0017b26: 附西晉錄
0017b27: 說佛往昔孝奉瞽親之事，被箭重甦。
0017c01: 佛說睒子經五紙　潔
0017c02: 乞伏秦沙門釋聖堅譯
0017c03: 與上經同。
0017c04: 太子慕魄經五紙欠　潔
0017c05: 後漢安息國沙門安世高譯
0017c06: 佛說太子沐魄經二紙半　潔
0017c07: 西晉月支國沙門竺法護譯
0017c08: 二經說佛昔為沐魄。十三歲不語事。
0017c09: 佛說九色鹿經二紙欠　潔
0017c10: 吳月支國優婆塞支謙譯
0017c11: 亦如來往昔行忍辱事，已巳上六經，並出六度集
0017c12: 經。
0017c13: 佛說長壽王經四紙餘　南賢北羊
0017c14: 附西晉錄第二出
0017c15: 說佛昔為長壽王，廣行布施，貪王伐之，誓不與戰。
0017c16: 同子長生逃出，後愍貧人來乞，隨之而見貪王。王
0017c17: 即殺之，殺時，誡子慎勿報怨。子奉遺命，欲報仍止。
0017c18: 佛說鹿母經七紙　維
0017c19: 西晉月支國沙門竺法護譯
0017c20: 說佛因地為鹿母。誤墮弶中。求出見子。全信赴死
0017c21: 事。
0017c22: 佛說大意經四紙半　維
0017c23: 劉宋中天竺沙門求那跋陀羅譯
0017c24: 佛在祇園。自說因地抒海求珠事。
0017c25: 佛說前世三轉經六紙　南效北良
0017c26: 西晉沙門釋法炬譯
0017c27: 佛在祇園，笑而放光。阿難問其因緣。佛為說本生
0018a01: 事，初為上色女，割二乳救食子者，次轉成男子作
0018a02: 國王，正法治國，復以身普施禽獸，後轉生為婆羅
0018a03: 門子，絕食以求出家，捨身以救乳虎。
0018a04: 佛說銀色女經六紙餘　仝上
0018a05: 元魏北天竺沙門佛陀扇多譯
0018a06: 與上經同。而事跡小異。
0018a07: 過去佛分衛經一紙餘　南賢北景
0018a08: 西晉月支國沙門竺法護譯
0018a09: 說佛因地，其母見佛乞食，發願生子出家，得授記
0018a10: 事。
0018a11: 佛說妙色王因緣經三紙欠　仝上
0018a12: 唐大薦福寺沙門釋義淨譯
0018a13: 佛在祇園。大眾諸根不動，聽聞法要。苾芻請問其
0018a14: 故。佛說往昔求法，捨子捨妻，并捨自身奉夜叉食，
0018a15: 今獲此報。
0018a16: 佛說月明菩薩經三紙欠　維
0018a17: 吳月支國優婆塞支謙譯
0018a18: 佛在耆闍崛山，為月明童男說法施。飯食施，常當
0018a19: 發四願。及說過去智止太子以身肉療比丘病，即
0018a20: 是世尊往昔施行。
0018a21: 佛說頂生王因緣經六卷今作二卷　南言北之
0018a22: 宋北印土沙門施護等譯
0018a23: 佛在祇園，因勝軍王請問，為說往昔修布施行。從
0018a24: 王頂生，乃至統四大洲，詣忉利天，總經一百十四
0018a25: 帝釋謝滅。
0018a26: 佛說賴吒和羅所問德光太子經一卷　維
0018a27: 西晉月支國沙門竺法護譯
0018b01: 佛在靈山，為賴吒和羅比丘。說菩薩七種四法，五
0018b02: 種四非法，次說往古吉義佛時，德光太子遠離放
0018b03: 逸，見佛供養，護佛法藏事。
0018b04: 如來獨證自誓三昧經六紙餘　南才北良
0018b05: 西晉月支國沙門竺法護譯
0018b06: 佛遊句潭彌國，十方菩薩見靈瑞華。各承佛旨，來
0018b07: 詣此土，以華供養。佛笑放光，為賢儒菩薩說笑三
0018b08: 緣，又為明見光賢菩薩說出家法。梵王為佛三證，
0018b09: 迦葉自誓得戒等。
0018b10: 佛說自誓三昧經七紙欠　南效北良
0018b11: 後漢安息國沙門安世高譯
0018b12: 獨證品第四，出比丘淨行中，與上經同。
0018b13: 佛昇忉利天為母說法經三卷　身
0018b14: 西晉月支國沙門竺法護譯
0018b15: 佛遊忉利，止夏三月，與八千比丘，七萬二千菩薩
0018b16: 俱。月氏天子，問法得記。大目犍連，勸發諸天供養
0018b17: 世尊。佛為略說十方現身施化之事，非聲聞緣覺
0018b18: 所知。又明一切佛身，皆同幻化，有供養者，福祐亦
0018b19: 等。
0018b20: 道神足無極變化經四卷　南蓋北方
0018b21: 西晉安息國沙門安法欽譯
0018b22: 與上經同，而有目連普見一切處佛，疑怪請問
0018b23: 之事。
0018b24: 佛說盂蘭盆經一紙半　南才北知
0018b25: 西晉月支國沙門竺法護譯
0018b26: 佛為目連說七月十五日供自恣僧法，度其母脫
0018b27: 餓鬼苦。
0018c01: 佛說報恩奉盆經一紙欠　亦云報像功德經　仝上
0018c02: 附東晉錄
0018c03: 與上經同。而甚簡略。
0018c04: 佛說巨力長者所問大乘經上中下同卷　南取北斯
0018c05: 宋西夏沙門智吉祥等譯
0018c06: 佛在祇園。巨力長者心生覺悟，為五百長者說世
0018c07: 無常，及三乘法。五百長者咸皆有疑，同來見佛。佛
0018c08: 為略說三乘方便，長者願聞大乘深法，佛為廣說
0018c09: 六度妙行，并說生死過患。長者得無上忍，以偈讚
0018c10: 佛。求得出家，佛為授記。
0018c11: 佛說德護長者經二卷　南男北潔
0018c12: 隋烏萇國沙門那連提黎耶舍譯
0018c13: 佛住耆闍崛山，外道嫉妒。勸德護長者於七種門
0018c14: 各作火坑，復以毒藥置飲食中，請佛應供。月光童
0018c15: 子向母月雲歎佛功德，母亦為子歎佛功德。一千
0018c16: 綵女，聞皆歡歎。長者敕語家人營辦火坑毒食，月
0018c17: 光廣說佛不受害。佛將受請，放光普召十方無數
0018c18: 菩薩，同來應供。月光童子，月上童女，及德生女，智
0018c19: 堅童子，又來向父說偈讚佛。佛至其家，長者見大
0018c20: 神力，慚愧懺悔。佛以實語滅諸毒藥，授月光及長
0018c21: 者等大菩提記。內云。月光於末法時，脂那國內作大國王，名曰大行，令諸眾生信於
0018c22: 佛法。又以大信心威德力，供養我缽。受持一切佛法，造無量法塔。
0018c23: 佛說月光童子經七紙半　一名申日經　潔
0018c24: 西晉月支國沙門竺法護譯
0018c25: 與上經同。
0018c26: 佛說申日兒本經二紙欠　潔
0018c27: 劉宋中天竺沙門求那跋陀羅譯
0019a01: 亦與上經同。而事稍略。疑是小機所見。與根本
0019a02: 律部中同。
0019a03: 佛說勝軍王所問經五紙半　南淵北斯
0019a04: 宋北印土沙門施護譯
0019a05: 佛在祇園，為勝光王說王法。應以正治國，勿貪欲
0019a06: 樂。應以四攝法，攝取眾生。應觀欲樂，無常苦空。并
0019a07: 為說十二因緣，但較說王法經，少付囑王臣語，及
0019a08: 勝旛陀羅尼。而四山一喻，後三經皆以老病死衰
0019a09: 合，此以邪行老病死合，名為四怖。
0019a10: 佛說諫王經三紙餘　才
0019a11: 劉宋居士沮渠京聲譯
0019a12: 如來示教勝軍王經六紙餘　才
0019a13: 唐大慈恩寺沙門釋玄奘譯
0019a14: 佛為勝光天子說王法經五紙半　才
0019a15: 唐大薦福寺沙門釋義淨譯
0019a16: 三經並與前同。
0019a17: 佛為優填王說王法正論經七紙餘　南思北之
0019a18: 唐北天竺沙門大廣智不空譯
0019a19: 說帝王十種過失，十種功德，及五種衰損法，五種
0019a20: 可愛樂法。
0019a21: 佛說薩羅國經三紙　南賢北信
0019a22: 開元附東晉錄
0019a23: 佛從祇園，往化王及國人知苦，發菩提心。
0019a24: 佛說阿闍世王受決經三紙半欠　南效北良
0019a25: 西晉沙門釋法炬譯
0019a26: 佛在耆闍崛山。王然多燈供佛，貧母亦然一燈，先
0019a27: 得受決。王又取華供佛，採華人先以華供。又得受
0019b01: 決。王乃於九十日中。同夫人太子等。自作寶華供
0019b02: 具。華成。聞佛已巳入涅槃，王甚悲泣。耆婆諭以佛無
0019b03: 生滅，至誠能至，王因持華到山，依然見佛，散華供
0019b04: 養，佛為授決，便不復見。
0019b05: 採華違王上佛授決經二紙欠　仝上
0019b06: 東晉西域沙門竺曇無蘭譯
0019b07: 即前經中採華人受決一事。
0019b08: 佛說差摩婆帝授記經三紙　南賢北景
0019b09: 元魏北天竺沙門菩提留支譯
0019b10: 佛住耆闍崛山，與彌勒入城乞食。至頻婆娑羅王
0019b11: 宮，其夫人差摩婆帝以名衣為座，而請佛坐。佛與
0019b12: 夫人互問樹莊嚴義，而授道記。
0019b13: 佛說賢首經二紙半　維
0019b14: 乞伏秦沙門釋聖堅譯
0019b15: 佛在摩竭提國，清淨法座處。大會說經，洴沙國王
0019b16: 夫人陀師利此云賢首，願聞十方佛菩薩剎土名，佛
0019b17: 為說之缺上方名。次問離女身法，佛答以十事增一至十。
0019b18: 佛說堅固女經五紙餘　維
0019b19: 隋烏萇國沙門那連提黎耶舍譯
0019b20: 佛在祇園。說女人應離諸過而發大心。堅固優婆
0019b21: 夷。即於佛前發大菩提。舍利弗與之問答。佛授道
0019b22: 記。
0019b23: 佛說心明經二紙半　維
0019b24: 西晉月支國沙門竺法護譯
0019b25: 佛在靈山行分衛，梵志婦畏其夫，僅以一杓飯汁
0019b26: 施佛。佛為授記作佛，并其夫亦出家證果。
0019b27: 佛說金耀童子經七紙欠　力
0019c01: 宋中印土沙門天息災譯
0019c02: 舍衛國婆羅門生一童子，有諸吉祥。佛往視之，後
0019c03: 來見佛。佛授道記，并說夙緣。
0019c04: 佛說逝童子經二紙半　潔
0019c05: 西晉沙門支法度譯
0019c06: 逝年十六，佛詣其門，逝勸母行施。母慳，佛現威神，
0019c07: 逝勸母與其自分飲食及衣，持用供佛，求無上道。
0019c08: 佛與授記。
0019c09: 佛說長者子制經三紙餘　潔
0019c10: 後漢安息國沙門安世高譯
0019c11: 佛說菩薩逝經三紙餘　南男北潔
0019c12: 西晉河內沙門白法祖譯
0019c13: 二經並與前同。
0019c14: 佛說龍施女經二紙欠　南效北知
0019c15: 吳月支國優婆塞支謙譯
0019c16: 佛遊奈園。須福長者女名龍施，浴時，遙見佛相，發
0019c17: 菩提心。魔變作父相，勸令修小乘，心堅不動，魔教
0019c18: 令從樓投身而下，彼即如命投下，變成男子。得受
0019c19: 道記。
0019c20: 佛說龍施菩薩本起經三紙半　仝上
0019c21: 西晉月支國沙門竺法護譯
0019c22: 與上經同。而皆龍施自說。初說昔為毒蛇，供事
0019c23: 道人，因道人去，悲哀登樹，投身命過，生兜率天。
0019c24: 從天來下，作須福女。
0019c25: 佛說長者法志妻經三紙欠　南賢北信
0019c26: 出安公涼土錄
0019c27: 佛在祇園，入城分衛。化法志妻，及一切下使，皆轉
0020a01: 男。得授道記。
0020a02: 佛說乳光佛經五紙半　潔
0020a03: 西晉月支國沙門竺法護譯
0020a04: 佛示有風疾，命阿難乞乳於梵志家。梵志譏嫌，維
0020a05: 摩說法而開悟之。帝釋化作童子乳，牛母牛子，
0020a06: 歡喜布施。阿難以此白佛，佛說牛往因。授以道記。
0020a07: 佛說犢子經一紙半　潔
0020a08: 吳月支國優婆塞支謙譯
0020a09: 即前經乞乳事。而無維摩說法。
0020a10: 佛說樹提伽經二紙半　南賢北羊
0020a11: 劉宋中天竺沙門求那跋陀羅譯
0020a12: 佛說樹提伽長者，往昔供病道人，今享天福，王不
0020a13: 能奪。
0020a14: 寶授菩薩菩提行經十紙欠　南興北深
0020a15: 宋中印土沙門法賢譯
0020a16: 佛乞食廣嚴城，現大神變。寶授童子年始三歲，以
0020a17: 金蓮供佛。遂與目連舍利弗互相問答，深明大乘
0020a18: 法義，又與妙吉祥菩薩問答，有八苾芻吐血命終，
0020a19: 墮阿鼻獄。佛記彼後從地獄出，當得授記。寶授次
0020a20: 以一器飲食，遍供佛僧而無有盡。佛為授記。
0020a21: 演道俗業經九紙　南忘北信
0020a22: 乞伏秦沙門釋聖堅譯
0020a23: 佛為給孤長者說在家有三財，出家有三業，即三
0020a24: 乘法也。
0020a25: 優婆夷淨行法門經二卷　南賢北行
0020a26: 出安公涼土錄
0020a27: 修行品第一，佛住舍衛國歡喜殿中，毗舍佉母，與
0020b01: 千五百清信女，來問優婆夷淨行。佛先說其往昔
0020b02: 常樂聞法因緣，次答示十九淨行，又答十行法，五
0020b03: 十八法，三大行，四取佛地行，四安住觀，三十二不
0020b04: 淨觀，七縛著，三善行，八大人念。修學品第二，答
0020b05: 示五十修學，六種光明修學，三十二相有二十行，
0020b06: 并示八十種好。瑞應品第三，答示菩薩生時，十
0020b07: 六種奇特瑞相，又有三十二瑞相，一時俱現。
0020b08: 菩薩道樹經十二紙　或云私呵昧經亦名道樹三昧亦名私呵三昧經　南忘北彼
0020b09: 吳月支國優婆塞支謙譯
0020b10: 佛在竹園，長者子私呵昧，與五百弟子，遙見佛相。
0020b11: 因問云何起菩薩意，有幾意喜，有幾功德休息，行
0020b12: 何等法，何以致無生忍，用幾事得一切智，用幾法
0020b13: 住，用幾法滅度，滅後有幾功德，云何為諦？佛一一
0020b14: 答以六法。私呵昧發大願。佛為授記。
0020b15: 菩薩生地經二紙半　仝上
0020b16: 吳月支國優婆塞支謙譯
0020b17: 差摩竭釋種長者子，問云何疾得佛？佛答以二種
0020b18: 四事，即解珠寶瓔珞供佛，化成寶蓋。出五百化人，
0020b19: 亦興供養，長者子得受記。
0020b20: 閱藏知津卷第九
