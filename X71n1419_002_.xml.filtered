0518a01: 慧文正辯佛日普照元叟端禪師語錄卷第二
0518a02: 
0518a03: 住杭州路中天竺萬壽禪寺語錄
0518a04: 門人　曇噩等　編
0518a05: 師於大德九年。五月十六日。入院。指山門云。重重無
0518a06: 盡樓閣門。只此一門而入。喝一喝。
0518a07: 指法座。從上老禿奴。向者裏。轟青天霹。鼓平地波
0518a08: 濤。新長老。別資一路去也。驟步云。一二三四五。
0518a09: 升座拈香。蘊盤古開天正氣。仰之彌高。鑽之彌堅。均
0518a10: 伯禹敷土大功。涅而不緇。磨而不磷。爇向寶罏。端為
0518a11: 祝延大元世界主。當今皇帝。聖躬。萬歲萬歲萬萬歲。
0518a12: 陛下。恭願。自西自東。自南自北。咸歸有截之區。乃聖
0518a13: 乃神。乃武乃文。永享無疆之祚。次拈香云。此香。讚之
0518a14: 則眼瞎耳聾。謗之則口啞舌禿。三世諸佛。六代祖師。
0518a15: 一時現前。也只瞻仰有分。奉為前住徑山。臨濟直下
0518a16: 第十五世。藏叟大和尚。一罏爇。垂語云。刮龜毛於
0518a17: 鐵牛背上。未是作家。截兔角於石女邊。亦非好手。
0518a18: 莫有總不與麼者麼。出來證據。問答不錄。師乃云。豁
0518a19: 開正眼。千差路絕。淨包含萬有。赤洒洒融攝十
0518a20: 。離相離名。非語言可造。透聲透色。非寂嘿可通。不
0518a21: 是心。不是佛。不是物。天地以之覆載。日月以之照臨。
0518a22: 諸佛以之出世。祖師以之西來。世主今上皇帝。以之
0518a23: 垂衣御極。合朝勛貴。以之致君澤民。千歲寶掌。以之
0518a24: 悟明心地。成大道場。提本分鉗鎚。碎聖凡窠臼。便乃
0518b01: 道。它年吾道重興日。枯木華開別是春。端上座。以之
0518b02: 克紹芳猷。遠離鳳山。竟登鷲嶺。直得吟古木。唳
0518b03: 長空。白叟黃童。咸歌至化。當此之時。畢竟功歸何所。
0518b04: 九天雲盡處。紅日上龍樓。
0518b05: 小參。一切諸法。本無自性。亦無生性。菩提涅槃等名。
0518b06: 從淨法中得。貪瞋愛取等名。從穢法中得。淨穢兩邊。
0518b07: 俱莫依怙。但有空名。名字亦無。三藏五乘。十二分。種
0518b08: 種名言。種種句義。總不出此箇元由。所以古聖有言。
0518b09: 若心相所思出生諸法。假皆不實。心尚無有。云何
0518b10: 出生諸法。如人取聲。安置篋中。又如吹網。欲令氣滿。
0518b11: 此是諦實之說。若以為實。大錯了也。開山寶掌和尚。
0518b12: 年一千七十二歲。三藏五乘十二分。種種名言。種種
0518b13: 句義。靡不練磨。靡不究竟。後於梁武城中。得遇缺齒
0518b14: 老胡。方乃頓明大法。不是容易。直須仔細。復舉。寶掌
0518b15: 和尚偈云。梁城遇導師。參禪了心地。飄飄二淛游。更
0518b16: 盡佳山水。師亦說偈云。參禪只要了心地。心地了時
0518b17: 諸法空。南山昨夜日卓午。白咬殺焦尾蟲。
0518b18: 上堂。再留兩序。十五日以前。如龍得水。十五日以後。
0518b19: 似虎靠山。正當十五日。是法住法位。世間相常住。青
0518b20: 蘿夤緣。直上寒松之頂。白雲澹泞。出沒太之中。
0518b21: 元日上堂。昨日喚今朝作新歲。今朝喚昨日作舊年。
0518b22: 且如何是物不遷義。擊拂子。嶺上寒梅纔破雪。城邊
0518b23: 楊柳已巳含煙。
0518b24: 上元上堂。盡大地是一燈。三世諸佛。六代祖師。天
0518c01: 下老和尚。在燈裏橫屍露骨。進一步。築碎釋迦腦門。
0518c02: 退一步。踏折達磨脊梁。不進不退。坐在臨濟德山鼻
0518c03: 尖上。且作麼生。得平展去。良久云。海枯終見底。人死
0518c04: 不知心。
0518c05: 上堂。道遠乎哉。觸事而真。聖遠乎哉。體之則神。山是
0518c06: 山水是水。僧是僧俗是俗。大盡三十日。小盡二十九。
0518c07: 為明州新瑞巖前山和尚引座。控佛祖大機。定乾坤
0518c08: 正眼。從上以來。據曲彔木。如恒河沙。鞠其指歸。直是
0518c09: 萬中無一。所以道。譬如琴瑟箜篌琵琶。雖有妙音。若
0518c10: 無妙指。終不能發。擊拂子。十二前月如剪。清光千
0518c11: 里共依依。
0518c12: 上堂。兩兩非雙。三三非九。三世諸佛不知有。狸奴白
0518c13: 牯知有。蚍蜉把住大風輪。八角磨盤空裏走。參。
0518c14: 結夏上堂。中門下。千歲巖前。囊無繫蟻之絲。乏
0518c15: 聚蠅之糝。茲者時當首夏。憑何揭示玄徒。說性說心。
0518c16: 行棒行喝。是弄猢猻家具。向上向下。亦有亦無。是諸
0518c17: 方煎過藥滓。三世諸佛。與豈殊。六代祖師。與何
0518c18: 別。百千劫內。謾自馳求。十二時中。何曾欠少。變現普
0518c19: 周法界。收攝在一微塵。寒暑固難變遷。生死豈能拘
0518c20: 綴。但辦肯心。必不相賺。
0518c21: 上堂。金佛不度爐。木佛不度火。泥佛不度水。真佛內
0518c22: 裏坐。金佛木佛泥佛。諸人總識。且如何是真佛。有般
0518c23: 齪漢便道。長者長法身。短者短法身。殊不知。我王庫
0518c24: 內。無如是刀。
0519a01: 為了上座入塔。三百六十骨節。八萬四千毛竅。燒作
0519a02: 堆了也。二十九年。逆底順底。是底非底。無繩自縛
0519a03: 底。今在何所。一塔矗青漢。四山懸綠蘿。
0519a04: 上堂。謝秉拂。并夏齋。舉趙州會下。二僧相推。不肯作
0519a05: 第一座。主事白州。州云。總教它作第二座。主事云。第
0519a06: 一座。教誰作。州云。裝香著。主事云。裝香了也。州云。戒
0519a07: 香定香解脫香。應庵叔祖云。趙州下者一槌。不妨驚
0519a08: 動眾。子細檢點將來。也是泥裏洗土塊。薦福門下。
0519a09: 不用相推。第一座也有人。第二座也有人。第三座也
0519a10: 有人。雖然不免從頭注過。第一座。鐵額銅頭不破。
0519a11: 第二座。陽春白雪無人和。第三座。真實身心同達磨。
0519a12: 師云。玉本無瑕。雕文喪德。趙州應庵之謂也。中咬
0519a13: 定牙關。盡力跳。出它綣繢不得。亦未免從頭注過。
0519a14: 第一座。露柱燈籠俱拶破。第二座。偏向淨缾裏吐唾。
0519a15: 第三座。璞玉渾金能幾箇。都寺營辦夏齋。又且如何。
0519a16: 水長船高。泥多佛大。
0519a17: 午節上堂。中今朝五月五。且無桃符并艾虎。當陽
0519a18: 直截便知機。妙用縱橫絕方所。衲僧家。休莽鹵。甜瓜
0519a19: 徹蒂甜。苦瓠連根苦。
0519a20: 上堂。今朝五月十五。結夏恰恰一月。夜來僧司告報。
0519a21: 今晨省院眾官。同到明慶燒香。山僧侵早。過湖入城。
0519a22: 諸人己已躬下事。打徹不打徹。姑且束之高閣。喝一喝。
0519a23: 話作兩橛了也。
0519a24: 行新廣度橋。神機密用。妙應無方。示險處津梁。作中
0519b01: 流砥柱。橫身宇宙。直教通地通天。平步雲霄。說甚度
0519b02: 驢度馬。七凹八凸。由此坦平。萬別千差。從茲融會。成
0519b03: 一方之勝。壯千古之雄基。慶衍皇圖。輝騰佛日。正
0519b04: 恁麼時。跟下。縱橫十字一句。作麼生道。驟步云。無
0519b05: 邊法界華嚴藏。共踏毗盧頂上行。
0519b06: 上堂。草衣木食。雪慮冰懷。佛法不增一毫。疥狗泥豬。
0519b07: 頭土面。佛法不減一毫。住則孤冷翹松頂。去則
0519b08: 片雲忽過人間。既無心於彼此。豈有像於去來。擊拂
0519b09: 子。莫把是非來辨我。浮生穿鑿不相干。
0519b10: 上堂。大雲彌布。汗雨滂流。當茲炎暑正隆。不欲久煩
0519b11: 慈重。有箇現成公案。舉似諸人。千歲寶掌。在周威烈
0519b12: 王時生。梁普通間。方見達磨。淛西八箇軍州。連年重
0519b13: 遭大水。六月半猶未插秧。擊拂子。下座。
0519b14: 上堂。僧問。月旦清晨升寶座。請師先祝萬年春。師云。
0519b15: 麒麟出鳳凰現。僧云。祝聖已巳蒙師指示。向上宗乘事
0519b16: 若何。師云。冬瓜直儱侗。瓠子曲彎彎。僧云。只如臺山
0519b17: 有一婆子。凡有僧。問臺山路。向甚麼處去。婆云。驀直
0519b18: 去。僧纔行數步。婆云。好箇師僧。便恁麼去。未審婆子。
0519b19: 具甚麼眼目。師云瞎。僧云。只如趙州道。婆子被我勘
0519b20: 破了也。意旨如何。師云。賊是小人。僧禮拜。師便喝。乃
0519b21: 云。恁麼恁麼。西天儘有。不恁麼不恁麼。東土全無。纔
0519b22: 恁麼。便不恁麼。大盡三十日。不恁麼中恁麼。小盡
0519b23: 二十九。總不恁麼時如何。喝一喝。下座。
0519b24: 為道上座下火。道不在內。亦不在外。大海不宿死屍。
0519c01: 烈不藏蚊蚋。擲下火。
0519c02: 解夏上堂。秋山削玉。秋水磨銅。南北東西活路通。兩
0519c03: 隻草鞋健如虎。一條錫杖獰如龍。忽然撞著定上座
0519c04: 道。無位真人。與非無位真人。相去多少。切忌無言滿
0519c05: 面紅。
0519c06: 上堂。有一人。常在孤頂上。靜悄悄中浩浩。有一
0519c07: 人。常在十字街頭。浩浩中靜悄悄。二人中。且那一
0519c08: 箇。具衲僧正眼。若也揀辨得出。與千兩金。
0519c09: 上堂。從本無心無可傳。何須掘地覓青天。無心恰似
0519c10: 中秋月。照見三千與大千。
0519c11: 上堂。謝首座藏主侍者。開口道著。子過新羅。舉步
0519c12: 踏著。猢猻入布袋。趙州會下。二僧相推。不肯作第一
0519c13: 座。義出豐年。南泉道。王老師與汝往來者是藏。儉生
0519c14: 不孝。忠國師云。將謂吾孤負汝。元來汝孤負吾。爛泥
0519c15: 裏有刺剌。中天竺快便難逢。一時掀了也。會則天高
0519c16: 東南。不會則地傾西北。
0519c17: 上堂。向上一路。貴在心空。心若不空。如人夜行。東西
0519c18: 南北。罔知所向。龐居士云。十方同聚會。箇箇學無為。
0519c19: 此是選佛場。心空及第歸。
0519c20: 為定上座下火。那伽大定。動寂常真。生死去來。如同
0519c21: 游戲。劍刃上身。火中走馬。
0519c22: 開爐上堂。舉雪云。三世諸佛。向火上。轉大法輪。
0519c23: 雲門云。火與三世諸佛說法。三世諸佛立地聽。應
0519c24: 庵云。三世諸佛。與火說法。火燒殺三世諸佛。師
0520a01: 云。若向雪言下薦得。笑殺旁觀。若向雲門言下薦
0520a02: 得。自救不了。若向應庵言下薦得。盡大地人。眉鬚墮
0520a03: 落。
0520a04: 上堂。不見一法。名為見道。不行一法。名為行道。嘉州
0520a05: 大像喫鹽。陝陜府鐵牛渴發。是無上。是無等等。能
0520a06: 除一切苦。真實不。
0520a07: 上堂。兼謝首座。東弗于逮打鼓。西瞿耶尼說禪。南贍
0520a08: 陪洲喫飯。北單越眠。鐘樓上念讚。下種菜。
0520a09: 勝首座道。猛虎當路坐。摘楊華摘楊華。
0520a10: 冬至小參。衲僧家。頂門上。日日一陽來復。跟下。時
0520a11: 時萬發生。南頭買貴。北頭賣賤。無非本地風光。東
0520a12: 家暗坐。西家廝罵。總是毗盧心印。慈明揭榜。堂前自
0520a13: 彰家醜。洞山掇退果卓。倚勢欺人。便恁麼去。向我中
0520a14: 門下。黑漆拄杖。還甘麼。吽吽。且待別時。復舉。溈山
0520a15: 問仰山。仲冬嚴寒年年事。運推移事若何。仰山叉
0520a16: 手進前。溈云。我誠知。答者話不得。傍顧香嚴。嚴
0520a17: 云。某甲偏答得者話。溈山躡前問。香嚴進前叉手。溈
0520a18: 云。賴遇寂子不會。師云。叉手當。進退兩同。父慈子
0520a19: 孝。兄友弟恭。誰道仲冬時節冷。一團和氣在其中。
0520a20: 上堂。謝秉拂。首座說底。見也見了。聞也聞了。藏主說
0520a21: 底。見也見了。聞也聞了。拈拄杖云。拄杖子。涌身空。
0520a22: 放大光明。現大神變。說四十二波羅蜜法門。未見者。
0520a23: 直須見取。未聞者。直須聞取。卓一卓。只此見聞非見
0520a24: 聞。無餘聲色可呈君。箇中若了全無事。體用何妨分
0520b01: 不分。
0520b02: 上堂。今朝又是十一月。須知有法離言說。曠劫至今
0520b03: 常坦然。普請歸家穩休歇。拈拄杖云。絲毫邪見妄生。
0520b04: 打頭破腦裂。
0520b05: 上堂。大光明藏絕遮攔。八面玲瓏透膽寒。十二時中
0520b06: 不知處。通身多是黑漫漫。
0520b07: 上堂。舉僧問趙州。萬法歸一。一歸何處。州云。我在青
0520b08: 州。作一領布衫。重七斤。師云。趙州好語。要且不赴來
0520b09: 機。中則不然。萬法歸一。一歸何處。至大四年。西山
0520b10: 洪水汎漲。一夜衝倒三座石橋。山門頭石師子。作大
0520b11: 哮吼。山河大地。悉皆震動。輩貪眠漢子。知甚東西
0520b12: 南北。
0520b13: 元日上堂。舊臘昨朝送。新春今日迎。九天騰瑞氣。萬
0520b14: 國靄歎聲。
0520b15: 上堂。舉古德云。心隨萬境轉。轉處實能幽。隨流認得
0520b16: 性。無喜亦無憂。師云。一十二面。千百億身。牛頭獄卒。
0520b17: 馬面夜叉。泥豬疥狗。羅漢聖僧。是一是二。揮斫開
0520b18: 人我易。勸人除是非難。
0520b19: 上堂。有歃血之功。虎有起屍之德。二乘即色明心。
0520b20: 十地當體即空。燈籠跳入露柱。佛殿走出山門。
0520b21: 一日座主來參。師問云。十方國土中。唯有一乘法。天
0520b22: 台為甚八教。華嚴為甚五教。主云。春色無高下。華枝
0520b23: 自短長。師云。屙屎見解。
0520b24: 浴佛上堂。迦維羅城四月八。淨飯王宮生悉達。頭上
0520c01: 寶蓋從空垂。下金蓮隨地發。殃禍由茲彌大千。引
0520c02: 得諸方恣忉怛。知恩獨有老雲門。當時若見便打殺。
0520c03: 都盧識破不為冤。豈在嘍囉逞奸黠。惡水一杓香一
0520c04: 罏。且圖真風扇塵剎。咄。
0520c05: 結夏示眾。世道不古。人根益微。背本趨末甚多。流
0520c06: 窮源極少。但言即心即佛。不知心佛旨歸。惟云藉教
0520c07: 明宗。不省教中玄要。爭鋒脣吻。懷寶襟。拾瓦礫以
0520c08: 當黃金。指螢火而為陽燧。甘馳求而靡怠。竟劬瘁以
0520c09: 何成。輪迴六道之中。盤繞四生之內。深所畏者。良可
0520c10: 憫焉。三月安居。由茲開。十方聚會。從此進修。若也
0520c11: 外息諸緣。自然內心無喘。塵塵明湛寂。處處廓徹
0520c12: 靈通。煩惱即是菩提。障礙皆名解脫。
0520c13: 上堂。百千法門。無量妙義。胞胎未具已巳前。世界既成
0520c14: 之後。只作一句會。正是萬里望崖州。半明半暗。半
0520c15: 合半開。十字街頭破草鞋。有甚用處。知時別宜。堪作
0520c16: 闍黎。
0520c17: 上堂。兼謝吉祥香長老。達磨盡力提持。只道得箇不
0520c18: 識。六祖全身擔荷。只道得箇不會。小根小器。輕心慢
0520c19: 心。師承學解。露布葛藤。其可妄生希冀哉。東陵法姪。
0520c20: 久處眾中。深諳此事。應緣利物一句。作麼生道。掣斷
0520c21: 金天麒麟。高舉鐵鞭擊三百。
0520c22: 上堂。舉李都尉楊內翰。與唐明嵩和尚。問答次。李云。
0520c23: 彌陀演化於西方。達磨傳心於東土。胡來漢現。水到
0520c24: 渠成。五嶽鎮靜以崢嶸。百谷朝宗而浩渺。一靈之性。
0521a01: 託境現形。三有之中。憑誰立命。嵩云。仙人無婦。石女
0521a02: 無夫。楊云。尼剃頭不復生子。嵩云。陝陜府鐵牛能哮吼。
0521a03: 嘉州大像念摩訶。李云。側跳上山顛。嵩云。騎牛不著
0521a04: 靴。師云。大小唐明。墻不堅。扃鐍不固。致令他俗人。
0521a05: 有入室操戈之舉。是諸人。且作麼生會。擊拂子云。
0521a06: 白鷺下田千點雪。黃鸝上樹一枝華。
0521a07: 四月八日上堂。雲門當時一棒。中今朝一杓。只此
0521a08: 報德酬恩。一任諸方貶剝。下座。
0521a09: 結夏上堂。諸方禁足。我者裏是事不足。諸方護生。我
0521a10: 者裏逐旋營生。諸方也怪中竺不得。中竺也怪諸方
0521a11: 不得。
0521a12: 上堂。舉僧問玄沙。如何是學人自己已。沙云。是你自己已。
0521a13: 雲門云。大小玄沙。向語脈裏轉。時有僧問。如何是
0521a14: 學人自己已。雲門云。忽有人。路上請老僧齋。也隨例
0521a15: 得飯喫。師云。玄沙見處偏枯。雲門解處謬。致令者
0521a16: 僧。前不遘村。後不迭店。今日忽有人問。如何是學人
0521a17: 自己已。劈脊便棒。且道。與古人。是同是別。
0521a18: 上堂。舉僧問雲門。如何是諸佛出身處。門云。東山水
0521a19: 上行。師云。古今見亡。佛法情盡。則不無雲門大師。中
0521a20: 門下。則不然。如何是諸佛出身處。冬至前後。沙飛
0521a21: 石走。
0521a22: 解夏上堂。結布袋頭。萬象森羅。沒出氣處。解布
0521a23: 袋頭。山河大地。得大自在。結也結了。解也解了。諸人
0521a24: 一任東去西去。前程忽有人問著。輒不得道在中天
0521b01: 竺過夏。下座。
0521b02: 上堂。仰之彌高。鑽之彌堅。隨之不見其後。迎之不見
0521b03: 其首。且道是箇甚麼。乃云。三年一閏。
0521b04: 為定維那下火。一槌之下。正眼豁開。塵沙劫。是箇
0521b05: 大寂定門。顧視左右云。夜來何處火。燒出古人墳。
0521b06: 上堂。目前無法。意在目前。不是目前法。非耳目之所
0521b07: 到。所以道。譬如空。體非諸相。不拒諸相發揮。驀拈
0521b08: 拄杖。畫一畫云。除非自解倒騎牛。一生不著隨人後。
0521b09: 上堂。執之失度。必入邪路。放之自然。體無去住。黃面
0521b10: 瞿曇。三百餘會說不出。闕齒老胡。十萬里傳不到。臨
0521b11: 濟德山。用盡自己已心。笑破它人口。端上座。百無所長。
0521b12: 也要諸方共相委悉。以拂子。畫一畫云。人窮不到金
0521b13: 剛際。未免區區役路岐。
0521b14: 上堂。兄弟。光陰可惜。時不待人。即今六月一日了也。
0521b15: 期制之中。成得箇甚麼。他心天眼。漫騁神通。帝釋輪
0521b16: 王。徒彰福報。爭如直下無事好。珍重。
0521b17: 上堂。舉丹霞行。至一荒院。值天寒。取木佛燒火向。
0521b18: 院主云。何得燒我木佛。霞以杖撥云。燒取舍利。主
0521b19: 云。木佛焉有舍利。霞云。如無。更取兩尊燒。院主嗣後。
0521b20: 眉鬚墮落。師頌云。丹霞燒木佛。院主墮眉鬚。一場奇
0521b21: 特事。天下幾人知。
0521b22: 上堂。舉達磨大師偈云。我本求心不求佛。了知三界
0521b23: 空無物。不如端坐靜觀心。只此心心心是佛。師云。坐
0521b24: 殺達磨大師了也。
0521c01: 上堂。一葉落天下秋。一塵起大地收。隔山見煙。便知
0521c02: 是火。隔墻見角。便知是牛。
0521c03: 上堂。八月秋何處熱。萬里長空明皎潔。通途八面任
0521c04: 縱橫。今古何曾有途轍。別別。藕絲竅裏騎大鵬。等閑
0521c05: 挨落天邊月。擊拂子。下座。
0521c06: 冬至上堂。僧問。如何是祖師西來意。師云。草鞋無跟。
0521c07: 乃云。開口道著。舉步踏著。十箇有五雙。因甚不知落
0521c08: 處。冬至月頭。賣被買牛。冬至月尾。賣牛買被。不覺日
0521c09: 又夜。爭教人少年。
0521c10: 上堂。三世諸佛。拈向一邊。六代祖師。置之一壁。十二
0521c11: 時中。且要識取自家主人翁。隨處作主。立處皆真。五
0521c12: 欲八風。搖撼不動。四生九有。籠不住。方有少分相
0521c13: 應。我且問。著衣喫飯。屙屎送溺。行住坐臥。見聞覺
0521c14: 知。且阿那箇是你自家主人翁。有般漢。便向第八識
0521c15: 裏。妄生卜度。便道。呼之有聲。不見其形。只今言談祗
0521c16: 對。歷歷孤明。豈不是我自家主人翁。錯了也。此是無
0521c17: 量劫來。生死根本。無始劫來。業識癡團。使得。七顛
0521c18: 八倒。役得。萬苦千辛。豈可認以為實。降此之外。畢
0521c19: 竟阿那箇是自家主人翁。復高聲喚云。主人翁。惺
0521c20: 惺著。下座。
0521c21: 上堂。古戍朝鳴角。空山夜答鐘。時人皆共聽。何處不
0521c22: 圓通。
0521c23: 除夜示眾。百丈和尚云。者一隊後生。經律論固是
0521c24: 不知也。入眾參禪。禪又不會。臘月三十日。且作麼生
0522a01: 折合去。雲和尚云。灼然諸禪德。去聖時遙。人心淡
0522a02: 泊。看今之叢林。更是說不得也。所在之處。或聚三
0522a03: 百五百浩浩地。只以飯食豐濃。寮舍穩便。為旺化也。
0522a04: 兄弟。當時早有者箇說話。在今諸方。豈堪具述。據曲
0522a05: 彔木者。智眼既已巳不明。擔囊行者。信根又復淺
0522a06: 薄。爭人爭我。以當宗乘。行盜行淫。而為佛事。身披師
0522a07: 子皮。心行野干行。聞禪聞道。似鴨聽雷。視利視名。如
0522a08: 蠅見血。傷風敗教。靡不有之。先佛所謂。師子身中蟲。
0522a09: 自食師子身中肉。此其是也。今朝是箇小年夜。自
0522a10: 家大年夜。忽然到來。且作麼生排遣。還曾猛省也未。
0522a11: 古人云。向外作工夫。總是癡頑漢。在眼曰見。在耳曰
0522a12: 聞。在鼻嗅香。在舌談論。在手執捉。在足運奔。本是一
0522a13: 精明。分為六和合。一心既無。隨處解脫。只為情生
0522a14: 智隔。想變體殊。飄流汩沒。不能自知。若也直下是去。
0522a15: 拈一莖草。作丈六金身。將丈六金身。作一莖草。七縱
0522a16: 八橫。無是不是。其或未然。直饒爛嚼。白湯嚥下。未免
0522a17: 粘牙帶齒。切宜自生勉勵。
0522a18: 上堂。僧問云。如何是實頭一句。師云。刀斫不入。僧云。
0522a19: 如何是頭一句。師云。火燒不著。僧云。如何是不
0522a20: 不實一句。師云。切忌從他覓。迢迢與我。師乃云。祖
0522a21: 師道。心心如木石。又有道。終日忙忙。那事無妨。與麼
0522a22: 說話。總無交涉。拈拄杖云。救得老盧頭。失少林齒
0522a23: 上堂。放下屠刀。我是千佛一數。無位真人。是什麼乾
0522a24: 屎橛。主人翁。惺惺著。菩薩子。喫飯來。者一隊漢。懸羊
0522b01: 頭賣狗肉。指鹿為馬。認奴作郎。知他有甚憑據。中天
0522b02: 竺別開一路。與汝東行西行。拈拄杖。擲下云。看下。
0522b03: 
0522b04: 慧文正辯佛日普照元叟端禪師語錄卷第二
