0815a01: 
0815a02: No. 1717 [cf. Nos. 262, 1716]
0815a03: 【原】增上寺報恩藏明本，【甲】曆應二年寫日光輪王寺藏本釋籤緣起序
0815a04: 
0815a05: 君山除饉男普門子屬辭
0815a06: 四教成列。開合之旨。蘊乎其中。十子既往。
0815a07: 幽贊之功。在人方絕。惟三轉遂周。一乘載導。
0815a08: 經文顯而約。玄記博而深。後進難窺。蒙求
0815a09: 尚壅。不遠而復。存乎其時。我哲匠湛然公
0815a10: 當之矣。公孩提秀發。志學名成。淵解得於
0815a11: 自心。博贍振於先達。無適不可以虛受人。
0815a12: 洎毘壇以至於國清其從如雲矣。間者島夷
0815a13: 作難。海山不寧。徇法之多。仄身巖宇。或謂
0815a14: 身危法喪。莫如奉法全身。僶俛遂行。暴露
0815a15: 原野。是樂法者請益悅隨。且法實無邊。身則
0815a16: 有待。弘敷未暇。籤訪有憑。因籤以釋。思逸
0815a17: 功倍。美哉洋洋乎。登門者肯綮未嘗。望涯
0815a18: 者恥躬不逮。乘是以訓文其可廢耶。先
0815a19: 德既詳雖大科不舉。諸生未達在小疑必
0815a20: 疏。凡十卷。不忘於本以天台命家。善繼
0815a21: 其宗。以釋籤順學。信所謂觀象得意俾
0815a22: 昏作明。永代不朽者也。普早歲在塵。後時
0815a23: 從道。徒欲擊其大節。獨不愧於心乎。天
0815a24: 王越在陜郛之明年甲辰歲紀月貞於相。
0815b01: 
0815b02: 法華玄義釋籤卷第一
0815b03: 
0815b04: 天台沙門湛然述
0815b05: 昔於台嶺隨諸問者籤下所錄。不暇尋
0815b06: 究文勢生起。亦未委細分節句逗。晚還毘
0815b07: 壇輒添膚飾裨以管見。然所記者莫非述
0815b08: 聞兼尋經論。但識用暗短而繁略頗馴。呈
0815b09: 露後賢敢悕添削。
0815b10: 私記者。章安尊者於江陵自記大師所說。
0815b11: 不與他共故名為私。緣起者述所記之興
0815b12: 致序教法之所由。此中先序師德及傳述之
0815b13: 意名為總序。次正序玄文不過五義及本
0815b14: 奧旨。初序分二。初序師德。次幸哉下明
0815b15: 傳述之意。初文又二。初列十德。次唯我下結
0815b16: 歸我師。初十德中初云大法者。通指佛教
0815b17: 以為大法。東漸者自漢明夜夢迦竺初臨。
0815b18: 洎乎隋文御台衡誕應。諸有習禪義。解翻
0815b19: 譯之徒漸被此方弘宣教法。僧史所錄未
0815b20: 有不曾聽講自解佛乘。佛乘者即是今典永
0815b21: 異餘教。不同三五七九等乘。仍開會之使
0815b22: 歸乎一極故云佛乘。言僧史者如宋文宣
0815b23: 王記室王簡栖所集百卷。如俗史書左史記
0815b24: 事右史記言。禮云動則左史書之言則右史
0815b25: 書之。凡所集者不出言之與事。今亦例之
0815b26: 故云僧史。又嘉祥皎法師所集高僧傳十三
0815b27: 卷開為十科。終無不聽自解如天台大師。
0815b28: 此不聽自解即是今文十德中之一也。及從
0815b29: 縱令已下九德並在大師別傳。章安撮之用
0815c01: 序師德。初德之中詎者正云無也。下之九德
0815c02: 德德之中皆云縱者。謂與而言之縱有第
0815c03: 一終無第二乃至第十。故下結云唯我智者
0815c04: 具諸功德。發悟者謂於大蘇法華道場三昧
0815c05: 開發悟解一乘代受法師。講金字大品。陀
0815c06: 羅尼者此云總持。從三昧起以證白師。師
0815c07: 云此是法華前方便陀羅尼。縱具定慧者發
0815c08: 悟屬慧入定是定。盛席者盛弘定慧二法。謝
0815c09: 遣等者自省不能益他為謝。推眾不受曰
0815c10: 遣。隱居華頂佛壟唐溪避世等者。捨名利
0815c11: 為避世進己道為守玄。陳少主再敕頻迎
0815c12: 隋文帝有敕請住故云被徵為二國師。太極
0815c13: 殿者。陳朝正殿名為太極。三禮者陳少主敕
0815c14: 云國家一年舊有仁王兩集。仰屈於太極殿
0815c15: 開講。法式處分一聽指揮。初開法筵主上
0815c16: 親於眾中三禮。天子為萬乘之主故云萬
0815c17: 乘屈膝。言萬乘者論語包氏引王制云。古
0815c18: 者井田方里為井十井為乘。百里之國適千
0815c19: 乘也。諸侯之國千乘天子之國萬乘。故云萬
0815c20: 乘之主。道俗等者。百高座為道百官為俗。
0815c21: 玄悟法華圓意者。五義釋經統收五味故名
0815c22: 為玄。非兼非帶開廢諸典名為圓意。樂說
0815c23: 辯如止觀第一記。晝夜等者。舉譬也。如懸
0815c24: 河流瀉晝夜不竭。此之十德通舉悟解弘經
0815c25: 之相。故初德云自解佛乘。最後德云晝夜
0815c26: 流瀉。諸有託胎靈瑞誕育徵祥髫精誠從
0815c27: 師訪道臣主珍敬緇素歸心臨終示相滅後
0815c28: 應驗具如別傳。次傳述中分三。初述歎所
0815c29: 受功微。次並復下正明傳述以益當。三或以
0816a01: 下述己添助以勸信初自斤己名謙恭所
0816a02: 學。幸者自省之詞。建業亦云建康。即晉宋等
0816a03: 稱為業都今江寧是也。舊稱揚州。隋滅陳
0816a04: 後移揚州名額過京江北。江陵即荊州也。
0816a05: 故下句云荊揚往復途將萬里。將猶當也。謂
0816a06: 依俙將一萬里。漢南曰荊自漢南至
0816a07: 衡山之南。江南曰揚自京江至南海已來。
0816a08: 台嶺鶴林具如止觀第一記。非但未聞不聞
0816a09: 等者歎恨不聞者絕分。如止觀禪門淨名
0816a10: 疏等各有餘分說未終者名為不聞。亦乃
0816a11: 已去謙己聞者未能盡意。卷舒鑽仰者章
0816a12: 安總歎。再治再讀理堅意高。如孔子諸弟
0816a13: 子歎孔子智深。如窺其宮牆鑽之彌覺其
0816a14: 堅仰之彌覺其高。如飲大河水飽腹而
0816a15: 歸不測深淺。猶恨緣淺下明私記緣起。今
0816a16: 雖欲記但恨一聞而已。屬大師滅度不獲
0816a17: 重聞。諮決無從如犢思乳。並復推念者。自
0816a18: 惟及念彼故云並也。自惟不足念彼未聞。
0816a19: 若不記其所聞念彼當來有不聞佛乘之
0816a20: 苦故云可悲。若樹若石等者。如涅槃雪山
0816a21: 童子。聞半偈已傳於石壁。又如今經隨喜
0816a22: 品初隨其所聞聚落田里為父母宗親隨
0816a23: 力演說。聿循也。聖典者依今經及大經等皆
0816a24: 令傳授。甘露門者實相常住如天甘露是不
0816a25: 死之藥。今釋妙法能通實相故名為門。初
0816a26: 總序竟。
0816a27: 次正序玄文總有三序。初一是大師別行經
0816a28: 序。次私序王去是記者所序。三此妙法去玄
0816a29: 文本序。初中云王字去聲。謂起也初也。序
0816b01: 起眾文之始故云序王。就初序為二。初總
0816b02: 攬五義以釋名。次記者下。就總名以別解。
0816b03: 初文又三。初釋妙法次釋蓮華。三釋經。初
0816b04: 文又二。先妙次法。下文廣釋先法次妙者從
0816b05: 義便故。今既略解且從名便。初釋妙者。但
0816b06: 舉一不思議則已簡於可思議也。彼止觀
0816b07: 為成觀故乃以相待為可思議。唯一絕
0816b08: 待為不思議妙。今則不爾。圓中約時待絕
0816b09: 俱妙。餘味約部或妙或。若前三教時之與
0816b10: 部一向為。至法華被開方稱為妙。止觀
0816b11: 相待義似於別故判為。今此妙名兼於
0816b12: 本。彼文妙觀獨在於圓。雖異而同細尋可
0816b13: 了。下文廣釋不俟多云。次釋法者。略舉界
0816b14: 如。具攝三千。廣如後釋。妙歎於法法秖是
0816b15: 妙。權實之言兼於施等三義不同。譬中復論
0816b16: 故未別出。次釋蓮華又為六。初總立。次用
0816b17: 譬意。三從一為下別釋。四是以下結法譬
0816b18: 先後以明法譬意。五蕩化城下探取經旨
0816b19: 以顯法譬。六一期下總結用譬本意以示
0816b20: 結歸。初文者。妙法不出權實故蓮以譬實
0816b21: 華以譬權。次意者。良者發起之端。何以立
0816b22: 華譬法為難解法故。假謂假藉。彰猶顯
0816b23: 也。若非蓮華無以顯於妙法故也。譬之所
0816b24: 顯曰況。具顯本十妙十。總含因果體
0816b25: 宗用三故云乃多。今此序文未暇廣述。略
0816b26: 況本以攝多途。擬亦譬也。所對前後。秖
0816b27: 是本二門各十四品。前三後三故云合六。
0816b28: 次廣釋中二。先次本。一據經文次第故
0816b29: 爾。二據化儀必先垂後拂。三據機緣則先
0816c01: 淺後深。若以華譬於蓮譬於本。未可辨
0816c02: 其前後。何者。從本垂則本前而後。由
0816c03: 顯本則前而本後。約機雖爾。約佛終
0816c04: 以本居於初。則蓮前而華後非譬次第。然
0816c05: 望劫初種子皆從化生等。是化生蓮之與
0816c06: 華皆可為始。故並順二義中權實取譬
0816c07: 蓮華亦非實。無以施權非權無以顯實。
0816c08: 然終以理實為本而一體權實前後同時。蓮
0816c09: 華前後比說可知。今從事說現蓮為譬。以
0816c10: 順譬故先施後開。又先開後廢亦且順喻。據
0816c11: 其法體開廢俱時。此據最後開廢而說。若
0816c12: 中間迭廢。則唯廢無開非今喻意。具如下
0816c13: 說。今初云為蓮故華者。約時且寄華嚴頓
0816c14: 後而說。頓中之別理實教權且置未論。鹿苑
0816c15: 施小方等般若已為開廢而作方便。如此
0816c16: 說者且在於小。若約教者通前四時三教
0816c17: 皆權二乘唯在法華。菩薩處處得入。而今文
0816c18: 引且從引小小難引故。故寄說之。知第一
0816c19: 寂滅約佛自行自行即是理實。以方便力故
0816c20: 正明施權。應云為五比丘說。文中略者為
0816c21: 欲即說施權意故。即以下句種種之言兼
0816c22: 之。從雖示下明施權意也。雖復施權本
0816c23: 為於實。種種道者即兩教因人別教教道。五
0816c24: 時八教故云種種。次明開者。指實為權權
0816c25: 掩於實名方便門閉。今指權為實於權見
0816c26: 實名方便門開。示謂指示示其見實之處
0816c27: 故云也。第三廢者捨是廢之別名開已俱實
0816c28: 無權可論義當於廢。權轉為實所廢體亡。
0816c29: 若留逗後緣復屬於施非此中意。若爾開
0817a01: 廢何別。答約法乃開時即廢約喻必義須先
0817a02: 開。若爾法喻差違何成喻法。答據理似與
0817a03: 喻有違。據事似先開後廢。如先示方便即
0817a04: 是真實。既識實已永不用權若約理者開
0817a05: 廢俱時。開時已廢故也。次又蓮下。本中譬者。
0817a06: 初句總標次從本下正明垂。依於本者
0817a07: 示不孤立。即垂之意本擬顯本。是故
0817a08: 今云依於本。非究竟。文云下。引證者。
0817a09: 初先明本。言若斯者指壽量塵點。但教下
0817a10: 正明垂。作如是說者總舉所說。我少等者
0817a11: 別示說相。十九喻城三十成道。不說爾前
0817a12: 故云我少。次開中引文初述迷故云
0817a13: 皆謂。我成佛下正明開。不可具彰略云
0817a14: 無量等。三廢者如後如前。引文中。初諸
0817a15: 佛下引同。為度下正明廢。廢已無故
0817a16: 云皆實。實秖是本權秖是。若辨同異廣
0817a17: 如第七卷明。四結中云是以先標等者總
0817a18: 結六譬。非蓮華無以譬於權實本妙法。
0817a19: 非此妙法無以取喻於蓮華。如金剛經則
0817a20: 喻先法後。今且順此故云是以等也。五以
0817a21: 經旨釋者。一部之旨不出本。蕩化城者。
0817a22: 譬前法譬。初蕩化城至記釋門也。從
0817a23: 又發眾聖至大覺釋本門也。且就門
0817a24: 三周攝盡。三周次第。法說居初。今從屬對
0817a25: 二喻先說。言化城等者。化城是導師權說。
0817a26: 故經云今此大城可於中止。是故屬教。草
0817a27: 菴是行者所執。故經云猶處門外止宿草菴。
0817a28: 是故屬情。蕩執教本為除其滯情。遣滯
0817a29: 情本令不執權教。化城述昔草菴譬現。時
0817b01: 機不同故互舉耳。開方便者。開於五乘。初
0817b02: 文是開方便三乘。從會眾善去是會人天
0817b03: 小善。蕩是廢之別名。開廢會三同異之相具
0817b04: 如下文本用中各有十義。又開方便近理
0817b05: 故云妙理。對人天小行故云大乘。小行非
0817b06: 不歸理方便亦入一乘。綺文互對其意恒
0817b07: 通。理者單從體說。乘者從事以明。事以體
0817b08: 為所依體必藉事方顯。人天本在於事從
0817b09: 事開事為便。三乘已證權理從理開理易
0817b10: 明。是以經開人天但云佛道。若開三乘乃
0817b11: 云實相。若爾何故經文二乘云菩薩道等
0817b12: 耶。答道名則通義理則局。局故二乘開已授
0817b13: 八相記。人天但約過去通論。又若按位開
0817b14: 者。二乘得在似位人天但在觀行。故授記
0817b15: 二乘更經若干劫數供養。人天無此是故
0817b16: 不同。同乘佛乘是故不異。上中下根等者。
0817b17: 前蕩化城是為下根作宿世譬前廢草菴
0817b18: 是為中根作譬喻說。前開方便。是為上根
0817b19: 但作法說。三周說竟各授記具如疏文。
0817b20: 三根互轉得利鈍名具如疏第四卷十門解
0817b21: 釋。次又發下。本門。又二初正明開。次故
0817b22: 增道下授記。初文者本門開其所覆故名為
0817b23: 發佛及弟子名為眾聖。頭角聲聞本是菩薩
0817b24: 如富樓那等。菩薩本是古佛如文殊等。並屈
0817b25: 曲施設故云權巧。寂場已來為所覆今始
0817b26: 拂之故曰顯本。昔未曾說故曰幽微。次授
0817b27: 記者分別功德位至一生近於妙覺故名為
0817b28: 。大秖是妙。六總結中。始自寂場終乎鶴
0817b29: 樹故曰一期。誘物入實故云化導。顯本為
0817c01: 事圓開權為理圓。又化事已周名為事圓。
0817c02: 本理顯故云理圓。不以餘華為喻者以
0817c03: 蓮華六譬。元譬本。故一代教法咸歸實
0817c04: 本。非蓮華無以喻之故云意在於斯。斯此
0817c05: 也。此謂本。三釋經字者五味教法並稱
0817c06: 為經。故云都名具在第八故云如後。次就
0817c07: 總別解者。從記者去章安釋大師序意然
0817c08: 大師所序。似但釋名而已。意含別故章安
0817c09: 所釋具體宗用。以釋名是總體等是別。別
0817c10: 別於總總總於別。故於總中所釋兼具五
0817c11: 章當知體等三章。秖是三德乃至秖是一切
0817c12: 三法。故下文云釋名總論三法體等開對三
0817c13: 法故總名中通冠一部。一部終始不出二
0817c14: 門。是故二門以文心立號。如止觀發心初
0817c15: 云積聚精要名之為心。今之法聚以本
0817c16: 為要。又本中體等與不殊。故但於名以
0817c17: 分本。餘體宗用直釋而已。故章安述大師
0817c18: 意得經文心故玄義五章莫過本。如釋
0817c19: 妙字本各十。本二體其理不殊。昔日因
0817c20: 果名為本宗。中間今日所論因果名為宗。
0817c21: 本二用不論妙及以廣狹但據近遠
0817c22: 以判。本教相但是分別權實久近相耳。
0817c23: 故知經心不過本。仰觀本之旨三世設
0817c24: 化文義冷然。冷謂冷冷覽而可別妙法已
0817c25: 去。牒前序文以示五義。故知敘名通冠始
0817c26: 末。如前一序但敘於名。體等三義。合在名
0817c27: 中體既屬理理豈無宗。一乘屬宗宗豈無體
0817c28: 蕩化是用且據實邊。據理立化亦在用攝。
0817c29: 尋文可見。
0818a01: 從私序王去章安私序。又為二先序。次釋
0818a02: 序。初又為二先譚始末次釋經題。大師序
0818a03: 中總以經題含於始末。大師從義題中義
0818a04: 必含於體等。章安從說說必體等與釋名
0818a05: 異文義因依故復重釋。初文者。法譬二周略
0818a06: 而不敘。且寄宿世以為興致。法譬二周得
0818a07: 益之徒莫非往日結緣之輩。以退大流轉
0818a08: 故惑寂理而耽無明酒。以失大悲心故迷
0818a09: 妙因謂生死曠遠。世尊憐愍接其小機小
0818a10: 尚昧初故猶倒惑。觀宿種故體業付財。妙
0818a11: 行復初故現瑞駭動。故此序中愍斯之言其
0818a12: 意該括。初言夫者發語之端。理絕等者既開
0818a13: 顯已絕偏圓名。為形華嚴方等般若偏圓對
0818a14: 明。往結法華絕待之緣今寄圓珠而譚絕
0818a15: 理。極非等者。然一極至理非凡小之近非
0818a16: 佛果之遠。託五百由旬引化城之近說寶
0818a17: 渚之遠。極會等者。凡譚圓說遠為接近廢
0818a18: 偏。若冥真契極事理寂然。化周為事寂。顯
0818a19: 實為理寂。又寄圓珠以顯理。冥其理故為
0818a20: 理寂。託寶所為譚事。會其事故為事寂。
0818a21: 此之二解義意大同。寶渚本為廢於化城化
0818a22: 城若廢名化儀畢。衣珠本譬昔聞實相實
0818a23: 相若顯名契寂理。此明中間已入實者。而
0818a24: 不寂者去明退大後流轉五趣。耽障中道
0818a25: 微細無明故失於大志。復耽現行欲無
0818a26: 明忘本所受。迷涅槃道去明流轉後忻樂
0818a27: 小乘。如人迷故謂東為西則東西俱失。三
0818a28: 德涅槃即理而具。謂理為遠背大取小則
0818a29: 大小俱迷。謂大為遠為迷大。謂小為極為
0818b01: 迷小。聖主去明今日開顯。先以四味調熟
0818b02: 來至法華。序四華六動先表四位六番。
0818b03: 至流通中變土地裂表顯實相。實相通被
0818b04: 故云一切。瑞聽法故云見聞。從發祕密
0818b05: 去次釋經題。初妙法兩字通詮本。蓮華兩
0818b06: 字通譬本。今以久本喻蓮。會圓譬華。
0818b07: 發祕密等者發者開也。昔祕而不說故部皆
0818b08: 屬。昔權實相帶權實隔異是故不明權實
0818b09: 正軌。本果久成但為覆。今但指本名之為
0818b10: 顯。法是現在受者計異故須會之。位猶在
0818b11: 因故名為道。聲為佛事且據佛世。義通滅
0818b12: 後。故名為經。色唯滅後故且置之。前大師
0818b13: 序云有翻無翻指第八卷。初則唯在於色
0818b14: 次則遍於六塵。故大師序意一往似局而實
0818b15: 通。章安序意一往似通而猶局。圓詮之初等
0818b16: 者。且從說。具存應云本詮初。前大師
0818b17: 序不釋序品第一者。雖在題名之下自屬
0818b18: 品之次第。非題中之義故缺不論。故玄文
0818b19: 末亦不釋之。至疏文初方乃略解。章安承
0818b20: 便故略論之。序類相從等者。一往亦且釋
0818b21: 品所以。若有品之由具在文句。此不合論。
0818b22: 眾次等者二十八品生起不雜生起非一。故
0818b23: 云眾次。於中最初故云之首。第一可知。譚
0818b24: 記者恐誤應云譚託。謂託寶所譚理極也
0818b25: 圓是妙之別名。極是妙法之果。今寄果法以
0818b26: 歎妙。如經唯佛能知故云敘名。作此敘字
0818b27: 者敘謂敘述申作者之意。作此序者序謂
0818b28: 庠序。如六瑞等為正說庠序。此非今意故
0818b29: 不書之。會冥者謂得經體也。通則遍為諸
0818c01: 法諸經諸行等體。別則唯在因果所取見於
0818c02: 實相方名得體今置通從別故云會冥。以
0818c03: 會冥故名宗家體。聞法繫珠是為圓因。得
0818c04: 記示珠名為圓果。故以珠敘宗。又若論珠
0818c05: 體非繫非示。還約於珠以論繫示故成
0818c06: 體家之宗。化周理顯法華之力故云俱寂是
0818c07: 敘用也。良以權實雙運故調機入寂乃成
0818c08: 於宗家之用。四華六動居一經之首故云敘
0818c09: 教。通序別序咸皆敘教。通由通漫故略通
0818c10: 從別。別序具五餘四尚寬。現瑞表報其相最
0818c11: 切。就六瑞中餘四尚寬。未若四位天華六
0818c12: 番破惑動地。教意在此故略引之。前開方便
0818c13: 門引意故爾。本但是遠近之異。大師所釋
0818c14: 其義已顯故云可知。次從此妙法去一序是
0818c15: 譚玄本序。得下文意此序不難於中亦二。
0818c16: 初序次釋。初文者為三。初敘有經之由次
0818c17: 正明今經。三所言下釋題。初由本證故能
0818c18: 說之。中雖說推功有在故云本地。文云
0818c19: 下引證本。約自證邊無法可說。三世下
0818c20: 通舉證同。次文云下正明說經。復先引文。
0818c21: 以內證故而為他說。大事下明說本意意
0818c22: 在佛乘故舉始終意在佛慧。中間調斥非
0818c23: 佛本懷故云助顯。次今下正說。次釋名中
0818c24: 初釋妙字。次又妙下釋法及蓮華并經皆
0818c25: 以妙字冠之。以無非妙故爾。釋中亦約
0818c26: 一題之內而四義存焉。六喻敘用者如下文
0818c27: 云。中斷權疑生實信為用。本中斷近
0818c28: 疑生遠信為用。故下文明本各十義不
0818c29: 同。甘露是理。教是理門。故云甘露門也。
0819a01: 次正釋五重玄義者。先列次釋。釋中先判次
0819a02: 正釋。初判中二。初列次判。判中又二。初通約
0819a03: 諸經次正約今經。初文三。初釋名。次如此
0819a04: 下出體。三例眾經下引例。初二可知。三舉
0819a05: 例中云例眾經之初等者。舉經初通序五
0819a06: 義以為例釋。問阿難。既同。云何人異。答具
0819a07: 如疏文四種阿難餘意可見。次約今經通
0819a08: 別中為五。初釋名。次辨異。三出體。四引
0819a09: 例。五簡示。初云通者共義者。七義共釋五
0819a10: 章。各者五義不相雜亂。次辨異者。雖有通
0819a11: 別同釋一經故云專在一部。餘文可知。次
0819a12: 正釋中先通次別。初通中四。初標。次一下列。
0819a13: 三對五心。四廣釋七番。初二可知。三對五
0819a14: 心中二。初正對。次結成。初中開合等三起
0819a15: 慧心者此三性是分別簡擇故也。觀心者。隨
0819a16: 聞一句攝事成理。不待觀境方名脩觀。
0819a17: 無事間雜故云精進。法不孤立以七章依
0819a18: 於五心。五心若立如草木有根莖幹則立故
0819a19: 心立名根。既五心名根根必至力。言排障
0819a20: 者如信解品云無有欺怠瞋恨怨言。欺為
0819a21: 信障怠為進障瞋為念障恨為定障怨為
0819a22: 慧障。若根增長能破五障故名為力。既成
0819a23: 根力必具覺道以開三脫故云乃至。以小
0819a24: 準大亦應可知。四廣解中二。初結前生後。
0819a25: 次正解。初文者結前可知。廣解下生後亦
0819a26: 名用章意也。以此七番共解五章既起
0819a27: 五心。至別解五章。一一無不成於五心既
0819a28: 以七番略解五章。當知廣解五章皆悉具
0819a29: 七。是故得至圓門三脫。入於初住開佛知
0819b01: 見。初所以竟。
0819b02: 次正釋中文自為七。初標名者即初標五
0819b03: 章也。於五章中此初標名。於中文自為四。
0819b04: 初標列。次解釋。釋初立中云原聖等者。所
0819b05: 言立者即妙法之名也。原者本也。建者立也
0819b06: 大聖立名。蓋為開深理以進始行。一實相
0819b07: 處名為深理。七方便人皆名始行。視聽兼
0819b08: 現未。佛在唯聲益。益通二世故云視聽俱
0819b09: 得見聞。使尋聲色之近名而至無相之極
0819b10: 理。故以此妙法之名名實相法。施設妙機
0819b11: 應入實者。若從通說則一代教門莫不為
0819b12: 開實相深理。今唯從別即此經意也。次分
0819b13: 別中二。初以今經對明前教。次約五味重
0819b14: 顯今經。初文又五但法有妙通標也。次
0819b15: 若隔歷下簡。始自華嚴終至般若雖名不
0819b16: 同但為次第三諦所攝。今經會實方曰圓
0819b17: 融。三此妙諦下歎釋今經一實之理。四文云
0819b18: 下引證。五尚非下引經舉況。尚非別教行位
0819b19: 不退所知。況復人天之類。群者眾也。萌謂
0819b20: 種子未剖之相。人天全為無明所覆故。曰
0819b21: 群萌。次別約五味又二。初通舉不即說實
0819b22: 之意。次所以下具歷五味明說不說之意。
0819b23: 初文又二。初略明不說。次引文釋不說所
0819b24: 以。初文者直牒前文。如云唯我知是相十方
0819b25: 佛亦然。而不即說者何故。引文釋廣
0819b26: 如方便品。次所以下正約五味。又二。初四
0819b27: 味次醍醐。初又二。初列四味。次明四味意。
0819b28: 初文中四味並有融不融名。不無小異。乳
0819b29: 中以別為不融。酪教一味全是不融生蘇中
0819c01: 融即有二義。若以圓斥三及以圓斥藏即
0819c02: 以圓融為融。或以三教斥藏即以融通
0819c03: 為融。雖兼斥大正在斥小故云令小根恥
0819c04: 小慕大。熟蘇中云令小根寄融向不融者。
0819c05: 通教小乘寄於融通之融而得小果即指
0819c06: 小果名為不融。令大根從不融向於融
0819c07: 者。即指通別以為不融即是令通別菩薩
0819c08: 向圓融之融。問。若說佛乘恐其墮苦者說
0819c09: 華嚴教可非佛乘耶。答。若約教論。方等般
0819c10: 若亦有佛乘。何獨華嚴。今墮苦之言但據不
0819c11: 堪唯一佛乘。故聞別等三教猶免生謗。
0819c12: 仍用祕密之力且隱小以說之。雖曰大機
0819c13: 尚隔於別。小根被隱一向不聞。由隱小故
0819c14: 不名俱立是故但立頓大之名不立一乘
0819c15: 獨妙之稱。非佛本懷良由於此。華嚴頓大
0819c16: 尚非本懷。況復鹿苑唯立不融故三藏教首
0819c17: 及以部內尚未周故妙號都絕。方等般若
0819c18: 比說可知。次從雖種種至非佛本懷者。次
0819c19: 明用四味意。探取法華說彼四味本懷未
0819c20: 暢故歸會法華。所以施設之言通於妙。
0819c21: 爾前猶用權施設故。言隨他等三者。此隨
0819c22: 他等三有通有別。若歷七重及以四教一
0819c23: 一說之。此依諸教通總而說。今別約法華
0819c24: 別相而說。自法華已前皆曰隨他。故前教
0819c25: 中雖並有融。以兼帶故並屬隨他。未堪
0819c26: 開顯名不務速。務事速也。唯至今經開諸
0819c27: 不融唯獨一融。使前諸部同一妙法。出世意
0819c28: 足。是故下文云乃暢也。故言等者。結歸初
0819c29: 文不說之意。務亦急也。次今經下明醍醐味。
0820a01: 又三初正明今經。次令一下明說佛本意。
0820a02: 三故建下結立名也。初文捨者捨秖是廢。故
0820a03: 知開廢名異體同。次文者。事不獲已使一
0820a04: 音異解。既調熟竟道味無殊。餘生滅度想
0820a05: 若五千起去。並付待後會及彼土方聞。乃
0820a06: 暢等者。經云一大事因緣故。出現於世。大事
0820a07: 既遂出世意周。三結者。既此經名妙驗前四
0820a08: 猶。三結中總結四味不立妙名為何所
0820a09: 以。以兼等故判部屬。如細人人二俱
0820a10: 犯過。從過邊說俱名人。此經異彼故云
0820a11: 無復。方得獨立妙名故也。譬中言例者。為
0820a12: 法立譬故譬例於法。故例前三章咸以華
0820a13: 為譬。初例前立名。次云何下例前分別。三
0820a14: 如是下例前結也。初文者。初文立中但約
0820a15: 妙名兼歷五時開深進始方至於極。今譬
0820a16: 亦略例但云妙總攝前多。次譬例分別
0820a17: 中前具約五味今但從人。簡諸外道及前
0820a18: 三教。以諸部中妙不異故。狂華無果可知。
0820a19: 又應更加有果無華可譬外道計果自然。
0820a20: 如吳錄地理誌云。廣州有木名度不華而
0820a21: 實。實從皮而出。如石榴大色赤可煮食。若
0820a22: 數日不食皆化為蟲。如蟻有翅能飛著人
0820a23: 屋外道雖計自然之果此果無實。一華多
0820a24: 果如胡麻等。多華一果如桃李等。一華一果
0820a25: 如柿等。前果後華如瓜稻等。故南嶽四安樂
0820a26: 行云。餘華或有狂等。蓮華不然。又云。餘華
0820a27: 成實顯露易見如方便諸乘蓮華隱密如
0820a28: 一佛乘。次蓮華下譬醍醐者為二。初通舉
0820a29: 多奇。次別對三義。初文者可以譬本十
0820b01: 妙及體宗用三章。奇秖是妙。十妙三章無不
0820b02: 皆妙。非多奇華果何以擬之。今總以為蓮
0820b03: 等三攝彼本。故標多奇。次列三義。初義
0820b04: 云華實具足等者。為蓮故華華掩於實。為
0820b05: 實施權實在權內。體復不異故云即實而權。
0820b06: 機熟須開開彼能覆。情悕近果名之為覆。
0820b07: 拓彼近謂名之為開。開何所開即彼能覆。
0820b08: 又華落蓮成等者華落譬非權蓮落譬非實。
0820b09: 開已即廢時無異途。開教行人理同一理
0820b10: 故。故實立已同冥三德。故知三德不當權
0820b11: 實。標體中先列。次釋。釋中先敘大師釋次
0820b12: 章安私釋。初文自四。初從體字去初釋字
0820b13: 也。次從故壽量品下第二引同。從今言實
0820b14: 相下第三簡非。從斯乃下第四結正。初釋
0820b15: 字中又三。初釋字訓。次各親下引例為類。
0820b16: 三出世下正出經體以同字義。初文可見。
0820b17: 次文者。雖用儒宗不同彼意。彼明道喪故
0820b18: 使獨親各子之局。所以禮興。今借彼禮法
0820b19: 以譬體同。一切諸經咸歸實體如各親其
0820b20: 親。此之實體生一切法如各子其子也。禮
0820b21: 記第七云。孔子曰。大道之行也天下為公。選
0820b22: 賢與能講信脩睦。故人不獨親其親不
0820b23: 獨子其子。注云孝慈之道廣也。今大道既隱
0820b24: 天下為家。各親其親各子其子。禮義以為
0820b25: 紀以正君臣以篤父子。故義同也。次引同
0820b26: 中二。先引壽量同。次引二論同。初文又二。
0820b27: 初引壽量。次出方便文以辨同。初文中云
0820b28: 不如三界者不同三界人所見也。故三界
0820b29: 人但見異相。二乘見如如即空也。佛菩薩可
0820c01: 知。所以但引壽量不引他部者。他部已
0820c02: 與實相同。故下文云。今經門與諸經
0820c03: 有同有異。異謂兼帶。同邊不殊。故不須
0820c04: 引。然下文云本門與諸經一向異。恐人疑
0820c05: 云。若意異者體等應殊。故今引之令知不
0820c06: 異。所言異者。所謂遠壽諸經永無故一向
0820c07: 異。若爾本門亦有實相同邊何故不名有
0820c08: 同有異。答。門正意在顯實相。故以所顯
0820c09: 之理與諸部文以辨同異。本門正意顯壽
0820c10: 長遠。長遠永異故用比之。實相雖在門
0820c11: 辨竟。今須辨同故今但取實相同邊。長壽
0820c12: 秖是證體之用未是親證實相體也。次今
0820c13: 取下辨同。取壽量所見與方便實相體同。
0820c14: 所見者。經云如斯之事如來明見。正明佛
0820c15: 有能見之德故須云見。取所見邊以證體
0820c16: 同。經中廣明如來如實知見等相云云。次引二
0820c17: 論者地論中論也。問既不引諸部佛經何
0820c18: 須復引菩薩二論。答。諸經同異下文自判諸
0820c19: 論同異未有誠文。地論別申華嚴。中論通
0820c20: 申諸教。但引此二足顯其諸。況二論此文
0820c21: 言約意廣。況辭異意同最堪況例。初地論文
0820c22: 者。初列四句。次釋。釋中應以畢竟空不思
0820c23: 議假相對以成圓融三諦。問。雖云辭異意
0820c24: 同空假如何得為經體。答。既是不思議空
0820c25: 假還指空假即中中為經體。中即空假亦指
0820c26: 於中。三諦無非遍一切處。若得此意。中論
0820c27: 四句義可準知。若四句對教自是別途非此
0820c28: 中意。今言下簡非者舉離四謗。謗即是非。
0820c29: 謂實相中無四謗也。四即是謗故云四謗。
0821a01: 兩教二乘不能即權而實名為斷無。藏通
0821a02: 菩薩不能即實而權名為建立。別教菩薩
0821a03: 棄邊取中。名之為異。地前為權實登地為
0821a04: 雙非。並語地前不能權實即中及中照權
0821a05: 實。故不免異及以盡謗。次結中云斯乃等
0821a06: 者。本為二經。經謂方便品中實相是也。
0821a07: 本經謂壽量品中非如非異是也。金剛藏及
0821a08: 中論為兩論。致猶得也。謂兩論二經同得
0821a09: 實體。次私釋為四。初標能破所破。次破凡
0821a10: 下釋所破以顯能破。三此等下簡異。四今
0821a11: 經下正出經體。初文中橫破凡夫四執等者。
0821a12: 如前簡非中四謗是也。法雖通深執成凡
0821a13: 見故橫在初心名凡四執。亦云有無等。四
0821a14: 見是也。言三聖者謂前三教聖人。次釋破
0821a15: 中三聖為三。初破三藏中頗梨如意二珠相
0821a16: 似譬法性名同。初聞混大故云一往似真。
0821a17: 被斥茫然故云再研便偽。方等尚止宿草菴
0821a18: 般若猶無心悕取。故至法華方知昔失。以
0821a19: 昔不知空即有故故為空即有之所破。次
0821a20: 通教理通故名為共。通機如雜色。但真如
0821a21: 色變。圓理如珠體。機發如物裹。故通教二
0821a22: 乘亡實相體。逐詮小之教墮落二乘。鈍根
0821a23: 菩薩義同二乘復能出假。文略不說。次引
0821a24: 大經明利根菩薩。一教之內利鈍不同。空
0821a25: 中既殊故為所破。初不知中故不及別。次
0821a26: 別教人雖不但名同但中異故故云出。是
0821a27: 故三教並為圓教所破。然破別者但破教
0821a28: 道。邊本是中今棄邊中之中而別求於中。
0821a29: 故以雲外之月譬教道中。以捨空求空譬
0821b01: 方便智。若知邊中不異即破此意。彼理有
0821b02: 中此邊無中則實相正法不遍一切。故不
0821b03: 名不盡。故以不盡破於不遍。前金剛藏四
0821b04: 句破中別教得二句即此意也。此等下簡異
0821b05: 中二。先簡。次重判。初文者。金剛藏四句雖
0821b06: 異皆云是佛甚微智故。故前釋云皆被空
0821b07: 有等破故也。本有常住權實不二。前之三教
0821b08: 體皆不融。是故不與方便品中妙權實同。
0821b09: 壽量實相遍於三界。前之三教體皆不遍。是
0821b10: 故不與壽量品中雙非義同。既不下重判。
0821b11: 但空於化他中是實於自行中是權。三藏
0821b12: 唯有一但真故。但不但等者。若自他相對但
0821b13: 是他實不但是自實。通教真中有二實故。是
0821b14: 故二教並非經體。出二邊中等者。說中道
0821b15: 故名為自行。云出二邊故名為權。此是判
0821b16: 權實意也。從今經體去正出今經實體。今
0821b17: 經體者。此之體字正指經體。體化他下兩體
0821b18: 字謂體達之體。由開故達故云體也。初文
0821b19: 即是開丈六垢衣。垢衣正是示為小乘化他
0821b20: 權實。今開即是同體權實纓珞長者。體自行
0821b21: 化他等者但不但空名自行化他權實。今皆
0821b22: 開之。示以衣珠唯一不但。無更求於小乘
0821b23: 衣食故云無價珠在衣內如不但猶求小
0821b24: 果如但空。同在一身義當於共。自行之權
0821b25: 猶存教道亦違實相。今亦開之無非實相。
0821b26: 此等三教皆開及以世間資生產業尚皆是
0821b27: 實。況圓中自行而非實耶。標宗中二。初標列
0821b28: 次釋。釋中三。初文是示。從然諸因果下第二
0821b29: 簡。從略舉下第三結。初文為四。初釋名。次
0821c01: 所謂下依名辦相。三如提下舉譬。四總結。
0821c02: 初文可知。次文者。先釋宗。次釋要。若開權
0821c03: 顯實無非自行。若為實立權故須化他。正
0821c04: 指因果以為宗故。次釋要者。以要釋宗宗
0821c05: 義雖明要義未顯。故重釋之還指因果。遍
0821c06: 攝故云要也。次譬中云綱維等者。維繫也。
0821c07: 網中之要莫若綱維。衣角準知。故言下結。
0821c08: 然諸下簡中二。先郤。次取。郤中二。先。次
0821c09: 本。中先誡令通識若無通識安能別知
0821c10: 尚不下況也。餘因果下正三教因果。何故
0821c11: 之各不能攝一切法故藏通兩教以或
0821c12: 同或異。故當教三人因果尚別況能各攝一
0821c13: 切法耶。初三藏中諦緣度殊故因大異。俱斷
0821c14: 見思三乘微異故果小同。次通教中俱學般
0821c15: 若故因大同同坐解脫習盡不等故果小異。
0821c16: 次別教中在因說理不在二邊名為出。
0821c17: 復說果理諸位差別故云不融。因不下重
0821c18: 釋所以。以出因不攝地前眾善。登地諸
0821c19: 位互不相收。乃至果地萬德互不相關。則
0821c20: 非下正明意。以非中自行之因又非
0821c21: 寂場證得之果。是故不名門因果。又簡下
0821c22: 本門也。通簡中一切因果若橫若豎俱非
0821c23: 本故。取意下次簡取。先本。次。取中先明
0821c24: 本者承前簡文之後便拂以簡本。
0821c25: 承簡之後取本便故故在前明也。久遠
0821c26: 者。必指壽量塵點方顯實本。如此下明功
0821c27: 能。初脩下明取也。本宗如故云此也。
0821c28: 但可下歎。若本則非不退智知。略舉下總
0821c29: 結所取本因果也標用中二。先標列。次
0822a01: 釋。釋中三。初文是示。從於力用中下二簡。
0822a02: 從非但下第三益。初文二。先釋名。經有斷
0822a03: 疑生信之力。次三種下正出用相。不同宗
0822a04: 體。宗體唯獨在圓始終俱經力用故。至簡中
0822a05: 自明。第二簡中有法譬合。初法中自他相即
0822a06: 者並成體內之用故也。故先明用相為攝
0822a07: 機遍故須取化他及自他二。此二必以自
0822a08: 行為力無力則無用是故相即。譬中文引
0822a09: 佛本行經捔力爭婚品云。悉達調達及諸王
0822a10: 子爭婚瞿姨種種捔力。瞿姨爾時在高樓
0822a11: 上觀其捔試。是諸王子彎常人弓或滿不
0822a12: 滿。一切諸弓皆悉不任悉達所彎。淨飯王
0822a13: 曰。汝祖王廟中有輪王弓堪任汝彎。悉達
0822a14: 得之滿彎此弓箭勢一發貫七鐵鼓箭之
0822a15: 餘勢仍至水輪。乃至斫樹。諸王子斫或一或
0822a16: 二隨斫隨倒。悉達一刀斫過七樹而樹不
0822a17: 倒。乃至擲象等。此並用中示為凡力未關
0822a18: 聖力。力中之大不過悉達。故今借喻此經力
0822a19: 用。昔三教及近成力用如諸王子。三合譬中
0822a20: 二。初略合。次何者下釋。初略合方便教之
0822a21: 失以顯實教之得。次何者下釋中二。初舉昔
0822a22: 顯失。次舉今顯得。初文者。即以法華已前
0822a23: 俱名為昔並用化他。故昔教中望今門
0822a24: 則三教照理不遍。故三教人實信未生權疑
0822a25: 未盡。望今本門昔經圓機亦名為失。是則
0822a26: 四教俱不知有本時之果。生信未遠近疑
0822a27: 未除。今緣去正顯今得。言稟自行者。約機
0822a28: 極邊說必至佛自行方乃名得。約化主照
0822a29: 機故通語自他。極佛下正出用相。通論本
0822b01: 各有斷疑生信。別論增道損生唯在本門。今
0822b02: 從省要故以起信增道為門斷疑損生
0822b03: 為本門。極佛境界者秖是十如權實故云唯
0822b04: 佛與佛。次益中云生身生身得忍等者。地前
0822b05: 住前為生身。登地登住為生身得忍。謂生
0822b06: 身中能破無明得無生忍也。言法身等者。
0822b07: 謂登地登住破無明捨生身居實報土名
0822b08: 為法身。位居等覺名為後心。若門唯益
0822b09: 生身及生身得忍。本門進至法身及法身後
0822b10: 心。所益通兼故云非但自垂已來。受
0822b11: 化者漸廣。得久近益者。功在法華標教中
0822b12: 三意。於中又四。初標。次一根性下列。三教
0822b13: 者下釋總名。四云何下廣釋。初如文。列中
0822b14: 三意者。前之兩意約門。後之一意約本門。
0822b15: 三中云分別者。分別既是教相同異。教相既
0822b16: 通分別義遍。即是分別融不融等乃至遠近。
0822b17: 四正釋中初文根性中為二。初明八教以辨
0822b18: 昔。次明今經以顯妙。初又三。初五味。次不
0822b19: 定。三祕密。即八教也。五味即漸頓故也漸中
0822b20: 開四并不定等二即為八也。初五味中又
0822b21: 三。初約五味。次引同涅槃。三問答料簡辨
0822b22: 異。初文五味者還約華嚴日照三譬開為
0822b23: 五味。問。應還取涅槃本文何以取華嚴
0822b24: 文耶。非但數不相當。亦恐文意各別。答。涅
0822b25: 槃五味轉變而秖是一乳。華嚴三照不同。而
0822b26: 秖是一日。今演華嚴平地之譬。以對涅槃後
0822b27: 之三味。數雖不等其義宛齊。又涅槃以牛
0822b28: 譬佛乳從牛出譬佛初說大。乳出已後其
0822b29: 味轉變猶成分譬。故此下文義立五味皆
0822c01: 從牛出。未若華嚴日譬於佛光譬說教。日
0822c02: 無緣慈非出而出。眾機所扣非照而照。故
0822c03: 使高山幽谷平地不同。同稟教光終歸等
0822c04: 照故用兩經二義相成。
0822c05: 法華玄義釋籤卷第一
