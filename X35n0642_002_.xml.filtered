0040a07: 
0040a08: 
0040a09: 
0040a10: 觀世音菩薩普門品玄義記會本卷第二
0040a11: 
0040a12: 觀音玄義記卷第二
0040a13: 宋四明沙門知禮述
0040a14: 三福慧三初標示異名。
0040a15: 三釋福慧者亦名定慧。
0040a16: 福中之勝不過於定舉勝攝劣則五度備矣。
0040a17: 二定名下依名釋義二初明二法功能四初定慧
0040a18: 之功。
0040a19: 定名靜愛慧名觀大論云定愛慧。
0040a20: 靜愛觀者由寂靜故能愛攝諸行由觀照故能
0040a21: 進諸行愛而不則生凝滯之心而不愛則
0040a22: 成散越之慧愛具足方有趣果之功。
0040a23: 二寂照下福智之德。
0040a24: 寂照之智無幽不朗如明鏡高堂福德禪定純厚資
0040b01: 發如明燈淨油。
0040b02: 寂照之智者即權實二智也無幽不朗者即無三
0040b03: 惑之暗也福德禪定必含諸度及大小諸禪以福
0040b04: 資智如油助燈也。
0040b05: 三亦稱下目足之稱。
0040b06: 亦稱為目足備得人清涼池池即涅槃。
0040b07: 清涼池即涅槃者涅槃必須三德具足極在妙覺
0040b08: 分通初住。
0040b09: 四涅槃下莊嚴之名。
0040b10: 涅槃稱為二種莊嚴莊嚴法身。
0040b11: 二嚴屬修法身是性性有闕具故使二修有真緣
0040b12: 之異如下所辯。
0040b13: 二釋此下約四教解釋二初明四教。
0040b14: 釋此定慧自有多種三藏以無常觀理為慧以事中
0040b15: 諸禪定為福以定資慧發真無漏天然之理名為法
0040b16: 身若通教但以體法異於析法爾若別教以緣修智
0040b17: 慧與諸禪定助開中道法身也圓教以實相觀為慧
0040b18: 實相寂定為福共顯非定非慧之理名實相法身。
0040b19: 三藏菩薩雖云觀理伏而未斷且舉諸禪實兼餘
0040b20: 度發真必在三十四心若通菩薩體法巧慧理度
0040b21: 助之因即發真至佛方竟別人雖信能造之心即
0040b22: 是佛性性不具九為惑所覆故須別緣真中二理
0040b23: 破通別惑是故名為緣修智慧乃以俗諦諸禪三
0040b24: 昧助顯法身圓談性惡了惑實相即為能觀名實
0040c01: 相觀定亦如是名實相定復以實相名所顯身即
0040c02: 一而三名定慧身即三而一同名實相若昧性惡
0040c03: 何預初心。
0040c04: 二今圓下示圓六即。
0040c05: 今圓教菩薩從初發心修此不二定慧歷於六即。
0040c06: 如文。
0040c07: 三觀音下結指經題二初指經文。
0040c08: 觀音所以用智光照苦者苦是顛倒迷惑所致智慧
0040c09: 是破惑之法故智慧能拔苦華嚴云又放光明名智
0040c11: 明滅除癡闇暝故知前問答應機拔苦是從慧莊嚴
0040c13: 威儀安禪千偈讚諸法王故知普門示現從福德受
0040c14: 名。
0040c15: 言智光照苦者經無此文而有其義無量眾生遭
0040c16: 苦稱名菩薩即時觀其音聲皆得解脫觀是智照
0040c17: 照即光也觀音妙智即是眾生三道之體眾生迷
0040c18: 故顛倒乃生觀音照之解脫斯在頻引三經放光
0040c19: 文者若非色者安得云放若定是色那名智慧故
0040c20: 知色心其體不二色性即智智性即色豈惟光然
0040c21: 一切色然普現色身義準可識又豈獨果事實存
0040c22: 因理良由理具方有事用。
0040c23: 二良以下結歸題目。
0040c24: 良以福慧因緣故名觀世音普門也。
0041a01: 四真應三初標名示義。
0041a02: 四釋真應者真名不偽不動應名稱適根緣集藏名
0041a03: 身。
0041a04: 二身皆有集藏之義真集一切智慧藏於一心應
0041a05: 集一切神通藏於一色色心不二通慧一如唯色
0041a06: 唯心斯之謂也。
0041a07: 二若契下對揀是非二初約法示三初法。
0041a08: 若契實相不偽不動之理即能稱機而應。
0041a09: 實相之體即是法身能契之智即自受用報此二
0041a10: 於今皆名真身法報既冥則能稱機起勝劣等應
0041a11: 二譬如下喻。
0041a12: 譬如攬鏡像對即形。
0041a13: 攬鏡譬證真即形譬起應。
0041a14: 三此之下結。
0041a15: 此之真應不得相離。
0041a16: 三千俱體為真三千俱用為應此之真應方不相
0041a17: 離無謀之說義顯今宗諸家所談難逃作意。
0041a18: 二若外下就人簡二初簡小外。
0041a19: 若外道作意修通雖能變化譬如瓦石光影不現豈
0041a20: 可以此為應尚未破四住顯偏真理那忽有中道真
0041a21: 應若二乘變化修通所得此亦非應譬如圖畫作意
0041a22: 乃成了不相似。
0041a23: 根本有漏禪境不明縱少現通不能益物此簡非
0041a24: 應尚未下簡非真也若二乘等者且舉二乘必兼
0041b01: 兩教及二菩薩準妙玄意藏通二教皆是作意神
0041b02: 通以須滅無常住本不能起應若別接通別惑
0041b03: 未斷亦不得應縱令赴物皆名麤應若別初心亦
0041b04: 不能應初地初得三觀現前證二十五王三昧法
0041b05: 身清淨無思無念隨機即對是不思議妙應也。
0041b06: 二大乘下示圓人二初明二身。
0041b07: 大乘不爾得實相真譬得明鏡不須作意法界色像
0041b08: 即對即應如鏡寫像與真不殊是時乃名真寂身應。
0041b09: 得實相真者正語圓住義該別地與真不殊者名
0041b10: 質為真聖人應像同機體質已巳證眾生本覺之性
0041b11: 用機百界應百界機體本不二安得少殊。
0041b12: 二菩薩下示六即。
0041b13: 菩薩從初發心歷於六即。
0041b14: 三今經下結指經目二初指經文。
0041b15: 今經前問答明於真寂而不動法界大益觀音從真
0041b16: 身得名後問答明隨機廣利出沒多端普門是從應
0041b17: 身得名。
0041b18: 二良以下結題目。
0041b19: 良以真應因緣故名觀世音普門也。
0041b20: 五藥珠三初標名示教。
0041b21: 五釋藥樹王身如意珠王身者藥王療治苦患出柰
0041b22: 女經珠是如意之寶。
0041b23: 柰女經者具云佛說柰女祗域經一卷柰女即維
0041b24: 耶離國梵志家柰樹所生顏色端正宣聞遠國因
0041c01: 蓱沙王往娉後生一男名曰祇域生時手把針筒
0041c02: 藥囊至八歲廣通醫術行治病後逢小兒擔
0041c03: 樵祇域視之悉見此兒五臟腸胃祇域心念本草
0041c04: 經說有藥王樹從外照內見人腹臟此兒樵中得
0041c05: 無有藥王樹邪即往問兒賣樵幾錢兒曰十錢便
0041c06: 雇錢取樵下樵置地闇冥不見腹中祇域思惟不
0041c07: 知束中何所為是藥王便解兩束一一取之以著
0041c08: 小兒腹上無所照見輒復更取如是盡兩束樵最
0041c09: 後有一小枝裁長尺餘試取以照具見腹內祇域
0041c10: 大喜知此小枝定是藥王悉還兒樵兒既得錢樵
0041c11: 又如故歡喜而去祇域於國治病人皆以藥王
0041c12: 照視悉見病本然後治之無不愈者今取譬真身
0041c13: 拔苦如藥王之治病也珠是如意之寶者如華嚴
0041c14: 中得摩尼珠十種瑩治能雨眾寶今取譬應身與
0041c15: 樂如摩尼之雨寶也。
0041c16: 二廣歷下約教辯能二初略指三。
0041c17: 廣歷諸教明治病得寶。
0041c18: 隨教淺深益物廣狹以明治病得寶之相。
0041c19: 二今約下廣明圓二初釋二身二初藥樹身二初
0041c20: 喻。
0041c21: 今約圓教明者如華嚴云有上藥樹其根深入枝葉
0041c22: 四布根莖枝葉皆能愈病聞香觸身無不得益。
0041c23: 根深喻真妙四布喻應廣示理行果教如根等次
0041c24: 第信行修四如聞獲益法行修四如觸獲益。
0042a01: 二菩薩下法。
0042a02: 菩薩亦如是大悲熏身形聲利物名大藥王身。
0042a03: 今品初段專明拔苦即是大悲熏於真身與治病
0042a04: 義齊也形聲利物且就通說若據經文須在冥益
0042a05: 不以形聲合前聞觸意亦在茲。
0042a06: 二又如下珠王身二初喻。
0042a07: 又如如意珠能雨大千珍寶隨意而不窮不盡。
0042a08: 如文。
0042a09: 二菩薩下法。
0042a10: 菩薩大慈熏身與眾生樂名如意珠王身。
0042a11: 即以大慈熏於應身普令得樂與寶義同也問大
0042a12: 悲熏真其相如何答真是妙智能破妄惑悲名愍
0042a13: 傷能拔他苦同是法身一清淨用耳欲彰照理有
0042a14: 利他益故立拔苦之悲熏於破惑之智即顯有悲
0042a15: 之智普除眾生妄惑之苦例於大慈熏應與樂同
0042a16: 是法身一自在用一用二能故有能熏所熏之義
0042a17: 良由應身本是自行證得之法以慈熏故方益
0042a18: 他然則慈心非不熏真悲心非不熏應真身非不
0042a19: 與樂應身非不拔苦欲令易解是故經文寄兩問
0042a20: 答分別說也。
0042a21: 二此亦下辯六即。
0042a22: 此亦約六即判位。
0042a23: 博地已巳具治病雨寶二種之理與佛不殊名字已巳
0042a24: 上隨淺隨深能治能雨。
0042b01: 三就前下結指經目二初指經文。
0042b02: 就前問答救幽苦難此從藥王身以得名從後
0042b03: 問答稱適所求雨實相雨得涅槃樂此從如意珠王
0042b04: 身以得名。
0042b05: 二故知下結題目。
0042b06: 故知二身因緣名觀世音普門也。
0042b07: 六冥顯三初釋名。
0042b08: 六釋冥顯兩益者冥是冥密顯是彰露。
0042b09: 二大聖下辯相二初明二益三初示相。
0042b10: 大聖恒以二益利安一切而眾生及以下地日用不
0042b11: 知。
0042b12: 大聖常以真智冥熏妙色顯被無明隔故益而不
0042b13: 知。
0042b14: 二譬如下舉譬。
0042b15: 譬如日月照世盲雖不見實荷深恩。
0042b16: 兩曜喻二益盲者喻無明凡小全在下地分隔眼
0042b17: 瞙既有厚薄之殊故不見之相不可一揆。
0042b18: 三故藥下引證。
0042b19: 故藥草喻云而諸草木不覺不知只同是一地下品
0042b20: 不知上品冥顯兩益如文殊不知妙音神力所作以
0042b21: 不知故名為冥益。
0042b22: 三草二木而皆不知一地一雨下不測上亦通圓
0042b23: 人故引妙德不知妙音言以不知故名為冥益者
0042b24: 此明二身於不知者皆稱冥益即彰真應於其知
0042c01: 者皆稱顯益發智見理於真顯益見身不識但荷
0042c02: 冥利真冥應顯可以意思。
0042c03: 二此亦下明六即。
0042c04: 此亦約六即判位。
0042c05: 理同極聖此則不論名字即人所有智行兼他之
0042c06: 益彼七方便受而不知況內外凡二益非薄皆知
0042c07: 即性故離我能。
0042c08: 三若就下結指二初指經文。
0042c09: 若就前問答不見形聲密荷深祐名為冥益聖人之
0042c10: 益雖不可知聖欲使知蟲能知如後問答親色
0042c11: 身得聞說法視聽彰灼法利顯然。
0042c12: 前論真應各有冥顯斯為盡理今以人法別對二
0042c13: 益且隨文爾。
0042c14: 二故知下結題目。
0042c15: 故知觀音從冥益得名普門從顯益得名以冥顯因
0042c16: 緣故名觀世音普門也。
0042c17: 七權實三初釋名。
0042c18: 七釋權實者權是暫用實非暫用。
0042c19: 暫用則權宜非暫則究竟。
0042c20: 二略言下辯相二初泛明三種二初總示三種。
0042c21: 略言權實則有三種一自行論權實自觀中道為實
0042c22: 二觀為權二就化他論權實他根性不同或說權為
0042c23: 實說實為權不可定判但約他意以明權實也三自
0042c24: 行化他合明權實者若自觀三諦有權有實皆名為
0043a01: 實化他隨緣亦有權有實皆名為權。
0043a02: 即唯自唯他及自他共以諸經論所談權實其相
0043a03: 不同或言自行有權有實或許化他有權有實或
0043a04: 經論說自行之法皆名為實化他之法皆名為權
0043a05: 是故今家凡論權實須明此三若不然者稟學之
0043a06: 徒則不盡知權實之相於諸經論不免生疑復應
0043a07: 了知權實法相或約理事或約理教教行縛脫因
0043a08: 果體用漸頓開合通別悉檀皆通自他及自他共
0043a09: 今以中觀對於二觀為權實者似用因果而辯三
0043a10: 番自修三觀為自行權實若約化他但隨他意四
0043a11: 悉適時不可定判若第三番自行三觀有權有實
0043a12: 以順智故只稱為實化他之法雖有權實以順情
0043a13: 故唯稱為權。
0043a14: 二用此下歷諸教二初略指四教。
0043a15: 用此三義歷四教。
0043a16: 隨教淺深明理事等約自約他及自他共義皆不
0043a17: 闕。
0043a18: 二復就下明圓六即。
0043a19: 復就自行權實明六即判位。
0043a20: 六通三教即唯在圓復就自行明六權實從因至
0043a21: 果義便故也。
0043a22: 二尋此下別用第三。
0043a23: 尋此品意是明自行化他論權實。
0043a24: 前番問答有權實七難二求在權永離三毒是實
0043b01: 以由大士用於自行一心三觀觀其音聲今皆解
0043b02: 脫故都判為實後番問答十界身說顯有權實以
0043b03: 是大士隨差別機示種種應故都判為權此乃判
0043b04: 於自行化他以為權實無第三番如何分經兩段
0043b05: 而對權實。
0043b06: 三前問下結歸二初結指經文。
0043b07: 前問答從自行化他之實智益物後問答從自行化
0043b08: 他之權以益物。
0043b09: 前後皆云自行化他者簡異單自行單化他權實
0043b10: 意云前番是自他相對之實後番是自他相對之
0043b11: 權。
0043b12: 二故知下結歸題目。
0043b13: 故知權實因緣故名觀世音普門也。
0043b14: 八本三初名義。
0043b15: 八釋本者本名實得名應現。
0043b16: 淨名玄義云所言本者本即所依之理是能
0043b17: 依之事事理合明故稱本譬如人依住處即有
0043b18: 行往蹤跡也住處是所依能依之人有行往之
0043b19: 由處有尋得處當知若高若下實得皆本若
0043b20: 高若下應現皆。
0043b21: 二若通下解釋二初通凡漸。
0043b22: 若通途作本者世智高凡夫本意難測乃至別教
0043b23: 本。
0043b24: 世智高者諸有施作但見蹤跡莫知本意二教賢
0043c01: 聖至別似位本所證得下位焉知節節皆可通論
0043c02: 本。
0043c03: 二局圓聖二初局分滿二初略示。
0043c04: 若圓教無始發心初破無明所得法身者名之為本
0043c05: 垂形百億高下不定稱之為。
0043c06: 的論其本須破無明證法身體所垂之或九界
0043c07: 身或現八相。
0043c08: 二若一下簡判二初簡一往。
0043c09: 若一往判真應多用上地為真為本下地為應為
0043c10: 地地傳作此判真本唯據於高應唯指於下此義
0043c11: 不可。
0043c12: 二今細下取細明二初約義明二初明本通高
0043c13: 下。
0043c14: 今細明本則與真應異本是實得始坐道場及初
0043c15: 住所得法身即是其本為上地之佛及作上地菩
0043c16: 薩悉名為不可以上地高故稱之為本始得初住
0043c17: 目之為。
0043c18: 若知四句釋之方盡一本下高初住法身為
0043c19: 八相上位菩薩八相元是妙覺威儀故云高二
0043c20: 本高下妙覺法身為下地及九界相三俱高
0043c21: 妙覺法身為八相四俱下初住法身為九界
0043c22: 中四十位本高下可以意知。
0043c23: 二何以下明實得辯是非。
0043c24: 何以故實不得上地上地非本實得下地下地非。
0044a01: 二故壽下引文證。
0044a02: 故壽量云隨自意隨他意是本意也。
0044a03: 自意是本他意是述。
0044a04: 二就本下通六即。
0044a05: 就本明六即。
0044a06: 五位本理皆具足。
0044a07: 三就前下結歸二初指經文。
0044a08: 就前問答不可說示但冥祐前人從本地得名後問
0044a09: 答殊形異狀應現度脫從地得名。
0044a10: 前以實本益他後以垂益他。
0044a11: 二故知下結題目。
0044a12: 故知本因緣故名觀世音普門也。
0044a13: 九緣了三初標示名義三初示名義。
0044a14: 九釋了因緣因者了是顯發緣是資助資助於了顯
0044a15: 發法身。
0044a16: 此之名義修性皆然。
0044a17: 二了者下辯流類。
0044a18: 了者即是般若觀智亦名慧行正道智慧莊嚴緣者
0044a19: 即是解脫行行助道福德莊嚴。
0044a20: 類至極果節節名異其體不殊。
0044a21: 三大論下引論釋。
0044a22: 大論云一人能耘一人能種種喻於緣耘喻於了。
0044a23: 緣了之相實同耘種非此二力性田不豐。
0044a24: 二通論下依教解釋二初諸教皆具。
0044b01: 通論教教皆具緣了義。
0044b02: 藏通義立全乖性種別教雖有初心別修唯有圓
0044b03: 教修性不二雖云皆具須辯此殊。
0044b04: 二今正下就圓論二初辯二因二初明二種
0044b05: 因果。
0044b06: 今正明圓教二種莊嚴之因佛具二種莊嚴之果。
0044b07: 此中二因且在修類。
0044b08: 二原此下討二種根本三初總明性德。
0044b09: 原此因果根本即是性德緣了也此之性德本即有
0044b10: 之非適今也。
0044b11: 前之因果猶在修中今窮其源性具緣了淨名云
0044b12: 一切眾生本涅槃相不可復滅本菩提相不可復
0044b13: 得起信論明真如二德謂如實空如實不空當宗
0044b14: 明三千即空三千即假皆是性德緣了文也。
0044b15: 二大經下別引文釋二初證釋了因。
0044b16: 大經云一切諸法本性自空亦用菩薩修習空故見
0044b17: 諸法空即了因種子本自有之。
0044b18: 不明三千徒消一切非空假中莫辯自空如實空
0044b19: 性與一切染本不相應一切染者不出三惑自非
0044b20: 本性即空假中豈能不應一切染邪乃畢竟空為
0044b21: 了因性亦用等者全性起修方見本空。
0044b22: 二又云下證釋緣因。
0044b23: 又云一切眾生皆有初地味禪思益云一切眾生即
0044b24: 滅盡定此即緣因種子本自有之。
0044c01: 經云眾生即菩提相及涅槃相或謂理中獨具佛
0044c02: 德今文眾生有初地味禪及滅盡定豈非性具天
0044c03: 法聲聞法邪既具此二餘諸法界那不具邪又具
0044c04: 二定者從二習果及報果說豈不各具性相等邪
0044c05: 不以理具而消此文如何欲散便是滅定性德緣
0044c06: 因於茲驗矣。
0044c07: 三以此下依性立修。
0044c08: 以此二種方便修習漸漸增長起於毫末得成修得
0044c09: 合抱大樹摩訶般若首楞嚴定。
0044c10: 以此二種者性種也方便等者智行也毫末者類
0044c11: 種也由斯性類修成智行乃至二嚴。
0044c12: 二此一下不論六即。
0044c13: 此一科不論六即但就根本性德義爾。
0044c14: 此科正意但明理即非論五位。
0044c15: 三前問下結指經題二初指經文。
0044c16: 前問答從了種受名後問答從緣種受名。
0044c17: 明今二嚴必有其本故從二種受名。
0044c18: 二故知下結題目。
0044c19: 故知了因緣因故名觀世音普門也。
0044c20: 十智斷三初略標。
0044c21: 十釋智斷者。
0044c22: 二通途下廣釋二初不二而二明智斷二初約通
0044c23: 途明二德言通途者此解兼別以有為無為對智
0044c24: 斷故若唯圓說苦集尚無作智斷豈有為然名雖
0045a01: 借別其意唯在圓以修妙三觀得成圓斷功因時
0045a02: 立此能至果須休息故將無作行暫立有為名斷
0045a03: 德稱無為別從道後立此猶教道設是故曰通途
0045a04: 此文自二初智德二初列異名。
0045a05: 通途意智即有為功德滿亦名圓淨涅槃。
0045a06: 圓淨等者智極故圓惑盡故淨不生不滅名為涅
0045a07: 槃。
0045a08: 二言有下釋有為。
0045a09: 言有為功德者即是因時智慧有照用修成之義故
0045a10: 稱有為因雖無常而果是常將因來名果故言有為
0045a11: 功德滿也。
0045a12: 智雖無作有斷證功故借別教立有為稱因雖無
0045a13: 常者涅槃經中因外道輩執因是常成無常果佛
0045a14: 用別教以無常因感常住果而對破之故因無常
0045a15: 猶在別教將因等者由惑未斷故起智照一分惑
0045a16: 滅一分智忘故智無常既有照用故名有為果既
0045a17: 惑盡稱理常住更無為作將因名果故令智滿受
0045a18: 有為名。
0045a19: 二斷即下斷德二初列異名。
0045a20: 斷即無為功德滿亦名解脫亦名方便淨涅槃。
0045a21: 解脫者不繫名解自在為脫在染不染名之解脫
0045a22: 方便等者機生則生是生不生機滅則滅是滅不
0045a23: 滅權示生滅不被染礙故此涅槃名方便淨。
0045a24: 二言無下釋斷義二初簡小。
0045b01: 言無為者若小乘但取煩惱滅無為斷但離妄名
0045b02: 為解脫其實未得一切解脫此乃無體之斷德也。
0045b03: 不知三種世間常住謂煩惱滅便無身心安能自
0045b04: 在名無體斷但於妄見思解脫未得三千三諦
0045b05: 自在。
0045b06: 二大乘下明大二初正示。
0045b07: 大乘是有體之斷不取滅無為斷但取隨所調伏眾
0045b08: 生之處惡不能染縱任自在無有累縛名為斷德指
0045b09: 此名無為功德。
0045b10: 妙覺三脫名有體斷所言斷者任運斷也已巳有智
0045b11: 德了三惑空故處九道惡自相離眾生之心如塗
0045b12: 膠手捉物皆粘諸佛之心如淨洗手捉物不粘已巳
0045b13: 有智水洗其膠故致令淨用自然不著此智斷德
0045b14: 說有次第用無前後以三千法究竟即空名今智
0045b15: 德三千之法究竟即假為今斷德三千之法究竟
0045b16: 即中是法身德道前道後悉是一心通教尚是雙
0045b17: 流圓果豈當分隔。
0045b18: 二故淨下引證。
0045b19: 故淨名云不斷癡愛起諸明說又云於諸見不動而
0045b20: 修三十七品愛見為侍亦名如來種乃至五無間皆
0045b21: 生解脫無所染礙名為一切解脫即是斷德無為也。
0045b22: 證有體斷見愛業報全體即是性惡法門如富豪
0045b23: 人七寶家業凡夫生盲轉動罣礙為寶所傷二乘
0045b24: 熱病見是鬼虎避走遠去圓人之眼不盲不病明
0045c01: 見是寶自在用與非獨不被損傷恐怖而能以此
0045c02: 自給惠他於此證理名為自給以此利物即是惠
0045c03: 他今之斷德正在惠他此等皆由體達修惡即是
0045c04: 性惡今明究竟體達位也。
0045c05: 二寂而下約寂照簡非德。
0045c06: 寂而常照即智德也小乘身滅智既其無身將何
0045c07: 入生死而論調伏無礙無染滅智何所照寂。
0045c08: 常住寂照妙色妙心方名智斷莊嚴之相小乘
0045c09: 斷身智俱忘將何永度眾生將何常照寂理。
0045c10: 二如此下二而不二明三德二初約即三明理極
0045c11: 二初明二三不殊。
0045c12: 如此智斷圓極故法身顯著即是三種佛性義圓也。
0045c13: 而寂而照即是智斷非寂非照即是法身二德既
0045c14: 窮法身乃極亦名究竟三種佛性。
0045c15: 二法身下明因果無別二初別示三法因果二初
0045c16: 法身隱顯。
0045c17: 法身滿足即是非因非果正因滿故云隱名如來藏
0045c18: 顯名法身雖非是因而名為正因雖非是果而名為
0045c19: 法身大經云非因非果名佛性者即是此正因佛性
0045c20: 也。
0045c21: 法身一德體非因果而有隱顯者斯由緣了逆順
0045c22: 故也緣了逆性而成惑業故使正因非隱而隱名
0045c23: 如來藏緣了順性而成智斷故使正因非顯而顯
0045c24: 名為法身雖有隱顯體無增減故大經云非因非
0046a01: 果。
0046a02: 二又云下二德修性。
0046a03: 又云是因非果名為佛性者此據性德緣了皆名為
0046a04: 因也又云是果非因名佛性者此據修得緣了皆滿
0046a05: 了轉名般若緣轉名解脫亦名菩提果亦名大涅槃
0046a06: 果果皆稱為果也。
0046a07: 是因非果復名佛性佛是果稱豈非果法而為因
0046a08: 種是果非因復名佛性性是因稱豈非因法而為
0046a09: 果德不以修性緣了銷之此文安解。
0046a10: 二佛性下總示三法因果二初約義示。
0046a11: 佛性通於因果不縱不橫性德時名三因不縱不橫
0046a12: 果滿時名三德。
0046a13: 前雖因果互是互非而皆稱佛性驗知緣了通因
0046a14: 通果又言佛性非因非果良以正因不即我陰故
0046a15: 曰非因緣了不離我陰故曰是因不即故一點在
0046a16: 上不離故二點在下是故性三不縱不橫又正因
0046a17: 不即智斷故曰非果緣了不離智斷故曰是果不
0046a18: 即故一點在上不離故二點在下是故果三不縱
0046a19: 不橫故知妙三貫通因果方得名修性不二。
0046a20: 二故普下引文證。
0046a21: 故普賢觀云大乘因者諸法實相大乘果者亦諸法
0046a22: 實相。
0046a23: 不達妙三始終該互普賢觀文如何可解。
0046a24: 二智德下復就二符經文。
0046b01: 智德既滿湛然常照隨機即應一時解脫斷德既滿
0046b02: 處處調伏皆令得度。
0046b03: 若匪智德常照何能即稱即脫若非斷德調安
0046b04: 得身說普應。
0046b05: 三前問下結歸二初指經文。
0046b06: 前問答從智德分滿受名後問答從斷德分滿受名。
0046b07: 二故知下結題目。
0046b08: 故知以智斷因緣名觀世音普門也。
0046b09: 三問此下貼文為證二初約無文立難。
0046b10: 問此十義名字出餘經那得用釋此品。
0046b11: 攬乎別文立其總目釋題十義名出餘經今經全
0046b12: 無此文何名攬別為總邪。
0046b13: 二答大下約有義答通三初明衍義眾經共用二
0046b14: 初約法義明。
0046b15: 答大乘義通眾經共用。
0046b16: 大乘諸部皆談中道故使義門可以共用。
0046b17: 二若不下以人師驗。
0046b18: 若不許此者佛性出涅槃五住二死出勝鬘諸師那
0046b19: 得浪用通眾經耶。
0046b20: 諸師說釋諸大乘經顯理則須論佛性指惑則莫
0046b21: 非五住豈以當經無文為責。
0046b22: 二此品下以二問答貼義無虧。
0046b23: 此品在文雖無十名總將二問答帖十義意宛然可
0046b24: 解。
0046c01: 十種別名文雖不列以二問答總貼十義明如目
0046c02: 擊故曰宛然。
0046c03: 三今已巳下別點句句證十義二初結前有義開後
0046c04: 有文。
0046c05: 今已巳如前今更別點句句來證十義者。
0046c06: 前云在文無十名者但無次第明示十名若於品
0046c07: 中散取諸句則有文有義也。
0046c08: 二如文下約句對義。
0046c09: 如文云以何因緣名觀世音又云以是因緣名觀世
0046c10: 音即是據人名也後文云普門示現即是明法也有
0046c11: 如是等大威神力多所饒益即慈也愍諸四眾即悲
0046c12: 也欲知智在說十九說法即智慧也一時禮拜得無
0046c13: 量無邊福德之利即福德也自在之業即法身也何
0046c14: 故爾法身於一切得自在智慧契此故名為業壽量
0046c15: 云慧光照無量久修業所得威神之力巍巍如是如
0046c16: 是滿足之名即是真身也普門示現神通力即應身
0046c17: 也遊諸國土度脫眾生即藥樹王身也於怖畏急難
0046c18: 之中能施無畏即如意珠王身也福不唐捐即冥益
0046c19: 也三十三身即顯益也現佛身即實智也現餘身即
0046c20: 權智也觀音身即本餘身即也又大威神力是本
0046c21: 方便力是聞是觀世音菩薩名者若有聞是品者
0046c22: 即證了因功德不少即緣因不肯受常捨行故及即
0046c23: 時觀其音聲觀即智皆得解脫種種調伏眾生八萬
0046c24: 四千發心等是利益即斷也。
0047a01: 自在之業即法身者真應二身亦稱色法應則現
0047a02: 色真則冥法名從所契故曰法身理具一切一一
0047a03: 融通最自在也業是德業即智德也真身契法名
0047a04: 自在業巍巍是重明高累之貌高明如是即滿足
0047a05: 也此等理智相合皆真身名義也若運三業無顯
0047a06: 應者其福不失須知密有與拔之功即冥益也常
0047a07: 捨行者畢竟空智無所受著故屬智德又以即觀
0047a08: 音聲屬智皆得解脫為斷此彰二德同時而用應
0047a09: 知句句證義不獨示其十義有文亦顯十重二二
0047a10: 互具。
0047a11: 四料簡二初別料簡十初簡人法二初問。
0047a12: 第四料簡者問人對觀音法對普門者方等有普門
0047a13: 法王子標於人名此義云何同。
0047a14: 彼經具明十法王子觀世音法王子外自有普門
0047a15: 法王子既以普門而名於人今釋普門那定屬法
0047a16: 二答二初立句二初泛立四句。
0047a17: 答此應作四句分別人非法法非人人即法法即人。
0047a18: 句雖有四義實唯二不出相非及相即故如此二
0047a19: 義皆通大小今意在大而論小乘即離句者欲示
0047a20: 名言須將理定所辯人法若其不以二諦中道甄
0047a21: 其權實但言即離何能的顯今之相即。
0047a22: 二若約下以部對句二初明諸部人法即離四初
0047a23: 華嚴。
0047a24: 若約華嚴次第意地前生死行人未是實相之法此
0047b01: 法亦非彼人若作不次第意者人即實相實相即人
0047b02: 人法不二也。
0047b03: 彼經別教緣實相法修次第行未能即以實相之
0047b04: 法為觀行人是故人法互不相即圓觀不次即以
0047b05: 實相為觀行人是故人法更互相即別則證道方
0047b06: 即圓則始終不二。
0047b07: 二三藏。
0047b08: 若三藏有門明無假人但實法此法非人若空門攬
0047b09: 實法成假人人法兩異若其不離人論法不離法論
0047b10: 人此乃是二諦意非中道之人法也。
0047b11: 此教有門人如兔角故無陰有生滅故實此唯非
0047b12: 句空門兩向攬實為假假實不同名互非句既不
0047b13: 相離復名互即此教兩門雖談即離人之與法俱
0047b14: 非中道。
0047b15: 三方等。
0047b16: 若方等對小明大論人法者明小同三藏明大同華
0047b17: 嚴。
0047b18: 四教談藏通唯二諦別圓同華嚴。
0047b19: 四般若下例餘。
0047b20: 般若涅槃等例爾。
0047b21: 般若蕩相鈍謂但空同前二諦利分二種同前別
0047b22: 圓涅槃四教雖俱知常初心用觀不無差別藏通
0047b23: 且須順於二諦別初心人未即圓法。
0047b24: 二今方下明難屬方等即句。
0047c01: 今方等中明普門者即大乘意。
0047c02: 二今明下通難三初正約即句通難。
0047c03: 今明普門是法何得有法無人彼明普門是人何得
0047c04: 但人無法此則人法互舉彼經標人此處標法爾。
0047c05: 今品前問答觀音屬人能觀所觀豈非法邪若後
0047c06: 問答既以普門為所證法此法豈無能證人邪方
0047c07: 等既以普門目人能目普門豈可非法論其大意
0047c08: 觀音普門皆中道法隨悉檀益將何目人唯圓始
0047c09: 終即攬實相而為假人。
0047c10: 二例如下傍取人物例顯二初以人顯。
0047c11: 例如小乘明身子智慧第一餘弟子各就餘法門論
0047c12: 第一本以智慧斷惑發真無漏餘人無慧那得入道
0047c13: 既得道果果知有慧但各舉其初門別稱第一。
0047c14: 二譬如下舉物喻。
0047c15: 譬如刀刃斷物必藉於背方有利用諸數如刀背慧
0047c16: 數如刀刃。
0047c17: 三今普下以人法互具結示三初明法具人。
0047c19: 了因之人耶。
0047c20: 二若拼下明人具法。
0047c21: 若併從觀音標名者此則通漫欲使世諦不亂互舉
0047c22: 別名。
0047c23: 三如身下以身為例。
0047c24: 如身具六根但稱為淨眼淨意豈得無餘根邪。
0048a01: 皆可見矣。
0048a02: 二簡慈悲二初簡慈悲名相三初明與拔同異二
0048a03: 初與拔相兼問。
0048a04: 料簡慈悲者問若大悲拔苦苦除即是得樂大慈與
0048a05: 樂樂至即是拔苦何意兩分。
0048a06: 苦除即樂如夕盡即曉樂至苦除如燈來闇滅趣
0048a07: 舉一種即有二能何以慈悲而分兩法。
0048a08: 二答通下與拔不俱答。
0048a09: 答通論如此別則不然譬如拔罪於獄未施五塵身
0048a10: 雖免痛根情未娛此但拔苦未名與樂又如施五塵
0048a11: 於獄耳眼雖悅不名拔苦為從別義各顯一邊故別
0048a12: 說爾。
0048a13: 一能兼二此就通論對境發心實須別說故舉二
0048a14: 喻以彰別相。
0048a15: 二明喜捨闕具二初問。
0048a16: 問此中何意不論喜捨。
0048a17: 二答二初不二是捨。
0048a19: 叉名捨捨者兩捨也即是非慈非悲不二之意不二
0048a20: 而二即是慈悲。
0048a21: 四無量心捨無別體奢摩他觀體既是定定能與
0048a22: 樂毗婆舍那觀體既是慧慧能拔苦二觀不二即
0048a23: 憂畢叉亦名平等捨故不二而二則立慈悲二而
0048a24: 不二即是於捨今既明於不二慈悲則已巳含捨故
0048b01: 不別立。
0048b02: 二喜者下苦在闕喜二初約法釋。
0048b03: 喜者從樂生喜初欲與樂眾生苦重不能得樂則無
0048b04: 所可喜若拔苦竟即能得樂還遂本懷故樂後加喜
0048b05: 苦後無此故不開喜。
0048b06: 今明慈悲是立誓願運慈與樂生既苦重即須運
0048b07: 悲二俱未遂何喜之有福慧滿時藥珠功畢方與
0048b08: 眾生生乎慶喜。
0048b09: 二如阿下引事例。
0048b10: 如阿輸加王七日應死雖有五欲之樂憂苦切心又
0048b11: 如一身少許痛惱能奪一身之樂故知苦重不得樂也。
0048b12: 阿輸加王即育王弟不歸三寶見兄飯僧乃生嫌
0048b13: 謗育王見愍設計勸之王入溫室詐言已巳崩之
0048b14: 紹位方登御座育王出怒其罪當死乃令七日受
0048b15: 王五欲使旃陀羅逐日唱死過已巳王問受樂否邪
0048b16: 答言我聞幾日當死唯苦無樂王言沙門觀念念
0048b17: 滅雖受供養寧有著心阿輸知已巳出家修道得阿
0048b18: 羅漢少痛奪樂近事可驗眾生若此故菩薩心未
0048b19: 生喜也。
0048b20: 三問禪下明支等前後二初約前後問。
0048b21: 問禪支明喜在前樂支在後復云何。
0048b22: 今論四等慈悲喜捨慈能與樂則樂前喜後何故
0048b23: 禪支喜前樂後初禪五支謂覺觀喜樂一心二禪
0048b24: 四支謂內淨喜樂一心三禪無喜四禪無樂今約
0048c01: 初二皆喜在前樂支在後其意何邪。
0048c02: 二答禪下約自他答。
0048c03: 答禪支就從麤入細此中慶彼得樂故喜心在後也。
0048c04: 自證禪支從麤至細前喜後樂利他四等先與其
0048c05: 樂後方慶喜故其次異。
0048c06: 二復次下簡與拔有無三初外道想。
0048c07: 復次外道修四無量自證禪定作想運彼無實益
0048c08: 不能令他拔苦得樂雖自獲定妄世法報盡還墮
0048c09: 不免於苦自他俱無利益。
0048c10: 四禪四空及四無量十二門禪根本定也通於內
0048c11: 外小大聖賢而修證之若諸外道及正信凡夫修
0048c12: 慈悲喜捨自證此定想眾生離苦得樂於他無
0048c13: 益自雖暫益不免退失。
0048c14: 二若二下明二乘自利。
0048c15: 若二乘修四無量但自拔苦於他無益自拔分段未
0048c16: 免變易身滅智非究竟樂。
0048c17: 二乘修此雖不益他自拔分段得小涅槃。
0048c18: 三今菩下明菩薩益二初明行超凡聖。
0048c19: 今菩薩不爾非凡夫行非賢聖行非凡夫者不同自
0048c20: 受禪樂非賢聖者不同自拔於苦不同自受樂故即
0048c21: 與他樂不同自拔苦故即拔他苦。
0048c22: 不同凡外隨禪受生異小賢聖但自拔苦非生
0048c23: 法二種緣慈乃以無緣法界與拔令諸眾生離一
0048c24: 切苦得究竟樂。
0049a01: 二明同時與拔。
0049a02: 亦是即拔苦是即與樂即與樂亦是即拔苦但分別
0049a03: 說之誓願相對前明拔苦後明與樂爾。
0049a04: 無緣慈悲不二而二用不異時分別令解故各說
0049a05: 耳言前明拔苦等者從本懷故先標於慈若從用
0049a06: 次先拔後與是故四誓從用為次。
0049a07: 三簡福慧二初定福智與拔所以二初問。
0049a08: 料簡福慧者問觀音對智稱之而拔苦普門對福見
0049a09: 之而得樂何也。
0049a10: 二答。
0049a11: 答智是光明正治闇惑惑是生死苦惱若治闇惑之
0049a12: 苦豈不用智解之光故稱智慧人名即拔苦也法是
0049a13: 法門門名能通通至涅槃安樂之處初習此法是得
0049a14: 樂因後證此法是得樂果故對此普門明其與樂也。
0049a15: 因修福慧至果則成智斷二德此德與生體性無
0049a16: 二故稱觀音智德人名即能顯召本性了種是故
0049a17: 能除闇惑苦也若對普門斷德應身即能引起本
0049a18: 性緣種是故獲於因果之樂若不爾者何名感應
0049a19: 道交。
0049a20: 二問福下辯福慧一異是非二初約隔異難。
0049a21: 問福慧相須本不相離若定而無慧者此定名癡定
0049a22: 譬如盲兒騎瞎馬必墮坑落塹而無疑也若慧而無
0049a23: 定者此慧名狂慧譬如風中然燈搖颺搖颺照物不
0049a24: 了故知福慧相資二輪平等堪能運載也若爾何意
0049b01: 以智慧拔苦福德與樂邪。
0049b02: 備舉相資難今隔異。
0049b03: 二自有下約偏圓答二初立即離四句。
0049b04: 自有福德是智慧智慧是福德自有福德非智慧智
0049b05: 慧非福德大小乘皆備四句。
0049b06: 大小皆四故知即離名同義異。
0049b07: 二如六下通偏圓諸教二初明三教即離俱非二
0049b08: 初明小衍二初三藏。
0049b09: 如六度菩薩修般若分閻浮提為七分此是世智不
0049b10: 能斷惑此猶屬福德攝即名此福是智故此智是福
0049b12: 餓羅漢也若福德非世智亦非出世智者如白象也。
0049b13: 菩薩一位得兩即句羅漢白象得二離句雖有即
0049b14: 離同在三藏。
0049b15: 二若大下大乘。
0049b16: 若大乘四句者別教地前三十心行行名福德慧行
0049b17: 名智慧此慧不能破無明此慧還屬福德攝不破無
0049b18: 明故此福是智慧方便治取相故若地前皆名福德
0049b19: 地上皆名智慧此智慧非福德福德非智慧。
0049b20: 約別地前論於四句初以行行對於慧行而為福
0049b21: 慧不破無明故俱名福即此二福能破取相復受
0049b22: 智名故此福智當兩即句又地前福智無明全在
0049b23: 故皆名福地上福智分破無明故皆名智此之福
0049b24: 智當兩非句故兩四句非今福智。
0049c01: 二方等下例二部。
0049c02: 方等般若帶小明大若帶小福慧如前四句明大福
0049c03: 慧如向四句。
0049c04: 二今此下明圓教開合俱是二初釋二初二而不
0049c05: 二三初明相即。
0049c06: 今此普門名福慧者福即是慧慧即是福福慧不二。
0049c07: 一心三止為福一心三觀為慧始從理性終乎極
0049c08: 果定慧不二是今兩即也。
0049c09: 二故大下明互具。
0049c10: 故大論云如是尊妙人則能見般若此慧那得無定
0049c11: 得首楞嚴定何曾無慧論云健相三昧能破強敵。
0049c12: 般若既是尊妙人見驗慧具福尊妙即是上定故
0049c13: 也論即大論彼翻首楞嚴為健相也三昧既能破
0049c14: 彼強敵驗福具慧強敵即是無明故也。
0049c15: 三大經下明異名。
0049c16: 大經云佛性者有五種名亦名般若亦名師子吼亦
0049c17: 名首楞嚴亦名金剛佛性等即是定慧具足之名也
0049c18: 非禪不慧非慧不禪禪慧不二。
0049c19: 五名之中般若師子吼是慧楞嚴金剛是定佛性
0049c20: 是通名也既是異名彌彰體一是故此五皆雙具
0049c21: 之稱復以無妨禪慧以結不二。
0049c22: 二不二下不二而二。
0049c23: 不二而二分門別說作定慧二解故釋論解般若明
0049c24: 十八空解禪定明百八三昧。
0050a01: 法雖不二不妨分門各作名數而為解釋。
0050a02: 二此是下結。
0050a03: 此是二說二即不二。
0050a04: 論雖分門別相而說須知禪慧畢竟不二。
0050a05: 四簡真應二初正簡真應二初立句。
0050a06: 料簡真應者亦有四句之殊非真非應應而非真真
0050a07: 而非應亦真亦應。
0050a08: 二若非下簡示二初簡前三句非。
0050a09: 若非真非應此就理可解又就凡夫不見理故非真
0050a10: 無用故非應此亦可解應而非真者外道亦得五通
0050a11: 同他施化通論亦得是應而不得名真真而非應者
0050a12: 二乘人入真斷結身滅智不能起應此亦是通論
0050a13: 其真爾。
0050a14: 且簡凡小實兼通別通教斷同藏二乘地前作
0050a15: 意非不謀應圓六根淨雖全性發別惑在故未名
0050a16: 真應。
0050a17: 二亦真下示後一句是。
0050a18: 亦真亦應者此則別顯中道為真即真而論用為應
0050a19: 真應不二不二而二者故言真應爾。
0050a20: 即真而應世之常談自捨今宗莫窮其妙都為他
0050a21: 師不知性惡致令起應不得無謀徒說無緣之慈
0050a22: 不究無緣之旨。
0050a23: 二今依下兼定常間三初一往且分。
0050a24: 今依文互舉一往言其真應前番問答明真身常益
0050b01: 後番問答明應身間益。
0050b02: 以經二段別對常間。
0050b03: 二常問下二往互具二初立。
0050b04: 常間不得相離二鳥俱遊二往為論真身亦恒亦不
0050b05: 恒應身亦間亦不間。
0050b06: 二鳥者大經第八鳥喻品云善男子鳥有二種一
0050b07: 名迦鄰提二名鴛鴦遊止共俱不相捨離此品答
0050b08: 前云何共聖行娑羅迦鄰提舊解或云娑羅一雙
0050b09: 鄰提一雙或云娑羅一隻鄰提一隻或云娑羅翻
0050b10: 為鴛鴦章安云然漢不善梵音只增諍競意在況
0050b11: 喻取其雌雄共遊止息以喻生死涅槃中俱有常
0050b12: 無常在下在高雙飛雙息即事而理即理而事廣
0050b13: 如彼疏今喻二身常間兩益不得相離者乃是觀
0050b14: 音分證涅槃中常無常二用也。
0050b15: 二若小下釋二初小。
0050b16: 若小乘明義例如善吉石窟觀空見佛法身蓮華尼
0050b17: 則不見此豈非小乘中真身恒益不恒益義丈六之
0050b18: 應亦有見不見此豈非應身有間有不間義。
0050b19: 真理天然是佛法體善吉觀見常無間然於蓮華
0050b20: 尼似如有間故於二聖明常無常斯乃真身自有
0050b21: 二益丈六之相於有緣者常得之若其無緣同
0050b22: 處不見豈非應身亦有二益。
0050b23: 二大乘下大。
0050b24: 大乘法身亦爾於理為恒益於情為不恒益應身亦
0050c01: 爾此緣滅彼緣興無有斷絕是不間義同質異見是
0050c02: 其間義。
0050c03: 佛法界身未嘗不益於情執者而成間滅真具二
0050c04: 也佛應化身隨機生熟出沒無間應身常益也見
0050c05: 不見異令應不常又成間益也故知二身各具二
0050c06: 益。
0050c07: 三而今下順文別對。
0050c08: 而今分別一往前問答屬恒益後問答屬不但益也。
0050c09: 前文即稱即感別對真身常益之義後文現相生
0050c10: 滅別對應身間益之義。
0050c11: 五簡藥珠二初依義互具。
0050c12: 料簡藥珠二身者藥有差病拔苦之功亦有全身增
0050c13: 命致寶之用故經云若全身命便為已巳得玩好之具
0050c14: 也如意珠王非但雨寶亦能治病大施太子入海得
0050c15: 珠還治父母眼大品云若人眼痛珠著身上病即除
0050c16: 愈故知通具二義。
0050c17: 但就譬說即顯真應各能與拔斯為盡理矣。
0050c18: 二若別下就文別對。
0050c19: 若別據一邊約除患以譬藥證樂以況珠爾。
0050c20: 前文除苦名為藥身後文與樂名為珠身且順經
0050c21: 文作斯別對。
0050c22: 六簡冥顯。
0050c23: 料簡冥顯兩益凡有三十六句。
0050c24: 三十六句者冥顯機應各論四句冥機者過去善
0051a01: 能感也顯機者現在善能感也亦冥亦顯機者過
0051a02: 現善業共能感也非冥非顯機者過現無善當能
0051a03: 生善而能感也冥應者法身也顯應者應身也亦
0051a04: 冥亦顯應者二身俱應也非冥非顯應者亦法身
0051a05: 但以不見不聞而知而覺為冥應不見不聞不知
0051a06: 不覺即雙非應故此二應皆果中法身也識此八
0051a07: 已巳相對互對具足而言成十六句約機感應約應
0051a08: 赴機各成十六加根本四即三十六若解此意則
0051a09: 無生不感無時不應除諸邪見深荷聖恩亦知一
0051a10: 切眾生無一不成佛也。
0051a11: 七簡權實二初定文立難。
0051a12: 料簡權實二智者前問答實智照真而眾生得脫權
0051a13: 智照假而眾生得度度為度權亦度於實脫為脫真
0051a14: 亦脫於假。
0051a15: 真即是實假即是權答文備見四種相也。
0051a16: 二立句答通二初詳論互具。
0051a17: 答此亦具四句或因真智解脫於權七難消除二求
0051a18: 願滿是也或因真智解脫於實三毒皆離是也或因
0051a19: 權智得度於實三十三身得度是也或因權智得度
0051a20: 於權於怖畏急難之中得無畏是也或二俱度脫或
0051a21: 二俱不度不脫。
0051a22: 真智冥應脫有淺深七難二求免事中之苦脫權
0051a23: 也離三毒根成佛無疑脫障實惑也權智顯應得
0051a24: 度不同見身聞法破惑顯理度實也事中怖難得
0051b01: 無畏者度權處也機熟之者對此二智得權實理
0051b02: 名俱度離淺深障名俱脫機生返此是故俱名不
0051b03: 度不脫。
0051b04: 二據說且分。
0051b05: 今依文判互出一邊前文脫權後文度實。
0051b06: 八簡本二初本俱與拔二初各具二用。
0051b07: 料簡本者通論本俱能拔苦與樂故壽量云聞
0051b08: 佛壽無量得清淨無漏無量之果報即是從本得樂
0051b09: 請觀音云或遊戲地獄大悲代受苦此是從拔苦
0051b11: 解脫也眾生若不見中施化不能三業種福則無
0051b12: 功德之因焉致樂果。
0051b13: 二非本下相由貼文。
0051b14: 非本無以垂非無以顯本前問答是明本後
0051b15: 問答是明本。
0051b16: 非脫眾苦之不顯一真之本故前問答是明
0051b17: 本非證千如之本莫垂十界之故後問答是明
0051b18: 本。
0051b19: 二問本下本異真應二初問。
0051b20: 問本與真應云何異。
0051b21: 二答。
0051b22: 答真應就一世橫辯如諸經所明本就三世豎論
0051b23: 如壽量所說。
0051b24: 諸經所說始從地住終至等妙一分真明一分應
0051c01: 起豈唯一世實居當念是名橫辯別明本如壽
0051c02: 量品即今說久遠為本諸經及門名已巳說近成
0051c03: 為既約久近是故名就三世豎論前明觀音多
0051c04: 就體用而論本今彰部故約久近而明本。
0051c05: 九簡緣了二初約當宗問答四初明善惡法門性
0051c06: 德皆具二初問。
0051c07: 料簡緣了者問緣了既有性德善亦有性德惡否。
0051c08: 緣能資了了顯正因正因究顯則成果佛今明性
0051c09: 具緣了二因乃是性德具於成佛之善若造九界
0051c10: 亦須因緣九界望佛皆名為惡此等諸惡性本具
0051c11: 不。
0051c12: 二答。
0051c13: 答具。
0051c14: 只一具字彌顯今宗以性具善諸師亦知具惡緣
0051c15: 了他皆莫測故摩訶止觀明性三千妙玄文句皆
0051c16: 示千法徹乎修性其文既廣其義難彰是故此中
0051c17: 略談善惡明性本具不可改易名言既略學者易
0051c18: 尋若知善惡皆是性具性無不融則十界百界一
0051c19: 千三千故得意者以此所談望止觀文不多不少
0051c20: 二明提佛但斷修中善惡二初問。
0051c21: 問闡提與佛斷何等善惡。
0051c22: 一闡提者此翻無欲以於涅槃無樂欲故又翻信
0051c23: 不具以其不信善惡因果故既無欲無信名斷善
0051c24: 盡佛已巳永離五住二死名斷惡盡善惡既是理性
0052a01: 本具則不可斷是何善惡提佛斷盡。
0052a02: 二答。
0052a03: 答闡提斷修善盡但性善在佛斷修惡盡但性惡在。
0052a04: 夫一切法不出善惡皆性本具非適今有故云法
0052a05: 住法位世間相常若因修有安得常住大經云十
0052a06: 二因緣非佛修羅人天等造不是性具何得非造
0052a07: 起信云一切法真不可遣故若非性具那得皆真
0052a08: 以皆本具故得名為性善性惡復以性具染淨因
0052a09: 緣起作修中染淨因緣乃有所生世出世法若具
0052a10: 言者本具三千為性善惡緣起三千為修善惡修
0052a11: 既善惡乃論染淨逆順之事闡提是染逆之極故
0052a12: 云斷修善盡佛是淨順之極故云斷修惡盡若其
0052a13: 性具三千善惡闡提與佛莫斷纖毫。
0052a14: 三明性中善惡不斷所以二初問。
0052a15: 問性德善惡何不可斷。
0052a16: 二答二初約理答。
0052a17: 答性之善惡但是善惡之法門性不可改歷三世無
0052a18: 誰能毀復不可斷壞。
0052a19: 善惡是性性不可改安可斷邪既不可改但是善
0052a20: 惡之法門也法名可軌軌持自體不失不壞復能
0052a21: 軌物而生於解門者能通可出可入諸佛向門而
0052a22: 入則修善滿足修惡斷盡闡提背門而出則修惡
0052a23: 滿足修善斷盡人有向背門終不改。
0052a24: 二譬如下舉譬類。
0052b01: 譬如魔雖燒經何能令性善法門盡縱令佛燒惡譜
0052b02: 亦不能令惡法門盡如秦焚典坑儒豈能令善惡斷
0052b03: 盡邪。
0052b04: 魔燒佛經如提斷修善性善不盡以法合也佛燒
0052b05: 惡譜如斷修惡惡法門存即是合也焚典坑儒雙
0052b06: 喻二人斷修善惡豈能等合也。
0052b07: 四明提佛迷達起不起異二初問。
0052b08: 問闡提不斷性善還能令修善起佛不斷性惡還令
0052b09: 修惡起耶。
0052b10: 二人善惡既皆斷修而存於性何故闡提後起修
0052b11: 善如來何故不起修惡。
0052b12: 二答二初以了達故不起實惡。
0052b13: 答闡提既不達性善以不達故還為善所染修善得
0052b14: 起廣治諸惡佛雖不斷性惡而能達於惡以達惡故
0052b15: 於惡自在故不為惡所染修惡不得起故佛永無復
0052b16: 惡。
0052b17: 提以邪癡斷於修善既不能達性善本空故為善
0052b18: 染修善得起佛以空慧斷於修惡了達性惡本來
0052b19: 清淨惡不能染故泯修惡。
0052b20: 二以自下以自在故能起權惡。
0052b21: 以自在故廣用諸惡法門化度眾生終日用之終日
0052b22: 不染不染故不起那得以闡提為例耶若闡提能達
0052b23: 此善惡則不復名為一闡提也。
0052b24: 佛能達惡於惡自在現惡攝生不染不起闡提若
0052c01: 爾則名佛矣。
0052c02: 二若依下破他義顯正二初敘他非義二初明他
0052c03: 得修失性。
0052c04: 若依他人明闡提斷善盡為阿耶識所熏更能起
0052c05: 善耶即是無記無明善惡依持為一切種子闡提
0052c06: 不斷無明無記故還生善佛斷無記無明盡無所可
0052c07: 熏故惡不復還生若欲以惡化物但作神通變現度
0052c08: 眾生爾。
0052c09: 他即陳梁已巳前相州北道弘地論師也又有攝大
0052c10: 乘師亦同地人之解他明耶是無記無明善惡
0052c11: 所依能持一切善惡種子闡提但斷現行之善後
0052c12: 為種子熏起於善佛斷此識無惡種熏永不起惡
0052c13: 仍釋伏難佛斷惡種如何現惡化諸眾生故釋云
0052c14: 但以神變現惡化眾生耳。
0052c15: 二問若下難他作意同外。
0052c16: 問若佛地斷惡盡作神通以惡化物者此作意方能
0052c17: 起惡如人畫諸色像非是任運如明鏡不動色像自
0052c18: 形可是不可思議理能應惡若作意者與外道何異。
0052c19: 斷惡既盡神變現惡全是作意非同明鑑無念而
0052c20: 形雖相州南道弘地論者以法性為依持然不明
0052c21: 性具諸惡法門現惡度生亦未能逃作意之咎。
0052c22: 二今明下明今妙旨二初正明由性具善惡起權
0052c23: 實善惡二初正示今義。
0052c24: 今明闡提不斷性德之善遇緣善發佛亦不斷性惡
0053a01: 機緣所激慈力所熏入阿鼻同一切惡事化眾生。
0053a02: 闡提成佛諸佛現惡若非不斷性善性惡則義不
0053a03: 成。
0053a04: 二以有下結成妙旨。
0053a05: 以有性惡故名不斷無復修惡名不常若修性俱盡
0053a06: 則是斷不得為不斷不常闡提亦爾性善不斷還生
0053a07: 善根。
0053a08: 斷常名通別人緣理斷九以定斷九故昧性惡名
0053a09: 為斷見不能忘緣是存修惡名為常見涅槃已巳前
0053a10: 皆名邪見斯之謂歟斷修存性既離斷常乃絕一
0053a11: 切邊邪之義及種種思斯是妙旨庶去滯情。
0053a12: 二如來下重明由達不達故自在不自在。
0053a13: 如來性惡不斷還能起惡雖起於惡而是解心無染
0053a14: 通達惡際即是實際能以五逆相而得解脫亦不縛
0053a15: 不脫行於非道通達佛道闡提染而不達與此為異
0053a16: 也。
0053a17: 現惡達惡豈能染惡惡際實際縛相脫相非道佛
0053a18: 道以了達故無有罣礙闡提不爾故永異也。
0053a19: 十簡智斷二初明二德同時二初舉一法難與拔
0053a20: 二用。
0053a21: 料簡智斷者此是一法異名不得相離如人一體何
0053a22: 故從智拔苦從斷與樂。
0053a23: 既是一法而立異名必無所局何故拔與定屬智
0053a24: 斷。
0053b01: 二然而下約身心從二嚴立稱。
0053b02: 然而慧解之心稱智無縛礙身稱斷譬如人被縛運
0053b04: 斷體散屬色身名福慧莊嚴。
0053b05: 名從義立不無親心解通融屬智身力自在屬
0053b06: 斷心則智慧莊嚴身則福德莊嚴此之二嚴宜對
0053b07: 拔與。
0053b08: 二今經下示兩文互舉。
0053b09: 今經文言說不得一時故互舉智斷。
0053b10: 智斷二德何曾相離今且各說互相映顯前段明
0053b11: 智後段明斷。
0053b12: 二若深下總結益。
0053b13: 若深得此十義意者解一千從廣釋觀世音普門義
0053b14: 則不可盡也。
0053b15: 舉此十雙以為義例庶乎行者通一切若其然
0053b16: 者釋今題目無邊際也。
0053b17: 第二別釋二初標列。
0053b18: 第二別釋名者為二先明觀世音次明普門。
0053b19: 謂分文人法各自解釋也。
0053b20: 二以何下解釋二初釋觀世音二初結前生後二
0053b21: 段。
0053b22: 以何因緣名觀世音通釋如前別者則以境智因緣
0053b23: 故名觀世音。
0053b24: 二云何下依別委釋二初簡示境智二初標科。
0053c01: 云何境智境智有二一思議境智二不思議境智思
0053c02: 議境智又二一約理外二約理內理外為四。
0053c03: 思議中理外理內者此與餘文所說有異若四教
0053c04: 義以藏通二諦為理外別圓二諦為理內蓋約真
0053c05: 諦非是佛性故云理外若淨名玄義以衍門三教
0053c06: 皆為理內二諦蓋由通教真諦含中故也今文通
0053c07: 以外道及四教起見之徒皆名思議理外境智故
0053c08: 引中論以為能破若思議理內境智者既破四性
0053c09: 觀理證真正在通教義兼三藏若不思議境智者
0053c10: 正唯圓教亦兼別教圓該六即別在後心。
0053c11: 二一天下釋相二初明思議二初約理外二初立
0053c12: 四謂天然相待因緣絕待此四即是四性異名用
0053c13: 此名者略有二意一示名言通於邪正須以理惑
0053c14: 定其是非且如然天及以絕待本圓極名今在理
0053c15: 外故知不可以名定理二名理外不全外外意令
0053c16: 內人勿於正法生於性計故立此名定其見過又
0053c17: 四句中皆雙撿者蓋以境智俱有自生等過故也
0053c18: 初天然中。
0053c19: 一天然境智只問此境為當由境故境由智故境此
0053c20: 智為當由智故智由境故智若由境故境此境是境
0053c21: 境即自生境若智由智故智亦是自生智自生名性
0053c22: 自爾非佛天人所作照與不照恒是境智故名天然
0053c23: 境智。
0053c24: 言由故智境由境故智者借彼相待顯此天然。
0054a01: 二相待者。
0054a02: 二明相待者若境不自境因智故境智不自智因境
0054a03: 故智此即他生義何故爾境自生境既稱為自以境
0054a04: 望智智即是他今境從智生豈非他境智亦如是故
0054a05: 名相待。
0054a06: 境待智成智待境立也。
0054a07: 三因緣者。
0054a08: 次明因緣境智者若境不由智故境亦不由境故境
0054a09: 智境因緣故境智亦如是此即境智因緣共生義共
0054a10: 生有二過墮自他性中。
0054a11: 非是單自單他而成於境乃自他和合方成於境
0054a12: 因緣即是自他故也智亦如是此即共性。
0054a13: 四絕待者。
0054a14: 次絕待明境智者非境非智而說境智此即離境離
0054a15: 智無因緣而辯境智者此是無因緣絕待從因緣尚
0054a16: 不可得何況無因緣一往謂絕理而窮之不成絕待。
0054a17: 單自單他及自他共此待皆絕約無三句情謂一
0054a18: 往立絕待名全非絕理。
0054a19: 二是下破二初總約性執斥三初約理外斥。
0054a20: 是理外行心妄想推計。
0054a21: 上之境智既屬四性不入三諦故云理外。
0054a22: 二故中下引中論斥。
0054a23: 故中論云諸法不自生亦不從他生不共不無因是
0054a24: 故說無生那得如前四種。
0054b01: 法離四性那計四邪。
0054b02: 三計執下約起過斥。
0054b03: 計執是實餘妄語性實之執見愛生著九十八使苦
0054b04: 集浩然流轉不息。
0054b05: 理外妄想於四計中自執者是實他語者皆妄見
0054b06: 惑既盛愛使亦增見愛相添即九十八因茲造業
0054b07: 受苦無窮。
0054b08: 二云何下別示四性過二初自生二初舉過二初
0054b09: 約能迷所迷二初能迷諸惑。
0054b10: 云何執此而生苦集隨執一種境智謂以為是隨順
0054b11: 讚歎心則愛著而生歡喜即是貪使若人違逆責毀
0054b12: 心則忿怒而生瞋恚即是瞋使貪恚既起豈非癡使
0054b13: 我解此境智他所不解以其所執矜傲於人豈非慢
0054b14: 使既執此為是今雖無疑後當大疑豈非疑使我知
0054b15: 解此法法中計我豈非身見六十二見隨墮一邊豈
0054b16: 非邊見如此妄執不當道理豈非邪見執此是實計
0054b17: 為涅槃豈非見取果盜謂此為道依之進行豈非戒
0054b18: 取因盜十使宛然皆從所執境智上起將此歷三界
0054b19: 四諦則有八十八使就思惟歷三界則有九十八使。
0054b20: 隨執一種即生十使利中有鈍即背上使歷三界
0054b21: 四諦成八十八雖三界及以四諦隨生一見即
0054b22: 能具起一處理顯頓能除滅是名通名利使煩惱
0054b23: 若思惟惑界繫不同既非迷理不對四諦但歷三
0054b24: 界而成十使足前乃成九十八使。
0054c01: 二此則下所迷諸法。
0054c02: 此則集諦結業顛倒浩然方招苦果生死不絕於其
0054c03: 境智不識苦集何處有道滅既不識四諦則破世間
0054c04: 出世間因果無世出世法故無法寶不識出世果無
0054c05: 佛法不識出世因無僧寶賢聖之義一切俱失。
0054c06: 即四四諦四三寶也。
0054c07: 二若作下約能執所執二初能執性計二初正判
0054c08: 屬計。
0054c09: 若作如此執自生境智者只是結構生死增長結業
0054c10: 過患甚多若非理外境智更將何等為理外耶。
0054c11: 縱學佛法若執境智自天而然若照不照常是境
0054c12: 智我見不忘者唯增生死惑業既盛與彼外外輪
0054c13: 回一等也。
0054c14: 二故大下引大論證。
0054c15: 故大論云凡夫三種語見慢名字聖人但一種語名
0054c16: 字。
0054c17: 彼論明三種我義云凡夫三種我謂見慢名字學
0054c18: 人二種無學一種見即利使初果頓斷故云學人
0054c19: 二種慢即鈍使四果方盡故云無學一種但隨世
0054c20: 俗分別彼此有名字我言三種語者即三種語我
0054c21: 不同也。
0054c22: 二今凡下所執正教。
0054c23: 今凡夫見慢取著謬用佛語介爾取著乖理成諍雖
0054c24: 傍經論引證文字如蟲蝕木偶得成字尋其內心實
0055a01: 不能解是字非字口言境智不解境智以不解故如
0055a02: 服甘露則以境智起見傷命早夭故為龍樹所破。
0055a03: 以見慢心用經論語如蟲蝕字不知是非唯增見
0055a04: 慢即不知非以此障理名不知是昧是非故服不
0055a05: 死藥而致早夭。
0055a06: 二今不下結非。
0055a07: 今不取此為境智以釋觀世音。
0055a08: 二自生下例三。
0055a09: 自生境智既爾餘三句亦然。
0055a10: 若增見慢於百千句起過皆然。
0055a11: 二二明下約理內二初示相二初明理內。
0055a12: 二明思議理內境智者亦作上四門名字雖同觀智
0055a13: 淳熟不生執見畢故不造新成方便道發生煖頂乃
0055a14: 至十六心眼智明覺豁然得悟破諸見惑與理相應
0055a15: 譬如盲人金錍抉膜灼然不謬此之真觀名之為智
0055a16: 所照之理名之為境以發無漏故稱理內境智。
0055a17: 於上四種境智之中隨用一種而知本為除於見
0055a18: 慢遂加精進研境成智於惑能破名為畢故於智
0055a19: 不著名不造新乃成似解而發真證譬如盲人等
0055a20: 者大經如來性品云譬如百盲人為治目故造詣
0055a21: 良醫是時良醫即以金錍抉其眼膜以一指示之
0055a22: 問言見否盲人答言我猶未見復以二指三指示
0055a23: 之乃言少見彼經所譬具示三諦方云少見今文
0055a24: 但喻抉見思之膜示真諦之指雖非佛性且約見
0055b01: 空得稱理內。
0055b02: 二雖見下斥作意。
0055b03: 雖見此理終是作意入真故名思議境智也。
0055b04: 斯境智者雖滅惑證真非唯境唯智思議不絕非
0055b05: 今所論。
0055b06: 二今明下結非。
0055b07: 今明觀世音亦不從此境智因緣得名也。
0055b08: 二次明下不思議二初據前破性難。
0055b09: 次明不思議境智者若自他共無因等四句俱非境
0055b10: 智者今諸經論所明或從自生他生共生無因等若
0055b11: 不爾者云何辯境智耶。
0055b12: 四句境智若非云何立於境智況諸經論所明境
0055b13: 智不過此四。
0055b14: 二答經下離性四悉答二初辯相二初四悉檀相
0055b15: 二初明赴機四悉二初明四相。
0055b16: 答經中所明皆是四悉檀赴緣假名字說無四性執
0055b17: 若人樂聞自生境智即說境是自境智是自智以赴
0055b18: 其欣欲之心或時宜聞自境自智聞必生善或時對
0055b19: 治說自生境智說必破惑有時說此令即悟道若無
0055b20: 四悉檀益諸佛如來不空說法。
0055b21: 聖人境智永祛袪四執若其眾生於自然境智有歡
0055b22: 喜生善破惡入理機者聖乃隨機說言境智自天
0055b23: 而然眾生若於相待境智因緣境智絕待境智有
0055b24: 四悉檀機聖人一一隨彼機緣為作相待等三種
0055c01: 說也各令獲益是故經中作此四種說境智也。
0055c02: 二雖作下辯離情。
0055c03: 雖作四說無四種執無執故無見愛眾生聞者如快
0055c04: 馬見鞭影即破惑入道故名為智此智所照名之為
0055c05: 境。
0055c06: 聖說境智天然等相永無四執愛見不生故令聞
0055c07: 者破惑入道得真境智三悉境智亦復如是。
0055c08: 二如是下明能顯正法。
0055c09: 如是通達則識苦集道滅三寶四諦宛然具足。
0055c10: 若知四種執著過患名識苦集若知四悉被機獲
0055c11: 益名識道滅四諦既明三寶則立諸佛之法無不
0055c12: 現前。
0055c13: 二若以下不思議相二再明思議。
0055c14: 若以智照境入空取證成真諦理內思議境智如前
0055c15: 說。
0055c16: 於四境智離計而修四性既空入空取證雖成理
0055c17: 內未泯言思。
0055c18: 二若不下正明不思議三初約義示。
0055c19: 若不以果為證知此境智但有名字名為境智是字
0055c20: 不在內外中間是字不住亦不不住是字無所有故
0055c21: 雖作四句明境智實不分別四句境智雖作四句聞
0055c22: 境智實不得四句境智雖體達四句境智實不作四
0055c23: 句思量境智言語道斷心行處滅不可四句思惟圖
0055c24: 度故名不思議境智。
0056a01: 問摩訶止觀破見思假節節皆明性相二空不思
0056a02: 議境中約法性無明檢四性過荊溪云本自二空
0056a03: 為性德境推檢二空為修德境是則思議及不思
0056a04: 議各須性相二空之觀今文何故頓乖諸說乃以
0056a05: 二空分對兩處答通別二惑同障中道委論觀法
0056a06: 皆須二空今既略談名有存沒通惑破處雖具二
0056a07: 空小人得之住涅槃相是故且沒相空之名若破
0056a09: 者以觀四種境智名字不住四句亦不不住四句
0056a10: 屬性不住屬相既了四種境智之名無說無聞不
0056a11: 起分別不作思量豈於別理猶計性實今分二空
0056a12: 破通別惑且順諸論教道之說小但人空大得二
0056a13: 空先人後法良由今文未論觀法且寄次第示妙
0056a14: 境智也。
0056a15: 二金光下引經證。
0056a16: 金光明云不思議智照不思議智境。
0056a17: 三此具下指大本。
0056a18: 此具如大本玄義境智妙中廣說。
0056a19: 二龍樹下引類。
0056a20: 龍樹先破一異時方然後釋如是我聞等義今類此
0056a21: 先破理外境智後明不思議四悉檀悉檀義如大本
0056a22: 玄義。
0056a23: 大論釋經皆先破計後方示義今明境智亦類彼
0056a24: 文先破理外見慢惑心次斥小乘思議之證後方
0056b01: 顯示不可思議四悉境智。
0056b02: 二夫依下正釋境智二初定前後。
0056b03: 夫依名字為便應先明觀智次辯世境之音若解義
0056b04: 為便前明世境次辯觀智如先有境可得論觀若未
0056b05: 有境何所可觀譬如鏡鼓後方映擊今從義便先明
0056b06: 世音後論觀智也。
0056b07: 二世者下依義釋二初釋境二初釋世二初釋名
0056b08: 義二初示世分三種二初直列三種。
0056b09: 世者為三一五陰世間二眾生世間三國土世間。
0056b10: 大論釋百八三昧中至釋能照一切世間三昧云
0056b11: 得是三昧故能照三種世間謂眾生世間住處世
0056b12: 間五陰世間故一家用義準彼論之三世演法華
0056b13: 之十如妙談三千固非常情之所企及。
0056b14: 二既有下義須至三。
0056b15: 既有實法即有假人假實正成即有依報故名三種
0056b16: 世間也。
0056b17: 二世是下辯三通十界二初約依正明世間。
0056b18: 世是隔別即十法界之世亦是十種五陰十種假名
0056b19: 十種依報隔別不同故名為世也間是間差三十種
0056b20: 世間差別不相謬亂故名為間。
0056b21: 二各各下約因果明法界。
0056b22: 各各有因各各有果故名為法各各有界畔分齊故
0056b23: 名為界。
0056b24: 二今就下示妙境二初示妙義二初明三千緣起。
0056c01: 今就一法界復有十法所謂如是相性究竟等十界
0056c02: 即有百法十界相互則有千法如是等法皆是因緣
0056c03: 生法六道是惑因緣法四聖是解因緣法大經云無
0056c04: 漏亦有因緣因滅無明即得三菩提燈。
0056c05: 界有相性至究竟等因果方備十界皆爾則成百
0056c06: 法十界互具既成百界則使因果成於千法如是
0056c07: 千法不出解惑因緣及以所生世出世法小說無
0056c08: 漏因緣但能滅法故令四聖終歸斷大說無漏
0056c09: 因緣則能顯法故使四聖終歸常住故引大經證
0056c10: 大乘義須了緣起修性皆然皆由理具方有事用
0056c11: 故也然復應知今明千法即是三千以約三種釋
0056c12: 世間故且一界報須論依正正復假實又如初相
0056c13: 如世日者記於此世夭壽賢愚實法也僧俗仕庶
0056c14: 假名也衣食田宅依報也豈非初相能表三邪初
0056c15: 後既爾中可例知故千法三千但廣略爾今文前
0056c16: 明三種世間今說一千因果之法前後相顯其義
0056c17: 圓足。
0056c18: 二是諸下示三諦妙境。
0056c19: 是諸因緣法即是三諦因緣所生法我說即是空亦
0056c20: 名為假名亦名中道義故明十種法界三十種世間
0056c21: 即是所觀之境也。
0056c22: 以三千法皆因緣生是故一一即空假中三諦互
0056c23: 具非縱非橫故荊溪云三德三諦三千皆絕言思
0056c24: 是為妙境。
0057a01: 二此境下該三法二初約三人分二境。
0057a02: 此境復為二所謂自他他者謂眾生佛自者即心而
0057a03: 具如華嚴云心如工畫師造種種五陰一切世間中
0057a04: 莫不由心造。
0057a05: 一家明觀不出二境四念處心對陰色而分內外
0057a06: 此文心對生佛而分自他十不二門以心對彼依
0057a07: 正色心而分內外則依報生佛及己巳色陰皆名為
0057a08: 外荊溪特會兩處之文立外境也應知生佛依正
0057a09: 及己巳色心皆是法界無不具足三千三諦故內外
0057a10: 自他皆是妙境但為觀境近而復要莫若內心故
0057a11: 諸經論多明心法攝一切須知攝由乎不二
0057a12: 故四念處云唯是一識唯是一色萬象之色既許
0057a13: 心具千差之心何妨色具眾生成佛是依報成國
0057a14: 土廢興豈是他事有不達者但執唯心不許色具
0057a15: 而立難云色具三千應自成佛何處曾見草木受
0057a16: 記是何言歟是何言歟以說心具義則易明於色
0057a17: 示具相則難顯故使教文多明心具欲稟教者因
0057a18: 易解難以心例色乃顯諸法一一圓具故云唯色
0057a19: 唯聲唯香唯味唯觸況唯心之說有實有權唯色
0057a20: 之言非權唯實是故大師為立圓宗特宣唯色乃
0057a21: 是吾祖獨拔之談固隱圓宗唯同他說其意何邪
0057a22: 唯心之義今非不談以明自心及依正色此之三
0057a23: 處各具諸法則令唯心不與他共何者忽若不明
0057a24: 萬法互具如何可立心具三千金光明云於一切
0057b01: 法含受一切斯之密義深可依憑問大意云色由
0057b02: 心造全體是心何教文云心由色造全體是色又
0057b03: 義例說心具三千是於無情立佛乘義亦是心攝
0057b04: 何關色邪答約能造心攝法易解故順經論以心
0057b05: 攝法而為觀境故云色由等也大師既云唯是一
0057b06: 色而分二種謂有分別色無分別色意指識心為
0057b07: 分別色此色造心有何數量那云一向色不造心
0057b08: 既云唯是一色那云不云全體是色又至果時依
0057b09: 中現正正中現依剎說塵說因果理同依正何別
0057b10: 理性名字已巳有依正不二之相何緣堅執一邊具
0057b11: 邪無情佛乘約心具說元是一體從易而觀勿引
0057b12: 此文證色不具大師此說令知皆具而今據此唯
0057b13: 局在心是得意邪為失意邪欲人生解邪為符我
0057b14: 見邪。
0057b15: 二問自下引二經明各具二初問。
0057b16: 問自他那得各具十法界。
0057b17: 前以十界而為世境次明世境有自有他他即生
0057b18: 佛自即己巳心乃引華嚴心如畫師造種種陰種種
0057b19: 之言豈非生佛故據此文而設今問能造之心可
0057b20: 具十界所造生佛云何各能具十界邪以知世人
0057b21: 不解三法無差之義謂心為理生佛是事理能造
0057b22: 事心隨解緣造佛心隨迷緣造生三不相離名無
0057b23: 差別此解違經隱覆圓義故興此問以生後答。
0057b24: 二答。
0057c01: 答觀身實相觀佛亦然華嚴云心然佛亦然心佛及
0057c02: 眾生是三無差別豈不各各具三諦境邪。
0057c03: 先引淨名實相者即諸法實相也約今經意十界
0057c04: 諸法皆實相也觀身觀佛實相既然豈不各具十
0057c05: 法界邪復引華嚴三無差文以證各具彼經如來
0057c06: 林菩薩云心如工畫師造種種五陰一切世間中
0057c07: 莫不從心造如心佛亦爾如佛眾生然心佛及眾
0057c08: 生是三無差別經文先示心造一切便以此心而
0057c09: 例於佛示佛權造同心實造次復以佛而例眾生
0057c10: 示生實造同佛權造權實雖異因果暫殊三皆能
0057c11: 造一切世間故得結云三無差別云何謂一是
0057c12: 能造二為所造何得此三無差別邪此是今家消
0057c13: 彼經文若明其義更匪他知以今經說因緣果報
0057c14: 即是實相因緣是能造果報是所造此之造義既
0057c15: 在實相是故造義理本具足以此理造方有事造
0057c16: 三法皆爾是故得云理事不二本末相映理既互
0057c17: 融事寧隔異三法互具互變互攝深有所以圓頓
0057c18: 之旨終極於斯荊溪歎云不解今文如何消偈心
0057c19: 造一切三無差別前問那得自他各具十界今答
0057c20: 豈不各具三諦故知十界若通若別皆是三諦。
0057c21: 二釋音二初約口業正釋。
0057c22: 音者即十法界口業之機也界既不同音亦有異。
0057c23: 十法界中佛者今既明機須除極果自分證還但
0057c24: 是圓機皆名佛界悉可稱名。
0058a01: 二問下明三業俱機二初問起。
0058a02: 問眾生各有三業何意但觀音。
0058a03: 二然通下答釋二初正明俱通。
0058a05: 供養所求願滿即是觀世身。
0058a06: 真寂常照豈簡身意唯赴口機。
0058a08: 而今但言觀世音者舊釋此義為六一趣立者諸名
0058a09: 不可累出舉一趣以標名若稱為觀世身者已巳復還
0058a10: 問此言何意不名觀世音此則非問。
0058a11: 二隨俗。
0058a12: 二隨俗者釋迦所說以音聲為佛事故言觀世音若
0058a13: 遊諸國土隨彼所宜。
0058a14: 三互舉二初正釋。
0058a15: 三互舉者能觀所觀所觀即眾生色心也今從能觀
0058a16: 故但言觀能聞所聞能聞是聖人耳識所聞是眾生
0058a17: 音聲今取所聞之音聲舉所聞得能聞舉能觀得所
0058a18: 觀從此為名故言觀世音。
0058a19: 聖標於觀必照生之色心即身意也生標於音必
0058a20: 對聖之耳識既聞音聲復觀色心則是聖應三業
0058a21: 機也。
0058a22: 二舊問下通難二初他難。
0058a23: 舊問能所既爾何不取所觀之色心能聞之耳識以
0058a24: 標名稱為聞色心菩薩耶。
0058b01: 一等互舉何不名為聞色心耶。
0058b02: 二舊答下古通三初敘古通。
0058b03: 舊答云菩薩一觀於色心此是應廣眾生之一音此
0058b04: 是機狹若從難者則機有兩字應但一字便是應狹
0058b05: 機廣故不如所難。
0058b06: 舉觀為應既色心兩字則彰應廣舉音為機音但
0058b07: 一字則是機狹機狹應廣深顯聖德也。
0058b08: 二今更下今載難。
0058b09: 今更作難此語應從義理那得逐字菩薩以能觀色
0058b10: 心何意不能觀音聲眾生何意但以聲感色心不能
0058b11: 感耶若其俱感俱應此逐字為觀則感應齊等若為
0058b12: 判其廣狹。
0058b13: 若逐字者則彰感應有可有不若俱應俱感則不
0058b14: 應云應二感一也。
0058b15: 三今不下今為通。
0058b16: 今不作此明互舉凡聖感應皆通三業而聖人與意
0058b17: 凡夫與聲故言觀世音爾。
0058b18: 聖三俱應凡三俱感但約與奪互舉口意。
0058b19: 四義攝。
0058b20: 四義攝者如發聲必先假意氣觸唇口其音能出口
0058b21: 業若成則攝得身意若觀於口業亦攝得身意觀餘
0058b22: 不爾故言義攝。
0058b23: 獨有言音具於三業故云義攝。
0058b24: 五隱顯。
0058c01: 五隱顯者身雖禮拜意雖存想未知歸趣何等故名
0058c02: 隱若口音宣暢事義則彰故名顯舉顯沒隱故言觀
0058c03: 世音。
0058c04: 六難易二初難急口機易。
0058c05: 六難易者臨危在意則十念難成身則拜跪遲鈍
0058c06: 口唱為急故成機從易受名也。
0058c07: 二又第下誓深宜急稱。
0058c08: 又第六為有緣觀音昔為凡夫居茲忍界見苦發誓
0058c09: 今生西方多還此土既有誓緣急須稱名。
0058c10: 二今明下引論圓釋二初以覺觀況音聲。
0058c11: 今明若如前六義皆偏有所舉若依釋論其義即圓
0058c12: 何以故出入息是身行覺觀是口行受為心行心覺
0058c13: 觀故尚具三業何況發音成聲而不備三業耶。
0058c14: 且引釋論三業之事無不圓具覺觀纔動與息共
0058c15: 俱已巳成身行既是語本又成口行意業隱細尚能
0058c16: 具三身口麤顯各具可知。
0058c17: 二但舉下明觀音圓感應。
0058c18: 但舉一觀即備三應但舉一音即備三機而凡情謂
0058c19: 聲強智利逐物標名圓義往推悉皆具足。
0058c20: 大聖一觀非獨具於一種三業須知具足百界三
0058c21: 業以全法界而為應故眾生一音圓具亦爾以全
0058c22: 法界而為機故斯由大聖照窮正性察其本末難
0058c23: 思感應豈以人師凡見測邪。
0058c24: 觀音玄義卷上
0059a01: 觀音玄義記卷第二
0059a02: 
0059a03: 觀世音菩薩普門品玄義記會本卷第二
