0340b10: 
0340b11: 
0340b12: 
0340b13: 
0340b14: 
0340b15: 
0340b16: 
0340b17: 大佛頂如來密因修證了義諸菩薩萬行首楞嚴經
0340b18: 卷第八文句
0340b19: 唐天竺沙門般剌刺密諦　譯經
0340b20: 明菩薩沙彌古吳智旭　文句
0340b21: 二明滅妄名真立六十聖位轉依號三初總明三
0340b22: 漸次為能轉之行二別明諸位次為所轉之號三
0340b23: 合結諸位次由三行而成。初中二初結前生後
0340b24: 二標列正明。初又二初結前生類互具二生後
0340c01: 對治法門。今初。
0340c02: 阿難如是眾生一一類中亦各各具十二顛倒猶如
0340c03: 目亂華發生顛倒妙圓真淨明心具足如斯妄
0340c04: 亂想。
0340c05: 猶如目二句是先立喻顛倒妙圓二句是以法
0340c06: 合也顛倒二字合上字妙圓真淨明心合上目
0340c07: 字具足如斯妄亂想合上亂華也現前一念介
0340c08: 爾之心不可思議故妙豎窮橫故圓本無妄
0340c09: 故真本無染汙故淨洞徹靈故明雖在顛倒亂
0340c10: 想之中而其體如故亦如雖由見亂華而目體
0340c11: 仍如故也惟其目體如故故一停其名依然清淨
0340c12: 惟其心體如故故顛倒不生斯則如來真三摩地
0340c13: 也。二生後對治法門。
0340c14: 汝今修證佛三摩提於是本因元所亂想立三漸次
0340c15: 方得除滅如淨器中除去毒蜜以諸湯水并雜香
0340c16: 洗滌其器後貯甘露。
0340c17: 佛三摩提者別則獨指耳根圓通通則二十五境
0340c18: 凡是先開圓解依解起行皆名佛三昧也本因元
0340c19: 所亂想者指於所觀之境別則耳根門頭所有五
0340c20: 疊渾濁通則一切陰入處界大等妄之相皆是
0340c21: 也三漸次者能觀之觀即是正助兩行也淨器者
0340c22: 通喻陰入處界大等之性本如來藏妙真如性別
0340c23: 則意指耳根聞性為淨器也毒蜜者總喻見思塵
0340c24: 沙無明惑染也湯水者總喻觀慧正行也雜香
0341a01: 者總喻持戒誦等助行也下文第一第二漸次
0341a02: 即是助行第三漸次即是正行正助合行器方清
0341a03: 淨也甘露者不死妙藥以喻無上菩提及大涅槃
0341a04: 即是所顯圓融三德之理性也此之喻意有豎有
0341a05: 橫言豎意者除去毒蜜即是先開圓解不隨分別
0341a06: 三種相續湯水香洗滌其器即是次起圓行以
0341a07: 三漸次永斷三緣後貯甘露即是顯圓三德證入
0341a08: 五十七位也言橫意者始從名字終於究竟位位
0341a09: 各論除毒滌器貯甘露所謂名字除毒名字滌器
0341a10: 貯於名字甘露乃至究竟除毒究竟滌器貯於究
0341a11: 竟甘露也又除助因即是除毒蜜所謂事辛理辛
0341a12: 事毒理毒皆悉除斷刳正性即是滌淨器所謂其
0341a13: 心不事婬不理婬不事殺不理殺不事盜不理盜
0341a14: 等則器方純淨違現業即是貯甘露所謂旋元自
0341a15: 歸乃至如來密圓淨妙皆現其中也是知事雖云
0341a16: 漸理本至圓由圓理故事亦圓妙世人不達謂是
0341a17: 圓漸法門未是圓頓誤矣誤矣。二標列正明二
0341a18: 初標列二正明。今初。
0341a19: 云何名為三種漸次一者修習除其助因二者真修
0341a20: 刳其正性三者增進違其現業。
0341a21: 二正明三初除助因二刳正性三違現業此三漸
0341a22: 次從淺至深通因徹果直以三法為能增進五十
0341a23: 五位為所增進故後結云如是皆以三增進故善
0341a24: 能成就五十五位真菩提路然則二種生死皆有
0341b01: 助因皆有正性皆有現業事辛理辛事婬理婬乃
0341b02: 至見思流塵沙流無明流豈可但作名字位中解
0341b04: 生法忍豈非淺深同說法耶。初除助因。
0341b05: 云何助因阿難如是世界十二類生不能自全依四
0341b06: 食住所謂段食觸食思食識食是故佛說一切眾生
0341b07: 皆依食住阿難一切眾生食甘故生食毒故死是諸
0341b08: 眾生求三摩提當斷世間五種辛菜是五種辛熟食
0341b09: 發婬生啖增恚如是世界食辛之人縱能宣說十二
0341b10: 部經十方天仙嫌其臭穢咸皆遠離諸餓鬼等因彼
0341b11: 食次其唇吻常與鬼住福德日銷長無利益是食
0341b12: 辛人修三摩地菩薩天仙十方善神不來守護大力
0341b13: 魔王得其方便現作佛身來為說法非毀禁戒讚婬
0341b14: 怒癡命終自為魔王眷屬受魔福盡墮無間獄阿難
0341b15: 修菩提者永斷五辛是則名為第一增進修行漸次。
0341b16: 段食者變壞為相謂香味觸三於變壞時能為食
0341b17: 事以變壞時色無用故觸食者觸境為相謂有漏
0341b18: 觸裁取境時能為食事如眼以睡為食耳以聲為
0341b19: 食乃至身以溫涼諸觸為食皆有滋養義故思食
0341b20: 者希望為相謂有漏思希可愛境能為食事如色
0341b21: 界禪思乃至小兒懸視囊謂是飯食得不死等
0341b22: 識食者執持為相謂有漏識由段觸思勢力增長
0341b23: 能為食事乃至第七末那無始以來念念執持第
0341b24: 八識之見分為內自我從生至生命根終不斷故
0341c01: 欲界人天及畜生等具足四食段食為首鬼及色
0341c02: 天無有段食具足三食觸食為首鬼神饗祀但觸
0341c03: 氣故色界諸禪具八觸故空處識處無所有處并
0341c04: 無觸食唯有思識二食思食為首非非想處及無
0341c05: 想定無想天等并無思食唯有識食無間地獄亦
0341c06: 唯識食若諸二乘入滅盡定便斷識食故入此定
0341c07: 乃至七日則起定時必捨身命以其四食皆斷無
0341c08: 可滋養故也養生諸味皆名為甘損生諸味總名
0341c09: 為毒食甘故生飲毒故死正顯食為助生之因不
0341c10: 可不慎也五種辛菜一大二蔥三四薤五興
0341c11: 渠興渠此方所無然此五辛且就人間段食言之
0341c12: 實則觸思識等各有辛味能助婬恚又復應知欲
0341c13: 界以男女相染為婬彼此相忤為恚色無色界以
0341c14: 貪著味禪為婬厭下苦麤為恚出世二乘以貪戀
0341c15: 偏真為婬厭離三有為恚出假菩薩以貪著萬行
0341c16: 為婬鄙賤二乘為恚別教大士以但中似道法愛
0341c17: 為婬棄捨二邊為恚苟可以助此婬恚者皆五辛
0341c18: 之流類也餘文易知。二刳正性。
0341c19: 云何正性阿難如是眾生入三摩地要先嚴持清淨
0341c20: 戒律永斷婬心不酒內以火淨食無啖生氣阿難
0341c21: 是修行人若不斷婬及與殺生出三界者無有是處
0341c22: 當觀婬欲猶如毒蛇如見怨賊先持聲聞四棄八棄
0341c23: 執身不動後行菩薩清淨律儀執心不起禁戒成就
0341c24: 則於世間永無相生相殺之業偷劫不行無相負累
0342a01: 亦於世間不還宿債是清淨人修三摩地父母肉身
0342a02: 不須天眼自然觀見十方世界佛聞法親奉聖旨
0342a03: 得大神通遊十方界宿命清淨得無艱險是則名為
0342a04: 第二增進修行漸次。
0342a05: 正性者業果相續之根本也比丘四棄比丘尼八
0342a06: 棄須要離於境緣而身心清淨故總名報身不動
0342a07: 菩薩律儀則是涉彼境緣而身心清淨故總名執
0342a08: 心不起否則律中制遠方便豈不執心大士護世
0342a09: 譏嫌豈不執身者耶事婬理婬事殺理殺事盜理
0342a10: 盜乃至事酒理酒皆悉斷盡故能得大神通也然
0342a11: 未云漏盡者為讓第三漸次故耳。三違現業。
0342a12: 云何現業阿難如是清淨持禁戒人心無貪婬於外
0342a13: 六塵不多流逸因不流逸旋元自歸塵既不緣根無
0342a14: 所偶反流全一六用不行十方國土皎然清淨譬如
0342a15: 璃內懸明月身心快然妙圓平等獲大安隱一切
0342a16: 如來密圓淨妙皆現其中是人即獲無生法忍從是
0342a17: 漸修隨所發行安立聖位是則名為第三增進修行
0342a18: 漸次。
0342a19: 前二漸次是躡前文道場方法而為助行今此第
0342a20: 三漸次名躡前文圓通本根而為正行由此正助
0342a21: 兩行乃成下文伏斷諸位也言違現業者即第二
0342a22: 決定義中所謂逆彼無始織妄業流也如是清淨
0342a23: 持禁戒人等者正顯必由前二漸次成今第三漸
0342a24: 次由助行而成正行由方便而成正修也於外六
0342b01: 塵不多流逸即所謂心尚不緣色香味觸仍是方
0342b02: 便助行之力因不流逸旋元自歸乃所謂初於聞
0342b03: 中入流亡所之妙修也塵既不緣至六用不行即
0342b04: 是動靜二相了然不生乃至聞所聞盡十方國土
0342b05: 皎然清淨乃至皆現其中即是覺所覺空乃至寂
0342b06: 滅現前獲無生忍即是忽然超越世出世間等也
0342b07: 色陰破故根無所偶受陰破故六用不行想陰破
0342b08: 故十方然璃喻所觀理境明月喻能觀妙智
0342b09: 也行陰破故快然安隱妙圓平等即是平等性智
0342b10: 常得現前密者法身之理圓者般若之智淨者解
0342b11: 脫之行妙者三法不可思議也皆現其中者正前
0342b12: 文所謂寂滅現前後文所謂內外湛明入無所入
0342b13: 也識陰破故即獲無生法忍一切諸法本自不生
0342b14: 由於妄分別幻見有生有滅今證此不生之理
0342b15: 安住忍可名為無生法忍對前五通此即漏盡就
0342b16: 事名無生就理名寂滅又方證名寂滅讓果為無
0342b17: 生然無生寂滅二忍皆可論於六即也言從是漸
0342b18: 修隨所發行安立聖位者正顯五十七位皆以此
0342b19: 行而為能立所謂發名字位中正助二行安立乾
0342b20: 慧觀行聖位發觀行位中正助二行安立十信相
0342b21: 似聖位發相似位中正助二行安立住行向加十
0342b22: 地等覺分證聖位發分證位中正助二行安立妙
0342b23: 覺究竟聖位也初總明三漸次為能轉之行竟。
0342b24: 二別明諸位次為所轉之號四初觀行轉依號二
0342c01: 相似轉依號三分證轉依號四究竟轉依號此諸
0342c02: 位次疏家每引華嚴諸經釋之竊以菩薩初發心
0342c03: 位一念功德三世諸佛說不能盡何況深位諸功
0342c04: 德海可令諸經更無異文及異旨耶且如梵網三
0342c05: 十心十地已巳與華嚴名義多殊此經純明圓觀文
0342c06: 簡義幽設欲配合反成牽強不如略消本文以俟
0342c07: 觀心密證可耳。今初。
0342c08: 阿難是善男子欲愛乾枯根境不偶現前殘質不復
0342c09: 續生執心虛明純是智慧慧性明圓鎣十方界乾有
0342c10: 其慧名乾慧地欲習初乾未與如來法流水接。
0342c11: 此觀行轉依名借通教義惟在圓即法華中五品
0342c12: 弟子之位一隨喜二讀誦三講說四兼行六度五
0342c13: 正行六度也善男子者調柔名善質直名男若人
0342c14: 不修正助二行則有身口麤獷見思麤獷塵沙無
0342c15: 明麤獷是故非善若人不開圓常妙解則謂眾生
0342c16: 去佛甚遠佛是修成非關本性又謂眾生但有正
0342c17: 因佛性不具緣了佛性又謂眾生雖有性中三因
0342c19: 生三無差別不信眾生現行無明煩惱即了因性
0342c20: 現在身口意業即緣因性是故非男復次自有善
0342c21: 而非男前三教中修心之士是也自有男而非善
0342c22: 圓教名字初心未起觀行者是也自有非善非男
0342c23: 一切迷流是也自有亦善亦男即是此中開圓解
0342c24: 起圓行從名字後心成觀行善男子乃至究竟善
0343a01: 男子也欲愛乾枯根境不偶者即是名字位中初
0343a02: 發三漸次行功夫淳熟登五品觀圓伏五住煩惱
0343a03: 也現前殘質不復續生者五濁既輕當捨穢土超
0343a04: 生同居淨土也執心明者了知一切皆如來藏
0343a05: 故我法二執之心通明朗不復窒暗也慧性圓
0343a06: 明鎣十方界者了知現前心性本自窮橫也
0343a07: 欲習初乾者伏惑不起也未與如來法流水接者
0343a08: 無明未斷不接中諦法流見思未斷不接真諦法
0343a09: 流也。二相似轉依號。
0343a10: 即以此心中中流入圓妙開敷從真妙圓重發真妙
0343a11: 妙信常住一切妄想滅盡無餘中道純真名信心住
0343a12: 真信明了一切圓通陰處界三不能為礙如是乃至
0343a13: 過去未來無數劫中捨身受身一切習氣皆現在前
0343a14: 是善男子皆能憶念得無遺忘名念心住妙圓純真
0343a15: 真精發化無始習氣通一精明唯以精明進趣真淨
0343a16: 名精進心心精現前純以智慧名慧心住執持智明
0343a17: 周湛寂寂妙常凝名定心住定光發明明性深入
0343a18: 唯進無退名不退心心進安然保持不失十方如來
0343a19: 氣分交接名護法心覺明保持能以妙力迴佛慈光
0343a20: 向佛安住猶如雙鏡光明相對其中妙影重重相入
0343a21: 名迴向心心光密迴獲佛常凝無上妙淨安住無為
0343a22: 得無遺失名戒心住住戒自在能遊十方所去隨願
0343a23: 名願心住。
0343a24: 此即圓教十信六根清淨位也以一心三觀相似
0343b01: 見三諦理而麤垢任運先落真俗二諦任運先現
0343b02: 然雖云相似三諦以言三即一故非橫雖云二諦
0343b03: 先現以舉一即三故非縱也謂即以此觀行之心
0343b04: 緣於中道之中而流入法性遂使圓妙得以開敷
0343b05: 從彼真妙圓境重發真妙圓信所信之理既是常
0343b06: 住能信之智亦復常住遂得銷我億劫顛倒想不
0343b07: 歷僧祇獲法身故云一切妄想滅盡無餘中道純
0343b08: 真也蓋觀行位中觀於不思議境由善修故令不
0343b09: 思議境任運現前故名重發當知前為觀行發心
0343b10: 此為相似發心也真信明了句即是牒上初信一
0343b11: 切圓通等即是功夫勝進由善修慈悲誓願故所
0343b12: 以得成憶念歷劫無遺忘也妙圓純真句即是牒
0343b13: 上心念真精發化等即是功夫勝進由善修止觀
0343b14: 故所以精而不雜進而不退也心精現前句即是
0343b15: 牒精進心純以智慧句即是功夫勝進由善修破
0343b16: 法故所以慧心增明也執持智明句即是牒上慧
0343b17: 心周寂湛等即是功夫勝進由善修通塞故所
0343b18: 以定心安隱也定光發明句即是牒上定心明性
0343b19: 深入等即是功夫勝進由善修道品故所以永無
0343b20: 退轉也心進安然句即是牒不退心保持不失等
0343b21: 即是功夫勝進見思俱盡與佛相似故云十方如
0343b22: 來氣分交接由善修助道故所以能護持正覺法
0343b23: 也覺明者所護之法保持者能護之心此句即是
0343b24: 牒護法心能以妙力等即是功夫勝進謂全本覺
0343c01: 佛性所起始覺之修名佛慈光今迴始覺之修向
0343c02: 於本覺佛性而安住之本始相對光影互含了知
0343c03: 一位一切位一切位一位由善修位次故所以成
0343c04: 此迴向心也心光密迴句即是牒迴向心獲佛常
0343c05: 凝等即是功夫勝進由善修安忍故強軟諸魔所
0343c06: 不能動所以安住無為得無遺失三業俱淨名戒
0343c07: 心也住戒自在句即是牒上戒心能遊十方等即
0343c08: 是功夫勝進由善修離愛故所以無繫無著隨願
0343c09: 去來也此十信心若約橫論豎則有理即十心乃
0343c10: 至究竟十心若一往約豎則獨在相似轉依又於
0343c11: 豎中論豎則是次第深入初信斷見七信斷思先
0343c12: 顯真諦八九十信斷界內界外塵沙次顯俗諦若
0343c13: 於豎中論橫則是一念圓成十心見於相似三諦
0343c14: 也。三分證轉依號又分為五初明十住二明十
0343c15: 行三明十向四明十地五明等覺。今初。
0343c16: 阿難是善男子以真方便發此十心心精發暉十用
0343c17: 涉入圓成一心名發心住心中發明如淨璃內現
0343c18: 精金以前妙心履以成地名治地住心地涉知俱得
0343c19: 明了遊履十方得無留礙名修行住行與佛同受佛
0343c20: 氣分如中陰身自求父母陰信冥通入如來種名生
0343c21: 貴住既遊道胎親奉覺胤如胎已巳成人相不缺名方
0343c22: 便具足住容貌如佛心相亦同名正心住身心合成
0343c23: 日益增長名不退住十身靈相一時具足名童真住
0343c24: 形成出胎親為佛子名法王子住表以成人如國大
0344a01: 王以諸國事分委太子彼剎利王世子長成陳列灌
0344a02: 頂名灌頂住。
0344a03: 此圓十住分破無明分證三德以無住法住祕藏
0344a04: 中大品所謂入理般若名為住也以真方便發此
0344a05: 十心者牒上十信言之皆依中道稱性而修名真
0344a06: 方便相似而證亦名為發由是心精發暉令此十
0344a07: 用互相涉入而圓成為一心遂令三心一時圓發
0344a08: 名發心住也言十用涉入者十乘觀法一乘攝一
0344a09: 切乘也圓成一心者十十之法總不離現前一念
0344a10: 也正因理心發名法身德了因慧心發名般若德
0344a11: 緣因善心發名解脫德此三不縱不橫不並不別
0344a12: 名為祕密之藏華嚴經云初發心時便成正覺成
0344a13: 就慧身不由他悟清淨妙法身湛然應一切此之
0344a14: 謂也二十五聖初證真實圓通即是此位從此以
0344a15: 後雖有修習皆是無功用道矣心中發明等者即
0344a16: 是牒上初發心住能證之智喻淨璃所證之理
0344a17: 喻如精金以前妙心履以成地即是無功用道任
0344a18: 運增進言即以前所發妙心踐履之以成理地故
0344a19: 名治地住也智照於境境亦照智故云心地涉知
0344a20: 境智互照妙行普周名修行住如此修行則因能
0344a21: 肖果故云行與佛同因既肖果受果佛之氣分譬
0344a22: 如中陰投輪王胎便成剎利種姓名生貴住同佛
0344a23: 緣因功德相好故云人相不缺同佛了因智慧莊
0344a24: 嚴故云心相亦同緣了互資故云日益增長十身
0344b01: 出華嚴經所謂聲聞身緣覺身菩薩身如來身法
0344b02: 身智身國土身業報身眾生身空身又如來身
0344b03: 復具十身所謂菩提身願身化身力身莊嚴身威
0344b04: 勢身意生身福德身法身智身也純一無偽故名
0344b05: 童真具體而微亦名童真餘皆可知此十住位亦
0344b06: 可云理即住乃至究竟即住今但約分證言之亦
0344b07: 可云即俗即中之真諦現前也幽溪云初住已巳先
0344b08: 名為緣修以未見佛性故登住已巳來名為真修以
0344b09: 真見佛性故初住名發心此由第十願心破一品
0344b10: 無明之功以發三德佛性之心此住但言佛性現
0344b11: 前而已巳猶未加真修功行也至第二住以前妙心
0344b12: 履以成地方以分真始覺照於分真本覺修之治
0344b13: 之名治地住至第三住心地涉知俱得明了則始
0344b14: 本一合始本俱忘方得遊履十方得無留礙名修
0344b15: 行住此之二位方是真修次第功夫猶如世人先
0344b16: 世行業既備然後入父母胎入胎之後不過長之
0344b17: 養之充擴前功而已巳故四住名生貴五住名具足
0344b18: 乃至九住名法王子皆言增長之功不復更言進
0344b19: 修之事即使有之亦不外乎始本境智也既出聖
0344b20: 胎表以成人分委道化名灌頂住譬如世人承先
0344b21: 世行業得感為人表表丈夫堪付家業至十行去
0344b22: 方明法王子所作事也。二明十行。
0344b23: 阿難是善男子成佛子已巳具足無量如來妙德十方
0344b24: 隨順名歡喜行善能利益一切眾生名饒益行自覺
0344c01: 覺他得無違拒名無瞋恨行種類出生窮未來際三
0344c02: 世平等十方通達名無盡行一切合同種種法門得
0344c03: 無差誤名離癡亂行則於同中顯現異一一異相
0344c04: 各各見同名善現行如是乃至十方空滿足微塵
0344c05: 一一塵中現十方界現塵現界不相留礙名無著行
0344c06: 種種現前咸是第一波羅蜜多名尊重行如是圓融
0344c07: 能成十方諸佛軌則名善法行一一皆是清淨無漏
0344c08: 一真無為性本然故名真實行。
0344c09: 此圓十行又成十番智斷又令三德十倍增明即
0344c10: 是一行一切行於念念中具足佛行功德也成佛
0344c11: 子已巳一句牒上灌頂住而言之十方隨順是自覺
0344c12: 圓成故名歡喜利益一切是善能覺他故名饒益
0344c13: 初則自覺為正覺他為傍次則覺他為正自覺為
0344c14: 傍未免分於自他猶是法中微細違逆既有違拒
0344c15: 便名瞋恨今二覺無違瞋恨何有由其二覺無違
0344c16: 故拈一自覺之行出生一切自覺覺他法門拈一
0344c17: 覺他之行亦復出生一切自覺覺他法門是名種
0344c18: 類出生豎窮橫也從體起用既行行無盡會用
0344c19: 歸體則法法無差故云一切合同而無癡亂也全
0344c20: 體起用故於同中顯現異全用即體故一一異
0344c21: 各各見同名善現行也十方空滿足微塵即是
0344c22: 同中現異之極致一一塵中現十方界即是異相
0344c23: 見同之極致界既現塵塵復現界塵塵界界重重
0344c24: 無盡猶如帝網不可思議名無著行也束一切事
0345a01: 理一切體用總是一諦無有微塵許法而非全體
0345a02: 第一波羅密多名尊重行第一波羅蜜多即是一
0345a03: 切諸法一切諸法即是第一波羅蜜多斯則權實
0345a04: 不二故成十方諸佛軌則名善法行若權若實咸
0345a05: 不思議隨緣不變則無權非實不變隨緣則無實
0345a06: 非權故云一一皆是清淨無漏一真無為性本然
0345a07: 故名真實行也此十行位亦可云理即佛行乃至
0345a08: 究竟佛行今但約分證言之復有橫豎二義豎則
0345a09: 行行轉深橫則一心圓具十種妙行亦可云即真
0345a10: 即中之俗諦現前也又歡喜是圓施行饒益是圓
0345a11: 戒行無瞋恨是圓忍行無盡是圓進行離癡亂是
0345a12: 圓定行善現是圓慧行無著是圓方便行尊重是
0345a13: 圓願行善法是圓力行真實是圓智行然十行皆
0345a14: 不思議迥與歷別十度不同。三明十向又二初
0345a15: 正明十向二別明加行。今初。
0345a16: 阿難是善男子滿足神通成佛事已巳純潔精真遠諸
0345a17: 留患當度眾生滅諸度相迴無為心向涅槃路名救
0345a18: 護一切眾生離眾生相迴向壞其可壞遠離諸離名
0345a19: 不壞迴向本覺湛然覺齊佛覺名等一切佛迴向精
0345a20: 真發明地如佛地名至一切處迴向世界如來互相
0345a21: 涉入得無罣礙名無盡功德藏迴向於同佛地地中
0345a22: 各各生清淨因依因發揮取涅槃道名隨順平等善
0345a23: 根迴向真根既成十方眾生皆我本性性圓成就不
0345a24: 失眾生名隨順等觀一切眾生迴向即一切法離一
0345b01: 切相唯即與離二無所著名真如相迴向真得所如
0345b02: 十方無礙名無縛解脫迴向性德圓成法界量滅名
0345b03: 法界無量迴向。
0345b04: 此圓十向更成十番智斷更令三德十倍增明即
0345b05: 是於念念中具足三種迴向所謂迴自向他迴因
0345b06: 向果迴事向理也滿足神通二句牒前十行言之
0345b07: 無間名純無染名潔無雜名精無偽名真生死是
0345b08: 凡夫留患涅槃是二乘留患今出十住與佛同體
0345b10: 知涅槃即生死不住涅槃故能遠諸留患也不住
0345b11: 涅槃故念念當度眾生不住生死故了知實無眾
0345b12: 生可度而滅諸度相由其度眾生故所以不證無
0345b13: 為名曰迴無為心由其無度相故所以不染生死
0345b14: 名曰向涅槃路是稱救護一切眾生離眾生相迴
0345b15: 向也生死涅槃皆是可壞之相故皆壞之離俗離
0345b16: 真皆是妄離之心故皆遠之從此中道不壞之性
0345b17: 常得現前名不壞迴向也本覺之理湛然現前則
0345b18: 始覺之智齊於佛覺故名等一切佛迴向始覺精
0345b19: 真既已巳發明則本覺理地如於佛地故名至一切
0345b20: 處迴向地為世界覺為如來世界是理如來是智
0345b21: 理智融徹互相涉入得無罣礙故名無盡功德藏
0345b22: 迴向證此無盡功德之藏則與佛地渾同於此渾
0345b23: 同佛地之中又各各生起清淨萬行真因依此真
0345b24: 因發揮而取涅槃究竟真道故名隨順平等善根
0345c01: 迴向謂一切所作若大若小諸善由隨順法性故
0345c02: 皆得廣大如法界究竟如空平等無異咸趣薩
0345c03: 婆若也真實善根既成了知十方眾生皆我本性
0345c04: 我之心性能含育一切眾生一切眾生心性亦
0345c05: 復如是互含互育不謂我性獨圓他性不爾故名
0345c06: 隨順等觀一切眾生迴向即一切法猶前文所謂
0345c07: 元明心妙十界俱即離一切相猶前文所謂本妙
0345c08: 圓心十界俱非唯即與離二無所著猶前文所謂
0345c09: 妙明心元離即離非是即非即此則徹悟真如妙
0345c10: 性名真如相迴向既已巳真得所如則十方世界無
0345c11: 非真如體相更何障礙故名無縛解脫迴向性具
0345c12: 之三德圓成法界之數量銷滅名法界無量迴向
0345c13: 此十迴向亦可云理即迴向乃至究竟迴向今但
0345c14: 約分證言之亦可云修於即真即俗之中諦以登
0345c15: 佛地也。二別明加行。
0345c16: 阿難是善男子盡是清淨四十一心次成四種妙圓
0345c17: 加行即以佛覺用為己巳心若出未出猶如鑽火欲然
0345c18: 其木名為煖地又以己巳心成佛所履若依非依如登
0345c19: 高山身入空下有微礙名為頂地心佛二同善得
0345c20: 中道如忍事人非懷非出名為忍地數量銷滅迷覺
0345c21: 中道二無所目名世第一地。
0345c22: 四十一心者指前乾慧及信住行向也妙圓加行
0345c23: 者妙則不可思議圓則非小非偏亦非漸次正顯
0345c24: 雖借藏教之名不同藏教之義也夫入道要門必
0346a01: 由加行統而言之名字位中由加行故得登五品
0346a02: 觀行位中由加行故得淨六根十信位中由加行
0346a03: 故得入初住乃至等覺位中由加行故得成妙覺
0346a04: 今獨於第十迴向心中開出四加行者為顯地法
0346a05: 尊勝故耳一煖地者即以初歡喜地之佛覺用為
0346a06: 十向始覺之己巳心初地覺性全在十向無明心中
0346a08: 明求出初地本覺智火此火欲出而未出無明之
0346a09: 木未然而將然故喻如鑽火欲然其木煖相先現
0346a10: 名煖地也次頂地者又即以十向始覺之己巳心成
0346a11: 於初地佛覺之所履初地所證涅槃猶如空
0346a12: 超十向變易生死之山今下有微礙故云若依身
0346a13: 入空故云非依此則十向位中一分變易生死
0346a14: 將脫而未脫初地位中所顯空涅槃未證而即
0346a15: 證名頂地也三忍地者牒前佛覺用為己巳心是佛
0346a16: 與心同己巳心成佛所履是心與佛同心佛既其二
0346a17: 同則已巳善得中道胸中了了非復懷疑惟獨自知
0346a18: 非有出說故如忍事之人非懷非出名為忍地此
0346a19: 以初地菩提涅槃喻如所忍之事也四世第一地
0346a20: 者初煖地中用佛覺為己巳心尚存己巳心數量二頂
0346a21: 地中以己巳心成佛履尚存佛履數量此二皆是迷
0346a22: 中道之數量三忍地中心佛二同尚存二同數量
0346a23: 是覺中道之數量今則不但無迷亦且無覺始
0346a24: 本冥合始本俱忘故名世第一地也蓋稱性真修
0346b01: 雖復極圓極頓一念便能該因徹果而於一念之
0346b02: 中法爾亦具此四加行即此四種加行說雖次第
0346b03: 行在一時所以名為妙圓也。四明十地。
0346b04: 阿難是善男子於大菩提善得通達覺通如來盡佛
0346b05: 境界名歡喜地異性入同同性亦滅名離垢地淨極
0346b06: 明生名發光地明極覺滿名慧地一切同異所不
0346b07: 能至名難勝地無為真如性淨明露名現前地盡真
0346b08: 如際名遠行地一真如心名不動地發真如用名善
0346b09: 慧地阿難是諸菩薩從此已巳往修習畢功功德圓滿
0346b10: 亦目此地名修習位慈陰妙雲覆涅槃海名法雲地。
0346b11: 此圓十地更成十番智斷更令三德十倍增明猶
0346b12: 如大地荷負一切普入三世諸佛智地不思議一
0346b13: 境三諦任運現前故名為地也既從十向後心善
0346b14: 成四種妙圓加行則一分障初地之無明谿爾頓
0346b15: 破故於大菩提性善得通達能覺之菩提智德全
0346b16: 與佛同名為覺通如來所覺之涅槃斷德全與佛
0346b17: 同名為盡佛境界如三世諸佛所應得者我已巳得
0346b18: 之如一切眾生所本具者我已巳證之是故慶己巳慶
0346b19: 人名歡喜地也地前雖斷無明至三十品猶是賢
0346b20: 聖未是聖賢名異生性登歡喜地與佛體同名同
0346b21: 生性然而對異說同異固是垢同亦是垢今泯絕
0346b22: 異同名離垢地也問曰七護法心即云十方如來
0346b23: 氣分交接四生貴住即云入如來種今至初地何
0346b24: 又云異性入同若初地方名同性驗知十向尚為
0346c01: 異性仍是別教三賢十聖之義如何可說惟圓位
0346c02: 耶答曰圓位妙義不出六即六而常即故與別教
0346c03: 三賢之位不同即而常六故不妨展轉說於同異
0346c04: 當知七心氣分交接是相似氣分也四住入如來
0346c05: 種是分真種也今云異性入同是從分證同性
0346c06: 於究竟同性也十住與佛同住十行與佛同行
0346c07: 十向與佛同向十地與佛同地所以法華經中名
0346c08: 此四十聖位為開示悟入佛之知見雖復同在分
0346c09: 證位中不妨仍有淺深之別開異於示示異於悟
0346c10: 悟異於入今以悟佛知見之異性入於入佛知見
0346c11: 之同性耳離垢則淨淨極則明自生故名發光發
0346c12: 光即明明極則覺自滿故名慧覺滿能照不思
0346c13: 議理既照不思議理亦照不思議事照理而又照
0346c14: 事故一切同性出世之智所不能至照事而又照
0346c15: 理故一切異性世間之智所不能至至及也離
0346c16: 垢地但能泯絕同異此乃會通同異故世出世智
0346c17: 皆不能及名難勝地也若事若理當體皆是無為
0346c18: 真如性本清淨今已巳照明顯露名現前地法法既
0346c19: 皆真如則便窮盡真如邊際名遠行地真如邊際
0346c20: 橫豎窮統惟一心安有出入故名不動既證真
0346c21: 如不動全體必發真如隨緣大用故名善慧善慧
0346c22: 者權實二智皆善也前從初住至此雖則皆是無
0346c23: 功用道仍是稱性所起修習之功從此以往并其
0346c24: 無功用之修習亦已巳畢功而大智大悲功德俱已巳
0347a01: 圓滿故亦目此九地名為修習位也若第十地則
0347a02: 無復自利純是利他故惟以慈陰妙雲覆於眾生
0347a03: 本有涅槃性海而任運拔苦與樂名之為法雲地
0347a04: 此十地位亦可云理即佛地乃至究竟佛地今但
0347a05: 約分證言之復有橫豎二義豎則地地深入橫則
0347a06: 一地一切地一切地一地譬如十大山王同依大
0347a07: 地如是菩薩十種智地惟一佛地也。五明等覺。
0347a08: 如來逆流如是菩薩順行而至覺際入交名為等覺。
0347a09: 言如來已巳證法性真流復從法性之中逆流而出
0347a10: 同流九界以度眾生如是菩薩逆生死流順涅槃
0347a11: 流行至本覺源中一則從用歸體一則從體起用
0347a12: 譬如二人一方入門一方出門各各一足在內一
0347a13: 足在外出入雖異體相並同故名為等覺也夫如
0347a14: 來權智下垂機感名為寂照菩薩實智上合覺心
0347a15: 名為照寂照寂寂照其義亦等所以自佛視之尚
0347a16: 名菩薩自下視之則已巳如佛也分證轉依號竟。
0347a17: 四究竟轉依號。
0347a18: 阿難從乾慧心至等覺已巳是覺始獲金剛心中初乾
0347a19: 慧地如是重重單複十二方盡妙覺成無上道。
0347a20: 此言證等覺已巳仍須用彼金剛觀智重歷前來所
0347a21: 證諸位使彼見思塵沙無明一切習氣影子蕩盡
0347a22: 無餘乃成妙覺是故從初乾慧至此等覺此覺秪
0347a23: 獲金剛心中初乾慧地從此金剛乾慧重歷信住
0347a24: 行向加行地等凡有兩重十二方盡妙覺而成無
0347b01: 上道也言重重單複十二者始則一乾慧二十信
0347b02: 三十住四十行五十迴向六煖七頂八忍九世第
0347b03: 一十十地十一等覺十二金剛心是為單十二之
0347b04: 一重次則一金剛心中乾慧二金剛心中十信三
0347b05: 金剛心中十住乃至十二金剛心中之金剛後心
0347b06: 是為複十二之第二重如此歷盡單複兩重十二
0347b07: 則無明正習永盡無餘更無所斷徹證本來心性
0347b08: 名為妙覺而成究竟轉依無上道也二別明諸位
0347b09: 次為所轉之號竟。三合結諸位次由三行而成
0347b10: 三初總以止觀結二正以三行結三復以邪正結。
0347b11: 今初。
0347b12: 是種種地皆以金剛觀察如幻十種深喻奢摩他中
0347b13: 用諸如來毗婆舍那清淨修證漸次深入。
0347b14: 種種地者指乾慧地乃至妙覺地也金剛者喻能
0347b15: 觀之智如幻者喻所觀之境一切觀智皆是稱性
0347b16: 所起能壞一切不為一切所壞故名金剛一切境
0347b17: 界皆是唯心所現非斷非常非空非有故名如幻
0347b18: 也十種深喻者一幻人二陽三水月四空華五
0347b19: 谷響六乾城七夢八影九像十化也然諸大乘經
0347b20: 所列稍殊不必融會貴在得意而已巳又即如幻人
0347b21: 一喻通於四教若以正因緣生無我我所故名如
0347b22: 幻是藏教意因緣即空故名如幻是通教意幻法
0347b23: 不實隨心轉變假名無量是別教意幻即法界一
0347b24: 切法趣幻幻即中道第一義諦不可思議是圓教
0347c01: 意今正取圓教意故名深喻也奢摩他即是一心
0347c02: 三止毗婆舍那即是一心三觀言用諸如來毗婆
0347c03: 舍那者正是全以果覺而為因心也全性起修全
0347c04: 性成證故名清淨修證即而常六故云漸次六而
0347c05: 常即故云深入斯則徹果通因總惟圓頓止觀乃
0347c06: 有既弘此經復毀止觀譬如供養帝釋毀憍尸迦
0347c07: 其為愚惑亦已巳甚矣。二正以三行結。
0347c08: 阿難如是皆以三增進故善能成就五十五位真菩
0347c09: 提路。
0347c10: 三增進即前三種增進修行漸次也正助合行故
0347c11: 能成就真菩提路言五十五位者十信十住十行
0347c12: 十向四加行十地及等覺也始終皆以三增進故
0347c13: 而能成就則知三行不局初心明矣乾慧是路而
0347c14: 非真妙覺是真而非路故不說之復次乾慧雖是
0347c15: 所成而位在觀行兼有能成之功妙覺雖亦所成
0347c16: 而位在究竟并無所成之相故前文但曰方盡妙
0347c17: 覺以妙覺即是眾生本有之性今令徹底究竟而
0347c18: 已巳如達多之頭衣裡之珠本不曾失今何所得故
0347c19: 下文又云圓滿菩提歸無所得也。三復以邪正
0347c20: 結。
0347c21: 作是觀者名為正觀若他觀者名為邪觀。
0347c22: 是觀即指如來毗婆舍那而言之也須以三事別
0347c23: 其邪正一者知圓頓止觀性修不二名之為正否
0347c24: 則為邪二者知六而常即不生退屈即而常六不
0348a01: 生增慢名之為正否則為邪三者知由三增進行
0348a02: 正助並修戒乘俱急名之為正否則為邪也大章
0348a03: 第三明正助行所成伏斷圓三德位竟。四結成
0348a04: 經名以彰圓體圓宗圓用二初文殊問二如來答。
0348a05: 今初。
0348a06: 爾時文殊師利法王子在大眾中即從座起頂禮佛
0348a07: 足而白佛言當何名是經我及眾生云何奉持。
0348a08: 性修因果解行智斷既已巳全彰今欲攝別歸總以
0348a09: 總挈別攝廣歸略以略得廣故請問經名及奉持
0348a10: 方法也然此圓頓教行理三自非根本實智不能
0348a11: 徹底承當故須文殊請問首問經名欲人尋名而
0348a12: 得體次問奉持欲人即體以成宗宗體既成便有
0348a13: 力用故知秪是問三法耳又名者總詮三法經者
0348a14: 即指三法為經體是理經宗是行經用是教經奉
0348a15: 持者以此三法自行化他也。二如來答二初別
0348a16: 答五名二總答奉持。今初。
0348a17: 佛告文殊師利是經名大佛頂悉怛多般怛羅無上
0348a18: 寶印十方如來清淨海眼亦名救護親因度脫阿難
0348a19: 及此會中性比丘尼得菩提心入知海亦名如來
0348a20: 密因修證了義亦名大方廣妙蓮華王十方佛母陀
0348a21: 羅尼亦名灌頂章句諸菩薩萬行首楞嚴。
0348a22: 初大佛頂三字從體立名顯密皆以大佛頂為體
0348a23: 也悉怛多般怛羅無上寶印者顯密皆以大佛頂
0348a24: 實相為印而意指密詮也十方如來清淨海眼者
0348b01: 顯密皆是大佛頂性正法眼藏而意指顯說也次
0348b02: 名救護親因者親因猶言親緣如此會中阿難為
0348b03: 親登伽為因一切親因用此顯密二詮救之護之
0348b04: 無不得蒙度脫必令得菩提心入知海而後已巳
0348b05: 此從用立名也三名如來密因修證了義者以宗
0348b06: 立名大佛頂性即是不生不滅真因因該果徹故
0348b07: 名密因雖亦兼指密印般怛羅義而重在顯詮也
0348b08: 四名大方廣妙蓮華王十方佛母陀羅尼者仍
0348b09: 約體宗立名單指密詮大方廣即是大佛頂之異
0348b10: 名亦是大白傘蓋異名此則約體妙蓮華王是因
0348b11: 果同時義十方佛母是一乘因果義此則約宗雖
0348b12: 顯說中亦云妙蓮華金剛王寶覺如幻三摩提又
0348b13: 云金剛王如幻不思議佛母真三昧而重在密詮
0348b14: 也五名灌頂章句諸菩薩萬行首楞嚴從用立名
0348b15: 灌頂章句四字意指密詮之用所謂果上持此
0348b16: 心能於十方摩頂授記因中持此心亦於十方
0348b17: 蒙佛授記也諸菩薩萬行首楞嚴一句意指顯詮
0348b18: 之用由悟陰入處界七大皆如來藏所以一心能
0348b19: 具萬行事事可證圓通也餘如玄義中釋。二總
0348b20: 答奉持。
0348b21: 汝當奉持。
0348b22: 奉持別無他法只是識取名下之義而會歸自己巳
0348b23: 耳然問中言我及眾生云何奉持今但答汝當奉
0348b24: 持者正顯傳法之人應須以身設教汝能如法奉
0348c01: 持則一切眾生自當不令而行矣一日克己巳復禮
0348c02: 天下歸仁末世弘經所當深思而力勉也大章第
0348c03: 四結經名竟。五借破戒惡法為問端而廣示七
0348c04: 趣差別意顯若無出世妙戒決無出世妙慧也三
0348c05: 惡道及阿修羅無木叉戒人仙欲天無有禪戒色
0348c06: 無色天乏無漏戒無戒故無慧不出生死文分為
0348c07: 二初申請二示答。初中二初經家敘二當機
0348c08: 正請。今初。
0348c09: 說是語已巳即時阿難及諸大眾得蒙如來開示密印
0348c10: 般怛羅義兼聞此經了義名目頓悟禪那修進聖位
0348c11: 增上妙理心慮凝斷除三界修心六品微細煩惱。
0348c12: 此之領益其來甚遠一則得蒙開示般怛羅義即
0348c13: 是前文重宣神述益勸持二則懸示修進聖位
0348c14: 即是能立三種增進所立五十七位三乃兼聞了
0348c16: 謂奢摩他中用諸如來毗婆舍那清淨修證是也
0348c17: 凝者觀無沉滯故止無散動故凝聞法之力
0348c18: 資其定慧故也三界修心所斷煩惱共有八十一
0348c19: 品今阿難且斷欲界六品煩惱證於第二斯陀含
0348c20: 果此約言之也。二當機正請二初讚謝二陳
0348c21: 疑。今初。
0348c22: 即從座起頂禮佛足合掌恭敬而白佛言大威德世
0348c23: 尊慈音無遮善開眾生微細沉惑令我今日身心快
0348c24: 然得大饒益。
0349a01: 二陳疑三初總疑真不容妄二別疑地獄同別三
0349a02: 結請決定開示此是阿難同體大悲懸見末世之
0349a03: 中有妄執圓常之理謂天堂地獄總一真常而不
0349a04: 畏惡道者有妄計法空之名而硬作主宰撥無因
0349a05: 果者有彷彿心淨土淨之說而直云地獄無定處
0349a06: 者有但見地獄等各有定處執為究竟實有而不
0349a07: 達惟心者故致此問使行人解行並進不墮迷網
0349a08: 亦扶律談常之極思也。初總疑真不容妄。
0349a09: 世尊若此妙明真淨妙心本來圓如是乃至大地
0349a10: 草木蝡動含靈本元真如即是如來成佛真體佛體
0349a11: 真實云何復有地獄餓鬼畜生修羅人天等道世尊
0349a12: 此道為復本來自有為是眾生妄習生起。
0349a13: 此雖總疑真不容妄然與第四卷中滿慈所問理
0349a14: 違事難其意不同滿慈是從陰入處界文中躡成
0349a15: 難端意謂如來藏性不應忽生諸有為相故佛須
0349a16: 以迷真成妄妄本不生答之今文是領二種轉依
0349a17: 道理重辨性具法門倘一轉一切轉則佛體不容
0349a18: 更有六道倘一心本具十種法界則六道當與佛
0349a19: 界並驅故佛須以妄想發生非本來有乃至汝妄
0349a20: 自造非菩提咎答之文中若此妙明至本來圓
0349a21: 領前妙性圓明離諸名相而言之也本元真如即
0349a22: 是如來成佛真體領前滅妄名真二轉依號而言
0349a23: 之也此道為復本來自有句結成佛體真實云何
0349a24: 復有六道之難也為是眾生妄習生起句含下有
0349b01: 定處各私受之兩疑而問之也。二別疑地獄同
0349b02: 別。
0349b03: 世尊如寶蓮香比丘尼持菩薩戒私行婬欲妄言行
0349b04: 婬非殺非偷無有業報發是語已巳先於女根生大猛
0349b05: 火後於節節猛火燒然墮無間獄璃大王善星比
0349b06: 丘璃為誅瞿曇族姓善星妄說一切法空生身陷
0349b07: 入阿鼻地獄此諸地獄為有定處為復自然彼彼發
0349b08: 業各各私受。
0349b09: 此別舉現事以為問端正欲顯示惟心業果警三
0349b10: 界之沉迷也寶蓮香私行婬欲則是破戒妄言無
0349b11: 報則是破見戒見俱破直墮何疑璃癈父自立
0349b12: 誅瞿曇族姓以報一言之辱既非有戒可破亦非
0349b13: 撥無因果秪由瞋恚增上而招地獄善星妄說法
0349b14: 空則是破見雖未破戒亦復同墮此諸地獄明知
0349b15: 皆是妄習生起但未知其有定處耶各私受耶各
0349b16: 各私受即是無定處也此雖單問地獄定處之有
0349b17: 無意實兼問六道下文答以雖則自招兼有元地
0349b18: 雖有定處惟屬浮妄想凝結則三界惟心之義
0349b19: 益彰明矣。三結請決定開示。
0349b20: 惟垂大慈開發童蒙令諸一切持戒眾生聞決定義
0349b21: 歡喜頂戴謹潔無犯。
0349b22: 觀此結問知其意在扶律矣。二示答二初讚許
0349b23: 二正說。今初。
0349b24: 佛告阿難快哉此問令諸眾生不入邪見汝今諦聽
0349c01: 當為汝說。
0349c02: 妄謂六道是本來有而不可滅此是邪見妄謂六
0349c03: 道即是性真而不須滅此亦邪見妄謂六道惟心
0349c04: 而無定處此是邪見妄謂六道有定處而非惟心
0349c05: 此亦邪見妄謂業性即空而不受報此是邪見妄
0349c06: 謂業障有實而不可轉此亦邪見今由此問重為
0349c07: 開示俾知六道皆是妄想凝結非本來有則知即
0349c08: 性空成性具即性具是性空不入初二邪見俾知
0349c09: 自妄所招兼有元地則知惟心三界三界惟心不
0349c10: 入次二邪見俾知妙發三昧永除三惑方能證妙
0349c11: 寂常則知無我無造無受者善惡之業亦不亡若
0349c12: 能畢故不造新滅障猶如翻大地不入後二邪見
0349c13: 故稱快哉此問也。二正說三初總明二分二別
0349c14: 示七趣三結示勸修。初中三初約迷真雙標二
0349c15: 約情想別示三明純雜昇沉。今初。
0349c16: 阿難一切眾生實本真淨因彼妄見有妄習生因此
0349c17: 分開內分外分。
0349c18: 內外二分止就眾生現在迷妄身心辨之實不
0349c19: 過善惡二業而以惡為內分者猶律中所謂俗人
0349c20: 造罪是其分內也夫內分外分秪因妄習妄習秖
0349c21: 因妄見妄見更無所因若有所因云何名妄故知
0349c22: 狂華亂舞空體依然妄習紛紜實本真淨矣。二
0349c23: 約情想別示。
0349c24: 阿難內分即是眾生分內因諸愛染發起妄情情積
0350a01: 不休能生愛水是故眾生心憶珍羞口中水出心憶
0350a02: 前人或憐或恨目中淚盈貪求財寶心發愛涎舉體
0350a03: 光潤心著行婬男女二根自然流液阿難諸愛雖別
0350a04: 流結是同潤濕不升自然從墜此名內分阿難外分
0350a05: 即是眾生分外因諸渴仰發明想想積不休能生
0350a06: 勝氣是故眾生心持禁戒舉身輕清心持印顧盻
0350a07: 雄毅心欲生天夢想飛舉心存佛國聖境冥現事善
0350a08: 知識自輕身命阿難諸想雖別輕舉是同飛動不沉
0350a09: 自然超越此名外分。
0350a10: 眾生全體在迷故以愛染惡情為分內渴仰善想
0350a11: 為外分也文皆可知。三明純雜昇沉二初正明
0350a12: 昇沉二結答同別。今初。
0350a13: 阿難一切世間生死相續生從順習死從變流臨命
0350a14: 終時未捨煖觸一生善惡俱時頓現死逆生順二習
0350a15: 相交純想即飛必生天上若飛心中兼福兼慧及與
0350a16: 淨願自然心開見十方佛一切淨土隨願往生情少
0350a17: 想多輕舉非遠即為飛仙大力鬼王飛行夜叉地行
0350a18: 羅剎遊於四天所去無礙其中若有善願善心護持
0350a19: 我法或護禁戒隨持戒人或護神隨持者或護
0350a20: 禪定保綏法忍是等親住如來座下情想均等不飛
0350a21: 不墜生於人間想明斯聰情幽斯鈍情多想少流入
0350a22: 橫生重為毛輕為羽族七情三想沉下水輪生於
0350a23: 火際受氣猛火身為餓鬼常被焚燒水能害己巳無食
0350a24: 無飲經百千劫九情一想下洞火輪身入風火二交
0350b01: 過地輕生有間重生無間二種地獄純情即沉入阿
0350b02: 鼻獄若沉心中有謗大乘毀佛禁戒誑妄說法貪
0350b03: 信施濫膺恭敬五逆十重更生十方阿鼻地獄。
0350b04: 生從順習者因惑起業各順其習氣也死從變流
0350b05: 者隨業受報總不能自主也死逆生順二習相交
0350b06: 者人當臨命終時則死從變流之境與生從順習
0350b07: 之事如此二習當下交現隨其善惡業力牽生毫
0350b08: 髮不爽也純想但是上品十善福則出世戒定慧
0350b09: 則出世智慧淨願則出世四弘及往生諸願等故
0350b10: 乘此純想善力而得心開見佛隨願往生也九想
0350b11: 一情為飛仙八想二情為大力鬼王七想三情為
0350b12: 飛行夜叉六想四情為地行羅剎此皆善神種族
0350b13: 諸天流亞若加以善願善心則成護法八部眾矣
0350b14: 情想均等是人道總報之業就均等中或想為其
0350b15: 主則明且聰或情為其主則幽且暗乃人道別報
0350b16: 之業也情多想少謂六情四想就六情中復分重
0350b17: 輕重為毛足不離地輕為羽族仍能飛舉也水
0350b18: 能害己巳者縱得水時變成烊銅沸屎等也輕生有
0350b19: 間意指八情二想重生無間正指九情一想純情
0350b20: 沉入阿鼻正與純想必生天上為匹是故阿鼻地
0350b21: 獄壽量亦與他化自在天同若沉心中兼有謗經
0350b22: 毀戒諸惡正與福慧淨願相反是故更生十方阿
0350b23: 鼻亦與往生淨土者相對也是知善惡業力俱不
0350b24: 思議如鑄像鑄兵同一金質同一人工同一器具
0350c01: 倘轉此一點關則十方阿鼻便成十方淨土矣
0350c02: 央掘廣額誠證具在如何弗思。二結答同別。
0350c03: 循造惡業雖則自招眾同分中兼有元地。
0350c04: 言循業自招可見非本來有言同分有地可見非
0350c05: 無定處此隨文便具結惡業若天趣等則應云循
0350c06: 造善業雖則自招眾同分中兼有元地矣。二別
0350c07: 示七趣即為七初示地獄趣至七示修羅趣。初
0350c08: 中三初總標二別釋三總結。今初。
0350c09: 阿難此等皆是彼諸眾生自業所感造十習因受六
0350c10: 交報。
0350c11: 此等二字牒上地獄而言之也自業所感所謂非
0350c12: 從天降非從地生亦非人與亦非無因妄招果也。
0350c13: 二別釋二初明十因二明六報。今初。
0350c14: 云何十因阿難一者婬習交接發於相磨研磨不休
0350c15: 如是故有大猛火光於中發動如人以手自相摩觸
0350c16: 煖相現前二習相然故有鐵床銅柱諸事是故十方
0350c17: 一切如來色目行婬同名欲火菩薩見欲如避火坑
0350c18: 二者貪習交計發於相吸吸攬不止如是故有積寒
0350c19: 堅於中凍冽如人以口吸縮風氣有冷觸生二習
0350c20: 相陵故有吒吒波波羅羅青赤白蓮寒等事是故
0350c21: 十方一切如來色目多求同名貪水菩薩見貪如避
0350c22: 瘴海三者慢習交陵發於相恃馳流不息如是故有
0350c23: 騰逸奔波積波為水如人口舌自相綿味因而水發
0350c24: 二習相故有血河河熱沙毒海融銅灌吞諸事
0351a01: 是故十方一切如來色目我慢名飲癡水菩薩見慢
0351a02: 如避巨溺四者瞋習交衝發於相忤忤結不息心熱
0351a03: 發火鑄氣為金如是故有刀山鐵橛劍樹劍輪斧鉞
0351a04: 鎗鋸如人冤殺氣飛動二習相擊故有宮割斬斫
0351a05: 剉刺槌擊諸事是故十方一切如來色目瞋恚名利
0351a06: 刀劍菩薩見瞋如避誅戮五者詐習交誘發於相調
0351a07: 引起不住如是故有繩木絞校如水浸田草木生長
0351a08: 二習相延故有杻械枷鞭杖撾棒諸事是故十方
0351a09: 一切如來色目奸偽同名讒賊菩薩見詐如畏豺狼
0351a10: 六者誑習交欺發於相罔語罔不止飛心造姦如是
0351a11: 故有塵土屎尿穢汙不淨如塵隨風各無所見二習
0351a12: 相加故有沒溺騰擲飛墜漂淪諸事是故十方一切
0351a13: 如來色目欺誑同名劫殺菩薩見誑如踐蛇虺七者
0351a14: 怨習交嫌發於恨如是故有飛石投匣貯車檻
0351a15: 甕盛囊撲如陰毒人懷抱畜惡二習相吞故有投擲
0351a16: 擒捉擊射拋撮諸事是故十方一切如來色目怨家
0351a17: 名違害鬼菩薩見怨如飲鴆酒八者見習交明如薩
0351a18: 迦耶見戒禁取邪悟諸業發於違拒出生相反如是
0351a19: 故有王使主吏證執文籍如行路人來往相見二習
0351a20: 相交故有勘問權詐考訊推鞫察訪披究照明善惡
0351a21: 童子手執文簿辭辯諸事是故十方一切如來色目
0351a22: 惡見同名見坑菩薩見諸妄執如臨毒壑九者
0351a23: 枉習交加發於誣謗如是故有合山合石碾磑耕磨
0351a24: 如讒賊人逼枉良善二習相排故有押捺搥按蹙漉
0351b01: 衡度諸事是故十方一切如來色目怨謗同名讒虎
0351b02: 菩薩見枉如遭霹靂十者訟習交諠發於藏覆如是
0351b03: 故有鑒見照燭如於日中不能藏影二習相陳故有
0351b04: 惡友業鏡火珠披露宿業對驗諸事是故十方一切
0351b05: 如來色目覆藏同名陰賊菩薩觀覆如戴高山履於
0351b06: 巨海。
0351b07: 既云十因因必果是故備陳惑業苦之三相也
0351b08: 婬是貪惑之最重者又是生死根本故首明之二
0351b09: 根交接是其業相研磨發火致成鐵銅柱諸事
0351b10: 是其苦相二習者死逆生順之二習也相然者生
0351b11: 前別業欲火死後同分苦火俱現而交發也十方
0351b12: 如來覺悟圓滿深達一切業因業果故於行婬一
0351b13: 事定其名色名目謂之欲火令諸眾生知所警懼
0351b14: 一切菩薩從迷得悟故見欲如避火坑誓不敢蹈
0351b15: 也下皆准知貪是根本煩惱於有有具染著為性
0351b16: 故以交計而為業相吸攬生凍致成寒而為苦
0351b17: 相吒吒波波羅羅皆是地獄忍凍之聲赤白青蓮
0351b18: 皆地獄凍冽之色也慢亦根本煩惱恃己巳於他高
0351b19: 舉為性故以交陵而為業相馳流生波致成灌吞
0351b20: 諸事而為苦相瞋亦根本煩惱於苦苦具憎恚為
0351b21: 性故以交衝而為業相忤結鑄金致成宮割諸事
0351b22: 而為苦相詐亦名諂是小隨惑為罔他故矯設異
0351b23: 儀諂曲為性故以交誘而為業相乃至杻械諸事
0351b24: 而為苦相誑亦小隨煩惱為獲利譽矯現有德詭
0351c01: 詐為性故以交欺而為業相誣罔造姦致成沒溺
0351c02: 諸事而為苦相怨即是恨亦小隨惑由忿為先懷
0351c03: 惡不捨結怨為性故以交嫌而為業相恨畜惡
0351c04: 致成投擲諸事而為苦相見是根本煩惱於諸諦
0351c05: 理顛倒推求染慧為性故以交明而為業相此見
0351c06: 行相差別有五一薩迦耶見謂於五取蘊執我我
0351c07: 所有二十句乃至六十五句二是見取謂於諸見
0351c08: 及所依蘊執為最勝能得清淨三戒禁取謂於隨
0351c09: 順諸見禁戒及所依蘊執為最勝能得清淨四邊
0351c10: 執見謂於五蘊隨執斷常五是邪見謂謗因果作
0351c11: 用實事及非四見諸餘邪執皆名邪見今云邪悟
0351c12: 諸業總攝邊邪二見也發於違拒出生相反者隨
0351c13: 起一見即與諸見互相違反各言此是真實餘皆
0351c14: 妄也勘問辭辯諸事是其苦相枉者非理橫加
0351c15: 以直為曲是害所攝亦小隨惑於諸有情心無悲
0351c17: 而為苦相訟是惡業由於藏覆覆亦小隨煩惱於
0351c18: 自作罪恐失利譽隱藏為性因我覆罪彼則發之
0351c19: 遂成訟業致招惡友業鏡諸苦報也戒序云懺悔
0351c20: 則安樂不懺悔罪益深戴山履海之喻持戒者幸
0351c21: 深思之問曰根隨煩惱共二十六何故獨約此十
0351c22: 為習因耶答曰佛具一切種智深知眾生惑業因
0351c23: 果差別舉此十因即能該攝一切煩惱如根本中
0351c24: 癡疑二種及中隨二大隨八皆與此之十因並得
0352a01: 相應而起若小隨中忿惱嫉二皆屬瞋攝憍是慢
0352a02: 攝慳是貪攝故舉十因即攝二十六種煩惱乃至
0352a03: 恒沙煩惱業苦皆攝盡也。二明六報。
0352a04: 云何六報阿難一切眾生六識造業所招惡報從六
0352a05: 根出云何惡報從六根出一者見報招引惡果此見
0352a06: 業交則臨終時先見猛火滿十方界亡者神識飛墜
0352a07: 乘煙入無間獄發明二相一者明見則能見種種
0352a08: 惡物生無量畏二者暗見寂然不見生無量恐如是
0352a09: 見火燒聽能為鑊湯洋銅燒息能為黑煙紫燒味
0352a10: 能為焦丸鐵糜燒觸能為熱爐炭燒心能生星火
0352a11: 迸灑煽鼓空界二者聞報招引惡果此聞業交則臨
0352a12: 終時先見波濤沒溺天地亡者神識降注乘流入無
0352a13: 間獄發明二相一者開聽聽種種精神亂二者
0352a14: 閉聽寂無所聞幽魄沉沒如是聞波注聞則能為責
0352a15: 為詰注見則能為雷為吼為惡毒氣注息則能為雨
0352a16: 為霧灑諸毒蟲周滿身體注味則能為膿為血種種
0352a17: 雜穢注觸則能為畜為鬼為糞為尿注意則能為電
0352a18: 為雹摧碎心魄三者報招引惡果此業交則臨
0352a19: 終時先見毒氣充塞遠近亡者神識從地湧出入無
0352a20: 間獄發明二相一者通聞被諸惡氣熏極心擾二者
0352a21: 塞聞氣掩不通悶絕於地如是氣衝息則能為質
0352a22: 為履衝見則能為火為炬衝聽則能為沒為溺為洋
0352a23: 為沸衝味則能為餒為爽衝觸則能為綻為爛為大
0352a24: 肉山有百千眼無量咂食衝思則能為為瘴為飛
0352b01: 砂擊碎身體四者味報招引惡果此味業交則臨
0352b02: 終時先見鐵網猛熾烈周覆世界亡者神識下透
0352b03: 桂網倒懸其頭入無間獄發明二相一者吸氣結成
0352b04: 寒凍冽身肉二者吐氣飛為猛火焦爛骨髓如是
0352b05: 味歷則能為承為忍歷見則能為然金石歷聽
0352b06: 則能為利兵刃歷息則能為大鐵籠彌覆國土歷觸
0352b07: 則能為弓為箭為弩為射歷思則能為飛熱鐵從空
0352b09: 大山四面來合無復出路亡者神識見大鐵城火蛇
0352b10: 火狗虎狼師子牛頭獄卒馬頭羅剎手執鎗驅入
0352b11: 城門向無間獄發明二相一者合觸合山逼體骨肉
0352b12: 血潰二者離觸刀劍觸身心肝屠裂如是合觸歷觸
0352b13: 則能為道為觀為廳為案歷見則能為燒為爇歷聽
0352b14: 則能為撞為擊為剚為射歷息則能為括為袋為考
0352b15: 為縛歷則能為耕為鉗為斬為截歷思則能為墜
0352b16: 為飛為煎為炙六者思報招引惡果此思業交則臨
0352b17: 終時先見惡風吹壞國土亡者神識被吹上空旋落
0352b18: 乘風墮無間獄發明二相一者不覺迷極則荒奔走
0352b19: 不息二者不迷覺知則苦無量煎燒痛深難忍如是
0352b20: 邪思結思則能為方為所結見則能為鑒為證結聽
0352b21: 則能為大合石為為霜為土為霧結息則能為大
0352b22: 火車火船火檻結則能為大叫喚為悔為泣結觸
0352b23: 則能為大為小為一日中萬生萬死為偃為仰。
0352b24: 根塵識三如惡叉聚設非根塵則識何由造業設
0352c01: 非塵識則根何由受報故吳興云造業招報根識
0352c03: 多約色故也此見業交者謂見根所造惡業正當
0352c04: 死逆生順二習相交之時也此明極重惡業直入
0352c05: 無間所以不經中陰之身成論所謂極善極惡皆
0352c06: 無中陰也發明二相者平時見根造罪元有二種
0352c07: 不同一者因於明見二者因於暗見故今受報亦
0352c08: 隨其惑業而發明不同也一根所招惡報令餘五
0352c09: 根亦互受者良由造罪之時雖以一識為主必曾
0352c10: 牽動餘識從而和之故今還感斯報倘造罪時缺
0352c11: 有一識不起則受報時當亦免此一苦也耳識造
0352c12: 罪本有開閉二相乃至意識造罪本有迷覺二相
0352c13: 所招惡報義並可知惟心地獄地獄惟心迷般若
0352c14: 而成惑迷解脫而成業迷法身而成苦讀經至此
0352c15: 不悚然急斷生死三緣不恍然頓悟性德三因者
0352c16: 非夫也。三總結。
0352c17: 阿難是名地獄十因六果皆是眾生迷妄所造若諸
0352c18: 眾生惡業同造入阿鼻獄受無量苦經無量劫六根
0352c19: 各造及彼所作兼境兼根是人則入八無間獄身口
0352c20: 意三作殺盜婬是人則入十八地獄三業不兼中間
0352c21: 或為一殺一盜是人則入三十六地獄見見一根單
0352c22: 犯一業是人則入一百八地獄由是眾生別作別造
0352c23: 於世界中入同分地妄想發生非本來有。
0352c24: 惡業同造謂一切時中六根同造十因也六根各
0353a01: 造謂六根雖各有罪而造非一時或但兼十因之
0353a02: 幾境但兼六根之幾根也身口意三作殺盜婬謂
0353a03: 六根中減去三根十因中減去七因也三業不兼
0353a04: 謂身口意隨缺一種也或為一殺一盜謂三惡業
0353a05: 隨缺一種也見見一根謂六根中惟有一根造業
0353a06: 舉見見以例聞聞等也單犯一業謂十因中惟造
0353a07: 一因也別作別造結顯惡業自招入同分地結顯
0353a08: 兼有元地妄想發生非本來有結顯實本真淨也
0353a09: 有即非有如空華無體故云非本來有非謂本來
0353a10: 不有而後來成有也思之思之。二示餓鬼趣三
0353a11: 初總標二別顯三結示。今初。
0353a13: 諸餘雜業歷劫燒然後還罪畢受諸鬼形。
0353a14: 論鬼趣有四差別一者下品十惡為因直招其
0353a15: 報二者過去異熟業力忽牽其報三者將入地獄
0353a16: 先受華報四者從地獄出受此餘報以要言之七
0353a17: 趣後有皆可趣於鬼道只此一趣復分有財少財
0353a18: 無財三類九品之不同今但約地獄餘報乃一往
0353a19: 略言之耳。二別顯。
0353a20: 若於本因貪物為罪是人罪畢遇物成形名為怪鬼
0353a21: 貪色為罪是人罪畢遇風成形名為魃鬼貪惑為罪
0353a22: 是人罪畢遇畜成形名為魅鬼貪恨為罪是人罪畢
0353a23: 遇蟲成形名蠱毒鬼貪憶為罪是人罪畢遇衰成形
0353a24: 名為癘鬼貪為罪是人罪畢遇氣成形名為餓鬼
0353b01: 貪罔為罪是人罪畢遇幽為形名為魘鬼貪明為罪
0353b02: 是人罪畢遇精為形名魍魎鬼貪成為罪是人罪畢
0353b03: 遇明為形名役使鬼貪黨為罪是人罪畢遇人為形
0353b04: 名傳送鬼。
0353b05: 貪物即是貪習由其愛著諸物故今遇物成怪也
0353b06: 貪色即是婬習由其婬風鼓扇故今遇風成魃作
0353b07: 旱妖也貪惑即是詐習由其諂媚成性故今遇畜
0353b08: 成魅如妖狐之類仍欲媚惑人也貪恨即是瞋習
0353b09: 由其心懷毒恚故今遇蟲成蠱仍毒害於人也貪
0353b10: 憶即是怨習由其恨不忘故今乘衰作癘報夙
0353b11: 仇也貪即是慢習由其尚氣自恃故今遇氣成
0353b14: 臥而魘之也貪明即是見習由其邪悟邪執故今
0353b15: 遇精成魍魎鬼望之有似高明就之實無威德也
0353b16: 貪成即是枉習由其證人入罪指暗為明故今遇
0353b17: 明為役使鬼助人成事也貪黨即是訟習由其發
0353b18: 他陰私必須牽引傍人為證故今遇人為傳送鬼
0353b19: 仍報種種陰私事也只此十類必各各有苦樂別
0353b20: 報之不同亦是略而不說可以理推。三結示。
0353b21: 阿難是人皆以純情墜落業火燒乾上出為鬼此等
0353b22: 皆是自妄想業之所招引若悟菩提則妙圓明本無
0353b23: 所有。
0353b24: 言是人者本從人道造十習因而墜落也雖以業
0353c01: 火燒乾上出為鬼其夙習仍在故習不可不慎
0353c02: 也然既云悟菩提而本無則今正在迷時又豈實
0353c03: 有無奈一翳在目空華亂墜耳哀哉。三示畜生
0353c04: 趣三初總標二別顯三結示。今初。
0353c05: 復次阿難鬼業既盡則情與想二俱成空方於世間
0353c06: 與元負人怨對相值身為畜生酬其宿債。
0353c07: 論畜趣亦四差別一者中品十惡為因直招其
0353c08: 報二者過去異熟業力忽牽其報三者從地獄出
0353c09: 即償其報四者從餓鬼來乃償其報以要言之七
0353c10: 趣後有皆可趣於畜生只此一趣復分上中下品
0353c11: 各各三類之不同今但約鬼業既盡言之亦是一
0353c12: 往語耳言情與想二俱成空者向來墜獄之人或
0353c13: 是純情無想或是九情一想八情二想乃至鬼趣
0353c14: 之中或是七情三想之所直招今則妄所積惡
0353c15: 情善想勢力已巳盡不復更招二趣苦報故曰成空
0353c16: 非謂并空於宿債亦非謂能空其惑體也。二別
0353c17: 顯。
0353c18: 物怪之鬼物銷報盡生於世間多為梟類風魃之鬼
0353c19: 風銷報盡生於世間多為咎徵一切異類畜魅之鬼
0353c20: 畜死報盡生於世間多為狐類蟲蠱之鬼蠱滅報盡
0353c21: 生於世間多為毒類衰癘之鬼衰窮報盡生於世間
0353c22: 多為蛔類受氣之鬼氣銷報盡生於世間多為食類
0353c23: 綿幽之鬼幽銷報盡生於世間多為服類和精之鬼
0353c24: 和銷報盡生於世間多為應類明靈之鬼明滅報盡
0354a01: 生於世間多為休徵一切諸類依人之鬼人亡報盡
0354a02: 生於世間多為循類。
0354a03: 梟類者盜貪餘習附塊為兒又盜貪之最重者莫
0354a04: 如食肉故今懷怨報仇致成食父母想也咎徵一
0354a05: 切異類即凶事之前徵由婬習故為妖為孽也狐
0354a06: 仍詐習毒仍瞋習蛔類乘人之仍是怨習並皆
0354a07: 可知由慢故妄言天生萬物本以養人取諸眾
0354a08: 生血肉充食故今報為食類又慢習陵人今乃以
0354a09: 肉充食則受陵斯極也服類者蚕蟲及諸皮毛可
0354a10: 為衣服牛馬可以乘服由昔誑人今以此償債也
0354a11: 應類者社燕寒鴻之屬應時而來此由計時計方
0354a12: 種種邪見之餘習也休徵者嘉鳳祥麟乃至鵲噪
0354a13: 報喜之類由昔枉人成罪故今報人善事以酬之
0354a14: 也循類者犬之屬由昔貪黨訟人今故依順人
0354a15: 也各言多為者舉其大概言之正顯不必盡然之
0354a16: 意。三結示。
0354a17: 阿難是等皆以業火乾枯酬其宿債傍為畜生此等
0354a18: 亦皆自妄業之所招引若悟菩提則此妄緣本無
0354a19: 所有如汝所言寶蓮香等及璃王善星比丘如是
0354a20: 惡業本自發明非從天降亦非地出亦非人與自妄
0354a21: 所招還自來受菩提心中皆為浮妄想凝結。
0354a22: 由惑火故成業火由業火故感報火今言業火乾
0354a23: 枯者惡業如薪薪不盡則火不息以果從因而言
0354a24: 之也若悟菩提先轉惑火以為智火則一切業薪
0354b01: 當下燒盡何俟地獄報火所燒惟其迷菩提為煩
0354b02: 惱所以迷解脫為惡業迷法身為苦報也然而煩
0354b03: 惱之性不離菩提惡業之性何殊解脫苦報之性
0354b04: 豈外法身故曰菩提心中皆為浮妄想凝結譬
0354b05: 如迷空作華結水成耳豈於空外有華水外有
0354b06: 也哉。四示人趣三初總標二別顯三結示。
0354b07: 今初。
0354b08: 復次阿難從是畜生酬償先債若彼酬者分越其所
0354b09: 當酬此等眾生還復為人反徵其剩如彼人有定力
0354b10: 兼有福德則於人中不捨人身酬還彼力若無福者
0354b11: 還為畜生償彼餘直阿難當知若用錢物或役其力
0354b12: 償足自停如於中間殺彼身命或食其肉如是乃至
0354b13: 經微塵劫相食相誅猶如轉輪互為高下無有休息
0354b14: 除奢摩他及佛出世不可停。
0354b15: 此明三惡趣中復還人道之相并詳示殺業難停
0354b16: 以警迷也論人道亦三差別一是五戒及中品
0354b17: 十善為因直其果二是從勝類中來謂天仙等
0354b18: 三是從惡道中來復有四類所謂地獄鬼畜及阿
0354b19: 修羅今但約畜生復形人道亦是一往略言之耳
0354b20: 就互償中有二差別一償力二償殺償力又二一
0354b21: 有福力即於人身中償二無福力還為畜生償之
0354b22: 償殺亦二一為畜生相食二於人中相誅又人既
0354b23: 殺畜畜亦害人唯此相食相誅之業結怨連仇終
0354b24: 無自停之日除是修行一心三止永超生死方可
0354c01: 停或是諸佛出現於世以不思議大慈悲力大
0354c02: 神通力為之解怨釋結亦可停捨此二途縱經
0354c03: 塵劫常如轉輪然而奢摩他路殊不易臻諸佛出
0354c04: 世懸遠難值可不哀哉可不畏哉。二別顯。
0354c05: 汝今應知彼梟倫者酬足復形生人道中參合頑類
0354c06: 彼咎徵者酬足復形生人道中參合異類彼狐倫者
0354c07: 酬足復形生人道中參於庸類彼毒倫者酬足復形
0354c08: 生人道中參合狠類彼蛔倫者酬足復形生人道中
0354c09: 參合微類彼食倫者酬足復形生人道中參合柔類
0354c10: 彼服倫者酬足復形生人道中參合勞類彼應倫者
0354c11: 酬足復形生人道中參於文類彼休徵者酬足復形
0354c12: 生人道中參合明類彼循倫者酬足復形生人道中
0354c13: 參於達類。
0354c14: 人道自有正因所謂五戒十善今是酬足復形故
0354c16: 所謂亂倫滅理多詐故庸鄙可賤懷瞋故狠毒不
0354c17: 仁懷怨故陋劣輕微不齒於人慢故自失威力
0354c18: 柔弱可欺誑他故勞形酬債邪見故巧飾文詞枉
0354c19: 習故小慧明察訟習故世事敏達此非經天緯地
0354c20: 之文仰觀俯察之明聰明聖智之達也。三結示。
0354c21: 阿難是等皆以宿債畢酬復形人道皆無始來業計
0354c22: 顛倒相生相殺不遇如來不聞正法於塵勞中法爾
0354c23: 轉輪此輩名為可憐愍者。
0354c24: 雖則復形人道還於人道起惑造業不久又墮苦
0355a01: 輪由婬欲故相生由殺盜故相殺譬如目亂華
0355a02: 發生誠可憐也修心之士可不以斷業計為急務
0355a03: 哉。五示仙趣三初總標二別顯二結示。今初。
0355a04: 阿難復有從人不依正覺修三摩地別修妄念存想
0355a05: 固形遊於山林人不及處有十種仙。
0355a06: 言復有從人等者意顯進趣菩提惟有人道為易
0355a07: 今既幸得人身又復稍知修進乃不依正覺修三
0355a08: 摩地而別修妄念甚可惜也不依正覺謂不以正
0355a09: 覺為本修因不修三昧謂不以首楞嚴定上趨極
0355a10: 果別修妄念正顯除佛法外決無真修存想固形
0355a11: 正顯仙雖十種宗趣是同總不出於固其妄形而
0355a12: 已巳形有二種一浮塵根二勝義根若欲并肉身而
0355a13: 常存則是固浮塵形若欲捨凡軀而蛻化則是固
0355a14: 勝義形計此勝義諸根以為本命元神而不知其
0355a15: 如頻伽瓶秪是生死幻妄色法非實我也。二別
0355a16: 顯。
0355a17: 阿難彼諸眾生堅固服餌而不休息食道圓成名地
0355a18: 行仙堅固草木而不休息藥道圓成名飛行仙堅固
0355a19: 金石而不休息化道圓成名遊行仙堅固動止而不
0355a20: 休息氣精圓成名空行仙堅固津液而不休息潤德
0355a21: 圓成名天行仙堅固精色而不休息吸粹圓成名通
0355a22: 行仙堅固禁而不休息術法圓成名道行仙堅固
0355a23: 思念而不休息思憶圓成名照行仙堅固交遘而不
0355a24: 休息感應圓成名精行仙堅固變化而不休息覺悟
0355b01: 圓成名絕行仙。
0355b02: 堅固服餌者服延生物不忌火故但得長壽名
0355b03: 地行仙堅固草木者不用火但松柏黃精之
0355b04: 類故身能輕舉名飛行仙堅固金石者用五金五
0355b06: 名遊行仙堅固動止者調氣固精遺形涉空故氣
0355b07: 精圓成名空行仙堅固津液者天池嚥津液不
0355b08: 交世欲故令肌膚若雪綽約若處子與天無異
0355b09: 名天行仙堅固精色者吸風飲露採取日月精華
0355b10: 故能通於造化名通行仙堅固禁者專精術法
0355b11: 故能役使鬼神顯其道力名道行仙如此方張道
0355b12: 陵之流又依內教蜜部亦有誤成此者堅固思念
0355b13: 者或存想頂門而出神或繫心丹田而鍊氣或送
0355b14: 想蓬萊而委蛻澄凝精思久能照應故名為照行
0355b15: 仙堅固交遘者以心為離火腎為坎水降火提水
0355b16: 令其交遘以成仙胎故感應圓成名精行仙堅固
0355b17: 變化者謂存想變化之理心隨邪悟故能起大變
0355b18: 化其行超絕名絕行仙夫此十仙雖復高下不同
0355b19: 一一皆云堅固而不休息方得圓成則其修鍊功
0355b20: 夫殊亦非易易者乃所成妄果不過壽千萬歲倘
0355b21: 將此全副精神依於正覺修三摩地豈不能頓階
0355b22: 常住乎譬如不龜手藥但洴纊又如夜明之珠
0355b23: 用彈黃亦可歎也。三結示。
0355b24: 阿難是等皆於人中鍊心不修正覺別得生理壽千
0355c01: 萬歲休止深山或大海島絕於人境斯亦輪迴妄想
0355c02: 流轉不修三昧報盡還來散入諸趣。
0355c03: 雖鍊心而不修正覺是故迷無生而別得生理也
0355c04: 仙報既盡依舊隨業流轉散入諸餘六趣矣何足
0355c05: 貴耶。六示天趣二初別示諸天二總結妄。
0355c06: 初中三初欲界二色界三無色界。初又三初總
0355c07: 標欲天之因二別示六天之相三結成欲界之名。
0355c08: 今初。
0355c09: 阿難諸世間人不求常住未能捨離妻妾恩愛。
0355c10: 不求常住者無有出世智慧此三界之通惑也未
0355c11: 能捨離妻妾恩愛者不修出世戒定此欲界之別
0355c12: 惑也由此二惑所以常為欲界所繫。二別示六
0355c13: 天之相即為六初四天王天至六他化自在天
0355c14: 今初。
0355c15: 於邪婬中心不流逸澄鎣生明命終之後鄰於日月
0355c16: 如是一類名四天王天。
0355c17: 欲界諸天同以上品十善為因今獨舉邪婬一事
0355c18: 者由此婬欲正是生死根本故單約此以論昇沉
0355c19: 其餘可例知也據正法念處經不殺功德增上能
0355c20: 生此天今於邪婬心不流逸則不殺功德不俟言
0355c21: 矣言四天王者東方持國為乾闥婆王南方增長
0355c22: 為鳩槃荼王西方廣目為龍王北方多聞為夜叉
0355c23: 王此天離人間地四萬二千由旬身長拘盧舍四
0355c24: 分之一當此間周尺七十五丈以人間五十年為
0356a01: 一晝夜壽五百歲計人間數則是九百萬年亦復
0356a02: 有中夭者死時五衰相現甚太苦惱。二忉利
0356a03: 天。
0356a04: 於己巳妻房婬愛微薄於淨居時不得全味命終之後
0356a05: 超日月明居人間頂如是一類名忉利天。
0356a06: 正婬亦薄故超前天據正法念處經不殺不盜功
0356a07: 德增上能生此天居人間頂即指須彌山頂今望
0356a08: 之而蒼蒼者是也離地八萬四千由旬共有三十
0356a09: 三天謂四方各有八天宮殿并中間帝釋天王宮
0356a10: 殿並列而居故名三十三天天身皆長半拘盧舍
0356a11: 當周尺一百五十丈帝釋身長一拘盧舍與兜率
0356a12: 天身相等由其過去偏修恭敬業故以人間百年
0356a13: 為一晝夜壽一千歲計人間數則是三千六百萬
0356a14: 年亦有中夭及五衰相現之苦以下四天並同。
0356a15: 三須摩天。
0356a16: 逢欲暫交去無思憶於人間世動少靜多命終之後
0356a17: 於空中朗然安住日月光明上照不及是諸人等
0356a18: 自有光明如是一類名須摩天。
0356a19: 動少靜多即是兼學坐禪故能超地居而成空居
0356a20: 也據正法念處經不殺不盜不邪婬功德增上能
0356a21: 生此天離此間地去十六萬由旬有地如雲朗然
0356a22: 安住但以蓮華開合而為晝夜名須摩亦云夜
0356a23: 摩此翻時分亦翻妙善也身長周尺二百二十五
0356a24: 丈以人間二百年為一晝夜壽二千歲。四兜率
0356b01: 陀天。
0356b02: 一切時靜有應觸來未能違戾命終之後上升精微
0356b03: 不接下界諸人天境乃至劫壞三災不及如是一類
0356b04: 名兜率陀天。
0356b05: 一切時靜已巳成欲界中定故能不接下界諸人天
0356b06: 境此通指外院而言之也乃至劫壞三災不及別
0356b07: 指內院言之兜率陀亦云史此翻知足亦翻妙
0356b08: 足據正法念處經身三口四善戒功德增上能生
0356b09: 此天離此間地去三十二萬由旬有地如雲於上
0356b10: 安住身長周尺三百丈以人間四百年為一晝夜
0356b11: 壽四千歲。五樂變化天。
0356b12: 我無欲心應汝行事於橫陳時味如嚼蠟命終之後
0356b13: 生越化地如是一類名樂變化天。
0356b14: 嚼蠟以喻無味此是既成欲界中定進修未到地
0356b15: 定之境界也越化者超越下地能為變化故名樂
0356b16: 變化天亦名化樂梵稱須洹密陀也離此間地去
0356b17: 六十四萬由旬有地如雲於上安住身長三百七
0356b18: 十五丈以人間八百年為一晝夜壽八千歲。六
0356b19: 他化自在天。
0356b20: 無世間心同世行事於行事交了然超越命終之後
0356b21: 能出超化無化境如是一類名他化自在天。
0356b22: 於行事交了然超越即是已巳成未到地定并嚼蠟
0356b23: 之味而亦無也超化境謂超第五樂變化天超無
0356b24: 化境謂超前之四天梵語婆舍拔提此云他化自
0356c01: 在離此間地去一百二十八萬由旬有地如雲於
0356c02: 上安住身長四百五十丈以人間一千六百年為
0356c03: 一晝夜壽一萬六千歲又魔王宮殿亦在此天或
0356c04: 云在欲色二界中間別有魔宮也。三結成欲界
0356c05: 之名。
0356c06: 阿難如是六天形雖出動心尚交自此以還名為
0356c07: 欲界。
0356c08: 形雖出動言出於人間散動境界也心尚交言
0356c09: 下四天心俱交化樂他化心雖不交而尚交
0356c10: 此約因中言之若約果言則四王與人間同忉利
0356c11: 二根相到但出風氣無有不淨夜摩相拘為欲兜
0356c12: 率執手為欲則是心俱交化樂共笑為欲他化
0356c13: 相視為欲則是心交而不交然雖因中果上輕
0356c14: 重各殊總未離男女欲愛故同名欲界也。
0356c15: 
0356c16: 大佛頂如來密因修證了義諸菩薩萬行首楞嚴經
0356c17: 卷第八文句
