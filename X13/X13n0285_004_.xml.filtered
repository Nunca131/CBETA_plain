0279a01: 
0279a02: 
0279a03: 
0279a04: 
0279a05: 
0279a06: 
0279a07: 大佛頂如來密因修證了義諸菩薩萬行首楞嚴經
0279a08: 卷第四文句
0279a09: 唐天竺沙門般剌刺密諦　譯經
0279a10: 明菩薩沙彌古吳智旭　文句
0279a11: 明菩薩比丘溫陵道昉　參訂
0279a12: 二廣破餘疑上文就事顯理即性具相圓頓妙理
0279a13: 昭揭無餘所以當機圓悟永斷疑情今則別為二
0279a14: 乘之人法執重者雙騰二疑以求答示兼窮起妄
0279a15: 之元俾知迷悟無性從此便可稱性起修修非性
0279a16: 外矣分文為二初明事理性相本融二明迷悟因
0279a17: 緣無性。初中三初疑請二許宣三正說。初又
0279a18: 二初敘敬二歎述。今初。
0279a19: 爾時富樓那彌多羅尼子在大眾中即從座起偏袒
0279a20: 右肩右膝著地合掌恭敬而白佛言。
0279a21: 偏袒右肩者正坐聽法本皆通肩披衣今起座問
0279a22: 法故偏袒以表敬順也右膝著地名為胡跪亦表
0279a23: 敬順之意合掌以表一心以上總是恭敬之儀。
0279a24: 二歎述又二初歎教二述請。今初。
0279b01: 大威德世尊善為眾生敷演如來第一義諦。
0279b02: 智能斷惑故名大威悲能利生故名大德又折伏
0279b03: 眾生故言威攝受眾生故言德析攝並用如父如
0279b04: 母故言大威德世尊也如來第一義諦者歎前所
0279b05: 說就事顯理即性具相皆第一義惟有如來能諦
0279b06: 了之故稱如來第一義諦。二述請又三初總述
0279b07: 疑情二別述二難三請佛開示。今初。
0279b08: 世尊常推說法人中我為第一今聞如來微妙法音
0279b09: 猶如聾人逾百步外聆於蚊蚋本所不見何況得聞
0279b10: 佛雖宣明令我除惑今猶未詳斯義究竟無疑惑地
0279b11: 世尊如阿難輩雖則開悟習漏未除我等會中登無
0279b12: 漏者雖盡諸漏今聞如來所說法音尚紆疑悔。
0279b13: 此先述其疑狀并出其致疑之由也聾人喻聲聞
0279b14: 無中道智慧百步外喻佛境界去己巳甚遠蚊蚋喻
0279b15: 中道微妙法音本所不見喻聲聞慧眼不見佛中
0279b16: 道境何況得聞喻無明聾障不聞所詮實義此述
0279b17: 其疑狀也阿難一輩所知障輕故先開悟煩惱障
0279b18: 重故習漏未除我等羅漢煩惱障輕故盡諸漏所
0279b19: 知障重故尚纏疑悔此出其致疑之由由於所知
0279b20: 障重也。二別述二難又二初從陰入處界文中
0279b21: 起理違事難二從七大文中起相違性難。今
0279b22: 初。
0279b23: 世尊若復世間一切根塵陰處界等皆如來藏清淨
0279b24: 本然云何忽生山河大地諸有為相次第遷流終而
0279c01: 復始。
0279c02: 意謂陰入處界既皆藏性真理真不容妄云何現
0279c03: 見種種妄相此妄從何而生蓋不達如來指妄即
0279c04: 真無妄可撥之旨故也。二從七大文中起相違
0279c05: 性難。
0279c06: 又如來說地水火風本性圓融周法界湛然常住
0279c07: 世尊若地性云何容水水性周火則不生復云
0279c08: 何明水火二性俱空不相陵滅世尊地性障礙
0279c09: 空性通云何二俱周法界。
0279c10: 意謂地水火風等一若周更不容他不達如
0279c11: 來全性即相全相即性之旨而妄以堅礙為地性
0279c12: 潤濕為水性等故也。三請佛開示。
0279c13: 而我不知是義攸往惟願如來宣流大慈開我迷雲
0279c14: 及諸大眾作是語已巳五體投地欽渴如來無上慈誨。
0279c15: 攸往猶言所歸開我迷雲及諸大眾猶言開我及
0279c16: 大眾之迷雲。二許宣。
0279c17: 爾時世尊告富樓那及諸會中漏盡無學諸阿羅漢
0279c18: 如來今日普為此會宣勝義中真勝義性令汝會中
0279c19: 定性聲聞及諸一切未得二空迴向上乘阿羅漢等
0279c20: 皆獲一乘寂滅場地真阿練若正修行處汝今諦聽
0279c21: 當為汝說富樓那等欽佛法音默然承聽。
0279c22: 有學已巳悟故獨告無學人也前文就事顯理即性
0279c23: 具相無非勝義今更破盡事理性相餘疑名勝義
0279c24: 中真勝義性非於前勝義外別有所加但令真性
0280a01: 倍昭明耳定性聲聞偏指不迴心者未得二空謂
0280a02: 但證人空未證法空然肯迴心向大非定性也一
0280a03: 乘寂滅場地者即如來藏妙真如性唯一佛乘本
0280a04: 來寂滅依此為本修因地方是真正無喧雜處而
0280a05: 為全性起修之正行也今說此法無論迴心與不
0280a06: 迴心皆令得悟正可為法華前陣若至法華則已巳
0280a07: 開佛知見更無不迴心者亦不勞重開示矣。三
0280a08: 正說二初答迷真起妄以釋理違事難二答相隨
0280a09: 性以釋相違性難。初中二初總辨真覺二別
0280a10: 明迷悟。初又二初直指覺性本來寂照二雙破
0280a11: 覺非明與不明。今初。
0280a12: 佛言富樓那如汝所言清淨本然云何忽生山河大
0280a13: 地汝常不聞如來宣說性覺妙明本覺明妙富樓那
0280a14: 言唯然世尊我常聞佛宣說斯義。
0280a15: 此先指出本來覺性不屬迷悟以為迷悟之所依
0280a16: 也性覺本覺秪有二名終無二體不改名性固有
0280a17: 名本妙明明妙不過交互言之顯其寂而常照照
0280a18: 而常寂迷之所不能減悟之所不能增也滿慈雖
0280a19: 曰常聞實未達其旨趣故佛得以兩關勘之。二
0280a20: 雙破覺非明與不明。
0280a21: 佛言汝稱覺明為復性明稱名為覺為覺不明稱為
0280a22: 明覺富樓那言若此不明名為覺者則無所明佛言
0280a23: 若無所明則無明覺有所非覺無所非明無明又非
0280a24: 覺湛明性。
0280b01: 此文三節初佛言下是以明與不明雙徵次富樓
0280b02: 下是單領明邊而以不明為非三佛言下是雙破
0280b03: 明與不明皆非也舊解紛紛傷文失旨今不暇辨
0280b04: 但直釋出令義昭然初文不必穿鑿令深但淺淺
0280b05: 問云汝所稱覺明者為復性有所明而稱名為覺
0280b06: 為覺乃不明者而稱為明覺乎此故立明與不明
0280b07: 兩關以勘驗之富樓那即便答云若此不明名為
0280b08: 覺者則無所明意顯必有所明方可稱覺是竟墮
0280b09: 在明之一關矣佛遂雙破之云汝謂若無所明則
0280b10: 無明覺意必取有所明不知有所便非覺性矣既
0280b11: 破其所領之非恐彼轉計無明故又牒破之曰無
0280b12: 所又復非明而無明又非覺湛明性也有所非覺
0280b13: 句顯此覺性不墮明之一關無所非明二句顯此
0280b14: 覺性不墮不明一關惟其非明不明故本來不屬
0280b15: 迷悟而得為迷悟作本也。二別明迷悟二初明
0280b16: 眾生迷真成妄二明諸佛悟妄惟真。初中又三
0280b17: 初明所起妄因二明所感妄果三結果歸因。今
0280b18: 初。
0280b19: 性覺必明妄為明覺覺非所明因明立所所既妄立
0280b20: 生汝妄能無同異中熾然成異異彼所異因異立同
0280b21: 同異發明因此復立無同無異如是擾亂相待生勞
0280b22: 勞久發塵自相渾濁由是引起塵勞煩惱。
0280b23: 此正顯一念無明心中頓具世界眾生業果三種
0280b24: 相續之因也性覺必明一句即前性覺妙明本覺
0280c01: 明妙之義謂性覺必具真明此明不是有所之妄
0280c02: 明亦不是冥然不覺之無明也但真如本有隨緣
0280c03: 之用由其無始以來曾未悟故不覺念起而妄為
0280c04: 明覺是故覺性元非所明由此妄明遂立妄所所
0280c05: 既妄立隨即生汝妄能於是本無同異法性之中
0280c06: 熾然遂成能所二法之異矣此非世界相續之張
0280c07: 本乎又復異於彼之所異因異復立妄同此非十
0280c08: 方空之張本乎又既有同異發明因此復立無
0280c09: 同無異豈非眾生相續之張本乎夫一念無明不
0280c10: 起則已巳起則必成能所之異有異則必有同有異
0280c11: 有同則必有無同無異如此諸法森然頓起擾亂
0280c12: 性真兩兩相待安得不生勞慮勞慮既久安得不
0280c13: 發妄塵既有妄塵安得不相渾濁由是引起塵勞
0280c14: 煩惱豈非業果相續之張本乎是知三相續因總
0280c15: 不離於一念無明也此文舊以三細六麤釋之義
0280c16: 亦可然但令文勢斷續經旨難明今故不用設欲
0280c17: 配之亦無不可妄為明覺即無明業相立所即境
0280c18: 界相妄能即能見相境界是相分能見是見分此
0280c19: 之二分起必同時故起信論先能後所此中先所
0280c20: 後能各從語便實不相違已巳上是三細也次相待
0280c21: 生勞即六麤中智相勞久即相續相發塵即執取
0280c22: 相自相渾濁即計名字相塵勞煩惱即業相及業
0280c23: 繫苦相也無明不覺生三細境界為緣長六麤不
0280c24: 依本覺安有無明不依無明安有境界不緣境界
0281a01: 安有六麤攝六麤秪歸見相攝見相秪屬無明攝
0281a02: 無明不離本覺可謂全真成妄全妄即真矣。二
0281a03: 明所感妄果二初牒上略明二相二廣顯三種相
0281a04: 續。今初。
0281a05: 起為世界靜成空空為同世界為異彼無同異
0281a06: 真有為法。
0281a07: 承上一念無明既具三細六麤諸相由是起為世
0281a08: 界靜成空當知十方空秪是妄心中之同相
0281a09: 所成種種世界秪是妄心中之異相所成則無情
0281a10: 空界不離妄心明矣又彼同異發明所立無同無
0281a11: 異即是有情眾生謂之曰同則身命各異謂之曰
0281a12: 異則四大是均心識亦均故名無同無異然此無
0281a13: 同異法乃是因於同異發明而立的是有為之法
0281a14: 與上文本無同異之覺性實不侔矣此可見有情
0281a15: 眾生亦秪是妄心中之無同異相而已巳。二廣顯
0281a16: 三種相續三初明世界相續二明眾生相續三明
0281a17: 業果相續。今初。
0281a18: 覺明空昧相待成搖故有風輪執持世界因空生搖
0281a19: 堅明立礙彼金寶者明覺立堅故有金輪保持國土
0281a20: 堅覺寶成搖明風出風金相摩故有火光為變化性
0281a21: 寶明生潤火光上烝故有水輪含十方界火騰水降
0281a22: 交發立堅濕為巨海乾為洲潬以是義故彼大海中
0281a23: 火光常起彼洲潬中江河常注水勢劣火結為高山
0281a24: 是故山石擊則成融則成水土勢劣水抽為草木
0281b01: 是故林藪遇燒成土因絞成水交妄發生遞相為種
0281b02: 以是因緣世界相續。
0281b03: 此正明世界相續不離一念無明心也由妄為明
0281b04: 覺因明立所因所彰能能為妄覺所為頑空妄覺
0281b05: 是明頑空是昧二法相待法爾成搖故有風輪執
0281b06: 持世界可見一切風輪秪是一念中之動相耳空
0281b07: 既生搖對動成靜故曰堅明立礙謂於妄明之中
0281b08: 堅立一種礙相以與動相對也彼世界之金寶即
0281b09: 汝妄明覺體所立堅相故有金輪保持國土可見
0281b10: 一切金輪秪是一念中之堅相耳於妄心中堅覺
0281b11: 之寶既成搖明之風復出以心中妄動之風摩心
0281b12: 中妄立之金故有火光為變化性無而忽有有而
0281b13: 忽無可見一切火大秪是一念中之動靜二相所
0281b14: 摩成耳妄心堅覺之寶明既能生潤妄心變化之
0281b15: 火光又復上烝故有水輪含十方界可見一切水
0281b16: 大秪是一念中之金火二妄所烝成耳一念妄心
0281b17: 既已巳全具四大於四大中火性常騰水性常降交
0281b18: 互發生立諸堅礙遂有山河大地水勝則濕為巨
0281b19: 海火勝則乾為洲潬大者為洲小者為潬然大海
0281b20: 亦心中妄火互立故得火光常起洲潬亦藉心中
0281b21: 妄水互立故得江河常注也若妄心中之水勢甚
0281b22: 劣火勢甚勝則結為高山由此山石秪是妄心水
0281b23: 火結成故擊則成融則成水若妄心中之土勢
0281b24: 甚劣水勢甚勝則抽為草木由此草木秪是妄心
0281c01: 水土抽出故燒還成土絞還得水可見地水火風
0281c02: 全是妄心中物以此妄物於妄心中交互發生遞
0281c03: 相為種以是因緣妄有世界相續除妄心之外
0281c04: 安有少許實法可得耶此雖答示迷真成妄理不
0281c05: 違事而海中火起等義即可密釋相違性之難端
0281c06: 至後相傾相奪隨為色空等義又可兼釋理違事
0281c07: 之餘惑良由諦理圓微故使佛語巧妙若此珍之
0281c08: 味之又復應知文中似惟顯示同居世界相續之
0281c09: 相而方便實報二種世界相續亦不外此以不達
0281c10: 妄心中四大即空故有同居世界相續以不達妄
0281c11: 心中四大假名無量故有方便世界相續以不達
0281c12: 妄心中四大即中故有實報世界相續也此文舊
0281c13: 以五行生訓之甚違經旨經顯一切惟心乃用
0281c15: 五行之說云何會通若以石屬金則金能生水烏
0281c16: 能又生於火若以石為土則水火皆不應生又林
0281c17: 燒成可云火能生土因絞成水豈是木反生水
0281c18: 故知世間五行元無實義不應以彼而釋此也然
0281c19: 儒宗太極兩儀之說與此經暗合但彼不說惟
0281c20: 心所現便非正因緣境今不避繁文試一點出經
0281c21: 文所稱覺明空昧即彼所稱太極太極圓中半白
0281c22: 半黑黑表空昧白表覺明也相待生搖風輪持世
0281c23: 即彼所謂太極動而生陽以其周行地外計以為
0281c24: 天也堅明立礙金輪持國即彼所謂動極復靜靜
0282a01: 而生陰以其成形於內計以為地也火光為變化
0282a02: 性者即彼所謂體陰用陽離之象也水輪含十方
0282a03: 界者即彼所謂體陽用陰坎之象也所以先天八
0282a04: 卦乾南坤北離東坎西正彷彿此惟心四大但不
0282a05: 達惟心故云太極生兩儀兩儀生四象耳火騰水
0282a06: 降等者即彼所謂後天八卦水火為政故離南坎
0282a07: 北以表騰降之象也大約儒門計風金二大為天
0282a08: 地之體計水火二大為天地之用然後具生後天
0282a09: 五行不知太極動靜全是當人妄心動靜依此妄
0282a10: 動妄靜妄有世界相續豈有五行實法能相生
0282a12: 知太極本非心外實法只是無明迷於覺性妄成
0282a13: 阿賴耶識而此無明全體妄了無自性可得故
0282a14: 點破云無極而太極謂此太極本無所謂太極但
0282a15: 是從無住本立一切法耳後儒不達更推無極為
0282a16: 太極本失旨甚矣又孔子易傳亦云易有太極乃
0282a17: 密指易理為隨緣不變不變隨緣之藏心特以機
0282a18: 緣未到不得明言此又菩薩苦心不可不知。二
0282a19: 明眾生相續。
0282a20: 復次富樓那明妄非他覺明為咎所妄既立明理不
0282a21: 踰以是因緣聽不出聲見不超色色香味觸六妄成
0282a22: 就由是分開見覺聞知同業相纏合離成化見明色
0282a23: 發明見想成異見成憎同想成愛流愛為種納想為
0282a24: 胎交遘發生吸引同業故有因緣生羯羅藍遏蒲曇
0282b01: 等胎卵濕化隨其所應卵惟想生胎因情有濕以合
0282b02: 感化以離應情想合離更相變易所有受業逐其飛
0282b03: 沉以是因緣眾生相續。
0282b04: 此明眾生相續亦不離一念無明心也故牒前文
0282b05: 而示之曰復次眾生之明妄非他即是覺性起於
0282b06: 妄明為咎由其所妄既立遂使能明之理不踰以
0282b07: 是因緣聽不出聲見不超色所中之色聲香味觸
0282b08: 法六妄成就由是分開妄能而為見覺聞知之六
0282b09: 根此即前文所謂結暗為色後文所謂見精映色
0282b10: 結色成根等也既有此妄六根則念念執之為
0282b11: 我如頻伽瓶滿中擎空遂為生死輪迴之本必招
0282b12: 胎卵濕化之形胎卵二生則同業相纏濕化二生
0282b13: 則合離成化且如胎生之始由彼妄六根中陰
0282b14: 之身於有緣處見有一點明相所欲之色發現在
0282b15: 前依此明見便成婬欲之想男見父而憎女見母
0282b16: 而憎男見母而妄想謂妻故成愛女見父而妄想
0282b17: 謂夫故成愛流注此愛以為受生種子納彼妄想
0282b18: 於父精母血之中而得成胎此由男女交遘發生
0282b19: 吸引彼同業有緣之中陰故有因緣生初七日之
0282b20: 羯羅藍猶如凝滑二七日之遏蒲曇其狀如皰三
0282b21: 七日之蔽尸猶如軟肉四七日之羯南猶如堅肉
0282b22: 五七日之羅奢佉分開四支名為形位乃至十
0282b23: 月而出胎也如此胎卵濕化四生隨其所感業緣
0282b24: 而隨應之卵惟想生如雄鳴上風雌鳴下風之類
0282c01: 此與七趣文中情想不同彼以思善為想念惡為
0282c02: 情此以男女愛慕為想綢繆為情也惟想故藉四
0282c03: 緣生一業二父三母四煖以羯羅藍為初生相因
0282c04: 情故藉三緣生一業二父三母以遏蒲曇為胎卵
0282c05: 漸分之相合感故藉二緣生一業二濕以蔽尸為
0282c06: 初生相離應故惟一緣生所謂業力以羯南為初
0282c07: 生相眾生無始以來或情變為想想易為情合變
0282c08: 成離離易為合等更相變易種種不同所有受業
0282c09: 無不隨業成報逐其善業則四生皆有飛舉之樂
0282c10: 逐其惡業則四生皆有沉墜之苦以是因緣眾生
0282c11: 相續明其但是覺明為咎更無他因也此雖但明
0282c12: 六凡眾生相續之相而方便實報土中三乘眾生
0282c13: 相續亦可例知所謂投真諦胎投俗諦胎投中諦
0282c14: 胎出見思卵出塵沙卵出無明卵見思習
0282c15: 潤塵沙習潤無明習潤潤即是濕空觀化假觀化
0282c16: 中道化乃至界外情想合離以理思之。三明業
0282c17: 果相續。
0282c18: 富樓那想愛同結愛不能離則諸世間父母子孫相
0282c19: 生不斷是等則以欲貪為本貪愛同滋貪不能止則
0282c20: 諸世間胎卵濕化隨力強弱遞相吞食是等則以殺
0282c21: 貪為本以人食羊羊死為人人死為羊如是乃至十
0282c22: 生之類死死生生互來相噉惡業俱生窮未來際是
0282c23: 等則以盜貪為本汝負我命我還汝債以是因緣經
0282c24: 百千劫常在生死汝愛我心我憐汝色以是因緣經
0283a01: 百千劫常在纏縛惟殺盜婬三為根本以是因緣業
0283a02: 果相續。
0283a03: 此明業果相續總不離一念妄貪也真如不守自
0283a04: 性妄為明覺最初一念貪明己巳為眾貪之本由其
0283a05: 所貪益劣造業益惡感果益苦一切瞋癡慢等皆
0283a06: 由貪生故獨指三貪為業果根本也十生者於十
0283a07: 二類生中惟除土木金石空散消沉不可食故互
0283a09: 肯與人食橫取食之盜莫大焉故約互傷名殺約
0283a10: 互取名盜此特舉業之最重者言耳若統論惡業
0283a11: 則有十惡不止身三又統論業果則有善惡不動
0283a12: 三業招感三界有漏苦樂不動三果故下文云有
0283a13: 名鬼倫無名天趣有無相傾起輪迴性也又偏真
0283a14: 業感方便果緣了業感實報果通前三界業果總
0283a15: 是迷中妄業妄果如水成惟稱性業感寂光果
0283a16: 即是悟中真業真果如水成又婬論事婬理婬
0283a17: 殺論事殺理殺盜論事盜理盜以成同居方便實
0283a18: 報三種業果相續可以意知文中汝負我命我還
0283a19: 汝債二句互相影略結成殺盜二貪汝愛我心我
0283a20: 憐汝色二句亦互相影略結成欲貪餘並可解。
0283a21: 三結果歸因。
0283a22: 富樓那如是三種顛倒相續皆是覺明明了知性因
0283a23: 了發相從妄見生山河大地諸有為相次第遷流因
0283a24: 此妄終而復始。
0283b01: 前已巳示從因感果今更結屬果惟妄因別無實
0283b02: 法也三種顛倒相續者始則似有世界乃有眾生
0283b03: 有眾生乃有業果後則由業果不斷故眾生不斷
0283b04: 由眾生不斷故世界不斷然皆非心外有實顛倒
0283b05: 不過皆是覺明體中妄生明了知性因此妄了發
0283b06: 起所知妄相從於妄有能見而生耳此中明了知
0283b07: 性即牒前妄為明覺是業相也因了發相即牒前
0283b08: 因明立所是境界相也從妄見生即牒前生汝妄
0283b09: 能從此妄能生一切法是能見相也今之山河大
0283b10: 地諸有為相次第遷流不過因此妄微細三相
0283b11: 為本遂成六麤諸相終而復始豈有他哉。二明
0283b12: 諸佛悟妄惟真二初領義起疑二舉喻答釋。今
0283b13: 初。
0283b14: 富樓那言若此妙覺本妙覺明與如來心不增不減
0283b15: 無狀忽生山河大地諸有為相如來今得妙空明覺
0283b16: 山河大地有為習漏何當復生。
0283b17: 此領上文眾生迷真成妄之旨而翻疑真能起妄
0283b18: 也故曰若此眾生所具妙覺之體本來如此之妙
0283b19: 如此覺明不假修證與如來心不增不減而無狀
0283b20: 忽生山河大地諸有為相則如來今得妙空明覺
0283b21: 乃與眾生元始一般不識山河大地有為習漏何
0283b22: 時亦當無狀復生耶據此問意有二種迷一者不
0283b23: 達只今眾生現行無明及所見山河大地元非實
0283b24: 有二者不達生佛雖復理同一惟性德一有修德
0283c01: 故佛須以四喻而兼答之。二舉喻答釋二初喻
0283c02: 妄因妄果其體本真二喻真智真斷不重起妄。
0283c03: 今初。
0283c04: 佛告富樓那譬如迷人於一聚落惑南為北此迷為
0283c05: 復因迷而有因悟而出富樓那言如是迷人亦不因
0283c06: 迷又不因悟何以故迷本無根云何因迷悟非生迷
0283c07: 云何因悟佛言彼之迷人正在迷時有悟人指示
0283c08: 令悟富樓那於意云何此人縱迷於此聚落更生迷
0283c09: 不不也世尊富樓那十方如來亦復如是此迷無本
0283c10: 性畢竟空昔在迷時亦本無迷但是似有迷精妄覺今一覺迷則
0283c11: 迷永滅而覺不生迷矣亦如翳人見空中華翳病若
0283c12: 除華於空滅忽有愚人於彼空華所滅空地待華更
0283c13: 生汝觀是人為愚為慧富樓那言空元無華妄見生
0283c14: 滅見華滅空已巳是顛倒敕令更出斯實狂癡云何更
0283c15: 名如是狂人為愚為慧佛言如汝所解云何問言諸
0283c16: 佛如來妙覺明空何當更出山河大地。
0283c17: 初迷方喻以喻妄因本空二空華喻以喻妄果非
0283c18: 有所以開其實有現行無明及山河大地之迷意
0283c19: 謂眾生分中尚無無明及山河大地生相況諸佛
0283c20: 乎文並可知。二喻真智真斷不重起妄。
0283c21: 又如金雜於精金其金一純更不成雜如木成
0283c22: 不重為木諸佛如來菩提涅槃亦復如是。
0283c23: 金喻菩提智德無變喻涅槃斷德無生所以開
0283c24: 其但知性德不知修德之迷意謂精金已巳經鍊
0284a01: 木已巳自燒成豈同在纏本覺而已巳然本妙覺明
0284a02: 妙空明覺離過絕非言辯莫及故須合此四喻方
0284a03: 可庶幾若但用前二喻未顯生佛永殊若但用後
0284a04: 二喻未顯生佛平等今以後喻合前則知六而常
0284a05: 即以前喻合後則知即而常六又依前二喻不須
0284a06: 移方滅華但貴指迷拭翳則知無修而修依後二
0284a07: 喻雖用紅爐烈火原是本具金則知修而無修
0284a08: 矣。二答相隨性以釋相違性難二初牒問二
0284a09: 正答。今初。
0284a10: 富樓那又汝問言地水火風本性圓融周法界疑
0284a11: 水火性不相陵滅又徵空及諸大地俱法界不
0284a12: 合相容。
0284a13: 此牒其第二從七大中所起相違性難而答之也。
0284a14: 二正答二初舉喻二法合。今初。
0284a15: 富樓那譬如空體非相而不拒彼諸相發揮所
0284a16: 以者何富樓那彼太空日照則明雲屯則暗風搖
0284a17: 則動霽澄則清氣凝則濁土積成霾水澄成映於意
0284a18: 云何如是殊方諸有為相為因彼生為復空有若因
0284a19: 彼生富樓那且日照時既是日明十方世界同為日
0284a20: 色云何空中更見圓日若是空明空應自照云何中
0284a21: 宵雲霧之時不生光耀當知是明非日非空不異空
0284a22: 日。
0284a23: 此中譬如空下先舉喻顯其相容於意云何下
0284a24: 次推徵示其妄也妙覺明心無物可譬權以
0284b01: 空譬之而以明暗動清濁霾映七種諸有為相權
0284b02: 喻七大然不必一一分配但總顯空非七相不
0284b03: 拒七相發揮以喻藏性非七大不拒七大發揮而
0284b04: 已巳推徵中但推明相一種以例其餘若此明相從
0284b05: 日而生不藉空則應十方同為日色云何空中
0284b06: 更見圓日若從空生空應自照何待日明若云空
0284b07: 日共生則此明相那一半是空生那一半是日生
0284b08: 又設使空日和合成此全明則日去空在應有半
0284b09: 明何故全暗故曰非日非空然離空日何處有明
0284b10: 故曰不離空日既此明相無生無性當知七相皆
0284b11: 無生無性矣。二法合二初正合上喻二重明理
0284b12: 性。今初。
0284b13: 觀相元妄無可指陳猶邀空華結為空果云何詰其
0284b14: 相陵滅義觀性元真唯妙覺明妙覺明心先非水火
0284b15: 云何復問不相容者此段錯簡宜在無可憑據之下真妙覺明亦復
0284b16: 如是汝以空明則有空現地水火風各各發明則各
0284b17: 各現若俱發明則有俱現云何俱現富樓那如一水
0284b18: 中現於日影兩人同觀水中之日東西各行則各有
0284b19: 日隨二人去一東一西先無準的不應難言此日是
0284b20: 一云何各行各日既雙云何現二宛轉妄無可憑
0284b21: 據此下宜接觀相元妄一段。
0284b22: 真妙覺明亦復如是者合上太空喻也空明空
0284b23: 現地水火風各各發明各各現者合上日照則明
0284b24: 雲屯則暗等喻也俱發俱現則非太之所能譬
0284c01: 故更巧借日影譬之若知二人所見各是全日元
0284c02: 無二日則知水火等相皆是全體藏性亦無二性
0284c03: 矣故即以法結示之曰若但觀七大之相則元是
0284c04: 妄無可指陳猶邀空華結為空果云何詰其相
0284c05: 陵滅義若深觀七大之性則全體元真只此七大
0284c06: 惟是妙覺明心則水本非水火本非火云何復問
0284c07: 不相容者先字訓作本字非先後之先也倘謂性
0284c08: 本先非水火後來方有水火妄相則本無今有性
0284c09: 相分途其去冥諦神我邪計不遠矣慎之慎之。
0284c10: 二重明理性三初明不變隨緣用二明隨緣不變
0284c11: 體三結責迷情。今初。
0284c12: 富樓那汝以色空相傾相奪於如來藏而如來藏隨
0284c13: 為色空周法界是故於中風動空澄日明雲暗眾
0284c14: 生迷悶背覺合塵故發塵勞有世間相我以妙明不
0284c15: 滅不生合如來藏而如來藏唯妙覺明圓照法界是
0284c16: 故於中一為無量無量為一小中現大大中現小不
0284c17: 動道場十方界身含十方無盡空於一毛端現
0284c18: 寶王剎坐微塵裡轉大法輪滅塵合覺故發真如妙
0284c19: 覺明性。
0284c20: 此中文有二節初汝以色空下是明藏性不變之
0284c21: 體隨九界眾生心應其所知之量循業發現為九
0284c22: 界七大次我以妙明下是明藏性不變之理隨佛
0284c23: 界眾生心應其所知之量循業發現為佛界七大
0284c24: 也初文汝字雖指滿慈意實指九界眾生繇其
0285a01: 生相無明未破色空情見未忘故以此色空相傾
0285a02: 相奪於如來藏而藏性不變之體隨於染緣以為
0285a03: 九界色空各各周法界猶如太不拒諸相發
0285a04: 揮是故於中妄有風動空澄日明雲暗等事也此
0285a05: 由九界眾生迷於藏性悶於無明本有覺性非背
0285a06: 而背妄塵相無合而合故發三惑塵勞有實報
0285a07: 方便同居諸世間相也次文我字攝十方三世
0285a08: 一切諸佛由其稱本覺性起始覺智此智照而常
0285a09: 寂全修即性故名妙明不滅不生以此合如來藏
0285a10: 不變之體而如來藏隨於淨緣唯妙覺明圓照法
0285a11: 界是故一亦藏性無量亦藏性小亦藏性大亦藏
0285a12: 性道場亦藏性十方亦藏性身亦藏性空亦藏性
0285a13: 毛端亦藏性剎亦藏性微塵亦藏性法輪亦藏性
0285a14: 一不為少無量非多乃至微塵不小法輪不大此
0285a15: 由如來達塵非塵故無滅言滅了塵即覺故無合
0285a16: 說合故發真如妙覺明性惟有如如及如如智也。
0285a17: 二明隨緣不變體上文已巳明如來藏性隨染淨
0285a18: 緣具成十界隨九界心如水成隨佛界心如
0285a19: 成水今則指此水之性同一濕性也文分為三
0285a20: 初明隨緣不變如實空義二明隨緣不變如實不
0285a21: 空義三明隨緣不變遮照同時義。今初。
0285a22: 而如來藏本妙圓心非心非空非地非水非風非火
0285a23: 非眼非耳鼻舌身意非色非聲香味觸法非眼識界
0285a24: 如是乃至非意識界非明無明明無明盡如是乃至
0285b01: 非老非死非老死盡非苦非集非滅非道非智非得
0285b02: 非檀那布施非尸羅戒非毗梨耶精進非羼提忍辱非禪那
0285b03: 定非般剌刺若智慧非波羅蜜多到彼岸亦云度無極如是乃至非
0285b04: 怛闥阿竭如來非阿羅訶應供三耶三菩正知非大涅槃
0285b05: 滅度非常非樂非我非淨。
0285b06: 此顯藏性正隨緣時所有十界染淨諸法隨拈一
0285b07: 法無不皆是圓融真諦一切俱非即藏性如實空
0285b08: 義正隨緣而常不變也言如來藏本妙圓心者重
0285b09: 一圓字為顯性量首言非心者即指心法次非空
0285b10: 乃至非波羅蜜多者指眾生法次如是乃至等者
0285b11: 即指佛法意顯心佛眾生三無差別一非一切非
0285b12: 也又眾生法中非空至非意識界是六凡法豎三
0285b13: 諦中屬於俗諦非明無明至老死盡是緣覺法非
0285b14: 苦至非得是聲聞法此二屬於真諦非檀那至波
0285b15: 羅蜜多是菩薩法并後佛法同屬中諦今一切俱
0285b16: 非所謂一空一切空假中皆空不思議大真諦也
0285b17: 緣覺法中言明無明者由妄明故便有無明或以
0285b18: 初一明字指彼觀因緣智亦可非今所重不須辨
0285b19: 之。二明隨緣不變如實不空義。
0285b20: 以是俱非世出世故即如來藏元明心妙即心即空
0285b21: 即地即水即風即火即眼即耳鼻舌身意即色即聲
0285b22: 香味觸法即眼識界如是乃至即意識界即明無明
0285b23: 明無明盡如是乃至即老即死即老死盡即苦即集
0285b24: 即滅即道即智即得即檀那即尸羅即毗梨耶即羼
0285c01: 提即禪那即般剌刺若即波羅蜜多如是乃至即怛闥
0285c02: 阿竭即阿羅訶三耶三菩即大涅槃即常即樂即我
0285c03: 即淨。
0285c04: 此顯十界染淨諸法隨拈一法無不皆是圓融俗
0285c05: 諦一切俱即即藏性如實不空義正隨緣而常不
0285c06: 變也以是俱非世出世故結上起下非六凡故非
0285c07: 世非四聖故非出世由其一切俱非所以一切俱
0285c08: 即故此句宜屬此也元明心妙重一妙字為顯性
0285c09: 具心佛眾生一即一切即又三諦俱即所謂一假
0285c10: 一切假空中皆假不思議大俗諦也。三明隨緣
0285c11: 不變遮照同時義。
0285c12: 以是俱即世出世故即如來藏妙明心元離即離非
0285c13: 是即非即。
0285c14: 此顯十界染淨諸法隨拈一法無不皆是圓融中
0285c15: 諦一切雙遮雙照即藏性遮照同時義正隨緣而
0285c16: 常不變也以是俱即句亦是結上起下由此俱非
0285c17: 而又俱即所以即是妙明心元此句重一元字為
0285c18: 顯性體心佛眾生一遮照一切遮照又三諦俱遮
0285c19: 俱照即所謂一中一切中空假俱中不思議大中
0285c20: 諦也離即離非者雙遣上文俱非俱即二義是即
0285c21: 非即者雙收上文俱非俱即二義仍須略約心佛
0285c22: 眾生三法廣約十界三諦以辨其相所謂離即心
0285c23: 離非心是即心是非心離即空離非空是即空是
0285c24: 非空乃至離即淨離非淨是即淨是非淨等可以
0286a01: 意知不能繁述然此圓融藏性一體三義在十
0286a02: 界三諦及心佛眾生三法之中無不各各圓融若
0286a03: 不再為點示仍恐讀者封文失旨請稍陳之如來
0286a04: 既指陰入處界七大等法全是藏性須就此法以
0286a05: 觀藏性且如佛法之中舉一如來名號此如來名
0286a06: 非心非空非地非水乃至非我非淨此如來名即
0286a07: 心即空乃至即我即淨此如來名離即離非是即
0286a08: 非即其餘一切佛法亦復如是又如眾生法中舉
0286a09: 一地大此地非心非空非地非水乃至非我非淨
0286a10: 此地即心即空即地即水乃至即我即淨此地離
0286a11: 即離非是即非即其餘一切眾生依正亦復如是
0286a12: 又如心法之中舉此現前一念介爾之心此介爾
0286a13: 心非心非空乃至非我非淨此介爾心即心即空
0286a14: 乃至即我即淨此介爾心離即離非是即非即其
0286a15: 餘一切諸心心所亦復如是由此即事之理具足
0286a16: 即理之事方成事事無礙法界否則諸佛所證非
0286a17: 即眾生所有何名三無差別思之思之又復應知
0286a18: 此中所顯圓融藏性即是前三卷中所明更非別
0286a19: 義蓋一切俱非即周法界義由其性量廓徹故
0286a20: 不可喚作一物也一切俱即即性色真空性空真
0286a21: 色義及循業發現義由其性具諸法故法法皆是
0286a22: 也離即離非是即非即即清淨本然義由其性體
0286a23: 妙絕故遮照同時也又一切俱非即性真常中求
0286a24: 於去來迷悟生死了無所得義一切俱即即幻妄
0286b01: 稱相義離即離非是即非即即其性真為妙覺明
0286b02: 體義又一切俱非即是離一切相一切俱即即是
0286b03: 即一切法離即離非是即非即即雙收二句又一
0286b04: 切俱非故指皆是物無是見者一切俱即故微細
0286b05: 發明無非見者離即離非是即非即故曰元是菩
0286b06: 提妙淨明體云何於中有是非是又一切俱非故
0286b07: 正破七處非心一切俱即故密顯七處咸離即
0286b08: 離非是即非即故名大佛頂首楞嚴王三昧又一
0286b09: 切俱非故性明一切俱即故性淨離即離非是即
0286b10: 非即故名常住真心性淨明體前云勝義中真勝
0286b11: 義性此之謂也。三結責迷情。
0286b12: 如何世間三有眾生及出世間聲聞緣覺以所知心
0286b13: 測度如來無上菩提用世語言入佛知見譬如琴瑟
0286b14: 箜篌琵琶雖有妙音若無妙指終不能發汝與眾生
0286b15: 亦復如是寶覺真心各各圓滿如我按指海印發光
0286b16: 汝暫舉心塵勞先起由不勤求無上覺道愛念小乘
0286b17: 得少為足。
0286b18: 三諦圓融之本理名為如來無上菩提三觀圓明
0286b19: 之智眼名為佛之知見豈凡夫滯有二乘滯空之
0286b20: 心所能測度豈世間因緣自然種種語言所能得
0286b21: 入哉次以琴瑟等物喻現前陰入處界大等以妙
0286b22: 音喻藏性妙理以妙指喻了義修證以汝與眾生
0286b23: 合琴瑟等喻以寶覺真心各各圓滿合各有妙音
0286b24: 喻以按指合喻中妙指義以海印發光合喻中妙
0286c01: 音發義以汝暫舉心合無妙指喻以塵勞先起合
0286c02: 不發妙音喻海印者三昧之名得此三昧炳現世
0286c03: 出世間一切諸法猶如大海閻浮提影悉於中現
0286c04: 也由不勤求等者出其無有妙指之由由於愛念
0286c05: 小乘所以迷理無明全在舉心便屬塵勞不得大
0286c06: 用現前也。二明迷悟因緣無性前文既舉寶覺
0286c07: 真心各各圓滿但由迷悟不同致使大用不現又
0286c08: 恐愚者以迷悟因緣為有實法今故重明其無性
0286c09: 也文分為二初答滿慈重徵妄因二答阿難再執
0286c10: 緣起。初中二初問二答。今初。
0286c11: 富樓那言我與如來寶覺圓明真妙淨心無二圓滿
0286c12: 而我昔遭無始妄想乃在輪迴今得聖乘猶未究竟
0286c13: 世尊諸妄一切圓滅獨妙真常敢問如來一切眾生
0286c14: 何因有妄自蔽妙明受此淪溺。
0286c15: 前文是問山河大地諸有為相生續之因故明迷
0286c16: 真成妄咎在無明今文更問無明以何為因故曰
0286c17: 何因有妄也幽溪云雖問生妄之因正欲顯息妄
0286c18: 之因故佛隨以真亦無得答之。答中二初明妄
0286c19: 本無因二明真亦無得。初又三初立喻二顯法
0286c20: 三結合。今初。
0286c21: 佛告富樓那汝雖除疑餘惑未盡我以世間現前諸
0286c22: 事今復問汝汝豈不聞室羅城中演若達多忽於晨
0286c23: 朝以鏡照面愛鏡中頭眉目可見瞋責己巳頭不見面
0286c24: 目以為魑魅無狀狂走於意云何此人何因無故狂
0287a01: 走富樓那言是人心狂更無他故。
0287a02: 除疑者事理性相已巳無疑也餘惑未盡者迷悟情
0287a03: 量猶未捨也演若達多此云祠授愛鏡中頭眉目
0287a04: 可見喻妄取幻境瞋責己巳頭不見面目喻迷背真
0287a05: 性當知凡夫愛妄有而不見真空二乘愛偏空而
0287a06: 不見妙有菩薩愛萬行而不見中道別教愛但中
0287a07: 而不見法界皆狂走也答言是人心狂更無他故
0287a08: 則知妄本無因矣。二顯法。
0287a09: 佛言妙覺明圓本圓明妙既稱為妄云何有因若有
0287a10: 所因云何名妄自諸妄想展轉相因從迷積迷以歷
0287a11: 塵劫雖佛發明猶不能返如是迷因因迷自有識迷
0287a12: 無因妄無所依尚無有生欲何為滅得菩提者如寤
0287a13: 時人說夢中事心縱精明欲何因緣取夢中物。
0287a14: 妙覺明圓指眾生所具之理性也本圓明妙言其
0287a15: 不假修成也真本無妄則妄性本空安得有因有
0287a16: 因便非妄矣如是迷因二句不是說其因迷生迷
0287a17: 因迷因悟上文已巳曾雙破今言如是迷因正因
0287a18: 迷惑不達無因所以非有而常自有也若識得迷
0287a19: 本無因則便知妄想無性更何所依最初尚無有
0287a20: 生後將何為滅直如夢中之物醒後安可取哉。
0287a21: 三結合。
0287a22: 況復無因本無所有如彼城中演若達多豈有因緣
0287a23: 自怖頭走忽然狂歇頭非外得縱未歇狂亦何遺失
0287a24: 富樓那妄性如是因何為在。
0287b01: 承上文言夢中之物醒時了不可取況復此妄一
0287b02: 總無因本無所有直如達多狂走終不可言照鏡
0287b03: 是其因緣以人皆照鏡不狂走故故知忽然狂歇
0287b04: 頭非外得可喻如來之妙覺明圓縱未歇狂亦何
0287b05: 遺失可喻眾生之本圓明妙矣結妄無因可知。
0287b06: 二明真亦無得二初法二喻。今初。
0287b07: 汝但不隨分別世間業果眾生三種相續三緣斷故
0287b08: 三因不生則汝心中演若達多狂性自歇歇即菩提
0287b09: 勝淨明心本周法界不從人得何藉劬勞肯綮修證。
0287b10: 富樓那等既證無漏已巳斷三緣秪因法執未破不
0287b11: 知世間業果眾生三種相續全無實性是故隨此
0287b12: 妄分別便謂有三界可出有涅槃可證還似達
0287b13: 多怖頭狂走今但須不隨此妄分別則三緣業
0287b14: 已巳先斷三種相續妄因亦復不生而狂性自歇歇
0287b15: 即菩提矣肯綮者筋聚會之處何藉劬勞肯綮
0287b16: 修證言不待勞筋苦骨也此為滿慈輩已巳斷煩惱
0287b17: 者言之若統論修證要途則不隨分別是從理以
0287b18: 開圓解三緣斷故是從事以起實修事理雙進方
0287b19: 能直下了當蓋雖斷三緣而仍隨分別則成人天
0287b20: 二乘偽果不斷三緣而駕言於不隨分別則墮善
0287b21: 星比丘覆轍故須事理並進也又三緣斷故三因
0287b22: 不生者由無殺盜婬之業果則無眾生無眾生則
0287b24: 二喻。
0287c01: 譬如有人於自衣中繫如意珠不自覺知窮露他方
0287c02: 乞食馳走雖實貧窮珠不曾失忽有智者指示其珠
0287c03: 所願從心致大饒富方悟神珠非從外得。
0287c04: 此與法華珠喻不同彼喻十六王子結緣繫了因
0287c05: 珠此喻各各自具正因珠也智者指示其珠喻如
0287c06: 來開示藏性。二答阿難再執緣起二初疑問二
0287c07: 示答。今初。
0287c08: 即時阿難在大眾中頂禮佛足起立白佛世尊現說
0287c09: 殺盜婬業三緣斷故三因不生心中達多狂性自歇
0287c10: 歇則菩提不從人得斯則因緣皎然明白云何如來
0287c11: 頓棄因緣我從因緣而心得開悟世尊此義何獨
0287c12: 我等年少有學聲聞今此會中大目犍連及舍利弗
0287c13: 須菩提等從老梵志聞佛因緣發心開悟得成無漏
0287c14: 今說菩提不從因緣則王舍城拘舍梨等所說自然
0287c15: 成第一義惟垂大悲開發迷悶。
0287c16: 此執如來現說因緣之言而翻難前文排擯因緣
0287c17: 之義所以曲為末世眾生釋疑滯也。二示答二
0287c18: 初破疑二誡勸。初中二初即喻推破二合法結
0287c19: 顯。初又二初立二執二破二執。今初。
0287c20: 佛告阿難即如城中演若達多狂性因緣若得滅除
0287c21: 則不狂性自然而出因緣自然理窮於是。
0287c22: 阿難本執下文法喻成難今即以彼法喻而答釋
0287c23: 之理窮於是者言汝所執因緣自然之理極盡於
0287c24: 此而已巳下乃破其無實理也。二破二執又二初
0288a01: 正破二執二悟本俱非。初又二初約頭破二約
0288a02: 狂破。今初。
0288a03: 阿難演若達多頭本自然本自其然無然非自何因
0288a04: 緣故怖頭狂走若自然頭因緣故狂何不自然因緣
0288a05: 故失本頭不失狂怖妄出曾無變易何藉因緣。
0288a06: 此明頭非自然因緣以喻真體非自然因緣也先
0288a07: 明頭非自然故云設使達多頭本自然則本自其
0288a08: 然無然而非自矣何因緣故而又怖頭狂走耶次
0288a09: 明頭非因緣故云若使自然之頭實以因緣故狂
0288a10: 何不使此自然之頭隨於因緣故失今即本頭不
0288a11: 失而狂怖妄出生其頭曾無變易何藉於因緣
0288a12: 耶是真體上決無自然因緣之理可得矣。二約
0288a13: 狂破。
0288a14: 本狂自然本有狂怖未狂之際狂何所潛不狂自然
0288a15: 頭本無妄何為狂走。
0288a16: 此明狂非自然因緣以喻妄亦非自然因緣也先
0288a17: 明狂非自然故云設使本狂自然則是本有在怖
0288a18: 矣未狂之際狂於何所潛耶次明狂非因緣故云
0288a19: 設使不狂自然則狂必藉因緣今頭本無妄何為
0288a20: 狂走狂豈有因緣耶是妄法上亦決無自然因緣
0288a21: 之理可得矣夫真妄二處求自然因緣之理俱不
0288a22: 可得則其理不已巳窮乎。二悟本俱非。
0288a23: 若悟本頭識知狂走因緣自然俱為戲論。
0288a24: 悟本頭者知此頭不變隨緣故有狂走狂歇之不
0288b01: 同故非自然知此頭隨緣不變不因狂走狂歇為
0288b02: 有無故非因緣識知狂走者知狂無體性故非自
0288b03: 然知狂無來歷故非因緣也。二合法結顯三初
0288b04: 直結法二重簡非三正指是。今初。
0288b05: 是故我言三緣斷故即菩提心。
0288b06: 此語超略具足應云三緣斷故三因不生狂性自
0288b07: 歇歇即菩提也夫言三緣斷故三因不生則有似
0288b08: 因緣矣而復云即菩提心則喻如頭非外得豈因
0288b09: 緣乎又即菩提心則有似自然矣而必以三緣斷
0288b10: 故方為歇即菩提則喻如狂歇方万悟本頭豈自然
0288b11: 乎全性成修全修顯性此真無戲論法也。二重
0288b12: 簡非。
0288b13: 菩提心生生滅心滅此但生滅滅生俱盡無功用道
0288b14: 若有自然如是則明自然心生生滅心滅此亦生滅
0288b15: 無生滅者名為自然猶如世間諸相雜和成一體者
0288b16: 名和合性非和合者稱本然性。
0288b17: 此恐生滅情計未忘還於無戲論法而起戲論故
0288b18: 須重重簡拂之也意謂我所言三緣斷故即菩提
0288b19: 心者非謂有三緣可滅有菩提始生也若逐語生
0288b20: 解妄計有菩提心生生滅心滅此則但成生滅戲
0288b21: 論矣惟滅生俱盡方為無功用道方是無戲論法
0288b22: 而所謂無功用道亦非自然也若又計無功用為
0288b23: 有自然如是則又發明自然心生生滅心滅此亦
0288b24: 但成生滅戲論矣然此無生滅法即是無戲論法
0288c01: 而亦非自然也若又以無生滅者名為自然猶如
0288c02: 世間諸相雜和成一體者名和合性非和合者稱
0288c03: 本然性總是妄立對待名字皆戲論耳。三正指
0288c04: 是。
0288c05: 本然非然和合非合合然俱離離合俱非此句方名
0288c06: 無戲論法。
0288c07: 此承上文簡拂一切戲論而示之曰詎知本然之
0288c08: 性雖不變而舉體隨緣故非自然和合之相雖隨
0288c09: 緣而全體不變故非和合是故和合自然二俱遠
0288c10: 離離之與合亦復俱非此句方名無戲論法耳離
0288c11: 者非和合非自然雙遮句也合者亦和合亦自然
0288c12: 雙照句也遮照俱非故云離合俱非。二誡勸二
0288c13: 初誡徒聞無功二勸真修有益。今初。
0288c14: 菩提涅槃尚在遙遠非汝歷劫辛勤修證雖復憶持
0288c15: 十方如來十二部經清淨妙理如恒河沙秪益戲論
0288c16: 汝雖談說因緣自然決定明了人間稱汝多聞第一
0288c17: 以此積劫多聞熏習不能免離摩登伽難何須待我
0288c18: 佛頂神摩登伽心婬火頓歇得阿那含於我法中
0288c19: 成精進林愛河乾枯令汝解脫。
0288c20: 二勸真修有益。
0288c21: 是故阿難汝雖歷劫憶持如來祕密妙嚴不如一日
0288c22: 修無漏業遠離世間憎愛二苦如摩登伽宿為婬女
0288c23: 由神力銷其愛欲法中今名性比丘尼與羅母
0288c24: 耶輸陀羅同悟宿因知歷世因貪愛為苦彼二人者皆以一
0289a01: 念熏修無漏善故或得證三果而出纏或證四果而蒙授第一尊
0289a02: 記云何汝乃自欺尚留觀聽。
0289a03: 問曰前云何藉劬勞肯綮修證此云非汝歷劫辛
0289a04: 勤修證等何相反耶答曰滿慈已巳盡諸漏但紆疑
0289a05: 悔故疑悔一除直下了當阿難雖已巳開悟習漏未
0289a06: 除欲證真智真斷須修無漏勝業然無漏業亦只
0289a07: 是不隨分別三種相續所謂即以所悟真因淨除
0289a08: 現業而已巳非別有法可修也修即無修故云歇即
0289a09: 菩提無修非是不修故云不如一日修無漏業所
0289a10: 謂性修交成性修不二恰恰相成安得相反耶夫
0289a11: 修則一念亦勝一日亦勝何況歷劫不修則積劫
0289a12: 多聞尚無實益何況無聞此正勗修以啟下文言
0289a13: 尚留觀聽者責其不能反見見自性反聞聞自性
0289a14: 而猶逐妄緣也從初卷正宗分起至此是顯如來
0289a15: 藏妙真如性圓三諦理一大科竟。二示不生滅
0289a16: 為本修因妙三觀門有二初為當機示圓通本根
0289a17: 二為末世示道場方法。初中二初歎領述請二
0289a18: 宣示法義。今初。
0289a19: 阿難及諸大眾聞佛示誨疑惑銷除心悟實相身意
0289a20: 輕安得未曾有重復悲淚頂禮佛足長跪合掌而白
0289a21: 佛言無上大悲清淨寶王善開我心能以如是種種
0289a22: 因緣方便提獎引諸沉冥出於苦海世尊我今雖承
0289a23: 如是法音知如來藏妙覺明心十方界含育如來
0289a24: 十方國土清淨寶嚴妙覺王剎如來復責多聞無功
0289b01: 不逮修習我今猶如旅泊之人忽蒙天王賜與華屋
0289b02: 雖獲大宅要因門入惟願如來不捨大悲示我在會
0289b03: 諸蒙暗者捐捨小乘畢獲如來無餘涅槃本發心路
0289b04: 令有覺者從何攝伏疇昔攀緣得陀羅尼入佛知見
0289b05: 作是語已巳五體投地在會一心佇佛慈旨。
0289b06: 此文三節初是經家敘相次無上大悲下是當機
0289b07: 陳白三作是語已巳下是大眾佇誨也初文疑惑銷
0289b08: 除者因緣自然名言習氣已巳簡拂故心悟實相者
0289b09: 法身真解倍增明故身意輕安者能伏麤重障故
0289b10: 次當機陳白又為二初無上大悲至出於苦海是
0289b11: 歎領二世尊我今下是述請也含育猶上文所謂
0289b12: 含吐以十方依正皆是妙心中物故名為含皆即
0289b13: 妙心所現故名為育旅泊喻久背真性天王喻如
0289b14: 來法王華屋喻如來所證三德祕藏三德祕藏雖
0289b15: 吾故宅迷久不知知由佛示義如佛賜也門者行
0289b16: 為理門即所謂妙奢摩他三摩禪那上文開圓頓
0289b17: 解已巳知最初方便今直請入華屋之方便門也如
0289b18: 來無餘涅槃者圓極之果顯非二乘所證無餘涅
0289b19: 槃本發心路者圓行之因得陀羅尼入佛知見者
0289b20: 以一心三觀大總持門入一心三智妙覺佛位也。
0289b21: 二宣示法義二初經家敘意二如來正說。今
0289b22: 初。
0289b23: 爾時世尊哀愍會中緣覺聲聞於菩提心未自在者
0289b24: 及為當來佛滅度後末法眾生發菩提心者開無上
0289c01: 乘妙修行路宣示阿難及諸大眾。
0289c02: 攀緣未伏故雖悟菩提而未得自在今乃示以攝
0289c03: 伏攀緣之正行也此行通於現在滅後無不依之
0289c04: 而證菩提。二如來正說二初總示因心二別顯
0289c05: 修證。初中二初正明二義二決通疑滯。初又
0289c06: 二初總徵二別釋。今初。
0289c07: 汝等決定發菩提心於佛如來妙三摩提不生疲倦
0289c08: 應當先明發覺初心二決定義云何初心二義決定。
0289c09: 妙三摩提者即大佛頂首楞嚴王三昧全性起修
0289c10: 全修在性故名為妙修德有功性德方顯故須不
0289c11: 生疲倦從本覺而發始覺故名發覺初心決者決
0289c12: 擇定者一定此等一定不易之理初發心時急須
0289c13: 決擇否則不入修行正定聚中是則義雖本定要
0289c14: 由決擇方知故名決定義也。二別釋二初應審
0289c15: 觀因地發心二應審詳煩惱根本。初中二初總
0289c16: 勸審觀二正示審觀。今初。
0289c17: 阿難第一義者汝等若欲捐捨聲聞修菩薩乘入佛
0289c18: 知見應當審觀因地發心與果地覺為同為異阿難
0289c19: 若於因地以生滅心為本修因而求佛乘不生不滅
0289c20: 無有是處。
0289c21: 此正顯示因心須同果覺則因真果正故必須以
0289c22: 不生不滅為本修因也然不生不滅之性全在生
0289c23: 滅之中如空全在器世間中清水全在濁水之
0289c24: 中故須審觀而決擇之。二正示審觀二初立喻
0290a01: 二示法。今初。
0290a02: 以是義故汝當照明諸器世間可作之法皆從變滅
0290a03: 阿難汝觀世間可作之法誰為不壞然終不聞爛壞
0290a04: 空何以故空非可作由是始終無壞滅故。
0290a05: 此借器世間法以喻眾生世間法也以器世間一
0290a06: 切可作之法喻眾生身中根塵諸法以器世間
0290a07: 空喻眾生根塵識等本然之性。二示法二初簡
0290a08: 妄生滅相合可作喻二依無生滅性合空喻。
0290a09: 初中二初指妄總標二約義別釋。今初。
0290a10: 則汝身中堅相為地潤濕為水煖觸為火動搖為風
0290a11: 由此四纏分汝湛圓妙覺明心為視為聽為覺為察
0290a12: 從始入終五疊渾濁。
0290a14: 明心喻如空由此四纏分為視聽等者正前文
0290a15: 所謂所妄既立明理不踰也夫以四纏分隔妙心
0290a16: 猶之以器世間分隔空也四纏變壞而妙心終
0290a17: 不可壞猶之器世間可壞而空不可壞也然器
0290a18: 世間總不在空之外則知四纏亦總不在妙心
0290a19: 之外矣若知空性本無分隔分隔全是妄則不
0290a20: 惟四纏可壞而視聽覺察亦可壞矣若知性色真
0290a21: 空性空真色等義則不惟視聽覺察之性即是湛
0290a22: 圓妙覺明心而不可壞即身中四纏之性亦即是
0290a23: 湛圓妙覺明心而不可壞矣是故十八界相皆可
0290a24: 作法皆從變壞十八界性皆如空皆不可壞也
0290b01: 從始入終五疊渾濁者約無始生相無明假名為
0290b02: 始約妙覺究竟斷德假名為終妙覺以前一分生
0290b03: 相無明未斷則一分微細五濁之相亦未全除故
0290b04: 也本是湛圓妙覺明心妄為相見二分相分名
0290b05: 為色法見分名為心法色法即是色陰而離心無
0290b06: 色心法即是受想行識而離色無心是故心色二
0290b07: 法決不相離則從無始以來乃至妙覺以前念念
0290b08: 之間無不具足五疊渾濁也。二約義別釋二初
0290b09: 通示濁義二別解濁名。今初。
0290b10: 云何為濁阿難譬如清水清潔本然即彼塵土沙
0290b11: 之倫本質留礙二體法爾性不相循有世間人取彼
0290b12: 土塵投於淨水土失留礙水亡清潔容貌汩然名之
0290b13: 為濁汝濁五重亦復如是。
0290b14: 前示生滅不生滅性故借空與器為喻今示
0290b15: 清淨及渾濁相故借水土為喻應知佛界法性五
0290b16: 陰喻如清水九界妄五陰喻如塵土沙相雜
0290b17: 也然於一妙心中具有相見二分喻如一太中
0290b18: 具有水土二物若達性水真空性空真水性土真
0290b19: 空性空真土則不必滅於水土而後顯太空若
0290b20: 達此見及緣元是菩提妙淨明體則不必滅於相
0290b21: 見二分而後顯一妙心惟其不達相見即是妙心
0290b22: 故取妄相投於妄見遂成五陰渾濁猶如不達水
0290b23: 土即是空性故取妄土投於妄水遂成汩然容貌
0290b24: 也故下文澄濁就清但令見相二分不織則見聞
0290c01: 覺知即契如來常樂我淨譬如去泥純水則明相
0290c02: 精純即合性水真空義矣不可執上喻而難下喻
0290c03: 謂清水猶屬可作之法應須除去也又此下將示
0290c04: 阿難依聞性而修道故以水喻見聞等性以土喻
0290c05: 塵識若應觀六塵境者亦可以水喻塵性土喻根
0290c06: 識若應觀六識境者又可以水喻識性土喻根塵
0290c07: 矣不可不知。二別解濁名五初劫濁至五命濁。
0290c08: 今初。
0290c09: 阿難汝見空十方界空見不分有空無體有見
0290c10: 無覺相織妄成是第一重名為劫濁。
0290c11: 此直指九界色陰為劫濁也見字攝於聞覺知等
0290c12: 即是自心見分喻如清水空攝於四大六塵即
0290c13: 是自心相分喻於塵土沙汝見空十方界
0290c14: 而空之與見不可分其邊畔喻於水土相和也設
0290c15: 但有空無見則空亦無體設但有見無空則見亦
0290c16: 無覺今以妄相見二分相織妄成十方三世種
0290c17: 種分位不同遂於真如實際之中而有實報方便
0290c18: 同居三土差別名為劫濁此劫濁稱第一重者其
0290c19: 相最麤而易見故。二見濁。
0290c20: 汝身現搏四大為體見聞覺知壅令留礙水火風土
0290c21: 旋令覺知相織妄成是第二重名為見濁。
0290c22: 此直指九界受陰為見濁也言汝身現搏四大為
0290c23: 體且指同居分段之身而言須知方便實報法性
0290c24: 之身雖無麤重四大亦有微妙色法亦得稱為界
0291a01: 外四大也見聞覺知性本通今則壅令留礙喻
0291a02: 如水亡清潔水火風土本無情覺今則旋令覺知
0291a03: 喻如土失留礙因此妄相見二分相織妄成六
0291a04: 受用根領納前塵遂於非我非無我性而有同居
0291a05: 我見方便無我見實報亦我亦無我見名為見濁
0291a06: 此濁為第二重者其相亦易知故。三煩惱濁。
0291a07: 又汝心中憶識誦習性發知見容現六塵離塵無相
0291a08: 離覺無性相織妄成是第三重名煩惱濁。
0291a09: 此直指九界想陰為煩惱濁也謂汝心中憶過去
0291a10: 事識現在事誦習未來諸事性中既發能取之知
0291a11: 見容貌隨現所取之六塵離塵則知見無相離覺
0291a12: 則六塵無性塵是相分覺是見分亦因此妄見
0291a13: 相二分相織妄成種種想心起同居土中憎愛名
0291a14: 為見思煩惱起方便土中憎愛名為塵沙煩惱起
0291a15: 實報土中憎愛名為無明煩惱故稱煩惱濁也此
0291a16: 為第三重者比前二相為融通故。四眾生濁。
0291a17: 又汝朝夕生滅不停知見每欲留於世間業運每常
0291a18: 遷於國土相織妄成是第四重名眾生濁。
0291a19: 此直指九界行陰為眾生濁也朝夕生滅不停者
0291a20: 同居分段生死相方便實報變易生死相無不爾
0291a21: 也知見每欲留於世間者凡夫貪戀三界二乘沉
0291a22: 滯空寂菩薩樂著果報也業運每常遷於國土者
0291a23: 凡夫被善惡業遷二乘被無漏業遷菩薩被二邊
0291a24: 業遷也此以知見喻水業運喻土相織妄成九界
0291b01: 二死名眾生濁此稱第四重者比前為幽隱故。
0291b02: 五命濁。
0291b03: 汝等見聞元無異性眾塵隔越無狀異生性中相知
0291b04: 用中相背同異失準相織妄成是第五重名為命濁。
0291b05: 此直指九界識陰為命濁也汝等見聞元無異性
0291b06: 者譬如空無內外亦如水本清潔也由於眾塵隔
0291b07: 越遂令無狀異生者譬如取頻伽瓶塞其兩孔遂
0291b08: 令內外相隔亦如土塵投水亡其清潔也是故性
0291b09: 中則仍相知如耳根聞法身欽口問不可謂六根
0291b10: 是異而用中則咸相背如耳不見色目不聞聲不
0291b11: 可謂六根是同同異皆失其準亦秪由見聞之見
0291b12: 分與眾塵之相分相織妄成九界識心遂有各各
0291b13: 執受軀命不同名為命濁此稱第五重者極微細
0291b14: 故。二依無生滅性合空喻二初棄濁就清二
0291b15: 以喻合法。今初。
0291b16: 阿難汝今欲令見聞覺知遠契如來常樂我淨應當
0291b17: 先擇生死根本依不生滅圓湛性成以湛旋其妄
0291b18: 滅生復還元覺得元明覺無生滅性為因地心然後
0291b19: 圓成果地修證。
0291b20: 十八界相無非濁水十八界性皆如來藏無非濁
0291b21: 水中清水之性今欲令阿難就耳門修證故獨指
0291b22: 見聞覺知之性為濁水中清水性也言汝欲令現
0291b23: 前日用之見聞覺知即遠契於如來果地之常樂
0291b24: 我淨則於名字位中應當先擇去其五重相織之
0291c01: 生死根本依取本不生滅本圓本湛之性以成觀
0291c02: 行之功即以此本湛之性旋其妄滅生使麤惑
0291c03: 任運先落而復還元覺得元明覺無生滅性以為
0291c04: 圓初住位真因地心然後圓成果地修證極至妙
0291c05: 覺是則名為因心果覺始終理同矣此中見聞覺
0291c06: 知不生滅圓湛性合前空不可爛壞之喻五重
0291c07: 相織生死根本指妄十八界相合前可作法
0291c08: 之喻也。二以喻合法。
0291c09: 如澄濁水貯於靜器靜深不動沙土自沉清水現前
0291c10: 名為初伏客塵煩惱去泥純水名為永斷根本無明
0291c11: 明相精純一切變現不為煩惱皆合涅槃清淨妙德。
0291c12: 前既以投土於水而喻濁相故今還以澄濁得清
0291c13: 而喻修證之相靜器者即喻本不生滅圓湛之性
0291c14: 如澄濁水須貯靜器欲破五陰須觀陰入處界本
0291c16: 相見二分不復相織圓伏五住煩惱而麤垢任運
0291c17: 先落也清水現前喻真諦理明亦復相似見三諦
0291c18: 理也初伏客塵煩惱正明斷界內見思伏界外無
0291c19: 明也去泥純水喻斷界外別惑從圓初住分斷乃
0291c20: 至妙覺究竟斷盡故曰名為永斷根本無明也若
0291c21: 至明相精純則成佛界無上法性五陰雖復同流
0291c22: 九界變現一切善惡無記有漏無漏諸五陰法而
0291c23: 皆是巧用性惡法門不被惡法所用故云不為煩
0291c24: 惱了知性惡即是性善全用即體十界無非常樂
0292a01: 我淨故云皆合涅槃清淨妙德也蓋佛法界具有
0292a02: 權實法性五陰實五陰者即佛界真善妙色乃至
0292a03: 菴摩羅識等權五陰者即示同九界色受想行識
0292a04: 也若實若權皆清非濁實則名為明相精純權則
0292a05: 名為一切變現此則喻如了達性水真空性空真
0292a06: 水從令騰波鼓浪乃至現濁現清別現作地火風
0292a07: 等而水性終無奪矣故此直以濁相可澄合上作
0292a08: 法可壞而以明相精純合上空不壞良由第三
0292a09: 卷中已巳明空水皆性皆真故也又復應知吾人現
0292a10: 前見聞覺知全體是妄亦全體是真緣見因明妄
0292a11: 也不動不遷不還不見等真也如泥與水和在一
0292a12: 處先須識此濁水之中有清水性然後方便去濁
0292a13: 就清固不得捨濁水而別清水尤不得認濁水
0292a14: 而以為清水也。二應審詳煩惱根本二初總勸
0292a15: 審詳二正示審詳。今初。
0292a16: 第二義者汝等必欲發菩提心於菩薩乘生大勇猛
0292a17: 決定棄捐諸有為相應當審詳煩惱根本此無始來
0292a18: 發業潤生誰作誰受阿難汝修菩提若不審詳煩惱
0292a19: 根本則不能知妄根塵何處顛倒處尚不知云何
0292a20: 降伏取如來位。
0292a21: 前第一義中所言五濁是明全真起妄必須棄妄
0292a22: 而復真今第二義中所言六根意明全妄含真必
0292a23: 須悟真而融妄也發業無明即是業因潤生無明
0292a24: 即是業緣此二通於界內界外總名煩惱誰作誰
0292b01: 受正是審其根本意顯作亦六根受亦六根除
0292b02: 現前六根更無煩惱根本故須拔脫其黏也。二
0292b03: 正示審詳二初立喻二示法。今初。
0292b04: 阿難汝觀世間解結之人不見所結云何知解不聞
0292b05: 空被汝隳裂何以故空無形相無結解故。
0292b06: 此以結喻根塵識妄黏之相而以空喻根塵識
0292b07: 本藏性也。二示法二初委示顛倒處所合所結
0292b08: 喻二正勸詳擇降伏合知解喻。初中二初總示
0292b09: 結根二別示結相。今初。
0292b10: 則汝現前眼耳鼻舌及與身心六為賊媒自劫家寶
0292b11: 由此無始眾生世界生纏縛故於器世間不能超越。
0292b12: 謂由汝現前六根為六塵外賊之媒反自劫其家
0292b13: 寶由此無始以來六凡眾生世界生纏縛故於同
0292b14: 居世間不能超越乃至二乘眾生世界生纏縛故
0292b15: 於方便世間不能超越菩薩眾生世界生纏縛故
0292b16: 於果報世間不能超越也下文云何況此中生住
0292b17: 異滅分劑頭數此中者仍指六根之中生住異滅
0292b18: 分劑頭數者即指無明別惑故知六根結相通於
0292b19: 九界直至妙覺方能解盡同於空不可隳裂耳
0292b20: 問曰舊以六識為賊今何指為六塵答曰惟其六
0292b21: 塵為賊故云眼被色劫耳被聲劫等又名此六塵
0292b22: 以為六衰言其能為衰害也總而言之迷則六根
0292b23: 為內賊六塵為外賊六識為內外賊以互相為媒
0292b24: 故若不相黏則一一皆良民矣。二別示結相二
0292c01: 初約眾生世界以明妄數二約世界妄數以歷六
0292c02: 根。今初。
0292c03: 阿難云何名為眾生世界世為遷流界為方位汝今
0292c04: 當知東西南北東南西南東北西北上下為界過去
0292c05: 未來現在為世方位有十流數有三一切眾生織妄
0292c06: 相成身中貿遷世界相涉而此界性設雖十方定位
0292c07: 可明世間秪目東西南北上下無位中無定方四數
0292c08: 必明與世相涉三四四三宛轉二十流變三疊一十
0292c09: 百千。
0292c10: 所言眾生世界者只此現在身中所有遷流即名
0292c11: 為世所有方位即名為界方位有十流數有三眾
0292c12: 生無始以來織妄相成於一身中貿易遷流遂令
0292c13: 世界互相涉入以此定位之四方涉彼遷流之三
0292c14: 世三世各有四方總成十二四方各有三世亦成
0292c15: 十二故名宛轉十二也一身而成十二即是流變
0292c16: 一疊而為十二十二之中必各具十即是流變二
0292c17: 疊為百二十百二十中又各具十即是流變三疊
0292c18: 為千二百今言一十百千舉大數耳然流變三疊
0292c19: 古無的解幽溪之釋似為近理今節錄之幽溪云
0292c20: 第一疊約四方各論三世三四共成十二第二疊
0292c21: 於東方三世變一為十者約剎那九世言之如根
0292c22: 本中過去一世既變三世矣各各又成三世三三
0292c23: 九世所謂過去過去過去現在過去未來現在過
0292c24: 去現在平等現在未來未來過去未來現在未來
0293a01: 無盡加前根本中一世故成十世所謂十世古今
0293a02: 始終不離於當念也現在未來二世各具十世亦
0293a03: 然共三十世第三疊於東方三十世一一變十共
0293a04: 成三百四方總千二百佛意蓋言眾生世界必有
0293a05: 方位遷流方方有世世世有方一念十方剎那九
0293a06: 世世位生滅法爾如斯此約一剎那頃功德之數
0293a07: 如此若一時一日豈有涯哉謂之功德者功言力
0293a08: 德言用謂六根各有窮橫之力用也正顯界
0293a09: 雖貿變世雖遷流而有不變不遷者在即飛光驗
0293a10: 其不動十科顯其周圓又下擊鐘驗常莫非其事
0293a11: 此為選圓通本根極喫緊事也私謂更有一釋言
0293a12: 流變三疊者一疊即三四四三成十二也二疊即
0293a13: 方方世世中各具十界則十二成百二十也三疊
0293a14: 即界界又各互具十界則百二十成千二百也故
0293a15: 下文意根中云默容十方三世一切世出世法。
0293a16: 二約世界妄數以歷六根二初明性本圓融二明
0293a17: 用分優劣。今初。
0293a18: 總括始終六根之中各各功德有千二百。
0293a19: 一疊為十二名數之始百二十疊為千二百名數
0293a20: 之終此雖是一身總數而六根亦復各得其全譬
0293a21: 如六人同觀一月各得月之全體此在妄恒真之
0293a22: 性法爾如斯者也。二明用分優劣但約此方眾
0293a23: 生沉迷顛倒用中相背故於本無優劣性中而妄
0293a24: 成優劣相也文分為二初總明二別示。今初。
0293b01: 阿難汝復於中克定優劣。
0293b02: 二別示六初明眼根相至六明意根相。今初。
0293b03: 如眼觀見後暗前明前方全明後方全暗左右旁觀
0293b04: 三分之二統論所作功德不全三分言功一分無德
0293b05: 當知眼唯八百功德。
0293b06: 四方各二百四隅各一百共千二百前方全明指
0293b07: 正方及二隅共四百也後方全暗亦指正方并二
0293b08: 隅四百也左右旁觀句言左右正方各二百亦皆
0293b09: 見也三分之二句總筭見八百而不見四百也三
0293b11: 明耳根相。
0293b12: 如耳周聽十方無遺動若邇遙靜無邊際當知耳根
0293b13: 圓滿一千二百功德。
0293b14: 言聞動之時似有邇遙此特循業發現之妄情聞
0293b15: 靜之時元無邊際此乃在妄恒真之體性也。三
0293b16: 明鼻根相。
0293b17: 如鼻聞通出入息有出有入而闕中交驗於鼻根
0293b18: 三分闕一當知鼻唯八百功德。
0293b19: 出則取香入則聞香兩停之際則無功能故云三
0293b20: 分闕一。四明舌根相。
0293b21: 如舌宣揚盡諸世間出世間智言有方分理無窮盡
0293b22: 當知舌根圓滿一千二百功德。
0293b23: 舌有二用一者知味二者言譚若約知味其功則
0293b24: 劣今約言譚其功則勝幽溪云但舉宣揚顯舌之
0293c01: 能非謂不宣揚時便不具德也言有方分者世出
0293c02: 世法不同故理無窮盡者麤言細語皆第一義故。
0293c03: 五明身根相。
0293c04: 如身覺觸識於違順合時能覺離中不知離一合雙
0293c05: 驗於身根三分闕一當知身唯八百功德。
0293c06: 離時一總不知故為一合時兼識違順故為雙也。
0293c07: 六明意根相。
0293c08: 如意默容十方三世一切世間出世間法唯聖與凡
0293c09: 無不包容盡其涯際當知意根圓滿一千二百功德。
0293c10: 諸法所生唯心所現現前一念介爾之心本自豎
0293c11: 窮橫縱令昏迷倒惑其體無變故曰默容一切
0293c12: 諸法。二正勸詳擇降伏合知解喻二初勸簡略
0293c13: 明二因疑廣示。今初。
0293c14: 阿難汝今欲逆生死欲流返窮流根至不生滅當驗
0293c15: 此等六受用根誰合誰離誰深誰淺誰為圓通誰不
0293c16: 圓滿若能於此悟圓通根逆彼無始織妄業流得循
0293c17: 圓通與不圓根日劫相倍我今備顯六湛圓明本所
0293c18: 功德數量如是隨汝詳擇其可入者吾當發明令汝
0293c19: 增進十方如來於十八界一一修行皆得圓滿無上
0293c20: 菩提於其中間亦無優劣但汝下劣未能於中圓自
0293c21: 在慧故我宣揚令汝但於一門深入入一無妄彼六
0293c22: 知根一時清淨。
0293c23: 夫六根優劣不同可謂全體妄而仍各具窮
0293c24: 橫功德則又全妄含真故須從此返妄歸真而
0294a01: 以真融妄也生死欲流者通指二種生死皆因於
0294a02: 法有所取著總名欲流返窮流根等者追斷生滅
0294a03: 根元以契無生滅性也當此等妄六根誰合
0294a04: 於性誰離於性誰合而深誰離而淺誰合且深而
0294a05: 為圓通誰離且淺而不圓滿從此定境修觀則遲
0294a06: 速永殊故須詳擇也無始織妄業流即下文所明
0294a07: 六根生起之相由其皆是織妄所成故一一根中
0294a08: 皆具五疊渾濁必須逆而澄之餘文可知。二因
0294a09: 疑廣示二初疑請二廣示。今初。
0294a10: 阿難白佛言世尊云何逆流深入一門能令六根一
0294a11: 時清淨。
0294a12: 意謂根既有六云何止須一門深入此躡近文而
0294a13: 起疑也。二廣示二初約研破總示二約行相別
0294a14: 示。初中三初就法研破二借喻顯理三以法合
0294a15: 喻。今初。
0294a16: 佛告阿難汝今已巳得須陀洹果已巳滅三界眾生世間
0294a17: 見道所斷之惑然猶未知根中積生無始習彼習
0294a18: 要因修道之所斷得何況此中生住異滅分齊頭數今
0294a19: 汝且觀現前六根為一為六阿難若言一者耳何不
0294a20: 見目何不聞頭奚不履足奚無語若此六根決定成
0294a21: 六如我今會與汝宣揚微妙法門汝之六根誰來領
0294a22: 受阿難言我用耳聞佛言汝耳自聞何關身口口來
0294a23: 問義身起欽承是故應知非一則終是六非六則終
0294a24: 是一終不汝根元一元六阿難當知是根其實非一非
0294b01: 六由無始來顛倒淪替故於圓湛性中妄有一六義生汝
0294b02: 須陀洹雖得六銷猶未亡一。
0294b03: 須陀洹此云入流初果之名積生無始習指思
0294b04: 惑此中者指六根之中生住異滅分齊頭數者指
0294b05: 無明別惑得六銷者不入色聲香味觸法故未亡
0294b06: 一者未知根結之元故由未亡一故仍於根結作
0294b07: 定六之見不信一門深入六根同淨之法也。二
0294b08: 借喻顯理。
0294b09: 如太空參合器由器形異名之異空除器觀空
0294b10: 說空為一彼太空云何為汝成同不同何況更名
0294b11: 是一非一。
0294b12: 太空以喻真性器以喻六塵由器形異名之
0294b13: 異空者以喻由彼妄六塵分圓湛性而為視聽
0294b14: 覺察之不同即上文所謂一六義生亦下文所謂
0294b15: 從真起妄六用偏局也除器觀空說空為一以喻
0294b16: 六銷未亡一也彼太空等者以喻上文非一非
0294b17: 六亦喻下文六根互用無上知覺覺明圓妙也。
0294b18: 三以法合喻。
0294b19: 則汝了知六受用根亦復如是。
0294b20: 浮根四塵如器根中之性如器中空非六非一也。
0294b21: 二約行相別示二初明從真起妄六用偏局二
0294b22: 明返妄歸真六根互用。初中二初別示生起之
0294b23: 由二總結偏局之相。初中六初示眼根結相至
0294b24: 六示意根結相。今初。
0294c01: 由明暗等二種相形於妙圓中黏湛發見見精色
0294c02: 結色成根根元目為清淨四大因名眼體如蒲萄朵
0294c03: 浮根四塵流逸奔色。
0294c04: 此正顯示所結之相令人知所解也蓋自妄為明
0294c05: 覺因明立所法爾便有明暗二種相形由是於妙
0294c06: 圓性中黏彼明湛而發見精見精於明暗等色
0294c07: 結色成勝義根此惟天眼能見肉眼所不能見故
0294c08: 名清淨四大因名眼體如蒲萄朵者指勝義根
0294c09: 妄相也既有勝義便有浮塵眼根以麤濁四大為
0294c10: 體常流逸而奔色是謂迷真成妄故有眼根也此
0294c11: 中明暗即自心相分湛即自心見分黏字字正
0294c12: 與前文相織妄成織字義同所以舉根必具塵識
0294c13: 舉塵必具根識舉識必具根塵而一一法中皆有
0294c14: 五疊渾濁也。二示耳根結相。
0294c15: 由動靜等二種相擊於妙圓中黏湛發聽聽精聲
0294c16: 卷聲成根根元目為清淨四大因名耳體如新卷葉
0294c17: 浮根四塵流逸奔聲。
0294c18: 妄為明覺即是無明初動之相乃至相待生搖堅
0294c19: 明立礙名為動靜二種相擊亦即自心之相分也
0294c20: 餘例前釋可知。三示鼻根結相。
0294c21: 由通塞等二種相發於妙圓中黏湛發精香
0294c22: 納香成根根元目為清淨四大因名鼻體如雙垂爪
0294c23: 浮根四塵流逸奔香。
0294c24: 晦昧為空便有通相結暗為色便有塞相故名二
0295a01: 種相發亦自心之相分也。四示舌根結相。
0295a02: 由恬變等二種相參於妙圓中黏湛發嘗嘗精味
0295a03: 絞味成根根元目為清淨四大因名舌體如初偃月
0295a04: 浮根四塵流逸奔味。
0295a05: 熾然成異便有變相因異立同便有恬相恬者淡
0295a06: 也非甘也此二種相參亦是自心相分。五示身
0295a07: 根結相。
0295a08: 由離合等二種相摩於妙圓中黏湛發覺覺精觸
0295a09: 摶觸成根根元目為清淨四大因名身體如腰鼓顙
0295a10: 浮根四塵流逸奔觸。
0295a11: 既有能所便有合離此二相摩亦是自心相分。
0295a12: 六示意根結相。
0295a13: 由生滅等二種相續於妙圓中黏湛發知知精法
0295a14: 攬法成根根元目為清淨四大因名意思如幽室見
0295a15: 浮根四塵流逸奔法。
0295a16: 無明初動既非生妄見有生諸法變遷亦非滅妄
0295a17: 稱為滅此二相續亦是自心相分如幽室見者眾
0295a18: 生所計六塵緣影為自心相也浮根四塵約肉團
0295a19: 心而言。二總結偏局之相。
0295a20: 阿難如是六根由彼覺明有明明覺失彼精了黏妄
0295a21: 發光是以汝今離暗離明無有見體離動離靜元無
0295a22: 聽質無通無塞性不生非變非恬嘗無所出不離
0295a23: 不合覺觸本無無滅無生了知安寄。
0295a24: 言六根妄結相別無他因秪由覺明真性有妄
0295b01: 明之明覺遂失彼精了之體黏彼妄塵以發妄光
0295b02: 假名為視為聽為覺為察也前云黏湛約所黏能
0295b03: 今云黏妄約能黏所能所雖殊妄則一是以汝
0295b04: 今等者意顯因於迷妄故成偏局與前文聽不出
0295b05: 聲見不超色義同非謂六根一總無性也。二明
0295b06: 返妄歸真六根互用二初明返妄圓拔二明歸真
0295b07: 互用返妄如除器互用如太空也。今初。
0295b08: 汝但不循動靜合離恬變通塞生滅明暗如是十二
0295b09: 諸有為相隨拔一根脫黏內伏伏歸元真發本明曜
0295b10: 但得曜性發明則諸餘五黏皆應拔而圓脫。
0295b11: 不循二字即是下手親切工夫猶上文不隨分別
0295b12: 之不隨二字二卷中遠離諸和合緣及不和合之
0295b13: 遠離二字亦猶下文棄生滅之棄字知見無見之
0295b14: 無字不取無非幻之不取二字乃至旋流獲無妄
0295b15: 之旋字也一脫一切脫未有耳既不黏動靜而餘
0295b16: 根尚黏合離等者故名圓脫但初拔時須向一根
0295b17: 下手耳。二明歸真互用二初證互用之相二明
0295b18: 互用所以。今初。
0295b19: 不由前塵所起知見則本明不循六根不過寄六根而明
0295b20: 發由是六根遂能互相為用阿難汝豈不知今此會中
0295b21: 阿那律陀無目而見難陀龍無耳而聽殑伽神女
0295b22: 非鼻聞香驕梵提異舌知味舜若多神無身覺觸
0295b23: 如來光中令暫現既為風質其體元無諸滅盡定
0295b24: 得寂聲聞如此會中摩訶迦葉久滅意根圓明了知
0295c01: 不因心念。
0295c02: 難陀此云賢喜殑伽河名驕梵提此云牛
0295c03: 異舌者不與尋常舌根同也久滅意根者斷盡俱
0295c04: 生我執無復如幽室見之相可得也歷引諸證雖
0295c05: 或是業果或由得道其為明不循根則一而已巳。
0295c06: 二示互用所以又三初示妄體本真二指現量為
0295c07: 證三示以修顯性。今初。
0295c08: 阿難今汝諸根若圓拔已巳內瑩發光如是浮塵及器
0295c09: 世間諸變化相如湯消應念化成無上知覺。
0295c10: 浮塵諸變化相本即無上知覺所謂此見及緣元
0295c11: 是菩提妙淨明體也隨無明染緣如水成冰用智
0295c12: 慧淨緣是冰化水而云湯消冰者湯之與同一
0295c13: 水性但智慧火能融無明堅執喻之以湯此約修
0295c14: 德顯示翻迷歸悟故名曰化若約性德無減無增
0295c15: 更非二物則曰煩惱即菩提生死即涅槃矣。二
0295c16: 指現量為證。
0295c17: 阿難如彼世人聚見於眼若令急合暗相現前六根
0295c18: 黯然頭足相類彼人以手循體外繞彼雖不見頭足
0295c19: 一辨知覺是同。
0295c20: 上雖拈示六根互用若事若理皆已巳彰明猶恐執
0295c21: 迷之人謂是由修所成不關性具故更舉世人現
0295c22: 量為證也世人所有妄見僅僅聚在眼根設令急
0295c23: 合暗相現前則他人雖在其前六根黯然頭足相
0295c24: 類然使彼合眼人以手循他人體外繞一匝則眼
0296a01: 雖不見而頭足一辨知覺是同豈非明不循根之
0296a02: 一證乎古人有以夜中摸著枕子為大悲千手眼
0296a03: 者亦是此意。三示以修顯性。
0296a04: 緣見因明暗成無見不明自發則諸暗相永不能昏
0296a05: 根塵既銷云何覺明不成圓妙。
0296a06: 承上指示眾生知覺之性本不藉於眼根但彼一
0296a07: 向緣塵之見因於明相故暗時便成無見若能稱
0296a08: 性起修發本明曜使曜性不藉明緣而能自發則
0296a09: 諸暗相永不能昏由是根塵之妄既銷云何覺明
0296a10: 本性不成圓妙極果乎正明二義竟。二決通疑
0296a11: 滯二初明因果俱常決通初義二明結解無二決
0296a12: 通次義。初中二初疑問二示答。今初。
0296a13: 阿難白佛言世尊如佛說言因地覺心欲求常住要
0296a14: 與果位名目相應世尊如果位中菩提涅槃真如佛
0296a15: 性菴摩羅識空如來藏大圓鏡智是七種名稱謂雖
0296a16: 別清淨圓滿體性堅凝如金剛王常住不壞若此見
0296a17: 聽離於明暗動靜通塞畢竟無體猶如念心離於前
0296a18: 塵本無所有云何將此畢竟斷滅以為修因欲獲如
0296a19: 來七常住果世尊若離明暗見畢竟空如無前塵念
0296a20: 自性滅進退循環微細推求本無我心及我心所將
0296a21: 誰立因求無上覺如來先說湛精圓常違越誠言終
0296a22: 成戲論云何如來真實語者惟垂大慈開我蒙。
0296a23: 智德無二障名為菩提斷德無二死名為涅槃不
0296a24: 妄名真不異名如不壞不變名為佛性分別一切
0296b01: 而無染著名菴摩羅識惟一真心更非他物名空
0296b02: 如來藏洞照萬法而無分別名大圓鏡智若此見
0296b03: 聽下因前所示迷妄偏局之相而翻疑真性為斷
0296b04: 滅也言此見聽等六根離明暗等六塵畢竟無體
0296b05: 猶如初卷中所徵念心離於前塵本無所有云何
0296b06: 將此畢竟斷滅為因而求不生不滅果耶蒙者
0296b07: 由蒙昧故執著也餘文可知。二示答三初斥迷
0296b08: 許說二指事除疑三會通結示。今初。
0296b09: 佛告阿難汝學多聞未盡諸漏心中徒知顛倒所因
0296b10: 顛倒現前實未能識。
0296b11: 但知六根全體是妄不知全妄之中真性不滅也。
0296b12: 二指事除疑又二初詰根塵顯迷倒二就聞性
0296b13: 示因常。今初。
0296b14: 恐汝識心猶未信伏吾今試將塵俗諸事當除汝疑
0296b15: 即時如來敕羅羅擊鐘一聲問阿難言汝今聞不
0296b16: 阿難大眾俱言我聞鐘歇無聲佛又聞言汝今聞不
0296b17: 阿難大眾俱言不聞時羅羅又擊一聲佛又問言
0296b18: 汝今聞不阿難大眾又言俱聞佛問阿難汝云何聞
0296b19: 云何不聞阿難大眾俱白佛言鐘聲若擊則我得聞
0296b20: 擊久聲銷音響雙絕則名無聞如來又敕羅擊鐘
0296b21: 問阿難言爾今聲不阿難大眾俱言有聲少選聲銷
0296b22: 佛又問言爾今聲不阿難大眾答言無聲有頃羅
0296b23: 更來撞鐘佛又問言爾今聲不阿難大眾俱言有聲
0296b24: 佛問阿難汝云何聲云何無聲阿難大眾俱白佛言
0296c01: 鐘聲若擊則名有聲擊久聲銷音響雙絕則名無聲
0296c02: 佛語阿難及諸大眾汝今云何自語矯亂大眾阿難
0296c03: 俱時問佛我今云何名為矯亂佛言我問汝聞汝則
0296c04: 言聞又問汝聲汝則言聲惟聞與聲報答無定如是
0296c05: 云何不名矯亂。
0296c06: 初答無聞為非次答無聲為是文並可知。二就
0296c07: 聞性示因常。
0296c08: 阿難聲銷無響之時汝便妄說無聞若實無聞則聞性自
0296c09: 滅同於枯木鐘聲更擊汝云何知當知知有知無自是
0296c10: 聲塵之或有或無耳豈彼聞性為汝有無哉設使聞實
0296c11: 云無則誰為知無者是故阿難聲塵於聞性中自有
0296c12: 生滅非為汝聞此聲之生聞此聲之滅而令汝聞性便
0296c13: 為有為無也汝尚顛倒惑聲為聞何怪昏迷以常為
0296c14: 斷終不應言離諸動靜閉塞開通說聞畢竟無性且如
0296c15: 世間重睡之人眠熟枕其家有人於彼睡時擣練舂
0296c16: 米其人夢中聞舂擣聲別作他物或為擊鼓或為撞
0296c17: 鐘即於夢時自怪其鐘為木石響於時忽寤遄知杵
0296c18: 音自告家人我正夢時惑此舂音將為鼓響阿難是
0296c19: 人夢中豈憶聲塵之靜搖耳根之開閉通塞但其形雖寐
0296c20: 而聞性決定不昏以此為證則知縱汝形銷命光遷謝此性云
0296c21: 何為汝銷滅。
0296c22: 此正就妄根塵中點出不生滅性以為真正修
0296c23: 因也正取能聞舂擣之性不取惑為鐘鼓之情以
0296c24: 惑為鐘鼓是獨頭意識顛倒相故。三會通結示
0297a01: 又二初明迷故常即無常二明悟故無常即常。
0297a02: 今初。
0297a03: 以諸眾生從無始來循諸色聲逐念流轉曾不開悟
0297a04: 性淨妙常不循所常逐諸生滅由是生生雜染流轉。
0297a05: 二明悟故無常即常。
0297a06: 若棄生滅守於真常常光現前根塵識心應時銷落
0297a07: 想相為塵識情為垢二俱遠離則汝法眼應時清明
0297a08: 云何不成無上知覺。
0297a09: 棄生滅者棄其於真常中妄見生滅之情見也守
0297a10: 真常者守其即生滅中本自真常之性體也想相
0297a11: 為塵元無實塵識情為垢元無實垢今能了達則
0297a12: 當下遠離而法眼自清明矣。
0297a13: 大佛頂如來密因修證了義諸菩薩萬行首楞嚴經
0297a14: 卷第四文句
