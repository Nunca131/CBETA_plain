0001a01: 
0001a02: 
0001a03: No. 282-A
0001a04:  楞嚴玄義敘
0001a05: 
0001a06: 夫契經文心不易標指也。唯智者大師發旋陀羅尼
0001a07: 起遵法華具演十妙。絓是教網無不炳著詳悉。稱玄
0001a08: 義云。然而止觀大部全體法華十妙。是知教觀殊
0001a09: 理無二轍也。乃
0001a10: 大覺世尊於佛頂又揭總持。所示境觀有懸契焉。但
0001a11: 是典後入真丹未經判釋。時味偏圓莫知適從。我百
0001a12: 松和尚撰百問啟重玄之漸。終慨洞庭鈞天環而
0001a13: 聽之之無幾也。參兄公不慮世忤。作楞嚴玄義四
0001a14: 卷。豈助總持夙夜願見之意耶。抑竟先師窮詰沉疑
0001a15: 之意耶。兄偕不慧。行三昧懺法。於卷荷根得入流
0001a16: 地。故于玄義三觀十乘教理行證無不究竟而委示
0001a17: 之。即靈山大蘇相與首肯。不慧篇端附言。亦茅屋不
0001a18: 間庠序之謂乎。然當是時。多聞流亞既昧一真撥無
0001a19: 萬行。排藏心為世智。值登伽為樂境。觸目教觀多懷
0001a20: 顰蹙。如來說為可憐愍者。即諄諄聖誥無奈之何。予
0001a21: 言獨奈之何。
0001a22: 萬歷丁酉春季沙門傳如書於西溪之九沙懺室
0001a23: 
0001a24: 
0001b01: 
0001b02: No. 282
0001b03: 大佛頂首楞嚴經玄義卷第一并序
0001b04: 
0001b05: 天台山幽溪沙門　傳燈　述
0001b06: 夫大佛頂首楞嚴之為法也。去來惟一。生滅恒如。性
0001b07: 七大而互周。妙三科而等入。真空真色。因緣自然之
0001b08: 四計圓離。性色性空。俗有真無之二偏絕寄。方乎寶
0001b09: 鑑。類彼摩尼。三諦之濟濟像歸。十界之穰穰珍雨。為
0001b10: 眾妙之靈府。為萬善之玄基。寥廓不可名而強
0001b11: 名如來藏。希夷無得稱而寓稱常住心。眾生
0001b12: 之性倒也。昧斯一理融通。局彼知見殊異。或塗空而
0001b13: 割有。錯亂乎修習之門。或賤邊而貴中。肯綮於僧祇
0001b14: 之劫。在凡夫則計內計外。在外道則執斷執常。類皆
0001b15: 以真知為妄知如迷頭而逐影。以妄見為真見似棄
0001b16: 海而認漚。如來說為可憐愍者。此大佛頂首楞嚴經
0001b17: 之所以說也。此經唯宣勝義獨被圓機。剖常心於生
0001b18: 滅之中。指駛流為謐水。會藏性於色空之內。鏡額瘡
0001b19: 為髻珠。酬諸佛菩提達道陰入處界本如來藏而體
0001b20: 之即神。詰娑婆圓通本根理智根塵諸生滅法而亡
0001b21: 之俱寂。舉要言之。聞思修而皆妙。戒定慧以俱圓。正
0001b22: 與助而並。顯與密而雙運。歷因果始終之階級。泰
0001b23: 風送逝川之舟。摧生死見愛之波旬。烈銷鄰之
0001b24: 雪。信所謂方等實相之真詮大事因緣之先容也。聲
0001c01: 聞在昔教衍於今。後五百年均一佛日。爾時祇桓精
0001c02: 舍既有妙悟阿難。此國摩訶支那寧無宿根上士。第
0001c03: 為經文語活佛旨意玄。解者唯緝網而祕於綱。學者
0001c04: 舉棄綱而投諸網矣。故有窮年教苑研幾而莫得融
0001c05: 通。矧彼畢世禪關索隱而能之解脫者乎。燈獲瞻祕
0001c06: 誥。聽學有年。譬入海而算砂徒顛眩而自困。既而掩
0001c07: 卷思義。置解尋經。兼讀台宗乃有餘地。非唯悟楞嚴
0001c08: 為法華之要綱。抑以見智者愜如來之本心。談藏性
0001c09: 則冥符性具之宗。說止觀則暗合大定之旨。乃至懸
0001c10: 判地位。預防陰魔。一切名言靡不殫契。噫玉泉慈
0001c11: 幾千萬言人無證者。佛隴西望數十餘載蓋有以焉。
0001c12: 今秉斯義海。仰疏經王。以佛心印佛心。不亦培膏
0001c13: 助明。即楞嚴釋楞嚴。孰謂以水醨乳。徵文立義略擬
0001c14: 懸談。學野而詞愧不文。言肆支離而義求或當。
0001c15: 勒為四卷。質諸同志。匪圖取捷於龍門。聊託逸塵於
0001c16: 驥尾云耳。
0001c17: 將釋此經。玄義五重。初釋名。二辨體。三明宗。四論用。
0001c18: 五教相。就此五章大分為二。初總釋。二別釋。總釋又
0001c19: 二。初生起。二簡別。生起者。光明玄義云。此娑婆國土
0001c20: 以音聲為佛事。或從善知識所聞名。或從經卷中聞
0001c21: 名。故名在初。以聞名故次識法體。體顯次行。行即是
0001c22: 宗。宗成則有力。力即是用。用能益物。益物故教他。聞
0001c23: 名是自行之始。施教是化他之終。有始有卒者其唯
0001c24: 聖人乎。五章生起次第如此。次簡別者。簡是料簡。問
0002a01: 若略則唯一。若廣則無量。今此五章。進不是廣。退不
0002a02: 是略。何故五耶。答非略非廣。非略故不一。非廣故不
0002a03: 多。廣則令智退。略則義不周。我今處中說。令義易明
0002a04: 了。五章中當其義如此。別者分別也。前一章總三法
0002a05: 共為名。次三章派三法以為別。後一章兼總別而明
0002a06: 教相也。又顯體一章明理。餘四章明事。又前三章是
0002a07: 因。後二章是果。又前四章是行。後一章是教。又前四
0002a08: 章是自利行。後一章是利他行。又前四章是聖默然。
0002a09: 後一章是聖說法。如此等種種分別料簡云云。二別
0002a10: 釋者別釋五章也。先解釋名章為二。初詳定經題。二
0002a11: 解釋經題。初詳定者。若依經中。如來答文殊問名其
0002a12: 稱有五。一曰大佛頂悉怛多般怛囉無上寶印十方
0002a13: 如來清淨海眼。一曰救護親因度脫阿難及此會中
0002a14: 性比丘尼得菩提心入知海。一曰如來密因脩證
0002a15: 了義。一曰大方廣妙蓮華王十方佛母陀羅尼。一
0002a16: 曰灌頂章句諸菩薩萬行首楞嚴。今譯人標題則存
0002a17: 三隱二。所謂以約該博也。蓋如來立名之意必隨所
0002a18: 詮而設。一經大旨不出體宗力用。今五名中。初云大
0002a19: 佛頂悉怛多般怛囉無上寶印十方如來清淨海眼。
0002a20: 此兩從體德功用而立稱也。亦名救護親因度脫阿
0002a21: 難及此會中性比丘尼得菩提心入知海。此單從
0002a22: 功德而立稱也。亦名如來密因脩證了義。此單從宗
0002a23: 要而立稱也。亦名大方廣妙蓮華王十方佛母陀羅
0002a24: 尼。此兩從體德宗要而立稱也。亦名灌頂章句諸
0002b01: 菩薩萬行首楞嚴。此單從宗要而立稱也。夫宗要者
0002b02: 一經之主也。體德者宗要之所歸也。功德者宗要歸
0002b03: 體之所自至者也。功德自至。雖緩而弗舉亦未為過。
0002b04: 惟體德宗要不可偏廢。故今於體德舉其要而標之
0002b05: 曰大佛頂。雖三字之少已巳能囊括眾德矣何則蓋大
0002b06: 佛頂者三德祕藏之異稱也。如大以法身當體得名。
0002b07: 佛以般若普覆為義。頂以解脫無染立稱。即悉怛多
0002b08: 般怛囉之大白傘蓋也。此大佛頂楷定諸法無諸魔
0002b09: 事。即一實相之無上寶印也。此大佛頂廣大圓滿。軌
0002b10: 持萬法。居染不汙。自在稱尊。即大方廣妙蓮華王也。
0002b11: 此大佛頂遮一切惡持一切善。出生十方諸佛。即十
0002b12: 方佛母陀羅尼也。若灌頂章句則出此經流出之所。
0002b13: 自以密語言之亦不出乎密因二字。蓋密有微密之
0002b14: 密祕密之密故也。此蓋譯人善巧。撮略有方。只此一
0002b15: 十九字。略舉體德。備取宗要。擅五名之稱謂。召一經
0002b16: 之旨歸。故云大佛頂如來密因脩證了義諸菩薩萬
0002b17: 行首楞嚴。第二解釋經題又為二。初通別合釋。次通
0002b18: 別各釋。初義者。光明玄義云。夫教有通別。依教明行。
0002b19: 行有通別。從行顯理。理有通別。且置行理。但明教通
0002b20: 別者。夫理無名字。名字顯理。如空無丈尺丈尺約
0002b21: 空。天王般若云。總持無文字文字顯總持。若從能
0002b22: 顯之文字是名則通。若從能顯之所以此名則別。云
0002b23: 何為通。如聖所說。一經一時一處一部一偈一句一
0002b24: 言皆是文字。從此文字通稱為經。云何為別。別則有
0002c01: 四。一令世諦不亂歡心悅耳。二逗化所宜間發宿善。
0002c02: 三對其業障令惡滅罪除。四點示道理霍然妙悟。悅
0002c03: 宜對悟各各所以其致不同。稱之為別。譬如鹽梅和
0002c04: 合成種種滋味。組織縱橫成種種文繡。從別所以。故
0002c05: 有大佛頂等一十九字標今教異於諸教。從通文言。
0002c06: 故有經之一字眾經通稱也。今經通別合標。故云大
0002c07: 佛頂云云。次通別各釋為二。先釋別。次釋通。釋別又
0002c08: 二。先定名。次解釋。定名者。今家釋諸經別名別相最
0002c09: 多。取要立名不出三種。謂人法譬。於此三中復有單
0002c10: 三複三并具足一。以成七別。今於七名之中而定此
0002c11: 經。當複三中人法為名也。於人法中各有因果。大佛
0002c12: 頂果法也。如來果人也。密因萬行因法也。諸菩薩因
0002c13: 人也。脩證了義首楞嚴則該因該果。此經因果人法
0002c14: 合標。故云大佛頂云云。次解釋為二。初解大佛頂等
0002c15: 十六字。次解首楞巖。初中大佛頂如來密因脩證者。
0002c16: 夫密有微密之密祕密之密。今此密因義該二種。一
0002c17: 是當機所請妙奢摩他三摩禪那。舉一即三言三即
0002c18: 一。故稱為妙。妙即密也。以此為因故稱密因。一是如
0002c19: 來所宣神諸佛密言人莫能測。故稱為密。令行人
0002c20: 持此以登聖果。故稱密因。然顯密之行雖殊。而所依
0002c21: 之理同如來藏。又必顯密雙脩方能證入果位。故以
0002c22: 一名而召兩行矣。謂之如來密因者。在顯言之。所謂
0002c23: 此奢摩他等是十方如來得成菩提者也。在密言之。
0002c24: 所謂此悉怛多般怛囉十方如來因此持此得成正
0003a01: 覺者也。謂之大佛頂如來者。此指宣說神之化佛
0003a02: 也。是世尊頂放百寶無畏光明之所化者。故曰大佛
0003a03: 頂如來。佛稱為大者梵云摩訶也。古人或云不可翻。
0003a04: 以含大多勝三義故。故釋論云。梵云摩訶謂大多勝。
0003a05: 為此方文字義無兼含故不可翻。今題中單翻大者。
0003a06: 由此方大字。字雖不含義實該博如老子云。域中有
0003a07: 四大而王處一焉。所謂道大天大地大王亦大。然王
0003a09: 勝位天地位而萬物育也。致中和而天地位。此同天
0003a10: 地為大也。萬物均育。此以多為大也。又得其勝位。此
0003a11: 以勝為大也。又如世人稱父母長上為大人。此亦勝
0003a12: 為大也。沙門稱多眾為大眾。此亦多為大也。是則此
0003a13: 方大字義亦多含。雖以單翻理無所失。今先約梵音
0003a14: 兼含以釋大佛。次約明言當體以釋大佛。初兼含釋
0003a15: 者。釋論云摩訶含大多勝者。大取包廣。多取含攝。勝
0003a16: 取秀出。章安云。法身法界遍一切處是廣大義。報身
0003a17: 智境照發相應不可窮盡是含攝義。應身自在無能
0003a18: 遏絕。是勝出義。是則法報應三俱稱大佛。今若唯約
0003a19: 應佛之勝而釋此藏通之大佛也。唯約報身之多而
0003a20: 釋此別教之大佛也。唯約法身之大而釋此圓教之
0003a21: 大佛也。此所說經既是圓經。能說教主合是圓佛。雖
0003a22: 是圓佛。據現跡觀乃屬應身。但此應身其來有本。其
0003a23: 本者何。所謂法報是。全此法報所垂之應。只應身即
0003a24: 是法報。故華嚴云。清淨妙法身湛然應一切。天台云。
0003b01: 水銀和真金能塗諸色像。功德和法身處處應現往。
0003b02: 故知未有法報而不垂應身。亦未有應身而不
0003b03: 即法報。但隨機見不同或勝劣之差降耳。今經當機
0003b04: 乃用業識而見。則佛依中理而應依中而現。豈不即
0003b05: 法即報者耶。故經述偈讚云。妙湛總持不動尊。妙湛
0003b06: 讚真諦即報身也。總持讚俗諦即應身也。不動讚中
0003b07: 道即法身也。蓋由當機妙悟洞見法源。故形言於口
0003b08: 稱性而讚。今題目是總。豈不以總而貫於別。是故此
0003b09: 之大佛須約三義而釋。即法大報多應勝也。言法大
0003b10: 者。所謂大取包廣。法身法界遍一切處是廣大義。普
0003b11: 賢觀經云。毗盧遮那遍一切處。此經云。空生大覺中
0003b12: 如海一漚發。即法身廣大義也。報多者。所謂多取含
0003b13: 攝。報身智境照發相應不可窮盡。是含攝義。經云。我
0003b14: 以不滅不生合如來藏。而如來藏唯妙覺明圓照法
0003b15: 界。是故於中一為無量無量為一。小中現大大中現
0003b16: 小。乃至非心非空等。即報身不可窮盡義也。應勝者。
0003b17: 所謂勝取秀出。應身自在無能遏絕。是勝出義。經云。
0003b18: 不動道場遍十方界。身含十方無盡空。於一毛端
0003b19: 現寶王剎。坐微塵裏轉大法輪。即應身自在無能遏
0003b20: 絕義也。此以三字對釋三身如此。若以三字共釋一
0003b21: 身者。則法身不唯大亦多亦勝。報身不唯多亦勝亦
0003b22: 大。應身不唯勝亦多亦大。法身三者。大義如前。法多
0003b23: 者。法身具足諸法。非如大無一物。故觀經云。毗
0003b24: 盧遮那一切處。一切諸法無非佛法。此經云。陰入
0003c01: 處界本如來藏性色真空等。清淨本然周法界。即
0003c02: 法身含攝多義也。法勝者。此之法身如彼圓伊當上
0003c03: 一點最尊無上。為報應二脩所歸故。天台云。如眾星
0003c04: 之環北辰萬流之宗東海。即法身秀出勝義也。報身
0003c05: 三者。報智既與法性相應相冥。法身遍一切處。報身
0003c06: 亦遍一切處。故般若云。佛說非身是名大身。即報身
0003c07: 廣博義也。報多準前。又報智以法門為身。所謂第一
0003c08: 義為髻。八萬陀羅尼為髮。無漏為鼻等云云。亦報身
0003c09: 含攝多義也。報勝者。前之法身雖名為勝。乃素法身
0003c10: 未有莊嚴。今之報智莊嚴法身功德巍巍。斯名為勝。
0003c11: 如家有寶藏不探似人人孰知勝。要須耘除糞穢掘
0003c12: 出金藏五慾自恣。人乃稱歎此大富人大勝人矣。又
0003c13: 報智即法。法身勝故報身亦勝。即報身秀出勝義也。
0003c14: 應身三者。如無量壽佛應極樂國高六十萬億那由
0003c15: 他由旬。淨華宿王智佛應淨光莊嚴國高六百八十
0003c16: 萬由旬。釋迦世尊應東方莊嚴國別號照明莊嚴自
0003c17: 在王佛。佛身高大壽命長遠等。即應身廣大義也。應
0003c18: 多者。此經云。一中無量無量中一。稱性而應。隨機而
0003c19: 見。何可數量。即應身含攝多義也。應勝準前。又如云
0003c20: 天上天下唯吾獨尊等。即應身秀出勝義也。又應即
0003c21: 法報。法報大應亦大。乃至法報勝應亦勝。此則舉一
0003c22: 即三言三即一不縱不橫微妙寂絕。故稱大佛。約梵
0003c23: 音兼含釋竟。更約明言當體釋者。夫佛乃萬德之都
0003c24: 名。大是眾實之美稱。豈得以區區一義局彼太。今
0004a01: 尋天台成義。復用十種果德釋之。雖秪十法。而佛之
0004a02: 萬德亦包括殆盡。言十法者。所謂一理大。二誓願大。
0004a03: 三莊嚴大。四智斷大。五遍智大。六道大。七用大。八權
0004a04: 實大。九利益大。十無住大。一理大者。所謂究竟三德
0004a05: 祕藏一切佛法故。一切佛法即性具十法界陰入處
0004a06: 界等也。三德祕藏即如來藏性色真空性空真色等
0004a07: 清淨本然周法界也。此三德一切佛法唯佛與佛
0004a08: 乃能究盡故。經云。我以不滅不生合如來藏而如來
0004a09: 藏俱非俱即等。故理大也。二誓願大者。所謂究竟圓
0004a10: 滿三種菩提。無緣慈悲無作弘誓普覆法界故。經云
0004a11: 入於如來妙莊嚴海圓滿菩提歸無所得。妙莊嚴海
0004a12: 是福究竟。即方便菩提。亦是生緣慈悲。圓滿菩提是
0004a13: 智究竟。即實智菩提。亦是法緣慈悲。歸無所得是理
0004a14: 究竟。即真性菩提。亦是無緣慈悲。又當機讚佛云。大
0004a15: 雄大力大慈悲。故誓願大也。三莊嚴大者。所謂究竟
0004a16: 不可思議解脫首楞嚴寂照大定成就一切萬行諸
0004a17: 波羅蜜故。經云。塵銷覺圓淨寂照含空。又云。等覺
0004a18: 圓明入於如來妙莊嚴海。經初云。有三摩提具足萬
0004a19: 行。故莊嚴大也。四智斷大者。所謂菩提涅槃究竟圓
0004a20: 斷法界無明生死故。經云。覺迷迷滅覺不生迷。喻云。
0004a21: 譬如金雜於精金其金一純更不成雜。如木成
0004a22: 不重為木。諸佛如來菩提涅槃亦復如是。故智斷大
0004a23: 也。五知大者。所謂究竟五眼圓見法界三諦。如風
0004a24: 於空中一切無障礙故。經云。我以不滅不生合如來
0004b01: 藏而如來藏唯妙覺明圓照法界。又云。如我按指海
0004b02: 印發光。故知大也。六道大者。所謂究竟圓入一切
0004b03: 法門。以二十五王三昧冥益眾生故。經云。摩登婬女
0004b04: 無心修行神力冥資速證無學。故道大也。七用大者。
0004b05: 所謂究竟身口意業能顯一切神通。謂三輪不思議
0004b06: 化彌滿法界顯益眾生。故經云。一中無量無量中一。
0004b07: 小中現大大中現小。不動道場遍十方界。身含十方
0004b08: 無盡空。於一毛端現寶王剎。坐微塵裏轉大法輪。
0004b09: 故用大也。八權實大者。所謂究竟一切權實之法。能
0004b10: 為實施權開權顯實。令諸眾生入一乘道故。經云。我
0004b11: 以妙明合如來藏。十界三諦俱非。此以實智究盡諸
0004b12: 法之實也。十界三諦俱即。此以權智究盡諸法之權
0004b13: 也。離即離非是即非即。此權實泯合也。又云。令汝會
0004b14: 中定性聲聞及一切未得二空回向上乘阿羅漢等
0004b15: 皆獲一乘寂滅場地。故權實大也。九利益大者。所謂
0004b16: 究竟嚴淨一切佛土能以一切世出世法利益眾生
0004b17: 故。故此經能令登伽證於四果。當機頓獲法身。及令
0004b18: 普會獲本妙心常住不滅。又選圓通竟。普會大眾凡
0004b19: 有十恒河沙。皆得本心。遠離塵垢獲法眼淨。無量眾
0004b20: 生皆發無等等三菩提心。秖此一會利益尚爾。況餘
0004b21: 經餘處耶。故利益大也。十無住大者。一切究竟不住
0004b22: 究竟。一切圓滿無圓滿故。經云。入於如來妙莊嚴海
0004b23: 圓滿菩提歸無所得。故無住大也。第一還是法身大
0004b24: 多勝。二三四五并第十還是報身大多勝。七八九還
0004c01: 是應身大多勝。三身不縱不橫復見于此。是則兼含
0004c02: 及以當體皆不出三身之義。三身乃十種三法之一。
0004c03: 三法體通。舉一綱目而九種三法隨來矣。蓋由三德
0004c04: 具足諸法聚集名為三身。若此三德尊重即是三寶。
0004c05: 三德不生不滅即是三涅槃。三德運載負荷即是三
0004c06: 大乘。三德不可異趣名三菩提。三德覺了清淨名三
0004c07: 般若。三德是如來種名三佛性。三德分別不謬是名
0004c08: 三識。三德即事通理名為三道。大則十種三法俱大。
0004c09: 多則十種三法俱多。勝則十種三法俱勝。不並不別
0004c10: 故稱大佛。經云。我以不滅不生合如來藏。十界三諦。
0004c11: 若以意會。十種三法文義俱成。言大佛頂者。世尊肉
0004c12: 髻無見頂相也。頂門為無上果。亦表第一義諦。如來
0004c13: 者。大佛頂放百寶無畏光明出生千葉寶蓮有佛化
0004c14: 身結跏趺坐宣說神之化佛。故曰大佛頂如來。夫
0004c15: 頂居大佛之首佛從頂光而化顯此如來。彌為玄極。
0004c16: 故如來自云。斯是知來無見頂相無為心佛。惟三身
0004c17: 玄極故有此頂。有此頂相故能於中放光現佛。有此
0004c18: 心佛故能宣說心。有此心故能使惡銷滅婬
0004c19: 心頓除神力冥資速證無學。乃至能令十方如來因
0004c20: 此執此等得成正覺降魔轉法輪授記付法等事。蓋
0004c21: 此神。乃融即三身。大佛所證祕藏之理。全是佛。
0004c22: 全佛是。一如無二如者也。如來證此故能懾魔。阿
0004c23: 難迷此是以遭難。至此方挹流尋源。聞香討根。乃以
0004c24: 首楞大定為請。蓋大佛三身。實由妙奢摩他等所剋
0005a01: 故。經請云十方如來得成菩提妙奢摩他三摩禪那。
0005a02: 而經題亦因之而召為大佛頂如來密因矣。釋此密
0005a03: 因為二。初顯。次密。顯復為三。初定名。次定體。三正釋。
0005a04: 定名者此奢摩他等三名。昔資中沇師唯以天台三
0005a05: 觀而解。彼云。準圓覺經。奢摩他以寂靜為相。三摩提
0005a06: 以幻化為相。禪那俱離寂靜為相。此大意與一心三
0005a07: 觀相應。寂靜相即空觀也。幻化相即假觀也。俱離相
0005a08: 即中觀也。孤山圓師唯以天台三止而釋。蓋準涅槃
0005a09: 經中。奢摩他此云止。毗婆舍那此云觀。優畢叉此云
0005a10: 止觀等。今經三名既與涅槃一同二異。乃於彼奢摩
0005a11: 他中開出三義。為奢摩他三摩禪那也。而雲間師乃
0005a12: 評之云。今觀二師之釋。孤山所得多矣。且如圓覺三
0005a13: 法。經中亦名為定。如彼經云。爾時便有二十五種清
0005a14: 淨定輪云云。又偈云。辨音汝當知。一切諸菩薩。無礙
0005a15: 清淨慧皆從禪定生。所謂奢摩他三摩提禪那。是知
0005a16: 彼圓覺尚可直作三止而釋。況今經乎。矧涅槃顯以
0005a17: 奢摩他當定。又圓覺三摩名等持。禪那名靜慮。並是
0005a18: 定法名義。三止消文復何疑乎。今詳雲間所評。引圓
0005a19: 覺證成。今名可作定釋。則孤山以三止消文所得果
0005a20: 多。蓋雖定體融通止即是觀。而所主之者須從於別。
0005a21: 如吳興所謂阿難既以多聞小慧自咎正以楞嚴大
0005a22: 定為請也。二定體者。前之定名欲從所主。故偏以定
0005a23: 稱。若三止之體體無所局。故孤山亦會通云。此之三
0005a24: 止即是三觀。以即照而寂即寂而照故。奢摩他即空
0005b01: 觀。三摩即假觀。禪那即中觀。所以天如會解引孤山
0005b02: 三止已巳乃云。今復釋而明之。奢摩他寂靜之義也。三
0005b03: 摩觀照之義也。禪那寂照不二之義也。此蓋復出孤
0005b04: 山會通之義耳。況經云。是種種地皆以奢摩他中毗
0005b05: 婆舍那清淨修證。又云。此是過去先佛世尊奢摩他
0005b06: 中毗婆舍那云云。據此二文。則不唯此定止觀融通。
0005b07: 彌顯孤山三止消文當於經旨。以云奢摩他中毗婆
0005b08: 舍那故。第三正釋者。約前會通之義雙明止觀也。涅
0005b09: 槃經中三名奢摩他此云止。毗婆舍那此云觀。優畢
0005b10: 叉此云止觀等。今經三名雖與一同二異。後文既云
0005b11: 奢摩他中毗婆舍那。故須雙約止觀而釋。於止觀中
0005b12: 各開三義。謂體真止。方便隨緣止。息二邊分別止。從
0005b13: 假入空觀。從空入假觀。從空假入中道觀。今抄止觀
0005b14: 成文以明斯義。初釋止觀名。次釋止觀體。初釋名者。
0005b15: 大師云。止觀各有三義。止三者。息義。停義對不止止
0005b16: 義。息義者。諸惡覺觀妄念思想寂然休息。淨名曰。何
0005b17: 謂攀緣謂緣三界。何謂息攀緣謂心無所得。此就所
0005b18: 破得名。是止息義。停義者。緣心諦理繫念現前停止
0005b19: 不動。仁王云。入理般若名為住。大品云。以不住法住
0005b20: 般若波羅蜜中。此就能止得名。是停止義。對不止以
0005b21: 明止者。語雖通上意則永殊。何者。上兩止對生死之
0005b22: 流動約涅槃論止息。心行理外約般若論停止。此約
0005b23: 智斷通論相待。今別約諦理論相待。無明即法性。法
0005b24: 性即無明。無明亦非止非不止。而喚無明為不止。法
0005c01: 性亦非止非不止。而喚法性為止。此待無明之不止
0005c02: 而喚法性為止。如經云。法性非生非滅而言法性寂
0005c03: 滅。法性非垢非淨而言法性清淨。是為對不止而明
0005c04: 止也。觀三義者。貫穿義觀達義對不觀觀義。貫穿義
0005c05: 者。智慧利用穿滅煩惱。大經云。利钁地磐石沙礫
0005c06: 直至金剛。法華云。穿鑿高原猶見乾土。施功不已巳遂
0005c07: 漸至泥。此就所破得名。立貫穿觀也。觀達義者。觀智
0005c08: 通達契會真如。瑞應經。云息心達本源故號為沙門。
0005c09: 大論云。清淨心常一則能見般若。此就能觀得名。故
0005c10: 立觀達觀也。對不觀觀者。語雖通上意則永殊。上兩
0005c11: 觀亦通對生死彌密而論貫穿。迷惑昏盲而論觀達。
0005c12: 此通約智斷相待明觀。今別約諦理。無明即法性。法
0005c13: 性即無明。無明非觀非不觀而喚無明為不觀。法性
0005c14: 亦非觀非不觀而喚法性為觀。如經云。法性非明非
0005c15: 暗而喚法性為明。第一義空非智非愚而喚第一義
0005c16: 空為智。是為對不觀而明觀。是故止觀各從三義得
0005c17: 名更有絕待會異通三德之文。茲不具引次釋止觀體分三。初次第三
0005c18: 止。二次第三觀。三一心中三止觀。次第三止者。一體
0005c19: 真止。止於真諦。二方便隨緣止。止於俗諦。三息二邊
0005c20: 分別止。止於中道第一義諦。體真止者。諸法從緣生
0005c21: 因緣空無主息心達本源故號為沙門。知因緣假合
0005c22: 幻化性故名為體。攀緣妄想得空即息。空即是真
0005c23: 故言體真止。方便隨緣止者。若二乘同以無言說道
0005c24: 斷煩惱入真。真則不異。但言煩惱與習有盡不盡。若
0006a01: 二乘體真不須方便。菩薩入假正應行用。知空非空
0006a02: 故言方便。分別藥病故言隨緣。心安俗諦故名為止。
0006a03: 經言。動止心常一。亦得證此意也。息二邊分別止者。
0006a04: 生死流動。涅槃保證。皆是偏行不會中道。今知俗非
0006a05: 俗俗邊寂然。亦不得非俗空邊寂然。名息二邊。此三
0006a06: 止名雖未見經論。映望三觀隨義立名。釋論云。菩薩
0006a07: 依隨經教為作名字名為法施。立名無咎。若能尋經
0006a08: 得名。即懸合此意也雲間楞嚴補遺云。孤山以大師三止消今經文。則知天台三止
0006a09: 有懸合矣。故止觀云。此三止名雖未見經論。映望三觀隨義立名云云。今果得之楞嚴矣。今謂圓覺三名顯云
0006a10: 是定。亦唐譯之經。彼為最親。故知三止懸合二經矣。又準涅槃云。善男子。為三事故修奢摩他。何等為三。一者
0006a11: 不放逸故。二者莊嚴大智故。三者得自在故。復次為三事故修毗婆舍那。何等為三。一者為觀生死惡果報故。
0006a12: 二者為增長諸善根故。三者為破諸煩惱故。準此經文。止觀各開三義。即是三止三觀之明文。次第對義在文
0006a13: 不差。故谷響鈔云。涅槃云。為三事故修奢摩他。此乃止中具三之明證也。而與阿難所請之三宛若符契。然大
0006a14: 師親見涅槃。而不指之者。豈非欲使學者。自得之乎詳此三止。與前釋名名
0006a15: 同其相則異。同者止息止似體真。停止止似方便
0006a16: 隨緣。非止止似息二邊。其相則別所謂三諦相也。前
0006a17: 三成次三。後一具前三。何以故。如體真止時達因緣
0006a18: 假名空無主流動惡息。是名止息義。停心在理正是
0006a19: 達於因緣。是停止義。此理即真。真即本源。本源不當
0006a20: 止與不止。是非止止義。此三義共成體真止。若方便
0006a21: 止時照假自在。散亂無知息。是止息義。停心假理。如
0006a22: 淨名入三昧觀比丘根性分別藥病。是停止義。假理
0006a23: 不動是非止止義。如是三義共成方便隨緣止相也。
0006a24: 息二邊分別時生死涅槃二相俱息。是止息義。入理
0006b01: 般若名為住緣心中道。是停止義。此實相理非止不
0006b02: 止。是不止止義。如此三義共成息二邊止相。故與前
0006b03: 永異也。亦非今所用也。二次第三觀者。一從假入空
0006b04: 觀。亦名二諦觀。二從空入假觀。亦名平等觀。三二空
0006b05: 觀為方便得入中道第一義諦觀。心心寂滅。自然流
0006b06: 入薩婆若海。此名出纓絡經。今釋其意。假是妄俗
0006b07: 諦也。空是審實真諦也。今欲去俗歸真故言從假入
0006b08: 空觀。假是入空之詮。先須觀假知假妄而得會真。
0006b09: 故言二諦觀。此觀若成則證一切智也。從空入假觀
0006b10: 者。若住於空與二乘何異。不成佛法。不益眾生。是故
0006b11: 觀空不住於空。而入於假知病識藥應病授藥令得
0006b12: 服行。故名從空入假觀。而言平等者。望前稱平等。前
0006b13: 破假用空。今破空用假。破用既均故言平等觀。此觀
0006b14: 成時證道種智。二空為方便者。初觀空生死。次觀空
0006b15: 涅槃。此之二空為雙遮之方便。初觀用空。次用假。
0006b16: 此之二用為雙照之方便。心心歸趣入薩婆若海雙
0006b17: 照二諦也。此觀成時證一切種智。是為次第三觀也。
0006b18: 此三觀與前三觀名一往似同義相則異。前貫穿觀。
0006b19: 觀諸妄。似從假入空。觀達觀。達理理和達事事和。
0006b20: 似從空入假。不觀觀似中道觀。其相異者。前是一諦
0006b21: 相今是三諦相。又前三通成後三。後三具足前三。所
0006b22: 以者何。如從假入空破四住磐石。是貫穿觀。所入之
0006b23: 空空即是理智能顯理。即觀達觀。此之空理即是非
0006b24: 觀觀義。如此三義共成入空觀相也。從空入假亦具
0006c01: 三義。如識假名法破無知障。即貫穿義。照假名理分
0006c02: 別無謬。即觀達義。假理常然。即不觀觀義也。此之三
0006c03: 義共成假觀相也。中道之觀亦具三義。空於二邊即
0006c04: 貫穿義。正入中道即觀達義。中道法性即不觀觀義。
0006c05: 如此三義共成中道觀相也。三明一心中三止觀者。
0006c06: 依前摩訶衍明三止三觀之相。以義隨相條然各別。
0006c07: 若論三觀則有權實淺深。若論三智則有優劣前後。
0006c08: 若論三人則有諸位大小。此則次第分張。非今所用
0006c09: 也。圓頓止觀相者。以止緣於諦。則一諦而三諦。以諦
0006c10: 繫於止。則一止而三止。譬如三相在一念心。雖一念
0006c11: 心而有三相。止諦亦如是。所止之法雖一而三。能止
0006c12: 之心雖三而一也。以觀緣於境。則一境而三境。以境
0006c13: 發於觀。則一觀而三觀。如摩醯首羅面上三目。雖是
0006c14: 三目而在一面。境觀亦如是。觀三即一。發一即三。不
0006c15: 可思議。不權不實不優不劣。不前不後。不並不別。不
0006c16: 大不小。故中論云。因緣生法即空即假即中。金剛般
0006c17: 若云。如人有目日光明照見種種色。若眼獨見不應
0006c18: 須日。若無色者雖有日眼亦無所見。如是三法不異
0006c19: 時不相離。眼喻於止。日喻於觀。色喻於境。如是三法
0006c20: 不前不後。一時論三。三中論一亦復如是。若見此義。
0006c21: 即解圓頓止觀相也。何但三一一三。總前諸義皆在
0006c22: 一心。其相云何。體無明顛倒即是實相之真。名體真
0006c23: 止。如此實相遍一切處隨緣歷境安心不動。名隨緣
0006c24: 方便止。生死涅槃靜散休息。名息二邊止。體一切諸
0007a01: 假悉皆是空空即實相。名入空觀。達此空時觀冥中
0007a02: 道。能知世間生滅法相如實而見。名入假觀。如此空
0007a03: 慧即是中道無二無別。名中道觀。體真之時。五住磐
0007a04: 石砂礫一切休息。名止息義。心緣中道入實相慧。名
0007a05: 停止義。實相之性即非止非不止義。又此一念能穿
0007a06: 五住達於實相。實相非觀亦非不觀。如此等義但在
0007a07: 一念中不動真際而有種種差別。經言。善能分別諸
0007a08: 法相。於第一義而不動。雖多名字蓋是般若之一法。
0007a09: 佛說種種名眾名皆圓。諸義亦圓。相待絕待當體不
0007a10: 可思議。不可思議故無有障礙。無有障礙故具足無
0007a11: 減。是圓頓顯止觀體也。孤山云。阿難始以三法為請。
0007a12: 既蒙開示。至乎領解。還以三法而歎於佛。故經云。妙
0007a13: 湛總持不動尊。妙湛即空智也。總持即假智也。不動
0007a14: 即中智也。及佛為富樓那說如來藏本妙圓心非心
0007a15: 非空即心即空離即離非。三諦炳然如指諸掌。及為
0007a16: 阿難說六解一亡。而結歎云。是名妙蓮華金剛王寶
0007a17: 覺如幻三摩提。華開華現喻即中也。金剛堅利喻即
0007a18: 空也。如幻有形喻即假也。洎文殊簡圓通亦以此為
0007a19: 歎。故曰。阿難汝諦聽我承佛威力宣說金剛王如幻
0007a20: 不思議佛母真三昧。但以佛母喻中道為異耳。其於
0007a21: 諸文重重演說一一破迷。或用乎空。或談乎假。或顯
0007a22: 乎中。言偏意圓悉具三法。蓋酬阿難三止之請也。今
0007a23: 謂妙湛總持等三法。亦可作止觀各三名而釋。如妙
0007a24: 湛及金剛王等。即止息貫穿也。總持及如幻等。即停
0007b01: 止觀達也。不動及妙蓮等。即對不止止不觀觀也。是
0007b02: 則奢摩他等三。隨舉其一皆具妙湛等三義。經云。此
0007b03: 阿毗達磨彈指超無學。此之謂矣。惟此圓融故稱為
0007b04: 妙。妙即密也。言密因脩證者。經云。是種種地皆以奢
0007b05: 摩他中用諸如來毗婆舍那清淨修證漸次深入。故
0007b06: 云密因修證。釋顯竟。次密者。入道場誦持神也。經
0007b07: 明四種律儀已巳乃云。若有宿習不能滅除汝教是人
0007b08: 一心誦我佛頂光明摩訶悉怛多般怛囉無上神。
0007b09: 乃至示以結壇之法。定以克證之期。其為行者進脩
0007b10: 最為詳盡。但依經設壇其費大富。末世緣薄鮮能辦
0007b11: 之。於中所立期限共四等合一百二十一日。後坐禪
0007b12: 百日。既云端坐安居。則入道之方。依奢摩他以脩大
0007b13: 定。不俟告而可知矣。向前初七中云。至誠頂禮十方
0007b14: 如來諸大菩薩阿羅漢號。恒於六時誦圍壇至心
0007b15: 行道一時常行一百八遍。第二七中。一向專心發菩
0007b16: 薩願心無間斷。我毗奈耶先有願教。第三七中。於十
0007b17: 二時一向持佛般怛囉云云。昔吳興岳師按此
0007b18: 述脩證儀一卷。今雖蔑聞。若依天台諸懺通軌亦略
0007b19: 可知。惟其行道誦之頃既涉繁動之緣。苟不以理
0007b20: 觀而導事行滅罪或難。矧夫結壇軌則。種種取象言
0007b21: 不唐施。故溫陵師等皆取意以明表法。所謂法王法
0007b22: 言即事即理也。又且神祕密唯佛證知。乃密詮三
0007b23: 諦之境。而稱之為摩訶悉怛多般怛囉心蓋有以
0007b24: 焉。是故行者登壇之時必宜事理兼行顯密雙運。如
0007c01: 四明師之言。三種懺法云。法雖三種行在一時。寧可
0007c02: 闕於前前。不得虧於後後。無生最要取相尚寬。蓋妙
0007c03: 觀之宗是大乘之主。滅障如翻大地草木皆枯。顯德
0007c04: 如照澄江森羅盡現。以此理觀導乎事行。則一禮一
0007c05: 旋罪消塵劫。一燈一水福等空。此蓋法華三昧之
0007c06: 功勳也。彼既如是此亦宜然。蓋一心定慧說於。先
0007c07: 四十四心明於此。後理須秉定慧而持神。藉顯密
0007c08: 以歷聖階矣。次了義者。褒美此經所說義無不了也。
0007c09: 淨名寶積及涅槃等經。皆云依了義不依不了義。寶
0007c10: 積經舍利弗問。何等經中名為了義。何等經中名不
0007c11: 了義。佛告舍利弗云。若諸經中宣說世俗名不了義。
0007c12: 宣說勝義名為了義。宣說作業煩惱名不了義。宣說
0007c13: 煩惱業盡名為了義。宣說厭離生死趣求涅槃名不
0007c14: 了義。宣說生死涅槃無二無別名為了義。宣說種種
0007c15: 文句差別名不了義。宣說甚深難見難覺名為了義。
0007c16: 今經云。如來今日普為此會宣勝義中真勝義性。即
0007c17: 寶積宣說勝義名為了義也。經云。入妙莊嚴海圓滿
0007c18: 菩提歸無所得。即宣煩惱業盡名為了義也。經云。陰
0007c19: 入處界本如來藏。即生死涅槃無二無別名為了義
0007c20: 也。經云。我以不生不滅合如來藏云云。即宣說甚深
0007c21: 難見難解難覺名為了義也。次諸菩薩萬行者。藏通
0007c22: 別教皆有菩薩。雖可稱諸非今經意。今則始從乾慧
0007c23: 終至等覺五十六位階級不等。故名為諸。萬行者。即
0007c24: 大品般若所說一切佛法諸三昧門。所謂百八三昧
0008a01: 五百陀羅尼及諸解脫。大慈大悲。一切種智。五眼六
0008a02: 神通。三明八解脫。十力四無所畏。十八不共法。三十
0008a03: 二相。八十種好。六波羅蜜。三十七品。四弘誓願。四無
0008a04: 量心。如意神通。四攝法等諸法。故大品萬行中偈云。
0008a05: 從初發心至成佛。一身一心一智慧。欲為教化眾生
0008a06: 故。萬行名字差別異。然此經題雖云萬行。而十軸內
0008a07: 都不見列一兩種行名。但云有三摩提名大佛頂首
0008a08: 楞嚴王具足萬行。是知題中雖稱萬行實不俟乎別
0008a09: 修。蓋此密因是首楞嚴定。能獲此定則種種萬行法
0008a10: 爾現前。故南嶽思大禪師釋萬行云。如是無量佛法
0008a11: 功德一切皆從禪生。蓋眾生心性本來具足如是佛
0008a12: 法故。經云陰入處界本如來藏。惟行人修此定時。直
0008a13: 下照了具足諸法。則無量功德功至自至故。昔天台
0008a14: 一時代南嶽講般若。至一心具萬行處忽有所疑。思
0008a15: 師因誡之曰。如汝疑者乃大品次第意耳。未是法華
0008a16: 圓頓旨也。吾昔於夏中一念頓證諸法現前。吾既身
0008a17: 證不必疑矣。以此而知。則今經萬行之稱特是表顯
0008a18: 密因之妙。故云有三摩提名大佛頂首楞嚴王具足
0008a19: 萬行也。次釋首楞嚴者。涅槃經云。首楞者名一切事
0008a20: 竟。嚴者名堅。一切畢竟而得堅固名首楞嚴。今人釋
0008a21: 此名義多分單約定解。若然豈大佛頂等非首楞嚴
0008a22: 耶。矧涅槃經云。一切眾生盡有首楞嚴定。首楞嚴定
0008a23: 亦名般若。亦名金剛三昧。亦名師子吼。亦名佛性。且
0008a24: 佛性非大佛頂耶。三昧般若非密因萬行等耶。師子
0008b01: 吼非了義耶。昔孤山師以教行理三悉號楞嚴而釋。
0008b02: 蓋有旨焉。但孤山三法於經攝義雖足。在題主對猶
0008b03: 。今當別約天台八法一一主對釋之。謂教理智斷
0008b04: 行位因果。蓋大佛頂者理也。如來者果也。密因者智
0008b05: 也。修證者斷與位也。了義者教也。諸菩薩者因也。萬
0008b06: 行者行也。故此八法非唯詮義具足。亦乃深合經題。
0008b07: 釋此為二。初約八法行布釋。次約諸字圓融釋。初八
0008b08: 法行布釋為三。初生起。二料簡。三正釋。生起者。八種
0008b09: 中教為能詮故居其首。七為所詮故居其後。於七種
0008b10: 中理為所照屬性。智為能照屬修。非所照之理不能
0008b11: 起能照之智。故先理次智也。智既起已巳必能斷惑。故
0008b12: 第四明斷也。惑斷理顯種種萬行由之而生。故次斷
0008b13: 說行也。智斷行發淺深不同。故有位次也。望果德以
0008b14: 修因行。由因行以克果德。智斷行位莫非其事。故有
0008b15: 第七第八總說四果也。二料簡者。問智之與行有何
0008b16: 差別。答智分因果。行唯在因。問因智與行復何差別。
0008b17: 答若略作教行理說。則因智亦名為行。茲廣明八法。
0008b18: 則因智三止行名萬行矣。問位次因果有何差別。答
0008b19: 因果為能歷。位次為所歷。又位次開說因果。因果總
0008b20: 說位次也。問此八種中為各各異為互互通。答亦異
0008b21: 亦通。異如向說。通者如一經總是八法。離能詮無所
0008b22: 詮。離所詮無能詮。故教具七也。全理起智。無別有智。
0008b23: 此智能斷。離智無斷。理顯行彰。行是理行。六種即理
0008b24: 名為位次。大乘因果不離實相。故理通也。智是理智。
0008c01: 斷是智斷。智是首楞具足萬行。全理之智雖無淺深
0008c02: 淺深宛然。雖無因果不離因果。故智通也。全理之智
0008c03: 能斷此惑。斷故發行。而有淺深不同因果各異。故斷
0008c04: 通也。即理之智能具萬行。智斷彼惑萬行斯顯。行顯
0008c05: 淺深則有位次因果。故行通也。六種妙位。皆即於理。
0008c06: 雖皆即理六位有殊。智為能歷。位為所歷。智斷惑故
0008c07: 自淺之深。前五為因後一為果。故位通也。實相因果
0008c08: 無差而差。智斷行位條然有異。因果實相差而無差。
0008c09: 智斷行位無不即理。故因果通也。三正釋者。釋此依
0008c10: 數為八。先理次智三斷四行五位六因七果。至於第
0008c11: 八方明教相。何故爾耶。以教無別體秪是七種能詮
0008c12: 之聲色耳。若七種理顯即是教顯。後略分別彌為容
0008c13: 易故也。於中初明理。即經中所詮三諦理也。此三諦
0008c14: 理在十界依正之上。若離此則無所寄。經明陰入
0008c15: 處界本如來藏。此之謂也。釋此為二。初約十界明
0008c16: 三諦。次橫約十界明三諦。初者。此之名義出仁王
0008c17: 纓絡二經。彼云。一者有諦。二者無諦。三者中道第一
0008c18: 義諦。初有諦者。謂二十五有眾生妄情所見名之為
0008c19: 有。如彼情見審實不名之為諦。亦名俗諦。假凡
0008c20: 俗故亦名世諦。涅槃所謂如世人之所見者名為世
0008c21: 諦。此以六凡法界為俗諦也。二無諦者。三乘聖人所
0008c22: 見真空之理無名無相故名為無。審實不目之為
0008c23: 諦。亦名真諦。真實不故亦名第一義諦。涅槃所謂
0008c24: 如出世人之所見者名第一義諦。此以聲聞緣覺兩
0009a01: 法界為真諦也。三中道第一義諦者。遮二邊說名為
0009a02: 中。此理通無壅無塞稱之為道。最上無過故名第
0009a03: 一。深有所以目之為義。諸佛菩薩之所證見審實不
0009a04: 命之為諦。故言中道第一義諦。此以佛菩薩兩法
0009a05: 界為中諦也。次橫約十界明三諦者。此三諦義出中
0009a06: 觀論。論云。因緣所生法我說即是空亦名為假名亦
0009a07: 名中道義。十法界皆是因緣生法。以佛種從緣故。我
0009a08: 說即是空。十界緣起皆真也。亦名為假名。十界緣起
0009a09: 皆俗也。亦名中道義。十界緣起皆中也。此是橫約十
0009a10: 界以詮三諦。今釋此二種三諦為三。初名義整足不
0009a11: 整足。二理體圓融不圓融。三理體可壞不可壞。初義
0009a12: 者。四教中藏是界內拙度。但詮森羅萬象之俗偏空
0009a13: 涅槃之真。故稟教人至於果成斷而已巳。界內通教
0009a14: 雖名為巧。其所詮者亦只二諦。是故稟茲教者同於
0009a15: 三藏身滅智以為圓極。若界外別教。教雖不融而
0009a16: 初心亦聞但中之名。是故稟茲教者以三十心成二
0009a17: 觀方便已巳登於初地得證中道。但彼教行歷別。而猶
0009a18: 未知十界橫具三諦義也。若今經三諦則備茲二義。
0009a19: 如云而如來藏非心非空非地水火風非眼耳鼻舌
0009a20: 身意非色聲香味觸法非眼識界乃至非意識界。此
0009a21: 所非者。即纓絡仁王所謂二十五有妄情所見之俗
0009a22: 諦也。又云。非無明乃至非老死非無明盡乃至非老
0009a23: 死盡非苦集滅道非智非得。此所非者。即仁王纓絡
0009a24: 所謂出世聖人所見之真諦也。又云。非擅那乃至非
0009b01: 般剌若非阿羅訶三藐三菩非大涅槃非常樂我淨。
0009b02: 此所非者。即仁王纓絡所謂諸佛菩薩所見之中道
0009b03: 第一義諦也。此是十界義。橫義者。如十界併非。此
0009b04: 則通以十界為真諦也。云何併非。以如來藏本妙圓
0009b05: 心體絕情偽故。次十界併即。此通以十界為俗諦也。
0009b06: 云何俱即。以如來藏元明心妙性具十界故。次離即
0009b07: 離非是即非即。此通以十界為中道第一義諦也。云
0009b08: 何俱即俱非。以如來藏妙明心元雖即二邊而無二
0009b09: 邊如異故。初俱非中云本妙圓心。乃以心字為主。次
0009b10: 俱即云元明心妙。乃以妙字為主。次雙非即云妙明
0009b11: 心元。乃以元字為主。心者真空也。妙者妙有也。元者
0009b12: 本元中道佛性也。蓋自一心而觀何有萬法之差。故
0009b13: 一切併非。而云本妙圓心者。猶言即中俗之真也。自
0009b14: 萬法俱妙而觀則十界宛然。故一切併即。而云元明
0009b15: 心妙者。猶言即中真之俗也。自本元心性而觀則雙
0009b16: 遮二邊真俗俱遣。雙照二諦真俗炳然。而云妙明心
0009b17: 元者。猶言即俗真之中道也。又經爾前性色真空性
0009b18: 空真色等清淨本然周法界。性中也。空真也。色俗
0009b19: 也。並是橫論三諦之義。次理體圓融不圓融者。若明
0009b20: 二諦之理。分界內界外。則界內藏教為不融。以彼
0009b21: 真理在事外滅色方空故。界內通教理名圓融。以言
0009b22: 即色是空非色滅空故。茲明三諦。彼通教義尚未
0009b23: 具足。況圓融乎。故非所辨。今所辨者但對別教為融
0009b24: 不融耳。蓋別教明中道之理。如雲外月出二邊。
0009c01: 現在真俗不即中道。故須先空。次假破有破無。此之
0009c02: 中理方得分見。是故雖有三諦不稱圓融。今經三諦
0009c03: 既具二義。以橫融則無不橫。以列橫則無橫
0009c04: 不。無橫不則三三宛然。無不橫則皆名一實
0009c05: 妙諦。三諦俱實只一十界。十界絕待獨一妙心。斯則
0009c06: 復名無諦之諦。故說真諦時則十界併非。此名一空
0009c07: 一切空。無有無中而不空。以六凡俱非。有亦空也。二
0009c08: 乘俱非。空亦空也。佛與菩薩俱非。中亦空也。說俗諦
0009c09: 時則十界併即。此名一有一切有。無空無中而不有。
0009c10: 以六凡俱即有亦有也。二乘俱即空亦有也。佛與菩
0009c11: 薩俱即中亦有也。說中道時則十界俱非破立。此名
0009c12: 一中一切中。無空無有而不中。以六凡俱非破立有
0009c13: 亦中也。二乘俱非破立空亦中也。佛與菩薩俱非破
0009c14: 立中亦中也。又前性空真色即中真而俗也。性色真
0009c15: 空即中俗而真也。色空並不離性即真俗而中也。是
0009c16: 故若言真諦者泯諸法名無相而六凡被泯之且言
0009c17: 無相矣。二乘既亦泯豈非真。非真而真即俗乎。佛菩
0009c18: 薩既亦泯豈非中。非中而中道即真即俗乎。真諦者
0009c19: 泯情不泯法斯謂矣。孰謂真諦無相乎。若言俗諦者。
0009c20: 立諸法是有相而六凡被立之且言有相矣。所立二
0009c21: 乘真諦者有相乎。佛菩薩中道者有相乎。俗諦者立
0009c22: 法不立情斯謂矣。孰謂俗諦有相乎。若言中諦者。雙
0009c23: 遮二邊法是但中。而六凡二乘之真俗被遮之。且言
0009c24: 不即矣。佛菩薩既亦遮豈非中。非中而即二邊乎。中
0010a01: 諦者統諸法。斯謂矣。孰謂中道不即乎。良由常住真
0010a02: 心具足諸法。即此諸法充塞天彼彼互具名如來
0010a03: 藏。彼彼互遍名無盡燈。雖一塵而十界三諦不少。雖
0010a04: 剎海而十界三諦不多。所謂如搗萬種香為丸若燒
0010a05: 一塵具足眾氣。亦如剖栴檀柝碧玉若多若小片片
0010a06: 皆真。故曰九界徒欲言之言則傷其實。徒欲思之思
0010a07: 則喪其真。所以如來掩室於摩竭。淨名杜口於毗耶。
0010a08: 法華三請而不說。今經委曲而後談。胎經云。佛法如
0010a09: 大海不說有是非凡夫賢聖人平等無高下。法華云。
0010a10: 諸法寂滅相不可以言宣。又云。是法非思量分別之
0010a11: 所能解。今經云。一切眾生皆由不知常住真心性淨
0010a12: 明體用諸妄想。此想不真故有輪轉。皆此謂也。此之
0010a13: 妙法乃諸佛如來所諦故。經云。我以不滅不生合如
0010a14: 來藏云云。法華云。唯佛與佛乃能究盡諸法實相。佛
0010a15: 今說之。欲令行者全以此諦為脩首楞大定之本。得
0010a16: 此為本則心心法界事事圓融。常住妙果即法圓成。
0010a17: 觀音智門當念具足。此所謂以不生不滅為本脩因。
0010a18: 而求不生不滅之果者也。三可壞不可壞者。三藏所
0010a19: 詮理在事外。要須滅色然後入空。此則六凡之俗須
0010a20: 壞。夫真諦者真必即俗。滅色之空非真空也。此則二
0010a21: 乘之真可壞。通教之色雖云即空。而未云空即是
0010a22: 色。以空不即色故必身滅智。此亦六凡之俗須壞。
0010a23: 壞俗後真真非畢竟。此則二乘之真可壞。別教中道
0010a24: 既不即邊。離中之邊故須雙遣。此則八界真俗皆壞。
0010b01: 夫中必真俗。彼云出二邊。離邊之中豈是究竟。故
0010b02: 佛菩薩中道之理可壞。問別教真俗不即中道。或云
0010b03: 可壞。中道佛性豈可壞乎。答若論中理實不可壞。今
0010b04: 言壞者據彼教道所詮耳。豈唯別教中道。即前三教
0010b05: 所有九界真俗。若論理體又孰能壞。但彼稟教偏小。
0010b06: 自於夷途作趺。好身剜瘡耳。故天台云。此理灼然。世
0010b07: 間常住。有佛不能益。無佛不能損。得之不為高。失之
0010b08: 不為下。名之為佛。理佛也。今經三諦乃是稱此本理
0010b09: 而說故。真則十界三諦俱非。俗則十界三諦俱即。中
0010b10: 則十界三諦俱非破立。真則俱非。且言十界三諦可
0010b11: 壞。俗則俱立。中則俱非破立。何所可言壞乎。須知真
0010b12: 乃即中俗之真。俗乃即中真之俗。非之則法界炳然。
0010b13: 即之則情謂爾。經文若此。孰能誣哉。是為理究竟。
0010b14: 
0010b15: 
0010b16: 
0010b17: 
0010b18: 
0010b19: 
0010b20: 
0010b21: 
0010b22: 
0010b23: 
0010b24: 
0011a01: 理究竟堅固之圖
0011a02: 
0011a03: 
0011a04: 
0011a05: 
0011a06: 
0011a07: 
0011a08: 
0011a09: 
0011a10: 
0011a11: 
0011a12: 
0011a13: 
0011a14: 
0011a15: 
0011a16: 
0011a17: 
0011a18: 
0011a19: 大佛頂首楞嚴經玄義卷第一
