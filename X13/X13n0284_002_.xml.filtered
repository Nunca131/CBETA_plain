0208c01: 
0208c02: 
0208c03: 
0208c04: 
0208c05: 大佛頂如來密因修證了義諸菩薩萬行首楞嚴經
0208c06: 玄義卷下
0208c07: 明菩薩沙彌古吳智旭　撰述
0208c08: 明菩薩比丘溫陵道昉　參訂
0208c09: 第二顯體為十初明須顯體二釋體義三正出體
0208c10: 四引證五會通異名六廣簡偽濫七明入體之門
0208c11: 八為眾經體九為諸行體十為一切法體。
0208c12: 初明須顯體者前釋通別二名共二十字皆是
0208c13: 能詮之名文義浩博今更點示名下所詮要理正
0208c14: 顯一經之主質意欲令人尋名得體如因指見月
0208c15: 蓋標指非欲令其玩指見月始知別無他月又釋
0208c17: 別在解脫教相分別總別故釋名之後須先辨體
0208c18: 體雖法身必具二德雖具二德還屬法身具二德
0208c19: 故非縱屬法身故非橫不縱不橫方是經體又經
0208c20: 若無體則邪倒無印同於魔說故須顯體又得此
0208c22: 屋既成屋已巳仍取屋空是故須顯體也。
0208c23: 二釋體義者體是主質亦釋為禮亦釋為底亦釋
0209a01: 君尊臣卑父貴子賤臣子雖多君父惟一經體亦
0209a02: 爾惟是一理統攝萬法種種眾行之所歸趣無量
0209a03: 功德之所莊嚴言說問答之所詮辨以貴極故稱
0209a04: 為禮體經云妙湛總持不動尊又云頂禮如來藏
0209a05: 無漏不思議此之謂也言體底者如恒河大海莫
0209a06: 測淺深唯香象修羅乃窮其底佛法亦爾釋論云
0209a08: 唯心所現一切因果世界微塵因心成體又云我
0209a10: 又云如來發明世出世法知其本因隨所緣出此
0209a11: 之謂也知此體者即知一切法之源底故名體底
0209a12: 言體達者如風行空中通達無礙如天王號令萬
0209a13: 國齊奉佛法亦爾知此體者即能達一切諸法
0209a14: 無有留礙故名體達經云若能轉物即同如來又
0209a15: 云十方如來及大菩薩於其自住三摩地中見與
0209a16: 見緣并所想相如空華本無所有此見及緣元
0209a17: 是菩提妙淨明體此之謂也禮體是法身體底是
0209a18: 般若體達是解脫只一德而三德宛然總三義而
0209a19: 惟是一體是謂體義。
0209a20: 三正出體者此經以如來藏妙真如性為體於三
0209a21: 名中取大佛頂名於豎義中取大字義於橫義中
0209a22: 取體大義本覺義最尊義於三德中即是取法身
0209a23: 德復次於三因中取正因佛性於三了義中取理
0209a24: 了義於十畢竟中取畢竟理復次於經文辨見中
0209b01: 取見見非見義於陰入處界取隨緣不變義於
0209b02: 水喻中取濕性義於如來藏取離即離非是即非
0209b03: 即義以繇離即離非是即非即義故前之俱非俱
0209b04: 即二義並成問曰既取離即離非是即非即之如
0209b05: 來藏為此經體何故阿難問果地七名但云空如
0209b06: 來藏觀音十四無畏中亦但云空如來藏耶答曰
0209b07: 只此空如來藏便是離即離非是即非即之體非
0209b08: 更別有不空等二藏以為之對已巳如前辨今更於
0209b09: 一名中點示三義空字即顯離即離非義藏字即
0209b10: 顯是即非即義如來二字即顯妙明心元義又繇
0209b11: 空義故則一非一切非十界三諦俱非繇藏義故
0209b12: 則一即一切即十界三諦俱即繇如來義故則一
0209b13: 離即離非是即非即一切離即離非是即非即十
0209b14: 界三諦俱離即離非是即非即夫一非一切非體
0209b15: 底義成一即一切即體達義成離即離非是即非
0209b16: 即禮體義成今更就經中盛談一一皆云本如來
0209b17: 藏妙真如性故以此名而顯經體當知即是中道
0209b18: 理性非空非不空仍雙炤空與不空以如來藏三
0209b19: 字點示眾生本具理體即是諸佛究竟果德之本
0209b20: 以一妙字點示如來藏如實不空義以一真字點
0209b21: 示如來藏非空非不空雙炤空不空義以一如字
0209b22: 點示如來藏如實空義以一性字總上三義結成
0209b23: 不變之體此理極成無容異議矣問曰既云事理
0209b24: 圓融性修不二何須於諸法中別簡正體答曰譬
0209c03: 梁柱藏性譬屋空梁柱可多屋空惟一以譬事相
0209c04: 因果雖多理性惟一又如日月星辰可多太惟
0209c05: 一宰輔臣吏可多帝主惟一為此義故須顯正體
0209c06: 雖三德祕藏不縱不橫不一不異以便於顯示必
0209c07: 簡般若解脫惟以法身當名既顯法身即顯般若
0209c08: 解脫以本不即不離故也三德既爾餘法例然可
0209c09: 以意知不復委出。
0209c10: 四引證者經於陰入處界之首即總標云殊不能
0209c11: 知生滅去來本如來藏常住妙明不動周圓妙真
0209c13: 如性乃至十八界文亦皆如是又七大中一一皆
0209c14: 云汝元不知如來藏中性色真空性空真色等至
0209c15: 後三大文中各各更加性真圓融皆如來藏本無
0209c16: 生滅之語重重昭示不一而足直至答滿慈問方
0209c17: 乃圓結如來藏性一體三義然後阿難領誨請修
0209c18: 喻以雖獲大宅要因門入是明指此如來藏性為
0209c19: 天王所賜華屋矣以藏性雖人人本具迷強不知
0209c20: 知繇佛示義如佛賜譬如諸侯失國天王為之繼
0209c21: 絕舉廢亦名為賜也又文殊選圓通畢結云頂禮
0209c22: 如來藏無漏不思議豈非以眾生所具即具此體
0209c23: 耳門所顯即顯此體諸佛所證即證此體故藉此
0209c24: 同體法性之力以加被於未來也哉明文在茲可
0210a01: 為誠證也。
0210a02: 五會通異名又為二初會本經異名次會他經異
0210a03: 名。初會本經異名者初卷佛告阿難一切眾生
0210a04: 生死相續皆繇不知常住真心性淨明體即指此
0210a05: 體次則阿難自悔責云當繇不知真際所詣真際
0210a06: 亦是此體異名佛示第二根本云無始菩提涅槃
0210a07: 元清淨體又云何況清淨妙淨明心性一切心而
0210a08: 自無體皆指此體阿難又自責云良繇不知寂常
0210a09: 心性佛又告云吾今為汝建大法幢亦令十方一
0210a10: 切眾生獲妙微密性淨明心亦指此體第二卷云
0210a11: 云何汝等遺失本妙圓妙明心寶明妙性又云本
0210a12: 是妙明無上菩提淨圓真心又云汝等聲聞狹劣
0210a13: 無識不能通達清淨實相又云其性真為妙覺明
0210a14: 體第三卷云故我今時為汝開示第一義諦又云
0210a15: 亦令當來修大乘者通達實相第四卷云普為此
0210a16: 會宣勝義中真勝義性又云一乘寂滅場地又云
0210a17: 性覺妙明本覺明妙又云觀性元真惟妙覺明又
0210a18: 云故發真如妙覺明性又云寶覺真心各各圓滿
0210a19: 又云勝淨明心本周法界第六卷云覺海性澄圓
0210a20: 圓澄覺元妙又云是則圓真實是則通真實是則
0210a21: 常真實第七卷云妙性圓明離諸名相第九卷云
0210a22: 妙圓明無作本心又云本覺妙明覺圓心體第十
0210a23: 卷云於涅槃天將大明悟又云精真妙明本覺圓
0210a24: 淨如是等種種異名不同義或各有所取而體性
0210b01: 是一義則或寂炤雙明或空有圓顯或但約雙離
0210b02: 或但約雙即或兼明遮炤直指本體而實為論
0210b03: 惟取本有性德不取修成又雖取性德多就出障
0210b04: 圓明之性以彰在纏本有之性例前所明如來藏
0210b05: 心三義雖是在纏本具必於滅塵合覺之後明之
0210b06: 以非滅塵合覺不顯自性本理故也然此正取自
0210b07: 性本理不兼修德若兼修德便涉宗用且令三無
0210b08: 差別之旨六而常即之致反成隱晦非是直指人
0210b09: 心見性成佛本意故不可也惟性德明則修德自
0210b10: 顯以離性無修故故顯體後方可明宗用矣。次
0210b11: 會他經異名者釋論云除諸法實相餘皆魔事是
0210b12: 故諸大乘經同以實相為印為經正體今如來藏
0210b13: 妙真如性即是實相正印但有異名更無異體又
0210b14: 此實相正印華嚴名一真法界維摩名不思議解
0210b15: 脫般若名一切種智法華名一乘實相涅槃名常
0210b16: 住佛性又智者大師觀音玄中名為靈智合法身
0210b17: 光明玄中名為法性四明尊者妙宗鈔中名為上
0210b18: 品寂光如帝釋一人有千名字會須尋名得體不
0210b19: 可昧體而名也。
0210b20: 六廣簡偽濫復為四初約如來藏義簡二約妙義
0210b21: 簡三約真如義簡四約性字義簡一一簡示復各
0210b22: 五番一就世間法簡二就偏小法簡三就權漸法
0210b23: 簡四就開示簡五就悟入簡。初五番者一就世
0210b24: 間法簡如來藏繫辭傳云寂然不動感而遂通天
0210c01: 下之故寂然有似如義感通有似來義又云乾坤
0210c02: 其易之縕耶有似藏義而止是言易非是言心又
0210c03: 僅推太極為天地萬物之生因太與西竺冥諦相
0210c04: 類尚未明知正因緣境況不思議如來藏耶又老
0210c05: 聃云常無欲以觀其妙常有欲以觀其徼玄牝之
0210c06: 門是謂天地根莊周云樞始得其寰中以應無窮
0210c07: 亦復片似如來藏義而究其歸趣僅以無自然
0210c08: 為宗太與西竺本無因論相類是亦未知正因緣
0210c09: 境況不思議如來藏耶二就偏小簡者析空教門
0210c10: 本無如來藏名即空教門有二分別一者利根既
0210c11: 見於空亦見不空二者鈍根但見於空不見不空
0210c12: 利根接入別圓茲所不論鈍根雖見真空終與析
0210c13: 空同成斷尚未能見如來藏性如實不空之義
0210c14: 況能見彼離即離非是即非即之正體耶三就權
0210c16: 結從淺至深見思塵沙惑盡空與不空二義雙明
0210c17: 方乃得見非空非不空體此則證道雖同教道永
0210c18: 別不達始終惟是一如來藏故名權漸不識正體
0210c19: 若了達因緣生法即空即假即中陰入處界一一
0210c20: 本如來藏隨拈一法三義圓彰方是此經之正體
0210c21: 也四就開示簡者理性微妙不惟會之最難亦復
0210c22: 說之不易故纔涉語言動成轉計自非薦言外之
0210c23: 旨歸融文中之絡鮮有得其實義者且如此經
0210c24: 最初佛告阿難即稱常住真心性淨明體懸示定
0211a01: 名即稱大佛頂首楞嚴王何嘗不直指此如來藏
0211a02: 性若向破計內處了達緣影非心便可狂心頓歇
0211a03: 而阿難縣知末世鈍根從此薦取者少故示同未
0211a04: 悟曲盡七番妄計情態直至水窮山盡咄破前塵
0211a05: 妄相想止屬計全體非心方更直指之云諸
0211a06: 法所生唯心所現一切因果世界微塵因心成體
0211a07: 可謂和盤托出更無餘蘊予謂此是初番破顯也
0211a08: 但妄執破處真性必彰真未明時驗妄仍在故阿
0211a09: 難猶執緣影不達性真遂永隔於寂常心性必須
0211a10: 借客塵以顯主空揀前塵而彰見性於生滅中偏
0211a12: 云汝身汝心皆是妙明真心中所現物是第二番
0211a13: 破顯也阿難復執緣心聽法者為是佛又揀去可
0211a14: 還獨以不可還者為真汝心次示為物所轉則觀
0211a15: 大觀小若能轉物則身心圓明夫既身心圓明則
0211a16: 何物而非妙性是第三番破顯也即此所顯見精
0211a17: 本指見見非見之性而阿難又妄謂現在我前故
0211a18: 復以是見非見兩關齊勘令其二處無依方與文
0211a19: 殊酬唱暢明十方如來自住三昧境界首云見與
0211a20: 見緣并所想相如空華本無所有則何所不破
0211a21: 次云此見及緣元是菩提妙淨明體則何所不顯
0211a22: 是第四番破顯也阿難又以冥諦為疑佛乃廣破
0211a23: 因緣自然結云離一切相即一切法夫離一切相
0211a24: 又何所不破即一切法又何所不顯是第五番破
0211b01: 顯也阿難尚執昔時因緣之教佛更并其見聞覺
0211b02: 知俱從棟去獨以見不能及者為真阿難重增迷
0211b03: 悶為說同別二種妄見以例明之又為除去和合
0211b04: 及不和合二種餘惑然後廣歷陰入處界明其一
0211b05: 一本如來藏是第六番破顯也如此六番破顯性
0211b06: 體方彰性量亦顯而性具妙旨猶為引而未發故
0211b07: 阿難再申疑請佛乃暢明本具七大全性即相全
0211b08: 相即性隨舉一法互融互攝互互含然後阿難
0211b09: 頓悟圓三諦理以為修證之本而有學雖悟無學
0211b11: 理性相並融然後圓結藏性三義而又申以怖頭
0211b12: 之喻譬以衣裡之珠再破因緣自然餘執方名無
0211b13: 戲論法自非妄計盡除何繇識此妙體輒云一言
0211b14: 可了誠未易也五就悟入簡者法性雖復本然若
0211b15: 行未會理安知實義經云此句方名無戲論法菩
0211b16: 提涅槃尚在遙遠圓覺經云未證無為而辨圓覺
0211b17: 彼圓覺性即同流轉譬如雲駛謂是月運舟行謂
0211b18: 是岸移涅槃經云盲人逐語生迷聞粖謂聞雪
0211b19: 謂冷聞貝謂硬聞鵠謂動終不能見乳之真色若
0211b20: 更堅執情謂起諸淨論言已巳是實餘皆妄語是非
0211b21: 蜂起結業滋生轉增流動云何名諦若欲見諦發
0211b22: 大慚愧苦到懺悔安立壇儀專持密印除其助因
0211b23: 刳其正性違其現業感通諸佛冥顯加持禪慧開
0211b24: 發觀心明淨爾時猶名暗中見杌人木未明若得
0211c01: 無明豁破如明鏡無塵色像自現淨水不動魚石
0211c02: 分明如金錍抉眼一指二指三指分明爾時方得
0211c03: 名為見體經云譬如琴瑟箜篌琵琶雖有妙音若
0211c04: 無妙指終不能發琴瑟等喻十界陰入處界妙音
0211c05: 喻如來藏理全體大用妙指喻圓修也又云清水
0211c06: 現前名為初伏客塵煩惱去泥純水名為永斷根
0211c07: 本無明又云此根初解先得人空空性圓明成法
0211c08: 解脫解脫法已巳俱空不生是名菩薩從三摩地得
0211c09: 無生忍又云初於聞中入流亡所乃至寂滅現前
0211c10: 忽然超越世出世間十方圓明如此皆明隨智妙
0211c11: 悟得見經體也簡如來藏竟。二約妙義簡有五
0211c12: 番者一就世間法簡繫辭傳云神也者妙萬物而
0211c13: 為言者也又云陰陽不測之謂神此贊造化氣機
0211c14: 耳老聃云玄之又玄眾妙之門此贊無自然耳
0211c15: 凡外修欣厭定於十二門禪展轉指下為苦麤障
0211c16: 指上為淨妙離故此經於大梵天則曰身心圓妙
0211c17: 於少淨天則曰披音露妙乃至於善見天則曰妙
0211c18: 見圓澄皆不過順其情計而已巳尚非出世之麤況
0211c19: 是出世之妙耶二就偏小法簡如六妙門禪妙法
0211c20: 聖念處經等對世間法名之為妙秪是無常無我
0211c22: 為妙若對偏真則出假為妙若對二邊則但中為
0211c23: 妙皆非今經義也今經以法法本如來藏不變隨
0211c24: 緣隨緣不變一體三義不可思議故稱為妙四就
0212a01: 開示簡五就悟入簡並如前說。三約真如義簡
0212a02: 有五番者一就世間法簡夫愚昧凡夫執其一種
0212a04: 道真詎知見聞幻翳三界空華且以非非想定八
0212a05: 萬四千大劫之後不免窮空輪轉降此而下安有
0212a06: 真實治國齊家不過百年活計御風蛻化秪名播
0212a07: 弄精魂既不知四諦法門不明四念處慧窮神極
0212a08: 化總在三界輪迴數中出世偏真永非其分況真
0212a09: 如佛性耶二就偏小法簡若析色觀空則因滅會
0212a10: 真滅非真諦滅尚非真況苦集道斯乃真理全居
0212a11: 事外一向不融若體色即空則解苦無苦而有真
0212a12: 諦苦既即真集滅道諦亦復如是斯乃即事全真
0212a13: 纔得如來藏中一切俱非少分之義既未見中道
0212a14: 實體縱使標中道名亦不過是離斷離常意耳三
0212a15: 就權漸法簡若謂真如是無為法凝然常住不墮
0212a16: 有為法中別藉資加行緣修之力至通達位方
0212a17: 斷一分重障證一分真如乃至修習位中斷十重
0212a18: 障證十真如此則理居事外初心絕分非今經體
0212a19: 今經以陰入處界無非本真如性正向凡夫現前
0212a20: 色心諸法點示本體是故但能遠離諸和合緣及
0212a21: 不和合則復滅除諸生死因圓滿菩提不生滅性
0212a22: 清淨本心本覺常住所謂徹果該因統惟一真魔
0212a23: 界佛界亦無二如若達魔如即是佛如不取不怖
0212a24: 則彼魔事無奈汝何如此方名不可壞印也就示
0212b01: 就悟並如前簡。四約性字義簡夫如來藏妙真
0212b02: 如性即所謂佛性也有正因佛性有緣因佛性有
0212b03: 了因佛性簡此又五番者一就世間法簡世間之
0212b04: 人誰不談心說性然語言雖同旨趣碩異西域性
0212b05: 計有多途曰時曰方曰微塵曰冥諦曰神我曰
0212b06: 大自在天乃至別計地水火風等為一切萬化之
0212b07: 原稱之為性茲不暇辨此土孟子道性善大有功
0212b08: 於世道而亦不指何者為性告子謂生之謂性而
0212b09: 亦不指云何為生獨中庸推其原曰天命之謂性
0212b10: 則與西域所計大自在天能生萬物者相類但彼
0212b11: 所計大自在天高居色界之頂水火風災不到世
0212b12: 界將欲壞時一切眾生法爾皆得四禪生於彼處
0212b13: 然後三災方起而世界還復成時彼處眾生有福
0212b14: 盡者法爾下生此間故外道有神通力能見劫初
0212b15: 事者見諸眾生從此天出便計此天能生一切也
0212b16: 若據此土所稱天命如商書云帝臣不蔽簡在帝
0212b17: 心周詩云文王在上於昭于天等不過皆指帝釋
0212b18: 天王正是居須彌頂統治人間賞善惡之主其
0212b19: 去大自在天遠矣然唐漢以前至三代皆未嘗
0212b20: 不謂天地神明有靈有赫直至宋儒見佛書中以
0212b21: 種種天神而為侍從恐謂渠等奉天便出佛門之
0212b22: 下故竊涅槃第一義天此經大涅槃天之意強飾
0212b23: 其詞曰天即理也鬼神者二氣之良能也夫使天
0212b24: 即是理鬼神即良能者則冬至圜丘夏至方澤乃
0212c01: 至春秋社稷山川等祀即是祭理祭良能乎且天
0212c02: 既即理則人能弘道非道弘人又安能以陰陽五
0212c03: 行化生萬物各成其形各賦以理而稱為猶命令
0212c04: 乎唯孔子曰性相近也習相遠也似指不變者為
0212c05: 性指隨緣為習孟子乃於習性之中偏指人性為
0212c06: 善故與犬牛不同則是佛門五戒十善方得人身
0212c07: 意耳孔子之贊易也有曰先天而天弗違似非以
0212c08: 天命為性者天命謂性自是子思以下一切後儒
0212c09: 通計尚未必是尼山性學真傳況佛性耶若老莊
0212c10: 所云窈窈冥冥昏昏默默神鬼神帝生天生地等
0212c11: 即指無自然之道頗與冥諦相類何嘗指出即
0212c12: 心自性故知世論紛紛終與佛性義無涉也二就
0212c13: 偏小法簡者佛以生滅因緣對破外道性計而愚
0212c14: 法聲聞但知諸法無實我性不知諸法當體無性
0212c15: 於無性義尚未了了況知無性之性即是三佛性
0212c16: 耶通教體達無生知法無性而一分鈍根者仍與
0212c17: 三藏同歸斷亦復不見三佛性也三就權漸法
0212c18: 簡者若謂二種人有佛性三種人無佛性即是別
0212c19: 接通意若謂一切眾生但有正因佛性無緣了佛
0212c20: 性須別修緣了莊嚴正因者即別教意若謂性雖
0212c21: 並具三因種子而各不相攝者還是別義或是圓
0212c22: 接別義皆非今經意也今經意者只此陰入處界
0212c23: 大等觀相元妄無可指陳觀性元真惟妙覺明相
0212c24: 妄則全性亦妄如水之外無濕性真則全相亦
0213a01: 真如濕外別無水故三因在性同名正因正因
0213a02: 在修同名緣了故九界陰入處界七大當體即是
0213a03: 佛界陰入處界七大方得名為本如來藏妙真如
0213a04: 性方得名為蠢動含靈皆有佛性方是此經之正
0213a05: 體也就示悟簡亦如前說廣簡偽濫已巳竟。
0213a06: 七明入體之門者如來藏性非情謂之所階故曰
0213a07: 識心分別計度但有言說都無實義縱使超情離
0213a08: 見妙悟泠然譬得大宅要因門入經云彼人因指
0213a09: 當因看月則教是理門又云不如一日修無漏業
0213a10: 則行是理門從教入者是隨信行從行入者是隨
0213a11: 法行或信行轉為法行或法行轉為信行或以信
0213a12: 行助法行或以法行助信行信法各有利鈍具如
0213a13: 天台止觀廣明茲不具引今但略明三意一略示
0213a14: 門相二以門攝二十五聖三總示入門觀法。一
0213a15: 示門相者夫如來藏性清淨本然實非迷悟所能
0213a16: 增減但以無始妄力故具足根本枝末二種無
0213a17: 明根本無明惟障中道枝末無明兼障空中而此
0213a18: 二種無明復各有輕重不同若二俱輕者開悟則
0213a19: 易故有圓教法門若根本惑輕枝末惑重者證入
0213a20: 則難故有別教法門若根本惑重枝末惑輕者了
0213a21: 空則易故有通教法門若二惑俱重者證空復難
0213a22: 故有藏教法門就一一教赴緣而說必約四句詮
0213a23: 理能通行人入真實地空中二理無不圓離四
0213a24: 句圓通四門所謂有句無句亦有亦無句非有非
0213b01: 無句苟執著之則成四謗故云般若如大火四邊
0213b02: 不可取取則邪見火燒若善用之則成四門故云
0213b03: 四門入清涼池約四教各有四門便有一十六門
0213b04: 就一一門中各有信行法行迴轉差別成無量門
0213b05: 又約所觀十八界七大境中一一皆有通境別境
0213b06: 如內色外色內外色等於彼若通若別境中一一
0213b07: 皆有十六門信行法行差別寧復筭數之所能盡
0213b08: 然能通門雖復無量所通之理惟是空中空中只
0213b09: 是一理約界內根不見全體但名為空約界外根
0213b10: 見其全體即空即中當知藏通八門遠通於體別
0213b11: 圓八門近通於體即彼遠近復分巧拙紆直藏教
0213b12: 四門遠復紆拙通教四門遠而巧直別教四門近
0213b13: 而紆拙圓教四門近復巧直前三教四門具在台
0213b14: 宗茲亦不引圓教四門今當略說所謂圓融不可
0213b15: 思議之門非一非四而四而一一門一切門一切
0213b16: 門一門經云十方薄伽梵一路涅槃門此之謂也
0213b17: 更就經中稍明其相若從徵心辨見廣歷陰入處
0213b18: 界就事顯理科中悟入及從而如來藏本妙圓心
0213b19: 十界俱非處悟入者名為不思議空門此空門即
0213b20: 是有門即是雙亦門即是雙非門空為法界一切
0213b21: 法趣空是趣不過空尚不可得云何更有趣與非
0213b22: 趣若從七大性本具相科中悟入及從即如來藏
0213b23: 元明心妙十界俱即處悟入者名為不可思議有
0213b24: 門此有門即是空門即是雙亦門即是雙非門有
0213c01: 為法界一切法趣有例如前說若從而如來藏妙
0213c02: 明心元離即離非處悟入者名為不可思議非有
0213c03: 非空門此非有非空門亦即是餘三門乃至非有
0213c04: 非空為法界如前說若從而如來藏妙明心元是
0213c05: 即非即處悟入者名為不可思議亦有亦空門此
0213c06: 亦有亦空門亦即是餘三門乃至亦有亦空為法
0213c07: 界如前說復次初聞常住真心性淨明體又聞有
0213c08: 三摩提名大佛頂首楞嚴王爾時徵心所在覓心
0213c09: 了不可得即入空門一切世界因果因心成體即
0213c10: 入有門無是見者無非見者即入非有非空門見
0213c11: 與見緣并所想相如空華本無所有此見及緣
0213c12: 元是菩提妙淨明體即入亦空亦有門一一門相
0213c13: 互融互攝例如前說略示門相竟。二以門攝
0213c14: 二十五聖者若論所觀二十五境若通若別每境
0213c15: 各具一十六門且如約一內色則有析空觀四門
0213c16: 體空觀四門次第三觀四門一心三觀四門約外
0213c17: 色亦如是約內外色亦如是乃至識大通別亦如
0213c18: 是何可具論今就二十五聖已巳成法門攝歸一十
0213c19: 六門令修行者知此一十六門攝法無遺亦知各
0213c20: 各厝足進修之地言十六門攝諸聖者若論所通
0213c21: 無非如來藏性妙體若能通門雜用四教不專一
0213c22: 途憍陳那於佛音聲悟明四諦同藏教有門而
0213c23: 妙音密圓則密悟如來藏中性音真空性空真音
0213c24: 清淨本然周法界隨眾生心應所知量或作生
0214a01: 滅四諦解或作無生四諦解或作無量四諦解或
0214a02: 作無作四諦解一一皆是循業發現也餘所悟理
0214a03: 類此可知尼沙陀厭離不淨是藏教有門香嚴
0214a04: 諦觀諸有為相因推香氣四性無生是通教空
0214a05: 門藥王分別藥味初似藏教有門後是圓教非空
0214a06: 非有門陀忽悟水因初是別教空門迦葉唯以
0214a07: 空寂修於滅盡是藏教空門那律樂見炤明金
0214a08: 剛三昧是通教有門周利調出入息是藏教
0214a09: 有門憍梵一味清淨心地法門是通教亦有亦
0214a10: 空門畢陵無痛痛覺是通教非有非空門須菩
0214a11: 提曠劫知空是通教空門舍利弗心見清淨
0214a12: 是通教有門普賢心聞發明是圓教有門孫陀觀
0214a13: 鼻端白是通教有門滿慈法音降魔用四教
0214a14: 四門波離持戒修身是藏教有門目連心光發
0214a15: 宣是通教有門烏芻瑟摩觀火初是通教有門
0214a16: 持地初勤苦行是藏教事度亦屬有門月光修習
0214a17: 水觀是圓教有門璃觀動性是圓教亦有亦
0214a18: 空門空藏觀察空無邊是圓教空門彌勒初
0214a19: 修唯心識定是別教非有非空門大勢至都攝六
0214a20: 根念佛三昧是圓教有門觀音從聞思修亦是圓
0214a21: 教有門故曰歸元性無二方便有多門也。三總
0214a22: 示入門觀者若信行利根聞說即悟得悟方法難
0214a23: 可示人經云狂心頓歇歇即菩提譬如利刀截紙
0214a24: 一下千張何容分別若約法行觀門則四四十六
0214b01: 各須十意今不具述且約觀音耳門圓通圓教有
0214b02: 門以示其概言十意者第一觀不思議境第二真
0214b03: 正發菩提心第三善巧安心止觀第四破法第
0214b04: 五識通塞第六道品調適第七對治助開第八知
0214b05: 位次第九能安忍第十離法愛此之十意上根唯
0214b06: 用一中根用二至七下根具用十上根用一者但
0214b07: 觀不思議境即能圓具十法不俟傳傳用耳非無
0214b08: 下九意也中根用二至七亦復如是今此觀音法
0214b09: 門通被三根方是常修學淺深同說之法仍作二
0214b10: 意分別一約上根二約下根約上根者始終但觀
0214b11: 不思議境而十意圓收謂此現前一念聞性即是
0214b12: 不思議境具足十界五陰諸法既具十界五陰即
0214b13: 是具足百界千如三千性相理具事造無不炳然
0214b14: 今總云入流亡所者入十界道滅之流亡十界苦
0214b15: 集之所也別云動靜二相了然不生者即是觀色
0214b16: 陰不可思議圓超劫濁破佛界中九界妄色顯九
0214b17: 界中佛界真善妙色也聞所聞盡者即是觀受陰
0214b18: 不可思議圓超見濁破佛界中九界邪受顯九界
0214b19: 中佛界正受也覺所覺空者即是觀想陰不可思
0214b20: 議圓超煩惱濁破佛界中九界妄想顯九界中佛
0214b21: 界妙想也空所空滅者即是觀行陰不可思議圓
0214b22: 超眾生濁破佛界中九界妄行顯九界中佛界不
0214b23: 思議行也忽然超越者即是觀識陰不可思議圓
0214b24: 超命濁破佛界中九界妄識顯九界中佛界真識
0214c01: 也於此不思議觀圓具下九意者破佛界中九界
0214c02: 五陰是拔自他苦集顯九界中佛界五陰是與自
0214c03: 他道滅即菩提心由圓止觀方有破顯即善巧安
0214c04: 心破惑無不盡即破法知佛界即九界悉有苦
0214c05: 集名塞知九界即佛界悉有道滅名通是識通塞
0214c06: 聞性是圓心念處一念處一切念處法爾具足正
0214c07: 勤如意根力覺道等是道品調適修時三業必皆
0214c08: 精進是對治助開於五陰境雖復乘悟併銷仍是
0214c09: 滅從色除次第不亂即知位次善得圓通法門非
0214c10: 復內外強諸魔所能擾動即是安忍超越世出
0214c11: 世間即離法愛上根如此中根從二至七各該十
0214c12: 意例亦可知二約下根者第一觀不思議境即指
0214c13: 現前一念聞性本圓本通本常不可思議心佛眾
0214c14: 生三無差別若迷此本聞循聲流轉則十界苦集
0214c15: 浩然無涯若棄於生滅守此真常則十界道滅宛
0214c16: 爾無缺故知三千性相理具事造總不離此現前
0214c17: 一念聞性經云彼佛教我從聞思修入三摩地聞
0214c18: 即是境從此思修是觀等十意也第二真正發菩
0214c19: 提心者謂既知此圓通常性十界無殊迷則苦集
0214c20: 浩然悟則道滅宛爾故興同體慈悲願作無緣與
0214c21: 拔經云我於彼佛發菩提心菩提心秪是悲智雙
0214c22: 運上求自性佛道名智下化自性眾生名悲也問
0214c23: 曰經文先發心後受教今胡次第顛倒答曰菩提
0214c24: 心者非止一發自有受教前之發心發心方可受
0215a01: 教自有受教後之發心即是依教重發大願豈受
0215a02: 教前許有發心而觀境後反不許更發心耶特以
0215a03: 先有發心之文故不更贅耳第三安心止觀者入
0215a04: 流是三止止於三諦亡所是三觀破於三惑乃至
0215a05: 別就五陰破惑顯諦皆是善巧止觀也第四破法
0215a06: 者即以圓頓止觀破五陰諸法無有不盡也第
0215a07: 五識通塞者動靜二相是塞了然不生是通盡聞
0215a08: 而住是塞不住即通空覺不極是塞極圓即通生
0215a09: 滅未滅是塞既滅即通寂滅現前精妙未圓是塞
0215a10: 忽然超越是通也第六道品調適者復為二一約
0215a11: 橫具二約豎歷橫具者圓念處觀能滅惡生善即
0215a12: 四正勤能成神足即四如意能生善根即五根能
0215a13: 摧五障即五力能分別道用即七覺能安隱道中
0215a14: 行即八正則有觀行道品相似道品分證道品淺
0215a15: 深不同二約豎歷者從聞思修是念處所入既寂
0215a16: 是從正勤得如意動靜二相了然不生即五根五
0215a17: 力如是漸增聞所聞盡去即七覺八正也第七對
0215a18: 治助開者或正道多障亦須用下文道場持等
0215a19: 事文雖不說理必不無且因中若不用助修果
0215a20: 上何乃現形說較他菩薩獨為盛乎第八知位
0215a21: 次者如漸增不住等皆由明識位次故不起增上
0215a22: 慢自謂滿足以濫極聖也第九能安忍者若被強
0215a23: 諸魔所動何以有進無退第十離法愛者亦即
0215a24: 盡聞不住之不住字空覺極圓之極字生滅既滅
0215b01: 之滅字皆於相似順道法愛無貪著也有門既爾
0215b02: 餘三門悉有十意亦復如是觀聞性境既爾餘二
0215b03: 十四境悉可以此圓妙十意修入亦復如是善學
0215b04: 者貴在得意不俟言之多也明入體門竟。
0215b05: 八明如來藏性為眾經體者夫此藏性乃眾生
0215b06: 本有性德諸佛出世種種說法無非欲令悟此藏
0215b07: 性一切別圓諸教縱有種種異名如前所陳究竟
0215b08: 終無異體但根利者即令速悟根鈍者亦令漸悟
0215b09: 耳一切藏通諸教雖且約如實空義令出生死而
0215b10: 空義亦實不離此體但根利者即令於空而見藏
0215b11: 體根鈍者先令證於偏空而密入此體耳故不惟
0215b12: 一實相印即是此體而小乘三印亦依此體而得
0215b13: 成就但遠近紆直巧拙永異如甸服侯服要服荒
0215b14: 服其去天子處有近遠其來朝覲路有夷險而普
0215b15: 天之下莫非王土率土之濱莫非王臣故得為
0215b16: 諸經體也。
0215b17: 九為諸行體者又三意初泛明諸行同異二別
0215b18: 明依經修行三獨顯此經行法。初意者夫秉教
0215b19: 修行不出信法兩行兩行並通四教三藏信法以
0215b20: 藏性中空義為體通教信法以藏性空義兼含不
0215b21: 空為體別圓二教並以如來藏性全體為體又橫
0215b22: 論諸行即是六度四攝等各就當教論體若豎論
0215b23: 諸行藏通外內凡位以相似空義為體分證以去
0215b24: 以如實空義為體別三十心圓五品十信皆以相
0215c01: 似藏性為體別地圓住以上皆以如實藏性為體
0215c02: 橫行有體故廣豎行有體故高法華經云其車高
0215c03: 廣此之謂也。二別明依經修行者諸經多有別
0215c04: 明行法日制時勤身策苦以期果證此經亦然
0215c05: 今先約諸經所明不出四種所謂常行常坐半行
0215c06: 半坐非行非坐也常行名佛立三昧出賢護經常
0215c07: 坐名一行三昧出文殊般若經半行半坐如方等
0215c08: 法華二種三昧出方等法華二經非行非坐即前
0215c09: 三種三昧之所不攝悉入此中此復有二一者依
0215c10: 經所制三昧如大悲心行法等二者隨自意三
0215c11: 昧即是歷法觀察如覺意三昧等此四三昧惟約
0215c12: 大乘引證而藏通教中亦明常行等方法若藏教
0215c13: 四三昧但用偏空義為體通教四三昧用即空義
0215c15: 於三義圓行直下知其一體是為異也若三昧無
0215c16: 體便同無益苦行縱使緣三寶境孱有滅惡生善
0215c17: 功能而為益則微為因則遠然行者雖不達此行
0215c18: 體而種種諸行並不出於藏性之外若無藏性何
0215c19: 處得有諸行如無空何處得有染淨世界故此
0215c20: 藏性為諸行體也。三獨顯此經行法者泛明
0215c21: 信法二行即是二十五圓通門離此藏性決定無
0215c22: 體別明安立道場者三七不寐即是制令常行百
0215c23: 日安居即是制令常坐四種清淨明誨即五緣中
0215c24: 持戒清淨然香閒居即閒居淨處及息緣務選持
0216a01: 戒清淨者第一沙門為師即令親近教授知識同
0216a02: 會有一不清淨者道場多不成就即令親近同行
0216a03: 知識著新淨衣即衣具足但略不言飲食外護理
0216a04: 決不無也心滅貪婬即訶五欲及滅五貪為上
0216a05: 首故獨說之端坐安居必調五事求最上乘發菩
0216a06: 薩願即行五法如此二十五種方便各有事義及
0216a07: 以觀法具如止觀廣明而壇儀供具皆表不思議
0216a08: 境亦表圓具十乘若不達此如來藏體則諸行徒
0216a09: 施況端坐百日尤為正修要務乃一經宗體茫然
0216a10: 不辨所秉戒律未必成就徒事觀美將欲何為亦
0216a11: 可歎也然藏性威力不可思議如來教法不可思
0216a12: 議密功能不可思議庶幾見聞隨喜聊種遠因
0216a13: 云耳明為諸行體竟。
0216a14: 十明為一切法體者既如來藏性清淨本然不
0216a15: 變隨緣隨緣不變則一切世出世法何非全體如
0216a16: 來藏性經云如水成喻佛界即九界也又云
0216a18: 雖分藏性奚別經云譬如空體非相而不拒
0216a19: 彼諸相發揮今謂諸相決定不從空外來空無
0216a20: 外故則知諸相即是空空即是諸相既空
0216a21: 體非相則諸相亦體非相矣既空不拒諸
0216a22: 相發揮則諸相亦不拒諸相發揮矣空喻藏性
0216a23: 諸相喻七大等即當以法合云藏性體非七大即
0216a24: 七大亦體非七大矣藏性不拒七大發揮即七大
0216b01: 亦不拒七大發揮矣是故藏性即十界七大也十
0216b02: 界七大即藏性也是故精研七趣詳辨五魔皆是
0216b03: 如來藏性循業發現隨緣之用皆即如來藏性清
0216b04: 淨本然不變之體設無如來藏性則無世出世間
0216b05: 一切諸法設有微塵許法當知即是如來藏性全
0216b06: 體大用經云乃至大地草木蝡動含靈本元真如
0216b07: 即是如來成佛真體普賢觀云毗盧遮那一切
0216b08: 處此之謂也二顯體竟。
0216b09: 第三明宗宗者修行之綱領顯體之要樞釋此為
0216b10: 四一簡宗體二正明宗三諸教同異四結成因果。
0216b11: 一簡宗體者妙玄云有人言宗即是體體即是
0216b12: 宗今所不用何者宗致既是因果因果即二體非
0216b13: 因非果體即不二體若是二體即非體體若不二
0216b14: 體即非宗宗若不二宗即非宗宗若是二宗即非
0216b15: 體云何而言體即是宗宗即是體如梁柱是屋之
0216b16: 綱維屋空是梁柱所取不應以梁柱是屋空屋空
0216b17: 是梁柱宗體若一其過如是又宗體異者則二法
0216b18: 孤調宗非顯體之宗宗則邪倒無印體非宗家之
0216b19: 體則體狹不周離法性外別有因果宗體若異其
0216b21: 體之別耳。二正明宗者有云圓通妙定為宗有
0216b22: 云楞嚴妙定為宗一則別指耳門通該諸聖一則
0216b23: 泛指三止總成一名雖復理皆可通而實文無的
0216b24: 又雖復通因徹果而因果之義未彰今所不用復
0216c01: 有以佛之知見為宗者若指知見本體即是體非
0216c02: 宗若取能知見用既係之以佛復無開示等文則
0216c03: 與眾生何與縱令佛通六即不隔眾生將何以顯
0216c04: 從因至果一期修證要途又彼雖引經中三處明
0216c05: 言入佛知見然既云入佛知見則佛知見的屬於
0216c06: 體入之一字方為宗致而所以入之之要何不拈
0216c07: 出今亦不用今據第一決定義云應當審觀因地
0216c08: 發心與果地覺為同為異若於因地以生滅心為
0216c09: 本修因而求佛乘不生不滅無有是處又云依不
0216c10: 生滅圓湛性成以湛旋其妄滅生復還元覺得
0216c11: 元明覺無生滅性為因地心然後圓成果地修證
0216c12: 此則明文彰灼豈有異途的的當取不生不滅因
0216c13: 果為宗又經初即云一切眾生生死相續皆由不
0216c14: 知常住真心性淨明體用諸妄想此想不真故有
0216c15: 輪轉第二卷云若能遠離諸和合緣及不和合則
0216c16: 復滅除諸生死因圓滿菩提不生滅性第四卷云
0216c17: 若棄生滅守於真常常光現前乃至云何不成無
0216c18: 上知覺第七卷云顛倒不生斯則如來真三摩地
0216c19: 如此明文不一而足皆顯示經宗之誠證也因
0216c20: 若生滅則不能該於果海果若生滅則不能徹於
0216c21: 因源今以二決定義為初心方便令其去濁以就
0216c22: 清從心以解結方為修證了義方得畢竟堅固又
0216c23: 耳根圓通即是不生不滅因果謂此眾生現前聞
0216c24: 性本圓本通本常名為不生滅因依此修證便成
0217a01: 不生滅果若別就時機則獨有耳門稱勝若通論
0217a02: 至理則二十五門並同但取別則似遺通取通則
0217a03: 必該別今云不生不滅因果任運攝得圓通妙定
0217a04: 矣又首楞嚴定即是一心圓妙止觀稱性之修故
0217a05: 阿難首請十方如來得成菩提妙奢摩他三摩禪
0217a06: 那最初方便佛即首告之曰有三摩提名大佛頂
0217a07: 首楞嚴王具足萬行十方如來一門超出妙莊嚴
0217a08: 路夫明首楞嚴王三昧而必先冠之以大佛頂者
0217a09: 正顯全依性德而修止觀方稱三昧中王惟其性
0217a10: 中無法不具故稱性所起妙修亦無法不具又萬
0217a11: 行既皆性具則萬行一一皆王三昧一行一切行
0217a12: 一切行一行一門一切門一切門一門故名一門
0217a13: 超出妙莊嚴路也所以必須先悟大佛頂不生滅
0217a14: 性以為修因則正行助行事儀理觀若顯若密一
0217a15: 一皆不生滅若未悟妙體那成妙修今以不生不
0217a16: 滅因果為宗又任運攝得楞嚴妙定矣。三諸教
0217a17: 同異者藏教依生滅四諦修析空觀成斷果則
0217a18: 因果皆屬生滅通教依無生四諦修體空觀成偏
0217a19: 真果則因果雖皆無生亦非不生不滅別教依無
0217a20: 量四諦修次第三觀成報身果則因帶生滅果方
0217a21: 分證不生不滅若以教道奪之涅槃為了因所了
0217a22: 可云不生不滅菩提為生因所生便非不生滅性
0217a23: 則果中猶是半生半不生耳圓教初心悟此不生
0217a24: 不滅之理即名字不生不滅以湛旋其妄滅生
0217b01: 復還元覺即觀行及相似不生不滅得元明覺無
0217b02: 生滅性為因地心即分證不生不滅圓成果地修
0217b03: 證即究竟不生不滅今經正是圓教妙宗也。四
0217b04: 結成因果者有局有通局者初發心住以真方便
0217b05: 發此十心心精發暉十用涉入圓成一心名之為
0217b06: 因重重單複十二方盡妙覺成無上道名之為果
0217b07: 從二住乃至等覺中間諸位名為亦因亦因因亦
0217b08: 果亦果果位位用無礙道伏一分無明名之為因
0217b09: 用解脫道斷一分無明名之為果約此解脫復修
0217b10: 無礙故云因因從此無礙復得解脫故言果果又
0217b11: 十住為因十行為果十行為因十向為果十向加
0217b12: 行為因十地為果十地為因等覺為果等覺為因
0217b13: 妙覺為果妙覺惟果惟解脫不得名因名無礙初
0217b15: 真以真為因住前相似非是真因故不取也通者
0217b16: 正取性德以為初因經云譬如人靜居十方俱擊
0217b17: 鼓十處一時聞此則圓真實隔垣聽音響遐邇俱
0217b18: 可聞是則通真實聲無既無滅聲有亦非生生滅
0217b19: 二圓離是則常真實皆就吾人現前聞性本自如
0217b20: 此此即不生不滅真因又通者聞性既爾見性亦
0217b21: 然盲人睹暗觀河不遷築牆非斷穿竇無續入室
0217b22: 非縮觀日非舒又通者見聞既爾六用並同根性
0217b23: 既爾塵識亦然故曰陰入處界本如來藏性無生
0217b24: 滅又曰十方如來於十八界一一修行皆得圓滿
0217c01: 無上菩提於其中間亦無優劣又曰彼等修行實
0217c02: 無優劣又曰聖性無不通順逆皆方便也略明宗
0217c03: 竟。
0217c04: 第四辨用用者力用也即如來之妙能此經之功
0217c05: 德滅惡名力生善名用滅惡名功生善名德此皆
0217c06: 偏舉具論必備復為三意一簡宗用二出舊解三
0217c07: 正明用。一簡宗用者妙玄云宗亦有用用亦有
0217c08: 宗宗用非用用用用非宗用用宗非宗宗宗宗非
0217c09: 用宗宗有用者因果是宗因果各有斷伏為用用
0217c10: 有宗者慈悲為用宗斷疑生信為用用若論於宗
0217c11: 且置伏斷但論因果今明於用但論斷疑生信且
0217c12: 置慈悲也。二出舊解者或以破疑生信為用今
0217c13: 問法華斷權疑生實信斷近疑生遠信得作此名
0217c14: 今經破何等疑生何等信若云破小疑生大信者
0217c15: 阿難先已巳信大故開章即問得成菩提方便安得
0217c16: 更有小疑可破若云阿難小惑未忘大理未悟則
0217c17: 應名破惑生解若但生解則止成前三卷半經力
0217c18: 用後經力用寧復竟無可論又或以返妄歸真為
0217c19: 用或以斷妄顯真為用二意無別今謂此是宗家
0217c20: 之用非是用章正意又或以破妄知見顯真知見
0217c21: 為用即同破惑生解不攝全經力用若云破妄知
0217c22: 見是滅惡直至等覺顯真知見是生善直至妙覺
0217c23: 則仍與斷妄顯真義同還是宗用非用用也。三
0217c24: 正明用者此經顯密二說俱以離愛得脫為用離
0218a01: 愛故言力得脫故言用離愛故言功得脫故言德
0218a02: 經云敕文殊師利將往護惡消滅提獎阿難
0218a03: 及摩登伽歸來佛所又云何須待我佛頂神摩
0218a04: 登伽心婬火頓歇得阿那含愛河乾枯令汝解脫
0218a05: 又云由神力銷其愛欲法中今名性比丘尼又
0218a06: 云彼尚婬女無心修行神力冥資速證無學皆是
0218a07: 密說之用又云不如一日修無漏業遠離世間憎
0218a08: 愛二苦又云離苦得解脫良哉觀世音又云性比
0218a09: 丘尼聞說偈已巳成阿羅漢又云我今度汝已巳出生
0218a10: 死又云令識妄深厭自生知有涅槃不戀三界
0218a11: 皆是顯說之用又云亦名救護親因度脫阿難及
0218a12: 此會中性比丘尼得菩提心入偏知海又云阿難
0218a13: 得蒙如來開示密印般怛囉義兼聞此經了義名
0218a14: 目頓悟禪那修進聖位增上妙理心慮疑斷除
0218a15: 三界修心六品微細煩惱即是雙彰顯密二說之
0218a16: 用然所離者有三界果報之愛有偏真涅槃之愛
0218a17: 有出假神通之愛有中諦似道法愛而所得者有
0218a18: 圓淨涅槃之脫有方便淨涅槃之脫有性淨涅槃
0218a19: 之脫今經顯密二說能令眾生圓離諸愛圓得諸
0218a20: 脫即是大力用也。
0218a21: 第五明教相者教是聖人被下之言相是分別異
0218a22: 同之致智者大師以五時八教判釋如來一代所
0218a23: 說法門昭如日月今先略述綱要次乃正判此經。
0218a24: 言綱要者即是化儀四教化法四教以歷五時有
0218b01: 通有別化儀四教者一頓二漸三祕密四不定化
0218b02: 法四教者一藏二通三別四圓別五時者一華嚴
0218b03: 時初成道說二阿含時起道樹說三方等時次阿
0218b04: 含說四般若時又次方等而說五法華涅槃合為
0218b05: 一時法華次般若說涅槃為最後說通五時者如
0218b07: 次說般若歷劫修行華嚴海空則華嚴通至般若
0218b08: 之後明矣阿含通至後者現見四阿含經從初鹿
0218b09: 苑至涅槃夜所說諸法無不備載而毗尼藏亦復
0218b10: 如是此易可知方等通前後者如方等陀羅尼經
0218b11: 云先於王舍城授諸聲聞記即指法華在先豈非
0218b12: 通後又十二年前豈遂一向不說大法故知必應
0218b13: 通前般若通前後者經云從得道夜至泥洹夜常
0218b14: 說般若即誠證也涅槃通至前者釋論云從初發
0218b15: 心常觀涅槃行道前來諸教豈無發心菩薩觀涅
0218b16: 槃耶又涅槃經云我坐道場初成正覺爾時無量
0218b17: 恒沙世界菩薩亦曾問我如是深義然其所問句
0218b18: 義功德亦皆如是等無有異如是問者則能利益
0218b19: 無量眾生當知涅槃通至前也法華通至前者約
0218b20: 顯露邊則無約祕密邊亦有故舍利弗云我昔從
0218b21: 佛聞如是法見諸菩薩授記作佛豈非指妙法為
0218b22: 如是法乎知此五時通別意已巳以前化儀化法二
0218b23: 種四教歷時分別則無錯謬初華嚴時於化儀為
0218b24: 頓於化法為圓兼別次鹿苑時於化儀為漸始於
0218c01: 化法為但藏次方等時於化儀為漸中於化法為
0218c02: 對藏說通別圓次般若時於化儀為漸終於化法
0218c03: 為帶通別正明圓教次法華時於化儀為非頓非
0218c04: 漸非祕密非不定於化法惟圓涅槃於化儀同法
0218c05: 華於化法仍具四教然與方等四教同而不同有
0218c06: 二分別一者方等是對半教以說滿教涅槃是借
0218c07: 三權以扶一實二者方等中四教藏通初後俱不
0218c08: 知常住佛性別教初不知後方知惟圓教初後俱
0218c09: 知涅槃中四教皆初後知是為異也復次頓有二
0218c11: 二頓教相所謂初發心時便成正覺則方等般若
0218c12: 法華涅槃皆悉有之漸亦二義一漸教部所謂曲
0218c13: 引二乘循循善誘則專指阿含方等般若二漸教
0218c14: 相所謂歷劫修行積因果則華嚴法華涅槃亦
0218c15: 皆有之祕密二義一祕密部則專指一切陀羅尼
0218c16: 灌頂諸部二祕密相所謂聞小法而密證大聞大
0218c17: 法而密證小彼此互不相知則華嚴阿含方等般
0218c18: 若皆得有之惟法華是顯露教但有密更無密
0218c19: 相然約一分最鈍根人始終不見佛說大法亦可
0218c20: 稱密而五千退席方乃正直捨方便但說無上道
0218c21: 故一席中決無彼此異聞之相非祕密也不定義
0218c22: 者佛以一音演說法眾生隨類各得解或聞大教
0218c23: 得小益或聞小教得大益或聞頓教得漸益或聞
0218c24: 漸教得頓益則前四時亦皆有之惟法華是決定
0219a01: 義無不定義已巳上略述天台判教綱要竟。次正
0219a02: 判此經復為三意初且申五時八教言外之旨二
0219a03: 正以此經結屬教部三略破疑以息諍論初意
0219a04: 者原夫諸佛出世教必逗機機有萬殊教亦何定
0219a05: 故五時必須兼論通別八教必須互相組織方收
0219a06: 萬有不齊之機而智者大師語意俱圓後人承用
0219a07: 不免偏執知五時之別不知五時之通知開顯之
0219a08: 必待醍醐不知毒發之通前四味所以紛紛諍論
0219a09: 無有了期今更略出其意以為判教綱維機
0219a10: 雖復無量大約惟有四種一者最利始終皆見於
0219a11: 大二者最鈍始終皆見於小三者利而仍鈍雖不
0219a12: 終於小證然必備歷五時方於法華入實四者鈍
0219a13: 而仍利雖不即見華嚴然於般若方等便得悟入
0219a14: 或於阿含便能密入又復應知若未入大者但見
0219a15: 於小必不見大若已巳入大者既見於大必兼見小
0219a16: 至於十大弟子等助轉法輪之人皆是法身大士
0219a17: 應物現形為四類眾生而作弄引豈可執而
0219a18: 昧本哉且如央掘魔羅一事據大乘所見則是佛
0219a19: 果現權據小乘所聞則是酬昔惡願又即今摩登
0219a20: 伽女一事據此經佛頂放光文殊將則是一類
0219a21: 大機所見據摩鄧伽經佛自說及說二人夙世
0219a22: 因緣則是一類小機所見此皆一席異聞之明證
0219a23: 也。二正以此經結屬教部者謂此經為華嚴部
0219a24: 耶華嚴說在初成道時今佛與波斯匿王同生已巳
0219b01: 年六十二歲既非其時又華嚴惟為大根眾生說
0219b02: 圓別教今經乃為阿難等訶小說大復非其味謂
0219b03: 此經為阿含耶則阿含正說小乘此經正訶小乘
0219b04: 尤非其類謂此經為般若耶則般若帶通別二教
0219b05: 正說圓教會一切法皆摩訶衍不復訶斥聲聞緣
0219b06: 覺今經惟有如來藏三義中普收十界與般若同
0219b07: 而前後訶小乘處不一而足與般若異又般若有
0219b08: 共與不共二種而此經惟明不共又般若專明共
0219b09: 不共二種般若而此經總明一切諸法故雖與般
0219b10: 若同時決不與般若同部味也謂此經為法華耶
0219b11: 則法華開權顯實此經破妄顯真法華舉手低頭
0219b12: 皆成佛道此經不知二本不成菩提時之與味一
0219b13: 向不同謂此經同涅槃耶則既非中夜唱滅之時
0219b14: 復非借三助一之旨尤難聯絡既此四部不可浪
0219b15: 收不歸方等而歸何部且彈偏斥小歎大褒圓正
0219b16: 是方等法門故知於通別二時中是通時方等也
0219b17: 於四種機中即鈍而仍利者所見也於四種化儀
0219b18: 中是頓教非頓部也是漸時非漸教也大機所見
0219b19: 小機不見是祕密相也放光說亦是祕密部也
0219b21: 出別行此之謂也阿難悟大登伽證小亦是不定
0219b22: 義也於四種化法中正訶藏教傍訶通別二教獨
0219b23: 明圓教也結屬竟。三略破疑以息諍論者問
0219b24: 曰此經若在法華之前何故歎聲聞德勝於法華
0219c01: 答曰法華為引利而仍鈍之機方將開權顯實故
0219c02: 且據淺歎此經自引鈍而仍利之機意顯圓通
0219c03: 不殊故得據本深歎也問曰此經若在法華之前
0219c04: 何故阿難今已巳發心誓入五濁至法華中反畏五
0219c05: 濁發願異國持經答曰此經大眾是鈍而仍利故
0219c06: 根性勇猛彼經大眾是利而仍鈍故怯習尚存導
0219c07: 首雖同是阿難大眾則各是一類也且此經有學
0219c08: 者悟無學仍迷故云如阿難等雖則開悟習漏未
0219c09: 除我等雖盡諸漏尚紆疑悔彼經發願通於有學
0219c10: 無學設許此經在法華後由聞勝法改願入五濁
0219c11: 者豈法華時已巳成無學之人今反退而成有學耶
0219c12: 尤不可也問曰此經若在法華之前何云耶輸得
0219c13: 蒙授記答曰或如阿含中以羅漢為第一尊記或
0219c14: 方等般若別有密記何必專指法華問曰此經若
0219c15: 不同於法華何故佛告滿慈令汝會中定性聲聞
0219c16: 及諸迴向上乘阿羅漢等皆獲一乘寂滅場地答
0219c17: 曰雖與說法未與授記正同般若付財之意仍兼
0219c18: 方等彈斥之旨的是法華先容安得反云在法華
0219c19: 後又法華之後安得更有定性聲聞又此輩無學
0219c20: 亦指根稍利者故不必俟至法華方獲悟耳問曰
0219c21: 孫陀羅難陀自云得菩提記又云何通答曰亦是
0219c22: 二酥密記也問曰持地證明法華復云何通答曰
0219c23: 既云聞諸如來則或指過去或指十方豈必定指
0219c24: 釋迦問曰如須菩提舍利弗等各言曠劫深因自
0220a01: 非法華開顯之後何敢自發本答曰既是善權
0220a02: 引物別為大機何必不說問曰觀音三十二應與
0220a03: 普門示現何殊答曰彼經說法單指流通圓教此
0220a04: 經眾應用權實法門問曰經初波斯匿王營齋
0220a05: 經後璃大王陷獄應非一時所說答曰說經不
0220a06: 必一時判義必歸方等然此經與他部方等同而
0220a07: 不同有三種殊勝不可不知一者他部但對斥三
0220a08: 藏兼用通別圓理此經則兼斥藏通別理惟用圓
0220a09: 理一殊勝也二者他部方等明位兼用通別圓位
0220a10: 此經明位雖用四教之名實惟圓教之義如乾慧
0220a11: 地借通教名四加行借藏教名信住行向地等別
0220a12: 圓名同而十信初心便云即以此心中中流入乃
0220a13: 至後位節節深妙故知惟圓義也三者文中雖有
0220a15: 非頓除因次第盡之語而總是全性起修全修在
0220a16: 性所謂圓家之漸不同歷別法門然則教相雖在
0220a17: 方等而方等中圓即與醍醐同味奚必強置法華
0220a18: 經後方稱最勝哉五重玄義竟。
0220a19: 
0220a20: 大佛頂如來密因修證了義諸菩薩萬行首楞嚴經
0220a21: 玄義卷下終
