0047b01: 讀教記卷第八
0047b02: 天台沙門　照
0047b03: 文句一
0047b04: 記釋文句二字私分為四
0047b05: 初文謂下釋名
0047b06: 二此亦下述意
0047b07: 三古之下辨異
0047b08: 四今下結歸
0047b09: 六難
0047b10: 玅經一諸佛興出世懸遠值遇難正使出于世說是
0047b11: 復難無量無數劫聞是亦難能聽是法者斯人
0047b12: 亦復難。
0047b13: 文句一佛出世難佛說是難傳譯此難自開悟難聞
0047b14: 師講難一記難。
0047b15: 玅記一題下注六難意者云云。
0047b16: 歎難逢顯須傳授故章安特注之既帖順經文
0047b17: 歎希有宜在文句之下既是私意故不大書也
0047b18: 經中聞法能聽者蓋聞淺聽深也此用文句之意
0047b19: 若記文中合一而用有云聞是滅後聽是佛世非
0047b20: 也或問提婆達多品注意云何曰此乃章安開大
0047b21: 師本一釋為因緣約教本三釋注令易見以
0047b22: 由大師於未釋題前先評此品次方翻名釋義義
0047b23: 含三釋故以注之又問四十二章經二十難中觸
0047b24: 事無心難對境不動難何異曰初是逆境次是順
0047c01: 境又問生值佛世難與下九難中值諸佛難何異
0047c02: 曰上是生值佛世難下是生值佛世已巳得見佛難
0047c03: 又問先說二十難後說九難何異曰先是散說後
0047c04: 是迭論故不同也。
0047c05: 能開佛慧
0047c06: 文句一留贈後賢共期佛慧。
0047c07: 玅記一二佛慧之言須開三教果頭之權實發四味兼
0047c08: 帶之大小則人理教行之有歸開示悟入之無異方
0047c09: 是今經之佛慧耳問諸經中圓與此何別而必須云
0047c10: 開方是佛慧答圓實不異但未開顯初心之人謂圓
0047c11: 隔偏須聞開顯諸法實相若已巳入實但論增進權人
0047c12: 至此一向須開。
0047c13: 竊詳記中問諸經中圓與此何別而必須云開方
0047c14: 是佛慧之文此由上文開之一字故以開顯圓簡
0047c15: 未開顯圓非謂開圓不開圓也。
0047c16: 記釋委釋等文私分為六
0047c17: 初別解下敘總顯
0047c18: 二題下下示別文
0047c19: 三故但下明相顯
0047c20: 四故知下斥古失
0047c21: 五今問下誡弘經
0047c22: 六然下結樞要
0047c23: 三一總別寄行約教
0047c24: 玅樂一二別解題名玄七八卷以初名中總三故三
0048a01: 法始末一部故何者一部之中莫過本本地總
0048a02: 別超過諸說中三一功高一期故一中之三永殊
0048a03: 前教即三之一不與他同即而本壽量方談即本
0048a04: 之具在今說且如中體非因果依之以辨因果
0048a05: 因果取體方有勝用如是三法由開顯若不先了
0048a06: 能開之玅將何以明所開之麤故對辨本理須分
0048a07: 判所以釋題不可率爾題下別釋理非容易以由釋
0048a08: 題大義委悉故至經文但粗分章段題云文句良由
0048a09: 於此故但分文句則大理不彰唯談玄旨則迷於起
0048a10: 盡若相帶以說則彼此無歸故使消釋凡至大義
0048a11: 指去文名體宗用三一總別寄行約教故知全迷玄
0048a13: 相釋義言弘斯典者遠矣。
0048a14: 或問三一即總別重言者何曰此順前文本也
0048a15: 又云一部之中莫過本本地總別超過諸說
0048a16: 中三一功高一期至後云故使消釋凡至大義
0048a17: 指玄文三一總別故知三一結總別結本也言
0048a18: 寄行約教者蓋寄行次第約所說教能詮名言而
0048a19: 判釋之既云名體宗用驗是約行五章也有云寄
0048a20: 約行釋名章中明約教五章有云寄約行判教章
0048a21: 中明約教五章有云此乃記主出玄文意恐人疑
0048a22: 別解中但明約行因何不明約教故云寄行約教
0048a23: 乃寄約行明約教五章耳今皆不取。
0048a24: 觀心引證
0048b01: 文句一三譬喻品云若人信汝所說既為見我亦見於
0048b02: 汝及比丘僧并諸菩薩當知隨有所聞諦心觀察於
0048b03: 信心中得見三寶聞說是法寶見我是佛寶見汝等
0048b04: 是僧寶。
0048b05: 玅樂一十一觀心中先引次當知下結意初文者事論
0048b06: 秖是信身子說義當見佛汝所說者必從佛聞能聞
0048b07: 之人必是聲聞菩薩故也故聞汝說即是見佛等也
0048b08: 次結意者所聞是法於能觀心即名為佛義當見佛
0048b09: 心所即是弟子等也即於己巳心識三寶一體其理宛
0048b10: 足具如聞說已巳下文是。
0048b11: 記一十五又觀心一文除安樂行中修攝其心等餘皆
0048b12: 義立云云又觀心文序及流通準望正宗理須義立
0048b13: 於正宗中唯安樂行理定須故餘皆義立。
0048b14: 文句一六下文云若人信汝所說即得見我亦見於汝
0048b15: 及比丘僧并諸菩薩即觀行之明文也。
0048b16: 玅樂一十九次下文云去引譬喻品證成觀相。
0048b17: 竊詳觀心之文唯出安樂行自餘諸品皆是義立
0048b18: 譬喻品文即觀心義故大師斷云即觀行之明文
0048b19: 也是知得見三寶功由觀心故引為證。
0048b20: 三寶
0048b21: 文句一三隨有所聞諦心觀察於信心中得見三寶云
0048b22: 云。
0048b23: 玅記一十一所聞是法於能觀心即名為佛義當見佛
0048b24: 心所即是弟子等也即於己巳心識三寶一體其理宛
0048c01: 足。
0048c02: 北師云三歸依法祖師先達令歸依一體三
0048c03: 寶祖師語簡後人不曉纔聞一體直歸自心詞句
0048c04: 用心殊不相應辨之分三初辨訛二正釋三料揀
0048c05: 初辨訛歸依一體三寶若是但歸自心如何先唱
0048c06: 詞云歸依佛兩足尊歸依法離欲尊歸依僧眾中
0048c07: 尊後結詞云惟願三寶哀憐攝受慈愍故此則不
0048c08: 識文也所言一體三寶者謂雖言三寶其體是一
0048c09: 三不別體故云一體三寶如何纔言一體便指自
0048c10: 心果如此說應須果佛無一體三寶此不識名也
0048c11: 大師云以實相慧覺了諸法非空非有名為佛寶
0048c12: 所覺法性之理三諦具足即是法寶如此覺慧與
0048c13: 理事和合名為僧寶別行玄文四明云三雖在果而是
0048c14: 一體拾遺記文此等之文正是的明一體三寶何不審
0048c15: 思況指要顯云三寶是修德之極也二正體歸依
0048c16: 三寶者須知有乎四種三寶一住持三寶泥木塑
0048c17: 造絹帛彩即佛寶紙墨書印文字經卷即法寶
0048c18: 剃髮染衣圓頂方袍即僧寶然此淨名疏記名為相從二相從
0048c19: 三寶從佛說法從法有僧從是三寶于今不絕皆
0048c20: 由歸佛稟法成僧故曰相從此乃小乘教中所明
0048c21: 三寶光明玄記中卷之文對藏通二教三別相三寶盧舍那即佛
0048c23: 寶此之三寶佛是僧果僧是佛因法是因果所修
0048c24: 所證三寶體別故名別相即是大乘權教所明三
0049a01: 寶撮要引光明玄記中卷之文對別教四一體三寶如來以稱理智
0049a02: 覺了諸法名為佛寶所覺諸法即是法寶此智與
0049a03: 事理和合名為僧寶然此三寶上極玅覺如來究
0049a04: 竟具足故摩訶衍論云等覺已巳上有真實僧又華
0049a05: 嚴以統理大眾為僧寶豈非應佛以應機統眾之
0049a06: 極故也下至博地凡夫亦復無不具故華嚴經云
0049a07: 心佛及眾生是三無差別雖通六即且從真證能
0049a08: 垂應說是故祖師多以四十一位賢聖為僧此三
0049a09: 寶一體正是大乘圓頓所說撮要引別行玄下光明玄記上今所
0049a10: 歸依即是一體三寶雖通因果由菩薩佛已巳悟眾
0049a11: 生心尚迷今欲返迷歸悟求加被故故以因心歸
0049a12: 佛果體如戒本云惟願三寶哀憐攝受咸講主云
0049a13: 三寶雖是一體之名甚深歸須從果行法疏下法智尊
0049a14: 者云華嚴三歸以體解大道為佛深入經藏為法
0049a15: 統理大眾為僧三雖在果而是一體拾遺中二又如荊
0049a16: 溪尊者釋法華懺中三歸依云一一各想二處三
0049a17: 寶與頂禮俱運特令運想歸依十方三寶并法華
0049a18: 經中三寶故云二處三寶是知歸依一體三寶須
0049a19: 將因心扣於果佛但須要知此一體三寶居在何
0049a20: 處體是何法懺主云諸佛住處名常寂光在剎
0049a21: 那及一切法則知大乘一體三寶體一切處色
0049a22: 心諸法全體即是一體三寶馬鳴所謂等空界
0049a23: 無所不法界一相即是如來常住法身既知從
0049a24: 體等空界無所不則十方三寶全在剎那三
0049b01: 世如來不離心念心佛不二互重重乃以法界
0049b02: 依正三寶為所歸依亦是法界依正三寶為能歸
0049b03: 依能所體一待對斯忘終日歸依終日無作如是
0049b04: 方名圓頓了義歸依三寶若生佛條然能所有隔
0049b05: 則是小乘豈名圓頓當須虔誠運想三寶即在我
0049b06: 心志心歸依求成佛果三料揀初問弘法傳授無
0049b07: 過懺主四明二祖師多謂一體三寶歸依自心豈
0049b08: 四明懺主亦不識語詞不識名義耶答此乃四明
0049b09: 懺主得意果具一切法若指其要即現前心是
0049b10: 三寶體所謂眾生性德即佛真體者也光明記三二問
0049b11: 上以三寶一體名一體三寶以破他人云不識名
0049b12: 義還亦可通迷悟因果一體名一體三寶否答若
0049b13: 得意則生佛本來一體有何不可今但破其不識
0049b14: 三寶一體纔言一體便認作心而亦不知因果一
0049b15: 體也三問懺主將佛四身為佛寶八萬法藏為法
0049b16: 寶三乘為僧寶此出何文為在何教答此義未見
0049b17: 所出或恐訛謬既是懺主之文未敢輕議金園集
0049b18: 中卷放生喜濟法門四歸依章總相云在修在性
0049b19: 因果無殊今論歸依但須從果。
0049b20: 
0049b21: 讀教記卷第八
