0014c06: 
0014c07: 讀教記卷第三
0014c08: 
0014c09: 天台沙門　法照
0014c10: 玅玄三
0014c11: 十二因緣
0014c12: 涅槃經二十五云無明有愛是二中間即是中道如是
0014c13: 中道能破一切生死。
0014c14: 玅玄二十五十二因緣支二是過去則止常二是未來
0014c15: 則止斷現在則顯中道推現三因則說未來二果推
0014c16: 現在五果則說過去二因三世皆有十二支為推因
0014c17: 果故作如是說。
0014c18: 籤三三言中道者離斷常耳云云次推三世中云三世
0014c19: 皆有十二者推因知果等如今所說三世俱名因果
0014c20: 而支數多少不同者具如俱舍云略果及略因由中
0014c21: 可比二如止觀第三記現在既望過未成十二當知
0014c22: 過未亦自相望各有過未故各十二今且從現故但
0014c23: 十二。
0014c24: 輔行三下十四俱舍云三煩惱二業七事亦名果略果及
0015a01: 略因由中可比二從惑生惑業從業生於事從事事
0015a02: 惑生有支理唯此初四句是以略攝廣故論云應知
0015a03: 緣起雖有十二而二三為性三謂惑業事二謂因果
0015a04: 就中又二初兩句正明相攝下兩句釋妨妨曰何故
0015a05: 過未略而現在廣釋曰由中可以比知現在名中故
0015a06: 也次從惑生惑謂愛生取從惑生業謂取生有及無
0015a07: 明生行從業生事謂從行生識及有生生從事事惑
0015a08: 生者謂從事生事即識生名色乃至生受從事生惑
0015a09: 謂受生愛。
0015a10: 光句中二十五二乘雖復同觀觀法有異聲聞觀諸果
0015a11: 總作一苦諦觀觀諸煩惱及業總作一集諦觀又苦
0015a12: 之與集總是現在所以名總相觀緣覺觀苦為七現
0015a13: 在五未來二觀集為五過去二現在三別觀三世別
0015a14: 開苦集故言緣覺別相觀也。
0015a15: 記四十六初明聲聞若望因緣乃以七支總為一苦仍
0015a16: 以五支總為一集又復苦集不分過未總是現在以
0015a17: 根鈍故法相總略二明支佛開聲聞總成別相現在
0015a18: 五者謂識名色六入觸受未來二者謂生老死別相
0015a19: 苦也過去二者謂無明行現在三者謂愛取有別相
0015a20: 集也又開三世不唯現在故云略果及略因由中可
0015a21: 比二是則三世皆有十二以福資智故能別觀。
0015a22: 光句中三十三世者過去二因破神常之見現在五果
0015a23: 破神我之見現在三因未來二果破神斷之見常途
0015a24: 所用。
0015b01: 記四二十三初三世過去破神常者過去已巳滅故非常
0015b02: 也現在破神我者五果皆五陰和合故無我也未來
0015b03: 破神斷者未來有果故非斷滅皆言神者外執身神
0015b04: 有斷常等也此三世義世共傳之故云常途所用。
0015b05: 十二因緣不出三世各有因果雖輔行引俱舍文
0015b06: 有少不同於義已巳具故荊溪師云因緣之義佛法
0015b07: 根本背邪向正之始入道修觀之源故習佛法者
0015b08: 不可全迷。
0015b09: 七種二諦
0015b10: 玅玄二二十四所言七種二諦者一者實有為俗實有
0015b11: 滅為真二者幻有為俗即幻有空為真三者幻有為
0015b12: 俗即幻有空不空共為真四者幻有為俗幻有即空
0015b13: 不空一切法趣空不空為真五者幻有幻有即空皆
0015b14: 名為俗不有不空為真六者幻有幻有即空皆名為
0015b15: 俗不有不空一切法趣不有不空為真七者幻有幻
0015b16: 有即空皆名為俗一切法趣有趣空趣不有不空為
0015b17: 真。
0015b18: 釋籤三十七云云。
0015b19: 涅槃疏九九今明智者大師有七二諦名雖不同其義
0015b20: 可會一生滅二無生三襌禪俗複真四襌禪俗襌禪中五複
0015b21: 俗襌禪中六複俗複中七圓二諦若依法華玄文名相
0015b22: 稍別義意必同讀者應知。
0015b23: 指歸鈔十一二十別教中道在偏空外故受複真之名圓
0015b24: 教達邊即中故云襌禪也若法華玄通教二接並稱複
0015c01: 真乃是一往細分如今文也。
0015c02: 玅玄藏生滅涅槃
0015c03: 通無生
0015c04: 別接通籤即是含中真諦襌禪俗複真
0015c05: 圓接通籤亦是含中二諦襌禪俗襌禪中
0015c06: 別籤複俗單中複俗襌禪中
0015c07: 圓接別籤亦是複俗單中複俗複中
0015c08: 圓籤複俗複中圓二諦
0015c09: 三法解源
0015c10: 玅玄二二十四幻有空不空二諦者俗不異前真則三
0015c11: 種不同一俗隨三真即成三種二諦其相云何如大
0015c12: 品明非漏非無漏初人謂非漏是非俗非無漏是遣
0015c13: 著何者行人緣無漏生著如緣滅生使破其著心還
0015c14: 入無漏此是一番二諦也次人聞非漏非無漏謂非
0015c15: 二邊別顯中理中理為真又是一番二諦又人聞非
0015c16: 有漏非無漏即知雙非正顯中道中道法界力用廣
0015c17: 大與空等一切法趣非有漏非無漏又是一番二
0015c18: 諦也大經云聲聞之人但見於空不見不空智者見
0015c19: 空及與不空即是此意二乘謂著此空破著空故故
0015c20: 言不空空著若破但是見空不見不空也利人謂不
0015c21: 空是玅有故言不空利利人聞不空謂是如來藏一
0015c22: 切法趣如來藏還約空不空即有三種二諦也復次
0015c23: 約一切法趣非漏非無漏顯三種異者初人聞一切
0015c24: 法趣非漏非無漏者謂諸法不離空周行十方界還
0016a01: 是缾處如又人聞趣知此中理須一切行來趣發之
0016a02: 又人聞一切趣即非漏非無漏具一切法也是故說
0016a03: 此一俗隨三真轉或對單真或對複真或對不思議
0016a04: 真。
0016a05: 籤三十九次釋接義者即含中入真也於中為三初以
0016a06: 一法標次俗不下略以三法示三其相下辨相通寄
0016a07: 三法以辨其相漏無漏本是通法為成接義故立雙
0016a08: 非空不空本是別法一切法趣本是圓法於一一法
0016a09: 各有三人取解不同者良由機發故所聞不同又通
0016a10: 教菩薩由根利鈍發習不同故鈍同二乘直至法華
0016a11: 方乃被會利者爾前接入中道故使同觀幻有之俗
0016a12: 而契真各異所以別圓機發對鈍住空致成三別是
0016a13: 以釋後二接須對通鈍共成三人同聞異聽故約漏
0016a14: 等以示解源若得此意於一切法無礙自在云云初
0016a15: 文者三人俱作雙非之名而取解不等於中為三初
0016a16: 依教立次初人下明行相三何者下重釋非無漏是
0016a17: 遣著者無漏無著由行者著心緣之今破其著心故
0016a18: 名為非故云非無漏也如緣下引例釋成復宗真諦
0016a19: 離著云非還歸無漏此初人意也即通鈍根次人又
0016a20: 人即利根二人也圓人亦云雙非者帶通方便是故
0016a21: 爾耳次引大經空不空例漏無漏可以意知次言三
0016a22: 人聞趣者初人云諸法不離空義當一切法趣空故
0016a23: 引例云如缾如等如即空也如缾是空十方界空不
0016a24: 異缾空故十方空皆趣缾空即通人也次人聞趣知
0016b01: 此但中須修地前一切諸行來趣向後以發初地中
0016b02: 道之理即別人也第三人聞即具一切名之為趣次
0016b03: 結中言或對者三真是能對一俗是所對。
0016b04: 天台大師玄文三法解源分科示意云漏無漏本
0016b05: 是通法為成接義故立雙非又正釋科云初依教
0016b06: 立是知雙非乃大師立也。
0016b07: 翻宗立識
0016b08: 攝大乘論上曰字函陳譯諸佛世尊有十勝相所說無等
0016b09: 過於餘教十勝相者一應知依止勝相二應知勝相
0016b10: 三應知入勝相四入因果勝相五入因果修差別勝
0016b11: 相六於修差別依戒學勝相七此中依心學勝相八
0016b12: 此中依慧學勝相九學果寂滅勝相十智差別勝相
0016b13: 起信論疏一末梁朝真諦三藏就名翻為無沒識今時
0016b14: 奘法師就義翻為藏識藏是攝藏義無沒是不失義
0016b15: 義一名異也。
0016b16: 
0016b17: 
0016b18: 
0016b19: 
0016b20: 
0016b21: 玅玄二二十八攝大乘明十勝相義咸謂深極使地論
0016b22: 翻宗今試以十玅比之彼有所漏且用理玅比依止
0016b23: 勝相明不思議因緣四句破執豈留黎耶庵摩羅為
0016b24: 依止耶。
0016c01: 籤三二十七言依止者謂所依也真諦所譯則依庵摩
0016c02: 羅後代諸譯依黎耶如其各計成自他性一論二
0016c03: 譯尚生二計況諸部耶論師以黎耶依持破於地論
0016c04: 故云翻宗翻者改也令地論宗破歸我攝宗次明今
0016c05: 家斥中為八云云初如文次文者且以中十玅之
0016c06: 初境玅少分比彼十勝相之初相全分於少分中尚
0016c07: 有所漏四句之中但得自他一句而已巳故上斥云有
0016c08: 所漏也況破則俱破立則俱立不同彼論唯計一句
0016c09: 故今文云不思議因緣豈同論文黎耶摩羅自他因
0016c10: 緣耶文雖雙舉計必偏執如新舊兩譯亦如地論南
0016c11: 北二道還成性過各計不同今不思議離四性計豈
0016c12: 同彼論各計不同耶。
0016c13: 玄五二十八若地人明阿黎耶是真常淨識攝大乘人
0016c14: 云是無記無明隨眠之識亦云無沒識九識乃名淨
0016c15: 識互諍云云。
0016c16: 四念處三十觀此無明為從無明生為從法性生瓔珞
0016c17: 及地論皆解云從法性生攝論云從無明生依阿黎
0016c18: 耶識起此識是無記如地有金土依染如土依淨如
0016c19: 金故言依他也黎耶識依業生故言依他也若他依
0016c20: 者六識所起善惡業六識謝滅種子依黎耶攝持得
0016c21: 生故名他依彼論偈云此識無始時一切所依止。
0016c22: 玅玄九十如地論有南北二道加復攝大乘興各自謂
0016c23: 真互相排斥。
0016c24: 籤九十八如地論有南北二道者陳梁已巳前弘地論師
0017a01: 二處不同相州北道計阿黎以為依持相州南道計
0017a02: 於真如以為依持此二論師俱稟天親而所計各異
0017a03: 同於水火加復攝大乘興亦計黎耶以助北道又攝
0017a04: 大乘前後二譯亦如地論二計不同舊譯即立庵摩
0017a05: 羅識唐三藏譯但立第八。
0017a06: 文句六三十玅樂七二十北人者諸文所指多是相州北
0017a07: 道地論師也古弘地論相州自分南北二道所計不
0017a08: 同南計法性生一切法北計黎耶生一切法宗黨既
0017a09: 別釋義不同豈地論令爾耶。
0017a10: 輔行三上十言三識者真諦三藏云阿陀那七識此云
0017a11: 執我識此即惑性體是緣因阿賴耶八識此名藏識
0017a12: 以能盛持種智不失體是無沒無明無明之性性是
0017a13: 了因庵摩羅九識名清淨識即是正因唐三藏不許
0017a14: 此識云第九乃是第八異名故新譯攝論不存第九
0017a15: 地論文中亦無第九但以第八對於正因第七對於
0017a16: 了因第六對於緣因今依真諦仍合六七共為緣因
0017a17: 以第六中是事善惡亦是惑性。
0017a18: 止觀五十四地人云一切解惑真妄依持法性法性持
0017a19: 真妄真妄依法性也攝大乘云法性不為惑所染不
0017a20: 為真所淨故法性非依持言依持者阿黎耶是也無
0017a21: 沒無明盛持一切種子。
0017a22: 輔行五中九寄二論破者論隨教道順物機緣恐迷者
0017a23: 執權即成性過故寄破之令成圓極言無沒無明者
0017a24: 即阿黎耶識無始恒有故云無沒沒謂失沒恒不失
0017b01: 故不同俱生及現行等。
0017b02: 光明玄八云何三識識名為覺了是智慧之異名爾
0017b03: 庵摩羅識是第九不動識若分別之即是佛識阿黎
0017b04: 耶識即是第八無沒識猶有隨眠煩惱與無明合別
0017b05: 而分之是菩薩識大論云在菩薩心名為般若即其
0017b06: 義也阿陀那識是第七分別識訶惡生死欣羨涅槃
0017b07: 別而分之是二乘識於佛即是方便智波浪是凡夫
0017b08: 第六識。
0017b09: 捨遺上二十四釋別名中存三梵語逐一釋義即是翻
0017b10: 名言第九等者出梁攝論真諦所譯故輔行云云云
0017b11: 若分別者為易解故以一念中所具之法教道權說
0017b12: 分對諸位且立遠近以第九識無染不動故當於佛
0017b14: 賴耶三分為境雖是境界而即用此便為觀智如初
0017b15: 心人亦用現前第六王數而為境觀故引大論在菩
0017b16: 薩心名般若也第七名阿陀那者據真諦譯若新經
0017b17: 論皆云第七名為末那今依古譯言訶惡生死等者
0017b18: 以二乘人人執既亡見思所薰第六事識轉成無漏
0017b19: 既塵沙未破正住第七法執之中不了生死法空故
0017b20: 有訶惡不了涅槃法空故有忻羨此識若於果佛位
0017b21: 中復用之而為權智以二乘法接引小根著弊垢
0017b22: 衣執除糞器故知諸識破後自在為機載用也波浪
0017b23: 等者第六識也楞嚴云陀那微細識習氣成暴流而
0017b24: 為波浪乃當凡夫心心數法也此約四人各對一識
0017c01: 若就漸斷分別四相麤必含細凡夫具四二乘具三
0017c02: 已巳破第六故菩薩具二六七已巳轉故佛唯有一第八
0017c03: 至果已巳轉故也。
0017c04: 六七八九識以真妄分之九識唯真八識通真妄
0017c05: 七六唯妄因果言之六七八屬因九識屬果三惑
0017c06: 對之六識見思七識塵沙八識無明九識是真如
0017c07: 事業二識分之六識是事七八屬業九非二識以
0017c08: 三觀對之七空八假九中以三因對之九正八了
0017c09: 六七為緣輔行云今依真諦仍合六七為緣梁攝
0017c10: 既立第八阿黎耶生一切法又立第九庵摩羅為
0017c11: 真識唐三藏譯但立第八不立第九乃云第九即
0017c12: 第八之異名若南北弘地論師但立八識南道計
0017c13: 真北道計妄真者謂真如生法妄者謂無明生法
0017c14: 問玄云使地論翻宗為南地耶北地耶曰南北俱
0017c15: 翻以由十勝相義深極故若爾何故籤文謂之助
0017c16: 北道耶曰此語其梁攝計八識生法與北地師同
0017c17: 問唐攝八識真耶妄耶真則籤云後代諸譯依
0017c18: 黎耶妄則輔行明庵摩羅後云唐三藏不許此識
0017c19: 但云第九是第八異名既云異名莫不八識亦是
0017c20: 真耶曰唐攝八識是妄籤云真諦所譯則依庵摩
0017c21: 羅又云唐三藏譯但立第八又云唐三藏不許此
0017c22: 識皆立識文也若爾何故籤三云如新舊兩譯亦
0017c23: 如地論南北二道還成性過各計不同籤九云前
0017c24: 後二譯亦如地論宗計不同莫不唐攝同於南地
0018a01: 論師計真耶曰此亦立識文也梁攝立第九識是
0018a02: 真唐攝既云第九是第八異名則知是妄如此各
0018a03: 計同彼地師非謂同彼各計八識為真妄生法也
0018a04: 問依持依止同異云何曰依止從所依說籤云依
0018a05: 止者所依也依持從能依能生說止觀五依持者
0018a06: 黎耶是也無沒無明盛持一切種子云云。
0018a07: 教證
0018a08: 玅玄二二十九地持明地相明義說相似法地實明義
0018a09: 說真實法又教門方便即教道明義說所證法即證
0018a10: 道明義今借用之諸佛法久後要當說真實即地實
0018a11: 義道場所得法即證道明義是故玅也。
0018a12: 籤三二十七初引文次正明今意初有兩番意者前文
0018a13: 約行次文約教初言地持明地相等者地相謂地前
0018a14: 迴向位中道觀雙流地相現前登地已巳去明真實法
0018a15: 稱為地實初地即是初住故也次文言又教門等者
0018a16: 依教道義以四悉檀說登地法名為教道故知初地
0018a17: 已巳上仍存教道若說十地已巳證之法即證道也凡釋
0018a18: 別義多用此意具如止觀第三記次今意者借於此
0018a19: 文證權實部法華已巳前如地相教道至法華經猶如
0018a20: 地實及以證道說佛自證名為地實約佛自行故云
0018a21: 證道。
0018a22: 釋籤三二十今文別教為遊戲神通者以存教道讓證
0018a23: 屬圓故也。
0018a24: 輔行五二十三前之兩教教證俱權圓教教證俱皆是
0018b01: 實此易明但別教中教權證實意稍難曉人多迷
0018b02: 之使此別教其義壅隔是故今家借用地論教證二
0018b03: 道以消別門於中應須先知二意一者約行則地前
0018b04: 為教登地為證何者地前仰信登地現前豈有親證
0018b05: 復存隔歷二者約說為地前說始終屬教何者如云
0018b06: 真如為惑所覆或將十度以對十地互不相收或云
0018b07: 須離二邊修真如觀或云等覺入重玄門或云五地
0018b08: 習學世法或云八地入無功用等覺一位或有或無
0018b09: 斷十二品稱為玅覺如是等例不可具述悉是權施
0018b10: 為引下凡為入地方便入地自證權門自開故云初
0018b11: 地即是初住入證道也又云初地不知二地菩薩舉
0018b12: 足下足若約理說名字觀行尚自知圓豈有初地不
0018b13: 知二地若云下位不測於上圓亦展轉迭不相知何
0018b14: 但別人教門方便今文非專判教優劣但存次第及
0018b15: 不次第迷之尚寬若讀玄文善須曉此教證二道則
0018b16: 別門可消若依教修行彌須善識是故今文時時略
0018b17: 用若不曉者初心明理兩說不同若不識之措心無
0018b18: 地如云初心知理即是或云理具萬德待行或云解
0018b19: 圓行須漸次或云理有不用諸法如此說者非別非
0018b20: 圓非通非藏教相不說指與何耶。
0018b21: 玅玄三十一又別教四智三麤一玅圓教四智悉皆稱
0018b22: 玅何者地人云中道乃是果頭能顯初心學者仰信
0018b23: 此理如藕絲懸山故說信行皆非圓意也故十信智
0018b24: 為麤十住正修空傍修假中十行正修假傍修中十
0018c01: 迴向始正修中此中但理不具諸法是故皆麤登地
0018c02: 智破無明見中道證則為玅。
0018c03: 籤四八今依地人以存教道十地猶麤何況十信若且
0018c04: 從登地而為證道故二麤二玅玅覺果頭本是實人
0018c05: 是故為玅又亦可妙覺是權故為麤十地是實故為
0018c06: 玅故云中道乃是果頭能顯。
0018c07: 四教義四二十四故十地論師作教道證道二道明義
0018c08: 或作地相地實二種明義正是為修別教方便事相
0018c09: 之文也。
0018c10: 義例五如教證二道本在別教今則通用乃分兩意
0018c11: 約證約說。
0018c12: 按玄文教證二道蓋借地持以顯一實而記主用
0018c13: 是以消別門有四種謂約行教道約行證道約
0018c14: 說教道約說證道對當地位一如復宗但兩證屬
0018c15: 實兩教屬權復宗未聞也輔行欲明教權證實則
0018c16: 初地已巳上仍存教道已巳是別教一教俱權約說證
0018c17: 道不須復說籤文指云如止觀第三記輔行指云
0018c18: 若讀玄文善須曉此教證二道蓋彼此相顯也若
0018c19: 別教四智三麤一玅之文則玅覺智十信智三十
0018c20: 心智俱為麤登地智破無明而為玅記主云今依
0018c21: 地人以存教道十地猶麤則初地已巳上是約說教
0018c22: 道故麤若約證道則從登地證道為玅又玅覺本
0018c23: 是實人亦得為玅乃成二麤二玅矣然十地之與
0018c24: 玅覺約教道說則為權約證道則為實北峰以約
0019a01: 說證道只是權說不通於實欲附會釋籤四種作
0019a02: 三種說恐亦未詳義例兩意非謂別教教證乃是
0019a03: 對藏通教證俱權圓教教證俱實說耳故云準例
0019a04: 用義如教證二道本在別教今則通用乃分兩意
0019a05: 約證約說三麤一玅文最難看。
0019a06: 別教接俗
0019a07: 釋籤類集引。
0019a08: 問別教接俗不接真何故籤云復以圓中接於但
0019a09: 中及諸文皆明接但中耶北峰曰諸文從別教教
0019a10: 道而說故云但中乃是如來為地前人約教道說
0019a11: 中在果頭若約位行言之地前空假皆名為俗故
0019a12: 云接俗不接真。
0019a13: 減緣行
0019a14: 玅玄三八忍法觀者止是名上忍。
0019a15: 籤四三次釋法忍者止即初果也。
0019a16: 或問中忍縮觀既有二十四周減行七周減緣四
0019a17: 教義二何云中忍十番縮觀耶曰此緣行總說即
0019a18: 七周減緣并苦諦下三行共成十番也又問玅玄
0019a19: 八二十八云三番縮觀進成上忍者何曰以上下合
0019a20: 為四諦而說既留苦諦但減集道滅三故云三番
0019a21: 也有云三界有云三忍者非是又問釋籤前文并
0019a22: 玄皆云二行名中忍後文何云一行名中忍玅
0019a23: 玄但作二心觀於一行名中忍何耶曰二行言用
0019a24: 觀未減時一行言用觀已巳減時已巳減二十四行復
0019b01: 起剎那心修觀則入上忍位矣又問中忍二剎那
0019b02: 諸文有云三剎那者何曰望世第一剎那則上忍
0019b03: 二中忍三也如玄明之。
0019b04: 起修壽安法師云修三性三修性對論三修九性九修性對論九六離四合約
0019b05: 名義偏強若據法體離合自在
0019b06: 玅玄三二十四此之玅行與前境智一而論三三而論一
0019b07: 籤四十八如此三德在一心中境即理性三德智即三
0019b08: 德之解行即三德之觀始從觀行終至六根無非玅
0019b09: 法云云一謂涅槃三謂三德境是法身智是般若行
0019b10: 是解脫當知只一涅槃而論此三又境即理性三智
0019b11: 即名字三行即觀行相似三當知九秖是三三秖是
0019b12: 一一尚無一豈有九三。
0019b13: 玅樂五二十三修性一合無復分張即是理性三因開
0019b14: 發通名三性　句三三十。
0019b15: 玅樂十五故知諸文約修以說緣了各三或但論理性
0019b16: 始終具三如云三道三德三佛性等具如修性不二
0019b17: 門說。
0019b18: 籤四十八一行一切行者須約六即以明三德今言行
0019b19: 者多在住前三法玅顯在於初住故也。
0019b20: 指要末一一具三開合無礙功成歷位雖有淺深三
0019b21: 九圓融未始差別。
0019b22: 光記二二十八若境智行對理性等住前三即此乃從
0019b23: 強約修別對若論法體真位無缺。
0019b24: 拾遺下十九問法身如何更冥法性答此文既云果上
0019c01: 三身與法性冥此乃修三冥於性三云云修極三身
0019c02: 與性冥故故使三身各有三義斯由性三互具成九
0019c03: 致令修三亦成九義顯無別修故論二九二無二體
0019c04: 只是一九九只是三三非定三三只是一舉一不少
0019c05: 言九不多修性圓玅其義如是。
0019c06: 拾遺上二十二此三涅槃約契理應機二種修義對於
0019c07: 本淨一性而說當知一性對修故合約性常開全修
0019c08: 在性故性具三若全性三起契理修乃成三智若全
0019c09: 性三起應機修乃成三脫云云。
0019c10: 玅宗中九應知體宗用三別明三法乃從一性起於二
0019c11: 修體是法身所顯性也宗是般若能顯智也用是解
0019c12: 脫所起力也。
0019c13: 北峰曰圓論修性須約全修在性故性中具三全
0019c14: 性起修故修亦具三既全性起故修中緣了發性
0019c15: 德行為彰玅智玅行顯發本性但此三法一必具
0019c16: 三三即是一故須約離合圓融而說方異別修雖
0019c17: 約互具離明若克論法體只是以玅行助智顯發
0019c18: 本性也若玄籤雖亦有當位高深而文義多從十
0019c19: 玅生起而說則顯離合唯局住前是知淨覺孤山
0019c20: 失究也且四明記文自具二意蓋依荊溪籤文而
0019c21: 說既云須約六即又云多在住前與四明二意一
0019c22: 也輔贊曰今稟圓頓者識本體禮具一切法由解
0019c23: 此法解而行之名曰起修即是全體禮性起宗要
0019c24: 修也若指修即性宗要即宗本宗本即體底體底
0020a01: 即所窮所窮即體禮也若體禮性起自在用指修
0020a02: 即性名為本用本用即體達體達即所依所依即
0020a03: 體禮也故知自行因果之修化他能所之用皆依
0020a04: 迷中體禮全具而起以即性故名為宗本體底本
0020a05: 用體達此二貴極名為體禮也今評曰宗用即體
0020a06: 即受性名體即宗用亦受修名此則可爾若體三
0020a07: 宗三用三既從離說須互論相即若例於體宗用
0020a08: 即體既宗名體底義當宗本用名體達義當本用
0020a09: 若體即宗用應云體名宗本義當體底用名宗助
0020a10: 義當當用體名本用義當體達宗名當用義當宗
0020a11: 助如何直以體禮起宗要自在用耶若直以體禮
0020a12: 起宗要自在用則但說合義全非體三宗三用三
0020a13: 離義也若從離論從性起修應從修性三法本位
0020a14: 而說如何從所即而說若從所即則三中只一中
0020a15: 三空只一空三假只一假其三法離合從性起修
0020a16: 何在耶又復體禮是佛極證法身何須更用起修
0020a17: 且不知起修自是扶行別論生起之義也若然論
0020a18: 其失者有三一棄果從因失今禮底達三皆從果
0020a19: 釋而棄佛祖果上之義從因中迷法起修耶二
0020a20: 棄離從合失體等各三既是離義如何棄離從合
0020a21: 起修耶三棄本從即失他既謂體中三法皆在迷
0020a22: 在性所以從性起修則應從性中三法本位而起
0020a23: 乃是性中法身起修中法身性中二修起修中二
0020a24: 修方合玅玄從性德之三法起名字之三法因名
0020b01: 字之三法修觀行之三法五二十二如何乃從性中
0020b03: 從即中而起故云體禮起宗要等今問修中般若
0020b04: 之體是了因否若是豈非從性般若起修般若是
0020b05: 全性起修耶若不是則修性體別別修緣了是知
0020b06: 廣智之說非也。
0020b07: 遮照
0020b08: 玅玄四八道滅即苦集苦集即道滅若爾則四非四四
0020b09: 既非四無量亦非無量無量既非無量則假非假假
0020b10: 非假故則空非空何但即空非空亦即假非假雙亡
0020b11: 正入即寂照雙流大品云一切種智即寂滅相種種
0020b12: 行類相貌皆知名一切種智寂滅相即是雙遮雙亡
0020b13: 行類相貌皆知即是雙流雙照無心亡照任運寂知
0020b14: 故名不可思議即無作四諦慧。
0020b15: 籤五三道滅下相即可知迷解在人體恒相即次釋四
0020b16: 者體既相即雖復名四體實非四故言四非四也圓
0020b17: 融四諦秖是一實於中二初正明四諦體即次四既
0020b18: 非四無量下融通地前初如文次文者又二先融次
0020b19: 結成三諦初文者收地前諸行無量亦非無量何但
0020b20: 無量亦非無量則住中空亦非空次何但下結成三
0020b21: 諦先結次引證初文者攬前二諦非二諦故成中道
0020b22: 雙亡雙照即結成三諦也雙非即亡空亡假故名為
0020b23: 寂正入秖是入中故云為照而亡而照故曰雙流不
0020b24: 同通教但空偏假立雙流名與而言之四教俱有雙
0020c01: 流之位而行相各別次引大品文者先引次寂滅下
0020c02: 釋經意初文者即是三智顯前亡照經文初總標一
0020c03: 切種智即寂滅相從種種下論文釋也名一切種智
0020c04: 者結次從寂滅相去今文釋經意也遮流約智用亡
0020c05: 照約智體從無心下轉釋智體智體成就不須作意
0020c06: 亡照而常任運而寂而知寂即是亡知即是照依次
0020c07: 第義即在初地不次第義應明六即。
0020c08: 籤四十三前約智體說今約智用說得此一番則識智
0020c09: 體得名所從。
0020c10: 觀經疏四此觀成時證一心三智亦名一切種智寂
0020c11: 滅相種種行類相貌皆知也寂滅相者是雙亡之力
0020c12: 種種相貌皆知者雙照之力也。
0020c13: 玅宗上二十八不明智果觀法無歸故示觀成惑滅理
0020c14: 顯豁然玅證三種智慧實在一心或具論三智或從
0020c15: 勝說只但名為一切種智寂滅等者論自解釋一切
0020c16: 種智雙寂二邊無明之相雙照二諦種種行類始自
0020c17: 初心圓修三觀玅觀中道念念雙亡而即二邊念念
0020c18: 雙照一心三觀法爾如然今入分真本智顯發全由
0020c19: 始行亡照之功。
0020c20: 不二門五故須初心而遮而照照故三千恒具遮故
0020c21: 法爾空中終日雙亡終日雙照。
0020c22: 指要下遮照者空中名遮一相不立假觀名照三千
0020c23: 宛然復令三觀俱亡三諦齊照乃亡前遮照照前遮
0020c24: 照故各名雙亡照同時故云終日此則同前即空假
0021a01: 中無空假中也。
0021a02: 按羅什譯摩訶般若經二十七卷九十品鹹字函
0021a03: 第二十三卷三慧品第七十須菩提言世尊云何
0021a04: 名為一切種智佛言一相故名一切種智所謂一
0021a05: 切法寂滅相復次諸法行類相貌名字顯示說佛
0021a06: 如實知以是故名一切種智大論八十四正字函
0021a07: 引無一字差今籤云種種下論文釋也者論字誤
0021a08: 蓋經自釋也此約聖行論初地一切種智大師
0021a09: 釋經意智體智用相融相即即用之體故曰亡照
0021a10: 即體之用故曰遮流非謂體外別有用也不可以
0021a11: 前寂照雙流及空假雙流遮照等語為妨籤四十三
0021a12: 智體智用亦可例之摩訶即大品三慧即三智。
0021a13: 
0021a14: 讀教記卷第三
