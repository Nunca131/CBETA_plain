0049c01: 讀教記卷第九
0049c02: 天台沙門　法照
0049c03: 文句二
0049c04: 結益
0049c05: 文句一今藥王本事是佛唱玅音觀音等是經家譯
0049c06: 人未聞。
0049c07: 記一三如藥王品云佛告宿王華若有人聞是藥王菩
0049c08: 薩本事品能隨喜讚善者等又云宿王華以此藥王
0049c09: 菩薩本事品囑累於汝乃至云若有女人持是品者
0049c10: 盡是女身後不復受玅音品末集經家云說是玅音
0049c11: 來往品時四萬二千天子得無生法忍普門品末經
0049c12: 家亦云佛說是普門品時八萬四千眾生皆發無等
0049c13: 等阿耨菩提乃至陀羅尼嚴王勸發品末皆然故云
0049c14: 等譯人未聞者今經所無若無集家之言及無佛自
0049c15: 唱語似屬譯人以梵文中諸品先足當知是集者
0049c16: 所置信無譯人明矣故今經自餘諸品多是結集者
0049c17: 所置以無聞品益故故品後無結耳。
0049c18: 文句十十九藥王以苦行乘乘玅音觀音以三昧乘乘
0049c19: 陀羅尼以總持乘乘玅莊嚴以誓願乘乘普賢以神
0049c20: 通乘乘作此解者於化他流通義便也。
0049c21: 記十三十一藥王至流通義便者佛囑累已巳大事功畢
0049c22: 隨物偏好故乘乘不同真如實相是所乘之體一乘
0049c23: 因果是所乘之事苦行等是乘乘之緣隨物機宜故
0049c24: 使弘者隨緣不等故所乘體皆玅法也以依一實立
0050a01: 因果故乘於所乘以利物故故曰乘乘。
0050a02: 北師曰按經二十八品通有十二處結益經益
0050a03: 者六品益者亦六經益者三周與夫分別囑累勸
0050a04: 發也故玅記十二十六囑累歡喜文云三周之末
0050a05: 各有歡喜說壽量竟分別功德品中聞佛壽無量
0050a06: 一切皆歡喜今本俱畢豈得不喜又文句十末二
0050a07: 聞經益大眾歡喜是也品益者藥王而下六品也
0050a08: 句記如向引蓋所聞之法不同故總別之益有異
0050a09: 何者三周既所說不同故作三番總結文涉八品
0050a10: 涌出壽量遠本事異故於分別功德品中又作一
0050a11: 番總結文涉三品法師等五門流通豈全無益
0050a12: 以由先聞正宗今聞流通方乃得悟隨喜等四亦
0050a13: 非無益復由先聞本正宗至今流通方乃得悟
0050a14: 皆功非當品所以入下囑累中總結也別序節
0050a15: 節益異表下正宗亦功非當品故不別結最後歡
0050a16: 喜事理俱圓故通一經更總結也此六從大段
0050a17: 謂之經益藥王以下弘經之人隨物偏好乘乘不
0050a18: 同所聞各異當品益殊故須別結謂之品益若然
0050a19: 二十二品非無本大段結益但功非當品故云
0050a20: 無聞品益耳精微云橫來者結品益艸庵云偏好
0050a21: 者結品益虎溪云逐段結隨品結總相結外有未
0050a22: 結者勸發品結之皆未也問提婆達多品云未來
0050a23: 世中若有男子女人聞玅法華經提婆達多品淨
0050a24: 心信敬等又云無量眾生聞法解悟何謂無聞品
0050b01: 益耶曰經自言未來世中與聞龍女南方說法得
0050b02: 益非聞當品得益也看科經一昔日提婆達多通
0050b03: 經釋迦成佛二今日文殊通經龍女成佛。
0050b04: 三分
0050b05: 補註四二道安法師常山扶柳人姓衛家世英儒于
0050b06: 時秦主命僧講楞伽經講者平讀其文都無分節
0050b07: 秦主曰朕聞佛法玄微經文奧賾賓主起復師資
0050b08: 答問必有次序如何直解略無科判乎諸僧無對
0050b09: 由是聲流四方安公其時在於襄陽聞而嘆曰何
0050b10: 以吾徒同受斯遂將佛經文無豐約皆判為三
0050b11: 分安公雖作三分判經大眾尚或未之信也及夫
0050b12: 西域親光菩薩造佛地論彼論釋經果分為三云
0050b13: 云此與序正流通而無異也。
0050b14: 佛地論唐玄奘譯卷聲字函一起教因緣分二聖教所說分
0050b15: 三依教奉行分。
0050b16: 玅樂一四古來講者多無分節至安公來經無大小始
0050b17: 分三段。
0050b18: 文句一二天台智者分文為三初品為序方便品訖分
0050b19: 別功德十九行偈凡十五品半名正從偈後盡經凡
0050b20: 十一品半名流通又一時分為二從序至安樂行十
0050b21: 四品約開權顯實從涌出訖經十四品約本開權
0050b22: 顯實本各序正流通初品為序方便訖授學無學
0050b23: 人記品為正法師訖安樂行為流通涌出訖彌勒已巳
0050b24: 問斯事佛今答之半品名序從佛告阿逸多下訖分
0050c01: 別功德品偈名為正此後盡經為流通今記從前三
0050c02: 段消文也問一經云何二序答華嚴處處集眾阿含
0050c03: 篇篇如是大品前後付囑皆不乖一部兩序何妨今
0050c04: 不安五義者本門非次首故也門但單流通者說
0050c05: 法未竟也。
0050c06: 記一七今記等者雖復兩存且用初意故云從前問一
0050c07: 經云何等者問意既存兩釋問後何妨所以二釋之
0050c08: 中不專後釋者以本正前立流通故且一往耳答中
0050c09: 云華嚴處處集眾等者處會具如釋籤所引每一會
0050c10: 處皆先序次正云云門但單流通者以望本以
0050c11: 本例本門非首但安別序門非後但單流通故
0050c12: 但有勸持無囑累也故從法師至安樂行凡有五品
0050c13: 明弘經福深以勸流通若本門中先以滅後五品去
0050c14: 三品半為勸持流通從神力去凡有八品明囑累流
0050c15: 通門之後經既未竟非流通次未須付囑。
0050c16: 句一三且約三段示因緣相。
0050c17: 記一十一示相者唯約今經示四種相雖始自如是終
0050c18: 乎而去皆用四意但文勢起盡用與不同如釋通序
0050c19: 則句句須四通貫正宗及流通故若釋正宗則本
0050c20: 各三義通四種若釋流通還須具四通收正宗又正
0050c21: 宗中門既闕久遠本所以借用體用本則四
0050c22: 名不關又序中約教須觀文勢或須以五時分別則
0050c23: 教在其中或須以諸教分別則將時以判正中約教
0050c24: 則一向明開本中約教則不從教判但點遠本遠玅
0051a02: 勞再思故今且寄三段大文通示其相既了通已巳還
0051a03: 將此意委悉別消。
0051a04: 記一十三此且通作一種三段讓下本是故未分二
0051a05: 種三段。
0051a06: 句三七記三十八問至此尚破太早何以通序本釋耶
0051a07: 答通序通於本別序唯在門故釋通序泛用本
0051a08: 門非通序中廣開壽量乃至別序雖有本之言或
0051a09: 時且用體用本云云然通序冠首乍可從容別由
0051a10: 藉異無涉遠本。
0051a11: 句三二十四從此品下訖分別功德品十九行偈或至
0051a12: 偈後現在四信弟子文盡名為正說分若作兩正說
0051a13: 從此下訖授學無學人記品是門正說今且逐近
0051a14: 就門正說更為兩云云。
0051a15: 句八七前三周是門正說領解授記竟此下五品是
0051a16: 門流通。
0051a17: 句九十此下是大段第二開師門之近顯佛地之遠
0051a18: 本其文為三一從此下至汝等自當因是得聞序段
0051a19: 也二從爾時釋迦告彌勒下至分別功德品彌勒說
0051a20: 十九行偈正說段也三從偈後下十一品半流通段
0051a21: 句十五今且依南方從偈後凡十一品半分為二一從
0051a22: 此下至不輕品明弘經功德深勸流通二從神力品
0051a23: 下八品付囑流通。
0051a24: 夫三分者一經之大節也非總分則不見始終一
0051b01: 貫非別分則不見本兩門須總別互用之可也
0051b02: 講者既明總別以分節目纔入序品宜先用總分
0051b03: 開科講序品竟即收科云此是序分其次講方便
0051b04: 品可捨總分而用別分開科門序分指總序
0051b05: 講正宗流通竟即收科云此是門其次本門講
0051b06: 至正宗竟即收科云此是正宗其次流通乃懸指
0051b07: 總流通也講分別功德品偈後可捨別分復用總
0051b08: 分開科當流通也如此則本二門一經起盡總
0051b09: 別分節皎然在目諸師雖說總別相須莫不盡於
0051b10: 正宗中開出本各三分云爾則門序分與本
0051b12: 別用總之過也。
0051b13: 所聞法體
0051b14: 句一四末如是者舉所聞之法體。
0051b15: 記一十五初云所聞之法體者下文四釋雖通指一部
0051b16: 別在正宗流通亦可兼於別序則懷疑問答及無量
0051b17: 義通名聞故雨華動地從所表說通皆表聞故始末
0051b18: 一經為所聞體云云次第相生者且約一往若聞如
0051b19: 是等及化主居初亦可通用。
0051b20: 逸堂曰教行理三為當體體佛世以如來黃金口
0051b21: 業為所依體滅後未結集時以阿難想行為所依
0051b22: 體結集之後彼土貝多此土黃卷為所依體今問
0051b23: 所聞法體與教體經體乘體車體行體觀體同異
0051b24: 云何曰所聞法體是總諸體是別何者所聞法體
0051c01: 既該教行理三則為一切體也以一切體不出教
0051c02: 行理故又復所聞法體既是教行理則該能詮所
0051c03: 詮教體但是能詮經體但為所詮乘體既是三軌
0051c04: 行體無非四行車體正是真性觀體不出三諦皆
0051c05: 所詮也或云如來金口聲教為當體體中道實理
0051c06: 為所依體評曰若但以教為當體體何故玅樂云
0051c07: 所傳所詮皆所聞體或云教經以教為當體體理
0051c08: 為所依體理經以理為當體體教為所依體評曰
0051c09: 但得所聞法體中當體體意則不見所依體或云
0051c10: 教行理三經俱為當體體阿難想行為所依體評
0051c11: 曰當體可爾所依太局或云阿難想行為當體體
0051c12: 教行理三為所依體評曰但得能聞不見所聞何
0051c13: 顛倒也。
0051c14: 三疑
0051c15: 大論聖字函第二卷爾時長老阿尼盧豆語阿難汝守佛法
0051c16: 藏人不應如凡人自沒憂海一切有為法是無常相
0051c19: 云何共住佛經初首作何等語云云佛告阿難若今
0051c21: 今日解脫戒經即是大師云云車匿比丘我涅槃後
0051c23: 應作是說如是我聞云云。
0051c24: 撰集三藏經獸字函諸王皆集群臣兵眾阿難儀容眾
0052a01: 咸歡大眾次坐方十由延阿難在中如月滿明帝
0052a02: 釋在右梵天在左侍於阿難如佛在時云云阿難長
0052a03: 笑獅子振動四顧眾座說聞如是說一時已巳地為震
0052a04: 動一億天人還得法眼。
0052a05: 大論二中夏安居三月初十五日說戒時集和合僧
0052a06: 大迦葉入禪定以天眼觀今是眾中誰有煩惱未盡
0052a07: 應逐出者唯有阿難一人不盡餘九百九十九人諸
0052a08: 漏已巳盡清淨無垢大迦葉從禪定起眾中手牽阿難
0052a09: 出言今清淨眾中結集經藏汝結未盡不應住此。
0052a10: 付法藏因緣經飛字函第二摩訶迦葉與諸羅漢於王舍
0052a11: 城欲集世眼阿難爾時猶在學地以漏未盡不預聖
0052a12: 眾時有比丘名婆闍弗即以偈頌而覺悟之云云阿
0052a13: 難聞已巳竟夜經行雖加勤苦不得羅漢身體疲懈便
0052a14: 欲眠息頭未至枕得無著果三明無礙六通清徹即
0052a15: 便飛往賓羅窟在門外立而說偈言多聞辨才給
0052a16: 侍正覺瞿曇阿難今在門外爾時迦葉說偈答曰汝
0052a17: 若盡眾苦棄捨煩惱檐宜應現神力令眾咸證知於
0052a18: 是阿難即以神通從石壁入禮眾僧足隨次而坐受
0052a19: 迦葉命演集勝眼。
0052a20: 文句一六阿難登高稱我聞遣眾疑阿難身與佛相似
0052a21: 短佛三指眾疑釋尊重出或他方佛來或阿難成佛
0052a22: 若唱我聞三疑即遣云云。
0052a23: 止觀十三結集法藏時選取千人悉用無疑解脫解
0052a24: 內外經書擬降外敵。
0052b01: 阿難問佛一切經首作何等語有如是我聞之
0052b02: 對於是結集守之而弗違也夫大雄氏立言之意
0052b03: 將結集時苟於經首不作如是我聞之語豈免眾
0052b04: 疑三佛故阿難初登高座一唱如是我聞則三疑
0052b05: 頓遣矣或問千人既經開顯如何尚受無疑羅漢
0052b06: 之稱曰佛法住持且依小教始從降生終至入滅
0052b07: 舉皆順小云爾又問千人既是無疑解脫何得有
0052b08: 疑曰大論云羅漢雖無四諦中疑於一切法處處
0052b09: 有疑又問小乘身智斷畢竟不生何疑釋尊重
0052b10: 出又小無他佛之談何疑他方佛來又小無作佛
0052b11: 之期何疑阿難成佛曰由身智斷故疑釋尊重
0052b12: 出由無他佛之談故疑他方佛來由無作佛之期
0052b13: 故疑阿難成佛草庵云有三疑之義無三疑之事
0052b14: 有云權疑有云人天疑皆未也。
0052b15: 結集法藏
0052b16: 報恩經器字函第六卷又云阿難從佛請願願佛莫與我故
0052b17: 衣莫令人請我食我為求法恭敬佛故侍佛所須不
0052b18: 為衣食諸比丘晨暮二時得見世尊莫令我爾欲見
0052b19: 便見又佛二十年中所說法盡為我說。
0052b20: 大論聖字函第二卷爾時諸天禮摩訶迦葉足說偈言耆年
0052b21: 欲恚慢已巳除其形譬如紫金柱上下端嚴玅無比目
0052b22: 明清淨如蓮華如是讚已巳白大迦葉言大德迦葉仁
0052b23: 者知不佛法船欲破法城欲頹法海欲竭法幢欲倒
0052b24: 法燈欲滅說法人欲去行道人漸少惡人力轉盛當
0052c01: 以大慈建立佛法云云爾時大迦葉作是語竟住須
0052c02: 彌山頂撾銅楗椎云云是楗椎音大迦葉語聲至
0052c03: 三千大千世界皆悉聞知云云爾時大迦葉選得千
0052c04: 人除去阿難盡皆阿羅漢得六神通云云問曰爾時
0052c05: 有如是等無數阿羅漢何以止選取千人不多取耶
0052c07: 時王教宮中常設飯食供養千人阿闍世王不斷
0052c08: 是法爾時大迦葉思惟言若我等常乞食者當有外
0052c09: 道強來難問廢闕法事今王舍城常設飯食供給千
0052c10: 人是中可住結集經藏以是故選取千人不得多取。
0052c11: 爾時大迦葉與千人俱到王舍城耆闍崛山中告語
0052c12: 阿闍世王給我等食日日送來今我等結集經藏不
0052c13: 得他行。
0052c14: 玅玄十三十二諸集經者以為菩薩所說為菩薩藏以
0052c15: 為聲聞所說為聲聞藏龍樹於大智論中亦云大迦
0052c16: 葉與阿難在香山撰集三藏為聲聞藏文殊與阿難
0052c17: 集摩訶衍經為菩薩藏云云然此二藏隨所為隨所
0052c18: 說聲聞藏中有菩薩為影響然非所為不可從菩薩
0052c19: 名作大乘經菩薩藏中亦有聲聞人非正所為宗不
0052c20: 說聲聞法故不可名為小乘法然擬人定法各自不
0052c21: 同是以要而攝之略唯二也。
0052c22: 文句一七大論云阿難集法時自云佛初轉法輪我爾
0052c23: 時不見如是展轉聞當知不悉聞也舊解云阿難得
0052c24: 佛覺三昧力自能聞。
0053a01: 玅樂七二十一然結集之言通有三處謂一千七百五
0053a02: 百一千正當最初結集七百即是滅後百年因於
0053a03: 闍擅行十事舍那迦那白於七百七百乃往毗舍離
0053a04: 國重結毗尼舉闍過言五百者四百年後因迦昵
0053a05: 吒王請僧供養論道不同因此五百往王舍城更集
0053a06: 三藏今此從初廣如諸文展轉從他自他別故聞不
0053a07: 聞異云云言佛覺者秪是佛加覺力如佛。
0053a08: 文句一二十二若別論集者阿難誦出修多羅優波離
0053a09: 誦出毗尼迦葉誦出阿毗曇故言結集大也。
0053a10: 淨名疏一十六展轉聞者舍利弗問經云阿難修不忘
0053a11: 禪得佛覺三昧以三昧力自能聞也云云復次大論
0053a12: 明結集法藏優波離等各登高座皆稱如是我聞未
0053a13: 必是阿難也問阿難但結集小乘亦結集大乘耶
0053a14: 答解者不同有言但結集小乘諸大乘經是文殊彌
0053a15: 勒等所共結集又言阿難亦結集共二乘說大乘經
0053a16: 故大品付囑阿難此經亦爾其不共者大菩薩結集
0053a17: 也又云阿難亦結集不共二乘人說如正法念云云
0053a18: 豈不備持一佛之教。
0053a19: 付法藏經飛子函一卷時諸比丘問大迦葉先集何法迦
0053a20: 葉答言先修多羅又問使誰集修多羅大迦葉言阿
0053a21: 難比丘云云爾時迦葉問諸比丘阿難所言不錯謬
0053a22: 耶皆曰不異世尊所說於是迦葉命優波離集毗尼
0053a23: 藏迦葉自集阿毗曇藏。
0053a24: 華嚴合論依菩薩處胎經及四分律如來初入涅
0053b01: 槃始經七日大迦葉共五百羅漢結集三藏又南
0053b02: 山戒壇經中自佛滅後至於正像結集之相乃有
0053b03: 多途初五百人次一千人次七百人然佗宗所引
0053b04: 雖以五百在初不同當以荊溪之說為正。
0053b05: 心王境觀
0053b06: 文句一十一王即心王舍即五陰舍心王造此舍若析
0053b07: 五陰舍空空為涅槃城此觀既淺如見土木若體五
0053b08: 陰舍即空空為涅槃城即通教也若觀五陰舍因滅
0053b09: 是色獲得常色受想行識亦復如是此之四德常為
0053b10: 諸佛之所游處若觀五陰即法性法性無受想行識
0053b11: 一切眾生即是涅槃不可復滅畢竟空寂舍如是涅
0053b12: 槃即是真如實體。
0053b13: 記一二十七初立觀境言心王造舍者識陰為王造業
0053b14: 諸心必有心所今欲消王且以善惡心王以對無記
0053b15: 之舍故云王造若析下四觀此示觀解異於他經應
0053b16: 如止觀十乘十境下去皆爾。
0053b17: 句二十十善數者謂信進念定慧喜猗捨覺戒云云又
0053b18: 取通大地十數與心王俱起入善入惡通一切謂
0053b19: 想欲觸慧念思解脫憶定受也。
0053b20: 記二十八以二十心所共輔心王而緣善境如初起觀
0053b21: 不離王數通數猶通通至善所。
0053b22: 句五二十一心王心數緣境速疾名競共馳走歷一
0053b23: 切陰入界等。
0053b24: 記六十七心王等者創心修觀莫不以第六王數為發
0053c01: 觀之始縱使觀境圓融不二其如麤惑尚未先落故
0053c02: 皆仍屬第六王數乃至未淨六根已巳來未離王數此
0053c03: 是見思家之王數故也。
0053c04: 光明記一十二此之山城是托事觀也如今王舍借覆
0053c05: 蓋義表於五陰託自在義表善惡王故玅樂云以善
0053c06: 惡王對無記舍應知無記該八識善惡王唯第六
0053c07: 識以此第六通三性故謂善性惡性無記性也此無
0053c08: 記性同餘四陰為所觀境取善惡性為能觀觀初心
0053c09: 修觀莫不用此第六心也以由此心能起欣厭分別
0053c10: 名義作善惡因故所言善者對惡得名非究竟善以
0053c11: 此王數本由見愛熏習所成圓名字人全未能伏縱
0053c12: 起善念不離見愛故十境心皆名魔障不思議觀方
0053c13: 曰善淨若直以此心觀實相理如用藕絲懸須彌也
0053c14: 徒增分別絕念無由若體此心是性惡者性惡融通
0053c15: 無法不趣自然攝得七八九識同為玅觀故得名為
0053c16: 境即是觀能所既泯思議乃忘圓玅之觀初心可修
0053c17: 故玅樂云忽都未聞性惡之名安能信有性德之行
0053c18: 須聞性惡者以知性惡故則修惡本三觀十乘無
0053c19: 惑可破無理可顯修得功寂是無作行故以性德召
0053c20: 此行也此意若昧徒說心王為能觀觀終非圓觀豈
0053c21: 前三教非善惡王為能觀耶。
0053c22: 教行錄消伏三用若圓頓教既詮性惡則見思王數乃即
0053c23: 性之毒毒既即性故只以此毒為能消伏既以毒為
0053c24: 能消則當處絕待誰云能破所破有何能緣所緣毒
0054a01: 害即中諸法趣毒遮照相即言慮莫窮故荊溪云非
0054a02: 但所觀無明法性體性不二能觀觀智即無明是若
0054a03: 非理毒焉即能觀故一心三觀圓頓十乘更非別修
0054a04: 皆理消伏也。
0054a05: 四明取善惡性為能觀觀蓋指修即性也此乃帖
0054a06: 釋經文不可以定境為妨。
0054a07: 
0054a08: 讀教記卷第九
