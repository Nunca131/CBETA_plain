0293a15: 
0293a16: 
0293a17: 天台三大部補注卷第九妙經　文句　文句記
0293a18: 
0293a19: 永嘉沙門釋　從義　撰
0293a20: 經云法師品
0293a21: 慈恩亦判自此已巳下為流通分而云流通此經非
0293a22: 正逗二乘退大心者更無開權顯實正說一乘之
0293a23: 處雖此品及持品有八部授記因言總記非更說
0293a24: 一乘逗令修學也若以天台之意而詳慈恩之說
0293b01: 豈法師品去更無說於一乘乎或有說云法華一
0293b02: 經唯有開示悟入佛之知見是法華經其餘皆是
0293b03: 因緣譬喻而已巳嗚呼此說豈知此經句句無非佛
0293b04: 乘字字無非妙法耶常途謬說極多不能引之破
0293b05: 也。
0293b06: 記云凞連八恒等
0293b07: 大涅槃經四依品云若有眾生於一恒沙諸如來
0293b08: 所發菩提心然後乃能於惡世中不謗是經愛樂
0293b09: 是經不能為人分別演說二恒正解信樂受持亦
0293b10: 不能說三恒受持書寫雖為他說不解深義四恒
0293b11: 廣說十六分中解一分義五恒八分六恒十二分
0293b12: 七恒十四分八恒十六分具足解釋盡其義趣所
0293b13: 謂如來常恒不變經文一恒之前又有一凞連河
0293b14: 未能信受共成九段。
0293b15: 十乘十境及破橫
0293b16: 十乘橫有通有別所言別者如不思議境窮實
0293b17: 相底名包十法界名橫發心上求名下化名
0293b18: 橫安心徹理名六十四番名橫破惑窮名
0293b19: 諸門相望名橫通至寶所名撿校塞著名橫道
0293b20: 品至後名品品相望名橫正助至後名法法
0293b21: 相望名橫次位至極名位位遍攝名橫安忍進
0293b22: 後名違順相望名橫無著入住名離似三法
0293b23: 名橫若通論者於一一位十自相望名橫一一至
0293b24: 極漸深名此約圓乘而說若望偏乘名橫名
0293c01: 亦如橫顯非橫若不思議非橫非又亦可
0293c02: 云前之七乘名橫知次位去名此是十乘有橫
0293c03: 也陰境不論發則無橫也煩惱境中利鈍使
0293c04: 足名橫利中禪復至無言鈍中剎那至重三毒名
0293c05: 病中四大及鬼魔等名橫相生相剋名業中
0293c06: 蔽度相對名蔽度彼彼名自相望名橫魔中三
0293c07: 種名橫先惡後善及墮二乘名見中外及佛法
0293c08: 名四句四門相望名橫慢中謂得諸禪名橫謂
0293c09: 得初果乃至四果名二乘中四諦相望名橫因
0293c10: 緣相望名菩薩中當位自行名橫三教相望名
0293c11: 此是十境之橫也破法中約無生一門
0293c12: 修三觀名約無量諸門望無生門餘門名橫此
0293c13: 是破遍之橫也。
0293c14: 經云告藥王及八萬等
0293c15: 有人云羅什譯法師品不載其初準正法華名藥
0293c16: 王如來品佛告比丘當學受持正法華經分別空
0293c17: 慧乃為供養不以香華為供養也如昔久遠佛號
0293c18: 藥王時有輪王名曰寶蓋於五劫中供養如來時
0293c19: 天告曰有法供養最為無極法供養者隨順如來
0293c20: 所說經法開化一切世尊復告八萬菩薩因藥王
0293c21: 開士緣諸菩薩等什師翻譯存略隨機難可議也。
0293c22: 記云此中容用別時意趣
0293c23: 四種意趣前已巳引之然前文云亦不可以別時意
0293c24: 趣釋記聲聞今此略通故云容用也言說與意時
0294a01: 分有異故云別時謂觀懈怠不勤學者而說是言
0294a02: 若稱佛名生西方等此意乃是長養先時善根耳
0294a03: 思量名意理趣為趣今此亦然言說與意時分有
0294a04: 異故聞句偈便得菩提更須廣行諸佛道法所言
0294a05: 句偈便得菩提者當知此是長養先時善根故也
0294a06: 請細詳之文句中越板可以意知誤作何以意知。
0294a07: 文句云下周既爾中上亦然
0294a08: 此文恐閑何者以今八部四眾三乘聞經得記是
0294a09: 流通分非因緣周故不須例法說譬說若法說後
0294a10: 八部四眾引例得記斯可例於中下亦然故中下
0294a11: 周經文略之準上可知故知此文恐是也。
0294a12: 記云拘翼彼經無恐誤
0294a13: 文句中云因陀羅此云主也幢即勝幢帝釋天主
0294a14: 與脩羅戰勝而立幢也拘翼天帝名也又因陀羅
0294a15: 此云光明瓔珞經天帝作佛名無著也今文雖引
0294a16: 見實三昧經仍兼引於瓔珞之文耳翻餘天名義
0294a17: 如前後所辨文句云滿宿即馬師滿宿比丘是也。
0294a18: 乃至大師解經觀法
0294a19: 略引示之先具威儀次則運想後運誦聲遍十方
0294a20: 界是為假觀又作是觀何者是經紙耶墨耶乃至
0294a21: 推尋能所叵得是為空觀雖無而有雖有而無不
0294a22: 可思議是為中觀三一皆非三一俱立三觀圓成
0294a23: 六度畢備從凡至聖皆由此矣然更須知觀心十
0294a24: 二部經義何者直就說觀心空假中名修多羅重
0294b01: 復觀心即空假中名祇夜觀心空假中見一心三
0294b02: 智名授記乃至觀心何故空耶以緣生故何故假
0294b03: 耶但名字故何故中耶不思議故名優波提舍論
0294b04: 議經也廣說具如大師誦經觀法及章安觀心十
0294b05: 二部經學者尋之。
0294b06: 音樂如前
0294b07: 第五記云出家內眾音樂自隨云供養者自思己巳
0294b08: 行與何心俱雖有此文必須裁擇只恐供養心微
0294b09: 增己巳放逸長他貪慢敬想難成梵網誠制何待固
0294b10: 言亦不得聽吹貝角妓樂之聲等。
0294b11: 仍是業生未有通應願兼於業
0294b12: 眾生諸佛理性無二任運父子理性眷屬也說法
0294b13: 教化已巳曾結緣未得度脫牽生分段值佛得度業
0294b14: 生眷屬也先世結緣雖未斷結以願故生聞法解
0294b15: 脫眾生眷屬也先世值佛發真見諦或在上界或
0294b16: 在他方今以通力來生下界輔佛行化神通生眷
0294b17: 屬也若破無明得法身本而能起應入于生死應
0294b18: 生眷屬也若神通生本受報處猶有報身以身通
0294b19: 力分形來此若願生者報處無身願力下生也三
0294b20: 藏不說斷結誓願受生通教誓願扶習而生論願
0294b21: 為便也橫從他土來從方便來皆有願通也今
0294b22: 言業生是說法華結淨業也淨業牽生故云業生
0294b23: 而未見真故無神通未得法身故無應生經云願
0294b24: 生者願生乃由先世緣業雖未斷苦以願故生所
0294c01: 以願生兼於業也親愛名眷順從名屬。
0294c02: 此偈及四法師偈如止觀第一記
0294c03: 有慧無多聞亦不知實相譬如大暗中有目無所
0294c04: 見多聞無智慧亦不知實相譬如大明中有燈而
0294c05: 無照無聞無智慧譬如人身牛有聞有智慧是所
0294c06: 說應受多聞辯慧巧言語美說諸法轉人心自不
0294c07: 如法行不正譬如雲雷而無雨廣學多聞有智慧
0294c08: 訥口拙言無巧便不能顯發法寶藏譬如無雷而
0294c09: 小雨不廣學問無智慧不能說法無好行是弊法
0294c10: 師無慚愧譬如小雲無雷雨多聞廣智巧言語美
0294c11: 說諸法轉人心行法心正無所畏如大雲雷洪
0294c12: 雨。
0294c13: 八福田
0294c14: 菩薩戒云八福田中看病福田是第一福田戒疏
0294c15: 云一佛二聖人三和上四闍梨五僧六父七母八
0294c16: 病人或云三寶父母病人并路橋等為八福田也
0294c17: 又復應知三種田義佛及三乘名為敬田父母恩
0294c18: 田貧病悲田此三皆悉堪任種福俱名福田八福
0294c19: 田者義亦然也于偪者越本文句干誤為于。
0294c20: 匹夫
0294c21: 匹夫匹婦庶人也無別妄媵唯一夫婦相匹而已巳
0294c22: 也。
0294c23: 豈持經者盡為如來荷擔等
0294c24: 慈恩亦云不但持經者能擔四生亦為佛肩之所
0295a01: 擔荷佛所重故稱佛心故。
0295a02: 經云秘藏
0295a03: 涅槃疏云隱故名秘覆故名藏所謂無常覆常住
0295a04: 等此是約昔談秘藏也正法微妙眾生不解名為
0295a05: 秘密法界包含用不可盡名之為藏此約今經談
0295a06: 秘藏也。
0295a07: 怨嫉
0295a08: 楚辭云害賢曰嫉害色曰怨字平聲下安樂行
0295a09: 多怨難信亦平聲呼怨嫌之心怨字去聲。
0295a10: 文句云四信
0295a11: 佛法僧戒所信之四也記云十戒即不缺不破乃
0295a12: 至第十具足戒也。
0295a13: 記云生處得道至如止觀第七
0295a14: 破法遍中云生處入涅槃等乃是通教耳若調道
0295a15: 品文亦略云而不委悉第十卷云佛坐道場轉法
0295a16: 輪入涅槃皆約十二因緣大品云深觀十二因緣
0295a17: 即坐道場諸佛皆於此觀而轉法輪及般涅槃輔
0295a18: 行中云今引大品坐道場義釋成法華諸佛於此
0295a19: 而坐道場轉法輪等言於此者只是三德實相一
0295a20: 乘三德只是十二因緣此等四法依於因緣以是
0295a21: 而知今文七字應作十字。
0295a22: 相半
0295a23: 論語云文質彬彬然後君子注云彬彬相半也。
0295a24: 十七名中堅固舍利
0295b01: 法華論中此法華經有十七種異名第十二名一
0295b02: 切諸佛堅固舍利所謂諸佛真如法身於此修多
0295b03: 羅不壞故餘十六種名如序品補注。
0295b04: 巧度如止觀第六記
0295b05: 大論第七作巧拙二醫譬云如用針藥名為拙度
0295b06: 用術者名為巧度亦如二渡若用草筏名為拙
0295b07: 渡用方舟者名為巧渡方舟者並二舟也。
0295b08: 因明近果
0295b09: 明恐作名。
0295b10: 若止觀中復約四教等
0295b11: 止觀體相教相文云乾土譬初觀濕土譬第二觀
0295b12: 泥譬第三觀水譬圓頓觀又譬於教三臧不詮中
0295b13: 如乾土通如濕土別教如泥圓教如水輔行中云
0295b14: 疏為銷經觀約四教教約五時當知教觀俱成約
0295b15: 教方顯彼部稱為獨妙彼寄四教以釋觀者初三
0295b16: 藏教以眾生為高原習觀為穿鑿證理為清水別
0295b17: 觀以乾慧為乾土性地為濕土見真為清水別觀
0295b18: 以空觀為乾土假觀為濕土見中為清水圓觀以
0295b19: 五品為乾土六根為濕初住為清水彼約教中通
0295b20: 約漸中四時教也三藏為乾土方等般若為濕土
0295b21: 法華為泥見中為水二義並以初住為水今約修
0295b22: 觀但修頓觀圓教初心並名清水不同彼疏定取
0295b23: 初住以為清水判位雖殊初後不二故今即是依
0295b24: 經起觀又次文云取時不盡及不次第等者此以
0295c01: 今家五時之說耳若觀文句恐是他人五時之說
0295c02: 他人五時但於漸教開之成五即十二年前有相
0295c03: 教等如玄文第十卷。
0295c04: 此是未改時文等
0295c05: 嘉祥未歸天台之前已巳自撰述疏文故也後雖歸
0295c06: 於天台大師其如疏文已巳乃流行自唐朝來諸德
0295c07: 不知皆云法華但開二乘而不知此是嘉祥師未
0295c08: 解妙法之前所撰之文耳又復古來亦有此說也
0295c09: 前文云令開義善成者令須作今或今字或可
0295c10: 今字下添謂字。
0295c11: 算沙如釋籤至船師婆陀羅
0295c12: 善財南行至名聞國於自在主善知識所習算沙
0295c13: 法門自在主言我已巳先於文殊師利修學書算印
0295c14: 等法門入工巧神通知一切法門常與十千童子
0295c15: 在河渚上圍繞聚沙為戲因此法門得知世間書
0295c16: 算界處等法乃至菩薩算法一百落叉為俱胝乃
0295c17: 至不可說不可說轉等三十重算法以此算法知
0295c18: 無量由旬廣大沙聚乃至十方沙聚等也觀法師
0295c19: 云婆施羅此云自在謂於佛法海已巳善通達於生
0295c20: 死海能善運度於一切法深信不壞故名自在今
0295c21: 文陀字應作施字故華嚴云見其船師在城門外
0295c22: 海岸上住百千商人及餘無量大眾圍繞說大海
0295c23: 法方便開示佛功德海具說如經今文合指舊譯
0295c24: 華嚴。
0296a01: 附五時三轉
0296a02: 三轉者一以有為俗空為真二空有為俗非空非
0296a03: 有為真三空有為二非空非有為不二二不二皆
0296a04: 為俗非二非不二為真今詳此語傍五時之意耳
0296a05: 轉是轉用轉次故也傍五時者多是嘉祥舊立今
0296a06: 不具引焉餘二但列者列恐為例也用勝鬘文者
0296a07: 彼經所明一乘三乘三外之一自為一機不同法
0296a08: 華會三之一亦權亦實文句云若開三者越本脫
0296a09: 落三字又云無猗著者猗訓倚亦可作倚。
0296a10: 經云爾乃
0296a11: 爾如向也乃指後也。
0296a12: 句逗
0296a13: 逗止也住也逗亦作讀讀音逗。
0296a14: 文句云十二那術
0296a15: 那術即那由他也古來譯經皆然前文徵字知荷
0296a16: 切者切親韻也正取陟里切。
0296a17: 記云曾撿大乘頂王經及方等頂王經各一卷並未
0296a18: 見等
0296a19: 此文誤也文句中云又問頂王如來十二那術劫
0296a20: 等悉是瓔珞經文何須撿頂王經耶故知誤也。
0296a21: 文句云薩雲分陀利至漢言等
0296a22: 亦言薩曇又云薩達磨此云妙法也分陀利此云
0296a23: 白蓮華也僧祐錄中此經失譯附在西晉既是晉
0296a24: 朝稱漢語者或云佛法之來始乎東漢故使後代
0296b01: 翻譯之人不忘其初也或云漢代長久故後譯者
0296b02: 皆本其始焉亦如唐朝長久今人多云唐言也諸
0296b03: 文多云漢語請以此意通之。
0296b04: 師言法身無來無出報身巍巍堂堂應身普應一切
0296b05: 等
0296b06: 記云雖云三身意將法報以斥地師無來者不合
0296b07: 東來無出者不應涌出巍巍者不應塔內應身者
0296b08: 不應唯此記中既云報身巍巍不應塔內雖云三
0296b09: 身意將法報以斥地師故知釋迦入於塔內定非
0296b10: 報身尊特巍巍高大之相但是分段應化生身而
0296b11: 已巳故釋論說多寶化身今經謂之其佛神通願力
0296b12: 十方世界說法華經處寶塔涌現等況多寶是生
0296b13: 身全舍利釋迦是生身碎舍利豈非多寶及以釋
0296b14: 迦同坐塔內乃是應化分段生身乎若不爾者何
0296b15: 故謂之雖云三身意將法報以斥地師不云應身
0296b16: 耶故知記云尚非應身豈具三身乃是斥其不知
0296b17: 表然而能表實是應化分段生身所以謂之雖云
0296b18: 三身意將法報以斥地師良由此也四明立法華
0296b19: 教主是即丈六之劣為尊特之勝乃云世人不知
0296b20: 法華開權之妙即劣顯勝只執身大相多為執身
0296b21: 尊特故就其見斥云巍巍不應塔內此用世人通
0296b22: 解之義而破於彼不可據此便令法華相非尊特
0296b23: 只如記云尚非應身豈具三身亦非今家盡理之
0296b24: 說等云云嗚呼四明不曉記云尚非應身豈具三
0296c01: 身乃是斥其不知所表自臆斷謂非今家盡理
0296c02: 之說文句及記明法華師弟身俱卑劣俱隱寂忍
0296c03: 而耐其拙乃是隱勝現劣四明乃立法華教主即
0296c04: 劣為勝豈是傳於天台之教乎若謂尊特不是身
0296c05: 大相多輔行那云身聲既爾諸相例然坐蓮華臺
0296c06: 及色究竟皆是此相文句前文何故引小身大身
0296c07: 證丈六尊特莫是吾祖但執身大相多為尊特乎
0296c08: 而言世人不知法華開權之妙即劣顯勝只執身
0296c09: 大相多為尊特故就其見斥云巍巍不應塔內豈
0296c10: 非對文違戾之甚且文句云報身巍巍堂堂記中
0296c11: 乃云巍巍不應塔內若如四明所立即劣為勝分
0296c12: 齊即無分齊豈非正為記中所遮不應塔內良以
0296c13: 即劣為勝勝必巍巍故也光明文句云尊特身佛
0296c14: 巍巍堂堂而四明亦謂丈六三十二相之劣便是
0296c15: 尊特之勝巍巍堂堂若其然者即劣為勝塔內正
0296c16: 是巍巍堂堂文句記中那云巍巍不應塔內故知
0296c17: 四明立即劣是勝謬矣。
0296c18: 記云八不如止觀第六記
0296c19: 中論第一歸敬序云不生亦不滅不常亦不斷不
0296c20: 一亦不異不來亦不出能說是因緣善滅諸戲論
0296c21: 我稽首禮佛諸法中第一是故當知此之八不明
0296c22: 佛所說第一義諦解釋如彼。
0296c23: 故安樂行未關踊出
0296c24: 此文蓋是斥慈恩也故慈恩云此安樂行品明所
0297a01: 行之行後踊出品明能行之人若無所學之行其
0297a02: 人何由建德若無能行之人其法無因廣布故有
0297a03: 安樂行及踊出也下去記中一二處文準此應知。
0297a04: 奈何章疏都不涉言至盤桓
0297a05: 此辨他宗固蔽理觀深微而但以事相釋義也一
0297a06: 宿覺云吾早年來積學問亦曾討疏尋經論分別
0297a07: 名相不知休等蓋是尋討他宗章疏耳若尋天台
0297a08: 章疏是則觀與經合何患乎被如來苦訶責耶
0297a09: 人不知之謂學教聽經但是方便事相中下之
0297a10: 機參禪乃是真實深奧上上之機嗚呼哀哉何其
0297a11: 愚也余敢謂之遊江海涉山川尋師訪友為弘宣
0297a12: 自從認得天台意何須苦更別參禪清涼觀師亦
0297a13: 云昔人不參善友但尚尋文年既衰邁乃欲廢教
0297a14: 求禪豈唯抑乎佛心亦乃翻誤後學謹撮台衡三
0297a15: 觀玄趣使教合亡言之旨心同諸佛之心不假更
0297a16: 看他面謂別有忘機之門智者臨終說觀心論傷
0297a17: 念一家門徒隨逐多年看心稍久不知研覈問心
0297a18: 所以不染內法著外文字偷記注而奔走員經論
0297a19: 而浪行不能絕言置文破一微塵出大千經卷為
0297a20: 是因緣故須說觀心論諸來求法者多聽得言語
0297a21: 不知問觀心未得真實樂諸來求法者修三昧得
0297a22: 定不知問觀心盲禪無所見故知一家解釋佛經
0297a23: 觀與經合非同世間文字法師推功上位也點示
0297a24: 心觀微妙深遠非同世間暗證禪師壞驢車也具
0297b01: 如止觀補注中辨周易云盤桓利居貞正義云盤
0297b02: 桓不進之今謂停止之相也。
0297b03: 此下應云二十六品
0297b04: 文句云十一品此皆誤也應云十七品以達多一
0297b05: 品淹留在於長安內宮江東所傳法華只有二十
0297b06: 七品始從序品彌勒問來訖乎法師有一十品驗
0297b07: 知此品已巳下乃有十七品耳光宅將欲說大法作
0297b08: 略開顯遠釋將演大法義作廣開近顯遠釋所
0297b09: 以今家破之。
0297b10: 經云龕室等
0297b11: 龕塔也亦曰龍又云塔下室也南北曰縱東西
0297b12: 曰廣釣攔遮也欄檻楯也多摩羅此翻性無垢
0297b13: 賢栴檀義翻與樂餘如第一卷經補注。
0297b14: 記云具如止觀攝法中
0297b15: 彼文廣明止觀所攝理惑智行位教等六難以具
0297b16: 錄擇喜除捨定念精進名為七覺如大長者中說
0297b17: 者恐指多有田宅宅可捷身譬實境為智所託略
0297b18: 則十八空廣則無量空也又指垂諸華瓔譬四攝
0297b19: 神通也正指垂諸華旛香水灑地華即四攝旛即
0297b20: 神通也緣謂行住坐臥語作境謂色聲香味觸法
0297b21: 籍應作藉。
0297b22: 成佛竟始發願等
0297b23: 若準經文則是多寶行菩薩道時作大誓願耳非
0297b24: 成佛竟始發願也故知乃是因中誓願果上神通
0297c01: 故云其佛以神通願力等也。
0297c02: 經中三變
0297c03: 初變娑婆不說無有地獄鬼畜及阿脩羅仍云唯
0297c04: 留此會眾者以達多品文殊從於龍宮涌出詣靈
0297c05: 鷲山及龍王女涌現佛前今之初變若無地獄鬼
0297c06: 畜脩羅不留此會何有文殊龍宮涌出詣靈鷲山
0297c07: 有此不便所以初變不說無有地獄鬼畜仍留此
0297c08: 會良以龍宮是畜生界所攝故也至第二變及第
0297c09: 三變方乃無有地獄鬼畜而初變文不變地獄鬼
0297c10: 畜脩羅其有旨哉今先點示至達多品須知此意。
0297c11: 林藪
0297c12: 野外謂之林又叢木曰林澤中無水謂之藪藪澤
0297c13: 也。
0297c14: 寶幔等
0297c15: 幔莫半切在傍曰帷在上曰幔網羅者以網交羅
0297c16: 也八道者爾雅云四達謂之衢注云交道四出也
0297c17: 八達謂之崇期注云四道交出也或云八方之道
0297c18: 也以金為繩分界八道也營居也聚眾也落居也
0297c19: 眾所共居名聚落也。
0297c20: 目真鄰陀
0297c21: 此云石山也摩訶此云大也山王者即華嚴云雪
0297c22: 香山等十山王也。
0297c23: 寶交露幔
0297c24: 以寶交飾於幔而承露也又幔或覆或露也又顯
0298a01: 露之幔也又以寶交雜覆露於幔也。
0298a02: 文句云三變土等
0298a03: 亦云土田梵云佛剎也物所生處名為土田即佛
0298a04: 生處也亦是諸法之所生處三變或是同居淨土
0298a05: 若據土相似同居淨準移天人置于他土唯有寶
0298a06: 樹聲聞菩薩又似方便有餘土及實報無障礙土
0298a07: 所以須變娑婆等者以分身佛本居淨土是故經
0298a08: 云頗梨地等故分身來上須清淨學者應須先知
0298a09: 此意一內有色外觀色乃至滅受想名八背捨一
0298a10: 內有色外觀色少若好若醜乃至白勝處名八勝
0298a11: 處青黃赤白地水火風空識名十一切處但變八
0298a12: 方不變上下有所表故如下記中居地表文況又
0298a13: 上下儀式不便聖意難知更宜詳悉。
0298a14: 經云各齎滿掬
0298a15: 齎持也掬撮也作掬物在手也遣使文後開塔文
0298a16: 前合有使至問訊散華等文而今無者或以遣使
0298a17: 文當之以使來至不出此耳或羅什以前後而略
0298a18: 中也。
0298a19: 文句云僧中與欲
0298a20: 四分律鈔云凡言欲者希須為義欲明僧作法事
0298a21: 意決同集但由緣差不遂情願令送心達僧知無
0298a22: 違背法事如布薩說戒等其欲辭曰大德一心念
0298a23: 某甲比丘如法僧事與欲清淨然今記云故諸侍
0298a24: 者但申問訊無說欲辭者此亦不然何者經云如
0298b01: 我辭曰少病惱等則是問訊而作是言彼某甲佛
0298b02: 與欲開塔豈非說欲況大集云從我索欲我今與
0298b03: 之此則便是說欲辭耳至下記文釋囑累品破慈
0298b04: 恩中須知此意。
0298b05: 經云關鑰
0298b06: 鑰亦作退也去也以木橫持門戶謂之關固
0298b07: 關令不可開謂之又關所以也如關東關西
0298b08: 之關等也記云遮那合云舍那也論云者法華論
0298b09: 說多寶佛塔示現佛土清淨者說佛實相境界中
0298b10: 諸寶莊嚴故於中有八一者塔示如來舍利住持
0298b11: 故二者量示一切土清淨非有漏善世間所生故
0298b12: 三略者示多寶佛身一體攝取諸佛真法身故四
0298b13: 住持者示佛法身自在力故五示現者示諸作業
0298b14: 無差別故六離穢者示諸佛土平等清淨故七多
0298b15: 寶者示諸國土同實性故八同塔者示現化佛非
0298b16: 化佛法佛報佛等為成大事故。
0298b17: 無央數
0298b18: 梵語阿僧祇此云無央數央盡也。
0298b19: 不自勝
0298b20: 勝任也劫燒者燒失照切手把者把搏下切接須
0298b21: 彌者手接取須彌故也。
0298b22: 記云八萬十二具如止觀及玄文
0298b23: 薩婆多云佛為眾生始終說法以為一藏如是至
0298b24: 八萬又云一坐說法為一藏半月說戒為一藏等
0298c01: 報恩經云四十二字以為一藏賢劫經佛初發心
0298c02: 至分舍利凡三百五十度門二皆有六度合二千
0298c03: 一百對四分合八千四百一變為十合八萬四千
0298c04: 也大乘有十二部小乘有九部又大小乘皆有十
0298c05: 二部阿含記彌勒有授記法空名方廣自唱善哉
0298c06: 有自說。
0298c07: 文句云寶唱等
0298c08: 梁朝楊都莊嚴寺沙門寶唱奉撰眾經目四卷
0298c09: 唱師俗姓岑吳郡人是僧祐律師弟子識洽聞
0298c10: 罕有其匹四卷經目尋之未見安汰者道安竺法
0298c11: 汰也龜茲音丘慈淹留久滯也江東者丘光庭兼
0298c12: 明書云晉宋齊梁書皆謂江東為江左明曰左當
0298c13: 為右案水之左右隨流所向而言之水南流則左
0298c14: 在東而右在西水東流則左在北而右在南水北
0298c15: 流則左在西而右在東建業之西江水北流則當
0298c16: 左在西而右在東今以江東為江左乃史官之失
0298c17: 焉或寫人之誤也今人言項羽起於江東謂之浙
0298c18: 江之東明曰古稱江東皆謂楚江之東耳非淅江
0298c19: 東也長沙郡在潭州也荊州有長沙寺耳。
0298c20: 記云新舊章等
0298c21: 慈恩云此經根本羅什所譯二十七品無達多品
0298c22: 南齊沙門道慧宋齊錄云上定林寺等如今記引
0298c23: 又云晉武之世竺法護譯正法華其達多品亦在
0298c24: 寶塔品後而什公本無者古傳云嶺已巳西多有
0299a01: 此品嶺已巳東多無此品良以什公在丘慈故無
0299a02: 此品也若爾法獻於于闐國何得此品以于闐國
0299a03: 亦在嶺東故也又引他云塔品命持而持品應命
0299a04: 言勢相接而間以天授則文勢斷什公所以刪
0299a05: 之若爾取捨真文並由羅什此未可也但應須知
0299a06: 梵本中有而什公闕之智昇開元錄亦云秦本闕
0299a07: 此品余謂什公所譯達多一品在長安宮昇師慈
0299a08: 恩皆不知也于闐者西域記云瞿薩旦那唐言地
0299a09: 乳彼王元是毗沙門像額上剖出不飲人乳神像
0299a10: 地前忽然隆起其狀如乳由是飲之地乳所育因
0299a11: 以為名俗謂之渙那匈奴謂之干遁諸朝謂之谿
0299a12: 旦印度謂之屈丹瓦官者此寺先是官之瓦坊也
0299a13: 三寶錄云法獻於宋元徽三年歷游西域於于闐
0299a14: 國得此品梵本來至齊朝有外國三藏達摩摩提
0299a15: 齊言法意永明年中為沙門法獻於揚都瓦官寺
0299a16: 譯達多品法獻于時為僧正也流沙者文選注云
0299a17: 遠國名也文云此經是五年譯者誤也今文云八
0299a18: 年譯之耳三寶錄云弘始七年正月什公譯妙法
0299a19: 蓮華經七卷弘始七年即東晉安帝大和元年南
0299a20: 山序云東晉安帝隆安年中者恐誤也太康元年
0299a21: 者南山經序及內典錄並云西晉惠帝永康年中
0299a22: 者恐誤也三寶錄云西晉武帝太康七年丙午八
0299a23: 月十日法護出正法華十卷聶道真者西晉清信
0299a24: 士也是聶承遠子晉懷帝永嘉中稟受法護撰錄
0299b01: 一卷支道林者東晉成帝時譯經也竺道祖晉世
0299b02: 雜錄云沙門道敷筆受內典錄云道馨也支彊梁
0299b03: 接者魏云正無畏也一秦姚錄是叡師撰準開元
0299b04: 錄宋涼州沙門智嚴譯法華三昧經一卷現存興
0299b05: 字去聲呼。
0299b06: 及止觀第一記等
0299b07: 序品補注已巳引輔行正作亦作都回切作
0299b08: 撲物也更請詳之母指者母應作拇也釋籤第
0299b09: 三者文在第六大經云提婆達多教阿闍世放護
0299b10: 財醉象欲害如來并諸弟子爾時如來即入慈定
0299b11: 舒手示之即於五指出五師子象見師子而生怖
0299b12: 畏即便禮足殺父殺母殺阿羅漢破僧出血如是
0299b13: 五種名為業障故云五並業障也此業東西南三
0299b14: 洲則有北洲乃無故云約處人除北也正作搋
0299b15: 佳切此云黃門俱舍頌曰惡戒人除北二黃門
0299b16: 二形論曰於三洲內除扇搋及半擇迦具二形也
0299b17: 黃門有五一半擇迦是總名有男根用而不生子
0299b18: 也二伊利沙半擇迦此云見他行婬即發不見
0299b19: 即無亦具男根而不生子也三扇搋半擇迦即本
0299b20: 來男根不滿亦不生子也四博叉半擇迦半月男
0299b21: 半月女也五留拏半擇迦此云割被刑者也故云
0299b22: 約人除扇搋也其五業中四是身業一是語業故
0299b23: 云四身一語業也又此五業三是殺業一是誑
0299b24: 業一是殺生業道加行良以佛身不可害故加行
0299c01: 即方便也故云三殺加行等也破僧誑罪必無
0299c02: 間大地獄中一劫受苦應知無間獄壽一增減劫
0299c03: 亦云中劫全故云無間一劫熟也若作多逆罪皆
0299c04: 於次生熟如何多逆同感一生隨彼罪增其苦亦
0299c05: 增故云隨罪增苦增也要八苾分為二眾以為
0299c06: 所破能破第九故眾極少猶須九人破法輪僧唯
0299c07: 在南洲破羯磨僧通於三洲以餘三洲無佛出故
0299c08: 有世尊處方有異師唯破羯磨通於三洲有聖教
0299c09: 故要一界中僧分二部別作羯磨準論具云汙母
0299c10: 無學尼殺住定菩薩及有學聖者奪僧和合緣破
0299c11: 壞窣堵波是五逆同類爪應作爪增一云提婆達
0299c12: 兜造五逆已巳將入地獄口稱南無未及稱佛即便
0299c13: 入獄阿難問佛此人在獄為經幾時佛言一劫即
0299c14: 大劫也又問獄出生於何處佛言生四天王天乃
0299c15: 至生於他化自在天六十劫中不墮三惡後受人
0299c16: 身以信出家成辟支佛名曰南無以由口稱南無
0299c17: 故也目連于時往獄慰喻獄卒問言汝今為喚何
0299c18: 調達耶此間亦有過去諸佛調達目連答云吾今
0299c19: 所命釋迦文佛叔父之兒之調達耳於是調達乃
0299c20: 與目連相見云云又寄目連問訊世尊起居事等
0299c21: 于時獄中六萬餘人聞目連說法罪畢生天上學
0299c22: 者當知小乘尚有如此之說。
0299c23: 可以意知下云應重敘等
0299c24: 此說恐誤也今謂文句注云云意者釋迦既記調
0300a01: 達龍女應記文殊雖無文證其意合然故注云云。
0300a02: 經云波羅蜜
0300a03: 唐朝已巳來乃加多字。
0300a04: 阿私
0300a05: 此云無比又云端正昔梁武帝前後三度捨身為
0300a06: 寺眾奴日常一食但用菜果於六齋日天下禁殺
0300a07: 講涅槃經大弘三寶垂老雖為逆臣所逼而帝乃
0300a08: 與公侯大夫集善法殿念於般若是則梁武至仁
0300a09: 大慈修菩薩行與夫釋迦昔為國王身為奴僕捨
0300a10: 於國城珍寶妻子及以己巳身亦何異哉愚俗不知
0300a11: 釋氏之教而生譏謗猶可怒之奈何出家學佛之
0300a12: 人不能發明此意而訓無知之俗亦輕毀梁武
0300a13: 之行如神清等諸師皆然嗚呼仲尼所謂惡居下
0300a14: 流而訕上者大唐虞世南秘監帝王略論云公子
0300a15: 曰梁武夷凶剪暴克成帝業南面君臨五十餘載
0300a16: 蓋有文武之道焉至於留心釋典桑門比行以萬
0300a17: 乘之君為匹夫之善薰羞不染危亡已巳及豈其道
0300a18: 非耶何福謙之無效先生曰夫釋教者出世之津
0300a19: 梁絕塵之軌躅運於方寸之內超於有無之表塵
0300a20: 累既盡攀緣已巳息然後入於解脫之門至於化俗
0300a21: 之法則有布施持戒忍辱精進禪定智慧是為六
0300a22: 波羅蜜與夫仁義禮智信亦何異哉蓋以所修為
0300a23: 因其報為果人修此六行皆多不全有一闕焉果
0300a24: 亦隨滅是以鬷明醜於貌而慧於心趙臺高多才
0300b01: 而下於位羅褒富而無義原憲貧而有道其不同
0300b02: 也如斯懸絕興喪得失感必由之下士庸夫見比
0300b03: 干之剖心以為忠貞不可為也聞偃王之亡國以
0300b04: 為仁義不足法也若然者盜跖高枕於東陵莊驕
0300b05: 懸車於西蜀考終厥命良足貴乎公子曰人君修
0300b06: 道與匹庶殊乎先生曰人君者居尊高之地執生
0300b07: 死之權勢疾風雲力摧山岳其威德大矣其運行
0300b08: 遠矣夫修道宜以弘濟為懷仁恕為體一物失所
0300b09: 若己巳納之於隍推此一言以及萬物則得道之真
0300b10: 也若乃澤不被於行葦化不沾於海外區區一介
0300b11: 之善亦無取焉。
0300b12: 果蓏
0300b13: 木上曰果地上曰蓏又木實曰果草實曰蓏又有
0300b14: 核曰果無核曰蓏。
0300b15: 文句云瘡疣
0300b16: 疣結病也釋名云疣丘也出皮上聚高如地之有
0300b17: 丘焉。
0300b18: 記云十之與六開合不同如止觀等
0300b19: 於禪定般若二度之中各開二種足六成十何者
0300b20: 如禪定度有願智力開出泥波羅蜜有神通力
0300b21: 開出婆羅波羅蜜如般若度有道種智開出漚和
0300b22: 波羅蜜有一切種智開出闍邪波羅蜜是故當知
0300b23: 開則有十合但六耳言種種者尋文殊引往文未
0300b24: 見。
0300c01: 經云紫磨等
0300c02: 一是處非處力乃至漏盡力名十力也一一切智
0300c03: 無所畏乃至說盡苦道無所畏名四無所畏也布
0300c04: 施愛語利行同事名四攝也一身無失乃至智慧
0300c05: 知現在世無礙名十八不共法也。
0300c06: 文句云奩底等
0300c07: 經音云盛鏡器名也謂方底也又盛香器也正作
0300c08: 力鹽切趺隆龜背者說苑云靈龜五色似玉如
0300c09: 金上高象天下平法地今云隆者即高也趺即足
0300c10: 上也甫無切合縵者經音云肉縵其指間也金光
0300c11: 明云網縵也縵莫半切繒無文也跟音根足後踵
0300c12: 也踝胡瓦切足骨也鹿膊腸者膊正作市兗切
0300c13: 即伊尼延鹿王也伊尼延此云金色伊尼延者
0300c14: 輪王子也雙金色如鹿王佛亦如是所以況
0300c15: 焉坐禪三昧經同此說也或云鹿王毛色多黑其
0300c16: 纖長短得所紺古暗切責赤色也音接正
0300c17: 作睫亦作目旁毛也睫插於眶也頰古切面
0300c18: 頰也應作髀亦作傍禮切腕烏貫切手腕也
0300c19: 髂枯駕切腰骨也奇中奇居宜切髖尻上苦昆切
0300c20: 體也臀也正作髖上苦高切訓髖正作尻若作
0300c21: 徒昆切今作尻音居非也齊應作臍齶五各切齗
0300c22: 也齗魚斤切齒根肉也必刃切頰上髮也額亦
0300c23: 作五百切字誤也經音云應作楚皆切頷
0300c24: 頜傍也頜音閤頷胡感切記云今文多在大論
0301a01: 兼在諸經者誤指也余謂此相好文全依菩薩善
0301a02: 戒經也故彼經云八十好者二十指為二十好手
0301a03: 足表裏八處平滿兩踝膝六處妙好肩肘腕六
0301a04: 處髂奇中為三好髖及二尻為二好馬藏二膊為
0301a05: 三腰臍兩兩腋兩乳為八腹胸脊項是為六十
0301a06: 好上下牙齒上下脣兩頰兩鬢兩目兩眉及鼻
0301a07: 二孔額上兩兩耳圓足是為八十好經音力
0301a08: 切皮也菩薩地持經云兩角不云兩也菩薩
0301a09: 地持經與菩薩善戒經經本大同譯人異耳當知
0301a10: 文句與經所列互有詳略故特引示耳二相者
0301a11: 今文有三十四相故也以法界次第對今相等
0301a12: 而法界次第又有兩腋下滿身上如師子及文句
0301a13: 有師子臆等更請詳之若八十種好對今文句頗
0301a14: 多不同胎經者菩薩處胎經也經最末云胎經故
0301a15: 也。
0301a16: 無量壽觀云處華臺久者句為胎生實非胎也
0301a17: 此辨之也故觀無量壽佛經云下品下生於蓮華
0301a18: 中滿十二大劫蓮華方開即是處於華臺最久者
0301a19: 也既云實非胎生則與大本無量壽經以疑惑心
0301a20: 修諸功德生彼邊地復受胎生不可參濫也以十
0301a21: 六觀經第三地觀心無疑惑第十一大勢至觀不
0301a22: 受胎生故也然若準寶積經云極樂世界人住胎
0301a23: 者如夜摩天處於宮殿乃至云於蓮華中不得出
0301a24: 現彼等眾生處華胎中猶如園苑宮殿之想據此
0301b01: 華胎復同大本所說胎生故經論異同不可一
0301b02: 矣又寶積經云若於華內結加趺坐自然化生此
0301b03: 與大本化生之人其義無別須知寶積化生胎生
0301b04: 即是大本化生胎生但寶積經說於胎生是華胎
0301b05: 耳此與十六觀經處華臺久者為胎生如何辨之
0301b06: 況十六觀經疏序云坐金蓮而化生更希詳之。
0301b07: 經云千葉蓮華等
0301b08: 大論云華有三種一者人華有十餘葉一者天華
0301b09: 乃有百葉三菩薩華有千葉也或云華山頂有池
0301b10: 生千葉蓮華人若服之則羽化矣娑竭羅此云鹹
0301b11: 海也幾何即幾許如何也頗有者慈恩云語辭也
0301b12: 今謂猶言還有也赤子者經音云生子懷抱之間
0301b13: 也仁讓者愛人利物謂之仁先人後己巳謂之讓。
0301b14: 記中問三千之外無復大海文殊何故仍云海來答
0301b15: 以三義通之
0301b16: 今謂初變雖無大海而有龍宮及留此會耆山之
0301b17: 眾以龍宮是畜生界攝故初變文不說無有地獄
0301b18: 鬼畜正符文殊龍宮涌出詣靈鷲山初變若無地
0301b19: 獄鬼畜何有龍女涌現等事故知經舉大海以明
0301b20: 海底之下有龍宮耳其實大海之上已巳變也故不
0301b21: 可執從於大海之語而棄龍宮涌出之言記中三
0301b22: 義與經相違學者詳之至下囑累慈恩安國淨穢
0301b23: 不同難中又須知此意。
0301b24: 文句云初半行明持經得解次二行明成就二身
0301c01: 言二身者即生法真應也真身亦名法身豈非微
0301c02: 妙淨法身乎生身亦名應身豈非具相三十二及
0301c03: 八十種好乎若不爾者兩行經文如何對於成就
0301c04: 二身耶妙玄三法妙中云深達罪福相遍照於十
0301c05: 方即報身微妙淨法身即法身具相三十二即應
0301c06: 身故知今云成就二身對兩行經須依妙玄對於
0301c07: 生法真應二身而文句中釋兩行經成就二身既
0301c08: 云深得法身之理即備相好豈非法身具應身相
0301c09: 豈非真身具生身相乎四明云龍女讚佛法身具
0301c10: 相顯是劣應以法身具故相相尊特是故荊谿類
0301c11: 同華嚴一一相好與空等此之妙身不名尊特
0301c12: 更指何身為尊特耶仍斥於他謂真法身具於生
0301c13: 應三十二相成乎誹謗今問四明兩行經文對於
0301c14: 生法真應二身文句妙玄其意昭然何得妄斥他
0301c15: 人謗耶若斥真法具於生應名為誹謗是則文句
0301c16: 及以妙玄皆成謗矣且真法身具勝劣用何得聞
0301c17: 於法身具相一向作於尊特而說豈劣應身非法
0301c18: 身具不名大用獨以尊特是法身具名大用耶智
0301c19: 與體冥能起大用能為身等何必一向指尊特身
0301c20: 是法身具名為大用若謂此身不名尊特更指何
0301c21: 身為尊特者祖師教文皎如明日何事蔽塞而不
0301c22: 見聞且尊特身乃是舍那他受用報妙玄既將深
0301c23: 達遍照對於報身豈不攝於尊特身耶以舍那報
0301c24: 身有自有他自報則以智慧遍照他報乃是光明
0302a01: 遍照況復他報亦名勝應應非無智智非無應故
0302a02: 盧舍那亦報亦應經文既云深達遍照妙玄復以
0302a03: 對於報身報身豈非尊特身耶今反問四明法
0302a04: 師深達照既對報身此身若乃不名尊特更指
0302a05: 何身為尊特乎若指具相三十二者將何以對生
0302a06: 身應身耶若將釋迦劣應丈六三十二相便是舍
0302a07: 那報身光明色像無量無邊新譯華嚴將盧舍那
0302a08: 作毗盧遮那有何不可而須破云法報不分三二
0302a09: 莫辨莫是荊谿不知中道感應三一相即秘密之
0302a10: 藏但事分張進退俱失乎嗚呼四明以釋迦為舍
0302a11: 那以劣應為勝應灼然報應不分三二莫辨矣世
0302a12: 人不知望聲傳習誠可悲哉誠可悲哉荊谿類同
0302a13: 華嚴相好與空等自是依空亡相之義非相無
0302a14: 形顯於中道法身如空云何妄認以為尊特有相
0302a15: 之說以理為事不亦惑乎。
0302a16: 經云南方無垢世界
0302a17: 李長者云心得應真故云無垢正順本覺名曰南
0302a18: 方又南為明為為離離中八卦中離法心心
0302a19: 無故則明還依世俗八卦表之余謂此釋未為
0302a20: 雅當何則豈餘方成佛者心不應真非無垢乎又
0302a21: 無離中之將何以表之哉若知南方無垢世界
0302a22: 化緣將熟是故往彼成道應之則於八卦離之
0302a23: 表無所取焉況李長者為崇華嚴廣貶諸經實非
0302a24: 通見矣嗚呼世人不得今家約教約部判釋如來
0302b01: 一代之教所以撰述任運而生偏見者矣惜夫惜
0302b02: 夫。
0302b03: 文句云胎經魔梵釋女
0302b04: 魔梵帝釋三人并女是四人此四種人皆不捨身
0302b05: 不受身現身得成佛所言女者過去佛世彼時人
0302b06: 民悉受女身有七十萬二千億女一日一時即成
0302b07: 佛道不捨身不受身也然彼經說梵王帝釋現身
0302b08: 成佛梵釋天女皆得須陀洹果等梵王有宮女更
0302b09: 宜詳思之。
0302b10: 記云他人或云十地等
0302b11: 慈恩引伽耶山頂經云一證發心謂入初地二行
0302b12: 發心即是六地三不退發心即八九地四一生補
0302b13: 處發心即第十地今此龍女是第四發心化為龍
0302b14: 女也。
0302b15: 生八女
0302b16: 本行經云去迦毗羅城不遠有城名天臂城有長
0302b17: 者名為善覺有八女子一名為意二名無比意三
0302b18: 名大意四名無邊意五名髮意六名黑牛七名瘦
0302b19: 牛八名摩訶波闍波提此云大慧又云梵天時淨
0302b20: 飯王迎娶八女第一第八自以為妃以餘六女與
0302b21: 其三弟摩訶波闍波提亦云大愛道耶輸此云名
0302b23: 彌此翻最勝亦云眾主正理論云憍答摩種生於
0302b24: 日光除天之外人類中勝故云最勝也別姓有五
0302c01: 一瞿曇氏二甘蔗氏三日種氏四舍夷氏五釋迦
0302c02: 氏具如諸文委悉分別。
0302c03: 齆
0302c04: 烏貢切鼻塞也。
0302c05: 憀
0302c06: 落蕭切無憀賴也。
0302c07: 審如賓頭盧知七年失國及稠禪師進否為王
0302c08: 四分律云賓頭盧本是優填王臣由精勤故王放
0302c09: 出家得阿羅漢王於後時出城參禮其寺去城有
0302c10: 二十里時諸臣見賓頭盧不起迎王即以惡心
0302c11: 而諫於王王受言危欲殺之賓頭盧後見王入
0302c12: 門即便下七步迎之王曰大德由來難動而今
0302c13: 避席迎者何耶賓頭盧曰王前好心故不起迎今
0302c14: 懷惡意若不迎者必當見殺王曰善哉弟子妄受
0302c15: 言不識凡聖王請悔過雖免地獄然賓頭盧即
0302c16: 記王曰由僧起迎七步之故後七日必失王位
0302c17: 王於後時即如所記他國兵來捉王七年鎖囚
0302c18: 禁齊朝鄴西龍山雲門寺僧稠禪師從道房禪師
0302c19: 受行止觀又依涅槃聖行四念處法後詣趙州道
0302c20: 明禪師受十六特勝于時魏朝孝明皇帝夙承令
0302c21: 德前後三詔稠師辭曰普天之下莫非王土乞在
0302c22: 山行道亦不爽大通帝遂許之及至齊朝文宣皇
0302c23: 帝亦乃詔曰久聞風德常思言遇今定州令師
0302c24: 赴鄴教化群生稠師即日拂衣出山帝躬舉大駕
0303a01: 出郊外迎之稠師乃說三界本空國土亦爾榮華
0303a02: 世相不可常保帝聞說法毛汗流於鄴城西南
0303a03: 八十里構一精舍名為雲門請以居之因以國儲
0303a04: 分為三分一分供國一分自用一分供養三寶眾
0303a05: 聖送錢絹令於寺中置庫盛之自茲已巳後皇帝
0303a06: 躬牽羽衛幸寺禮覲禪師而稠禪師居房宴坐都
0303a07: 不送迎弟子諫曰皇帝降駕而不送迎眾情不悅
0303a08: 稠師應曰昔賓頭盧迎王七步致令於王七年失
0303a09: 國吾德雖不逮未敢自欺形相故也所冀獲福於
0303a10: 皇帝耳或人以此讒於宣帝帝便大怒自來加害
0303a11: 稠師冥知遂出寺中去二十里孤立道傍帝至問
0303a12: 之稠師對曰恐身血不淨汙精舍耳皇帝下馬伏
0303a13: 愧於是躬負禪師二十里地還于寺中帝曰弟子
0303a14: 負師于天下未足謝德弟子前身曾作何等稠
0303a15: 曰作羅剎王稠即祝水令帝自視其影即見羅剎
0303a16: 之形進否即進退之間皆為利益於王也。
0303a17: 五十法及十法
0303a18: 一緣佛恩常令在前乃至第五十教什眾生安住
0303a19: 功德一自在來去乃第十於空處住易生無障礙
0303a20: 想餘法在論今不煩錄。
0303a21: 嬈
0303a22: 奴烏切苛酷也戲弄也。
0303a23: 訴
0303a24: 桑故切訟也。
0303b01: 殘童子
0303b02: 截其兩手不能害物即是形殘。
0303b03: 三合聲等
0303b04: 以三字合為一聲也即拘盧奢是也三合聲者以
0303b05: 此國無故以三字連聲合成一字急呼之如勃魯
0303b06: 奄是也若二字合為一聲名為二合聲也諸經
0303b07: 中二合頗多如云娑他怛多等是也婆沙中說有
0303b08: 一字名二字名多字名身等問曰何故名多名身
0303b09: 答曰眾多名合聚故名多名身名句文身身義請
0303b10: 知於其聲上屈曲建立讚罵名句是不相應行蘊
0303b11: 所攝法謂軌持處謂處所即十二處中之一處也
0303b12: 耳根聲塵及以空識有此諸緣方成聞故亦云耳
0303b13: 識唯從八如前已巳辨故云以聲對於等也聲界有
0303b14: 八者婆沙論云謂執受大種因聲非執受大種因
0303b15: 聲此各有二謂有情名聲非有情名聲此復各有
0303b16: 可意不可意故成八種也有執受者俱舍論云心
0303b17: 心所法共所執持攝為依處名有執受損益展轉
0303b18: 更相隨故即諸世間說有覺觸眾緣所觸覺樂等
0303b19: 故無執受者與此相違故名無也大種者四大種
0303b20: 也婆沙問曰何名大種答大而是種故名大種如
0303b21: 言大地及大王等能減能增能損能益是為種義
0303b22: 體相形量諸方域能成大事是為大義也為因
0303b23: 者因謂因由假藉之義也情所樂欲名可意聲情
0303b24: 不樂欲名不可意聲雜集論有十一種聲謂因執
0303c01: 受大種聲因不執受大種聲因執受不執受大種
0303c02: 聲可意聲不可意聲俱相違聲世所共成聲成所
0303c03: 引聲遍計所執聲聖言量所攝聲非聖言量所攝
0303c05: 中唯有初三形顯受者雜集論有受所引色即無
0303c06: 表色受謂領受因師因教領受引發不然即是受
0303c07: 想等也言異生者由二種障令趣差別名曰異生
0303c08: 又亦可云異聖之生已巳上名相弗可不知故略示
0303c09: 耳。
0303c10: 今古釋品三五意
0303c11: 慈恩釋此品來意有五等。
0303c12: 經云行亦不受等
0303c13: 大品第三行相品云行亦不受不行亦不受亦行
0303c14: 亦不行亦不受非行非不行亦不受不受亦不受
0303c15: 所言行者行般若也般若性空故皆不受矣。
0303c16: 如玄籤引
0303c17: 大經第十佛說偈云一切江河必有迴曲一切叢
0303c18: 林必名樹木一切女人必懷諂曲一切自在必受
0303c19: 安樂文殊白佛非一切河必有迴曲非一切林悉
0303c20: 名樹木非一切女必懷諂曲一切自在不必受樂
0303c21: 佛所說偈其義有餘唯垂哀憫說其因緣何以故
0303c22: 世尊於此大千有洲名曰拘耶尼洲其洲有河端
0303c23: 直不曲名娑婆耶猶如直繩入於西海如此直河
0303c24: 佛未曾說種種金銀璃寶樹是亦名林亦有女
0304a01: 人善持禁戒功德成就有大慈悲釋梵諸天雖得
0304a02: 自在悉皆無常佛之所說是有餘義唯願如來於
0304a03: 此經中說有餘義令諸菩薩深信解之佛告文殊
0304a04: 我昔為調波斯匿王王子后妃憍慢心故說此偈
0304a05: 耳佛昔所說是有餘義文殊今說即無餘義也。
0304a06: 絓
0304a07: 挂也謂但挂是七方便也又訓預也。
0304a08: 佛稱讚已巳
0304a09: 此句訛也前持品中佛但眼視默然而已巳諸菩薩
0304a10: 等復作是念佛今默然不見告。
0304a11: 經云甚為難有
0304a12: 此第五卷平聲呼者三十九字於中一十九字訓
0304a13: 是甚為難有則為大失此自有二為大法王最為
0304a14: 甚深為諸法王此經為尊最為上首為從何所來
0304a15: 甚為希有我亦為世父則為見佛斯人則為為己巳
0304a16: 起塔則為以佛舍利則為於無量則為起立僧坊
0304a17: 是則為具足亦可訓名則為己巳如上有一十四字
0304a18: 訓作以為親厚此自有二是則名為此自有二有
0304a19: 為無為能為難事以為給使而為供養如來為太
0304a20: 子時彌勒為首抹為微塵盡以為塵得無漏無為
0304a21: 有二字訓得常為比丘其福為如此有二字訓名
0304a22: 當知是為當知己巳為有二字訓被為毒所中為此
0304a23: 所輕惱去聲呼者五十四字於中有三十九字訓
0304a24: 與能為眾生則為說法而為說法此自有三若為
0304b01: 女人說法為諸國王而為解說隨問為說和顏為
0304b02: 說亦不為多說為說諸經而不為說為說此法為
0304b03: 是眾生末後乃為為汝等說佛為四眾即為授記
0304b04: 聞法為人說為四眾說法誰為其說法願為解說
0304b05: 願為除眾疑願佛為未來願今為解說為是人說
0304b06: 為說無上法故不為現身乃出為說法或時為此
0304b07: 眾為說佛難值為說種種法不須為我為他人說
0304b08: 此自有二又為他人隨順為解說有一十五字訓
0304b09: 以乃至為法為聞佛道為利殺害為聽法故常為
0304b10: 法故為求佛道故此自有二為佛道故皆為度脫
0304b11: 眾生為度眾生為眾生故為度眾生故為治狂子
0304b12: 故為凡夫顛倒為阿耨多羅亦可平聲訓求故下
0304b13: 偈云若人求佛慧。
0304b14: 文句云二除口過
0304b15: 越本脫落除字。
0304b16: 記云畢意
0304b17: 意當為竟。
0304b18: 故玄文云世諦破性等
0304b19: 一家諸文言玄文者即妙玄也今此所引語猶訛
0304b20: 略應云故淨名玄云也故淨名玄問云空有二種
0304b21: 一者性空二者相空云何分別答前四句撿生性
0304b22: 不可得即是性空無生而說生即是假生假生即
0304b23: 是不生不生即是相空也故世諦破性立假真諦
0304b24: 破假即是相空也前四句撿生性等者淨名玄前
0304c01: 文云身見之心本自不生不生而說生者但是隨
0304c02: 順世間名字故說生名字不在內外等是字不住
0304c03: 亦不住等然世諦破性真諦破假具如止觀破
0304c04: 中說若曉彼文乃達今意。
0304c05: 斟酌
0304c06: 斟取也計也酌酒也挹取也。
0304c07: 擗
0304c08: 正作擘。
0304c09: 經云梵志尼犍等
0304c10: 記云在家事梵者事梵天也以計梵天為父母也
0304c11: 尼犍亦云尼乾陀亦云尼犍連他亦云尼乾陀弗
0304c12: 怛羅此翻不繫亦云離繫也此之外道拔髮裸形
0304c13: 以手乞食也文筆者有人云文謂歌詩之流筆謂
0304c14: 銘賦之類又韻屬謂之文對詞謂之筆也讚詠者
0304c15: 顯德謂之讚寄情謂之詠也路伽耶等文句已巳釋
0304c16: 今更示之經音義云逆路正言路迦此翻順世外
0304c17: 道慈恩云路伽耶此翻惡對答也逆路伽耶此翻
0304c18: 惡徵問也路伽耶是順世者以其執計隨于世間
0304c19: 之情計也逆路伽耶是左順世以其所計不順世
0304c20: 間故也記云亦云韋陀者韋陀亦翻智論即西方
0304c21: 外典也記云禮義名教者仲尼所修五常事涉於
0304c22: 故云名教也莊老玄書者老子莊子所尚無
0304c23: 道近於本故云玄書也兇者惡也扠正作搋佳
0304c24: 切以拳加人也文句云上伎戲者有人云西方呼
0305a01: 散樂為乾闥婆此自有二一者非絲竹即磬之
0305a02: 類也二者是絲竹即簫笛之類也非絲竹之下者
0305a03: 名為樂上者名樂音也是絲竹之下者名為美上
0305a04: 者名美音也今云上伎即樂音美音也綵者以
0305a05: 五色盡其身若綾綵也緣幢者幢幢應作橦橦柱
0305a06: 者戲竿也即戲場中竿也緣尋也上也即尋竿
0305a07: 而上也擲倒者擲投也倒什也投擲什倒如鬼刀
0305a08: 之類也記云捔力捔正作角抵觸角力戲也旃陀
0305a09: 羅此云嚴熾又云殺者其人若行則搖鈴自標或
0305a10: 杖破頭之竹若不爾者王必罪之畋獵者白虎通
0305a11: 云為田除害取禽獸也月令章句云獵者犍也以
0305a12: 揵取之鄭玄云田獵博獸也漁捕者說文云捕漁
0305a13: 也捉捕其魚於水也記云欲想如止觀第八記者
0305a14: 在第六記輔行云法華欲想者深防欲之過患也
0305a15: 尚不起況復形交大論云九想能治七種欲染一
0305a16: 或有人染著於色謂青黃等二或有人染著形容
0305a17: 所謂纖細三或有人染著威儀即俯仰等四或有
0305a18: 人染著言語所謂言說以動人心五或有人染著
0305a19: 柔六或有人染著人相七或有人雖得上六無
0305a20: 所著人猶無所解而隨至死寡女者無夫之女也
0305a21: 處女者居處在家未嫁之女也五不男者劇居言
0305a22: 切以刀去勢也十誦律云生半精病名為五不
0305a23: 男生半如記精者因他人婬身身分用是精也
0305a24: 病者朽爛蟲噉等是病也四分律云生者從生已巳
0305b01: 來也劇者都截去也者見行淫時有淫心起也
0305b02: 變者與他行淫時失男根也半者半月能男半月
0305b03: 不能男也僧祇律云六種不男一生二捺破三割
0305b04: 四因他五六半月生者從生來不能男也捺
0305b05: 破者妻妾兒等相捺破也割去者王臣取人割去
0305b06: 也因他者因前人觸故身生起也者見他行淫
0305b07: 身生起也半月者如向說是應知女人亦有五種
0305b08: 所謂螺筋鼓角也形曲轉如螺筋聚是筋形中
0305b09: 小如形不正如角只通泉出故云也如病將
0305b10: 身如止觀第四記者在第八記大論云菩薩應化
0305b11: 眾生云何深山自淨答身雖遠離心則不然猶如
0305b12: 病人服藥將身身康樂已巳方可復業菩薩亦爾服
0305b13: 般若藥煩惱病除法身康樂為化未晚沙彌此云
0305b14: 息慈已巳上名義文勢相連所以合為一段示耳。
0305b15: 記云具如止觀雙樹表之
0305b16: 法性之色非淨非不淨而凡夫計為淨二乘計為
0305b17: 不淨法性之受非樂非苦而凡夫計為樂二乘計
0305b18: 為苦法性之心非常非無常而凡夫計為常二乘
0305b19: 計為無常法性之法非我非無我而凡夫計為我
0305b20: 二乘計為無我皆是顛倒今觀法性即空空中無
0305b21: 淨乃至無我則凡夫倒破枯念處成法性即假二
0305b22: 乘倒破榮念處成法性即中中非二邊中間理顯
0305b23: 佛會此理故於中間而般涅槃。
0305b24: 文句云十八空等
0305c01: 今隨其難見者略示之第一義空者諸法中第一
0305c02: 是涅槃涅槃亦無故云空也內空無六入者無六
0305c03: 根之入也入謂涉入而此六根為識所涉故云六
0305c04: 入亦云根者根即能生此六並有生識之功也我
0305c05: 我所者能計即我所計六入即我所故輔行云陰
0305c06: 即我所能計即我所攬所計名為陰入橫計陰者
0305c07: 名之為我又我所有名我所也大空執方者十方
0305c08: 為方周名大此不可得名為大空不可得空者
0305c09: 以諸法空空一切法皆不可得此不可得亦不可
0305c10: 得故云空也散空者以空破散我人五陰滅盡無
0305c11: 餘故云空也。
0305c12: 記云委釋離合如止觀第五等
0305c13: 根檢不得心即內空塵檢不得心名外空根塵合
0305c14: 檢不得心即內外空離檢不得即空空四性檢不
0305c15: 得即性空四句檢不得即相空無十方分名大空
0305c16: 求最上不得即第一義空四句因緣不得即有為
0305c17: 空無為不可得名無為空四句求心生不得即無
0305c18: 始空心滅不可得即散空心不生滅不可得即畢
0305c19: 竟空心不可得即一切空心空皆不可得即無所
0305c20: 得空有見不可得即有法空無見不可得即無法
0305c21: 空亦有亦無叵得即無法有法空大經十一空二
0305c22: 十空楞伽七空合則有七離有十八具在彼文言
0305c23: 雷霆者爾雅云疾雷謂之霆也言總別通橫者
0305c24: 別即十乘有橫也若解別義通則准知何者如
0306a01: 不思議境窮實相底名包十法界名橫乃至離
0306a02: 法愛入住為離相似三法為橫具在輔行第八
0306a03: 卷辨。
0306a04: 經云屠兒魁膾
0306a05: 屠殺也裂也分割其肉者也魁苦面切首也帥也
0306a06: 膾古外切魚膾也細切肉謂之膾也。
0306a07: 販肉衒賣
0306a08: 販方願切買賤而賣貴也衒黃練切自媒也行且
0306a09: 賣也。
0306a10: 屏處
0306a11: 屏必靜切隱蔽無人之處也。
0306a12: 入里
0306a13: 五家為鄰五鄰為里。
0306a14: 文句云陰謀等
0306a15: 陰闇也典主也妊汝鴆切懷孕也摩伽者都
0306a17: 或云此翻本性準經中說其女之母是摩耳準
0306a18: 舍頭諫經過去有王名曰摩登此翻有志舍頭諫
0306a19: 者王太子也此云虎耳黿音元在波羅奈等者此
0306a20: 文全依出曜經說故彼經云佛在波羅奈告諸比
0306a21: 丘此苦原本本所未聞本所未見廣說此法為契
0306a22: 經藏佛在羅閱城時迦蘭陀子名須陳那出家學
0306a23: 道最初犯律故說戒藏佛在毗舍離見耆子本
0306a24: 末因緣告諸比丘諸無五畏恚恨之心不落惡趣
0306b01: 是毗曇藏不知彼經難消此文今文中云在羅閱
0306b02: 祇諸文多云在毗舍離須那提者亦云須提那此
0306b03: 翻求得薩婆多云父母求神得此子故以其最初
0306b04: 犯不淨行故立毗尼毗舍離國菴羅園側昔有獼
0306b05: 猴共集為佛穿池故以名焉黃門者黃者主中謂
0306b06: 聖人居天下之中而治萬民主黃家門者名為黃
0306b07: 門亦云黃昏門也或云以雌黃塗之而守門也
0306b08: 又上古時五品以上貴人並以雌黃塗門後因反
0306b09: 逆遂壞根門於內宮中驅而役之其本元是黃門
0306b10: 家之子弟耳音蓋正作匈乞人也。
0306b11: 記云韋陀如止觀第十等
0306b12: 彼文與今所引經文大意無殊今文云千二百六
0306b13: 者彼文中云一千二百十六韋陀恐今文中落十
0306b14: 字耳更請詳之六諦二十五諦者一主諦二依諦
0306b15: 三作諦四總相諦五別相諦六摩婆夜諦此即六
0306b16: 諦也二十五諦者一冥諦從此生覺從覺生我心
0306b17: 從我心生五塵從五塵生五大從五大生十一根
0306b18: 此二十四即是我所皆依神我名為主諦能所合
0306b19: 論有二十五此且略引廣釋在彼龜鏡者鏡可自
0306b20: 照龜可自占皆所謂鑑於善惡者也慈恩云道安
0306b21: 與主上同輦一世之榮羅什與秦女別居千年受
0306b22: 余謂安師什師豈與凡僧同日而語哉那忽見
0306b23: 譏乎八精進等如第二者文在第七長阿含云於
0306b24: 四種事各有前後生於進怠名為八耳謂乞食執
0306c01: 作行李病患如乞食時若乃不得即作是念乞食
0306c02: 不得身中疲極不堪行道宜令且息若乞食得復
0306c03: 作是念身中沉重不堪行道是名乞食前後生於
0306c04: 怠也若少執作便作是念我今疲極不堪行道若
0306c05: 欲執作便作是念明當執作必有疲極若少行來
0306c06: 便作是念我朝行來身上疲極若欲少行便作是
0306c07: 念我明當行必有疲極若少遇患便作是念我今
0306c08: 重患身上疲極若乃患好便作是念病好未久身
0306c09: 上疲極是故此八名為懈怠若八精進則異於此
0306c10: 若乞不得念我少睡堪任行道若乞得已巳念我飽
0306c11: 滿氣力充足堪任行道我向執作廢我行道今宜
0306c12: 精進若明當執作念當妨行道須預精進若行來
0306c13: 時念廢行道若明當行念當廢道若得重病當念
0306c14: 命終若少病患念恐更增是故此八名八精進文
0306c15: 句中行即行李也文句中役即執作也。
0306c16: 制面防喻及善法罵
0306c17: 四分鈔云有三罵法一面罵者言汝是除糞家生
0306c18: 等二喻罵者言汝似除糞種等三自比罵者言我
0306c19: 非除糞種等善法罵者亦有三種一面罵者言汝
0306c20: 是阿練若是坐禪人等喻罵比罵準前思之制面
0306c21: 防喻者即面罵喻罵也故持品中為斯所輕言汝
0306c22: 等皆是佛常不輕品輕賤是人為作不輕名者等
0306c23: 皆善法罵所收思之。
0306c24: 俱留孫
0307a01: 此云所應斷又云作用莊嚴也樓至此云可愛樂
0307a02: 也。
0307a03: 隨義而答有三
0307a04: 三應作二也文句云第二五行偈明口安樂行成
0307a05: 者二應云三也又云第三二行明內無過者應云
0307a06: 第二三行也。
0307a07: 經云討伐
0307a08: 討誅也治也伐擊也春秋左傳云有鐘謂之伐
0307a09: 也伐或作罰罰折伏也罪之小者也非今意焉文
0307a10: 句云盡智者知苦斷集證滅修道其智生也無生
0307a11: 智者於向盡智但加不復更知更斷更證更修耳。
0307a12: 文句云現生後
0307a13: 俱舍云此生造業即此生熟名順現業此生造業
0307a14: 第二生熟名順生業此生造業第三生後次第而
0307a15: 熟名順後業現生後義準此思之。
0307a16: 師嚴鞠躬
0307a17: 禮記學記篇云凡學之道嚴師為難師嚴然後道
0307a18: 尊道尊然後民知敬學也注云嚴尊敬也論語云
0307a19: 鞠躬如也正義云鞠曲斂也躬身也。
0307a20: 記云誰曉十方法界唯有一佛
0307a21: 入法界體性經文殊問舍利弗汝信諸佛是一佛
0307a22: 耶汝信諸佛剎是一佛剎耶舍利弗言我信以法
0307a23: 界不可分別故信諸佛唯是一佛也以諸佛剎依
0307a24: 如無盡故信諸剎唯是一剎也。
0307b01: 經云唱導
0307b02: 啟發法門名之為唱引接物機名之為導。
0307b03: 記云八自大之一
0307b04: 八自在中第四即是能作自在所謂以大為小以
0307b05: 小為大以長為短以短為長等八自在者一能作
0307b06: 小二能作大三能作輕五能有主六能遠到七能
0307b07: 動地八隨意所欲盡能得言先兆者即善惡之朕
0307b08: 兆也形兆也眹直引切又下文云焉知不是彼法
0307b09: 慧等恐成誤也何者地涌菩薩上首四人若是華
0307b10: 嚴法慧等四彌勒那云不識一人彌勒豈可不知
0307b11: 華嚴法慧等四以是而知記文誤也幸細研詳。
0307b12: 況常寂光端醜斯亡寂光所對咸有淨穢
0307b13: 舊本之中況常寂光字下更有土之一字義雖無
0307b14: 妨於文不便恐是後人擅添之耳況常寂光端醜
0307b15: 斯亡乃是談其寂光體性淨穢端醜斯亡叵得寂
0307b16: 滅泯絕十界三千三土依正空無所有如如意珠
0307b17: 及大圓鏡表裏清徹內外瑩潔也寂光所對咸有
0307b18: 淨穢乃是明於寂光體德淨穢端醜宛然無缺並
0307b19: 由寂光體德本具三土妙假方有十界三千事用
0307b20: 如如意珠雨寶無盡及大圓鏡形對現像也故妙
0307b21: 玄云寂光理通如鏡如器三土別異如像如飯又
0307b22: 輔行云常寂光土清淨法身無所莊嚴無能莊嚴
0307b23: 為眾生故而取三土又釋籤云諸佛寂理神無方
0307b24: 所所依寂境號常寂光沙石七珍隨生所感又下
0307c01: 文解常在靈山名為報土若準餘國指有餘土報
0307c02: 土須指他受用土據常在之言即自受用土若準
0307c03: 頌文寶莊嚴言則非自土即他土也又下文解第
0307c04: 四觀成見於實報方便土等乃云自心常寂光中
0307c05: 見十方一切身上乃是寂光本具有於實報等
0307c06: 土耳所以謂之理具此相依理起想故此想成便
0307c07: 見此相也若前文句解譬喻品一切世間乃云三
0307c08: 土皆是妙色妙心果報之處如來遍應三處即一
0307c09: 切世間記中釋云應三土者從化事說妙色妙心
0307c10: 果報處者既云一切世間之父故知三土皆是證
0307c11: 道色心報處寂光既遍遮那亦等諸身既與法身
0307c12: 量同諸土亦與寂光不異如像如飯如鏡如器方
0307c13: 之可知又前文云極果既成必遍三土土體雖則
0307c14: 橫相帶二而不二今從土用唯約論故寬狹
0307c15: 不等以顯居遍所言土體相帶不二者如義例云
0307c16: 寂光諸土無二無別法與報應一體無差體同相
0307c17: 即用異常分斯之謂矣請觀上來諸祖格言豈非
0307c18: 寂光體性端醜淨穢亡泯乎豈非寂光體性對於
0307c19: 三土事用方有端醜淨穢乎不二門云亡淨穢故
0307c20: 以空以中仍由空中轉染為淨由了染淨空中自
0307c21: 亡是則寂光空中尚自叵得豈存三土妙假者哉
0307c22: 一尚無一豈有九三因果既泯理性自亡對華說
0307c23: 空空無名字以此細推諸法皆爾而四明云經論
0307c24: 中說寂光無相乃是已巳盡染礙之相非如太空
0308a01: 無一物良以三惑究竟清淨則依正色心究竟明
0308a02: 顯是則名為究竟樂金寶華池又復此就捨穢
0308a03: 究盡取淨窮源故苦域等判為三障金寶華池以
0308a04: 為寂光若就淨穢平等而說則以究竟苦域泥沙
0308a05: 而為寂光乃至云定執報土有金寶等寂光定無
0308a06: 斯乃迷名而不知義今詳四明建立寂光有金寶
0308a07: 華池泥沙苦城等但是寂光所對咸有淨穢耳何
0308a08: 關寂光端醜斯亡乎世人不深天台祖教濫用四
0308a09: 明襟之見是可哀矣。
0308a10: 六方便及身土四句
0308a11: 藏通各有二乘為四及藏通菩薩為六方便也一
0308a12: 身一切身一土一切土身土相即身說土說為四
0308a13: 句也後賢更請詳之下文又云淨穢國者淨名疏
0308a14: 云寂滅道場尊特之佛名為淨土為罪眾生作三
0308a15: 乘化名為穢國。
0308a16: 文句云華王世界
0308a17: 梵網經云於寂滅道場坐金剛華光王座淨名疏
0308a18: 云攝大乘說華王世界舊攝論云大蓮華王清淨
0308a19: 世界新攝論云大寶華王清淨佛土。
0308a20: 記云蛇識蛇
0308a21: 即大論中云蛇知蛇足耳蛇無足常談也如以桑
0308a22: 柴燒足現勿怪之也。
0308a23: 經云巨身大神通
0308a24: 巨亦大也本時弟子既是淨土淨穢故其身巨大
0308b01: 身雖巨大相好不出三十二種及八十等故前文
0308b02: 云三十二相無量光明故本弟子其身巨大不同
0308b03: 今日中穢土劣機弟子其形卑小本身量大
0308b04: 小雖殊遮那寂光體亦何別然須了知體同用異
0308b05: 故本大小勝劣宛然本時大身勝應也中小
0308b06: 身劣應也故茲大小勝劣皆是分段應化生身耳
0308b07: 若非分段勝應生身何得從地涌出耶又復須知
0308b08: 應化即法是故住於下空上空表常寂光故前文
0308b09: 明毗盧身土良由此也問本時巨身若是勝應分
0308b10: 段生身何以至今而不滅耶答例如多寶雖久滅
0308b11: 度生身全在故知乃是神通願力延壽至今耳故
0308b12: 下記云子不服藥且據不現劣應之身仍以勝表
0308b13: 本故云百歲乃至云不二藥者以延壽故現不二
0308b14: 身即是中道遮那之身住常寂光耳豈非巨身乃
0308b15: 是勝應乎問若爾今家何以破於古人神通延壽
0308b16: 耶答古人錯將報身常住作延壽說故破之耳今
0308b17: 論分段應化生身故不妨也身量之義非此可盡
0308b18: 具如十不二門圓通記及十六觀經疏往生記金
0308b19: 光明文句新記委明學者詳之。
0308b20: 被精進鎧等
0308b21: 被平義切服也覆也鎧者甲也阿逸多名也此云
0308b22: 無勝彌勒姓也此云慈氏憒古對切心亂也奴
0308b23: 教切不靜也奮迅者或云振也毛起而身大也展
0308b24: 舒四體通暢之狀也伽耶者此云山城也下文云
0308c01: 去伽耶城不遠者以菩提道場去伽耶城約有二
0308c02: 十里也餘如第一經補注辨。
0308c03: 記云前諸所釋用義不同
0308c04: 文句第一有兩節文一以師子奮迅是現在二以
0308c05: 師子奮迅是未來記云奮迅具二義左右如現前
0308c06: 如未故下疏云釋此句者應具二解即現未也
0308c07: 今存後解故云未來前存前解故云現在。
0308c08: 九次第從禪至禪等
0308c09: 四禪四空并滅受想名之為九入初禪時其心次
0308c10: 第無有雜念而間雜之名為初禪次第定也初禪
0308c11: 既爾餘準思之故云從禪至禪無間入也從禪至
0308c12: 禪皆經散心以散為出者師子奮迅從喻立名世
0308c13: 之師子奮迅之時一為除其身上塵垢二為前
0308c14: 捷疾猛利以喻此定一為除去障定之垢二為入
0308c15: 出捷疾無間奮迅入定者從於欲界入初禪中二
0308c16: 禪三禪及以四空并滅受想奮迅出定者從滅受
0308c17: 想出入非想又復出入無所有處如是乃至出散
0308c18: 心中雖經超散住禪宛然者能超諸地名為超越
0308c19: 諸地即是三界九地也從於欲界入初禪中從初
0308c20: 禪起超入非想從於非想入滅受想此是超入若
0308c21: 超出者從滅受想超出散心雖然入出住禪宛然
0308c22: 今云超散合云入出即是超入及超出也委辨具
0308c23: 如法界次第文句中入重玄門淨名疏云從凡心
0308c24: 入一切法門乃至上地從等覺地起入一切法門
0309a01: 住一切法門百千萬劫重修也釋籤云遍應法界
0309a02: 名入重玄今詳重玄二字名義者重是一切眾多
0309a03: 之義故云入一切法門等也玄是深寂幽遠之義
0309a04: 即是上位入一切法門將齊妙覺漸深漸遠也但
0309a05: 有融不融別以分圓別之異耳清涼云重玄者準
0309a06: 老子玄之又玄之義也。
0309a07: 玄文乘妙中
0309a08: 三法妙也三軌妙法運載名乘彼文中說第五始
0309a09: 終者以凡夫一念心具十界為始也。
0309a10: 引春秋事如止觀第五記
0309a11: 趙將伐燕蘇代為燕說趙王曰臣從外來見水蚌
0309a12: 出暴而鷸啄其肉蚌合而夾其喙鷸曰今日不雨
0309a13: 明日不雨必見蚌脯蚌亦謂鷸曰今日不出明日
0309a14: 不出必見死鷸兩者不捨漁父得之今趙伐燕燕
0309a15: 趙相支以蔽其眾臣恐強秦為漁父也此出春秋
0309a16: 後語春秋後語者戰國序云或曰國又曰國
0309a17: 事或云長短又云事語又云長書又云修書臣向
0309a18: 以為戰國時游士輔所用之國為之筴謀宜云戰
0309a19: 國其事繼春秋之後訖乎楚漢之興二百四十
0309a20: 五年之間之事有三十卷第三十卷未有此文也
0309a21: 扼者相持也蔽者困也彼但借相扼者總修止觀
0309a22: 但增暗散不可常與暗散相扼應別安心破其暗
0309a23: 散。
0309a24: 文句云實無量而言量如此品及金光明
0309b01: 記中但引彼經之文太成隱略今謂彼此文句解
0309b02: 釋壽量品題通具三身別但在報今從別意是故
0309b03: 云爾以報身壽實是無量而品題中但言壽量故
0309b04: 云實無量而言量如此品及金光明是也以此明
0309b05: 之方知記文隱略難曉或恐誤也學者詳之又云
0309b06: 後文具三句義者句字誤也當為身字。
0309b07: 記云問橋如止觀第十
0309b08: 方等陀羅尼云我於往昔作比丘見居士設大會
0309b09: 施一切人我以貧故來至會所於中路見一大橋
0309b10: 於上見眾人往來我即問言此橋何人作耶此河
0309b11: 從何來耶此木何林生耶以如是等種種問之時
0309b12: 有智人而語我云居士請汝汝但去會所可得悅
0309b13: 意汝今徒問何所益耶我即至會所食皆已巳盡而
0309b14: 生悔惱徒問無益之事令我不值飲食于時智人
0309b15: 又語我言夫沙門者於身無益不用問也於身有
0309b16: 利即須問焉謂不讚己巳不毀他等。
0309b17: 文句云盤桓阡陌阿梨樹
0309b18: 盤桓不進之也南北為阡東西為陌阿梨或云
0309b19: 此方無故不翻其樹似蘭香枝若落地時必為七
0309b20: 分義淨云梵語頞社迦曼折利此翻蘭香稍也新
0309b21: 譯亦有云阿梨樹枝也下文又云常波羅蜜等者
0309b22: 常則不變是故攝成我則自在所以安立樂無苦
0309b23: 惱故滅受想淨則無染不住身心此是法身常土
0309b24: 也次如寂下解脫德釋寂也乃至般若下般若德
0309c01: 釋光也又前文云大經云超前九劫者恐誤準經
0309c02: 乃是超十二劫章安云超十二劫者出曜佛藏等
0309c03: 經皆云超九劫或云根緣不同佛為增減說之準
0309c04: 舊婆沙舊俱舍九十一劫超九劫等並是大劫非
0309c05: 小劫也。
0309c06: 記云並具十號如止觀第二記
0309c07: 智契法身具法界號故能垂示應身十號法應十
0309c08: 號一體無二具如前文補注所引又下文云此用
0309c09: 金光明意者新金光明自受用報謂之應身應字
0309c10: 平聲即是報智與法身相冥相應故也十身舍那
0309c11: 亦如前文補注所引又下文云沃焦者或云沃焦
0309c12: 山也東海外荒海中有山焦炎而峙高深莫測蓋
0309c13: 稟至陽也海水投上焉而盡矣又次文云三融
0309c14: 通中四者誤也應云融通中三也以第四引論即
0309c15: 是前文分科中云三論云下引經論證也若爾下
0309c16: 文謂之次引論如文應云三引經論證如文也。
0309c17: 近代譯法報不分三二莫辨若言毗盧與舍那不
0309c18: 別則法身即是報身乃云至情通妙契諍計咸失
0309c19: 斯文著明其猶日月奈何有目略不仰觀誠可悲
0309c20: 哉且釋迦丈六之形彌陀八萬之相是同居淨穢
0309c21: 分段色身於三身中但是應身之所收耳即千百
0309c22: 億化身也釋迦既爾彌陀準知若尊特身準諸文
0309c23: 說乃是圓滿報身盧舍那佛而報身盧舍那與法
0309c24: 身毗盧遮那十方諸如來但同有一耳且無兩殊
0310a01: 也若乃分段應化之佛則十方名號身相別異如
0310a02: 東方阿等是也而四明建立釋迦丈六之形彌
0310a03: 陀八萬之相皆是尊特之身灼然以應為報而報
0310a04: 應不分三二莫辨矣豈可荊谿不曉三一相即中
0310a05: 道感應秘密之藏妄斥翻譯之人法報不分乎又
0310a06: 四明立法身寂土實相理體相相宛然今問四明
0310a07: 作此建立為是存於三身四土之義為是三身四
0310a08: 土相即之說為是一向從理之談為是事理相對
0310a09: 之意深願後德以記文中說不說等準例明於相
0310a10: 無相等則一家妙旨皎在目前矣。
0310a11: 具如止觀第三及記
0310a12: 諸大乘師說法身是體般若解脫此二當有隔生
0310a13: 跨世彌淨穢此字義縱也又云體義具不殊而
0310a14: 有隱顯之異俱不異未免橫隱顯異未免縱請以
0310a15: 此文對當今文一橫二縱之說妙玄云資成在前
0310a16: 觀照居次真性在後此別縱也此三並異是橫
0310a17: 也理乘本有隨乘得乘今有道後真如方能化物
0310a18: 是縱義也。
0310a19: 相照四句如玄文
0310a20: 玄文先破境智墮性計次約悉檀建立後明不思
0310a21: 議相照譬如鏡面相照又如一地能生芽芽能生
0310a22: 一地何者智既是心境亦是心既俱是心皆是法
0310a23: 界心心相照有何不可文句云攝褻者止觀中作
0310a24: 攝牒今詳攝並之涉切褻私列切恐非文意正
0310b01: 須作徒切重衣也攝亦書涉切以法入句謂
0310b02: 之攝以句入法謂之攝屬。
0310b03: 何以苦貶久成之德為釋疑耶
0310b04: 慈恩云壽量及分別功德品因釋前疑展轉生起
0310b05: 前明踊出皆言佛化眾大位高時會主疑今辨法
0310b06: 身本無起滅化佛近成報身久證化此大眾何所
0310b07: 疑哉當知若但作釋疑者不能彰於久成本佛諸
0310b08: 經所無有此失矣記主斥焉況他並判以為流通
0310b09: 及以十三品為正等者即慈恩及他宗有此判釋
0310b10: 所以斥之云爾種子無上者汝等所行是菩薩道
0310b11: 即是發心退已巳還發者前所修行善根不滅故化
0310b12: 生無上者教化眾生指踊出菩薩是也其餘名義
0310b13: 可以思之奚字通平去二呼恐正取去呼奚屧奚
0310b14: 也屧先切履中薦也屐渠戟切履屐也釋籤云
0310b15: 蹊要路也作系者衣襻系也又下文云過去又二
0310b16: 初發近顯遠等者過去字上欠一箇上字應云上
0310b17: 過去又二等也。
0310b18: 文句云前後合五誡七請
0310b19: 亦應更云八請以舍利弗受旨之文義當一請故
0310b20: 又有三止是則八請五誡三止也況復序中彌勒
0310b21: 疑請文殊釋答地踊品中彌勒疑請何來何集師
0310b22: 誰大會同請如來誡令勿亂勿怠勿退動執生疑
0310b23: 因疑更請以至普賢從東來請唯願說之等又分
0310b24: 身佛從十方來所將菩薩以為侍者皆生疑念各
0310c01: 各白佛諸佛皆言彌勒已巳問汝等自當因是得聞
0310c02: 諸佛既皆抑待彌勒豈非亦有諸佛請耶門請
0310c03: 說佛智慧本門請說佛遠壽而清涼以華嚴中菩
0310c04: 薩等請菩薩說十地菩薩之法而勝法華中菩薩
0310c05: 等請佛說佛法者深不可也況身子等內秘外現
0310c06: 及彌勒之問文殊之答皆顯佛法而與解脫月及
0310c07: 金剛藏問答十地菩薩之法不可同年也若謂十
0310c08: 地與佛法同華嚴經中何故將一塊少許爪上之
0310c09: 土校量十方大地無邊之土耶又華嚴中文殊普
0310c10: 賢彌勒各各自說來至法華咸請佛說是則此經
0310c11: 本二門若請若誡若法若人諸經所無良有以
0310c12: 也清涼觀師華嚴鈔云今此翻明法華劣此彼是
0310c13: 一家此有三家一不同也彼之一家但是聲聞此
0310c14: 之三家是佛菩薩二不同也彼唯三請此有五請
0310c15: 三不同也彼唯因人請此有佛請四不同也乃至
0310c16: 廣說如彼疏鈔余雖末學敢謂清涼率情建立毀
0310c17: 挫妙經請以向引請誡等文以難清涼之失。
0310c18: 法身應生等
0310c19: 亦如金光明文句釋不應思量如來壽命中云法
0310c20: 身菩薩法性淨土故不在言生身菩薩若在家為
0310c21: 天龍等所攝若出家為四眾所攝若法性身施權
0310c22: 亦為八眾所攝今云法身應生豈非彼文法身施
0310c23: 權乎彼文既云法身菩薩法性淨土故不在言所
0310c24: 以今文不言之也況今既云受法性身及法身地
0311a01: 故不煩耳下文解釋妙音品云師既施權弟子亦
0311a02: 隱其實俱隱寂忍而耐其拙豈非皆是隱於法性
0311a03: 尊特之實而施分段卑劣之權乎況光明文句云
0311a04: 八十是佛大用豈非法華丈六卑劣亦是大用乎
0311a05: 況文句云如來以慈臨大千等何不然哉然雖四
0311a06: 度現於尊勝蓋是暫現而為表彰耳其實丈六元
0311a07: 是施權隱勝現劣也若得實意方知四佛體同用
0311a08: 殊故法華教主是丈六垢衣豈乖法性實相之體
0311a09: 乎若執玄籤開垢衣內身即瓔珞長者何不執於
0311a10: 文句及記隱實施權乎莫是玄籤明開明即文句
0311a11: 及記明施明著施開不同著即有異成於增減天
0311a12: 殊之謗乎。
0311a13: 記云玄文十門至辨同異
0311a14: 一破顯本二廢顯本三開顯本四會顯
0311a15: 本五住本顯本六住顯本七住非非本顯本
0311a16: 八覆顯本九住用本十住本用同異者
0311a17: 中十用已巳出諸教本中十用諸經無一廣在彼文
0311a18: 上文云具如玄文者只是以為他為麤以本為
0311a19: 自為妙等耳。
0311a20: 說他為我至平等意趣
0311a21: 慈恩云他眾疑云成道既久常此教化中間所有
0311a22: 然燈佛等成道入滅說法教化復是誰耶釋此疑
0311a23: 云如是中間然燈佛等如是皆以方便善巧說於
0311a24: 他佛非離我身別有他佛又云一者不廢釋迦實
0311b01: 成久化現新成二者何廢四意趣中平等意趣說
0311b02: 他為自也平等意趣前已巳引之。
0311b03: 具如釋籤
0311b04: 問下下法界有上上機如地獄界有九界機此則
0311b05: 可爾如何佛界有九界機答所言機者可發為義
0311b06: 若下有上機則通因果所謂下果求於上果亦可
0311b07: 下因發於上因若上有下機則唯在果所謂下果
0311b08: 求於上果亦可下果發於上因如佛界機在地獄
0311b09: 者謂雖發心求於佛果破戒墮獄於彼可發成地
0311b10: 獄機餘八準此若爾此與地獄有佛界機何別答
0311b11: 若佛界心強已巳名佛界益在九界則名佛界有九
0311b12: 界機若已巳墮九界則名九界有佛界機具如彼文
0311b13: 下文云種種食者食字誤也應云種種色也。
0311b14: 經云年紀
0311b15: 夏曰歲取歲星行一次也商曰祀取四時一終也
0311b16: 周曰年取禾一熟也唐虞曰載取物終更始也十
0311b17: 二月為年十二年為紀。
0311b18: 記云佛性五名等
0311b19: 大經二十五云亦名楞嚴亦名般若亦名金剛三
0311b20: 昧亦名師子吼亦名佛性也本中大小不同優劣
0311b21: 相望及以彼此論橫者玄云年紀壽命也大小
0311b22: 長短也彼本壽命先辨中四教佛壽然後判云
0311b23: 大即大乘常壽小即小乘無常既如此本亦復
0311b24: 然所以名為大優小劣相望不同彼此橫者橫
0311c01: 彼即十方此是今古請以此義消通記文曾尋
0311c02: 玄文彼略未辨橫等也古師六釋今師三釋者
0311c03: 諸小乘師說般若種智已巳圓果縛尚在解脫未具
0311c04: 身猶雜食又帶無常一優二劣譬之橫川走火又
0311c05: 云先有相好之身次得種智般若後滅身智方具
0311c06: 解脫既有上下前後之義譬之縱三點水若入滅
0311c07: 定有身無智羅漢在無色有智無身若入無餘但
0311c08: 有孤調解脫此義各各不相關並之則橫累之則
0311c09: 縱諸大乘師說法身是體本自有之般若解脫此
0311c10: 二當有此字義縱也又云三德無前無後一體具
0311c11: 足以體從義而有三異此乃體橫而義縱耳又云
0311c12: 體義俱不殊而有隱顯之異俱不異是橫隱顯異
0311c13: 是縱今明三德皆不思議那忽縱橫此約理也身
0311c14: 常智圓斷具皆是佛法同一法界此約行也即一
0311c15: 而三故不橫即三而一故不縱不三而三故不一
0311c16: 不一而一故不異此約字用也。
0311c17: 寄次論不次
0311c18: 清涼疏鈔有此之說寄其次第彰不次耳。
0311c19: 文句云正慧等記云乘栴檀等
0311c20: 大論云中陰知中陰入胎乃至出胎知出胎即正
0311c21: 慧也摩耶此云天后也已巳斷苦集已巳修證滅道即
0311c22: 盡智也更加不復更斷不更修證即無生智也華
0311c23: 嚴云乘栴檀閣託胎成佛種智圓明也瑞應云化
0311c24: 乘白象貫日之精託胎成佛正習俱盡也。
0312a01: 而雖作意
0312a02: 新舊二本其文並誤應云而隨他意。
0312a03: 記云淨名疏委出相等
0312a04: 斷枝葉盡計有涅槃此是迷法身而起若見真諦
0312a05: 涅槃是一法名見一處此見因無明起故名住地
0312a06: 亦名身見此從法身而起見也若於變易依正五
0312a07: 塵生於欲貪即欲愛住地變易色心是妄分別
0312a08: 即色愛住地亡色觀心猶見有心即顛倒想是有
0312a09: 愛住地也華嚴中說不可思議香華雲等此是菩
0312a10: 薩勝妙果報所感五塵是欲界思惑也一切菩薩
0312a11: 皆入出住百千三昧禪定心塵此是色無色界思
0312a12: 惑也玄文十門者一釋名二辨相三釋成乃至第
0312a13: 十悉檀通經次唯佛下釋第六句者恐唯佛下至
0312a14: 大品云第一義中無所分別也猶是解釋第五句
0312a15: 之文也以前五句經意乃是實智如理第六句是
0312a16: 權智如量故也文句總結乃云二智明審二諦耳
0312a17: 記中釋第五句云佛必權實二智具足者恐是取
0312a18: 總結之意而說耳更請詳之禪經從因者因則樂
0312a19: 欲故也大論從果者世界是陰入之果故也玄文
0312a20: 行起宿善治破現惡云云者玄文章安有十五番
0312a21: 料簡此義彼問為人生善如何斷惡答為人生善
0312a22: 是舊是正斷惡是傍是新對治破惡是舊是正生
0312a23: 善是新是傍新則名現舊只是宿又下文云此用
0312a24: 五佛章中施權之言皆云種種因緣等以申今文
0312b01: 者誤也以欲令下至若干因緣譬喻正是此中經
0312b02: 云欲令生諸善根以若干因緣譬喻言辭豈是五
0312b03: 佛章中施權云種種因緣耶故知誤矣。
0312b04: 旃延章五句
0312b05: 栴延為諸比丘說無常苦空無我寂滅義淨名呵
0312b06: 云勿以生滅心行說實相法旃延不生不滅是無
0312b07: 常義五陰空無所起是苦義無所有是空義我無
0312b08: 我不二是無我義法本不然今則無滅是寂滅義
0312b09: 下文若了寂滅者合云若不寂滅更細詳之下文
0312b10: 又云先牒前說滅者應云先牒前不滅也。
0312b11: 若到故破凡夫能破等
0312b12: 此文恐誤經云若不到破者凡夫眾生則應能破
0312b13: 若到破者初念應破經中又云毗婆舍那能破煩
0312b14: 惱是義不然何以故有智慧時則無煩惱有煩惱
0312b15: 時則無智慧誰有智慧誰有煩惱而言智慧破煩
0312b16: 惱耶師子吼者即師子吼菩薩也故佛菩薩名師
0312b17: 子吼師子吼者名決定說說於眾生悉有佛性不
0312b18: 變易故毗婆舍那此云觀也奢摩他正云奢摩陀
0312b19: 此云止也憂畢叉此云觀止等也非為生盡者為
0312b20: 當作謂也。
0312b21: 已巳生未生如止觀第七記
0312b22: 若依文便先除二惡次生二善若依行說必以已巳
0312b23: 生善惡在先未生善惡居次雖云已巳生未生善惡
0312b24: 文似次第意實圓融乃以三觀觀已巳生惡令速不
0312c01: 生又令未生不生是以麤惑任運先除且得名為
0312c02: 已巳生不生真諦先成為已巳生善未得無生名未生
0312c03: 善無明細惑名未生惡又下文云凡對治言皆治
0312c04: 現惡者亦且從於為人破惡是新而說若準對治
0312c05: 破惡是舊恐非治現或恐已巳生即現惡耳又下文
0312c06: 云名滅已巳上上字誤也應作生字。
0312c07: 既是淨無垢稱王等
0312c08: 大經序品列眾中云二恒河沙諸優婆塞其名曰
0312c09: 威德無垢稱王優婆塞等常樂觀察諸對治門所
0312c11: 無垢稱位居等覺故大經中無垢稱王優婆塞即
0312c12: 維摩也。
0312c13: 本劫等見各計四禪斷惑等
0312c14: 本劫等見出長阿含具如輔行第九所引彼中末
0312c15: 劫末見具計四禪四空得涅槃等文句中云一兩
0312c16: 有緣者恐指見思二惑及二乘之弟子耳六味者
0312c17: 苦無常無我劣三治耶三常樂我也常樂我勝三
0312c18: 治無常無我苦劣三也勝劣相對故有六味略而
0312c19: 不云淨不淨也三明者宿命天眼漏盡也如止觀
0312c20: 記者大經第二云復有明醫曉八種術從遠方來
0312c21: 經文自解八術有八復次一一復次皆自結云除
0312c22: 一闡提古師皆云喻八正道以治八倒章安云有
0312c23: 十種醫但除圓教後心即如來也餘有十人並須
0312c24: 治之果未極故圓教初中二心三教菩薩兩教二
0313a01: 乘斷結外道苦行外道空見外道此之十醫二是
0313a02: 圓也善下八法名曉八術又常無常等為八又三
0313a03: 達五眼為八也然輔行云經文自解有八復次及
0313a04: 今文云經中舉譬有八復次治八種病應知大經
0313a05: 第二卷中但言明醫曉八種術從遠方來至第九
0313a06: 卷菩薩品中乃云八術有八復次章安云八術者
0313a07: 一治身二治眼三治胎四治小兒五治瘡六治毒
0313a08: 七治邪八知星內合佛知八正道能治八倒之病
0313a09: 也又復應知今文句中兩教二乘合為一醫彼涅
0313a10: 槃疏乃開為二故十醫外乃云如來也。
0313a11: 經云子息等
0313a12: 在胎之時以母之臍注子之臍故母所食從臍而
0313a13: 入以資於子氣息亦爾子初在胎依於母息故俗
0313a14: 名子以為子息也文句云王數者想欲觸慧念思
0313a15: 解脫憶定受此十是通大地數也信進念定慧猗
0313a16: 捨喜覺戒此十是善數也。
0313a17: 宛轉等
0313a18: 此宛是宛然耳恐須作踠體屈曲也拜跪者跪去
0313a19: 委切擣篩者篩所飢切竹器也可以除麤取細也
0313a20: 若作簁所綺切籮也亦竹器也擣從木者誤也記
0313a21: 云具如止觀大小六義等者大小乘師說三德義
0313a22: 各有三釋故云六也今家三釋即圓三也如向引
0313a23: 文是也圓三空者空無相無作是三空門舉一具
0313a24: 三異乎偏小也文句中苦惱字下多乃至二字也。
0313b01: 孤露
0313b02: 孟子云幼而無父曰孤也大經云貧窮孤露也文
0313b03: 句云大聲者涅槃之時以大音聲普告眾生將入
0313b04: 涅槃也又以光召故云聲光召眾也多此云近
0313b05: 護也笈多多梵音異耳渠竹切如第五記者
0313b06: 多雖在羅漢之位既在付法聖師之類故知即
0313b07: 是四依人也圓十信為初依初住至六住為二依
0313b08: 七住至九住是三依十住是四依通而論之圓四
0313b09: 十心共為四依也金棺出入四門等者涅槃後分
0313b10: 下卷具說。
0313b11: 億載
0313b12: 千生萬萬生億億生兆兆生京京生秭秭生垓垓
0313b13: 生壤壤生溝溝生生正正生載載地不能載
0313b14: 也。
0313b15: 分別功德
0313b16: 禪波羅蜜云功是功夫此在於因積功成德可以
0313b17: 對果由運功故即成行因之德也又功是功用果
0313b18: 上有寂靜離過化物之用也應知功德俱通因果
0313b19: 因有行因功夫之德以此行因功夫成於果上萬
0313b20: 德即通果也。
0313b21: 
0313b22: 天台三大部補注卷第九
