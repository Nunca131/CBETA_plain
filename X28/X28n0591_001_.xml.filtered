0552c01: 
0552c02: 
0552c03: 
0552c04: No. 591
0552c05: 釋籤緣起序指明
0552c06: 
0552c07: 天台　靈耀　全彰氏　述
0552c08: 釋籤緣起序。線貫珠聯。文旨明顯。無庸點瀋。比見
0552c09: 刊行註解。或前後射覆。主客傍正之意既紊。或平
0552c10: 頭數章。母子祖孫之科稍乖。日月麗天。微雲偶翳。
0552c11: 欲淨纖埃。昭明文旨。是又籤序指明之緣起也。
0552c12: ○科二
0552c13: 一題目二
0552c14: 一序題釋
0552c15: 二序主君
0552c16: 二序文二
0552c17: 一序言二
0552c18: 一詳釋籤緣起二
0552c19: 一出所釋人法為緣二
0552c20: 一傳道人絕緣四
0552c21: 二法深尚壅緣二
0552c22: 一玄深需釋惟
0552c23: 二機壅需釋後
0552c24: 二起能傳能釋人法二
0552c25: 一能傳道統人不
0552c26: 二能釋籤訪法二
0552c27: 一正明釋籤緣起二
0552c28: 一詳釋籤緣二
0552c29: 一具才為能釋緣公
0552c30: 二世亂為籤訪緣間
0552c31: 二起釋籤法且
0552c32: 二結集釋籤緣起二
0552c33: 一出望涯需結緣登
0552c34: 二起結集傳後益三
0552c35: 一結集法先
0552c36: 二結集名不
0552c37: 三結集益信
0552c38: 二結序文緣起普
0552c39: 二記事天王
0553a01: △一題目二。一序題。
0553a02: 釋籤緣起序
0553a03: 荊谿已巳有釋籤本序。如下云昔於台嶺隨諸問者
0553a04: 籤下所錄一章是也。今門師之序。非但序釋籤。乃
0553a05: 委序釋籤緣起也。凡諸文辭。各有所重。如此序題。
0553a06: 端重緣起二字。緣起。如止觀云。能生為緣。所生為
0553a07: 起。前章為緣。後章為起。緣者。即是因緣。起者。乃所
0553a08: 生法。盡世出世間染淨依正諸法。未有不從因緣
0553a09: 生者。然因緣雖為能起能生。是客是傍。而所生
0553a10: 法雖出於後。是主是正。如入定放光為緣。生起
0553a11: 開三顯一之法。闍王逆為緣。生起十六妙觀之
0553a12: 法。桀紂殘暴之緣。生起湯武弔伐之法。大寒凍裂
0553a13: 之緣。生起層堅執之法。今以玄記博深為緣。生
0553a14: 起解釋籤訪之法。智者安祖方絕為緣。生起能承
0553a15: 道統荊溪之法。不寧若是。以湛公具才無適不可
0553a16: 為緣。生起能釋之法。以世亂難于弘敷為緣。生起
0553a17: 籤訪之法。又以望涯者不能觀籤即悟為緣。生起
0553a18: 結集成書十卷之法。奚翅正敘首尾皆詳緣起二
0553a19: 字。即結明作序。亦緣起二字也。何者。以後時從道
0553a20: 之緣。生起擊發釋籤之能。以早歲在塵之緣。生起
0553a21: 徒欲愧心之謙。即記事中。以天王越在不能聚眾
0553a22: 弘經之緣。生起次年釋籤得成之法。而其間傍正
0553a23: 主客之分。瞭正不紊。題目特立緣起二字。是所
0553a24: 歸重。所謂文心也。故別文三百餘字首尾只發明
0553b01: 緣起。更無他云。如此指明。作者之意方顯也。
0553b02: △二序主。
0553b03: 君山除饉男普門子屬辭
0553b04: 門師岳陽何玠子。玠任儀興尉遂流寓焉。君山。儀
0553b05: 興鄉名。比丘因中乞食全身。果上應供人天。可除
0553b06: 饑饉之患。普門子。有以普為名。據今序只出一普
0553b07: 字。有以門為名。據統紀只稱門師。然二字皆名也。
0553b08: 文苑英華第七百二十六卷梁肅送沙門鑒歸
0553b09: 越序云。東南高僧有普門元浩者。予甚深友也。相
0553b10: 見時幸道鄙夫擾擾俗狀。且當澡盥心垢。相期于
0553b11: 無何之鄉是也。屬辭。本于夫子作春秋。屬辭比事。
0553b12: 屬。綴緝也。有以師命之作名曰屬辭。非也。
0553b13: △二序文二。一序言。二記事。初二。一詳釋籤緣起
0553b14: 又二。一出所釋人法為緣又二。一傳道人絕緣。
0553b15: 四教成列。開合之旨蘊乎其中。十子既往。幽贊之功
0553b16: 在人方絕。
0553b17: 欲序釋籤。先提籤文所釋根本。乃法華玄義也。玄
0553b18: 義中凡列一法。必先用化法四教釋。然後用化儀
0553b19: 五時明判明開。舉一四教。自攝化儀五時開判大
0553b20: 旨。故云四教成列開合之旨蘊乎其中。開。即施權。
0553b21: 所謂從一清淨道。施出二三四。所化之機既熟。皆
0553b22: 以一大乘而度脫之。總開會廢前四味麤。咸歸一
0553b23: 乘妙。正二法三道四果在昔不合。而今皆合也。
0553b24: 言智者玄義成。而如來一期施開會合大旨羅列
0553c01: 其中也。出易經繫辭云。乾坤成列。易縕乎其中矣。
0553c02: 此指智祖開闢玄義也。幽贊之功在人方絕者。大
0553c03: 師玄義。皆當座敷揚。賴章安以一記才。結集成
0553c04: 書。贊。即夫子作春秋游夏不能贊辭之贊。章安結
0553c05: 集或參私釋。或引經文。不惟徒能結集。而實為幽
0553c06: 深微妙大助師門之記主也。安祖名灌頂。乃十住
0553c07: 王子。故門師書十子。與上四教為對耦。下文云玄
0553c08: 記博而深。玄。即大師。記。即章安。一部玄文。師資合
0553c09: 成。為釋籤所釋之本。在人方絕。言章安既逝。便引
0553c10: 起下不遠而復能傳道統之荊溪也。此為能傳道
0553c11: 統之人方絕為緣也。正釋竟。復淨纖埃。秖緣門師
0553c12: 書安祖為十子。於文稍晦。故致山家宗匠。射覆不
0553c13: 一。今逐指而辨明之。昔吳下師標十子為菩薩子。
0553c14: 據法華若十二十。十為菩薩。二十指二乘。塘棲師
0553c15: 指十子為智者。據妙玄初智者乃具十德之子。戒
0553c16: 壇師指為十大弟子。無作介彬寒月三兄承說。怡
0553c17: 菴元公破其違文失旨。褻稱先聖。數狹理虧三失。
0553c18: 但怡菴明於責人。暗於自立。乃執關中十哲為十
0553c19: 子。獨揚己巳見為千古不磨之定案。今謂大師說玄
0553c20: 義。章安幽贊結集。此二祖既絕。生起下能傳道統
0553c21: 之湛公。玄記既深。生起釋籤能解玄記之法。聯貫
0553c22: 如驪珠不失。倘十子推出章安。幽贊扯關中。則
0553c23: 滅祖亂緒。文理舛錯。豈有序一家玄籤承紹源流。
0553c24: 反扯他人足數。而滅安祖大功。又註在人方絕
0554a01: 云。十子將絕。反顯智者承接其後。夫玄義中大師
0554a02: 破南朝諸師皆通義一途云。今古諸釋。皆以光宅
0554a03: 為長。觀南方釋大乘。多承肇什。肇什多附通意。光
0554a04: 宅釋妙。寧得遠乎。今先難光宅。餘者望風。荊谿云。
0554a05: 關中四子。即生肇融叡。後人承用四子之義。若以
0554a06: 今義望之。多附于通。據此。則關中諸子大師已巳曾
0554a07: 難破。今反令大師接其後塵。豈非抑祖。且前四時
0554a08: 經。若經法華開顯。宜以法華意釋。不聞開顯圓經。
0554a09: 反用通義幽贊也。此釋之過有五。一抑始祖反承
0554a10: 已巳破關中失。二滅章安幽贊之功失。三扯關中濫
0554a11: 居功地失。四亂一家傳持源流失。五顯門師文理
0554a12: 不通失。須知銷釋經論。全重以義定名。使本文文
0554a13: 理貫通。豈可扯入填數。委亂綱緒。
0554a14: △二法深尚壅緣二。一法深需釋緣。
0554a15: 惟三轉遂周。一乘載導。經文顯而約。玄記博而深。
0554a16: 推源玄記所釋。乃是法華。三轉。即鹿苑示勸證三
0554a17: 轉。是施權所化小機。言遂周者。若今遂字與下載
0554a18: 字。作字看。更覺渾融。今作實字解釋。亦須合
0554a19: 經旨。三轉法輪。五比丘千二百等皆于言下證入。
0554a20: 是遂如來施權之意。故言遂。又不獨鹿苑三乘為
0554a21: 權。即前四時所施莫不是權。方等秪彈斥此小
0554a22: 乘。般若秪陶汰此小乘。小乘機熟。則如來施權攝
0554a23: 化昔緣之意已巳足。故曰周。此正法華會上。騰昔施
0554a24: 權。不指所開。何由顯實也。然後即以一大乘而度
0554b01: 脫之。名一乘載導初從一乘開出諸乘。今合諸乘
0554b02: 還歸一乘。正無不從此法界流。無不還歸此法界。
0554b03: 即上開合二字也。載導者。令諸子等各乘大車以
0554b04: 入秘藏為載。復令遊于四方增道損生為導。怡庵
0554b05: 分三轉句為門。一乘句為本門。扭無稽。須知
0554b06: 一乘之旨。通于本。三轉之人。實為所開。何扯小
0554b07: 權為門。一乘歸本門乎。遂因經文而結出需籤
0554b08: 釋之緣云。法華。經文顯了而意旨隱約。玄記。文言
0554b09: 浩博而義理幽深。非荊谿釋籤。何能解明耶。
0554b10: △二機壅需釋緣。
0554b11: 後學難窺。蒙求尚壅。
0554b12: 以玄記博深故蒙求尚壅。必須籤釋方得開通。蒙
0554b13: 卦六二。匪我求童蒙童蒙求我。已巳上皆所傳人法。
0554b14: 人絕須荊谿出。玄深須籤文釋。為起釋籤之緣由。
0554b15: 皆是客是傍。非此序之正主也。
0554b16: △二起能傳能釋人法二。一能傳道統人。
0554b17: 不遠而復。存乎其時。吾哲匠湛然公當之矣。
0554b18: 大師章安玄記之人既逝。不遠而復間生荊谿。能
0554b19: 傳接二祖道統之人。故曰當之矣。易陰剝盡一
0554b20: 陽來復。存乎其時者。即五百年必有王者興。其間
0554b21: 必有名世者。二祖已巳去。荊谿恰好間生其中也。湛
0554b22: 然。乃荊谿之名。係臨文不諱之例。
0554b23: △二能釋籤訪法分二。一正明釋籤緣起。二結集
0554b24: 釋籤緣起。如荊谿本序。亦作兩段。昔於台嶺隨諸
0554c01: 問者籤下所錄。不暇尋究文勢。為正序釋籤。晚還
0554c03: 兩章。初二。一詳釋籤緣又二。一具才為能釋緣。
0554c04: 公。孩提秀發。志學名成。淵解得于自心。博贍振于先
0554c05: 達。無適不可。以受人。洎毗壇以至於國清。其從如
0554c06: 雲矣。
0554c07: 自孩抱至可提時。即英秀煥發。方在志學。遂成
0554c08: 藝苑佳名。天機生知。為淵解得于自心。學力充。
0554c09: 為博贍振于先達。君子不器左右具宜。為無適不
0554c10: 可。中受益鏡鑒無遺。為以受人。良由博贍多
0554c11: 能。俊彥希光而景慕。生知朗徹。英豪翹首以來歸。
0554c12: 故洎毗壇至國清。其從如雲也。國風云。齊子于歸
0554c13: 其從如雲。毗壇。即儀興。國清。在天台。以具天機博
0554c14: 學。故為能釋籤問之緣。
0554c15: △二世亂為籤訪緣。
0554c16: 間者島夷作難。海山不寧。徇法之多。仄身巖宇。或謂
0554c17: 身危法喪。莫如奉法全身。僶俛遂行。暴露原野。是樂
0554c18: 法者。請益悅隨。
0554c19: 代宗廣德年間土蕃作亂。學道英賢。隱居山穴。或
0554c20: 謂荊谿大師曰。與其身危法喪。兩者皆失。何如奉
0554c21: 法全身。二者兼得。故即勉居山野。而四方慕學。亦
0554c22: 皆請益悅隨。以世亂不能弘敷。故悅隨者乃有竹
0554c23: 籤之諮。此即籤訪之緣也。
0554c24: △二起釋籤法。
0555a01: 且。法實無邊。身則有待。弘敷未暇。籤訪有憑。因籤以
0555a02: 釋。思逸功倍。美哉洋洋乎。
0555a03: 荊谿天資博學。所蘊佛法。雖是無邊。其如五陰色
0555a04: 身。待緣方能弘演。世亂人離。既無弘敷之緣。而樂
0555a05: 法悅隨之人。率皆書籤至。謂書玄義隱深疑義
0555a06: 于竹籤以諮問。而荊谿因弟子籤上所問之義。為
0555a07: 解釋之。既不羅列文勢先後。故思逸。所答之義。專
0555a08: 精而詳確。故功倍。如荊谿自序云。隨諸問者。籤下
0555a09: 所錄。不暇尋究文勢生起。亦未委細分節句逗是
0555a10: 也。此正序籤成于亂世。即繼之以歎曰。美哉洋洋
0555a11: 乎。此釋籤者。可謂盡善盡美。而集大成者矣。有指
0555a12: 為正歎玄文者。非也。以其主客前後。舛混故也。
0555a13: △二結集釋籤緣起。即本序中晚還毗壇。輒添膚
0555a14: 飾。裨以管見。然所記者莫非述聞。兼尋經論。但識
0555a15: 用暗短。而繁略頗馴。呈露後賢。敢悕添削之文是
0555a16: 也。為二一出望涯需結緣。
0555a17: 登門者肯綮未嘗。望涯者躬不逮。乘是以訓。文其
0555a18: 可廢耶。
0555a19: 籤訪之機。有因釋了悟者。未嘗有肯綮之難。則此
0555a20: 釋籤似乎可廢。而不必結集矣。但一聞便了之機
0555a21: 絕少。故尚多望涯不逮之悲。則宜留此釋籤。結集
0555a22: 成書。使之再三紬繹。方可悟入。故曰乘是以訓。文
0555a23: 不可廢而宜結集也。乘是以訓。即乘某人在。做某
0555a24: 事。乘湯熱。好解渴。乘飯在。好救饑之乘字。是字。指
0555b01: 釋籤也。言乘竹籤解釋之文在。可留之以訓喻不
0555b02: 了之人。而不可廢也。有作因字訓。非也。肯綮未嘗。
0555b03: 引養生言。明悟入者游刃有餘。未嘗艱難也。望涯
0555b04: 者。引秋水神見東海若汪洋浩瀚渺無端倪。以喻
0555b05: 不逮。不必繁引長篇。因觀籤望涯之人為緣。以生
0555b06: 起下結集之事。故即示結集之法云。
0555b07: △二起結集傳後益三。一結集法。
0555b08: 先德既詳。雖大科不舉。諸生未達。在小疑必疏。凡十
0555b09: 卷。
0555b10: 不舉必疏。正出結集釋籤之法。即本序雖繁略頗
0555b11: 馴也。言安祖結集。或引經私釋。在文詳晰者。荊谿
0555b12: 但遵承而已巳。為望涯者。更留籤釋之言。以疏通之。
0555b13: 凡十卷。則結集釋籤已巳成之數。
0555b14: △二結集名。
0555b15: 不忘於本。以天台命家。善繼其宗。以釋籤順學。
0555b16: 本釋天台大師玄記。故名天台。乃不忘本。欲繼台
0555b17: 宗。必須善識時宜。世亂不便敷弘。而思所以繼宗
0555b18: 之法。且順學者之籤問而解釋之。此天台玄義釋
0555b19: 籤之名所以立也。
0555b20: △三結集益。
0555b21: 信所謂觀象得意。俾昏作明。永代不朽者也。
0555b22: 釋籤既結。則使望涯與末世之機。觀釋籤之象以
0555b23: 悟佛祖出世大意。破迷歸悟。功實永代不朽也。此
0555b24: 即本序呈露後賢之謂也。當知世亂不暇弘演。且
0555c01: 為釋籤。是一時事也。後還毗壇始結成書。又一時
0555c02: 事也。荊溪本序。兩章條然。故門師敘述緣起。亦兩
0555c03: 章次序。後人何乃昧昧亂指哉。已巳上正敘釋籤緣
0555c04: 起竟。
0555c05: △二結序文緣起。
0555c06: 普。早歲在塵。後時從道。徒欲擊其大節。獨不愧於心
0555c07: 乎。
0555c08: 此是結辭。亦含能作序文之緣。以生起所作序文。
0555c09: 只緣後時從道。知天台一家教觀之深。故能作序。
0555c10: 擊發釋籤大節。又緣早歲在塵。佛法未深。生起徒
0555c11: 欲擊節。而實且有愧于心也。從道為緣。生起擊節
0555c12: 之序。在塵為緣。生起愧心之謙。數句中兩重緣起。
0555c13: 昭如日月。奈何人之盲註。而翳乎序旨也。序言竟。
0555c14: △二記事。
0555c15: 天王越在陝陜郛之明年甲辰歲紀月貞於相。
0555c16: 此起歲時之事。以取信于人。如經前五事。但前後
0555c17: 置之不同。大論云。記時方人。令生信故是也。天王。
0555c18: 周時列國。俱僭稱王。故夫子作春秋。天子稱天王。
0555c19: 尊而別之也。如云天王狩于河陽。天王聖明。予為
0555c20: 天王等是也。越在。凡天子無事。巡幸四方。所到之
0555c21: 處。名行在。如某日某人詣行在是也。國家離亂。避
0555c22: 亂而出。所到之處名越在。如左傳越在草莽是也。
0555c23: 唐代宗時。因土蕃之亂。倉卒避于陝陜城。故曰越在。
0555c24: 明年甲辰歲者。癸卯出避于外。至次年甲辰作此
0556a01: 序成故也。月貞于相者。貞。正也。易乾卦四德。元亨
0556a02: 利貞。貞即正字。七月為相月。須知此雖記事。亦含
0556a03: 緣起二端。以世亂君出。不能開講之緣。致成釋籤。
0556a04: 生起次年天王復辟。結集方完。而得序其成也。不
0556a05: 然。奚不直書廣德二年。而必書曰越在之明年耶。
0556a06: 凡解佛祖經論。須具向上亞目。闡發言外意旨。豈
0556a07: 秪讀科讀註猜是清非而得謂之講經註經乎哉。
0556a08: 序題既別重緣起二字。所以文中一篇。一節。一
0556a09: 句。一事。莫非緣起二字。正序題是總序文是別。總
0556a10: 者總于別。別者別于總。總別雖殊。緣起則一也。時
0556a11: 今上在宥之二十二年歲次癸亥長烈既望
0556a12: 
0556a13: 
0556a14: 
0556a15: 
0556a16: No. 591-A
0556a17: 
0556a18: 籤序三百二十字。並無一個緣起字眼。而句句臚
0556a19: 列緣起事事。發揮緣起。總別一貫之妙門。師結搆於
0556a20: 千餘年之前。全公指明於千餘年之後。揭日月於中
0556a21: 天。開將來之眼目。寧惟後人之幸。即普門亦幸得千
0556a22: 載知心。點出序旨。而不受碌碌之蒙塵也。然法弟全
0556a23: 彰雖稱義虎。著名海內。吾未稔其具大識見道力也。
0556a24: 政欲與之並驅中原。未知鹿死誰手耳。頃緣或人序
0556b01: 註。溷我宗源。乃拉其戮力。袪氛澄源。尊祖闢妄二書。
0556b02: 詞嚴義正。通暢明白。及觀籤序指明。不覺爽然自失。
0556b03: 深服其識見道力。遠邁古人。予亦不得不遜揖下風
0556b04: 也奈何。雖然予亦有幸焉。天溪法道。丕振有人。吾可
0556b05: 以宴息匡廬。無所事事矣。
0556b06: 同門病頭陀靈乘謹
