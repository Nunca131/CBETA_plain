0054a10: 
0054a11: 讀教記卷第十
0054a12: 
0054a13: 天台沙門　法照
0054a14: 文句三
0054a15: 聲聞
0054a16: 北師曰決定上慢退大應化論中四也今家五
0054a17: 種一久習小二別異善根三住果四發軫學小五
0054a18: 佛道若荊溪云元住小即是發軫學小人也且以
0054a19: 論四而收攝之久習小即定性也別異善根即退
0054a20: 大也住果兼於決定及退菩提也其發軫元小但
0054a21: 因果似異法譬乍分屬退大以俱在上二周得
0054a22: 記籤云法譬二周得益之徒莫非往日結緣之輩
0054a23: 也佛道則大師準經義加蓋論明未開今明開已巳
0054a24: 唯一耳或問元小若攝退大記文何云此中具有
0054b01: 退大應化及元住小又云亦可退大者利元小者
0054b02: 鈍既稱為及又分利鈍豈一類人耶曰寔如所問
0054b03: 竊詳疏記之意蓋在大通王子結緣之後得二種
0054b04: 名若結大後受持大乘中間始退則名退大若結
0054b05: 大後即便不受而習小乘則名元小故三種逢值
0054b06: 第一類中間成就即不退也第二類即退大也第
0054b07: 三即元小也三類對分各有利鈍一者中間已巳悟
0054b08: 而位有初後疏云常遇大乘中間成就不至干今
0054b09: 記云若為菩提者須已巳入不退位或是初心不必
0054b10: 盡退也二者利在中間鈍在今日疏云中間未盡
0054b11: 今聞大乘也三者利在今日鈍在滅後疏云中間
0054b12: 未度于今亦未盡也故知元小是第三類中今日
0054b13: 入者對上二類中間聞大此類不聞初便學小名
0054b14: 元住小既於法華入大由昔有大種屬退大攝滅
0054b15: 後入者是定性攝若荊溪云退大者利元小者鈍
0054b16: 正約根性利鈍點疏現文大師據下周現文所說
0054b17: 之法明退大事名退大人上二周現文所說之法
0054b18: 明稟小事名元小人故一往云化城正意為退大
0054b19: 取小人上二正意為發軫學小人若二往論根性
0054b20: 則第二類退大者利通上二周第三元小者鈍應
0054b21: 在第三此則三類對分利鈍矣其上二傍為退大
0054b22: 下周傍為發軫者同座聞法正所為外即名為傍
0054b23: 不須曲說此傍正文如說三周繫珠法說中道樹
0054b24: 繫珠譬說中二萬億佛所繫珠亦且據現文耳又
0054c01: 問先達據引沒苦所燒證元小前路猶遠證退大
0054c02: 謂元住小者自鹿苑得名何也曰記主順文一往
0054c03: 對論究其根性應從昔得也若其定性之人雖彼
0054c04: 此中間學小彼於方等不受彈故不到法華所以
0054c05: 別受定性之名又問若退大者利上二得入何不
0054c06: 名元小元小者鈍既在第三何不名退大曰此約
0054c07: 聞法得名雖在上二周乃略聞因緣雖在第三仍
0054c08: 聞法譬以法定名三周不濫。
0054c09: 玅記一二十八準佛地論以八義故先列聲聞一為顯
0054c10: 親聞後不謗故二攝不定性回心入大故三除尊貴
0054c11: 慢非究竟故四常隨佛故五形儀同故六令內眷屬
0054c12: 捨欲故七令菩薩敬故八令眾生信故然論中八義
0054c13: 唯第二一半獨屬今經以不定性此土得故仍少一
0054c14: 半若定性者彼土得故未來得故。
0054c15: 玅記一二十九得授記已巳即同菩薩安得復以聲聞歎
0054c16: 德豈結集者謬抑德耶故知在四味時隨味而變經
0054c17: 家從本列在聲聞故依本歎若不仍本焉知聲聞有
0054c18: 權有實實者得記知有所從聞法華時大小別故。
0054c19: 記三二十四問集經者在發本後何故仍云聲聞耶答
0054c20: 此約文殊問答之時猶是聲聞若爾經首不應猶名
0054c21: 聲聞答從昔列之具如序釋。
0054c22: 文句一十二法華論四種聲聞今開住果者為兩析法
0054c23: 住果是三藏聲聞體法住果是通教聲聞開應化者
0054c24: 為兩登地應化別教聲聞登住應化圓教聲聞開佛
0055a01: 道聲聞亦為兩令他次第聞佛道是別教聲聞令他
0055a02: 不次第聞佛道即圓聲聞。
0055a03: 記一三十法華論者明被開者有權有實未開具四開
0055a04: 已巳唯一今加佛道據新入者論中四者決定增上退
0055a05: 大應化論自釋云後二與記前兩不記根鈍未熟故
0055a06: 且約此會即經中云生滅度想決定性也若彼得聞
0055a07: 論中未說天親豈可迷經文耶經云而於彼土得聞
0055a08: 是經論且一往據現說耳是故今師但除上慢即五
0055a09: 千起去者是雖從座去仍判於涅槃中若四依邊得
0055a10: 聞故上慢者亦非不聞已巳聞略開及在後故但不可
0055a11: 云此會得記種熟脫三始終無廢故準今文遠近相
0055a12: 望四種俱得今云住果兼於決定及退菩提住果變
0055a13: 異故分二教是故二種總立住果又佛道者準經義
0055a14: 立若爾佛道應化各有別圓問應化與佛道何別答
0055a15: 應化約垂全語舊聖佛道約利他語新記者又應
0055a16: 化從身佛道從說佛道有令佗之言且云利他應化
0055a17: 有發起之義且云垂既以聲聞為名在昔則無應
0055a18: 化佛道之稱在今則無住果決定之名增上慢中豈
0055a19: 無應化四攝同事安隔此耶況復論中決定上慢同
0055a20: 云未熟不可上慢亦根敗耶他云未者不也病人未
0055a21: 死名為不死下種未生名為不生故上慢決定二俱
0055a22: 可發是決定義又此中引論似本釋應化本也餘
0055a23: 三也化為餘三無異途也。
0055a24: 輔行五上十七法華論有四種聲聞謂住果應化退菩提
0055b01: 增上慢今云佛道即是應化言增上慢攝下八者二
0055b02: 乘正當住果故也。
0055b03: 玅玄十二十二若就顯露未入位聲聞亦隨處得合例
0055b04: 如般若三百比丘得記者是也若住果聲聞決至法
0055b05: 華敦信令合若住果不合是增上慢未入位五千簡
0055b06: 眾起去到涅槃中方復得合。
0055b07: 籤十二十五初論未入位隨處得入者意云此等不專
0055b08: 在法華非謂全不至法華次明住果不過法華三未
0055b09: 入位下明法華中上慢之輩來至涅槃次文中言敦
0055b10: 信者入位之人借使至法華不肯合者正當敦逼之
0055b11: 文文云若有實得阿羅漢不信此法者無有是處當
0055b12: 知不合即是不信不信故名不實得故云不合成增
0055b13: 上慢上慢之人實不得入得入之人非增上慢第三
0055b14: 文中言五千起去者於涅槃會方得入玅。
0055b15: 句一十二聲聞義浩然云何以證涅槃者判之云云。
0055b16: 記一三十一聲聞義浩然者責人非論然用教者云大
0055b17: 乘聲聞未為通曉今云應化從本以說據眾全在小
0055b18: 乘中也言浩然者藏通八門門門四種門門各有佛
0055b19: 道應化在前教復同前數據本復應地住地住及
0055b20: 行向地上慢所濫復同前數佗無約教今昔本權
0055b21: 實開合等釋但云住果及方便等是故責云以證涅
0055b22: 槃者言云云者具如向釋。
0055b23: 或問定性不至方等此文何云藏通八門門門四
0055b24: 種藏教置而不論既云通教豈非定性至方等耶
0055c01: 曰所謂四種者乃佛道應化上慢住果之四定性
0055c02: 不預焉。
0055c03: 句一十四本是一萬二千菩薩為萬二千聲聞也。
0055c04: 記一三十三問凡言者皆先有本豈萬二千元皆是
0055c05: 大權若爾則唯有能引而無所引答理實如然但欲
0055c06: 均用四義故云皆有然本不同事須分別若已巳入圓
0055c07: 位能引之人成於發起影響二眾灼然本是菩薩降
0055c08: 斯已巳外曾發大心亦名菩薩元住小者則是大經未
0055c09: 曾發心尚名菩薩此中具有退大應化及元住小退
0055c10: 大住小得記之後堪為同聞問三周授記人數不
0055c11: 多其不在會令為轉說此等又非同聞眾限何故此
0055c12: 中云萬二千答三周之中正數雖少如舍利弗得記
0055c13: 之時四眾八部即其流也故三周中亦有應化與實
0055c14: 行者同時得記故論中云退大應化二種與記即其
0055c15: 意也。
0055c16: 止觀五六大經云云何未發心名為菩薩前九境人亦
0055c17: 通稱菩薩人也通是二乘則有四種聲聞增上慢聲
0055c18: 聞攝得下八境人也佛道聲聞攝菩薩人也。
0055c19: 此中具有退大應化及元住小且退大應化約本
0055c20: 而釋可以得名本是菩薩元小之人如何得名本
0055c21: 是菩薩所以記主特將大經未發心菩薩而況出
0055c22: 之意云大經未曾發心尚名菩薩豈元小人不得
0055c23: 名菩薩耶輔行云理性菩薩蓋指此為本耳。
0055c24: 玄十三十二聲聞藏中決定聲聞者久習別異善根小
0056a01: 心狹劣成就小性一向樂小佛為說小畢竟作證不
0056a02: 能趣大言退菩提心聲聞者是人於先佛及諸菩
0056a03: 薩所發菩提心但經生歷死忘失本念遂生小心志
0056a04: 願於小佛為說小終令趣大然決定聲聞一向住小
0056a05: 退菩提心聲聞後能趣大雖有去有住而受小時一
0056a06: 故對此二人所說為聲聞藏。
0056a07: 或問別異善根文句斷為退大玅玄又云定性何
0056a08: 也曰善根義通根性有異玅玄約執小善根故屬
0056a09: 定性文句約退大善根不失故屬退大也。
0056a10: 句四二法華論有四種聲聞一決定二上慢三退大四
0056a11: 應化前二未熟不與授記後二與記若依今經應有
0056a12: 五一久習小今世道熟聞小教證果如論是決定聲
0056a13: 聞二本是菩薩積劫修道中間疲厭生死退大取小
0056a14: 大品稱為別異善根佛且成其小道為說小教齊教
0056a15: 斷結取果是退大未久習小來近理應易悟如論是
0056a16: 退菩提聲聞三以此二故諸佛菩薩內秘外現成就
0056a17: 引接令入大道如論是應化聲聞四若見權實兩種
0056a18: 能出生死忻樂涅槃修戒定慧微有觀慧未入似位
0056a19: 薄有所得謂是證果此名未得謂得未證謂證如論
0056a20: 即是增上慢聲聞五者大乘聲聞以佛道聲令一切
0056a21: 聞若從決定退菩提兩種即有聲聞若從大乘理無
0056a22: 斷求住化城終歸寶所實者既爾則無有權故無
0056a23: 聲聞若增上慢者既未入位則非實又非應化則非
0056a24: 權若得此意有無泠然何須苦諍復次秪就大乘聲
0056b01: 聞復論有無若權作應化外現小內隱大德則謂
0056b02: 無大乘聲聞若從自行發顯本則言有大乘聲聞
0056b03: 今開三顯一正意為決定退大聲聞令成大乘聲聞
0056b04: 自行既立即能化應聲聞若得此意則達有無也。
0056b05: 記四二十二從今開三下定文正意須為二人為退大
0056b06: 者與論不別今取決定意似少殊論據在座得記今
0056b07: 據通途被開其不在座展轉為說或在界外亦得聞
0056b09: 大且依一途如諸聲聞於法華前誰知退大方等等
0056b10: 席咸稱滅種準今經意既彼此聞經必彼此與記一
0056b11: 開之後無所閒然迴與未迴以分二義當知論涉有
0056b12: 餘之說無以經意同。
0056b13: 句四八未得謂得名上慢未得三果未證無學云云此
0056b14: 眾無復枝葉者枝葉細末不任器用此等執方便之
0056b15: 方便。
0056b16: 記四三十一枝葉細末者若實得果如根本大材任為
0056b17: 器用但計枝葉謂為堪任而輕根本謂等謂過名增
0056b18: 上慢執方便之方便者小乘四果已巳是方便更於
0056b19: 頂執為真極應知上慢不全無法但以淺位自謂增
0056b20: 上而慢他人名增上慢。
0056b21: 或問玅樂云五千上慢聞慧尚無思修安有何故
0056b22: 今文又云應知上慢不全無法但以淺位自謂增
0056b23: 上而慢他人曰無大有小本不相妨又問玅樂云
0056b24: 執方便之方便者小乘四果已巳是方便更於頂
0056c01: 執為真極何故又云三失之人尚無法況有四
0056c02: 果曰上慢根性亦有優劣是故法有得未得不
0056c03: 必一向又問上慢執小何故止觀云小乘執四禪
0056c04: 為四果大乘亦有魔來授記異是增上慢人曰大
0056c05: 小根性不同慢之情是一蓋大小俱有小慢也。
0056c06: 句四三若別惑輕大根利初聞即悟若惑重根利再聞
0056c07: 方曉若惑輕根鈍三聞乃決第四句雖復三聞不能
0056c08: 得悟止為結緣眾耳或可初兩句根利同為上根或
0056c09: 可中間兩句為中下根。
0056c10: 記四二十三根惑由過去熏習致令悟有三周不同
0056c11: 所以三判者初釋收機令盡故第四句攝結緣眾後
0056c12: 兩釋不定者三根已巳定但句法至四將四判三故從
0056c13: 容進退。
0056c14: 句八三醉有二義一重醉都不覺知二輕醉微覺尋忘
0056c15: 亦名不覺雖有二義終成繫珠。
0056c16: 記八十五以由結緣厚薄不同遂名無明以為輕重故
0056c17: 云醉有二種當知貧人本來先醉如蒙餚膳受已巳而
0056c18: 臥三教助道猶如餚膳更以異方便助顯第一義也
0056c19: 餚膳食已巳便消如方便教非究竟益往在大通佛所
0056c20: 未結大緣已巳前歷諸味中聞三教及至法華雖聞
0056c21: 圓頓但成結緣如繫珠也。
0056c22: 句八四繫珠中三意望三周者始在佛樹以大擬即是
0056c23: 繫珠無機息化即是醉臥尋施方便即是起行譬喻
0056c24: 中二萬億佛所即是繫珠遣傍人追悶絕不受即是
0057a01: 醉臥三車引得即是起行因緣中大通智勝佛所即
0057a02: 是繫珠中路懈退即是醉臥接之以小即是起行此
0057a03: 等皆名領權也。
0057a04: 記八十六三周皆有此意者若以繫珠望上二周法說
0057a05: 但在佛樹者初坐道樹思用大時以法說時未論往
0057a06: 古且據現文若譬周中在二萬億佛彼亦未論塵點
0057a07: 界故然上中二周豈亦不有於大通佛所曾繫珠耶
0057a08: 如探領中尚領法身豈止道樹且約現文耳但由根
0057a09: 利聞便信解不假指昔是故未論故前文中以發軫
0057a10: 學小為中間故不唯在道樹時也。
0057a11: 玅玄一二夫理絕偏圓寄圓珠而談理極非遠近託寶
0057a12: 所以論極極會圓冥事理俱寂而不寂者良由耽無
0057a13: 明酒雖繫珠而不覺迷涅槃道路弗遠而言長。
0057a14: 籤一七法譬二周略而不敘且寄宿世以為興致法譬
0057a15: 二周得益之徒莫非往日結緣之輩以退大流轉故
0057a16: 惑寂理而耽無明酒以失大悲心故迷玅因謂生死
0057a17: 曠遠世尊怜愍接其小機小尚昧初故猶倒惑云云
0057a18: 衣珠本譬昔聞實相實相若顯名契寂理此明中間
0057a19: 已巳入實者而不寂者去明退大流轉五趣耽障中道
0057a20: 微細無明故失於大志復耽現行麤欲無明忘本所
0057a21: 受迷涅槃道去明流轉後欣樂小乘如人迷故謂東
0057a22: 為西東西俱失三德涅槃即理而具謂理為遠背大
0057a23: 取小則大小俱迷謂大為遠為迷大謂小為極為迷
0057a24: 小。
0057b01: 玄一八此經明佛設教元始巧為眾生作頓漸不定顯
0057b02: 密種子中間以頓漸五味調伏長養而成熟之。
0057b03: 籤一二十三次此經下正明今經意且指中大通為
0057b04: 首雖寄漸及不定不以餘教為種故云巧為結緣已巳
0057b05: 後退大迷初故復更於七教之中下調停種復云巧
0057b06: 為所以中間得受七教長養調伏因調而熟名為調
0057b07: 熟調實未熟因中說果是故云也。
0057b08: 此文蓋將初結緣與中間調停二種合說耳記文
0057b09: 自分兩重巧為若非荊溪釋出此文難見。
0057b10: 句四六問有一種根性非密非顯二時不攝者應是失
0057b11: 時永不得悟耶答餘經或謂此為失時今經不爾此
0057b12: 人雖於密顯兩時不悟雖生滅度之想而於彼土得
0057b13: 聞是經故無失時乃是待彼土之時耳問五千起去
0057b14: 應是失時答此等應以如來滅度後弘經人受益也
0057b15: 記四二十六問云非顯非密者謂決定性於前四時既
0057b16: 無密益不至法華復無顯得二處無益名失時不答
0057b17: 餘經等者謂前四時既云永滅諸聲聞等不知變易
0057b18: 故淨名中迦葉自敘云皆應號泣聲震三千於此大
0057b19: 乘已巳如敗種準彼經判敗種豈生來至法華咸受佛
0057b20: 記若爾佛於爾時何不即記而使稽滯來至法華顯
0057b21: 密不同如前已巳釋若將永滅權論用釋開會實經經
0057b22: 既已巳生論何能滅但以滅者於彼得聞餘經不說況
0057b23: 通經論故失顯密亦非失時但弘教者曲將釋此是
0057b24: 釋者過非論咎也五千起去等者無四時之密益失
0057c01: 此會之顯功此化失時彼土非冀故應失時答云滅
0057c02: 後益者是也問經云佛滅度後實得羅漢容可得益
0057c03: 上慢不實應非此收答敦逼實者誠如所言既通許
0057c04: 遇餘佛亦何隔於上慢如其不發待後佛時問佛若
0057c05: 大慈何不令其無謗生信答是盲者過非日月咎法
0057c06: 界眾生未益者眾況此五千已巳蒙下種滅後時遠當
0057c07: 當不遺。
0057c08: 句四七初業為二若久遠為初業曾聞於大則不愚於
0057c09: 法若取中忘今日學小始修念處為初業者是則不
0057c10: 知其義如此若得此意權為初業是則能知實是初
0057c11: 業則不能知。
0057c12: 記四二十九雖有二初大初為定豈從中間取小情執
0057c13: 小滅為規故大教定成不須為諍一義既爾二十二
0057c14: 雙請為觀之若佛世尊俱留有妨之文何成三達五
0057c15: 眼故依此判諍論自消縱二十三內小部不同灼然
0057c16: 易殄次若得此意下於念處中以分權實故知但點
0057c17: 二種初業其滯自消何須復以一初作妨況若聞法
0057c18: 華無復疑悔知與不知二門無壅故權實二人知不
0057c19: 知別。
0057c20: 句四八問五千在座即不蒙益去有何益答此非當機
0057c21: 是結緣人耳。
0057c22: 記四三十二答中非當機等者若唯以五千而為結緣
0057c23: 餘當機者則五品已巳上屬當機然準望前文釋四
0057c24: 眾中當機乃在初住已巳上堪為影響則六根五品
0058a01: 為結緣但是結緣義寬欲收起去之類縱以五品為
0058a02: 當機者此等亦得為結緣也。
0058a03: 句七二十二法說有三第一明昔日共結緣第二明中
0058a04: 間更相值遇第三明今還說法華云云逢值有三種
0058a05: 若相逢遇常受大乘此輩中間皆已巳成就不至于今
0058a06: 若相逢遇遇其退大仍接以小此輩中間猶故未盡
0058a07: 今得還聞大乘之教三但論遇小不論遇大則中間
0058a08: 未度于今亦不盡方始受大乃至滅後得道者是。
0058a09: 記八五逢值有三種者前二可知第三既云但論遇小
0058a10: 中間之言自望元初結小緣者耳第三類人未曾聞
0058a11: 大便即流轉此人即以初聞小時為初結緣復於中
0058a12: 間唯習於小今遇王子初且聞小人見釋迦一代教
0058a13: 中一分聲聞未發心者便即判云永滅無發是則不
0058a14: 知如來長遠之化。
0058a15: 句七二十四若中間相逢從我聞法皆為三菩提者不
0058a16: 為此人設譬若中間相逢于今有住聲聞地者正為
0058a17: 此人設第二譬也。
0058a18: 記八六若中間至第二譬也者此兩中間各有二意若
0058a19: 為菩提者須已巳入不退位或是初心不必盡退若住
0058a20: 聲聞者或是初小或是中途二類俱須設化城譬。
0058a21: 句七三十化城正意為退大取小人傍為發軫學小人
0058a22: 上二周正意為發軫學小人傍為退大人也。
0058a23: 記八十三化城正意為退大者更與上周對論同異故
0058a24: 今文云前路猶遠今欲退還上兩周未有此語但云
0058b01: 沒苦及以所燒此亦一往亦可退大者利通上二周
0058b02: 元小者鈍應在第三。
0058b03: 句五十一若得大解自知得佛何俟須記記有四意一
0058b04: 昔未記二乘而今須記二中下未悟以記勉勵之三
0058b06: 記六三若得大解下徵問記有四意下答須記意此之
0058b07: 四記具在三周中周四中但除第二意中中字故至
0058b08: 下周但三無四又此四中初意具有下之三意又初
0058b09: 四對昔二三唯今又初四唯自二三約他又第三通
0058b10: 當現初一唯現在第二唯未來第四唯過去。
0058b11: 輔行六下四故法華中三周授記偏語聲聞者為顯餘
0058b12: 經所不說故是故委授劫國之名菩薩授記處處有
0058b13: 文故但通途云當作佛乃至本門某生當得法華稱
0058b14: 玅斯言可。
0058b15: 文句三二十五現世雖見佛聞法無四悉檀益
0058b16: 玅樂三三十六現世等者現雖得聞而不名慧聞慧尚
0058b17: 無思修安有此即通取六根五品別則五千起去之
0058b18: 流。
0058b19: 涅槃玄二十九次從熟酥出醍醐譬般若以後付財定
0058b20: 性與記作佛故云八千聲聞於法華得授記見如
0058b21: 來性如秋收冬藏更無所作即究竟耳。
0058b22: 無生鏡體
0058b23: 文句一十七三藏教者盲譬無生智鏡譬無生境陰入
0058b24: 界也頭等六分譬現在因也像譬未來果也若開眼
0058c01: 取鏡形對像生愚故不斷絕若閉眼如盲則無所見
0058c02: 不見六分是因不生不見鏡像是果不生。
0058c03: 記一三十八初三藏教人不了像故用阿含盲為譬
0058c04: 也初總立譬境智次頭等下譬境因果如六分和合
0058c05: 成身如和合成業業託父母如形對像生像必不實
0058c06: 由謂實故令後陰起盲如無生智不見如不取三若
0058c07: 開眼下明生不生於中初由取因故果生次若閉眼
0058c08: 下喻不取因故果不生鏡是助因得果復由執心緣
0058c09: 之方助於因而生於果。
0058c10: 荊溪凡三科大師之文一曰總立譬境智即盲譬
0058c11: 下文也二曰譬境因果即頭等下文也三曰明生
0058c12: 不生即若開眼下文也初文既云鏡譬無生境便
0058c13: 釋云陰入界也則知大師以陰入界而為鏡體審
0058c14: 矣故荊溪更不著語但直科之次文云頭等六分
0058c15: 譬現在因也記曰如六分和合成身此釋頭等六
0058c16: 分能譬之句如和合成業此釋現在因所譬之句
0058c17: 由現在業因而感託胎一分氣息未來之果故曰
0058c18: 業託父母仍以譬合法云業如形託父母如像故
0058c19: 曰如形對像生若第三文不言而喻迷斯文者以
0058c20: 託父母為鏡體異論紛然余不暇辨請看記文三
0058c21: 箇如字法譬自見。
0058c22: 半頭天眼
0058c23: 文句一三十四阿那律精進七日七夜眼睫不交眠是
0058c24: 眼食既七日不眠眼則喪睛失肉眼已巳佛令求天眼
0059a01: 繫念在緣四大淨色半頭而發徹障內外明暗悉
0059a02: 對梵王曰吾見釋迦大千世界如掌果增一云我
0059a03: 佛法中天眼徹視者阿那律比丘第一那律既失肉
0059a04: 眼佛與諸比丘恒為裁縫佛在舍衛拘薩羅窟佛與
0059a05: 八百比丘集為阿那律作三衣佛自為舒張諸比丘
0059a06: 裁者縫者一日即成。
0059a07: 維摩經上十五阿那律白佛言世尊我不堪任詣彼問
0059a08: 疾所以者何憶念我昔於一處經行時有梵王名曰
0059a09: 嚴淨云云稽首作禮問我言幾何阿那律天眼所見
0059a10: 我即答言仁者吾見此釋迦牟尼佛土三千大千世
0059a11: 界如觀掌中庵摩勒果。
0059a12: 淨名疏五十三剎利種白飯王子或云阿泥盧豆或阿
0059a13: 樓如楚夏不同耳此云如意或云無貧云云佛
0059a14: 之從弟初入道時多睡為人所呵因是不遂致失
0059a15: 明云云當修天眼用見世事因是修禪得四大淨色
0059a16: 半頭而見觀三千界猶如掌果若三藏佛全頭天眼
0059a17: 徹見無礙雖不及佛於聲聞中最為第一云云但世
0059a18: 界之主統御大千報得天眼亦見大千云云欲知優
0059a19: 劣故來請問云云餘諸聲聞所得天眼無有能見大
0059a20: 千界者故大論云大羅漢天眼唯見小千大辟支佛
0059a21: 見百佛世界諸佛如來能見一切佛土那律獨見大
0059a22: 千者以其偏修作意數故於諸聲聞天眼第一一往
0059a23: 與梵王所見似同云云問若爾何異答梵王報得於
0059a24: 自住處則見大千餘方不見那律以修根本等五種
0059b01: 四禪八色清淨發真天眼隨所至處皆見三千如觀
0059b02: 掌果諸阿羅漢雖不見大千隨其所見如影隨形又
0059b03: 梵王是總相見見不分明那律是別相見見則分明
0059b04: 云云又梵王天眼是通非明羅漢天眼是通是明
0059b05: 淨名疏五十五何者三藏析空不見中道入觀即同無
0059b06: 為無見出觀還同有為有見。
0059b07: 略記中之下十三若約那律失眼出觀但同世人壞根者
0059b08: 不見。
0059b09: 增一如字函三十一卷爾時阿那律縫故衣裳是時眼遂敗
0059b10: 壞而得天眼無有瑕穢是時尊者以凡常之法而縫
0059b11: 衣裳不得能使縷通針孔中是時阿那律便作是念
0059b12: 諸世間得道羅漢當與我貫鍼。
0059b13: 大經體字函三十卷阿尼樓天眼見於三千大千世界所
0059b14: 有乃至中陰悉能明了無障礙故。
0059b15: 俱舍守字函二十末論曰眼中陰非彼境釋曰生得天眼不
0059b16: 見中陰眾生色何以故此色但是通慧眼所見非生
0059b17: 得天眼所見。
0059b18: 婆沙未檢云一切報得天眼不見中陰有色。
0059b19: 淨名疏五十四大論明報生天眼在肉眼中天眼開闢
0059b20: 肉眼見色故見大千。
0059b21: 法界次第中七云修天眼者若於深禪定中發得色界
0059b22: 四大清淨造色住眼根中。
0059b23: 大論未檢問天眼形處小大答如童子量。
0059b24: 玅記十十八初眼根中未論修發真天眼等直以肉眼
0059c01: 能見大千故云父母所生若論其用已巳過天眼有漏
0059c02: 天眼下無見上梵王所見雖大千至邊乃為風輪
0059c03: 所隔。
0059c04: 神悟曰齊眉上半如璃明徹今用之以其合頭
0059c05: 等六分之言又慈辯曰蓋非頭上一半名半頭正
0059c06: 是從頭前後以分全半以眼上名頭眼下名面頭
0059c07: 之前半見色後半不見故云從頭上半或問那律
0059c08: 既得天眼云何倩人縫衣翻譯名義依淨名記云
0059c09: 若約那律失眼出觀但同世人壞眼不見又人云
0059c10: 依增一以凡常之法故倩人縫也若夫那律中陰
0059c11: 見色固不可以報得為妨或謂慈辯得明前不明
0059c12: 後之說今試出之此句蓋論眼根功德耳故知楞
0059c13: 嚴前有前明後暗之言後有明前不明後之句異
0059c14: 辭而同旨豈天眼半頭耶。
0059c15: 
0059c16: 讀教記卷第十
