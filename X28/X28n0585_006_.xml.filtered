0035a01: 讀教記卷第六
0035a02: 天台沙門　法照
0035a03: 玅玄六
0035a04: 教體
0035a05: 楞嚴經此方真教體清淨在音聞。
0035a06: 俱舍論牟尼說法蘊數有八十千彼體語或名是色
0035a07: 行蘊攝。
0035a08: 玅玄八五一用聲為經如佛在世金口演說但有聲音
0035a09: 詮辨聽者得道故以聲為經大品云從善知識所聞
0035a10: 也二用色為經若佛在世可以聲為經今佛去世紙
0035a11: 墨傳持應用色為經大品云從經卷中聞三用法為
0035a12: 經內自思惟心與法合不由他教亦非紙墨但心曉
0035a13: 悟即法為經故云修我法者證乃自知云云此方用
0035a14: 三塵而已巳餘三識鈍鼻嗅紙墨則無所知身觸經卷
0035a15: 亦不能解舌噉文字寧別是非。
0035a16: 釋籤八二十二然今古共以法為經者文從強說雖別
0035a17: 立三法然聲色兩種必假法通若若聞不以意思
0035a18: 無能令教與心相應。
0035a19: 玅玄八五若他土亦用六塵亦偏用一塵如淨名曰以
0035a20: 一食施於一切於食等者於法亦等於法等者於食
0035a21: 亦等此則偏用舌根所對為經或有國土以天衣觸
0035a22: 身即得道此偏用觸為經或見佛光明得道此偏用
0035a23: 色為經或寂滅無言觀心得道此偏用意為經如眾
0035a24: 香土以香為佛事此偏用香為經他方六根識利六
0035b01: 塵得為經此土三根識鈍鼻不及驢狗鹿等云何於
0035b02: 香味觸等能得通達問根利故於塵是經鈍者塵則
0035b03: 非經耶答六塵是法界體自是經非根利取方乃是
0035b04: 經。
0035b05: 籤八二十二次他土中二先總立言亦六亦偏者或一
0035b06: 土具六或一土偏一或二三四即如此土具足用三
0035b07: 復有增強若單雙具若爾何妨此土根性不等亦有
0035b08: 因味及香觸等即如下文通釋者是。
0035b09: 妙樂一一言文句者文謂文字一部始終故云文即是
0035b10: 字為二所依句謂句逗義通長短故云名詮自性句
0035b11: 詮差別。
0035b12: 玅樂一二十有人不許滅後色經唯云名句屬於行蘊
0035b13: 若其全不許見經初盡合改聞當知皆先眼耳所得
0035b14: 次方流入想行若使一字一聲眼耳二識不俱則名
0035b15: 句文皆不成就和合之言不可欺也。
0035b16: 光明文句上二品是類義此中文句氣類相從節之為
0035b17: 渠。
0035b18: 光明記一三此中文句俱在經也以能詮教皆謂四法
0035b19: 謂聲名句文此有二種佛世滅後若約佛世八音四
0035b20: 辨梵音聲相此一是實名句文身但是聲上屈曲建
0035b21: 立此三是假聲屬色法名句文身屬第三聚不相應
0035b22: 行毗曇十四成論十七瑜伽二十四種此則大小二
0035b23: 宗所立有異名句文者唯識云名詮自性句詮差別
0035b24: 文即是字為二所依若約滅後諸聖結集彼土貝葉
0035c01: 此土黃卷其中所載名句文者皆依形顯色法建立
0035c02: 也今略舉此二具足應四。
0035c03: 拾遺上七若從經卷名雖因色而其色經本集聲教故
0035c04: 從經卷亦云聞名。
0035c05: 百法鈔未檢補注引文者文身文無自性依字假立若無
0035c06: 改轉之義斯乃但名為字若一字已巳上有所改轉詮
0035c07: 得差別即名為句云云文體雖即是字要與二為所
0035c08: 依有改轉義方號為文若不與二為所依又無改轉
0035c09: 之義但名為字耳。
0035c10: 教體者一實三假也一實謂色三假謂名句文身
0035c11: 此就滅後為言若佛世及彼土此方利鈍互非六
0035c12: 塵皆具祖文可覆其三假之相今試明之名詮自
0035c13: 性者萬物各有其性如眼耳地水等也句詮差別
0035c14: 者如眼詮佛眼肉眼等也文即是字者一字多字
0035c15: 以成其文非此無以詮表也又謂之名身等者以
0035c16: 聚為義如五陰聚集以成其身而名有種種句有
0035c17: 種種文有一多皆是聚集之義故也或問記云文
0035c18: 謂文字一部始終且一部之文為眼所此正屬
0035c19: 色色即是實此與文即是字同異云何曰只一文
0035c20: 字之言通乎二向若從體說名為一實若就體上
0035c21: 論其功用乃有改轉此字既得名之為文然後復
0035c22: 為名句作其所依即屬假也又問何分當體所依
0035c23: 曰一實三假當體也所依者有佛世滅後不同佛
0035c24: 世以黃金口業為所依滅後未結集時以阿難想
0036a01: 行為所依結集之後彼土貝多此土黃卷為所依
0036a02: 也又問教體與經體及所聞法體同異云何曰教
0036a03: 體屬能詮經體屬所詮法體兼能所也又問大小
0036a04: 兩宗是一實三假和合得為教體若爾於聲色
0036a05: 可作此說其香味觸等但有一實如何是三假相
0036a06: 耶曰對根曰實入識曰假以入識分別故六塵皆
0036a07: 可三假說也看翻譯名義。
0036a08: 大小乘印
0036a09: 玅玄八十二釋論云諸小乘經若有無常無我涅槃三
0036a10: 印印之即是佛說修之得道無三法印即是魔說大
0036a11: 乘經但有一法印謂諸法實相名了義經能得大道
0036a12: 若無實相印是魔所說故身子云世尊說實道波旬
0036a13: 無此事何故小三大一小乘明生死與涅槃異生死
0036a14: 以無常為初印無我為後印二印印說生死涅槃但
0036a15: 用一寂滅印是故須三大乘生死即涅槃涅槃即生
0036a16: 死不二不異淨名曰一切眾生常寂滅相即大涅槃
0036a17: 又云本自不生今則無滅本不生者則非無常無我
0036a18: 相今則無滅者則非小寂滅相唯是一實相實相故
0036a19: 言常寂滅相即大涅槃但用一印也此大小印印半
0036a20: 滿經外道不能雜天魔不能破如世文符得印可信
0036a21: 當知諸經畢定須得實相之印乃得名為了義大乘
0036a22: 也。
0036a23: 釋籤八廿六若有無常至三法印者大論第二十云一
0036a24: 切法無常一切法無我涅槃寂滅問寂滅中何以但
0036b01: 說一不說多答初印中說五眾第二印中說一切皆
0036b02: 無我第三印是果故名寂滅若說無常破外五欲之
0036b03: 我所也若說無我破於內我我我所破故是寂滅涅
0036b04: 槃行者觀於無常便生厭離既厭苦已巳存著能觀故
0036b05: 有第二無我觀也推求能觀至不可得是一切法無
0036b06: 所依止但歸寂滅以是義故說寂滅印也問摩訶衍
0036b07: 中諸法不生一相無相此中云何說一切法無我無
0036b08: 常名為法印二法云何而不相違答觀無常即是觀
0036b09: 空因緣猶如觀色念念無常即知為空過去色壞故
0036b10: 不可見故無色相未來色不生無作無用不可見故
0036b11: 故無色相現在無住故不可見不可分別故無色相
0036b12: 無色相故是空無生滅無生滅及以生滅其實是一
0036b13: 說有廣略耳問摩訶衍中說一實相聲聞法中亦應
0036b14: 說於一實相法答聲聞法中三種法印廣說四種略
0036b15: 說一種無常即是苦諦集諦無我即是道諦寂滅涅
0036b16: 槃即是滅諦是故衍中唯說諸法不生不滅一相無
0036b17: 相無相即是寂滅涅槃論云衍中明法印者是法華
0036b18: 前共部所說小乘法印數復不同故須料簡若此經
0036b19: 中獨明實相為一法印故須料簡。
0036b20: 或問大乘一印小乘三印以何義分曰小衍衍通
0036b21: 三教圓教為正以實相印名名通義別今經一印
0036b22: 於此復別有云通約通別通圓別約證道同圓有
0036b23: 云小乘三藏諸經俱名小諸大乘經通該三教俱
0036b24: 名大而取諸大乘經部中尊極就圓而論故說一
0036c01: 印者非。
0036c02: 二空
0036c03: 玅玄八二十三文句八三十二玅樂九五止觀五四十別行玄
0036c04: 記上十五如類集節。
0036c05: 一切諸法不出名之與實若直執名實之境故名
0036c06: 生法二有若別執名實之境屬自生等故名性相
0036c07: 二有若直破所執生法之境名生法二空若於生
0036c08: 法之境別破能執四性情計名性相二空舉要言
0036c09: 之所執法體是同能空觀法是同所顯理性亦是
0036c10: 同但破直執生法之情名生法空破生法境上計
0036c11: 四性等執名性相空然此異者佛世宜聞生法
0036c12: 空作生法說如光明等宜聞性相空作性相說如
0036c13: 涅槃等也問如來赴機明兩二空名義不同法智
0036c14: 何云觀性相二空破生法二執顯真俗二諦則成
0036c15: 觀性相而破生法耶曰一家觀法非法智不明今
0036c16: 委陳之佛世隨機各說滅後入道備推也何者
0036c17: 良由佛世根利赴機宜樂隨說一種即便悟入不
0036c18: 假備論佛滅度後機緣既鈍直聞生法略聞性相
0036c19: 不能悟入是故龍樹造中觀論於生於法廣推性
0036c20: 相令悟空寂如論云佛滅度後人根轉鈍深著諸
0036c21: 法十二因緣五陰入界為決定相聞大乘法說畢
0036c22: 竟空生種種過龍樹為是造此中論則陰界入是
0036c23: 生法境於此生法境上推破性相也大師得此意
0036c24: 故於玅玄生法文後便引古師性相之說及止觀
0037a01: 五四十破見假推性相空後結云此性相中求陰入
0037a02: 界不可得即是法空性相中求我人知見不可得
0037a03: 名眾生空又破思假推性相空後亦結云四句無
0037a04: 欲亦無於四如此觀時即應得入成生法二空六二
0037a05: 以至文句釋安樂行名生法空玅樂即以性相而
0037a06: 解洎淨名玄光明疏於生法中並推性相光明記
0037a07: 云但於假實三毒六緣委破四性類示二空四廿五
0037a08: 是知四明得龍樹天台荊溪諸文末代入道須推
0037a09: 性相而破生法之意故於別行玄記明判云此由
0037a10: 大乘觀性相二空破生法二執顯真俗二諦指如
0037a11: 大本即玅記九五釋生法空引淨名玄性相為證也
0037a12: 問性相二空為局衍門為通小教若局衍門何故
0037a13: 輔行三下十一佛令須聞常證果即別圓意兼於藏
0037a14: 通是故諸教皆離性執故此破性雖在衍門是故
0037a15: 四教亦可通用輔行二上二十三但離性相成聲聞通
0037a16: 空等耶若通小教何云觀所生心與前不別能觀
0037a17: 觀智即空為異何以即空四性推撿略記中下十五既
0037a18: 俱無常即破常倒不假更用自他等名故四句推
0037a19: 唯在衍門耶曰有通有別通則四教俱用別則唯
0037a20: 在衍門以中論觀法斥小故也然雖三藏觀性相
0037a21: 空但只成析空觀耳自通已巳去故曰能觀觀智即
0037a22: 空為異例如中道實相之名尚通於小何隔性相
0037a23: 二空之名耶問性相為局滅後為通佛世若通何
0037a24: 故玅樂八二十七然中論觀法被末代鈍根佛世當
0037b01: 機何勞設此耶若局而光明法華涅槃大品皆有
0037b02: 性相觀文何耶曰機有利鈍說有廣略中論廣說
0037b03: 則局滅後非謂略說亦局也以由佛世機利略說
0037b04: 即悟故輔行五下十七云今依中論廣觀之法正被末
0037b05: 代之人問四句亦通相空耶且相破能空空但是
0037b06: 一云何有四曰性空之觀唯一以破四計故成四
0037b07: 句相空亦一隨破四不亦成四句也須知用時唯
0037b08: 修一空頓亡性相二四句計但示性相前後說耳
0037b09: 故止觀云四句推性不見性是世諦破性亦名性
0037b10: 空四句推名不見名是真諦破假亦名相空又云
0037b11: 四性撿不得即是性空四句推不得即是相空輔
0037b12: 行解云空非前後二諦同時為破性相前後說耳
0037b14: 之謂也問生法性相既俱名空合對真諦何故玅
0037b15: 樂云真諦即法空俗諦即生空淨名玄世諦破性
0037b16: 真諦破相耶曰別圓明生法性相俱通三諦今從
0037b17: 二諦法相言之據俗諦法體本無眾生自他等執
0037b18: 故云俗諦即生空世諦破性也據真諦亡泯本無
0037b19: 五陰無性之執故云真諦即法空真諦破性也又
0037b20: 復應知生空對性法空對相且從義便直爾對之
0037b21: 若欲委明生法各有性相如云性相中求我人知
0037b22: 見不可得即生空等也若爾則真諦即法空了因
0037b23: 也俗諦即生空緣因也何故玅玄反云得人空成
0037b24: 真諦智得法空成俗諦智燄耶別行玄云觀人
0037c01: 空即是了因種觀法空是緣因種耶曰法相不同
0037c02: 隨文對當用與有異不可一準問性相二空散出
0037c03: 經論輔行判云諸經論中是例甚眾三下十何故玅
0037c04: 樂若不了今家依於智論中論等準理準義立此
0037c05: 二空諸無可準耶又準理準義二相云何既等餘
0037c06: 經論何云諸無可準曰準理者實相理也準義者
0037c07: 修觀義也以經中只一無性之言大師準此實相
0037c08: 必無四性無相性故作二空釋又準修觀義纔忘
0037c09: 情計必能所俱忘故作二空釋而此釋經依二
0037c10: 論也故知經中一無性言等文荊溪分明結示修
0037c11: 性而為義理請細詳之今家廣明性相專依龍樹
0037c12: 祖承性宗乃對相宗以說故云諸無可準非用法
0037c13: 相者之所逮也非謂不準諸經論矣問性空自是
0037c14: 空觀玅玄七五何對三觀云即假故無自性即空故
0037c15: 無他性即中故無共性雙照故無無因性耶曰此
0037c16: 以圓融三觀破執四性對所破義便亦是總
0037c17: 用三觀破四性也問推破性相本是空觀玅宗何
0037c18: 故於假觀云諸法諸門破性破相一一對治無不
0037c19: 諳練是名識藥耶曰自行化他不同今明菩薩出
0037c20: 假用法藥治眾生情執故在假觀也問淨名疏云
0037c21: 二乘斷欲見諦得入涅槃此但空有我不能空我
0037c22: 所何故輔行六上十二小乘空我所名法空空於我人
0037c23: 名眾生空耶曰二乘自說具二空以大斥小則大
0037c24: 空涅槃之法小住涅槃故未空法也又文句八三十
0038a01: 二生法二忍即生法二空者自釋住忍辱地名生
0038a02: 忍又復於法無所行名法忍正以眾生實法明之
0038a03: 不可以諸文約情無情為妨問生法之名光明中
0038a04: 以眾生五陰而分釋籤以見思兩惑而分玅樂以
0038a05: 真俗而分淨名疏以生死涅槃而分輔行以我我
0038a06: 所而分別行玄記以緣了二因而分諸文不同者
0038a07: 何也曰一從所破二從所顯皆是生法二空也若
0038a08: 光明釋籤淨名輔行從所破說若玅記別行乃
0038a09: 從所顯說以此收之罄無不盡夫二空之說莫非
0038a10: 添削北峰講下所聞若廣智而下諸師云云辨是
0038a11: 與非予病未暇也。
0038a12: 別教縱橫
0038a13: 玅玄九四法身本有般若修成解脫始滿不但果德縱
0038a14: 成因亦局限。
0038a15: 釋籤九十二三德縱橫如止觀第三中。
0038a16: 文句二三十今明別家因時三法縱橫果時三法亦縱
0038a17: 橫。
0038a18: 玅樂三四約別破中云縱橫者具如止觀第三所引。
0038a19: 文句九十九若但性德二如來者是橫但修得三如來
0038a20: 者是縱先法次報後應亦是縱。
0038a21: 玅樂九二十七言修縱性橫者非圓玅也性德之名名
0038a22: 通別教別教雖有性德之語三皆在性而不互融故
0038a23: 成別義若三皆在修前後而得道理成縱具如止觀
0038a24: 第三及記。
0038b01: 止觀三五諸大乘師說法身是正體有佛無佛本自有
0038b02: 之非適今也了因般若無累解脫此二當有隔生跨
0038b03: 世彌淨穢此字義縱也又言三德無前後一體具
0038b04: 足以體從義而有三異乃體橫而義縱耳又言體
0038b05: 義俱不殊而有隱顯之異俱不異未免橫隱顯異未
0038b06: 免縱。
0038b07: 輔行三上十一法身是正體等者法身本有是故居初二
0038b08: 德當有是故居次於二德中般若必居無累之前故
0038b09: 成縱義云云次師云三德無前後等者初師體唯法
0038b10: 身此師體具三德雖具三德義同初師據體具邊復
0038b11: 不相冥故成橫義以本有故名為體橫從修德邊名
0038b12: 為義縱後師云體義俱不殊等者體之與義俱從本
0038b13: 有故云不殊據行證得復似前後故云隱顯法身一
0038b14: 德在纏為隱出纏為顯餘之二德種子久居名之為
0038b15: 隱究竟果滿名之為顯三德俱有此之二義本有三
0038b16: 法俱名為橫俱有隱顯故俱名縱以隱顯故則有先
0038b17: 後故成縱也。
0038b18: 光明記一二十六別教行智理三次第資發修時縱也
0038b19: 法報應三果中齊顯證時橫也良由此教本有法身
0038b20: 為惑所覆故須別修緣了之功相資顯發復由此教
0038b21: 性具三法而不相收致使功成三身橫顯。
0038b22: 玅玄五三十四雖三點上下而無縱表裏而無橫一不
0038b23: 相混三不相離。
0038b24: 釋籤六二十上下是縱義雖一點在上不同點水之縱
0038c01: 三德亦爾雖法身本有不同別教為惑所覆表裏是
0038c02: 橫義雖二點居下不同列火之橫三德亦爾雖二德
0038c03: 修成不同別人理體具足而不相收。
0038c04: 玅宗上二十一問三德既是一本覺性由證顯發止是
0038c05: 故名為初發心住。
0038c06: 言縱橫者修縱而性橫不由即也在因在果皆
0038c07: 有修性是則因既修縱果亦修縱因既性橫果亦
0038c08: 性橫矣且修縱性橫詳玅宗意只為別人不知本
0038c09: 覺之性具染惡德是故染惡非二佛性別修緣了
0038c10: 顯本法身故成縱也亦為不知本覺之性具染惡
0038c11: 德不能全性起染惡修乃成理體橫具三法也因
0038c12: 果各縱橫者如光明記智行理三相資顯發此修
0038c13: 因縱也如玅玄法身本有般若修成解脫始滿此
0038c14: 果縱也亦以此教性中三法互不相收此因橫也
0038c15: 法報應三果上齊顯此證果橫也須知別教因之
0038c16: 與果所論三法次第即縱義各異即橫義故玅玄
0038c17: 五二十五資成在前觀照居次真性在後此三豎別
0038c18: 縱非大乘此三並異橫非大乘然既性具三法而
0038c19: 文多云別修緣了莊嚴本有何謂也曰性具三法
0038c20: 橫義也別修緣了莊嚴法身縱義也不可以縱難
0038c21: 橫但諸教文或果云縱或因云橫或因果云縱
0038c22: 偏言之耳有云修性各縱橫者非也圓教反是。
0038c23: 懺重
0038c24: 玅玄九十五然小乘戒藏不許懺重修多羅藏使犯重
0039a01: 人念佛身佛身者念空也。
0039a02: 百錄一九夫四重五逆佛海死屍依小乘經如斷多羅
0039a03: 樹畢竟不生無懺悔處依大乘經聽許洗浣如枯
0039a04: 生果如死者還生雖有此法要須志心。
0039a05: 治禪病經宋沮渠京聲譯思字函犯突吉羅乃至波羅夷云云
0039a06: 心懷慚愧懺悔諸罪為僧執事作諸苦役掃廁擔糞
0039a07: 經八百日云云爾時律師復應以律撿問此人復教
0039a08: 誦戒經八百遍然後方與如淨比丘得無有異。
0039a09: 禪門二五初明作法懺悔者以作善事反惡事故故名
0039a10: 懺悔如毗尼中一向用此法滅罪何以故如懺第二
0039a11: 篇乃至下三篇並是作法此事易知義如律中廣明
0039a12: 但未明懺悔四重法別有最玅初教經出懺悔四重
0039a13: 法彼經云當請三十清淨比丘僧於大眾中犯罪比
0039a14: 丘當自發露僧為作羯磨成就又於三寶前作諸行
0039a15: 法及誦戒千遍即得清淨亦云令取得相為證而說
0039a16: 滅罪清淨當知律中雖不出經中有此羯磨明文作
0039a17: 法相貌如彼經中廣說。
0039a19: 犯一生絕分道猶尚可奈生報何如僧祇中捨此身
0039a20: 已巳來報即墮阿毗脂獄如罪福經隨犯一重則九百
0039a22: 懺佛教亦開良由眾生信法未久懷毒著妄不思來
0039a23: 苦故迷造重後發勝心悔過前失亦令學戒預入僧
0039a24: 儔諸律名為學悔沙彌也。
0039b01: 事鈔中四十六四分云若比丘及尼犯波羅夷已巳都無覆
0039b02: 藏心令如法懺悔母論云與白四悔法已巳明得法名清
0039b03: 淨持戒示復本但此一身不得超生離死顯無勝用然障不
0039b04: 入地獄明障來苦。
0039b05: 問小乘經藏為許懺重不許懺重許則有違百錄
0039b06: 之文不則又違玅玄禪病及禪門引初教之文於
0039b07: 斯二者云何曰準諸文小乘經藏許懺四重若百
0039b08: 錄文者以二義釋之一通指律藏名之為經如輔
0039b09: 行五上一云修多羅之名名該三藏則百錄通指律
0039b10: 藏名經止觀云若犯事中輕過律中皆有懺法若
0039b11: 犯重罪小乘無懺法以此則知小無懺者但是指
0039b12: 律爾二大小抑揚不妨指於小經百錄意云小乘
0039b13: 經藏雖有懺重而觀拙功微重罪難滅不若方等
0039b14: 中道王滅罪速疾專為四眾除滅重罪令人欽
0039b15: 慕勤修大乘故抑小經無於懺悔獨揚大教有滅
0039b16: 罪方故云若依大乘聽許洗浣等也又問小乘律
0039b17: 藏許懺重不許則玅玄禪門皆謂小無懺重況輔
0039b18: 行云小無懺重之說仍成重罪未亡不則何故律
0039b19: 中業疏事鈔皆有六聚五篇第一白四羯磨懺夷
0039b20: 罪耶曰小乘諸律有懺夷罪而今家諸文云無者
0039b21: 以由明懺正為修觀入道所以先懺障道重罪而
0039b22: 律藏雖云懺重性罪不滅仍障聖果還同不懺如
0039b23: 四明記中說又資持記中四下六問世中皆云小無懺
0039b24: 重之文今諸律中云何開懺答律開懺者為同財
0039c01: 法及障來報若望體壞無任僧用不復本位猶同
0039c02: 不懺故云無耳非謂不許懺也文是知律雖開懺
0039c03: 但同學悔沙彌既戒毀壞不任僧用故云無懺重
0039c04: 耳若爾開懺何益曰資持記同上問云既不足數
0039c05: 開懺何為答若不求懺財法兩亡僧須滅擯由懺
0039c06: 淨故得入僧中但不足數又復能除獄報九百二
0039c07: 十一億六十千歲地獄之苦頓然清淨豈非益耶
0039c08: 有云小乘經藏無懺重者且約事說玅玄諸文許
0039c09: 有者約理而論有云經藏許懺者是方等中藏教
0039c10: 小乘若荊溪云小無者自說鹿苑小乘也有云小
0039c11: 乘無者且約作法若取相無生則通取懺重如光
0039c12: 明疏記今總問之且初教經三十僧中羯磨成就
0039c13: 復本清淨豈非事耶豈非鹿苑藏耶豈非作法耶
0039c14: 有云化制不同經是化教故懺律是制教故不懺
0039c15: 今問業疏事鈔引四分僧祇皆化教經耶有云荊
0039c16: 溪自云小無懺重南山自依成實乃分通大乘故
0039c17: 諸律文明懺重也今問四分成實縱是分通僧祇
0039c18: 母論亦分通耶。
0039c19: 三藏教名
0039c20: 釋籤十七他云三藏通大小何為但屬小今明如法華
0039c21: 云貪著小乘三藏學者又大論中處處以三藏對衍
0039c22: 而辨大小故準此文以三藏為小若通論者小衍二
0039c23: 門俱有三藏自是通途非別意也若唯通途如何消
0039c24: 通法華大論具如四教本中廣明。
0040a01: 大論空字函百卷末復次佛在世時無有三藏名但有持修
0040a02: 多羅比丘持毗尼比丘持摩多羅迦比丘。
0040a03: 四教義一一一釋三藏教名者此教明因緣生滅四聖
0040a04: 諦理正教小乘傍化菩薩所言三藏教者一修多羅
0040a05: 藏二毗尼藏三阿毗曇藏一修多羅藏者云云然多翻
0040a06: 云法本出世善法言教之本故云法本即是四阿含
0040a07: 經也二毗尼藏者毗尼此翻為滅佛說作無作戒能
0040a08: 滅身口之惡是故云滅即八十誦律也三阿毗曇藏
0040a09: 者此翻云無比法聖人智慧分別法義也故云無比
0040a10: 法若佛自分別法義若佛弟子分別法義皆名阿毗
0040a11: 曇也然此三法通名藏者以含藏為義云云阿含即
0040a12: 是定藏四阿含多明修行法也毗尼即是戒藏正明
0040a13: 因事制戒防止身口之惡法也阿毗曇即是慧藏分
0040a14: 別無漏慧法不可比也此之三藏的屬小乘故法華
0040a15: 云貪著小乘三藏學者問曰如此對當義理可然而
0040a16: 名乖詮次答曰說時非行時起教之次阿含為先修
0040a17: 行之初木叉為首云云。
0040a18: 翻譯名義云俱舍或云比吒或云摘迦此翻為藏
0040a19: 問法華既云三藏學者大論何云佛在世時無三
0040a20: 藏名答佛滅度後阿難結集修多羅藏優波離結
0040a21: 集毗柰耶藏迦葉結集阿毗曇藏是則法華梵本
0040a22: 恐無此名多是譯師加三藏名顯小乘教余謂俱
0040a23: 舍二字既翻為藏則藏之一字是華言明矣故知
0040a24: 凡言修多羅藏等乃滅後譯師以華梵合標也不
0040b01: 然豈可佛世有華言耶大論所以云無者此也。
0040b02: 性相二宗
0040b03: 玅玄十三所謂南三北七。
0040b04: 籤十六南謂南朝即京江之南北謂北朝河北也自宋
0040b05: 朝已巳來三論相承其師非一並稟羅什但年代淹久
0040b06: 文疏零落至齊朝已巳來玄綱殆絕江南盛弘成實河
0040b07: 北偏尚毗曇云云近代相傳以天台義指為南宗者
0040b08: 非也自是山門一家相承是故難則南北俱破取則
0040b09: 南北俱存云云。
0040b10: 玅玄三二十如此破會深廣莫以中論相比。
0040b11: 籤四十五如此破會莫以中論相比者依向所說豈比
0040b12: 中論末代通經雖兼別含通豈能委明二十一種單
0040b13: 複開合適時破會逗物之玅結撮始終耶問一家所
0040b14: 承本宗龍樹今此何以反斥本宗答本承觀法不承
0040b15: 論所破勢論意唯以四句觀法破大小執令末代行
0040b16: 者歸心有由若部意所立功歸於此若論破會者未
0040b17: 若法華故權實本遺偏廢近久遠聖旨於茲始存
0040b18: 故獲陀羅尼由三昧之力師資之宗宛如符契。
0040b19: 淨名疏六三十一問龍樹學者何以用天親之義答是
0040b20: 二大士豈不同入不二法門今本為通佛教隨有所
0040b21: 關即用何得定執若分別界外結惑生死及諸行名
0040b22: 義當細尋天親若觀門遣蕩安心入道何過龍樹云云
0040b23: 若不取地攝相映望者他或謂非義理多端強說。
0040b24: 裕八八荊溪云此問意者由用有後生死等言是攝
0040c01: 師義是故且推以屬天親玄義云無著造攝大乘論
0040c02: 無著即天親之兄俱是五性宗然法相之盛在乎天
0040c03: 親故云天親義也云云同入不二法門者所證玅理
0040c04: 一體無殊四悉隨機立宗兩異龍樹承於文殊明一
0040c05: 切眾生悉有佛性名一性宗天親承於彌勒說三無
0040c06: 二有名五性宗三無者闡提及定性二乘俱無佛性
0040c07: 不得作佛二有者不定及菩薩俱有佛性未來成佛
0040c08: 故西方此土人到于今有兩宗之異云云一家所用
0040c09: 龍樹為宗二宗擅美共顯佛經若分別等者世以天
0040c10: 親為法相宗龍樹為法性宗其可知矣龍樹於佛滅
0040c11: 後五百年出天親九百年出云云地攝映望者地持
0040c12: 論是彌勒所造亦天親所宗也。
0040c13: 發軫鈔中二性相二宗原出西域那蘭陀寺有二大德
0040c14: 一名戒賢一名智光各化五百眾戒賢遠承彌勒無
0040c15: 著近踵法護難陀依深密等經瑜伽等論智光遠承
0040c16: 文殊龍樹近稟青目青辨依般若等經中觀等論。
0040c17: 荊溪行業記梁補闕佛滅度後十有三世有龍樹大士
0040c18: 始從文字廣第一義嗣其法者號法性宗。
0040c19: 或問賢首禪宗並宗法性與今何異竹庵曰天台
0040c20: 法性為宗談具得旨故四明尊者云只一具字彌
0040c21: 顯今宗也荊溪云固蔽理觀深微而以事相釋義
0040c22: 言弘斯典者遠矣者乃斥慈恩法華玄贊也又云
0040c23: 談法界者未窮斯玅致使惑果事而迷因理者斥
0040c24: 賢首也。
0041a01: 乞乳
0041a02: 淨名經上十八阿難白佛言世尊我不堪任詣彼問疾
0041a03: 所以者何憶念昔時世尊身小有疾當用牛乳我即
0041a04: 持詣大婆羅門家門下立。
0041a05: 疏五二十五弟子之儀侍省供待事不可虧是故詣門
0041a06: 而乞乳也。
0041a07: 疏一十六大論云阿難是佛得道夜生涅槃明佛成道
0041a08: 後過十二年方為給侍。
0041a09: 疏四十一身子是左面侍者以聲聞眾中名高德重內
0041a10: 外敬揖。
0041a11: 玅玄十十八然方等彈斥教在三藏之後被訶之時應
0041a12: 在十二年前何以得知皆追述昔訶驗是前事。
0041a13: 籤十二十二得果之後即有彈訶彈訶之時復云往昔
0041a14: 驗知並在十二年前。
0041a15: 文句二五阿難四月八日佛成道日生侍佛得二十五
0041a16: 年推此佛年五十五阿難年二十五佛時求侍。
0041a17: 善見毗婆沙律伯字函第五卷問曰是時大德阿難侍佛否
0041a18: 答曰侍如來從菩提樹下起二十年中侍佛者皆不
0041a19: 專一或時大德那和或大德那耆多或大德彌耆那
0041a20: 或大德優伽婆或大德沙伽多或大德須那訶多如
0041a21: 是諸大德隨意樂侍而來不樂而去或悉去時大德
0041a22: 阿難來侍。
0041a23: 乞乳緣具如釋籤十十引乳光經云云淨名疏云侍
0041a24: 省供待又云過十二年方為給侍二文言弟子服
0041b01: 勤執禮如此非般若別為侍者之比或問阿難七
0041b02: 歲出家還受具否云受有違二十之律否則央掘
0041b03: 經列阿難於十大弟子之末何也淨名第五疏須
0041b04: 陀那沙彌八歲論議而得受具未妨阿難。
0041b05: 
0041b06: 讀教記卷第六
