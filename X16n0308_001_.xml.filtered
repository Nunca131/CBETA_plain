0012a01: 
0012a02: No. 308-A
0012a03:  續夢始末
0012a04: 
0012a05: 余先註法華指掌。肇始於雍正二年甲辰。脫於
0012a06: 乾隆十一年丙寅。及欲就梓。苦力有未充不果。後
0012a07: 於辛未冬。荷蒙
0012a08: 和碩莊親王
0012a09: 奏放香界寺住持。閱明年。有空元等由岫雲來
0012a10: 參。請為過講楞嚴正脈。初講十門。即嫌其駮辨太
0012a11: 甚。且前後次第。與清涼大有徑庭。不合賢宗家法。
0012a12: 至題中繁言亂心。如洪闊等八義之類。亦私意之
0012a13: 所不取。因不揣鄙陋。為籤釋。學眾喜其易明。請
0012a14: 製新疏。於是研精竭思。三越寒暑。草本雖創。未及
0012a15: 再修。又蒙
0012a16: 莊親王。舉授僧錄司副印。兼經館供職。嗣是協
0012a17: 辦印務。對讀經。仍復募梓前疏。遂於是經新疏。
0012a18: 無遑問矣。癸未夏。館事少停。避暑山菴。即今三山
0012a19: 庵也。舊名家庵。歲久傾圮。不蔽風雨。拓其基而
0012a20: 新之。易以今名。督工之餘。為興懷二子。過講是經。
0012a21: 重訂新疏。甫一過又為二子。過講金剛般若。知無
0012a22: 著菩薩。昔於史多天。慈氏尊處。親授八十行偈。
0012a23: 於是有新眼疏經偈合釋之作。稿成之日。適萬壽
0012a24: 戒壇寺。度博公過訪。力任刊行。紀其事在乾隆
0012b01: 三十年也。三十一年丙戌。正印秀翁逝世。又蒙
0012b02: 莊親王。陞授僧錄司正印。未幾才不勝任。致干舊
0012b03: 疾。四支不仁。難以任事。無何乞假還山。靜心調養。
0012b04: 丁亥疾稍可。戊子取草本練覆。聊可自信。擬將募
0012b05: 梓旋蒙
0012b06: 總管僧道錄司
0012b07: 皇六子。諭令銷假復印。兼
0012b08: 奏放拈華寺住持。嗣是留興子在山庵謄清。偕懷
0012b09: 子隨拈華校字。陸續募資。料理壽棗。庚寅奉
0012b10: 旨照例於
0012b11: 圓明園佛樓行走。三十六年辛卯。恭逢
0012b12: 皇太后萬壽盛典
0012b13: 賜紫於皇壇供事。自惟理以貧子出家。何當際斯
0012b14: 隆恩。深生愧慚。無能仰報。訖今乾隆四十一年丙申。
0012b15: 刊刻工竣。辭印潛修。祝延
0012b16: 聖壽答報
0012b17: 國恩。了此餘年。實所願也。余先於法華指掌編敘始
0012b18: 末有云。二十餘年。自視若夢期也。住此住彼。迴想
0012b19: 若夢中人也。幾踰四十萬言。皆夢中寱語。其間或
0012b20: 逆或順。皆夢中境界。即今編序始末。依然夢中說
0012b21: 夢。然既云夢中說夢。則是一夢猶未醒耳。今又以
0012b22: 二十餘年之工。製斯楞嚴新疏。豈不是一夢未醒。
0012b23: 又續一夢也。且思如來說法四十九年。尚不曾道
0012b24: 著一字。況是經是疏。不足六十萬言。又豈能道著
0012c01: 一字乎。伏望後之讀是經閱是疏者。幸勿於中說
0012c02: 是說非。又作實法會也。
0012c03: 
0012c04: 乾隆四十一年歲次丙申僧自恣日
0012c05: 賜紫沙門賢宗後學通理謹識
0012c06: 
0012c07: 
0012c08: 
0012c09: 
0012c10: 
0012c11: 
0012c12: 閱疏凡例
0012c13: 一是經流傳震旦。疏記論解甚夥。採金集玉。誠讓會
0012c14: 解。辨脈尋源。無偕交光。今為接引初機。漸入堂奧。
0012c15: 異彼舊說。恐駭新聞。宜強周覽。勿輕間然。
0012c16: 一是疏自名指掌。取其明而且易。不避訓詁。或涉繁
0012c17: 蔓。智果超方。以任捨繁從要。立尚扶壁。且須由粗
0012c18: 入微。勿嫌摘葉尋枝。莫便掛一漏十。
0012c19: 一通理資愧學知。智無兼人。未能扣高明。博覽古
0012c20: 著。疏中一言一句。多自胸襟流出。不善他文。未敢
0012c21: 入。非有揀棄。勿強是非。
0012c22: 一全經脈絡。有綱有目。目中復有綱目。如世祖父子
0012c23: 孫。展轉相生。曾無少紊。若綱之與綱。目之與目。則
0012c24: 如兄弟相次。先後適宜。依此分科。自有層次。楞嚴
0013a01: 正脈。頗得此訣。今疏倣之。但交師分析過甚。多於
0013a02: 應續反斷。初學不察。致義失貫。今疏別之。
0013a03: 一是疏為避繁分。間有一科之中。含攝三二意者。若
0013a04: 不眉目。莫決斷連。因於本文用○斷之。至疏中各
0013a05: 標其意。如起首則曰初某意。釋竟又曰某某下某
0013a06: 意等。庶不至繁分而節旨判然。
0013a07: 一古疏隨文科目。多不俱提。如一科分三。但標初科。
0013a08: 即復曲分。或入文。殊令初學艱於檢對。今遵彌陀
0013a09: 疏鈔科式。分已巳俱標。標已巳取次會文。疏訖仍結某
0013a10: 某科竟。若相鄰甚近者則不復結。為便觀覽。不至
0013a11: 翻前揭後。
0013a12: 一楞嚴正脈。交師用甲乙等字以別科目層次。伯亭
0013a13: 老人。亦多承用。今疏全標科目。且疏竟仍結。前後
0013a14: 次第。顯然可見。故不更置甲乙等字。
0013a15: 一一音圓被。異解各呈。杵臼繩箕。共說象身之似。鵠
0013a16: 雪貝稻。孰明乳色之真。因枝尋本。各選其由。入道
0013a17: 從緣。不一而足。勿謂本疏多事。有礙此經廣傳。
0013a18: 一古德著疏。間有與私意相符者。亦微有採掇。若全
0013a19: 用其語。則標以名字。如言正脈云等。若少有更換。
0013a20: 則標唯義取。如言正脈義云等。蓋不敢掩古之善
0013a21: 也。
0013a22: 一金並列。玉石互陳。具眼者自能辨識。不在抑揚。
0013a23: 按正脈立義雖精。駮古太甚。致令後學。一味在是
0013a24: 非裏卜度。不知向關節處跟尋。迷本昧源。其失非
0013b01: 細。故今疏惟竊取其義。而執戈欲之詞不敢
0013b02: 用。又正脈於難處過詳。於易處過略。唯逗利智。不
0013b03: 接鈍根。今疏於難處不過指授分明。於易處亦必
0013b04: 略用敷演。為令三根俱被。利鈍咸宜。
0013b05: 
0013b06: 
0013b07: 
0013b08: 
0013b09: No. 308
0013b10: 楞嚴經指掌疏卷一
0013b11: 
0013b12: 京都拈華寺賢宗後學達天通理敬述
0013b13: 嗣法門人興宗祖旺謄清懷仁祖毓較字
0013b14: 第九總釋名題者。謂名者實之賓。題者經之綱。一
0013b15: 經大義。萃在名題。故言總釋。謂總釋一經大義於
0013b16: 名題中也。又名謂能譯人名。題謂所譯經題。而言
0013b17: 總釋者。謂人名經題以總釋之也。即分為二。
0013b18: 一經題二譯人。初。
0013b19: 大佛頂如來密因修證了義諸菩薩萬行首楞嚴經
0013b20: 卷第一
0013b21: 釋此經題。略作五義。一先會五名。二正釋現題。三
0013b22: 略備古法。四重申西名。五附釋卷次。初。
0013b23: 按經中佛自所說。有五種題名。一曰大佛頂悉怛
0013b24: 多般怛羅無上寶印。十方如來清淨海眼。正脈云。境智為
0013c01: 名。謂大等是境。十方下屬智二曰救護親因。度脫阿難。及此會
0013c02: 中性比丘尼。得菩提心。入知海。正脈云。機益為名。謂阿難性尼
0013c03: 為機。得菩提等是益三曰如來密因。修證了義。正脈云。性修為名。以如來
0013c04: 密因屬性具。修證了義屬修得四曰大方廣妙蓮華王。十方佛母
0013c05: 陀羅尼。正脈云。要妙為名。蓋上七字為顯為最妙。下八字為密為最要五曰灌
0013c06: 頂章句。諸菩薩萬行首楞嚴。正脈云。因果為名。以菩薩萬行為因。首楞
0013c07: 嚴即果也今此題者。於五名中略取十九字。擇要該廣。
0013c08: 次第攝經。乃結集者善巧所成。二正釋現題四。
0013c09: 一指法宗體。即大之一字也。所言大者。即眾生心。
0013c10: 是心則攝一切世間出世間法。故稱為大。在華嚴
0013c11: 即一真法界。而一真法界。該四法界。統攝乎因因
0013c12: 果果。無量妙門。無邊妙義。不其大乎。諸經或目為
0013c13: 實相。或目為佛性。或目為圓覺。或目為真如等。其
0013c14: 實皆一心也。在本經即如來藏心。而如來藏心。非
0013c15: 一切法。一切法莫能收攝。即一切法。一切法莫能
0013c16: 逃遁。離即離非。是即非即。言語道斷。心行處滅。不
0013c17: 得已巳強名為大。非對小言大。以對小言大。則大有
0013c18: 分限。非真大故。亦非先小後大。以先小後大。則大
0013c19: 有始終。非本大故。是知此大。十方無盡。三際莫窮。
0013c20: 在迷為如來密因。在悟為修證了義。在因為菩薩
0013c21: 萬行。在果為首楞嚴王。一經要妙。不出此宗。十界
0013c22: 紐樞。無踰茲體。以之冠首。良有以焉。
0013c23: 二顯法勝妙。即佛頂二字。所言佛頂者。即肉髻相
0013c24: 上無見頂也。肉髻相。為三十二相之一。在青螺紺
0014a01: 髮正中。如春山吐日。而頂不可見。如佛初降生。嵐
0014a02: 毗尼林神。為佛乳母。捧持諦觀。不見其頂。又佛成
0014a03: 道後。遊波羅奈。東方應持菩薩。欲窮佛頂。上歷沙
0014a04: 界。終不能見。乃八十隨好之一。無見頂好也。用斯
0014a05: 顯法者。略有二義。一佛頂最勝無上。顯此法最勝。
0014a06: 依之修習。直趣無上菩提故。二佛頂最妙無見。顯
0014a07: 此法至妙。唯佛究盡。一切所不能了故。又上但顯
0014a08: 大。此復顯其勝妙。蓋直指法體為大為佛頂耳。又
0014a09: 佛頂亦可作喻。但不如直指之為親也。
0014a10: 三別出義相曲分四。
0014a11: 一正因密熏。即如來密因句也。如來者。十號之一。
0014a12: 倣同先德號。釋有二義。一隨相釋。謂佛佛道同。後
0014a13: 佛出世。宛同先佛再來。故名如來。二入理釋。隨教
0014a14: 淺深。難盡多種。今據終實。謂如為本覺。來為始覺。
0014a15: 始覺究竟。即同本故。亦倣同先德義也。對下菩薩。
0014a16: 即是果人。乃諸菩薩道後之號。密因者。即正因佛
0014a17: 性。眾生等有。迷而不知。雖迷而不知。由內熏力故。
0014a18: 遇緣信發。究竟可以成佛。正以可成佛故。名如來
0014a19: 因。在迷不知故。復名為密。又因稱如來。復名為密
0014a20: 者。為遣兩種人過。一如來二字。遣小教二乘。抱迷
0014a21: 絕分之過。以彼不達即心即佛。自甘絕分。一向沈
0014a22: 空。今聞因即如來。頓然夢覺醉醒。迴小向大。成佛
0014a23: 有分。二密之一字。遣圓教狂慧廢置進修之過。以
0014a24: 彼纔信自心。便謂是佛。一向廢修。今聞但是密具。
0014b01: 自知非是已巳成。從性起修。冀果方能。然此即是二
0014b02: 根本中真本。所謂識精元明。能生諸緣。緣所遺者。
0014b03: 至文中十番顯見。且從眼根指出。以一例五。六根
0014b04: 皆具。若擴而充之。不唯近具根中。實為遠該萬法。
0014b05: 迨後會四科。融七大。明生續之因。示圓融之故。全
0014b06: 彰三藏。不離一心。如來密因之旨。顯發無餘蘊矣。
0014b07: 經文首從請定。至四卷前半。身意輕安。得未曾有。
0014b08: 如來重重開示。令修奢摩。當機方以信順。四分中
0014b09: 開示奢摩成信分。義齊於此。二了因顯發。即修
0014b10: 證了義句也。因信起觀曰修。蓋即以觀行為修。非
0014b11: 歷事造修也。由行成解曰證。蓋即以解悟為證。非
0014b12: 歷位取證也。良以圓頓行人。信時即兼解悟。解時
0014b13: 已巳有證入。故前分末即許阿難等心悟實相。而此
0014b14: 段即云修證了義。其實前方是信。此方是解。蓋以
0014b15: 行布不礙圓融。取勝為言。然謂之了義者。有二義。
0014b16: 一者了悟前義。二者了無餘義。了悟前義者。由前
0014b17: 段當機信順。雖知有如來密因。猶未能現量體悟。
0014b18: 故自喻云。我今猶如旅泊之人。忽蒙天王賜與華
0014b19: 屋。雖獲大宅。要因門入。請觀門。求悟入也如是如來為之
0014b20: 分門以定二義。驗證以釋二疑。綰巾以示倫次。冥
0014b21: 授以選本根。蓋即令其以耳門三昧。修習證入。了
0014b22: 悟前段。如來密因義也。了無餘義者。謂耳根圓通。
0014b23: 超二十四聖而獨妙。依此修證。則因該果海。果徹
0014b24: 因源。一修一切修。一證一切證。了無餘義可修可
0014c01: 證。至下菩薩萬行。亦不過圓融中略示行布之義。
0014c02: 經文義分兩段。首從四卷後半。請華屋之門。至六
0014c03: 卷中十恒沙眾。皆得本心。遠塵離垢。獲法眼淨等。
0014c04: 為開示理觀。次從六卷後半請安立道場。至七卷
0014c05: 中頂光說。顯示利益。兩眾願護等。為開示事儀。
0014c06: 總為令修三摩。四分中開示三摩成解分。義齊於
0014c07: 此。三緣因助修。即諸菩薩萬行句也。菩薩略梵
0014c08: 語。具云菩提薩埵。此云覺有情。釋有三義。一約自
0014c09: 利。謂覺雖分證。尚有情識故。二約利他。謂覺彼有
0014c10: 情。令他同己巳故。三約兩利。謂上求大覺。下化有情
0014c11: 故。對上如來。即是因人。乃如來道前之號。而言諸
0014c12: 者。通指禪那中分證諸聖。五十五位之數。歷位所
0014c13: 修。行應無量。如十信全根力而植佛種。十住生佛
0014c14: 家而成佛子。十行廣六度而行佛事。十迴向迴佛
0014c15: 事而向佛心。四加行泯心佛而滅數量。十地契真
0014c16: 如而覆涅槃。等覺齊佛際而破生相。一具一切。主
0014c17: 伴重重。緣起無礙。猶如帝網。今言萬明多。非局定
0014c18: 數也。準前釋了義云。一修一切修。一證一切證。了
0014c19: 無餘義。可修可證。今又言萬行者。良以行布既不
0014c20: 礙於圓融。圓融又何嫌於行布。前為推重初心。解
0014c21: 時即言證入。令知理由頓悟。此為對治狂慧。悟後
0014c22: 仍分階差。令知事必漸修。但悟後之修。無勞肯綮。
0014c23: 如彼鵬飛萬里。培風於未徙之先。龍驟千江。奮力
0014c24: 在將行之際。是知圓頓行人。功業惟在初心。乾慧
0015a01: 以後。即屬任運流入。故後識陰文云。從互用中能
0015a02: 入菩薩金剛乾慧。於是乃超十信十住十行十迴
0015a03: 向四加行十地等覺圓明入於如來妙莊嚴海。然
0015a04: 既曰超入。自非蟻山蠖樹可比。蟻子登山。尺蠖上樹。皆用力難到者
0015a05: 經文自七卷後半。阿難請位。至八卷結示五名。中
0015a06: 間歷談位行。皆為令修禪那。四分中開示禪那成
0015a07: 行分。義齊於此。四妙果究證。即首楞嚴三字也。
0015a08: 梵語首楞嚴。涅槃經佛自釋云。首楞者。名一切事
0015a09: 畢竟。嚴者名堅。一切畢竟而得堅固。名首楞嚴。古
0015a10: 德依此。遂明其為徹法底源。不動不壞。據古德意。
0015a11: 言一切事畢竟者。即是窮徹諸法根底本源。如法
0015a12: 華究竟諸法實相之義。或有翻為健相三昧者。亦
0015a13: 以能究竟諸法實相故也。而得堅固者。謂事到畢
0015a14: 竟。即性常住。故即明其為不動不壞。以既能窮徹
0015a15: 諸法根底本源。法法無非實相。求於去來生滅了
0015a16: 不可得。有何動壞。如法華所謂世間相常住是也。
0015a17: 承上即是歷前諸位。修練治習。至斯乃窮徹諸法。
0015a18: 根底本源。不動不壞。證一切智。而成常住果矣。若
0015a19: 以本經現文釋之。與上稍異。謂凡一切事畢竟堅
0015a20: 固。即名首楞嚴。故古德亦有直翻為究竟堅固者。
0015a21: 良以如來密因。久淪七趣。修證了義。動招五魔。菩
0015a22: 薩萬行。多緣理障。由是如來精研七趣。而明其原
0015a23: 無。詳辨五魔。而教以預識。重明五陰。而示以漸修。
0015a24: 知此則七趣不淪。五魔不擾。理障不蔽。奢摩三摩
0015b01: 禪那始終不壞。故直目之曰究竟堅固。所謂首楞
0015b02: 嚴是也。是知首楞嚴義。通乎前之三分。以從前三
0015b03: 離障得名。故初卷中阿難所請者。乃妙奢摩他。三
0015b04: 摩禪那。而如來所許者。乃首楞嚴王。經文自八卷
0015b05: 半請談七趣。至正宗分盡。無非令其成就乎此。四
0015b06: 分中當開示楞嚴成證分也。已巳上別出義相竟。
0015b07: 四結示詮體。即經之一字也。華梵名義。略見於藏
0015b08: 乘分攝門中。雜心論出五義。一涌泉。義味無盡故。
0015b09: 二出生。出生諸法故。三顯示。顯示教理故。四繩墨。
0015b10: 辨析邪正故。五結鬘。結成文相故。佛地論有二義。
0015b11: 一貫穿。謂貫穿所說法義。二攝持。謂攝持所化眾
0015b12: 生。此方訓釋有四義。一常。三世不易故。二法。十方
0015b13: 同遵故。昭明太子意也。三徑。修行徑路故。四典。攝
0015b14: 生定典故。隱士劉意也。此屬能詮。以大佛頂等
0015b15: 是所詮故。通收聲名句文。故為體也。已巳上正釋現
0015b16: 題竟。三略備古法二。
0015b17: 一立題法。謂諸經立題。人法喻單複具足。例有七
0015b18: 種。一單人。如淨名。二單法。如涅槃。三單喻。如寶積。
0015b19: 四法喻複。如妙法蓮華。五人法複。如勝天王般若。
0015b20: 六人喻複。如佛說梵網。七具足三。如大方廣佛華
0015b21: 嚴。今例華嚴。謂佛頂亦可作喻。如來菩薩為人。餘
0015b22: 皆是法。然既法喻合明。足顯幽深。況是如來菩薩
0015b23: 境界。自非權小諸經可比。
0015b24: 二釋題法。正脈云。古式有二。一作對釋。二離合釋。
0015c01: 今作對有五。一法喻對。謂大字是法。佛頂是喻。二
0015c02: 體用對。謂大佛頂是體。如來密因等是用。以有生
0015c03: 信發解成行致果等用故。三性修對。謂如來密因
0015c04: 屬性。修證了義屬修。四因果對。謂萬行是因。楞嚴
0015c05: 為果。亦動靜對。可知。五通別對。謂經是通題。以修
0015c06: 多羅藏。皆名經故。上屬別題。以大佛頂等。非餘經
0015c07: 故。又諸經通五人說。故名為通。大佛頂等。局在佛
0015c08: 說。故名為別。離合亦五。一大字是法。約理故勝。
0015c09: 佛頂是喻。約相故劣。佛頂上加之字。依主釋也。二
0015c10: 如來密因屬性。修證了義屬修。兩別雙舉相違釋
0015c11: 也。下二句因果相違可知。三萬字是數。行字是體。
0015c12: 萬下加即字。體挾數量帶數釋也。四經字是體。如
0015c13: 來密因等是用。經上加即字。體持業用持業釋也。
0015c14: 五大佛頂等是經之所有。經上加非字。分取他名
0015c15: 有財釋也。近一釋。文不明顯。必欲作者。應云。大
0015c16: 佛頂等是修多羅藏。故稱為經。即居近強近
0015c17: 釋也。正脈云。此不廢古釋。略備參考。餘不悉。
0015c18: 四重申西名。謂此經。亦名中印土那爛陀大道場
0015c19: 經。於灌頂部錄出別行。釋曰此別行題目也。印土
0015c20: 即是天竺。於下譯人中釋。那爛陀。此云施無厭。西
0015c21: 域記云。此伽藍南。菴沒羅林有池。其龍名那爛陀。
0015c22: 據此乃是以龍名池。依池名伽藍。以其近彼池故。
0015c23: 佛滅度後。六帝緝興。園林紺宇。都建一門。主客萬
0015c24: 僧。住持高俊。印土名藍。無過此者。故以大道場稱
0016a01: 之。經依道場。故即以道場名經。灌頂部者。彼經五
0016a02: 部之一。此一部中。仍該多經。今此經者。乃於中錄
0016a03: 出。各別行持。尤見其為至精至要法也。
0016a04: 五附釋卷次。卷者。對舒而言。謂舒之以便誦持。卷
0016a05: 之以便供奉也。又古經書。多以軸為卷。今易制未
0016a06: 易其名耳。第謂次第。一者數之始也。此經文有十
0016a07: 卷。以次第論。此卷為始。故云第一。後卷次例知經題竟。
0016a08: 二譯人四。一主譯人。二譯語人。三證譯人。四筆
0016a09: 受人。初。
0016a10: 唐中天竺沙門般剌密諦譯
0016a11: 首言唐者。紀譯經時也。按譯經圖記。此經翻譯在
0016a12: 則天罷政。中宗嗣位。神龍元年時故。中天竺。標譯
0016a13: 人處也。灌頂云。天竺。或云乾竺乾豆身毒印度等。
0016a14: 皆梵音輕重耳。此云月。以其有聖賢繼軌。導凡
0016a15: 御物。如月照臨故。又以此大國。形諸小國。如星中
0016a16: 月故。或云三垂大海。北背雪山。北廣南狹。如半月
0016a17: 形故。地當閻浮中心。周九萬餘里。東西南北及中
0016a18: 皆名天竺。譯主乃中天竺人也。沙門者。釋子通稱。
0016a19: 此云勤息。謂勤修戒定慧。息滅貪瞋癡故。般剌密
0016a20: 諦者。譯主別名。此云極量。謂自行化他。皆極盡其
0016a21: 量故。或云到彼岸。或云成辦究竟。皆極盡其量之
0016a22: 義。末言譯者。紀譯經之事也。譯謂翻易。謂翻易西
0016a23: 梵之語。而為東華語故。正脈云。特科為主譯者。以
0016a24: 此經未來。盛名先至。天台西向拜求。一十八年。竟
0016b01: 未諧願。彼國禁為國寶。師潛匿航海來。於唐中
0016b02: 宗初年。達廣州。適遇房相。請於制止寺譯成。速回
0016b03: 以解責邊之難。國王因師潛過。罪責守邊官吏故也夫大師冒禁艱
0016b04: 苦。志益此方。且具通方智辯。總統譯場。雖功成身
0016b05: 退。而名不可泯。故首標主譯。以重元勳也。
0016b06: 二譯語人。
0016b07: 烏萇國沙門彌伽釋迦譯語
0016b08: 烏萇。奘傳名烏仗那。唐言苑。阿輸迦王之苑囿也。
0016b09: 舊曰烏場。或烏茶。在北天竺境。彌伽釋迦。此云能
0016b10: 降伏。以於內外魔怨。皆能降故。譯語即是翻音言。
0016b11: 西梵語字。與此全殊。若觀梵本。非唯不知其語。兼
0016b12: 亦不識其字。須先隨其梵音。以此方之字易之。名
0016b13: 為翻字。翻字之後。方可讀之。然同於語。須兼
0016b14: 通兩國言音者。變梵語為華言。名為翻音。今云譯
0016b15: 語是也。亦云度語。謂酌度兩國言音。務使彼此相
0016b16: 當定言詞成章句故。不先列翻字人者。以私譯不
0016b17: 備員。亦此師代之耳。三證譯人。
0016b18: 羅浮山南樓寺沙門懷證譯
0016b19: 摸象云。古本並有第三羅浮沙門懷證譯一行。
0016b20: 不知今本何以不載。後刻經者。宜增入之。灌頂云。
0016b21: 師循州人。因住羅浮山南樓寺。故山寺俱稱。令
0016b22: 遠近皆知故。者進也。循也。沙門名懷者。取其
0016b23: 常懷精進。循道而行之意。證譯者。謂於翻字翻音
0016b24: 二中。總為參詳較正。以師久習經論。備諳五梵。故
0016c01: 於譯場之中。獨充此職。然前二師。身生西國。語精
0016c02: 梵言。雖亦兼美唐文。乍來恐未盡善。經師參詳較
0016c03: 正。不唯不謬佛意。兼亦善合機心。佛法流通。厥功
0016c04: 非細。願諸後賢。各思報本。四筆受人。
0016c05: 菩薩戒弟子前正議大夫同中書門下平章事清河
0016c06: 房融筆受
0016c07: 菩薩戒。大乘戒也。梵網經云。欲受國王位時。百官
0016c08: 受位時。應先受菩薩戒。一切鬼神救護王身。百官
0016c09: 之身。房相遵此受此。以菩薩為兄。以佛為父。故自
0016c10: 以弟子稱之。此法銜也。次下明世職。前者先也。以
0016c11: 下官名。皆其先任舊職故。正議史稱正諫。言官之
0016c12: 名。大夫者。大正風化。扶樹人才。有維持世道之任。
0016c13: 舉薦賢能之責也。同者兼同協理之義。中書門下。
0016c14: 二俱內省。左右相府之名。中書省。多掌王言。門下
0016c15: 省。多出政事。融乃權兼兩省。故並書之。平章者。書
0016c16: 曰平章百姓。平均也。章顯也。謂均理政務。章顯法
0016c17: 度也。事即政務法度之事。不言現職者。為諱被謫
0016c18: 事故。清河地名。房相之梓里也。房相名融。其子名
0016c19: 琯。父子俱相。而融事略出琯之傳文。筆受者。謂前
0016c20: 三師已巳成草本。房相受之。秉筆潤色。務使文質相
0016c21: 當。雅俗兼利。故正脈以潤文科之。夫如來滅度。佛
0016c22: 法付囑王臣。因緣會遇。遭際各殊。詳融事。為相於
0016c23: 武后末年。被謫於中宗元年。纔至廣州。便遇斯典。
0016c24: 請譯筆受。成此莫大功德。以世情觀之。似可悲。以
0017a01: 佛法觀之。則慶甚矣。總釋名題竟。
0017a02: 第十別解文義者。謂文分十卷。義派干差。若不解
0017a03: 千差之義。難以銷十卷之文。空說名題。徒誦詞句。
0017a04: 信解無以。行果安成。為此別解。不避煩分。然道安
0017a05: 雄判。既雅合於親光。而指掌新疏。亦承用乎三分。
0017a06: 一敘分。二正宗分。三流通分。初二。一六成證
0017a07: 信敘。二二緣發起敘。初六成者。六種成就。謂信聞時主處眾也。六種闕
0017a08: 一。大教不興。故云成就。言證信者。謂標記主伴。指說時方。證法有所授。令人生信故二。一
0017a09: 總標五成。二別列聽眾。初。
0017a10: 如是我聞。一時佛在室羅筏城祇桓精舍。
0017a11: 如是者。信成就。為順此義。作信順之詞。以信者言
0017a12: 如是。不信者則言不如是故。此隨相釋也。又一切
0017a13: 事究竟堅固名如。離生滅去來等見名是。此入理
0017a14: 釋也。又無上法王。是真實語。如所如說名如。不誑
0017a15: 不妄名是。此據文釋也。又如佛所說。無有不是。亦
0017a16: 信順義。智論云。佛法大海。信為能入。故為第一。若
0017a17: 對下文。應作指法之詞。即指者一部經說。我聞
0017a18: 者。聞成就。亦結集者自述法有所授故。夫聖人無
0017a19: 我。而云我聞者。蓋是隨世假我。亦法身真我。揀非
0017a20: 妄我。及於邪我。聞謂親聞。非私淑讀古者可比。下
0017a21: 云。此方真教體。清淨在音聞。故為第二。若連上為
0017a22: 句。應云如是一經。我從佛聞。一時者。時成就。不
0017a23: 紀年月。但云一時者。以如來說法。處無定方。滅後
0017a24: 結集。傳通異域。約東西正建不同。約上下延促不
0017b01: 等。彼此差互。難以考稽。故總言之。蓋取師資合會。
0017b02: 說聽究竟。為一時也。古德云。欲識佛性義。當觀時
0017b03: 節因緣。時節若至。其理自彰。故為第三。若對上句。
0017b04: 應是追憶昔聞。漫言彼一時也。佛者主成就。梵
0017b05: 語佛陀。此云覺者。十種通號之一。覺有三義。一自
0017b06: 覺。揀凡夫。二覺他。揀二乘。三覺滿。揀菩薩。者字訓
0017b07: 人。通指能覺人說。若就今經。別指釋迦。以楞嚴會
0017b08: 主。非餘佛故。法華云。唯有如來。我等所歸。故為第
0017b09: 四。在室下處成就。室羅筏。具云室羅筏悉底。舊
0017b10: 云舍衛。或云舍婆提。此翻豐德。或翻聞物。謂國豐
0017b11: 四德。財寶五欲多聞解脫為物所聞故。祇桓精舍。在室羅近
0017b12: 境。祇即祇陀。亦云逝多。匿王太子也。此翻戰勝。以
0017b13: 太子生時。匿王凱旋故名桓林也。是其所施故。精
0017b14: 舍給孤園也。園中置舍。最極精奇。捨園從舍稱故。
0017b15: 原園林俱屬太子。給孤長者。買園建舍。請佛說法。
0017b16: 不辭布金之費。遂感太子并林施之。君尊臣卑。故
0017b17: 桓先舍次。諸經多言祇樹給園。此稱校雅。下云屬
0017b18: 諸比丘。休夏自恣。佛僧安居。非此不可。故為第五。
0017b19: 長者買園。事詳涅槃阿含賢愚等經。非急不載總標五成竟
0017b20: 二別列聽眾二。一聲聞眾。二辟支眾。初三。
0017b21: 一舉類標數。二明位歎德。三略出上首。初。
0017b22: 與大比丘眾。○千二百五十人俱。
0017b23: 初舉類顯勝。與者并與。兼及義也。大者揀小。非有
0017b24: 學故。又三義名大。謂大多勝。大者天王大人。所共
0017c01: 敬仰。非小德故。多者內外典籍。無不博通。非寡解
0017c02: 故。勝者超出九十六種外道。非劣器故。比丘名含
0017c03: 三義。一乞士。謂乞食乞法。資益身心故。二破惡。謂
0017c04: 破見破思。滌除諸惡故。三怖魔。謂出家出界。魔怖
0017c05: 失黨故。眾者梵語僧伽。此云和合眾。和合有二。一
0017c06: 事和。謂戒見利身口意六事俱和故。二理和。謂同
0017c07: 證擇滅無為法故。今但言眾。不言和合者。以眾則
0017c08: 必和。不和非眾也。○下句。標數顯同。報恩經云。初
0017c09: 度陳如五人。次度耶舍門徒五十人。次度優樓頻
0017c10: 螺門徒五百。次度伽耶門徒三百。次度那提門徒
0017c11: 二百。次度身子門徒一百。次度目連門徒一百。共
0017c12: 計一千二百五十五人。今減五人者。略零數故。俱
0017c13: 猶同也。此等皆久修異道。空無所獲。遇佛得益。感
0017c14: 恩常隨。今亦同聽。故云與俱。舉類標數竟。
0017c15: 二明位歎德。
0017c16: 皆是無漏大阿羅漢。○佛子住持善超諸有。能於國
0017c17: 土成就威儀。從佛轉輪。妙堪遺囑。嚴淨毗尼。弘範三
0017c18: 界。應身無量度脫眾生。拔濟未來越諸塵累。
0017c19: 初據明位。皆是者。無異眾故。漏謂三漏。謂欲漏
0017c20: 欲界煩惱有漏上二界煩惱無明漏三界無明也。具此者。如漏器
0017c21: 不堪用故。又於生死中有漏落故。此眾已巳斷。故云
0017c22: 無也。大有三義。一揀定性。能回心故。二揀實行。是
0017c23: 權現故。三揀同類。稱上首故。阿羅漢。亦三義。一應
0017c24: 供。堪為福田故。即乞士果。二殺賊。殺煩惱賊故。即
0018a01: 破惡果。三無生。永絕後有故。即怖魔果。小乘久擅
0018a02: 斯名。故為也。○佛子下約本歎德。明位據。歎
0018a03: 德約本者。引小乘向大乘故。外現聲聞。內祕菩薩。
0018a04: 故稱佛子。既稱佛子。不屑逃形自守。故云住持。謂
0018a05: 住世間持佛法化眾生故。雖住世間。不為諸有所
0018a06: 繫。故曰善超。若一向沈空滯寂者。縱超非善。諸有
0018a07: 者。略明有三。處中說九。廣演成二十五。其中因果
0018a08: 不亡。故稱為有。國土王都也。繁華射眼。勝欲牽心。
0018a09: 具威具儀。不易可得。曰能於曰成就者。自是塵中
0018a10: 作主。非彼勉強詐飾者可比。從隨也。佛轉法輪。教
0018a11: 化眾生。此眾常隨引攝同類故。超有則不著於有。
0018a12: 具儀則不淪於空。空有不。故以妙稱。又以其從
0018a13: 佛轉輪。緣結有素。故堪遺囑。謂遺命成佛。囑累度
0018a14: 生。二俱堪故。此上歎自利之德。雖兼利他。乃借物
0018a15: 成已巳。仍屬自利。毗尼者。戒律之總名。治身曰嚴。治
0018a16: 心曰淨。又事戒則嚴。理戒則淨。今顯理事雙持。身
0018a17: 心并治。故曰嚴曰淨。然亦非徒自利。故曰弘範三
0018a18: 界。謂弘開法範於三界中也。應身者。隨機應現。無
0018a19: 量者。機有無量。應身亦無量故。度脫眾生者。不惟
0018a20: 現身。亦兼說法。如法華妙音觀音之類。未來者。總
0018a21: 該盡際。塵累者。通攝塵勞。言眾生塵勞累墜。輪轉
0018a22: 生死。如墮深淵。如沈巨溺。此眾能挽之令起。渡之
0018a23: 令過。故曰拔曰濟。此上歎化他之德。雖兼自利。乃
0018a24: 以己巳成物。仍屬化他。此化他德中。初云弘範三界。
0018b01: 似局一土。次云應身無量。則該十方。末云拔濟未
0018b02: 來。乃通盡際。則橫無不可化之生矣。問。法華歎德。顯然聲
0018b03: 聞。此經歎德。明是菩薩。古德據此。判楞嚴在法華之後。似為當理。若在前者。此云何通答。結集善權。本
0018b04: 互影。法華處處顯本。故歎德惟。楞嚴在在皆。故歎德惟本。本原自無礙。互影方顯不遺。若不爾者。
0018b05: 則法華惟本。不顯攝生之權。楞嚴惟。全迷實證之深。豈盡善哉。諸經亦有不爾。或但為一類機故明
0018b06: 位歎德竟。三略出上首。
0018b07: 其名曰大智舍利弗。摩訶目犍連。摩訶拘絺羅。富樓
0018b08: 那彌多羅尼子。須菩提。優波尼沙陀等而為上首。
0018b09: 舍利尊者母也。此云鶖鷺。以其母眼淨口利。可比
0018b10: 此鳥。故以為名。弗翻為子。尊者是其所生。連母為
0018b11: 號。亦云身子。以其母身形端正。猶云端正身者之
0018b12: 子故。阿含云。我佛法中。智慧無窮。決了諸疑者。舍
0018b13: 利弗為第一。故今以大智稱之。目犍連。此云採
0018b14: 菽氏。姓也。上古有仙。居山採菽而食。因以為姓。尊
0018b15: 者其苗裔耳。名尼拘律陀。此云無節樹。以父母無
0018b16: 子。禱樹神而生。即以名焉。阿含云。我佛法中。神通
0018b17: 輕舉。飛到十方者。目犍連為第一。以其有大神化。
0018b18: 故不名其名。惟姓上以摩訶揀之。摩訶拘絺羅。
0018b19: 此云大膝。身子舅也。往論勝。姊孕身子。則不能
0018b20: 及。知其所懷智人。生必勝我。因而發憤。遊學南竺。
0018b21: 讀十八種經。無暇剪爪。世稱長爪梵志。學優還家。
0018b22: 詣佛索甥。佛令立論。乃曰我以一切法不受為宗。
0018b23: 佛曰還受是見否。自思若受是見。自宗相違。以立不受
0018b24: 宗故若不受是見。自宗則壞。以不受故。還同眾見。不應立是宗故義墮
0018c01: 詞屈。向佛謝罪。佛令出家。證無學果。阿含云。我佛
0018c02: 法中。得四辯才。觸問能答者。拘絺羅為第一。富
0018c03: 樓那。此云滿願。尊者父也。彌多羅尼。此云慈女。尊
0018c04: 者母也。尊者是其所生。稱謂從略。故但云滿慈子。
0018c05: 阿含云。我佛法中。善能廣說。分別義理者。滿慈子
0018c06: 為第一。須菩提。此云空生。以尊者生時。其家庫
0018c07: 藏皆空。父母疑之。庫藏復現。故又名善現。相師占
0018c08: 曰。既善且吉。故亦名善吉。常修無諍三昧。佛弟子
0018c09: 中。解空第一。優波尼沙陀。此云塵性。觀塵性空
0018c10: 而得道故。又云近少。白骨微塵色將盡故。自陳圓
0018c11: 通文云。以從不淨。白骨微塵。歸於空。空色二無。
0018c12: 成無學道。如來印我名尼沙陀。餘眾不能俱列。故
0018c13: 置等言。並是法門頭角。大眾綱領。故云而為上首。
0018c14: 聲聞眾竟。二辟支眾。
0018c15: 復有無量辟支無學。○并其初心同來佛所。○屬諸
0018c16: 比丘休夏自恣。
0018c17: 初正敘無學。楞嚴聽眾。非止聲聞一類。故云復有。
0018c18: 數稱無量者。極言其多故。辟支。具云辟支迦羅。名
0018c19: 含二義。一獨覺。出無佛世。隨時觀變。體物自覺者。
0018c20: 二緣覺。出有佛世。稟教觀緣。緣斷證真者。慈恩云。
0018c21: 釋尊出世。五百獨覺。從山中來。出無佛世。住山待佛者仁王
0018c22: 云。八百萬億緣覺大仙。皆來集會。今二類俱有。故
0018c23: 存梵言。無學者。真窮惑盡。於自類中無所學故。○
0018c24: 并其下兼明有學。師偕其資。故云并也。初心即是
0019a01: 有學。謂初發取證辟支心故。同來者。資隨其師。亦
0019a02: 風行草偃義也。○屬諸下總陳來意。屬附也。言此
0019a03: 眾既非常隨。許於異處安居。今相將而來。意為附
0019a04: 諸比丘。作自恣法耳。諸比丘指常隨眾。以是聲聞
0019a05: 律儀僧故。休竟也。佛制比丘。夏月安居。一為結制
0019a06: 辦道。一為護生避嫌。今當竟夏之日。即九旬解制
0019a07: 時也。佛制於七月十五或十四十六日解制。考劾
0019a08: 九旬德業。自知己巳過者。自己巳陳說。自不知過者。恣
0019a09: 任僧舉。故曰自恣。恐稍有瑕玼。即玷清眾故也。
0019a10: 然此中辟支。與上科聲聞。俱屬當機。以此經原為
0019a11: 融其小心。成就大志。古德云。子期不遇。伯牙絕絃。
0019a12: 法若無人。說將誰聽。故為第六。此上六種成就。亦名通序。通於諸經
0019a13: 故。亦名經後序。結集建立故。結集建立。有因有意。繁見諸疏解中不錄六成證信敘
0019a14: 竟。二二緣發起敘諸教興起。各有感發之緣。或多或少。各有取意。今具二緣
0019a15: 二。一菩薩發起二聲聞發起。初二。一略示
0019a16: 類引。二新舊機發。初咨決心疑。引發戒學。敷座晏安引發定學。宣示深奧。
0019a17: 引發慧學。如來將示真戒定慧。先以一類之緣。引動本機。至正說時。自如時雨之化矣。
0019a18: 十方菩薩咨決心疑。欽奉慈嚴將求密義。○即時如
0019a19: 來敷座晏安。為諸會中宣示深奧。
0019a20: 初妙機冥啐。菩薩奉命度生。各據一域。故以十方
0019a21: 稱之。離佛既久。就正無緣。於諸大乘律儀。未能心
0019a22: 無疑懼。今當休夏。歸來自恣。故云咨決。謂咨問於
0019a23: 佛。請求決斷也。欽敬承。奉遵依也。佛具折攝二門。
0019a24: 於所咨決。應析伏者。則如父之嚴。應攝授者。則如
0019b01: 母之慈。而菩薩敬承遵依。無敢違越。以本為自恣
0019b02: 來故。自恣已巳畢。妙機冥動。故曰將求。將求者。存諸
0019b03: 心未及言也。密義者。定慧均等之義。良以二乘人
0019b04: 等。不達自性本定。縱修禪寂。俱墮偏枯。及乎般若。
0019b05: 又惟尚慧。遂令定慧均等之學。轉成密義。菩
0019b06: 薩知此。欲為引發。口雖未形。而意已巳彰著。故直記
0019b07: 之曰將求密義。○即時下深應時啄。佛智鑑機。應
0019b08: 不失候。故云即時。真啐啄無違也。敷座者。敷具而
0019b09: 坐。晏安者。晏靜而安。將有所說。少時入定。審機
0019b10: 觀法。為物示軌耳。又晏而云安者。從容自然。不假
0019b11: 造作。即天然本具之定也。出定酬機。故云為諸會
0019b12: 中。會中亦兼聲聞。謂能引所引兩俱為故。宣示者
0019b13: 宣演指示。深奧者。深微奧妙。即應前密義之求。而
0019b14: 說定慧均等法故。準法華發起敘初。先說無量義
0019b15: 經。次入無量義定。而為正說類引。今經先定後說。
0019b16: 但未出經定名目。以義揆之。必是楞嚴一類。所謂
0019b17: 先以定動。後以智發也。略示類引竟。
0019b18: 二新舊機發。
0019b19: 法筵清眾得未曾有。迦陵仙音十方界。○恒沙菩
0019b20: 薩來聚道場。文殊師利而為上首。
0019b21: 初舊住機發。敷座設筵。為眾說法。故曰法筵。清眾
0019b22: 者。常隨眾及先來眾也。已巳經自恣。故曰清眾。對下
0019b23: 新來。因稱舊住。密義深奧。向所不說。故曰未有。菩
0019b24: 薩極領妙旨。二乘方聞絕唱。故云得也。迦陵。具云
0019c01: 迦陵頻伽。此翻妙聲。鳥名也。音聲微妙。和雅不倫。
0019c02: 故以仙音稱之。正脈云。在發聲。已巳踰眾鳥。知非
0019c03: 凡鳥可比。取喻佛音者。以佛音之形眾聲。與迦陵
0019c04: 之比凡鳥。略相似耳。其實佛音圓。豈迦陵可及
0019c05: 哉。如寶積第十。目連試佛音聲。以神足力。飛過西
0019c06: 方恒沙國土。還同近聞。今云十方界。可以例知。
0019c07: ○恒沙下新來機發。恒即恒河。正音殑伽河。此云
0019c08: 天堂來。源自雪山頂阿耨達池流出。狀其來處最
0019c09: 高故。河中沙細如麵。用計菩薩。極顯其數之多也。
0019c10: 道場即指桓舍。以是佛僧辦道處故。來聚者。聞音
0019c11: 而來。會聚於此。乃不約而同也。文殊師利。亦云曼
0019c12: 殊室利。此翻妙吉祥。以菩薩生時。有祥光滿室之
0019c13: 兆故。或云妙德。或云妙首。以其具勝妙德。為賢
0019c14: 首故。古德云。過去成佛。號龍種尊王。現在北方。為
0019c15: 歡喜摩尼寶積。當來成佛。名曰普現。為影嚮大
0019c16: 化。示居因門。華嚴表根本智。今經作擇法眼。且為
0019c17: 發起性定。率眾來茲。故以上首稱之。然舊住之眾。
0019c18: 既得略教。自應進希廣談。新來菩薩。聞音而聚。明
0019c19: 是要聆深法。機發之義。可以意會。此上兩科。雖為引發正說。而亦
0019c20: 為顯楞嚴會上。眾有菩薩。列眾中。不敘菩薩者。以此菩薩發起竟
0019c21: 二聲聞法起三。一王臣齋供。二阿難誤墮。三如
0019c22: 來救度。初二。一匿王齋佛。二臣民供僧。初。
0019c23: 時波斯匿王為其父王諱日。營齋請佛。宮掖自迎如
0019c24: 來。廣設珍羞無上妙味。○兼復親延諸大菩薩。
0020a01: 初正請如來。時即眾僧自恣之時。諸佛歡喜之日。
0020a02: 此日薦親。功倍尋常。如盂蘭經俱悉。波斯匿。本國
0020a03: 王名。此翻勝軍。謂軍旅最勝。諸國無能敵故。為其
0020a04: 下尋常作句欠妥。當於諱日下作句。請佛下作句。
0020a05: 如來下作句。於詞既通。於理亦順。諱日者。親喪之
0020a06: 日。諱有二義。一忌諱。謂忌舉吉事。哀切不勝故。二
0020a07: 隱諱。謂隱而不言。言之即慟故。世禮如是。佛教則
0020a08: 令修冥福。以資神道。匿王遵此。故云為其云云。營
0020a09: 齋者。營辦齋供。請佛者。祈資冥福。以佛具大神力。
0020a10: 有大慈悲。能追異世之魂。與當來之樂故。宮掖者。
0020a11: 內庭左右門也。佛由中門。王不敢並。故但於左右
0020a12: 迎之。言自迎者。為迓萬德之尊。自屈萬乘之貴故。
0020a13: 珍羞者。貴重食品。廣設者。諸般俱備。盡世所有。以
0020a14: 供甘旨。故稱無上妙味。○兼復下兼延菩薩。既已巳
0020a15: 隨佛。而重標親延者。但是神顧語及。非另迎也。正
0020a16: 脈云。請佛以下有六重見敬之至。謂其處則內。其
0020a17: 迎則親。其設則廣。其羞則珍。其味則妙。其伴則同。
0020a18: 愚謂。非世尊無以成匿王之信。非匿王無以見世
0020a19: 尊之德。請者受者。均為典型。匿王齋佛竟。
0020a20: 二臣民供僧。
0020a21: 城中復有長者居士同時飯僧。佇佛來應。○佛文
0020a22: 殊分領菩薩及阿羅漢應諸齋主。
0020a23: 初延僧佇佛。盂蘭儀範。上行下效。故云城中復有
0020a24: 等。長者齒高德隆。居士守道居正。二皆有臣有民。
0020b01: 如須達東坡。耶闍龐公之類。須達有位長者。東坡有位居士。耶闍無位
0020b02: 長者。龐公無位居士同時者。不惟眾同。亦與王同。以僧自
0020b03: 恣日。佛歡喜日。乃合正制故。飯僧者。以飯供僧。佇
0020b04: 佛者。引領望佛。然飯僧必佇佛者。以佛來僧方至
0020b05: 故。又分應須佛故。○佛下佛分應。文殊身
0020b06: 兼賓主。且為上首。故獨之。又佛分領者。非
0020b07: 文殊自領。令其分派兩乘上首。各領大眾。依次
0020b08: 赴請。如今主叢林者。命執事次第差僧之類。隨請
0020b09: 者意。分眾多少。故云應諸齋主。此上兩科。雖為引敘阿難墮事。而亦
0020b10: 為顯楞嚴會上。眾有王臣。列眾中。不敘人天者。以此王臣齋供竟
0020b11: 二阿難誤墮二。一誤墮之由。二誤墮之事。初
0020b12: 三。一不矜小制。二妄擬大乘。三臨事假飾。初。
0020b13: 唯有阿難先受別請。○遠遊未還不遑僧次。○既無
0020b14: 上座及阿闍黎途中獨歸。
0020b15: 初離眾受請。唯有二字。直聲其過。言眾皆不爾。唯
0020b16: 有阿難如此。豈得無過。別請者。別種事緣所請。如
0020b17: 懺罪施物等。言先受者。受請在先。似應無過。但自
0020b18: 恣在邇。海眾咸集。縱遇別請。亦不應受。此其不矜
0020b19: 小制者一也。○遠遊下故意愆期。遠遊二字。亦直
0020b20: 聲其過。言縱受別請。事畢即宜速歸。乃乘便遠遊。
0020b21: 屆期未還。豈得無過。遑暇也。不遑僧次者。謂自恣
0020b22: 赴齋。俱不暇及眾僧班次。此其不矜小制者二也。
0020b23: ○既無下不依常度。上座者坐次居上。或齒尊。或
0020b24: 戒先。或智廣。或德重。為眾所推。皆可稱之。論明三
0020c01: 種。一生年。即齒尊二福德。即德重三法性。兼智廣戒先阿闍
0020c02: 黎。唐翻軌範。隋言正行。謂能行軌範。糾正弟子行
0020c03: 故。四分開五。一出家。即剃度師二教授。即受具教儀三羯磨。
0020c04: 即稟白羯磨四受經。即依之受經五依止。依住乃至一宿首言既無
0020c05: 者。亦直聲其過。言律制一僧遠出。必以二師翊從。
0020c06: 所以嚴行止也。今言俱無。豈得無過。途中獨歸者。
0020c07: 顯信意無拘。違越毗尼。致非招難。此其不矜小制
0020c08: 者三也。如此行履。深位猶難。方證初果。便爾無忌。
0020c09: 則下之誤墮婬室者。非無故也。二妄擬大乘三。
0020c10: 一無供循乞。二展轉釋意。三總出其由。初。
0020c11: 其日無供。即時阿難執持應器。於所遊城次第循乞。
0020c12: 其日無供者。謂歸來之日。無人供齋。此有二因。一
0020c13: 無侶獨歸。人不知故。二佛分應。數各備故。即時
0020c14: 者。即於食時。應器者。受食之具。梵語多羅。此翻
0020c15: 應量器。應己巳食量而為大小故。又體色量三。皆應
0020c16: 法故。執而持之者。用以乞食。翼三寶備六德也。聞
0020c17: 物之國。地廣人稠。一人乞食。豈能歷。故但云於
0020c18: 所遊城。顯經遊不到處。則不乞故。次第者。從外向
0020c19: 內。循乞者。順序而乞。順序而乞。則持心平等。從外
0020c20: 向內。則不揀種族。此菩薩行履。而阿難擬之。將必
0020c21: 有畫鵠類烏之羞矣。二展轉釋意。
0020c22: 心中初求最後檀越以為齋主。無問淨穢剎利尊姓。
0020c23: 及旃陀羅。○方行等慈不擇微賤。○發意圓成一切
0020c24: 眾生無量功德。
0021a01: 初釋循乞意。言小乘乞食。向揀五家。官唱屠沽婬今一
0021a02: 旦次第循乞。其意何居。故以心中初求等釋之。檀
0021a03: 越。此翻施主。或云檀翻為施。越是華言。謂以施福
0021a04: 越貧窮海故。言最後者。指至穢至賤之家。雖至穢
0021a05: 至賤。若等心觀之。皆為檀越。但向所不乞。今始發
0021a06: 是心。欲得彼供。以為齋主。故曰。心中初求。穢賤尚
0021a07: 求。何況淨貴。故總以無問。剎利者。具云剎帝利。此
0021a08: 翻王種。或翻田主。謂帝王種族。奕世相承主國田
0021a09: 者。四姓中尊。故曰尊姓。此淨而貴者也。旃陀羅。此
0021a10: 翻屠者。亦名嚴幟。謂屠殺為業。不許與良民共處。
0021a11: 行則持幟為嚴。見者避之。此穢而賤者也。○方行
0021a12: 下釋初求意。言初果力微。乞食應遵常法。初求最
0021a13: 後檀越。何所為乎。故以方行等釋之。方行等慈者。
0021a14: 謂倣效菩薩行平等慈也。行平等慈。自應無所揀
0021a15: 棄。故曰不擇微賤。○發意句釋方行意。言小貴安
0021a16: 小。必欲方行菩薩。取何益耶。故以發意等釋之。發
0021a17: 意者。發大乘意。圓成者。圓滿成就。一切眾生。總該
0021a18: 淨穢貴賤。言菩薩等慈而乞。眾生隨意而施。各得
0021a19: 無量功德。若乞者揀擇。則令一切眾生。有得圓成。
0021a20: 有不得者。阿難不屑於此。所以方行菩薩。然善則
0021a21: 善矣。第恐從井救人。非智者之所為耳。展轉釋意
0021a22: 竟。三總出其由。
0021a23: 阿難已巳知如來世尊訶須菩提及大迦葉為阿羅漢
0021a24: 心不均平。○欽仰如來開闡無遮度諸疑謗。
0021b01: 初曾見被訶。言如上所說。已巳知次第循乞意矣。但
0021b02: 意不自興。感發有由。故云阿難已巳知等也。訶二聖
0021b03: 事。古德指在淨名。又自會云。淨名訶。即知如來亦
0021b04: 訶。又云。彼是金粟如來。與釋迦何別。此說雖亦可
0021b05: 通。終不穩順。愚謂。不必定指。良以三藏聖教。未來
0021b06: 此土者尚多。即已巳來此土目所不及者亦有。安知
0021b07: 餘經餘論。別無訶責二聖之處。再俟參考。如來者。
0021b08: 十號之首。世尊者。十號之末。為攝中間。故爾雙稱。
0021b09: 正脈云。須菩提。捨貧乞富。意在與續善根。恐將墮
0021b10: 落。且無減之難。大迦葉。捨富乞貧。意在憐其久
0021b11: 苦。與植樂因。且無趨富之議。是以無學尊位。而為
0021b12: 此不平之事。故佛訶責其非也。○欽仰下欽仰改
0021b13: 轍。如來訶彼二聖。言猶在耳。敢不欽敬。佛為銷其
0021b14: 偏私。融歸平等。可不仰慕。正由欽敬仰慕。所以頓
0021b15: 興大意。一則開啟闡揚無遮限之普心。一則度諸
0021b16: 世間難聲明之疑謗。以心有遮限則疑謗難免。
0021b17: 謂偏貧多致疑。偏富多致謗也。妄擬大乘竟。
0021b18: 三臨事假飾。
0021b19: 經彼城隍。徐走郭門。○嚴整威儀。肅恭齋法。
0021b20: 初入城之儀。城隍者。城外濠。有水為池。無水為
0021b21: 隍。從外而入。故先經此。郭門者。門外護門。即今甕
0021b22: 城門也。將入城內。略加矜持。故曰徐步。謂安詳徐
0021b23: 徐而步履也。○嚴整下正乞之儀。嚴者慎其容。整
0021b24: 者斂其服。慎其容。則有威可畏。斂其服。則有儀可
0021c01: 仰。故曰威儀。肅謂嚴其心。恭謂敬其事。嚴其心則
0021c02: 齋誠不亂。敬其事則法則不失。故曰齋法。戒經云。
0021c03: 此丘入聚落。無違戾他事。但自觀身行。若正若不
0021c04: 正。楞伽云。乞食出遊行。前視一尋地。攝念而行乞。
0021c05: 猶如蜂採華。今阿難非不符式。但此要習之有素。
0021c06: 用於臨期。自然從容中道。不思不勉。看他般若經
0021c07: 中。世尊臨乞食時。衣持。便入舍衛。何曾有絲
0021c08: 毫加意。而此中曰經彼。曰徐步。曰嚴整。曰肅恭。一
0021c09: 味有心。全屬假飾。安得不令摩登伽女。伺得其便
0021c10: 哉。此論實行。若就權現者。阿難實不如是。為詐
0021c11: 現威儀已巳向不矜者。作覆轍耳。誤墮之由竟。
0021c12: 二誤墮之事。
0021c13: 爾時阿難因乞食次。經歷婬室遭大幻術。摩登伽女
0021c14: 以娑畏迦羅先梵天攝入淫席。淫躬撫摩。將毀戒
0021c15: 體。
0021c16: 爾時即加意嚴肅時也。次謂鱗次。不相越踰之義。
0021c17: 因乞食不相越踰。淨穢無問。所以經歷淫室。遭遇
0021c18: 也。墮也。謂不期而遇。墮落其中也。幻術者。幻
0021c19: 術。眩惑心目。登伽經云。有摩登伽。神語符。能移
0021c20: 日月墮地。亦能梵天使下。況沙門阿難耶。據此
0021c21: 知非尋常幻術。故以大稱。依戒因緣經。摩登伽。翻
0021c22: 小家種。亦下賤種。是其母名。女名吉蹄。此翻本
0021c23: 性。謂雖墮淫女。本性不失故。或翻石性。謂其性如
0021c24: 石。不可轉移故。在俗名性女。出家名性尼。今云摩
0022a01: 登伽女者。依母彰名故。以用也。上為能用人。下為
0022a02: 所用術故。娑毗迦羅。冥性外道也。此云黃髮。亦云
0022a03: 金頭。謂頭髮黃如金色故。先梵天。指過去梵天。
0022a04: 祝詞也。本是邪。偽稱過去梵天所說。金頭傳。登
0022a05: 伽用。故逆次標之。攝入者。準戒因緣經。吉蹄白
0022a06: 母。願以阿難為婿。其母。即以牛糞塗地。結綵然燈。
0022a07: 燒香誦。阿難意便恍惚。隨其術。竟至其家。婬
0022a08: 席者。登伽寢席。淫躬者。登伽欲身。撫摩者。撫揉摩
0022a09: 按。言阿難既入席臨身。登伽自欲燄飛揚。其撫揉
0022a10: 摩按之態。勢所不免。但如扶醉抱屍。莫可如何耳。
0022a11: 戒體者。律儀戒無作體也。謂於受戒時。心力巨大。
0022a12: 能生妙善無漏色法。由此從思種上。便有一分防
0022a13: 發功能。名無表色。故曰戒體。是非色非心聚。持之
0022a14: 則肥。犯之則羸。若破根本。則戒體毀矣。下云。心雖
0022a15: 明了。力不自由。又云。心清淨故。尚未淪溺。故知阿
0022a16: 難戒體。雖曰未毀。然已巳至危。故曰將也。問。聲聞眾中。僧尼甚
0022a17: 多。發起此經。必以阿難及登伽者何也。答。各有二義。阿難二義者。一顯聞不足恃。二顯他不足恃。聞不足
0022a18: 恃者。謂阿難多聞第一。一遭幻術。便不能免況夫纔登講肆。方學讀文。遇境逢緣。寧不懼乎。他不足恃者。
0022a19: 謂阿難是佛堂弟。從佛出家。彼此身心。尚不相代。況夫師非聖賢。遇若萍水。恃而不修。豈不誤哉。登伽二
0022a20: 義者。一謂策發初心。二謂勉勵久修。策發初心者。以登伽破他淨戒。無自修心。一蒙力。便證三果。欲愛
0022a21: 乾枯。成精進林。何況發菩提心。求佛利生。若更加持。則風帆順水。薩婆若海。不患其不至矣。勉勵久修
0022a22: 者。以登伽宿為淫女。業障最深。一念熏修無漏善故。或得出纏。或蒙授記。況夫久修淨行。惑習已巳薄。若奮
0022a23: 起精進。則斬絲染色。生死苦輪。誰謂其不出乎阿難誤墮竟。三如來救
0022a24: 度三。一佛歸眾隨。二化佛說。三救歸來。
0022b01: 初。
0022b02: 如來知彼淫術所加。齋畢旋歸。○王及大臣長者居
0022b03: 士俱來隨佛。願聞法要。
0022b04: 初佛知速歸。彼指阿難。如來法眼鑑徹。故能知也。
0022b05: 淫術所加事在危急。戒體將毀。救不容緩。故齋畢
0022b06: 旋歸。謂事訖作速轉來也。○王及下眾隨希益。資
0022b07: 中云。如來常儀。受請齋了。皆為說法。今日速歸。必
0022b08: 有所為。故王臣等俱來隨佛。其意以佛頓越常儀。
0022b09: 必談最勝之法。心要之義。各皆仰望。故曰願聞法
0022b10: 要。正大機冥動也。二化佛說。
0022b11: 於時世尊。頂放百寶無畏光明。光中出生千葉寶蓮。
0022b12: 有佛化身結跏趺坐。宣說神。
0022b13: 阿難被術。王等機動。救應無違。故即於此時放光。
0022b14: 光從頂放者。亦表所說神。最勝無上。最妙無見
0022b15: 之意。光具百寶利益之色。表具攝授之慈。無善
0022b16: 不成。光具無畏威烈之相。表具折伏之嚴。無惡
0022b17: 不摧。光明有破暗照物之功。表神有破惑照真
0022b18: 之用。既有破惑照真之用。自能出生無礙圓因。以
0022b19: 千葉蓮華。表圓因無礙。一具一切。一切即一故也。
0022b20: 既能出生無礙圓因。自能成就無為妙果。以有佛
0022b21: 化身。表妙果無為。非空非有有佛非空。化身非有空有無礙
0022b22: 故也。結跏趺坐者。雙疊其足。如龍盤結。諸坐法中
0022b23: 最安隱。不疲極。攝手足。心不散故。佛如此坐。化佛
0022b24: 亦然。表此即是權實同歸。不動法故。能表既備。
0022c01: 所表斯彰。故以化佛無障礙心而宣說之。而言
0022c02: 神者。力用難思。至下自見。三救歸來。
0022c03: 文殊師利將往護。惡銷滅。提獎阿難及摩登
0022c04: 伽歸來佛所。
0022c05: 上命曰。人王法王。皆可稱之。文殊所人也。佛
0022c06: 不自救者。足三寶。作將來式故。如來佛寶。神法
0022c07: 寶。文殊僧寶。法雖佛說。非僧不傳。僧寶所係。亦大
0022c08: 矣哉。必文殊者。以阿難邪術魘。非大智莫能醒。
0022c09: 登伽淫癡縛。非大智莫能解故。將猶持也。義通口
0022c10: 意。謂口誦演。意觀念也。若兼身往。則三業俱持。護
0022c11: 謂遮護。遮邪術。護正心故。真法幻術。力用霄壤壞。故
0022c12: 神纔及。惡便銷。湯雪日暗。可為譬矣。所謂力
0022c13: 用難思者以此。提謂提。獎謂獎勸。言阿難如醉
0022c14: 初醒。不能自歸。故須提。登伽知非含羞。未便肯
0022c15: 來。故須獎勸。總以大權示現。引發實行。曲盡其情
0022c16: 耳。此上二緣發起。亦名別序。別在當經故。亦名經前序。經前發起故敘分竟
0022c17: 二正宗分正說本經性定宗旨二。一阿難哀求成佛妙定。
0022c18: 二如來委示始終因果。初二。一阿難悲悔誠
0022c19: 請。二大眾普同希益。初。
0022c20: 阿難見佛頂禮悲泣。恨無始來一向多聞未全道力。
0022c21: ○慇勤啟請十方如來得成菩提妙奢摩他三摩禪
0022c22: 那最初方便。
0022c23: 初悲悔前非。特標見佛者。幸得復面故。頂禮者頭
0022c24: 面接足。雖是常儀。亦感謝佛恩。悲泣者哀切涕泗。
0023a01: 雖是慚惶。亦感傷自失。感傷不已巳。轉成怨悔。故曰
0023a02: 恨也。恨者隨惑之一。障慈助瞋。似不應有。若今日
0023a03: 之恨。誠不可少。以阿難回小向大。反妄歸真。乃至
0023a04: 當來成佛。皆由此恨以為前驅。無始一向等。正敘
0023a05: 所恨。不得其始。故曰無始。極言其迷之遠故。一向
0023a06: 者。一味趣向。多聞者。多於聞持。要知多聞無過。唯
0023a07: 無始一味趣向。有誤真修。四果道力。尚未成全。固
0023a08: 可恨也。○慇勤下誠請妙定。慇勤諄切也。啟白請
0023a09: 求也。十方如來等。正敘所求。言阿難已巳覺前非。重
0023a10: 發深醒。縱全四果。亦非所願。故求十方如來。得成
0023a11: 菩提之法。此處有兩重揀別。一得成菩提。揀小教
0023a12: 二乘。以彼所修。縱得滅盡。不成菩提故。二妙之一
0023a13: 字。揀權教菩薩。以彼所修。縱入唯識。不成圓妙故。
0023a14: 良以奢摩等三。諸乘共有。錯亂修習。毫釐千里。故
0023a15: 須揀也。奢摩他。此云止。以寂靜為義謂止散亂入
0023a16: 寂靜故。若依今經。則了識非心名止。以了識非心。
0023a17: 不須強制。自然不隨。乃真止故。識法皆性名寂。以
0023a18: 識法皆性。不須強離。自然不動。乃真寂故。是知此
0023a19: 之奢摩。與彼強制識心。閉目想空者。大不同也。三
0023a20: 摩。具云三摩提。或三摩地。或三摩波提。三摩底
0023a21: 等。皆梵音賒切耳。此云等至。以銷幻為義。謂平等
0023a22: 至定。銷幻妄故。若依今經。則動靜根解名等至。以
0023a23: 動解不有。靜解不無。根解定深。乃真等至故。覺空
0023a24: 滅解名銷幻。以覺解離照。空解離寂。滅解性現。乃
0023b01: 真銷幻故。是知此之三摩。與彼暫住似定。根不盡。名似定
0023b02: 竟守似真者。滅不解。名似真大不同也。禪那。此云靜慮。以
0023b03: 寂滅為義。謂由靜起慮。思惟修習。至寂滅即涅槃也故。
0023b04: 若依今經。則止觀平等名靜慮。以金剛觀察。十種
0023b05: 深喻。奢摩他中。毘婆舍那。乃真靜慮故。從因至果
0023b06: 名寂滅。以到茶無字可說。乃真寂滅故。是知此之
0023b07: 禪那。與彼以悟為修。以分為滿者。大不同也。然成
0023b08: 佛妙定。修之誠難。須知漸進之由。乃無躐等之弊。
0023b09: 故繫之以最初方便。欲借方便以造正修故。古
0023b10: 有多釋。莫決從違。繁言亂心。一不錄。今以三名
0023b11: 所屬之文。各開為四。一最初方便。二初方便。三正
0023b12: 修。四究竟。如奢摩中以了識非心為最初方便。領
0023b13: 見是心為初方便。會四科。融七大。究生續之因。辨
0023b14: 圓融之故。為正修。備顯一心三藏。無礙圓融。為究
0023b15: 竟。三摩中以嚴持禁戒為最初方便。建立道場為
0023b16: 初方便。解六結而越三空為正修。獲二勝而發三
0023b17: 用為究竟。禪那中除亂想而修三漸為最初方便。
0023b18: 由乾慧而發十心為初方便。三賢加地為正修。由
0023b19: 等趣妙為究竟。至下自見。阿難悲悔誠請竟。
0023b20: 二大眾普同希益。
0023b21: 於時復有恒沙菩薩及諸十方大阿羅漢辟支佛等
0023b22: 俱願樂聞。退坐默然承受聖旨。
0023b23: 於時者即於阿難啟請時也。成佛之法。海眾共仰。
0023b24: 故云復有等。恒沙菩薩者。音感後至眾。及諸十方
0023c01: 者。咨決先來眾。十方下應有菩薩二字。或譯者脫
0023c02: 耳。羅漢者。常隨聲聞。辟支者。雲集二覺。等該初心
0023c03: 及與人天。二序互影之眾。此則全出。菩薩隨位增
0023c04: 進。二乘厭小求大。人天隨喜。故俱願樂聞。退坐默
0023c05: 然者。凝神息慮。承受聖旨者。敬候佛音。樂聞之意。
0023c06: 於此可見。華嚴云。如病思良藥。如饑思美食。如渴
0023c07: 思冷水。如眾蜂依蜜。我等亦如是。願聞甘露法。智
0023c08: 論云。聽者端視如渴飲。一心入於語義中。皆此義
0023c09: 也。阿難哀求成佛妙定竟。
0023c10: 二如來委示始終因果四。一開示奢摩成信分。
0023c11: 二開示三摩成解分。三開示禪那成修分。四開示
0023c12: 楞嚴成證分。初三。一為銷倒想說空藏。二為
0023c13: 除細惑說二藏。三為發圓信說三藏。初銷倒想者。取阿
0023c14: 難謝佛語也。認妄為真。以真為妄。皆為倒想。此想不銷。何以捨妄心而取真心乎。空如來藏。即是真心。
0023c15: 以一心有真如生滅二門。今約真如門說空藏也。然此空非斷。非滅色。非相外等空。以一切法。不動不壞。
0023c16: 當體即真。更無絲毫外法。如金獅子。不鎔不毀。全相皆金。更無雜質。所謂彌滿清淨。中不容他。即是第一
0023c17: 義空。今以四科七大俱有如來藏名。故科為空藏也二。一斥破所執妄心
0023c18: 以開奢摩他路。二顯示所遺真性令見如來藏體。
0023c19: 初認見為心。即是奢摩他路。以三如來藏。皆由此而進故。向以執識為心。錯亂修習則奢摩他路。
0023c20: 茅塞之矣。今令了識非心。將必認見為是。故云開也三。一取心顯錯。二備
0023c21: 破三迷。三結斥誤認。初二。一探取所用之心。
0023c22: 二形顯所用之錯。初二。一敘情探問。二據實
0023c23: 酬答。初。
0023c24: 佛告阿難。汝我同氣情均天倫。○當初發心。於我法
0024a01: 中見何勝相頓捨世間深重恩愛。
0024a02: 初敘情安慰。佛與阿難。不同父而同祖。故曰同氣。
0024a03: 謂同一祖宗氣分來故。父子兄弟。皆稱天倫。以是
0024a04: 天合之倫次故。情眷愛也。言不但同氣。其眷愛之
0024a05: 私。實與孫陀羅等無有異視。故置均言。是先以世
0024a06: 情而安慰之。其意有二。一者憐其悲哀。安慰令息。
0024a07: 此承上也。二者令其無懼。據實答問。此起下也。○
0024a08: 當初下。探問發心。心分真妄。定別實。故問當初
0024a09: 發心。乃欲得其所用之心而破斥之。如探病施藥
0024a10: 也。見何勝相者。雖問所見。實為探其見後作麼生
0024a11: 會故。深重恩愛。應云深恩重愛。世間恩之最深。
0024a12: 莫過父母。愛之最重。莫過妻子。頓然俱捨。發心出
0024a13: 家。非於佛法中的有所見者不能。故為此問。
0024a14: 二據實酬答。
0024a15: 阿難白佛。我見如來三十二相勝妙殊絕。形體映徹
0024a16: 猶如琉璃。○常自思惟此相非是欲愛所生。何以故。
0024a17: 欲氣麤濁。腥臊交遘膿血雜亂。不能發生勝淨妙明
0024a18: 紫金光聚。○是以渴仰從佛剃落。
0024a19: 初答所見之相。能見之性。即是真心。所謂菩提涅
0024a20: 槃元清淨體。阿難習矣不察。空言我見三十二相
0024a21: 者。始於頂上肉髻。終至足下平滿。皆因修百福所
0024a22: 感。相必具好。故不更言。輪王不及曰勝。菩薩莫比
0024a23: 曰妙。殊者勝之至。絕者妙之極也。長短大小曰形。
0024a24: 百骸四肢曰體。一一皆能外照內現。故曰映徹。琉
0024b01: 璃青色寶也。內映外徹。同佛形體。故以為喻。○常
0024b02: 自下。明見後思惟。即思惟體。便是妄心。所謂無始
0024b03: 生死根本。阿難一向誤認。故曰常自。此相亦兼形
0024b04: 體。定慧熏修。故曰非欲愛生。徵起可知。釋中欲氣
0024b05: 者。淫欲之氣。猥褻混淆。故曰麤濁。此總釋也。母血
0024b06: 父精。會合成孕。故曰腥臊交遘。此別釋麤義。羯羅
0024b07: 藍位。凝結滑膩。故曰膿血雜亂。此別釋濁義。然麤
0024b08: 則不淨。濁則不明。況云勝妙。故直斷以不能發生。
0024b09: 紫金光聚。總指佛身。以佛身如紫金光聚故。又此
0024b10: 中思惟。略具二識。此相非欲愛生。乃隨念分別。尚
0024b11: 屬明了。至云欲氣麤濁等。則是計度分別。仍落獨
0024b12: 頭。是阿難無始病源。而世尊已巳得其脈矣。○末二
0024b13: 句結出家所以。佛身生身。淨穢懸殊。既常思惟。寧
0024b14: 不傾慕。故云是以渴仰。欲以生身而易佛身。學出
0024b15: 家法。故云從佛剃落。圓覺云。棄愛樂捨。還滋愛本。
0024b16: 阿難以愛捨愛。發心豈盡善哉。探取所用之心竟
0024b17: 二形顯所用之錯。
0024b18: 佛言。善哉阿難。汝等當知。一切眾生從無始來生死
0024b19: 相續。○皆由不知常住真心。性淨明體。用諸妄想。○
0024b20: 此想不真故有輪轉。
0024b21: 初警指輪轉。佛言善哉者。有三義。一者似讚實怪。
0024b22: 意言汝竟用如是心耶。二者讚善自喜。意以得其
0024b23: 心可施教矣。三者善言安慰。意以安其心好施破
0024b24: 矣。遺真認妄。已巳向不覺。今將次破顯。故教以汝等
0024c01: 當知。深警之也。一切眾生。總該凡外權小。至下
0024c02: 普示二本中自見。無始來者。謂自有無明以來。無
0024c03: 明初相叵得。故云無始。生死相續者。輪轉不息之
0024c04: 義。○皆由下。出其深故。正脈云。常住則非生滅。真
0024c05: 心則非妄心。性淨者。本自無染。明體者。本自不昏。
0024c06: 即後文根中指出漸次開顯如來藏妙真如性。此
0024c07: 其所迷之真。故曰不知。妄想者。識心分別。即上文
0024c08: 所取思惟。下文所破緣塵。此其所執之妄。故曰用
0024c09: 諸。諸助語詞也。○末二句結示令知。良以此想本
0024c10: 非真實。故眾生一向錯認。遭其誤賺。輪轉生死。浩
0024c11: 劫漩澓。汝等其知之哉。取心顯錯竟。
0024c12: 二備破三迷正脈云。此妄識有三種非真。一者本非是心。而似是心。眾生迷執以為是
0024c13: 心。二者本非有體。而似有體。眾生迷執以為有體。三者本非有處。而似有處。眾生迷執以為有處。如來為
0024c14: 之備悉俱破三。一密示妄識無處。二顯呵妄識非心。
0024c15: 三推破妄識無體。初密示者。明知無處。而故意推徵。是佛密意。令其自悟。
0024c16: 三迷中。不直破前二非心無體。且但就其所執心處。令其一一審察。自覺其妄。必待七番情盡。終不自悟。
0024c17: 然後呵其非心。明其無體。試喻明之。譬如有賊。自據藪澤。以為巢穴。時時侵擾良民。致于國怒。發兵討除。
0024c18: 應先搗其巢穴。令其無歸寧地。或可自此改業。倘猶不軌。隱匿鄉井。乍稱良民。密結餘黨。欲復舊業。有國
0024c19: 者必當處處宣令。布告其名。聲正其罪。令其無所容於疆土。若歸心則已巳。設不爾者。再發強兵勁敵。必盡
0024c20: 殺乃止。佛亦如是。今先搗其巢穴四。一教以直答。二問出心目。
0024c21: 三徵定處所。四約識獨破。初。
0024c22: 汝今欲研無上菩提真發明性。應當直心酬我所問。
0024c23: ○十方如來同一道故出離生死。皆以直心。○心言
0024c24: 直故。如是乃至終始地位中間永無諸委曲相。
0025a01: 初正教直答。前阿難啟請妙定。意欲研求無上菩
0025a02: 提。真實發明自性。故如來原其意而教之曰。汝今
0025a03: 欲研無上菩提云云。而教以直心酬問者。恐其口
0025a04: 是心非。難以施教故。○十方下。引佛示勸。意謂。我
0025a05: 今教汝直心酬問者。以十方如來。同一道故。出離
0025a06: 生死。所謂皆以直心。良以心直則志猛。志猛則信
0025a07: 堅願固。無行不成。無果不就。如淨名云。隨其直心。
0025a08: 則能發行。華嚴云。菩提妙法樹。生於直心地。是知
0025a09: 出離生死。捨此無由矣。○心言下。結顯利益。言直
0025a10: 心一道。何以便出生死。謂以是心直則言直故。如
0025a11: 是歷位進修。乃至成佛之時。終於其始地位。中間
0025a12: 斷證。勢如破竹。永無委折曲屈之相。意顯若不如
0025a13: 是。則因地不真。果招紆曲。不成無上菩提。滯窒權
0025a14: 小。流入魔外者皆是也。文中不言始終。而言終始者。謂縱成佛果。亦唯終其
0025a15: 始初所發之心。上雖依此銷文。恐猶未明。故此重申教以直答竟
0025a16: 二問出心目。
0025a17: 阿難。我今問汝。當汝發心緣於如來三十二相。將何
0025a18: 所見。誰為愛樂。○阿難白佛言。世尊。如是愛樂用我
0025a19: 心目。由目觀見如來勝相心生愛樂。○故我發心願
0025a20: 捨生死。
0025a21: 初雙問見愛。重呼其名者。另申問端故。意謂。汝果
0025a22: 如我所教。我今還要問汝。據汝所說。當汝最初發
0025a23: 心。緣於如來三十二相。乃至云是以渴仰。從佛剃
0025a24: 落。然渴仰即是愛樂。但不知正當見我時。將何所
0025b01: 見。渴仰我相時。誰為愛樂。必作是問者。為審見愛
0025b02: 二種迷故。良以見本是心。眾生迷見為眼。愛本非
0025b03: 心。眾生迷愛為心。棄子認賊。不可不辯。○阿難下。
0025b04: 具答心目。文有四句。上二句合答。下二句分釋。可
0025b05: 知。○故我下。結顯發心。文有二句。上句承上結顯。
0025b06: 下句顯發心真實。以是為捨生死發故。要知迷見
0025b07: 為眼。認愛為心。正是生死根本。乃依之願捨生死。
0025b08: 其猶以薪益火。欲其速滅。豈可得哉。問出心目竟
0025b09: 三徵定處所二。一躡訶徵處。二承徵引答。初。
0025b10: 佛告阿難。如汝所說真所愛樂。因於心目。○若不識
0025b11: 知心目所在。則不能得降伏塵勞。○譬如國王為賊
0025b12: 所侵。發兵討除是兵要當知賊所在。○使汝流轉心
0025b13: 目為咎。吾今問汝。唯心與目今何所在。
0025b14: 初躡詞按定。前阿難答佛。愛樂因於心目。佛欲施
0025b15: 破。乃告之曰。如汝上來所說。果真愛樂因於心目
0025b16: 者。吾將有以示之。是按定其詞。恐其改轉耳。○
0025b17: 若不下。顯處應知。良以由目觀見。心生愛樂。由愛
0025b18: 樂故。塵勞競起。塵勞即是煩惱。有染污義名塵。有擾動義名勞要必知心
0025b19: 目處所。始可以降伏塵勞。故曰若不識知等。乃反
0025b20: 顯以決其應知之意。○譬如下。借喻助明。國王喻
0025b21: 見性真心。本為一體。故惟以王喻。媒賊相依。俱稱
0025b22: 為賊。喻妄見妄心。由妄見而引起妄心。奔色塵而
0025b23: 起諸塵勞。覆真心。擾亂性境。故以為賊所侵喻
0025b24: 之。兵喻妙奢摩他三摩禪那。發喻依真而修。討除
0025c01: 喻破妄顯真。是兵要當知賊所在者。喻修定之時
0025c02: 要必知妄所起處。斷其本而枝末自盡矣。此下徵
0025c03: 破識心。顯見後即剖妄見。皆為得其處而破之也。
0025c04: ○使汝下指過徵處。流轉由於塵勞。塵勞起自妄
0025c05: 心。心不自舉。依妄見生。是知目為賊媒。心為賊主。
0025c06: 塵勞則為賊伴。媒牽主動。伴乃為亂。心目為咎。可
0025c07: 思而知。既知心目為咎。相應辯其處所。故即就其
0025c08: 心目。雙徵兩在此下本為破識。而心目雙徵者。其意有三。一為顯眼是浮塵。令覺別
0025c09: 有見性故。以面上之眼。體是浮塵。阿難既認見為眼。必至遺彼見性。故此雙徵。令其於面上觀察。了得
0025c10: 浮塵無見。自覺別有見體。其奈阿難不悟。必待十番顯示。方以漸領。二為顯眼是賊媒。令知防媒破主故。
0025c11: 正脈云。阿難既認賊為子。佛欲破賊指迷。其奈眼實賊媒。引識奔色。欲破其識。須防乎眼。故此雙徵。令知
0025c12: 眼若不馳。則識無所用而自破矣。三為顯眼有定處。令說識有定處故。正脈云。佛知眾生迷識為心。決定
0025c13: 惑為色身之內。恐阿難逃遁。不肯直言。故借眼之顯然在面。取例而徵心在何處。是要其說出心處。必
0025c14: 如眼之在面。顯然不混。此之三義。依後十番顯見。別有見性。則初義為正。依上由目觀見。心生愛樂。則次
0025c15: 義為正。依下如是識心。實居身內。則後義為正。或云此處雙徵。後文雙破。義亦可通。以下十番顯見之後。
0025c16: 別有剖除妄見文故躡詞徵處竟
0025c17: 二承徵引答。
0025c18: 阿難白佛言。世尊。一切世間十種異生。同將識心居
0025c19: 在身內。縱觀如來青蓮華眼亦在佛面。○我今觀此
0025c20: 浮根四塵秪在我面。如是識心實居身內。
0025c21: 初引他為例。一切世間。雖通三種。今且約器。指依
0025c22: 報言。十種異生。乃約有情。指正報言。隨業感報。受
0025c23: 生不同。故曰異生。言十種者。十二類生中。除無色
0025c24: 無有身相。無想無有心相。以彼不作心在身內計
0026a01: 故。識心指第六意識。揀非前五。故居身內。此引生
0026a02: 心在內。例己巳心也。生眼在面。姑置勿論。故曰縱觀
0026a03: 如來等。西域有青蓮華。其瓣纖長。佛眼似之。故以
0026a04: 為名。且指浮塵色相。揀非勝義。故亦在面。此引佛
0026a05: 眼在面。例己巳眼也。○我今下指已巳結答。浮根揀非
0026a06: 勝義。以勝義淨色。不可見故。此以可見。名為浮塵。
0026a07: 體通色香味觸。故言四塵。名體各稱。合論即是
0026a08: 浮塵根也。秪在我面者。謂己巳眼雖劣。而在面與佛
0026a09: 無異。非有別在。故置秪言。如是二字。例眼而言。良
0026a10: 以眼既同佛。識心亦應同生。如是例知識心。實居
0026a11: 身內。正脈云。此乃本計。如後云。一迷為心。決定惑
0026a12: 為色身之內。足證此義。其餘六處。但是因佛一時
0026a13: 破奪。逼成轉計。於中亦有同外異計。故須盡之。徵
0026a14: 定處所竟。四約識獨破七。一破在內。二破在
0026a15: 外。三破根裏。四破救內。五破合處。六破中間。七破
0026a16: 無著。初四。一密設破法。二許定安心。三定非
0026a17: 反難。四指計結破。初佛不直破其非。且就現前所見。分內分外。復於能見
0026a18: 分先分後。阿難隨口應答。亦不知其所以。及被如來逐一反難。自覺所計之非。始知如來不是等閑說話。
0026a19: 是密設破計之法。令以無所逃遁。如彼孔明八陣。當其設置時。人皆不知其故。乃後陸遜身陷其中。始
0026a20: 知孔明當時。不是等閑排布耳。
0026a21: 佛告阿難。汝今現坐如來講堂。觀祇陀林今何所在。
0026a22: 世尊。此大重閣清淨講堂在給孤園。今祇林實在
0026a23: 堂外。○阿難。汝今堂中先何所見。世尊。我在堂中先
0026a24: 見如來。次觀大眾。如是外望方矚林園。○阿難。汝矚
0026b01: 林園因何有見。世尊。此大講堂戶牖開豁故我在堂
0026b02: 得遠瞻見。
0026b03: 初定境內外。汝指阿難。現在講堂。密顯所計心在
0026b04: 身內。應同乎此。祇陀林。明在堂外。故意施問者。令
0026b05: 其自說。至後反難中無所逃故。重閣者。簷廡層飛。
0026b06: 清淨者。煩塵不到。講堂者。佛據談經。重閣言其相。
0026b07: 清淨顯其德。講堂標其名也。在給孤園。密顯身在
0026b08: 世界中。應同乎此。林在堂外。密顯眼前所有一切
0026b09: 諸法。俱在身外。應同乎此。○阿難下定見先後。問
0026b10: 以先何所見者。亦明知故問。令其自說。以備反難。
0026b11: 在堂先見如來。次觀大眾者。密顯心在身內。即應
0026b12: 先見心肝脾胃。次爪生髮長筋轉脈搖。外望方
0026b13: 矚林園者。密顯心在身中。即應最後方見身外一
0026b14: 切諸法至後反難中。一一皆不如是。而阿難只知順口答話。不知己巳之所計。已巳墮世尊羅籠
0026b15: 中矣。○阿難下定外見由。因何有見。亦明知故問也。
0026b16: 講堂戶牖開豁。故得遠見者。密顯心在身內。其計
0026b17: 不成。以此身不如講堂之戶牖開豁也。密設破法
0026b18: 竟。二許定安心前阿難哀求妙定。如來且問發心。以心分真妄。定別實。恐
0026b19: 阿難認妄為真。錯亂修習。蒸沙作飯。終無實果。今復問答。再四徵詰。既得其所用之妄心。復探定所執
0026b20: 之妄處。將次破斥。慮生驚惶。將謂不與說定。但見斥非。空懷攀仰。終成絕分。故如來許以有三摩提等。而
0026b21: 阿難頂禮伏受。則內心既安。至下重重破斥。乃不為怪矣。
0026b22: 爾時世尊。在大眾中舒金色臂摩阿難頂。告示阿難
0026b23: 及諸大眾。有三摩提名大佛頂首楞嚴王。○具足萬
0026b24: 行。十方如來一門超出妙莊嚴路。○汝今諦聽。阿難
0026c01: 頂禮伏受慈旨。
0026c02: 初出定總名。舒臂摩頂。示憐愛安其心故。三摩提
0026c03: 義通總別。若三名鱗次。則是別義。若三摩孤標。則
0026c04: 是總義。別義翻為等至。如前所釋。總義翻為等持。
0026c05: 或翻攝受。謂等攝持一切諸三昧故。如智論
0026c06: 云。一切禪定攝心。皆名三摩提。此約總義。總攝前
0026c07: 三故。復是通名。通於諸定故。首楞嚴。對前名總。對
0026c08: 他名別。以雖總前三。別在當經故。其體即是一心。
0026c09: 故名為大。論理最勝最妙。故譬佛頂。義詳名題。益
0026c10: 之以王者。有二義。一者超出義。超出一切諸三昧
0026c11: 故。二者自在義。任運成佛無障礙故。○具足下義
0026c12: 具別目。具足者。圓滿義。謂依此立位。斷惑證真。如
0026c13: 斬絲染色。一斷一切斷。一證一切證故。此即禪那
0026c14: 中萬行義也。捨此而求。歷劫終無實果。故曰一門。
0026c15: 依此而修。彈指可超無學。故曰超出。此又奢摩中
0026c16: 密因。三摩中了義義也。據此則生信發解起行。全
0026c17: 依乎此。故曰妙莊嚴路。佛果萬德莊嚴全修即性名妙然阿難請
0026c18: 處唯別。而世尊答處兼總者。以首楞嚴不共之
0026c19: 名。阿難不知。故請處唯以奢摩等共名。特加妙字
0026c20: 揀之。佛智鑑機。總別具示。別三總一。故大章開為
0026c21: 四分。○汝今下誡聽禮受。諦有二義。一審詳義。謂
0026c22: 審詳語義。勿令漏失故。二真實義。謂真實心聽。離
0026c23: 生滅心故。頂禮者。聞許暫謝。伏受者。伏俯領受。佛
0026c24: 諭曰旨。以從真慈流出。故曰慈旨。許定安心竟。
0027a01: 三定非反難二。一定不次見之非。二難在內不
0027a02: 次見。初。
0027a03: 佛告阿難。如汝所言。身在講堂戶牖開豁遠矚林園。
0027a04: ○亦有眾生在此堂中不見如來見堂外者。○阿難
0027a05: 答言。世尊。在堂不見如來能見林泉無有是處。
0027a06: 初按定前答。如汝所言等。按定是其所說。令其無
0027a07: 所逃故。身在講堂下應有先見如來。次觀大眾之
0027a08: 語。乃超略說故。○亦有下故意反問。昧內見外。明
0027a09: 知無有。故為反問。令其自說。○阿難下知不次非。
0027a10: 在堂不見如來。能見林泉。不次第也。已巳知其非。故
0027a11: 云無有是處。此既無有。而心在身中之謬自見。以
0027a12: 昧內知外。同乎此故。二難在內不次見。
0027a13: 阿難。汝亦如是。○汝之心靈一切明了。若汝現前所
0027a14: 明了心實在身內。爾時先合了知內身。頗有眾生先
0027a15: 見身中後觀外物。○縱不能見心肝脾胃爪生髮長
0027a16: 筋轉脈搖誠合明了。如何不知。○必不內知。云何知
0027a17: 外。
0027a18: 初句斥蹈前非。意言昧內見外。汝謂無有。想應有
0027a19: 之。汝亦如是也。○汝之下定理難問。汝之心靈
0027a20: 者。心性靈變。一切明了者。遇事便通。實在身內先
0027a21: 合知內者。判其正理。明知無有問以頗有者。故為
0027a22: 難問。頗猶還可。謂觀世間。還可有是人否。意言
0027a23: 有則在內之理成。無則所計之處非矣。○縱不下。
0027a24: 暫縱終奪。心指肉心火藏也。肝木藏。脾土藏。胃穀
0027b01: 府。藏中舉三。腑中舉一。此皆近於內者。恐阿難逃
0027b02: 云。目不見眉。只緣太近。今心肝脾胃等。於心太近。
0027b03: 云何令見。故縱許之。謂心肝脾胃。縱許其不能見
0027b04: 也。此是暫縱。下乃終奪。言在內甚近者不知可爾。
0027b05: 至於爪云何生。髮云何長。筋云何轉。脈云何搖。此
0027b06: 皆皮裏肉外。於心不甚近者。是誠所當明了。如何
0027b07: 并此亦不能知。想究竟不能知內。在內之謬。已巳可
0027b08: 見矣。○末二句轉顯其謬。言甚近次近皆不能知。
0027b09: 莫是為彼心肝脾胃所障。必不能在內有知。若爾
0027b10: 則身外諸境。亦不應知。以不知講堂之戶牖開豁。
0027b11: 而今云何反能知外。不益見其謬乎。定非反難竟
0027b12: 四指計結破。
0027b13: 是故應知。汝言覺了能知之心住在身內無有是處。
0027b14: 是故者。謂以是昧內知外之故。應知者。謂應知所
0027b15: 計之非也。覺了能知者。謂纔有覺了。即便分別能
0027b16: 知。似兼明了。及獨頭意識言之。亦為顯心性靈變。
0027b17: 一切明了之義。住在身內。相應先見身中。後觀外
0027b18: 物。今既不爾。故曰無有是處。破在內竟。
0027b19: 二破在外二。一阿難轉計在外。二如來引事例
0027b20: 破。初。
0027b21: 阿難稽首而白佛言。我聞如來如是法音。悟知我心
0027b22: 實居身外。○所以者何。譬如燈光然於室中。是燈必
0027b23: 能先照室內。從其室門後及庭際。一切眾生不見身
0027b24: 中獨見身外。亦如燈光居在室外不能照室。○是義
0027c01: 必明。將無所惑。同佛了義。得無妄耶。
0027c02: 初承前轉計。稽首即是頂禮。謂以首至地。稽留少
0027c03: 時也。如是法音。指前破內所說。悟知等者。正脈云。
0027c04: 於不見身內。悟知不在身內。於了見身外。悟知必
0027c05: 在身外。奪內執外。凡情必然。○所以下。徵引燈喻。
0027c06: 徵起可知。譬如者宗法既定。借喻以顯也。識是有法居在
0027c07: 身外宗。因云昧內知外故。同喻室外燈。異喻室內燈燈然室中。先照室而後
0027c08: 及庭際。室外屏內也此為正理。識既不爾。知非在內。一
0027c09: 切眾生。不見內而獨見身外。識在身外。是其正理。
0027c10: 故引燈在室外。不能照室為喻。○是義下。自決同
0027c11: 佛。是義即心在身外之義。法喻合顯。宗因極成。是
0027c12: 為真量。故曰必明。將猶得也。非同似量。故無所惑。
0027c13: 佛說不在身內。今亦知不在身內。故云同佛了義。
0027c14: 了義者如來所說。義無不盡故。得無者猶言莫不
0027c15: 是也。耶字非疑詞。是恐見破斥。預杜佛口之意。
0027c16: 意言若不同佛。或有妄。今既同佛。莫不是仍有
0027c17: 妄耶。想必無是理。可以自信。阿難轉計在外竟
0027c18: 二如來借事例破四。一借事問答。二例出謬理。
0027c19: 三驗證令覺。四指計結破。初二。一非理故問。
0027c20: 二據理正答。初。
0027c21: 佛告阿難。是諸比丘適來從我室羅筏城循乞摶食。
0027c22: 歸祇陀林我已巳宿齋。汝觀比丘一人食時諸人飽不。
0027c23: 是諸比丘。唯約聲聞言之。以菩薩事事無礙。自他
0027c24: 融即。不成非問故。適來猶云方纔。佛及菩薩。赴匿
0028a01: 王請。羅漢隨佛入城。分應齋主。故云從我。循乞二
0028a02: 句。應作一氣讀之。循順也。言今雖赴請。仍順常儀。
0028a03: 乞得摶食。歸林同眾食故。摶食亦名段食。謂有形
0028a04: 段可摶取故。揀非觸食鬼神觸氣而飽思食色天禪思資神及識
0028a05: 食空天識想相續故。宿留也。比丘皆歸來方食。唯佛及菩
0028a06: 薩。齋畢而歸。故云我已巳宿齋。謂已巳於王宮留齋也。
0028a07: 借此除佛。亦避自他融即非問不成之意。比丘雖
0028a08: 能空我。未得亡身。明知一人食時。諸人不飽。而故
0028a09: 為非問。以顯心在身外之謬。至下自見。非理故問
0028a10: 竟。二據理正答。
0028a11: 阿難答言。不也世尊。何以故。是諸比丘雖阿羅漢軀
0028a12: 命不同。云何一人能令眾飽。
0028a13: 初直答。何以句徵起。是諸下釋成。是諸比丘。雖證
0028a14: 阿羅漢果。而身軀性命。各各不同。以子縛雖斷。果
0028a15: 縛猶存故。如後云。各各有身。皆有所生氏族名字。
0028a16: 足證此義。云何一人等。決言其必無是理。可惜阿
0028a17: 難。只知隨口答話。不知自己巳舌頭已巳墮世尊手裏。
0028a18: 借事問答竟。二例出謬理。
0028a19: 佛告阿難。若汝覺了知見之心實在身外。○身心相
0028a20: 外自不相干。則心所知身不能覺。覺在身際心不能
0028a21: 知。
0028a22: 初按定所計之語。覺了者。隨前五識。覺了前境。即
0028a23: 明了識。因事會意曰知。似指獨頭。遇境取相曰見。
0028a24: 似指前五。以同為妄。破則俱破。心在身外。是其
0028b01: 所計。加以實字。則按定莫轉矣。○身心下例彼相
0028b02: 應無干。言心既外身。身亦外心。故曰身心相外。既
0028b03: 身心相外。自然彼此不相干涉。同彼羅漢。軀命不
0028b04: 同。食不互飽。如此則心所知者。身應不覺。覺在身
0028b05: 者。心應不知。果其互不相知。可說心在身外。恐未
0028b06: 必然也。例出謬理竟。三驗證令覺。
0028b07: 我今示汝兜羅綿手汝眼見時心分別不。○阿難答
0028b08: 言。如是世尊。○佛告阿難。若相知者云何在外。
0028b09: 初示手令驗。示謂伸而示之也。西竺有綿。名兜羅。
0028b10: 約義翻為細香。謂細軟香潔故。佛手似之。故以為
0028b11: 名。眼見身之知。心別心之知。纔見即別。似非身心
0028b12: 相外。明知故問。令自驗之。○阿難下依問實答。如
0028b13: 是者。謂如佛所問。眼見心別。實是爾也。○佛告下
0028b14: 就示其謬。言既說眼見心別。則是身心相知。若果
0028b15: 身心相知。義不同彼食不互飽。云何而言心在身
0028b16: 外。其亦未之思耳。驗證令覺竟。四指計結破。
0028b17: 是故應知。汝言覺了能知之心住在身外無有是處。
0028b18: 是故者。以是眼見心別之故。眼見心別。明知此心
0028b19: 不在身外。故教以應知。而以無有是處破之。破在
0028b20: 外竟。三破根裏二。一阿難承前轉計。二如來
0028b21: 就喻難破。初三。一領前轉計一處。二承徵指
0028b22: 在根裏。三脫前在內二謬。初。
0028b23: 阿難白佛言。世尊。如佛所言。不見內故不居身內。身
0028b24: 心相知不相離故不在身外。我今思惟知在一處。
0028c01: 如佛所言者。通指破內破外所說。不見二句。別指
0028c02: 破內之語。身心三句。別指破外之語。我今思惟者。
0028c03: 二俱被破。另覓心處。知在一處者。知在非內非外。
0028c04: 不墮二謬處也。然妄心本無處所。真心不容思惟。
0028c05: 則思惟已巳非。況云知處。無怪乎為世尊所破矣。
0028c06: 二承徵指在根裏。
0028c07: 佛言。處今何在。○阿難言。此了知心。既不知內。而能
0028c08: 見外。如我思忖潛伏根裏。○猶如有人取琉璃合
0028c09: 其兩眼。雖有物合而不留礙。彼根隨見隨即分別。
0028c10: 初因計就徵。一處之言。籠同難破。故徵以處今何
0028c11: 在。○阿難下躡前定處。既不知內。固知不在於內。
0028c12: 而能見外。又不在於外。如我捨此兩途。更用思
0028c13: 忖。必是潛伏根裏。○猶如下借喻顯理。璃。眼
0028c14: 鏡類。喻眼根。所合眼。即眼根。喻識心。然璃雖是
0028c15: 有物合眼。而不礙眼見。喻眼根雖是有相合心。而
0028c16: 不礙心知。故曰彼根隨見隨即分別。是以彼根
0028c17: 隨見。合琉璃隨物能照。隨即分別。合眼根隨琉璃
0028c18: 能見。法喻合明。自謂理極成矣。
0028c19: 三脫前在內二謬初計在內。如來以昧內知外為破。因轉計在外。今以在外被破。
0028c20: 無可遮救。遂依如來所說。昧內知外之義。而忖度之。其意以為潛伏根裏。則昧內知外。二謬俱脫矣。
0028c21: 然我覺了能知之心不見內者為在根故。分明矚外
0028c22: 無障礙者潛根內故。
0028c23: 覺了能知。重舉前心也。此心所以不見內者。為在
0028c24: 根而不在內故。此脫昧內之謬。既以昧內。又分
0029a01: 明矚外無障礙者。潛根內而根如故。此脫知外
0029a02: 之謬。要知在內之計。唯乖自宗。在外之執。猶通外
0029a03: 計。至於在根之謬。展轉妄。自宗他宗。無不相違。
0029a04: 總以自恃小慧。不務真脩。以致問著拶著。東觸西
0029a05: 觸。妙哉權人。吾徒龜鑑。阿難承前轉計竟。
0029a06: 二如來就喻難破三。一就喻定見。二難法不齊。
0029a07: 三指計結破。初。
0029a08: 佛告阿難。如汝所言潛根內者猶如琉璃。○彼人當
0029a09: 以琉璃籠眼當見山河見琉璃不。○如是世尊。是人
0029a10: 當以琉璃籠眼。實見琉璃。
0029a11: 初按定其喻。如汝所言者。按定是其所說。潛根
0029a12: 之計。琉璃之喻。本不相齊。如來將欲施破。故先按
0029a13: 定以發其詞。○彼人下問見琉璃。言彼人當以琉
0029a14: 璃籠眼。琉璃固不礙於眼矣。雖不礙於眼。而非無
0029a15: 體之物。彼眼根者。尚能遠見山河。豈不近見琉璃。
0029a16: 乃故問見不者。令其自說。以備法中成難。○如是
0029a17: 下答以實見。如是者先渾答。謂如佛所問者是矣。
0029a18: 是人下次應問。謂琉璃籠眼。實見琉璃。乃應其所
0029a19: 問答故。就喻定見竟。二難法不齊。
0029a20: 佛告阿難。汝心若同琉璃合者當見山河何不見眼。
0029a21: ○若見眼者。眼即同境不得成隨。○若不能見。云何
0029a22: 說言此了知心潛在根內如琉璃合。
0029a23: 初正難不齊。意謂汝心在根。若同琉璃合眼者。則
0029a24: 汝心同眼。眼根應同琉璃。汝心現今正當外見山
0029b01: 河。先應見眼。乃何故不見。既法喻不齊。以喻中琉璃籠眼。實
0029b02: 見琉璃。法中眼根籠心。不能見眼故則所計在根者。不極成矣。○若
0029b03: 見下兼防謬應。恐謬應云。當見山河。亦能見眼。故為此防言汝心若能
0029b04: 見眼。則眼同所對之境。設許同境。是對非隨。汝前
0029b05: 所云。彼根隨見隨即分別者。亦不極成矣。○若不
0029b06: 下還歸正破。恐聞見眼之非。還計不見。故歸正破言心若不能見眼。
0029b07: 則非潛根。以不同眼根在琉璃中故。云何說言心
0029b08: 在根內。如琉璃合。真妄計也。三指計結破。
0029b09: 是故應知。汝言覺了能知之心潛伏根裏如琉璃合
0029b10: 無有是處。
0029b11: 見與不見。俱無潛根之義。以是之故。應知所計之
0029b12: 非。故曰無有是處。破根裏竟。
0029b13: 四破救內舊云。破內外。細詳其文。阿難固無雙計之語。如來亦無並破之詞。正脈云。確論
0029b14: 此計。仍歸最初在內之執。但惟脫前二謬為異。又云。名雖別列。實惟救前在內負墮之失。故今疏以破救
0029b15: 內科之二。一阿難轉救在內。二如來就詞難破
0029b16: 初。
0029b17: 阿難白佛言。世尊。我今又作如是思惟。是眾生身。腑
0029b18: 臟在中竅穴居外。有藏則暗有竅則明。○今我對佛。
0029b19: 開眼見明名為見外。閉眼見暗名為見內。是義云何。
0029b20: 初思惟申理。在外固錯。在根尤非。仍還在內之執。
0029b21: 轉思脫過之理。故云又作如是思惟。腑同府。謂六
0029b22: 府也。胃為水穀之府。小腸為盛受之府。大腸為行道之府。膀胱為津液之府。膽為清淨之府。三
0029b23: 焦為孤府。素問曰。其傳化物而不藏者曰府臟亦作藏。謂五藏也。腎為精藏。
0029b24: 心為神藏。肝為魂藏。肺為魄藏。脾為志藏。素問曰。能藏精氣而不泄者曰藏。故次下即用藏字然腑
0029c01: 臟皆身內之物。故曰在中。竅穴。謂七竅孔穴也。眼二
0029c02: 耳二鼻二口一皆面上所有。故曰居外。藏者包藏義。故有
0029c03: 處則暗。竅者通洞義。故有處則明。此阿難欲脫前
0029c04: 過。先申內暗外明之理。○今我下救難請決。因前
0029c05: 計在內。如來難以二謬。一者在內昧內謬。二者在
0029c06: 內知外謬。今以有竅則明。正同戶牖開豁。故開眼
0029c07: 見明。名為見外。此脫在內知外之謬。又以有藏則
0029c08: 暗。暗者即是臟腑。故我閉眼見暗。名為見內。此脫
0029c09: 在內昧內之謬。其意以如來前難非理。依然以在
0029c10: 內為是。但屢被破奪。不敢自決。故曰是義云何。是
0029c11: 又向世尊口角邊討分曉也。阿難轉救在內竟。
0029c12: 二如來就詞難破三。一就詞開。二依成難。
0029c13: 三指計結破。初。
0029c14: 佛告阿難。汝當閉眼見暗之時。此暗境界為與眼對。
0029c15: 為不對眼。
0029c16: 此就其所計之詞。雙開對眼與不對眼為難也
0029c17: 二依成難二。一難對眼之非。二難不對之謬。
0029c18: 初。
0029c19: 若與眼對。暗在眼前云何成內。○若成內者。居暗室
0029c20: 中無日月燈。此室暗中皆汝焦腑。
0029c21: 初正難對眼。相對成見。世間共許。故先約對眼難
0029c22: 之。對則在前成外。故難以云何成內。○若成下。兼
0029c23: 難成內。謂設許在前成內。則暗室無光時。此暗亦
0029c24: 在眼前。亦許成內。如此則室是汝身。暗中所有。皆
0030a01: 汝焦腑。豈理也哉。焦腑者三焦也。黃帝難經云。三
0030a02: 焦者。水穀之道路。氣之所終始也。上焦在胃上。中
0030a03: 焦在胃臍之間。下焦在臍下。六腑中一。故曰焦腑。
0030a04: 謂焦即是腑耳。二難不對之謬三。一正難不
0030a05: 對。二兼防謬辯。三展轉顯謬。初。
0030a06: 若不對者。云何成見。
0030a07: 對既不成。自計不對。故次約不對難之。不對而見。
0030a08: 世間相違。故難以云何成見。二兼防謬辯恐謬辯云。
0030a09: 我言閉眼見暗。名見內者。謂閉眼之時。此心已巳離外見。旋轉內對臟腑。所以成見是仍歸在內之計。故世
0030a10: 尊以此防之。
0030a11: 若離外見內對所成。合眼見暗名為身中。○開眼見
0030a12: 明何不見面。若不見面內對不成。
0030a13: 初原謬縱許。意云。若汝謬謂閉眼之時。此心離於
0030a14: 外見。旋轉內對臟腑。所以成見者。則汝所計合眼
0030a15: 見暗。名為身中者是矣令眼二句。即前所計閉眼見暗。名為見內。異變其文。
0030a16: ○開眼下取例顯非。意云。閉眼之時。此心既能旋
0030a17: 轉內見臟腑。開眼之時。亦應旋轉內見面目。汝今
0030a18: 正當開眼見明。何不見面。若謂開眼之時。不能見
0030a19: 面。是不能旋轉也。以此為例。則閉眼之時。亦不能
0030a20: 旋轉。則汝所言內對之義。亦不得成。內對不成。云
0030a21: 何而言閉眼見暗。名為見內。是固知所計者非矣。
0030a22: 三展轉顯謬。
0030a23: 見面若成。此了知心及與眼根乃在空。何成在內。
0030a24: ○若在空自非汝體。○即應如來今見汝面亦是
0030b01: 汝身。○汝眼已巳知身合非覺。○必汝執言身眼兩覺
0030b02: 應有二知。即汝一身應成兩佛。
0030b03: 初心眼在空謬。本為辯心。兼帶於眼者。以凡小等通計心隨於眼。如前云。彼根隨見
0030b04: 隨即分別是也意云。設許開眼亦能旋轉。則見面之義成
0030b05: 矣。若此則心與眼根。乃在空。以相對方能成見。
0030b06: 對面豈不在空乎。設許在空。乃屬於外。故難以何
0030b07: 成在內正脈云。阿難本計心仍在內。故今結難心與眼根。俱不成在內。責其自語相違也。
0030b08: ○若在下轉自成他謬。意云。若定執心眼在空者。
0030b09: 不唯不成在內。且在空離汝。自非汝體。乃成他心
0030b10: 矣。○即應下轉他成自謬。意云。若強謂雖離於汝。
0030b11: 不妨還是汝體者。即應如來今見汝面。亦是汝身。
0030b12: 以既許離汝還是。應通許故。此上二謬。乃責其壞
0030b13: 世間相也。○汝眼下身成不覺謬。意云。自他互轉。
0030b14: 已巳壞世相。況夫汝心隨眼。彼眼離身。已巳具覺知。則
0030b15: 汝身合同無情。非有覺知。以一人唯有一心。在眼
0030b16: 則不在身故。○必汝下一身二果謬。意云。必汝執
0030b17: 言在身在眼。兩俱有覺。則汝阿難。應有二知。人唯
0030b18: 憑此覺知。修因證果。汝今既有二知。即汝一身。當
0030b19: 來成佛時。應成兩佛。此理所必無。唯是謬妄而已巳。
0030b20: 依成難竟。三指計結破。
0030b21: 是故應知。汝言見暗名見內者無有是處。
0030b22: 以是對眼與不對眼。展轉謬妄之故。則見內之義
0030b23: 不成。故曰無有是處。然閉眼見內。既其不成。已巳足
0030b24: 破其救內。至開眼見外之義。無勞更破。正脈云。單
0030c01: 結見內。足見此計同在內矣。破救內竟。
0030c02: 五破合處二。一阿難引教謬計。二如來牒計難
0030c03: 破。初。
0030c04: 阿難言。我常聞佛開示四眾。由心生故種種法生。由
0030c05: 法生故種種心生。○我今思惟即思惟體實我心性。
0030c06: 隨所合處心則隨有。○亦非內外中間三處。
0030c07: 初謬引昔教。常聞者。昔教曾聞。以心生法生等。通
0030c08: 大小乘。昔教共說故。今約二乘。且指六識為心。六
0030c09: 塵為法。灌頂云。由內心而攀緣外境。境隨心起。故
0030c10: 曰心生法生。由外塵而激發內心。心逐境現。故曰
0030c11: 法生心生。正脈義云。心生法生。見法不自生也。法
0030c12: 生心生。見心不自生也。正顯心法互倚妄現。俱無
0030c13: 實體。阿難失旨。反證緣心。隨合隨有。可謂迷之甚
0030c14: 矣。○我今下妄計隨有。思惟者。思惟心法互生義
0030c15: 也。然正當思惟時。妄識力用。行相昭然。自覺別無
0030c16: 心性。認此為真。故曰即思惟體。實我心性。而不知
0030c17: 如來重重破斥。皆為此想不真。故有輪轉。是阿難
0030c18: 孤負如來為不少矣。隨合隨有者。隨所攀緣何法。
0030c19: 心則隨有。如現今思惟佛所說法。儼有心生。若更
0030c20: 思惟別法。心生亦爾。例而推之。豈非隨所合處心
0030c21: 隨有乎。正脈義引。經云。聚緣內搖。趨外奔逸。昏擾
0030c22: 擾相。以為心性。古德謂攀緣妄想。狀如野燒。豈可
0030c23: 謂之真心。今阿難四番被斥。乃認隨合隨有。宛爾
0030c24: 內搖外奔。真稱昏擾。正是攀緣妄想。何異野燒。良
0031a01: 由屢被挨拶。露出本相。然猶不覺其妄。亦曲盡迷
0031a02: 態而已巳。○亦非句總遮前非。言隨合隨有。處乃無
0031a03: 定。非定在三處也。中間且指根裏。以根內臟外為
0031a04: 中間故。阿難引教謬計竟。二如來牒計難破三
0031a05: 一牒其所計。二分宗兩難。三指計結破。初。
0031a06: 佛告阿難。汝今說言由法生故種種心生。隨所合處
0031a07: 心隨有者。
0031a08: 前阿難所引。雖有四句。其意但取後二句。以前二
0031a09: 句心先有故。不可言隨合隨有。故此如來。亦唯約
0031a10: 後二句牒之。二分宗兩難二。一難無體非合。
0031a11: 二難有體無據。初。
0031a12: 是心無體則無所合。○若無有體而能合者則十九
0031a13: 界因七塵合。是義不然。
0031a14: 初正難非合。承上法生而心始生。則心無自生之
0031a15: 體。體尚不有。憑誰說合。故曰無所合也。是則隨合
0031a16: 已巳非。況云隨有。不益妄乎。○若無下防其謬執。恐
0031a17: 謬執云。心雖無體。不妨暫現能合。故為此防。意謂。
0031a18: 凡言合者。必二俱有體。如十八界。因六塵合。謂六根六
0031a19: 識以六塵合之。則成十八界此昔教所許。若必謂無體而能合
0031a20: 者。則如妄計十八界外。有十九界。且說因七塵合。
0031a21: 今教昔教。皆所不許。以界唯十八塵唯有六。本無
0031a22: 十九及七之說。豈有能合之義。故曰是義不然。難
0031a23: 無體非合竟。二難有體無據二。一約二義成
0031a24: 難。二約四相成難。初二。一正難二義。二兼破
0031b01: 謬辯。初。
0031b02: 若有體者。如汝以手自挃其體。汝所知心為復內出。
0031b03: 為從外入。○若復內出還見身中。若從外來先合見
0031b04: 面。
0031b05: 初按定令驗所自。承上無體。既不成合。自執有體。
0031b06: 故又約有體以難。意謂汝今若言此心有體者。當
0031b07: 自驗之。如汝以手自己巳挃觸其體。當正挃時。自有
0031b08: 知痛知痒之心。汝即驗其所以能知之心。為復內
0031b09: 出。為從外入。要必有所據。乃可言有體耳。○若復
0031b10: 下分途取前例破。意謂若復內出。同前在內。還應
0031b11: 先見身中。若從外來。同前內對。先合遠見汝面。今
0031b12: 俱不爾。則杳無所據。所謂有體者唯妄計度而
0031b13: 已巳。二兼破謬辯二。一阿難謬辯。二如來難破。
0031b14: 初。
0031b15: 阿難言。見是其眼。心知非眼為見非義。
0031b16: 因被如來內出見中外來見面之難。遂謬辯云。見
0031b17: 是眼家之用。心但能知。非同眼之能見。如佛所云。
0031b18: 內出還見身中。外來先合見面者。是欲責心為見。
0031b19: 如果能見。則非心之義矣。如來其欺我哉。
0031b20: 二如來難破。
0031b21: 佛言。若眼能見汝在室中門能見不。○則諸已巳死尚
0031b22: 有眼存應皆見物。○若見物者云何名死。
0031b23: 初約人生識在破。言心在身中如人在室內。眼唯
0031b24: 通明。而能見者。是身內之心。喻門唯通明。而能見
0031c01: 者。是室內之人。法中若謂眼能見者。喻中須是門
0031c02: 亦能見。但眼之能見。二乘猶不知非。門之能見。舉
0031c03: 世盡覺其謬。故就喻為難。令自覺其非。○則諸下
0031c04: 約人死識去破。言既以喻問。仍不知非。必謂眼能
0031c05: 見者。喻中須是死人能見。故約已巳死者為難。已巳死
0031c06: 者心離其身時也。心雖離身。尚有眼存。此時若能
0031c07: 自見。則是眼見。故難以應皆見物。明知必不能
0031c08: 見。而故意為難。○末二句約義不符名破。言人唯
0031c09: 不能見物。方可名死。若見物者。即是生人。故難以
0031c10: 云何名死。如是則人死無見。眼唯空存。以識去故。
0031c11: 知此義者。而見是其眼。心知非眼之謬。益可見矣。
0031c12: 約二義成難竟。二約四相成難二。一牒體總
0031c13: 徵。二約相別難。初。
0031c14: 阿難。又汝覺了能知之心若必有體。為復一體為有
0031c15: 多體。今在汝身為復體為不體。
0031c16: 前難二義。已巳顯有體之謬。恐未心服。定執有體。故
0031c17: 重牒再徵。下乃一一難破。一體者。四支共一心體。
0031c18: 多體者。四支各有心體。此約數徵。體者。一心
0031c19: 滿四體。不者。局在一體不。此約量徵。必有
0031c20: 數有量。有體之宗。方可成立。二約相別難二。
0031c21: 一難數二相。二難量二相。初。
0031c22: 若一體者。則汝以手挃一支時四支應覺。若咸覺者
0031c23: 挃應無在。若挃有所則汝一體自不能成。○若多體
0031c24: 者則成多人。何體為汝。
0032a01: 初難一體不成。四支一體。有生通計。故先約一體
0032a02: 為難。意謂。若四支共一心體者。即今挃一支時。四
0032a03: 支應當咸覺。以一體故。若汝聞我此語。謬謂咸覺
0032a04: 者。則所挃之處。即應無所偏在。以成覺故。若其觸
0032a05: 頭頭知。觸足足覺。而挃有所偏在者。則汝所計一
0032a06: 體之義。自不能成。以四支不共故。○若多下難多
0032a07: 體仍非。破一計多。情所必至。故又約多體為難。意
0032a08: 謂一人一心。是其正理。若謬謂心有多體者。則汝
0032a09: 阿難應成多人。設許成多。應有多名。今汝現前。四
0032a10: 體中何體為汝。以當阿難之名。試自思之。唯是展
0032a11: 轉妄。無可憑據。則多體仍非矣。難數二相竟。
0032a12: 二難量二相。
0032a13: 若體者同前所挃。○若不者當汝觸頭亦觸其
0032a14: 足。頭有所覺足應無知。今汝不然。
0032a15: 初難體不成。同前所挃者。取例一體中難。良以
0032a16: 一體者。四支共一心體。體者。一心滿四支。雖
0032a17: 能所往復。而會義無殊。不須別立難詞。故但取例
0032a18: 於前。而云同前所挃。謂同前挃一支時四支應覺
0032a19: 等也問。既一體體。會義無殊。何必重列。答。數量異故。又為與不作對說故。○若不
0032a20: 下難不仍非。體招難。自計不。故次約不
0032a21: 以難。意云若謂此心不體者。理應局在一支。請
0032a22: 試驗之。當汝觸頭之時。亦觸其足。若頭有所覺。則
0032a23: 是汝心局在於頭。則足應無知。若足有所知。例此
0032a24: 可思。無煩具說。此先斷定其理。今汝不然句。乃破
0032b01: 斥其非。謂齊觸齊覺。不如上之所說。不之宗。豈
0032b02: 能成立。所謂有體者此又無所據矣。分宗兩難竟。
0032b03: 三指計結破。
0032b04: 是故應知。隨所合處心則隨有無有是處。
0032b05: 是字指上所辯無體非合有體無據二義。故字起
0032b06: 下應知隨所合處心則隨有二非。言無體非合。隨
0032b07: 合之義不成。有體無據。隨有之義安在。故斥云無
0032b08: 是處也。破合處竟。
0032b09: 六破中間二。一阿難引教立中。二如來就中難
0032b10: 破。初二。一謬引昔教。二思惟立中。初。
0032b11: 阿難白佛言。世尊。我亦聞佛與文殊等諸法王子談
0032b12: 實相時。世尊亦言心不在內亦不在外。
0032b13: 例上常聞。故曰亦聞。雖未的指何經。然追述昔聞。
0032b14: 應在般若會之前半及方等深密時也。與文殊等
0032b15: 者。以方等深密般若會中。時常以文殊等為當機
0032b16: 故。方等如淨名。般若如文殊問等。諸法王子。指文
0032b17: 殊一類。如普賢觀音等。示極者言之。所談實
0032b18: 相。略明有三。一者無相之相。名為實相。如般若云。
0032b19: 是實相者。即是非相。始教意也。二者諸法皆真。名
0032b20: 為實相。如淨名云。觀身實相。觀佛亦然。終教意也。
0032b21: 三者真空絕相。名為實相。如無量義云。其一法者。
0032b22: 所謂無相。無相不相。名為實相。頓教意也。若據阿
0032b23: 難得聞。應屬第一。以是引小乘入大乘故。若約一
0032b24: 聞異解。無妨兼聞後二。觀下謬引。無庸過揀。非內
0032c01: 非外。方等般若諸會。歷有是語。多約真心言之。如
0032c02: 淨名舍利章云。心不住內。亦不在外。阿難真妄不
0032c03: 分。謬引謬證。多聞人循名昧義。固如是也。其自意
0032c04: 以昔亦曾聞。今仍計內計外。無怪乎為世尊所破
0032c05: 矣。謬引昔教竟。二思惟立中。
0032c06: 如我思惟。內無所見外不相知。內無知故在內不成。
0032c07: 身心相知不相離故在外非義。○今相知故復內無
0032c08: 見當在中間。
0032c09: 初思前兩非。如我思惟者。依佛昔教。詳佛今說也。
0032c10: 今因我計在內。佛以內無所見難之。以不能見心
0032c11: 肝脾胃等故。又因我計在外。佛以應不相知難之。
0032c12: 以應同彼一食不飽眾故。據佛之意。以內無知
0032c13: 故。在內不成。身心相知不相離故。在外非義。仍符
0032c14: 昔教不在內不在外之義也。○今相下待成中相。
0032c15: 言昔教今說。既已巳相符。我又驗之於己巳。現今身心
0032c16: 相知故。亦知不在身外。復於身內無見故。亦知不
0032c17: 在身內。捨此兩途更用思惟。當在中間。無可議矣。
0032c18: 阿難引教立中竟。二如來就中難破三。一正
0032c19: 難在中。二兼遮謬救。三指計結破。初二。一就
0032c20: 中徵在。二依在成難。初。
0032c21: 佛言。汝言中間中必不迷。非無所在。○今汝推中中
0032c22: 何為在。為復在處為當在身。
0032c23: 初據理定有。言中中必不迷者。以迷則不言。言則
0032c24: 必能了故。非無所在者。能了必能指授。指授必有
0033a01: 所在。今汝下。雙徵兩在。言在雖不無。答應珍重。
0033a02: 故教以推中。謂細推中相也。中何為在句。謂總徵
0033a03: 中相以何為在。為復在處等者。言一切諸法。不出
0033a04: 內之根身。外之塵處。故別約身處兩問。要必有定
0033a05: 在。乃可以施破耳。二依在成難二。一在身不
0033a06: 成。二在處亦非。初。
0033a07: 若在身者在邊非中。在中同內。
0033a08: 首句按定在身。下二句中邊皆過。邊附皮。中據內
0033a09: 也。言在身有中有邊。如謂在邊。則不可言中。是自
0033a10: 宗相違。如謂在中。則還同在內。於前來已巳破。既二
0033a11: 俱有過。在身尚非。況夫言中。自不成矣。
0033a12: 二在處亦非。
0033a13: 若在處者為有所表。為無所表。無表同無。表則無定。
0033a14: 何以故。如人以表表為中時。東看則西。南觀成北。表
0033a15: 體既混。心應雜亂。
0033a16: 首句按定在處。次二句徵表有無。有表色處。無表
0033a17: 空處也。言在處有有表。有無表。如在無表。則同於
0033a18: 空無。汝心乃成斷滅。如在有表。則絕無定相。汝心
0033a19: 成雜亂。既二俱有過。在處已巳謬。況夫言中。憑何
0033a20: 立乎。何以故等。徵釋表則無定之義。良以無定
0033a21: 言渾。非釋莫諭。故須徵釋。相連二表字。上表字。指
0033a22: 能表之物。下表字。謂表顯中相。故云以表表中。正
0033a23: 脈云。表者標竿。修房舍者立之。以表中位。灌頂云。
0033a24: 如周官土圭測景立標之類。東看則西。南觀成北。
0033b01: 文影西看則東。北觀成南。可以意會。末二句言能
0033b02: 表之體。既其四方混淆。所表之心。豈能自立中相。
0033b03: 故應雜亂。謂四方交雜。稱謂混亂。所謂無定者以
0033b04: 此。正難在中竟。二兼遮謬救二。一阿難謬救
0033b05: 中相。二如來就謬遮中。初。
0033b06: 阿難言。我所說中非此二種。○如世尊言。眼色為緣
0033b07: 生於眼識。○眼有分別色塵無知。識生其中則為心
0033b08: 在。
0033b09: 初異佛現說。意言我所說中。另是一理。非此如來
0033b10: 所說二種。謂身中處中也。○如世下。同佛昔教。世
0033b11: 尊言者。指在深密教中。如唯識第五云。此中教者。
0033b12: 如契經言。眼色為緣。生於眼識。又契經說。若根不
0033b13: 壞。境界現前。作意正起。方能生識。眼能發識。是
0033b14: 增上緣。色能牽生。為所緣緣。雖有餘緣。此二為要。
0033b15: 以根境和合。識乃得生故。○眼有下妄斷謬理。破
0033b16: 合處中以門喻眼。已巳顯眼無分別。而此又云眼有
0033b17: 分別。固為妄斷。其意以眼有分別屬內身。色塵無
0033b18: 知屬外境。內外各有定相。識生其中。歷然不混。故
0033b19: 曰則為心在。然謂之謬理者。略明其謬有三。一者
0033b20: 眼色為緣。生於眼識。是昔教所說。今於實教。一一
0033b21: 破其相妄。顯其性真。而為奢摩他體。阿難求此。而
0033b22: 乃引彼為證。是權實不分謬。二者眼根浮勝。俱屬
0033b23: 色法。無有分別。識乃有別。縱指根性。後文亦云。其
0033b24: 目周視。但如鏡中。無別分析。汝識於中。次第標指。
0033c01: 今云眼有分別。是根識不分謬。三者前云心生愛
0033c02: 樂。屬於意識。此云識生其中。乃是眼識。徵者在彼。
0033c03: 答者引此。是五六不分謬。此亦多聞人循名昧義
0033c04: 之故。阿難謬救中相竟。二如來就謬遮中明知其謬。
0033c05: 且不與之分析。但且遮其中相二。一按定總問。二分遮兩中
0033c06: 初。
0033c07: 佛言。汝心若在根塵之中。此之心體為復兼二為不
0033c08: 兼二。
0033c09: 汝心句先以按定。謂按定阿難謬救之語。此之下
0033c10: 方乃總問。謂總問心體兼二與不兼二也。然阿難
0033c11: 計帶三謬。如來不與分析。即就謬為問者。亦有三
0033c12: 義。一者不了義教。素所習聽。了義之教。難以遽領。
0033c13: 姑且破其舊見。新悟尚待後聞。二者眼無分別。前
0033c14: 已巳喻明。今復重執。知難頓革。姑且破其中相。餘容
0033c15: 悟後自分。三者眼意二識。用異體同。破則俱破。阿
0033c16: 難既認眼為意。如來即就便為破。阿伽他遇病即
0033c17: 除。初無論先之與後。二分遮兩中二。一遮兼
0033c18: 二之中。二遮不兼二中。初。
0033c19: 若兼二者物體雜亂。物非體知成敵兩立。云何為中。
0033c20: 兼猶連帶。兼二者。謂外連塵物。內帶根體也。外連
0033c21: 塵物則雜。內帶根體則亂。曰雜曰亂。難以分中。此
0033c22: 約兩合言之。若約兩離者。物塵無知。非同根體有
0033c23: 知。汝心在中。一半外連塵物則相敵。一半內帶根
0033c24: 體則相成。半敵半成。分中兩立。自無中相。是則兩
0034a01: 合兩離。俱不可言中。故總以結難云何為中。
0034a02: 二遮不兼二中。
0034a03: 兼二不成非知不知即無體性。中何為相。
0034a04: 兼二不成。即是不兼二也。然根是有知。塵是無知。
0034a05: 各有相狀。心若不兼於二。非同有知之根。無知之
0034a06: 塵。相狀可見。故曰非知不知。如此則漫說無心。縱
0034a07: 使有心。亦同龜毛兔角。故曰即無體性。體性尚無。
0034a08: 況復云中。故難以中何為相。兼遮謬救竟。
0034a09: 三指計結破。
0034a10: 是故應知。當在中間無有是處。
0034a11: 承上在身在處。言中招過。兼二不兼。立義不成。是
0034a12: 故應知。汝言當在中間者。唯是妄計。無有是處可
0034a13: 憑。破中間竟。
0034a14: 七破無著二。一阿難引教謬計。二如來據理難
0034a15: 破。初。
0034a16: 阿難白佛言。世尊。我昔見佛與大目連須菩提富樓
0034a17: 那舍利弗四大弟子共轉法輪。常言覺知分別心性
0034a18: 既不在內亦不在外不在中間俱無所在。○一切無
0034a19: 著名之為心。則我無著名為心不。
0034a20: 初引昔所說。我昔見佛。指在般若。以般若時。佛
0034a21: 轉教。故置與言。如大品云。如是種種法門。汝當為
0034a22: 菩薩說。即佛轉教義也。目連等華梵釋見敘分。
0034a23: 學後曰弟。謂學在師後也。法生曰子。謂智從法生
0034a24: 也。僧首稱大。謂佛弟子中四人為上首也。領受佛
0034b01: 。從佛轉教。故置共言。說般若法。摧無明惑。故以
0034b02: 輪喻。如法華云。我乘佛教。為大菩薩。以諸因緣。說
0034b03: 無上道。即指般若會上。領受佛。共轉法輪義也。
0034b04: 般若宗於無住。故曰常言。覺知分別。即是妄心。圓
0034b05: 覺呼為六塵緣影。此經斥是妄相想。既無實體。
0034b06: 焉有定在。故於內之根處。外之塵處。中之識處。覓
0034b07: 心了不可得。是曰不在。雖已巳各言不在。猶恐稍涉
0034b08: 簾纖。有礙放捨。故復總結云。俱無所在。大品云。若
0034b09: 住一切法。不住般若。不住一切法。方住般若。又云。
0034b10: 般若者。是無住義。金剛般若云。應生無所住心。若
0034b11: 心有住即為非住。然既曰常言。似是義引。或諸部
0034b12: 般若中亦照樣有是語也。○一切下臆斷請決。言
0034b13: 佛意以俱無所在。以顯識心妄。而阿難不諭
0034b14: 其旨。反以一切無著。名之為心。真憑臆妄斷也。雖
0034b15: 憑臆妄斷。因屢被破奪。不敢自是。依然請決於佛。
0034b16: 故曰則我無著。名為心不。昔二祖於達磨大師處請求安心。師云。將心來
0034b17: 與汝安。祖云覓心了不可得。師云。與汝安心竟。必到覓心了不可得處。方是真無著。妙明寂常心性。亦
0034b18: 即於此顯現。今阿難實未到此。強說無著。而又不敢體認。根不點地者類多如此阿難引
0034b19: 教謬計竟。二如來據理難破三。一按定雙徵。
0034b20: 二有無並難。三指計結破。初。
0034b21: 佛告阿難。汝言覺知分別心性俱無在者。○世間
0034b22: 空水陸飛行諸所物象名為一切。汝不著者為在為
0034b23: 無。
0034b24: 初按定所言。雖是佛語。阿難引用。即是阿難之語。
0034c01: 故云汝言。此將為破斥。先以按定也。○世間下徵
0034c02: 境有無。意謂汝言俱無在者。即是一切無著。然無
0034c03: 著且置。何為一切。如世間空。屬於依報。水陸飛
0034c04: 行。屬於正報。依正二報。品類差別。名為諸所物象。
0034c05: 諸所物象。總統該括。此即名為一切。汝前言不著
0034c06: 者。為是一切俱在。汝自不著。為是一切俱無。汝故
0034c07: 不著。明知二俱不成。乃故問以發其端。
0034c08: 二有無並難上云在者即是有也。
0034c09: 無則同於龜毛兔角。云何無著。有不著者不可名無。
0034c10: ○無相則無。非無則相。相有則在。云何無著。
0034c11: 初正難有無。意謂若言俱無名無著者。其意不成。
0034c12: 以無則同於龜毛兔角。有名無實。且道不著何法。
0034c13: 故難以云何無著。若言俱有自無著者。義亦不成。
0034c14: 以既執為有。早已巳是著。故難以不可名無。○無相
0034c15: 下轉釋難詞。意謂我言無則同於龜毛兔角者。以
0034c16: 既云無相。則全無實體。非龜毛兔角而何。我言有
0034c17: 則不名無著者。以非無則相。相有則在。言非無則
0034c18: 相者。非無即有。猶云有則有相也。相有則在者。在
0034c19: 即是著。猶言相有則著也。相有則著。故不可名無。
0034c20: 是則為在為無。俱無無著之義。故總以云何無著
0034c21: 難之。無著尚不可說。況夫認為是心。不益妄乎。有
0034c22: 無並難竟。三指計結破。
0034c23: 是故應知。一切無著名覺知心無有是處。
0034c24: 是故等者。謂以是有無俱非無著之故。應當了知。
0035a01: 若計無著名心者。渾然俱非。無有一是處也。問。賊人改
0035a02: 業。即是良民。念舊而殺。豈稱善治。然識心之所以為害者。為有著故。今既無著。妄即是真。認此為心。何必
0035a03: 更破。答。真心如海。妄心如浪。浪起拍舟。所以為害。若不拍舟。須待浪息。浪息風停。唯湛海。諸有智者。豈
0035a04: 復離海尋浪。今阿難果其無著。自然覓心叵得。覓心叵得。自見真心。豈復遺真認妄。既猶認妄。則其所言
0035a05: 無著。亦未足信。故我前言。阿難實未到此。亦如賊人口說改業。心實未革。有討賊之責者。豈可置而不問。
0035a06: 此如來所以為之更破。正脈云。詳此七番。確定成處者。一內二外三根裏六中間四處而已巳。以四還在內。
0035a07: 五則無定處。第七則并處亦無也。又一四引眾同計。二三己巳意推度。後三引教謬釋。孤山曰。總上七番。似
0035a08: 破四性。在內潛根。救內破自性。在外破他性。中間破共性。隨合無著破無性。龍樹云。諸法不自生。亦不從
0035a09: 他生。不共不無因。是故說無生。據此則七番情盡。全身放捨。即入無生忍矣。阿難雖未及此。而平日所恃
0035a10: 以為心者。亦杳無住處可跟究矣密示妄識無處竟
0035a11: 二顯呵妄識非心前已巳搗其巢穴。此方聲正其罪二。一阿難責
0035a12: 躬請教。二如來示本呵非。初二。一自責己巳誤
0035a13: 當迷。二求佛開示修路。初。
0035a14: 爾時阿難。在大眾中即從座起。偏袒右肩右膝著地
0035a15: 合掌恭敬。而白佛言。○我是如來最小之弟。蒙佛慈
0035a16: 愛。雖今出家猶恃憍憐。所以多聞未得無漏。不能折
0035a17: 伏娑毗羅為彼所轉溺於淫舍。○當由不知真際
0035a18: 所詣。
0035a19: 初經家敘儀。爾時者。七處破竟時也。情盡計窮。望
0035a20: 佛哀愍。故即從座而起。露肉曰袒。偏袒右肩者。偏
0035a21: 露肉於右邊之肩也。右表順從。亦表便於服役意
0035a22: 故。灌頂云。此土謝罪順命則肉袒。西域覲王請命
0035a23: 則偏袒。今阿難求佛。禮同覲王。顯至敬也。右膝著
0035a24: 地者。涅槃疏有三義。一右膝有力。跪能安久。二右
0035b01: 膝有力。起止便易。三右膝躁動。著地令安。古德云。
0035b02: 三處翹聳。右膝著地。名為互跪。如此者表謙卑遜
0035b03: 順。合掌者表收攝散動。上皆身業。嚴肅曰恭。尊重
0035b04: 曰敬。屬意業。上示曰告。下啟曰白。屬口業。三業虔
0035b05: 誠。足以感佛。故特為敘出。○我是下自責己巳誤。四
0035b06: 王八子。阿難居末。是故最小之弟。小則偏邀眷注。
0035b07: 故蒙佛慈愛。出家尚帶俗情。故猶恃憍憐。恃倚仗。
0035b08: 憍矜恤。憐愍念也。由有此恃。所以從侍佛來。未受
0035b09: 惡辣楗槌。養成憍恣情態。專尚多聞。不務真修。未
0035b10: 得無漏。方證初果。一遇娑毗羅。不能屈折治伏。
0035b11: 而反為彼所轉。溺於淫舍。不能自出。若非如來
0035b12: 護。文殊提獎。唯有遠遁。何顏見佛。此猶已巳往之誤。
0035b13: 然已巳不可挽矣。○當由下猶慮當迷。由字註多不
0035b14: 訓。講者率以因義釋之。細玩上文。殊無著落。良以
0035b15: 歷敘前誤。次第各有因起。初則因最小而蒙佛慈
0035b16: 愛。繼則因蒙愛而久恃憍憐。次則因恃憐而尚聞
0035b17: 誤證。後則因誤證而力不勝邪。既次第各有因起。
0035b18: 而又云當由。若作因義。如何銷會。今釋當由者。謂
0035b19: 當來之所經由。真際者真心實際。是即以妄識為
0035b20: 真心。以所在為實際。實不知別有真心實際耳。詣
0035b21: 者在也。謂究竟所在處也。其意以從前已巳誤。知不
0035b22: 可諫。當來所由。冀猶可追。但自覺七番情盡。尚不
0035b23: 知真心實際。究竟所在。憑何進修。是所慮焉。觀下
0035b24: 請示奢摩他路。其為慮當來所由。意自可見。自責
0035c01: 已巳誤當迷竟。二求佛開示修路。
0035c02: 惟願世尊。大慈哀愍開示我等奢摩他路。○令諸闡
0035c03: 提隳彌戾車。○作是語已巳五體投地。及諸大眾傾渴
0035c04: 翹佇。欽聞示誨。
0035c05: 初正求修路。除佛一人。無可歸投。故云惟願世尊。
0035c06: 不求小乘之樂。故望大慈哀愍。以必興大慈。方能
0035c07: 與大樂故。哀者哀前已巳誤。愍者愍後尚迷。請示奢
0035c08: 摩路者。即求知心處。以不知心處。奢摩無路可修
0035c09: 故。然阿難只知求路。不知認見為心。即是進步坦
0035c10: 衢。只知求開。不知了識非心。即是闢道良吏。至下
0035c11: 呵心顯見。乃如來密符其請。○令諸下兼隳惡見。
0035c12: 闡提。此云信不具。不信因果。無慚愧故。亦云斷善
0035c13: 根人。如楞伽云。闡提者焚燒一切善根。彌戾車。或
0035c14: 翻邊地。或翻惡奴。或名弊惡地處。或名樂垢穢人。
0035c15: 此皆不符本經。興福曰。惡見。資中云。邊邪不正見
0035c16: 人。二說合會。是今經義。以闡提知見不正。非邊即
0035c17: 邪。甚至謗佛謗法。撥因撥果。惡見特甚故。隳壞滅
0035c18: 也。言向以奢摩路壅。正修人亡。類多流入邊邪。積
0035c19: 成惡見。永墮一闡提中。今示修路。不唯阿難等。從
0035c20: 此離妄證真。亦令闡提輩。自是改邪歸正。故惡見
0035c21: 自隳也。按如來行菩薩道時。凡遇加害者。不唯不
0035c22: 報。且憐其愚迷。發願度彼。今阿難無力勝邪。身受
0035c23: 其辱。而乃請示修路。令隳惡見。亦菩薩願度之意。
0035c24: ○作是下同眾佇誨。五體投地者。肘膝首俱投於
0036a01: 地。七禮中恭敬禮也。將請互跪合掌。請已巳撫心結
0036a02: 拜。亦常儀耳。請意及他。故上云我等。佇誨兼眾。故
0036a03: 此云及諸。乃經家敘事精詳。前後相照。傾渴者傾
0036a04: 心渴仰。翹佇者翹首佇望。正脈云。如渴思水。如鳥
0036a05: 張望。欽敬也。知如來將為示誨。敬心承聽。揀彼隨
0036a06: 班備數。漫不經意聞也。阿難責躬請教竟。
0036a07: 二如來示本呵非二。一普示二本。二直呵非心。
0036a08: 初二。一現相密。示二發言顯示。初。
0036a09: 爾時世尊從其面門放種種光。其光晃耀如百千日。
0036a10: ○普佛世界六種震動。○如是十方微塵國土一時
0036a11: 開現。○佛之威神令諸世界合成一界。○其世界中。
0036a12: 所有一切諸大菩薩皆住本國合掌承聽。
0036a13: 初密示根性將現。面上眼耳鼻口。近通身處。遠通
0036a14: 意處。故名為門。能所合論。即表六處根性。言六根
0036a15: 各具根性。即是二根本中真本所謂菩提涅槃元
0036a16: 清淨體。亦復各具自性光明。如眼見耳聞等。但眾
0036a17: 生遺此本明。一向不覺。性雖不無。光乃不現。今將
0036a18: 捨妄求真。從眼顯現。例餘五顯現亦爾。故以放種
0036a19: 種光表之。種種者。青黃赤白等。交映互現。色乃無
0036a20: 盡故。此性一現。諸法頓朗。如後四科七大。全彰自
0036a21: 性光明。十界三藏。無非本體朗照。故以其光晃耀
0036a22: 表之。一日在空。照四天而無遺。況夫百千。明耀罔
0036a23: 及。用表自性光明。輝天鑑地。一切光無能匹故。○
0036a24: 普佛下密示六識將破。佛世界。一佛化境也。統該
0036b01: 四方上下。可表六處識心。言六處識心。即是二根
0036b02: 本中妄本。所謂用攀緣心。為自性者。然既屬攀緣。
0036b03: 即非自性。其柰眾生。一向堅執。難為動搖。阿難時
0036b04: 節已巳至。不久放捨。故以六種震動表之。六種者。震
0036b05: 兼吼擊。動兼起誦。形聲各具三動。共為六也。○如
0036b06: 是下密示化他同己巳。如是者。承上一界震動而言。
0036b07: 一界震動。展轉及他。如是相連十方微塵國土。俱
0036b08: 於一時開通顯現。若作表法者。言阿難捨妄。會眾
0036b09: 同聞。見賢思齊。通行放捨。仍復展轉化導。有生皆
0036b10: 然。故以塵國開現表之。○佛之下密示融妄歸真。
0036b11: 言上雖開現。猶有分隔。見量雖通。畛域宛在。復以
0036b12: 佛之威神。擲鐵圍而偃須彌。會江湖而通香海。無
0036b13: 復多地。唯有一天。故云令諸世界。合成一界。若作
0036b14: 表法者。融妄歸真。須憑三昧之力。故以佛威令合
0036b15: 表之。諸界表妄。一界表真。合會融通。能表所表。義
0036b16: 亦相似。○其世下密示三昧成就。其世界仍指十
0036b17: 方塵國。塵國已巳合。仍云其界者。以未合時。各有分
0036b18: 齊。從先為言。大菩薩者。揀非初心。必至登地以上。
0036b19: 可名大。本國承聽者。既成一界。無復隔越。在彼
0036b20: 即同在此。常得聞故。若作表法者。融妄歸真。識心
0036b21: 本自無礙。故仍以其界表之。化眾同己巳。有生從此
0036b22: 發心。故即以菩薩表之。既已巳歸真。無復真妄之別。
0036b23: 識即是智。常契本覺。故以本國承聽表之。智契本
0036b24: 覺。即是三昧。若時時常契。即是首楞嚴三昧也。現
0036c01: 相密示竟。二發言顯示上智之人。目擊而道存故上以相示。中根者流
0036c02: 耳聞而心會。故此以言顯。若有眼不見。有耳不聞者。則是下根。亦令隨分結緣二。一歎
0036c03: 迷標本。二總徵別示。初二。一指所歎人。二標
0036c04: 所迷本。初。
0036c05: 佛告阿難。一切眾生從無始來種種顛倒。業種自然
0036c06: 如惡叉聚。○諸修行人不能得成無上菩提乃至別
0036c07: 成聲聞緣覺。及成外道諸天魔王及魔眷屬。
0036c08: 初無知造業者。一切眾生。通指汎爾凡夫。不知修
0036c09: 行之人。從無始來者。指自有妄識已巳來。違真逐妄。
0036c10: 背覺合塵。無我計我。無法計法等。故云種種顛倒。
0036c11: 此屬惑道。由顛倒故。造種種業。作將來因。故名為
0036c12: 種。此屬業道。惑道如薪。業道如火。依薪逸火。自相
0036c13: 燒然。法身受其熏蒸。慧命由茲懸危。此屬苦道。起
0036c14: 惑造業。苦果隨之。三事相因。故云如惡聚。惡叉
0036c15: 聚。西域果名。灌頂云。此云綿貫珠。一蒂三果。同聚
0036c16: 而生。相似三道。故以為喻。○諸修下有志修行者。
0036c17: 凡夫起惑造業。輪轉生死。固為可愍。縱令有志修
0036c18: 行。中道紆曲。猶在可傷。諸者大率義。雖云修行。乃
0036c19: 指不依正修者言。菩提此云覺道。三乘皆有。深淺
0036c20: 不同。唯佛無上。所以不能成者。正由不依正覺修
0036c21: 故。乃至者。超略權教菩薩。大乘也。聲聞緣覺。釋見
0036c22: 敘分。小乘也。雖別成乎此。猶是出世聖賢。然更有
0036c23: 誤之甚者。故云及成外道等。外道心遊道外。趣邪
0036c24: 修者。諸天三界諸天。著有漏者。魔王居欲界頂。
0037a01: 欲樂者。魔眷精靈妖魅。侶魔羅者。此等亦是住世
0037a02: 凡夫。但較彼無知造業者。猶為難救。不益可傷乎
0037a03: 哉。指所歎人竟。二標所迷本。
0037a04: 皆由不知二種根本錯亂修習。○猶如沙欲成嘉
0037a05: 饌。縱經塵劫終不能得。
0037a06: 初出由標迷。言如上所說。無知造業者。固無論矣。
0037a07: 至於諸修行人。本期得道得果。而乃中途紆曲。滯
0037a08: 窒權小。甚至誤入魔外。欲潔偏染。求昇反墜。其故
0037a09: 何哉。故云皆由不知云云。二本者一真本。至下十
0037a10: 番所顯者是。二妄本。如上七處所破者是。前取心
0037a11: 顯錯文云。從無始來。生死相續。皆由不知常住真
0037a12: 心。用諸妄想。義亦同此。但未明其為本。今言本者。
0037a13: 以一切真因真果。妄因妄果。無不由此生故。錯亂
0037a14: 修習者。用妄想為真心。指偽果作實證。不唯錯真
0037a15: 用妄。且以妄亂真也。○猶如下舉喻顯錯。言諸修
0037a16: 行人。用妄想為因心。期證真果。如沙欲成嘉饌。
0037a17: 沙非饌本。經劫徒勞。故曰終不能得。妄非真因。亦
0037a18: 復如是。由此所以不成菩提。誤入權小及外道天
0037a19: 魔隊耳。歎迷標本竟。二總徵別示二。一總徵。
0037a20: 二別示。初。
0037a21: 云何二種。
0037a22: 將欲別示。先總徵以發其詞。二別示二。一先
0037a23: 示妄本。二後示真本。初。
0037a24: 阿難。一者無始生死根本。○則汝今者與諸眾生用
0037b01: 攀緣心為自性者。
0037b02: 初出名。無始以來。浩劫生死。流窮。源不出妄心。
0037b03: 故曰根本。○則汝下示相。欲令悟妄。指在現前。故
0037b04: 云則汝今者。凡未了真者。無不認妄。故云與諸眾
0037b05: 生。攀緣心。即六識心也。六識緣境。隨處生著。如猿
0037b06: 猴攀樹。似尺蠖緣木。故以為名。然此本非是心。亦
0037b07: 非自性。而眾生執為心性。故前云。即思唯體。實我
0037b08: 心性。後云。即能推者。我將為心。今則分明指出。是
0037b09: 生死本。而阿難猶自不覺。亦可悲矣。
0037b10: 二後示真本。
0037b11: 二者無始菩提涅槃元清淨體。○則汝今者識精元
0037b12: 明能生諸緣。緣所遺者。○由諸眾生遺此本明雖終
0037b13: 日行而不自覺。枉入諸趣。
0037b14: 初出名。此中無始。與上科不同。上科兼於中間。謂
0037b15: 無始至今也。此科惟指初際。謂無始之時也。菩提
0037b16: 有三。一實智。二方便。三真性。此是真性菩提。以性
0037b17: 本自覺。即菩提故。涅槃亦三。一性淨。二方便淨。三
0037b18: 圓淨。此是性淨涅槃。以性本自淨。即涅槃故。元清
0037b19: 者。非澄之使清。謂本來離生死濁。即顯其為性淨
0037b20: 涅槃。元淨者。非治之使淨。謂本來離煩惱染。即顯
0037b21: 其為真性菩提。能為一切淨法之本。故名為體。餘
0037b22: 二菩提。及二涅槃。亦依此故。是體即根本義也。又
0037b23: 二本應作二釋。妄本中生死下加之字。作依士釋。
0037b24: 真本中清淨下加即字。作持業釋。○則汝下示相。
0037c01: 欲令現前體認。故云今者。不言與眾者。不比妄心。
0037c02: 有生同認故。識精即是第八賴耶。本經呼為陀那
0037c03: 細識。最極微細。故曰識精。於諸識中最為精故。又
0037c04: 精者精瑩。有明照義。以此明非磨之使明。乃本來
0037c05: 自明。故曰元明。如後云。見精映色聞精映聲等。又
0037c06: 揀選圓通偈云。元依一精明。分成六和合。是知體
0037c07: 唯賴耶。應根成六。故下文破識之後。即於根中指
0037c08: 出。能生諸緣等者。正脈云。諸緣者前六轉識也。楞
0037c09: 伽云。藏識海常住。境界風所動。種種諸識浪。騰躍
0037c10: 而轉生。是知前六皆此識海。所生諸浪。但前六能
0037c11: 緣一切。而獨於本生識海。自緣不及。如眼所起
0037c12: 見。能見一切。而自不見眼。故云緣所遺者。縱使
0037c13: 悟時。須一念不生。方能默契。六識若動。體即隱矣。
0037c14: 故學人不捨緣心。畢竟如生盲不見性也。愚謂。前六轉識。
0037c15: 六字應是七字。如八識頌云。淵深七浪境為風。則七識皆是識海中浪也。且彼疏亦自問云。唯識何言七
0037c16: 緣第八見分為我。答。偈云。隨緣執我量為非。既是非量。豈真能緣。此以第七緣八。不合緣所遺者。故為此
0037c17: 問。若既唯約前六。則此問無從。或交師意是而筆誤耳。智者詳之然此本是真心。
0037c18: 而眾生不知。今已巳分明指其為菩提涅槃元清淨
0037c19: 體。至下阿難猶未敢認。如云我雖識此見性無還。
0037c20: 云何得知是我真性。又云見必我真。我今身心復
0037c21: 是何物。所謂把手相牽行不得也。○由諸下顯過。
0037c22: 良以阿難不能捨妄。全由迷真。故如來於示真本
0037c23: 後。特顯其過。過在遺真之故。故曰由諸眾生。遺此
0037c24: 本明。行猶歷也。謂六根各歷自所緣境。如眼見色
0038a01: 耳聞聲等。無時暫歇。故曰終日行也。見色不知能
0038a02: 見者誰。聞聲不知能聞者誰等。故曰而不自覺。既
0038a03: 不覺真。必至妄認緣塵。起惑造業。隨業受報。故曰
0038a04: 枉入諸趣。諸趣即是六道。謂生而趣此。死而趣彼。
0038a05: 如旋火輪無休息故。枉謂自屈。言眾生本具菩提
0038a06: 涅槃元清淨體。而乃流入諸趣。豈非自屈乎哉。
0038a07: 深警之也。普示二本竟。
0038a08: 二直呵非心二。一阿難依舊遺認。二如來痛呵
0038a09: 非心。初二。一依舊遺真。二依舊認妄。初二
0038a10: 一乍驗似領。二再勘實迷。初。
0038a11: 阿難。汝今欲知奢摩他路願出生死今復問汝。○即
0038a12: 時如來舉金色臂。屈五輪指語阿難言。汝今見不。阿
0038a13: 難言見。
0038a14: 初將問預示。意謂汝若不求奢摩他路。則是甘受
0038a15: 生死。無庸問矣。據汝今者所請。是欲知奢摩他路。
0038a16: 依之願出生死。但此事大非草草。今復問汝。汝宜
0038a17: 悉之。○即時下作相驗問。佛身金色。其臂亦然。千
0038a18: 輻輪相。指端俱有。即時舉屈者。先以相驗。若不循
0038a19: 塵流轉。自然從此見性。故溫陵云。金拳舉處。直下
0038a20: 要識本明。天龍一指。竊比此耳。語言見不者。既驗
0038a21: 復問。令其無所假飾。所謂放過即不可也。阿難言
0038a22: 見者。見中迷悟雙關。迷則見塵。悟則見性。科為似
0038a23: 領者以此。二再勘實迷。
0038a24: 佛言。汝何所見。阿難言。我見如來舉臂屈指為光明
0038b01: 拳耀我心目。○佛言。汝將誰見。阿難言。我與大眾同
0038b02: 將眼見。
0038b03: 初勘定循塵。因上來阿難答見。塵性未分。故復問
0038b04: 以汝何所見。其意以見性者必能忘塵。見塵者自
0038b05: 然迷性也。答以見拳。足見循塵。且言耀我心目。更
0038b06: 是流轉。所謂依稀似曲纔堪聽。又被風吹別調中
0038b07: 也。○佛言下。勘定迷見。明知阿難不悟。未便放捨。
0038b08: 仍復親切提持。故問以汝將誰見。誰字最宜珍重。
0038b09: 肘後具符者自能薦取。阿難不悟見性。依舊認見
0038b10: 為眼。但前云見是其眼。已巳被佛破。若唯言我者。恐
0038b11: 見呵斥。故曰與眾同將。所謂臨坑拉伴者阿難是
0038b12: 矣。正脈義云。此上有三審試。太煞叮嚀。一問見不。
0038b13: 二問見何。三問誰見。而阿難初答能見。次答見拳。
0038b14: 末答眼見。如來可謂重重顯示。阿難可謂頭頭錯
0038b15: 過矣。依舊遺真竟。二依舊認妄。
0038b16: 佛告阿難。汝今答我如來屈指為光明拳。耀汝心目。
0038b17: 汝目可見。以何為心當我拳耀。○阿難言。如來現今
0038b18: 徵心所在。而我以心推窮尋逐即能推者我將為心。
0038b19: 初牒答縱見徵心。屈指為拳。光耀心目。是前阿難
0038b20: 答佛之語。今欲就此徵心。故言汝今答我等以牒
0038b21: 之也。唯目本不能見。因其引眾同計。暫以縱許。故
0038b22: 曰汝目可見。至下盲燈二喻。終顯其謬。當猶對也。
0038b23: 重徵對境之識。故曰以何為心。當我拳耀。然如來
0038b24: 於密示科中。已巳知阿難認取思惟為心。今復重徵
0038c01: 者。以屢施破斥。將謂有所移耳。○阿難下。答以能
0038c02: 推即是。徵心所在。即指前來密示七徵。應徵察思
0038c03: 曰推。計盡再搜曰窮。反復義路曰尋。七處跟究曰
0038c04: 逐。然正當推窮尋逐之時。似有心相。且覺現前得
0038c05: 力。便爾誤認。不知生死過患。正在乎此。故溫陵云。
0038c06: 塵相未除。依舊認賊為子。去指見性。良有以也。阿
0038c07: 難依舊遺認竟。二如來痛呵非心。
0038c08: 佛言。咄。阿難。此非汝心。○阿難矍然避座合掌起立
0038c09: 白佛。此非我心當名何等。○佛告阿難。此是前塵
0038c10: 妄相想惑汝真性。○由汝無始至於今生認賊為子。
0038c11: 失汝元常故受輪轉。
0038c12: 初振喝直斥。咄。振威痛喝也。臨濟一喝具四義。一
0038c13: 如金剛王寶。今則斬除妄本。即金剛也。二如
0038c14: 踞地師子。今則驚散狐疑。即師子吼也。三如探竿
0038c15: 影草。今則試聞遮解。試探聞性。遮障解路即探竿影草也。四
0038c16: 不作一喝用。今則隨心薦取。即不作一喝用也。座
0038c17: 有知音。自應吐舌。而又呼名示以非心者。因其耳
0038c18: 尚未聾。帶累世尊墮老婆禪也。○阿難下。驚索名
0038c19: 目。矍然者。驚愕貌。正脈云。經久自恃。唯知有此。一
0038c20: 旦奪之。無有不驚者矣。避離也。離座者。恐懼不安
0038c21: 之貌。無可如何。唯有待教。故合掌起立。合掌者。待
0038c22: 教之意。起立者。白佛之儀。白佛者。反以質索。索以
0038c23: 此非我心。當名何等者。以阿難雖聞非心。猶未悟
0038c24: 妄。無所稱謂。恐落斷滅故。○佛告下。指以妄名。前
0039a01: 塵色聲等。性境也。妄相法塵獨影境也。想有二
0039a02: 釋。一通指六識。以前五識。對性境起。第六識。對獨
0039a03: 影境起。故合云前塵及妄相上之想。同為妄本。
0039a04: 破則俱破。二唯指第六。以第六意識。是前塵落謝
0039a05: 妄影相上所起之想。正顯境且至。意識豈實
0039a06: 有哉。一向遺真。皆由認此。故云惑汝真性。○由汝
0039a07: 下。出其過患。亦是釋上惑真之義。如來意謂。我言
0039a08: 惑汝真性者。由汝於無始來。至於今生。以妄作真。
0039a09: 猶如認賊為子。其禍患可勝言哉。然如來以賊喻
0039a10: 妄心者。以能損法財。滅功德故。以子喻真心者。以
0039a11: 能持性德。續佛果故。既唯認妄。必至遺真。故云失
0039a12: 汝元常。元常者即真心對彼妄心無常立名。正脈
0039a13: 云。失元常者。如人既認賊為子。更不求覓真子矣。
0039a14: 受輪轉者。元常之心既失。無常之心益熾。起惑造
0039a15: 業。六道往復。如人真子既失。賊子益縱。必至家私
0039a16: 蕩盡。馳騁求食。知此者。當預為辯之。不受其惑。則
0039a17: 輪轉息。而元常立矣。顯呵妄識非心竟。
0039a18: 三推破妄識無體上已巳聲正其罪。此乃斬其首級。族其餘黨三。一阿
0039a19: 難驚怖求示。二如來示有推無。三會眾知非無辯。
0039a20: 初二。一歷述得力。二怖無求開。初二。一
0039a21: 已巳往由心。二例知將來。初。
0039a22: 阿難白佛言。世尊。我佛寵弟。心愛佛故令我出家。
0039a23: 寵者重愛義。前云我是如來最小之弟。因小見寵。
0039a24: 亦常情也。心愛佛故。令我出家者。見佛相好。知非
0039b01: 欲生故愛。願得佛身。厭家思修故出。又出家義含
0039b02: 供佛。以現為侍者故。觀下何獨句可知。
0039b03: 二例知將來。
0039b04: 我心何獨供養如來。乃至歷恒沙國土承事諸佛
0039b05: 及善知識。發大勇猛行諸一切難行法事皆用此心。
0039b06: ○縱令謗法永退善根亦因此心。
0039b07: 初作善由心。意謂我言心愛佛故。令我出家。是出
0039b08: 家唯用此心。出家後。為侍供佛。例此可知。此且約
0039b09: 已巳往言之。若從此迴小向大。我心何獨供養如來
0039b10: 一佛。或更供多佛。乃至歷恒沙國土。親承供事
0039b11: 一切諸佛。亦用此心。不唯供佛。或有具正知見。兼
0039b12: 大智識者。亦必親承供事。又不唯親承供事。仍復
0039b13: 於彼諸佛及善知識所。披精進鎧。發大勇猛。立堅
0039b14: 固志。上求下化。於諸一切難行法事。周修行。一
0039b15: 一皆用此心。設離此心。則無所能為矣。○縱令下。
0039b16: 作惡由心。縱令者。必無之事。而設言之也。意謂我
0039b17: 今只是不敢謗法。縱令被呵生瞋。從此不信佛法。
0039b18: 反生誹謗。因而退失善根。墮一闡提。亦因此心所
0039b19: 使。是知此心功魁罪首。既得力於已巳往。知必需乎
0039b20: 將來。呵為非心。詎能忘情。因歷歷敘述。希將有以
0039b21: 教我矣。歷述得力竟。二怖無求開。
0039b22: 若此發明不是心者。○我乃無心同諸土木。離此覺
0039b23: 知更無所有。○云何如來說此非心。我實驚怖兼此
0039b24: 大眾無不疑惑。○惟垂大悲。開示未悟。
0039c01: 初按定佛語。若此者指前呵示而言。如來既呵其
0039c02: 非。又斥為妄相想。皆發明不是心義。○我乃下
0039c03: 自申怖由意。謂功魁罪首。唯是此心。已巳往將來。勢
0039c04: 所必用。此既非是。而我乃成無心之人。人若無心。
0039c05: 自應同諸土木。以離此覺知。更無所有故。○云何
0039c06: 下正述驚怖。云何說非者。怪如來所說不宜。我實
0039c07: 驚怖者。明自己巳聞之失措。兼此大眾者。仍指小乘
0039c08: 一類。以彼唯以六識建立染淨根本。乍聞非心。無
0039c09: 不疑惑。○末二句結請開示。驚疑不安。殊屬可愍。
0039c10: 故惟冀垂大悲心。未悟有二。一者未悟此識。何故
0039c11: 不得名心。二者未悟離此。何得不同土木。為釋自
0039c12: 怖。及決眾疑。故求佛開示。至下安慰示有。正開示
0039c13: 不同土木。驚怖釋焉。對塵推無。正開示不得名心。
0039c14: 疑惑決矣。阿難驚怖求示竟。二如來示有推無
0039c15: 二。一安慰示有。二就塵推無。初二。一摩頂
0039c16: 引說惟心。二況顯真心有體。初。
0039c17: 爾時世尊。開示阿難及諸大眾欲令心入無生法忍。
0039c18: ○於師子座摩阿難頂而告之言。如來常說諸法所
0039c19: 生唯心所現。○一切因果世界微塵因心成體。
0039c20: 初經家敘意。開示阿難者。以驚怖故。及諸大眾者。
0039c21: 以疑惑故欲令句原佛開示本意。言阿難等。向以
0039c22: 識心分別。妄見生滅。今開示無體。令其離於分別。
0039c23: 則入無生忍矣。華嚴云。無生忍者。不見有少法生。
0039c24: 仁王云。一切法空。得無生忍。又忍者信也。謂深信
0040a01: 諸法無生義故。○於師下摩頂為說。師子座者。製
0040a02: 座像師。或不必像。但以師名座。表說法無畏義故。
0040a03: 以其驚怖。故摩頂相告。示安慰意也。三界唯心。萬
0040a04: 法惟識。是佛教之大宗。故云常說。灌頂云。諸法者。
0040a05: 略唯色心二種。所生者。所以得生也。所以得生。不
0040a06: 離藏識。故曰惟心所現。楞伽云。心亦是唯心。非心
0040a07: 亦心起。解深密云。諸識所緣。唯心所現。下文亦云。
0040a08: 色心諸緣。及心所使。諸所緣法。唯心所現。足證常
0040a09: 說。○一切下據說以斷。謂據常所說。斷定因心。成
0040a10: 體義故。一切因果。約正報言。有二釋。一聖凡各有
0040a11: 因果。二從劣向勝。前因後果。世界微塵。約依報言。
0040a12: 亦因果義。以聚塵為因。成界為果。如是皆依藏識
0040a13: 所現。意顯心必不無。至下自見。故曰因心成體。摩
0040a14: 頂引說惟心竟。二況顯真心有體。
0040a15: 阿難。若諸世界一切所有其中乃至草葉縷結。詰其
0040a16: 根元咸有體性。縱令空亦有名貌。○何況清淨妙
0040a17: 淨明心。性一切心而自無體。
0040a18: 初舉諸有體。若諸者統舉現前諸法。於中有總有
0040a19: 別。總惟世界。別則一切所有。其中者一切所有之
0040a20: 中。兼顯微該巨細言。乃至者超略之詞。言顯者巨
0040a21: 者。固自有體。乃至最微最細。如草之一葉。縷之一
0040a22: 結。若詰其根本元始。咸有體性可據。如葉以草為
0040a23: 體。結以縷為性故。然此猶屬有色有礙。縱令無色
0040a24: 之。無礙之空。亦有狀之可名。相之可貌。以空
0040b01: 即名。蒼翠即貌故。○何況下況顯真心。此中清淨。
0040b02: 即指下帶妄所示之見。以性本無染故。妙淨即指
0040b03: 下剖妄所出之真。以離染獨妙故。清淨故。在纏不
0040b04: 昏。妙淨故。出障圓明。故總號明心。性四科七大
0040b05: 而為如來藏體。故又名性一切心。統為一真心也。
0040b06: 如此之心。豈當無體。取例況顯。令易發明。言葉結
0040b07: 尚有體性。空且具名貌。如何比況。反說真心而
0040b08: 自無體。深怪阿難不應作是說故。安慰示有竟
0040b09: 二就塵推無三。一據理應有全性。二就塵驗其
0040b10: 偽。三教以微細推審。初。
0040b11: 若汝執分別覺觀所了知性必為心者。○此心即
0040b12: 應離諸一切色香味觸諸塵事業別有全性。
0040b13: 初按定所執。執謂堅執舊見。謂慳不捨。分別
0040b14: 覺觀等。正所執所之心。分別者。對境起念。覺觀
0040b15: 者。內守幽閑。至下驗偽中自見。灌頂云。粗心初念
0040b16: 名覺。細心後念名觀。所了知性者。謂正當分別覺
0040b17: 觀時所有能了知性也。然此性全是識心。正屬妄
0040b18: 本。而阿難堅執不捨。認為是心。如來將欲施破。故
0040b19: 先按定。如文中曰若曰必皆按定意。○此心下就
0040b20: 執以難。即應者據理論。謂上已巳況顯故。色香味觸。
0040b21: 略舉四塵。餘有聲法二塵。總以諸塵該之。事業者。
0040b22: 世間所作。初營曰事。既辦為業。言世間所作事業
0040b23: 皆依塵成。能所合論。故云諸塵事業。對此分別覺
0040b24: 觀。方顯所了知性。須臾有離。了知便虧。豈能別有
0040c01: 全性。乃故意為難。二就塵驗其偽。
0040c02: 如汝今者承聽我法。此則因聲而有分別。縱滅一切
0040c03: 見聞覺知內守幽閒猶為法塵分別影事。
0040c04: 如汝句指在現前。謂欲顯偽。指現前為驗故。承
0040c05: 聽我法。因聲有別。例知瞻仰我相。因色有別。我
0040c06: 爐。因香有別等。超略言之。故曰縱滅等也。見聞
0040c07: 眼耳二識。鼻舌身三通名為覺。以同是合中知故。
0040c08: 知即意識。此復有二。一明了識。與前五識俱時而
0040c09: 起。亦名五俱意。緣境明了。親得法之自體。故以為
0040c10: 名。二獨頭識。此復有三。一散位獨頭。緣獨影境。二
0040c11: 夢中獨頭。緣夢中境。三定中獨頭。緣定中境。今云
0040c12: 滅者。約定中言。以定中眼不觀色。耳不聽聲等。亦
0040c13: 無散心及與夢想。則前五識與五俱意及散夢獨
0040c14: 頭。一切皆悉不行。然縱能如此。亦非真滅。以猶有
0040c15: 定中獨頭。守定中境。故曰內守幽閑。內守之心。
0040c16: 即是定中獨頭。幽深閑靜。即是定中之境。定中之
0040c17: 境。雖微細不離法塵。定中獨頭。即綿密亦屬分別。
0040c18: 不唯分別。且屬影事。以離於法塵。即無體性故。
0040c19: 三教以微細推審。
0040c20: 我非汝執為非心。但汝於心微細揣摩若離前塵
0040c21: 有分別性即真汝心。若分別性離塵無體。斯則前塵
0040c22: 分別影事。
0040c23: 強命也。如來意謂汝前執為是心。我雖重重破
0040c24: 奪。亦非強命於汝。令汝轉執此為非心。但不可錯
0041a01: 認。汝自於心微細揣摩。設若離塵有性。即真汝心。
0041a02: 以真心必有體故。若如我上來所說。離塵無體。斯
0041a03: 則依附前塵所起分別。乃屬妄影事。豈真心哉。
0041a04: 如來示有推無竟。三會眾知非無辯。
0041a05: 塵非常住。若變滅時此心則同龜毛兔角。則汝法身
0041a06: 同於斷滅。其誰修證無生法忍。○即時阿難與諸大
0041a07: 眾默然自失。
0041a08: 初出過顯非。承上既屬影事。又惟依附前塵。執為
0041a09: 是心。則有二過。一者塵是緣生。非常住法。設若緣
0041a10: 盡變滅時。此心無所依附。則同龜毛兔角。化為烏
0041a11: 有。此有名無體過也。二者心即法身。屬於性具。依
0041a12: 之修習。證無生忍。屬於修得。心既無體。則法身同
0041a13: 於斷滅。法忍憑誰修證。此性修俱失過也。○即時
0041a14: 下知已巳無辯。即時者如來教以推審時也。微細揣
0041a15: 摩。已巳知無體。又聞成過。情盡詞窮。阿難既爾。法會
0041a16: 亦然。故云與諸大眾。既不知何者為真。又不敢依
0041a17: 舊認妄。唯有默然。自覺兩失。觸藩之羊。可為譬也。
0041a18: 總結備破三迷竟。三結斥誤認。
0041a19: 佛告阿難。世間一切諸修學人現前雖成九次第定。
0041a20: 不得漏盡成阿羅漢。皆由執此生死妄想誤為真實。
0041a21: ○是故汝今雖得多聞不成聖果。
0041a22: 初結斥大眾。世間學人。前三果也。三界未出。故稱
0041a23: 世間。四果未證。故稱學人。現前者。從是進修。成次
0041a24: 第定。第四果也。以前八四禪四空凡位所成。後一滅盡定也。
0041b01: 若但滅六識。名無心定。兼滅七識。名滅盡定。又偏厭受想。亦名滅受想定聖位所成故。
0041b02: 若論四果。於小乘法中。已巳為漏盡。即是羅漢。今云
0041b03: 雖成不得等者。以向屬權許。理實未得。皆由執此
0041b04: 等。乃出其未得之故。妄想即指六識。以是生死根
0041b05: 本。故稱生死妄想。誤為真實者。不了識空。正由不
0041b06: 了識空。雖成滅盡。不過如石壓草。似繩縛賊。縱能
0041b07: 度百千劫。終有壞時。然滅定既非真實。所謂漏盡
0041b08: 羅漢者。豈真實哉。○是故下結斥阿難。是故者承
0041b09: 上羅漢非真言之。言羅漢深修滅定。漏盡尚屬權
0041b10: 許。阿難唯事多聞。聖果豈是實證。故斥以雖得不
0041b11: 成問。正脈釋九定云。前八凡位所成。第九無漏聖位所成。今云不得漏盡成羅漢者。當知彼所謂無漏
0041b12: 聖位者。乃一時權許耳。今疏亦云。向屬權許。理實未得。與交師為同為異。答。語雖似同。意實有異。正脈
0041b13: 以五住究竟。方為漏盡。故深許長水以十地為漏盡。無可疑也。殊不知。若以五住究盡為漏盡者。唯佛一
0041b14: 人。可當此名。故十號中。第二名阿羅訶。而訶字即漢字之變音。至等覺猶存生相。尚非漏盡。況十地乎。今
0041b15: 之所釋但以妄心不除。斷總非真。若能達妄識本空。則一斷永斷。滅盡正當四果。多聞堪入聖流。所謂但
0041b16: 去其病。不毀其身。此則與交師異耳通結大科斥破所執妄心。以開
0041b17: 奢摩他路竟。
0041b18: 二顯示所遺真性令見如來藏體正脈云。上科即是妄本。已巳破而
0041b19: 不用矣。此科即是真本。正修必用。佛云。眾生遺此本明。故科名承用遺字。然而現具六根之中。遍為一切
0041b20: 法體。故此科始從眼根開顯。以至四科七大也三。一阿難捨妄求真。二
0041b21: 如來極顯真體。三會眾同信空藏。初二。一悲
0041b22: 感悔責。二知過請求。初。
0041b23: 阿難聞已巳。重復悲淚。五體投地長跪合掌。而白佛言。
0041b24: 自我從佛發心出家恃佛威神。常自思惟無勞我修。
0041c01: ○將謂如來惠我三昧。不知身心本不相代。失我本
0041c02: 心。○雖身出家心不入道。譬如窮子捨父逃逝。
0041c03: 初悲前迷妄。阿難聞已巳者。聞如來備破三迷已巳竟
0041c04: 也。中有所感。不覺悲泣流淚。對前淫室歸來。頂禮
0041c05: 悲泣。故云重復。正脈云。凡深悟者。而後發悲。或悟
0041c06: 妄而悲久苦。或悟真而悲久失。今是悟妄之悲。五
0041c07: 體投地者。有所進求。應再拜故。長跪者。兩膝齊跽。
0041c08: 合掌者。一心歸命。而白佛言者。備述迷遺。此上皆
0041c09: 進求之儀耳。自我二句。從初敘起。顯打頭即錯也。
0041c10: 佛之威德。能遮魔障。佛之神力。能資果證。己巳向蒙
0041c11: 佛慈愛。故自以為恃。常自思惟者。思惟有佛。無勞
0041c12: 我修者。加被即是。殊不知思惟即是妄想。不修終
0041c13: 無實證。此正阿難迷妄。為妄所轉也。○將謂下悔
0041c14: 現遺真。言當其思惟之時。將謂如來慈惠。施我三
0041c15: 昧。自然道成。何勞自修為哉。此自追昔誤也。不知
0041c16: 二字。反上將謂二字。言將謂如彼。不知竟不能也。
0041c17: 身心句正明其不能之義。言佛與阿難。雖屬天倫。
0041c18: 身心各異。身異故食不互飽。心異故智不互明。至
0041c19: 於修因證果。豈能相代。此語亦今日方能言之。失
0041c20: 我本心。有二釋。一者身心不相代。失我望佛慈惠
0041c21: 之本心。此義於上似順。以上有將謂惠我之意故。
0041c22: 二者三昧不能得。失我寂常妙明之本心。此義於
0041c23: 下似合。以下有寂常妙明之請故。若按下捨父逃
0041c24: 逝之喻。後義為正。○雖身下責當受輪。以失本
0042a01: 心故。蓄聞成過。有剃髮染衣之相。無修因證果之
0042a02: 實。故曰身雖出家。心不入道。不入道故。依舊輪轉。
0042a03: 故向下以喻明之。窮子即阿難自喻。失三昧福。乏
0042a04: 功德財。故以窮喻。幸唯佛性不斷。可以子稱。捨父
0042a05: 即喻失心。逃逝即喻背道。以背道不入。枉受輪轉。
0042a06: 如彼逃逝他國馳騁四方者無以異故。然阿難以
0042a07: 如來為兄。且又依之出家。彼此身心。尚不相代。故
0042a08: 正脈云。觀此則不知修行而但求加被者。可以知
0042a09: 警矣。悲感悔責竟。二知過請求。
0042a10: 今日乃知雖有多聞若不修行與不聞等。如人說食
0042a11: 終不能飽。○世尊。我等今者二障所纏。良由不知寂
0042a12: 常心性。○唯願如來哀愍窮露。發妙明心。開我道眼。
0042a13: 初知聞無功。今日乃知者。因誤墮始知也。言阿難
0042a14: 已巳向恃佛。專事多聞。將謂佛所說法。聞而能說即
0042a15: 是。及乎登伽事起。乃知說丈不及行尺。少修勝似
0042a16: 多聞。故云雖有多聞。不修與不聞等。阿難身受其
0042a17: 誤。作如是說。尚恐好聞一類。未便革習。故次下仍
0042a18: 以喻明。言如來法味。聞而能說。宛似說食。不修無
0042a19: 功。聖果失望。何異不飽。蓮師彌陀疏云。話餅何益
0042a20: 饑腸。亦是此意。夫阿難以多聞得名。且歷劫憶持
0042a21: 妙嚴。尚曰若不修行。與不聞等。故正脈云。觀此則
0042a22: 徒恃學問而不務實修者亦可以知警矣。○世尊
0042a23: 下知障由迷。我等者自指同等一類。即就現前地
0042a24: 位言之。故曰今者。二障者。唯識論云。一煩惱障。謂
0042b01: 執計所執實我。薩迦耶見即身見也而為上首。百二
0042b02: 十八根本煩惱及彼等流諸隨煩惱。此皆擾惱有
0042b03: 情身心。能障涅槃。名煩惱障。二所知障。謂執計
0042b04: 所執實法。薩迦耶見而為上首。見疑無明愛恚慢
0042b05: 等。覆所知境無顛倒性。能障菩提。名所知障。又煩
0042b06: 惱障亦名事障。續諸生死。所知障亦名理障。礙正
0042b07: 知見。圓覺云。先除事障。未斷理障。但能悟入二乘
0042b08: 境界。若事理障。已巳永斷滅。則入如來大圓覺海。又
0042b09: 煩惱即界內見思。見謂分別起者。思乃任運起者。
0042b10: 所知即界外塵沙無明。塵沙謂於外境不達唯心。
0042b11: 遇事生執。無明謂於所修證不達性空。隨分起愛。
0042b12: 又煩惱障即是我執。依我執起。能障我空理故。所
0042b13: 知障即是法執。依法執起。能障法空理故。此時阿
0042b14: 難方證初果。所知固是俱在。煩惱亦未全離。況不
0042b15: 了識空。斷非真斷。故如來斥以不成聖果。而自己巳
0042b16: 謂為二障所纏。然障不自起。纏非無因。故次下出
0042b17: 其所由。良猶誠也。寂常心性。是其意中所求。自
0042b18: 覺妄識搖動。生滅無常。想應別有寂常心性。誠由
0042b19: 不知此性。方乃認彼妄識。執我執法。無由解脫。所
0042b20: 謂二障所纏是也。○唯願下請求開發。其意以二
0042b21: 障所纏無由解脫。乏功德財。離涅槃舍。故曰窮曰
0042b22: 露。窮則修證無資。故求哀。露則輪轉無依。故求愍
0042b23: 也。發謂啟發。妙明心者。二死不能繫。二障不能昏
0042b24: 故。必求發此者。以不得此心。妄識難捨。奢摩無路
0042c01: 可修。菩提涅槃無緣可證故。問。上迷寂常。此發妙明。何緣迷發不相應
0042c02: 耶。答。在迷屬本覺。既發成始覺。本覺惟寂惟常。始覺便妙便明。前後異稱。其實唯一心耳開謂開
0042c03: 通。道眼者。見道之眼。即是始覺。仍前妙明心也。妙
0042c04: 明雖發。前途尚遙。稍有絲毫凝滯。便是道眼未通。
0042c05: 故此求開。為由始覺而至究竟覺故。阿難捨妄
0042c06: 求真竟。二如來極顯真體二。一現相密顯。二
0042c07: 發言顯發。初二。一正為現相。二教以親領。
0042c08: 初。
0042c09: 即時如來從胸卍字湧出寶光。○其光晃昱有百千
0042c10: 色。十方微塵普佛世界一時周。○灌十方所有
0042c11: 寶剎諸如來頂。旋至阿難及諸大眾。
0042c12: 初密顯全體俱現。如來胸前有紋。十字右旋。名萬
0042c13: 德吉祥相。謂有此相者。必具萬德。為吉祥人故。因
0042c14: 翻為萬。但翻音不翻字。以字是佛相。翻則失其相
0042c15: 故。前從面門放光。表六根各局之性。此從胸前湧
0042c16: 出。表藏性渾然之體。恒沙性德。悉皆具足。故又以
0042c17: 卍字表之。○其光下密顯大用全彰。言其體既現。
0042c18: 其用自顯。故以其光晃昱表之。晃昱者明耀義也。
0042c19: 百千色者。表用隨緣變之義。用隨緣變。法法全彰。
0042c20: 故又以塵界周表之。○灌下。密顯上合下同。
0042c21: 寶剎者。名譯集云。剎摩。正音掣多羅。此翻土田。謂
0042c22: 一佛化境也。是則仍指塵界。但從佛尊稱。名為寶
0042c23: 剎。灌注也。灌佛頂者。表此用一現。上合佛界。所
0042c24: 謂與諸如來同一慈力是也。旋者迴注義。至阿難
0043a01: 及大眾者。表此用一現。不唯上合佛界。亦且下同
0043a02: 眾生。所謂與諸眾生同一悲仰是也。據此。則藏性
0043a03: 全體。圓通勝用。皆於一光處現矣。正為現相竟。
0043a04: 二教以親領。
0043a05: 告阿難言。吾今為汝建大法幢。亦令十方一切眾生
0043a06: 獲妙微密性淨明心。得清淨眼。
0043a07: 此科義有兩向。一指前令其現領。二許後教以預
0043a08: 知。科依初義。應先明之。既已巳現相。又復告言者。恐
0043a09: 密顯不薦。仍用顯教故。藏性全體。圓通勝用。即是
0043a10: 大法。藏性顯而妄識摧。圓通立而邪行滅。故喻如
0043a11: 幢。以幢有顯立摧滅義故。卍字流光。正為顯此體
0043a12: 用。故云建也。法幢既建。流光則已巳。必令十方塵界
0043a13: 一時周者應另有所表。故云亦令十方眾生云
0043a14: 云。獲得也。妙等七字。即前所求心性。始本異稱迷
0043a15: 悟同體曰妙。此心性合讚也。微密性淨明心。乃各
0043a16: 別立名。性即本覺。無動搖生滅之相。故稱微密。即
0043a17: 前寂常義也。心即始覺。有內瑩外照之功。故稱淨
0043a18: 明。即前妙明義也。依此心性。起於觀照。觀智現前。
0043a19: 明見心性。為清淨眼。即前道眼義也。是則阿難所
0043a20: 求一光俱應。恐猶未明。此復明明告示。令其親領。
0043a21: 若作許後釋者。義通奢摩盡處及三摩禪那之文。
0043a22: 如吾今為汝等。許示奢摩他體。以建大法幢。即該
0043a23: 三如來藏之全體大用。亦令十方等。許示奢摩他
0043a24: 路。以微密淨明。即該近具根中。遠通萬法之妙真
0043b01: 如性。得清淨眼者。許示三摩禪那。以三摩中從根
0043b02: 入圓。禪那中中中流入。皆清淨眼也。佛音圓妙。或
0043b03: 領前或佇後。一點水墨。兩處成龍。信有之矣。現相
0043b04: 密顯竟。二發言顯發三。一就根性以指真心。
0043b05: 二會四科而歸藏性。三融七大以拂情計。初就根
0043b06: 指心者。以此經最殊勝處。全在破識心而不用。取根性為因心。良以用識用根。乃權實兩教之所由分。如
0043b07: 云以生滅為因心。如蒸沙作飯。以不生滅為因心。如依金作器。今阿難欲求無上菩提。故先就根指出。令
0043b08: 其取為因心。則果地圓成。可希冀矣二。一帶妄顯真。二剖妄出真。
0043b09: 初良以根中之性。其體即是阿賴耶識。真妄和合。非純真者。因阿難急欲捨妄求真。其如眾生位
0043b10: 中。別無純真之心可指。若先言有妄。恐其不敢認取。姑且帶之。但唯顯其是真而已巳十。一
0043b11: 顯見是心。二顯見不動。三顯見不滅。四顯見不失。
0043b12: 五顯見無還。六顯見不雜。七顯見無礙。八顯見不
0043b13: 分。九顯見超情。十顯見離見。初六根中性。雖同一精明。而就眾
0043b14: 生位中。最便於領略者。無踰眼中見性。故唯從此顯發。餘可例知三。一取例引
0043b15: 發。二正與辯見。三結顯是心。初欲辯見乃是心。無由發端。故取
0043b16: 拳例見。引起正辯義也二。一徵定拳見。二取例問答。初。
0043b17: 阿難。汝先答我見光明拳。此拳光明因何所有。云何
0043b18: 成拳。汝將誰見。○阿難言。由佛全體閻浮檀金赩如
0043b19: 寶山。清淨所生故有光明。我實眼觀五輪指端屈握
0043b20: 示人。故有拳相。
0043b21: 初雙徵拳見。汝先答我等者。是前直呵非心中語。
0043b22: 此以阿難見相不悟。故重理前話而勘問之。見光
0043b23: 明拳。正是見性家用。明知阿難不諭。必至循塵流
0043b24: 轉。故問以光因何有。云何成拳。所謂也須驗過也。
0043c01: 汝將誰見者。以正當見拳之時。真妄二心。同時俱
0043c02: 現。若但如鏡中。無別分析。則是真心。若推窮尋逐。
0043c03: 光因何有。拳云何成。即是妄心。故重為此問。欲其
0043c04: 真妄分明。一無所混耳。○阿難下。各答其由。閻浮
0043c05: 檀。樹名也。須彌山南有此樹。果汁入水。沙石成金。
0043c06: 此金最勝。故古德義翻勝金。由佛全體同此。故赩
0043c07: 如寶山。赩赤也。以金體而具赤。如十寶山故。
0043c08: 多劫熏修。非欲愛致。故云清淨所生。正由清淨所
0043c09: 生。故得全體同金。而有光明。全體既爾。手拳可知。
0043c10: 此答光因何有之問。我實眼觀者。不知見乃是心。
0043c11: 謬計為眼。此答汝將誰見之問。輪指屈握。故有拳
0043c12: 相。答云何成拳之問。不依問次答者。隨語便故。
0043c13: 二取例問答。
0043c14: 佛告阿難。如來今日實言告汝。諸有智者要以譬喻
0043c15: 而得開悟。○阿難。譬如我拳。若無我手不成我拳。若
0043c16: 無汝眼不成汝見。以汝眼根例我拳理。其義均不。○
0043c17: 阿難言。唯然世尊。既無我眼不成我見。以我眼根例
0043c18: 如來拳。事義相類。
0043c19: 初許以說喻。如上徵拳問見。無非指示。因其不能
0043c20: 薦取。故許以實言。謂據實而言。不同上文。猶帶密
0043c21: 意說故。諸眾也。有智即指中根。以上智無多。不言
0043c22: 諸故。要以等者。謂出良駒。已巳搖鞭影。沈水俊鯉。
0043c23: 須設香。如法華譬喻品初亦云。諸有智者。以譬
0043c24: 喻得解。則有智指中根明矣。阿難下。取例問均。
0044a01: 無手無拳。無眼無見。迷觀似同。悟見實異。今如來
0044a02: 以見例拳。用手譬眼。問以其義均不者。正勘其為
0044a03: 迷為悟耳此中眼根。應是眼所成見。拳理應是手所成拳。能例所例各有不足。應善會之
0044a04: 可也。○阿難下。答以相類。見不屬眼之理。究竟不悟。
0044a05: 故曰既無我眼。不成我見。正以究竟不悟。故曰以
0044a06: 眼例拳。事義相類。佛意亦為問出此語。引發下文
0044a07: 辯見之義。取例引發竟。二正與辯見二。一辨
0044a08: 無眼有見。二辯無明有見。初。
0044a09: 佛告阿難。汝言相類。是義不然。○何以故。如無手人
0044a10: 拳畢竟滅。彼無眼者非見全無。○所以者何。汝試於
0044a11: 途詢問盲人汝何所見。彼諸盲人必來答汝。我今眼
0044a12: 前唯見黑暗。更無他矚。○以是義觀。前塵自暗見何
0044a13: 虧損。
0044a14: 初斥其所答。不類答類。故斥以不然。○何以下。徵
0044a15: 辯不類。正脈云。手外無拳。故手無拳滅。眼見各體。
0044a16: 故眼滅見存。非全無者。見體無虧。唯見明之用。根
0044a17: 闕不現也。○所以下。教以事驗。將令取事驗證。故
0044a18: 重徵所以。試即驗義。必令於途者。眾所同聽。乃可
0044a19: 憑信故。特教詢問盲人者。以無眼有見。非盲人無
0044a20: 以證也。汝何所見句。乃示以詢問之法。猶云你問
0044a21: 他何所見也。彼必答汝等。是諒其所答。不出此故。
0044a22: 唯見黑暗者。見暗之用故在。更無他矚者。見明之
0044a23: 用暫隱。所謂非見全無者信矣。○以是下。結顯有
0044a24: 見。意謂以是盲人矚暗之義觀之。由根缺障明。
0044b01: 而前塵自暗。既依然矚暗。而見何虧損。理既如是。
0044b02: 誰不憑信。所以汝言相類。我謂不然者此也。噫。夫
0044b03: 眾生聚見於眼。迷性為根。但謂眼見。不知性明。所
0044b04: 謂終日行而不自覺。今以此喻。顯彼見性。判然有
0044b05: 離眼之體。全不係根而為有無。曉了此者。豈唯根
0044b06: 具根缺。此性了不相關。乃至捨身受身。亦湛然不
0044b07: 動。下之所顯不動不滅不失等義。亦即於此可見。
0044b08: 辯無眼有見竟。二辯無明有見。
0044b09: 阿難言。諸盲眼前唯黑暗云何成見。○佛告阿難。
0044b10: 諸盲無眼唯觀黑暗。與有眼人處於暗室。二黑有別
0044b11: 為無有別。○如是世尊。此闇中人與彼盲二黑校
0044b12: 量曾無有異。
0044b13: 初不許暗見。阿難意以見明為見。人所共許。暗
0044b14: 成見。世間相違。故諍以唯黑暗。云何成見。不
0044b15: 許無明有見也。○佛告下。取例令審。無眼見黑。有
0044b16: 眼處暗。約見似異。根有具缺故。論境實同。均稱黑
0044b17: 暗故。問以有別無別者。令其自審。即有眼見暗成
0044b18: 見。知無眼見暗。亦成見也。○如是下答以無異。校
0044b19: 量者。比校量度。無異者。總是暗塵。然阿難既答二
0044b20: 暗無異。自覺二見是同。故如來不復更結。設結之
0044b21: 者。應云以是義觀。無明有見。噫。夫眾生自結見為
0044b22: 根以來。一向迷己巳為物。見不超色。聽不出聲。不唯
0044b23: 無眼謂其無見。而無明亦謂無見。今以二黑校量。
0044b24: 顯彼見性歷然有離塵之體。全不係塵而為有無。
0044c01: 曉了此者。豈唯明去暗來。此見一無所礙。乃至神
0044c02: 入重泉。識沈幽冥。亦全不相妨。古德所謂不是上
0044c03: 天堂。定將下地獄者。亦唯此可恃耳。正與辨見竟。
0044c04: 三結顯是心。
0044c05: 阿難。若無眼人全見前黑。忽得眼光還於前塵見種
0044c06: 種色。名眼見者。彼暗中人全見前黑。忽獲燈光。亦於
0044c07: 前塵見種種色。應名燈見。○若燈見者。燈能有見自
0044c08: 不名燈。又則燈觀何關汝事。○是故當知燈能顯色。
0044c09: 如是見者是眼非燈。眼能顯色。如是見性是心非眼。
0044c10: 初恐辯牒防恐辨云。見暗之見。或不係眼。若謂見明。定屬眼根。如無眼全黑。得眼見色。
0044c11: 既因眼見色。非眼見而何。故為此防若無眼人。全見前黑。乃至見種
0044c12: 種色句。全是牒其致辨之詞。名眼見者句。乃是按
0044c13: 定所立之宗。欲破其宗。特用異喻反難。故曰彼暗
0044c14: 中人云云。意以無眼得眼而後見。既名眼見。無燈
0044c15: 得燈而後見。應名燈見。燈不名見。人所共知。眼
0044c16: 不名見。人所共迷。故用燈反難。令自知眼見之謬。
0044c17: ○若燈下展轉成謬。言設許燈見。則有二謬。一有
0044c18: 見自不名燈。為轉燈成眼謬。二燈觀何關汝事。為
0044c19: 轉見成他謬。既展轉成謬。則燈不名見明矣。眼不
0044c20: 名見。例此可知。○是故下正為結顯。是故當知者。
0044c21: 謂以是展轉成謬之故。應當了知。自有正義可申。
0044c22: 所謂燈能顯色。是眼見。非燈見。例知眼能顯色是。
0044c23: 心見。非眼見。然如來如是顯發。可謂婆心太煞。聞
0044c24: 者極宜深省。試觀外教經書及問諸明人達士。
0045a01: 凡未親佛教者。誰不曰見屬於眼。今乃顯其是心。
0045a02: 且明其為脫根塵。靈光獨耀。盡古今之迷根。啟
0045a03: 凡聖之性源。劈破天荒之論。唯吾佛有之耳。顯見
0045a04: 是心竟。二顯見不動三。一未悟更希進示。二
0045a05: 如來借昔顯今。三普責知而故違。初。
0045a06: 阿難雖復得聞是言。與諸大眾口已巳默然心未開悟。
0045a07: 猶冀如來慈音宣示。合掌清心佇佛悲誨。
0045a08: 正脈云。是言者是心非眼之言。默然者此中亦有
0045a09: 微解。仍具三重。一者已巳向但知有眼有見。無眼便
0045a10: 謂無見。今驗盲人暗。始知無眼有見。二者已巳向
0045a11: 但知見明成見。見暗不得成見。今例有眼暗同。始
0045a12: 知見暗成見。三者已巳向但知見唯是眼。不名為心。
0045a13: 今聞眼但顯色。始知見乃是心。默然中反復研味
0045a14: 此意耳。心未開悟者。未大開悟。意謂我前原以妄
0045a15: 識動搖生滅粗浮昏暗。別求寂常妙明之心。今雖
0045a16: 知見性是心。不知此心。還具寂常妙明等義與否。
0045a17: 所謂似悟非真悟也。冀猶望也。如來凡有音聲。無
0045a18: 非與樂。故以慈稱。宣示者。宣演指示。冀因之而得
0045a19: 樂故。合掌者收攝散動。清心者專注一境。如來凡
0045a20: 有訓誨。總為拔苦。故置悲言。佇者翹首以待。冀依
0045a21: 之而離苦故。又音但言慈。誨但言悲者。以與樂必
0045a22: 能拔苦。離苦自然得樂。相因不離。互影說故。
0045a23: 二如來借昔顯今謂借昔客塵。顯今身境動搖。借昔主空。顯今見性不動也二。
0045a24: 一辨定昔悟。二啟發今迷。初三。一如來詢
0045b01: 究原悟。二陳那詳辯客塵。三如來印許其說。初。
0045b02: 爾時世尊。舒兜羅綿網相光手開五輪指。○誨阿
0045b03: 難及諸大眾。我初成道於鹿園中為阿若多五比丘
0045b04: 等及汝四眾言。一切眾生不成菩提及阿羅漢皆由
0045b05: 客塵煩惱所誤。○汝等當時因何開悟今成聖果。
0045b06: 初引見現前。兜羅輪指。於前已巳釋。手稱網相光者。
0045b07: 以如來兩手指間。皆有縵網相連之相。兼有光明。
0045b08: 即三十二相中指間縵網相也。無端舒開者。將欲
0045b09: 顯見不動。引令現前之意。言當時阿難大眾。正爾
0045b10: 合掌清心。翹首佇望。而如來舒手開指。一眾同見。
0045b11: 各有能見之性。湛然分明。設能於此直下承當。則
0045b12: 無勞費詞矣。○誨下述昔所說。誨二字。義攝
0045b13: 不動科盡。謂誨以見性不動。令勿更錯認也。我
0045b14: 初成道句。指昔說時。謂三七日後。猶是初成時故。
0045b15: 於鹿園中者。指昔說處。此處在波羅柰境。上古國
0045b16: 王曾養鹿於此。相沿立名。為阿若多等。指昔聽眾。
0045b17: 五比丘者。一阿若多。此云最初解。或云已巳知。謂如
0045b18: 來初轉四諦法輪。尊者最初稱解。自言我已巳知故。
0045b19: 二十力迦葉。十力華梵未定。迦葉此云龜氏。此是
0045b20: 母族二人。三頞。此云馬勝。四提。此云小賢。五
0045b21: 拘力。華言未詳。即摩訶男。斛飯王長子也。此是父
0045b22: 族三人。如來初出家時。淨飯王命五人伴修。後以
0045b23: 不耐苦行。自奔鹿園。各修異道。佛初成道。演大華
0045b24: 嚴。雖稱本懷。不契時機。欲開方便之門。乃思誰應
0045c01: 先度。悲二仙而已巳逝。喜五人而猶在。三七日後。就
0045c02: 彼園中。轉四諦法輪。令五人得度。今之所述。即其
0045c03: 事也。等該八萬諸天。四眾指僧俗弟子。彼時僧俗
0045c04: 弟子。即今現前四眾。對今述昔。故云及汝四眾云
0045c05: 云。眾生言富。總該凡外及諸學人。故云一切。菩提
0045c06: 大乘果。羅漢小乘果也。客塵煩惱。即見思二惑。見
0045c07: 惑分別。行相不停如客。思惑任運。行相微細如塵。
0045c08: 此是三乘通惑。大小共斷。如不斷此。小果尚不能
0045c09: 成。況復大果。故云皆由此誤。此如來於四諦法中
0045c10: 略述集諦語耳。○汝等下正問悟由。當時者當彼
0045c11: 鹿園說是時也。本以佛說客塵煩惱。開悟證果。乃
0045c12: 故問因何等者。佛意欲令詳敘客塵主空。用例現
0045c13: 前身境見性。動不動之義耳。此中今字欠妥。或是得字。以五人一時證
0045c14: 果。非今成故。再詳如來詢究原悟竟。二陳那詳辨客塵
0045c15: 二。一總答悟由。二別明二義。初。
0045c16: 時憍陳那起立白佛。我今長老於大眾中獨得解名。
0045c17: 因悟客塵二字成果。
0045c18: 憍陳那。亦云憍陳如。亦云拘鄰如。即阿若多之姓
0045c19: 也。此云火器。以先世事火命族。起立白佛者。承佛
0045c20: 下問。擬將有對故。我今長老者。語帶自負之意。意
0045c21: 謂設言別事。則某不敢對。今問鹿園之事。則我今
0045c22: 為長老矣。以我當時最初稱解。於彼大眾之中。獨
0045c23: 得以解為名。法性長老。聊可自信。佛既有問。敢不
0045c24: 實答。然我當時。即因悟得客塵二字。得成聖果。據
0046a01: 此則陳那於四諦法中從集諦入也。二別明二
0046a02: 義二。一先明客義。二次明塵義。初。
0046a03: 世尊。譬如行客投寄旅亭或宿或食。食宿事畢俶裝
0046a04: 前途不遑安住。若實主人自無攸往。○如是思惟不
0046a05: 住名客。住名主人。以不住者名為客義。
0046a06: 初即喻觀惑。當時陳那。聞說客塵煩惱。不知煩惱何以名客。故即以客字觀之。已巳
0046a07: 知客是比語。故云譬如。名利所牽。離鄉在外。曰行
0046a08: 客。喻境牽心生。背真逐妄。名見惑也。見惑分別。對
0046a09: 境橫生。如彼投寄旅亭。旅亭者途旅亭舍。即行客
0046a10: 食宿處也。見惑緣境。久暫無定。如彼或宿或食。以
0046a11: 宿喻長時分別。食喻少時分別故。食宿事畢者。食
0046a12: 則既飽。宿則既翌。喻或久或暫。分別一定也。俶裝
0046a13: 前途者。整頓行李。預備他往。喻印定舊境。轉思新
0046a14: 境也。遑猶暇也。新境既現。分別從起。如彼不遑安
0046a15: 住。攸猶所。往猶去也。若實主人。自無攸往者。謂果
0046a16: 是旅亭主人。自無所去。喻偏真法性。在小乘中即
0046a17: 許其為常住不滅性故。○如是下。思惟開悟。如是
0046a18: 思惟者。既觀察已巳。即以如是客義思惟。所言客煩
0046a19: 惱者。以見惑不住名客。法性常住名主。是我當
0046a20: 時開悟。以不住者名為客義。二次明塵義。
0046a21: 又如新霽清晹升天。光入隙中發明空中諸有塵相。
0046a22: 塵質搖動空寂然。○如是思惟澄寂名空。搖動名
0046a23: 塵。以搖動者名為塵義。
0046a24: 初即喻觀惑。已巳知客義。復不知煩惱何以名塵。故又以塵字觀之亦知塵是
0046b01: 比語。故云又如。雨後初晴曰新霽。喻見惑已巳斷。初
0046b02: 入見道位也。清晹者。日從雲中初出。喻見道之智。
0046b03: 乍離分別見也。乍離分別。顯現於見道心中。故以
0046b04: 升天喻之。初入見道。其智眇劣。於法性理。亦惟少
0046b05: 分相應。故以光入隙中喻之。隙謂門窗縫間空處。
0046b06: 少分法性。義同於此。由有少分相應。乃覺思惑任
0046b07: 運。故以發明空中諸有塵相喻之。空中塵相。微細
0046b08: 難見。云何發明。以塵質搖動。空寂然。相形易
0046b09: 見。其意乃以塵質搖動。喻思惑任運。空寂然。喻
0046b10: 法性不動也。○如是下。思惟開悟。如是思惟者。既
0046b11: 觀察已巳。即以如是塵義思惟。所言塵煩惱者。以
0046b12: 法性澄寂名空。思惑搖動名塵。是我當時開悟。以
0046b13: 搖動者名為塵義。然陳那既悟客塵主空。必能捨
0046b14: 客塵而取主空。斷見思而證法性。今之身境見性。
0046b15: 動寂亦然。若果能觸類旁通。即客塵而悟身境動
0046b16: 搖。即主空而悟見性寂然。始知如來詢究原悟。不
0046b17: 是等閒說話耳。陳那詳辨客塵竟。
0046b18: 三如來印許其說。
0046b19: 佛言如是。
0046b20: 此但印其所說客塵主空動靜分明。堪以啟發現
0046b21: 悟。非印其當日所證也。辨定昔悟竟。二啟發今
0046b22: 迷二。一約外境啟發。二約內身啟發。初三。
0046b23: 一例示客主。二啟發開悟。三一言印定。初。
0046b24: 即時如來於大眾中屈五輪指。屈已巳復開。開已巳又屈。
0046c01: 謂阿難言汝今何見。阿難言。我見如來百寶輪掌。眾
0046c02: 中開合。
0046c03: 既已巳印定昔說。就此啟發現會。故云即時。如來觀
0046c04: 彼大眾。望其觸類旁通。故例彼所說。先約外境見
0046c05: 性。以示客主義也。如來輪指。以阿難觀之。則為外
0046c06: 境。屈開反復。正顯外境不住義故。問以何見者。為
0046c07: 是見境。為是見性耶。答以見掌等。只是見境。不復
0046c08: 見性也。掌稱百寶輪者。如來掌中有千輻輪相。可
0046c09: 尊可貴。擬百寶故。然如來於詢究原悟之前舒手
0046c10: 開指。大眾俱見。至此屈已巳復開。開已巳又屈。大眾又
0046c11: 俱見。是則始終無異者見也。屈開無定者境也。宛
0046c12: 爾主客。宜應類悟。乃竟只是見境。不復見性。所謂
0046c13: 絲毫假飾不得者唯此事耳。二啟發開悟。
0046c14: 佛告阿難。汝見我手眾中開合。為是我手有開有合。
0046c15: 為復汝見有開有合。阿難言。世尊寶手眾中開合。我
0046c16: 見如來手自開合。非我見性有開有合。○佛言。誰動
0046c17: 誰靜。阿難言。佛手不住。而我見性尚無有靜。誰為無
0046c18: 住。
0046c19: 初啟悟開合。佛告阿難者。因其不悟。仍欲向親切
0046c20: 處提持也。問以手有開合見有開合者。提醒阿難。
0046c21: 類會客主義故。答以手自開合。非見開合者。因如
0046c22: 來提醒。始覺現前境性。宛同昔日客主。故其詞不
0046c23: 謬。○佛言下。啟悟動靜。阿難答處依稀。如來未便
0046c24: 儱侗。故復問其誰動誰靜。要知動靜二字。較前開
0047a01: 合無開合。更深一層。言開合者。暫時動。猶有不動
0047a02: 之時。無開合者。暫時靜。猶有不靜之時。今問誰動
0047a03: 誰靜者。令知誰為永動。誰為永靜也。答以佛手不
0047a04: 住者。不惟目前開合。名為不住。即當未開合前。既
0047a05: 開合後。亦始終不住。以本是不住法故。答以見性
0047a06: 尚無等者。上說無有開合。乃對動言靜。其實見性
0047a07: 從本以來。無有動時。對誰說靜。故云尚無有靜。靜
0047a08: 相尚無。況復說動。亦不可得。故曰誰為無住。無住
0047a09: 即動也。是則動靜二相。無所有。乃真不動。曉了
0047a10: 此者。則楞嚴大定。常住妙果。不患其不得矣。
0047a11: 三一言印定。
0047a12: 佛言如是。
0047a13: 談理入微。見處自真。故印言如是。正脈云。當知此
0047a14: 中。但舉佛手。為一切外境之例。既知佛手開合。與
0047a15: 見性無干。則凡一切萬象及諸世界。任其紛亂動
0047a16: 止。皆與見性無干矣。若人於萬象中。忽然見此
0047a17: 不動之性。常恒不昧。何至為境所奪。妙之至也。約
0047a18: 外境啟悟竟。二約內身啟悟外境與性尚。動靜易見。內身與性
0047a19: 最親。動靜難分。故此復約內身啟悟三。一例示塵空。二啟發開悟。
0047a20: 三一言印定。初。
0047a21: 如來於是從輪掌中飛一寶光在阿難右。即時阿難
0047a22: 迴首右盻。又放一光在阿難左。阿難又則迴首左
0047a23: 盻。
0047a24: 阿難已巳悟外境同客。見性同主。正當舉一三反之
0047b01: 時。故如來即於是時。例彼所說。次約內身見性而
0047b02: 示塵空義也。飛光左右者。為欲引頭令動。乃因之
0047b03: 以辨見性耳。頭在阿難。即為內身。迴首左右者。光
0047b04: 引頭動。宛同空裏之塵。左盻右盻者。頭動見靜。宛
0047b05: 同塵外之空。但此義人所難知。其猶雲駛舟行。宛
0047b06: 似月移岸動。究竟月岸本無移動。只可以意會。不
0047b07: 可以見分。今頭動見靜亦然。唯有慧心者。乃可神
0047b08: 契。二啟發開悟。
0047b09: 佛告阿難。汝頭今日何因搖動。阿難言。我見如來出
0047b10: 妙寶光來我左右。故左右觀頭自搖動。○阿難。汝盻
0047b11: 佛光左右動頭。為汝頭動。為復見動。世尊。我頭自動。
0047b12: 而我見性尚無有止。誰為搖動。
0047b13: 初啟悟頭動。明知頭因光動。乃故意為問者。令知
0047b14: 一向循塵。因而身不自在。設不循塵。則內身自若
0047b15: 矣。答以見妙寶光來我左右者。已巳知循塵也。故左
0047b16: 右觀頭自搖動者。既已巳循塵隨觀。頭自然動。設欲
0047b17: 不動。亦不可得。以此為例。則此身從朝至暮。勞碌
0047b18: 奔波。竟年無休息之日。畢世絕安逸之時。總為循
0047b19: 塵。更無他故。此自悟頭隨境轉。宛同空裏之塵也。
0047b20: ○阿難下。啟悟見靜。以阿難雖悟頭隨境轉。未說
0047b21: 見性無干。恐墮似是。終非真領。故復問其為汝頭
0047b22: 自動耶。為復兼見亦動。答以頭自動搖。而我見性
0047b23: 尚無有止等者。自字與上不同。上是自然義。此是
0047b24: 揀他義。言一向迷見為眼。只說頭搖眼轉。并見亦
0047c01: 動。今則不然。明其頭為自動。與彼見性了不相關。
0047c02: 以此為例。則此身千里萬里。乃至死此生彼。亦唯
0047c03: 自動。然與見性無關。此悟頭動見靜。宛同塵外
0047c04: 之空也。又自者由來義。言我頭自動者。不唯顧盻
0047c05: 佛光。名之為動。即在未顧盻前。既顧盻後。亦無不
0047c06: 動。以由來便是動轉法故。而我見性尚無有止者。
0047c07: 止即是靜。對動而言。言此見性。不唯於未顧盻前。
0047c08: 既顧盻後。名之為靜。即正顧盻時。亦無有動。以由
0047c09: 來元自無有動故。對誰說靜。故云尚無有止。止相
0047c10: 尚無。況復動搖。益不可說。故云誰為搖動。此亦深
0047c11: 一層義也。三一言印定。
0047c12: 佛言如是。
0047c13: 如是者。印其所說身見塵空。動靜酷似。將必捨動
0047c14: 搖之身。而取不動之見矣。正脈云。若人悟此。恒常
0047c15: 不隨身轉。則日用動用中。行住坐臥。皆在自性定
0047c16: 中。其與閉目想空。自墮法塵之影者。天淵懸絕。誌
0047c17: 公云。無相光中常自在。即斯義也。如來借昔顯今
0047c18: 竟。三普責知而故違二。一料其必知取捨。二
0047c19: 責以故相違背。初。
0047c20: 於是如來普告大眾。若復眾生以搖動者名之為塵。
0047c21: 以不住者名之為客。○汝觀阿難頭自動搖見無所
0047c22: 動。又汝觀我手自開合見無舒卷。
0047c23: 初料其悟昔。於是普告者。因陳那已巳悟客塵。阿難
0047c24: 俱識動靜。欲令大眾。同悟同識。與彼二士。把手共
0048a01: 行也。若復眾生等者。雖泛言眾生。而意指現會。言
0048a02: 陳那詳辯客塵。義亦甚悉。若復現前眾生。聞其所
0048a03: 說。自應同彼。以搖動者名塵。以不住者名客。此料
0048a04: 其於昔必悟也。○汝觀下。料其知今。言於昔既悟。
0048a05: 於今自應類知。汝觀阿難頭自動搖。見無所動。明
0048a06: 是塵空。又汝觀我手自開合。見無舒卷。明是客主。
0048a07: 此何所不明。想已巳知取捨矣。二責以故相違背。
0048a08: 云何汝今以動為身。以動為境。從始洎終念念生滅。
0048a09: 遺失真性顛倒行事。○性心失真認物為己巳。輪迴是
0048a10: 中自取流轉。
0048a11: 初責以故違。云何者。怪責意。意謂設若不知身境
0048a12: 動搖之義。則是徹底迷昧。取捨顛倒。無足怪矣。云
0048a13: 何汝今。亦知以動為身。同彼塵義。以動為境。同彼
0048a14: 客義。猶故不捨。乃從始初生。洎終將死。一期在身
0048a15: 境中執我我所。念念生滅。反將眼根中真常不動
0048a16: 之性遺而失之。明是知而故違。真為顛倒行事。成
0048a17: 可怪也。○性心下。判其失利。性心失真。牒上遺失
0048a18: 真性。認物為己巳。牒上念念生滅。以身境皆物。於中
0048a19: 執我我所。則是認物為己巳耳。性心失真。必墮生死。
0048a20: 認物為己巳。不出身境。故曰輪迴是中。是中即身境
0048a21: 中也。無邊生死。浩劫往復。非有魔驅鬼制。豈是地
0048a22: 設天成。原其所由。唯以知而故違。取捨顛倒。故曰
0048a23: 自取流轉。言自取者。亦深警之意也。顯見不動
0048a24: 竟。
0048b01: 楞嚴經指掌疏卷一
