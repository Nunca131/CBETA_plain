0270c17: 
0270c18: 紫老人集卷之十五
0270c19: 
0270c20: 明　憨山德清　閱
0270c21: 題
0270c22: 題金剛經塔
0270c23: 余瞻禮是塔。自如是我聞。以迄信受奉行。一畫至於
0270c24: 一字。一字至於一句。一句至於一行。一行至於一經。
0271a01: 鱗鱗曳曳。宛轉橫斜。靜對之如遠水孤峰。流觀之則
0271a02: 長空鴈序。及其標塔標佛。忽然妙合。則七寶無所施
0271a03: 其工。帝梵何所關其巧。直自一心不生處為基。不生
0271a04: 用處為用。世尊未說是經。此塔先已巳成就。經云。應無
0271a05: 所住而生其心。全是此塔註。鑒大師且從其註
0271a06: 悟入。而今此塔。當機電掣。豈無毒眼漢。見鞭影而馳
0271a07: 乎。螺燈父子刻施是經。余竊有囑累。昔有堅持此經
0271a08: 者。江風敗舟。經遂漂墮。意其竟入龍宮矣。一日其妻
0271a09: 浣於溪畔。見螺結聚。沉浮衍漾。如水上燈毬。怪而
0271a10: 掇之。螺既盡。此經獨出。誠願刻者施者受持者。等
0271a11: 彼螺。遂與此塔。共結一段不思議公案也。
0271a12: 題東坡禪喜集
0271a13: 此集或以文章奇之。無乃略神駿而取玄黃乎。殊不
0271a14: 知作者。力在自性宗通。以不傳之妙。拋擲於語言三
0271a15: 昧。尻脊無常。聖凡生殺。譬夫夜光在盤。宛轉流利。雖
0271a16: 智如神禹。曷能測其向方哉。
0271a17: 題雪山半偈舍身卷
0271a18: 聖人一言。天地卒難以覆載。蓋大道所在耳。身為大
0271a19: 患。此男子能於千巖萬壑冰雪之閒。捐大患而貨半
0271a20: 偈。非至明至勇者乎。
0271a21: 題普陀大士示現卷
0271a22: 拜者不至。大士現身。豈因至者。我至身現。豈關菩薩。
0271a23: 反復觀察。合現無地。於無地中。海山霞生。妙容慈肅。
0271a24: 見者淚滴。海水可枯。此淚無竭。作是念人。普門頓入。
0271b01: 耳擲波閒。眼聞鯨吼。水陸空行。圓通自在。樂既無根。
0271b02: 苦非有蒂。
0271b03: 題師子林紀勝集
0271b04: 師子林記。紫柏道人得於吳門沈伯宏齋中。嗚呼。師
0271b05: 子林榛莽久矣。狐兔成群。白日青天。作諸妖孽。師子
0271b06: 貪睡不管。今此集一出。師子鼻孔。竟為之牽痛矣。痛
0271b07: 則醒。醒則吼。請問見前大眾。且道師子正吼時。這一
0271b08: 隊狐兔。向何處著落。能薦此。師子林一旦復。許渠
0271b09: 來林中。蹴踏自在去。
0271b10: 題包生所刻棱伽經
0271b11: 此經以五法。三自性。八識。二無我為宗。為根熟菩薩。
0271b12: 直明識體全真。頓成智用。故佛於棱伽山說經者。蓋
0271b13: 山高峻。下臨大海。傍絕門戶。惟得神通者堪通之。乃
0271b14: 表心地法門。非修證可能往耳。棱伽此言不可往。若
0271b15: 然者。則一切眾生終不可往耶。雖然。境不自境。由心
0271b16: 故境。心不自心。由境故心。境不自境。境不可得。心不
0271b17: 自心。心亦不可得。心境既不可得。則智山無待。覺海
0271b18: 無邊。不動跟。早登棱伽之頂。纔生心想。頓入如來
0271b19: 之藏矣。僧問岩頭起滅不停時如何。岩頭問僧誰起
0271b20: 滅。凡讀此經者。果於岩頭句下。別有轉身。始來與老
0271b21: 漢商量此經未晚。
0271b22: 題坡翁文字禪
0271b23: 東坡老賊。以文字為綠林。出沒於峰前路口。荊棘叢
0271b24: 中。窩弓藥箭。無處不藏。專候殺人不眨眼索性漢。一
0271c01: 觸其機。刀箭齊發。尸橫血濺。碧流成赤。你且道他是
0271c02: 賊不是賊。試辨驗看。若辨得。管取從來攔路石。沸湯
0271c03: 潑雪。
0271c04: 題趙生畫扇
0271c05: 霧勢昏曉。山形有無。且不可以心測。又豈可以筆墨
0271c06: 盡哉。然墨光之初。心路之始。必有主人存焉。故達者
0271c07: 知雲霧昏曉無常。即例山形等耳。然後筆筆墨墨。橫
0271c08: 拖豎抹。意之所到。筆之所隨。主客升降。初無常位。意
0271c09: 果意乎。筆果筆乎。吾於密郎扇頭。得趙生矣。
0271c10: 題師子端禪師語錄
0271c11: 予客代之清涼山。一夕夢一僧蒙師子皮。自東而西。
0271c12: 斜陽在天。光燭其面。忽然啟齒。口如血盆。牙似霜。
0271c13: 夢切自計曰。如彼者我當為之。及讀端師子語錄。驚
0271c14: 其脫略窠臼。大用縱橫。不從軌則。果若金毛師子。跳
0271c15: 擲露地。百獸聞風。靡不腦裂者也。嗚呼。去古既遠。宗
0271c16: 門爪牙希遘。率皆如妖狐怪狗。暖委靡。凡見可欲。
0271c17: 搖尾乞憐。萬態迎合。一充其欲。閻羅老漢。叱其前。
0271c18: 猶不暇顧。況顧我道哉。至於由機緣而頌古作。由頌
0271c19: 古而評唱集。由評唱而所謂秘要者行。秘要行。則後
0271c20: 之學者。評唱不知。安知頌古。頌古不知。安知機緣。機
0271c21: 緣不知。安知自心。自心不知。安知祖意。夫機緣者。活
0271c22: 句耳。生殺自在。抑揚莫測。凡聖路窮。是非藥病。苟非
0271c23: 其人。道不行。唯了悟自心者。即病為藥。即藥為病。
0271c24: 即生而殺。即縱而奪。正抑乃揚。正殺乃生。以棒喝為
0272a01: 廣長舌。以鐵釘飯木札為供養。臨機哮吼。天龍欣
0272a02: 悅。狐兔魂銷。若然者。今之以秘要自謂正傳。慢侮法
0272a03: 道。寧不有愧於師乎。
0272a04: 題穆玄菴所著書後
0272a05: 昔人有將黃金鑄佛而供事之。一旦為大盜負而藏
0272a06: 之重泉之下。世皆不知也。奄忽更代。初鑄佛者。子孫
0272a07: 亦皆星散異鄉矣。爾時重泉。然光達丹霄。四方遠
0272a08: 近。靡不之。且驚且駭。譁然相汲引。而尋光所自。以
0272a09: 善水者。下重泉而獲金像。浮舉而供事之。巢陵唐邑
0272a10: 內翰穆孔暉。號玄菴。其所著述。發揮儒釋精奧。書成
0272a11: 若干部。先生即世五十餘年矣。茲由同郡傅侍御光
0272a12: 宅。表而彰之。余故亦得鑽研玄菴秘典。大凡男子立
0272a13: 志。不可淺近。圖一時衒耀於俗黨。但當務其深遠者。
0272a14: 精克而成之。更百世之後。或有同志者出焉。其猶鑄
0272a15: 佛以黃金。雖藏之於重泉之下。異日必光達丹霄也。
0272a16: 即此言之。大盜藏像。盜唯一人。而俗黨蔽高。無世不
0272a17: 廣。故莊周有曰。高言不止於眾心。妙樂不達於里耳。
0272a18: 然精光所積。雖天地莫能蔽之。況人情私嫉乎哉。
0272a19: 題王畫卷
0272a20: 夫見畫不見筆。見筆不見手。見手不見心。見心不見
0272a21: 心之前者。謂之見見可乎。苟借畫見筆。借筆見手。借
0272a22: 手見心。借心見心之前者。謂之不見見可乎。雖然。展
0272a23: 卷則雲物縱橫。收卷則峰泉寥寂。且道展收把柄。畢
0272a24: 竟落誰手裏。得恁麼自在。疑則輞川有摩詰可問。
0272b01: 
0272b02: 麒禪人血書華嚴經
0272b03: 吾聞華嚴大經。實根本法輪。佛與大菩薩之事。非小
0272b04: 根可堪。故曰龍象蹴踏。非驢可堪。終始一念。今昔一
0272b05: 時。因果一佛。凡聖一性。十方一剎。三界一體。正像末
0272b06: 一法。初中後一際。當處現前。不涉情解。本自圓成。非
0272b07: 脩所得。故曰智由三昧觀照方便。迷解顯得。不是修
0272b08: 成。若夫悲願熏炙。稱性而周。事亦無盡。或曰。願終功
0272b09: 廢。則過去諸佛。帶果行因。豈不多事。雖然。一乘無修。
0272b10: 始終一念云云者。蓋指果體而言也。若在凡夫。必當
0272b11: 先悟果體根本。然後法古佛之樣。規行矩步。始以信
0272b12: 入。次則歷行住回向地等。圓治積生染習。習盡功圓。
0272b13: 則毗盧能事畢矣。經中首以善財問法。參勝友五
0272b14: 十三者。蓋聖人所慮。書不盡言。言不盡意。故設像寓
0272b15: 意。使彼有志於一乘者。翫意得像。神而明之。肉身現
0272b16: 證。無勞修得。如法華以龍女成佛之象。寓彼實相。以
0272b17: 至三周九喻。重重旁敲。與華嚴何別。但下劣凡夫。不
0272b18: 信自心。徒信佛語。被文字所轉。埋沒本光。不能直下
0272b19: 受用。是非之僕。榮辱之奴。死生之仇。好惡之黨。顛之
0272b20: 倒之。奴主反位。大用翻為迷事無明。大機總成迷理
0272b21: 之障。理迷則觸事皆礙。事礙則於理終迷。故華嚴之
0272b22: 法界。法華之實相。名存義昧。義昧則理無所會。理無
0272b23: 所會。則道不終通。道既不通。到家何日。既不到家。安
0272b24: 有所得。無得則見必不定。見不定則偏圓無辨。邪正
0272c01: 不分。謂之知解之徒。渠尚無分。豈能現證而受用者
0272c02: 哉。豫章潯陽之廬山。山有黃龍寺。寺額即今上所賜
0272c03: 也。寺眾有麒禪人。有志於佛一乘。顧惟天機不深。受
0272c04: 性魯鈍。於華嚴法界。率難通悟。於是發願書大經全
0272c05: 部。意在青山白雲。朝暮書而讀。讀而禮稱。懺洗過現
0272c06: 重輕罪垢。果其夙有微善。仗毗盧之寵靈。華之熏
0272c07: 發。法界頓開。入佛種性。麒之告余也如此。余嘉其有
0272c08: 志。綴華嚴大如此。余再謂麒曰。若知舉筆飲墨。向
0272c09: 白紙上。橫畫豎直之者。念耶。時耶。佛耶。性耶。剎耶。乃
0272c10: 至際耶。象耶。意耶。現前耶。不現前耶。嗚呼。若能領此。
0272c11: 則須彌為筆。太為紙。大地為墨。書若經者。果有盡
0272c12: 乎。果無盡乎。子若不會。雖剝皮為紙。析骨為筆刺剌血
0272c13: 為汁。與善財童子相去尚遠在。況五十三勝友。若能
0272c14: 親近乎。麒其勉之。麒其體之。
0272c15: 黃山谷集
0272c16: 此集如水清珠。濁波萬頃。投之立澄。如摩尼寶。饑寒
0272c17: 之世得之。主病即愈。蓋此老不特尊其所知。行其所
0272c18: 知而已巳。且能掉臂格外作獅子吼者也。觀其於寵辱
0272c19: 關頭。死生路上。跳躑自在。若夜光之珠。宛轉於金盤
0272c20: 之中。影不可留。如水天蕩漾於太清之內。光無定在。
0272c21: 有誣先生謂列子中亦有禪語。禪豈普通始來哉。此
0272c22: 非先生語。不識好惡者所贅語耳。列子之言。雖精密
0272c23: 至到者。亦可以義路通。禪則不唯義路不可通。縱無
0272c24: 義路。亦非禪也。唯徹悟自心者。即閉門造車。出門合
0273a01: 轍矣。而不識好惡者。欲以義理穿鑿。所謂撮摩空。
0273a02: 祇益自勞耳。余知其家裡人。故數語。
0273a03: 賀知忍刺剌血書金剛經
0273a04: 未刺剌指時。指塞空。纔刺剌指時。血流大地。指即金剛。
0273a05: 血即般若。故罪無輕重。半字能消。福無淺深。援毫即
0273a06: 滿。雖然澹菴居士。未即世時。不以此經為常課。則即
0273a07: 世之後。子雖有曾參之孝。為書此經。終與金剛般若
0273a08: 血。不能接續。若然者。居士即此經。此經即學仁父
0273a09: 子血。豈以存沒斷續哉。我聞般若無古今。金剛無
0273a10: 內外。有古今則有延促。有內外則有親。而未至蘊
0273a11: 空者。則念念生滅。情塵膠執。即蚊虻唼膚。而舉身毛
0273a12: 。稻芒在眼。而四方易位。況以熱指刺剌於冷針。鮮血
0273a13: 迸流。能無痛乎。今學仁即流為墨。即墨成字。至於句
0273a14: 偈。完茲一卷。究其情悃。與舍全身何異。達觀道人。見
0273a15: 而哀之。且感學仁精誠。不媿紫岩。書此附之經尾。願
0273a16: 見聞之者。皆發是心。
0273a17: 鐘鼓頌
0273a18: 聖人有身而無累。有心而不勞。以其無累故。則一身
0273a19: 可為千萬身。以其無勞故。則一心可以窮萬法。眾人
0273a20: 則不然。有身則有累。有心則有勞。累之勞之。從無始
0273a21: 以至今日。死死生生。榮榮辱辱。好惡萬端。改頭換面。
0273a22: 羽毛鱗角。無所不經。得為人身。忝在最靈。極為希有。
0273a23: 於希有之身。不能聞道。洗長劫之勞累。與馬牛何異
0273a24: 哉。雖然勞之與累。亦不可易洗。若欲洗之。須以此頌
0273b01: 為香水海。久滌自除。則眾人可至於聖人也。智者思
0273b02: 之。
0273b03: 牟子言道章
0273b04: 莊子曰。道惡乎在。道在稊稗。易則曰。形而上者謂之
0273b05: 道。形而下者謂之器。有人問趙州如何是大道。州曰。
0273b06: 大道透長安。今有人於此三者。併舉而問曰。牟子之
0273b07: 言道。莊邪。易邪。余應之曰。莊易且置。敢問趙州大道
0273b08: 透長安句。果言道耶。不言道耶。若謂言道。則其言不
0273b09: 可以智識知。義路得。若謂不言道。問道答道。有何差
0273b10: 別。有人於兩問中。知得好惡雌黃不謬。則莊易之道。
0273b11: 譬如月在秋空。朗然廓澈。若檢點不出不但於趙州
0273b12: 句中。無有出身之計。即莊莊易易。總向癡人說夢耳。
0273b13: 雖然。由粗而得精。由精而遺聞。粗之與精。固亦遺聞
0273b14: 之嚆矢哉。
0273b15: 證道歌
0273b16: 漢留侯狀如美婦人。本朝劉誠意亦狀如婦人。然皆
0273b17: 臨大事。決大幾。若鏡中見眉目然。當世無與等者。永
0273b18: 嘉大師。雖雲外枯禪。貌亦柔秀。宋寂音尊者。初讀其
0273b19: 證道歌。至大丈夫秉慧句。寂音以為此老。貌必傑
0273b20: 特。威掩萬僧者。及禮其道影。始知體不勝衣。貌如少
0273b21: 年宣律師。乃歎曰。斷不可以言貌觀人。蓋此老平生
0273b22: 踐履明白。心智猛利。故吐辭等刀鋸耳。譬如香象。擺
0273b23: 脫五欲鎖。超然而去。真大丈夫哉。邇來去聖轉遙。
0273b24: 人根薄劣。凡所謂出家者。皆產於荒寒昧略之鄉。其
0273c01: 父母不過為兒女負重。舍而出家。為其一身衣食之
0273c02: 計。非為求出世而來。次則逋逃之徒。憲網張迫。以我
0273c03: 緇林。為其淵藪。乃一時偷生之計。豈有成佛志乎。余
0273c04: 浪江海。三十餘年。足跡天下。在在處處。所見緇
0273c05: 流黃冠。率飽食橫眠。游談無根。靡醜不作。污佛污老
0273c06: 退人信心。若使一宿老人。肉目睹此。安得不痛哭流
0273c07: 涕哉。夫子房龍門。設不為經世用。出家求無上菩提。
0273c08: 當不在永嘉下風。昔崔趙公問徑山國一欽禪師曰。
0273c09: 弟子出得家不。欽曰。出家乃大丈夫事。豈將相之所
0273c10: 能為。趙公心服之。故曰諦審先宗。是何標格。乃今狐
0273c11: 兔成。龍象騰逝。則釋迦老子。正當為酒肉班頭。嗚
0273c12: 呼痛哉。
0273c13: 大川和尚飯十萬八千僧卷
0273c14: 余讀諸居士偈言語。雖喜其有順水推船之心。痛
0273c15: 其無逆風把柁之手。且道如何是逆風把柁。咄。直下
0273c16: 死生嶮浪之中。當頭榮辱。顛風之際。赤心不昧。萬善
0273c17: 常勤以舟為命。則并力支。以國為舟。則同心共濟。
0273c18: 凡百情關。冰消瓦解一切人我。電掃雷轟。方許渠向
0273c19: 沒巴鼻漢前。雌黃佛法去。雖然。出身一句。又作麼生。
0273c20: 鐵索一條誰鎖放。嶺頭諸佛笑同牽。
0273c21: 宋仲珩篆書金剛經
0273c22: 金剛般若。兩者之堅利。世所共知。惟愚痴之堅利。或
0273c23: 未察焉。夫愚癡不堅。我當先破。愚痴不利。我當先犯。
0273c24: 今我頑於死生好惡之執。牢不可破。鋒不可犯。是以
0274a01: 威音釋迦。先我得道也。雖然。愚痴不堅不利。則般若
0274a02: 無本矣。故聖人以金剛喻般若。良以金剛能斷一切。
0274a03: 一切不能斷金剛故也。如般若能斷一切愚痴。愚痴
0274a04: 不能斷般若也。此就知有者言也。如未知有。則愚痴
0274a05: 能斷般若。般若不能斷愚痴也。由是而觀。愚痴之與
0274a06: 般若。金剛之與萬物。豈有常哉。顧其人用心如何耳。
0274a07: 如先以知有為前茅。則般若如金剛。如未知有。強以
0274a08: 事行破執。則愚痴如金剛。故金剛一物。不惟能喻般
0274a09: 若。亦可以喻愚痴也。此經有五千餘言。疑二十有七。
0274a10: 吾曹果能善用其心。則言言疑疑。皆觀照之媒妁也。
0274a11: 反是則言言疑疑。亦愚痴之紹介也。如青蘿本元臣。
0274a12: 榮國公本緇流。而所為如此。果以言言疑疑。為媒妁
0274a13: 耶。為紹介耶。吾不得而知也。宋仲珩篆書。妙絕古今。
0274a14: 精密圓活。神氣流注。如春著花。余雖至愚。貪玩不知
0274a15: 目勞。況智者乎。羅司理心堯。初既得之於無心。豈終
0274a16: 能以有心寶之哉。惟無心得之。亦無心寶之。則有未
0274a17: 常有。而無未常無。所以得常無常有也。
0274a18: 書周輪雲發願文後
0274a19: 有勝解無慚愧。謂之見魔。有慚愧無勝解。謂之悲鬼。
0274a20: 見魔悲鬼。皆自心宛昧所成。苟能逆順關頭。掉臂徐
0274a21: 疾過得。所謂見魔悲鬼。俱鑄為文殊普賢矣。嘻。知即
0274a22: 易。行即難。萬仞崖端談笑躑。寒山拾得兩無功。
0274a23: 物不遷論跋
0274a24: 予聞入無生者。方知剎那。故五十計較經。有菩薩白
0274b01: 佛曰。我罪滅。如何不見罪滅之相。佛曰。汝曹心能轉
0274b02: 生否。對曰。我心若不轉生。則不能與如來共語。佛曰。
0274b03: 汝曹心轉生時。見心初生之相否。對曰。不知。佛曰。汝
0274b04: 曹既不知心生初相。豈罪滅相。汝曹獨知之乎。即此
0274b05: 以觀心轉不轉。生相滅相。皆不越一剎那耳。而物非
0274b06: 物。遷不遷。又豈能越之哉。予以是知駁不遷。辯不遷
0274b07: 者。剎那未知。無生尚遙。而駁駁辯辯。得非掉棒打水
0274b08: 月乎。則予亦不免多口之咎。
0274b09: 半山老人擬寒山詩跋
0274b10: 月在秋水。春在花枝。若待指點而得者。則非其天矣。
0274b11: 吾讀半山老人擬寒山詩。恍若見秋水之月。花枝之
0274b12: 春。無煩生心而悅。果天耶。非天耶。具眼者試為薦之。
0274b13: 戒殺放生文跋
0274b14: 夫貴賤殊業。物我同靈。恃力殘生。滋蔓惡習。暢一時
0274b15: 之口味。結萬劫之身殃痛不免之酬償。截無始之苦
0274b16: 本。莫若戒殺。殺若不戒。則我暢物結。物暢我結。結暢
0274b17: 相乘。如汲井輪。循環不已巳。往復思之。甚可恐怖。恐怖
0274b18: 既生。視物如人。視人如我。夫殺機一動。不惟殘賊同
0274b19: 靈。寔則自斷命根。作如是想。何待佛出齒臼。然後戒
0274b20: 殺哉。
0274b21: 宋齒臼化佛文
0274b22: 物物有佛。物物不知。以不知故。遞相噉食。如汲井輪。
0274b23: 長劫無已巳。佛憫物故。流慈齒臼。口出佛。梵相圓滿。
0274b24: 狀若拇指。亦如秋月。光明顯露。若聞若見。生希奇想。
0274c01: 俱大恐怖。自是戒殺。等不殺己已。我發是願。佛即現前。
0274c02: 非色非空。非凡非聖。凡聖中出。以是之故。物物是佛。
0274c03: 云何業醉佛心。佛佛相食。願是慈波。注入眾齒。如一
0274c04: 燈光。分百千燈。燈燈續分。光光無盡。物佛光。普照
0274c05: 三世。於此實語。凡見聞者。號呼涕泣。如正殺。受痛
0274c06: 即我。作如是觀。殺習頓止。
0274c07: 宋繡觀音經
0274c08: 禪人林白。持宋繡觀音經一卷。予拜而讀之。至觀其
0274c09: 音聲即得解脫。忽然疑生意會不快。及見無盡意菩
0274c10: 薩。聞佛贊觀音功德之利。而無盡意即解頸眾珍寶
0274c11: 瓔珞。持上觀世音菩薩。菩薩不肯受。因佛勸而受之。
0274c12: 即將一分奉釋迦牟尼佛。一分奉多寶佛塔處。乃豁
0274c13: 然疑消。夫多寶佛。過去佛也。釋迦佛。現在佛也。若無
0274c14: 過去。則現在無待。若無現在。則過去成斷。若無過去。
0274c15: 現在。則未來奚立。若廢三世。則昧剎那。若昧剎那。則
0274c16: 一切聖凡之用。依正之基。將何藉焉。由是觀之。蓋聖
0274c17: 人本欲直示其旨。顧眾生機鈍。不能神而明之。故設
0274c18: 象以寓意。使翫而得之。則象忘而自契也。知此則現
0274c19: 前讀經者。與觀讀經者。雖愚智弗倫。皆周旋於寂滅
0274c20: 光中。初無閒隔。此經妙麗。神采釆具足。針針刺剌入圓通
0274c21: 之境。字字貫攝至道之真。自宋迄明。六百載矣。而字
0274c22: 畫鋒刃。鏗然若新。非瀝肝膽之誠。孰能至此。
0274c23: 怪石供
0274c24: 石本無怪。怪自禹始。迄於東坡居士。豈惟不以石為
0275a01: 怪。直以石為無上供養。眾人聞而怪之。以為天王
0275a02: 饌。名花香果。及珍羞異寶。始足為至。公以齊安小兒
0275a03: 浴時戲石。當禪師供。不以褻乎。然莊生有云。高言不
0275a04: 止於眾心。余謂無上之供。自應駭俗。雖然。禹之所怪。
0275a05: 坡之所愛。皆未有樹也。古德有言曰。若人識得心。大
0275a06: 地無寸土。寸土既無。又安有石哉。則禹所怪。坡所愛。
0275a07: 總夢中語耳。即達觀道人。亦不免開眼說夢在。或有
0275a08: 傍不禁的。出來請問和尚。既無寸土。只今跟在恁
0275a09: 麼處。老漢緩緩向他道。汝不聞金屑雖貴。落眼成塵
0275a10: 耶。
0275a11: 宋圓明大師邵陽別吳強仲敘
0275a12: 未戰誰不勇。臨戰誰不恐。惟置死生於不可得之地
0275a13: 者。如師子遊行。孤絕侶。然此不可得之地。非獨石
0275a14: 門安樂場。寔一切聖凡所共。惟臨境不惑。得受用之。
0275a15: 不然。縱見道精深。決非將種。若圓明老漢。居縲絏。
0275a16: 九死。而飲食談笑如平時。死生不入其懷。真菩提場
0275a17: 中梟騎耶。
0275a18: 又。
0275a19: 石門老人有言曰。成就世出世法者。特一切能舍耳。
0275a20: 此言雖若不甚精深。細而味之。苟非置死生於度外
0275a21: 者。孰能與此哉。今老人於桎梏之中。而榮辱不能入
0275a22: 其懷。飲食談笑。不異平日。猶超然而自得也者。非洞
0275a23: 徹自心。圓用自心者。雖見地高出佛祖。我知其觸境
0275a24: 旗靡矣。
0275b01: 半山老人擬寒山子詩
0275b02: 受持千百萬過。心地花開。香浮鼻孔。鼻孔生香。香不
0275b03: 聞香。善知此者。則半山老人。舌根拖地。亦不分外也。
0275b04: 書聖觀彌勒贊後
0275b05: 理水如海。吾心如魚。以海養魚。化龍奚難。更得觸不
0275b06: 如意事撼之。即如天風激海。雲濤洶湧。潑日震空。空
0275b07: 為之殞墮。則大用始得現前。子思所謂尊其所知。則
0275b08: 高明矣。行其所知。則光大矣。
0275b09: 毗舍浮佛偈
0275b10: 夫眾人知貴生。而不知所以養生之道。故為生之所
0275b11: 累至人知養生之道。本於無生。故能視生無生。無生
0275b12: 而生。生無物累也。嗟乎。今有人於此。目為色之所累。
0275b13: 耳為聲之所累。至於心為七情五欲之所累。猶曰我
0275b14: 平生快樂無累。殊不知無累者。累之久矣。蓋眾人欲
0275b15: 重神昏。坐過而不知焉。辟如醉夫臥於泥淖之中。人
0275b16: 曉之曰。泥淖非可臥之所。醉者。瞪目怒曰。我生平不
0275b17: 解飲酒。汝奚誣我。今天下俱抱醉夫之疾。安得有不
0275b18: 醉者而與之言哉。雖然。毗舍浮佛頌。即醉夫能讀而
0275b19: 誦。誦而思。思而明。明而得。何患其終不醒耶。
0275b20: 寂音尊者十明論敘
0275b21: 夫至愚之人。使其蹈火則畏燒。雖驅之不入。五欲
0275b22: 湯火。燒眾生法身慧命。非止一朝一夕。而人甘心
0275b23: 蹈之弗畏者。豈其喪心病狂哉。蓋計臭皮囊為淨器。
0275b24: 計無明心為命根。不能以四大觀身。四蘊觀心故也。
0275c01: 今人於眠臥之際。枕子稍不安穩。則不能睡。必安之
0275c02: 而後適。死生於人亦大矣。人皆公然自安。略不為之
0275c03: 計。則負覺範老漢多矣。
0275c04: 宋圓明大師邵陽別胡強仲敘
0275c05: 清淨光中。無端強照。於無身心處計有身心。心為惡
0275c06: 源。形為罪藪。源若不塞。惡豈有窮。藪若不空。罪必無
0275c07: 盡。雖然心無善惡。形未吉凶。惡源未始不為慈悲之
0275c08: 海。罪藪未始不為功德之山。顧其用心操行何如耳。
0275c09: 嗚呼。介然有知。知而不返。惡流肆矣。塊然有執。執而
0275c11: 自消。知身本無。不避患而榮辱自解。故曰。若人欲知
0275c12: 佛境界。當淨其意如空。遠離妄想及諸取。令心所
0275c13: 向皆無礙。我寂音尊者。方羈縻於縲絏之中。九死一
0275c14: 生之地。而能超然自得。所謂生死憂患。莫能入其胸
0275c15: 中。何術致此哉。大丈夫既無經世之志。則於出世宜
0275c16: 盡心焉。故曰。盡心了知性。知性即能用。辟如龍能用
0275c17: 水為雲。用雲為雨。故處水不溺。行雲不墜耳。予以是
0275c18: 知有道者。脫處死生憂患之域。非惟憂患不可得。
0275c19: 且能用憂患為廣長舌者也。今以此敘。作鐵釘飯。供
0275c20: 養一源宗禪人。禪人知此。予何憾焉。
0275c21: 宋圓明大師別胡強仲敘遺愚菴講主
0275c22: 夫法本出情。以情求法。法不可得。知不可得而求之。
0275c23: 其惑滋甚。如范滂孔北海之徒。其人品高。問學廣。亦
0275c24: 奇男子也。至臨患難則疑悔橫生。悶而沒惜哉。此
0276a01: 蓋打頭不遇作家。以情求道誤之耳。殊不知道若可
0276a02: 以情求。則儀秦之流。皆可謂聞道矣。即寂音尊者。童
0276a03: 丱剃除。聲已巳藉甚。所至講席。白眉大龍。靡不推服。然
0276a04: 猶不謂之聞道。及見雲庵文叟。始了自心。宜其歷死
0276a05: 生波險之地。辟若娑竭出海。慈雲法雨。遐被窮荒也。
0276a06: 邇來去聖愈遠。吾曹軟暖。不勝觀矣。敢望其出情求
0276a07: 法乎。嗟哉。上則托名宗教。次之奔走衣食而已巳。率以
0276a08: 為教之典要。宗門活句。是古人茶飯。豈今人所能咬
0276a09: 嚼。自是一犬吠聲。百犬狺之。遂乃成風。卒難移易。惟
0276a10: 愚菴貴講主。情出流輩。深痛斯弊。亦恨挽之而未能
0276a11: 焉。予故重之。贈以洪老送胡生敘。且數語如此。
0276a12: 讀法華普門品
0276a13: 予讀法華普門品。至若有眾生多於淫欲。常念恭敬
0276a14: 觀世音菩薩。便得離欲。不覺置卷嗟歎久之。眾生之
0276a15: 大患。患莫過於淫欲。苟能常念恭敬觀世音菩薩。便
0276a16: 得離欲。佛言不妄。今天下恭敬念觀世音菩薩者。在
0276a17: 處有之。乃稱名而離欲者。何其寡哉。則佛言亦有妄
0276a18: 乎。嗚呼。淫欲恭敬。初非兩物。果能至誠常念菩薩。即
0276a19: 恭敬現而淫欲沒。稱名少懈。則淫欲現而恭敬沒。如
0276a20: 此境界深淺。氣力生熟。予亦驗之屢矣。佛語不妄。人
0276a21: 無恒志。自墮疑網耳。
0276a22: 周叔宗書聽法華歌
0276a23: 夫法華七軸。六萬餘言。而其所詮者。雖三周九喻。直
0276a24: 譚曲說。亦不過一實相耳。惟此實相。昭然不離日用
0276b01: 之中。奈何樓子六十餘年。辛勤行。求之而不可得。
0276b02: 長慶蒲團七破。求之而不得。由是觀之。行求亦不得。
0276b03: 坐求亦不得。則此實相。又非四威儀中。可得而求矣。
0276b04: 然則昭然本在日用之語。寧非夢言哉。乃永嘉覺老
0276b05: 又曰。不離當處常湛然。即知君不可見。以永嘉之
0276b06: 語。較彼二老所求之見。何天下老和尚。舌頭雌黃不
0276b07: 定若是耶。及讀唐修雅法師法華經歌。則若庖丁解
0276b08: 牛。公輸子之為匠。而縱橫逆順。精粗巨細。皆大白牛
0276b09: 之全體也。是牛也。頭角崢嶸。出入於吾人六根門頭。
0276b10: 咆哮蹴踏。喜怒無常。平田淺草。綠楊溪畔。黑白互奪。
0276b11: 使吾即文字求之而不得。離文字求之而不得。離即
0276b12: 離非。求之而不得。畢竟至於無可奈何此畜。曇生通
0276b13: 禪人。每以奈何此畜不得為恨。一見此歌。便有跨牛
0276b14: 之志。然不得能書者書而寶之。作一牛話頭。無擇
0276b15: 山林城市。境緣逆順。持此參此。若不得牛。殫生弗已巳。
0276b16: 紫道人。舍然大笑曰。汝非跳過魚盤。豆腐之瞎
0276b17: 乎。當今能書者。舍吾叔宗而他求。豈不誤邪。雖然。
0276b18: 若有人問大白牛兒。畢竟在甚麼處。張草米書揮筆
0276b19: 處。細聽蹄響墨池邊。
0276b20: 書東坡詩後
0276b21: 鳥囚不忘飛。馬繫常念馳。靜中不自勝。莫若任所之。
0276b22: 貧賤苦形勞。富貴嗟神疲。作堂名靜照。此語子謂誰。
0276b23: 江湖隱淪士。豈無適時資。此東坡靜照堂詩也。嗚呼。
0276b24: 心外無法。觸目其誰。動之與靜。富貴貧賤。但有名言。
0276c01: 初非他物。眉山可謂了得便用。何異繩鋸木斷。水滴
0276c02: 石穿。斷則根塵不到。主賓夢醒。穿則十通達。生殺
0276c03: 機窮。謂物即心而心外無物。謂心即物而物外無心。
0276c04: 解用則賓不抗主。自然接拍成令。不解用則主逐賓
0276c05: 隊。觸處成乖。故曰。若能轉物。即同如來。且道轉物一
0276c06: 句。孰能吐得。榮辱交加分主客。根塵暫喚作常光。
0276c07: 蘇長公大悲閣記
0276c08: 魚活而筌死。欲魚馴筌。苟無活者守之。魚豈終肯馴
0276c09: 筌哉。如書不盡言。言不盡意。蓋意活而言死故也。故
0276c10: 曰。承言者喪。滯句者迷。予讀東坡大悲閣記。乃知東
0276c11: 坡得活而用死。則死者皆活矣。前大悲閣記。則公示
0276c12: 手眼於文字之中。使人即文字而得照用也。後大悲
0276c13: 閣記。則公示手眼於文字之外。使人忘文字而得照
0276c14: 用也。若然則東坡之文字。非文字也。乃象也。如意得
0276c15: 而象忘。則活者在我矣。如所謂大悲菩薩。具八萬四
0276c16: 千清淨寶目。八萬四千母陀羅臂。豈菩薩獨有耶。實
0276c17: 我未嘗不具也。但有照而無用。謂之似具。唯照用齊
0276c18: 到者。謂之真具。故顏氏之子。有不善未嘗不知。此非
0276c19: 照乎。知之而未嘗復行。此非用乎。然而必欲八萬四
0276c20: 千寶目。八萬四千妙臂。以象照用。其故何哉。蓋眾生
0276c21: 具八萬四千煩惱。堅等大地。非照何以破之。非用何
0276c22: 以轉之。又曰。窮源達本謂之照。鑄染成淨謂之用。予
0276c23: 聞東坡嘗稱文章之妙。宛曲精盡。勝妙獨出。無如棱
0276c24: 嚴。茲以二記觀之。非但公得棱嚴死者之妙。苟不得
0277a01: 棱嚴活者。烏能即文字而離文字。離文字而示手目
0277a02: 者哉。
0277a03: 陸大宗伯雲居募文
0277a04: 昔如來不舍穿針之福者。良以福非積善而不成。善
0277a05: 成則性有繼矣。故曰。繼之者。善也。成之者。性也。即此
0277a06: 而觀。善固緣生。能乘緣生。而入無生。何殊因花而得
0277a07: 春哉。若然則穿針之福。獨非花乎。今陸大宗伯。養高
0277a08: 綠野有日矣。年登九十。猶不以老穿針之緣。為諸
0277a09: 緣山主敷凍雲之花。香浮遐邇。可謂給孤後身也。嗚
0277a10: 呼善哉。
0277a11: 曹溪碎
0277a12: 夫一心不生。則聖凡無地。物我同光。是故聖人不同。
0277a13: 而此心此道。未始不同也。唯執情忘本。乃見有不同
0277a14: 耳。老子生於佛後。孔子生於老後。我讀道德。不見其
0277a15: 有非佛之言。我讀春秋論語。亦不見有非佛之言。大
0277a16: 都聖人應世。本無常心。但以百姓心為心。故凡可以
0277a17: 引其為善者。靡所不至。譬如良醫。但欲愈病。參苓薑
0277a18: 桂。隨宜用之。至於奇症怪疾。雖砒霜蛇蝎。亦所不忌。
0277a19: 其去病一也。後世三家之徒。不達聖人本意。互相是
0277a20: 非。攻擊排斥。血戰不已巳。是何異操戈而自刃也。我聞
0277a21: 莊衢魏公。本朝盛德君子。曹谿一而不能容。手
0277a22: 碎之。何示人不廣若是。雖然。大鑒本以空為。天
0277a23: 地萬物為中之食。能稻糧饑饉。藥草疾疫。公亦
0277a24: 中食耳。安有食食食哉。夫何故。無能所故。無能所則
0277b01: 無待。無待則獨立。獨立則無生心措手之地。嗚呼。起
0277b02: 公九原讀是。寧不汗顏哉。雖然。且道如何是和事
0277b03: 老人手段。逆順境緣風過樹。殘生不直半文錢。
0277b04: 程康伯書圓覺經
0277b05: 婆伽老漢。直指眾生日用熱惱。為神通大光明藏。十
0277b06: 二大士。曲說如來神通大光明藏為熱惱。自是父子
0277b07: 情乖。聖凡路斷。康伯程氏。旁觀忍酸不禁。於是發心
0277b08: 手書是經。積畫成字。積字成章。積章成帙。於一剎那
0277b09: 中圓覺成就。違而復順。斷而復通。父子歡呼。接拍承
0277b10: 令。聖凡雲集。水到渠成。紫道人適買舟於岷江之
0277b11: 干。康伯氏於神通大光明藏中。拈出供養道人。是時
0277b12: 不以面受。乃用背享。直得文殊杜口。普賢失跌。況其
0277b13: 餘乎。雖然。蟣蝨以頭顱為崑崙。屈步以蹄涔為滄海。
0277b14: 小大無常。孰得孰失。
0277b15: 書周叔宗臨帖卷
0277b16: 禪家有離經一字。即是魔說。依經解義。三世佛冤。書
0277b17: 家有學書而死於法者。謂之奴書。觀叔宗周氏。臨諸
0277b18: 家帖。於縱橫變態之中。法時露焉。譬夫濃雲雷動之
0277b19: 初。龍雖不見。頭角暫露。而天機深者。神而明之。則龍
0277b20: 之頭角。不在叔宗筆陣。而在我欲得不得之閒耳。
0277b21: 石屋禪師山居詩
0277b22: 詩曰。莫謂山居便自由。年來無日不懷憂。竹邊婆
0277b23: 子常偷。麥裏兒童故放牛。栗蟥地蠶傷菜甲。野
0277b24: 山鼠食禾頭。施為便有不如意。只得消歸自己已
0277c01: 休。
0277c02: 夫身心者。死生好惡之鵠也。鵠不忘。則矢不已巳。矢不
0277c03: 已巳。則害我者寧有窮哉。然害我者。大抵不出有心無
0277c04: 心之域。故至人去此不去彼。此去則彼無主矣。主無
0277c05: 而敵恣。何殊矢射空耶。故此老以消歸自己已為歸
0277c06: 宿。旨哉言乎。
0277c07: 東坡阿彌陀佛頌
0277c08: 予讀東坡阿彌陀佛頌。異其頌旨曉然。如日出大地。
0277c09: 光無不燭。奇哉長公。昔人謂五祖戒公之前身。不亦
0277c10: 宜乎。夫圓覺倒想。初非有常。倒想在諸佛。即名圓覺。
0277c11: 圓覺在眾生。即名倒想。如眾生能善用其心。孰非無
0277c12: 量壽覺。娑婆孰非蓮花淨土。必曰外眾生而得佛。外
0277c13: 娑婆而生淨土。此為鈍根聊設化城爾。今天下請其
0277c14: 入化城。則欣然皆喜。延之寶所。莫不攢眉而去。何耶。
0277c15: 書某禪人募刻大藏卷後
0277c16: 夫大藏佛語也。而大藏之所詮者。佛心也。佛語如薪。
0277c17: 佛心如火。薪多則火熾。薪盡則火不可傳。火不可傳。
0277c18: 則變生為熟。破暗張明之用。幾乎息矣。故傳火必待
0277c19: 於薪。而火始有用。傳心必合於佛語。而心始無疑。我
0277c20: 心既無疑。佛心我心也。佛心我心。則凡有知覺者。孰
0277c21: 非佛耶。雖然。眾生本佛。奈何日用而不知。謂之根本
0277c22: 無明。辟如生盲之人。出胎墮地。雖長百歲。終不知天
0277c23: 地日月。是何物也。眾生本佛。日用不知謂之生盲。謂
0277c24: 之無明。不亦可乎。夫生盲之人。一旦得良毉抉其障
0278a01: 翳。則天地之大。日月之明。了然無惑矣。眾生之無明。
0278a02: 若不得佛語。為之金錍。抉其無明障翳。雖佛性本有。
0278a03: 惡能識哉。如火未始不在也。不得薪以傳之。則火不
0278a04: 可得而用也。故曰地二生火。天三成之。三若不成。則
0278a05: 火雖在。亦不可得而照物也。如眾生正因佛性雖在。
0278a06: 不得緣因佛性熏之。則了因不開。了因不開。則正因
0278a07: 終不得而復矣。由是而言。緣因。佛語也。了因。佛語之
0278a08: 所詮者也。正因。則眾生本有之自心也。自心固有。不
0278a09: 得佛語傳之。了因了之。自心雖固有。終不能用也。正
0278a10: 如火在。而不得薪以傳之。火亦終不可得而用也。是
0278a11: 故有志於用自心者。必先明佛語。夫自心明。則無往
0278a12: 而非明矣。故曰不明自發。則諸暗相永不能昏。而永
0278a13: 不能昏之人。始可以開物成務矣。予是知大藏一刻。
0278a14: 豈惟凡夫可以登正覺。寔治道中。開物成務一大機
0278a15: 也。刻大藏之緣始。今某將丐緣於四方。馮太史其
0278a16: 前。予繼太史而復之者。蓋念聚薪不易。如薪聚而
0278a17: 火不傳者。未之有也。佛語宏傳。而眾生不明自心者。
0278a18: 亦未之有也。某行矣無滯。
0278a19: 法華抒海
0278a20: 余讀戒公法華抒海。至全人即法處。猛覺心廓目遺。
0278a21: 妙不越粗誠非思量分別所能解也。夫蓮花象也。妙
0278a22: 法意也。學人能玩象得意。象未始非意。粗未始非妙。
0278a23: 且道全人即法時。阿誰玩象。咄。
0278a24: 書鶴勒那問二十二祖公案後
0278b01: 歲在萬曆癸巳春。予客燕山碧雲寺。燈下讀佛祖通
0278b02: 感。至此不覺掩卷而歎。且覆而思之。勒往世為比
0278b03: 丘。赴飯龍宮。觀五百眾中。無一人堪任妙供。故不
0278b04: 欲諸子同赴。而諸子不解師意。妄生人我。師則勉強
0278b05: 情之赴會。既而五百弟子以福微德薄。生於羽
0278b06: 族。仍感惠而從化。嗚呼。當為最靈之物。不以智照而
0278b07: 以情。較乃為羽族而從化。蓋迷極而反覺也。雖然至
0278b08: 此而覺。莫若先此而覺。豈不勝哉。時奇子問曰。勒
0278b09: 如何不知眾夙因。二十二祖奚獨知之。曰。見道則
0278b10: 無優劣。損習則有淺深。以深則洞照無涯。淺乃光燭
0278b11: 有限之故。又問勒說法。九易寒暑。眾卒未解脫。
0278b12: 摩拏說偈將畢。眾即悟無生。飛鳴而去何哉。曰。起
0278b13: 信論云。如來色心業勝。故聞法者易悟。由是而觀。則
0278b14: 摩拏道力。過勒多矣。辟如撞鐘。槌大則聲洪。槌細
0278b15: 則響邇。奇子聞之。躍然合掌作禮。
0278b16: 蘇長公集
0278b17: 大眉山。凡作文作贊作偈。發揮不傳之妙。縱橫誕幻。
0278b18: 使入莫得窺其藩籬者。蓋其所得眾生語言陀羅尼
0278b19: 三昧。於大雄氏未明星之前久矣。故能從是處說
0278b20: 出非來。從非處說出是來。從是非處。說出不是不非
0278b21: 來。從不是不非處。說出是是非非來。長亦可。短亦可。
0278b22: 高亦可。下亦可。淺亦可。深亦可。近亦可。遠亦可。凡其
0278b23: 可者。皆千古不拔之定見也。定見如盤。其語言如珠。
0278b24: 珠走盤中。盤盛其珠。而橫斜曲直。衝突自在。竟不可
0278c01: 方所測。如有生心測之者。辟如以網張風。以籃盛水
0278c02: 也。知其難測。而甘心終不敢測者。益非矣。東坡氏。豈
0278c03: 三頭六臂異乎人者耶。亦橫眉鼻。無所異乎人耶。
0278c04: 但事理之障。障他不得。所以無不可耳。又事理之障。
0278c05: 不能障他。妙在何處。妙在不傳也。只此不傳者。孔氏
0278c06: 得之而為萬世師。老氏得之而為有師。釋氏得之
0278c07: 而為無師之師。今有人於此。能知無師之師住處。則
0278c08: 不可傳之妙。許渠獨得焉。
0278c09: 唐修雅法師聽法華經歌
0278c10: 夫心法本妙。無閒聖凡。乃今在聖人。則能六根互用。
0278c11: 凡夫則甘坐豐蔀之愚。以為眼惟能見。而不能聞。耳
0278c12: 惟能聞。而不能見。殊不知凡夫以計不了。謂籐是
0278c13: 蛇。故六根似不能互用耳。如計情消。則依他本妙。
0278c14: 根塵無得。能所不斷。匪涉情解。日用現證。故曰佛法
0278c15: 在日用處。所作所為。舉心動念。又不是也。吾大雄
0278c16: 氏。於法華會上三周九喻。橫說說。形容妙法。可謂
0278c17: 曲盡慈矣。然終不若是歌。拈提本妙。使大心凡夫。
0278c18: 一讀其歌。當處現前。而法華富有六萬餘言。演說妙
0278c19: 法。不為不廣。然皆死句也。惟雅得活句之妙。能點死
0278c20: 為活。譬如一切瓦鑠銅鐵。丹頭一點。皆成黃金白璧。
0278c21: 又如月在秋水。春著花枝。其清明穠鮮。豈待指點然
0278c22: 後知其妙哉。
0278c23: 書棱嚴截流後
0278c24: 佛頂即自心。自心即佛頂。心頂互奪。常光現前。此五
0279a01: 乳峰下鼻祖截流之機。如講主以截流之筆。發揮棱
0279a02: 嚴大意。開爽絕塵。一歷眼根。耳根洞徹。夫頂既不可
0279a03: 以眼見。心又豈可以智識知哉。雖然。五陰十二入十
0279a04: 八界皆頂也。特頂不見頂。現行忽起。用處生疑。逐日
0279a05: 頂墮耳。
0279a06: 五慈觀閣記
0279a07: 棗有言曰。十世古今。始終不離於當念。無邊剎海。
0279a08: 自他不隔於毫端。由是觀之。則一念未生之時。謂之
0279a09: 宗。一念既生之後。謂之用。故宗之與用。如一指之屈
0279a10: 伸耳。指未屈伸時。指在而不可以見聞得。指正屈伸
0279a11: 時。指隱而不可以動靜識。謂其動乎。屈不是伸。謂其
0279a12: 靜乎。伸不是屈。屈之伸之。各各獨立。故正伸時。屈不
0279a13: 可得。正屈時。伸亦不可得。正屈伸時。指體不可得。未
0279a14: 屈伸時。屈伸亦不可得。惟知宗者。可以用用。宗辟指
0279a15: 體。用辟屈伸。又知宗者。則情出古今。用用者。則自他
0279a16: 不隔。然後將此愛人謂之仁。將此處事得宜謂之義。
0279a17: 將此施之於上下。品節有條謂之禮。將此變通一切
0279a18: 而不滯。謂之智。將此確然固守。臨死生交易之際。無
0279a19: 毫髮苟且。謂之信。此五者。古人用不盡。今人故得用
0279a20: 之。知此則五慈之旨。思過半矣。雖然愛見之慈。忍力
0279a21: 之慈。與夫等慈大慈。皆可以義理得也。唯真慈一著
0279a22: 子。苟非明悟自心。不纏知見。辟如葉公畫龍。真龍現
0279a23: 前。未必不投筆怖走也。
0279a24: 書肇論後
0279b01: 夫心本無住。有著者情。情本無根。離心無地。故會心
0279b02: 者情了。全性者心空。心空則大用自在。如春在萬物。
0279b03: 風在千林。其吼喚鮮明變化之態。烏可以情智彷彿
0279b04: 者哉。肇祖五論之製。宗本不遷等作。何異春生萬物。
0279b05: 風嘯千林矣乎。既能生而能鼓之。則生鼓之前。必有
0279b06: 春不可得而生。風不可得鼓者存焉。雖然。微宗本。則
0279b07: 四論無心。微四論。則宗本無身。夫身也者。心之郛郭
0279b08: 也。心也者。性之郛郭也。
0279b09: 毗舍浮佛頌
0279b10: 此頌四句二十八字。包括大藏。透徹禪源。靡不罄矣。
0279b11: 但眾生浮淺。憂慮弗深。立志苟且。見卵而求時夜。見
0279b12: 苗而求腹果。是以讀者雖多。獲效則寡耳。予持此。凡
0279b13: 十五易寒暑。而猶精持不休。每觸逆順憎愛交加之
0279b14: 地。必以此頌為前茅。覆軍殺將。亦不知其幾。今人持
0279b15: 未滿千萬過。遂尤其不效。復求效者持之。辟如掘井。
0279b16: 去土三尺而無水。尋易地而掘之。復無水。復易之。水
0279b17: 終不得。而精神竭。渴終不解。苟有志持此頌者。能知
0279b18: 掘井之喻。而持之無懈。若無靈效。老僧舌根。定當腐
0279b19: 壞。
0279b20: 八大人覺經
0279b21: 八大人覺經。辭旨清遠。如月在秋水。雖至愚之人。無
0279b22: 煩指點。皎然意了耳。然是經去古既遠。流行亦寡。初
0279b23: 因明東禪人。手寫一軸。東雖即世。其上足世南持而
0279b24: 示余。余疾讀之。不覺心開意朗。既而命諸黑白廣傳
0279c01: 之。夫八覺之妙。豈外眾生日用不知之知。別有所覺
0279c02: 耶。如來大人。憫諸不覺。即將眾生日用不知之知。開
0279c03: 為八覺。有緣者。脫得一覺乃可以破長夜之昏矣。辟
0279c04: 分一燈之。照世中。則其靈寧有窮哉。
0279c05: 又。
0279c06: 夫人之在心。猶魚之在水也。魚之在水。果知水乎。人
0279c07: 之在心。果知心乎。魚能知水則龍已巳。人能知心則聖
0279c08: 已巳。故曰。百姓日用而不知。嗚呼。人為萬物之靈。生既
0279c09: 不知所以生。死豈能知所以死乎。一不知則永不知。
0279c10: 永不知則無所知矣。人而無知。可不痛哉。於是大覺
0279c11: 聖人見而悲之曰。奇哉眾生。俱有如來。吾已巳先覺。彼
0279c12: 猶不覺。不覺則昏迷長夜。終古不思矣。是豈忍乎。遂
0279c13: 將眾生日用不知之知。開為八覺。雖則淺深階次。所
0279c14: 用弗同。要而言之。從凡入聖。自覺覺他。靡不滿也。此
0279c15: 經總三百七十一字。言簡旨豐。遮照精深。有而能無。
0279c16: 無而能有。能得一覺。則大夢頓醒。況得八覺者乎。嘻。
0279c17: 覺則眾生可以作佛。凡魚可以為龍也。元至政閒。雪
0279c18: 庵溥大師。號稱能書。書此經若干卷。流行海宇。自元
0279c20: 公。偶得一卷。於本寺明秀禪房。憲副包公乃鐫於石。
0279c21: 以壽其傳云。
0279c22: 書寶積經偈後
0279c23: 寶積經偈曰。四大假為女。其中無所有。凡夫迷惑
0279c24: 心。執取以為實。女人如幻化。愚者不能了。妄見女
0280a01: 相故。生於染著心。譬如幻化女。而實非女人。無智
0280a02: 者迷惑。便生於欲想。如是了知已巳。一切女無相。此
0280a03: 相皆寂然。是名女三昧。
0280a04: 此偈載寶積經。句十六。字八十。辭旨朗然。譬如月在
0280a05: 天碧。清光照人。涼入心肺。積生熱惱。當處冰銷。此就
0280a06: 天機深者。染目得益而言也。如根器稍鈍。能讀而誦。
0280a07: 能誦而思。能思而用之。則毛嬙西施。抱身執手。唼舌
0280a08: 吮唇。何殊木偶。雖然。女人之為害大矣。漢李陵與虜
0280a09: 戰。陵曰。吾士氣少衰。而鼓不起者何也。軍中豈有女
0280a10: 子乎。搜於匿車下皆斬焉。明日復戰。斬首三千餘
0280a11: 級。彼但畜之。已巳毀王師必勝之氣。今吾曹壞服毀容。
0280a12: 求無上道。於欲而不能斷。淫機綿然。一旦觸境。不幸
0280a13: 與之從事。不唯出苦無期。如針鼻缺。如石折難合。靜
0280a14: 而思之。首可碎也。肝可裂也。心可刳也。遇如斯人。此
0280a15: 觀破壞。生不若死。死而不生則已巳。死而有生。生必入
0280a16: 地獄矣。
0280a17: 蘇東坡十八大阿羅漢頌
0280a18: 予讀眉山蘇軾供十八大阿羅漢頌。愛其思致幽深。
0280a19: 辭氣誕幻。發揮不傳之妙。如月在秋水。無煩指點。朗
0280a20: 然現前。使人見之。不覺心游象先。遺物獨立也。若非
0280a21: 得無所得心者。烏能致是哉。然以是知黃面老人。并
0280a22: 諸尊者。離是無所得心。亦無別奇勝。或問曰。無所得
0280a23: 心可得聞乎。對曰。若不可得聞。而問聞者。又誰耶。雖
0280a24: 然。心不知心。眼不見眼。知此則得無所得。如啞人食
0280b01: 蜜。甜與不甜。豈可以口舌窮之哉。
0280b02: 書黃龍寺藏經閣毗盧佛記後
0280b03: 毗盧遮那。此言光明一切處。阿鼻。此言無閒地獄。
0280b04: 謂諸苦具黑業一切處。此義黑白粲然。舉著便疑
0280b05: 若謂光明果遍一切處。則黑業不可遍一切處。若謂
0280b06: 黑業遍一切處則光明不可遍一切處。若謂兩種俱
0280b07: 。不相妨礙者。此又不然。何以故。千年暗室。忽然一
0280b08: 燈。暗即隨滅。光滿故。唯石頭老人謂光明中有黑
0280b09: 業。不與黑業相對。黑業中有光明。不與光明相對。噫。
0280b10: 宗風久衰。此意寂寞。往往舉似龐眉老衲。取胡盧而
0280b11: 笑。況黃口禪雛。吾觀華嚴文殊師利。教善財童子一
0280b12: 百一十城。參五十三知識。雖多境緣順逆。三昧無常。
0280b13: 或以殺業。或以淫業。如是種種作諸佛事。要之皆助
0280b14: 發毗盧光耳。故頓悟石頭參同之意。則阿鼻即入毗
0280b15: 盧之門。不然毗盧即入阿鼻之牖。蓋一切眾生。無有
0280b16: 定性。以無上知見之香熏之。則諸佛光生。以四弘六
0280b17: 度之香熏之。則菩薩光生。以十二因緣還滅之香熏
0280b18: 之。則緣覺光生。以四諦之香熏之。則聲聞光生。以增
0280b19: 上十善之香熏之。則諸天光生。以猜忌徼福之香熏
0280b20: 之。則修羅光生。以五戒之香熏之。則人光生。以愚癡
0280b21: 之香熏之。則旁生光生。以慳吝之香熏之。則餓鬼光
0280b22: 生。以十惡五逆之香熏之。則地獄光生。或謂六凡非
0280b23: 光者。彼未了黑業無性故也。了此則飛潛橫走。孰非
0280b24: 毗盧之光哉。今匡廬黃龍寺。有僧謂宰官菩薩。曾乾
0280c01: 亨言曰。黃龍藏經閣成。未有司閣者。僕欲造毗盧佛
0280c02: 一尊。以為匡廬風月主人。可乎。曾公曰。善哉希有。子
0280c03: 既欲以毗盧圓滿之香。熏一切眾生。亨雖不敏。敢不
0280c04: 以文字三昧助發此光。達觀道人偶讀斯文。亦橫口
0280c05: 一上。見作隨喜云耳。
0280c06: 陳仲醇大藏閣緣起後
0280c07: 夫以藥治病。病得愈者。常醫也。常醫死。而抄其方者。
0280c08: 偶中。病愈又醫之常之。常者也。惟良醫則不然。直以
0280c09: 病治病。此下功也。如無擇病與不病。聞其風而喪我
0280c10: 者。此上功也。嗟乎。眾生四百四病。皆客病也。非主病
0280c11: 也。主病特飢渴兩者耳。然兩者。又本於有身。身本於
0280c12: 有我。我故曰。聞其風而喪我者。上功也。若夫五伯之
0280c13: 爭長。七雄之兢雄。使其果能我喪我。則雄雄長長。得
0280c14: 非翦龜之毛哉。我如來大人。凡有所說。皆喪我之前
0280c15: 茅也。若然者。垂裳而天下治。苟非我喪。我不能焉。或
0280c16: 謂藥可以治病者。我知其非良醫也。
0280c17: 讀石壁經
0280c18: 萬曆歲在癸巳春。余挂錫燕山碧雲柳樹菴。應華亭
0280c19: 徐太僕琰之請也。燈下讀唐蘇州刺剌史白居易。重玄
0280c20: 寺石壁經。逆思隋靜琬尊者。刊石為經。積盈大藏。
0280c21: 竊校優劣。不勝悲惋。夫重玄經惟八種。而白公極廣
0280c22: 長舌相讚之。猶恨不能盡。而我琬公刊大藏於石。設
0280c23: 公一登白帶。則其讚歎。當復何如。適開侍者。大藏
0280c24: 自三吳來。令其讀之。亦不勝悲惋。因囑其刊於鹿
0281a01: 崖壁之上。使觀者知琬公之功。殆非清冕諸師可並
0281a02: 萬一矣。
0281a03: 東坡油水頌
0281a04: 薪多火多。境大智大。離薪離境。火智無地。是故達人
0281a05: 就陰息影。日中逃影。離境智。從上以來。無有是處。
0281a06: 油辟本性。水辟妄情。火辟境智。究此三者。初非有一。
0281a07: 況有三乎。性變為情。情變為境。了境須智。即情逆用。
0281a08: 以功較之。賞罰立焉。毫釐之閒。名實難負。智者思之。
0281a09: 敢不力行。能力行者。千古旦暮。眉山長公。乃是其子。
0281a10: 書般若無知論後
0281a11: 此論文致婉密。理路遠。得之於心。可以達六經。徹
0281a12: 大藏。旁通百氏。如登妙高。峰該覽。故用之出世。度
0281a13: 越諸乘。穩證自心。用之經世。即事即理。橫拈弄。靡
0281a14: 不合聖帝明王之轍。是真寔學。讀而成誦。誦而味之。
0281a15: 味之精了。自疑永斷。取決自心。不由他印也。
0281a16: 
0281a17: 紫老人集卷之十五
