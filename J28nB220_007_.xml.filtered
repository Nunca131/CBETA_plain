0801c01: 法璽印禪師語錄卷第七
0801c02: 嗣法門人性圓旋璣旋哲旋賢等編次
0801c03: 勘驗機緣
0801c04: 僧問昨日吞鉤今朝脫釣師隨聲云脫後如何僧云
0801c05: 通身灑落師云如何是你灑落處僧云要雲即雲欲
0801c06: 雨即雨師云試為山僧興雲布雨看僧便喝師云者
0801c07: 弄虛漢直打出方丈。
0801c08: 問僧云父母未生前你在什麼處僧云十字街頭師
0801c09: 云不是僧便行師云卻被語言轉去。
0801c10: 問參底什麼話僧云正睡時主人公師云即今瞠著
0801c11: 眼那個是你主人公僧云不暇與和尚說夢師云不
0801c12: 是不是僧喝師云我者裏不許亂喝僧復喝師直打
0801c13: 出。
0801c14: 問不是心不是佛不是物是個什麼僧喝云某甲是
0801c15: 心是佛是物師打云囓人屎橛不是好狗出去。
0801c16: 問德山托缽巖頭密啟其意那裏是他密啟處僧云
0801c17: 到者裏口挂壁上師云恁麼三生六十劫未夢見在
0801c18: 僧擬進語師便喝出。
0801c19: 問參底話頭速道僧豎一指師豎三指僧擬議師云
0801c20: 弄精魂漢。
0801c21: 僧作禮師云不得辜負山僧僧云爭敢辜負師云假
0801c22: 若有人問你作麼生僧云待問即道師云即今問也
0801c23: 僧無語師打云早已辜負了也。
0801c24: 問僧參底是甚話僧云無夢無想主人公在什麼處
0801c25: 師云即今僧云昨日燈籠知縮項今朝露柱笑伸
0801c26: 腰師云縮項伸腰即且從秖如枕子落地意旨如何
0801c27: 僧云且喜今朝捉敗師云捉敗後如何僧云依舊雙
0801c28: 眉橫額上師云莫是思惟得底麼僧拂袖便出師云
0801c29: 到有些氣息。
0801c30: 問僧不是心不是佛不是物是個甚麼僧云總不出
0802a01: 裏許師云你因什麼不在僧云叫某甲向什麼處去
0802a02: 師便打僧云屈棒屈棒師云有人喫在僧擬議師打
0802a03: 云龍頭蛇尾漢。
0802a04: 師問那個是你本來面目僧云眉橫鼻直師云死了
0802a05: 燒了向什麼處去僧轉身立師云如何是威音那畔
0802a06: 更那畔事僧云黑漆漆師云黑漆漆是個甚麼僧云
0802a07: 逼塞虛空師云秖如逼塞虛空汝向那處著腳僧擬
0802a08: 議師喝出。
0802a09: 僧參師云因甚早不歸來親覲山僧僧云時刻不離
0802a10: 和尚師云為什麼不見僧便喝師云好好問你惡發
0802a11: 作麼僧無語師直打出。
0802a12: 問不是心不是佛不是物是個甚麼僧云樹高千丈
0802a13: 葉落歸根師云一口氣不來根向那裏歸僧云青山
0802a14: 雲裏現露地白牛迴師云向你道不是心佛物又道
0802a15: 露地白牛迴僧無語師喝出。
0802a16: 師問父母未生前你在那裏僧云蒲團禪板師云者
0802a17: 是大家底那個是上座的僧云蕩蕩清風法界寒師
0802a18: 云蕩蕩清風法界寒是什麼語僧擬議師連打云亂
0802a19: 統漢。
0802a20: 師落堂問僧參什麼話頭僧云竹篦子師豎竹篦云
0802a21: 你喚作甚麼僧云覿面拈來無多子鷓鴣啼在百花
0802a22: 枝師云觸也有了背也有了不觸不背作麼生道僧
0802a23: 云從來不被舌頭瞞師云得何長處僧無語師喝出
0802a24: 問無夢無想無見無聞那個是你主人公僧云行住
0802a25: 坐臥師咄云驢前馬後漢僧云個中無別人師云何
0802a26: 不向百尺竿頭道一句來僧云入地獄如箭射師云
0802a27: 苦哉佛陀耶僧禮拜師一踏。
0802a28: 師問百尺竿頭如何進步僧云徹底掀翻師豎竹篦
0802a29: 云者箇僧面赤師云猶欠一點在便打出。
0802a30: 問僧云向下一句速道速道僧云和尚何不向上問
0802b01: 師云者裏無你插嘴處一僧云萬里一條鐵師云者
0802b02: 還是向上語向下語僧無語師云脫空妄語漢。
0802b03: 問僧如何是那畔事僧云不是山不是水師云如何
0802b04: 是者邊事僧云是山是水師云如何是全體大用僧
0802b05: 叉手近前云今日親蒙和尚師云放汝三十棒。
0802b06: 問僧你參甚麼話頭僧云某甲忘卻了也師豎杖云
0802b07: 者個你還記得麼僧云和尚莫瞞人好師休去。
0802b08: 問僧云觸背兩忘事若何僧云鼻孔從來搭上唇師
0802b09: 云即今在什麼處僧云被首座師打破了也師云是
0802b10: 何道理僧云血流滿地師休去。
0802b11: 師落堂同眾經行僧問正睡著畢竟在什麼處師推
0802b12: 僧云你還討個什麼僧于言下有省。
0802b13: 問僧那個是你本來面目僧云東山雲西山雨師云
0802b14: 雲雨且置你即今在什麼處僧一喝師直打出。
0802b15: 問僧你一口氣不來向什麼處安身立命僧云巖前
0802b16: 千丈雲師云畢竟如何僧云揭開紅日眼坐斷白雲
0802b17: 峰師云且過一邊。
0802b18: 師問僧生死到來作麼生迴避僧云俱在缽盂裏討
0802b19: 消息師云你喚什麼作缽盂僧作捧缽勢師打云弄
0802b20: 精魂漢。
0802b21: 參見機緣
0802b22: 僧參師云從什麼處來僧云安義師云既是安義又
0802b23: 到者裏作麼僧云親近和尚師云將什麼親近僧彈
0802b24: 指師打云正好喫棒。
0802b25: 僧參師云那裏來僧云廬山師云在彼多少時僧云
0802b26: 隨喜過師打○相云者裏過得麼僧無語師打云廬
0802b27: 山易過鳳嶺難登僧喝師打云徒勞跳。
0802b28: 居士參問昔日馬大師示龐公云一口吸盡西江水
0802b29: 方與你道今日弟子到來和尚如何垂示師便打士
0802b30: 云未審與馬大師是同是別師又打云你試檢點看
0802c01: 士云掀翻海嶽求知己今日同安遇作家師云腳跟
0802c02: 下再與一頓。
0802c03: 師托缽洪州方伯斗所余公過訪問祖師西來大意
0802c04: 能了生死可得聞乎師云大護法曾問過幾知識來
0802c05: 公云即今請問和尚師舉茶盃云者是什麼公云不
0802c06: 會師云不會更親切公云望和尚別開方便師遂開
0802c07: 示向上數語公出席作禮。
0802c08: 師一日與余公茶坐忽聞風雨驟臨人各驚畏公笑
0802c09: 曰者個不是別人師云者話從什麼處得來公云不
0802c10: 從外得師云畢竟從什麼處得公云請和尚道看師
0802c11: 舉茶盃云向下文長付在來日至別時師把住云正
0802c12: 恁麼時主人公在什麼處公云請問和尚畢竟在什
0802c13: 麼處師放開云有勞大駕。
0802c14: 師一日與余公坐次公便舉惜取眉毛好的公案問
0802c15: 曰昨日看此則公案大有疑情請和尚決之師云者
0802c16: 位居士也是釘樁搖櫓當時山僧若在便與他道請
0802c17: 和尚下禪床後即道公云下了便罷又道個什麼師
0802c18: 與公大笑。
0802c19: 師應少宰雪堂熊翁齋罷經行雪拈拄杖云者條拄
0802c20: 杖恁麼直師云直且止古人云喚作拄杖則觸不喚
0802c21: 作拄杖則背不觸不背道道看雪云且喜在弟子手
0802c22: 裏師云意旨如何雪云撐天拄地師云珍重珍重。
0802c23: 師一日同御六張居士茶坐舉夢晤余翁士云和尚
0802c24: 即今是醒是夢師舉茶甌云者是夢不是夢士云不
0802c25: 會師云不唯居士三世諸佛也如是。
0802c26: 師一晚又與張居士同遊鳳棲嶺師指云象王峰頂
0802c27: 好一輪月士云好一輪月師指殿云喚作余翁得麼
0802c28: 士云得師云喚作山僧得麼士云得得師云既得無
0802c29: 外也士有省至茶坐師復問適來說話還有疑處麼
0802c30: 士云自從得見同安後直至如今更不疑師休去。
0803a01: 師一日與余公茶次師云近來大護法與昔日不同
0803a02: 公云略知滋味師拈蜜薑云薑畢竟辣蜜畢竟甜公
0803a03: 云也不敢妄生分別師休去。
0803a04: 僧參師問那裏戒僧云本是清淨衲子有什麼戒師
0803a05: 云我問你是那裏戒僧云道過了也師云你莫作機
0803a06: 鋒會麼僧云和尚還作機鋒會那師云不作機鋒會
0803a07: 放你三十棒僧一喝師云喝作什麼僧云轉見不堪
0803a08: 師云你者一喝未有主在僧復喝師連棒打云酒
0803a09: 糟漢。
0803a10: 僧參師問那裏來僧云下路師云還在什麼處住腳
0803a11: 僧云到處隨喜師云選佛場為什麼不到僧一喝師
0803a12: 云落在什麼處僧云遍大地師云放你三十棒僧云
0803a13: 某甲過在什麼處師云無你措足處。
0803a14: 問上座甚處來僧云洞山師云者裏相去多少僧云
0803a15: 無別師云既無別來作什麼僧無語師云虛生浪死
0803a16: 漢。
0803a17: 僧問臨濟三玄三要一齊殞亡還通得消息麼師打
0803a18: 云百里聽蚊聲僧無語師云著什死來由。
0803a19: 僧問招賢橋渡盡往來人因什麼自度不得師云從
0803a20: 來沒肚腸。
0803a21: 師一日方伯余公茶次公云弟子曾問寶峰山子大
0803a22: 師擊鼓上堂當為何事山云負命者上鉤弟子云四
0803a23: 大本空五蘊非有鉤向甚處釣山云墮也弟子一笑
0803a24: 云草賊大敗山無語今請和尚代一語圓成前話師
0803a25: 云若恁麼正好劈頭一棒公欣然云果然臨濟道出
0803a26: 常情師云此語亦不受。
0803a27: 問御六居士近看什麼內典士云雲棲淨土集師云
0803a28: 古人念佛一聲漱口三日是何意旨士云家無二主
0803a29: 師與余公笑云可謂得淨土旨矣。
0803a30: 建昌贊府許公茶次師問大護法於治政之外曾將
0803b01: 己分事究竟否士云不知師云王法佛法同一體也
0803b02: 復以裴休見黃檗公案示之士云只是不知根本師
0803b03: 云大護法從貴省現大人相到者裏為國為民豈不
0803b04: 是根本士云不識師云不識最親切士欣然。
0803b05: 僧送放光石師指云者是我川中的你甚處得來僧
0803b06: 云信手拈著師云因甚在山僧手裏僧無語師云美
0803b07: 則美只是不放光僧云正好放光師云光。
0803b08: 僧參師云速道僧云不敢道師云為甚不道僧以臥
0803b09: 具打○相師以手作拂勢僧便喝師云者一喝未有
0803b10: 主在僧擬議師直打出。
0803b11: 一日問侍者牛過窗櫺話四蹄俱過為甚尾巴過不
0803b12: 得者云毫厘有差天地懸隔師云那裏是差處者罔
0803b13: 措復問傍僧你作麼生僧云只因腳下紅線未斷師
0803b14: 云前有僧恁麼道被山僧打出去僧面赤師云總未
0803b15: 在。
0803b16: 僧參那裏來僧云廬山開先師拈杖云開先還有者
0803b17: 個麼僧云有師云既有到者裏作什麼僧無語師便
0803b18: 打。
0803b19: 僧參師問云禪師從川中來麼僧云是師云曾見幾
0803b20: 員知識僧云昭覺雙桂師云雙桂破兄有多少法嗣
0803b21: 僧云八十七人師云你第幾僧云不在數師云相聞
0803b22: 都是喫酒肉底是否云是師云還有不喫者麼僧云
0803b23: 都喫師云你喫麼僧云喫師云因什又道不在數僧
0803b24: 無語師云撩虛漢。
0803b25: 僧參師問一向那裏住僧云崆峒師云崆峒為你說
0803b26: 什麼僧云庭前柏樹子師云是何消息僧無語師云
0803b27: 好株庭柏折倒了也便打。
0803b28: 又問傍僧上座那裏來僧云黃檗師云何往僧云隨
0803b29: 方去師云亂走作什麼僧云處處稱尊師云見個甚
0803b30: 麼便恁麼道僧云請師高著眼師云未在僧喝師便
0803c01: 打至晚茶次師云上午一喝山僧未肯在僧云明眼
0803c02: 難瞞師云古人一喝具三玄三要你作麼生會僧面
0803c03: 赤師向侍者云者僧未夢見在掇去果棹。
0803c04: 僧送高峰錄師問者老漢上座在那裏參見他僧云
0803c05: 無處不見師云背後底僧無語師打云撩虛漢。
0803c06: 僧參師云那裏住僧云獨丘師云因甚不在彼住僧
0803c07: 云某甲不知安身立命處師云即今在什麼處僧便
0803c08: 作禮云會也會也師云作麼會僧擬議師打云無主
0803c09: 孤魂。
0803c10: 僧問如何是常住真性師云山僧者裏無者閑家具
0803c11: 僧云不會師云你問常住真性那僧無語師云出去。
0803c12: 問僧死生到來如何抵敵僧喝師云畢竟如何僧云
0803c13: 敵他作麼師打云虛生浪死漢。
0803c14: 僧問如何是和尚本來面目師云鼻孔搭上唇僧湧
0803c15: 躍禮拜師云你見個什麼便禮拜僧作打勢師云莫
0803c16: 亂做出去。
0803c17: 僧參請問和尚如何是古佛師云過去久矣僧云杲
0803c18: 日當天紅焰暖不須彈指到家中師云閒言語。
0803c19: 問僧那裏來僧云寶峰師云來時馬大師向你道甚
0803c20: 麼僧云道佛法師云趙州道佛之一字吾不喜聞你
0803c21: 作麼生僧擬議師打云妄語漢喝出。
0803c22: 僧參師問那裏來僧云洞山師豎拂子云洞山還有
0803c23: 者個麼僧擬議師顧侍者云此僧未是那裏來與我
0803c24: 推出去者纔推師便打者云為什麼打某甲師云盜
0803c25: 牛者去拔樁者承。
0803c26: 僧參師問甚處來僧云百丈師云近聞百丈和尚五
0803c27: 旬是否僧云是師云大雄峰將什麼與他慶誕僧云
0803c28: 千峰下拜師云因什麼釋迦峰不點頭僧擬議師云
0803c29: 蝦蟆禪出去。
0803c30: 僧參不作禮師云莫禮莫禮僧擬作禮師打云執癡
0804a01: 漢出去。
0804a02: 僧問如何是和尚家風師打云菜根香飽無餘事拄
0804a03: 杖當堂斷是非僧云如何是常住真性師復卓杖云
0804a04: 會麼僧云不會師云兩問俱失。
0804a05: 法璽印禪師語錄卷第七
