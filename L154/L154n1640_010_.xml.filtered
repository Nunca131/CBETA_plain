0593b02: 繼住明州天童寺嗣法門人道忞編
0593b03: 毅宗烈皇帝崇禎元年戊辰
0593b04: 師六十三歲以謝事告諸檀越將為拂衣
0593b05: 之舉時徐中丞從治朱侍御泰禎曹侍御
0593b06: 谷皆再輓莫回而鍾孝廉鴻穎載言曰師
0593b07: 為子住四春秋矣屈千日為穎自效犬
0593b08: 馬之地遂不哀憐穎乎師惻然為留之岳
0593b09: 大司馬元聲以嘗見紫尊者亦獵三教
0593b10: 遺言遂自撰禪門口訣詣師就正藉一言
0593b11: 以流通焉師展卷見一實字即指問曰此
0593b12: 字如何解說岳擬議云卻解說不出師曰
0593b13: 恁麼則虛言了岳面熱不能答去後復致
0593b14: 書云一見和尚心甚念世出世法還須落
0593b15: 草盤桓頌古見教師答偈曰須知一念未
0594a01: 生前世出世法不可得祇憑者箇老源頭
0594a02: 世出世法通貫徹聞師拂衣復致書云此
0594a03: 時宜靜不宜動家中人不打鄉談和尚自
0594a04: 理會師答曰老僧從來不見有動靜居士
0594a05: 既有宜靜不宜動取捨情存此是門外漢
0594a06: 未夢見在陽羡吳問卿居士亦以書上聞
0594a07: 禪師於嘉禾大倡宗風海內法侶泉涌雲
0594a08: 集非具大神力曷以臻此但古尊宿有識
0594a09: 超三界而終日悶悶不立一宗不豎一椽
0594a10: 不蓄一徒如趙州八十猶行者盛名之
0594a11: 下猶望禪師韜光內斂歛返聽又云古
0594a12: 人接引後學機權不等有不下禪接者
0594a13: 有至三門外接者隨其根器各有淺若
0594a14: 徒以前樹子為題禪師之頓即後學
0594a15: 之鈍尤祈吾師巧譬曲喻無以一棒一喝
0594b01: 塞責可也師復云讀手教見門下愛我深
0594b02: 矣至矣第貧道固是個不識好惡漢故不
0594b03: 知有可禪上接者有可三門外接者故
0594b04: 亦不見有一人可為徒者也故有眼亦如
0594b05: 盲者也有耳亦如聾者也如是則不見有
0594b06: 可以者也亦不見有聽可以返者也
0594b07: 亦烏有光可以韜者也若見有可以禪
0594b08: 上接者有可以三門外接者即見有可以
0594b09: 為徒者人相未空我見未忘分別念存造
0594b10: 種種業弗敢為也又云心無分別則無取
0594b11: 舍無取舍則無憎愛無憎愛則無業識無
0594b12: 業識則從心所欲不踰矩焉題玉芝禪師
0594b13: 象贊為抱朴蓮禪師題禹門傳和尚真贊
0594b14: 二復錢性符問道書示太虛藏禪人病中
0594b15: 法語答蔡大中丞懋德十七問一時傳
0595a01: 諸方遂各有答頌焉秋建護世四神王寑
0595a02: 殿與齋庫泡湢之屬一撒而新之冬過秦
0595a03: 谿為鍾海槎父對靈小。
0595a04: 二年己巳
0595a05: 師六十四歲正月於法堂之右方鑿山開
0595a06: 址覆屋五間為函丈之室遂有僧問師和
0595a07: 尚造方丈向甚處下柱師云向汝頭頂
0595a08: 心下完後向甚處開門師云一棒打開門
0595a09: 開令學人如何入師云看下初師正寑
0595a10: 止三楹而康僧象設分其半故席前之地
0595a11: 不盈尺眾以自居廣廈而師處湫隘不自
0595a12: 安乃各出衣盂為建造之二月命門弟子
0595a13: 王朝式及昌侍者申狀於周少常伯乞傳
0595a14: 和尚塔上之銘三月與萬峰漢月藏東塔
0595a15: 破山明書多規誨法門大體事四月丈室
0595b01: 告厥成功眾擇日請師居之八月受福建
0595b02: 黃檗山萬福禪寺之請九月歸受業埽傳
0595b03: 和尚塔還禮先塋舉族來觀其老者語少
0595b04: 者曰吾上世之卜此地也得師之貞利見
0595b05: 千丁今五世以來吾戶不加增而斯人繞
0595b06: 萬指受地之靈乃夫夫也邪咨嗟不已至
0595b07: 善權埽樂菴祖塔曹琅玕居士等迎請說
0595b08: 法於城中萬壽法藏禪寺有山僧出家將
0595b09: 及四十載別也無成得什麼事祇明得祖
0595b10: 師西來一著子等語還過姑蘇鄧尉山天
0595b11: 壽聖恩禪寺埽萬峰寶藏兩祖塔嗣法漢
0595b12: 月藏護法趙大中丞士諤周孝廉永年等
0595b13: 迎就本山陞座說偈曰今日不肖兒孫高
0595b14: 陞遠祖之堂不必重說偈言覿面為眾舉
0595b15: 揚急著眼莫思量逴得便行真漢子人間
0596a01: 天上更無雙時郡之士紳若汪給諫國拄
0596a02: 胡度支子浩劉憲副錫玄徐內史容等皆
0596a03: 齋候於城東之瑞光寺而僧俗男女聞師
0596a04: 之來萬眾喧闐街衢巷陌為之不通乃登
0596a05: 塔之絕級一受瞻禮焉過虎邱埽隆祖塔
0596a06: 闔寺辦嚴而譁逐愈甚遂不及舉上而還
0596a07: 過松陵舟人不敢維舟近岸僅於中流受
0596a08: 熊明府開元一齋過秀水為孝子金善鎔
0596a09: 對靈說偈秀水年年秀青山歲歲青祇因
0596a10: 人不覺剛自見遷更以拄杖擊靈几云擊
0596a11: 碎蟠桃核方見舊時仁急薦取好惺惺頓
0596a12: 證無生地高登安樂城崇成無漏業端坐
0596a13: 寶蓮心十月結冬制舉費隱容為第二座
0596a14: 時眾滿萬指矣。
0596a15: 三年庚午
0596b01: 師六十五歲正月過武原郡丞湯道衡迎
0596b02: 於官衙齋畢就請天寧千佛寶閣基陞座
0596b03: 二月過武林眾請說法於報國禪院赴閩
0596b04: 川黃檗請也黃檗為運禪師脫白之地故
0596b05: 至三門有昔日遠祖斷際禪師從此出今
0596b06: 日不肖兒孫從此入雖然出入不同要且
0596b07: 同為標格之語三月廿七日入院四月十
0596b08: 五日開堂垂示云一葉扁舟泛海中乘風
0596b09: 來到福城東洪波浩渺無餘事只作拋綸
0596b10: 擲釣翁因觀葉相國文忠公詩嘉念之次
0596b11: 韻四首以寺為文忠題請
0596b12: 朝命所復也今錄其一及第心空選佛場箇
0596b13: 中無地列隅方一豪透體豁醒眼十界通
0596b14: 身見法王迷去妄分人與我悟來了短
0596b15: 和長回頭直下情無倚便是高登彼航
0597a01: 五月受香城圓初上人齋需偈為題云暫
0597a02: 為黃檗主請作香城客齋罷索予言予言
0597a03: 絕標格研磨半錠墨污一張白舉筆盡
0597a04: 力揮○字不著畫欲會西來意問取門前
0597a05: 覿面豁然惺撞破乾坤厏六月示定觀
0597a06: 時默誕生三禪人偈復葵山彌陳我萬葉
0597a07: 內史益蕃問道書清漳王大司憲志道幼
0597a08: 歲得省發以就正無人每致生晚之歎因
0597a09: 見師垂示語不覺身心踊躍遣使走福唐
0597a10: 致書與師曰法錫南來遂令黃檗千年道
0597a11: 場儼然未散祇此道場非古非今然不因
0597a12: 師來爭知非古今也大師為人不惜身命
0597a13: 寧使身失命終不為開第二門此是徹
0597a14: 骨徹髓獨超千七百則宗門而遠近傳者
0597a15: 多作棒頭商量或言可度有智人不可度
0597b01: 無智人或曰止可度未悟人不可度已悟
0597b02: 人如此等見蒼天蒼天敝漳近有僧定觀
0597b03: 者歸述六月一日上堂法語云若汗淋淋
0597b04: 時是乾爆爆時如何若乾爆爆時是汗淋
0597b05: 淋時如何此是向芒芒無可據中抉出人
0597b06: 人眼睛令他自見又云人世易度大法難
0597b07: 逢一番蹉過百劫千生願頂門一鍼毋
0597b08: 曰五百里外棒頭不到也七月復遣使致
0597b09: 書曰讀教札身心踊躍歡喜無量學人
0597b10: 來捨身捨命祇為絕後再穌一著來教直
0597b11: 拈出此句真棒著了也知痛了也疑於此
0597b12: 疑信亦於此信了也又云亦為前來紛紛
0597b13: 起惡知見者皆為不知棒頭是何物不敢
0597b14: 不強生分亦欲令後來有真痛痒者稍
0597b15: 知十方三世四生十地總在拄杖子裏一
0598a01: 握一掌一棒一條不作暗糢糊亂猜也師
0598a02: 之所荅見語錄時檇李諸檀督師還浙
0598a03: 甚嚴僧俗聞之奔走攀留如失依怙如薛
0598a04: 君秉鉉書云聞象駕不日言旋遂使黃檗
0598a05: 道場復作雲封古剎奈何奈何眾情若此
0598a06: 八月離黃檗葉文忠公孫晟與暹迎師至
0598a07: 府第為先君對靈小留九日過侯官眾
0598a08: 姓請於西禪陞座為留三日九月達武林
0598a09: 僧俗迎至鳳林說法因於昭慶受齋時岳
0598a10: 司馬在焉相見之際師以佛法真實相為
0598a11: 遂至牴牾十月師還金粟撾鼓告眾以清
0598a12: 規估唱式分裱衣盂竟飄然拂衣而去道
0598a13: 過吳門以舟車勞頓腹疾旋作門弟子乃
0598a14: 迎歸北禪調侍故冬月誕日眾勉請陞座
0598a15: 說偈云山僧六十有五素來不涉迷悟無
0598b01: 端痢疾三年累得通身骨露若人如是證
0598b02: 明管取超佛越祖日用二六時中直教更
0598b03: 無差互若能如是行持定證金剛堅固試
0598b04: 看碓坊蹋碓人終日未嘗移一步蘇州城
0598b05: 有六座門門門有路通人路可惜無人簡
0598b06: 點知其數臘月明州黃司李端伯嚮師之
0598b07: 久聞退院正欲迎會慈之永樂禪院成
0598b08: 覬得師主之乃致書曰往歲獲侍壽昌始
0598b09: 知宗門別有長處然客塵煩惱纏累不休
0598b10: 丁卯季秋偶過開先小坐參踰月驀然
0598b11: 撞倒銕山然纔開口時又覺有物為礙雖
0598b12: 屢承博山提誨猶抱疑情靜地思量須到
0598b13: 古人大休歇地不應得少為足以自昧生
0598b14: 平也客冬偶到武林小菴得睹大師語錄
0598b15: 雷轟電掣儼然臨濟兒孫庶幾一覲威光
0599a01: 以領吾師熱棒耳永樂禪院荒廢幾數十
0599a02: 年近蒙蕭道臺盡力護持故物漸復然譒
0599a03: 揚大教正須金粟如來也伏望慈悲憫念
0599a04: 速賜光臨俾博地凡夫頓斷多生結習耳
0599a05: 師畣書既悉來機復以自養待盡不能領
0599a06: 眾為而司李與祁大中丞彪佳必欲致
0599a07: 師遂復有鄮山阿育王廣利禪寺之命焉。
0599a08: 四年辛未
0599a09: 師六十六歲元日受阿育王寺請為玄津
0599a10: 上人書偈於船子和尚推蓬室記之後人
0599a11: 日發蔡坦如問道書上元日別吳門登舟
0599a12: 解維二月一日抵明州駐天寧受眾姓齋
0599a13: 三日入院十五日司李就請本寺開堂指
0599a14: 法座者便是大司李大護法於丁卯秋廬
0599a15: 山開先寺撞倒底銕山今對人天眾前扶
0599b01: 起去也還見麼遂陞一眾雜然稱善舉達
0599b02: 澄昭為第二座題雲門湛然禪師真贊為
0599b03: 海昌眉居士制先覺宗乘序三月過天
0599b04: 童景德禪寺埽應菴密菴兩祖塔時寺僧
0599b05: 明貫已巳白郡司李王邑侯章士紳李侍御
0599b06: 遵徐侍御之垣檀越徐有等請主太白
0599b07: 名山而檇李吳太常伯中偉徐大中丞從
0599b08: 治虞給諫廷陞請再主金粟兩郡交迎幾
0599b09: 致違言師乃集眾告曰老僧住院唯汝之
0599b10: 故今日去止亦唯汝之故汝等其自裁之
0599b11: 聲問眾曰住天童耶住金粟耶舉眾譁天
0599b12: 童師意遂定然猶不忍絕故知更與檇李
0599b13: 諸檀訂一期相見之盟焉四月三日入院
0599b14: 至佛殿基有虛空作殿日月為燈之語
0599b15: 天童自義興開山宋宏智中興以來號
0600a01: 江南第一寶坊故宋舒王安石有句曰二
0600a02: 十里松行欲盡青山捧出梵王宮可想見
0600a03: 之而滄桑代變殿唐宮不能與翠
0600a04: 壁磨歲月強半湮沒僅餘甲乙相傳之予
0600a05: 院者五然皆苔蘚生房荊滿院古先列
0600a06: 宿之風陵夷至此極矣師乃為作興修偈
0600a07: 曰太白山下天童寺洪水漂流殿如洗普
0600a08: 告四眾諸檀那大家出手共扶起司李亦
0600a09: 次以偈偈曰太白峰高禪林牓樣一朝平
0600a10: 地起風濤推倒黃金瑞相而今重整舊家
0600a11: 風安住十方龍象面面玲瓏全無遮障要
0600a12: 明者段因緣問取堂頭和尚五月至金粟
0600a13: 八月還天童過明州司李迎歸公署乞留
0600a14: 再信師一宿而別故有官衙扣擊及請益
0600a15: 盛公因緣之語師入閩時有盛上座者
0600b01: 不自來見乃致書於師有濫付非人之譏
0600b02: 故師復云盡大地誰是非人者請上人指
0600b03: 出看若指不出祗可懸梁縊夢筆山中
0600b04: 而司李疑為太甚師哂之別後乃疏導其
0600b05: 意云云司李大為愧服以書與師曰承示
0600b06: 盛公一段公案乃知大師直截為人抑逼
0600b07: 瞎驢使他無轉身通氣處正宗門所謂殺
0600b08: 人刀也盛公孟八郎漢帶累天下明眼作
0600b09: 家正不妨存者段葛藤俾渠有出身之路
0600b10: 耳每服大師手段辛與諸方說老婆禪
0600b11: 者迥殊要使大地眾生箇箇阬陷非僅為
0600b12: 盛公一人也仍為作真贊曰菩薩面夜叉
0600b13: 心惡聲流滿林禹門浪急龍騰處翻
0600b14: 轉山河大地沈佛也打祖也打眼光爍破
0600b15: 四天下阿師太似敗家婆教得孩兒會相
0601a01: 罵牛頭沒馬頭回狂風驟雨滿天來四方
0601a02: 八面相追逼縱有神通掣不開行僧會
0601a03: 不會腦後一槌百雜碎沙界眾生結大冤
0601a04: 禿奴忒殺無慚愧風顛漢老成魔諸方那
0601a05: 箇奈伊何頭獨見大人相直向德山頭
0601a06: 上屙咄九月復為居士制五家語錄
0601a07: 序時道聲益振王公大人皆自遠趨風至
0601a08: 忘位貌之崇如錢相國龍錫之入山問道
0601a09: 方侍御震孺之虛往實歸駸駸與歲月增
0601a10: 長方通所得於師曰謁大師語及工夫不
0601a11: 切實蒙師劈面作掌矍然汗下敢呈短偈
0601a12: 兼以為別倚牆靠壁多生謎賺海偷天似
0601a13: 也無劈面原來真箇熱更從何處說糢糊
0601a14: 百城水阿誰邊一宿天童大有緣歸去
0601a15: 千山盡紅葉誰云渡口有江船至小白嶺
0601b01: 再呈偈曰說去一直便去那怕雨泣風愁
0601b02: 為甚不生猶豫被師捏過鼻頭十月為還
0601b03: 源本其侍者題自真贊十一月作慰司李
0601b04: 書有生死二字能迷卻天下人亦能悟卻
0601b05: 天下人所以古人聞紅輪必定沈西去未
0601b06: 審亡靈往那方而孝子哭哀哀古人便悟
0601b07: 豈非悟者亡者哭者同歸無二無二無二
0601b08: 分無別無斷故等語以司李丁太夫人艱
0601b09: 扶襯歸豫章也十二月復爾赤馮居士問
0601b10: 道書為破山明道生本題自真贊。
0601b11: 五年壬申
0601b12: 師六十七歲四海雲從人人步道履德規
0601b13: 繩不束而嚴其久侍籌室相與紀綱翼贊
0601b14: 者則有若石奇雲唯一潤鹽梅鼎牧雲門
0601b15: 佛音智空林遠林野奇山幢懷古津用高
0602a01: 原普南源融肇心啟法海訓一拙立雪浦
0602a02: 琮梅菴宜之輩皆林老成故師次眾韻
0602a03: 有曰從今一日不離山肅肅雍雍雲水環
0602a04: 獅象潛藏一隊裏龍蛇混雜眾群間老僧
0602a05: 棒棒棒誰意衲子惺惺惺孰顏記取他年
0602a06: 出林去莫教放過上頭關示若愚廣雪浦
0602a07: 琮二禪人偈作天童即景十三首傳法偈
0602a08: 一首荅鍾海槎張元岵李仲堅周君謨四
0602a09: 殿元問道書為王金如題自真贊實印禪
0602a10: 人題出山大士贊復黃司李偈著據評說
0602a11: 發難詶詰共萬有餘言以明肇公物不遷
0602a12: 義
0602a13: 神廟時有法師空印者惑性各住於一世之
0602a14: 說作正量論非之自傳和尚之論出印已
0602a15: 毀版以謝矣近復有僧左袒空印作為證
0602b01: 語師恐大義微言卒晦於世乃著是說云。
0602b02: 六年癸酉
0602b03: 師六十八歲荅江似孫陳紀常馮爾赤陸
0602b04: 內史寶問道書荅報恩修禪師書荅方侍
0602b05: 御書制殊大士贊題童子南詢觀音贊
0602b06: 為萬如微題自真贊取忞自強之義題自
0602b07: 頂相示忞曰者箇阿獃真阿獃一味一生
0602b08: 自勉強據箇單傳直指人徹骨徹髓一條
0602b09: 棒天下那有者等善知識不顧諸方嫌與
0602b10: 謗咄偈贈同參慧轂輪曰本是同根生誰
0602b11: 重復誰輕堂堂全體用正令要須行夏四
0602b12: 月建通堂九楹六十尺延袤一百四十
0602b13: 尺於大雄寶殿之西偏前容方軌內受千
0602b14: 人應供與逵廊半分之復以基搆雄尊上
0602b15: 公應首冠南國之精廬而廟貌庭除委
0603a01: 諸蓁無以祝
0603a02: 皇圖而壽
0603a03: 國集龍天而庇民乃遣僧三十輩航海入閩
0603a04: 伐山市木於建甌高陽之虛復嗣法漢月
0603a05: 藏洎瑞光弘徹書徹藏之嗣也為夏通
0603a06: 鐙作曹谿源流荅頌自南嶽至禹門共三
0603a07: 十有三世焉。
0603a08: 七年甲戌
0603a09: 師六十九歲春建諸寮十九楹於方丈後
0603a10: 山之麓復於善法堂之西偏建屋一十四
0603a11: 楹前九楹者淺十尺修倍六十尺級高
0603a12: 下而三授之前均後殺正與應共之堂聯
0603a13: 翩共列焉因居士乞壽五旬偈為題曰夕
0603a14: 陽西去水東流人老何曾見白頭能向箇
0603a15: 中高著眼普觀法界其同儔示靈根荷講
0603b01: 主偈為本梵禪人題血書華嚴經後為眾
0603b02: 禪者作洞山尊貴頌為黃檗費隱容題自
0603b03: 真贊為雲棲蓮大士作真贊復朝宗忍書
0603b04: 復劉孝廉道貞論宗旨書萬言書出而風
0603b05: 聞寰海江湖閩粵之人雖猒社操
0603b06: 斧而山邊水邊者莫不憮然自失願就弟
0603b07: 子之列夏雨甚時西澗湮夷無復故山
0603b08: 水暴漲囓及平原師默計曰千里金隄潰
0603b09: 於蟻壤環山之水瀉以一道無隄而
0603b10: 防之萬一玄冥夜作吾輩不其魚乎乃
0603b11: 率徒役日持畚鍤築長隄首起盂峰下
0603b12: 尾屬外萬工池通計一千三百五十尺皆
0603b13: 用巨石壘砌隄高水下唯聞淒淒鳴咽聲
0603b14: 遠近來觀疑登雉堞俯城濠焉秋殿材至
0603b15: 自閩挾六舶泛鯨波浮江塞港而入已進
0604a01: 關過閘矣府上佐以私意糾察師曰寺明
0604a02: 州寺耳豈為吾修哉徑拂衣而去時李侍
0604a03: 御追輓不可過慈谿適馮大中丞與大司
0604a04: 馬皆休沐居第聞師過要諸郵亭力為攀
0604a05: 留乃率邑之士紳與侍御送還山上堂
0604a06: 說偈道人行履處幽然意不蒙檀那雖送
0604a07: 入不可把雲封試看紅輪日任運轉西東
0604a08: 古今常顯露來無定蹤冬黃司李服關
0604a09: 補武林司李省師山中為上堂昨晚無舌
0604a10: 說今朝呈醜拙耳聞兼目睹不間僧與俗
0604a11: 選佛與選官同體不同服不以服飾觀便
0604a12: 見真面目復馮大司馬問道書為眉居
0604a13: 士制教外別傳序卻杭州靈隱之命。
0604a14: 八年乙亥
0604a15: 師七十歲制高峰大師真贊題法師三際
0604b01: 真贊為定水禪人題自真贊為李孝廉燦
0604b02: 題自真贊作慰鍾孝廉書著辯天說為泰
0604b03: 西教也與藏公書復萬言有奇即今之後
0604b04: 錄也秋建天人師殿於殿之址高百尺縱
0604b05: 廣如故建殿九楹為演法之堂高六十尺
0604b06: 廣如殿之百三十尺縱如殿之九十九尺
0604b07: 而殺其十建閣而藏佛菩薩之語於善法
0604b08: 堂西廡之右高五十六尺廣如殿之縱縱
0604b09: 殺殿之三十尺皆同時建立焉故師撾鼓
0604b10: 上堂有不用材木殿閣成現不勞斧斤法
0604b11: 堂本彰不動舌頭只向青天白日下要轉
0604b12: 便轉之語初秋之四日也冬於朝元寶
0604b13: 閣之基復建護世四神王殿高壯麗傑
0604b14: 立其前正與文人師殿相雄峙更於明樓
0604b15: 疊翠其棲久燬間俯善法寶藏之闕建寢堂一
0605a01: 十三楹中五為丈室西五為樓為燕閒其
0605a02: 三之在東者則儼設開山與說法本寺者
0605a03: 之位號而祠奉之未幾天供復成左達
0605a04: 西澗右抱九楹若回瞻遙禮於法藏寶閣
0605a05: 之前中奉異僧所讖之監使者寺初
0605a06: 嚴是相時有異僧過見之囑曰他後當有
0605a07: 數萬指從此君受食故寺僧奉之猶敬
0605a08: 云為爾程居士題自真贊制說法堂之
0605a09: 銘荅唐孝廉元竑問道書書復黃司李偈
0605a10: 示錢廷尉士貴是歲之冬為師七眾踰
0605a11: 三萬指殿堂履滿諸名碩問候者晝夜絡
0605a12: 繹於道不休而寺無恒產歲用十千一出
0605a13: 於傾廩倒橐唯恐其後者先是殿之左有
0605a14: 古枯且死至是復重榮焉。
0605a15: 九年丙子
0605b01: 師七十一歲上元日黃司李入山省復
0605b02: 為上堂今朝正是正月半家家辦賞上元
0605b03: 節都隨浮世恣情歡誰省茫茫忘本確祗
0605b04: 有居士黃元公獨入山無別樂不若維
0605b05: 摩但默然互相唱和妙獨覺為佛音智一
0605b06: 拙立題自真贊示淨虛禪人法語示佘總
0605b07: 戎偈示沈大司演偈示唐孝廉偈送其
0605b08: 侍者住雪竇上峰偈與瑞光弘徹書與劉
0605b09: 孝廉道貞書合二萬言即今之三錄也是
0605b10: 歲東建左序修廊與前九楹十四楹者森
0605b11: 然夾殿而立如臣如僕奉君公焉西建兩
0605b12: 司於法寶藏天供之間堂司後庫司前
0605b13: 或廣博而靖或警嚴而詳至皆廊要縵
0605b14: 回檐牙高啄妙極梵宇之崇復於護世四
0605b15: 神王殿之右覆屋四周通二十楹為涅槃
0606a01: 之居以處有疾僧伽名曰有喜者從雲間
0606a02: 錢廷尉之所命也先是廷尉有子及冠而
0606a03: 卒於疾大漸時自曰天童天童復曰我念
0606a04: 天童則病苦無矣後復夢告曰我今天童
0606a05: 披染三年還復歸來故廷尉入山求所以
0606a06: 似續之者師為勸修是堂堂成而熊羆
0606a07: 兆繼生一子廷尉以為有後之祥遂以今
0606a08: 名命焉又自天供之西循澗而北隆者
0606a09: 屋之窪者樓之延聯至於盂峰下外復
0606a10: 繚以周垣而寺西之地盡矣。
0606a11: 十年丁丑
0606a12: 師七十二歲天臘日制先覺堂碑文復自
0606a13: 書丹木令日制皋亭中塔院興修偈有當
0606a14: 年屋塔護全身一夕火光真歇了之句以
0606a15: 院燬於火故也次韻示李警菴四首復南
0606b01: 嶽霜輪講主書更示以偈示覺圓敏禪人
0606b02: 偈為恒證據張敬橋張通伯題自真贊為
0606b03: 眾禪者作溈山水牯牛頌為祁驥超居士
0606b04: 書醒菴二字更跋其後二月為忞書正覺
0606b05: 靈光四字於南海梵音菴舍利記贊之前
0606b06: 撾鼓上堂舉黃檗費隱容為座元時容解
0606b07: 院事歸省自閩川也三月遠近鬨傳以師
0606b08: 將赴大溈之請闔郡士紳偕入山中計留
0606b09: 其市井往往偶語儻師果行吾輩將磨礪
0606b10: 以須與楚人從事師笑曰客秋有湖南僧
0606b11: 至此偶言之耳諸君曷為哉眾乃止然臨
0606b12: 淮甌越之民猶奔走竭恐後不及見焉
0606b13: 為洞如覺制傳和尚真贊偈示天鈞徐居
0606b14: 士題法師靈鑑真贊復嘉魚曹居士書更
0606b15: 示以偈為是空表自瑞峰三禪人題自真
0607a01: 贊為清菴澄題自真贊六月卻弁山圓證
0607a02: 之命七月發慰馮大中丞左遷書八月跋
0607a03: 振伯周居士血書金剛經更示以偈九月
0607a04: 其侍者乞山居之顏為書端嚴一室四字
0607a05: 授之十月立朝宗忍為第二座復馬大中
0607a06: 丞問道書復佘周生胡彥二居士問道
0607a07: 書十一月為林野奇朝宗忍題自真贊十
0607a08: 二月卻荊谿禹門之命是歲建屋於堂
0607a09: 之前及先覺司香之室以樓計者十有三
0607a10: 楹以室計者則四十有四楹以明堂計者
0607a11: 則前後左右有五以大小計者則大一中
0607a12: 二小又二焉猶以伽藍祖師未有寧宇乃
0607a13: 於殿之左右翼建堂二區而奉安之復摶
0607a14: 土而肖三世如來百福千光之相於殿之
0607a15: 正中刻木而肖當來慈氏與廣陵所輦至
0607b01: 護法天大將軍相皆石為座前後妥
0607b02: 寘於四神王殿之內莊嚴妙麗如紫金山
0607b03: 聚焉。
0607b04: 十一年戊寅
0607b05: 師七十三歲道風益無遠不屆雖下里
0607b06: 窮巟之域身形拘礙之人莫不想望風裁
0607b07: 而咨決心疑者師皆無忝哀慕一以慈光
0607b08: 攝授之是夏遂有復韶陽劉曰相陳明欽
0607b09: 二居士問道書復閩漳尼寂煇問道書復
0607b10: 五羊葉行證袁行成二道婆問道書復內
0607b11: 監車天祥蘇若霖問道書復鹽官朱通頂
0607b12: 問道書復毘陵王登之王觀方問道書復
0607b13: 秀水孫弘基徐廣密問道書春建下院於
0607b14: 古攔路菴之前殿堂齋庫凡林所宜有
0607b15: 者咸焉三月荊谿闔邑士紳以師臘
0608a01: 尊高宜歸根桑梓復有法藏之命狀曰禪
0608a02: 師為法門龍象海內瞻依當此佛法傾頹
0608a03: 而師硬豎脊骨肩此重任所謂拌卻一條
0608a04: 窮性命刀山劍樹也須登非師而誰大慧
0608a05: 云此大丈夫之事非公將相之所能為
0608a06: 興言及此吾輩真當愧死然度盡海內眾
0608a07: 生而於桑梓反然無情冥然不顧則法
0608a08: 門所言平等者果安在乎此某某所以不
0608a09: 能已於今日之請也吾里中富貴者如油
0608a10: 入永無解脫貧賤者如北行南轅愈趨
0608a11: 愈遠顓望法錫光臨一為指迷謹此合詞
0608a12: 以請師以衰病力卻之履卿戈居士乞偈
0608a13: 以玄沙頌通意次韻為示有蹋翻天地無
0608a14: 家業笑出蘆華恰正圜之句冬濬外萬工
0608a15: 池師親自鳩工鑿澗置隄以殺壅閼之災
0608b01: 按天童志曰裏外兩區昔人費多工鑿成
0608b02: 故名萬工又名雙鏡各數十尺一道橫
0608b03: 分澄碧可鑑上峙七塔寺徑緣此入先是
0608b04: 外池壞於洪水裏尚無恙崇禎辛未忽
0608b05: 生朱藻波紋斕然而密雲老人適至此殿
0608b06: 工告成念外池湍決緣內水直瀉無旁殺
0608b07: 其勢者乃別為一澗引西澗水曲折出清
0608b08: 關橋下皆輦致巨石堅築圍鳩工亦且
0608b09: 萬計云示程泰華顧德祥鮑元之三居士
0608b10: 偈持經法語示程弘業葉行如崔明道二
0608b11: 居士乞語薦親書偈示之。
0608b12: 十二年己卯
0608b13: 師七十四歲正月修天童列祖藏骨之塔
0608b14: 奉衣盂貲為龍池傳和尚營歲祀之田善
0608b15: 卷樂菴祖田如之為驥超祁居士制宗門
0609a01: 崇行錄序臺山梅菴宜新搆梵宇成請
0609a02: 為大書獨露堂付顓使更次以偈二月遣
0609a03: 唯一潤率諸禪復航海入閩市材集公孫
0609a04: 居士摹師小影勒石請贊自書授之張大
0609a05: 司憲瑋入山謁乞開發為示偈曰一切
0609a06: 二邊俱坐斷本無中道可須安掀翻海嶽
0609a07: 無人會白棒當頭為指南四月為古南牧
0609a08: 雲門題自真贊復孝廉張立廉問道書
0609a09: 陽湯應冠者常遊禪肆因自集刻相見諸
0609a10: 老語附狀呈師師目其說多紕繆恐誤人
0609a11: 乃荅曰承翰刻中載貧道機語總之有無
0609a12: 不必論如謂貧道一棒的的清而有力則
0609a13: 知居士未諳貧道棒頭指處故未得如龐
0609a14: 居士之唯吾自偶諧故見有偶有老聃有
0609a15: 孔丘及知斯事無止法如七層塔一層又
0609b01: 有一層者正居士眼華也豈不聞古云當
0609b02: 何所務即不落階級請居士細思之八月
0609b03: 寺鄰徐氏之族以師所修祖山為己塋兆
0609b04: 嘖有煩言師徑曳杖去按梅谿語錄荅諸
0609b05: 郡縣留行書其略曰貧道濫主天童法席
0609b06: 誠非其人但既身處此地不得不任其責
0609b07: 山中一切宜問歷代祖師之塔法道有
0609b08: 今日者以有歷代祖師也有歷代祖師故
0609b09: 天童斯有今日飲水尚當知源學道人可
0609b10: 以忘本乎然則貧道初入天童即當以修
0609b11: 塔為第一義所以遲遲至今者於中良有
0609b12: 不得已巳也一則念久弊不可須革一則念
0609b13: 己於天童無髮之功驟舉難行之事人
0609b14: 必不諒一則念徐宅萬一不能以道義自
0609b15: 持或有煩言則貧道唯有一去如此則天
0610a01: 童有再興之機而某宅實敗之上孤諸檀
0610a02: 信下某宅以無量罪過非利生本願也
0610a03: 今辛苦九年百廢麤張自揣於諸檀相喚
0610a04: 初心稍可無愧故敢以是舉然自知無德
0610a05: 不足以化人又不忍坐祖塔終於毀壞
0610a06: 其勢亦唯有一去而已巳過虎林錢太史洪
0610a07: 中丞與孝廉王元建方子凡輩咸執弟子
0610a08: 問道留供養卻之卒至子凡園居浹旬會
0610a09: 明州護法諸公輓留繼至而杭之四眾瞻
0610a10: 禮者且日以萬數師益猒因夜發將之荊
0610a11: 楚抵吳門問道弟子諸千如要迎為一過
0610a12: 鹿城以次受葉縣侯張孝廉顧宗伯齋遂
0610a13: 得明州王海道應華書且浼宗伯力輓不
0610a14: 聽前師益堅去志取道虎邱禮隆祖塔出
0610a15: 貲囑累申汪二方伯楊解元為修葺之時
0610b01: 四方風聞師將遠去留益力於是暫還
0610b02: 李作退休計一時富有力者聞之爭得師
0610b03: 供養莫適從乃止孫集公園問道者如市
0610b04: 語載梅谿錄中而越諸檀護使者日相望
0610b05: 於道不得已聽還天童九月晦嗣法費隱
0610b06: 容迎至金粟大集武原諸舊人檀越侍齋
0610b07: 留七日十月入山故陞座有驀拈拄杖云
0610b08: 爭如者箇木上座生平不近人情之語偈
0610b09: 示顧宗伯孫集公方子凡持經法語示別
0610b10: 駕曹茹真為宗伯封翁書知非閣三字立
0610b11: 林野奇為第二座師出凡五旬過郡五縣
0610b12: 十六所至無僧俗男女空邑傾都甚而追
0610b13: 隨不獲見者若干數士紳之輩舟車之勞
0610b14: 不與焉按天童志曰己卯秋老人曳杖渡
0610b15: 江為修塔也其事不具論心韋凡三致書
0611a01: 苦心備至歐陽廬陵云初匪其艱在其終
0611a02: 之徐侍御之護天童可謂有始卒矣寧波
0611a03: 慈谿餘姚諸薦紳先生或合詞或顓簡或
0611a04: 轉囑輓留不遺餘力王海道園長書一再
0611a05: 至且託侍御象三致請教饑之懷即
0611a06: 裴丞相之於黃檗白侍郎之於鳥窠諦信
0611a07: 不是過焉時卓錫梅谿菴孫居士集公梓
0611a08: 語錄以行文司李鐙嵒為之序曰有敬日
0611a09: 月肅江河者即有日月詛江河者道明
0611a10: 而聖或時可毀法著而佛或時可攻聖未
0611a11: 來毀毀聖道愈明佛豈致攻攻佛法愈著
0611a12: 云云是行也追隨杖屨則有黃大參履素
0611a13: 顧宗伯瑞庰張大司憲二無王居士金如
0611a14: 祁居士驥超周孝廉君謨而往返山中不
0611a15: 避嫌怨宗伯之力居多。
0611b01: 十三年庚辰
0611b02: 師七十五歲春又正月再卻雪竇之命先
0611b03: 是丙子冬僧發光凡三請師弗赴至是復
0611b04: 以宗伯之狀來其略曰今春有僧靈雲同
0611b05: 徐樊二居士從雪竇來苦乞大師住錫彼
0611b06: 山大師如鑒其誠而許之錫疇至秋不難
0611b07: 再渡錢塘親送大師之雪竇疇亦擬搆數
0611b08: 椽於徐巖與大師之鐘鼓相聞亦浮生
0611b09: 一愉快事也望大師焉師力卻之偈示
0611b10: 見雲余內監為黃介子柳昇宇襲侍者題
0611b11: 自真贊復東魯武岷源問道書從沈給諫
0611b12: 因仲請為尹山隆菩薩書
0611b13: 聖朝首表奉和
0611b14: 高廟御製賜隆菩薩詩有無影樹頭身出表
0611b15: 不萌枝上覺華從之句隆身顯化事
0612a01: 詳吳中聖蹟記三月復立梅菴宜為都監
0612a02: 寺御用王弘內監嚮師道化復聞師有
0612a03: 辯天主教說慨然誓作法城衛塹且切皈
0612a04: 依之志師為答曰來諭求老僧記獲菩提
0612a05: 老僧自不見有一人受記者果知此意即
0612a06: 欲逃老僧而不可得何用求耶只因人不
0612a07: 知此所以說天說地老僧因不得已巳辯之
0612a08: 非多事也題聖緣唐居士像十月因事至
0612a09: 石頭城一時諸常問道者如張大司憲方
0612a10: 趙二侍御錢太常阮少司馬咸驚喜出非
0612a11: 意留齋三日離都還山示趙侍御偈蘇慈
0612a12: 引李妙光王實相三內監偈砯崖徐居士
0612a13: 偈書答倪太史太史之與師書其略曰元
0612a14: 璐根器薄然讀和尚書微見鞭影一我亦
0612a15: 有性骨只是拗耳和尚治拗應有法何不
0612b01: 偽與之華鬘三尸蟲著身不得脫立當乞
0612b02: 哀還望和尚終悲憐之一我者諱觀復為
0612b03: 太史同門友所謂太平獨往子也曾見師
0612b04: 天童於師言句不契因自著逢渠解等書
0612b05: 排諸方故師與辯折亦幾萬言見直說中
0612b06: 復木麗江問道書是歲山中建置告厥成
0612b07: 功按天童志曰昔宏智覺欲新天童寺有
0612b08: 以形家言獻曰此寺所以未大顯者山川
0612b09: 宏大而棟宇未師能為層樓傑閣以發
0612b10: 越淑靈之氣則此山且震燿於時我老人
0612b11: 自辛未入山乙亥始建佛殿天王殿藏
0612b12: 閣法堂先覺堂大小方丈前此僅一應供
0612b13: 堂耳後此丙子則建雲水堂延壽堂丁丑
0612b14: 則建禪堂東西客堂戊寅則建下院庚辰
0612b15: 則又建東禪堂新新堂鐘樓回光閣返照
0613a01: 樓餘寮房泡湢次第稱是宏智覺經始
0613a02: 於壬子冬畢工於甲寅春一年所而精藍
0613a03: 涌出誠遜其神速且層樓傑閣炳煥亦
0613a04: 弗如然而礎布楹列梁橫桷攢所云上棟
0613a05: 下宇略矣老人以無功用行任運莊
0613a06: 嚴凡梓人圬人匋人治人強半四方參學
0613a07: 者日用事無別如是如是豈僅曰其發謀
0613a08: 也審其行志也斷其使下率眾也惠且勤
0613a09: 世諦流布而已哉。
0613a10: 十四年辛巳
0613a11: 師七十六歲次韻答璞川曾居士偈復陳
0613a12: 靖江木叔書更步來韻復東魯武張聯問
0613a13: 道書四月立石奇雲為座元制笑寶和
0613a14: 尚真贊募初祖達磨偈五月
0613a15: 毅廟承乾宮皇貴妃
0613b01: 國戚田弘遇奉
0613b02: 旨進香齎紫衣入山命陞座為演法奉祝
0613b03: 皇圖更明佛祖信衣授受之旨為石奇雲元
0613b04: 真德題自真贊嗣宗吳居士乞語祈嗣書
0613b05: 偈示之八月南都報恩之命先是正月
0613b06: 二十日前軍都督府太子太傅左都督田
0613b07: 弘遇題奏稱南京大報恩寺係朝廷家佛
0613b08: 堂高皇高后聖碑在焉梵剎志載有文皇
0613b09: 敕書始知名報恩乃統承大寶之後修
0613b10: 此以報高皇高后之恩者近厄於劫火八
0613b11: 十三年祖宗孝思勝蹟一旦委諸瓦礫臣
0613b12: 實恫然今鄉紳士民久欲捐修天童山七
0613b13: 十六歲高僧圜悟大闡宗風凡人見之無
0613b14: 不樂施但未奉明旨不敢擅舉仰乞皇上
0613b15: 俯鑒臣言敕下該管衙門奉行督理興修
0614a01: 以祝延萬壽庇佑生民云云三月二十六
0614a02: 日奉
0614a03: 聖旨特賜俞允是國戚與都下士紳合詞
0614a04: 敦請師力卻弗赴九月常住務殷眾益繁
0614a05: 師忘盈滿乃因事出山僧俗遮留不止遂
0614a06: 曳杖渡江過紹興問道弟子祁驥超與弟
0614a07: 大中丞要止別業為棧絕住來省師詶應
0614a08: 然四方問道者日戶屨晨滿如市莫能禁
0614a09: 也居凡四閱月為祁德公父夷度翁母王
0614a10: 氏題贊一陰一陽化育無窮唯惺惺者不
0614a11: 住其中法語示惠王府王選侍復吳嗣宗
0614a12: 王元泰吳培之三居士問道書曰至詹居
0614a13: 士乞薦先慈書法語示之示報恩玉林法
0614a14: 姪書。
0614a15: 十五年壬午
0614b01: 師七十七歲明州宋海憲特遣使迎師還
0614b02: 山且託中丞勸駕師不得已乃親過甬水
0614b03: 以天童囑累宋公徑拂衣入天台正月二
0614b04: 十四日至通玄山紆路僻澗肅林寒人
0614b05: 罕登涉而學者日益親依雖任勞苦服役
0614b06: 雜傭作加諸敺逐弗去是復成席焉
0614b07: 二月示絮文金內監偈三月復詹曰至張
0614b08: 太素二居士問道書為奉階謝居士題自
0614b09: 真贊四月復朝宗忍書有欲汝細思深想
0614b10: 一行一步當為後人牓樣是老僧本誓願
0614b11: 之語再示惠府王選侍法語五月武張聯
0614b12: 居士乞語薦親書偈示之復台州蔣司李
0614b13: 鳴玉問道書六月初六日再卻田
0614b14: 國戚報恩之命二十四日與期生吳居士
0614b15: 如貧道再撞到居士面前了但不能為居
0615a01: 士吐一字云云七月天台縣百里內居民
0615a02: 咸見通玄峰四山變白夜有流光如火照
0615a03: 燿谷初三日師示微疾初五日手書復
0615a04: 驥超祁居士初六日嗣法靈鷲石奇雲以
0615a05: 問疾至師顰蹙曰汝忝為一方化主奈何
0615a06: 以我故頻頻往來騷擾諸山哉不懌者久
0615a07: 之初七日晨興巡閱工作院務如故日午
0615a08: 歸方丈語侍僧倦甚因登寢榻臥少頃起
0615a09: 坐跏趺未竟奄然示寂是月明州天台兩
0615a10: 處僧俗咸欲起塔廟奉全身相持莫決乃
0615a11: 於龕前枚卜三之太白九月門弟子率勤
0615a12: 舊六十餘人執紼擁幢歸師天童塔建本
0615a13: 寺前山幻智菴之右隴僧俗四眾送者以
0615a14: 萬計哀聲震山谷更以居恒藏髮爪建
0615a15: 窣堵波於玲瓏上峰先是青烏家為師
0615b01: 覓地蹋群峰莫知向詣偶足青谿之
0615b02: 陰忽一總角童子前笑曰汝等為老和尚
0615b03: 擇地耶汝常住自有地何用他覓不見道
0615b04: 青龍下眠買盡世間田遂遙指烏樹
0615b05: 云此下是也果如言而得吉壤及訊之數
0615b06: 里內曾無是童云師凡六建法幢其陞堂
0615b07: 語要開示小參機緣法語書問拈頌偈贊
0615b08: 雜著忞自金粟黃檗育王天童恒日隨聞
0615b09: 抄錄自丙子後則山幢海懷古雪通所
0615b10: 記今總禹門通玄編成二十卷集公孫弘
0615b11: 基離為四冊刊入嘉禾楞嚴藏室流通其
0615b12: 闢妄據評辯天判語諸說亦忞與白山布
0615b13: 季牙璜錄出介子黃毓祺編為十卷離五
0615b14: 冊與闢救說共刊行以壽於世其支本別
0615b15: 部如夏通鐙所集源流答頌之類則林
0616a01: 學者包藏袱挾不啻百千部散諸人間矣
0616a02: 度弟子自通壽等凡三百餘人嗣法自
0616a03: 大溈如學萬峰法藏東塔海明金粟通容
0616a04: 金粟通乘寶華通忍禹門通微雪竇通雲
0616a05: 鶴林通門報恩通賢通玄通奇一十二人
0616a06: 各各入廛垂手分化一方復有光相通普
0616a07: 等數十餘人則皆室中密印未及付授者
0616a08: 其或負正知見有聲肆如鹽梅鼎佛音
0616a09: 智淑之賢天峰景西無聲古峰之輩則先
0616a10: 師入寂者也若夫招手橫趨闚鞭即去
0616a11: 雲漢以高舉入西山而不還者又殆與王
0616a12: 臣國士摳衣問道之流同一濟濟不可殫
0616a13: 述焉必若投身爐親見指歸則大司憲
0616a14: 王公志道侍御方公震孺居士沈求如通
0616a15: 華王金如朝式孝廉李公燦聞人王介子
0616b01: 毓祺其最著者自此以還如陶宗伯石簣
0616b02: 周少常伯海門唐太常凝之陶郡丞石梁
0616b03: 馮大中丞留僊大司馬鄴僊李侍御漸鴻
0616b04: 徐侍御心韋王侍御芳洲顧宗伯瑞庰王
0616b05: 督學園長黃大參履素祁大中丞世培周
0616b06: 侍御衷玄侍御象三陳侍御平若陸內
0616b07: 史敬身劉郡丞九霞錢太常元沖張大司
0616b08: 憲二無趙侍御二瞻張廣文客卿吳憲副
0616b09: 與則金太史正希孝廉唐祁遠周君謨鍾
0616b10: 海槎張元岵方子凡張冰菴居士管霞標
0616b11: 蔡子馮爾赤祁驥超徐型塘輩則皆確
0616b12: 誠諦信所謂弘護無斁者也師以海山容
0616b13: 納之量誘掖方來凡聖一目之懷等觀大
0616b14: 地說法不帶枝葉為人絕諸廉纖操惡
0616b15: 鉗鎚單提持向上碎蕩二見之窠堀剪
0617a01: 差宗異目之稠林微必呵纖情不順所
0617a02: 以士大夫中往往有聞時富貴見後貧窮
0617a03: 者多矣諸學子一以從上綱宗內諸海
0617a04: 印三昧苟有差互痛與排斥昔人稱佛印
0617a05: 元牽牛蹊人之田而奪之牛元弗惜雖師
0617a06: 亦有焉力爭祖命靡愛厥身卒俾少室重
0617a07: 光濟河復漲三十年間風行草偃馳走天
0617a08: 下宿衲嚮往一世鴻儒道滿神州名傳
0617a09: 紫閣愚頑咸慕德率土盡欽風故過化則埽
0617a10: 邑空都來施則傾廩倒橐坐立之際千指
0617a11: 圍繞顧盼之餘蜃樓幻出雖晚年謝名
0617a12: 藍投身絕壑而蠅趨蟻附奔輳愈殷及夫
0617a13: 慧日停輝慈雲掩彩四方聞赴如所生
0617a14: 千里哭臨有同孺慕山川為之變色通玄峰四
0617a15: 山變白太白猶然效靈化現童子指點吉壞則皆師生
0617b01: 平教澤所普被至行所感通如斯之類
0617b02: 久矣落江湖之口碑矣若其約眾持身之
0617b03: 法紹先啟後之謨動必合章程語必該典
0617b04: 則津梁百世標表人天者則雖費日糜年
0617b05: 莫可殫紀今謹採林宿平昔記聞與
0617b06: 忞所親知目見者參諸往錄定之歲月撮
0617b07: 略而編次之庶幾傳布將來使後之人師
0617b08: 有所規鑒云爾。
0617b09: 
0617b10: 天童密雲禪師年譜終
