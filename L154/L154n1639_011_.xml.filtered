0253a02: 嗣法門人通琇編
0253a03: 復問
0253a04: 復三峰漢月藏公附來書
0253a05: 粵自威音無象一○為千佛萬佛之祖故
0253a06: 七佛以雙頭獨結四法交加勒成無文密
0253a07: 印而飲光傳二十八代無非以法印心此
0253a08: 法之不可滅沒也重矣達磨東來六傳之
0253a09: 後奈何旁出之徒又於法偈中鑽出理路
0253a10: 故密處成絕滲漏中成漏馬大師萬不
0253a11: 得已拈出一機一境絕盡旁門單提向上
0253a12: 故以正出為重遂有野狐兩扇而三撼其
0253a13: 門百丈再而末後一喝從前心法印定
0253a14: 於此矣黃檗因而有三頓痛棒未聞有兩
0253a15: 頓四頓之旨此臨濟之三玄要所以發明
0253b01: 七佛歷祖之祕以簡一橛頭相似野狐涎
0253b02: 也此臨濟之所以為萬世法也故後世聞
0253b03: 臨濟兒孫出興不憚費盡杖頭破盡草
0253b04: 千里萬里為之叩耳未嘗有簡臨濟為
0253b05: 旁出者不待辯而明矣自唐及宋而元臨
0253b06: 濟之法楚楚至中峰傳法於千巖失卻一
0253b07: 隻眼從此而起然萬峰寶藏尚以三
0253b08: 玄為傳法之要去後則泯泯無聞焉迨笑
0253b09: 巖之徒廣通不知何許人肆滅六祖已巳
0253b10: 下五家詆為旁岐益可恨矣其說一唱法
0253b11: 遂滅盡但得一知半解全無古格肆其臆
0253b12: 說不是本來無一物定是颼颼地苟非
0253b13: 認性認心又落不上機境今時外道陋不
0253b14: 可聞今時禪品惡不可見皆因無祖法之
0253b15: 印為格則也藏竊痛哭流涕久矣期一再
0254a01: 見臨濟兒孫身雖百歲得三歲之的派者
0254a02: 必禮為師此無他以深覺範高峰之禪
0254a03: 實透臨濟玄要賓主之法故耳年嘗欲
0254a04: 走叩龍池以先得語錄不果後以髮將垂
0254a05: 白聞金粟出世喜臨濟重興特為叩荷其
0254a06: 傳所望其瀾益其道益光嗣聞我叔大
0254a07: 師建幢石磬尤見古佛並興拜讀新刻果
0254a08: 如初日乍出便欲拽杖禮龍池塔聆石磬
0254a09: 響以寺事所勒未克如願遙聞來歲世甲
0254a10: 乍周祖堂將闢願和尚無外臨濟正宗大
0254a11: 豎三玄古格藏等願就克符普化之列共
0254a12: 扶七百年既抹殺之宗光天耀日於大明
0254a13: 之世何其快哉何其快哉藏臨楮不勝仰
0254a14: 望之至。
0254a15: 諸佛為一大事因緣出現於世故我釋迦如
0254b01: 來初生下時便一手指天一手指地周行七
0254b02: 步目顧四方云天上天下惟吾獨尊四十九
0254b03: 年彈偏化小會權歸實所以云惟此一事實
0254b04: 餘二則非真以此一心之法印定故末後拈
0254b05: 華微笑嫡付教外單傳至二十八代達磨東
0254b06: 來傳至六祖亦無非一心之法彼英疊出
0254b07: 兩派分岐旁出繁興皆以所得淺深教化馬
0254b08: 大師單提向上百丈再而末後一喝黃檗
0254b09: 因聞不覺吐舌纔明大師大機大用故施棒
0254b10: 以接臨濟如發藥人秖欲救病今來書云秖
0254b11: 有三頓痛棒未聞有兩頓四頓之旨此語若
0254b12: 在臨濟則可在黃檗則不可何故若黃檗恁
0254b13: 麼為人已成實法了也臨濟至大愚言下
0254b14: 點破悟徹根源握萬世之綱宗開法四賓主
0254b15: 四料簡四喝一句中具三玄一玄中具三要
0255a01: 簡別邪正殺活縱橫自後五宗並立門雖
0255a02: 異總之咸歸一心之法如洞山得法雲巖臨
0255a03: 行囑付因過水睹影大悟前旨有偈云云可
0255a04: 不各各師承有或嚴密或痛快又豈有實
0255a05: 法繫累人耶正宗流至中峰傳法於千巖
0255a06: 云失卻一隻眼從此而起此何說也
0255a07: 中峰大師語錄言言見諦句句超宗其道要
0255a08: 歌發明玄要字字破的及餘開示小拈提
0255a09: 公案當時無有出其右者而千巖築破方甓
0255a10: 盡底掀翻中峰尚囑云時節若至其理自彰
0255a11: 後三十年住山出世若是半邊見焉能道得
0255a12: 一句子流出百千萬億句百千萬億句入者
0255a13: 一句豈非全收全放全放全收耶古德云但
0255a14: 恐不成佛不慮佛不解語萬峰寶藏從此得
0255a15: 傳縱奪抑揚主賓照用莫不本臨濟綱宗若
0255b01: 非具眼豈能作得他家兒孫耶此繫法門大
0255b02: 事立論宜當三思如云泯泯無聞今日新萬
0255b03: 峰從何而得也又云笑巖之徒廣通肆滅六
0255b04: 祖已下五家詆為旁岐此因未諳通本昔我
0255b05: 幻有老人親聞笑巖祖翁云當時因少林出
0255b06: 祕要天奇和尚直註破時人之執遂議論紛
0255b07: 起謂正宗久寂已巳無其人所以笑巖深慮法
0255b08: 門而聯芳偈敘故有上承迦葉六十五世之
0255b09: 元祖下繼曹谿三十三葉之真孫以遮表同
0255b10: 時遮則遮其濟洞無分表則表其曹源不絕
0255b11: 命通序之並非肆滅五家削去臨濟不欲承
0255b12: 嗣但詆曹谿上下旁岐涯岸各封以羅天下
0255b13: 學者恐晚進無知靡所適從泝流歸本之意
0255b14: 耳此處將藥作病失照不少至云今時外道
0255b15: 陋不可聞今時禪品惡不可見此誠諦之言
0256a01: 不肖亦未嘗不附膺痛心念祖道之陵夷師
0256a02: 承失嚴密也及觀所作五宗原始於圓相七
0256a03: 佛由來五宗各出一面正宗先出四宗相續
0256a04: 其餘旁出莫不悉備者欲發明先抹殺
0256a05: 五家宗旨單傳拈華一事也所云傳宗旨者
0256a06: 不悟宗旨抹宗旨者不知宗旨夫既不悟宗
0256a07: 旨所傳何事耶五家宗唱若不本單傳之旨
0256a08: 又傳何事耶然而五家雖各從一宗莫不發
0256a09: 明拈華旨趣若抹殺宗旨非魔即外不待辯
0256a10: 而自明矣今公千辛萬苦訂將來猶恐後
0256a11: 學反以圓相為跟奈何卻成窠臼不見當
0256a12: 時五祖演和尚舉祖師道吾本來茲土傳法
0256a13: 救迷情一華開五葉結果自然成達磨信腳
0256a14: 來信口道後代兒孫多成計較要會開華結
0256a15: 果處麼鄭州青州棗萬物無過出處好所
0256b01: 以云垂慈則有法無法不垂慈認取鉤頭意
0256b02: 莫認定盤星公數十年操守博學晚年繼我
0256b03: 密雲師兄法道不減夾山船子之風道光遐
0256b04: 布欣慰欣慰若非念公以法眷見稱不肖亦
0256b05: 不敢如是以法為親也客歲過吳門希一晤
0256b06: 因歸迫未果適接來翰并佳刻如見丰儀又
0256b07: 承厚惠種種何以克當不肖病軀孱劣久困
0256b08: 巖壑偷安待盡誠為法門罪人仰望高賢唱
0256b09: 導隆盛素所願矣素所願矣。
0256b10: 因閱五宗原題附
0256b11: 野人不識尉山面遙聞哮吼如雷電拈出威
0256b12: 音者個圈擲向人前誰得薦擬之如聞塗毒
0256b13: 鼓觸著似犯太阿劍頂門直透上重關超脫
0256b14: 從前者白練。
0256b15: 又答問并判
0257a01: 三峰云承大教以一心為宗師答你還跳得出麼印
0257a02: 定萬法以一拈華為單傳之法答西天東土亦如是
0257a03: 此外並無餘法而一拈之內亦並無餘蘊
0257a04: 答你那裏摸索便以一棒一喝一句棗東來西
0257a05: 去你出我入互相活脫不滯機用謂之殺
0257a06: 活縱橫答你不達古人方便死了不得活以五宗為此外
0257a07: 另立之門答自生分別故不欲盡明其說而
0257a08: 將就用於今時則已答將謂你鑿壁偷光故逢著
0257a09: 祖宗嫡骨之要皆意思間放過答呵呵大笑若
0257a10: 人舉著還他一個絡索二字答未舉先知自己已
0257a11: 立在無人對證處答瞎漢今日被不肖問著
0257a12: 便東塗西抹說些四無頭果子阿母話支
0257a13: 塞答尚且不會又要立在上風答可見你有人我相此非
0257a14: 支塞過便了者不肖正為舉世如此答則恐你
0257a15: 還不識痛承小釋迦再來畢竟要與臨濟出
0257b01: 口毒氣耳答未到你在今復有問願和尚真實
0257b02: 答我答從來不妄語幸勿遮遮掩掩說半開合話
0257b03: 方好流布諸方答諸方早已見矣救得正法重新
0257b04: 光顯答何曾隱晦來若又是前來話柄則不敢求
0257b05: 搜索也答不識好惡在一問兩派分岐旁出繁興
0257b06: 皆以所得淺深教化且道兩派分岐是所
0257b07: 分何等岐講何等事兩派可有淺深答諜諜迷
0257b08: 源話頭也不識如何是他深處如何是他淺處答待
0257b09: 你腳跟點地方知且道旁岐所說是何等法遂判
0257b10: 為非正答你也出不得正者說何法遂判為正支
0257b11: 淺深之旨可得聞乎答看取老僧上下文次問來教
0257b12: 云馬大師單提向上百丈再而末後一
0257b13: 喝黃檗因聞不覺吐舌纔明大師大機大
0257b14: 用故施棒以接臨濟且道馬大師既單提
0257b15: 向上百丈於扭鼻處已明得哭笑卷席大
0258a01: 師已印過他會也又印過子深明昨日事
0258a02: 矣為什麼還弄者些子而至豎拂挂拂之
0258a03: 最後方震聲一喝而百丈方悟得三日耳
0258a04: 聾耶若道此處纔明一喝他前師印資呈
0258a05: 皆落妄語矣答錯若前來都是又何必一喝
0258a06: 而方貴耶答錯錯前之扭鼻哭笑獨非機與
0258a07: 用乎至一喝而方明大機大用答你未夢見在大
0258a08: 字遂成重見疊出一何嘮叨若此哉答云轉見
0258a09: 不堪黃檗吐舌明得大機之用而百丈讚其
0258a10: 超師且道他超處在於何所答放你三十棒亦不
0258a11: 可糊塗也答自領去承教如人發藥秖欲救病
0258a12: 今來書云秖有三頓痛棒未聞有兩頓四
0258a13: 頓之旨答此語在臨濟則可在黃檗則不
0258a14: 可何故若黃檗恁麼為人已成實法了也
0258a15: 請問為何在檗則可意者以非實法故答以
0258b01: 楔出楔若言非實法者此是謾他臨濟也答我
0258b02: 也知你作實法會而臨濟恁麼會黃檗禪已成實
0258b03: 法乎答以己已防人埋沒先聖是則臨濟何足貴而小
0258b04: 釋迦於溈山處極口讚歎而將此身心奉
0258b05: 臨濟以報佛恩耶抑錯之甚矣甚矣豈不
0258b06: 爾思室是遠而答親言出親口承教臨濟至大愚
0258b07: 言下點破悟徹根源他既是悟得一句一
0258b08: 喝一棒的又何說他悟徹根源遠之遠矣
0258b09: 答你未知落處在且道如何是根源處耶答待你徹後見
0258b10: 又云握萬世之綱宗且道何者為綱宗亦
0258b11: 不可不識也答再三十年與你道又云開四賓主
0258b12: 且道他兩人對面說話何者是賓答照顧腳下
0258b13: 何者是主答賞罰分明何為賓中賓答闍切忌道著
0258b14: 何為主中主答老僧決不謾你四料簡者何為料
0258b15: 答想你不識何為簡答門外漢料簡作麼答恐你顢頇又
0259a01: 云一句具三玄請問何者為一句中之第
0259a02: 一答倚天長劍第二答威風凜凜第三玄答全提正令誰敢當
0259a03: 鋒何者為第一要答杲日當天二要答虛空霹靂三
0259a04: 要答風馳電捲不留剩不可塗糊隨語生解象病
0259a05: 冤鬼答恰是說一句支塞過不肖必不肯輕
0259a06: 放也答面皮厚多少又云三玄三要以簡邪正此
0259a07: 語天教說出不得也答掩耳偷鈴且道如何
0259a08: 是邪正處答一分少你不得如何是簡他邪正處
0259a09: 答簡了也豈可忽哉答寐語在若不過意思間說個
0259a10: 總歸一心答謗佛謗法謗僧便是果子說話便是
0259a11: 座主奴也答老僧不如你音者聲之外者也曹洞一宗想
0259a12: 非和尚茶飯不必言矣答扯東蓋西中峰千巖
0259a13: 且待辯明已上諸說方好點撿答劍去久矣不
0259a14: 然徒虛爭耳答果然此事實曾三思方立大
0259a15: 論答未知之咎也雖千佛列祖出世皆欣欣然合
0259b01: 掌者答可憐生但當世之所不容答可知禮也佛法
0259b02: 欲滅正謂此也答難道通公之說實屬未知
0259b03: 之咎敬為懺謝答墮也但其言溷指旁岐實
0259b04: 不通旁岐之理有犯正宗不得不為力誅
0259b05: 之以存佛祖也答負也承教及觀所著五宗
0259b06: 原始於圓相七佛由來五宗各出一面正
0259b07: 宗先出四宗是已巳而竟言相續答大妄語漢其
0259b08: 餘旁出莫不悉備者則又似數曹洞為旁
0259b09: 出也矣答昧又言夫既不悟宗旨所傳何
0259b10: 事耶請問一喝一句一棒轉轉弄此謾人
0259b11: 者即是宗旨乎答你還跳得出麼又云公千辛萬
0259b12: 苦訂將來猶恐後學反以圓相為跟
0259b13: 奈何卻成窠臼此說大為可笑答下士聞道若
0259b14: 圓相成了跟窠臼則我金粟大師一棒
0259b15: 亦成了跟窠臼乎答自語相違漢麻三斤乾矢
0260a01: 橛亦成了跟窠臼乎答遏而和尚磬山集
0260a02: 上道蒼天蒼天太平盡唱無生曲引得巖
0260a03: 前石虎吟亦成跟窠臼矣答你那見他著實處吁
0260a04: 人可欺乎佛祖可欺乎直心道場何可若
0260a05: 此也答作賊人心虛久聞和尚心如虛空答也不消得
0260a06: 今日竟將一夕雷雨崩擊一上答青天白日想
0260a07: 大慈不我怪也答放過則不可不肖多所未知幸
0260a08: 垂示我至禱至禱。
0260a09: 師判云余復三峰前來書為彼判臨濟宗旨
0260a10: 不達其理妄肆臆說欲置而不答恐誤後學
0260a11: 獲罪於法門故不情而據理言之詎料彼
0260a12: 有人我見翻道余立在無人對證處說果子
0260a13: 話又道余要立在上風足見三峰皆勝心也
0260a14: 余住山三十餘年並不管分外事因他驀刺剌
0260a15: 書來不得已巳而應之耳今彼復嘵嘵致辯
0260b01: 於理全違希圖遮人耳目愈增其醜既知余
0260b02: 宗一心拈華單傳之旨而謂舉世如此者
0260b03: 何也殊不知三世諸佛亦如是歷代祖師亦
0260b04: 如是天下善知識亦如是何為硬執己已見翹
0260b05: 然自負以為異於人而謬判先聖宗旨如所
0260b06: 謂黃檗三頓痛棒未聞有兩頓四頓之旨發
0260b07: 三玄三要處處抱樁搖櫓必欲合此三法逆
0260b08: 推五祖接盧能以杖擊碓三下為臨濟張本
0260b09: 不論拈華單傳之旨恐離了三法則落在心
0260b10: 性禪裏然則四料簡四賓主四喝有何四法
0260b11: 可據耶若謂三玄三要根定三頓痛棒則曹
0260b12: 洞君臣五位又何從五法而接青原一脈乎
0260b13: 殊不知三頓痛棒本乎單傳之旨若識厥旨
0260b14: 三玄三要著著現前若道三玄三要意趣在
0260b15: 拈華旨外而另有法亦是心外取法矣豈非
0261a01: 埋沒我臨濟大師於空閒無用之地哉不達
0261a02: 此理妄議古今尊宿為抹殺宗旨而單傳拈
0261a03: 華一事見余不肯是說遂爾惡發濫言詆詈
0261a04: 今人目之皆可飲也令人思之實可哀也余
0261a05: 觀三峰傳衣註云若必重自悟而抹殺相傳
0261a06: 之法必非悟心之士也何以故以其見有法
0261a07: 故見有法即與自心違故既悟見有法則所
0261a08: 悟之心亦偽故余謂三峰如是說則悟心之
0261a09: 士不可分心分法何故必執三法為宗旨而
0261a10: 妄判所悟單傳之旨者為一橛頭禪且問他
0261a11: 曾悟也未若道悟則不可取法而反責悟心
0261a12: 之士為抹殺相傳之法也若道未悟亦不可
0261a13: 云既悟見有法則所悟之心亦偽故而反執
0261a14: 法以貶諸方一悟便了單傳拈華之旨也可
0261a15: 見三峰轉轉迷源弗知顛倒苟欲網羅當世
0261b01: 學者致令自語相違處處乖張言言失旨余
0261b02: 豈好辯哉三峰奚足與辯誠恐後世無所
0261b03: 據焉爾彼云通公之說實屬未知之咎敬為
0261b04: 懺謝但其言溷指旁岐實不通旁岐之理有
0261b05: 犯正宗不得不為力誅之余曰此理明顯尚
0261b06: 自弗知攖犯先覺而佛祖玄微奧旨全不
0261b07: 細心猶且矜誇三思方立大論更誣余似數
0261b08: 曹洞為旁出是何言與余雖不敏法門大綱
0261b09: 難以掩目正為三峰五宗原中云五宗各出
0261b10: 一面然有正宗第一先出次則雲門曹洞其
0261b11: 餘旁出道理極則教家玄妙淵微莫不悉備
0261b12: 又云此但人天小果有漏之因如影隨形雖
0261b13: 有非實豈非曹洞語乎此說皆出三峰之口
0261b14: 而昧己巳謾人磬山可得而謾哉凡閱三峰語
0261b15: 句者亦不可得而謾也又云余書中言公千
0262a01: 辛萬苦訂將來猶恐後學反以圓相為
0262a02: 跟奈何卻成窠臼此說大為可笑若圓相成
0262a03: 了跟窠臼則我金粟大師一棒亦成跟
0262a04: 窠臼乎麻三斤乾矢橛亦成跟窠臼乎此
0262a05: 因余點破五宗各出一面之句故也今且問
0262a06: 他能分得五宗一宗一宗從何一面一面而
0262a07: 出耶若五宗實從者個○圓相一面一面而
0262a08: 出者豈不成了跟窠臼乎此圓相你那
0262a09: 裏見他方所一面一面來瞎漢還聞塗毒鼓
0262a10: 麼又云一棒一喝轉轉弄此謾人者怪道他
0262a11: 復竹菴書中竟駁為天然外道爾弗思乎今
0262a12: 之海內孰行棒孰行喝何故班班見於所著
0262a13: 而非之三峰今已巳繼此一棒了也而且虛
0262a14: 獎道我金粟大師一棒亦成跟窠臼乎此
0262a15: 非三峰語自乖乎嘻若果會得三玄三要之
0262b01: 旨不出拈華單傳何爭一棒一喝至袁帝
0262b02: 鳥噪莫不發明三玄三要之旨也驢鳴馬嘶
0262b03: 莫不發明三玄三要之旨也魚歌牧唱莫不
0262b04: 發明三玄三要之旨也風柯月渚莫不發明
0262b05: 三玄三要之旨也所以塵說剎說眾生說無
0262b06: 間歇莫不發明三玄三要之旨也嗚呼若是
0262b07: 抱死竿頭直饒你把生鐵鑄就三玄三要之
0262b08: 句掇向人前猶是立地死漢正所謂邪正在
0262b09: 人不在法也且麻三斤乾矢橛你道曾流出
0262b10: 什麼物來也成跟窠臼了可見又要贓誣
0262b11: 先聖矣而又將古人直指處穿鑿話頭來相
0262b12: 詰知而故問乎不知而問乎余一一答之請
0262b13: 彼反之於心已可欺也佛祖不可欺也天下
0262b14: 後世更不可欺也諸方自有明眼者在何待
0262b15: 余辯。
0263a01: 或問
0263a02: 或問楞嚴經若見是物一節不得深明敢問
0263a03: 何如師云此節經文甚明因未會非彼二字
0263a04: 所以難解經云若見是物則汝亦可見吾之
0263a05: 見此如來設問阿難若爾我之見是物則汝
0263a06: 亦可見吾之見何故是物無有不見之理又
0263a07: 云若同見者名為見吾吾不見時何不見吾
0263a08: 不見之處若見不見自然非彼不見之相此
0263a09: 如來謂若道見物時可見吾見則不見物時
0263a10: 亦可見吾之不見設若見吾離物不見之相
0263a11: 自然非彼不見之相非彼非字當作無字用
0263a12: 自然明白若既離物見吾之不見者自然無
0263a13: 彼不見之相不見之相是何狀耶如來審定
0263a14: 此兩處見物時不能見吾之見不見物時不
0263a15: 能見吾之不見故又云若不見吾不見之地
0263b01: 自然非物矣先師幻有老人云無知可指知
0263b02: 不可指暗合經義可以並看總之知見非物
0263b03: 不可以見指可以見指者即非真知見矣所
0263b04: 以道真知無知無所不知真見無見無所不
0263b05: 見。
0263b06: 或問善惡自心之所有耶自心之所無耶師
0263b07: 云先賢云若其情則可以為善矣有也無
0263b08: 也情之已巳見者也有既不有無亦不無不無
0263b09: 故無而忽有因無故有不有故有而忽無因
0263b10: 有故無因有故無無無故無不自無因無故
0263b11: 有有有故有不自有有不自有故待緣而有
0263b12: 無不自無故待緣而無豈可以有無而議性
0263b13: 哉大抵自心不可以形相得不可以影求
0263b14: 無取無舍無得無失夫道體本乎無為變動
0263b15: 不居善惡不形所以云不思善不思惡正與
0264a01: 麼時如何是上座本來面目又有云善惡都
0264a02: 莫思量方纔得入心體豈欺我哉或曰既不
0264a03: 必取舍作惡亦得向善不勞乎師云是何言
0264a04: 與起心舍惡尚不可而容心造惡耶舉心
0264a05: 修善尚未圓而有心棄善耶但識得源頭
0264a06: 認得本體一切惡業一切善緣俱無自性自
0264a07: 然不被惡業之所遮障不斷善念菩提之所
0264a08: 修證如人飲水冷暖自知若硬自差排則不
0264a09: 合性分當然之理於意根裏作活計也一落
0264a10: 意根總不出有無非有非無亦有亦無四句
0264a11: 之過矣或者作禮擬欲再問師笑云且截斷
0264a12: 葛藤。
0264a13: 或問世尊說成住壞空秪如草木成便有壞
0264a14: 豈得有住而又有空耶師云草木之成春至
0264a15: 發生及夏而幹秋來結子而草木方成至於
0264b01: 嚴冬霜雪欺凌漸漸枯槁方現壞相則壞非
0264b02: 瞬目而壞空又豈瞬目而空乎故知非四時
0264b03: 不能成其造化非四相不能顯其功用芽之
0264b04: 時非幹之時幹之時非子之時子之時非槁
0264b05: 之時如是逆知其住相即在漸成之際壞相
0264b06: 亦在漸成之時空相又豈外乎漸成之間哉
0264b07: 何也不得於空無以有其成不得於成無以
0264b08: 有其住不得於住無以有其壞不得於壞無
0264b09: 以有其空由此觀之成也者有未成者也住
0264b10: 也者有未住者也壞也者有未壞者也空也
0264b11: 者有未空者也夫成既未成者成即空也住
0264b12: 既未住者住即空也壞既未壞者壞即空也
0264b13: 空既未空者空即空也至現成現住現壞
0264b14: 現空亦復如是或曰然則成中有住耶無住
0264b15: 耶曰若成中無住芽即不成其芽矣成中有
0265a01: 住芽亦不成其芽矣成中無壞芽即不成其
0265a02: 幹矣成中有壞芽亦不成其幹矣成中無空
0265a03: 幹即不成其枯矣成中有空幹亦不成其枯
0265a04: 矣空中無成成即不成其成矣空中有成成
0265a05: 亦不成其成矣如來觀諸法未成之先已巳成
0265a06: 之後即色即空生而不有即空即色滅而非
0265a07: 無非無也故真即俗合而不一非有也故俗
0265a08: 即真分而不異所以離即離非是即非即故
0265a09: 法華經云是法住法位世間相常住於道場
0265a10: 知已導師方便說豈同凡夫之執見說空即
0265a11: 墮偏空說壞即墮敗壞說住即死煞住說成
0265a12: 即死煞成耶哀哉諸法無定相不可以形名
0265a13: 得不可以事相求一念之間四相宛然乎
0265a14: 諸法皆從心起者耶馬鳴菩薩云心起者無
0265a15: 有初相可知言知初相者即謂無念是故一
0265b01: 切眾生不名為覺以從本來念念相續未曾
0265b02: 離念故說無始無明若得無念者則知心相
0265b03: 生住異滅以無念等故而實無有始覺之異
0265b04: 以四相俱時而有皆無自立本來平等同一
0265b05: 覺故客作禮而退。
0265b06: 或問古之知識慈悲方便今之知識棒喝唾
0265b07: 罵不知孰是師笑云吾非知識安知知識之
0265b08: 作用耶子亦知古人之慈悲乎或曰六祖被
0265b09: 人加害舒頸就彼害者驚仆悔過出家祖曰
0265b10: 汝他日易形來吾當攝受異日來果納之豈
0265b11: 非慈悲之甚乎師云祖固慈悲然汝知一而
0265b12: 不知二知事而不知理臨濟德山皆以棒喝
0265b13: 接人獨非慈悲乎大都為人師者誠以道念
0265b14: 為人直心為法雖痛罵呵斥嚴厲逼拶不可
0265b15: 不謂之慈悲苟存毫異念於胸中則喜笑
0266a01: 誘引和容待皆為不肖之心所謂懸羊頭
0266a02: 賣狗肉也今之學者不忘情死心以求正悟
0266a03: 日久月深埋沒本志道聽途說某師慈悲某
0266a04: 師寬厚如矮子作觀場之見法門隆替可卜
0266a05: 矣能不愧乎。
0266a06: 或問釋氏之學如人有腹而無四體烏有惻
0266a07: 隱之心師云吾世尊百劫千生精修苦行洞
0266a08: 明至理力破邪運四弘誓之悲心開六度
0266a09: 門之慈念萬行全被無一事而不周百法齊
0266a10: 彰無一道而不具教乘半滿之科理載偏圓
0266a11: 之體利生接物類類兼收入聖超凡法法咸
0266a12: 備發一言而事理全融立一行而因果俱顯
0266a13: 是則叱其偏邪枯寂之小見非則責其浪見
0266a14: 著相之狂顛俾人觸途成觀著著指歸寶所
0266a15: 了境明心處處點破籓籬設教殊途三百餘
0266b01: 會隨機闡化四十九年無一機而不領其妙
0266b02: 旨無一物而不被其玄猷至公之道三界不
0266b03: 得不遵至理之言九有不能不學以得無得
0266b04: 之真靈而傳無傳之妙法天地莫能掩鬼神
0266b05: 莫能窺須彌之高未足以踰其德滄溟之廣
0266b06: 未足以載其量所以人天雨集智德雲臻物
0266b07: 我同歸體用俱妙謂之有腹無肢得乎慈莫
0266b08: 慈於此悲莫悲於此矣謂之無惻隱之心得
0266b09: 乎法華經云惟佛與佛乃能知之客懺謝而
0266b10: 退。
0266b11: 或問是非無息如何師喟然嘆曰悲夫人之
0266b12: 真心原自朗照毫有私於其間則真心掩蔽
0266b13: 妄起是非不免有是是非非之說矣然自有
0266b14: 公是公非者在要見公是公非於天下者須
0266b15: 看到無是無非之處始得是之所是非之所
0267a01: 非之源然後可以是則是之可以非則非之
0267a02: 矣大人情是非之端隱微難見苟非鑒清
0267a03: 慮靜洞見真心又孰能窮而孰能辯哉嗟夫
0267a04: 今之惑於是也非也咸不出乎人心之所向
0267a05: 心之所向不同故是非亦以異耳不當是而
0267a06: 是失於妄是不當非而非失於妄非既有妄
0267a07: 是妄非以欺天下之耳目則此亦一是非也
0267a08: 彼亦一是非也即受其是者未始美蒙其非
0267a09: 者未必惡何益之有哉能反觀乎無是無非
0267a10: 之源而稱物平施一氣相超然是非之外
0267a11: 是亦可一笑也非亦可一笑也吾何言與。
0267a12: 
0267a13: 
0267a14: 
0267a15: 天隱禪師語錄卷第十一
0267b01: 音釋
0267b02: 孱士連切音潺弱也。都鄧切音磴薨新睡起貌。溷胡困切音慁亂
0267b03: 也。臆伊力切音億臆。攖伊盈切音纓觸也迫近也。駁比用切音博與
0267b04: 駮同論列是非謂之駮。
