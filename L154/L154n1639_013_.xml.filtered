0283a02: 嗣法門人通琇編
0283a03: 法語
0283a04: 示印中授徒
0283a05: 吾子卓然獨立於峰之上苦寒無極而確
0283a06: 志不移庶幾古昔忘軀為道之風既有其志
0283a07: 必期乎超佛越祖所見所證決要到佛祖不
0283a08: 到處而後已此事不是單守一個乾蘿蔔頭
0283a09: 無所施設無所作為者今人學解未至道力
0283a10: 不充喫緊須看古人無義味話種種因緣一
0283a11: 一俱要透過不被他謾然此猶是悟邊事直
0283a12: 至無疑無悟之地七穿八穴拶到古人不到
0283a13: 之處則所悟真所行到所學實所證明最親
0283a14: 切處更加親切然後甦醒得來掀翻窠臼掃
0283a15: 絕蹤由把從前學解的見聞的悟證的一拋
0283b01: 拋向那邊更那邊慢慢拈龜毛拂指東話西
0283b02: 繫風點雨捉兔角杖敲空作響摟海推山橫
0283b03: 拈倒用都合其宜有時將一大藏教向拄
0283b04: 杖頭邊說權說實有時將千七百則拈來拂
0283b05: 子頭上談妙談玄無文處著文得句時句
0283b06: 或說非以奪是或說是以破非不涉思惟熾
0283b07: 然作用不動真覺界周圓蓋覺性平等目
0283b08: 前法法無非空劫之寥寥空劫寥寥即是目
0283b09: 前之法法要以見在機先意超言外飛泉落
0283b10: 澗清韻長吟空谷行風玄音和雅汝欲頌之
0283b11: 豈非頌也雲起青山如鸞如象鳥啼翠竹若
0283b12: 瑟若琴汝欲詩之豈非詩也否則古人公案
0283b13: 不是造次拈提得快須猛著精彩不是信口
0283b14: 胡亂得必欲直入靈源不是依樣描畫得須
0283b15: 知別通消息不是抱椿搖櫓得要當放浪虛
0284a01: 舟思之思之切須仔細。
0284a02: 慧林範徒住東禪請示
0284a03: 衲子秖慮乎道力之弗充不患乎福緣之不
0284a04: 就福緣就於外道力充於內內外相應其道
0284a05: 始行老僧時常要人操持者一著子見得真
0284a06: 蹋得穩無論山林城市隨寓而安隨方以化
0284a07: 不被境緣順逆得失之所拘礙且住持之要
0284a08: 以行道為急務切思佛祖慧命懸微不可苟
0284a09: 逐世緣孤負初志勉哉至囑。
0284a10: 示賢道人
0284a11: 道者既為生死實志修行看破身心虛幻不
0284a12: 著浮生世樂真為難得有此善根須要先知
0284a13: 大體然後發大智慧得大受用修證工夫不
0284a14: 離日用在世出世無有一毫留滯若有留滯
0284a15: 即落旁門小教非我禪宗門下客也且道如
0284b01: 何是大體大體者須達自己巳妙明常住真心
0284b02: 無有毫隔礙處無有毫做作處若有
0284b03: 毫隔礙毫做作便是邪魔外道一切事務
0284b04: 到來撿點分明打發去不起猒煩心若有猒
0284b05: 煩心起多一重魔障不能發大智慧得大自
0284b06: 在受用也經云心佛眾生三無差別秪因眾
0284b07: 生妄想攀緣處處執著不能證得隨類受苦
0284b08: 生死無窮如來出世欲令眾生開佛知見識
0284b09: 取自家本來面目非從外得若云外得即是
0284b10: 外道知見不合如來教理教理者何略云戒
0284b11: 定慧三學乃三堅之法若能依此修持生生
0284b12: 世世不墮三惡道中無諸苦難秖在爾我一
0284b13: 念之間回光返照本來清淨若得一念清淨
0284b14: 心無貪瞋癡身無殺盜婬口無妄言綺語惡
0284b15: 罵兩舌身口意清淨即根根塵塵清淨根根
0285a01: 塵塵清淨即一世界清淨一世界清淨即諸
0285a02: 世界清淨諸世界清淨即無邊世界清淨無
0285a03: 邊世界清淨即不可說世界清淨不可說世
0285a04: 界清淨清淨亦清淨火宅安居便是極樂世
0285a05: 界十二時中驅奴使婢接物應緣乃至穿衣
0285a06: 喫飯無不清淨方纔佛法現前打成一片爭
0285a07: 奈時人日用不知埋沒家寶不得光明透露
0285a08: 反欲向外求不知愈求愈遠真可憐憫道
0285a09: 者既皈依三寶須是一一從我如來教誨切
0285a10: 忌尋常生煩惱煩惱若生即落煩惱魔障之
0285a11: 中尋常亦不可生懈怠若起懈怠心便落散
0285a12: 亂魔障之中宜當徐徐行去日有定課定課
0285a13: 之餘不妨料理家業不可落空見蕩蕩
0285a14: 所以祖師云離世菩提如求兔角彼邪
0285a15: 魔外道胡說亂說見神見鬼令人盲修瞎鍊
0285b01: 雖是善因必招惡果至若念佛不拘行住坐
0285b02: 臥頻頻舉念不必高聲正念之際更加提撕
0285b03: 念佛的是誰日久月深自然心地開朗不向
0285b04: 外求儻遭邪魔外道之說入於八識田中永
0285b05: 劫無能拔矣已上說話因見道者至誠不覺
0285b06: 忉怛。
0285b07: 示知有本徒掩關
0285b08: 古人設關立限撥置諸緣端為本分其間根
0285b09: 行不等或有發明而養道者或有入手而未
0285b10: 得親證者或有發憤而求妙悟者或稍有省
0285b11: 發研窮古人公案者或厭煩囂求靜慮為得
0285b12: 者雖則不同歸源一致不是徒衒虛名而已
0285b13: 吾徒既發此志須教心地中打點潔潔淨淨
0285b14: 無有纖毫住著處不可身居靜室意逐外緣
0285b15: 關中日期有限過了一日無一日矣溈山老
0286a01: 人云理雖頓悟須除現業流識此是真實修
0286a02: 證工夫不可蕩蕩作聰明知見以了平
0286a03: 生今人學道尋知識或一言之下撥動機
0286a04: 關便為得手日久月深漸漸怠隨逐世緣
0286a05: 道力不能勝於業力清濁不分權宜不達忽
0286a06: 忽光陰遂成虛度依然埋沒無有出頭日子
0286a07: 是真可憐憫者汝須審細若有纖毫凝滯即
0286a08: 落今時咄金剛寶劍當頭截莫管人間是與
0286a09: 非。
0286a10: 示廣儀道人
0286a11: 凡人在病中須觀四大本空五蘊非有生時
0286a12: 原不曾帶什麼來死時原不曾帶什麼去湛
0286a13: 然不動心境一如直下若能頓了何有生滅
0286a14: 去來之相被三世所拘繫也古佛偈云假借
0286a15: 四大以為身心本無生因境有前境若無心
0286b01: 亦無罪福如幻起亦滅若到者田地虛空粉
0286b02: 碎大地平沈無有纖毫障礙處無有纖毫挂
0286b03: 念處生亦得死亦得病亦得健亦得調養好
0286b04: 亦得不好亦得如此將老僧前來所說一一
0286b05: 置於空閒無用之地亦不為分外其或未然
0286b06: 請將古佛偈默默提撕自然得力珍重。
0286b07: 示正念居士
0286b08: 居士諱大心一日過磬山出紙乞余法語老
0286b09: 僧曰天地大莫大於虛空虛空大莫大於心
0286b10: 量不可得而名焉不可得而形焉經云十方
0286b11: 虛空生汝心中如片雲點太清裏到得真實
0286b12: 田地猶為比量中事衲僧門下正好喫棒大
0286b13: 心居士果如何會會得也三十棒會不得也
0286b14: 三十棒透得許你稱大心。
0286b15: 示如道人
0287a01: 今人學道不肯體究本來面目秖在門頭戶
0287a02: 口處承當日用境緣上為是殊不知有用而
0287a03: 無體也者日用的事須明徹本體纔得相應
0287a04: 若本體不明而單取目前為是者正認識神
0287a05: 為自己巳了也認識神為自己巳生死之念何時
0287a06: 得空苦樂之因何時得脫所以當向未生前
0287a07: 自究明本來面目直須休歇到一念不生前
0287a08: 後際斷親見一回然後慢慢甦醒將來一動
0287a09: 一靜一語一默無不了然無不自在得無諸
0287a10: 礙自然頭頭爾法法爾但辦肯心必不相賺。
0287a11: 示妙如道人
0287a12: 祖師心印狀似鐵牛之機去則印住住則印
0287a13: 破豈有實法繫累人耶所以教人禪發明
0287a14: 本有不向外求直須極盡今時不可怕落空
0287a15: 怕落空一念即是生死根本一總空能所
0287b01: 頓忘纖緣淨盡纔知三十六年不曾生百年
0287b02: 後不曾滅生滅既滅寂滅現前咄。
0287b03: 示印林禪人掩關
0287b04: 修頭陀行當究明心要心要者何乃人人本
0287b05: 源真性也若達其源則終日風波泛濫而未
0287b06: 嘗動若未達其源則妄念隨時流浪如水流
0287b07: 入於海即名為海水流入於江河即名為江
0287b08: 河水或流入於溝渠不淨之處則成溝渠不
0287b09: 淨之水矣水固無二也因而別之妄乃本
0287b10: 空也緣迷以逐之若六度偏修於一則如得
0287b11: 於波而未達其源也汝今掩關當究其本本
0287b12: 也者不可以形名得不可以智識求須默默
0287b13: 體究念念窮直得地一聲心華開發親
0287b14: 見本來那時一拳打破關來再見老僧方有
0287b15: 喫棒分勉之勉之。
0288a01: 示林豫禪人
0288a02: 鼻祖西來不立文字直指人心初無委曲六
0288a03: 傳而至曹溪法門隆盛虎驟龍驤宗分南嶽
0288a04: 青原兩派嶽出馬祖原出石頭再傳繁茂
0288a05: 滿寰區五宗各出手眼相續或痛快或
0288a06: 嚴密或承順或投機或普應總不越初祖單
0288a07: 傳之旨各展玄猷而三玄三要五位君臣一
0288a08: 鏃三關父慈子敬三界惟心隨人所入悟徹
0288a09: 根源門雖異理終一揆豈意今日去聖時
0288a10: 遙雖從其不善先宗妄自鑿將古人旨
0288a11: 趣扭捏是非分彼分此出自己巳見誤賺後裔
0288a12: 雖有智者力不能挽正是魔強法弱之際可
0288a13: 嗟可歎林豫禪人始雲門次見山再
0288a14: 禮金粟臨末稍頭來入磬山相依三易寒暑
0288a15: 老僧一一拈本分鉗錘令透從上知見不是
0288b01: 尋常裨販之流衒虛頭竊名譽者也素願深
0288b02: 山窮谷盤結草菴以待天緣接一個半個以
0288b03: 了生平因乞老僧法語用助其志云耳。
0288b04: 示方克駿居士
0288b05: 人處苦海中不發勇猛之志斷不能出生死
0288b06: 流既知有此事豈可悠悠緩縱耶生死臨頭
0288b07: 何有老少從他至親骨肉不能挽回空自躑
0288b08: 足搥耳當趁色力強健決要話頭上討個
0288b09: 分曉打徹根源穩穩當當那時來去自由不
0288b10: 妨慶快平生工夫不得綿密皆由生死心不
0288b11: 切果生死心切則在功名富貴中不被功名
0288b12: 富貴之所埋沒在人我是非中不被人我是
0288b13: 非之所牢籠為僧亦得為儒亦得譬如摩尼
0288b14: 寶珠落於淤泥塵穢終不變色雖經塵劫本
0288b15: 質光耀也工夫拶到極處不覺地一聲那
0289a01: 時便識得自家寶藏不從外來記取記取。
0289a02: 示新都孫子和居士
0289a03: 寄儒業潛心般若非大根不能提話頭
0289a04: 不管忙閒動靜處行住坐臥時默默提撕久
0289a05: 久純熟不提自提方纔話頭得力日深月久
0289a06: 凝然湛寂連者話頭無所著處外不見有山
0289a07: 河大地內不見有五蘊身心純純是一片疑
0289a08: 情那時橫又橫不得豎又豎不得便是好消
0289a09: 息也切忌被他人惑打失了宜加勇猛難行
0289a10: 要行難忍要忍如是挨將去驀然漆桶底脫
0289a11: 爆地一聲方是徹頭處也今時有等魔家眷
0289a12: 秖要鼓弄人家男女見人具些些英氣
0289a13: 便道是法有甚工夫可做我有祕要令他
0289a14: 即日可辦不怕作地獄業自賺猶可更賺他
0289a15: 人佛出世來救伊不得切須仔細具擇法眼
0289b01: 知見圓明邪正自辯生死事大至祝至祝。
0289b02: 示石林玉禪人
0289b03: 百千法門同歸方寸方寸得了頭頭爾法法
0289b04: 爾念念爾物物爾目前無有一毫間隔處
0289b05: 若未了得處處黏著物物有障念念有乖法
0289b06: 法有執便有凡聖見有愚智分有迷有悟纖
0289b07: 毫打不透皆被聲塵色相上轉了也。
0289b08: 示周侍者住大寂菴
0289b09: 乾坤之內宇宙之間中有一寶祕在形山古
0289b10: 人恁麼道今人放過者多體解者少周沙彌
0289b11: 七歲隨父羅事老漢有年矣晨夕殷勤執
0289b12: 勞幹辦事事盡善惟此一著未了今離左右
0289b13: 引徒住山當自卓力遵佛遺訓達祖源頭叩
0289b14: 己巳所即此大寂場中見得徹放得下無邊
0289b15: 佛事從此頓興可作一方領袖慎終如始庶
0290a01: 不孤負檀越之恩師長之誨至囑至囑。
0290a02: 示玉林琇侍者
0290a03: 既為大僧當行大事立志要高願力要深膽
0290a04: 氣要大心行要細心行若細念念入微見到
0290a05: 一念未生之前則不被境緣奪去而為麤心
0290a06: 浮氣之所動作也膽氣若大始可擔荷潑天
0290a07: 門戶他日普化品能以無畏說法也願力
0290a08: 若深百千法門學而不厭縱遇諸魔障難於
0290a09: 中不動毫端了了分明一一順受勇猛精進
0290a10: 也立志若高則無速求見聞知解塞自悟門
0290a11: 不到徹頭徹尾大休大歇田地決不肯應點
0290a12: 時流埋沒自己已也若四種成就豈是泛常小
0290a13: 根小莖秖圖熱門不揣道力未充德業
0290a14: 未辦見地不徹學問不廣背己已逐物徒衒虛
0290a15: 名而已巳哉吾琇侍者幼習儒業已巳婚年十九
0290b01: 則捐妻徑造磬山禮老僧為師祝髮受具叩
0290b02: 己巳所古今因緣多有透露處莫不由其宿
0290b03: 因也雖然老僧愈不肯輕放過伊加其鞭
0290b04: 無他蓋欲爾成其大樹為異日人之所望也
0290b05: 一日將紙跪於前以求法語老僧信筆直書
0290b06: 如斯忉怛未免見笑大方憐兒不覺醜在。
0290b07: 示梵音禪人
0290b08: 凡學道心志真誠踐履朴實不被聲色所轉
0290b09: 始可謂之衲子常把戒定慧三個字時時現
0290b10: 前要了生死心切切在念惟恐日用之間一
0290b11: 事一理一語一默不照覺即落魔界裏無有
0290b12: 出頭日子古人云須實悟須實悟閻羅
0290b13: 老子不怕多語誠然誠然近來祖道荒蓋
0290b14: 為後生晚進不遵戒律不通教乘不達禪宗
0290b15: 不重實行致使法門靡靡愈薄良可歎也梵
0291a01: 音禪人乞法語進故直示此。
0291a02: 示唐祈遠居士
0291a03: 本分一著直下薦取不容擬議古人云向上
0291a04: 一著千聖不傳學者勞形如猿捕影如未委
0291a05: 悉提取話頭如何是我父母未生前本來面
0291a06: 目行也提住也提坐也提臥也提提得不提
0291a07: 而自提疑情純熟地一聲方見自家本來
0291a08: 面目到此之際正好來喫老僧痛棒。
0291a09: 示湛空禪人
0291a10: 行人須具大根蹋破千峰千人萬人處
0291a11: 要到一人兩人處亦要到不可被名聞絆扯
0291a12: 亦不可被緣分牽纏一一要叩己巳所今生
0291a13: 決自了辦直下見得本地風光無有顢頇處
0291a14: 無有避處纔是真正學道人湛空禪人造
0291a15: 余室中叩察其氣度本色衲子書此勉
0291b01: 之。
0291b02: 示曹心簡居士
0291b03: 大道秖在目前要且目前難見既在目前為
0291b04: 甚難見蓋為聲色之所流轉隨念遷流背覺
0291b05: 合塵在功名富貴中被功名富貴之所牽纏
0291b06: 在塵勞煩惱中被塵勞煩惱之所折伏或發
0291b07: 一念修持又各執己巳見不達佛道虛受辛勤
0291b08: 所以云學道如牛毛悟道如麟角要當叩己巳
0291b09: 所具金剛鐵石之志逆順境緣現前若泰
0291b10: 山不動疑來疑去疑到無疑之地地一聲
0291b11: 方見自己巳本來面目龐居士云但願空諸所
0291b12: 有慎勿實諸所無斯言至矣然後處功名富
0291b13: 貴中即功名富貴上作活計而利己巳利人處
0291b14: 塵勞煩惱中即塵勞煩惱中為佛事念念證
0291b15: 真心心無住到者田地正好喫老僧痛棒。
0292a01: 示夏君都居士
0292a02: 道在心悟不在言說若以言說為道其道轉
0292a03: 遠今人不知此妄生穿鑿將古人言句隔
0292a04: 抓癢有甚了期居士既為生死提話頭必須
0292a05: 在話頭上討個分曉不要在意根下卜度終
0292a06: 不能有入處所以古人云須實悟須實
0292a07: 悟閻家老子不怕多語須十二時中行住坐
0292a08: 臥無有毫孔隙處亦無毫雜用心處工
0292a09: 夫純熟方得地一聲勉之勉之。
0292a10: 示道明禪人
0292a11: 道本無為明與不明末也雖然如是不明者
0292a12: 在迷分中說明者在悟分中說試問道明還
0292a13: 曾悟也未須向自己巳跟下揣摩此事不在
0292a14: 語言文字中不在見聞覺知處秖要當人一
0292a15: 念破歷劫無明慢慢甦醒來亦不離見聞
0292b01: 覺知處亦不離語言文字中所以古人留一
0292b02: 言半句如指月人要人見月非是即指為月
0292b03: 也汝今在病中諸緣不得不放下正好枯
0292b04: 木禪把一切佛法世法總坐斷當自看此身
0292b05: 心是何光景縱有佛法知見用得著用不著
0292b06: 豈肯自欺也。
0292b07: 示古竹嵩典座
0292b08: 昔日藥山和尚問雲巖甚處來巖云百丈來
0292b09: 山云百丈有何言句巖云有時示眾云我有
0292b10: 一句子百味具足山云鹹即鹹味淡即淡味
0292b11: 不鹹不淡是常味作麼生是百味具足的句
0292b12: 巖無對山笑云爭奈目前生死何巖云目前
0292b13: 無生死山云二十年在百丈俗氣也不除汝
0292b14: 今為典座必知其味不鹹不淡是什麼味若
0292b15: 代得一轉語即生死永斷如未透得直須做
0293a01: 一番死工夫始得不是依依俙俙當有當無
0293a02: 鹹也不管淡也不管秖管亂做去打發得便
0293a03: 罷老僧者裏不輕放過了誤汝以誤後人
0293a04: 因汝出紙求法語老僧漫書及此不可忽不
0293a05: 可忽。
0293a06: 法偈
0293a07: 示慧林範徒
0293a08: 嚴淨毘尼弘範三界只與麼去無無礙我
0293a09: 自不欺那管人怪隨方就圓處處自在分內
0293a10: 分外個中不快道非言詮聊償筆債
0293a11: 示知有本
0293a12: 抖擻精神做一番莫將心去放虛閒雖然者
0293a13: 片舊田地幾度行來幾度難
0293a14: 示印中授徒
0293a15: 果爾殷勤道念真一番相見一番新竿頭進
0293b01: 步心空喝下知歸眼底清入室光含千嶂
0293b02: 月披衣影帶萬峰雲機前者著能超脫方紹
0293b03: 曹谿正法輪
0293b04: 答顧九疇太史色空義二首
0293b05: 捏碎太虛空萬象絕行蹤靈明者一點火燄
0293b06: 飛大鵬
0293b07: 色不自色色空不自空空乾坤一隻眼那辯
0293b08: 是蛇龍
0293b09: 示太虛禪人
0293b10: 一點靈光徹太虛森羅萬象總非殊念由境
0293b11: 起心空現境自心生相即如心境兩忘迷解
0293b12: 盡法塵不立悟還除堂堂大道無今古歷歷
0293b13: 盤中自走珠
0293b14: 示燈禪
0293b15: 道業未成君早修百年霎爾似雲喫桃吐
0294a01: 核看成樹纔作兒童便白頭饑時飯睡時齁
0294a02: 己巳躬活計急精搜莫逐妄緣顛倒轉迷頭認
0294a03: 影真可羞君不見蘭墅山前老牯子只思水
0294a04: 草無他求從來不犯青苗稼何用溈山牧自
0294a05: 由
0294a06: 示心宇居士
0294a07: 魚驚釣而深藏鳥脫籠而高飛詎暇啜食那
0294a08: 肯停枝休瞌睡莫遲疑轉來春夢過吐出黃
0294a09: 金泥
0294a10: 示慧生居士
0294a11: 不是心不是佛不是物個中摸索無邊提
0294a12: 來提去不知名蹋破虛空露出骨藕繫住
0294a13: 毘盧身獨何曾走得行地一聲親見得
0294a14: 依然原是舊時人咦春風拂拂滿面生到此
0294a15: 臨機活鱍鱍
0294b01: 示印中授徒
0294b02: 獨宿孤峰辦道真個中著著要相親須明格
0294b03: 外驢蹄旨透玄關鼻音奪境奪人全照
0294b04: 用分賓分主達權當陽直單提印優
0294b05: 華開大地春
0294b06: 示箬菴問徒
0294b07: 萬仞崖頭撒手誰能為汝分剖若是本色道
0294b08: 流豈將言教摟搜直須覿面提持猶隔聲前
0294b09: 聲後擬議白棒臨頭換眼睛烏豆堂堂大
0294b10: 丈夫兒定不糢糊依舊相期秋月來更莫落
0294b11: 言後咄去住分明得自由白雲坐兮青山走
0294b12: 示山茨際徒
0294b13: 憧憧往返三千里一望渺茫隔江水不緣個
0294b14: 事肯孜孜豈作尋常孤負爾鍛鍊十成有八
0294b15: 九摸著鼻孔打失口從教此際得優游他年
0295a01: 以作師子吼如牛有欄不分外如鶴有翼高
0295a02: 飛快正邪勘驗眼已巳明賤買決不肯賤賣世
0295a03: 衰道微竭力掙良朋彼此互發憤常懷佛祖
0295a04: 的深恩畢竟當與人徹困蹋實地頭蓋茅
0295a05: 懸崖撒手稱英豪不圖名聞虛浩浩倣傚昔
0295a06: 人棲鳥巢若逢個中真種草逼拶須持庫內
0295a07: 刀斷命根盡底掃直教言下頓然超坐斷
0295a08: 千峰寒徹色騎出崑崙陶鑄物三玄三要驀
0295a09: 然提照用不來只一奪從上宗乘非造次不
0295a10: 是時流沒意旨把住咽喉吐得氣全機大用
0295a11: 主中主
0295a12: 示證禪人二首
0295a13: 孤負高流到此山電光影裏睹頹顏相逢本
0295a14: 是無言語莫道無言是等閒
0295a15: 個中難得一知音肯向無聞聞處聞若是闍
0295b01: 能聽聽他年別立一乾坤
0295b02: 示聖淨禪人
0295b03: 行盡山山路轉窮漫隨黃葉上高峰白雲影
0295b04: 裏尋蹤端的誰知在個中石磬不敲聲
0295b05: 界無心觸處悟圓通相承再叩宗乘事笑指
0295b06: 桃華一樹紅
0295b07: 示吳美居士二首
0295b08: 此道元來不修證無修處出常流是真精
0295b09: 進天然不是尋常按鼻牛
0295b10: 崎嶇世路可堪嗟機械相尋不可遮輸與道
0295b11: 人忘管帶從他去著眼中華
0295b12: 寄示吳子文居士四首
0295b13: 曾聞斷臂乞心安少室峰前雪染看無限風
0295b14: 光留不住野華流水正同歡
0295b15: 野老狂來不自裁但令心地恰如騃幾番欲
0296a01: 入廛垂手秖恐時人著意猜
0296a02: 頻呼秖欲檀郎聽誰是黃梁夢已巳醒堪笑當
0296a03: 年陸老養得兒難出缾
0296a04: 開露出萬山青映徹須教正令行憶得去
0296a05: 年曾有約便風吹語落空翎
0296a06: 示如初禪人
0296a07: 幾番走入雲窩裏長途跋涉拖泥水佛法兩
0296a08: 字我本無飯裏有廬陵米喫了齁齁去打
0296a09: 眠說破明明礙唇嘴咄
0296a10: 示五輯居士
0296a11: 萬緣放下了不可住於空提起話頭來不可
0296a12: 著於有因妄要明真認真亦窠臼打破兩重
0296a13: 關步步無前後
0296a14: 示同雲學徒
0296a15: 咄哉本來面直下親自見晝夜十二時轟雷
0296b01: 并掣電動止非動止轉變非轉變若水也無
0296b02: 力載舟是善識不可識識現亦非現現吾
0296b03: 無法雨施權示者方便
0296b04: 示琇侍者芟染
0296b05: 昨日為儒今日僧轉凡成聖不多能翻思昔
0296b06: 日靈山老也是其年得越城
0296b07: 芟染後復示
0296b08: 善哉大丈夫出世應自截十九已巳捐妻擲下
0296b09: 文場筆飄然出塵勞澄江泛舟楫直造磬山
0296b10: 阿投師修白業一片赤心腸多生種奇絕竭
0296b11: 力提撕兮個中自然徹拶透上乘關嚼碎一
0296b12: 團鐵頓然心地空剎那超三劫弘法利生
0296b13: 畢竟無畏說若報四重恩他年定名碣
0296b14: 行全臨別示偈
0296b15: 霞昔日見馬祖草何曾定一方今古洞
0297a01: 然無彼此要成法是渾鋼
0297a02: 示常愚禪人
0297a03: 撥草瞻風自遠來雲山疊疊破莓苔老人一
0297a04: 種平懷處分付闍仔細猜
0297a05: 示了凡賢侍者
0297a06: 了得凡心即聖心個中須是要分明日行日
0297a07: 踐無餘事管取菩提果自成
0297a08: 示任還生居士
0297a09: 不是心不是佛不是物要把虛空跐出骨當
0297a10: 人獨立萬層巔一念圓成似秋月風雲下
0297a11: 任縱橫俯視人間真汩汩出頭天外看由誰
0297a12: 麒麟不臥師子窟問渠得個甚端倪恩大難
0297a13: 憑此力咄他年再入磬山窩奪君持手
0297a14: 中笏
0297a15: 示澄江方克駿居士二首
0297b01: 本無蹤與人尋可比深山華裏春多見客
0297b02: 來枝上采誰知蹋步又迷津
0297b03: 不生一念已空空拓出須彌一個峰會得韶
0297b04: 陽親切處磬山路路可相通
0297b05: 天隱禪師語錄卷第十三
0297b06: 音釋
0297b07: 楚簡切音鏟削也平也。裨頻彌切音脾卑也小也。許茄切音鞮
0297b08: 屬亦作靴。齁呼侯切音呴鼻怠也。咄當沒切敦入聲呵也又咄咄驚怪聲也。
0297b09: 楫即涉切音接舟櫂也刳木為舟剡木為楫舟楫之利以濟並通。
