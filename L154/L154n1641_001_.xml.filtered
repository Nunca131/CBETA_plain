0621a01: 大覺普濟能仁玉琳琇國師語錄目錄　幾一
0621a02: 卷第一
0621a03: 上堂一
0621a04: 卷第二
0621a05: 上堂二
0621a06: 示眾
0621a07: 卷第三
0621a08: 小一
0621a09: 卷第四
0621a10: 小二
0621a11: 卷第五
0621a12: 法語
0621a13: 客問
0621a14: 機緣一
0621a15: 卷第六
0621b01: 機緣二
0621b02: 頌古
0621b03: 書問
0621b04: 像讚
0621b05: 卷第七
0621b06: 詩偈
0621b07: 佛事
0621b08: 雜著
0621b09: 塔銘
0621b10: 
0621b11: 
0621b12: 
0621b13: 
0621b14: 
0621b15: 
0622a01: 大覺普濟能仁玉琳琇國師語錄卷第一
0622a02: 嗣法門人行岳編
0622a03: 上堂一
0622a04: 順治十六年己巳亥閏三月初一日萬善殿
0622a05: 奉
0622a06: 御旨上堂師至座前召眾云會麼若也會得
0622a07: 山僧未離江南陞座說法已巳竟如或未然
0622a08: 看向第二門頭施展去也便登座拈香云
0622a09: 此一瓣香親受靈山記向爐中祝嚴
0622a10: 佛心天子成等正覺次拈香云此一瓣香華
0622a11: 藏海會早已敷宣向爐中祝嚴
0622a12: 佛母太后百福具備保助
0622a13: 皇躬大揚法化上首白椎竟問百福叢中選
0622a14: 佛場海眾側聆求法要如何是中師
0622a15: 云一千家飯進云箇中好消息剎剎塵
0622b01: 塵現如何是中主師云青目人少進
0622b02: 云一人有慶兆民之如何是主中師
0622b03: 云前古蔭人天進云天高象正海
0622b04: 百川朝如何是主中主師云當堂不正
0622b05: 坐進云主歷然承指示當陽一句又如
0622b06: 何師打云有功者賞問仁皇好道啟大會
0622b07: 於重元祖令當行建法幢於今日從上宗
0622b08: 猷如何展演師云進前來與汝道進云金
0622b09: 輪頂上無生曲唱徹皇都調更新師云一
0622b10: 句聳人進云恁麼則萬善殿中為雨露五
0622b11: 龍亭上起清風師云共願如是進云只如
0622b12: 仰答聖明一句又作麼生道師云天台華
0622b13: 頂萬年藤報德酬恩心鐵石問即今萬善
0622b14: 堂中頂禮萬佛寶號但知其名未審居何
0622b15: 國土師云上座醉那進云某甲則不然師
0623a01: 便打僧喝師又打進云不勞重舉師復打
0623a02: 問如何是十方薄伽梵師云處處撞進
0623a03: 云如何是一路槃門師云看下進云
0623a04: 如何是選佛場師云棒頭有眼明如日進
0623a05: 云如何是心空及第歸師便打進云恁麼
0623a06: 則天上有星皆拱北人間無水不朝東師
0623a07: 又打問五祖門下有一神秀大師因什麼
0623a08: 不得衣師云為他通身是佛法進云盧
0623a09: 行者因什麼得衣師云為他不會禪
0623a10: 道進云恁麼可謂伶俐不妨隨處有癡愚
0623a11: 端的世間稀師便打是日名德頗多師復
0623a12: 左右顧云世尊拈花迦葉微笑百萬人
0623a13: 天次第成佛
0623a14: 聖駕儼臨命登萬善寶座揭露正法眼藏涅
0623a15: 槃妙心作家禪侶出相見還更有麼乃
0623b01: 云九年面壁計較未成立雪齊腰苦勞徒
0623b02: 爾三拜依位立可知禮也懺罪解縛鞭影
0623b03: 高飛無性性空松風聒耳本無一物追金
0623b04: 琢玉兩枝嫩桂五葉芬敷異口同音千山
0623b05: 一月乃至笑巖老祖生神京建立臨濟
0623b06: 宗旨禹門浪突兀孤危事是恁麼事人
0623b07: 須恁麼人但得恁麼人何愁恁麼事且道
0623b08: 如何是恁麼事舉袈裟云如天普似地
0623b09: 普擎好風齊力向此中吹。
0623b10: 上堂上首白椎竟問仙客乘雲泛紫畿欣
0623b11: 逢逄聖主話玄微五旬金殿垂恩重又許扁
0623b12: 舟渡雪谿未審其中祕密還得大家知也
0623b13: 無師云天高地厚進云雷音已震青霄外
0623b14: 四海咸聞第一機師云日光月華問當今
0623b15: 天子聖明君隆興三寶剔禪燈特請和尚
0624a01: 登寶座御駕親臨轉法輪如何是轉法輪
0624a02: 師云山僧慚愧進云本來大道無言說未
0624a03: 審如何又有言師云聖恩難報進云一顆
0624a04: 明珠在海中光炤虛空作慧燈師卓柱杖
0624a05: 云念汝老實問舌無十字關斷五色線
0624a06: 請問和尚如何是舌頭上無十字關師云
0624a07: 恁麼的人來與他茶喫進云如何是跟
0624a08: 下斷五色線師云恁麼的人來教他地下
0624a09: 坐著進云打破十字關掃斷五色線師打
0624a10: 云你替他各喫三十棒乃云釋迦文佛降
0624a11: 生之月朔旦良辰奉
0624a12: 古重陞寶座舉揚大法通琇打點些佛法出
0624a13: 來供養大眾及乎陞到座上觀諸大眾通
0624a14: 身是法一一毛孔出無量口一一口出無
0624a15: 量音聲一一音聲宣無量妙義人人爾法
0624b01: 法爾盈虛空法界無有一毫虧欠處無
0624b02: 有一毫空缺處通琇更作麼擔水河頭賣
0624b03: 直如河伯見海若恍然自失耳伏惟大眾
0624b04: 各自珍重下座。
0624b05: 己巳亥春詔迎入京命住西苑
0624b06: 世祖問心在七處不在七處師云覓心了不
0624b07: 可得
0624b08: 世祖問悟道的人還有喜怒哀樂也無師云
0624b09: 喚什麼作喜怒哀樂
0624b10: 世祖問山河大地從妄念而生妄念若息山
0624b11: 河大地還有也無師云如人睡醒夢中之
0624b12: 事是有是無
0624b13: 世祖問如何用工師云端拱無為
0624b14: 世祖問如何是大師云光被四表格于上下
0624b15: 世祖問本來面目如何師云如六祖所言
0625a01: 云六祖如何說師云祖言不思善不思
0625a02: 惡正恁麼時如何是本來面目
0625a03: 世祖問思善思惡時如何師云好善但好善
0625a04: 惡惡但惡惡正好善惡惡時即者好善
0625a05: 惡惡的是箇什麼所謂要一切處第一
0625a06: 要動裏動中得力靜中愈勝古人所謂
0625a07: 從緣薦得相應也
0625a08: 世祖退命近侍傳語云恨相見之晚。
0625a09: 庚子秋
0625a10: 世祖馬上有省連
0625a11: 詔敦請至京
0625a12: 世祖就見西苑丈室相視而笑日窮元奧
0625a13: 世祖見一矮戒子指問師師云長者長法身
0625a14: 短者短法身
0625a15: 世祖喜謝。
0625b01: 奉
0625b02: 旨進頌。
0625b03: 深殿焚香永心齋笑坐忘大圓鏡智淨應
0625b04: 物妙無方
0625b05: 又。
0625b06: 慈幃色養適侍坐快談玄法界塵塵佛同
0625b07: 光照大千
0625b08: 雨夜奉
0625b09: 旨書。
0625b10: 僧問趙州如何得不蹉路州云識自本心
0625b11: 見自本性即不蹉路。
0625b12: 心同虛空界示等虛空法證得虛空時無
0625b13: 是無非法且道虛空作麼生證。
0625b14: 心隨萬境轉轉處實能幽隨流認得性無
0625b15: 喜亦無憂見聞覺知是流且道性作麼生
0626a01: 認。
0626a02: 一念不生全體現六根纔動被雲遮且道
0626a03: 全體現時如何彴不是趙州橋明月清
0626a04: 風安可比。
0626a05: 世祖天拈香。
0626a06: 師云報身如夢幻世界若空華唯過量大
0626a07: 人去來無礙進如意云此是
0626a08: 皇上生生用不的現前大眾專精持念究
0626a09: 竟堅固大陀羅尼執事舉楞嚴大悲藥師
0626a10: 生等神咒並遶誦普門大士名懺悔發
0626a11: 願回向。
0626a12: 元旦上堂問答不錄師云追金琢玉繡口
0626a13: 文心自有當行作者轉身掉臂努目眉
0626a14: 一任逞俊禪流兩眼對兩眼真金不博
0626a15: 未舉先知早已巳屬二屬三當陽薦取豈止
0626b01: 落七落八諸佛不出世祖師不西來目前
0626b02: 無闍此間無老僧但有言說都無實義
0626b03: 擲拂子云踏故鄉田地密人人鼓腹樂
0626b04: 昇平下座。
0626b05: 端陽上堂白椎竟舉天龍為玄沙侍者侍
0626b06: 沙山行遇虎龍曰和尚虎沙云是汝虎師
0626b07: 召眾云衲僧行處如火消冰萬法本閒惟
0626b08: 人自六祖大師云非風旛動仁者心動
0626b09: 將謂說心性禪承言者喪滯句者迷舍多
0626b10: 尊者云非風鈴鳴我心鳴耳多少人牆
0626b11: 而立心復誰乎俱寂靜故大眾還會麼一
0626b12: 物寂靜多物寂靜一身寂靜多身寂靜一
0626b13: 世界寂靜多世界寂靜先師天隱老和尚
0626b14: 如是龍池幻翁老和尚如是濟宗上下諸
0626b15: 祖如是東土二三西天四七如是卓柱杖
0627a01: 云柱杖如是山僧如是大眾如是顧左右
0627a02: 云堂中喫子如是下座。
0627a03: 幻有大和尚誕日設供師指真云兀坐嘴
0627a04: 盧都教人沒奈何箇老漢慣得其便者裏
0627a05: 透得過的如龍得水似虎靠山有意氣時
0627a06: 添意氣不風流處也風流而今大明國裏
0627a07: 稱為師翁後裔者不啻百千萬億究竟得
0627a08: 大機顯大用堪為的骨兒孫者能有幾人
0627a09: 某上座初閱龍池語錄見師翁云世間多
0627a10: 少不平之輩務要別尋一箇人與我老釋
0627a11: 迦比勝負較優劣還知我釋迦如來是何
0627a12: 等一箇目麼某上座便於此喪身失命
0627a13: 將謂師翁目只如是後來呈似先師和
0627a14: 尚受他許多惡辣鉗錘方知見與翁齊減
0627a15: 翁半德見過於翁方堪嗣續從此跟下
0627b01: 自解作活計雖與師翁同條生不與師翁
0627b02: 同條死師翁善為隱語云人還知我釋迦
0627b03: 如來是何等一箇目令某小瞎禿最初
0627b04: 祗見師翁殺人刀未見師翁活人劍今日
0627b05: 某上座不妨顯示令見者聞者知我祖師
0627b06: 門下亦有殺人刀亦有活人劍顧視左右
0627b07: 云若有問如何是我師翁真目拈香云
0627b08: 急著眼。
0627b09: 佛誕度僧上堂師云報恩新長老今年纔
0627b10: 廿四黃老瞿曇是吾最小子古今來
0627b11: 多少居曲彔的大善知識凡於四月八
0627b12: 日播弄瞿曇小老的矢臭氣則有分還曾
0627b13: 夢見瞿曇的師麼若向者裏緇素得則不
0627b14: 論髮不髮不虛親到報恩來若者裏
0627b15: 緇素不得直饒新報恩親手為他草也
0628a01: 未免對白雲千萬里驀喝一喝下座。
0628a02: 秋中行化上堂師拈柱杖召眾云終日與
0628a03: 山僧同居共處還識得山僧立地處也未
0628a04: 時常見山僧搖唇鼓舌還會得山僧真實
0628a05: 相為處也未若識得山僧立地處則於此
0628a06: 深山窮谷臥月披雲在十字街頭拖泥
0628a07: 帶水而十字街頭拖泥帶水在此深山
0628a08: 窮谷臥月披雲若識得山僧真實相為處
0628a09: 則與大眾耳提命千里萬里而千里
0628a10: 萬里未嘗不與大眾耳提命還會麼卓
0628a11: 柱杖云頂上一輪滿清光何處無。
0628a12: 元旦上堂眾問話畢師乃云禪流聽我
0628a13: 說此事非常休倉卒登山須到絕頂頭入
0628a14: 水須至最深窟乾坤寬廣實難知滄海淵
0628a15: 深豈易識不識不知且止透頂透底一句
0628b01: 作麼生道草非前度色藍田日暖玉
0628b02: 生光。
0628b03: 便舟化主領崑山眾居士請上堂師顧左
0628b04: 右云毀形易服作世外之士直須不惜身
0628b05: 命饑寒困苦置之度外顓究大事圖報佛
0628b06: 恩所以古德示眾云夫既出家如囚脫獄
0628b07: 於佛法中萬死一生更莫棄捨蓋慮後學
0628b08: 遇境界艱難一時打不過故爾苦口叮嚀
0628b09: 殊不知清苦僧家本分不獨今時如此自
0628b10: 古皆然昔日大愚芝和尚常住澹薄想與
0628b11: 報恩差不多而芝老和尚窮酸直是窮酸
0628b12: 到底幾株宿菜也不令人好喫嘗上堂云
0628b13: 大家相聚喫莖虀喚作一莖虀入地獄如
0628b14: 箭射報恩者裏雖云澹薄然山僧素願有
0628b15: 食有法令眾安止近因饑饉安眾無方直
0629a01: 是食不下咽坐臥不寧幸有化主發心在
0629a02: 外漸領信心檀越入山且不要學他古人
0629a03: 見識度量與麼小口門與麼窄大家相聚
0629a04: 在此澹薄時澹薄喫齋時喫齋喚作喫齋
0629a05: 我等與施主皆共成佛道問如何是函蓋
0629a06: 乾坤句師云滿院梅花香噴鼻進云如何
0629a07: 是截斷眾流句師云近日房幾斷進
0629a08: 云如何是隨波逐浪句師云禮拜著復舉
0629a09: 雪竇禪師云客從遠方來贈我徑寸壁中
0629a10: 有四個字字字無人識報恩亦有一偈化
0629a11: 主崑山歸獻我數塊石通身渾是口有眼
0629a12: 誰不識下座。
0629a13: 行化過清谿明道蔡封翁就開封寺請上
0629a14: 堂師云本是真實人共譚真實話欲明真
0629a15: 實事須辦真實心會中辦心真實的出來
0629b01: 互相酬唱問臨濟問黃檗佛法大意黃檗
0629b02: 便打某甲問和尚佛法大意和尚如何師
0629b03: 云化長生米師云佛祖出世為一大事
0629b04: 因緣人人悟自妙心得自寶藏虛空不足
0629b05: 以喻其久宇宙不足以喻其寬岱嶽未可
0629b06: 以為高滄海未可以為深取之不竭用之
0629b07: 無窮明道老居士深受靈山付囑欲為有
0629b08: 情揭開迷封悟自妙心得自寶藏特重建
0629b09: 此開封古剎玉琳道人到來特為舉揚驀
0629b10: 召眾云我不輕於大眾大眾皆當作佛下
0629b11: 座蔡居士作禮云弟子每對神佛前發願
0629b12: 護持蔡鐸正念禁止蔡鐸邪思惟願臨欲
0629b13: 命終時淨除一切諸障礙等是否師云即
0629b14: 此誓願真實皆成佛道士再禮謝。
0629b15: 誕日上堂眾僧問話畢師乃云白雲千頃
0630a01: 老屋數間一榻高眠令土木瓦石為大眾
0630a02: 轉大法輪者是先師和尚向日家風唐存
0630a03: 翁合諸檀越建大禪堂十方聚會應時及
0630a04: 節請山僧說法者是新報恩今日行履且
0630a05: 道先和尚向日家風是新報恩今日行履
0630a06: 是柱杖云若也會得釋迦不在前彌勒
0630a07: 不在後大眾與諸佛同證一相三昧山僧
0630a08: 與大眾壽量無殊若也不會父少而子老
0630a09: 舉世所不信擲柱杖下座。
0630a10: 出坡上堂問歲將終期已巳半當人下事
0630a11: 請師相為師云三十棒一棒也較不得師
0630a12: 乃云報恩寺裏禪在衲僧邊搬柴及運
0630a13: 土終日擔橫肩下座。
0630a14: 上堂師云馬祖道一口吸西江水慈悲
0630a15: 之故而有落草之譚世尊道十方虛空生
0630b01: 汝心中猶如片雲點太清裏與麼會得正
0630b02: 好捉來朝打三千暮打八百有般漢迷頭
0630b03: 認影棄本逐末以守箇昭昭靈靈為悟主
0630b04: 人公把舉足動步搖唇鼓舌的為常住心
0630b05: 體認六塵緣影為自心相譬如病眼見空
0630b06: 中華及第二月百千澄清大海棄之惟認
0630b07: 一浮漚迷中倍人佛所深愍世尊又示阿
0630b08: 難云如汝今者承聽我法此則因聲而有
0630b09: 分別縱離一切見聞覺知內守幽閒猶為
0630b10: 法塵分別影事今時外道好笑殺人既以
0630b11: 曉得走路問話的為悟自心更以識神空
0630b12: 主人公也不可得為末後無疑誰知數千
0630b13: 年前被世尊痛呵明叱有如斯舉凡學
0630b14: 者可弗見不善如探湯猛看破浮幻身心
0630b15: 句一念未生前當下證得廣大心體連證
0631a01: 之一字亦不可得便識得一切佛祖廣大
0631a02: 心體方可出生出死方可入死入生事是
0631a03: 恁麼事人須恁麼人苟不如斯生死到來
0631a04: 便驗真偽復舉古德云毫釐有差天地懸
0631a05: 隔師驀如意召大眾云還會麼良久擲
0631a06: 如意云萬古碧潭空界月再三撈摝始應
0631a07: 知。
0631a08: 元旦上堂師云有一句子河沙剎土三世
0631a09: 諸佛不能說西乾東震歷代祖師不能說
0631a10: 天下善知識不能說先師和尚亦未曾說
0631a11: 某上座今日既居此位為眾分明舉似也
0631a12: 元正啟祚萬象咸亨下座。
0631a13: 燈節上堂師舉杖示眾云我見燈明佛本
0631a14: 光瑞如此眾仰視師擲柱杖下座。
0631a15: 行化上堂師云西天佛祖多行化而不興
0631b01: 道場東土知識多興道場而不行化雖是
0631b02: 殊方合天仔細簡點將來也是各守一隅
0631b03: 不善通變新報恩則不然興道場不妨隨
0631b04: 時行化隨時行化原為興道場且道新報
0631b05: 恩是什麼人有恁麼力量惟憑一點報恩
0631b06: 心身命全將奉塵剎拈杖竟行。
0631b07: 鄉友臨訪上堂舉僧問雲門大師云如何
0631b08: 是諸佛出身處門云東山水上行又有人
0631b09: 問龍池幻有師翁云如何是諸佛出身處
0631b10: 翁云西河火裏坐師云某上座則不然今
0631b11: 日若有問如何是諸佛出身處但向道我
0631b12: 是蓉城楊四郎下座。
0631b13: 上堂白椎云法筵龍象眾當觀第一義師
0631b14: 拈柱杖云第一第二熱鳴聲龍象之眾
0631b15: 莫如是觀具得臨濟小廝兒眼的出來與
0632a01: 報恩柱杖子相見有麼良久云當今之世
0632a02: 頗多唱導之師到處聚三百五百商量佛
0632a03: 法浩浩地不論自己巳誕日與他人生辰便
0632a04: 唱無生曲調聲震寰區新報恩不是時流
0632a05: 為甚檀越弟兄也攀條例各與三十棒趁
0632a06: 出三門外還怪得也無然而事無一向既
0632a07: 承設齋辦供請陞此座不妨吐露古今人
0632a08: 所夢不見說不到的祕密法門去也且道
0632a09: 如何是人所夢不見說不到的眉毛生眼
0632a10: 上鼻孔長口邊擲柱杖下座。
0632a11: 上堂師云從上來真實為法者不論院之
0632a12: 大小眾之寡多無時無處肯置此事所以
0632a13: 有同居止四五人而亦上堂入室小參示
0632a14: 眾宛然如領千眾一些不肯苟簡更有行
0632a15: 僧無一個而亦開爐結制令一力撾鼓
0632b01: 與十八緘口大士互相唱甚至有一力
0632b02: 也無石為徒與之說法今報恩者裏共
0632b03: 住常有百十人又非邠汾苦寒罷晚
0632b04: 不恒陞座難免少叢林之號然而某上座
0632b05: 內省不疚未嘗孤負於人今日借六湛不
0632b06: 二二師鼻孔出氣要令大眾一處通則千
0632b07: 處萬處一齊通一節了則千節萬節一齊
0632b08: 了顧左右云各各落堂喫齋下座。
0632b09: 聲谷師請上堂師拈杖云叢林安好先師
0632b10: 說法竟大眾還會麼堂中勝他趙州第一
0632b11: 座也有第二座也有庫司得人房安帖
0632b12: 內外苦行無不忻然某更說個末後句擊
0632b13: 香案云莫動動則三十棒下座。
0632b14: 六月十九上堂師以杖擊案僧出師云敲
0632b15: 波驚鯨鯢驚出個蝦蟆僧擬議師便打師
0633a01: 云先師開法磬山飛錫烏及住此報
0633a02: 恩數十年如大富長者打開寶藏拯濟貧
0633a03: 乏奇珍異寶靡不悉具隨人知見隨人力
0633a04: 量一任取足得先師重器者固是知恩不
0633a05: 少即得先師根折釵的也道見過磬山
0633a06: 和尚曾受益來蓋先師天覆地載海納山
0633a07: 容之量自然如此而某上座雖是他兒孫
0633a08: 立他法門卻郤迥不相似一雙窮相手兩
0633a09: 個鬼眼睛握根柱杖莫道者裏無一物與
0633a10: 人直饒他處得奇珍異寶而來也與他徹
0633a11: 底掀翻一棒打死直須未跨嶺門便識得
0633a12: 某上座為人處若來此仰觀進益那有語
0633a13: 話分說到此香爐跳起來云和尚與麼
0633a14: 道則觀音菩薩於是日從耳根證圓通亦
0633a15: 從門而入不是家珍師復擊案云洎放過
0633b01: 者個不唧漢擲柱杖下座。
0633b02: 叔芳居士請上堂師至座前居士呈祖
0633b03: 衣師云佛制比丘著壞色服用瓦鐵當
0633b04: 初宋朝仁祖作殊勝福業特賜瑪瑙與
0633b05: 大覺璉禪師大覺老人感君厚德說真實
0633b06: 義為使者言此不合佛制因對眾焚之
0633b07: 仁祖聞之大喜正所謂打鼓弄琵琶相逢逄
0633b08: 兩會家然而丈夫志氣衝天豈可踐人剩
0633b09: 今日叔芳居士作如意佛事施紅羅大
0633b10: 衣報恩又且如何施設豁人正目不附合
0633b11: 古今舉衣搭云金剛正體昭然著喚作
0633b12: 袈裟被眼瞞搭衣畢召大眾云高著眼有
0633b13: 意氣時添意氣看他高步上頭關便陞座
0633b14: 西堂白椎云法筵龍象眾當觀第一義師
0633b15: 云直饒無憂下右降生九龍噴水沐
0634a01: 其軀地湧金蓮而捧足一手指天一手指
0634a02: 地現大人相周行七步作獅子吼曰天上
0634a03: 天下惟吾獨尊與麼播弄早落第二更說
0634a04: 甚麼拈華微笑直指單傳至於生前生
0634a05: 後非止錯七錯八直是被人捺在矢窖中
0634a06: 稍知氣息的豈甘與麼現前大眾都是英
0634a07: 靈男子奇特丈夫有解觀第一義的麼問
0634a08: 四月初八釋迦降生八月初一沈居士初
0634a09: 度是同是別師云識取居士與你道師卓
0634a10: 柱杖云一向舉揚大法直教一個個荷包
0634a11: 遙遁何故各人閨閣中物甚難放捨到者
0634a12: 裏不是其人識甚好惡果向報恩柱杖頭
0634a13: 知得落處卻郤如作大檀那把平日所愛惜
0634a14: 所寶重的物傾心布施而亦不作布施之
0634a15: 想然後令幽谷現瑞枯木放華展淨名
0634b01: 手截取妙喜世界如轉陶家輪滿盛香飯
0634b02: 普供一切珍衣妙供集而為雲結而為
0634b03: 奇香異燭一一同妙高聚論其壽福非算
0634b04: 數譬喻之所能及論其智慧非心思意解
0634b05: 之所能測延片時為長貫一念於萬年
0634b06: 有如是力量有如是神用濟世也生成萬
0634b07: 物同地同天出世也扶綱宗超佛越祖
0634b08: 殊勝中現殊勝奇特中顯奇特豈不慶快
0634b09: 平生衲僧家若不如是非但難作人天福
0634b10: 田受檀那供養未免轉見笑檀那到者裏
0634b11: 有人出來道今日沈居士四十大誕與和
0634b12: 尚主交財法二施等無差別更有末
0634b13: 後句望和尚一齊布施卻郤師以柱杖畫一
0634b14: 畫云小長老八字打開大施門去也驀喝
0634b15: 一喝下座。
0635a01: 祈遠唐居士京中回請上堂白椎竟師拈
0635a02: 拂子云留書別我去半載而有餘今日重
0635a03: 到來聞見共歡愉先師穩坐暗解頤囑託
0635a04: 得人何所虞更要玉琳小阿師當陽指示
0635a05: 第一義憶昔梁王著有為初遇達磨殊不
0635a06: 契羨羡君般若宿因深轉展不忘此大事舉
0635a07: 拂子云顓為此大事也則布施亦是第一
0635a08: 義持戒亦是第一義念佛亦是第一義放
0635a09: 生戒殺亦是第一義齋僧建造亦是第一
0635a10: 義喚甚麼作人天小果有漏之因若不為
0635a11: 比大事則布施祗是布施持戒祗是持戒
0635a12: 念佛祗是念佛放生戒殺祗是放生戒殺
0635a13: 齋僧建造祗是齋僧建造未明正法眼藏
0635a14: 焉得涅槃妙心唐居士問惟憑一點報恩
0635a15: 心身命全將奉塵剎還許學人發此心麼
0635b01: 師云許進云既發心矣如何奉行師云善
0635b02: 始善終大眾競出問話師以拂子畫一畫
0635b03: 云有問有荅總落今時說迷說悟涉程
0635b04: 途且不涉程途一句作麼生道歸家是
0635b05: 兒孫事祖父從來不出門下座。
0635b06: 上堂師拈柱杖云新報恩柱杖子有時
0635b07: 跳梵天有時翱翔大地有時立辯龍蛇有
0635b08: 時千眼難且道作麼生與報恩柱杖子
0635b09: 相見以柱杖旋風打散。
0635b10: 行化上堂師云六祖大師云無相為體無
0635b11: 念為宗無住為本者三句中有一句如千
0635b12: 雷並吼千日並照有縱有奪有殺有活若
0635b13: 人會得許你雙眼圓明後來白雲端禪師
0635b14: 有一偈云他人住處我不住他人行處我
0635b15: 不行不是與人難共合大都緇素要分明
0636a01: 只者一偈不虛為祖師之後今日新報恩
0636a02: 亦有一偈說似大眾他人難住我獨住他
0636a03: 人難行我獨行不是生平多力量秪緣深
0636a04: 受我師恩且報恩功圓一句作麼生道待
0636a05: 行化回更與大眾吐露。
0636a06: 過烏戌祈遠唐居士就石佛寺請上堂師
0636a07: 拈柱杖云奇特因緣須奇特人拈出驚
0636a08: 句子於驚處舉揚今日既遇奇特人有
0636a09: 奇特緣真是驚處且道驚句作麼生
0636a10: 舉驀召大眾云吳中石佛大復舉僧問龍
0636a11: 池師翁云如何是如來禪師翁起拳如
0636a12: 何是祖師禪師翁起拳如來禪與祖師
0636a13: 禪是同是別師翁復拳云不是拳頭便
0636a14: 是巴掌今日設有問新報恩如何是如來
0636a15: 禪以杖指前云前邊是三門如何是祖師
0636b01: 禪以杖指殿云中間是佛殿如來禪與祖
0636b02: 師禪是同是別但向他道明眼人難瞞伏
0636b03: 惟僧俗眾知識久立珍重下座。
0636b04: 唐存翁總憲及顧長白唐遠生顧英甫顧
0636b05: 晉徵唐聲伯等眾居士啟請為古山寺伽
0636b06: 藍神說戒上堂時設神位於座下師先對
0636b07: 神云索靖明王你久作我家裏人我今與
0636b08: 你說家裏話為說三歸五戒說戒畢師
0636b09: 云既受淨戒方可借座燈王為汝揭露本
0636b10: 因陞座師拈拂子云大眾當知此索靖
0636b11: 明王數千年前早受靈山記今日於古
0636b12: 山門下受某上座戒法統同眷屬侍從并
0636b13: 供獻所殺眾生齊成正覺斯會檀護悉乘
0636b14: 願輪保安人物以拂子擊案云但願天
0636b15: 風齊力一時吹入此門來。
0637a01: 密印寺眾請上堂師拈柱杖顧視左右云
0637a02: 大眾我今分明示汝汝等本來是佛卓柱
0637a03: 杖下座。
0637a04: 歸院元旦眾請上堂師云昔日香嚴禪師
0637a05: 云去年貧未是貧今年貧始是貧去年貧
0637a06: 尚有卓錐之地今年貧連錐也無後來真
0637a07: 淨文和尚云去年富未是富今年富始是
0637a08: 富去年富一領黑黲布褊衫今年富添得
0637a09: 一條百衲山水袈裟歲朝抖擻呈禪眾實
0637a10: 為風流出當家二大老雖是頂門具眼各
0637a11: 出好手扶宗乘驀拂子云若到報恩
0637a12: 門下還敢高聲也無打一拂云嶽邊頓落
0637a13: 千山勢海上全消萬派聲下座。
0637a14: 眾坐七畢內外職事請上堂師云敲鐘撾
0637a15: 鼓早已巳惡水潑人禮拜焚香倍為互相鈍
0637b01: 置旋風打散落第二機重形言語堪作甚
0637b02: 麼然而法無定軌不妨放一線道與大眾
0637b03: 葛藤貼案問如何是見性成佛師云房
0637b04: 辛苦進云佛法現前為甚不會師云勞而
0637b05: 無功師云纔見新報恩陞座便拽下地
0637b06: 去痛打一頓猶較些子今既不能任我打
0637b07: 模畫樣去也以柱杖打圓相云者個真空
0637b08: 性體本自圓滿本自靈明本自廣大本自
0637b09: 神妙惜乎多少人當蹉過多少人望崖
0637b10: 而退若果能懸崖撒手自肯承當如日麗
0637b11: 天如鏡照像漢來漢形胡來胡現變化自
0637b12: 在應用無方道有也得道無也得若未能
0637b13: 證此道有也要喫人痛棒道無也要喫人
0637b14: 痛棒所以道不是山僧逞人我恐人墮落
0637b15: 斷常坑驀拍案云雪後始知松操事難
0638a01: 方見丈夫心下座。
0638a02: 二月十九上堂師拈柱杖云今日是普門
0638a03: 大士脫珍御服著敝垢衣的時節多少年
0638a04: 來向棚頭看傀儡阿誰破帳中人山
0638a05: 僧若據令而行纔見大眾道觀音生日啟
0638a06: 請陞座各與一頓痛棒直教血濺梵天未
0638a07: 為分外然而柱杖子有殺有活有縱有奪
0638a08: 有放有置杖案上云今且放過令大眾
0638a09: 通氣問答畢師云雲門大師道聞聲悟
0638a10: 道見色明心起手云觀音菩薩將錢買
0638a11: 胡餅放下手云元來是饅頭師云雲門老
0638a12: 漢奇特甚是奇特仔細簡點將來未免起
0638a13: 起倒倒翻翻覆覆報恩者裏則不然今日
0638a14: 行顓出家做饅頭供養大眾尋尋常常百
0638a15: 味具足大家喫得飽地饒他千手千
0638b01: 眼觀音到來那敢變換一毫變換則管
0638b02: 教頭破腦裂復卓柱杖云長安風月貫今
0638b03: 昔那個兒童摸壁行擲柱杖下座。
0638b04: 佛誕上堂師卓柱杖云今日老瞿曇在柱
0638b05: 杖頭上一任山僧扶起放倒還有作家禪
0638b06: 客麼向前來共出隻手問答不錄師云
0638b07: 有一人佛之一字素不樂聞念佛一聲漱
0638b08: 口三日有一人見佛歡喜禮拜讚歎種種
0638b09: 供養一人恁麼一人不恁麼同到報恩來
0638b10: 且道留那一箇即是有般漢便道功德天
0638b11: 黑暗女有智主人二俱不受是者般的正
0638b12: 好捉來朝打三千暮打八百何故大海若
0638b13: 不納百川應倒流。
0638b14: 誕日眾請上堂問世尊纔出母胎便道天
0638b15: 上天下惟吾獨尊為甚又要六年雪山師
0639a01: 云不是個中人不知進云今日和尚誕辰
0639a02: 報父母恩一句乞垂指示師云終不教壞
0639a03: 人家男女師云某甲生來愚執了無一
0639a04: 德亦無一能只是尋常饑餐渴飲倦則坐
0639a05: 眠健則行道今日諸道友請陞此座且道
0639a06: 有何法可說合掌云謝種種供養下座。
0639a07: 上堂師云昨日初一山僧擬欲上堂為大
0639a08: 眾舉揚個事反覆看來無有少法可說至
0639a09: 晚到此殿上簡點一回見個中少人不容
0639a10: 坐觀寥落今日為大眾說誠實言令各各
0639a11: 共繇斯道亦不顓為現前眾等並令天下
0639a12: 衲僧齊開正眼不墮狂蹊邪徑克明從上
0639a13: 綱宗一切處高聲召云大眾諦聽二
0639a14: 時課誦切莫蹉過。
0639a15: 中元上堂師拈柱杖云佛歡喜僧自恣設
0639b01: 盂蘭盆羅列世甘美普供一切教有明
0639b02: 文是名報恩某上座者裏則不然剛剛一
0639b03: 味柱杖子佛也祖也僧也俗也凡也聖也
0639b04: 遠也近也舉凡恒河沙界一切有情教
0639b05: 一個個飽地秪是目前大眾無下口
0639b06: 處何故卓柱杖云只為分明極翻令所得
0639b07: 遲復舉長沙岑大師因一秀才看千佛名
0639b08: 經問云三千諸佛秪聞其名未審居何國
0639b09: 土還化物也無沙云黃鶴樓崔顥題後秀
0639b10: 才還曾題否才云不曾題沙云得閒題取
0639b11: 一篇好師云欲會恁麼事須是個中人有
0639b12: 麼聽取山僧一頌碧眼頭陀坐石古梅
0639b13: 繞屋冷飄香遊人熱尋朱紫咫尺千山
0639b14: 難共堂下座。
0639b15: 上堂舉睦州陳尊宿因僧問高揖釋迦不
0640a01: 拜彌勒時如何州云昨日有人問趁出了
0640a02: 也僧云和尚恐某甲不實那州云柱杖不
0640a03: 在笤帚柄聊與三十師云提持個事須是
0640a04: 恁麼人始得雖然如是未免勞而無功報
0640a05: 恩則不然若有問高揖釋迦不拜彌勒時
0640a06: 如何便向他道請落堂喫齋他若果是個
0640a07: 人直是令人讚歎不及大眾還會麼揮拂
0640a08: 云選佛若無真正眼宗門那得到如今下
0640a09: 座。
0640a10: 祈遠居士請上堂問雲門大師為甚要一
0640a11: 棒打殺釋迦老子師云莫謗雲門好僧喝
0640a12: 師便打師云英靈漢子切忌刺剌頭入膠
0640a13: 盆世諦纏擾是刺剌頭入膠盆佛法支離是
0640a14: 刺剌頭入膠盆話頭起疑情是刺剌頭入膠
0640a15: 盆空滯寂是刺剌頭入膠盆懺罪安心是
0640b01: 刺剌頭入膠盆絕學無為是刺剌頭入膠盆還
0640b02: 有不刺剌頭入膠盆的麼正好出來喫山僧
0640b03: 痛棒且道既是不刺剌頭入膠盆為甚又要
0640b04: 喫棒驀卓杖喝一喝云果向山僧棒下瞥
0640b05: 爾知羞得個大休大歇頂後光圓面前路
0640b06: 闢方知本自瀟灑本自超越本自清淨本
0640b07: 自解脫逆順卷舒縱橫無礙佛祖不能親
0640b08: 鬼神焉可測等閒哮吼似震雷音如撾毒
0640b09: 鼓黃檗臨濟管教聞風吐舌其餘淺鮮一
0640b10: 任似鴨聞雷顧左右云阿呵呵好大哥畢
0640b11: 竟誰人不丈夫下座。
0640b12: 至金陵慈引蘇居士就一華庵請上堂白
0640b13: 椎云法筵龍象眾當觀第一義師云若論
0640b14: 第一義釋迦老子因眾生根鈍不可直
0640b15: 指示只得四十九年權巧方便提獎嬰孩
0641a01: 橫說說委曲垂慈實不得已根機漸熟
0641a02: 於法華會上略露一斑直至涅槃時到
0641a03: 把一生千說萬說說不到千喻萬喻喻
0641a04: 不及的舉起一枝華分明剖示博得識者
0641a05: 一笑謂之正法眼藏的付飲光方遂本懷
0641a06: 隨復殷勤付囑國王大臣今日者一枝華
0641a07: 在慈引居士手中當陽拈出建梵剎竟一
0641a08: 切天人莫不稱譽居士大智大力新報恩
0641a09: 到來亦是讚歎不及更有忍俊不禁的麼
0641a10: 出來大家鋪華錦上問第一義諦即不問
0641a11: 報恩的付事如何師指案上華云秋桂更
0641a12: 清香進云猶是門前之遶師云誰人教汝
0641a13: 門前遶何不眸向上看進云看個甚麼
0641a14: 師云好與三十棒僧喝師拈杖打云再犯
0641a15: 不容僧禮拜師卓柱杖云報恩新長老
0641b01: 本來無住握根柱杖倒用橫拈把個斗笠
0641b02: 遮卻郤一切人眼孔東西南北少有識者到
0641b03: 者裏遇同門老道兄瞞他不得被推向
0641b04: 人前要某舉揚先師現成句子召眾云擲
0641b05: 個蒲團說法隨處驀喝一喝卓杖一下復
0641b06: 倚杖云今日陞座於彌勒殿中更為大眾
0641b07: 舉則古話當初布袋和尚亦與新報恩一
0641b08: 般行常自述行繇一千家飯孤身萬
0641b09: 里遊後來慈悲之故更有落草之譚云彌
0641b10: 勒真彌勒分身千百億時時示時人時人
0641b11: 自不識咄哉者阿師慈則大慈亦少
0641b12: 新報恩今日既與大眾有緣同此一會一
0641b13: 發打開布袋更不露頭藏尾去也大眾諦
0641b14: 聽彌勒真彌勒分身千百億額橫兩道眉
0641b15: 面一個鼻阿呵呵笑不輟掀起嘴唇片
0642a01: 片皮露出牙齒許多骨展手云大家施我
0642a02: 一文錢更有一句為君說十箇指頭八箇
0642a03: 丫誰人平易誰奇特擲柱杖下座。
0642a04: 建禪堂眾請上堂頭首白椎云法筵龍象
0642a05: 眾當觀第一義師云當今海內居位設化
0642a06: 者頗多若論舉揚第一義不謂全無敢道
0642a07: 希有承虛接響作隊成動著便道那一
0642a08: 句向上那一句向下那一句平常那一句
0642a09: 奇特那一句現成那一句靈妙滯句承言
0642a10: 迷宗失旨要個解觀第一義的非但希有
0642a11: 惟恐全無今日新報恩舉揚第一義也須
0642a12: 大眾具眼始得云崇禎十有一年九月
0642a13: 十五日報恩建左右禪堂竟拈杖便起問
0642a14: 如何是臨濟宗師云耀古騰今進云如何
0642a15: 是雲門宗師云普天匝地進云如何是曹
0642b01: 洞宗師云家風綿密進云如何是溈仰宗
0642b02: 師云父子作家進云如何是法眼宗師云
0642b03: 進前來與汝道進云打破沙盆透底去師
0642b04: 云放汝三十棒師顧左右云大眾久立
0642b05: 下座。
0642b06: 無偽老衲請上堂師拈柱杖云趙州八十
0642b07: 猶行只為心頭未悄然直至到頭無一
0642b08: 字始知虛費草錢有知得趙老立地處
0642b09: 的麼出來互相酬唱問正當古稀時如何
0642b10: 師云大眾為無偽師祝壽師云大凡學
0642b11: 道須一切放下若一事放不下則去道遠
0642b12: 矣富貴放不下則受富貴累才能放不下
0642b13: 則受才能累盛德放不下則受盛德累高
0642b14: 年放不下則受高年累今者無偽老衲世
0642b15: 緣早已周備因信向者箇法門卻郤能一齊
0643a01: 放下富貴固非所慕謙和不逞才能忘年
0643a02: 忘德在此深山舊院欲究竟此道茲遇
0643a03: 古稀大誕請新報恩陞座說法且道新報
0643a04: 恩說個甚麼一念萬年常不易何愁古佛
0643a05: 不齊肩驀卓柱杖下座。
0643a06: 臘八上堂師云事是過量事人須過量人
0643a07: 不是過量人怎明過量事有麼有麼眾問
0643a08: 話畢師云昔日釋迦文佛初生下地一
0643a09: 手指天一手指地周行七步目顧四方道
0643a10: 天上天下惟吾獨尊將謂奇特早入膠盆
0643a11: 十九逾城歷外道處受種種勞煩復深入
0643a12: 雪山苦行六載臘八明星出時悟道歎曰
0643a13: 奇哉一切眾生具有如來智慧德相但以
0643a14: 妄想執而不證得惜當時不令報恩小
0643a15: 長老見小長老若見取把火炤看者老子
0643b01: 皮厚多少且道小長老有甚長處敢恁
0643b02: 麼道自具一雙窮相手不曾輕揖等閒人
0643b03: 元宵上堂師云我有一燈無暗無明通身
0643b04: 是眼遍界分形不繇造作豈屬生成天不
0643b05: 能地不能擎無幽不徹無遠不存個中
0643b06: 磨日月隨處立乾坤阿呵呵笑倒人社舞
0643b07: 村歌未了音惱得金剛忍不住擲碎虛空
0643b08: 火增燒斷西江萬丈聲跳起顛狂龐老
0643b09: 子臨風高道有口如啞眼如盲下座。
0643b10: 楊家塢靜主同眾道友請上堂問如何是
0643b11: 報恩旨師拍案一下進云還有向上事也
0643b12: 無師云有進云如何是向上事師云打你
0643b13: 頭破腦裂師云欲識報恩人須到報恩
0643b14: 境既到報恩境須識報恩人諸人到者裏
0643b15: 還識得山僧也未須知未離德清與山僧
0644a01: 相見已巳竟未上船來請山僧陞座已巳竟山
0644a02: 僧未離臥室與諸人說法已巳竟且道未離
0644a03: 臥室說法已巳竟如今又出來叨呾作麼
0644a04: 柱杖云錦上鋪華是山僧尋常用處驀喝
0644a05: 一喝卓柱杖下座。
0644a06: 到楊家塢阿蘭若眾請上堂師云神光獨
0644a07: 耀萬古猷入此門來莫存知解不存知
0644a08: 解的出來相見問臨濟大師道沿流不止
0644a09: 問如何真炤無邊說似他師云恰進云離
0644a10: 相離名人不稟吹毛用了急須磨師云恰
0644a11: 恰問如何是楊塢境師云四青山遶進
0644a12: 云如何是境中人師云長的長短的短問
0644a13: 如何是第一玄師云日頭進云如何是第
0644a14: 二玄師云亮月進云如何是第三玄師云
0644a15: 鐃鈸問向未讀書文字不明師打云者是
0644b01: 什麼所在說明不明師云山僧學幾
0644b02: 年成得一道祕密真言不曾輕易吐露今
0644b03: 日本庵行進得度在家弟子沈行豐七十
0644b04: 諸上善人俱會一處便布施大眾令於
0644b05: 我此法門未信者信已巳信者深入未證者
0644b06: 證已巳證者不墮窠落臼高聲云趙錢孫
0644b07: 李周吳鄭王馮陳褚衛蔣沈韓楊下座。
0644b08: 行化歸孫室居士請上堂師云求人不
0644b09: 如求己巳驀擲拂子下座。
0644b10: 入新方丈德清明道蔡封翁暨遠近諸檀
0644b11: 護請上堂問四眾駢臻請揚法要師云今
0644b12: 日入新方丈師云把住也法堂前草深
0644b13: 一丈放行也大地是圓覺伽藍且道把
0644b14: 住為人好放行為人好卓柱杖云知音不
0644b15: 用頻頻舉達者應知暗點頭。
0645a01: 上堂師拈柱杖云先聖道有時奪人不奪
0645a02: 境有時奪境不奪人有時人境兩俱奪有
0645a03: 時人境俱不奪高聲召眾云者是什麼所
0645a04: 在驀擲柱杖下座。
0645a05: 臘八上堂師云遠山青近水碧氣斂歛天空
0645a06: 寬得日多境僻來蹤別晚節馨香骨
0645a07: 傲梅卒歲堅持苔裹石白雲閒澹挂松梢
0645a08: 古道坦平堆竹葉山僧一榻坐還眠何期
0645a09: 四眾同時集敲鐘撾鼓請陞堂香煙透徹
0645a10: 諸人鼻立久合休即便休大眾有言向前
0645a11: 說問答畢師云周穆王三年癸未臘八
0645a12: 釋迦文佛睹見明星豁然悟道歎曰奇哉
0645a13: 一切眾生具有如來智慧德相但以妄想
0645a14: 執不能證得崇禎十二年己已卯臘八玉
0645a15: 琳道人望見青山不覺好笑顧左右云汝
0645b01: 等各蹋毘盧頂上行誰能拈些子妄想智
0645b02: 慧誑謔山僧看拍案云阿呵呵好大哥上
0645b03: 來也恁麼散去也恁麼今日行端行鎮
0645b04: 度有齋供養大眾大家落堂喫了飽
0645b05: 地要行便行要坐便坐下座。
0645b06: 元旦上堂維那白椎云法筵龍象眾當觀
0645b07: 第一義師驀喝一喝下座。
0645b08: 良渚安谿眾居士請上堂問風調雨順五
0645b09: 豐登請和尚提唱一句師云常願如是
0645b10: 進云皇圖鞏固帝道遐昌願和尚祝讚一
0645b11: 句師云天長地久進云闡揚祖道佛日增
0645b12: 輝今日上堂以何示眾師云杲日當空師
0645b13: 云雪後梅增勁霜餘倍青到來詢祖
0645b14: 意分明舉似君召大眾云還會麼若也會
0645b15: 得便見臨濟大師道大凡演唱宗乘一句
0646a01: 中具三玄一玄中具三要有權有實有照
0646a02: 有用放下拂子云選佛若無真正眼宗門
0646a03: 那得到如今。
0646a04: 雪文師同盛澤眾居士請上堂師拈柱杖
0646a05: 云久病扶藜連上堂也緣檀信至誠誰
0646a06: 人直下知休去更不遲疑乞指南問如何
0646a07: 是報恩境師云主山高案山低進云如何
0646a08: 是報恩人師云眉橫眼上鼻嘴邊進云
0646a09: 如何是報恩事師云檀信遠來山僧上堂
0646a10: 進云滿座春風吹不竭梅花纔吐暗香來
0646a11: 師云一界破青江色釣得鯨鯢方始休
0646a12: 問梅花未發時如何師云鐵骨天進云
0646a13: 發後如何師云清香噴鼻問如何是常住
0646a14: 佛師云殿裏的進云如何是常住法師云
0646a15: 藏裏的進云如何是常住僧師云堂裏的
0646b01: 師云舉起便知猶為遲鈍若更未能山
0646b02: 僧屈曲垂慈去也昔日大慧禪師住雲門
0646b03: 時嘗拈竹篦問人曰喚作竹篦則觸不喚
0646b04: 作竹篦則背喚作什麼開口便打少有
0646b05: 其機者一僧入室請益慧復示以偈曰雲
0646b06: 門舉起竹篦開口知君話墮上方香積不
0646b07: 餐甘伏食人涕唾師驀起柱杖云大眾
0646b08: 畢竟喚作什麼擲柱杖云各落堂喫齋。
0646b09: 上堂師柱杖云明眼禪人出眾相見二
0646b10: 僧競出師以柱杖畫一畫云領取頭意
0646b11: 莫認定盤星下座。
0646b12: 振陵太老師忌日上堂師云山僧昔日芟
0646b13: 染蒙先磬山老和尚執刀三口占有云
0646b14: 一子出家九族昇天若不昇天佛有妄言
0646b15: 山僧出家來業已巳多載且道先師今日何
0647a01: 在識得落處的出眾相見眾問話畢師
0647a02: 云沙界通紅一團火個中毫髮不容存森
0647a03: 嚴明淨先翁普示人間子若孫。
0647a04: 誕日上堂師按柱杖云放光現瑞鼓舞小
0647a05: 兒動地雨華助揚末技止止不須說欺侮
0647a06: 殺人數數請敷宣顛狂慕外青蓮華下笑
0647a07: 顏開奴見婢殷勤積雪巖前斷臂舉人逢逄
0647a08: 鬼迷悶現前大眾十二時中各各蹋佛祖
0647a09: 頂行有不受惑的出來相見問答不錄
0647a10: 師云山僧未出母胎已為諸人作大佛
0647a11: 事舉揚大法汝等諸人早已如實知如實
0647a12: 見如實證如實行如實說為甚今日卻郤受
0647a13: 人處分只為忘下見別山高下座。
0647a14: 歸院上堂師顧左右云一總都是家裏人
0647a15: 出來同說家裏話問報恩佛最希奇一
0647b01: 下雷轟天下知莫道學人無骨氣請師指
0647b02: 示向上機師云霜打香毬滿金問蹋破
0647b03: 乾坤事若何師云江上蘆華頻白頭進云
0647b04: 還許學人進步麼師云青山個個低頭看
0647b05: 問兩邊不立中道不安請問和尚向甚處
0647b06: 行師直視云君家若是僊陀客不用求
0647b07: 人更下椎進云恁麼山河無隔礙世界掌
0647b08: 中擎師云且過一邊師云先師縱我無
0647b09: 拘束放自繇誰可度大家同蹋上頭關
0647b10: 方顯吾宗未寥落召眾云珍重下座。
0647b11: 大覺普濟能仁玉琳琇國師語錄卷第一
0647b12: 音釋
0647b13: 他計切音替削髮也。呼侯切吼平聲氣急也。邊迷切音鎞。
0647b14: 侮罔古切音武侵也。
