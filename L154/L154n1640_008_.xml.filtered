0541a02: 天童弘法寺住持門人弘覺禪師臣道忞上進
0541a03: 頌古
0541a04: 投子大同禪師因僧問月未圓時如何子
0541a05: 曰吞三箇四箇曰圓後如何子曰吐
0541a06: 七箇八箇。
0541a07: 要吞便吞要吐便吐投子投子圓前圓後
0541a08: 投子因雪峰侍立次指菴前一塊石曰三
0541a09: 世諸佛總在裏許峰曰須知有不在裏許
0541a10: 者子乃歸菴中坐。
0541a11: 投子布出漫天網雪峰走入伊圈套當時一
0541a12: 徑轉身行使投子也疑我
0541a13: 仰山見雪師子乃指曰還有過得此色者
0541a14: 麼眾無對。
0541a15: 捏聚成形人競觀仰山指示有來端要知逾
0541b01: 過此色者請諸人試自看
0541b02: 米胡和尚令僧問仰山今時人還假悟也
0541b03: 無仰曰悟即不無爭奈落第二頭米胡深
0541b04: 肯之。
0541b05: 迷悟都來第二頭箇中惟悟可為儔若還一
0541b06: 息不悟觸境依前隨事流
0541b07: 三聖云我逢人即出出則不為人興化云
0541b08: 我逢人即不出出則便為人。
0541b09: 興化與三聖一出一不出君不見寒山拾得
0541b10: 無處藏只為豐干太饒舌
0541b11: 前三三後三三話。
0541b12: 無著當年去五臺偶遇文殊接話陪前後三
0541b13: 三多少數算來忽覺笑顏開
0541b14: 山冬至夜有僧問如何是冬來意山曰
0541b15: 京中出大黃。
0542a01: 有問冬來意京中出大黃若人吞下肚屙淨
0542a02: 一條腸
0542a03: 南院上堂赤肉團上壁立千仞僧問赤肉
0542a04: 團上壁立千仞豈不是和尚道院曰是僧
0542a05: 便掀倒禪院曰者瞎驢亂做僧擬議院
0542a06: 便打。
0542a07: 壁立千仞赤肉團作家相見面相看分明太
0542a08: 殺分明甚不是其人吐氣難
0542a09: 首山因僧問如何是佛法大意山曰楚王
0542a10: 城畔汝水東流。
0542a11: 楚王城畔水東流逐色隨聲那得休若也英
0542a12: 靈出類者腰纏騎鶴上揚州
0542a13: 雪峰低頭歸菴。
0542a14: 托出門來是甚麼低頭歸去重註末後句
0542a15: 別無奇指點師僧不識伊同條生也不同死
0542b01: 彼此雙雙奉不知奉不知為不當頭劈脊揮
0542b02: 鹽官因僧問如何是本身盧舍那官云與
0542b03: 我過淨來僧移淨至官曰安舊處
0542b04: 著僧送至本處復來問官曰古佛過去久
0542b05: 矣。
0542b06: 日用無非是本身隨聲逐色不相親覿面指
0542b07: 呼猶不薦今古何嘗有二人
0542b08: 百丈惟政禪師有老宿見日影透問政
0542b09: 為復就日日就政曰長老房中有客
0542b10: 歸去好。
0542b11: 就日日就不認物便認覿面喚醒無
0542b12: 別事頓然獨脫好歸房
0542b13: 雪峰因入山採得一枝木其形似於背
0542b14: 上題曰本自天然不假雕琢寄長慶安禪
0542b15: 師安曰本色住山人且無刀斧痕。
0543a01: 本無名與狀雕琢便成文直下猛提取用去
0543a02: 自超
0543a03: 雲門日日是好日。
0543a04: 日日是好日何處辨端的曝得老韶陽是甚
0543a05: 乾屎橛
0543a06: 雲門因僧問如何是祖師西來意門曰日
0543a07: 裏看山。
0543a08: 日裏看山夜間打眠西來祖意十萬八千
0543a09: 雲門因僧問如何是超佛越祖之譚門曰
0543a10: 餬餅。
0543a11: 相罵饒你接嘴相唾饒你潑水若是雲門餬
0543a12: 餅切忌他滋味
0543a13: 雲居膺禪師因僧在房內念經居隔問
0543a14: 闍念者是甚麼經曰維摩經居曰不問
0543a15: 維摩經念者是甚麼經其僧從此悟入。
0543b01: 不問維摩念甚經雲居徹底老婆心其間些
0543b02: 子處多少行人認識神
0543b03: 雲居示眾云老僧二十年前住三峰菴時
0543b04: 魏府有興化長老來問云權借一問以為
0543b05: 影草時如何老僧當時機思遲鈍道不得
0543b06: 為伊置得箇問頭奇特不敢孤他伊云想
0543b07: 菴主畣者話不得不如禮拜了退而今思
0543b08: 量當時不消道箇何必後因化主到魏府
0543b09: 化乃借問山中和尚住菴時老僧曾問伊
0543b10: 話抵對不得而今道得也未主遂舉前話
0543b11: 化云雲居二十年只道得箇何必興化即
0543b12: 不然爭如道箇不必。
0543b13: 何必不必兩人平出覿面當機攔劈脊
0543b14: 山問強上座曰佛真法身猶若虛空應
0543b15: 物現形如水中月作麼生說箇應底道理
0544a01: 曰如驢覷井師曰道則太殺道祗道得八
0544a02: 成曰和尚又如何曰如井覷驢。
0544a03: 井覷驢驢覷井珍重行人休認影龐公見
0544a04: 馬大師一口吸西江盡
0544a05: 曹山因僧問子歸就父為甚麼父全不顧
0544a06: 山曰理合如是曰父子之恩何在山曰始
0544a07: 成父子之恩曰如何是父子之恩山曰刀
0544a08: 斧斫不開。
0544a09: 子歸就父父全不顧彼此兩忘浩然獨步
0544a10: 溈山有句無句。
0544a11: 有句無句如藤倚樹雙手劈開全身獨露樹
0544a12: 倒藤枯句歸何處大笑呵呵正好面唾
0544a13: 雲門須彌山。
0544a14: 不生一念還有過焦尾大蟲當面坐問著韶
0544a15: 陽老古錐須彌山子來遮我
0544b01: 雲門露。
0544b02: 殺佛殺祖雲門露機輪絕處難回互文殊握
0544b03: 劍逼如來盡法無民誰解顧
0544b04: 香林遠禪師因僧問如何是祖師西來意
0544b05: 遠云坐久成勞。
0544b06: 西來祖意坐久成勞神光不會立雪齊腰
0544b07: 洞山麻三斤。
0544b08: 如何是佛麻三斤洞山渾是一團筋說與世
0544b09: 間人不信無言童子笑欣欣
0544b10: 法眼因僧問如何是曹源一滴水曰是曹
0544b11: 源一滴水韶國師聞已巳豁然。
0544b12: 滴水還將滴水分明非馬亦非牛可憐逐
0544b13: 浪隨流者不見天台暗點頭
0544b14: 風穴因僧問如何是佛穴云杖林山下竹
0544b15: 筋鞭。
0545a01: 杖林山下竹筋鞭拈起元來手指尖放下莫
0545a02: 嫌無覓處通身枝節自天然
0545a03: 五祖戒禪師因僧問如何是佛祖曰蹋著
0545a04: 秤鎚硬似銕。
0545a05: 蹋著秤鎚硬似銕啞子得夢向誰說淨名杜
0545a06: 口於毘耶釋迦掩室於摩竭
0545a07: 智門祚禪師因僧問蓮華未出水時如何
0545a08: 門曰蓮華云出水後時如何門曰荷葉。
0545a09: 未出已巳出當面不識直指曲譚蓮華荷葉
0545a10: 汾陽因僧問如何是西來意曰青絹扇子
0545a11: 足風涼。
0545a12: 青絹扇子足風涼汾州用處不尋常龍袖拂
0545a13: 開全體現萬象明明絕覆藏
0545a14: 石霜圓禪師因僧問如何是佛曰水出高
0545a15: 源。
0545b01: 水出高源迥迴異流五湖四海不同儔滔滔流
0545b02: 向人間去罕遇親曾到地頭
0545b03: 瑯琊畣長水話。
0545b04: 長水如是問瑯琊如是畣清淨本然云何忽
0545b05: 生山河大地
0545b06: 大愚芝禪師因僧問如何是佛曰鋸解秤
0545b07: 錘。
0545b08: 鋸解秤錘直截單提若人不會別喚沙彌
0545b09: 楊岐問僧金剛圈作麼跳栗蓬作麼吞。
0545b10: 巨海垂香餌漫天布網羅從他吞跳者我只
0545b11: 笑呵呵
0545b12: 五祖演禪師問僧倩女離魂那箇是真底。
0545b13: 不用求真唯須息見如何若何攔劈面
0545b14: 五祖舉昔日有秀才著無鬼論一日鬼現
0545b15: 身云你道無我秀才無語祖曰當時只
0546a01: 舉手作鵓鳩嘴云谷孤孤。
0546a02: 說有道無徒費力現身無語較些些鵓鳩嘴
0546a03: 也鵓鳩唬百怪千妖總一家
0546a04: 五祖展手問僧曰因何喚作手。
0546a05: 因何喚作手舉起便知有若也自顢頇徒勞
0546a06: 開嘴口
0546a07: 佛果勤禪師凡垂問學者擬議則一拳。
0546a08: 從來佛法無多盡力當一拳頓令凡胎俗
0546a09: 骨便成大覺金僊
0546a10: 應菴示眾。
0546a11: 盡力道不得底句不在天台定南嶽蹋穿草
0546a12: 履歸來自笑錯下註
0546a13: 應菴問密菴如何是正法眼密曰破砂盆。
0546a14: 正法眼藏破砂盆覆乾坤海嶽昏從上家
0546a15: 私狼籍下代代兒孫一口吞
0546b01: 荊叟因癡鈍室中舉如何是佛師曰爛東
0546b02: 瓜。
0546b03: 如何是佛爛東瓜笑倒林老作家白鷺下
0546b04: 田千點雪黃鸝上樹一枝花
0546b05: 婆子燒菴。
0546b06: 正當與麼時驗賊不驗賊可憐者漢子將謂
0546b07: 別商量
0546b08: 答頌
0546b09: 因侍者問洞山偏正五位偈旨師曰逐
0546b10: 位念將來者朗誦云正中偏三更初夜
0546b11: 月明前莫怪相逢不相識師打云還識
0546b12: 麼偏中正失曉老婆逢古鏡分明覿面
0546b13: 更無真師打云還見麼正中來無中有
0546b14: 路出塵埃但能不觸當今諱師打云合
0546b15: 取口兼中至兩刃交鋒要迴避好手還
0547a01: 同火裏蓮師打云還知落處麼兼中到
0547a02: 不落有無誰敢和師打云落在甚麼處
0547a03: 祗如人人盡欲出常流折合還歸炭裏
0547a04: 坐又作麼生師打云又恁麼去也者云
0547a05: 請和尚各為頌出師頌曰。
0547a06: 正中偏一棒當頭絕謂言直指分明人不會
0547a07: 逐語生情墮正偏
0547a08: 偏中正一棒當頭全正令若人不會更尋思
0547a09: 蹉過自家窮性命
0547a10: 正中來棒下無生擊處開離相離名全體現
0547a11: 縱橫任運出塵埃
0547a12: 兼中至一棒當頭沒迴避自古當仁不讓人
0547a13: 臨機各各全意氣
0547a14: 兼中到一棒當頭絕素皂任運相將只麼行
0547a15: 誰更昏昏炭裏坐
0547b01: 師因閱大慧頌汾陽十智同真云兔角
0547b02: 毛眼裏栽銕山當面勢崔嵬東西南
0547b03: 北無門入曠劫無明當下灰師曰此頌
0547b04: 只有當面二字間隔似乎兩橛不若壁
0547b05: 立二字妥貼復閱覺範頌乃述一頌曰。
0547b06: 十智同真面目全行人不薦可生憐故將條
0547b07: 棒當頭打直指同真與要玄
0547b08: 因眾禪者頌洞山尊貴話并著語呈師
0547b09: 師乃著語云氣格生成復頌曰。
0547b10: 從來氣格自生然無位真人面目全若也有
0547b11: 人來問我當劈脊祗麤拳
0547b12: 舉溈山云老僧百年後山下檀越家作
0547b13: 一頭水牯牛左書五字曰溈山僧某
0547b14: 甲當恁麼時喚作溈山僧又是水牯牛
0547b15: 喚作水牯牛又是溈山僧自古至今答
0548a01: 者不少老僧亦答云分身兩處看復頌
0548a02: 曰。
0548a03: 分身兩處看圜通無畔縱設萬般名難離
0548a04: 者箇漢
0548a05: 潘吳二道人以海底泥牛四句偈乞註
0548a06: 解師云余智識暗短不能詮釋但有六
0548a07: 十棒在二十棒打高峰和尚四十棒打
0548a08: 二道人然後為汝下箇註若作棒會
0548a09: 入地獄如箭不作棒會入地獄如箭
0548a10: 更試問二道人合作麼生。
0548a11: 海底泥牛銜月走空中木馬怒雷驀然跳
0548a12: 上脊梁騎拍手呵呵笑破口
0548a13: 嵒前石虎抱兒眠日炙風吹知幾年忽覺
0548a14: 然聲振地翻身直過九重天
0548a15: 銕蛇鑽入金剛眼一念回光即便見見得分
0548b01: 明沒兩人依舊從前本來面
0548b02: 崑崙騎象鷺鷥牽約不後兮推不前直下須
0548b03: 明無異旨莫隨言語亂鑽研
0548b04: 佛祖贊
0548b05: 接引佛
0548b06: 東土西方本無窠臼安住其中號無量壽為
0548b07: 引眾生伸出隻手誰知倒致人生情竇爭似
0548b08: 老僧攔劈口
0548b09: 釋迦出山相
0548b10: 六年苦行畢竟何為打失兩眼拾得雙眉若
0548b11: 人欲識山中事觀著容顏應好知
0548b12: 文殊大士
0548b13: 文殊大智利師兒親踞地過去七佛師即今
0548b14: 誰弟子輩輩大丈夫自有衝天志
0548b15: 出山大士實印禪人請
0549a01: 菩薩曾有言無剎不現身入山與出山何曾
0549a02: 有兩人須知三十二彼此總同倫但肯回光
0549a03: 看實印本無文
0549a04: 大悲菩薩
0549a05: 大悲菩薩真大悲所以現出多雙手非為圖
0549a06: 自顯神通只要諸人各知有
0549a07: 達磨渡江
0549a08: 聞道單傳直指風自家不識復何宗祗為渡
0549a09: 江乘一葦至今人錯道神通
0549a10: 玉芝禪師像有序
0549a11: 芝初金陵碧峰居問如何是不落人
0549a12: 圈繢居與一掌芝遂大悟。
0549a13: 當頭一掌永絕伎倆跳出圈繢天下牓樣師
0549a14: 子將兒絕後隨一任橫行於海上
0549a15: 抱璞師摹禹門和尚真懇師云求師兄寫
0549b01: 得七八句師云一句也沒有云就將一句
0549b02: 沒有為題師乃書云
0549b03: 老和尚沒窠臼贊莫及罵奚醜所以不肖兒
0549b04: 一句也沒有
0549b05: 復寫七八句
0549b06: 藹藹株松堆堆塊石端坐蒲團人天莫測爾
0549b07: 我皆承嗣豈堪為法則那箇男兒不丈夫阿
0549b08: 誰賴者禿老賊咄
0549b09: 雲門湛和尚
0549b10: 湛然湛然講經說禪誰知此老初未嘗言欲
0549b11: 識真實面目儼然
0549b12: 自贊
0549b13: 破山明請
0549b14: 不識好惡不分皂白人若問著當頭便楔無
0549b15: 法與人那來賸如是為人何有知識且道
0550a01: 阿誰密雲老賊
0550a02: 又費隱容請
0550a03: 描不成兮畫不就贊何益兮毀何及從來千
0550a04: 聖不能識一切時人妄擬測一條白棒唯直
0550a05: 指所以千古為摽格
0550a06: 又朝宗忍請
0550a07: 要我寫兩句誰知一字無有眼解睜有口
0550a08: 盧都手握骨律棒問著打頭顱為甚如此
0550a09: 千峰勢到嶽邊止萬派聲歸海上除
0550a10: 又萬如徵請
0550a11: 者箇阿獃不辨是非拈條白棒不分彼此恁
0550a12: 麼為人惡聲滿地萬如萬如描他爭底一火
0550a13: 焚之免及相累
0550a14: 又木陳忞請
0550a15: 者箇阿獃真阿獃一味一生自勉強據箇單
0550b01: 傳直指人徹骨徹髓一條棒天下那有者等
0550b02: 善知識不顧諸方嫌與謗咄
0550b03: 又牧雲門請
0550b04: 者老漢只可看不可判拈條棒子當頭打一
0550b05: 一鼻頭穿一貫正眼從來廓頂門歷歷
0550b06: 續不亂
0550b07: 又林野奇請
0550b08: 咄哉者禿有眼如盲有口若啞手拈條棒問
0550b09: 著便打不知落處問取林野
0550b10: 又禹門大眾請
0550b11: 咄哉者禿漢處處沒留戀只者也須送火中
0550b12: 兔占禹門古禪院
0550b13: 又金如玉居士請
0550b14: 居士寫我像乞我還自題毀且自不肯贊亦
0550b15: 豈自宜言語道自斷心行亦無為故拈一條
0551a01: 棒當頭直指伊
0551a02: 又一生禪人請
0551a03: 有身自有住處有口自解說話是乃人之牓
0551a04: 樣不必老僧張挂
0551a05: 又淳甫程居士請
0551a06: 咄哉僧覿面無情一條白棒打人自惺
0551a07: 又敬橋張居士請
0551a08: 朝朝禮拜夜夜燒香正當日中影短形長忽
0551a09: 若會得覿體全彰
0551a10: 又冶堂孫居士請
0551a11: 可憐者箇癡和尚不見人我是非相故據條
0551a12: 棒直指人問來一味當頭杖孫居士高著眼
0551a13: 面上無瞋真供養將此深心奉塵剎滿目看
0551a14: 時誰異樣
0551a15: 又定甫萬居士請
0551b01: 者老癡子不願上堂豈肯上紙君不見龐居
0551b02: 士不與萬法以為侶馬大師一口吸盡西江
0551b03: 水
0551b04: 又
0551b05: 自家面目自家題自家意思自家知自家書
0551b06: 在自頭上不知人道我何為
0551b07: 自題行樂
0551b08: 高山流水長松下倒茗吹爐誰不樂默想世
0551b09: 間人罕知唯有青天紅日爍
0551b10: 偈
0551b11: 示明極禪人極號元闇
0551b12: 明極看來無實法闇元識盡少人知驀然明
0551b13: 暗都翻轉脫體全身奮振威
0551b14: 龍池和尚送天隱禪師掩關偈云老衲於
0551b15: 今不坐關既無住也幸無閒何曾進又何
0552a01: 曾出只在尋常天地間池命師和
0552a02: 某甲分明沒啟關通身無處覓忙閒也無門
0552a03: 進無門出只麼堂堂任運間
0552a04: 水西門菴示息機上人
0552a05: 未悟頭頭欲息機悟來息息露全機有人來
0552a06: 問菴中主向道門開對水西
0552a07: 天隱和尚病中以二偈求正師因復之
0552a08: 生也如是死也如是死死生生如是如是
0552a09: 來是誰來去是誰去吾與正之非是言句
0552a10: 示聞圜居士
0552a11: 聞去聞聲聞是妄返聞聞性也為權豁然聲
0552a12: 性都翻兩耳門開向兩邊
0552a13: 登會稽海口大峰山頂兼似墨池王居士
0552a14: 行到山窮水際時偶然句得半聯詩滿口向
0552a15: 人言不盡謾將東海作書池
0552b01: 別石簣陶太史
0552b02: 華事紛紛春盡頭杖藜隨意且悠遊謝辭檀
0552b03: 越何方去萬里天涯一步收
0552b04: 示出塵上人
0552b05: 莫徐妄想莫求真凡聖都廬祗一塵信便
0552b06: 行輕趯破了然無事自人
0552b07: 次盡我居士韻
0552b08: 野老欲吟詩偶得天機趣忽聞簷雨聲滴滴
0552b09: 驚人句
0552b10: 靜中偶成
0552b11: 自得忘機趣詩成不假言松風宣雅韻澗水
0552b12: 吐清聯我本無心聽伊何到耳傳只因吾獨
0552b13: 惺物物皆靈然
0552b14: 次同慧轂輪韻
0552b15: 千里同風事何緣歎別離道人行履處了了
0553a01: 當如斯月落樹無影風清雲不馳去來一片
0553a02: 地任運復誰之
0553a03: 同史省菴登山頂為示
0553a04: 扶笻直上到峰巔破衲和雲就石眠睡到不
0553a05: 知紅日落醒來搔首問青天
0553a06: 過戒珠菴
0553a07: 策杖出幽行興來身也輕虎哮山欲動鳥起
0553a08: 樹猶驚菊新霜秋深古木清殷勤末後
0553a09: 句衲破戒珠呈
0553a10: 贈雲堂師
0553a11: 世間何物更堪憐惟有白雲在處閒來去高
0553a12: 祗曾不礙了無痕落谿山
0553a13: 山中四威儀
0553a14: 山中行沒途程常獨步了無生
0553a15: 山中住無來去莫動著中心樹
0553b01: 山中坐淨嬴嬴微風吹白雲裏
0553b02: 山中臥非懶墮有人問拳打倒
0553b03: 山居
0553b04: 乾坤一箇故茅廬極目寥寥四壁虛但識此
0553b05: 身為住計了無歸路自如如
0553b06: 一卷經看曾未了不知日已巳墜西冥悠然獨
0553b07: 坐無人會掀起松待月明
0553b08: 擬寒山三首
0553b09: 野老棲遲處嵐作布裘雲開嶽露頂風鼓
0553b10: 樹搖頭徑僻苔封砌谿深草覆流年無客訪
0553b11: 道日與鹿為儔
0553b12: 策杖乘幽興穿雲入碧山不聞樵子語祗見
0553b13: 鳥關關日久石生蘚年多人起斑臨流清覽
0553b14: 照自覺也蒼顏
0553b15: 嗟見世間輩唯思積累多心猿忙似箭意馬
0554a01: 走如波勸爾不肯歇教吾爭奈何到頭將不
0554a02: 去空手見閻羅
0554a03: 杖意
0554a04: 拄杖拈持力荷全條條絕後與光前堂堂直
0554a05: 下堂吾用打發其人續正傳
0554a06: 偶成
0554a07: 青山疊疊萬重雲無事幽人不解文自拭一
0554a08: 雙清白眼笑看明月破黃昏
0554a09: 示醫者
0554a10: 靈山會上大醫王濟世全憑沒病方但指世
0554a11: 聞俱藥草了無熱惱與清涼
0554a12: 禪偈九首
0554a13: 禪莫妄想亦莫著除妄一念未生前試看
0554a14: 底模樣
0554a15: 禪一著子不假異方便須著自回光悟取
0554b01: 本來面
0554b02: 禪直指毋遭岐路使豎起銕脊梁直下
0554b03: 超生死
0554b04: 禪直直莫著心意識千差萬別來直下
0554b05: 當頭截
0554b06: 禪自撒手復何求赤身如白刃誰敢
0554b07: 犯當頭
0554b08: 禪欲吐氣須轉身趣轉身吐氣時語語
0554b09: 無賸句
0554b10: 禪節要處切莫顧危凶當機擒虎兕信手
0554b11: 捉獰龍
0554b12: 禪真實莫口頭弄終不哄他人到頭
0554b13: 終自哄
0554b14: 禪貴正因弗用記時辰佛法無多子久長
0554b15: 難得人
0555a01: 遊廬山東林寺次壁問韻
0555a02: 萬物本吾元一體誰云塵復亦塵開男兒自
0555a03: 到心空處蹋破乾坤孰去來
0555a04: 霞標管居士述無用書謂復禮法師問偈
0555a05: 為真妄二字所縛不出理障清涼圭峰所
0555a06: 荅亦為真妄二字沒溺未見超方句寂音
0555a07: 所擬戰勝二老然無全妄情二句亦未
0555a08: 免兔詞病拙偈雖不工然跳出諸公之網偈
0555a09: 曰立真取淨性妄即從茲起若了真非真
0555a10: 妄亦何須止法法不曾生心心勿終始明
0555a11: 暗兩無功取舍懵茲理佛不入涅槃我不
0555a12: 出生死師曰無用句調雖工似蕩欠諦
0555a13: 當因次韻
0555a14: 本來法本淨因昧分別起念念不昧時心心
0555a15: 從此止本來非末初那得有終始示語玄
0555b01: 人應本來底吾今本本來一口吞生死
0555b02: 黃檗山觀葉相國壁間詩以偈次韻
0555b03: 及第心空選佛場箇中無地列隅方一豪透
0555b04: 體豁惺眼十界通身現法王迷去妄分人與
0555b05: 我悟來了短和長回頭直下情無倚便是
0555b06: 高登彼航
0555b07: 貧僧偏愛破家窮赤體條條露骨風歷歷我
0555b08: 人皆實相明明心鏡總真空月明虛白連天
0555b09: 碧日照雲霞水紅聲色摩尼不墮數祗因
0555b10: 逐物著西東
0555b11: 本心地不涉陽陰迥出乾坤覆眾岑萬法馬
0555b12: 師都吸盡一人龐老絕追尋全身用去頭頭
0555b13: 現覿體行時物物沈外境內神無覓處須知
0555b14: 憑悟本來心
0555b15: 示定觀禪人
0556a01: 返照回光直下觀無干東北與西南十方世
0556a02: 界全身現一切人天正眼看
0556a03: 示時默上人
0556a04: 未悟已前時薦得方堪默契本來人若將紙
0556a05: 墨認為法誤賺闍非老僧
0556a06: 誕生禪人乞進語
0556a07: 進在其中退亦中當人無路可通風擬心更
0556a08: 欲期精進不若回光省舊容
0556a09: 示雪浦琮禪人
0556a10: 利如錐疾如箭若能行超方便
0556a11: 送修密禪人省親
0556a12: 母想子歸因遠遠子思省母亦迢迢母子本
0556a13: 來真面目歷然覿體沒途遙
0556a14: 示咸濟禪人
0556a15: 自濟濟人須假悟若還無悟總徒然男兒當
0556b01: 丈夫志動靜忙閒緊著鞭
0556b02: 紙炮
0556b03: 頂門一竅透靈機滿肚無明火揮聲振十
0556b04: 方人盡覺然喜躍動容威
0556b05: 復方侍御震孺
0556b06: 日風吹雨打明明直指原處處全體獨
0556b07: 露超過世出世頭
0556b08: 示聚我居士
0556b09: 萬聚叢中我獨尊獨尊那怕聚紛紜頭頭色
0556b10: 色非他物大地乾坤一口吞
0556b11: 示徹源禪人
0556b12: 隨流生死故無窮悟徹源頭返本宗箇裏不
0556b13: 容人我相從來千里乃同風
0556b14: 傳法偈
0556b15: 本法豈傳傳本法傳今傳傳本法本法
0557a01: 本誰傳
0557a02: 示靈根荷講主
0557a03: 世出世間不二法一身通荷無餘事阿誰不
0557a04: 是丈夫兒祗恐未堪如來使
0557a05: 無心用禪人乞偈
0557a06: 祖師西來直指人心多少行人錯認識神通
0557a07: 身覓心不可得身外無心用本人
0557a08: 師夢中得染深青牯牛之句乃自聯云
0557a09: 染深青牯牛那肯更回頭通體蒼煙色明明
0557a10: 迥類流
0557a11: 化緣偈
0557a12: 為僧一味無他事要化檀那契己巳躬箇事人
0557a13: 人皆具足信手拈來用不窮
0557a14: 明道崔居士乞偈薦親
0557a15: 若惺自己巳安身處河沙父母同箇面但將此
0557b01: 語縣高堂一度看時一度薦
0557b02: 居士五旬乞偈
0557b03: 夕陽西去水東流人老何曾見白頭能向箇
0557b04: 中高著眼觀法界共同儔
0557b05: 荅朱居士
0557b06: 非僧非俗者箇漢兩處圜通無畔翻身直
0557b07: 蹋上頭關入佛入魔只一貫
0557b08: 示沈大司寇演
0557b09: 山僧無別示白棒當頭指頂門眼豁開自證
0557b10: 衝天旨
0557b11: 覺圓敏禪人病中乞偈
0557b12: 維摩居士病非病禪者反為作病看忽覺病
0557b13: 身身本覺始於法法自然安
0557b14: 示張大司憲瑋
0557b15: 一切二邊俱坐斷本無中道可須安掀翻海
0558a01: 嶽無人會白棒當頭為指南
0558a02: 示李孝廉魯
0558a03: 箇事從來本呈露認著名言遮護剔起眉
0558a04: 毛著眼看腦後見方契悟
0558a05: 居士乞偈薦親
0558a06: 生亦如兮死亦如如如之外盡皆虛欲知父
0558a07: 母安身處忉利天宮亦不居
0558a08: 題冶堂孫居士像
0558a09: 本分本來豈從造化而成非俗非僧亦因假
0558a10: 以立一念不生全體見蹋芒頭頂笠
0558a11: 獨行獨步迥堂堂自在自唯自適咄盡力
0558a12: 跳不出
0558a13: 題聖緣唐居士像
0558a14: 請居士自珍重莫捨凡緣取聖緣取捨之情
0558a15: 生死本情無取捨獨超然咄
0558b01: 佛事
0558b02: 為亡僧舉龕來無一物去無礙信便行
0558b03: 管取自在舉火光焰焰淨嬴嬴南北東西無
0558b04: 可不可以火苣打圜相云會則界分身不
0558b05: 會與你把火。
0558b06: 為守元師入以杖指云盡十方世界是
0558b07: 箇無縫復敲門云且道者一縫作麼合
0558b08: 殺以手舉靈骨送入云請師兄塞。
0558b09: 為豁然師煆骨縱然皮膚脫盡白骨也須火
0558b10: 煆惟我師弟豁然具者般體以火苣打
0558b11: 圜相云大眾會麼攛火苣云看。
0558b12: 為通亮舉龕通亮通亮對我曾呈伎倆即今
0558b13: 恐汝忘之助汝三下拄杖以拄杖擊三下云
0558b14: 直須信而行莫管人間天上。
0558b15: 為泉講主舉火隔牆見角便知是牛隔山
0559a01: 見煙已巳知是火而今對眾相舉且道是箇甚
0559a02: 麼真實告報諸人切莫當面蹉過。
0559a03: 為景西起龕葉落歸根仰手覆手木馬翻身
0559a04: 泥牛解走舉火般若大智如大火聚舉似諸
0559a05: 人急著眼覷攛下火苣掌云還見麼。
0559a06: 為乘白舉火乘白燒化密雲舉火呈示大眾
0559a07: 無可話墮攛火苣云雖然如是直令徹骨透
0559a08: 光明十方世界無處躲。
0559a09: 為青州佛實舉火鄭州梨青州棗萬物無過
0559a10: 出處好實禪人還知麼若知出處便解當處
0559a11: 出生隨處滅盡則不見生死去來之相從來
0559a12: 寸步未嘗移那涉山東與山西實禪還會麼
0559a13: 若猶未會攛火苣云老僧助汝一把火照徹
0559a14: 面門離處所。
0559a15: 為超聞下火千做萬做不離者箇南北東西
0559b01: 信行地獄天堂如梭過。
0559b02: 為無拘起龕無拘無拘生死俱虛自領而去
0559b03: 頓證無餘。
0559b04: 為正聞化主下火生時為眾竭力死要老
0559b05: 僧燒全體光明自圜照十方國土任逍遙。
0559b06: 雜著
0559b07: 五家語錄序
0559b08: 五家語者自達磨西來至六傳再四世法
0559b09: 中華禪備眾體機語不一無心而分自成五
0559b10: 家故謂溈仰臨濟洞雲門法眼然機用雖
0559b11: 似五家無非直指之旨眉居士刻茲語錄
0559b12: 可謂承上啟下先後包含閱是語者可盡五
0559b13: 家差別之元以明自己巳差別之智總歸當人
0559b14: 本地風光全機大用出於文字之表則誰見
0559b15: 有五家兒孫空王佛田庫奴以至狐狼野干
0560a01: 到來總與三十棒為甚如此者裏放過即不
0560a02: 可。
0560a03: 教外別傳序
0560a04: 老僧向讀大慧語見拈水潦和尚因緣謂潦
0560a05: 纔舉揚便賣弄者一蹋云自從一喫馬師蹋
0560a06: 直至如今笑不休渠又何曾有峰巒疊翠澗
0560a07: 水潺湲柳含庭華笑日喬木蜨舞
0560a08: 芳底說話來古今洪詞便利無過此老看
0560a09: 他恁麼舉示則不專在言句尖新唯貴提其
0560a10: 至要而已云何至要不見他室中問僧德山
0560a11: 見僧入門便棒臨濟見僧入門便喝雪峰見
0560a12: 僧便道是甚麼睦州見僧便道見成公案放
0560a13: 汝三十棒者四箇老漢還有為人處也無僧
0560a14: 云有大慧曰劄僧擬議大慧便喝出遵璞聞
0560a15: 之忽然脫去從前惡知惡解遂成箇灑灑地
0560b01: 衲僧又鼎需入室大慧問曰內不放出外不
0560b02: 放入正當恁麼時如何需擬對大慧以竹篦
0560b03: 打三下需忽大悟又大悲閒長老入室大慧
0560b04: 問不與萬法為侶者是甚麼人閒曰扶不起
0560b05: 大慧云扶不起是甚麼人速道速道閒擬對
0560b06: 大慧便打忽然大悟可見棒喝急切要密開
0560b07: 人正眼脫人情解無過此也所以老僧生平
0560b08: 不解打之遶唯以條棒一味從頭棒將去直
0560b09: 要人向棒頭拂著處豁開正眼徹見自家境
0560b10: 界不從他得迥出教內教外名言則方知
0560b11: 眉居士所集從上佛祖機語決定不是文字
0560b12: 方能撩起便行羅籠不住呼喚不回直饒如
0560b13: 是只堪自了若論戰也各各力在轉處不滯
0560b14: 玄妙理致一味活捉生擒向上全提本分一
0560b15: 著超佛越祖獨脫單行縱奪自殺活自在
0561a01: 能治一切名言不坐死地不瞎人眼方堪利
0561a02: 己巳利人其或未然且向者冊子上東覷西覷
0561a03: 忽然覷著來老僧手裏請棒喫既是覷著
0561a04: 因甚要喫棒還有緇素得底麼若緇素不
0561a05: 得且莫輕擬棒喝著。
0561a06: 日睿程君乞題小象
0561a07: 夫題者名之也名者名其形也名其形者形
0561a08: 不能形也形不能形者其形虛也其名哉
0561a09: 矧曰小象又曰影象皆非本質之謂也若夫
0561a10: 題其影而不題其本可謂影之有影轉轉逐
0561a11: 末而莫之反余不能影上生題而復題其形
0561a12: 形也者於父母生之也且夫未出母胎男也
0561a13: 女也俱弗得而知弗得而知者名弗得而立
0561a14: 也若反至夫父母未孕之前又何狀哉君若
0561a15: 向父母未孕之先狀其象來余亦向父母未
0561b01: 孕之先為君題。
0561b02: 
0561b03: 
0561b04: 
0561b05: 密雲禪師語錄卷第八
0561b06: 音釋
0561b07: 獃魚開切音暟癡也。拭設職切音識抆拭揩也。苣其呂切音巨朿葦燒
0561b08: 也。攛取亂切音擲也。伎倆上巨錡切音芰下里養切音兩伎倆巧也。
0561b09: 於莖切音黃鸝也。矧矢忍切音哂也。
