0674b02: 嗣法門人行岳編
0674b03: 小一
0674b04: 晚師拈柱杖云我此山中一物也無石
0674b05: 頭大的大小的小內外諸人每日出坡三
0674b06: 兩度驀有個漢出來道和尚前言不應後
0674b07: 語但向他道非汝境界顧左右云若也會
0674b08: 得許你不一粒米大喫飯不挂一縷
0674b09: 終日著衣若也不會不是逐色隨聲即
0674b10: 落解脫深坑大眾到者裏切須仔細良久
0674b11: 卓柱杖云。
0674b12: 晚師拈柱杖云當初龐居士到百尺竿
0674b13: 頭將謂見過於人開口便道不與萬法為
0674b14: 侶者是什麼人幸而其時諸方有人若遇
0674b15: 如今狐狼野干之屬盲引眾盲見有百尺
0675a01: 竿頭坐的便道你已死了須透祖師機緣
0675a02: 方是死中得活便教人胡穿亂鑿今日透
0675a03: 者一則明日透那一則若恁麼豈不見笑
0675a04: 一時遺臭萬世討甚蓋天蓋地好龐老耶
0675a05: 然而也是當人肯入作家爐肯求大手
0675a06: 眼人鍛鍜鍊始得你看龐居士見石頭問不
0675a07: 與萬法為侶者是什麼人頭驀掩其口於
0675a08: 此有個會處慚惶不少未到大休大歇田
0675a09: 地到江西馬大師處仍舊問云不與萬法
0675a10: 為侶者是什麼人馬大師蹋向前一步云
0675a11: 待汝一口吸西江水方與汝道龐居士
0675a12: 到者裏方纔命根子卒地折爆地斷放開
0675a13: 窮肚皮海納百川七縱八橫千通萬達高
0675a14: 步大方發一言令人不敢正耳聽著立一
0675a15: 行令人不敢正眼視著師召眾云馬大師
0675b01: 進那一步諸人還見到也未若也見到方
0675b02: 可與山僧柱杖子相見若未見到豈可衲
0675b03: 子不如他俗人有麼有麼驀柱杖云吸
0675b04: 西江且止只如山僧柱杖子作麼生吞
0675b05: 良久卓杖云劍為不平離寶匣藥因救病
0675b06: 出金擲杖出堂。
0675b07: 十五夜小舉僧問趙州如何是祖師西
0675b08: 來意州云前子師云報恩則不然
0675b09: 有人問如何是祖師西來意但向道今夜
0675b10: 一輪滿清光何處無。
0675b11: 小師云山僧不指路頭一任諸人瞎闖
0675b12: 諸人若也瞎闖得勇猛不顧危亡得失
0675b13: 力闖將去驀然撞著峭壁巉巖磕破腦殼
0675b14: 則一回知痛癢也未可知問諸人瞎闖則
0675b15: 不問磕破腦殼時如何師云又慚惶又好
0676a01: 笑問磕破腦殼則不問為甚又慚惶又好
0676a02: 笑師云非汝境界。
0676a03: 小舉眉州黃龍禪師僧問如何是密室
0676a04: 龍曰斫不開曰如何是密室中人龍曰非
0676a05: 男女相師云古人恁麼道山僧則不然如
0676a06: 何是密室七通八達如何是密室中人長
0676a07: 的長矮的矮且道與古人是同是別喝一
0676a08: 喝卓柱杖一下。
0676a09: 仲春晚師云古者道靈雲見處不在桃
0676a10: 華上且道他見處作麼生眾無語師云正
0676a11: 所謂如將名品果子殼也去了核也去了
0676a12: 送人口邊人不解喫。
0676a13: 舉峰西堂秉拂師云昔日趙州云我在南
0676a14: 方火爐邊有個無主話至今無人舉著
0676a15: 噁直饒道閉門打睡接上上機也未若如
0676b01: 斯提持今時人聞舉著向上一路末後牢
0676b02: 關未嘗不商量浩浩地如說藥人真藥現
0676b03: 前都不能識淵明云平疇交遠風良苗亦
0676b04: 懷新東坡云非古之耦耕植杖者不能道
0676b05: 非吾世農不知此語之妙吾於趙州亦云
0676b06: 少間煩峰西堂對眾拈出。
0676b07: 晚問答不錄師云早間森首座領眾請
0676b08: 法山僧道鐘動喫齋召眾云木包方外細
0676b09: 徹毫端帆正晴湘開九出家兒造次
0676b10: 顛沛不離衣之側端能與露柱同披一
0676b11: 領袈裟與山僧同一盂烹饗也未此間
0676b12: 一草一木同證圓明胡為有人自疑自別
0676b13: 損法財滅功德莫不繇茲心意識誠哉是
0676b14: 言也台山南岱宗北殊天異域之咸與
0676b15: 山僧晨香暮燈共分寥寂胡為有人咫尺
0677a01: 關山只為分明極翻令所得遲不大可哀
0677a02: 乎昔日少林面壁二祖趨風寒立雪沒
0677a03: 膝齊腰何等心骨鼻祖尚訶為輕心慢心
0677a04: 徒勞無益斷臂安心出得髓瞻彼前修
0677a05: 豈同裨販打一拂云精金百鍊自光瑩藥
0677a06: 汞從教誇耀冶。
0677a07: 晚問某甲閱楞嚴至七處徵心有個會
0677a08: 處師云咄此非汝心作麼生會進云某甲
0677a09: 無心師云人矢橛不是好狗問光陰如
0677a10: 箭日月如梭如何了生脫死師云莫厚顏
0677a11: 師乃云莫謂無心云是道無心猶隔一重
0677a12: 關又有道說甚一重直是千重萬重既然
0677a13: 如是畢竟如何明心見性良久云山僧昨
0677a14: 在報恩示眾云古之天地日月猶今之天
0677a15: 地日月天地日月無古今之異禪道佛法
0677b01: 亦不應有古今之分為甚麼古之知識千
0677b02: 百世之下凜凜常在人目前後之知識當
0677b03: 世現在每淹淹如九泉下人古之學者一
0677b04: 瞥地耀古輝今今之學者今日有些會
0677b05: 處明日有些會處及乎生死到來依舊手
0677b06: 忙亂蓋道無同異同異在人今之發心
0677b07: 未嘗不如古人究未嘗不如古人刻苦
0677b08: 未嘗不如古人用心到無用心處亦未嘗
0677b09: 不如古人但古人到無用心處不望崖
0677b10: 而退百尺竿頭更能進步所以道懸崖撒
0677b11: 手自肯承當絕後再甦欺君不得今人到
0677b12: 千峰絕頂不惟不進步反退轉身來云吾
0677b13: 已巳死而得活了以了不可得為究竟以擎
0677b14: 拳指為透祖師關是懸崖縮種種
0677b15: 自欺去他古人遠之遠矣卓拄杖云有志
0678a01: 之士自知好惡。
0678a02: 晚師云明道者多行道者少大小祖師
0678a03: 話作兩橛明而不能行明的事向那裏去
0678a04: 也諸人十二時中行的事作麼生良久云
0678a05: 遶菴一水聲常住擁榻千峰勢欲翔。
0678a06: 早師云古者道莫被天下老和尚舌頭
0678a07: 瞞山僧道莫被天下善知識行履瞞祖師
0678a08: 門下客須確實為生死口不嚼一粒米身
0678a09: 不挂一縷方可隨意穿衣喫飯眼中不
0678a10: 見一畫一耳中不聞一語一言方可隨
0678a11: 時寫字看書否則大事未明如喪考妣大
0678a12: 事已巳明如喪考妣如或生死心不切慎勿
0678a13: 出家縱出家慎勿來宗門何以故目下雖
0678a14: 未為生死儻不輕易出家不輕易來宗門
0678a15: 尚知有出家事在尚知有宗門事在有等
0678b01: 造次出家來此宗門隨逐隊發意做工
0678b02: 夫如撞采的一般做幾時撞不著便一日
0678b03: 悠忽一日一時怠惰一時自己巳既然將謂
0678b04: 他人亦是如此謗大般若苦報無量有志
0678b05: 之士務須確實。
0678b06: 晚師云同居在此不論久初學須各
0678b07: 各退步到真實不欺之地。
0678b08: 晚師云龍淵今冬與大眾約法三章第
0678b09: 一飲水不得打濕口第二喫飯不得著
0678b10: 米第三經行不得撞著露柱。
0678b11: 元旦知浴領檀越請小師云大眾知麼
0678b12: 汝等成佛以來已巳經無量阿僧祗劫舉足
0678b13: 下足其地堅固金剛所成上妙寶輪以為
0678b14: 嚴寶池瓊閣奇珍禽樂具充溢無有
0678b15: 苦緣壽命無量光明無量法親無量如或
0679a01: 未知則不矜久脩不薄初學一念回光即
0679a02: 同諸聖若也根思遲鈍便請一念不生去
0679a03: 如或多知解多愚癡便請淨念相繼去但
0679a04: 辦肯心不相賺雖然如是且道善財入
0679a05: 樓閣門為甚入已巳還閉所以道如來不出
0679a06: 世祖師不西來汝等成佛已經無量阿僧
0679a07: 祇劫。
0679a08: 晚師云昨夜行者通大眾晚山僧傳
0679a09: 語云大好月你諸人作麼生會僧云砍
0679a10: 月中桂清光應更多師云矢上加尖眾久
0679a11: 立師云山僧自領三十棒。
0679a12: 知浴古淵領海寧眾居士請解制紹興范
0679a13: 居士求釋同請小問答畢師揮拂云
0679a14: 人人殊勝箇箇淨明似鳥行空而昧空如
0679a15: 魚在水而忘水無瑕翳中自生瑕翳無障
0679b01: 緣處自生障緣結空花於無明頭有何
0679b02: 實果撈水月於昏沉海上徒見勞心既能
0679b03: 物外逍遙必須真源頓達苟知空門皈向
0679b04: 定應覺性洞明覺性明真源達方知罪垢
0679b05: 本空而無罪不懺法道本超而無法不成
0679b06: 大眾我不輕於汝等汝等皆當作佛下座。
0679b07: 小師云昨日大眾晚山僧道洗清昔
0679b08: 日擔泉處斫出當年壁巖汝諸大眾各
0679b09: 各領悟也否聞斯提舉若能正眼洞開則
0679b10: 忙閒動靜一語一默著著有出身之路用
0679b11: 得十二時不為十二時用轉得一切物不
0679b12: 為一切物轉攪長河為酥酪變大地作黃
0679b13: 金供養大眾不為分外如或不然二時粥
0679b14: 飯須彌山子唇齒之間太費支持七尺
0679b15: 形骸挂冰稜鐵甲俯仰之際大有不便卓
0680a01: 柱杖。
0680a02: 結夏檀越請小師云圓陀陀光爍爍淨
0680a03: 赤灑灑三頭六臂千手千眼而本無
0680a04: 一物純真一如無臭無聲而萬象縱橫閉
0680a05: 門打坐遍界不藏市橫身孤巍嚴密諸
0680a06: 作紛紜而非動一物不為而非寂違之者
0680a07: 自暴求之者愈失千賢萬聖趨向無門千
0680a08: 佛萬祖退身有分師以拂子打一下云誰
0680a09: 勝熱婆羅門六月霜花凝枕席下座。
0680a10: 晚師云去聖時遙言高志下欲明格外
0680a11: 旨須域中情顧左右云大眾看下。
0680a12: 晚師云劫火洞然大千俱壞未審者箇
0680a13: 壞不壞壞恁麼則隨他去也隨他去大隨
0680a14: 恁麼答話有甚長處投子望山禮拜眾無
0680a15: 語師云古之學者為己巳以竹篦拍香案便
0680b01: 歸寢室。
0680b02: 晚師云祖師時時在水桶上出現剛見
0680b03: 人挑水走入水桶裏去也祖師時時在火
0680b04: 燄上出現剛見人燒火走入火燄裏去也
0680b05: 祖師時時在木魚上出現剛見人打木魚
0680b06: 走入木魚裏去也祖師時時在鐘鼓上出
0680b07: 現剛見人打鐘鼓走入鐘鼓裏去也良久
0680b08: 云有人出來道和尚何得壓良為賤山僧
0680b09: 只要你恁麼道。
0680b10: 小師云理無事外之理事無理外之事
0680b11: 理外之事則愚事外之理則狂狂則為魔
0680b12: 所攝愚則為佛所悲寧為佛悲莫為魔攝
0680b13: 大眾來此祖必須立深誓願正知正見
0680b14: 正路修行庶幾同證圓滿菩提。
0680b15: 晚師云昔年大慧禪師因一禪子公
0681a01: 案不透乞求方便慧云你是福建人我為
0681a02: 汝說箇譬喻如將名品荔枝皮也去了核
0681a03: 也去了送在汝口邊只是汝不解喫師召
0681a04: 眾云當初大慧為此一人設個譬喻此人
0681a05: 當下破舌頭山僧因眾上公案重
0681a06: 重相為云緊夾籓籬寬闢道如何眾中未
0681a07: 見有頭點地的乃云但辦肯心必不相
0681a08: 賺更與汝等一個安心丸子三文大光錢
0681a09: 買得個油餈喫向肚裏了當下便不饑。
0681a10: 晚師顧左右云今日晚不許問話不
0681a11: 問話者三十棒眾擬議師云自從立雪人
0681a12: 歸後幾片白雲護翠岑。
0681a13: 結制古淵知浴領海寧眾檀越請小問
0681a14: 爐韝大開不留鈍鐵金鎚揮擲萬竅通明
0681a15: 還許學人立地成佛也無師云進前來喫
0681b01: 棒進云與麼則滾入紅爐大冶中直得通
0681b02: 身無縫師云許汝大問得祖宗之髓
0681b03: 登祖宗之堂敢問和尚昔日僧問臨濟如
0681b04: 何是奪人不奪境濟云煦日發生鋪地錦
0681b05: 嬰兒垂髮白如為甚本山中祖道錯師
0681b06: 云一對無孔鐵鎚進云與麼則二大老料
0681b07: 揀一齊蒙和尚指示去也師云與汝六十
0681b08: 棒問如何是法王正令師云千鈞之弩進
0681b09: 云與麼則人人沾恩個個得力師云已巳放
0681b10: 過居士問不侶萬法不取凡聖事如何師
0681b11: 云佛子受佛戒即入諸佛位師乃云天目
0681b12: 山下無寸土天目山頭無片雲跟跐著
0681b13: 寸土有寒暑兮促君壽有鬼神兮妒君福
0681b14: 眼中見有片雲風力所轉終成敗壞且道
0681b15: 住此天目山如何行履即得空拍手呵
0682a01: 呵笑報汝人人淨法身聞斯告報直下承
0682a02: 當如來禪許汝會更須知有祖師禪始得
0682a03: 且道如何是祖師禪驀喝一喝隨聲以竹
0682a04: 篦撫案一下。
0682a05: 晚師云祖師示現全身向汝諸人毛孔
0682a06: 中念普字真言汝等見聞麼一僧喝
0682a07: 師云胡喝亂喝乃云分明指出平川路
0682a08: 奈忠言逆耳何。
0682a09: 除夕晚師拈柱杖召眾云識得柱杖子
0682a10: 麼一日不為少千載不成多小則蟭螟眼
0682a11: 裏橫眠大則乾坤西傾東闕出息不隨眾
0682a12: 緣入息不居陰界試看先宗是何標格你
0682a13: 有柱杖子與你柱杖子你無柱杖子奪你
0682a14: 柱杖子。
0682a15: 晚師召大眾云莫瞌睡。
0682b01: 石晚師以杖指一碎石云者石版如
0682b02: 何沒一些縫良久又指一完石云者石版
0682b03: 若為有許多縫一僧云謝師指示師便打
0682b04: 乃云今時學者有兩種錯路一種錯路的
0682b05: 問著便道喚什麼作燈籠一種錯路的問
0682b06: 著便道露柱沒一點縫是者兩般錯路便
0682b07: 掩蔽人人本地風光若不蹋著本地風
0682b08: 光終不能免此兩種錯路今日不惜眉毛
0682b09: 說似諸人柱杖云山僧柱杖子有九千
0682b10: 九百九十九隻眼顧左右云更有一隻
0682b11: 不與你們說何故若教容易得便作等
0682b12: 閒看。
0682b13: 晚師云吾觀大眾與佛祖無二無別
0682b14: 但存人我自生間隔所以祖師示眾誦金
0682b15: 剛般若經上根者一聞千悟後來祖師教
0683a01: 人死了燒了話父母未生前話便是將
0683a02: 一卷般若經括作一句教人持念汝諸大
0683a03: 眾須在佛祖路上行方到佛祖田地若四
0683a04: 相未空徒勞無益各宜珍重。
0683a05: 晚師云山僧說得一篇佛法懸在雨華
0683a06: 橋上大眾各去看取良久云伯樂曾三顧
0683a07: 千金誰解增贈君君不納完壁倚枯藤。
0683a08: 晚舉傅大士道空手把鋤頭步行騎水
0683a09: 牛人從橋上過橋流水不流師云天目則
0683a10: 不然生鐵打鋤頭披簑水牛人從橋上
0683a11: 過水流橋不流且道傅大士的是山僧的
0683a12: 是良久云朝暮請緣何事應須立透祖
0683a13: 師關。
0683a14: 早舉六祖云本來無一物長慶云萬象
0683a15: 之中獨露身師云孫必類祖大眾會麼拈
0683b01: 柱杖旋風打散。
0683b02: 晚師云汝諸大眾多有廣遊人間世
0683b03: 禮諸名山的多有遍諸方久親知識的
0683b04: 多有諸方許可記的我不問汝別樣佛
0683b05: 法只有一句極平常最要緊的話問你且
0683b06: 道者一時香在什麼所在坐良久云衲僧
0683b07: 在處如火消冰終不成冰若道有香可
0683b08: 坐有坐的人有坐的所在莫道你廣遊博
0683b09: 禮方受記直饒你向世尊肚中轉一過
0683b10: 來也只是箇能仁的矢橛各各自揣摩道
0683b11: 箇驚人句看顧視左右震威一喝。
0683b12: 小舉世尊九十日在忉利天為母說法
0683b13: 及辭天界下時四眾八部俱住空界迎有
0683b14: 蓮華色比丘尼作念云我是尼身必居大
0683b15: 僧後見佛不如用神力變作轉輪聖王千
0684a01: 子圍繞最初見佛果滿其願世尊纔見乃
0684a02: 訶云蓮華色比丘尼汝何得越大僧見我
0684a03: 汝雖見我色身且不見我法身須菩提巖
0684a04: 中宴坐見我法身師云大小世尊抑強
0684a05: 為劣山僧若見蓮華色比丘尼但云汝真
0684a06: 能現大人相殷勤見我若須菩提巖中宴
0684a07: 坐乃是閉門作活豈能見我全身驀拈柱
0684a08: 杖云還有為世尊作主的麼有則出來各
0684a09: 出人一頭地卓柱杖云好手豈容無妙拍
0684a10: 三臺須是大家推。
0684a11: 小舉趙州問南泉知有的人向甚處去
0684a12: 泉云山前檀越家作一頭水牯牛去師云
0684a13: 長新婦拖泥走州云謝師答話師云帆
0684a14: 隨湘轉望九泉云昨夜三更月到
0684a15: 師云向上一路千聖不傳。
0684b01: 晚舉僧問趙州如何是佛州云殿裏的
0684b02: 師云古佛恁麼道可謂眼空四海。
0684b03: 晚師云解制來走動的走動各執少人
0684b04: 久住者未免辛苦汝諸大眾如何得不為
0684b05: 境轉一僧云心如木石師笑云說到行到
0684b06: 吾為汝保任此事終不也。
0684b07: 早師云有一人日勤眾務一物不為有
0684b08: 一人一物不為日勤眾務且道那箇作家
0684b09: 一僧出師打退又一僧作禮師亦喝出師
0684b10: 云有叟情相似日香夜夜燈。
0684b11: 晚師云如淨琉璃內外明徹凡見道者
0684b12: 若身心世界果如淨琉璃內外明徹方是
0684b13: 真見本來目的人不然徒自欺耳生死
0684b14: 到來悔將何及不見道吾心似燈籠點火
0684b15: 內外紅雖非依樣畫描是一鼻出氣。
0685a01: 晚師云秋來好坐禪賢衲莫亂走各得
0685a02: 坐具地他年大開口且得地一句作麼生
0685a03: 道父母所生口終不為人說。
0685a04: 燈節知浴同王檀越請小師云如淨琉
0685a05: 璃內外明徹光逾日月量裹太虛探之不
0685a06: 見其初避之莫究其極山河大地即之靡
0685a07: 不消鎔明暗色空捨之無以建立神鬼不
0685a08: 能覷賢聖不能知潔之不新垢之不故蝡
0685a09: 動不減佛祖不增謂之為微普天地謂
0685a10: 之為顯朕蹟不留指為智珠闇然日著目
0685a11: 為福嶽坦然日尊召大眾云我見燈明佛
0685a12: 本光瑞如此。
0685a13: 戒私看文書晚師云上三畫長下二畫
0685a14: 短天左旋地右轉日月照臨乎其上龍象
0685a15: 奔走乎其下高出無頂天深逾香水海無
0685b01: 論智愚賢不肖識得者個字宣聖孟夫子
0685b02: 拱手讚歎釋迦不在前彌勒不在後奔軼
0685b03: 絕塵今之古之誰敢與偶好大哥直截根
0685b04: 源尚迂曲尋枝摘葉復何如。
0685b05: 小問話畢師云一片清地安閒絕比
0685b06: 倫來及住眾舉步莫迷津眾久立師震
0685b07: 威一喝下座。
0685b08: 小師云有一無事人終日忙鹿鹿有一
0685b09: 精進漢長年訥且木如是二人中有一人
0685b10: 堪與人為師汝諸大眾出入好看良久云
0685b11: 寂光真境何嘗遠同在琉璃國土行下座
0685b12: 立春因事小師云春風吹春雨潤忽地
0685b13: 園林秀且媚無根子也開華試問禪家
0685b14: 會不會顧左右云若也會得佛法叢林時
0685b15: 時茂盛若也未會禪林秋晚卒風暴雨頗
0686a01: 多眾兄弟善自護持莫被風力所轉卓柱
0686a02: 杖出堂。
0686a03: 元宵小師拈柱杖云眾兄弟一年又過
0686a04: 了半個月矣流光易度幻質非堅生死到
0686a05: 來如何抵敵聞恁麼道拽下地去痛打一
0686a06: 頓方拂著某癢處然而實具個般手眼始
0686a07: 得若有一毫虛妄則某上座緩緩地走起
0686a08: 來向你道個見你眼目定動連棒打折
0686a09: 你驢腰也未肯放在苟不自欺簡點眼光
0686a10: 落地時未親見不變不遷無晦無明的真
0686a11: 目生不知來處真個生大死不知去處
0686a12: 真個死大把此生死大事切切在念究
0686a13: 一個無意味話頭孜孜不捨而不透生
0686a14: 死未了當入室中喫某上座痛棒而透
0686a15: 生死已巳了當入室中喫某上座痛棒為甚
0686b01: 如此高擎柱杖云棒頭有眼明如日要識
0686b02: 真金火裏看拽杖出堂。
0686b03: 小舉僧問睦州如何是急州云通你一
0686b04: 問進云如何是急中急州云朝向西瞿耶
0686b05: 尼暮向北鬱單越師云者老漢恁麼答話
0686b06: 非但頂門具金剛正眼抑且下有通天
0686b07: 活路然而說佛法各有時節因緣新報恩
0686b08: 則不然若有人問如何是急但向道近日
0686b09: 中少油沒醬更問如何是急中急但向
0686b10: 道錢糧既難處戶役更難何且道新報恩
0686b11: 恁麼答話與古人是同是別有知得落處
0686b12: 的出來道看顧左右云若知落處則便知
0686b13: 得大法的人無時無處不可扶佛祖綱
0686b14: 宗叢林富足也好叢林澹薄也好住現成
0686b15: 叢林有遺米遺銀也好住苦難叢林有遺
0687a01: 債遺累也好初復叢林要墾土掘地搬石
0687a02: 運木也好叢林完備安閒樂道也好若未
0687a03: 知落處便汩沒塵勞擾攘中住富足叢
0687a04: 林色色週全前人有遺米遺銀也苦住苦
0687a05: 難叢林事事虧欠前人有遺債遺累也苦
0687a06: 眾兄弟大家在者裏老漢難之門行
0687a07: 老漢難行之事切須甘澹薄忘勞苦必要
0687a08: 究明大法一朝力竭工圓便見無油菜裏
0687a09: 也走出老漢來亂石堆裏也走出老漢來
0687a10: 土木堆裏也走出老漢來便見老漢說誠
0687a11: 實言向眾兄弟道正月廿二早某上座把
0687a12: 如來正法眼藏分明揭示大眾了也且道
0687a13: 如何是今早分明揭示的正法眼藏卓柱
0687a14: 杖云心不負人無慚色。
0687a15: 眾禮千佛懺小師云昨晚丈室坐久展
0687b01: 手剔燈忽見三千諸佛在指甲中揚聲大
0687b02: 小長老謂之曰你者等不情漢大眾連
0687b03: 夜在殿禮你何得隱在者裏亂喚諸佛
0687b04: 復高聲曰阿阿你還不知大眾道禮
0687b05: 我等懺罪誰知止增益罪過小長老驚視
0687b06: 之曰因甚如此諸佛曰你莫驚異試問禮
0687b07: 佛大眾還見我等是怎樣孔是那樣身
0687b08: 相若總未見而云禮佛豈不造大妄語應
0687b09: 墮地獄佛語未竟護法韋尊神擎山持
0687b10: 杵從眼走入白諸佛曰諸佛世尊莫作
0687b11: 是說近有一等狂禪和開口便道無佛無
0687b12: 祖撥無因果招殃惹禍今佛更道禮佛者
0687b13: 增益罪過未免為豁達空者張本永造無
0687b14: 間業去也諸佛曰咄我等各分身萬億在
0687b15: 一切人八萬四千毛孔中橫入出又豈
0688a01: 可道無佛若作是解更入地獄如箭射兩
0688a02: 相理論不已巳小長老夜深欲睡鳴指一下
0688a03: 一齊逐退今日不可不對眾斷召眾云
0688a04: 若道禮佛還曾見佛也未若道無佛可禮
0688a05: 如何說無佛的道理於此透去一任你道
0688a06: 有佛可禮也得無佛可禮也得小長老敢
0688a07: 保你禮佛諸佛不敢正眼視著說無佛諸
0688a08: 佛不敢正耳著不然是造大妄語當
0688a09: 墮地獄的漢子莫言無人說過驀拈杖云
0688a10: 者兩種人喫得痛棒皆可因邪打正更有
0688a11: 一等知有佛而甘心不見佛惰不禮佛
0688a12: 正如焦芽敗種那有喫棒分擲下柱杖。
0688a13: 小師拈柱杖云千日炤那有一毫隱
0688a14: 晦處虛空通達那有一毫隔礙處某上座
0688a15: 在母腹中便轉大法輪出頭斯世阿誰謾
0688b01: 得到磬山見先師和尚亦有甚奇特處敢
0688b02: 誑謔人諸方珍重傳受辛苦討的五家
0688b03: 宗旨一齊勘破縱顛縱狂輕佛慢祖自號
0688b04: 無師子不意先師肯我是狂竟付生平不
0688b05: 輕付之拂子拜違荊谷掩室江干因蓉城
0688b06: 請先和尚先師不赴請寄書某上座言有
0688b07: 末後付囑某上座呵呵大笑因破關來見
0688b08: 先師手問云狂兒國土父不容過者個
0688b09: 頭還是老漢住處麼先師云且站下
0688b10: 與你道某便掀倒香案而出先師高聲云
0688b11: 將柱杖來某遙得笑云劍去久矣室中
0688b12: 復理論多端一日先師上堂維那擬白椎
0688b13: 某便喝住云待我問了話白椎問云昔日
0688b14: 黃檗道大唐國裏無禪師如今大明國裏
0688b15: 還有麼先師拈柱杖作打勢云看棒某便
0689a01: 喝先師亦喝某復喝一喝轉身云不是狂
0689a02: 兒多意氣秪因曾透上頭關便出先師又
0689a03: 喝某亦喝遙聞維那重白椎某高聲云
0689a04: 歎死氣吁嗟乎仰山道的誰是知音先師
0689a05: 示寂便欲縳屋萬誰意有此不了公案
0689a06: 眾居士等堅請為先師了卻郤某上座既到
0689a07: 者裏必欲眾兄弟洞明大法不向他人行
0689a08: 處行若不奮大人志氣不知道出常情向
0689a09: 瞎老禿口角邊覓涕唾喫聽他說黃道黑
0689a10: 只管記憶思惟日久月深多成異解或認
0689a11: 穿衣喫飯舉足動步的為自性或以暫歇
0689a12: 塵勞為究竟直饒得見法身竿頭進步那
0689a13: 邊會得者邊行履見與師齊減師半德要
0689a14: 透末後牢關未在未在且道知有末後一
0689a15: 著如兜率悅張無時如何咄雲菴老人
0689b01: 在你下且置是事昔日白雲端禪師已巳
0689b02: 肯五祖演悟處未幾時忽語之曰有數
0689b03: 禪客自廬山來皆有悟入處教伊說亦說
0689b04: 得有來繇舉因緣問伊亦明得教伊下語
0689b05: 亦下得秪是未在祖於是大疑私自計曰
0689b06: 既悟了說亦說得明亦明得如何卻郤未在
0689b07: 遂究累日忽然省悟從前寶惜一時放
0689b08: 下走見白雲雲為手舞足蹈祖亦一笑而
0689b09: 已巳如今妄為師範的老禿奴還有個般手
0689b10: 眼鍛鍜鍊人麼奔南走北漫稱學的無慚
0689b11: 愧漢還受得明眼作家如是鉗錘麼若不
0689b12: 識古人者個作則馬祖喝黃檗棒興化
0689b13: 一意思閒放過為師者見人有
0689b14: 些見處便與他一個冬印子學者無大
0689b15: 人志氣要人許可便入邪師圈繢豈不大
0690a01: 可哀哉盲引眾盲解說五家宗旨分而不
0690a02: 分不分而分皮厚多少本子上念將去
0690a03: 口傳耳受去欲扶持從上綱宗真可憐生
0690a04: 還曾夢見古人汗臭氣麼一僧出眾云和
0690a05: 尚又作麼生道師云若有所道何異邪解
0690a06: 僧禮拜師連棒打云切忌謗我顧左右
0690a07: 云纔見某上座欲提持此事便推翻香案
0690a08: 拗折柱杖令某上座無開口處猶較些子
0690a09: 若如此總受人謾了也更討甚麼拽杖
0690a10: 歸方丈。
0690a11: 小師拈柱杖云千鈞之弩不為鼷鼠發
0690a12: 機萬丈之顓為鯨鯢設釣有麼良久云
0690a13: 大丈夫莫自遲疑莫自間隔似鳥飛空何
0690a14: 東何西而不空如魚在水何順何逆而非
0690a15: 水某上座者裏無實法與人亦無定法
0690b01: 限人不起期結制畫地為牢不做樣粧模
0690b02: 誑謔愚瞽行的一任行坐的一任坐某上
0690b03: 座敢保諸人坐也釋迦彌勒左右侍立行
0690b04: 也飲光達磨前後追隨無人無時不向毘
0690b05: 盧頂上行有甚禪可有甚道可學秪是
0690b06: 諸人亦有自己巳放不過的還知病根在甚
0690b07: 處麼柱杖云人既自放不過柱杖子亦
0690b08: 不放過看取打草驚蛇舉僧問乾十方
0690b09: 薄伽梵一路涅槃門未審路頭在甚麼處
0690b10: 以柱杖畫一畫云在者裏僧又問雲門
0690b11: 門拈起扇子云扇子跳上三十三天
0690b12: 築著帝釋鼻孔東海鯉魚打一棒雨似盆
0690b13: 傾師云者則因緣議論的類牛毛判斷的
0690b14: 同兔角某上座不怕諸方簡點分明判斷
0690b15: 去也者僧終日長安更向旁人問路所謂
0691a01: 道在邇而求諸遠事在易而求諸難忒殺
0691a02: 癡狂那堪乾雲門不與本分草料雖各
0691a03: 是一等為人未免轉轉鈍置若報恩門下
0691a04: 有人出來問十方薄伽梵一路涅槃門未
0691a05: 審路頭在甚麼處便劈脊打出或其忽爾
0691a06: 瞥地自合知羞驀喝一喝以柱杖拍香案
0691a07: 一下歸方丈。
0691a08: 懸板小師云虛空雖久此板彌堅天地
0691a09: 雖弘此板彌大法界無內無外古今
0691a10: 不變不遷晝夜六時出微妙音成殊勝事
0691a11: 聾者聆之耳根圓聞瞽者睹之目根圓見
0691a12: 病者繇之得瘥苦者繇之停酸一切縛著
0691a13: 者莫不繇之解脫然而全憑有福慧人一
0691a14: 念信心一念肯心彰著如是不思議事當
0691a15: 知錢居士鑄此報恩禪寺香積堂大板頓
0691b01: 令十方世界齊成大板恒沙佛土舉凡香
0691b02: 積堂大板一時成就新報恩擊此大板而
0691b03: 此板無刻無地不鳴如斯見徹方顯我宗
0691b04: 檀越迥異尋常我宗真個道出常情不同
0691b05: 流俗見解不是粥飯師僧且道既是十方
0691b06: 世界都成大板喚甚作十方世界既是十
0691b07: 方世界又如何說個都成大板的道理到
0691b08: 者裏須是舉一明三目機銖兩所以道事
0691b09: 是過量事人須過量人但得過量人自明
0691b10: 過量事鳴板云知音不用頻頻舉識者應
0691b11: 知暗點頭。
0691b12: 懸鐘板小師指鐘板云倩二上座為大
0691b13: 眾早晚發機普願若遠若近見者聞者同
0691b14: 露柱知音共磉盤唱和喝一喝休去。
0691b15: 早師云臨濟大師道有時奪人不奪境
0692a01: 有時奪境不奪人有時人境兩俱奪有時
0692a02: 人境俱不奪今時學者大法不明開眼作
0692a03: 夢一味依樣畫貓何異韓盧逐塊召眾云
0692a04: 切莫見說奪人不奪境但向境上粧點兩
0692a05: 句見說奪境不奪人但向人上粧點兩句
0692a06: 要明濟上綱宗須識取有時二字始得有
0692a07: 時奪人不奪境你作麼生領覽有時奪境
0692a08: 不奪人你作麼生擔承有時人境兩俱奪
0692a09: 你作麼生當抵有時人境俱不奪你作麼
0692a10: 生步趨山僧不惜眉毛更為諸人頌出奪
0692a11: 人不奪境滿栽華柳風醉遊人影橫斜
0692a12: 逋客獨醒奪境不奪人脫忘鋤羅敷有
0692a13: 夫五馬踟躇使君何愚人境俱奪破楚鞭
0692a14: 屍逆行倒施我必復之秦為出師人境俱
0692a15: 不奪桃華夾岸雞黍延洞口逕窄人誰
0692b01: 問津顧左右云久立珍重。
0692b02: 晚師云僧問趙州如何是不蹉路州云
0692b03: 識心見性是不蹉路師左右顧視云心作
0692b04: 麼生識性作麼生見良久拈柱杖云敢來
0692b05: 者裏瞌睡旋風打散。
0692b06: 小師云昔日香嚴禪師垂語云若論此
0692b07: 事如人上口銜枝不蹋枝手不攀
0692b08: 枝下忽有人問如何是祖師西來意不
0692b09: 對他又違他所問若對他又喪身失命當
0692b10: 恁麼時作麼生即得如今人道達磨大
0692b11: 師無當門齒殊不知香嚴老子倍甚有人
0692b12: 識得先聖赤心片片山僧當將山河大地
0692b13: 作一個大饅頭以為供養高聲召大眾
0692b14: 驀歸方丈。
0692b15: 晚師云昔日達磨大師到東土來指示
0693a01: 人云心如墻壁可以入道如今許多大眾
0693a02: 在者裏有幾個心如墻壁的如何得入道
0693a03: 若有透得過的出來與柱杖子相見我也
0693a04: 不敢鈍置你若透不過也不得孤負達磨
0693a05: 大師來者一番良久師云久立珍重。
0693a06: 長至日舉勇首座立僧小師云如何
0693a07: 是正法眼破砂盆只者一轉語三玄五位
0693a08: 縱橫父子體用殊特目前包裹天長地久
0693a09: 日月齊明一鏃破三關雲從龍風從虎恁
0693a10: 麼會得可與建法幢立宗旨然而未明向
0693a11: 上一竅在且道如何是向上一竅問取堂
0693a12: 中首座勇。
0693a13: 小師拍香案云山僧等閒一拍山河大
0693a14: 地明暗色空情與無情一時百雜碎秪有
0693a15: 一個頑禪和打不死無如之何眾中有高
0693b01: 明的出來為我設個方便拈柱杖云木上
0693b02: 座出來道某甲有個方便他向飯籮邊
0693b03: 餓死大海裏渴死師呵呵大笑云上座你
0693b04: 者樣說話慈悲耶惡毒耶擲柱杖云從教
0693b05: 彼禪和自己已簡點。
0693b06: 元旦小問證得虛空時無是無非法請
0693b07: 問虛空作麼生證師云梅清滿谷問新年
0693b08: 頭佛法古人道有道無和尚者裏又如何
0693b09: 師云前谿水急後嶺風高師云昨日法
0693b10: 座已為諸人說法了也諸人還信得及麼
0693b11: 若信得及則普天同慶若信不及未免堆
0693b12: 華錦上起身云新春兩序頭首合寺大眾
0693b13: 起居萬福。
0693b14: 晦日晚師顧左右云三冬一月去水牯
0693b15: 尚顢頇坐香人瞌睡露柱腿生酸諸上座
0694a01: 好生觀青山跳谿聲住柴木枕語喃
0694a02: 喃。
0694a03: 望日早師云禪林秋晚學道之士貴乎
0694a04: 一切真實顓為生死不爭人我是發心真
0694a05: 實切問近思不學虛頭是問真實一一
0694a06: 從胸襟流出天地是唱真實好賢
0694a07: 樂善成人道業是領眾真實省虛文務誠
0694a08: 敬是禮貌真實誡浮華崇節儉是日用真
0694a09: 實遠奸近仁厚是交接真實明因果識
0694a10: 罪福去害除是任事真實甘澹泊恥謀
0694a11: 求是家風真實更有一處真實一發與諸
0694a12: 人道破大抵還他肌骨好不搽紅粉也風
0694a13: 流。
0694a14: 舉森首座立僧小師拈柱杖云山僧有
0694a15: 時一句子在諸人日用中諸人若向日用
0694b01: 處會未免觸途成滯山僧有時一句子無
0694b02: 你諸人用心處諸人若向無用心處會未
0694b03: 免當蹉卻郤山僧有時一句子八角磨盤
0694b04: 空裏走諸人若作八角磨盤空裏走會轉
0694b05: 見白雲萬里所以道一句中具三玄一玄
0694b06: 中具三要有權有實有炤有用千日炤
0694b07: 不足喻其明千雷吼不足喻其威第一
0694b08: 句中薦得方可與佛祖為師且道如何是
0694b09: 第一句卓柱杖云問取堂中森首座。
0694b10: 晚師云今時學者每易自足少有久長
0694b11: 親師擇友的即親近人亦少朝暮究日
0694b12: 臻玄奧的自足之患最為法門大禍山僧
0694b13: 午夜時零風穴之淚惟恐穿鑿顢頇順朱
0694b14: 填墨三種病復見於將來佛祖大法真
0694b15: 有懸九鼎之危此間兄弟深造極詣者
0695a01: 亦豈能多得然耐長忍苦未嘗無人秪如
0695a02: 臨濟大師道大凡演唱宗乘一句須具三
0695a03: 玄門一玄門須具三要有權有實有炤有
0695a04: 用汝等作麼生會還有人看破臨濟大師
0695a05: 也未聽取山僧頌出舉尾知頭南泉趙州
0695a06: 月來昨夜去矣君候敲空作響遐哉溈仰
0695a07: 不負耽源燒卻郤圓相回互不互石頭滑路
0695a08: 弗會佛法東西密付人來壁手眼通身
0695a09: 高山流水別有知音輥出木球爍破髑髏
0695a10: 來舊處把櫓看鉤吸西江全生全殺
0695a11: 奔逸絕塵鞭影一蹋直饒山僧恁麼道要
0695a12: 夢見臨濟大師汗臭氣也未在驀卓柱杖
0695a13: 喝一喝。
0695a14: 晚問世尊拈華迦葉微笑笑個甚麼師
0695a15: 云人矢橛不是好狗師云十虛渾
0695b01: 成一塊頑鐵多少人自生穿鑿自生喫跌
0695b02: 屈千里卻郤同風對不相識。
0695b03: 解冬小問答不錄師云大地撮來
0695b04: 粟米大不會打入普請看古人恁麼道如
0695b05: 將百二十斤擔子加在諸人肩上若是承
0695b06: 當得的各各安家樂業如或未然一任東
0695b07: 觸西觸。
0695b08: 檀越請小問共聞無量壽佛名未審無
0695b09: 量壽佛在何處安身立命師云下五湖
0695b10: 源師拈柱杖云秋空遠海山鼎峙青
0695b11: 裏糧明祖意拈出萬年藤卓柱杖喝一喝
0695b12: 下座。
0695b13: 冬至晚師云學道者學至無可學說法
0695b14: 者說至無可說何故學道者求了生死
0695b15: 殊不知本無生死了甚生死若言有道可
0696a01: 學有生死可了斯人未在說法者因人迷
0696a02: 妄執有生死為說悟法示了生死殊不知
0696a03: 本無迷悟何法可說若言有法可說有生
0696a04: 可利斯人未在雖然如是直饒山僧恁麼
0696a05: 道合喫三十柱杖汝等諸人上來下去好
0696a06: 不丈夫以柱杖旋風打散。
0696a07: 晚師云拈華微笑肇祖開宗數千年來
0696a08: 源深流遠青出於藍代不乏人或拈或頌
0696a09: 或抑或揚日月光天德山河著地靈殊不
0696a10: 知清光萬古穿鑿浮雲讚歎也讚歎不及
0696a11: 評論也評論不及抑之如打水平江揚之
0696a12: 如負土足嶽師拂召眾云大眾道看
0696a13: 良久云一寒撒千江外漠漠魚龍動地
0696a14: 雷。
0696a15: 元旦小師云雲鋤雪築冰臥風餐忙忙
0696b01: 百十僧個個無一事壬辰正月一山僧普
0696b02: 為大眾一切授記長者長法身短者短法
0696b03: 身佛子住此地則是佛受用經行及坐臥
0696b04: 常在於其中。
0696b05: 結制小師云十方無壁四無門一念
0696b06: 萬年古今不異有甚堂內堂外說甚結制
0696b07: 解制諸禪客丘壑人須自有一盂靜撥煙
0696b08: 霞。
0696b09: 晚舉趙州勘婆話師云僧問臺山路如
0696b10: 何云驀直去僧便去如何云好個師僧又
0696b11: 恁麼去也前來師僧也恁麼後來趙州也
0696b12: 恁麼那裏是看破處一僧作禮云打鼓普
0696b13: 請看師云儱侗禪和如麻似粟一僧云昨
0696b14: 日晴今日雨師云三十棒且待別時一僧
0696b15: 云車不橫推理無曲斷師云多少人恁麼
0697a01: 道打出去也師云聽取山僧重說頌言
0697a02: 十五日前用錐便十五日後用鉤正當
0697a03: 十五日鉤錐一齊歇一個失錢遭罪一個
0697a04: 弄巧成拙是他過量人荒草深深入。
0697a05: 晚眾問話畢師良久顧左右云南閻浮
0697a06: 提石頭大的大成佛小的小成佛汝等諸
0697a07: 人為甚在此粧村以柱杖旋風打散。
0697a08: 解制小知浴問今日小事如何師云
0697a09: 念汝辛勤進云某甲一口吞山河大地
0697a10: 諸佛還有站身處也無師云恁麼施主得
0697a11: 安樂師云道人降世無非與人作同事
0697a12: 攝麤衣蔽體糲食充饑此外復有何事毫
0697a13: 釐繫念三塗業因瞥爾情生萬劫羈如
0697a14: 人飲水冷煖自知前日同眾坐三因僧舉
0697a15: 鳶飛戾天魚躍於淵山僧徵云作麼生說
0697b01: 察的道理如今有人下得語麼眾答話畢
0697b02: 師云山僧自道取黑。
0697b03: 住緗谿扣冰小師拈柱杖云百草頭釋
0697b04: 迦努目市裏彌勒攢眉三家裏廖胡
0697b05: 子惡發衝破三十三天琉璃殿角壓碎南
0697b06: 海波斯大拇指且道什麼人解救得良久
0697b07: 卓柱杖云。
0697b08: 晚師云昨日齋主請小山僧云端坐
0697b09: 受供養施主常安樂大眾還會麼若也會
0697b10: 得十方薄伽梵一路涅槃門釋迦不在前
0697b11: 彌勒不在後如或未然喫水防噎喫醬防
0697b12: 渴。
0697b13: 草菴晚師高聲召大眾眾無語師乃云
0697b14: 點即不到眾僧競出問話師左右顧視云
0697b15: 入戶已知來見解何須更舉轢中泥拈杖
0698a01: 打散。
0698a02: 江上敔山菴小師云今時人學道如在
0698a03: 洪波大海中中有吞舟之魚旁有羅剎鬼
0698a04: 國岸有罔人修羅天際真人遺下鐵葉方
0698a05: 寸許有智之士穩坐飛渡始得如或捕影
0698a06: 撈空難免羅剎鬼國等難古德云禪乃無
0698a07: 文字之教教乃有文字之禪端能明教定
0698a08: 許會禪若不會禪焉能明教何以言之教
0698a09: 乃佛語禪乃佛心不明佛心而會佛語有
0698a10: 是理乎秪如圓覺經云居一切時不起妄
0698a11: 念於諸妄心亦不息滅住妄想境不加了
0698a12: 知於無了知不辯真實如今人於此等言
0698a13: 句容易看得過殊不知醍醐毒藥毫釐有
0698a14: 差天地懸隔未入道者居一切時如何不
0698a15: 起妄念既不起妄念如何於諸妄心亦不
0698b01: 息滅此如茫茫大海中渾無著落者是也
0698b02: 有等一知半解得少為足者便道逢逄飯喫
0698b03: 飯要困便困淫坊酒肆不礙菩提逆行順
0698b04: 行一切不管所謂豁達空撥因果蕩
0698b05: 蕩招殃禍此如不吞舟之腹即墮羅剎
0698b06: 修羅之手山僧不惜眉毛為人頌出竹露
0698b07: 團光漾碧湍幽人琴罷倚闌干隔溪風轉
0698b08: 苕花白對對青蟲撲水寒。
0698b09: 晚師云天氣漸寒與大眾每人一箇大
0698b10: 火爐還各各受用得著麼良久云莫將閒
0698b11: 意解埋沒祖師心。
0698b12: 晚師云汝等諸人莫好高務奇莫趨難
0698b13: 行嶮但把身心世界一齊放正恁麼時
0698b14: 看是甚麼境界驀喝一喝云道明上座騎
0698b15: 大嶺向諸人八萬四千毛孔中橫入
0699a01: 出見有多人不薦向曹谿禮拜六祖大
0699a02: 師全身去也。
0699a03: 晚師云看看山僧一口吞諸上座了
0699a04: 也諸上座還聞得山僧矢臭氣麼良久驀
0699a05: 掩卻郤室門。
0699a06: 丙申佛誕小師拈柱杖云三年不事事
0699a07: 強起答賢未了先師案塔根臥冷煙眾
0699a08: 問話畢師云告汝大眾同此荒寒岑寂
0699a09: 禪莫作禪會行行莫作行行會行行若
0699a10: 作行行會未免隨邪逐惡觸途成滯禪
0699a11: 若作禪會未免眼中著釘門塗炭直
0699a12: 饒雲門道釋迦老子初生一手指天一手
0699a13: 指地週行七步目顧四方云天上天下唯
0699a14: 吾獨尊山僧若見一棒打殺與狗子喫貴
0699a15: 圖天下太平切忌承虛接響何故我王庫
0699b01: 內無如是刀高聲召云大眾驀卓柱杖一
0699b02: 時打散。
0699b03: 結制夜小師云告汝內外大眾普請無
0699b04: 動無靜絕情絕解各各圓證自己已本來
0699b05: 目從上佛祖是汝兒孫三乘十二分教是
0699b06: 甚拭不淨紙自是不歸歸便得故園風月
0699b07: 有誰爭。
0699b08: 晚師云古德見人入門便棒我者裏為
0699b09: 甚麼容許多人住眾無語師驀喝一喝云
0699b10: 把住直教龍象畏放行且與鳥禽閒。
0699b11: 晚師拈柱杖云汝諸大眾各住不思議
0699b12: 之地為甚自討許多生受不能得大解脫
0699b13: 眾擬議師震威一喝云散去。
0699b14: 晚師云一日三把施主好茶飯成
0699b15: 渣滓一月六把先宗標格成世諦流
0700a01: 布蒼天蒼天。
0700a02: 晚師云趙州老漢面目現在且道作麼
0700a03: 生與他相見驀喝一喝乃云聽取重說頌
0700a04: 言道有道無心甜口苦告汝諸人莫鹵
0700a05: 仔細隄防大雄山下虎。
0700a06: 歸報恩晚師云有人走到拄杖子下來
0700a07: 不與他拄杖子喫有人避拄杖子卻郤與
0700a08: 他拄杖喫且道喫拄杖子的是不喫拄杖
0700a09: 子的是後堂云知音不必頻頻舉達者須
0700a10: 知暗點頭師休去。
0700a11: 檀越請小問答畢師卓拄杖云大眾會
0700a12: 麼若會則靈山一會儼然未散如或未然
0700a13: 則金剛圈栗棘蓬作麼生吞作麼生透舉
0700a14: 拄杖云看看汾陽祖師來也一句明明該
0700a15: 萬象重陽九日菊花新擲拄杖喝一喝下
0700b01: 座。
0700b02: 檀越請小問答畢師拈拄杖云學般若
0700b03: 菩薩須識取真子真孫識得真子孫便識
0700b04: 得真父母識得真父母便識得真自己已識
0700b05: 得真自己巳方知無死無生無聚無散無苦
0700b06: 無樂方知本無自己已本無父母本無子孫
0700b07: 本無天地本無萬物本無佛祖本無眾生
0700b08: 不妨於此中示有佛祖示有眾生示有天
0700b09: 地示有萬物示有自己巳示有父母示有子
0700b10: 孫示有生死示有聚散示有苦樂方知示
0700b11: 有苦樂本無苦樂示有聚散本無聚散示
0700b12: 有生死本無生死示有自己已本無自己已示
0700b13: 有父母本無父母示有子孫本無子孫示
0700b14: 有萬物本無萬物示有天地本無天地示
0700b15: 有眾生本無眾生示有佛祖本無佛祖夫
0701a01: 是之謂真佛祖夫是之謂真自己已夫是之
0701a02: 謂真父母夫是之謂真子孫拄杖云以
0701a03: 此舉揚般若之力回向法界有情齊圓種
0701a04: 智卓拄杖喝一喝下座。
0701a05: 開山老和尚忌日早師云清淨法身本
0701a06: 無出沒大悲願力示有去來古人恁麼道
0701a07: 山僧則不然大悲願力本無去來清淨法
0701a08: 身示有出沒。
0701a09: 初八晚請小師云彌勒真彌勒分身千
0701a10: 百億時時示時人時人自不識現前諸賢
0701a11: 還識得大肚皮老漢麼若識得布施一句
0701a12: 子與大眾結緣如無人道山僧自道去也
0701a13: 中旭上座到處作齋不曾供養一人山中
0701a14: 大眾兩度喫饅頭不曾咬著一些師復
0701a15: 云結制在邇更有一事白汝大眾本山半
0701b01: 月半月誓神務在清眾同居各須戒行清
0701b02: 楚因果分明若或未然未結制前速自起
0701b03: 單羯磨證戒非同兒戲。
0701b04: 丙申冬過大雄晚師驀喝一喝眾禮拜
0701b05: 師云半得半失。
0701b06: 師歸報恩檀越請小師云祖師西來別
0701b07: 無奇特秪要當人信得自己已是佛見自本
0701b08: 來面目祖師門下客若不離心意識絕聖
0701b09: 凡路如何得見本來面目所以祖師又示
0701b10: 人向未生前薦取堪笑堪嗟十箇五雙口
0701b11: 說未生前秪向生後倒上等外道以了
0701b12: 不可得為究竟無目為真目此在生
0701b13: 後倒了也下等外道以運轉施為為本
0701b14: 來目此在生後倒了也中等外道以
0701b15: 覓時則無用時則有為本來目此在生
0702a01: 後倒了也不見臺山婆子他雖是箇婦
0702a02: 人宛有丈夫之作僧問臺山路向甚處去
0702a03: 婆云驀直去僧便去婆云好箇師僧又恁
0702a04: 麼去也趙州老漢不肯孤負他謂眾云臺
0702a05: 山婆子我與汝勘破了也此如千年古鏡
0702a06: 經磨而愈見光明百鍊精金遇煆而彌呈
0702a07: 光彩多少隨邪逐惡依語生解者胡拈妄
0702a08: 舉還知錯下一轉語墮五百生野狐身麼
0702a09: 所以道識法者懼。
0702a10: 晚師云僧問雲門一念不生還有過也
0702a11: 無門云須彌山大眾還知好惡麼後來雪
0702a12: 竇顯禪師問智門云一念不生為甚麼有
0702a13: 過門召近前竇近前門便打竇擬開口門
0702a14: 又打大眾還知棒頭落處麼良久云龍躍
0702a15: 桃花浪癡人戽夜塘。
0702b01: 晚師顧視左右云大家在者裏各各不
0702b02: 得自暴自棄良久云看下。
0702b03: 
0702b04: 
0702b05: 大覺普濟能仁玉琳琇國師語錄卷第三
0702b06: 音釋
0702b07: 闖丑禁切琛去聲。汞胡孔切洪上聲水銀。鹵上母黨切茫上聲下
0702b08: 郎古切音魯鹵輕脫苟且也。戽故切呼去聲杼水器。
