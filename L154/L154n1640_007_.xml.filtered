0522a02: 天童弘法寺住持門人弘覺禪師臣道忞上進
0522a03: 拈古
0522a04: 舉僧問趙州萬法歸一一歸何處州云我在
0522a05: 青州做領布衫重七斤師云我不似趙州委
0522a06: 曲如有問萬法歸一一歸何處劈脊便棒寧
0522a07: 惟直截抑且免致伊向萬法歸一一歸何處
0522a08: 躲根。
0522a09: 舉茱萸示眾云你等諸人莫向空裏釘橛
0522a10: 時有僧出云虛空是橛萸便打僧云莫錯打
0522a11: 某甲萸便歸方丈師云茱萸當時打者僧果
0522a12: 錯不錯若錯為甚歸方丈若不錯為甚歸方
0522a13: 丈大眾試斷看復云疑殺人。
0522a14: 舉溈山云老僧百年後向山下作一頭水牯
0522a15: 牛右書五字云溈山僧某甲此時若喚作
0522b01: 溈山僧又是水牯牛喚作水牯牛又是溈山
0522b02: 僧且道喚作甚麼即得師云溈山大似不打
0522b03: 自招復云還知金粟落處麼。
0522b04: 舉黃檗示眾云汝等諸人盡是酒糟漢與
0522b05: 麼何有今日還知大唐國裏無禪師麼時有
0522b06: 僧云只如諸方匡徒領眾又作麼生檗云不
0522b07: 道無禪只是無師師云黃檗大似龍頭蛇尾
0522b08: 當時待者僧云只如諸方匡徒領眾又作麼
0522b09: 生和聲便打更若擬議劈脊打出卻恁老婆
0522b10: 可謂酒糟太多。
0522b11: 舉溈山問仰山甚處來仰云田中來溈云田
0522b12: 中多少人仰插鍬叉手而立溈云今日南山
0522b13: 大有人刈茅仰曳鍬而去師云我若作仰山
0522b14: 待溈山問田中多少人便乃出不惟截斷溈
0522b15: 山後來老婆教伊許大溈山討頭鼻不著亦
0523a01: 作天下牓樣。
0523a02: 舉仰山夢往彌勒內院居第二座有一尊者
0523a03: 白椎云今當第二座說法仰起白椎云摩訶
0523a04: 衍法離四句絕百非諦聽諦聽師云古今尊
0523a05: 宿都向仰山白椎處拈提殊不知仰山當時
0523a06: 刺剌腦入膠盆被尊者白椎云今當第二座說
0523a07: 法腦門粉碎了也若拂袖便行直令一院聖
0523a08: 眾疑著猶更白椎逐塊不少且當時聖眾散
0523a09: 去是聽仰山散去不聽仰山散去且仰山入
0523a10: 內院居第二位是夢耶不是夢耶若是夢溈
0523a11: 山因甚道子已登聖位今日有為古人作主
0523a12: 者試出來與金粟相見。
0523a13: 徵古
0523a14: 舉洛浦久為臨濟侍者濟嘗稱臨濟門下一
0523a15: 隻箭誰敢當浦一日辭濟濟問甚處去浦
0523b01: 云南方濟以拄杖畫一畫云過得者箇便去
0523b02: 浦乃喝濟便打浦禮拜濟明日陞堂云臨濟
0523b03: 門下有一赤梢鯉魚搖頭擺尾向南方去不
0523b04: 知向誰家齏瓮裏淹殺師云者便是第一箇
0523b05: 學喝底牓樣且如臨濟以拄杖畫云過得者
0523b06: 箇便去合作麼免得他打及免向人家齏瓮
0523b07: 裏淹殺。
0523b08: 舉世尊纔生一手指天一手指地周行七步
0523b09: 目顧四方云天上天下唯我獨尊雲門偃云
0523b10: 我當時若見一棒打殺與狗子喫貴圖天下
0523b11: 太平師云諸仁者世尊還有過也無若有甚
0523b12: 麼處是世尊過處若無雲門恁麼道意旨如
0523b13: 何試簡點看。
0523b14: 舉世尊因文殊至諸佛集處值諸佛各還本
0523b15: 處唯有一女人近佛座入於三昧文殊白佛
0524a01: 云何此女得近佛坐而我不得佛告文殊汝
0524a02: 但覺此女令從三昧起汝自問之文殊繞女
0524a03: 三鳴指一下乃托至梵天盡其神力而不
0524a04: 能出世尊云假使百千文殊亦出此女定不
0524a05: 得下方過四十二恒河沙國土有罔明菩薩
0524a06: 能出此女定須罔明大士從地涌出作禮
0524a07: 世尊世尊敕罔明出罔明卻過女前鳴指一
0524a08: 下女子於是從定而出師云出得出不得且
0524a09: 置作麼生是底定。
0524a10: 舉世尊因黑爪梵志運神力以左右手擎華
0524a11: 雨株來供養佛佛召云仙人梵志應諾佛云
0524a12: 放下著志遂放下左手一株華佛又召仙人
0524a13: 放下著志又放下右手一株華佛又云仙人
0524a14: 放下著志云世尊我今空身而住更教放下
0524a15: 箇甚麼佛云吾非教汝放舍其華汝當放舍
0524b01: 外六塵內六根中六識一時舍無可舍處
0524b02: 是汝免生死處梵志於言下悟無生忍師云
0524b03: 既舍六根六塵六識可謂俱舍甚麼處是無
0524b04: 可舍處是免生死處又喚甚麼作無生忍而
0524b05: 言悟乎。
0524b06: 舉六祖因風颺剎旛動有二僧對論一云風
0524b07: 動一云旛動往復未曾契理祖云不是風動
0524b08: 不是旛動仁者心動二僧竦然師高聲呼大
0524b09: 眾眾皆舉首遂舉拂子搖曳云且道風動耶
0524b10: 拂動耶心動耶。
0524b11: 舉六祖謂門人云吾歸新州汝等速治舟楫
0524b12: 門人云師從此去早晚卻回祖云葉落歸根
0524b13: 來時無口師云且道祖師為門人答話耶說
0524b14: 道理耶。
0524b15: 舉世尊在尼拘律樹下坐次因二商人問世
0525a01: 尊還見車過不世尊云不見商人云還聞不
0525a02: 世尊云不聞商云莫禪定不世尊云不禪定
0525a03: 商云莫睡眠不世尊云不睡眠商云莫別去
0525a04: 不世尊云不曾別去商人乃歎言善哉善哉
0525a05: 世尊覺而不見遂獻白兩段師云商人如
0525a06: 是問世尊如是答甚麼處是商人見世尊覺
0525a07: 而不見處。
0525a08: 舉阿難白佛言今日出城見一奇特事佛云
0525a09: 見何奇特事難云入城見一攢樂人作舞出
0525a10: 城總見無常佛云我昨日入亦見一奇特事
0525a11: 難云未審見何奇特事佛云我入城時見一
0525a12: 攢樂人作舞出城時亦見樂人作舞師云阿
0525a13: 難與世尊所見還有優劣也無若無世尊與
0525a14: 阿難所見不同若有利害在甚麼處。
0525a15: 舉二祖云覓心了不可得三祖云今日始知
0525b01: 罪性不在內外中間如其心然師云一人覓
0525b02: 心不可得紹祖位一人一切如心紹祖位是
0525b03: 同是別若別則不應相紹祖位若同為甚一
0525b04: 人有心一人無心諸人試簡點看喚甚麼是
0525b05: 心喚甚麼是無心。
0525b06: 舉鹽官會下有主事僧忽見鬼使來追僧告
0525b07: 云某甲身充主事未暇修行乞容七日得不
0525b08: 使云待為白王若許七日後來不然須便
0525b09: 至言訖不見至七日後復來竟覓其僧了不
0525b10: 可得師云前頭鬼使因甚見後頭鬼使為甚
0525b11: 不見。
0525b12: 舉南泉與杉山向火次乃云不用指東畫西
0525b13: 本分事直下道將來杉以火箸插向爐內泉
0525b14: 云直饒如是猶較王老師一線道又如前問
0525b15: 趙州州遂畫一圓相中心點一點泉云直饒
0526a01: 如是猶較王老師一線道師云猶較王老師
0526a02: 一線道且置祇如王老師又向甚麼處作活
0526a03: 計。
0526a04: 舉杉山因普請擇蕨次南泉提起一莖云者
0526a05: 箇大好供養山云非但者箇百味珍饈他亦
0526a06: 不顧泉云雖然如是箇箇須嘗過始得師云
0526a07: 祇如南泉道箇箇須嘗過始得是肯杉山不
0526a08: 肯杉山若肯杉山又道非但者箇百味珍饈
0526a09: 他亦不顧若不肯為甚道箇箇須嘗過始得。
0526a10: 舉睦州喚僧云大德僧回首州云擔版漢師
0526a11: 云且道睦州賞伊罰伊若道罰伊者僧喚既
0526a12: 回首甚麼處是擔版處若道賞伊睦州因甚
0526a13: 道擔版漢諸人也須簡點始得莫學矮子看
0526a14: 戲好。
0526a15: 舉水潦問馬祖如何是西來的的意祖乃當
0526b01: 胸蹋倒潦大悟起來撫掌呵呵大笑云也大
0526b02: 奇也大奇百千三昧無量妙義只向一豪頭
0526b03: 上一時識得根源去住後示眾云自從一喫
0526b04: 馬師蹋直至如今笑不休蔣山泉云忽然瞥
0526b05: 地更是好笑師云只如蔣山道忽然瞥地更
0526b06: 是好笑且道在那箇分上有人道得許伊瞥
0526b07: 地好笑。
0526b08: 別古
0526b09: 舉世尊與阿難行次見一古佛塔世尊便作
0526b10: 禮難云此是甚麼人塔世尊云此是過云諸
0526b11: 佛塔難云過去諸佛是甚麼人弟子佛云是
0526b12: 吾弟子難云應當如是師云廣慧若作阿難
0526b13: 待世尊道是吾弟子但問佛是甚麼人弟子
0526b14: 待世尊擬開口時便乃作禮即休卻謂應當
0526b15: 如是隨風倒舵豈是丈夫。
0527a01: 舉昔有外道問一入定僧輪王眾生種非佛
0527a02: 非羅漢不受後有身是甚麼義僧便入定問
0527a03: 彌勒彌勒為答了卻出定語外道云譬如陶
0527a04: 師埏埴成器師云廣慧則不然見他道輪王
0527a05: 眾生種非佛非羅漢不受後有身是甚麼義
0527a06: 只向他道親言出親口。
0527a07: 舉肅宗帝問忠國師百年後所須何物忠云
0527a08: 與老僧造箇無縫塔云請師塔樣忠良久云
0527a09: 會麼云不會師云若是山僧但向道恁麼則
0527a10: 不必更造也忠云吾有付法弟子耽源卻諳
0527a11: 此事請詔問之帝後詔源問源乃頌云湘之
0527a12: 南潭之北中有黃金充一國無影樹下合同
0527a13: 船琉璃殿上無知識保寧勇云非父不生其
0527a14: 子師云殊不知養子不及父家門一世衰欲
0527a15: 得不辱其父當時但展兩手云請陛下鑒尤
0527b01: 較些子。
0527b02: 舉忠國師問南泉甚處來云江西忠云還將
0527b03: 得馬師真來不云祇者是忠云背後底泉
0527b04: 休去師云王老師尤少機關在當時待伊道
0527b05: 還將得馬師真來不徑轉身便行免得大小
0527b06: 國師向前背後作活計。
0527b07: 舉忠國師問紫璘供奉大德所薀何業云青
0527b08: 龍疏國云是金剛經麼云是國云經文最初
0527b09: 兩字喚作甚麼師云大小國師寐語作麼云
0527b10: 如是國云是甚麼奉無語又問城南草作何
0527b11: 色師又云大小國師寐語作麼云作黃色國
0527b12: 乃問童子城南草作何色云作黃色國云祇
0527b13: 者童子亦可簾前賜紫對御譚玄師云但與
0527b14: 他震威一喝便行。
0527b15: 舉雪竇云天得一以清地得一以寧衲僧得
0528a01: 一以無風浪興爾若辨得禍不入慎家之門
0528a02: 師云者龍頭蛇尾漢錯下註乃云天得一
0528a03: 以清地得一以寧衲僧得一以無風浪興以
0528a04: 拄杖一時趁散。
0528a05: 舉睦州因西峰長老至茶次問長老今夏在
0528a06: 甚處安居云蘭谿州云有多少眾云七十來
0528a07: 人州云時中將何示徒峰拈起柑子師別云
0528a08: 老老大大猶問在州云著甚麼死急師代云
0528a09: 真善知識謾一點不得。
0528a10: 舉臨濟侍德山次山云今日困濟云者老漢
0528a11: 寐語作麼山便打濟掀倒禪師云臨濟拽
0528a12: 倒禪大似不奈船何打破戽斗當時若作
0528a13: 今時拽倒驀擲豈不得人一牛還人一馬。
0528a14: 舉僧問灌谿久嚮灌谿到來只見漚麻池谿
0528a15: 云汝只見漚麻池要且不識灌谿僧云如何
0528b01: 是灌谿谿云劈箭急師云灌谿雖拽轉人鼻
0528b02: 孔爭奈惹人情見何不待伊問如何是灌谿
0528b03: 劈脊便打。
0528b04: 舉僧問石霜咫尺之間為甚不睹師顏霜云
0528b05: 我道界不曾藏僧後問雪峰界不曾藏
0528b06: 意旨如何峰云甚麼處不是石霜僧回舉似
0528b07: 霜霜云者老漢著甚麼死急師云雪峰石霜
0528b08: 大似勞而無功若問山僧咫尺之間為甚不
0528b09: 睹師顏驀便唾界不曾藏意旨如何劈
0528b10: 脊便棒。
0528b11: 舉僧問龍牙十二時中如何用力牙云如無
0528b12: 手人行拳石門聰云道即太殺道只道得一
0528b13: 半乃云如無舌人解唱歌始得師云石門也
0528b14: 只道得一半直須通身如舌手始得。
0528b15: 舉僧問乾峰十方薄伽梵一路涅槃門未審
0529a01: 路頭在甚麼處峰以拄杖畫一畫云在者裏
0529a02: 僧復請益雲門門拈起扇子云扇子跳上
0529a03: 三十三天築著帝釋鼻孔東海鯉魚打一棒
0529a04: 雨似盆傾會麼師云古今皆謂二老作家善
0529a05: 能通變殊不知弄巧成拙忽有問十方薄伽
0529a06: 梵一路涅槃門未審路頭在甚麼處只向道
0529a07: 看下。
0529a08: 代古
0529a09: 舉維摩因須菩提持到乃取滿盛香飯
0529a10: 謂尊者曰若能於法等者於食亦等乃至入
0529a11: 諸邪見不到彼岸住於八難不得無難同於
0529a12: 煩惱離清淨法汝得無諍三昧一切眾生亦
0529a13: 得是定其施汝者不名福田供養汝者墮三
0529a14: 惡道為與眾魔同一手作諸勞侶汝與眾魔
0529a15: 及諸塵勞等無有異於一切眾生而有怨心
0529b01: 謗於佛毀於法不入眾數終不滅度汝若如
0529b02: 是乃可取食須菩提聞此茫然不知以何答
0529b03: 置欲去師云食送口邊而不能食廣慧若
0529b04: 作須菩提但擎舞躍而出。
0529b05: 舉大義禪師問諸碩德云行住坐臥畢竟以
0529b06: 何為道有對曰知者是義云不可以智知不
0529b07: 可以識識何謂知者是有對曰無分別是義
0529b08: 云善能分別諸法相於第一義而不動安得
0529b09: 無分別是有對曰四禪八定是義云佛身無
0529b10: 為不墮諸數安得四禪八定是耶時舉眾杜
0529b11: 口代云和尚面皮厚多少。
0529b12: 舉僧謂趙州云某甲從長安來橫一條拄杖
0529b13: 不曾撥著一人州云自是大德拄杖短僧無
0529b14: 語代云某甲罪過不意輕觸和尚。
0529b15: 舉僧參趙州州問甚處來云南方州云佛法
0530a01: 盡在南方汝來作麼云佛法豈有南北州云
0530a02: 饒汝從雪峰雲居來也只是箇擔版漢僧無
0530a03: 語代云若不是某甲被和尚遮卻。
0530a04: 舉仰山一杖子僧問甚處得來仰山拈向
0530a05: 背後僧無語代以手鼓掌笑云今日識得和
0530a06: 尚。
0530a07: 舉洞山問德山侍者從何方來曰德山來洞
0530a08: 云來作甚麼曰孝順和尚洞曰世間甚麼物
0530a09: 最孝順者無對代云唯某最孝順或曰作麼
0530a10: 孝順直道吾嘗於此切。
0530a11: 舉乾峰問眾云輪六趣具甚麼眼眾無對
0530a12: 代云具輪六趣眼。
0530a13: 舉僧參聖壽嚴嚴補衲次提起示之曰山僧
0530a14: 一衲衣展示眾人見雲水請兩條莫教露鍼
0530a15: 線快道僧無對代云請和尚放下即道待伊
0530b01: 放下卻自提衣而出。
0530b02: 舉僧問招慶匡禪師如何是提宗一句慶云
0530b03: 不得昧著招慶僧禮拜起慶云不得昧著招
0530b04: 慶囑汝作麼生是提宗一句僧無對代云學
0530b05: 人自領去。
0530b06: 舉世尊將諸聖眾第六天說大集經敕他
0530b07: 方此土人間天上一切獰惡鬼神悉皆集會
0530b08: 受佛付囑擁護正法設不赴者四天門王飛
0530b09: 熱鐵輪追之令集既集會已無有不順佛敕
0530b10: 者各發弘誓擁護正法唯一魔王謂世尊云
0530b11: 瞿曇我待一切眾生成佛盡眾生界空無有
0530b12: 眾生名字我乃發菩提心代世尊云唯汝款
0530b13: 分明。
0530b14: 舉世尊因耆婆善別音響至一塚間見五髑
0530b15: 髏乃敲一髑髏問云此生何處耆云生人道
0531a01: 世尊又敲一云此生何處耆云生天道世尊
0531a02: 又別敲一髑髏云此生何處耆婆罔知生處
0531a03: 代耆婆但云生佛處世尊若更擬議時便與
0531a04: 震威一喝呵呵大笑而行。
0531a05: 舉達磨初至梁因武帝問如何是聖諦第一
0531a06: 義磨云廓然無聖云對朕者誰磨云不識帝
0531a07: 不領悟代云不枉西來。
0531a08: 舉忠國師因虞軍容問師住白山如何修
0531a09: 行師喚童子以手摩頂云惺惺直言惺惺歷
0531a10: 歷直言歷歷向後莫受人謾軍容無語代云
0531a11: 不問那知。
0531a12: 舉無著到五臺文殊陪喫茶次殊拈起玻
0531a13: 盞問南方還有者箇麼云無殊云尋常將甚
0531a14: 麼喫茶著無對代即以盞驀口擲云只將者
0531a15: 箇。
0531b01: 舉鶴林素禪師因僧敲門林問是甚麼人云
0531b02: 是僧林云非但是僧佛來也不著云佛來為
0531b03: 甚不著林云無汝止泊處代當時打破門行。
0531b04: 舉荷澤神會禪師到思和尚處思問甚麼處
0531b05: 來會云曹谿思云曹谿意旨如何會振身立
0531b06: 思云猶帶瓦礫在代但作噓噓聲會云和尚
0531b07: 此間莫有真金與人麼思云設有與汝向甚
0531b08: 麼處著代云元來元來。
0531b09: 舉西天大耳三藏到京云得他心通肅宗命
0531b10: 忠國師試驗藏纔見忠乃禮拜立於右忠問
0531b11: 汝得他心通耶藏云不敢忠云汝道老僧即
0531b12: 今在甚麼處藏云和尚是一國之師何得去
0531b13: 西川看競渡忠良久再問汝道老僧即今在
0531b14: 甚麼處藏云和尚是一國之師何得向天津
0531b15: 橋上看弄猢猻至第三次問三藏良久罔知
0532a01: 去處代云和尚是一國之師何得寐語忠叱
0532a02: 云者野狐精他心通在甚麼處代云重言不
0532a03: 當喫復云卻是和尚善他心通。
0532a04: 舉昔有官人入鎮州天王院睹神象因問院
0532a05: 主此是甚麼功德云護國天王官云只護此
0532a06: 國護餘國云在秦為秦在楚為楚官云臘
0532a07: 月二十九日打破鎮州城天王向甚處去主
0532a08: 無對代云官人切莫造反復云今日得官人
0532a09: 作證。
0532a10: 舉昔有持僧至長者家偶為犬傷長者因
0532a11: 問龍披一縷金翅不吞大師全披法服為甚
0532a12: 卻被狗代云卻是者畜生具眼。
0532a13: 舉南泉典座辦兩分食詣園中管顧園頭食
0532a14: 時展次忽有念佛鳥鳴園頭乃敲一下
0532a15: 又鳴再敲一下鳴既住頭乃問典座會麼座
0532b01: 云不會又敲一下代云敲即任你敲會即我
0532b02: 不會。
0532b03: 舉昔有僧還魂云中見地藏遂問某平生
0532b04: 修何行業某云念法華經藏云止止不須說
0532b05: 為是說為是不說代還魂僧云當時與一喝
0532b06: 某無對師云且喜汝果得還魂。
0532b07: 舉昔有老宿問座主疏鈔解義廣略如何主
0532b08: 云鈔解疏疏解經宿云經解甚麼主無對代
0532b09: 云和尚不得重加箋釋。
0532b10: 舉南泉云王老師賣身去也還有人買麼時
0532b11: 有僧出云某甲買泉云不作貴不作賤你作
0532b12: 麼生買僧無對代云恰好。
0532b13: 舉鹽官一日喚侍者將犀牛扇子來者云破
0532b14: 也官云扇子既破還我犀牛兒來者無對代
0532b15: 但向前數步云來也來也。
0533a01: 舉鹽官問一座主薀何經云華嚴經官云華
0533a02: 嚴經有幾種法界云略言有四廣說則重重
0533a03: 無盡官豎起拂云者是第幾種中主無對
0533a04: 代云卻請和尚起。
0533a05: 舉僧問趙州至道無難唯嫌揀擇如何得不
0533a06: 揀擇州云天上天下唯我獨尊僧云此猶是
0533a07: 揀擇州云田庫奴甚麼處是揀擇代云天上
0533a08: 天下唯我獨尊者老漢更若擬議一喝便
0533a09: 行。
0533a10: 舉陸大夫因南泉遷化來弔慰院主問大
0533a11: 夫何不哭云院主道得即哭主無對代云
0533a12: 蒼天蒼天。
0533a13: 舉仰山指雪師子云還有過得此色者麼眾
0533a14: 無對代但騎卻雪師子。
0533a15: 頌古
0533b01: 世尊初生一手指天一手指地云天上天
0533b02: 下唯我獨尊。
0533b03: 纔出胞胎脫體彰指天指地為人揚引他無
0533b04: 限癡男女天上人間沒處藏
0533b05: 世尊拈華。
0533b06: 世尊脫體風流迦葉渾身賣俏當時百萬人
0533b07: 天只見拈華微笑
0533b08: 女子出定。
0533b09: 出得出不得無在無不在女子與瞿曇靈山
0533b10: 元一隊君不見臺山路口驀直婆明州市裏
0533b11: 憨布袋
0533b12: 七賢聖女遊屍陀林。
0533b13: 陰陽不涉閒田地不應山何處所突然伸
0533b14: 出箇拳頭無根樹子花朵朵
0533b15: 傅大士披衲頂冠靸履朝見梁武帝。
0534a01: 道冠儒履佛袈裟無限平人被此遮三事問
0534a02: 來三指破至今猶有眼生華
0534a03: 傅大士見武帝不起。
0534a04: 大小傅大士一款便成招雖然身不動爭奈
0534a05: 舌頭搖
0534a06: 布袋和尚。
0534a07: 一箇破布袋袋盡大千界無奈渾身沒處藏
0534a08: 卻向人前生捏怪
0534a09: 楞嚴經吾不見時何不見吾不見之處若
0534a10: 見不見自然非彼不見之相若不見吾不
0534a11: 見之地自然非物云何非汝。
0534a12: 空山不見人但聞人語響返景入深林復照
0534a13: 青苔上
0534a14: 若能推者即是汝心則是認賊為子修山
0534a15: 主云若能推者不是汝心則是認賊為子。
0534b01: 如今推也是子是賊度體裁衣短長自識
0534b02: 若能轉物即同如來。
0534b03: 若能轉物即如來黃面瞿曇好掌未舉已巳
0534b04: 前先薦得翻身獨步上天台
0534b05: 圓覺經居一切時不起妄念於諸妄心亦
0534b06: 不息滅住妄想境不加了知於無了知不
0534b07: 辨真實。
0534b08: 明明見了非他見了了常知無別知山月如
0534b09: 銀牽老興閒行不覺過峰西
0534b10: 法華經假使滿世間皆如舍利弗盡思共
0534b11: 度量不能測佛智。
0534b12: 如何是佛智共汝謾商量人貧覺智短馬瘦
0534b13: 見毛長咦嘻咄參
0534b14: 此經開方便門示真實相深固幽遠無人
0534b15: 能到。
0535a01: 你知我不知我到你不到彼此自分明咄哉
0535a02: 黃面老
0535a03: 維摩默然。
0535a04: 居士何曾是默然文殊不二妄加呈白雲影
0535a05: 裏怪石露只可惺惺不可名
0535a06: 金剛經凡所有相皆是虛妄若見諸相非
0535a07: 相即見如來。
0535a08: 明明百草頭明明祖師意衲僧若恁麼何曾
0535a09: 摸著鼻
0535a10: 經首題火字。
0535a11: 以字不成八字錯碧眼胡僧難註我土聰
0535a12: 名人強名天將夫子為木鐸
0535a13: 迦葉召阿難。
0535a14: 金襴傳外別何傳驀召阿難似可堪倒卻門
0535a15: 前剎竿著阿難依舊被他謾
0535b01: 達磨面壁。
0535b02: 老胡九年冷坐爭奈無人勘破我若當時看
0535b03: 見劈脊一拳打倒
0535b04: 五祖弘忍大師。
0535b05: 誰是前身孰後身分明有口也難伸無端累
0535b06: 彼周家女疑殺世間多少人
0535b07: 忠國師三喚侍者。
0535b08: 國師三喚出枯腸侍者連聲舉廣長負汝負
0535b09: 吾重註至今天下亂摶量
0535b10: 南嶽懷讓禪師。
0535b11: 恁麼來兮甚麼物不似一物還似屈堂堂直
0535b12: 下用無私後代兒孫施棒喝
0535b13: 青原因僧問佛法大意曰廬陵米作麼價。
0535b14: 青原老喫廬陵飯米價猶來似不知端的見
0535b15: 他何大意莫教孤負兩行眉
0536a01: 馬祖三十年不曾少鹽醬。
0536a02: 馬祖說法足鹽醬盡十方人皆供養若是衲
0536a03: 僧沾著脣一條窮命通身喪
0536a04: 百丈捲席。
0536a05: 馬祖陞堂百丈卷席分明一貫兩箇五百
0536a06: 馬祖不安。
0536a07: 日面月面晝夜常現孰信盲人卻自能見
0536a08: 百丈再參馬祖。
0536a09: 馬師喝下意非常百丈聾時據有方堪笑而
0536a10: 今效顰者誰知黃檗舌頭長
0536a11: 百丈野狐。
0536a12: 不昧不落舌拄上一任諸人胡穿亂鑿
0536a13: 不落不昧聲出皮袋百丈野狐兩箇一對
0536a14: 南泉牧牛。
0536a15: 不如隨分納些些一種風流出當家兩角橫
0536b01: 分開正眼騰騰任運自生涯
0536b02: 古德莊上喫油。
0536b03: 偷喫油阿誰見你不說不知不識廉恥
0536b04: 盤山云光境俱忘復是何物洞山云光境
0536b05: 未忘復是何物。
0536b06: 忘未忘時境復何思量貧恨一身多可憐昔
0536b07: 日王羲之卻寫黃換白鵝
0536b08: 東寺云心不是佛智不是道去久矣爾
0536b09: 方刻舟。
0536b10: 衝開碧落松千尺截斷紅塵水一谿飽食高
0536b11: 眠人不識日從東畔又沈西
0536b12: 龐居士參馬祖問不與萬法為侶者是甚
0536b13: 麼人祖云待汝一口吸盡西江水即向汝
0536b14: 道。
0536b15: 一口吸盡西江水多少行人作道理野老年
0537a01: 來氣力頹只顧早眠并晏起
0537a02: 藥山石上坐次。
0537a03: 不為不閒坐笑倒破墮有人來問我正好
0537a04: 驀面唾
0537a05: 藥山陞座眾纔集便下座歸方丈師著語
0537a06: 云看破了也院主問其故山云經有經師
0537a07: 律有律師爭怪得老僧師著語云看破了
0537a08: 也。
0537a09: 一看破二看破人人鼻孔下頭大珍重諸人
0537a10: 摸取好若摸錯時休怪我
0537a11: 藥山看經。
0537a12: 梵語唐言總一般言端端更語端端要知遮
0537a13: 得何人眼試把牛皮子細看
0537a14: 丹霞燒木佛。
0537a15: 木佛燒來身體眉鬚墮落面皮光明明果
0537b01: 報無藏處堪笑時人亂度量
0537b02: 溈山趯倒淨。
0537b03: 百丈舉起少火溈山直下看破翻身趯倒淨
0537b04: 壓倒華林首座
0537b05: 溈山見尼劉鐵磨來師曰老牸牛汝來也
0537b06: 磨曰來日臺山大會齋和尚還去麼山放
0537b07: 身作臥勢磨便出去。
0537b08: 一似戲話一似相罵得人一牛還人一馬作
0537b09: 臥便行可知禮也
0537b10: 黃檗大唐國裏無禪師。
0537b11: 參禪參見沒師禪鼻孔依然口上邊黃檗無
0537b12: 錢沽酒喫諸人卻酒糟眠參
0537b13: 白馬曇照禪師。
0537b14: 一生快活臨終卻苦拈起枕子時大蟲
0537b15: 元是虎珍重諸人切忌莽鹵擬議商量西秦
0538a01: 東魯
0538a02: 陸大夫問南泉肇法師也甚奇怪解道
0538a03: 天地同根萬物一體泉指前牡丹曰大
0538a04: 夫時人見此一株華如夢相似。
0538a05: 天地同根物一體黃在深華裏可憐大
0538a06: 夢未惺人空聽好音迷自己巳
0538a07: 夾山參船子。
0538a08: 離鉤三寸如何道一橈打入洪波跳忽覺來
0538a09: 時自點頭請續此句
0538a10: 李翱見藥山。
0538a11: 雲在青天水在藥山無地可容身真金自
0538a12: 有真金價終不和沙賣與人
0538a13: 南泉平常心是道。
0538a14: 平常心是道南泉是王老日用事無餘全身
0538a15: 入荒草
0538b01: 趙州四佛。
0538b02: 泥佛不度水堪笑趙州賣口嘴金佛不度爐
0538b03: 丈夫誰肯受糊塗木佛不度火覿面何曾孤
0538b04: 負我真佛內裏坐無限平人多蹉過
0538b05: 前柏樹子。
0538b06: 趙州柏樹子撐天兼拄地頂門眼豁開我卻
0538b07: 不是你
0538b08: 趙州因尼問如何是密密意州以指掐搯之
0538b09: 尼曰和尚猶有者箇在。
0538b10: 冷地分明事極精等閒觸著便生情閒時事
0538b11: 著忙時用會處應教用處親
0538b12: 趙州喫茶去。
0538b13: 逢人豈是閒開口堪笑都從語脈走留坐喫
0538b14: 茶珍重去到底未聞師子
0538b15: 趙州洗話。
0539a01: 喫粥了也洗去大似茫茫無本據有本據
0539a02: 其僧自是無藏處
0539a03: 趙州狗子無佛性。
0539a04: 狗無佛性全提正令擬議思量蹉過窮命
0539a05: 臨濟三頓棒。
0539a06: 連打三番不展眸更饒一撥始昂頭築拳鼓
0539a07: 掌威獰甚虎頭虎尾通併
0539a08: 臨濟枉遭三頓棒累及兒孫恨不消一報到
0539a09: 頭還一報至今代代不相饒
0539a10: 最喜當仁不讓人築拳鼓掌絕親可憐千
0539a11: 百年前事直至如今有幾人
0539a12: 臨濟凡見僧入門便棒便喝。
0539a13: 祖令全提繼後蹤示徒端不在從容棒頭擊
0539a14: 起隈嵒虎霹靂轟騰臥海龍
0539a15: 臨濟兩堂首座同時下喝。
0539b01: 一條拄杖兩人扶試問諸人會也無滿目堂
0539b02: 堂通是漢幾箇男兒是丈夫
0539b03: 僧問大隨劫火洞然大千俱壞未審者箇
0539b04: 壞不壞隨曰壞曰恁麼則隨他去也隨曰
0539b05: 隨他去僧不肯後到投子舉前話子裝香
0539b06: 遙禮曰西川古佛出世謂其僧曰汝速回
0539b07: 去懺悔僧回大隨隨已巳遷化僧再至投子
0539b08: 子亦遷化。
0539b09: 壞亦壞兮隨亦隨行人於此轉猜疑山僧為
0539b10: 汝分明說壞壞隨隨箇是誰
0539b11: 陳操尚書與僚屬登樓次見數僧行來一
0539b12: 官人曰來者總是行僧公曰不是曰焉
0539b13: 知不是公曰待來勘過須僧至樓前公
0539b14: 驀喚上座僧皆舉首公謂諸官曰不信道。
0539b15: 羅籠不住喚無回猶是憨憨強主哉拶著返
0540a01: 身驀頭擲衲僧行眼方開
0540a02: 俱和尚。
0540a03: 俱指頭禪突出向人前一生用不盡直至
0540a04: 到黃泉
0540a05: 德山參龍潭。
0540a06: 潭不見龍不現親到龍潭遭一箭紙燈吹滅
0540a07: 眼方開棒上縱橫光焰焰
0540a08: 洞山解制。
0540a09: 不出門草出門草大丈夫兒通蹋倒隨流任
0540a10: 運本來身界莫非無價寶
0540a11: 令遵禪師因僧問如何是大乘遵曰井索
0540a12: 曰如何是小乘遵曰錢貫又問如何是有
0540a13: 漏遵曰笊籬曰如何是無漏遵曰木杓。
0540a14: 笊籬木杓錢貫井索靈利衲僧都來拋卻郤丈
0540a15: 夫自有衝天志萬里天邊飛一鶚
0540b01: 密雲禪師語錄卷第七
0540b02: 音釋
0540b03: 颺移章切音陽風所飛揚也。蕨居月切音厥菜也初生無葉可食。庫式夜
0540b04: 切音舍姓也。桑才切音鰓頰一作揌。逆各切音齒齗也。鶚五各
0540b05: 切音咢雕鶚也。
