0118a02: 嗣法門人通琇編
0118a03: 示眾
0118a04: 示眾舉僧問佛果和尚如何是主中賓果云
0118a05: 闍黎問處帶纖塵如何是賓中主果云山僧
0118a06: 未免自道取如何是主中主果云坐斷舌頭
0118a07: 無去取如何是賓中賓果云青山之外更愁
0118a08: 人師云者僧既問主中賓何故佛果答他道
0118a09: 闍黎問處帶纖塵此豈不是賓中句也問賓
0118a10: 中主何故答他道山僧未免自道取此豈不
0118a11: 是主中句也此二轉語若透得過便會得主
0118a12: 賓互換之機答在問處方做得我臨濟門下
0118a13: 兒孫識得佛果老人作略不同諸家答處老
0118a14: 僧也要大家知今日拈出設有人問老僧如
0118a15: 何是主中賓信手拈來不是塵如何是賓中
0118b01: 主撥草瞻風為誰爾如何是主中主茅堂獨
0118b02: 坐無餘事如何是賓中賓走盡千山路不窮
0118b03: 且道與古人是同是別。
0118b04: 示眾師云諸人既為臨濟門下兒孫當盡臨
0118b05: 濟法道若不盡伊法道他日不堪為人師範
0118b06: 秖如四賓主今時人不悟看字落處便儱儱
0118b07: 侗侗打發將去賓主糢糊而已老僧又氣力
0118b08: 衰弱不能一一與諸人剖悉時有僧問如何
0118b09: 是賓看主師云入門須辯取進云如何是主
0118b10: 看賓師云不待形言語進云如何是主看主
0118b11: 師云兩眼對兩眼進云如何是賓看賓師云
0118b12: 二俱是瞎漢師復云離卻四賓主諸人道將
0118b13: 一句來良久云了復云老僧今日更與諸人
0118b14: 頌出如何是賓看主踏破雲山千萬重歸來
0118b15: 事事已從容竿頭獨坐垂絲者孰諳滄波泛
0119a01: 莫窮如何是主看賓赤條條地顯家風不是
0119a02: 無端霹靂空殺賊便能騎賊馬到頭輸卻僧
0119a03: 中龍如何是主看主以鏡照鏡鏡奚容面面
0119a04: 光含萬象空識得個中消息子不尋枝葉落
0119a05: 殘紅如何是賓看賓相逢盡是幻中人影現
0119a06: 何曾識得真分付此時林下客莫教空帶眼
0119a07: 中塵所以臨濟大師道山僧所舉皆是簡魔
0119a08: 辯異知其邪正驀喝一喝云珍重。
0119a09: 示眾舉九峰禪師問僧近離甚處僧云閩中
0119a10: 峰云遠涉不易僧云不難動步便到峰云有
0119a11: 不動步者麼僧云有峰云爭得到此間僧無
0119a12: 對峰以拄杖趁下師云此僧將成九仞之山
0119a13: 難進一簣之土磬山若作此僧更踏上一步
0119a14: 云願和尚萬福諸人還下得一轉語麼若下
0119a15: 得者一轉語許汝明下到處安閒若下不
0119b01: 得動步皆錯試道看復示頌云千里雲山不
0119b02: 憚勞何妨覿面轉途遙殷勤報與當場者莫
0119b03: 待臨機無下梢。
0119b04: 示眾舉石門徹禪師因今初上座領眾來
0119b05: 徹問萬仞峰頭石牛吼穿雲渡水意如何初
0119b06: 無對師云老僧若作初公便云天曉清風拂
0119b07: 輕袖夜來明月上高峰徹云山僧住持事大
0119b08: 堂去師著語云諾也知此事不易復云可
0119b09: 見此事相續也大難徹後今僧下語或云久
0119b10: 嚮和尚或云訪道尋師明的旨覺了根源顯
0119b11: 異機徹云當時初上座若下得者語不將他
0119b12: 作學人師云不將他作學人且道作什
0119b13: 麼人看若知得他落處磬山已作學人看如
0119b14: 是還與古人同耶異耶試道看。
0119b15: 示眾舉真歇了禪師問僧你死後燒作撒
0120a01: 卻郤了向什麼處去僧便喝真云好一喝秪是
0120a02: 不得翻僧又喝真云公案未圓更喝始得
0120a03: 僧無語師云可惜當時者僧無末後句若有
0120a04: 末後句也不奈伊何真老雖是洞上兒孫宛
0120a05: 有濟翁門下作略我當時若作此僧何不道
0120a06: 喝則不無恐和尚作喝會待伊打云者死漢
0120a07: 便喝拂袖而出。
0120a08: 示眾師云向上一路把住牢關截斷眾流不
0120a09: 通凡聖秖為誘引初機不無曲垂方便諸人
0120a10: 還知麼不見當時有僧問臨濟大師如何是
0120a11: 真佛真法真道乞垂開示濟云佛者心清淨
0120a12: 是法者心光明是道者處處無礙淨光是三
0120a13: 即一皆是空名而無實有如真正道人念念
0120a14: 心不間斷自達磨大師從西土來只是覓個
0120a15: 不受惑的人後遇二祖一言便了始知從前
0120b01: 虛用工夫山僧今日見處與佛祖不別若第
0120b02: 一句中得堪與佛祖為師若第二句中得堪
0120b03: 與人天為師若第三句中得自救不了有僧
0120b04: 問如何是第一句濟云三要印開朱點窄未
0120b05: 容擬議主賓分如何是第二句濟云妙解豈
0120b06: 容無著問漚和爭負截流機如何是第三句
0120b07: 濟云看取棚頭弄傀儡牽抽全藉裏頭人師
0120b08: 云老僧今日不惜口業與諸人通個消息僧
0120b09: 問如何是第一句師云描也描不成畫也畫
0120b10: 不就如何是第二句師云無風荷葉動決定
0120b11: 有魚行如何是第三句師云雨打華蛺蝶
0120b12: 飛復示頌云第一句聲前坐斷閒家具千聖
0120b13: 從茲道眼開個裏難容殺活智第二句言下
0120b14: 分明須薦取人天路上未為奇光爍乾坤孰
0120b15: 不懼第三句回頭轉腦尤鈍遲風塵狼藉不
0121a01: 知歸止啼黃葉空教費到者裏諸人還薦得
0121a02: 麼若薦得更須知慈明老人云第一句薦得
0121a03: 和泥合水第二句薦得無繩自縛第三句薦
0121a04: 得四稜著地又作麼生會若會得許你與佛
0121a05: 祖為師若未會切須仔細莫學今時不識好
0121a06: 惡錯下名言埋沒先聖珍重珍重。
0121a07: 朔日示眾師云今朝六月一光陰如火疾那
0121a08: 事總無妨畢竟如何說懸崖能撒手大事方
0121a09: 了畢於此得分明也要通消息還有通得消
0121a10: 息者麼一僧咳一聲出一僧作禮師云夜
0121a11: 眠侵早起更有夜行人。
0121a12: 七月朔示眾師云隔江招手尚心安何況親
0121a13: 承一夏此事不從言語得個中那許著毫
0121a14: 端情忘處處原初體境寂頭頭達本源休把
0121a15: 世間浮學解等閒埋沒祖師禪。
0121b01: 示眾師云五更熟睡時撞鐘不聞鐘聲頃寤
0121b02: 時鳴鼓便聞鼓聲若先不聞鐘聲後聞鼓聲
0121b03: 寤寐不得恒一或聞性有不耶鐘聲有不
0121b04: 到耶鐘聲若不到同處寤者亦應不得聞聞
0121b05: 性若寐者亦當得聞何以寤時聞寐時不
0121b06: 聞若融會得寤寐一如若融會不得生死關
0121b07: 頭如何打脫不可放過諸人撿點看。
0121b08: 示眾舉佛眼禪師垂示云無目仙人能揣骨
0121b09: 既是無目將什麼辯貴賤師云摸著鼻孔喚
0121b10: 作眼眼云有人問你隨問隨答無人問你時
0121b11: 作麼生道師云掩耳偷鈴漢眼云有情說法
0121b12: 易見無情說法難聞秖如無情說法什麼人
0121b13: 得聞師云從那裏得者消息眼云芥子納須
0121b14: 彌且問你諸人即今在芥子內芥子外若道
0121b15: 在芥子外如何納得須彌若道在芥子內許
0122a01: 多大身材如何卻郤在芥子內師云內外且置
0122a02: 喚什麼作芥子又云三界惟心萬法惟識。
0122a03: 示眾師云今時學道人做工夫不得地一
0122a04: 聲蓋為工夫不能綿密凡情聖解不得頓忘
0122a05: 古人所謂如患瘧疾一般寒了一會又熱一
0122a06: 會何曾下整片工夫若是真實究生死心
0122a07: 切一刻不放空挨拶將去日久月深無有不
0122a08: 悟的道理。
0122a09: 示眾師云截斷一切單單只究本分一著果
0122a10: 迺親見一回從前學解的都不虛棄若未親
0122a11: 見一回總為閒學解埋沒祖師心。
0122a12: 茶次示眾師云古人設茶因敘話磬山因話
0122a13: 而設茶茶話分明已舉似諸人切莫得周遮
0122a14: 雖然且道茶與話是一是二若道是一諸人
0122a15: 但得茶不得話若道是二老僧但得話不得
0122b01: 茶諸人試道看如何得恰好眾無語師舉茶
0122b02: 甌云且喫茶漫漫與你們打葛藤。
0122b03: 禹門示眾師云吾於此地本來無福不勞眾
0122b04: 兄弟讚歎儻若讚之讚之無益吾於此地本
0122b05: 來無過不用眾兄弟毀謗設若毀之毀之不
0122b06: 及既讚之無益毀之不及豈非平等法門乎
0122b07: 夫佛與眾生平等煩惱與菩提平等西方與
0122b08: 東土平等天與地平等我與你平等平等與
0122b09: 不平等平等噫白日易遷顏色老黃金難買
0122b10: 少年還。
0122b11: 臘八示眾師云把住也乾坤失色放行也草
0122b12: 木生輝山僧今日也不把住也不放行作麼
0122b13: 生商量還有知音者麼問六年霜雪經多少
0122b14: 夜半明星眼豁開睹明星事則不問釋迦老
0122b15: 子向什麼處安身立命師云腳下看進云恁
0123a01: 麼則萬古宗猷全今日師拈拄杖云倚天
0123a02: 長劍逼人寒進云祇生香草曇華地開
0123a03: 也師以拄杖畫一畫云截斷葛藤進云還有
0123a04: 知恩報恩一句請和尚全道師云闍黎也須
0123a05: 道一半進云大眾證明便禮拜師迺云今日
0123a06: 瞿曇成道諸方老禿譚玄惹動情意地塞
0123a07: 卻當人性天惟獨磬山白眼又被諸子綿纏
0123a08: 到者裏阿呵呵說個什麼法要終不道一拏
0123a09: 三只有個蠻頌子與諸人通個消息六載雪
0123a10: 山清修鍊卻郤鍛身心如死縱然拶得明星
0123a11: 現也是重添眼上眉黃面老子今日被山僧
0123a12: 鈍置一上諸人證明還有不甘者麼出來道
0123a13: 個出格的句看一僧出纔禮拜師劈脊便棒
0123a14: 僧無語師云谷深連夜雪壓折幾株松。
0123a15: 示眾師召眾云大凡看古人公案不得造次
0123b01: 須是踏實地見得古人落處然後著著自
0123b02: 有出身之路不見當時報恩華和尚為佛智
0123b03: 雪堂舉哀上堂舉大覺和尚順世謂眾云我
0123b04: 有一隻箭子要付與人時有僧出云請和尚
0123b05: 箭覺云汝喚什麼作箭僧便喝覺打數棒歸
0123b06: 方丈次喚其僧來問汝適來會麼僧云不會
0123b07: 又打數棒擲下拄杖云已後遇明眼人分明
0123b08: 舉似報恩和尚云大覺平生用一隻箭子穿
0123b09: 卻郤天下衲僧鼻孔因甚到者僧面前折卻郤眾
0123b10: 中莫有為大覺雪屈的出來與報恩相見有
0123b11: 麼如無育王師薦福師叔亦未免喫報恩
0123b12: 手中痛棒何故有功者賞師云大覺報恩二
0123b13: 大老一個鼻頭兩孔出氣正所謂殺人刀活
0123b14: 人劍上古風諸人切忌向此僧邊覓若也
0123b15: 會得當堂拈出老僧即與你拄杖子若是不
0124a01: 會且向蒲團上搜索一回始得一僧出眾云
0124a02: 拄杖子也不要搜索也不去師便喝進云鳥
0124a03: 棲林麓易人出是非難師直打出法堂轉身
0124a04: 卓拄杖云不是藍田射石虎如何識得李將
0124a05: 軍。
0124a06: 立春示眾師云臘盡剎那際春光潑面來道
0124a07: 人行履處不逐四時推驀豎起拄杖云你向
0124a08: 未舉已前薦得猶是不堪更若末後承當自
0124a09: 救不了所以道戢玄機於未兆釋迦彌勒攢
0124a10: 眉藏運於即化臨濟德山卻郤步到者裏拶
0124a11: 得冷湫湫不別今時驀地裏開展浩浩然不
0124a12: 離劫外既然如是且道和光同塵一句作麼
0124a13: 生道卓拄杖云洞門老梅先放惹得遊人
0124a14: 雜沓來。
0124a15: 示眾舉應菴和尚上堂舉僧辭歸宗宗問向
0124b01: 什麼處去僧云諸方學五味禪去宗云我者
0124b02: 裏只有一味禪僧問如何是一味禪宗便打
0124b03: 僧云莫打某甲會也宗云你作麼生會僧擬
0124b04: 開口宗又打黃檗聞云馬祖出八十四員善
0124b05: 知識個個屙漉漉地惟有歸宗較些子圓悟
0124b06: 師翁道若非黃檗深辯端倪幾乎勞而無功
0124b07: 應菴老祖云二尊宿只解扶強不能扶弱若
0124b08: 作一味禪入地獄如箭其如別有生涯何異
0124b09: 鏤冰作玉且道節角在什麼處驀拈拄杖卓
0124b10: 一卓喝一喝師拈云應菴老漢施大人作略
0124b11: 掀翻時人窠窟如虎口裏奪食著著自有出
0124b12: 身之路諸人還見麼雖然若道不是一味禪
0124b13: 埋沒歸宗若道是一味禪忽略應菴到者裏
0124b14: 如何識得古人落處良久云天共白雲曉水
0124b15: 和明月流。
0125a01: 示眾師拈拄杖云今朝是個臘月半大事分
0125a02: 明須了辦莫待臨時有屈伸解脫門開成大
0125a03: 患堂中個個老成人著著拈來要方便言言
0125a04: 見諦剔祖燈自古傳持吹毛劍吹毛劍有何
0125a05: 驗當陽拈出隨人薦驀擲拄杖云洎合停囚
0125a06: 長智便出堂。
0125a07: 示眾舉雲門云若說菩提涅槃真如解脫是
0125a08: 燒楓香供養你若說佛說祖是燒黃熟香供
0125a09: 養你若說超佛越祖之譚是燒餅香供養你
0125a10: 皈依佛法僧下去應菴云三百六十骨節八
0125a11: 萬四千毛竅被雲門一棒打開了也還有為
0125a12: 眾竭力的麼出來為雲門作主與歸宗相見
0125a13: 師云雲門老人將三分真香以熏天下衲僧
0125a14: 鼻孔如截虛空作三節看不無氣蓋諸方應
0125a15: 菴老人拈一條白棒總要穿卻郤亦是倚勢欺
0125b01: 人大眾那裏是他一棒處若道雲門一棒打
0125b02: 開爭奈伊分作三節判斷若道三分商量爭
0125b03: 奈應菴一棒穿卻郤到者裏有斷得者出來與
0125b04: 磬山相見不惟撥轉二大老關子亦為諸
0125b05: 方雪屈有麼有麼良久喝一喝云鴈飛不到
0125b06: 處人被利名牽。
0125b07: 示眾舉應菴和尚道學人切忌錯用心
0125b08: 禪見性是錯用心成佛作祖是錯用心看經
0125b09: 講教是錯用心行住坐臥語言三昧是錯用
0125b10: 心喫粥喫飯屙矢放溺是錯用心一動一靜
0125b11: 一一來是錯用心更有一處錯用心歸宗
0125b12: 不敢與諸人說破何故一字入公門九牛拽
0125b13: 不出師云歸宗和尚慣用抽釘拔楔之鉗錘
0125b14: 也是者般人始得若不如是洎被謾過了也
0125b15: 山僧則不然出家兒須知不錯用心處禪
0126a01: 見性是不錯用心處成佛作祖是不錯用心
0126a02: 處看經講教是不錯用心處行住坐臥語默
0126a03: 動靜是不錯用心處奔南走北幹辦常住是
0126a04: 不錯用心處更有一處不錯用心我未敢與
0126a05: 諸人通個消息在何故一言既出駟馬難追
0126a06: 你道磬山與歸宗是同是別試道看良久云
0126a07: 復雨消殘雪開雲見遠山。
0126a08: 除夕示眾師云年年有個除舊歲歲歲有個
0126a09: 新年來新舊不知誰改變去來無礙莫疑猜
0126a10: 所以道已巳去無有去未去亦無去離已去未
0126a11: 去去時亦無去已巳住無有住未住亦無住離
0126a12: 已住未住住時亦無住巖頭和尚云大凡唱
0126a13: 教須從無欲中流出三句秖是理論去
0126a14: 住欲去不去欲住不住或一向不去或一向
0126a15: 不住可見古人發言直透一大藏教是故釋
0126b01: 迦老子云我四十九年說法未嘗道著一字
0126b02: 末上梢頭拈優羅華道個教外別傳密授
0126b03: 心印也是臨風賣俏雖然大眾也須急著眼
0126b04: 看驀豎拂云且道與釋迦老子是同是別若
0126b05: 道是同釋迦拈華山僧豎拂若道是別古今
0126b06: 不二道聖凡無兩心也是盂安柄然汝等
0126b07: 若提掇得起便可霄獨步放曠自如識得
0126b08: 祖祖相傳心心相印不見六祖示明上座云
0126b09: 不思善不思惡正恁麼時如何是上座本來
0126b10: 面目明便轉身問云上來密語密意外還別
0126b11: 有意旨也無祖云我今與汝說者即非密也
0126b12: 汝但返照自己巳本來面目密卻郤在汝躬深見
0126b13: 祖師實無一法與人汝等會得便識得南泉
0126b14: 示趙州平常心是道不屬知不屬不知知是
0126b15: 妄想不知是無記若達不疑之道猶如太虛
0127a01: 廓然豈可強是非耶還委悉麼若未委悉急
0127a02: 須猛著精彩汗出一回始得又不見當時苕
0127a03: 谿和尚示眾云吾有大病非世所醫有僧持
0127a04: 問曹山未審是什麼病山云攢簇不得底僧
0127a05: 云一切眾生還有此病也無山云有僧云既
0127a06: 有因什麼不病山云眾生若病即非眾生僧
0127a07: 云和尚還有此病也無山云老僧正覓起處
0127a08: 不得今時人縱拶到者裏不是望崖而退便
0127a09: 於此處根卻郤成窠臼若到磬山門下好與
0127a10: 三十痛棒者僧又問一切諸佛還有此病也
0127a11: 無山云有僧云既有為什麼不病山云為伊
0127a12: 惺惺你看曹山著著有轉身吐氣處汝等於
0127a13: 此透得可以踏步向前便識古人到與不到
0127a14: 纔見得山在溈山會下聞示眾云行高
0127a15: 士直須向聲色裏睡眠聲色裏坐臥始得時
0127b01: 山出眾問云如何是不落聲色底句溈山
0127b02: 豎起拂子山云此是落聲色底句溈山便
0127b03: 歸方丈者裏山失卻郤一隻眼遂不契辭
0127b04: 香嚴嚴云何不且住山云某甲與和尚無
0127b05: 緣嚴云有何因緣不契舉前話嚴云某甲
0127b06: 有個語云道什麼嚴云言發非聲色前不
0127b07: 物正是以水投水似空合空云元來此中
0127b08: 有人你他日有住處某甲卻郤來相見去溈
0127b09: 山至晚問香嚴問聲色底矮闍黎在什麼處
0127b10: 嚴云已巳去也溈云向汝道什麼嚴云某甲亦
0127b11: 曾對他來溈云試舉看嚴云某對他道言發
0127b12: 非聲色前不物溈云他道什麼嚴云深肯某
0127b13: 甲溈山不覺失笑云者矮子我將謂他有長
0127b14: 處元來秖在者裏他後設有住處近山無柴
0127b15: 燒近水無水喫大眾可見古人勘驗學者實
0128a01: 非細事切不得草草後山復造大溈安和
0128a02: 尚處聞示眾云有句無句如藤倚問忽
0128a03: 遇倒藤枯句歸何所溈山放下泥盤呵呵
0128a04: 大笑噫溈山老人一笑直至如今笑不休何
0128a05: 故今時有等無地頭漢死獦狚逐句下個註
0128a06: 自瞎猶可更瞎他人可不更使溈山笑轉
0128a07: 新也山僧見昔日有個俗漢也不曾禪也
0128a08: 不曾慕道剛在馬祖菴前過即石鞏也問馬
0128a09: 祖云有鹿過否祖云汝是什麼人鞏云我是
0128a10: 獵人祖云汝既獵人善射否鞏云善射祖云
0128a11: 一箭射幾個鞏云一箭射一個祖云汝不善
0128a12: 射鞏云師善射否祖云善射鞏云一箭射幾
0128a13: 個祖云一箭射一看他鉤頭有餌鞏云彼
0128a14: 此皆是生命何用射他一一釣便上祖云
0128a15: 你恁麼何不自射驀頭一拶石鞏到者裏露
0128b01: 出本來面目便云若教某自射無下手處祖
0128b02: 抗聲大喚云者漢曠劫無明從此蕩盡鞏便
0128b03: 擲下弓箭正所謂牢籠不肯住呼喚不回頭
0128b04: 千聖絕安排至今無住所你看石鞏是個俗
0128b05: 漢子於馬祖言下便道無下手處可不超過
0128b06: 曹山了也舉拂云大眾已上一隊老漢皆
0128b07: 是大宗匠赤手提持今夜被山僧拂子穿卻郤
0128b08: 鼻孔擲向諸人面前還見麼若見得便好孤
0128b09: 峰絕頂盤結草菴無心出世而譽播寰區無
0128b10: 心濟物而德洽湖海到者裏年窮歲盡且道
0128b11: 徹頭徹尾一句作麼生道喝一喝云驪龍不
0128b12: 臥澄潭水猛虎還藏深谷林。
0128b13: 元旦示眾師以拂打一圓相復拋後云新年
0128b14: 頭上佛法信手拈來豁達撞著無位真人打
0128b15: 算全無合煞剛道拾隻達磨皮放下時元
0129a01: 來是憨布袋破衲一年四季好風光枝頭春
0129a02: 鳥喃喃嘴又滑聒聒狼藉幾多沒搕喝一
0129a03: 喝云日月明天象山河壯帝都。
0129a04: 示眾舉雲門云你若不相當且覓個入頭處
0129a05: 微塵諸佛在你舌頭上三藏聖教在你根
0129a06: 底不如悟去好還有人悟得麼出來對眾道
0129a07: 看師云雲門老人雖慈悲之故而有落草之
0129a08: 譚山僧若在眾中便道恁麼則不相當也何
0129a09: 故不見他將佛法賤使今日眾中有人出來
0129a10: 掀倒禪喝散大眾山僧劈脊便棒且道是
0129a11: 賞伊是罰伊。
0129a12: 燈節示眾師云光前薦得截斷眾流照後知
0129a13: 歸趯翻影像不是依依稀稀零零落落當得
0129a14: 平生直饒得似澄潭月影靜夜鐘聲隨扣擊
0129a15: 以無虧觸波瀾而不散猶是生死岸頭事明
0129b01: 則普天地明暗則普天地暗要且明不
0129b02: 自明暗不自暗所以道當明中有暗勿以暗
0129b03: 相遇當暗中有明勿以明相睹不見當時百
0129b04: 丈深撥溈山便知落處龍潭吹滅德山忽爾
0129b05: 洞然老僧今晚也不用吹滅也不用深撥驀
0129b06: 豎拂子云大眾還見麼於此見得徹去人人
0129b07: 常光現前個個壁立萬仞順逆卷舒縱橫自
0129b08: 在正與麼時且道應時及節一句作麼生道
0129b09: 良久云巖上雪消春水前玉綻蝶梅香。
0129b10: 示眾林出眾問云雲影到山賓作主谿聲
0129b11: 入海主為賓賓主歷然如何施設師舉如意
0129b12: 云還見麼進云敢謂是和尚為人處也無師
0129b13: 云知則不問進云騰騰煙雨裏春濤送客新
0129b14: 師云且過一邊進云臨濟大師道我於黃檗
0129b15: 先師處喫三頓痛棒如蒿枝拂相似為是報
0130a01: 恩耶伸冤耶師云你還知麼進云和尚在禹
0130a02: 門大師處曾喫棒也無師云老僧忘卻郤了也
0130a03: 進云恁麼則法法盈千古燈燈燄不窮便禮
0130a04: 拜師云聽取云當臺顯露觸處洞然豈容
0130a05: 鑿壁偷光覿面提持隨方應用那許顢頇取
0130a06: 性若是作家戰將不必如之若何如其臨陣
0130a07: 遲疑未免機前失照所以道決行者不顧於
0130a08: 後決戰者不顧於首登山須到頂入海須到
0130a09: 底入海不到底不知滄溟之淵深登山不到
0130a10: 頂不知宇宙之寬廣是以古人三登投子九
0130a11: 上洞山只為端的此事直得劄劄地打風打
0130a12: 雨浩浩然蓋地蓋天不見德山老人見人入
0130a13: 門便棒臨濟大師見人入門便喝從上宗乘
0130a14: 如是作略山僧雖是他家兒孫不用者些茶
0130a15: 飯且道即今當陽直指一句如何為眾通個
0130b01: 消息驀豎如意云看若將者個名如意昧卻郤
0130b02: 當人底本來。
0130b03: 示眾舉僧問雲門佛法如水中月是否門云
0130b04: 清波無透路僧云和尚從何得門云再問復
0130b05: 何來僧云便與麼去時如何門云重關山
0130b06: 路師云雲門老人此三轉語內有函蓋乾坤
0130b07: 句有截斷眾流句有隨波逐浪句山僧今日
0130b08: 一一點破可惜當時者僧水中捉月若人透
0130b09: 得許伊親見雲門若不如是佛法猶未夢見
0130b10: 在。
0130b11: 休夏烏瞻山法濟禪院示眾師云坐斷威音
0130b12: 那畔全超今事門頭若是伶俐衲僧當場共
0130b13: 出隻手僧問雲覆千峰頂風和大地開如何
0130b14: 是和尚接人處師云直上看進云恁麼則馨
0130b15: 香界聞去也師云且放你過師云靈源
0131a01: 湛寂智體自如觸處洞然隨方應用目前無
0131a02: 法拈來物物全彰個裏無私舉起頭頭成現
0131a03: 須是恁麼人行得恁麼事且道那個是恁麼
0131a04: 人禾山打鼓雪峰輥毬趙州喫茶雲門餬餅
0131a05: 到者裏總用不著且道有甚長處卓拄杖云
0131a06: 偶然獨立孤峰頂閒看湖帆自來。
0131a07: 示眾舉勝思惟梵天問不退轉天子云天子
0131a08: 我常於此佛國土不曾見汝天子云梵天我
0131a09: 亦不曾於此國土不曾見我師云二天子一
0131a10: 曰不曾見汝一曰不曾於此國土既彼此皆
0131a11: 不曾見今覿面又作麼生卻郤是貧兒索舊債
0131a12: 一般豈非二俱瞎漢山僧若作不退天子見
0131a13: 梵天恁麼道便攔腮一掌若作梵天見不
0131a14: 退天子恁麼道也好驀面一唾何故豈肯當
0131a15: 面蹉過如斯可不二俱作家耶山僧今已作
0131b01: 死馬醫諸人還知落處麼咦有意氣時添意
0131b02: 氣不風流處也風流。
0131b03: 示眾師云今朝四月一大事如何畢急急下
0131b04: 疑情莫待臨時決春回夏復來光陰如電疾
0131b05: 嗟嗟一等人唐喪竟不惜到者裏如何得不
0131b06: 虛度去喝一喝云萬古碧潭空界月再三撈
0131b07: 摝始應知。
0131b08: 示眾舉初祖迦葉尊者因外道問如何是我
0131b09: 我祖云覓我者是汝我外道云者個是我我
0131b10: 師我何在祖云你問我覓師云外道被迦葉
0131b11: 熱瞞直饒會得我我祖我也未會無我在且
0131b12: 道無我何我無我即真我真我即無我咄更
0131b13: 饒會得到者個田地也好與三十棒同雲出
0131b14: 問如何是真常師云即幻是進云如何是真
0131b15: 樂師云極苦是進云如何是真我師云妄我
0132a01: 是進云如何是真淨師云惱亂是進云四德
0132a02: 已蒙師指示向上還有事也無師云有進云
0132a03: 如何是向上事師豎起拂子進云點開千聖
0132a04: 頂眼露出威音劫外春便禮拜師休去。
0132a05: 示眾舉善慧大士因梁武帝請講經士纔陞
0132a06: 座以尺拊案一下便下座帝愕然誌公迺問
0132a07: 陛下還會麼帝云不會公云大士講經竟白
0132a08: 雲端云傅大士與誌公被武帝一狀領過師
0132a09: 云傅大士既不是座主何得赴他講席如是
0132a10: 說經若不得誌公如何合煞後來白雲端和
0132a11: 尚道傅大士與誌公被武帝一狀領過且道
0132a12: 那裏是他一狀領過處山僧今日也是路見
0132a13: 不平如此判斷還知三大老一人有定國之
0132a14: 謀一人有安邦之智一人有過量之才可惜
0132a15: 當初武帝未能搆得今日眾中還有代他下
0132b01: 得一轉語者麼良久云雖然如是帝王自有
0132b02: 擎天略不動干戈定太平。
0132b03: 示眾舉百丈海禪師因侍馬祖行次忽見一
0132b04: 野鴨飛過祖云是什麼師云探竿在手丈
0132b05: 云野鴨子師云相隨來也祖云甚處去也師
0132b06: 云點丈云飛過去師云又恁麼去也祖遂把
0132b07: 丈鼻扭師云用也丈負痛失聲阿阿
0132b08: 師云纔知痛癢祖云又道飛過去元來只在
0132b09: 者裏師云破也丈直得浹背汗流因茲有省
0132b10: 師云直須恁麼始得丈次日赴眾纔集
0132b11: 出捲卻郤拜簟師云纔得賤用祖便下座師云
0132b12: 雖是當陽直不如振聲一喝免使後面周
0132b13: 遮次問丈我適來上堂未曾說話爾為甚便
0132b14: 捲卻郤簟師云然雖勘驗也是憐兒不覺醜丈
0132b15: 云昨日被和尚扭得鼻頭痛師云好不識羞
0133a01: 祖云昨日向甚處心師云灸瘡瘢上更著
0133a02: 艾丈云今日鼻頭又不痛也師云也是死中
0133a03: 得活祖云爾深知昨日事師云轉見葛藤丈
0133a04: 作禮而退後再侍立次祖以目視禪
0133a05: 角拂子師云無風起浪丈云即此用離此用
0133a06: 師云逆風使箭祖云爾向後開兩片皮將何
0133a07: 為人師云當頭一拶丈取拂子豎起師云砥
0133a08: 柱中流祖云即此用離此用師云掉轉鎗頭
0133a09: 丈挂拂舊處師云不動毫端祖振威一喝師
0133a10: 云方用金剛王寶劍丈當下大悟直得三日
0133a11: 耳聾師云何止三日耳聾百千萬劫命根斷
0133a12: 盡大眾到者裏還知古人徹處麼切勿狐疑
0133a13: 豈不見大慧老人云大悟十七八小悟不
0133a14: 知其數此際是個人擔當得下山僧今日不
0133a15: 惜眉毛為諸人點破還知麼良久云從前汗
0133b01: 馬無人識只要重論蓋代功。
0133b02: 示眾舉臨濟聞德山示眾云道道道得也三
0133b03: 十棒道不得也三十棒濟令侍者去見他如
0133b04: 是道便問道得為甚也三十棒待伊打你便
0133b05: 接住拄杖推一推者去一如指教德山被推
0133b06: 倒便歸方丈閉卻郤門者回舉似濟濟云從來
0133b07: 疑著者漢雖然如是你還見德山麼者擬議
0133b08: 濟便打師云德山和尚把住綱宗臨濟老人
0133b09: 誘人犯法山僧若作德山待者僧推倒漫漫
0133b10: 起來捉住他三十棒一棒也少不得何故不
0133b11: 惟令者僧別有生機免致他遭臨濟毒手可
0133b12: 不全放全收若作臨濟待他回來舉似便打
0133b13: 不使者僧重加迷悶山僧今日如此判斷莫
0133b14: 有旁不甘者出來更試斷看還出得者僧麼。
0133b15: 天隱禪師語錄卷第三
0134a01: 音釋
0134a02: 戢側立切音輯藏兵也又斂也。矮鴉蟹切隘上聲短人也。抗口浪切音
0134a03: 伉舉也。聒古活切音括聒聒無知貌。浹即切音浹徹也。瘢蒲官切音
0134a04: 槃瘡痕也。
