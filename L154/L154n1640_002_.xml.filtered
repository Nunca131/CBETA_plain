0426b02: 天童弘法寺住持門人弘覺禪師臣道忞上進
0426b03: 上堂
0426b04: 上堂拈拄杖擊香几云方便門開也復呈拄
0426b05: 杖云真實相示也汝諸人還見麼若也見得
0426b06: 徹去便可拈拄杖作丈六金身用復可將丈
0426b07: 六金身作拄杖子用然後拄杖子跳上三
0426b08: 十三天觸著帝釋鼻孔東海鯉魚打一棒雨
0426b09: 似盆傾汝等諸人切莫向古廟裏去躲一棒
0426b10: 打折你驢腰莫言不道。
0426b11: 上堂通玄峰頂好箇消息若人識得參學事
0426b12: 畢喝一喝云不煩久立便下座。
0426b13: 因牙痛上堂舉雲門云佛法太殺有只是舌
0426b14: 頭短覺範云佛法太殺有只是牙齒痛我笑
0426b15: 師翁道牙齒幸不痛舌頭頗相稱只是無
0427a01: 什麼佛法可說老僧今日佛法有無舌頭長
0427a02: 短俱不論單單只是牙痛若人向牙痛處打
0427a03: 破漆桶管教身病心病俱消生死涅槃如夢。
0427a04: 上堂二月初十好箇消息盡大地人跳不
0427a05: 出喝一喝云百年三萬六千反覆元來是
0427a06: 者賊。
0427a07: 幻有和尚忌辰拈香指真云大眾會麼者老
0427a08: 和尚昔日不來今日不去然既不來又不去
0427a09: 因甚一場特地為要大家知乃拈香云還會
0427a10: 麼一瓣栴檀一盞茶分明眼裏又添沙。
0427a11: 施主請上堂春雲欲開未開春雨欲息未息
0427a12: 日頭欲出未出行人欲歇未歇為甚如此只
0427a13: 因途路不得力忽然雲開日出便是到家時
0427a14: 節豎拂云還見麼若也見得徹去管教當下
0427a15: 心息。
0427b01: 僧梵音請上堂妙音觀世音梵音海潮音勝
0427b02: 彼世間音以拂子擊香几云不是世間音復
0427b03: 鼓掌云不是世間音老僧忉忉呾呾鼓兩片
0427b04: 皮不是世間音且是什麼音若將耳聽終難
0427b05: 會眼處聞聲方始知以跟打法座云還見
0427b06: 麼便下座。
0427b07: 上堂本來無物可評論未悟之人妄見分忽
0427b08: 若迸開頂門眼大地山河一口吞。
0427b09: 上堂今朝三月十五佳節時當穀雨農夫浸
0427b10: 種拋秧蠶婦剪桑勤苦爾我林下人作麼生
0427b11: 舉措驀拈拄杖云龍袖拂開全體現象王行
0427b12: 處絕狐蹤。
0427b13: 上堂鏡不自照刀不自割風不自涼火不自
0427b14: 熱今日四月初一孟夏稍熱且道何物若也
0427b15: 識得天地日月森羅萬象無纖毫過患脫或
0428a01: 未然來年更有新條在惱亂春風卒未休。
0428a02: 佛誕上堂今朝正是四月八淨飯王宮生悉
0428a03: 達祇為時人不知因年年枉遭惡水潑眾中
0428a04: 若有知因者出來為者老漢雪屈良久云若
0428a05: 無雲門大師來也拽拄杖下座一時打散。
0428a06: 上堂舉僧問雲門如何是透法身句門云北
0428a07: 斗裏藏身大慧道雲門老人恁麼道只答得
0428a08: 法身句未答得透法身句今日或有人問徑
0428a09: 山如何是透法身句向他道蟭螟眼裏放夜
0428a10: 市大蟲舌上打鞦韆通玄又且不然有問如
0428a11: 何是透法身句劈脊便棒縱使不會管教永
0428a12: 劫不忘。
0428a13: 受金粟請落版同眾赴上堂縣起也杲日當
0428a14: 空放下也孤明歷歷不縣不放諸佛莫知鬼
0428a15: 神罔測且如符到奉行一句作麼生道九萬
0428b01: 里鵬纔展翼百千年鶴便翱翔。
0428b02: 住嘉興海鹽金粟山廣慧禪寺山門佛語心
0428b03: 為宗無門為法門新長老打破牢關一任擎
0428b04: 頭戴角。
0428b05: 佛殿釋迦已過去彌勒猶未來正當恁麼時
0428b06: 法柄在阿誰手裏乃展坐具云覆三千及
0428b07: 大千。
0428b08: 土地堂伽藍神叢林主一瓣香兩手舉。
0428b09: 祖堂西天四七東土二三盡在者裏默默地
0428b10: 商量箇事今日一時捉敗且道以何為驗插
0428b11: 香云以此為驗。
0428b12: 眾請陞座拈香云此瓣香端為祝延今上聖
0428b13: 壽恭願萬邦歸聖化八表偃干戈次拈云此
0428b14: 瓣香從無始劫東擲西拋忽於窮途半路
0428b15: 拾得來三回拈出爇向爐中端為供養荊谿
0429a01: 禹門堂上幻有先師用法乳斂歛衣敷座上
0429a02: 首白槌云法筵龍象眾當觀第一義師云第
0429a03: 一義諦一槌粉碎了也還有鋸解不開底衲
0429a04: 僧試出來對眾舉看良久云一眾既然慈
0429a05: 山僧不免自作一賣弄去也通玄峰頂聳
0429a06: 壑昂霄金粟山頭坐斷十方所以道法隨法
0429a07: 行法幢隨處建立掀翻是非窠窟截斷生死
0429a08: 根株三世諸佛聞風結舌歷代祖師覿藏
0429a09: 鋒一切眾生退身有分現前大眾自合知歸
0429a10: 恁麼告報如將惡水驀頭潑汝諸人了也還
0429a11: 知風吹不入雨打不濕去處也無設或未知
0429a12: 萬古碧潭空界月再三撈摝始應知復舉法
0429a13: 燈云山僧卑志本欲深棲巖竇隱遯過時奈
0429a14: 緣先師有不了公案出來為他了時有僧
0429a15: 問如何是先師未了底公案燈打云祖禰不
0429b01: 了殃及兒孫僧云過在甚麼處燈云過在你
0429b02: 殃在我師云山僧本志亦只如然祇緣人人
0429b03: 有箇現成公案出來相為了忽有箇衲僧
0429b04: 出來道既是現成公案因甚要了拈拄杖
0429b05: 打云橫按鏌全正令太平寰宇斬癡頑下
0429b06: 座。
0429b07: 上堂六月初一時當毒熱人陞座夾背汗
0429b08: 出恁麼告報還信得及也無若信得及管教
0429b09: 當下心息若信不及各自反手摸取看是甚
0429b10: 麼意旨。
0429b11: 上堂八月中秋不寒不熱簡點將來識情難
0429b12: 測翻笑寒山子有心似秋月世間多少人
0429b13: 認光影說誰知明月下元是昔愁賊喝一喝
0429b14: 復舉楞嚴道見見之時見非是見見猶離見
0429b15: 見不能及師云釋迦老子到者裏恰似計窮
0430a01: 力極轉身不得不肖兒孫為伊出手去也見
0430a02: 見之時見非是見見猶離見見不能及有人
0430a03: 問我正好攔腮劈脊若知棒頭落處管教全
0430a04: 體透徹何以脫體頓超知見外方名越格自
0430a05: 人。
0430a06: 上堂箇事明明絕覆藏老僧有口難分析無
0430a07: 奈時人不解薦眼睜睜地還如瞎所以道彌
0430a08: 勒真彌勒分身千百億時時示時人時人自
0430a09: 不識汝諸人識不識驀拈拄杖云若不識拄
0430a10: 杖子善甄別為諸人重漏泄直須當頭點破
0430a11: 管教棒棒見血喝一喝下座。
0430a12: 大眾請師上堂師云老僧與你去直至法堂
0430a13: 眾擬作禮師云為上堂了遂歸方丈。
0430a14: 上堂五月五是端午九月九是重陽即今
0430a15: 好箇時節諸人不用別商量所以道三玄三
0430b01: 要事難分得意忘言道易親一句明明該萬
0430b02: 象重陽九日菊華新雖然老僧更向註下
0430b03: 添註三玄三要事難分自知較一半得意
0430b04: 忘言道易親無者閒心情一句明明該萬象
0430b05: 眼華作甚麼重陽九日菊華新喝一喝下座。
0430b06: 上堂問十五日已前即不問十五日已巳後又
0430b07: 如何師云明日月漸虧進云明日後又如何
0430b08: 師云三十日來與汝道進云即今事作麼生
0430b09: 師云速退速退乃舉僧問雲門如何是諸佛
0430b10: 出身處門云東山水上行佛果道天寧即不
0430b11: 然有問如何是諸佛出身處熏風自南來殿
0430b12: 閣生微涼老僧又不然有問如何是諸佛出
0430b13: 身處劈脊便棒。
0430b14: 漢月藏首座請上堂示臨濟宗旨來源一僧
0430b15: 出問如何是和尚惡水潑人師便打僧擬開
0431a01: 口師直打出法堂云者便是臨濟宗旨復陞
0431a02: 座云我禪門一事自世尊說法四十九年臨
0431a03: 末梢頭於靈山會上拈華默顧大眾時百萬
0431a04: 人天皆不知落處唯迦葉尊者破顏微笑世
0431a05: 尊云吾有清淨法眼不立文字付囑摩訶迦
0431a06: 葉廣流傳化母令斷絕謂之教外別傳至二
0431a07: 十八祖到東震旦國直指人心見性成佛一
0431a08: 日索門人各呈所見唯慧可大師只禮三拜
0431a09: 歸位而立謂之得髓傳至六祖出南嶽青原
0431a10: 二派有以言句疏通直指有以全機大用直
0431a11: 指雖總為直指言句直指令人多著意見蹉
0431a12: 過直指之旨故南嶽受六祖密囑於言句中
0431a13: 合機用謂馬祖云如牛駕車車若不行打牛
0431a14: 即是打車即是後人尚多以意解以牛喻心
0431a15: 以車喻身即如此解豈可謂單傳直指不見
0431b01: 馬祖與百丈行次見一野鴨子飛過祖云
0431b02: 是甚麼丈云野鴨子少間又問甚麼處去也
0431b03: 丈云飛過去也祖扭丈鼻負痛失聲祖云又
0431b04: 道飛過去也丈乃有省丈再參時祖以目視
0431b05: 繩角拂子丈云即此用離此用祖云你向
0431b06: 後開兩片皮將何為人丈取拂子豎起祖云
0431b07: 即此用離此用丈挂拂舊處祖震威一喝丈
0431b08: 乃悟旨後因黃檗辭參馬祖去丈云馬師已
0431b09: 過去了檗問馬祖存日有何言句丈云老僧
0431b10: 被他一喝直得三日耳聾檗乃吐舌丈云子
0431b11: 後莫承嗣馬祖去麼檗云不然今日因師舉
0431b12: 得見馬師大機之用且不識馬師若承嗣馬
0431b13: 大師以後喪我兒孫故後臨濟三度問佛法
0431b14: 的的大意檗只棒三頓濟後出世唯以棒喝
0431b15: 接人不得如何若何只貴單刀直入時月出
0432a01: 眾禮拜起便喝師云好一喝月又喝師云你
0432a02: 更試喝一喝看月禮拜歸眾師乃顧月復舉
0432a03: 僧問古德云朗月當空時如何古德云猶是
0432a04: 階下漢僧云請師接上階古德云月落後來
0432a05: 相見且道既是月落後又如何相見月便出
0432a06: 法堂師便下座。
0432a07: 上堂問海眾雲從慈霖天現躍飛騰則不
0432a08: 問如何是驅雷掣電底句師便喝進云恁麼
0432a09: 則金粟華開寶林果熟去也師又喝蔡居士
0432a10: 問一拳打破黃鶴樓一踢翻鸚鵡洲打破
0432a11: 踢翻即不問如何是一拳一師云今日且
0432a12: 放過你乃舉起拄杖云舉一不得舉二放過
0432a13: 一著落在第二擲下去落二去也且一又如
0432a14: 何舉便下座。
0432a15: 參開爐恰三日那事全然沒消息有消息
0432b01: 寒者寒兮熱者熱忽然寒熱兩忘時試問諸
0432b02: 人是何物良久喝云不煩久立。
0432b03: 上堂問一陽來復萬物資生萬物資生即不
0432b04: 問一陽在何處安身立命師云天上天下進
0432b05: 云正當恁麼時心空及第去也師云跟下
0432b06: 更少一頓在乃云有問有答便落言詮無問
0432b07: 無答即沈寂默沈寂默即成誑滯言詮即成
0432b08: 謗所以道不可以言語造不可以寂默通語
0432b09: 默向上有條通天大路又且如何良久云白
0432b10: 日青天全體露下座。
0432b11: 師誕眾請上堂出家人與世人差悟徹無生
0432b12: 透死涯為我慶生應有死何殊病目見空華
0432b13: 諸人直下信得及去則不見有生不見有死
0432b14: 淨裸裸赤灑灑證取自家境界豈不慶快平
0432b15: 生敢問諸人畢竟如何復云證得當陽第一
0433a01: 機箇中無是亦無非生死兩關都踢踼脫便是
0433a02: 心空及第歸。
0433a03: 上堂問如何是金粟境師云四野桑田如何
0433a04: 是境中人師云金粟山頭望進云人境已蒙
0433a05: 師指示擊鼓陞堂事若何師云瞻之仰之問
0433a06: 上無佛道可成下無眾生可度即今陞座還
0433a07: 有為人處也無師云好與一棒進云過在甚
0433a08: 麼處師云猶嫌少在問金粟山頭密雲彌布
0433a09: 大悲院裏法雨洪施為甚麼地溼猶枯水
0433a10: 深龍困伏師云汝施設看僧以坐具作舞師
0433a11: 與一棒云且道是賞你罰你問教中道吾今
0433a12: 為汝保任此事保任即不問如何是此事師
0433a13: 打云棒頭有眼乃云天晴日頭出雨下地上
0433a14: 濕此事極分明問著皆擬測休擬測試看途
0433a15: 中人頂傘田中人戴笠若擬測更參三生六
0433b01: 十劫。
0433b02: 上堂問未白椎前學人已問也請師即今答
0433b03: 師打云為你答了也即今學人現問也請師
0433b04: 向未白椎前答師打云為你答了也學人即
0433b05: 今總不恁麼問也請師亦不恁麼答師打云
0433b06: 為你答了也進云蒼天蒼天師又打進云爭
0433b07: 奈傍人有眼師連打三棒進云善知識難謾
0433b08: 師云休將惡水潑人乃云若論此事塞乾
0433b09: 坤三世諸佛歷代祖師天下老和尚都從箇
0433b10: 中出現乃至若天若人若僧若俗一切眾生
0433b11: 盡向裏許流出只要箇漢於念未生前一提
0433b12: 提得不被聲色籠罩玄妙知解轉變管教頭
0433b13: 頭上全彰物物上獨露自然一處明去千處
0433b14: 萬處光輝一機轉去千機萬機透脫所以道
0433b15: 日用事無別唯吾自偶諧驀拈拄杖云且道
0434a01: 龐老子在甚麼處安身立命悟徹本來堅密
0434a02: 身永證金剛無量壽卓拄杖下座。
0434a03: 上堂問未離兜率已降王宮未出母胎度人
0434a04: 已畢即今集眾陞堂又復何為師云為汝不
0434a05: 薦進云特地一愁師云皮厚多少僧喝
0434a06: 師云果然不識羞問十方諸佛歷代祖師父
0434a07: 母未生已巳前甚處安身立命師便打已生後
0434a08: 甚處安身立命師復打即今甚處安身立命
0434a09: 師又打僧轉身云釋迦大師來也請和尚答
0434a10: 話師亦打乃云施主殷勤請陞座誰知老僧
0434a11: 無法說僧俗男女本平等摩訶般若波羅蜜
0434a12: 卓拄杖下座。
0434a13: 上堂問學人擬渡龍門乞師一接師以拂子
0434a14: 作釣勢僧擬進語師云領取鉤頭意莫認定
0434a15: 盤星問從上宗乘本是一箇鼻孔為甚麼後
0434b01: 代分宗列派請師明示師云裂破舌頭進云
0434b02: 如何是臨濟宗師云一棒打殺如何是雲門
0434b03: 宗師云一喝便死如何是溈仰宗師云相你
0434b04: 跳他圓相不出如何是曹洞宗師云待汝死
0434b05: 了活來道如何是法眼宗師舉起拂子云會
0434b06: 麼進云五家宗派蒙師指未知和尚是誰宗
0434b07: 師與當頭一棒云試為老僧分析看乃云入
0434b08: 門便見主歷然開眼便明萬齊現若向
0434b09: 主歷然處會未免無名立名無相見相遂
0434b10: 見天是天地是地山是山水是水僧是僧俗
0434b11: 是俗男是男女是女佛是佛祖是祖種種差
0434b12: 殊若向萬齊現處見則天不是天地不是
0434b13: 地山不是山水不是水僧不是僧俗不是俗
0434b14: 男不是男女不是女佛不是佛祖不是祖
0434b15: 不是主不是主一道平等浩然大均且兩
0435a01: 頭不涉獨脫一句作麼生道還委悉麼雲有
0435a02: 出山勢水無投澗聲便下座。
0435a03: 乘白禪人請上堂若論此事本來成現擬心
0435a04: 則差強言則隔纔若擬心被心隔擬性被性
0435a05: 隔擬佛被佛隔擬眾生被眾生隔擬僧被僧
0435a06: 隔擬俗被俗隔擬凡被凡隔擬聖被聖隔擬
0435a07: 禪被禪隔擬道被道隔擬教被教隔擬明被
0435a08: 明隔擬暗被暗隔擬色被色隔擬空被空隔
0435a09: 擬善被善隔擬惡被惡隔擬有被有隔擬無
0435a10: 被無隔擬智被智隔擬愚被愚隔擬非被非
0435a11: 隔擬是被是隔擬靜被靜隔擬動被動隔擬
0435a12: 得被得隔擬失被失隔擬黑被黑隔擬白被
0435a13: 白隔擬生死被生死隔擬涅槃被涅槃隔設
0435a14: 若不擬被不擬隔總之凡有所擬被一事隔
0435a15: 驀拈拄杖云正當恁麼時作麼生道不隔底
0435b01: 句見月休觀指歸家罷問程擲拄杖鼓掌云
0435b02: 還見麼下座。
0435b03: 上堂今朝七月十五日盡十方僧自恣時地
0435b04: 獄罪人乘此力鐵網鐵圍都解離驀拈拄杖
0435b05: 云當恁麼時自恣一句作麼生道世出世間
0435b06: 俱不顧楖橫擔信步行。
0435b07: 上堂有說皆成謗無言亦不容兩頭俱坐斷
0435b08: 撒手出當中還有恁麼人麼問瞿曇無語濟
0435b09: 上絕言和尚終日喃喃是何意旨師云為汝
0435b10: 不薦進云殃及兒孫師云放汝三十棒問鐘
0435b11: 鼓丁東金相煒煌滿眼滿耳無覆無藏祇如
0435b12: 聲色未萌睹聞莫及正恁麼時乞和尚通箇
0435b13: 消息師默然良久乃震威一喝進云人間四
0435b14: 月春光盡金粟秋來菊正開長恨春歸無
0435b15: 處誰知轉入此中來師云葛藤窠裏藏頭縮
0436a01: 尾乃云默時說說時默大施門開無壅塞爭
0436a02: 如臨濟小廝兒赤手全提白拈賊喝一喝下
0436a03: 座。
0436a04: 開爐上堂般若如大火聚擬之則燎門
0436a05: 驀拈拄杖連卓云當爐不避火者與拄杖子
0436a06: 相見問正偏兼帶即不問臨濟家風事若何
0436a07: 師便打僧擬進語師復打云再犯不容乃云
0436a08: 火燄為三世諸佛說法照顧眉毛多少莖三
0436a09: 世諸佛立地聽歷歷分明赤骨惺死柴頭發
0436a10: 渾身燄始可輝繼祖燈。
0436a11: 上堂今朝十月十六天色陰晴反覆不欲隨
0436a12: 世變遷悟取本來目若是已過關者聞恁
0436a13: 麼道掉臂而去二六時中折旋俯仰無非本
0436a14: 地風光脫未諳悉二六時中末免業識茫茫
0436a15: 無本可據敢問諸人如何是本來目喝一
0436b01: 喝云還見麼地東南天傾西北復喝一喝
0436b02: 下座。
0436b03: 上堂問清淨本然云何忽生山河大地師云
0436b04: 眼華作麼進云如何是清淨本然師云腦後
0436b05: 見乃云當陽一著無啟口處正眼洞明無
0436b06: 迴避處所以道有一物明歷歷黑似漆上拄
0436b07: 天下拄地常在動用中動用中不得驀拈
0436b08: 拄杖云穿了也諸人還委悉也無若委悉
0436b09: 得日用之中折旋俯仰無非本地風光若不
0436b10: 委悉百姓日用而不知喝一喝下座。
0436b11: 師六旬初度上堂人人盡道今日生誰謂老
0436b12: 僧此日死但了死生箇一時莫問世間華甲
0436b13: 子。
0436b14: 追嚴上堂重陰極盡一陽生萬化甦回省舊
0436b15: 容赤骨條條全體露了無一物見枯榮既不
0437a01: 見枯榮即今眼眼相是箇甚麼若向者裏
0437a02: 見得徹得透便見施智樂二先人生本非
0437a03: 生死本非死且坐斷生死路頭一句作麼生
0437a04: 道脫體迥超生死見全身出沒絕行蹤。
0437a05: 蘊虛講主請上堂或是或非人不識逆行順
0437a06: 行天莫測是非逆順都拈無孔鐵鎚當
0437a07: 擲驀拈拄杖云還見麼擊香几云還聞麼若
0437a08: 也聞處精明見處透脫當下知歸更不者也
0437a09: 周豈不暢哉其或未然更據今日時節分
0437a10: 明說破雲岫菴中講法廣慧寺裏參請老僧
0437a11: 陞座舉揚急須直下猛省喝一喝下座。
0437a12: 上堂問劫火連天舉坐具云未審者箇壞不
0437a13: 壞師云壞進云為甚麼壞師云放下來進云
0437a14: 放下後又作麼生師云漆桶不快問兩手空
0437a15: 拳一貧如洗正恁麼時還有受用處也無師
0437b01: 云速禮三拜進云恁麼則國清才子貴家窘
0437b02: 有郎賢師云跟蹉過乃云箇事由來本現
0437b03: 成何勞三寸更施呈堂堂坐斷舌頭路歷歷
0437b04: 孤明直下行喝一喝便下座。
0437b05: 上堂凋葉落明明脫體全彰雲散天空杲
0437b06: 杲日輪當午正恁麼時霜風劈來諸人還
0437b07: 覺寒毛卓豎也無若也覺得如龍得水似虎
0437b08: 靠山日用頭頭全體露折旋俯仰沒遮攔喝
0437b09: 一喝下座。
0437b10: 上堂有問有答正是業識茫茫無問無答亦
0437b11: 是無本可據直饒聞恁麼道撩起便行未免
0437b12: 落在山僧圈繢裏且不涉化門一句如何通
0437b13: 信卓拄杖云舉頭天外看誰是我般人。
0437b14: 上堂今朝是諸人滿期之日又是諸人圓戒
0437b15: 之辰亦是釋迦老子眼光落地時節若知釋
0438a01: 迦老子眼光落地處便是諸人圓戒處亦是
0438a02: 諸人滿期處何以長期短期千期萬期無非
0438a03: 以悟為期若也悟去便知適來許多問答處
0438a04: 遂舉拂云正恁麼時因結果一句作麼生
0438a05: 道擲下云鯨吞海水盡露出珊瑚枝。
0438a06: 上堂聲前一句無處出氣當陽一機直下猛
0438a07: 直下透坐斷要津不通凡聖提得天上
0438a08: 人間用去初無把柄到處逢逄人驀欺直截
0438a09: 單提全正令要令箇箇超佛越祖人人鼻孔
0438a10: 遼天驀拈拄杖云當恁麼時如何通氣他家
0438a11: 自有通霄路便下座。
0438a12: 上堂突出難辨坐斷千差萬別一塵舉起透
0438a13: 徹萬別千差所以道一法若有毘盧墮在凡
0438a14: 夫萬法若無普賢失其境界豎起拄杖云者
0438a15: 是拄杖子如何是普賢境界若也放過從教
0438b01: 界分身若不放過不免一椎粉碎何以為
0438b02: 諸人漆桶不快。
0438b03: 解制上堂豁開頂門正眼見空向背安排洞
0438b04: 徹足底根源蹋破住行蹤跡如是則淨裸裸
0438b05: 赤灑灑沒可把無結制之可結無解制之可
0438b06: 解正與麼時祇如路逢達道人莫將語默對
0438b07: 且將甚麼對還委悉麼一僧出云雲開見日
0438b08: 師云眼華作麼僧無語師與當頭一棒云冤
0438b09: 家撞著對頭人兩兩相相無避處。
0438b10: 上堂茲因梵清禪人為師無聲請老僧陞座
0438b11: 雖陞此座別無他說只述他天啟甲子年於
0438b12: 通玄參老僧忘了他底問頭唯記得大棒打
0438b13: 他一頓當時想未必能領略後來有箇會處
0438b14: 乙丑到金粟見老僧云當時再大大打幾下
0438b15: 免得今日來見和尚據此語者兄弟實在棒
0439a01: 下見得透所以病四十餘日安安穩穩與尋
0439a02: 常人不同大參禪人貴要生死心破生死
0439a03: 心破不見有生死病苦可得生死病苦全體
0439a04: 覺相故玄沙云亡僧前便是觸目菩提既
0439a05: 是觸目菩提且道無聲兩三日甚處去也莫
0439a06: 是燒了化了麼莫是不生不滅去了麼卓拄
0439a07: 杖云還見麼下座。
0439a08: 上堂問傷嗟今古人幾箇知恩德今人古人
0439a09: 則不問如何是知恩報恩師云惜取鼻孔進
0439a10: 云此猶是報恩邊事如何是知恩師云鼻孔
0439a11: 也不識乃云茲因如盛等五僧為薦師長父
0439a12: 母適來乘白代請陞座云此五人俱無父母
0439a13: 師長大眾者一句好箇消息何以據老僧看
0439a14: 來不獨此五人無父母師尊盡大地一切人
0439a15: 類俱無父母師尊祇因見有父母師尊便見
0439b01: 有彼此人我各立種種分別取此舍彼取彼
0439b02: 舍此遂有憎愛致成輪轉流浪生死故諸佛
0439b03: 世尊起大悲心示現降生開示悟入佛之知
0439b04: 見令向父母未生以前一透不唯自己已
0439b05: 不從父母所生便見父母師尊一切眾生人
0439b06: 人常光現前箇箇壁立萬仞則不妨與釋迦
0439b07: 老子同箇鼻孔出氣所以道未離兜率已巳降
0439b08: 王宮豈從父母所生既未出母胎度人已畢
0439b09: 豈從師長成立釋迦老子得者一著出世四
0439b10: 十九年譚經三百餘會祇要人人明得者箇
0439b11: 消息且道即今釋迦老子在甚麼處若知釋
0439b12: 迦老子去處便見得父母師尊去處若知父
0439b13: 母師尊去處便見得人人自己巳去處若知自
0439b14: 己已去處便報得父母師尊之恩正當恁麼時
0439b15: 報恩一句作麼生道將此深心奉塵剎是則
0440a01: 名為報佛恩。
0440a02: 施主請上堂問檀信敬持無米飯前來供養
0440a03: 十方僧如何是應供一句師云此去杭州一
0440a04: 百五進云應供一句蒙師指今日陞堂事若
0440a05: 何師云敗也敗也露也露也進云大眾證明
0440a06: 某甲禮拜師云好不識羞僧便喝師云再試
0440a07: 喝一喝看僧又喝出堂師乃云此去杭州一
0440a08: 百五步步何曾有回互一豪頭上通消息十
0440a09: 方世界全體露卓拄杖下座。
0440a10: 高麗僧曇晦請上堂呈拄杖云箇條拄杖別
0440a11: 無才祇點諸人眼豁開徹見本來真目不
0440a12: 見凡胎與聖胎擲拄杖云見麼喝一喝復舉
0440a13: 德山云今不答話問話者三十棒時有僧
0440a14: 出禮拜山便打僧云某甲話也未問為甚
0440a15: 打某甲山云你是甚處人僧云新羅人山云
0440b01: 未跨船舷時好與三十棒德山行逸之令
0440b02: 格外提持固是好手老僧即不然待伊云新
0440b03: 羅人便與連棒打出使伊做箇脫灑衲僧豈
0440b04: 不快哉云未跨船舷時好與三十棒者僧
0440b05: 未免向新羅國裏躲根大似龍頭蛇尾老僧
0440b06: 恁麼批判眾中莫有為德山作主者出來與
0440b07: 老僧拄杖子相見無則老僧作一獨弄去
0440b08: 也拽拄杖下座一時打散。
0440b09: 上堂今朝陞座為景西忌辰雖陞此座只可
0440b10: 述伊見老僧始末因緣不說污言污語重新
0440b11: 污伊了也伊於萬曆三十五年在紹興護生
0440b12: 菴黃昏時屋角頭裏見老僧而有親意三十
0440b13: 七年老僧行來秦山積善菴同住一夏亦
0440b14: 未有省發處直至天啟甲子年老僧住金粟
0440b15: 伊來同住遂於室中每每與伊痛棒一日謂
0441a01: 老僧云某甲思和尚者條棒真是大總持說
0441a02: 到此正似水潦和尚參馬大師問如何是祖
0441a03: 師西來意馬大師云向前來與汝道潦向前
0441a04: 大師與伊攔胸一蹋蹋倒潦起來呵呵大笑
0441a05: 云百千法門無量妙義只向一豪端上識得
0441a06: 根源去也豈不似景西禪人於棒下識得根
0441a07: 源而謂大總持耶雖然祇有一件不得滿他
0441a08: 願每每到室中索老僧拄杖打人此在本分
0441a09: 中為妄念然亦參禪人利己已利人之願也何
0441a10: 以起身云將此深心奉塵剎是則名為報佛
0441a11: 恩卓拄杖下座。
0441a12: 開爐上堂金粟今日開爐竟無半箇榾柮莫
0441a13: 言冷落空要凍諸人徹骨苟徹骨撞頭磕
0441a14: 乾坤窄喝一喝下座。
0441a15: 董爾立請上堂聲前一句人人本具放過一
0441b01: 著落在第二若不放過打出骨髓因甚如此
0441b02: 只為諸人不自薦取若也薦取所立卓爾以
0441b03: 拄杖擊香几云還薦麼卓拄杖下座。
0441b04: 師誕日上堂一年一度生一年一度老當人
0441b05: 透過兩重關白髮童顏非老少非老少脫體
0441b06: 翻成無價寶嗟見時人不善諳到頭哀送埋
0441b07: 青草喝一喝下座。
0441b08: 彌陀誕日僧本光請上堂老僧昨日是生日
0441b09: 彌陀今日是生日我比彌陀先一日三世諸
0441b10: 佛從此出所以道一切諸佛及諸佛阿耨多
0441b11: 羅三藐三菩提法皆從此經出既從此出可
0441b12: 謂諸佛老僧兒老僧諸佛父諸佛父法爾迥
0441b13: 超凡聖路我見燈明佛本光瑞如此說甚娑
0441b14: 婆并淨土喝一喝下座。
0441b15: 上堂問世尊睹明星意旨如何師云瞎進云
0442a01: 將謂和尚忘了也師云漆桶不快僧喝師
0442a02: 拈棒僧云元來元來便禮拜師云元來元來
0442a03: 乃云今朝正是臘月八釋迦老子悟時節年
0442a04: 年大地普皆知試問諸人徹不徹苟徹也與
0442a05: 世尊把手共行不徹也且道過在阿誰拽拄
0442a06: 杖下座大眾走散。
0442a07: 春朝上堂春日晴黃鸝鳴聲聲無別事口口
0442a08: 喚人惺且作麼惺等閒識得東風萬紫千
0442a09: 紅總是春春即且置敢問諸人如何是東風
0442a10: 殿前犬子吠門外有人行驀地喚伊回首
0442a11: 看元來鼻直兩眉橫且道伊是阿誰喝一喝
0442a12: 云參。
0442a13: 上堂問方今疆多故聖主焦勞如何得干
0442a14: 戈不動天下太平師云未問已前早太平進
0442a15: 云恁麼則萬民樂業去也師云阿誰不願乃
0442b01: 云當陽曉示人人越故超新覿提持箇箇
0442b02: 全身遠害若是上根利聊聞舉著剔起便
0442b03: 行較些子更若佇思停機掠人涕唾正是
0442b04: 韓盧逐塊所以道平地上死人無數灼然出
0442b05: 得荊林是好手一句作麼生道敵勝還他
0442b06: 師子子出須是丈夫兒。
0442b07: 上堂人人本具箇箇圓成雖是當頭道著未
0442b08: 免覿謾人何以諸人聞恁麼道依語
0442b09: 生解便將人人本具箇箇圓成當自己已本命
0442b10: 元辰豈不謾自了也若有不受謾底明明白
0442b11: 白見得透悟得徹則一念不生全體寂滅更
0442b12: 有甚麼為緣為對為障為礙所以龐居士問
0442b13: 石頭大師云不與萬法為侶底是甚麼人頭
0442b14: 掩其口復持此語問馬祖祖云待汝一口吸
0442b15: 盡西江水即向汝道士於言下大悟作偈云
0443a01: 有男不婚有女不嫁大家團圞頭共說無生
0443a02: 話試問諸人作麼生是無生話一僧纔出師
0443a03: 打云棒下無生忍臨機不見師僧擬議師復
0443a04: 喝云堂堂大道無人識頂門正眼廓周沙下
0443a05: 座。
0443a06: 上堂施主請陞座對眾難啟齒覿便相呈
0443a07: 也是落第二何以諸人分上著不得者等閒
0443a08: 家具便恁休去多少省力其或未然只得將
0443a09: 錯就錯向第二義門打葛藤道威音王已巳前
0443a10: 赤灑灑盡未來際淨裸裸即今各各寒威凜
0443a11: 凜本無彼此人我既無彼此人我且道是箇
0443a12: 甚麼還委悉麼從來千聖莫能識造次凡流
0443a13: 豈可名。
0443a14: 解制上堂解開布袋口衲子都抖擻一一如
0443a15: 虎龍人人攙前走世法出世法一切通莫受
0443b01: 力用要機先莫著隨人後不隨老僧言始可
0443b02: 為分付所以道古聖不安排至今無處所還
0443b03: 委悉麼逢人覿欺堪作師子喝一喝下
0443b04: 座。
0443b05: 過荊溪埽龍池幻和尚塔曹琅玕等請於城
0443b06: 中萬壽法藏禪寺上堂山僧出家將及四十
0443b07: 載別也無成得甚麼事祇明得祖師西來直
0443b08: 指人心見性成佛一著子今日承眾居士命
0443b09: 陞此座爭敢囊藏被必也八字打開為諸
0443b10: 人直指去也遂拈拄杖旋指云見麼會麼若
0443b11: 也見得透會得徹二六時中覿體全彰折旋
0443b12: 俯仰全身運用無動相可見靜相可立無心
0443b13: 可明無佛可成無眾生可度何以不見道心
0443b14: 佛眾生三無差別既無差別即說箇心佛與
0443b15: 眾生都在其間即說箇佛心與眾生都在其
0444a01: 間即說箇眾生心與佛亦在其間如是則說
0444a02: 一即三言三即一既其一矣即說箇心佛眾
0444a03: 生亦是對待而言強生分別若不分別山僧
0444a04: 到此有口如啞有耳如聾言語道斷心行處
0444a05: 滅故達磨盡力祇道不識二祖覓心了不可
0444a06: 得然雖如是沒量大人亦是應機之說似向
0444a07: 死水淹不肖兒孫另出隻手以一莖草作
0444a08: 丈六金身用以丈六金身作一莖草用為諸
0444a09: 人重指點去復拈拄杖旋指云還見麼棒頭
0444a10: 有眼明如日要識真金火裏看卓拄杖下座
0444a11: 過姑蘇鄧尉山埽萬峰寶藏兩祖塔檀越周
0444a12: 居實趙藎菴等請上堂漢月藏公問問也打
0444a13: 不問也打飽領多矣今請別垂方便師便喝
0444a14: 進云打也問不打也問呈似多矣此時另轉
0444a15: 家風師亦喝藏轉身云大眾一句了然超百
0444b01: 億粉骨碎身未足各禮一拜答謝師恩眾
0444b02: 禮拜起藏進身數步云末後一句始到牢關
0444b03: 最後之機乞師賜棒師云皮厚三寸藏復
0444b04: 禮歸眾徹頂目問從上來事分付阿誰師云
0444b05: 腦後見進云恁麼則臨濟一宗全承渠力
0444b06: 師云跟下更須喫棒進云謝師指示便禮
0444b07: 拜師乃云今日不肖兒孫高陞遠祖之堂不
0444b08: 必更說偈言覿為眾舉揚急著眼莫思量
0444b09: 逴得便行真漢子人間天上更無雙師卓拄
0444b10: 杖藏率眾禮拜便喝師便打下座。
0444b11: 過海鹽天寧寺眾請就千佛閣基上堂偶來
0444b12: 天寧寺眾請高登座已巳是覿呈何須更話
0444b13: 墮若人如是會當下便安妥其或未然更向
0444b14: 第二義門舉箇古人通箇消息不見廣額屠
0444b15: 兒至世尊前放下屠刀云我是千佛一數今
0445a01: 日若貴若賤若僧若俗若男若女人人俱登
0445a02: 千佛寶閣基上一一莫非千佛之數還信得
0445a03: 及麼若信不及山僧更向十字街頭喚去
0445a04: 云我不敢輕於汝等汝等皆當作佛便下座。
0445a05: 密雲禪師語錄卷第二
0445a06: 音釋
0445a07: 鵬蒲登切音朋大鵬鳥也鯤魚所化。翼逸職切音弋羽翼。罔甫切音
0445a08: 武鸚能言鳥鵡同。七慮切朔去聲同視也言作。舷胡千切音賢船邊也。
0445a09: 掠力灼切音略奪取也。
