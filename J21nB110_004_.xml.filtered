0639c01: 宋文憲公護法錄卷第四
0639c02: 皇明金華宋濂著
0639c03: 雲棲袾祩宏　輯
0639c04: 虞山錢謙益訂
0639c05: 碑
0639c06: 重興太平萬壽禪寺碑銘
0639c07: 洪武七年七月二十四日　呈帝御武樓下中書右
0639c08: 丞相胡公惟庸率百官晚朝　上詔曰太平府萬壽
0639c09: 禪寺宜復還浮屠氏彼道者流當自造玄妙觀居之
0639c10: 先是有　詔江東諸州縣各留寺觀一區以聚道釋
0639c11: 之眾餘皆罷斥寺適在所斥之數玄妙觀道士以觀
0639c12: 基卑陋而寺之室宇尚虛擅假之以為棲止之地越
0639c13: 十年　皇上知之故特有是　詔于是緇流咸集手
0639c14: 持香華望　闕遙拜以謝　寵恩既退復相與言曰
0639c15: 寺即吳之化城當吳之時佛法雖至中國而大江以
0639c16: 南則無有也赤烏中康居沙門僧會實來祈獲釋迦
0639c17: 文佛真身舍利始創三寺其二即金陵之保寧海鹽
0639c18: 之金粟其一即今寺也在郡治西北若干步及宋武
0639c19: 帝築凌歊臺干黃山嘗遶寺中立為二十八子院度
0639c20: 僧一千人寺益增重由唐以來尤多名僧其清升者
0639c21: 築舍利塔大戒壇清風亭李太白同季父陽冰來游
0639c22: 為賦詩亭中有升公湖上秀燦然有辨才之句縣令
0639c23: 李玄則新造銅鐘白又為作銘一時高風雅韻固已巳
0639c24: 照映古今矣宋景德間敕改化城為萬壽而安撫使
0639c25: 張安國書其門額自時厥後明悟大師萬新來為住
0639c26: 持當世名士如楊次公郭功父皆與萬新游其倡酬
0639c27: 之詩至今人能誦之元祐初僧文躍進聖德頌六首
0639c28: 朝論嘉之奏錫紫衣師號建炎三年寺燬于金兵紹
0639c29: 興某年郡守郭偉因築州城移寺于武雄營其地去
0639c30: 郡治之東若干步重搆之功則慈濟大師蘊文也繼
0640a01: 蘊文而主寺事者乾道元年則法清併子院為二十
0640a02: 而去其八寶祐某年則妙淨修放生池鑿石架梁干
0640a03: 其上元大德元年則善才創外三門及重閣五楹間
0640a04: 嚴奉一大藏教天曆二年則喜聖建大雄調御之殿
0640a05: 重紀至正四年則宗明鑄大鴻鍾而覆以岑樓惟茲
0640a06: 蘭若自吳至今已巳歷一千二百有餘歲名人輩出後
0640a07: 先經營匪一朝夕矧又遭逢有道之朝尊崇像教使
0640a08: 既廢而復興吾儕敢不竭力上承德意寺舊以甲乙
0640a09: 相傳子院尚存一十有八盍若合為一更為十方禪
0640a10: 剎請高行僧主之言已巳眾僧翕然同辭走白于當塗
0640a11: 縣曰百福住山海岩智公廣慈圓悟大師曇芳忠公
0640a12: 得法上首也踐履無愧古人願使居之縣言之府府
0640a13: 上之儀曹儀曹達于中書得報下如所請海岩既蒞
0640a14: 事勇于有為既葺調御殿重飾佛菩薩護法天王諸
0640a15: 像又建圓悟堂九楹間改子院殿堂作水陸梵變修
0640a16: 內外三門築周垣三百六十餘文其用功歲月則自
0640a17: 七年之冬以至十年之秋云海岩以成之為不易也
0640a18: 命道證玅期來徵予記予以年耄辭而天界大禪師
0640a19: 泐公及虛白杲公力為之請乃作而言曰世降道微
0640a20: 斯民益難治頑嚚狡狂日接踵而生非西方大聖人
0640a21: 演為果報之說豈易懾其非心哉柳子厚所謂陰翊
0640a22: 王度者是已巳歷代帝王敬恭匪懈而　聖世為尤隆
0640a23: 蓋以此也況萬壽為一郡之首剎海岩與其徒殫志
0640a24: 畢慮唯恐有廢墜又援荊國王文公蔣山故事合諸
0640a25: 子院而為一亦可謂之賢矣雖然有成有壞世間相
0640a26: 耳毗盧樓閣不離世間不即世間斯得萬劫而長存
0640a27: 者善學佛者又當于此求之銘曰。
0640a28: 像法東流達于真丹赫兮焞焞如日行天大江之南
0640a29: 何獨不照神師實求敷其化導精誠上通籲之益堅
0640a30: 設利忽降有聲鏗然啟大伽藍如鼎斯峙茲惟化城
0640b01: 表法攸寄背孫涉劉大駕幸臨翠華鸞旂焜燿叢林
0640b02: 唐宋之間名緇輩出丕建法幢為世楷則薦紳豔之
0640b03: 投分惟勤光華所及五色成文高風雅韻照映今古
0640b04: 人天所瞻如到寶所泰運方新室廬尚虛孰意鵲巢
0640b05: 而鳩來居皇明照燭洞見毫髮詔下九天還其
0640b06: 故物龍象駿奔有嘆有吁自非帝力奚能致斯乃
0640b07: 鳩乃功乃萃乃積精白一心以承休德夷者崇之
0640b08: 者飾之缺者完之什者植之棟宇翬飛舟藻麗兜
0640b09: 率天宮來移人世有鍾鍠鍠有鼓龐龐說法于堂其
0640b10: 聲孔揚其聲孔揚黑白聳聽結習皆空各正性命惟
0640b11: 皇御曆手執金輪與佛同仁覆燾無垠太史造銘贊
0640b12: 揚帝德鑱諸堅玟昭示無極
0640b13: 句容奉聖禪寺興造碑銘
0640b14: 句容縣之東四十五里有地曰白土埭邍陸衍迤林
0640b15: 樾蒼潤鬱岡虎耳良常諸山屹立乎東西聯輝分彩
0640b16: 神秀之所融會而奉聖禪寺宅焉按金陵塔寺記初
0640b17: 名永定梁武帝時有大桑門寶亮主之帝方尊崇釋
0640b18: 乘聞亮精通義學命撰涅槃經疏參訂辨博允契朱
0640b19: 佛甚深微玅之旨寺因籍之增重與諸大剎爭雄唐
0640b20: 季兵燹縱橫寺日隳廢偽吳楊氏據有金陵其檢校
0640b21: 僕射許褒遵厥父司空雍之命新作之割腴田在句
0640b22: 容丹徒者若干畝以飯浮屠夫人景氏猶以為未足
0640b23: 復施句容田若干埤益之宣城二比丘曰義爽曰廷
0640b24: 規行業峻潔僕射具疏延居寺中蓋大和年間也至
0640b25: 宋大中祥符初始賜今額沿于宋季又復摧敝弗支
0640b26: 群僧皆風雨散去丹徒之田亦為閭右民施茂等所
0640b27: 奪元至元中住持平山坦公不憚四千里之遠北訴
0640b28: 于中書移文江南總攝且命下其符于鎮江凡歷七
0640b29: 載之久殫三往返之勤侵疆乃平山既遷化滅庵受
0640b30: 公繼之後雖數易其主而未遑設施至正二年癸未
0640c01: 笑岩禪師往補其處當屢廢之餘室如縣罄積逋之
0640c02: 未庚者踰五千緡笑岩晝夜不自寧議鬻不毛之山
0640c03: 以償敝衣縮食孜孜以興建為務不四三春秋粟盈
0640c04: 于倉帛溢于囊乃剪歲荒乃闢靈場乃樹棟梁九年
0640c05: 己巳丑釋迦寶殿成明年庚寅摶土塑佛菩薩暨大弟
0640c06: 子護法神王諸像環以大阿羅漢慈容穆如几座香
0640c07: 華嚴奉如式曾未幾何三解脫門又成右設涅槃之
0640c08: 居以處有疾僧伽左建僕射父子祠而他施者附之
0640c09: 又明年辛卯演法之堂又成名之曰正法眼閱三月
0640c10: 棲禪之室又成名之曰清淨覺海且拓其術徑別築
0640c11: 小山門以為喉衿通名曰定林山西廡及眾寮次第
0640c12: 而就又四年乙未像四天王神于山門繚以周垣延
0640c13: 袤三百餘堵委蛇縵迴如雲橫阜截防限遂嚴又明
0640c14: 年丙申禪師遷保寧而懷楚津公南宗定公先後而
0640c15: 至皆刻厲有為益其土田當是時　大明建都江左
0640c16: 而浙右猶未盡平寺當毗陵京口之衝騎步之兵爨
0640c17: 息者旁午睹其宏敞嚴飭戟手相戒不可犯洪武二
0640c18: 年庚戌仲綸彌公來司寺事病東廡之未稱也撤其
0640c19: 故腐易以新堅而規制于是乎大備殿以間計者凡
0640c20: 三室與門如殿之數堂如門之數而溢其二兩廡如
0640c21: 堂之數而加以七倍其懸鍾之樓則仍其舊焉仲綸
0640c22: 潛心內行為四眾之所趍仰且念笑岩錙銖之積以
0640c23: 克潰于成視衒奇鉤貨以病民者相去萬萬苟不圖
0640c24: 之顯刻金石則後來者何自而知之力請濂為之記
0640c25: 夫自辛卯兵變以來江淮南北所謂名藍望剎多化
0640c26: 為煨燼之區而狐兔之跡交道過其下者無不為之
0640c27: 太息奉聖禪居有如魯靈光巋然獨存非惟金浮碧
0640c28: 明照映于山色水光之際而鍾魚之互答初不異於
0640c29: 承平時豈亦有數存于其間乎雖然人事之盡誠足
0640c30: 以勝天自非主之者疊矩重規求其持久而不墜若
0641a01: 此或未之見也讀予文者尚念昔人搆締之艱而繼
0641a02: 承于無窮哉笑岩名善愈族某氏明之昌國人說法
0641a03: 嗣仲芳倫公耆舊僧宗鉉笑岩同邑人是寺之役其
0641a04: 功為最多繫之以銘曰。
0641a05: 皇矣像教自西徂東丕建塔廟牖于民衷青天震雷
0641a06: 以聳群聾蹶然以興豁爾而聰句容之墟白土之里
0641a07: 川媚山輝靈龢萃止彼阿練若雄焉中峙由梁洎元
0641a08: 成壞凡幾有偉一師飛錫而嘆不創寶所妄邪孰閒
0641a09: 白業所感在彈指間靡仆不起何闕弗完湧殿峨峨
0641a10: 飛樓像變嚴嚴梵夾晢晢觚稜騰翔舟絢麗
0641a11: 兜率天宮下移人世粵自興戎劫火颺埃莊嚴勝域
0641a12: 鞠為草萊此獨巋然鸞騫鳳迴都人聚觀一何壯哉
0641a13: 賦形兩間固囿乎數人定勝天如鳥建羽千里奮飛
0641a14: 能令顛墜式纘式承胡寧弗顧寶華樓閣不涉有無
0641a15: 光明發舒號為毗盧遍覆大千了無欠餘凡爾方袍
0641a16: 攝心澹洎來居來游無證無作太史勒文因病注藥
0641a17: 尚祛昏迷同歸妙覺
0641a18: 重建繩金寶塔院碑
0641a19: 南昌之城南有佛剎曰千福相傳唐天祐中異僧惟
0641a20: 一之所建也當經營之初發地得鐵函四周金繩界
0641a21: 道中有古劍一設利三百餘顆青紅間錯其光燁然
0641a22: 于是建寶塔取設利藏焉改千福為繩金塔院落成
0641a23: 之日爇栴檀香香氣鬱結空濛中僧伽大士顯形于
0641a24: 其上正與塔輪相直萬目咸睹君子疑異僧蓋大士
0641a25: 之幻化云初郡多火焚堪輿家謂塔足以厭勝之已巳
0641a26: 而果驗宋治平乙巳知軍州事程公某以其有關于
0641a27: 民最為吉徵鳩錢二十五萬修之紹興庚午尚書張
0641a28: 公某來佩郡符復倡眾洊葺之一旦塔影倒現于治
0641a29: 工游氏家上廣下銳層級明朗寶輪重蓋一一具足
0641a30: 元至正壬寅戎馬紛紜院宇鞠為椔翳惟茲塔巋然
0641b01: 獨存瓴甓亦且摧剝殆盡乙巳夏六月院僧自貴與
0641b02: 弟子匡弘同袍善慧各抽衣盂之資刱庫堂于東偏
0641b03: 日夕以興復為己巳任　國朝洪武戊申夏四月清泉
0641b04: 蘭若僧道溟與前三比丘披伽黎衣手執熏爐向塔
0641b05: 前發大弘願曰惟塔廟之建起信心而入菩提今廢
0641b06: 壞若是不可以不圖溟等誓盡今生為之惟威力加
0641b07: 護焉誓畢持曆走民間施者多應其月癸丑眾工皆
0641b08: 興趍附如蟻忽有鉅甓自顛墜稠人中咸無所損傷
0641b09: 又明日乙卯五色光起塔間豳豳熒熒圍繞良久而
0641b10: 歿冬十一月某甲子塔完塔凡七成成各六稜環以
0641b11: 峻宇前廠小殿以奉僧伽大士欄檻堅緻洞戶玲瓏
0641b12: 簷牙翬飛寶鐸如語觀者以為帝釋天宮所造化現
0641b13: 人間己巳酉春三月道溟示寂匡弘等嘆曰院役其可
0641b14: 不終事乎益聚施者之財于冬十有二月造釋迦寶
0641b15: 殿一所摶土以肖三世諸佛殿後復搆屋三楹間直
0641b16: 達僧伽之殿中塑曼殊師利普賢觀自在三尊像莊
0641b17: 嚴岩岫從壁湧出挾以兩廡前至于三門門內甃以
0641b18: 方池紺綠可鑑一如大伽藍之制訖功之日則甲寅
0641b19: 冬十一月某甲子也惟我如來弘開度門樹塔立廟
0641b20: 所以使其見像起信信為一切功德母萬善皆自此
0641b21: 生非徒聳觀瞻而已巳也矧能助地形之勝消弭災害
0641b22: 陰騭生民廢而不興是豈人情也哉道溟之與三比
0641b23: 丘精進弗懈終能遂所志而後止非其才有過人者
0641b24: 不致是也匡弘等不遠千餘里來請予記因為歷序
0641b25: 其事而系之以贊曰稽首大慈父利益于群生塔婆
0641b26: 之所建種種諸方便聳起霄漢間有如蒼龍角人有
0641b27: 遙觀者至誠皈命禮不待登伽藍已巳足攝憍慢所以
0641b28: 四大海無處不建立異僧何國人杖錫來洪都指地
0641b29: 發鐵函中有設利羅光輝奪人目其數過三百封緘
0641b30: 重瘞之樹塔鎮其上四眾方作禮香霧空濛中乃見
0641c01: 僧伽像作彼慈憫相身被鬱多羅手執青楊枝欲開
0641c02: 甘露門以解熱惱故成壞雖相尋神幻終不滅影倒
0641c03: 治工家下銳而上弘化導于眾生示以順逆故忽遭
0641c04: 戎馬興鞠為椔翳場巋然撼風雨中有不壞者溟等
0641c05: 發弘願誓加莊嚴力熒熒五色光出現于塔表萬目
0641c06: 皆瞻仰以為未曾有施者如川至不日告成功欄楯
0641c07: 互周匝洞戶各軒敞帝網日交參寶珠仍絢爛繪畫
0641c08: 諸菩薩以及天龍眾擁護于後先生獰若飛動自茲
0641c09: 彈指間湧殿及崇閎一一皆現前鎮茲清淨域福遍
0641c10: 一切處畢方不敢見永無鬱攸孽人見有為跡不知
0641c11: 皆無為會事歸一心無非無上道我今作贊辭筆下
0641c12: 起樓閣內有無縫塔光覆大千界一涉思惟間即墮
0641c13: 外邪見。
0641c14: 蘇州萬壽禪寺重搆佛殿碑
0641c15: 蘇之長洲東北二里萬壽報恩光孝禪寺在焉初晉
0641c16: 義熙中有沙門曰法愔自西域至中夏與慧遠法師
0641c17: 結社廬山已巳而來蘇以念佛三昧化導有情蘇人翕
0641c18: 然歸之為建淨壽院梁時更名安國唐長壽二年又
0641c19: 更名長壽尋燬于兵吳越錢氏有國中吳軍節度使
0641c20: 錢文奉重作之又更名安國長吳壽禪院始易禪僧
0641c21: 明彥主之宋大中祥符二年丁普公為奏改為萬壽
0641c22: 崇寧二年詔加崇寧于萬壽之上政和初又更名天
0641c23: 寧紹興七年復詔更今額為徽宗薦嚴之所元至正
0641c24: 末天下大亂寺為兵所焚群僧散走鞠為椔翳之場
0641c25: 國朝洪武癸丑蒲圻魏君觀來為郡周視廢基蹙額
0641c26: 而言曰是剎之廢不得名浮屠不足以起之行中禪
0641c27: 師仁公乃寂照和尚世適今住虎丘德涵道融堪為
0641c28: 人天師且兼通儒家經發為辭章嚴簡而有法內外
0641c29: 之學雙至中興之責庶其在是乎遣使者致書幣凡
0641c30: 三往而後應之視其寢室則床第篾如也稽其榖粟
0642a01: 則盎無斗儲也訊其執役則童隸無有也師泊然獨
0642a02: 居若享萬鍾之祿者曾未幾何僧之散者復還遠近
0642a03: 清修士魚貫而來有饋食者有供三衣者有施黃白
0642a04: 金者禪師曰可矣戒左右重搆大雄殿五楹間鑿石
0642a05: 于山市林于江陶瓦于郊工者奏技壯者獻力鞠明
0642a06: 究曛不督而集四阿有嚴若翬斯飛丹雘絢爛眩人
0642a07: 心目僝工于甲寅春二月至乙卯冬十月厥事告成
0642a08: 禪師太息曰寺之凡役殿為鉅殿既成門廡堂室當
0642a09: 易為爾吾耄矣宜選春秋強盛者繼之禪師乃退居
0642a10: 松林蘭若勤舊合輿議延瑩中瓛公嗣其席瓛公嘗
0642a11: 請業禪師不復固辭乃走吳江水月廢剎輦致三世
0642a12: 如來像妥奉殿中觀者起敬瓛公晝夜孳孳將次第
0642a13: 成禪師之志復來請文以示後之人誠可謂賢也已巳
0642a14: 嗚呼大千界中不離一念建治銷毀隨感而形者也
0642a15: 茲剎付之虐燄化樓觀而為灰燼果誰使之哉此一
0642a16: 念也今也翦翳剔荒變瓦礫而成梵宮又孰為之哉
0642a17: 亦一念也善惡之所繫其懸隔有如此者可不慎歟
0642a18: 禪師起廢之功無讓于開基瓛公善繼之力必漸復
0642a19: 于舊觀皆肇于一念之善者也法社緇衣之士來居
0642a20: 于茲來游于茲尚當擴而充之為聲聞為緣覺為菩
0642a21: 提薩埵雖等玅二覺亦可拾級而升無有出于此念
0642a22: 之外者毋徒委為有漏因果而忽之哉寺有唐僧貫
0642a23: 休所畫十六羅漢像頗著靈異吳越時邵思寶等共
0642a24: 建尊勝二石幢今猶存詩曰牽牛南斗姑胥墟義熙
0642a25: 神僧建梵居相傳正受啟凡夫以法籠絡為周阹洿
0642a26: 泥欲現金芙蕖盛衰相尋雲卷舒歲幾及千道如初
0642a27: 飛樓湧殿薄太虛鬱攸毒燄翻赤烏化為灰燼無復
0642a28: 餘上遮叢棘下夫須白煙斜日寒隼呼虎丘尊者名
0642a29: 浮屠見性炯若摩尼珠胸中藏書比石渠應聘而起
0642a30: 三嘆吁食無糗糧衣無襦赤立何以興吾廬瀟然一
0642b01: 榻結雙趺風聲颯颯撼州閭四方聞者魚貫趍布帛
0642b02: 盈橐粟滿車捆載有若神鬼輸成此寶搆只須臾龍
0642b03: 礎承楹列砆碔榱題攢星塗以朱日月回薄氣扶輿
0642b04: 攝慳破執道力驅空中樓閣齊毗盧法筵誰嗣乃其
0642b05: 徒利如干將溫六瑚吳江有剎委平蕪尚留像變金
0642b06: 作膚妙莊嚴像愍且都輦致中座清蓮敷直揭紅日
0642b07: 升天衢大綱既挈萬目攄三門夾序暨堂塗勢可馴
0642b08: 致當不孤秪今勝概敻然殊里白駢首施拜膜鏜鞳
0642b09: 始獲聞鼓魚有情弱質同巴且暮枯寧復論朝腴一
0642b10: 念搖曳風中旟大雄慈憫猶己巳痡乃假塔廟作世模
0642b11: 由外修內垢淨除事為不落有與無空空色色皆真
0642b12: 如作銘者誰列仙儒鐫之青瑤字縈紆後千百載期
0642b13: 不渝。
0642b14: 毗盧寶藏閣碑
0642b15: 烏傷之墟有山鬱盤名伏龍山山顛有寺號為龍壽
0642b16: 宋治平中又更聖壽寺廢已巳久莽為荊榛元泰定末
0642b17: 有大導師千巖長公飛錫而來從者如雲一彈指頃
0642b18: 幻成樓閣導師示寂後十二載比丘如海來補其處
0642b19: 四眾悅服如公在時十二時中常作思惟金口所宣
0642b20: 十二分教受持之者發明自性此烏可闕乃與勤舊
0642b21: 良杞是圖西往姑蘇扣諸檀度所施白金數將十鎰
0642b22: 奉以為贄于福嚴院請致毗盧大藏尊經滿六百匭
0642b23: 稛載而歸鄉之善士至四三千奔走往迎爰自山麓
0642b24: 以達殿堂約二里所夾道耦立各各合掌次第受經
0642b25: 而傳遞之縱橫錯綜無弗及者琅函既登頭面接足
0642b26: 禮佛而退海之與杞又復思惟有經無閣與無經同
0642b27: 何以自表啟人敬心孜孜持曆遍走民間欲聚銖黍
0642b28: 以成丘陵杞弟德鄰素樂真因盡心化導惟日不足
0642b29: 又有僧脩宣勞其間歷七年久始見功緒乃撤舊堂
0642b30: 載築載營均齊合度無有傾陊于是命工伐木于林
0642c01: 琢石于山造陶于原鍛鍜鐵于冶總總林林不戒而趍
0642c02: 而其梓人曰陳新氏亦絕葷肉率匠蒞役　國朝洪
0642c03: 武龍集丁巳陽月斯屆屇其日乙卯始奠梁楹閱六十
0642c04: 旬乃訖厥功閣敉五間其高七尋周以明軒觚稜騫
0642c05: 飛蚩尾衝霄猶如化宮影落天半中像大悲具千手
0642c06: 眼左右于佛飾以黃金種種莊嚴華侈勝特東西相
0642c07: 嚮列以長龕攢布庋格妥至諸部索怚覽藏毗柰耶
0642c08: 藏阿毗曇藏其為功德微妙難思刊定因果窮究性
0642c09: 相垂範四儀嚴制三業研真顯正覈偽摧邪無所不
0642c10: 具無所不感有信禮者如聞世雄出大音聲天風海
0642c11: 潮震盪空際一歷耳根萬劫不磨重閣之下仍設高
0642c12: 座演說妙法以聳人天龍鬼之聽遐邇之人來游來
0642c13: 瞻舉手加額歎未曾有海復來謁請述記文用告來
0642c14: 者是纘是葺永久不壞我聞法藏總為五千四十八
0642c15: 卷以別計之凡六百億三萬一千八百八十八字之
0642c16: 多于一字中各有點畫于點畫中各備形聲是名為
0642c17: 字積字至于三百四百或千萬言是名為經積經以
0642c18: 至恒河沙數無有窮極悉會于一是名為心譬之于
0642c19: 佛自一至十自十至百自百至千千佛千身于一身
0642c20: 中各具手眼是名為佛一有不具于相則乖大慈悲
0642c21: 父以一佛身用表千身示現神變出千手眼顛倒捧
0642c22: 執靡不如意是名大慈大悲之道是名法藏或微或
0642c23: 顯不越一心心外無法法外無物千佛各具不見其
0642c24: 少大悲通具不見其多此何以故清淨海中微塵剎
0642c25: 土佛身充滿無有限域天地日月河山草木飛走游
0642c26: 泳洪纖高下有情無情或出或沒在佛身中與無外
0642c27: 者雖其手眼至那由他及無筭數亦不見餘況止一
0642c28: 千由此而觀手眼同遍于虛空界不見一隻亦猶契
0642c29: 經充塞宇宙不睹一字無體之體無文之文終日呈
0642c30: 露遍照十方斂歛藏于密初無一髮苟以凡情妄加度
0643a01: 量如刀割水非狂則愚金華居士逢此勝緣懽喜踊
0643a02: 躍記閣成事意有未盡復說偈曰我聞善慧師善巧
0643a03: 度迷情建立大機輪中三乘教運行纔一周功與
0643a04: 持誦齊後代踵遐軌嚴飾日益勝黃金暨丹砂栴檀
0643a05: 眾香等合成大寶藏湧現瀛海中大龍負之出天魔
0643a06: 鬼神眾手持刀劍具護法禦不祥苟一撼動之循環
0643a07: 不復停光色聲香類一一相奮軋如談苦空義聞者
0643a08: 得殊利誠以寶輪轉眾法與之俱法轉心亦轉頓悟
0643a09: 在剎那此以何因緣乃獨尊閣之膠執于一隅森列
0643a10: 眾星比如如屹不動曷以發群機其于立法所寧不
0643a11: 稍乖戾當知一切法本來常寂靜靜為動所基非靜
0643a12: 動奚寄動靜二俱泯始不為境轉來升斯閣者日見
0643a13: 眾寶函周遭逐心施不翅風雨疾回視他轉輪昭昭
0643a14: 涵萬象清淨若止水毫髮不動搖方知非動靜不受
0643a15: 有相攝若人以相求執燈入寶山竭力若窮探得一
0643a16: 而遺十紅日行中天眾寶皆現前一覽心目了無有
0643a17: 隱遁者此豈有奇因不為相縛故我今稽首禮作此
0643a18: 法藏偈千佛為證明同歸大悲海。
0643a19: 四明阿育王山廣利禪寺碑銘
0643a20: 四明阿育王山廣利禪寺在郡城東三十里阿育王
0643a21: 山即鄮山昔在周厲王時東天竺國有阿育王造寶
0643a22: 塔八萬四千貯釋迦文佛真身舍利命耶舍尊者放
0643a23: 光役諸鬼神分布于四天下而鄮山當其一故更名
0643a24: 之晉太康三年并州獵師劉薩訶受梵僧指授即改
0643a25: 行為僧易號慧達遍求舍利塔于洛下齊城丹陽皆
0643a26: 弗獲行至會稽之鄮山忽聞地下鍾聲慧達哀益切
0643a27: 越三日忽舍利與寶塔從地涌出其相青色似石非
0643a28: 石高一尺四寸廣七寸五成四角光明殊勝慧達見
0643a29: 已巳悲喜交集而塔之出現實肇于斯時矣義熙元年
0643a30: 安帝始搆塔亭覆護而度二七僧守之宋元嘉中文
0643b01: 帝增創祠宇且以封襲未嚴斲木為浮圖三成函之
0643b02: 梁普通三年武帝又命建殿堂房廊奉之賜額為阿
0643b03: 育王寺大同五年帝令其孫岳陽王改浮圖為五
0643b04: 成繪帝暨昭明太子二像藏焉仍施黃金五百兩造
0643b05: 銅佛四百軀寫經論五百卷鑄四鐵鼎以鎮四角尋
0643b06: 蠲復其賦調給兵三十設營防衛陳宣帝度僧守塔
0643b07: 如義熙之數唐中宗遣使賜金又下詔加護之至武
0643b08: 宗朝并省海內佛寺塔歸越州官庫宣宗立像教重
0643b09: 興又入于開元寺鄮山僧愬于觀察判官蒯希逸而
0643b10: 還之懿宗咸通中又度僧三七人守之梁貞明二年
0643b11: 錢武肅王遣弟鏵等迎塔作禮明年正月回止西陵
0643b12: 岸放光照江中其明如晝又改浮圖為九成第三成
0643b13: 寘七寶龕用以貯塔周顯德五年寺災文穆王請致
0643b14: 武林龍華寺新其浮圖其成如前數而藻飾有加焉
0643b15: 中龕雜用百寶範黃金為座懸珠瓔以莊嚴之宋初
0643b16: 寺又新大中祥符元年復賜以廣利為額拓為十方
0643b17: 禪剎其主僧自宣密素公始可考見宣密五傳至大
0643b18: 覺璉公名振天下仁宗待以殊禮作詩頌十七篇遺
0643b19: 之熙寧三年大覺為搆宸奎閣蘇文忠公軾實記其
0643b20: 成大覺日與九峰韶公佛國白公參寥潛公講道一
0643b21: 室扁曰蒙堂叢林取則焉高宗即位以寺為舍利所
0643b22: 宅親灑宸翰錫名曰佛頂光明之塔大覺十五傳至
0643b23: 大慧杲公紹興問來領寺事四方學徒川奔濤湧而
0643b24: 食或弗繼乃于奉化忠義鄉隄海塗成田一千餘畝
0643b25: 各般若莊大慧四傳至妙智廓公纘承益虔淳熙元
0643b26: 年冬孝宗之子魏王愷出鎮其土二年孟夏四月瞻
0643b27: 舍利毫光發祥青紅交絢變幻不一更用黃金為塔
0643b28: 而藏寶塔于中冬十月一日孝宗遣內侍省西頭供
0643b29: 奉官李裕文取塔入內妙智護之行舍利現于塔顛
0643b30: 如月輪相又現兩角如水精珠若此者三御書妙勝
0643c01: 之殿四字俾揭于塔所玅智再傳至佛照光公緇錫
0643c02: 坌集不減于昔時盡鬻賜齎之貲市田四千餘畝視
0643c03: 大慧加三倍焉名吉祥莊佛照十五傳至笑翁堪公
0643c04: 有權貴人至寺戲問曰舍利何在笑翁指道傍松謂
0643c05: 曰此處即有已巳而松枝皆放光貴人驚異即寺之門
0643c06: 巷建二石塔以表之笑翁又倣古制累石為塔者三
0643c07: 列于寺右以瘞僧之歸寂者宋季寺又災寶塔附安
0643c08: 別院元至元十三年春三月世祖命使者奉塔至開
0643c09: 平龍光華嚴寺尋遷燕都聖壽萬安寺集僧尼十萬
0643c10: 于禁庭大廟青宮及諸官署建十六壇場香燈華旛
0643c11: 之奉備極尊崇世祖親幸臨之夜有瑞光從壇發現
0643c12: 貫燭寺塔相輪之表又自相輪分金色光東射禁中
0643c13: 晃耀奪目世祖大悅命僧錄憐占加送塔南還更賜
0643c14: 名香金繒詔浙江省臣郡長吏增治舍利殿宇笑翁
0643c15: 十二傳至頑極彌公適際良會遂以詔書從事未曾
0643c16: 幾何甍棟雄麗如天成地湧上薄雲漢寶塔還干故
0643c17: 處頑極四傳至橫川珙公道被華夷禪學為之中興
0643c18: 僧伽來依法輪者至無席以容二十三年大建堂宇
0643c19: 以居之橫川九傳至雪窗光公寺復新豪家所據諸
0643c20: 莊田土園林盡復之且以詔使之臨祗奉無所至正
0643c21: 二年春二月又造承恩閣七楹間黃文獻公溍為之
0643c22: 作記雪窗四傳至扶宗宏辨禪師約之裕公已巳歷六
0643c23: 十二代矣禪師以笑隱訢公法子入我國朝自廬山
0643c24: 圓通選補其處戒律精嚴言行一致智慧福德皆絕
0643c25: 出乎等夷從洪武初元以迄今茲一座十年宗綱丕
0643c26: 振風雨不動安如泰山寺之勤舊竭其力而翼贊之
0643c27: 有若岳林住持象先輿公築黃賢塘得田三千餘畝
0643c28: 名報本莊有若雲石起公市史氏之田其數如黃賢
0643c29: 塘名忠義莊二莊皆與般若為鄰大佛寶殿則又雲
0643c30: 石葺之三解脫門則僧伽智華作之修演法之堂并
0644a01: 撤其房廬為下蒙堂則白雲住山智珠營之補東塔
0644a02: 院者沙門自悟也造西塔院者又象先也西塔肇建
0644a03: 于唐元宗東塔在迦葉足跡之左即寶塔所涌之地
0644a04: 下至庫院雜室則出于比丘智寧之力也凡寺制宜
0644a05: 有而摧敗不支者悉舉而更之禪師念締搆之艱不
0644a06: 可無以示來者俾其徒師秀至浦陽山中徵文以為
0644a07: 記嗚呼大雄氏真身舍利乃戒定慧重修所成必八
0644a08: 吉祥六殊勝之地方妥安之其在震旦者一十有九
0644a09: 唯阿育王山顯著特異自晉逮今歷一千九十七年
0644a10: 之多國王大臣以及氓隸靡不歸依金銀重寶施之
0644a11: 弗吝當其祥光發現瞻之仰之不翅嬰孺之思父母
0644a12: 蓋如來以慈悲願力攝受有情神通廣博隨念而應
0644a13: 所以啟功德之信心袪塵勞之妄念也何其至歟然
0644a14: 而臨師位者多名世之士秉法門之正令飆旋霆奔
0644a15: 一入其庭心空疑釋致使舍利之感久而滋彰名重
0644a16: 五山光照佛日此亦幽明兩致其極者也禪師起繼
0644a17: 芳躅益殫志慮當鼓魚寂寥之時熾然建立金碧燦
0644a18: 爛于水光山色間淛河西東未見有如斯之盛者是
0644a19: 宜詳紀之使後人扶植于悠久也寺東一里餘有聖
0644a20: 井靈鰻在焉相傳隨塔而至呼為護塔神折鮮花誘
0644a21: 之輒二紅蟹導之而出因作淵靈廟祀之以其與塔
0644a22: 相關也特附見焉銘曰。
0644a23: 巍巍大雄攝受有情持紅日輪中天而行其一照燭大
0644a24: 千洞見毫髮靡物不昭無幽弗達其二靈明入滅有不
0644a25: 滅存五色神變萃斯骨身其三無憂聖王捶碎七寶造
0644a26: 塔收之萬佛旋繞其四誰放指端白毫相光藥叉奔逐
0644a27: 隨光瘞藏其五支那之國海東之域鍾聲發祥塔乃涌
0644a28: 出其六上自帝王下達民萌歷代崇之精白一誠其七唯
0644a29: 其所在天龍呵衛有感則通靈光顯瑞其八神燈暈紅
0644a30: 烈火殞空或射九天燁如白虹其九千目環睹如佛出
0644b01: 世攀引莫能繼之以淚其十依之主之代有偉人據蓮
0644b02: 花座說法如雲其十一四方駿奔孰非龍象一喝之餘
0644b03: 凡情俱喪其十二聲應氣求霧滃雲蒸千有餘歲無廢
0644b04: 不興其十三有大導師來接遐軌佛智之孫廣智之子
0644b05: 其十四長眉廣顙大類慈恩其徒翼之各展度門其十五
0644b06: 湧殿飛樓聳起無際化海為田有禾穟穟其十六像教
0644b07: 陵夷其永嘆浙河西東似斯實難其十七法王能仁
0644b08: 覆壽無外佛子體佛引之弗贊其十八昔人有言難逢
0644b09: 者時優曇之現四眾來依其十九疇無舍利中含法界
0644b10: 亦有樓閣不涉成壞其二十色非青黃其光焞焞不假
0644b11: 彈指諸門洞開其二十一苟能荷擔直入無礙手擎摩尼
0644b12: 于法自在其二十二玉几之山其青無瑕法雷常鳴諸天
0644b13: 散花其二十三敢告來者以纘以述功烈巍然與山無極
0644b14: 重塑釋迦文佛臥像碑銘
0644b15: 蘇州報恩萬歲教寺乃吳赤烏初大帝為乳母陳氏
0644b16: 所建名曰通玄唐玄宗因其年改作開元吳越錢武
0644b17: 肅王為之起廢揭以支硎山報恩寺舊額宋徽宗崇
0644b18: 寧初加以萬歲之號至佛日崧公來為住持專講華
0644b19: 嚴經疏尊為賢首教寺寺有淳祐鉅閣七楹間下覆
0644b20: 釋迦文佛滅度之像相傳自唐則有之州民攀慕徼
0644b21: 福者殆無虛日元季偽吳張士誠據有其地惑五行
0644b22: 家之言強謂佛臥非吉徵更造立像民情焦然弗寧
0644b23: 及偽吳亡德岩法師俯徇群情起主寺事不二三年
0644b24: 殿堂樓閣門廡寶塔之屬皆一一葺治易腐為堅煥
0644b25: 焉如新已巳而嘆曰諸役幸粗完像可不復于古乎于
0644b26: 是走告民間不分耄倪皆舉手加額競輸貨帛以後
0644b27: 為愧法師乃戒摶土之工斲嘉禾為骨骼承以高座
0644b28: 塑臥像其上塗以五色覆以綵衾諸弟子涕淚悲泣
0644b29: 環列前後摩耶佛母亦立其側悵然興哀唯曼殊普
0644b30: 賢二大士神情閒曠超出死生之外用意精緻形模
0644c01: 宛然像長六十六尺六寸高一十二尺曼殊等像高
0644c02: 一十八尺經始于洪武十二年春三月某日其年夏
0644c03: 五月某日訖功縻錢萬有奇用功百有奇伻來俾濂
0644c04: 記之嗚呼佛之法身猶如虛空本無去來何有生滅
0644c05: 其示八相以覺群迷不過降本垂跡俾同人法而已巳
0644c06: 本則真諦跡則俗諦真俗混融皆不思議之事烏可
0644c07: 以異觀哉況八萬四千無非度門觸類而入洪纖畢
0644c08: 達姑以入滅論之實具華嚴五教大旨小乘雖除我
0644c09: 執殊達性空但知實色故示之以涅槃非近于愚法
0644c10: 聲聞教乎色法二相本無自性皆從緣生滅度之際
0644c11: 斷緣歸空非近干大乘始教乎應身雖法亦屬幻有
0644c12: 幻有既滅真空獨存真空既存幻有亦住二體互融
0644c13: 了不相礙非近于大乘終教乎滅而非滅非滅而滅
0644c14: 非滅而有既滅而空空有雙泯理事交奪如如不動
0644c15: 無即無離非近于大乘頓教乎娑羅林間居然唱滅
0644c16: 靈山會上儼爾常存隨舉即色隨舉即空如示一身
0644c17: 不起于座如化多身遍滿塵剎無量為一一為無量
0644c18: 力用相收縱橫自在非近干一乘圓教乎諸有情眾
0644c19: 若勝若劣來瞻靈像隨其機宜證入教位至于混極
0644c20: 不翅親聞盧舍那演說圓滿修多羅之為快法師此
0644c21: 舉其千樹教基續慧命有功干法門甚大非止福澤
0644c22: 被干一州而已巳抑濂聞昔人設像俱有所表見非苟
0644c23: 然也如來中居表眾生大覺之心飲光勝尊在左表
0644c24: 自利之行慶喜在右表利他之行曼殊乘師子表大
0644c25: 智而降嗔也普賢騎象王表大行以制貪也他如劍
0644c26: 斧兩神則表觀空擇法二智取義深遠使人目擊而
0644c27: 道存故歷代襲之定為常法而此涅槃之像柰何獨
0644c28: 無所表乎濂因略舉雜華之說斷然謂五教之理咸
0644c29: 具不然佛法遍滿一切處是果何言哉濂既為作是
0644c30: 記殷勤遐仰復學主夜神以偈贊佛之語繫之干後
0645a01: 法師名淨行德巖其字也博通帝心雲華賢首清淨
0645a02: 定慧諸家晝力振其宗于將墜之時一彈指間悉起
0645a03: 諸廢其化導有緣以成法師之志者善長正宗二沙
0645a04: 門也偈曰世雄大悲利群物果後三權不思議既由
0645a05: 應身顯法身從體起用宣妙法人機既得饒益故倡
0645a06: 入滅度示化儀化儀有始而有終所以懲創懈怠者
0645a07: 七寶床中右脅臥慧日一朝竟西沒娑羅樹林皆變
0645a08: 白諸天哀號雨天華四眾圍繞共悲哽妙香結樓奠
0645a09: 金棺發三昧火而自焚各分設利建塔廟如來雖入
0645a10: 般涅槃畢竟終無涅槃者是知一性鎮常住不從變
0645a11: 易有生滅倬哉賢首古伽藍三吳法會斯第一乃造
0645a12: 涅槃微玅相因相攝入有情眾近遭紛更紊常制緇
0645a13: 素煢然失依怙有大比丘起復古最先補苴諸樓閣
0645a14: 一一莊嚴成玅境次令埏土肖靈像五色高纏廣博
0645a15: 身州民瞻禮至灑泣如還故鄉逢故物此即大乘正
0645a16: 法門種種皆能濟群品觀者毋以像觀像如觀雜華
0645a17: 大經王字字化為法燄雲雲中化佛皆現前一身示
0645a18: 現無量身無量身中現一身令我悉除邪見綱直濟
0645a19: 難思解脫海行住坐臥皆見佛佛之智慧如虛空無
0645a20: 性無生無所依大光明藏時時現與我無同亦無別
0645a21: 從上所言真實法眾生慎勿懷疑念。
0645a22: 重建龍德大雄殿碑
0645a23: 佛法之入中夏始于漢明帝永平八年此說殆非也
0645a24: 中夏知有佛蓋已巳久矣周穆王時西域有化人來能
0645a25: 出人水火王為築中天之臺列禦寇之書所載西方
0645a26: 有大聖人不治而不亂不言而自信不化而自行雖
0645a27: 不明言其為佛其事固皆佛也況乎天竺室利房等
0645a28: 持經來奏而始皇謝去之漢武帝詔霍去病討匈奴
0645a29: 獲休屠王祭天金人祠之甘泉成帝命劉向校書天
0645a30: 祿閣往往多見佛書哀帝遣景憲使大月氏得其王
0645b01: 口授浮屠經而還是則明帝以前經之與像中夏皆
0645b02: 有焉至于永平以後而其教法始恢弘耳然而中州
0645b03: 之人奉佛者雖多江南塔廟則自吳大帝赤烏四年
0645b04: 康僧會所造建初寺始婺之浦江從僊華山降勢而
0645b05: 下其東支蜿蜒而來曰龍峰峰之麓龍德寺在焉乃
0645b06: 法懷禪師道場初名乾元宋大中祥符元年更今名
0645b07: 嘉定中寧宗親書寺額以賜之寺無碑碣可徵不知
0645b08: 何時建立相傳為赤烏中子竊惑之僧會之化方行
0645b09: 建業而浦江在千餘里外何緣遽有興蘭若事乎乾
0645b10: 元乃唐肅宗紀年以年名寺其殆或肇于唐歟寺廢
0645b11: 將圮圯元大德九年住持僧善興及其徒永鎮悉撤其
0645b12: 舊而新之先是龍峰之上有塔七成宋天聖三年僧
0645b13: 咸若募兵部侍郎胡公則捐錢五十萬所建至是亦
0645b14: 一新之且造塔院一區湧殿飛樓雄麗華煥為一郡
0645b15: 佛宮之冠歲時祝釐縣之諸浮屠悉萃焉元末兵亂
0645b16: 一夕皆為煨燼寺之二比丘至德守約衋然傷心乃
0645b17: 合謀曰前人之功吾儕不可不繼也而力未能遍及
0645b18: 宜先其大者以為眾倡樂善之士豈無從而和之者
0645b19: 乎于是黜衣縮食重刱大雄殿五楹間其廣一百一
0645b20: 十尺深比廣閷二十尺崇比深復閷其四十尺經始
0645b21: 于洪武九年之十月落成于十三年之三月匠以日
0645b22: 計者八千米以石計者一千錢以貫計者五千而所
0645b23: 就之夫弗與焉二比丘以成功之孔艱也欲使嗣人
0645b24: 知所保護介予學子吳誠來請記嗚呼久遠劫來諸
0645b25: 佛出世其化度前後固不可以詳知而先儒則謂穆
0645b26: 王之世中夏已巳昉見之越一千六十餘年至明帝法
0645b27: 始盛行又越一百七十餘年至吳大帝江南方知有
0645b28: 佛秘藏之莫顯至道之難聞亦已巳甚矣今也祗園梵
0645b29: 林交接乎東西琅函玉笈充牣于左右則其證修宜
0645b30: 若易易然者而闡提之人猶日眾多自非增崇其像
0645c01: 變宏侈其寶坊何以新其瞻視而袪其疑妄者哉此
0645c02: 二比丘所以協力起廢而不敢緩也真如玅智含生
0645c03: 本具當繼軌轍而興事功者不數年間一復大德舊
0645c04: 觀予安敢謂無其人哉故因作記特稽佛法緣起而
0645c05: 嘆其不易遭逢意將起人之敬信苟謂泛引而續言
0645c06: 之非知予者也系之以詩曰西方大聖天人師將本
0645c07: 垂跡攝群機五色神光貫太微九龍行水香襲衣木
0645c08: 齡寂默和天倪明星一出絕去來大音演法寶華垂
0645c09: 像教東漸自蒼姬秘藏弗顯昧若黟後千餘歲寢光
0645c10: 輝白馬馱經息鴻盧從此祠廟覃夏夷仙華名山如
0645c11: 曳旂青龍東逝勢欲飛穹塔為角舟木鬐掩映樓觀
0645c12: 聳巍巍彷彿兜率中天移劫火洞熾風鼓威盡化丹
0645c13: 臒為荒椔二士見之心酸嘶欲符西土化人為彈指
0645c14: 勿使神鬼窺四阿凌虛截絳霓一倡當知百和隨千
0645c15: 楹萬礎列參差行看規制踰昔時調御丈夫示弘慈
0645c16: 擿埴索塗哀世迷手擎日月耀九馗疾步長趨絕險
0645c17: 巇歷劫難值心勿疑浦陽長江流渺瀰江水可竭道
0645c18: 無虧興作起壞屬之誰尚告繼者徵斯碑。
0645c19: 官巖院碑
0645c20: 浦江縣東南三十五里有山穹然拔起於眾峰之間
0645c21: 者曰康侯山又曰官岩山俗以其形蹲踞如獅子又
0645c22: 稱之曰獅子岩從岩趾斜入六百餘步崖木四環最
0645c23: 號幽邃有古招提在焉梁大同間比丘尼元淨始建
0645c24: 院岩北石洞前號曰安和後更名兜率至唐會昌之
0645c25: 季燬于火其故基至今猶存咸通初祖燈大師自越
0645c26: 之上虞飛錫而來遂縛禪岩內會歲旱獨上絕頂祈
0645c27: 請捐身投崖下而卒俄頃大雨火化得五色舍利民
0645c28: 感之就岩之西為建今院八年丁亥因山賜額為官
0645c29: 岩云燈之事備載洪遵郡志中而比丘之經始則出
0645c30: 於縣民蔣氏之所私紀年世遼邈莫考其詳所可考
0646a01: 者宋大中祥符癸丑重建釋迦寶殿天福己巳未刻木
0646a02: 為諸菩薩護法神王諸像景定庚申玅空大師智印
0646a03: 嘗出主杭之旌德顯慶教寺以衣盂之資命其徒六
0646a04: 人造經鍾二樓暨圓通堂方丈三門兩廡之屬復聞
0646a05: 于朝以奉仁烈皇后楊氏神御院益增重國朝延祐
0646a06: 丙辰院僧宗勝建普賢大士閣明年丁巳宗尚悉易
0646a07: 殿之楣楹新其四檐而加闢焉復摶土益舊木像礱
0646a08: 石為床座而妥寘之使與殿稱至順壬申景輝作潮
0646a09: 音堂于殿之北墉至正癸未華光寶閣成越三年丙
0646a10: 戊集僧之堂又成七年丁亥香積之室又成其費一
0646a11: 出於眾僧唯閣之役頗殷賴邑大姓洪君榮助之而
0646a12: 始就榮之二弟盛興復為創鷲峰潛碧兩亭自是院
0646a13: 之規制一如大伽藍四方人士來觀來游但見穹樓
0646a14: 傑閣飛動於蒼煙涼翠閒恍若登耆闍崛山親逢如
0646a15: 來法會之未散莫不驩欣贊詠得未曾有比丘普安
0646a16: 曾不以是為既完且謂自祥符癸丑至今歷三百四
0646a17: 十有三年其中更幾世幾人始克致有于是苟不圖
0646a18: 文刻諸貞玟則後來者何以知其艱哉乃以烏傷朱
0646a19: 君烈所述顛末走青蘿山中而求濂為之記濂所居
0646a20: 距岩不十里近一出戶輒望見之當天朗氣清時嘗
0646a21: 同二三子捫蘿攀葛而上俯瞰縣北岩坑仙華諸峰
0646a22: 如萬馬東行或駐或躍而浦陽江之水蜿蜿蜒蜒又
0646a23: 如白龍南飛一瀉數十里遶岩腹而去周圓原野星
0646a24: 羅綦布諸池沼廁其中直小甌耳方呼酒放歌天風
0646a25: 自東北起四山鱗甲一時皆動同游或戰掉不能留
0646a26: 誠天地閒勝絕之地也宜為有道浮屠之所都而興
0646a27: 仆補壞代不乏人也濂因弗辭而為之記系之以詩
0646a28: 曰。獅子之岩下瞰巨江涵靈茹龢吐陰納陽其一不有
0646a29: 大雄曷檀奇絕乎地湧成琉璃宮闕其二誰操化機寂
0646a30: 我鼓鍾若龍若象遯棲無蹤其三有大導師飛錫而至
0646b01: 以清淨身化為甘雨其四我民咸言盍報有年一彈指
0646b02: 頃樓閣現前其五歷年四百何以弗墜世有長材愈作
0646b03: 愈麗其六陽馬四騫棱高翔金浮翠流熚熚煌煌其七
0646b04: 觀者如登玅莊嚴域見種種光暨種種色其八惟世閒
0646b05: 相起滅弗停中不滅者永劫猶存其九矧是有為俱繫
0646b06: 虛妄當悟以心毋取于相其十若事若理本無二門苟
0646b07: 涉分別即非一真其十一我述我文鐫諸堅石後千萬
0646b08: 年與山無極其十二
0646b09: 明覺寺碑
0646b10: 四明有伽藍曰明覺者其地在太白山陰唐天復初
0646b11: 沙門居納始縛庵廬脩習禪觀至宋某年比丘某拆
0646b12: 而大之殿堂門廡一如它浮屠之制郡守張某為請
0646b13: 于朝而畀以今額元泰定問寺僧厄于科繇之煩悉
0646b14: 以土田質于民間寺事日廢至正戊戌僧子琦籍其
0646b15: 步畝圍落之數往告阿育王山象先輿公曰琦不敏
0646b16: 不足敬承先訓使塔廟一一委諸草莽人其謂我何
0646b17: 然而非神力不可以擲象非定見不能以移山古莫
0646b18: 不然今豈弗類惟公儉以持己巳誠以格人格人易以
0646b19: 集事持己巳率以動物合是二者何廢之不興何壞之
0646b20: 不補今敢以圖籍進公其受之言畢胡跪作禮而退
0646b21: 當是時敗屋數楹頹然荒菅叢棘中饑鼪窮鼯後先
0646b22: 笑呼白草涼煙舉目凄斷象先初頗難之已巳而曰人
0646b23: 患志弗堅耳苟堅矣事豈有不可為者邪于是悉發
0646b24: 其儲畜市材僦工剔彼薉荒土復燥剛位仍面陽自
0646b25: 戊戌至于丙午不十年閒咸如舊貫土田質于民者
0646b26: 既贖歸之而新置之數又倍于昔仍令寺僧甲乙世
0646b27: 主之噫何其能也世之營建塔廟者未必無其人苟
0646b28: 不售奇衒巧以病夫民則籍豪氓大賈出力而任之
0646b29: 所以事不難成而功緒易見也今象先不資眾因不
0646b30: 動聲氣成此勝域偉特莊嚴四輩之士如登耆闍崛
0646c01: 山親睹如來五色相光非其力之弘見之凝不足以
0646c02: 與于斯也此無他由能信其所有故能成其所無是
0646c03: 則信者入佛之門建善之本也勒諸貞石以告後之
0646c04: 人尚知以信為最相與嗣葺之俾勿壞象先台之臨
0646c05: 海人俗姓王氏得度于雪窗光禪師深通內學其來
0646c06: 請文者則用晦熙上人也系之以偈曰如來設教亦
0646c07: 多種建立塔廟乃其一塔廟皆屬于有為于真實際
0646c08: 無相涉不知何以濟群迷耆闍崛山及諸處重閣講
0646c09: 堂無不具儼然如來在會時眾生貪著于五欲紛紜
0646c10: 膠葛不暫停有如飛鳥投網中其心在在難比喻我
0646c11: 佛重以慈憫故建茲莊嚴妙勝域所以奪妄欲趍真
0646c12: 太白山陰降支隴山川鬱蟠護靈氣有一尊者飛錫
0646c13: 至結茅敷坐縛禪寂後來繼者翕然聚化為寶坊矗
0646c14: 天起金碧晃輝映林谷鍾魚互答朝夕間何期鞠為
0646c15: 狐兔區遠近睨者增太息阿育王山善知識殷勤赴
0646c16: 我桑門請彈指頓開樓閣門無有一物不現前我聞
0646c17: 成壞世間相畢竟中有不壞者曠大劫來至于今無
0646c18: 生無滅無增減此為毗盧法性門佛與眾生同此入
0646c19: 光明照徹大千界不分內外及中邊我因造記說伽
0646c20: 陀以言語觀即非是。
0646c21: 麗水陳孝女傳碑附
0646c22: 陳孝女玅珍處之麗水人父南溪為神祠祝史蚤夭
0646c23: 母某氏更適他族玅珍依大母林氏以生林嬰末疾
0646c24: 玅珍刲股雜淖糜以進疾遂瘳或告之曰此若女孫
0646c25: 股肉之功也林悲泣曰吾耄矣死固當然何用苦若
0646c26: 耶疾復如初玅珍倀倀如有失賣衣走浮屠氏作諸
0646c27: 禜事皆不應林忽昏昡玅珍解髮相紏纏哀號良
0646c28: 久乃甦自是氣益弱僅有一絲相屬玅珍計無所出
0646c29: 燃香右臂上稽顙籲天乞以身代復不應至正四年
0646c30: 四月壬申夜夢一丈夫冠烏紗巾服青布袍來告玅
0647a01: 珍曰爾勿憂能剔肝食之則愈矣玅珍問曰欲剔將
0647a02: 焉從丈夫指右脅示之且俾吞紅藥半丸吞已巳遂覺
0647a03: 甲戌玅珍乃具湯沐浴露禱上下神祗時空中雨墜
0647a04: 玅珍之身獨不霑濕若有張蓋覆之者玅珍益喜持
0647a05: 刀視脅下見紅痕如縷長可三寸許就痕上割之血
0647a06: 滂然流再割之了無所見玅珍懼乃擲杯珓卜於神
0647a07: 逮俯身拾之而肝忽出懸亟刃之寘几上爇香自誓
0647a08: 云大母倘得生終身持菩薩戒不復適人矣尋取肝
0647a09: 聶而切之雜竹萌烹之大母食纔下咽其疾頓愈妙
0647a10: 珍懲前事戒左右勿漏言然創鉅甚幾至危殆復夢
0647a11: 神人語之曰無傷也宜練紙作灰傅之玅珍從其言
0647a12: 果愈時年十四耳後三年林以壽終玅珍造塔瘞之
0647a13: 復然頂申前誓棄家為優婆夷前進士永嘉高明來
0647a14: 官郡錄事為上其事部使者大名高履覆按得實以
0647a15: 聞次于朝詔有司具烏頭雙表之制旌表其門仍月
0647a16: 給粟一斛養其終身時八年春二月也郡守固始黃
0647a17: 某以其事有涉名教也命儒學教授鄭汝原為記其
0647a18: 事于石云史官曰人子之於親本宗一氣苟可以死
0647a19: 生者勢當共之肯以形體既分而視之有異耶當親
0647a20: 有疾時呼號天地鬼神遑遑求索茫昧中力有可致
0647a21: 雖萬死弗之顧又奚暇毀傷絕滅之計耶或者作鄠
0647a22: 人對痛斥之余不知其何所見耶夫孝忠無二道忠
0647a23: 臣肝腦塗地世未嘗指以為非顧獨於孝子而疑之
0647a24: 耶此決非韓子之文其依倣而托之者耶余聞之慈
0647a25: 溪黃東發之言如此因造陳孝女傳故備論之。
0647a26: 孝女持菩薩戒終身為優婆夷此現女人身得度
0647a27: 者也故附載于此。
0647a28: 
0647a29: 
0647a30: 宋文憲公護法錄卷第四終
