0766a20: 
0766a21: 圓悟佛果禪師語錄卷第十二
0766a22: 
0766a23: 宋平江府虎丘山門人紹隆等編
0766a24: 小參五
0766a25: 住雲居山結夏小參。雲居千百眾如無。只緣
0766a26: 內外絕消息。箇中空洞等虛空。殺活全承此
0766a27: 恩力。所以道。護生須是殺。殺盡始安居。要論
0766a28: 箇中意。鐵船水上浮。算來直得鐵船水上浮
0766a29: 也有什麼奇特。只如護生須是殺。且道。殺箇
0766b01: 什麼。便有禪和子道。不是殺物命。只是殺無
0766b02: 明賊。是殺煩惱賊。是殺六根六塵賊。殺爭人
0766b03: 爭我賊。雖然一期也似。要且未夢見衲僧
0766b04: 跟頭。既是護生。須是明殺意。如何是殺意。
0766b05: 嶮。若向箇裏辨得出。便可放一線道。浩浩之
0766b06: 中管取。坐斷天下人舌頭。然後始殺得盡。然
0766b07: 雖如是。釋迦老子也殺不盡。迦葉也殺不盡。
0766b08: 西天二十八祖也殺不盡。唐土六祖也殺不
0766b09: 盡。要明不盡底。須是放從前已後見解明
0766b10: 暗玄妙理性殊勝奇特淨潔。除不留毫末。
0766b11: 也不到極盡處。只如正淨處合作麼生。還委
0766b12: 悉麼。深山大澤無人到。聚頭正好共商量。復
0766b13: 云。釋迦老子云。以大圓覺為我伽藍。身心安
0766b14: 居平等性智。師云。釋迦老人慈悲大殺怕。爾
0766b15: 諸人。不知與爾一箇護身符子。雖然如是。點
0766b16: 檢將來。猶帶影在。若是山僧則不然。即雲居
0766b17: 山見成伽藍。九旬安居。拍拍是令。
0766b18: 如上座請小參。僧問。城東老母與佛同生。為
0766b19: 什麼不見佛。師云。他具大丈夫意氣進云。以
0766b20: 手掩面十指悉皆見佛。為什麼回避不得。師
0766b21: 云。只為渠儂得自由。進云。雪竇道。他雖是女
0766b22: 人。有丈夫之行。是肯伊不肯伊。師云。重
0766b23: 言不當吃。師乃云。情與無情一體。觸目皆真。
0766b24: 佛與眾生不別。當體全現。隨處作主遇緣即
0766b25: 宗。有時放行。則溝渠瓦礫悉生光彩。有時把
0766b26: 定。則真金七寶咸皆失色。所以道。諸人欲識
0766b27: 命麼。流泉是命。湛寂是身。千波競起。是文殊
0766b28: 境界。一晴空。是普賢床榻。其次借一句子
0766b29: 是指月。於中事是話月。從上來事如節度使
0766c01: 信旗相似。如諸古德未建立許多作略。到這
0766c02: 裏作麼生商量。不假三寸試請說看。不假眼
0766c03: 試觀矚看。不假耳試采釆聽看。所以道。盡十方
0766c04: 世界。都盧是箇真實人體。更向什麼處著眼
0766c05: 耳鼻舌身意。所以山僧從來向諸人道。塞
0766c06: 爾眼。教爾覷不見。塞爾耳。教爾聽不聞。
0766c07: 塞爾鼻。教爾不得。塞爾口。教爾說不
0766c08: 得。拈爾身。教爾不知痛痒。坐爾意根。教
0766c09: 爾分別不得。正當恁麼時。是好箇消息。且
0766c10: 不是情塵意想分別計較得失是非境界。也
0766c11: 須是罷機境不立知見。不作道理。除解
0766c12: 會。不見有佛祖。然後可以坐斷報化佛頭。天
0766c13: 下人羅籠不住。是故玄沙道。沙門眼目。直須
0766c14: 把定世界。不漏絲毫。只如把時。諸人向這裏
0766c15: 下喝得麼。打一坐具得麼拂袖出去得麼。從
0766c16: 東過西從西過東得麼。六六三十六九九八
0766c17: 十一得麼。都盧是自家屋裏事得麼。喚作本
0766c18: 分事得麼。指露柱話燈籠得麼。唯心唯性得
0766c19: 麼若恁麼。渾是紛紛紜紜俱非正見。若有箇
0766c20: 正知正見底。便知有本分事。既知有本分事。
0766c21: 終不作計校窠窟道理。作麼生道。還委悉麼。
0766c22: 振奮吒沙無向背。翻身師子大家看。
0766c23: 小參。當陽一著千聖莫覷。面門一機作家罔
0766c24: 措。恁麼恁麼。不恁麼不恁麼。拈向一邊行棒
0766c25: 行喝。擊石火閃電光。放過一著。正當恁麼時。
0766c26: 水泄不通。乾坤坐斷。有眼不可見。有耳不可
0766c27: 聞。有口不可辨。有心不可思。任是通身是眼。
0766c28: 盡乾坤大地草木叢林纖洪長短一一交羅。作
0766c29: 無量無邊神通妙用。到這裏不消一。且道。
0767a01: 具什麼道理便恁麼奇特。便恁麼直截。能恁
0767a02: 麼坐斷。淨裸裸赤灑灑。全身獨露。便擔荷得
0767a03: 行透得出。三世諸佛六代祖師乃至天下老
0767a04: 和尚。只得飲氣吞聲目瞪口呿。雖然如是。即
0767a05: 今諸人在這裏作箇什麼。山僧更據箇什麼
0767a06: 說話即得。是則是。太殺不近人情。不免放一
0767a07: 線道。還委悉麼。四海如今清似鏡。彎虹直氣
0767a08: 透青霄。
0767a09: 山僧二十七年。開箇鋪席。與一切人。解黏去
0767a10: 縛抽釘拔楔。令一箇箇無窠臼無計校。不作
0767a11: 合頭語。不作相似語。不依倚一物。與他二十
0767a12: 八祖馬師百丈黃檗臨濟天下大宗師所為所
0767a13: 行。全體顯露。非止今日。尋常不曾於寶華王
0767a14: 座上說世諦語。亦不說禪機。不論生滅。豈可
0767a15: 胡說亂說作地獄業。唯只憑此一著真實處。
0767a16: 於一切人面前。直截吐露。承當得底真實悟
0767a17: 入。得大受用更無凝滯。山僧而今已得退居。
0767a18: 不欲更升座小參。此蓋承太夫人使君朝議
0767a19: 通判大夫諸官員。晨夕每以此道見照。再三
0767a20: 虔請為眾小參。隨分應命。然此一事也不難
0767a21: 也不易。若道難。永嘉到六祖處。一句下便能
0767a22: 承當。初至曹溪。遶禪床三匝。振錫而立。祖
0767a23: 曰。夫沙門者。具三千威儀八萬細行。大德何
0767a24: 方而來。生大我慢。永嘉云。生死事大無常迅
0767a25: 速。六祖開箇方便門便道。何不體取無生。了
0767a26: 取無速。諸人且道。無生作麼生體。速又作麼
0767a27: 生了。一宿覺當頭便領云。體即無生。了本無
0767a28: 速。如水入水水乳相同。箭鋒相拄自然恰好。
0767a29: 六祖見他透得過便道。子甚得無生意也。只
0767b01: 此一句。也有權也有實。也有照也有用。是他
0767b02: 永嘉不向死句下坐殺。也不下合頭語。只徐
0767b03: 徐地道。和尚。無生豈有意耶。奇哉奇哉。而今
0767b04: 人纔見師道子甚得無生意。便謂。和尚肯我
0767b05: 印證我。此恩難報。第三瓣香。不為別人。只是
0767b06: 向語句裏死殺。不達本源。討甚麼。及至永
0767b07: 嘉告辭。祖云。返太速乎。云本自非動。豈有速
0767b08: 耶。祖云。誰知非動。云仁者自生分別。當時幸
0767b09: 有大丈夫意氣。可惜放過。便與掀倒禪床。不
0767b10: 為分外。又隨例留一宿。又石頭在六祖會
0767b11: 裏作沙彌時。一日問祖云。和尚遷化後。某甲
0767b12: 如何。祖云。尋思去。及至六祖遷化後。他只
0767b13: 一味坐禪。只管尋思箇無生底道理。鬼窟裏
0767b14: 作活計。其時有同參遂問。爾作什麼。云和尚
0767b15: 教我尋思去。所以坐禪。同參云。錯了也。有青
0767b16: 原師兄名思。指汝去見他。石頭方省。遂往青
0767b17: 原。原問。甚處來。云曹溪來。思拈起拂子問
0767b18: 云。曹溪還有這箇麼。而今兄弟被人恁麼問。
0767b19: 便下喝下語。野狐精見解。張眉弩眼強作主
0767b20: 宰。總沒交涉。石頭便會答道。非但曹溪。西天
0767b21: 亦無。思云。子莫到西天麼。曰若到即有也。不
0767b22: 妨綿綿密密地。語不失宗。步步踏著。思云。未
0767b23: 在更道。石頭云。和尚也須道取一半。莫全靠
0767b24: 某甲。思云。不辭向汝道。恐已後無人承當。
0767b25: 一日又問青原。和尚在曹溪時。還識六祖麼。
0767b26: 思云。爾只今還識老僧麼。云識。又爭能識得。
0767b27: 眾角雖多。一麟足矣。自然氣類相同。羽毛相
0767b28: 似。如膠如漆。而今人一句東一句西。有時說
0767b29: 心說性。求人印證。有什麼交涉。又藥山在石
0767c01: 頭會下坐。次石頭來見便問。汝在此作什麼。
0767c02: 云一物不為。頭云。恁麼則閑坐。而今人不會
0767c03: 便道。喚什麼作閑坐。又道。不因和尚問某甲
0767c04: 不知。心下黑漫漫地。只管胡道。他自有旨
0767c05: 趣。乃云。若閑坐則為也。頭云。汝道不為。不
0767c06: 為箇什麼。曰千聖亦不識。由是石頭作一讚
0767c07: 云。從來共住不知名。任運相將只麼行。自古
0767c08: 上賢猶不識。造次凡流豈可明。且道。畢竟不
0767c09: 為底是箇什麼。何故不識千聖。既不識。如
0767c10: 何共住。所以這些子事不容爾思量計校。近
0767c11: 傍不得。鬼神莫窺。脫千重萬重惡知惡解。
0767c12: 心眼自見。若見刺不除。得失是非關念。則永
0767c13: 無交涉。此是山僧不得已為諸人說禪病。又
0767c14: 喚作入理深談。只如玄沙令僧馳書上雪。
0767c15: 上堂開緘。見三幅白紙。乃呈似大眾云。會
0767c16: 麼。不見道。君子千里同風。便下座。其僧同
0767c17: 舉似玄沙。沙云。山頭老漢蹉過也不知。敢問
0767c18: 大眾。如何是雪蹉過處。莫是玄沙見解過
0767c19: 於師麼。且喜沒交涉。都向情塵裏會。又爭會
0767c20: 得。所以真如哲和尚有頌云。玄沙封白紙。雪
0767c21: 老同風。蹉過人難會。古曲調不同。到這裏
0767c22: 凡聖情盡生死關透。得失是非了然不生。全
0767c23: 體如如。如如亦不要。然後騎佛殿出三門。將
0767c24: 新羅國與占波國額。搽灰抹土展喫飯。
0767c25: 著衣禦寒自在優遊。初無二緣亦無二相。不
0767c26: 是心不是佛。全心即佛。全佛即人。人佛不二。
0767c27: 只這不二亦不消得。所以千聖出來。無爾提
0767c28: 掇處。無爾湊泊處。如猛火聚近之則燎面
0767c29: 門。如按太阿擬之則喪身失命。到得恁麼田
0768a01: 地。方始會得自家活計。所以古人道。尋牛須
0768a02: 訪跡。學道貴無心。跡在牛還在。無心道易尋。
0768a03: 又云。佛說一切法。為度一切心。我無一切心。
0768a04: 何用一切法。有一伴共諸人商量。大家有一
0768a05: 箇心。所作所為因甚道無心。既若無心。開
0768a06: 口動舌說話底。眾心領底。是什麼。到這裏
0768a07: 若不見徹。只成一場相謾。所以二祖見達磨
0768a08: 斷臂立雪。磨云。將心與汝安。二祖云。覓心了
0768a09: 不可得。而今兄弟若被問將心與汝安。便孟
0768a10: 八郎。或打箇圓相。或進前三步退後三步。作
0768a11: 女人拜。拍一下喝一聲。或眉努目。或說心
0768a12: 說性。只是情塵業識。所謂學道之人不識真。
0768a13: 只為從前認識神。無量劫來生死本。癡人喚
0768a14: 作本來人。只如二祖豈不會作許多道理。因
0768a15: 甚麼只答道。覓心了不可得。須知達磨當頭
0768a16: 一拶。二祖當下如暗得燈如貧得寶。見徹根
0768a17: 源。此中不喚作心。不喚作佛。亦不是物。直似
0768a18: 紅鑪上著一點雪相似。山僧頃日問五祖和
0768a19: 尚。二祖云。覓心了不可得。畢竟如何。他道。
0768a20: 汝須自參始得這些好處。別人為汝著力不
0768a21: 得。參來參去。忽因舉頻呼小玉元無事只要
0768a22: 檀郎認得聲。忽然桶底脫。庭前柏樹子也透。
0768a23: 麻三斤也是。玄沙蹉過也是。睦州擔板也是。
0768a24: 不落因果也是。不昧因果也是。三乘十二分
0768a25: 教。二六時中眼裏耳裏。乃至鐘鳴鼓響驢鳴
0768a26: 犬吠。無非這箇消息。方省懷禪師頌云。蜀魄
0768a27: 連宵叫。鵽長夜啼。圓通門大啟。何事隔雲
0768a28: 泥。大丈夫漢。一等是踏破草鞋。放下情塵計
0768a29: 校得失是非。識得根本。一物不留。絲毫不著。
0768b01: 百骸俱潰散。一物鎮長靈。和一靈也不要。然
0768b02: 後依時及節著衣喫飯。而今兄弟見恁麼說。
0768b03: 便道。只是虛空裏打筋斗。兄弟。只這虛空也
0768b04: 難得。豈不見祖師傳法偈云。心同虛空界。示
0768b05: 等虛空法。證得虛空時。無是無非法。又楞嚴
0768b06: 云。十方虛空生汝心內。猶若雲點太清裏。諸
0768b07: 兄弟。既是訪尋知識把生死為念。歇心猿
0768b08: 意馬。荷擔大機大用。於佛祖不為處安穩坐
0768b09: 地。有時向高高頂立。有時向深深海底行。
0768b10: 任運猶如癡兀人。他家自有通人愛。山僧十
0768b11: 年在眾。無一時異緣。只是參禪參到。第十年
0768b12: 方打得徹。旋旋知非然後穩當。若有一念憎
0768b13: 愛得失是非。即是垢衣。須是識得玄旨始得。
0768b14: 所以道。不識玄旨徒勞念靜。得失是非一時
0768b15: 放。但莫憎愛洞然明白。楊岐所謂栗棘蓬
0768b16: 有刺而難吞金剛圈者至小而難跳。勿語中
0768b17: 有語。為人解黏去縛。不是人情底事。兄弟參
0768b18: 禪。即不得邪解也須子細始得。只如趙州勘
0768b19: 一菴主。入門便問。有麼有麼。庵主起拳。州
0768b20: 云。水淺不是泊船處。又訪一庵主云。有麼有
0768b21: 麼。主亦起拳。州云。能縱能奪能殺能活。且
0768b22: 那裏是水淺不是泊船處。那裏是能縱能奪
0768b23: 能殺能活處。有者道。趙州先知前庵主不會。
0768b24: 所以道。不是泊船處。先知後庵主會。所以道。
0768b25: 能殺能活。有底道。舌頭在趙州口裏。任渠與
0768b26: 奪。如斯見解。總是邪徒情識卜度。不得真正
0768b27: 宗眼。便是吞跳金剛圈栗棘蓬不得也。五祖
0768b28: 和尚常云。諸方參得底禪。如璃瓶子相似。
0768b29: 愛護不捨第一。莫教老僧見。將鐵鎚一擊爾
0768c01: 底碎定也。山僧初見他如此說。便盡心參
0768c02: 他。他常問。有句無句如藤倚樹。作麼生會。山
0768c03: 僧便喝或下語。總不契他。云須是情識盡淨
0768c04: 計校都忘處會。山僧明日便於無計校處胡
0768c05: 道亂道。轉沒交涉。後來徹悟實見實用。如明
0768c06: 鏡當臺明珠在掌得大自在。釋迦老子道。若
0768c07: 有一法過於涅槃。我即說為如幻如化。此一
0768c08: 著子。古今凝然不變。火不能燒水不能
0768c09: 溺。刀斧不能斫。喚作根本。一切有漏無漏。
0768c10: 佛界魔界。淨土穢土。無不真實。若悟得可以
0768c11: 丹霄獨步。不受別人處分。若未到恁麼田地。
0768c12: 管取被人羅籠。山僧如今已退了院。彼此緣
0768c13: 法自有時。所以今日因朝議太夫人請小參。
0768c14: 盡情說與諸人。各自參究佛法本無彼此。諸
0768c15: 家總是六祖下兒孫。終不說我是臨濟下人。
0768c16: 須得我家宗派盛傳。寧可粉骨碎身。終不作
0768c17: 這見解。復舉。僧問保壽。萬境來侵時如何。壽
0768c18: 云。莫管他。僧禮拜。壽云。不得動著。動著打
0768c19: 折汝腰。師云。大眾。保壽和尚用金剛王寶劍。
0768c20: 一切逆順得失長短是非。無邊境界不消一
0768c21: 瞥。這僧見機而作。當時禮拜。為什麼道不
0768c22: 動著子細檢點。大似龍頭蛇尾。山僧即不然。
0768c23: 或有人問。萬境來侵時如何。亦對他道。莫管
0768c24: 他。這僧或若便禮拜。只向他道。伶利衲僧。一
0768c25: 撥便轉。
0768c26: 師云。父母未生已前。淨裸裸赤灑灑。不立一
0768c27: 絲毫。及乎投胎既生之後。亦淨裸裸赤灑灑。
0768c28: 不立一絲毫。然生於世。墮於四大五蘊中。多
0768c29: 是情生翳障。以身為礙。迷自心。若是明眼
0769a01: 人。明了四大空寂五蘊本虛知四大五蘊中。
0769a02: 有箇輝騰今古絕知見底一段事。若能返
0769a03: 照。無第二人。根下淨裸裸赤灑灑。六根門
0769a04: 頭亦淨裸裸赤灑灑。乃至山河大地窮虛空
0769a05: 界。盡無邊香水海。亦淨裸裸赤灑灑。恁麼說
0769a06: 話。莫是撥有歸無麼。且喜沒交涉。若撥有歸
0769a07: 無。杳杳冥冥。墮在豁達空撥無因果處。則永
0769a08: 劫出他地獄三塗因果不得。若真實徹證。到
0769a09: 真淨明妙實際理地。則四聖六凡三世諸佛
0769a10: 天下祖師有情無情。悉於是中流出顯現。所
0769a11: 以孚上座問鼓山晏國師道。父母未生前鼻
0769a12: 孔在什麼處。山云。即今生也在什麼處。孚上
0769a13: 座不肯云。爾問我來。山如前問。孚但搖扇。大
0769a14: 凡參請。參須實參。見須實見。用須實用。父
0769a15: 母未生前鼻孔在什麼處。孚上座只搖扇子。
0769a16: 莫是弄精魂麼。須知有奇特事始得。只如文
0769a17: 殊初生見十吉祥異相。須菩提生室現空相。
0769a18: 善財初生涌出萬寶藏。皆在此一大寶光中
0769a19: 淨裸裸赤灑灑流出。若只在杳杳冥冥墮在
0769a20: 空空寂寂處。豈有如是奇特。所以古人於生
0769a21: 處見大奇特。如世尊分手指于天地自云。天
0769a22: 上天下唯吾獨尊。若逢雲門大師。尚不以為
0769a23: 奇特。直行衲僧正令。後來老宿云。雲門知
0769a24: 恩方解報恩。既知了。便以衲僧本分事向逆
0769a25: 順境界中行。且道。還當得麼。若是平展商量。
0769a26: 則有向上事。若據衲僧本分事上。不直半分。
0769a27: 何故。他家自有通霄路。
0769a28: 師云。現成公案。不隔一絲毫。普天匝地。是一
0769a29: 箇大解脫門。與日月同明。與虛空等量。若祖
0769b01: 若佛無別元由乃古乃今同一正見。若是利
0769b02: 根上智。不用如之若何。直下壁立萬仞。向自
0769b03: 己根下承當。可以籠罩古今。坐斷報化佛
0769b04: 頭。更無纖毫滲漏。威音王已前無師自悟。是
0769b05: 大解脫人。威音已後因師打發。不免立師立
0769b06: 資。有迷有悟。雖然如是。要且只是方便垂手
0769b07: 接人。所以達磨西來不立文字。直指人心見
0769b08: 性成佛。後來六祖大鑑禪師。尚自道。只這不
0769b09: 立兩字。早是立了也。何況語言機境種種知
0769b10: 解。須是一筆句斷始得。此一件事直饒三世
0769b11: 諸佛出興。以無量知見方便接引。亦只有限。
0769b12: 歷代祖師天下老和尚。設百千問答提持。亦
0769b13: 只有限。不如向自己跟下究取。威音王已
0769b14: 前空劫那畔。自己家珍隨處受用也。須是大
0769b15: 丈夫漢意氣方有如是作略。亦不依他言語
0769b16: 指示。不受他欺謾。從朝至夜。入息不居陰界。
0769b17: 出息不涉萬緣。極是省要。只為各各當人自
0769b18: 違背此事。向六根門頭。認光認影。不得快活。
0769b19: 云。爭奈某甲疑何。且道。疑從什麼處來。
0769b20: 又道。某甲為什麼道不得。只爾這道不得底
0769b21: 是什麼。為爾不能回光直下承當。祖師道。自
0769b22: 己分上。有如是靈光。有如是自在。一切眾生
0769b23: 流浪情塵不能解脫。假使將此一大事因緣。
0769b24: 種種垂示。猶是有機有境。落在情塵。要會
0769b25: 麼。直是一念不生。方有少分相應。所以先師
0769b26: 道。直須是命根斷始得。且道。如何是命根斷。
0769b27: 須是打疊從前知見種種解會。一似大死底
0769b28: 人。活得起來。自然無諍。所以道。我得無諍
0769b29: 三昧。人中最為第一。不見南泉和尚道。黃梅
0769c01: 七百高僧。盡是會佛法底。只有盧行者一人
0769c02: 不會佛法。所以得他衣盂。須是恁麼人始契
0769c03: 恁麼事。又云。如聖果大可畏處。蓋為無如許
0769c04: 聖量等事。若是沒量大人。終不肯亂承當。終
0769c05: 不道。我能我解我是禪師。若如此則墮在解
0769c06: 脫深坑。不見雲門大師道。平地上死人無數。
0769c07: 過得荊棘林者是好手。而今平地上。死人無
0769c08: 數。雲門一句道著。山僧這裏則不然。直饒透
0769c09: 得荊棘林。亦未是好手。更須知有銀山鐵壁。
0769c10: 直須透得銀山鐵壁。然後是千了百當底人。
0769c11: 方知有向上事。可以分付袋子。更不與他
0769c12: 情塵作對。浩浩作佛法見解。作禪道商量。直
0769c13: 須心境一如湛湛寂寂地無為無事。又不墮
0769c14: 在無為無事處。到此須是向上人始得。所以
0769c15: 龍牙和尚道。無端遣向墨池邊。惹得身心黑
0769c16: 似煙。向上流清處洗。身心用盡亦如然。德
0769c17: 山和尚道。但有文字語言。皆是依草附木竹
0769c18: 木精靈。須是獨脫一路。猶較些子。只如今衲
0769c19: 僧家。也須著精神參取始得。千里萬里行。
0769c20: 一等是踏破草鞋。也須是踏得破始得。方且
0769c21: 不孤負平生。彼此來南閻浮提打一遭。也不
0769c22: 虛過亦不折本。然後向四威儀中。隨時受用。
0769c23: 亦自安樂。忽然一旦霜露果熟。被人推向曲
0769c24: 彔木床上。作人天師。與人解粘去縛。不妨奇
0769c25: 特。若未諦當。切不可為人禍事也。不見德山
0769c26: 道。一似婬婦相似。一向立問立答。立賓立主。
0769c27: 有甚麼交涉。大凡參學人。當須灑灑落落直
0769c28: 下徹去。豈不慶快。
0769c29: 師云。現成公案。更不消如之若何直下一切
0770a01: 截斷。猶較些子。佛法本無許多。若以無心無
0770a02: 念無事無為無計校無分別。至竟著衣至竟
0770a03: 喫飯。何曾動著一絲毫。便能坐斷報化佛頭。
0770a04: 不起一絲毫佛法見解。所以古人纔見僧來
0770a05: 便云。見成公案。放爾三十棒。布漫天網。打
0770a06: 衝浪巨鱗。持萬里鉤。御千里烏騅馬。也是事
0770a07: 不獲已。所以石室和尚。纔見人來舉起拄杖
0770a08: 云。過去諸佛也恁麼。見在諸佛也恁麼。未來
0770a09: 諸佛也恁麼。只與爾略露些子鋒鋩。若是箇
0770a10: 人。纔見恁麼道。撩起便行。猶較些子。若是纔
0770a11: 入思量。已被漫天網罩也。如是三十年。只
0770a12: 有長沙和尚。知渠落處。便云。和尚放下拄杖
0770a13: 子。別通箇消息來。方契他意。而今參學兄
0770a14: 弟。直須是箭鋒相拄針芥相投內外絕消息
0770a15: 始得。若只尋見尋聞求知求解。只成箇生死
0770a16: 根本。何不體取無生了本無速。若能箇箇如
0770a17: 是見。生死路一時截斷。全不動一絲毫頭。所
0770a18: 以道。居千人萬人中。如無一人相似。只是歇
0770a19: 得身心。百無知解。如無用處一般。若是隨言
0770a20: 逐句作道理。滿肚皮是禪。何時得脫去。故南
0770a21: 泉禪師道。山僧出世。只為諸人。拈佛病祖
0770a22: 病。老僧尋常向兄弟道。父母未生前。還有形
0770a23: 貌也無。他教中道。四大五蘊成身。只因父母
0770a24: 交感一念染心。而成此身。我且問爾。哆哆和
0770a25: 和時。何不共人相爭。及至纔長大。便有爭人
0770a26: 爭我。四大一旦離散。依前還復本來形貌。故
0770a27: 云。菩提本無樹。明鏡亦非臺。本來無一物。何
0770a28: 處惹塵埃。各宜勉力。以悟為期。莫虛度光陰。
0770a29: 時不待人。
0770b01: 師云。此箇大事。已是八字打開了。直饒回頭
0770b02: 返照。早是鈍置也。直是徹底信得。於未發言
0770b03: 已前。一時覷透。既發言之後。且道。作麼生承
0770b04: 當。初機之士。且於跟下明取。而今坐立儼
0770b05: 然。各各見聞不昧。人人向跟下。如印印空
0770b06: 如印印水如印印泥。初不分得失彼我是非。
0770b07: 淨裸裸赤灑灑。輝騰今古。絕知見。返照回
0770b08: 光。豈有許多事。然未返照時。無許多事。
0770b09: 只如尋常百不思百不管絕念忘緣時。一時
0770b10: 現成。聊聞返照。便作箇見聞覺知解會。各各
0770b11: 在見聞覺知處。起模畫樣。方恁麼時。落在生
0770b12: 死陰果中。無由得出離。欲明此事。直須蘊藉
0770b13: 深方。可不落是非得失聞見知覺。纖毫淨盡
0770b14: 始得快活。拘牽惹絆他不住。所以道。如人學
0770b15: 射久久方中。豈不見。裴相國出鎮宛陵。因遊
0770b16: 寺見高僧像。遂問僧職云。高僧儀相可觀。未
0770b17: 審高僧在什麼處。于時僧職莫知所措。裴公
0770b18: 云。此間有禪僧麼。僧職云。近有一僧。捨身
0770b19: 掃地。身披百衲。恐是禪僧。及乎請得來。乃
0770b20: 是黃檗斷際運禪師也。裴公乃舉前話問之。
0770b21: 檗乃召相公。公應諾。檗云。在什麼處。裴公於
0770b22: 此大悟。諸人且道。問處是答處是。且道。又是
0770b23: 箇什麼禪僧家。直須有省發始得。莫只認聲
0770b24: 認色。所以老僧尋常道。千人萬人但識取一
0770b25: 人。千句萬句但識取一句。千機萬機但明取
0770b26: 一機。畢竟且道。是什麼。將知洪爐大冶千煆
0770b27: 百煉。正要得人。須知向一言下。一明一切明。
0770b28: 一了一切了。聊聞舉著。透頂透底。淨盡無餘。
0770b29: 且如斷際。一呼之下。因什麼高僧作裴公。
0770c01: 裴公成高僧。若論此事。直須是俊流始得
0770c02: 淨盡。所以道。舉不顧即差互。擬思量何劫悟。
0770c03: 本分衲僧。不要思量分別。直須求箇悟處。言
0770c04: 悟者。如失一件物多年廢置而一旦得之。又
0770c05: 如傷寒病忽然得汗。直是慶快也。將知悟心
0770c06: 見性。非思量分別。所以證入金剛正體。自然
0770c07: 古今。廊周沙界。水不能溺。火不能燒。世
0770c08: 界壞時。此箇常住。為山河大地之本。六凡四
0770c09: 聖之家。而蘊在各各當人方寸之下。若能方
0770c10: 寸悟。獨露真常。於萬別千差說處。終不起
0770c11: 異見。於千差萬別境上。終不作別解。須是打
0770c12: 併淨盡。方可全體見成。如水潦問馬祖。本來
0770c13: 佛法。祖與一踏倒地。忽然大悟。起來呵呵大
0770c14: 笑云。百千三昧無量妙義。只向一毫頭。一時
0770c15: 識得根源去。又呵呵大笑。後來出世。每陞堂
0770c16: 自云。自從一喫馬師踏。直至如今笑未休。復
0770c17: 呵呵大笑。且道。作麼生是根源。將知此箇根
0770c18: 源。若識得了。說到深深密密。千聖所不到處
0770c19: 亦得。若只一棒一喝。盡乾坤大地一時收來。
0770c20: 如金剛王寶劍踞地師子亦得。行人要參
0770c21: 禪。有如是眼腦。方可入作。直須審細言。多去
0770c22: 道轉遠。
0770c23: 圓悟佛果禪師語錄卷第十二
