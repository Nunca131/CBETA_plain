0003a01: 明覺聰禪師語錄卷第一　　　　貌一
0003a02: 嗣法門人寂空編
0003a03: 敕書
0003a04: 皇帝敕諭朕惟迦文啟教妙覺之理獨隆法
0003a05: 相歸空菩提之心最上慧舟匪隔澤雨無
0003a06: 偏顯究竟以開氓真常而濟俗漸積勝
0003a07: 業咸由淺以及深澡練精明要藉微而為
0003a08: 著制行務期於證道先除五欲之萌皈誠
0003a09: 必本於明心用釋六情之網脫遺塵境瞻
0003a10: 企法門克衍宗傳斯稱開士咨爾禪僧性
0003a11: 聰戒律清嚴規模淳樸跡超俗外恒持不
0003a12: 染之心理寄忘言了悟無生之旨遊方無
0003a13: 住演法有年朕萬機之餘間觀釋典念含
0003a14: 生昧覺多因自失其本明果定慧齊修亦
0003a15: 可各還其固有然必求諸漏俱盡始堪進
0003b01: 悟夫宗乘抑能知五蘊皆空方可皈依於
0003b02: 法寶聞爾久覺性堪表梵於是引至
0003b03: 禁林召開覺路爾則欽承朕命克廣善因
0003b04: 不兢不浮無榮無慮直宣正義弗滯於
0003b05: 迷途弘闡清信無慚於福地全護珠之
0003b06: 念惟在精勤探捨筏之微漸空執法性
0003b07: 昭其本具妙心示以歸源實冀空凡惟希
0003b08: 登岸誠可以悟真如之諦而邁次第之禪
0003b09: 者也是用封爾為明覺禪師錫之敕印於
0003b10: 戲務期解脫永乘不退之輪益懋修行不
0003b11: 關有緣之果荷茲新諭勉爾後圖欽哉。
0003b12: 　　敕　　命
0003b13: 順治拾陸年　月　　　日
0003b14: 　　之　　寶
0003b15: 
0004a01: 表
0004a02: 謝恩表
0004a03: 奏為恭謝天恩事竊臣自幼方雲水隨
0004a04: 分松檟自甘原無過分之想尤幸
0004a05: 天朝之擢屢蒙
0004a06: 皇睿惠庇迎住萬善殿提唱宗猷每愧行
0004a07: 識淺拙樸慵材有負
0004a08: 聖明之至意振頹綱銘骨頂踵難報仁慈
0004a09: 之萬一不意澤雨無涯直擢僧倫表帥
0004a10: 褒封明覺禪師錫之
0004a11: 印感荷恩洪古佛來世紹隆法化除其望
0004a12: 闕謝恩之外惟以朝夕頂焚祝延
0004a13: 聖躬萬壽永繼義農日月恒扇湯禹仁風則
0004a14: 天下朝宗樂業焉不勝惶悚待命之至。
0004a15: 進五燈表
0004b01: 奏為請
0004b02: 欽定正宗釋典
0004b03: 俞旨入藏頒行以彰禪德以揚法化事臣竊
0004b04: 以
0004b05: 朝廷之治必用禮樂正教為經而佛祖之道
0004b06: 亦藉語言文字以顯故政者致治之本而
0004b07: 文者載道之器人臻於道國臻於治相須
0004b08: 而成相助為理自古及今未之或廢者也
0004b09: 臣草野微賤遭逢逄
0004b10: 聖明仁慈廣博三寶聿隆德化蕩平四隅歸
0004b11: 嚮真所稱佛心
0004b12: 天子有道
0004b13: 聖人臣某何幸荷承隆遇萬善殿得覲
0004b14: 龍光延壽寺瀳蒙
0004b15: 鴻澤印賜號有加無已巳說法開戒至再至
0005a01: 三
0005a02: 聖德如天念涘之莫報
0005a03: 皇恩若鑑敬蕘以前陳臣某竊有進焉臣
0005a04: 師祖現住浙江嘉興府石門縣福嚴禪寺
0005a05: 臣僧通容者達磨四十一世之嫡裔臨濟
0005a06: 三十一代之正傳也生長八閩受臘六十
0005a07: 有七歷居十剎闡法二十餘年德業過人
0005a08: 道風秀世所慮法門凋敝釋典混淆於辛
0005a09: 卯年編輯五燈嚴統一書類遵宋普濟禪
0005a10: 師五燈會元舊本列宋元明
0005a11: 大清近代禪宗其中一二傳疑悉依大藏佛
0005a12: 祖通載兼傳世諸書旁搜確證言言根據
0005a13: 訂定無誤凡二十五卷蓋此書之名嚴統
0005a14: 者緣佛祖傳流既遠時代浸遙五代緒分
0005a15: 千燈續未免宗支混濫法譜訛立說
0005b01: 唱教者乃似是而或非後學求者遂傳
0005b02: 虛而失實臣師祖所以痛心扼腕不憚艱
0005b03: 劬勒成此書詳覈考正字字無謬十年心
0005b04: 血兩眼冰霜天地鬼神實式臨之釋典之
0005b05: 有嚴統亦猶儒教之有正史關繫世道人
0005b06: 心者匪淺以鮮正宜為世模範典型百代
0005b07: 會事機不偶湮沒名山原本已巳恭呈
0005b08: 睿覽外仍將前集二十五卷并解惑篇一冊
0005b09: 敬進
0005b10: 御前伏祈
0005b11: 呈上欽定部集
0005b12: 敕諭入藏頒行庶俾正宗藉以久傳道統因
0005b13: 而廣播法門幸甚世道幸甚臣某無任戰
0005b14: 慄待命之至為此具本謹奏以聞。
0005b15: 辭表
0006a01: 奏為請
0006a02: 旨回閩祀親以掃師塔事竊臣某自雲遊學
0006a03: 道負笈方焚膏繼晝演教累年雖屬
0006a04: 法門而宗旨淵源尚未入室有負於師授
0006a05: 者良多幸
0006a06: 皇上豐隆古佛濟世慈航提佛法之頹綱救
0006a07: 宗門之衰弊誠於佛祖增光緇流有賴焉
0006a08: 臣某屢受浩蕩之
0006a09: 洪恩叨賜過譽之禪號優沐過深感媿靡極
0006a10: 茲所請者臣某第離鄉以來親墓久曠不
0006a11: 理師塔荒蕪未掃親師之恩旲天罔極時
0006a12: 切憂心寸念未報今年已巳半百衰老殘
0006a13: 軀時嘗抱恙倘一時永終天之恨何日
0006a14: 得已巳也仰懇
0006a15: 皇仁垂准錫南歸理親墓掃師塔潛山養
0006b01: 拙俾得以朝夕焚香祝萬壽於無疆祈
0006b02: 太后慈體而康泰則國祚綿綿於不替矣臣
0006b03: 曷勝悚息待命之至。
0006b04: 
0006b05: 
0006b06: 序
0006b07: 蓋聞槃水方圓原無定象景標直枉確有
0006b08: 因緣審夫鍼芥相投非關卿法我法筌蹄
0006b09: 頓釋寧辨前言後言隨物而施移時即逝
0006b10: 如夢中之朋儔畛域同榻異徵似行邊之
0006b11: 寒暑晦明殊情類感聚聾而鼓誰證聲聞
0006b12: 叩瘖所嘗自喻甘苦若謂頑銅質限曷貴
0006b13: 爐錘或當糠眼迷攸資披洗竊怪爭鳴
0006b14: 喙喙朝四暮三小知閒閒甲可乙否恃弄
0006b15: 猢猻伎倆異別搆獅經虎律選具龍
0007a01: 象神通直掀翻狐涎犴嘯妖窟惟明覺和
0007a02: 尚掉普濟航伸兜羅手覺弘五衍識洞三
0007a03: 玄名宿處處根尋已巳疑團旦豁逌
0007a04: 逌不傍他人悟樹藤之隨來斬除枝蔓味
0007a05: 砂米之盡去嘯破虛空因而長慶傳宗龍
0007a06: 拂與寶幢並豎錦山演教蒲團將猊座增
0007a07: 輝我闥八荒以南錫而北卓神栖三昧於
0007a08: 東度示西來笑口頭禪紛紜棒喝應人間
0007a09: 世答鼓桴喚醒蒙半字皆含滿義結
0007a10: 成心印大音自是希聲闡大藏之遺籍小
0007a11: 子之述萬川月映撥者一輪百里雷驚振
0007a12: 焉億試問望洋海若疇能截斷眾流請
0007a13: 看聞樨堂中至此猛尋各鼻。
0007a14: 賜進士出身光祿大夫太子太保禮部尚書
0007a15: 前通議大夫禮部左侍郎兼內翰林國史
0007b01: 院大學士胡世安沐手拜撰
0007b02: 序
0007b03: 憨璞禪師來京奉
0007b04: 召入內苑萬善殿時蒙
0007b05: 清問諸禪眾亦咸得與之證久之侍者錄
0007b06: 問答之語成帙簡獲讀之然作而歎曰
0007b07: 盛哉禪宗之道適符我
0007b08: 皇上化導天下之至意也我
0007b09: 皇上學貫天人道合精一禮樂政刑燦然備
0007b10: 舉復於萬幾之暇旁究宗教時示一語圓
0007b11: 明普現無非欲覺悟倫偕登善道乃禪
0007b12: 宗之要倡明佛教於一念不生一法不立
0007b13: 萬象昭融即證菩提其接引眾生出離苦
0007b14: 海憫人拯世亦復如是則禪師之語錄不
0007b15: 信乎為化導之資乎而世之論者恒以迦
0008a01: 文之法幻化為宗天地萬物且不有何有
0008a02: 於語言文字之繁雖然夫人之性無物不
0008a03: 有無物不空誠不可岐而為二苟如所云
0008a04: 性外果有餘物耶矧性之在人無論知愚
0008a05: 原不盡昧非開引之神機欲其豁然自
0008a06: 悟是猶索過風於前林夢於既寤不
0008a07: 可得也故致魚者必資之筌求兔者必資
0008a08: 之蹄執筌以為魚據蹄以為兔固為不可
0008a09: 欲離筌而取魚舍蹄而搏兔亦烏能哉然
0008a10: 而演西來大意使人因言證悟悟因言入
0008a11: 言入悟空蓋亦難矣若夫不能於殺活之
0008a12: 機縱橫自如則拘滯一隅動有礙矣不
0008a13: 能圓滿充足覃及諸方則氣索神沮無以
0008a14: 及來學之鋒矣即騁詞樹義拈綴有痕求
0008a15: 其混融無雲流天空究亦不能也有若
0008b01: 師者博綜妙諦不即語言不離語言所謂
0008b02: 真正語不有無語雷轟電拂語如大醫
0008b03: 王制藥隨證而愈疾俾讀斯錄者從所證
0008b04: 入小而遷善遠罪大而明心見性誠可謂
0008b05: 靈承我
0008b06: 皇上化導天下之至意弘昭普覺立教度人
0008b07: 之盛者矣猗歟休哉若簡無知識妄繪
0008b08: 虛空尚望師之有以破除瘴礙也。
0008b09: 順治十六年季春資政大夫禮部尚書宛
0008b10: 平王崇簡薰撰
0008b11: 序
0008b12: 楞嚴經云但有言說都無實義然則一千
0008b13: 七百則公案皆歷代祖師言說也皆無實
0008b14: 義也古來心心相印者又何以有語也金
0008b15: 剛經云是真語者實語者如語者不誑語
0009a01: 者不異語者然則三藏十二部皆諸佛菩
0009a02: 薩之真語實語也如語不誑語不異語也
0009a03: 今日振揚宗風者又何必無語也若作無
0009a04: 語會曹溪一滴不聞聲若作有語會少室
0009a05: 堂前偏饒舌嗚呼語而無語無語而語如
0009a06: 是理會得來可以讀憨璞禪師語錄矣師
0009a07: 紹濟宗之嫡傳為天童密老人之法裔雷
0009a08: 音久震於南土獅吼忽移於
0009a09: 鳳城良以憨師自恒沙億中夙植德本今
0009a10: 親遇轉輪
0009a11: 聖王如來召至上林萬善殿集眾唱因緣
0009a12: 水乳恭承
0009a13: 天語宣問抉盡佛病祖病魔病憨師一味承
0009a14: 當全具佛藥祖藥魔藥於是機境相
0009a15: 天子嘉焉賜號明覺禪師茲當結制期滿拈
0009b01: 提盈帙橫拂子遍地風光直提倒
0009b02: 提拄杖普天震動謂之語而無語可也謂
0009b03: 之無語而語可也有一門外老者窺而歎
0009b04: 歎而為之作頌曰。
0009b05: 百癡血嗣濟宗赤幟平平實實洞達明悉
0009b06: 洒洒落落末後一感通
0009b07: 帝座究未說破春到花開事理兼該乾坤燦
0009b08: 爛吾道一貫鶯鳴燕語祖風揚舉盡
0009b09: 訛海不揚波噫門外老者為誰雲棲弟子
0009b10: 大周也
0009b11: 順治十六年次己巳亥暮春太傅兼太子
0009b12: 太師吏部尚書加一級內翰林秘書院中
0009b13: 極殿大學士古吳金之俊薰沐謹序
0009b14: 序
0009b15: 夫俗超達士乃能鏡其原味道闡宗
0010a01: 至人方克窮其旨破六塵而無漏窺一乘
0010a02: 而無上妙智常圓名言斯絕所謂順鼓天
0010a03: 倪動合冥悟者矣若乃非聞非說光映壁
0010a04: 而無光即物即心月因指而豈月實己已靈
0010a05: 之莫負寧他聖之可求雪山老子別示家
0010a06: 風廣額屠兒頓超本分貧人得寶笑富室
0010a07: 之皆空遠客歸家何程途之有在是豈區
0010a08: 區凡劣汲汲聲聞所能窺其門興造其玄
0010a09: 同也哉恭荷
0010a10: 皇上以堯舜而普古佛之心即禹湯而示菩
0010a11: 薩之行徵師萬善殿召對稱
0010a12: 旨敕印賜號明覺誠國朝之盛典
0010a13: 聖世之洪恩也而明覺禪師者天童嫡臨
0010a14: 濟英枝直指人心獨步了然之岸深明宗
0010a15: 旨嘗疏無礙之源示法流則嚴以紅爐不
0010b01: 容片羽引白衣則示以方便獨露真常提
0010b02: 掇真空鋪揚等覺加以戒行精慈悲廣
0010b03: 普茲將說法語錄慨付流傳誠五門六度
0010b04: 之航真十地八禪之炬開華嚴之秘同時
0010b05: 大眾如盲如聾雪滹水之冤伎死禪和如
0010b06: 麻似粟豈非嵩山之隻履未西而曹溪之
0010b07: 滴水常存者歟漺素無才識兼乏證入曩
0010b08: 蒙棒喝無異南車承委序文實深汗悚惟
0010b09: 願為天為人為地合元化以無垠無佛無
0010b10: 法無僧識寶輪之常轉聊將辭綆貫彼意
0010b11: 珠故贊歎作禮而為是言。
0010b12: 賜進士出身分守江寧鎮江道布政使司布
0010b13: 政司左政法弟子杜漺沐手謹序
0010b14: 序
0010b15: 人生而靜天之性也如大月輪光輝普照
0011a01: 非空非有無聖無凡教中目之為如來藏
0011a02: 相宗目之為大圓鏡宗門目之為正法眼
0011a03: 自情生智隔想變體殊而危微之界形焉
0011a04: 聖凡之念別焉善惡之機動焉非有大聖
0011a05: 者起而覺之從冥入冥日用不知亦安所
0011a06: 底止乎然而覺之非有他也揚聲止響不
0011a07: 知聲是響根厭動求靜誰識靜為動本有
0011a08: 聖人者出作之君師或示現於儒則先覺
0011a09: 覺後或示現於佛則自覺覺他或示現於
0011a10: 道則致虛守靜而要以明善復初發歸未
0011a11: 發不失其真醇而葆全其美種而已巳但人
0011a12: 根有利鈍緣有生熟不得已巳而導之以
0011a13: 究教之以操履如是有工夫有作用有證
0011a14: 悟有授受究之經世不捨一法實際不受
0011a15: 一塵豈真有如是事哉是故論設施而方
0011b01: 便多門論理性而歸源無二在孔子則目
0011b02: 擊道存指掌意喻在釋迦則拈花示眾教
0011b03: 外別傳在老子則無名天地始有名萬物
0011b04: 母斯三教同也在臨濟為三玄三要在曹
0011b05: 洞為五位君臣在雲門為一字關在溈仰
0011b06: 為圓相暗機在法眼為華嚴六相斯五宗
0011b07: 同也豈非千百聖賢各出機用其以發明
0011b08: 性善之理肇開心學之秘若有合乎我
0011b09: 皇上道通天地學貫古今固已巳繼危微精一
0011b10: 之傳矣萬幾之暇博綜宗教每拈一語
0011b11: 洞極根源有非唐宗問答宋世玉音之所
0011b12: 能及而憨璞禪師得
0011b13: 賜紫談玄焉蓋禪師滹水之正傳天童之法
0011b14: 裔道眼圓明梵行修潔其說法於萬善殿
0011b15: 也金毛據地不落廉纖掣電之機不容擬
0012a01: 議有古廣慧璉東林總之風間持其語錄
0012a02: 以示榮字字透關言言破的有如年來又
0012a03: 得真消息報道楊岐正通者故為論其
0012a04: 旨趣與吾儒合者如此善平唐人之碑大
0012a05: 鑒也日始以性善終以性善不假耘鋤本
0012a06: 其靜矣嗚呼其有旨也夫其有旨也夫。
0012a07: 順治十六年季春朔日中憲大夫內翰林
0012a08: 國史院侍講學士楚黃曹本榮薰沐拜序
0012a09: 
0012a10: 
0012a11: 
0012a12: 
0012a13: 
0012a14: 
0012a15: 
0012b01: 目錄
0012b02: 卷第一
0012b03: 敕書
0012b04: 表三
0012b05: 序五
0012b06: 卷第二
0012b07: 北京皇城內萬善殿語錄
0012b08: 燕京順天府愍忠禪寺語錄
0012b09: 卷第三
0012b10: 燕京順大府愍忠禪寺語錄
0012b11: 卷第四
0012b12: 燕京順天府愍忠禪寺語錄
0012b13: 浙江杭州府臨安縣觀音禪寺語錄
0012b14: 卷第五
0012b15: 再住觀音禪寺語錄
0013a01: 杭州府餘杭縣法喜禪寺語錄
0013a02: 卷第六
0013a03: 杭州府錢塘縣廣福禪院語錄
0013a04: 燕京順天府海會禪寺語錄
0013a05: 卷第七
0013a06: 燕京順天府海會禪寺語錄
0013a07: 卷第八
0013a08: 燕京順天府延壽禪寺語錄
0013a09: 福建邵武府安國禪寺語錄
0013a10: 卷第九
0013a11: 福建邵武府安國禪寺語錄
0013a12: 示眾
0013a13: 卷第十
0013a14: 示眾
0013a15: 小
0013b01: 卷第十一
0013b02: 小
0013b03: 拈古
0013b04: 卷第十二
0013b05: 拈古
0013b06: 卷第十三
0013b07: 頌古
0013b08: 卷第十四
0013b09: 問答機緣
0013b10: 卷第十五
0013b11: 法語
0013b12: 偈
0013b13: 卷第十六
0013b14: 偈
0013b15: 卷第十七
0014a01: 偈
0014a02: 啟
0014a03: 書問
0014a04: 卷第十八
0014a05: 書問
0014a06: 疏
0014a07: 引
0014a08: 贊
0014a09: 卷第十九
0014a10: 贊
0014a11: 佛事
0014a12: 行實
0014a13: 序
0014a14: 卷第二十
0014a15: 文
0014b01: 歌
0014b02: 塔銘
0014b03: 
0014b04: 目錄終
0014b05: 明覺聰禪師語錄卷第一
0014b06: 音釋
0014b07: 氓眉庚切音萌民也。企去冀切音舉踵而望也。聿以律切雲入聲
0014b08: 遂也。畛止忍切音軫田間道也。逌于求切音由與攸同。
