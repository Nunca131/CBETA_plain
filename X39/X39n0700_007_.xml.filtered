0146a03: 
0146a04: 
0146a05: 
0146a06: 佛說梵網經初津卷七
0146a07: 
0146a08: 清　古杭昭慶萬壽戒壇傳律沙門書玉述
0146a09: △四不贖等戒二。初列相九。第三十一不行救贖
0146a10: 戒二。初作持止犯二。初見賣又二。初能賣。
0146a11: 佛言佛子。佛滅度後。於惡世中。若見外道。一切惡人。
0146a12: 劫賊。
0146a13: 佛滅度後者。正顯末法惡世。佛在世時。人皆知善。
0146a14: 無此等事也。因不達自心。生諸異見。欲勝佛道。故
0146a15: 名外道。起不善心。欲興害一切。斷佛慧命。故名惡
0146a16: 人。強奪三寶父母形像。害發菩提心人。故名劫賊。
0146a17: 如是等人。不敬三尊。不孝父母。橫行逆害。故名惡
0146a18: 世也。△二所賣。
0146a19: 賣佛。菩薩。父母形像。及賣經律。販賣比丘比丘尼。亦
0146a20: 賣發心菩薩道人。或為官使。與一切人作奴婢者。
0146a21: 言賣佛菩薩。父母形像者。謂人有信敬之心。念報
0146a22: 佛恩。以貴價香材。及七寶等物。造立形像。而為供
0146a23: 養。或人子思親。劬勞罔極。亦如上繪造供養。因有
0146a24: 可賣之境。故預制也。又父母與子。有大恩德。等於
0146b01: 三寶。故類聚之。又佛為大慈父。菩薩為大悲母。能
0146b02: 與眾生樂。能拔眾生苦。若被惡人強奪。或劫賊盜
0146b03: 賣者。則破滅佛寶也。經律者。經以開心見性。律制
0146b04: 三業六根。賣則破滅法寶也。比丘比丘尼者。是人
0146b05: 天福田。住世僧寶。賣則破滅僧寶也。雖舉二部。該
0146b06: 通七眾。發心菩薩者。謂初發大心。受菩薩戒者。道
0146b07: 人。久修菩薩道者。智論云。得道者。名為道人。餘
0146b08: 出家人。雖未得道。以修出世道故。亦名道人。皆是
0146b09: 三寶之屬也。如上等人。或被他劫擄盜賣。而為官
0146b10: 差使。或與士農工商等驅役。不得自在。故云或為
0146b11: 官使。與一切人作奴婢也。此謂破辱三寶。陷沒良
0146b12: 人。故云惡事也。△二應贖。
0146b13: 而菩薩見是事已巳。應生慈悲心。方便救護。處處教化。
0146b14: 取物贖佛。菩薩形像。及比丘比丘尼。一切經律。
0146b15: 菩薩見是事者。外遇境緣也。生慈悲心者。內發道
0146b16: 意也。謂興慈令得尊貴之樂。運悲令離卑賤之苦
0146b17: 也。方便救護者。謂見前境等事。大士正當於此末
0146b18: 劫惡世之中。護持佛法。廣行善事。化導眾生。善巧
0146b19: 方便。盡力救護。如己已無能。勸化檀越贖脫。不得隱
0146b20: 忍坐視也。然不救。則失於二利。救則具足二嚴。若
0146b21: 見三寶破壞。懈怠不救贖者。三寶從此斷滅。人間
0146b22: 慧命福田。亦無賴也。△二違教結罪。
0146b23: 若不贖者。犯輕垢罪。
0146b24: 是中犯者。菩薩見機不救。非大士行。故結輕垢。此
0146c01: 是遮業。繇損辱三寶父母故制。四緣成罪。一應贖
0146c02: 境。謂尊像經律僧人等。二應贖想六句。二重二輕
0146c03: 二無犯。三無救贖心。四令彼褻辱。隨事結過。設力
0146c04: 不及。而漠不關心。亦犯輕垢。若以三聚攝歸。見賣
0146c05: 生慈。律儀戒。方便救護。善法戒。教化取贖。攝生戒
0146c06: 也。七眾同。大小不全共。小乘不贖父母得罪。餘不
0146c07: 見制。大士弘護為任。一切應贖。不犯者。若力不及。
0146c08: 或如法流通經典等。
0146c09: △第三十二損害眾生戒二。初作犯止持。
0146c10: 若佛子。不得畜刀杖弓箭販賣。輕秤小斗。因官形勢。
0146c11: 取人財物。害心繫縛。破壞成功。長養狸狗。
0146c12: 刀杖弓箭。是損害之具。不得藏販賣。輕秤小斗。
0146c13: 是欺誑之具。亦不宜用。一切皆當平等。短尺例同。
0146c14: 因官形勢等。謂事如逼奪。非佛子所為。若有所得。
0146c15: 亦屬盜戒。害心繫縛者。謂損其形體。破壞成功者。
0146c16: 謂毀其已巳成事業。皆由索取不遂故也。長養者。畜
0146c17: 養也。謂能捕鼠。名為地行羅剎。狸能擒物。而有
0146c18: 多種不同。小者如鼠。大者如。善能捕鼠擒物。皆
0146c19: 不得畜也。狗二種。終須損害。養生害生。恩中具
0146c20: 。雖不殺他。殺因具矣。如上六種。皆惡律儀。害物
0146c21: 傷慈。非所應也。小乘律中畜狗。為守護住處故開。
0146c22: △二違教結罪。
0146c23: 若故養者。犯輕垢罪。
0146c24: 是中犯者。販賣殺具。非義求財。枉害一切。故結輕
0147a01: 垢。此具性遮二業。繇遠妨損害乖慈故制。前第十
0147a02: 畜殺具。此則販賣繫害。十二販賣良人棺木。此則
0147a03: 販賣刀杖等具。十七單明恃勢。此列六種兼制。故
0147a04: 前後各異。若以三聚攝歸。不販殺具。律儀戒。斗秤
0147a05: 平用。善法戒。不因官勢。攝生戒也。七眾同。善生經
0147a06: 云。若優婆塞為於身命。若作市易。斗秤賣物。一說
0147a07: 價已巳。不得前。捨賤趣貴。斗秤量物。任前平用。如
0147a08: 其不平。應語令平。若不如是。得失意罪。在家尚爾。
0147a09: 況出家者。大小俱制。惟遮不開。
0147a10: △第三十三邪業覺觀戒二。初止持作犯二。初惡
0147a11: 心。
0147a12: 若佛子。以惡心故。
0147a13: 惡心者。揀非見機益物。直是邪思。邪覺。逐情流轉。
0147a14: 有違心地故也。菩薩應當思惟出世道業。不得參
0147a15: 於世間雜事。參於雜事。正念昏迷。無所不作。業既
0147a16: 非正。其覺亦邪。故名惡心也。△二列事五。初觀。
0147a17: 觀一切男女等。軍陣兵將。劫賊等。
0147a18: 觀。即能觀之心。一切。乃所觀之境。男女等。有其
0147a19: 二種。一男女戲舞要。二忿諍毆。軍陣等。亦
0147a20: 二。一兩國戰。二賊兵敵。大經云。象馬牛犬。及
0147a21: 雞雉鸚鵡等。亦不得觀。至酒無賴之徒等
0147a22: 。亦不應看。看則必有傷損。亦令人生不善心。自
0147a23: 失威儀。致俗譏議。非行菩薩道者。△二聽樂。
0147a24: 亦不得聽吹貝鼓角。琴瑟箏笛箜篌。歌妓樂之聲。
0147b01: 貝。即海螺。吹以發樂。鼓者。斫木為匡。革鞔兩面。擊
0147b02: 以助樂。角。即牛角。軍中吹之。以為號令。又能驚馬。
0147b03: 琴。即絃琴。此方羲皇始作五絃。後文王加少宮。少
0147b04: 商。而為七絃。瑟。庖犧始作五十絃。虞舜改為二十
0147b05: 五絃。箏十三絃。蒙恬所作。笛。長一尺四寸。七孔橫
0147b06: 吹。以竹為之。丘仲所作。箜篌。二十四絃。師延所作。
0147b07: 亦竹為之。已巳上八事。皆假物成聲也。歌者。男女
0147b08: 自音唱也。雖則人樂有異。一入耳根。使心流蕩
0147b09: 無殊。所以不得聽也。妓樂者。謂貝鼓。至笙簧。簫
0147b10: 管。琵琶。三弦。二弦等。又倡妓等。悉屬妓樂。古人多
0147b11: 使婦女作之。故字從女。斯皆放逸之門。妨修道行。
0147b12: 但增欲樂。無益身心。縱是見機得宜。示同邪業。然
0147b13: 業不自邪。心惡故邪。故以惡心首言也。若志在導
0147b14: 邪歸正。則非邪惡之心。盡屬菩薩遊戲神通三昧
0147b15: 事也。義疏雖開供養三寶得作。自娛不許。亦非許
0147b16: 僧自為。使俗人作也。△三雜戲。
0147b17: 不得樗蒱圍棋。波羅塞戲。彈棋六博。拍擲石投壺。
0147b18: 牽道八道。行城。
0147b19: 樗蒱。博籌也。圍棋。即十九路大棋也。波羅塞戲
0147b20: 者。波羅是梵語。塞戲是華言。塞音賽。即博塞。謂以
0147b21: 采釆相勝曰塞。說苑云。行棋相塞。謂之塞也。彈。按
0147b22: 此方漢宮人。以粧奩為戲。或以棋子相擊。亦曰彈
0147b23: 棋也。六博。魏陳思王所作雙陸戲也。拍。即今踢
0147b24: 毬也。擲石投壺者。古用石擲。今用矢投也。以中者
0147c01: 為勝。牽道八道。行城者。即四門八路棋也。如上事
0147c02: 雖各別。而皆是賭博之類。大士修習人空。法空。大
0147c03: 道。豈懷勝負之心。而欺眾生耶。△四卜筮。
0147c04: 爪鏡。蓍草。楊枝。盂。髑髏。而作卜筮。
0147c05: 爪鏡者。即圓光法也。謂以藥塗指爪上。或用術。
0147c06: 指使明如鏡。故曰爪鏡。照見人事。以現吉凶也。
0147c07: 蓍草。此方出羲文之墓。上覆雲氣。下守靈龜。藂必
0147c08: 滿百。莖必長丈。用之以占禍福。然此方雖出羲文
0147c09: 之墓。而天竺先並有之。皆以此草而。楊枝者。或
0147c10: 無蓍草。即以楊枝為。如此方用巫師。祭樟柳
0147c11: 成神。名樟柳神。以報休咎之類等也。盂者。以盂
0147c12: 盛水。口誦術。用刀攪水令定。以斷吉。即攪水
0147c13: 碗法也。髑髏者。取新亡髑髏。以邪術祭之。即能
0147c14: 從人耳邊。預說祥。名耳報神也。卜筮者。龜曰卜。
0147c15: 蓍曰筮。此總結上五事。以占吉凶。皆名卜筮也。以
0147c16: 卜筮之道。雖聖賢趣吉避凶。方便之法。然受佛戒
0147c17: 者。不應為利而作也。△五賊使。
0147c18: 不得作盜賊使命。一一不得作。
0147c19: 不得者。謂盜賊尚不可近。何況為彼作使耶。是故
0147c20: 遮止。一一不得作者。謂如上觀。能起凶惡心。娛
0147c21: 樂。能起淫泆心。雜戲。能起散亂心。卜筮。能起惑著
0147c22: 心。使命。能起奸詭心。五種皆是邪命。事事亂道。故
0147c23: 云一一不得作也。△二違教結罪。
0147c24: 若故作者。犯輕垢罪。
0148a01: 是中犯者。貪於觀聽。心色俱迷。賭術求財。為利作
0148a02: 使。非行菩薩道者。故結輕垢。此是遮業。若作盜賊
0148a03: 使命。具性遮二業繇所運為。皆非正業故制。若覺
0148a04: 觀邪業。則妨廢正道。失二世利。不覺觀邪業。則離
0148a05: 諸掉悔。定慧易生也。若以三聚攝歸。不往觀聽。律
0148a06: 儀戒。不作眾妓。善法戒。不作賊使。攝生戒也。夫為
0148a07: 佛子。無為無欲。清淨自守。若為賊使命。則降志辱
0148a08: 身。敗壞佛門。古云。不事王侯。高尚其事。況乎形服
0148a09: 超世。而甘為賊使乎。戒本經云。若菩薩嬾惰懈怠。
0148a10: 耽樂睡眠。若非時不知量。是染污犯。性利煩惱。更
0148a11: 數數起。亦可此戒兼攝。出家五眾同制。在家供養
0148a12: 三寶。得作妓樂。出家不得自作。若供養三寶。亦聽
0148a13: 使白衣作。大小俱制。不犯者。或見機益物等。如昔
0148a14: 慧全禪師。雖坐禪積業。外學未絕。不免生婆羅門
0148a15: 家。故為害非小也。賢愚經云。佛言。過去世時。有一
0148a16: 國王。名曰法增。有慈悲心。政法治國。無事閑暇。共
0148a17: 人博戲。時有一人犯法。諸臣白王。外有一人犯於
0148a18: 王法。云何治罪。王時慕戲。便失答言。臣即按律殺
0148a19: 之。王博戲已巳。問諸臣言。向者罪人。今何所在。臣白
0148a20: 王言。隨國法治。今已巳殺竟。王聞悶絕地。良久
0148a21: 甦。即捨國入山自守。時王命終。生大海中。作摩竭
0148a22: 魚。身長六百由旬。多有諸蟲。唼食其身。身瘙癢故。
0148a23: 揩玻山。碎殺諸蟲。血流污海。百里皆赤。以此罪
0148a24: 緣。命終墮大地獄。有如是過。可不戒哉。
0148b01: △第三十四暫念小乘戒二。初作持止犯三。初護
0148b02: 戒。
0148b03: 若佛子。護持禁戒。行住坐臥。日夜六時。讀誦是戒。猶
0148b04: 如金剛。如帶持浮囊。欲渡大海。如草繫比丘。
0148b05: 護持禁戒者。謂禁防曰護。魔無能侵故。堅守曰持。
0148b06: 心無有退故。禁。即約束義。令五根不動故。戒。即止
0148b07: 滅義。令意地不起故。又此五十八戒。皆是舍那金
0148b08: 口親宣。如王禁敕。無敢故違。故曰禁戒。此則總標
0148b09: 行菩薩戒行也。行住坐臥者。四威儀也。日夜六時
0148b10: 者。晝夜各三時也。於此時中。護持佛戒。守護心城。
0148b11: 則不被境風所鼓也。讀誦是戒者。正明護持之義。
0148b12: 讀以對本尋文。知其持犯。誦以離本究心。明其指
0148b13: 歸也。金剛者。從喻得名。有其二義。一喻戒能破諸
0148b14: 煩惱劫賊。二喻大士心堅護持。猶如金剛也。浮囊
0148b15: 者。渡海之具也。天竺渡海之人。或以鳥翎毛袋作。
0148b16: 或用牛羊皮作。或持牛脬。常帶其身。海船若壞。即
0148b17: 吹氣浮身。以渡大海。喻出大涅槃經。昔有商人持
0148b18: 囊渡海。羅剎從乞。毅然不許。復從乞半。至絲毫。
0148b19: 皆悉不與。喻持戒者。在生死海中。遇煩惱羅剎。欲
0148b20: 壞重戒。至輕垢。一微塵許。不可得也。草繫比丘
0148b21: 者。大莊嚴論云。迦葉佛時。有一比丘。途中被賊劫
0148b22: 奪衣物。賊慮鳴眾來追。兼欲害命。內有一賊。知比
0148b23: 丘法。謂餘賊言。不必殺之。但以生草繫縛其手足。
0148b24: 彼戒謂草木有命。不敢毀傷。自弗動耳。賊如其言
0148c01: 繫之。比丘守戒。寧死不移。賊去已巳遠。復有行路人
0148c02: 來。方解其繫。今明大士護持此菩提心戒。亦應如
0148c03: 聲聞之護律儀。寧死莫犯也。△二生信。
0148c04: 常生大乘善信。自知我是未成之佛。諸佛是已巳成之
0148c05: 佛。
0148c06: 常生大乘善信者。謂念茲在茲。無有間斷也。此承
0148c07: 上文。雖能護戒。若無正信淨因。財戒止散善而已巳。
0148c08: 自知我是未成之佛者。謂生佛本無二心。眾生定
0148c09: 當作佛。特已巳成未成之別。實先佛後佛何殊。所謂
0148c10: 常作如是信。戒品已巳具足也。二乘繇無此信。故無
0148c11: 望作佛。亦無望一切眾生作佛。大士於此諦信不
0148c12: 疑。故能自度度人。同成正覺也。諸佛是已巳成之佛
0148c13: 者。謂諸佛已巳得三身圓滿。萬德具足。五住究盡。二
0148c14: 死永亡。是故我能如是修因。必然如是證果。若少
0148c15: 有怠惰。即失當來莊嚴之果佛也。△三發心。
0148c16: 發菩提心。念念不去心。
0148c17: 發者。開發也。菩提心者。即佛心也。所謂是心是佛。
0148c18: 是佛是心。向因沉迷。故須開發也。謂前雖具大乘
0148c19: 善信。若不發菩提心。其信即無所依。故當發此大
0148c20: 心。以堅其性也。然護持禁戒。行也。常生善信。信也。
0148c21: 我是未成之佛。解也。謂菩提心。乃是信解行中。本
0148c22: 覺智體。信解行三。雖具此體。若證佛果。必以所發
0148c23: 大乘菩提心而為主也。問。大菩提心。從何而出生
0148c24: 耶。答。從大悲生。如無盡意經云。為欲救度一切有
0149a01: 情故。起悲願等力。趣求無上菩提。若不為度眾生。
0149a02: 我即不發是菩提心。華嚴云。從初地。乃至十地。於
0149a03: 地地之中。皆以大悲為主。菩提心論云。從悲發生
0149a04: 大菩提心。所有最勝一切佛法。皆由悲心。而為根
0149a05: 本。無差別論云。因時即是菩提心。果滿德圓名正
0149a06: 覺。菩提心法不思議。諸佛如來皆稱讚。無畏上授
0149a07: 問經云。發菩提心。所生諸福。如空界。廣大勝上。
0149a08: 無有窮盡。正使有人。以恒河沙數佛剎。滿中珍寶。
0149a09: 供養世尊。若復有人。合掌至誠。一發無上正等菩
0149a10: 提心者。而此福德。勝前福德不可校計。成佛經云。
0149a11: 諸法無相。為空相。作是觀已巳。名勝義菩提心。當
0149a12: 知一切法空。以悟法本無生。心體自如。不見身心。
0149a13: 住於寂滅。平等究竟。真實之智。令無退失。妄心若
0149a14: 起。知而勿隨。妄若息時。心源空寂。萬德斯具。妙用
0149a15: 無窮。所以十方諸佛。皆以勝義行願為戒。但具此
0149a16: 心者。能轉法輪。自他俱利也。念念不去心者。正見
0149a17: 護持禁戒之義。謂剎那之間。不捨此菩提心。方是
0149a18: 菩提純熟戒行。則佛果可期矣。又復當知我心。即
0149a19: 諸佛心。故上求佛道。復知我心。即眾生心。故下化
0149a20: 眾生。而於此心。此念。須臾不可暫離。若一念有離。
0149a21: 即是起二乘自度之心也。止觀云。退大取小。眾聖
0149a22: 所呵。菩薩不爾。見眾生苦。同於己已苦。起大慈悲。愛
0149a23: 同一子。如母得食。常憶其兒。若住於空。即有棄他
0149a24: 之過。亦不能淨佛國土。教化眾生。具足佛法。皆不
0149b01: 能辦。是以菩薩雖入世間。生死煩惱。不能損其智
0149b02: 慧。雖佛道長遠。不以為遙。雖眾生數多。而意有勇。
0149b03: 心堅無退。精進發趣。初無疲怠。故云。菩薩於生死
0149b04: 而有勇。於涅槃而不味。勇於生死。無生而生。不為
0149b05: 生死所染。如蓮花在泥。不為泥之所污。輔行云。經
0149b06: 說高原陸地。不生蓮花。卑濕淤泥。乃生蓮花。故知
0149b07: 涅槃高原。不生菩薩大悲之華。生死泥中。有菩
0149b08: 薩利生勝用。雖在生死。而生死不染。蓋大士誓堅
0149b09: 志勇。故云念念不去心也。△二違教結罪。
0149b10: 若起一念二乘外道心者。犯輕垢罪。
0149b11: 若起一念二乘外道心者。謂於所信。所解。所行。所
0149b12: 發之中。不應起一念自度之想。若起一念自度之
0149b13: 想。即離菩提心。捨菩提願。即名外道。故等二乘曰
0149b14: 外道也。可見持菩薩戒者。不應起一念二乘心。起
0149b15: 此一念。則同於外道矣。所謂毫釐夾雜。三塗苦因。
0149b16: 故結罪垢。問。只此一念。云何犯罪耶。答。雖云暫念。
0149b17: 佛種有傷。失菩提心。如舍利弗往古劫中。發菩提
0149b18: 心。行大布施。有婆羅門。從之乞眼。舍利弗言。眼在
0149b19: 我身。其用甚大。施與汝者。極為無用。婆羅門堅固
0149b20: 索眼。舍利弗剜眼與之。婆羅門視而擲之。擲而唾
0149b21: 之。口稱穢惡。踏而去。舍利弗言。向為汝說。此眼
0149b22: 無用。汝堅欲得。今復賤棄。眾生頑劣。殆不可化。不
0149b23: 如早求自度。遂退大心。還習小法。至釋迦佛時。始
0149b24: 證羅漢。一念自度。失大善利。可不慎歟。此是遮業。
0149c01: 繇乖本所習故制。欲背大向小。計未成。犯前第八。
0149c02: 背大計成失戒。在第十重。此戒所制。不欲背大。正
0149c03: 言小乘易行。且欲斷結。然後化生故遮。若以三聚
0149c04: 攝歸。護持禁戒。律儀戒。常生善信。善法戒。發菩提
0149c05: 心。攝生戒也。七眾同。大小不全共。同謂同不得起
0149c06: 外道心。二乘是其本習。不犯者。若權入二乘外道。
0149c07: 為化彼故不犯。
0149c08: △第三十五不發願戒二。初作持止犯三。初發願。
0149c09: 若佛子。常應發一切願。
0149c10: 常應者。揀非一發而已巳。惟應數起。令菩提心。相續
0149c11: 不斷故也。一切者。該下文十事而言。願者。希求欲
0149c12: 樂之義。一切殊因妙果。無量善法。若無希求欲樂
0149c13: 之心。皆不能遂。故菩薩常應願求勝事。緣心善境。
0149c14: 將來因此克遂。故當常發也。△二明事。
0149c15: 孝順父母師僧。願得好師。同學善知識。常教我大乘
0149c16: 經律。十發趣。十長養。十金剛。十地。使我開解。如法修
0149c17: 行。堅持佛戒。
0149c18: 孝順父母師僧者。此是知報益。即持戒願也。以孝
0149c19: 名為戒。故為十願之根本。根本若虧。九願隨失。故
0149c20: 第一願。即舉孝也。願得好師者。此是成器益。上父
0149c21: 母師僧。是說孝奉。此好師。是擇明師也。謂行解雙
0149c22: 備曰好。若有解無行。何能誘我前進。若有行無解。
0149c23: 何以開我心地。是以酬報二親。紹隆三寶。皆賴師
0149c24: 長教誨力成。故十願中。師為最要。善根雖宿植。開
0150a01: 悟由良師。然弟子雖具信心。而無良師訓導。切磋
0150a02: 琢磨。不成法器。故第二。願得好師也。同學善知識
0150a03: 者。此是夾輔益。同。為同學大乘戒法之人。善。為善
0150a04: 解心地法門之友。謂雖遇明師開解。更須善友提
0150a05: 。如臨濟激發於座元。昌黎得入於侍者。是以求
0150a06: 師為最。訪友為先。故第三。願得同學善知識也。常
0150a07: 教我大乘經律者。此是了義益。謂願如上師友。常
0150a08: 教我大乘經律。義理分明。發正信心。修進十發趣
0150a09: 等位。免墮二乘偏空。外道邪執之見。若不知大乘
0150a10: 經律。則福慧不能頓圓。故第四。願求法也。十發趣
0150a11: 者。此是住真益。謂已巳聞大法。當起大心。趣入妙道。
0150a12: 有住義故。若不發心。於道無益。故第五。願解發趣
0150a13: 也。十長養者。此是化俗益。謂既發大心趣道。當滋
0150a14: 長培養。積功累德。有行義故。若不滋培。則無深進。
0150a15: 故第六。願修長養也。十金剛者。此是向中益。謂既
0150a16: 長養菩提。當智悲雙運。順入法界。猶如金剛。堅固
0150a17: 不動。有回向義故。心若不固。佛果難成。故第七。願
0150a18: 解金剛也。十地者。此是入聖益。謂前發趣長養。堅
0150a19: 固菩提。已巳立賢位。功用至此。當入聖位故。若無此
0150a20: 地。則菩薩妙行。不能發生。故第八。願解十地也。使
0150a21: 我開解。如法修行者。此是悟證益。開。謂開我心地。
0150a22: 解。謂解甚深法。謂如上賢聖之理。當知皆由師友
0150a23: 所出。令我開解。即當依理起行。如法修行也。若不
0150a24: 修行。開解何益。故第九。願得開解。如法修行也。堅
0150b01: 持佛戒者。此是淨業益。初以孝順為戒。今此第十。
0150b02: 還以持戒而結。故知始終。皆以心地正戒而為大
0150b03: 乘宗趣。是以無量法門。百千勝定。無漏妙慧。莫不
0150b04: 繇戒出生。三賢十聖。以至妙覺極果。悉因戒得。若
0150b05: 不堅持。何能得證。故第十。願堅持佛戒。以立其本
0150b06: 也。△三總結。
0150b07: 寧捨身命。念念不去心。
0150b08: 寧捨身命者。謂總發其誓。以固其願也。念念不去
0150b09: 心者。謂於前十願發堅固心。念念不忘。縱遇喪身
0150b10: 失命因緣。誓不貪惜四大。而捨去此心。違犯於如
0150b11: 來禁戒也。△二違教結罪。
0150b12: 若一切菩薩不發是願者。犯輕垢罪。
0150b13: 一切菩薩不發是願者。謂從初得戒。以至十地。不
0150b14: 發此十大願。則志不堅牢。加行進修。猶恐為魔所
0150b15: 障。中途成滯。而妙覺果海。無由得至。故云。莊嚴佛
0150b16: 界事大。獨行功德難成。故須願力相持。譬如牛力。
0150b17: 雖能挽車。要須御者。方有所至。是知志不可不堅。
0150b18: 願不可不發。若違斯制。罪結輕垢。圓覺經云。當發
0150b19: 菩薩清淨大願。應作是言。願我今者。住佛圓覺。求
0150b20: 善知識。莫值外道。及與二乘。依願修行。漸斷諸障。
0150b21: 障盡願滿。便登解脫。清淨法殿。證大圓覺。妙莊嚴
0150b22: 域是也。此是遮業。繇不發願。求善之心難遂故制。
0150b23: 謂若無大願。難大果。應發不發。隨時結過。若以
0150b24: 三聚攝歸。常應發願。律儀戒。念不去心。善法戒。如
0150c01: 法修行。攝生戒也。七眾同。大小異。小乘若不願速
0150c02: 出生死。希求人天。後有相續。亦犯責心罪。惟遮不
0150c03: 開。
0150c04: △第三十六不發誓戒二。初作持止犯又二。初標
0150c05: 勸。
0150c06: 若佛子。發是十大願已巳。持佛禁戒。作是誓言。
0150c07: 所言誓者。自矢曰誓。蓋謂期其志而必到者。願為
0150c08: 之先導也。堅其願而不退者。誓為之後驅也。誓是
0150c09: 必固之心。亦願中之勇烈意。尤恐始行心弱。宜
0150c10: 須防持。誓願之福。不可稱計。欲得至甘露滅盡之
0150c11: 處。故願後須發誓也。又前來十願雖發。無誓。安克
0150c12: 有終。故以五誓堅其願。使無畏怯。彼終修也。又
0150c13: 願以進德修善為力用。誓以防非滅惡為功能。發
0150c14: 句是牒前。持句是起後。先願後誓者。猶馬有轡勒。
0150c15: 更加鞭也。△二發誓五。初離欲染誓。
0150c16: 寧以此身。投熾然猛火。大坑刀山。終不毀犯三世諸
0150c17: 佛經律。與一切女人作不淨行。
0150c18: 寧以者。是發堅誓之懇詞。亦即較量弘願之切語
0150c19: 也。謂流轉生死根本。婬欲為第一。染污本源心地。
0150c20: 不淨行為先。是故首發大誓也。猛火焚燒苦。大坑
0150c21: 陷墜苦。刀山割刺剌苦。如上三苦。五寧忍之。終不忍
0150c22: 背經律。共諸女人作不淨行也。良以紅爐白刃。壞
0150c23: 色身於一時。花箭蜜鋒。沉慧命於萬劫。較苦重輕。
0150c24: 寧忍此。而不為彼也。此誓出家全發。在家惟於邪
0151a01: 婬境發。夫男女居室。世間正法。尚嚴此誓。況黃門
0151a02: 男子。逆理亂常。又何必言。故律及阿含之中。佛因
0151a03: 野火熾然。為諸比丘。說此諸誓。其根熟者。頓斷惑
0151a04: 染。未熟者。懼罪捨戒。弗不止之。誠不欲其壞法門
0151a05: 故也。△二受供養誓。
0151a06: 復作是願。寧以熱鐵羅網。千重周匝纏身。終不以此
0151a07: 破戒之身。受於信心檀越。一切衣服。復作是願。寧以
0151a08: 此口。吞熱鐵丸。及大流猛火。經百千劫。終不以此破
0151a09: 戒之口。食於信心檀越。百味飲食。復作是願。寧以此
0151a10: 身。臥大猛火羅網熱鐵地上。終不以此破戒之身。受
0151a11: 於信心檀越。百種床座。復作是願。寧以此身受三百
0151a12: 矛刺剌身。經一劫二劫。終不以此破戒之身。受於信心
0151a13: 檀越。百味醫藥。復作是願。寧以此身投熱鐵鑊。經百
0151a14: 千劫。終不以此破戒之身。受於信心檀越。千種房舍。
0151a15: 屋宅園林田地。
0151a16: 復作是願者。前文作誓。今仍言作願者。謂須作願
0151a17: 如誓也。此乃誓不破戒。非謂誓不受供也。其衣服
0151a18: 飲食。臥具醫藥。房舍園田。信心檀越。為求福故。供
0151a19: 養於我。我戒若全。猶須深生慚愧儉用。以施悲敬
0151a20: 二田。展轉令生福善。如戒有虧。粒米難消。何堪酬
0151a21: 彼所求。故須設重誓以自防護。而作是言。寧以熱
0151a22: 鐵羅網纏身。寧吞熱鐵丸。寧臥熱鐵地上。寧受三
0151a23: 百矛刺剌身。寧投熱鐵鑊。如上受種種苦。終不以此
0151a24: 破戒之身。受彼種種供養也。寶積經云。佛告迦葉。
0151b01: 我常說言。寧燒鐵鍱為衣。不以破戒之身。而著袈
0151b02: 裟。寧吞熱鐵丸。不以破戒之口。食人信施。摩得伽
0151b03: 云。若得食時。口口作念。正此意也。△三受恭敬誓。
0151b04: 復作是願。寧以鐵鎚打碎此身。從頭至足。令如微塵。
0151b05: 終不以此破戒之身。受於信心檀越。恭敬禮拜。
0151b06: 禮拜雖不費財。而信心慇重故。有人於三寶所。以
0151b07: 恭敬心。一瞻一禮。罪滅無量。福生無邊。瓔珞經云。
0151b08: 菩薩初生時。周行七步。次舉左足。滿三千。空
0151b09: 境界。不嬈眾生。無覺知者。其有眾生。足輪相。皆
0151b10: 發無上。正真道意。斯由如來曩者。禮敬之報。是知
0151b11: 得福既多。獲罪寧少。今以破戒之身。受他禮敬。尚
0151b12: 自損福不淺。何能令彼益善。有慚愧者。可深思之。
0151b13: △四淨六根誓。
0151b14: 復作是願。寧以百千熱鐵刀矛。挑其兩目。終不以此
0151b15: 破戒之心。視他好色。復作是願。寧以百千鐵錐劖刺剌
0151b16: 耳根。經一劫二劫。終不以此破戒之心。聽好音聲。復
0151b17: 作是願。寧以百千刃刀。割去其鼻。終不以此破戒之
0151b18: 心。貪嗅諸香。復作是願。寧以百干刃刀。割斷其舌。終
0151b19: 不以此破戒之心。食人百味淨食。復作是願。寧以利
0151b20: 斧斬斫其身。終不以此破戒之心貪著好觸。
0151b21: 前誓身口。不堪受他四事等供。今誓六根。不應恣
0151b22: 染五塵。而不言意根者。五根皆云破戒之心。心即
0151b23: 意也。況意根無形。法塵非像。不可同五根為喻。然
0151b24: 意根緣於五塵境中。分別美惡。即是法塵。故不可
0151c01: 更別立法塵也。如此六根。染於六塵。如蠅著唾。猶
0151c02: 猴膠五。令喪戒身。永失慧命。是故須發重誓。以防
0151c03: 之。立重難以制之也。寧受百千刃刀矛錐之楚痛。
0151c04: 不視好色。乃至貪著好觸。好觸。即輕衣上服臥具
0151c05: 等。今以此誓心。截其惡源。方能生諸善根。故遺教
0151c06: 經云。五根賊禍。殃及累世。為害甚重。不可不慎。是
0151c07: 故智者。制而不隨。持之如賊。假今縱之。皆亦不久。
0151c08: 見其磨滅。智度論云。如佛偈言。寧以熱鐵。宛轉眼
0151c09: 中。不以染心。邪視女色。有智之人。所不應視。若欲
0151c10: 觀之。當如母姊。諦視觀之。不淨填積。婬火不除。為
0151c11: 之燒滅。色過既爾。餘聲。香。味。觸。法。例可知矣。△五
0151c12: 度眾生誓。
0151c13: 須作是願。願一切眾生成佛。
0151c14: 前四誓雖云自度。然亦兼利他之義。何也。菩薩修
0151c15: 行。本為眾生。苟不自度。焉能度人。非同二乘之獨
0151c16: 利。故今此誓。願生成佛。正顯大士之本懷。自利利
0151c17: 他。共成佛道之大誓也。若無此願。回向佛道。則前
0151c18: 之願誓。並成人天福報。二乘小果而已巳。問。願生成
0151c19: 佛。慈悲心耳。較諸猛火熱鐵等喻。似不相類。云何
0151c20: 名誓。答。若非矢志決心。何繇廣度品。地獄未空。
0151c21: 誓不成佛。其勇烈何如耶。安得不為之誓。△二違
0151c22: 教結罪。
0151c23: 而菩薩若不發是願者。犯輕垢罪。
0151c24: 大士修道。誓願為先。若不發心。罪結輕垢。此是遮
0152a01: 業。繇缺二利故制。為防退心。觸境不發。隨事結過。
0152a02: 若以三聚攝歸。持佛禁戒。律儀戒。作眾誓願。善法
0152a03: 戒。願生成佛。攝生戒也。出家五眾同制。在家無受
0152a04: 供事。但有六根度生之誓。大小不全共。同者。同前
0152a05: 四誓。異者。小乘不制第五度生誓也。惟遮不開。
0152a06: △第三十七冒難遊行戒三。初作持止犯二。初標
0152a07: 遊止時。
0152a08: 若佛子。常應二時頭陀。冬夏坐禪。結夏安居。
0152a09: 二時者。春秋二時也。謂此時氣序和暢。寒暑不侵。
0152a10: 正大士行化之時。無妨損故。而有二義。一。慎時。謂
0152a11: 不傷己已身。二。護生。不損他命故也。頭陀是梵語。亦
0152a12: 云杜多。華言抖擻。謂抖擻客塵煩惱。增長五分法
0152a13: 身故。其行則有十二。如大般若經云。一住阿蘭若
0152a14: 此云寂靜處。二常行乞食離懈怠故。三衲衣即糞掃衣。四一坐食
0152a15: 日惟一食。五節量食稱量而受。六中後不飲漿謂果汁也。七塚間
0152a16: 坐。八樹下坐。九露地坐此三對治煩惱。十常坐不臥禪觀增進。
0152a17: 十一次第乞食不揀貧富。十二但三衣不畜長物。此於飲食。
0152a18: 衣服。住處無所貪著。是離蓋障。速得解脫也。大論
0152a19: 云。佛所結戒。弟子受持。十二頭陀。不名為戒。能行。
0152a20: 則戒行莊嚴。不能行。亦不犯戒。譬如布施能行。則
0152a21: 得福。不能行。亦無罪也。冬夏坐禪者。謂嚴寒酷暑。
0152a22: 不堪行道。當收攝身心。以修禪定也。結夏安居者。
0152a23: 是菩薩比丘正制也。心形寂靜為之安。要期住此
0152a24: 謂之居。謂當於此住處。九旬之中。加功用行。進
0152b01: 修行故。而有前後之分。從四月十六日。至七月十
0152b02: 五。是前三月安居之時分。五月十六日。至八月十
0152b03: 五。是後三月安居之時分。故律云。前安居者。住前
0152b04: 三月。後安居者。住後三月。於此時。佛制不聽遊行
0152b05: 也。結在夏四月者。謂此時草木蘩茂。地多蟲蟻。恐
0152b06: 損傷物命故也。△二明遊止事又二。初明頭陀事。
0152b07: 常用楊枝。藻荳。三衣。缾。。坐具錫杖。香爐。漉水囊。手
0152b08: 巾。刀子。火燧。鑷子。繩床。經。律。佛像。菩薩形像。而菩薩
0152b09: 行頭陀時。及遊方時。行來百里千里。此十八種物。常
0152b10: 隨其身。頭陀者。從正月十五日。至三月十五日。八月
0152b11: 十五日。至十月十五日。是二時中。此十八種物。常隨
0152b12: 其身。如鳥二翼。
0152b13: 常用者。謂此十八種物。是行菩薩道之要具也。
0152b14: 謂楊枝淨口。藻荳潔身。三衣蔽形。以超俗染。一
0152b15: 知足。以離邪命。缾注法泉。具開聖地。錫杖豎賢聖
0152b16: 之標。香爐示清淨之體。漉囊救物。巾布掃塵。刀斷
0152b17: 愛根。燧取智火。鑷子拔除煩惱。繩床脫略貢高。經
0152b18: 契一心。律規三業。佛像是得戒本師。菩薩為同學
0152b19: 等侶也。據事可爾。論理各有所表。謂楊枝表淨口
0152b20: 業。藻荳表淨身業。缾水表淨意業。表空無煩惱。
0152b21: 三衣表福田之相。坐具表法身之基。杖表智德全
0152b22: 彰。爐表戒香馥。漉囊表慈悲之行。巾布表妄
0152b23: 之需。刀表降法界諸魔。燧表使慧光普照。床表坐
0152b24: 法空之座。鑷表拔結使之根。經表佛性本源。律表
0152c01: 如來慧命。菩薩表心地之妙因。佛像表如來之極
0152c02: 果。欲得極果。要繇妙因。欲階妙因。先明本源心地。
0152c03: 如是十八種物。事備理足。瞬息不可離身。以為行
0152c04: 道之切要。離則非行菩薩道之行也。百里千里者。
0152c05: 百里。近也。千里。遠也。謂菩薩行來不論遠近。此十
0152c06: 八種物。當常隨其身也正三月者。春分時也。八十
0152c07: 月者。秋分時也。謂氣分纔交。不寒不熱。正可化度
0152c08: 也。如鳥二翼者。借喻表顯。以誡持物之心至切也。
0152c09: 謂鳥之出入。全憑兩翼。若無兩翼。終不能飛。菩薩
0152c10: 修道。佩十八物。亦復如是。故云如鳥兩翼。常隨其
0152c11: 身也。若非此時。必事事隨眾。若但知持物。而不究
0152c12: 心者。亦非菩薩本念也。戒疏發隱云。世有受菩薩
0152c13: 戒者。漫於戒義。略不留心。汲汲乎。惟十八物是辦
0152c14: 而已巳。肩荷隨身。便為了畢。而或執著盂。不隨眾
0152c15: 食器者。執著繩床。不隨眾坐席者。膠彼儀。忘其
0152c16: 大義。居然菩薩。藐爾傍僧。作犯止持。尚猶未悉。復
0152c17: 何論上求下化之弘規耶。噫。弊也久矣。△二明誦
0152c18: 戒事。
0152c19: 若布薩日。新學菩薩。半月半月布薩。誦十重四十八
0152c20: 輕。若誦戒時。於諸佛菩薩形像前誦。一人布薩。即一
0152c21: 人誦。若二。及三人。至百千人。亦一人誦。誦者高座。聽
0152c22: 者下座。各各披九條。七條。五條袈裟。結夏安居。一一
0152c23: 如法。
0152c24: 新學者。恐初受戒人。不知誦戒之常法。故特舉勸。
0153a01: 而舊學戒者。自當知布薩之恒規。母待言也。半月
0153a02: 半月誦者。謂黑白半月之中。應當布薩。長養善法
0153a03: 也。於諸佛菩薩形像前誦者。此明遊行布薩之法。
0153a04: 所以十八物中。有佛菩薩形像。及經律也。若在僧
0153a05: 伽藍中。誦小乘戒。聚集法堂。誦大乘戒。當移佛殿。
0153a06: 此表三寶現前。若座上供佛。則不必移也。一人布
0153a07: 薩。即一人誦者。是獨住之人也。至百千人。亦一人
0153a08: 誦者。謂聽則不亂也。誦者高座。聲朗易聞。聽者下
0153a09: 座。尊人重法。袈裟者。壞色服也。九條者乃九品大
0153a10: 衣中之。下下品衣也。今略舉者。表半月誦戒。出九
0153a11: 有。利九界。之初門也。七條者。七衣也。表半月誦戒。
0153a12: 以淨身口之七支也。五條者。五衣也。表半月誦戒。
0153a13: 圓滿五分法身之體也。此謂三衣俱著。非許單著
0153a14: 五衣七衣可誦戒也。此。但指菩薩比丘比丘尼。誦
0153a15: 戒儀式。若小三眾。止許用縵服。縵者。無紋。名為無
0153a16: 縫袈裟。若在家二眾誦戒。及入壇時。禮佛。禮僧。亦
0153a17: 得用無縫衣。餘時不得。結夏安居者。謂前已巳明遊
0153a18: 行布薩之法。此結夏安居布薩。亦當照上如法而
0153a19: 行也。△二止持作犯。
0153a20: 若行頭陀時。莫入難處。若國。難。惡王。土地高下。草木
0153a21: 深。師子虎狼。水。火。風。劫賊道路毒蛇。一切難處。悉
0153a22: 不得入。若頭陀行道。乃至夏座安居。是諸難處。亦不
0153a23: 得入。
0153a24: 國難者。謂地方不寧處。惡王者。謂人境不和處。土
0153b01: 地高下者。謂多險隘處。草木深者。謂往來多礙
0153b02: 處。獅子虎狼者。謂多恐怖處。水火風者。謂多妨修
0153b03: 道處。劫賊者。謂多驚駭處。道路毒蛇者。謂多傷害
0153b04: 處。一切難處者。謂總結悉不得入也。若頭陀行道
0153b05: 者。謂不唯頭陀時不得入。至夏坐安居。是諸難
0153b06: 處。亦不得入。若當安居。而不安。寒暑而遊行者。
0153b07: 亦名難遊行也。良以忍力未充。不免多存我相
0153b08: 雖持禁戒。不可僥倖行險。一有所損。令人生謗。謂
0153b09: 持戒者。不能免其禍橫。而反生退息也。△三違教
0153b10: 結罪。
0153b11: 若故入者。犯輕垢罪。
0153b12: 佛子行道。先要觀時觀處。知有難緣。便不得往。不
0153b13: 惟障道。抑且招譏。若自恃有德。無妨諸怖。違佛
0153b14: 言教。強入險處遊行者。罪結輕垢。此戒正制難
0153b15: 遊行。兼制備十八物。如法誦戒。蓋難遊行。恐致
0153b16: 夭逝。在危生念。所喪事重。大士雖宜為法忘身。豈
0153b17: 應不慎招損。古云。知命者。不立巖墻下也。此是遮
0153b18: 業。繇不慎遊行故制。三緣成罪。一是難處。二難處
0153b19: 想六句。二重二輕二無犯。三正遊行。發足後。步步
0153b20: 結輕。十八物應備不備。隨事結過。半月誦戒。或不
0153b21: 誦。雖誦不如法。亦隨事結過。若以三聚攝歸。半月
0153b22: 布薩。律儀戒。安居坐禪。善法戒。二時頭陀。攝生戒
0153b23: 也。七眾同。善生經云。若優婆塞。險難之處。無伴獨
0153b24: 行。得失意罪。設有事緣。多伴同往非犯。大小不全
0153c01: 共。同者。不得難遊行。異者。大士制十八物。聲聞
0153c02: 惟制六物隨身。餘非所制。不犯者。或先非難處。正
0153c03: 遊行時。難事忽起。或為求法度生。及癡狂等。
0153c04: △第三十八乖尊卑次序戒三。初作持止犯。
0153c05: 若佛子。應如法次第坐。先受戒者。在前坐。後受戒者。
0153c06: 在後坐。不問老少。比丘比丘尼。貴人。國王。王子。乃至
0153c07: 黃門。奴婢。皆應先受戒者。在前坐。後受戒者。次第而
0153c08: 坐。
0153c09: 應如法次第坐者。此戒繇上布薩而來。以明聽眾
0153c10: 當如法。如律。次第而座。不可紊亂佛制也。次第有
0153c11: 二種。一平常次第。謂七部平時。當依位次而坐也。
0153c12: 二誦戒次第。謂誦戒時。七部之中。各當依本部戒
0153c13: 次先後而坐也。不問老少者。有二義。一者通論七
0153c14: 眾義。謂百臘尼。受菩薩戒亦百臘。不得於初夏小
0153c15: 乘比丘前坐。乃至優婆塞生年百歲。亦受菩薩戒
0153c16: 百臘。不得於小乘驅烏尼前坐。況沙彌。及比丘等。
0153c17: 二別論戒次義。謂比丘比丘尼。皆須兼論大小戒
0153c18: 次。如西域大小各住。男女別居。若誦戒時。偶集一
0153c19: 處者。在大。依大。在小。依小。不得以大奪小故。如文
0153c20: 殊應闍王請。讓迦葉前行。謂其久為沙門。居眾羅
0153c21: 漢之首。迦葉復讓文殊。稱文殊神智。聖達辯才。
0153c22: 可為尊。文殊於是前行。繇闍王從文殊得無根信。
0153c23: 故特請之。意在文殊。不在迦葉。而文殊始讓迦葉。
0153c24: 不敢違古佛之恒規。迦葉終遜文殊。所以順請主
0154a01: 之本意。又如南山神。請華嚴法師。而置座五百羅
0154a02: 漢之上。此在大依大。在小依小。平時不亂戒次明
0154a03: 矣。其餘五眾。各自論受戒次第。不論生年可知也。
0154a04: 貴人國王王子者。論先敘七眾尊卑定分。次各就
0154a05: 其名位。自敘戒次也。又王子等。雖受菩薩大戒。既
0154a06: 未出家。仍不得居君父之先。故又自為一類也。
0154a07: 至者。超略之辭。意顯長者。宰官。婆羅門。居士等。別
0154a08: 為一類。以此輩人。就世法中。或序爵。序齒。序德。原
0154a09: 無定局。故今惟當序戒。然雖序戒。未出家人。固不
0154a10: 得紊亂君臣名位也。問。君臣。父子。主僕。既同受菩
0154a11: 薩戒。猶須各為一類。何故律中。臣子僕先受具。君
0154a12: 父主後受具。便為下座耶。答。比丘戒法。現出世相。
0154a13: 非世法攝。君父主若不聽。則臣子僕不得出家。既
0154a14: 君父主聽許。一出家時。便永捨臣子僕名位。故君
0154a15: 父主。後設出家受具。即以彼為上座。設不出家。亦
0154a16: 以彼為尊者福田。若夫菩薩戒法。通於世出世間
0154a17: 不壞俗諦。故雖受菩薩戒。君仍是君。臣原是臣。父
0154a18: 子主僕亦爾。若欲亂其名位。而統序戒次。則世法
0154a19: 不成安立矣。又問。一出家時。便捨臣子僕位。豈非
0154a20: 無父無君。正被儒者所譏。答。但捨名。不捨恩義。
0154a21: 故律制比丘。當精勤行道。以報親恩。說法勸善。用
0154a22: 酬王化。若不報恩孝養。則得重罪。非佛弟子。此即
0154a23: 不廢忠孝矣。又比丘如法修行。弘通至教。令天龍
0154a24: 慶喜。護國安民。過現父母。同離苦海。此更成就出
0154b01: 世忠孝矣。然則忠孝大義。孰過出家。出家之要。當
0154b02: 尊戒臘。故須次第而座也。△二止持作犯。
0154b03: 莫如外道癡人。若老若少。無前無後。坐無次第。如兵
0154b04: 奴之法。我佛法中。先者先坐。後者後坐。
0154b05: 莫如者。教誡之辭。外道癡人。是無禮儀者。呵
0154b06: 之言也。若老若少者。謂外道但以生年利根為長。
0154b07: 不知次第而坐。故如來喻之也。兵奴之法者。謂兵
0154b08: 奴出入。以軍令主命聽事為務。隨到隨止。不暇序
0154b09: 其禮儀故。若比丘至布薩堂中。不問戒次而即敷
0154b10: 坐者。便如此法也。我佛法中。定不然耳。若布薩時。
0154b11: 先問得戒時節。然後依次而坐。比丘坐已巳。序比丘
0154b12: 尼。乃至在家二眾。故云。先者先坐。後者後坐也。△
0154b13: 三違教結罪。
0154b14: 而菩薩一一不如法次第坐者。犯輕垢罪。
0154b15: 出世聖道。先覺為尊。坐無次第。違佛亂教。罪結輕
0154b16: 垢。而出家菩薩必應善學律儀以膺人天禮敬。庶
0154b17: 幾不辱僧體。堪為福田。固不得徒事謙恭。尤不得
0154b18: 但恃堂堂僧相。空腹高心。增長我慢。濫叨聖賢之
0154b19: 標。正恐人身。未可常保。袈裟一失。厥苦方深。故相
0154b20: 與而痛勉之也。此是遮業。繇乖亂失儀故制。三緣
0154b21: 成罪。一非次。謂通別二種。二非次想六句。二重二
0154b22: 輕二無犯。三正坐。坐者及使坐者同犯。隨一一結
0154b23: 罪。又善生經云。優婆塞若在比丘沙彌前行。得失
0154b24: 意罪。若以三聚攝歸。如次而坐。律儀戒。不違佛制。
0154c01: 善法戒。謙卑遜順。攝生戒也。七眾同。大小共。不犯
0154c02: 者。或登座說法。不依次序。及癡狂等。
0154c03: △第三十九不修福慧戒二。初作持止犯二。初修
0154c04: 福。
0154c05: 若佛子。常應教化。一切眾生。建立僧坊山林園田。立
0154c06: 作佛塔。冬夏安居。坐禪處所。一切行道處。皆應立之。
0154c07: 常應教化者。謂菩薩教化眾生。應須長遠如是。不
0154c08: 得間斷也。一切者。總該王臣士庶而言。建立者。令
0154c09: 生人天之福。出世之善。類分七處。一僧坊。以聚眾
0154c10: 安修。二山林。以蔭眾行坐。三園圃。以供眾蔬果。四
0154c11: 田地。以充僧食。五佛塔。梵語窣堵。此云塔。亦云
0154c12: 可供養處。謂供佛形儀。及舍利在內。令人天瞻仰。
0154c13: 增修福慧。故名佛塔。六冬夏安居坐禪處。謂修道
0154c14: 坐禪者。有所依止故。七一切行道處。謂菩薩隨方
0154c15: 化度。有益便停。但有可止息處。皆應建立僧坊佛
0154c16: 塔。故云一切行道處。皆應立之也。以止佛塔。是供
0154c17: 佛。安居坐禪僧坊。是供僧。行道。是供法。三寶一供。
0154c18: 其福修矣。△二修慧。
0154c19: 而菩薩應為一切眾生講說大乘經律。若疾病。國難。
0154c20: 賊難。父母兄第。和尚阿闍黎亡滅之日。及三七日。四
0154c21: 五七日。乃至七七日。亦應講說大乘經律。一切齋會
0154c22: 求福。行來治生。大火大水焚漂。黑風所吹船舫。江河
0154c23: 大海羅剎之難。亦讀誦講說此經律。乃至一切罪報。
0154c24: 三惡。八難。七逆。杻械枷鎮。繫縛其身。多淫。多瞋。多愚
0155a01: 癡。多疾病。皆應講此經律。
0155a02: 應為一切眾生講說大乘經律者。謂如來為大醫
0155a03: 王。法是眾生良藥。處處講說。正明應病與藥也。先。
0155a04: 總舉修慧之大綱。後。別明修慧之緣境。其為疾病
0155a05: 講經律者。令知身空寂故為國難講者。令保護國
0155a06: 界故。為劫賊講者。令彼息惡興慈故。為父母兄弟
0155a07: 和尚阿闍黎亡滅之日講者。令親緣利樂。師長證
0155a08: 知。我報恩故。藉此功勳。往生淨土。以見孝名為戒
0155a09: 故。為一切齋會講者。令彼所求。得如意故。為行來
0155a10: 治生講者。令彼具足功德法財。不生憂慼故。為水
0155a11: 火風講者。令彼愛水乾枯。不生熱惱故。為黑風所
0155a12: 吹船舫講者。令彼浪靜風恬。慈航普渡故。為羅剎
0155a13: 之難講者。令彼惡念消除。善心增長故。為一切罪
0155a14: 報等講者。令彼轉難成祥。身形解脫故。為多淫多
0155a15: 瞋多癡等講者。令彼滅三毒苦。發生清淨慈悲智
0155a16: 慧三心。不被煩惱所縛故。又為多疾病講者。前是
0155a17: 暫時病苦。此非一日病苦。故言多也。如上處處講
0155a18: 說大乘經律。以見教化無偏。則慧修矣。不修。則失
0155a19: 二種莊嚴。修則菩提資。任運增長。古云。修福不
0155a20: 修慧。象王掛瓔珞。修慧不修福。羅漢感空齋。若福
0155a21: 慧雙修。則成佛兩足尊矣。△二違教結罪。
0155a22: 而新學菩薩若不爾者。犯輕垢罪。
0155a23: 是中犯者。謂福慧二嚴。成佛根本。初學菩薩。愈當
0155a24: 精進。如或懈惰不修。則自他失利。故結輕垢。此是
0155b01: 遮業。繇乖出要之道故制。如上七處。隨力應修。若
0155b02: 遇緣當為而不為。一一結罪。戒本經云。若慊恨心。
0155b03: 是染污犯。若懶惰懈怠。非染污犯。若以三聚攝歸。
0155b04: 講說經律。律儀戒。福慧雙修。善法戒。教化一切。攝
0155b05: 生戒也。七眾同。大小不全共。聲聞夏安居時。應修
0155b06: 房舍。餘時不制。大士一切時中應修福業。不犯者。
0155b07: 或常修禪誦等。一切勝業。無暇他營。及無力者。悉
0155b08: 皆無犯。△二勸持。
0155b09: 如是九戒應當學。敬心奉持。梵壇品當廣明。
0155b10: △五揀擇等戒二。初列相九。第四十揀擇授戒戒
0155b11: 三。初止持作犯。
0155b12: 若佛子。與人授戒時。不得揀擇一切國王。王子。大臣。
0155b13: 百官。比丘。比丘尼。信男。信女。婬男。婬女。十八梵天。六
0155b14: 欲天子。無根二根。黃門奴婢。一切鬼神。盡得受戒。
0155b15: 不得揀擇者。謂凡有心求受菩薩戒者。皆當平等
0155b16: 施與。不得揀於品類也。然王臣等。至鬼神。皆有
0155b17: 佛性。皆可隨類行菩薩道。故云盡得受戒也。此土
0155b18: 國王受戒者。如梁武帝。從慧約法師受菩薩大戒。
0155b19: 唐麟德二年。詔終南山道宣律祖。於淨業寺授菩
0155b20: 薩大戒。宋慶曆二年。詔允堪律師。於杭州大昭慶
0155b21: 寺。地湧戒壇。授菩薩大戒。又元豐元年。詔慧才律
0155b22: 師。於雷峰寺。為靈芝元照律師等千餘人。授菩薩
0155b23: 大戒。方羯磨時。觀音聖像放光。貫徹講堂。燈炬皆
0155b24: 為映奪。此一切大會受戒之瑞事也。明萬曆戊
0155c01: 申年。詔中興律祖。慧雲馨公大和尚。欽賜衣。於
0155c02: 五臺山永明寺。傳千佛大戒。又甲申年。詔三昧律
0155c03: 祖。於江寧大報恩寺。傳授菩薩大戒。王子受戒者。
0155c04: 如唐貞觀二年。詔元琬律師入宮。為皇太子。及妃
0155c05: 嬪等。授菩薩大戒。大臣者。我。
0155c06: 皇清順治庚子年。內侍周天成護法。恭請華山本師。
0155c07: 見月老和尚授菩薩大戒。此略舉王臣官長。皆奉
0155c08: 行菩薩道也。鬼神受戒者。如山神。水神。及嶽帝。受
0155c09: 戒等。餘不繁舉。此正顯佛道無偏。一切普攝也。蓋
0155c10: 陽春擇物而生。則其生必寡。滄溟揀流而納。則其
0155c11: 納幾何。大士春育海涵。等視眾生。猶如一子。豈有
0155c12: 分別高下。僧俗貴賤淨穢之不度耶。△二作持止
0155c13: 犯。
0155c14: 應教身所著袈裟。皆使壞色。與道相應。皆染使青黃
0155c15: 赤黑紫色。一切染衣。乃至臥具。盡以壞色。身所著衣。
0155c16: 一切染色。若一切國土中。國人所著衣服。比丘皆應
0155c17: 與其俗服有異。若欲受戒時應問言。現身不作七逆
0155c18: 罪耶。菩薩法師。不得與七逆人。現身受戒。七逆者。出
0155c19: 佛身血。父。母。和尚。阿闍黎。破羯磨轉法輪
0155c20: 僧。聖人。若具七逆。即現身不得戒。餘一切人。盡得
0155c21: 受戒。
0155c22: 應教等者。上明不揀。此明應揀。揀有二種。一揀身
0155c23: 形不如。謂衣不壞色。外貌不如法也。二揀業障不
0155c24: 如。謂干犯重罪。內心不如法也。袈裟者。此云染衣。
0156a01: 亦云壞色。壞有二種。一壞衣好色。恐生染著故。二
0156a02: 壞己巳貪心。恐妨道業故。謂世俗所尚者。惟五大色。
0156a03: 出家修解脫道。不類俗法。故云皆使壞色。與道相
0156a04: 應也。皆染使青。黃。赤。黑。紫色者。謂青非深青。及純
0156a05: 青。泥青也。黃非大黃。及淺黃。黃兼赤染。即木
0156a06: 蘭色也。黑非全烏。如外道服。兼紫染。如熟桑椹。
0156a07: 名為緇衣。故就此五種色中。皆使壞色。以別世俗
0156a08: 青黃赤黑紫五種麗色也。舍利弗問經中。以此
0156a09: 五色。表五部所能。非實令著。若著。即同世之五彩。
0156a10: 何名壞色。與其俗服有異。寧免末法袈裟變為五
0156a11: 彩之貴。故云皆染使青黃赤黑紫色也。一切染衣。
0156a12: 乃至臥具。盡以壞色者。謂不但三衣壞色。而所有
0156a13: 一切衣服。下至臥具。皆當盡染作壞色。故云身所
0156a14: 著衣。一切染色也。又云臥具。即被。帳。氈。褥等。之總
0156a15: 名也。若一切國土中。國人所著衣服。比丘皆應與
0156a16: 其俗服有異者。謂諸國所製衣服。各有不同。然有
0156a17: 二種。一形不同。二色不同。即此方所製是袖衣。所
0156a18: 尚是五大色。天竺所製。同於梵天方服。色同五大。
0156a19: 而多尚白。出家所著方服。皆悉割截。染使壞色。故
0156a20: 云比丘皆應與其俗服有異也。然有異者。正顯緇
0156a21: 素當有分別。曾未言及在家受戒者。著割截衣也。
0156a22: 又比丘比丘尼。體是僧寶。故制三種田衣。永異凡
0156a23: 俗。其式叉摩那等五眾。惟須壞色。不得濫同比丘
0156a24: 比丘尼也。今時不諳經律之意。不分僧俗之制。授
0156b01: 在家男女五戒。令著比丘五條袈裟。授在家菩薩
0156b02: 戒。使著二十五條僧伽黎。僧俗混亂。違佛正制。宋
0156b03: 慈雲懺主。三衣辯惑篇。已巳辯詳悉。檢閱自明。然優
0156b04: 婆塞戒經聽畜三衣者。謂令彼供養。知是福田衣。
0156b05: 離染服。時念解脫。以求出離故。非謂使披著也。義
0156b06: 淨三藏。親遊西域。目沙彌。曾未見有披著比丘
0156b07: 五條。七條袈裟。其所著者。惟是吒。以其未入僧
0156b08: 寶之數。故未堪著福田之衣。著即得罪。沙彌尚且
0156b09: 遮止。而其俗士。寧堪為人天福田耶。又在家菩薩。
0156b10: 當隨國所製。惟可染使壞色。或可隨宜所著。但不
0156b11: 得特為莊嚴愛好。顯異惑眾。不染亦無犯制。如王
0156b12: 臣之服。各自有製。男女亦別。豈得皂白不分。漫為
0156b13: 論耶。既為佛子。當遵佛制。不可混濫也。前明應
0156b14: 教身所著袈裟。此明業障不如須揀擇。若欲受戒
0156b15: 時應問者。謂染淨不得相參故也。現身不作七逆
0156b16: 罪者。謂前身所作。非復可知。亦復不為戒障。若現
0156b17: 身七逆罪成。定墮無間。正障戒品。雖受亦不得戒。
0156b18: 故當先問也。出佛身血者。如來行滿果圓。宿障久
0156b19: 寂。非人天魔王所能得便。今所問者。謂調達破僧。
0156b20: 將五百比丘去。身子厭令眠熟。目連擎眾將還。調
0156b21: 達眠起。誓報此怨。佛於靈山經行。調達捧三十肘
0156b22: 石擲佛。山神手遮。小石迸傷佛足。出佛身血。墮阿
0156b23: 鼻獄。故曰出佛身血也。今雖無佛。法爾須問。父。
0156b24: 母。和尚。闍黎者。以下殺上曰。謂父母有
0156c01: 生育色身之重恩。和尚闍黎有生長戒身之大德。
0156c02: 此名大逆也。破羯磨轉法輪僧者。梵語羯磨。此云
0156c03: 作法。亦云辦事。僧是三寶中之一數。謂作如來之
0156c04: 法。而辦眾僧之事。故名羯磨僧也。破者。謂在一大
0156c05: 界內。極少下至八比丘共住。此四人。與彼四人。各
0156c06: 自為黨。分作二部。界內別作布薩。羯磨。僧事。是名
0156c07: 破羯磨僧也。比丘尼別作羯磨亦爾。破轉法輪僧
0156c08: 者。傳說曰轉。輪有摧碾之用。謂傳說如來之法。則
0156c09: 能摧碾眾生一切惑業。故名轉法輪僧也。破者。下
0156c10: 至九比丘共住。一人自稱作佛。誘彼四人。別從其
0156c11: 教。餘四守正不從。分作二部。倒說經律。不論界內
0156c12: 界外。但令人捨正見。而入邪見者。是名破法輪僧。
0156c13: 如調達等是也。惟尼不能破。由具五漏之體。無人
0156c14: 信彼作佛故。今時雖無其事。但有代佛揚化。弘法
0156c15: 利生者。皆名轉法輪僧也。若有破者。罪亦同科。此
0156c16: 二皆名破和合僧也。聖人者。小乘四果。大乘發趣
0156c17: 以上也。若具七逆者。謂此七事之中。現身隨作一
0156c18: 事。即不得戒也。然本源心地雖復平等。無凡聖善
0156c19: 惡之分。而此等人。自逆本源。壞其心地。不發戒體。
0156c20: 不生戒善。故云不得戒也。餘一切人則不應揀。故
0156c21: 云盡得受戒也。問。小乘害和尚非逆。今大乘云何
0156c22: 言逆。答。此經中重。逆。二字有別。有犯重。不犯逆者。
0156c23: 有兼重與逆者。聲聞害師。已巳犯重罪。特不云逆耳。
0156c24: 蓋逆是重上復加逆。罪也。又問。下殺上皆逆也。云
0157a01: 何聲聞害師非逆。答。佛法中重。對世法逆。佛法中
0157a02: 逆。又加世法逆一等。聲聞害重。已巳是世間逆罪。而
0157a03: 菩薩所謂逆者。則更加重故。故云菩薩重。重於聲
0157a04: 聞重也。△三違教結罪。
0157a05: 出家人法。不向國王禮拜。不向父母禮拜。六親不敬。
0157a06: 鬼神不禮。但解法師語。有百里千里來求法者。而菩
0157a07: 薩法師。以惡心。瞋心。而不即與授一切眾生戒者。犯
0157a08: 輕垢罪。
0157a09: 出家人法者。謂君親有莫大之恩。當拜而不拜。六
0157a10: 親鬼神有護助之德。當敬而不敬。何也。謂未出家
0157a11: 時。先已巳曾辭禮君親故也。今為佛弟子。不務世禮。
0157a12: 當遵佛制。然君親既不禮拜。則六親鬼神。亦不當
0157a13: 敬禮。故云不向國王禮拜。六親不敬。鬼神不禮也。
0157a14: 又出家不存在家之禮。出俗無霑處俗之儀。然出
0157a15: 家為佛之子。塵外之賓。雖未得道。已巳是三寶中之
0157a16: 人。天魔震懾。帝釋歸依。設若反敬。僧寶失尊。三寶
0157a17: 既缺。則人天無依故。然出家祇當精勤行道。以
0157a18: 報君親。代為敬禮三寶。以祝康寧福壽。是為出家
0157a19: 盡忠盡孝。敬君愛親之大禮也。按順正理論云。國
0157a20: 王君主。於諸比丘。定無希求禮敬事者。懼損其德。
0157a21: 及壽命故。如昔優陀延王。納臣讒。謂賓頭盧。王
0157a22: 每至問訊。而不起迎。遂生惡念。今往不起。當奪其
0157a23: 命。時賓頭盧。知王惡念而來。即自思惟。我若起迎。
0157a24: 彼便失位。若不起迎。彼奪我命。即墮地獄。寧令失
0157b01: 位。不令彼墮地獄。便起遠迎。其後七日。失於王位。
0157b02: 被慰禪國王。擒捉鎖足七年。又東晉成帝六年。庾
0157b03: 冰輔政。帝在幼。為帝出詔。令僧致拜。時尚書令
0157b04: 何充。謝廣等。建議不合拜。往反三議遂寢。又魏太
0157b05: 武七年。道士謙。司徒崔皓。讒於佛法。帝然之。遂
0157b06: 滅佛法。逃僧斬。後延曇始沙門。頂禮悔過。帝感
0157b07: 癘疾。遂誅崔氏。還興佛法。鬼神不禮者。順正理論
0157b08: 云。諸天神眾。於優婆塞邊。無敢希求禮敬。昔北方
0157b09: 多聞天王。請舍利弗。目犍連尊者。及五百聖僧。至
0157b10: 自宮中。設供養已巳。復啟尊者曰。從今已巳後。諸出家
0157b11: 在家受佛戒者。至我廟中。皆應施我偈頌。使我等
0157b12: 眷屬。專誠護持正法。令出家在家佛弟子。於一切
0157b13: 時。恒無惱害。若樂禮敬天神。便與外道等無差別。
0157b14: 天王尚且不禮。況餘鬼神。故致拜天尊。而像傾倒。
0157b15: 方等經云。不得祭祀鬼神。亦不得輕於鬼神。優婆
0157b16: 塞戒經云。若優婆塞為諸舍宅。及身命。祠祀鬼神
0157b17: 者。不失戒。若至心禮外道鬼神者失戒。若祠祀時。
0157b18: 不得殺害生命。但解法師語者。謂信得菩薩大戒。
0157b19: 是成佛之根本。從師傳授。故以解語為重也。有百
0157b20: 里千里來者。正顯求法之心至切也。如是至切。而
0157b21: 不授者。則辜負當機。退失佛種。不太甚乎。惡心瞋
0157b22: 心者。明非見機益物之心也。不即與授者。此結上
0157b23: 文餘一切人盡得受也。然此大戒。本是一切眾生
0157b24: 所應同受。不同聲聞戒中。須擇品類。惟恐有逆。故
0157c01: 須問也。有心要受。悉皆應與。若瞋惡棄捨。罪結輕
0157c02: 垢。良以菩薩利生。平等教化。不擇冤親。貧富貴賤。
0157c03: 若涉私懷。便非佛子。大士之心安在耶。此是遮業。
0157c04: 繇乖於平等故制。四緣成罪。一是受戒器。謂形儀
0157c05: 如法。非七逆人。二堪受想六句。二重二輕二無犯。
0157c06: 三有揀擇心。或惡其下賤。瞋其貧乏等。正是業主。
0157c07: 四令不得受。隨所拒人結罪。又前人本不欲受。強
0157c08: 令受戒。亦犯輕垢。若以三聚攝歸。行出家法。律儀
0157c09: 戒。先問七逆。善法戒。不揀擇授。攝生戒也。比丘比
0157c10: 丘尼全犯。餘五眾無授戒事未制。大小不全共。小
0157c11: 乘先許。後拒。則犯。不許無犯。大乘接化為本。不授
0157c12: 即犯。不犯者。若知根器不堪受。或非發上求下化
0157c13: 之心。惟邀名利。自高之念。或其心未誠。志願未堅。
0157c14: 而不生難遭之想。不授不犯。若如曇無讖之勉道
0157c15: 進。不即與授。正大士善權。觀機化導。彼此多生功
0157c16: 德。豈可與惡心。瞋心。等視耶。
0157c17: 
0157c18: 佛說梵網經初津卷七
0157c19: 
0157c20: 音釋
0157c21: 四門八路俗呼別。用黑白子百二十以骰子
0157c22: 擲之。照點數行馬故。
0157c23: 脬音拋。膀胱也。
0157c24: 草木有命外人以有知為命。如來以有生為命。
0158a01: 激發於座元臨濟初參黃蘗。時睦州為首座。指問
0158a02: 佛法的的大意。三度被打。後參大愚。於言下大悟。
0158a03: 得入於侍者韓文公。問大顛佛法省要處。師良久。
0158a04: 公罔措。三平侍者敲禪床三下。師曰作麼。平曰。先
0158a05: 以定動。後以智拔。公曰。弟子於侍者邊得箇入處。
0158a06: 黐音癡。黐膠。以黏鳥獸也。
0158a07: 猶猴膠五昔有獵人。於猴行處。以黐塗其草上。
0158a08: 有智猴。遠避而去。愚癡猴。以手小觸。即膠其
0158a09: 手。以兩手欲解求脫。即膠兩手。以足求解。復膠兩
0158a10: 足。以口咬草。復膠口。五處同膠臥地。獵人以杖
0158a11: 貫挑而去。愚癡凡夫。不善護身。五根。染著五欲。亦
0158a12: 由是也。
0158a13: 客塵不住名客。搖動名塵。
0158a14: 五分法身戒。定。慧。解脫。解脫知見。為五。分。即分齊。
0158a15: 法者。三學等諸法也。身者。聚也。謂聚集無漏五蘊
0158a16: 諸法。以成身也。
0158a17: 九有欲界六道為一地。色界四禪天為四地。無色
0158a18: 界四空天為四地。共為九地。皆有生死。故云九有。
0158a19: 文殊具云文殊師利。此云妙德。大經云。了了見佛
0158a20: 性。猶如妙德等。文殊即能信之心。佛名經說。一切
0158a21: 諸佛。皆因文殊師利而發心故。
0158a22: 闍王具云阿闍世王。此云未生怨。妙樂云。母懷之
0158a23: 日。已巳有惡心於瓶沙王。未生已巳惡。故因為名。涅槃
0158a24: 經云。阿闍名不生。世者。名怨。以不生佛性故。則煩
0158b01: 惱怨生也。
0158b02: 調達此云天授。謂父母從天乞子。天授與之。故名
0158b03: 天授。或翻天熱。以其生時人天等眾。心皆驚熱故。
0158b04: 山神請華嚴法師隋禪定寺僧慧悟。京兆人。曾與
0158b05: 一僧同隱終南。悟受持華嚴。彼誦涅槃。木食巖棲。
0158b06: 各專其業。忽一人來請。就宅赴齋。二僧相推。請者
0158b07: 云。請華嚴法師。悟因隨往。乃山神也。復請五百羅
0158b08: 漢。皆推悟于上座。
0158b09: 五漏一不得作梵天王。二不得作帝釋。三不得作
0158b10: 魔王。四不得作轉輪聖王。五不得作佛。
0158b11: 慧約法師梁帝曰。慧師德高人世。道被幽冥。四月
0158b12: 八日。延師於等覺殿。受菩薩戒。帝自受戒後。食惟
0158b13: 一食。菜止茹蔬。寢居殿所。淨如沙門。普通四年。帝
0158b14: 制中外。母斥法師慧約之名。別號智者。沙門別號。
0158b15: 自法師始。入滅於大同元年。九月六日。壽八十四。
0158b16: 夏六十三。帝素服臨喪哭之。輟朝七日。詔於誌
0158b17: 公墓左。從師得戒者。四萬八千餘人。皆服緦麻哭
0158b18: 送至墓。
0158b19: 南山宗主師諱道宣。字實相。京兆錢氏子。父吏部
0158b20: 尚書。母夢梵僧語之曰。所孕者。梁之祐律師也。及
0158b21: 長。投日嚴頵師出家。年二十。依智首律師進具。親
0158b22: 從學戒。以律自持。居終南山。苧蘭若。撰行事鈔。
0158b23: 建南山宗。燒戒定香。行般舟行。感天人送供。翊衛
0158b24: 修行。暮年以戒壇未合佛制。躬自負土。準律新之。
0158c01: 唐高宗乾封二年。十月三日。示寂於長安西明寺。
0158c02: 眾聞天神同聲。請師歸彌勒內院。高宗有詔傷悼。
0158c03: 天下寺院。圖形塑像。以為標範奉祀。穆宗御製
0158c04: 讚曰。代有覺人。為如來使。龍魔歸降。嶽神奉事。聲
0158c05: 飛五天。辭驚萬古。金烏西沉。佛日東舉。稽首歸依。
0158c06: 肇律宗主。懿宗諡謚號。澄照聖師。
0158c07: 允堪律師師錢塘人。幼從天台崇教大師祝髮。學
0158c08: 無不通。及受具後。專精律部。著會正記。續南山宗。
0158c09: 住蘇之開元。秀之精嚴。皆依律建壇。歲歲度僧。傳
0158c10: 弘戒法。福國祐民。後於慶曆皇祐年間。十一月二
0158c11: 十一日。入寂昭慶。建塔於西湖菩提院。諡謚號真悟
0158c12: 智圓大律師。
0158c13: 慧才律師師解行相應。深入四明法智尊者之室。
0158c14: 日持大悲。必百八遍。夢觀世音菩薩脫袈裟
0158c15: 以衣之。淨慈法真禪師為之記。
0158c16: 元照律師字湛然。餘杭唐氏子。厭俗出家。得戒於
0158c17: 雷峰之慧才法師。住杭州靈芝寺。精練毗尼。作資
0158c18: 持記。續昭慶允堪律師。宋天慶年間。九月一日。跏
0158c19: 趺入寂。壽六十九。臘五十一。葬於寺之右隅。諡謚號
0158c20: 大智律師。
0158c21: 元琬律師師於唐貞觀十年。十二月入滅之先。遺
0158c22: 表上奏曰。聖帝明王。恭敬三寶。沙門或有犯法。不
0158c23: 應與民同科。乞付所屬。以僧律治之。并上安養論。
0158c24: 帝嘉納之。有詔傷悼。遣太子臨吊。有司給葬具。
0159a01: 葬沙門。由琬始也。仍於葬所。建塔供養。
0159a02: 中興律祖中興者。廢而復興也。如周宣王。漢光武。
0159a03: 中興帝王之業。律祖則中興法王之戒也。祖諱如
0159a04: 馨。字古心。溧陽楊氏子。生而異香盈閭者七日。父
0159a05: 早喪。母撫育而成人。至壬午母亦告祿。見世緣
0159a06: 幻。遂求素安法師出家。聞師誨眾曰。佛法住世。功
0159a07: 在毗尼。若不精嚴。佛恩難報。由是刻志於心。願見
0159a08: 文殊。親承受戒。遙望五臺。三步一禮。千有餘日。拜
0159a09: 到山中。見一老姥。捧僧伽黎。從林而出。問曰。大德
0159a10: 禮拜殷勤。所求何事。答。求見文殊菩薩。親授大戒。
0159a11: 姥曰。若然者。我此法服。今贈與汝。祇恐菩薩難見。
0159a12: 見或不識。祖手接衣。姥標指曰。你要見文殊。那不
0159a13: 是麼。祖一迴顧。姥即不見。五峰放光。結成雲。菩
0159a14: 薩於光中垂手摩祖頂曰。古心比丘。文殊為汝授
0159a15: 戒竟。祖於言下。頓悟心地法門。毗尼宗旨。自此漸
0159a16: 還金陵。時雪浪法師。奉　旨修長干寶塔。工將告
0159a17: 竣。塔頂艱舉。日夜翹勤。冀佛慈應。夢感韋天而慰
0159a18: 之曰。優波離尊者預斯。始克汝願。明旦律祖著衣
0159a19: 持。杖錫繞塔。其頂即上。法師喜慰。偕諸緇素。案
0159a20: 香禮拜。信知為優波離再轉也。遂請於古林開戒。
0159a21: 後坐靈谷。棲霞。甘露。靈隱。天寧寺等。南北道場。共
0159a22: 三十餘處。其所到之地。法會殊勝。不能盡述。祖生
0159a23: 於嘉靖辛丑年。六月初十。示寂於萬曆乙卯年。十
0159a24: 一月十四。世壽七十有五。僧臘二十有七。染道三
0159b01: 十四年。弘戒二十二載。弟子奉全身塔於天隆之
0159b02: 後山。神宗皇帝御讚曰。瞻其貌。知其人。入三昧。絕
0159b03: 六塵。昔波離。今古心。諡謚號慧雲律師。
0159b04: 三昧律祖祖諱寂光。瓜洲錢氏子。初從雪浪法師。
0159b05: 習賢首教觀。次求古心律祖。圓具於潤州之甘露
0159b06: 寺。親炙有年。惟律儀是任。祖嘉其行解。傳授毗尼。
0159b07: 弘揚戒法。行道豫章。緇素敦請開戒於東林寺。陸
0159b08: 地忽透千業白蓮。一十八朵。按廬山紀事云。遠公
0159b09: 臨滅度時。示眾曰。若得白蓮重開。吾當再來教化
0159b10: 矣。時眾聞之。皆知昧祖為遠公祖師再來也。後住
0159b11: 華山。預合符讖。其餘神異。銘傳備詳。
0159b12: 見月律師師諱讀體。滇南楚雄之許氏子。父胤昌。世
0159b13: 襲指揮使。母吳氏。感異而生師。幼而神敬。善繪大
0159b14: 士像。人爭寶之。皆稱為小吳道子。年二十七。忽念
0159b15: 世相無常。棄襲爵而為黃冠。住劍川赤宕。遇一
0159b16: 老師。授以華嚴。閱至世主妙嚴品有省。即詣寶洪
0159b17: 山。求亮如法師出家。師一見喜為再來人。遂為剃
0159b18: 度。授與禁戒。隨侍有年。聞江南三昧律祖。戒法精
0159b19: 嚴。偕友成拙。瓢笠東來。遇昧祖於丹徒之海潮菴。
0159b20: 乞圓具戒。依學不離。祖視不凡。遂差為首領。輔弼
0159b21: 法門。師承祖命。統眾精勤。始終不怠。祖常為眾曰。
0159b22: 老人三十年戒幢。若非見月。幾被摧拆矣。及住華
0159b23: 山。命師兼掌院事。臨終付託。繼席華山。師受囑已巳。
0159b24: 一切院務。事事躬行。布薩安居。法法如律。有滇中
0159c01: 善信來謁云。弟子禮雞足山三載。求見迦葉尊者。
0159c03: 覲。當往見之。故來參請。師云。我是凡僧。不可說。
0159c04: 師恐眾惑。秘不容傳。故維摩云。不起滅定。現諸威
0159c05: 儀。此之謂也。其諸著述。道行。詳如銘傳。
0159c06: 山神請戒師諱曇邕。初仕符秦為衛將軍。堅南敗。
0159c07: 遂從道安法師出家。次事廬山遠公祖師。後於廬
0159c08: 山之西。營立茅茨。偕弟子曇果。沉思禪門。忽有男
0159c09: 子。丰姿端雅。從者二十人。來請授五戒。邕知是山
0159c10: 神。乃為秉爐授之。三歸五戒。為說法要。神受戒已巳。
0159c11: 邕外國七。禮拜辭別。倏忽不見。
0159c12: 水神求戒江西九江鱘魚嘴。風波最險。有無風三
0159c14: 江夏賀奉聖。以枚北詣京師。道由鱘江嘴。風浪大
0159c16: 手執黑鬼。抑於水中。風浪始息。次日起鐵。有一
0159c17: 老樹根。隨而上。賀曳至大王廟中。挂一扁曰。木
0159c18: 龍徵應。由此威神益振。祭祀益繁。大王廟前。每日
0159c19: 有倡優十二班供應。宰殺羊無數。至崇禎十五
0159c20: 年。湖廣靳王。欲興溈仰道場。延三昧律祖入楚。將
0159c21: 過九江。有神人托夢與之曰。我乃九江水神。宋大
0159c22: 王也。我前生與師。同賀對揚三人。同在山中修行。
0159c23: 唯師不昧正因。今為律師。賀以弘福為宰相。我以
0159c24: 一念之差。隨為血食之神。邇因鱘魚嘴樹妖。欲覆
0160a01: 賀舟。我以宿世同修救之。由此宰殺日繁。將來必
0160a02: 墮無間地獄。師明日過此。必至我廟中。為我授戒
0160a03: 更布其事。於四方。使禱祀者不用葷腥也。昧祖果
0160a04: 如其言。為之授戒。鱘魚嘴自此風浪不作。行舟坦
0160a05: 然。往來無恙矣。
0160a06: 嶽帝受戒元珪禪師。住嵩嶽。一日有異人稱謁云。
0160a07: 我嵩嶽神也。願授以正戒。令我度世。師付五戒曰。
0160a08: 汝能不婬乎。曰我亦娶也。師曰。非謂此也。謂無羅
0160a09: 欲也。曰能。師曰。汝能不盜乎。曰何乏我也。焉有盜
0160a10: 取哉。師曰。非謂此也。謂饗而福淫。不供而禍善也。
0160a11: 曰能。師曰。汝能不殺乎。曰實司其柄。焉云不殺。師
0160a12: 曰。非謂此也。謂有濫誤疑混也。曰能。師曰。汝能不
0160a13: 妄乎。曰我正直。焉有妄乎。師曰。非謂此也。謂先後
0160a14: 不合天心也。曰能。師曰。汝不遭酒敗乎。曰能。師曰。
0160a15: 如上是為佛戒。汝當奉持。
0160a16: 天尊佛是天中天。聖中聖故。舊經譯佛為天尊。後道
0160a17: 士偷天尊名目。為老聃之號。故依經改譯為世尊。
0160a18: 謂天上世間。所共尊敬故也。
0160a19: 致拜天尊唐益州福壽寺僧寶瓊。俗姓馬。幼年出
0160a20: 家。讀誦大品般若。兩日一遍。以為常業。四遠聞者。
0160a21: 皆來欽敬。值道士與民作道會。邀瓊赴之。瓊至不
0160a22: 禮而坐。道眾皆謂不禮天尊。輕我宗法耶。瓊曰。邪
0160a23: 正道殊。所事各異。天尚不禮。何況老君。眾議紛紜。
0160a24: 頗相陵侮。瓊曰。吾禮非所禮。恐貽辱先宗。遂禮一
0160b01: 拜。道像并座一時搖動。又禮一拜。連座反倒。墜落
0160b02: 在地摧毀。道民羞。唱言風鼓。競來扶正。又禮還
0160b03: 倒。瓊曰。天朗和暢。而言怨風。汝之愚戇。不測吾風。
0160b04: 合眾驚懼。一心禮瓊。皆捨道歸佛。請瓊受菩薩大戒。
0160b05: 象王挂瓔珞。羅漢感空齋昔有二僧。同修行業。一
0160b06: 但修慧業。不修福業。雖得漏盡。後身無供。一專修
0160b07: 福業。不修慧業。雖得錦福。身為象王。
0160b08: 吒此云縵條。即是大。與袈裟量同。總為一幅。
0160b09: 出家沙彌。令染使壞色披著。百一羯磨云。求寂之
0160b10: 徒。縵條是服。而有披五條。深為罪濫。神州之地。
0160b11: 久扇斯風。此成非法。願勿披著。
0160b12: 九十五種外道西域記云。九十五種是邪。惟一是
0160b13: 正。附佛法一種也。
0160b14: 三十肘石肘。臂節也。從臂節至指端。名為一肘。準
0160b15: 周尺。二尺八寸。三十肘。約有五丈四尺。調達捧如
0160b16: 許大之石。遙擲佛也。
0160b17: 優陀延王或名優填王。唐言出愛。亦云出光。破僧
0160b18: 事云。佛初降誕時。大地震動。普放光明。時憍閃毗
0160b19: 國。百軍大王。初誕一子。見此光明。便作是念。我子
0160b20: 福力。有大光明。如日初現。普照世間。宜與我子。名
0160b21: 曰出光。
0160b22: 曇始沙門一云惠始。佛老志云。惠始沙門。清河張
0160b23: 氏子也。始師鳩摩羅什法師。初魏太平真君六年。
0160b24: 太武討盍吳之亂。至長安見僧寺院有兵仗。武怒。
0160c01: 司徒崔浩。因而勸武。盡誅沙門。毀諸經像。至十一
0160c02: 年。崔浩自恃才略。譔國史。書魏之先世事。列於衢
0160c03: 路。刊石立於郊壇。太武以浩暴揚國惡。大怒。使有
0160c04: 司按浩夷五族。是時曇始謁太武。武怒。命斬之。不
0160c05: 能傷。自抽佩刀斬之。又不能傷。投諸虎檻。虎皆弭
0160c06: 服。武驚。延始上殿。悔謝歸敬。佛法復興焉。
