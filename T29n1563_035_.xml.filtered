0946c01: 
0946c02: 阿毘達磨藏顯宗論卷第三十五
0946c03: 
0946c04: 尊者眾賢造
0946c05: 三藏法師玄奘奉　詔譯
0946c06: 辯智品第八之一
0946c07: 如是已依諸道差別。建立賢聖補特伽羅。所
0946c08: 依道中作如是說。正見正智名無學支。故於
0946c09: 此中應審思擇。為有慧見非智。及有慧智非
0946c10: 見而別建立見智二支。亦有。云何。頌曰。
0946c11: 聖慧忍非智盡無生非見
0946c12: 餘二有漏慧皆智六見性
0946c13: 論曰。慧有二種。有漏無漏。唯無漏慧立以聖
0946c14: 名。此聖慧中八忍非智性。所以者何。非決
0946c15: 斷性故。唯決斷義是智義故。如何八忍不能
0946c16: 決斷。自所斷疑得隨相續生故。或求見境意
0946c17: 樂止息。加行奢緩說名為智。諸忍正起推度
0946c18: 意樂。加行猛利故非智攝。而名見者。推度
0946c19: 性故。盡及無生二智非見性。推度意樂一向
0946c20: 止息故。所起加行極奢緩故。而名智者。決
0946c21: 斷性故。所餘皆通智見二性。已斷自疑推度
0946c22: 性故。謂前八忍。盡無生餘。有學八智無學
0946c23: 正見。一一皆通見智性攝。豈不忍餘諸無間
0946c24: 道亦自所治惑得隨生。無非正起。推度意樂
0946c25: 加行猛利應非智攝。盡無生餘解脫道等此
0946c26: 相違故。皆應非見。此難不然。餘無間道無
0946c27: 自品疑得隨相續生故。有漏無間不行諦理。
0946c28: 與斷疑得非親違故。又彼唯見曾所見境。非
0946c29: 如八忍。極違智故。餘解脫等非全息求。所
0947a01: 起加行非極奢緩。以皆於後有所作故。由此
0947a02: 一切皆通二種。並具推度決斷用故。諸有漏
0947a03: 慧皆智性攝。於中唯六亦是見性。謂五染污
0947a04: 見世正見為六。有餘師說。能發身語五識所
0947a05: 引。及命終時意識相應善有漏慧。亦非見性。
0947a06: 外門轉故。如能引故。勢力劣故。此亦不然。不
0947a07: 應許故。非決定故。契經說故。謂不應許。唯內
0947a08: 門轉。方是見性。勿聖慧中外身念住非見性
0947a09: 攝。然契經說。於外身循身觀是見性攝。亦非
0947a10: 決定。如五識身所引意識。如是性轉。以彼善
0947a11: 等所引意識有時亦是不善等故。由此不應
0947a12: 所引意識同能引五識是無分別性。如契經
0947a13: 說。有命終時得正見俱。善心心所故說所有。
0947a14: 意地善慧皆見性攝。於理為善。如是所說。聖
0947a15: 有漏慧。皆擇法故。並慧性攝。智有幾種。相別
0947a16: 云何。頌曰。
0947a17: 智十總有二有漏無漏別
0947a18: 有漏稱世俗無漏名法類
0947a19: 世俗遍為境法智及類智
0947a20: 如次欲上界苦等諦為境
0947a21: 論曰。智有十種攝一切智。一世俗智。二法智。
0947a22: 三類智。四苦智。五集智。六滅智。七道智。八
0947a23: 他心智。九盡智。十無生智。如是十智總唯二
0947a24: 種。有漏無漏性差別故。如是二智相別有三。
0947a25: 謂世俗智法智類智。前有漏智總名世俗。瓶
0947a26: 衣等物性可毀壞。顯在俗情故名世俗。此智
0947a27: 多取世俗境故。多順世間俗事轉故。從多建
0947a28: 立世俗智名。非無取勝義。順勝義事轉。然是
0947a29: 愛境。無勝功能息內眾惑。故非無漏。惑＝或【三】【宮】惑＝或【宋】【元】【明】【宮】惑或覆
0947b01: 出世引發世間。得世俗名。體即無智。智隨屬
0947b02: 彼。得彼智名。意顯此名目＝自【元】【明】目自有漏智。有說諸
0947b03: 趣名為世俗。此智多是往諸趣因。從果為名
0947b04: 名世俗智。有說此智無始時來。生死身中顯
0947b05: 現而轉。由此故立世俗智名。或諸有中隨流
0947b06: 無絕。名世俗智。以一切時隨順諸有。相續轉
0947b07: 故。或復此智於一切境。能遍映發得世俗名。
0947b08: 獨能遍緣一切法故。後無漏智分為二種。法
0947b09: 類二名所目＝自【明】目自別故。此二名義如前已釋。是
0947b10: 名二智相別成三。定心相應聖行相轉。有漏
0947b11: 無漏二智何別。無漏於境行相明利。彼有漏
0947b12: 智與此相違。如朅地羅餘木二炭。於所燒煉
0947b13: 勢用不同。及勝劣香能熏用別。炎鐵草火熱
0947b14: 勢有殊。二智相望差別亦爾。或俗智後起增
0947b15: 上慢。無漏不然。故有差別。又世俗智與法類
0947b16: 智。境有寬陜故有差別。謂世俗智遍以一
0947b17: 切有為無為為所緣境。以契經說有善俗智
0947b18: 能遍知苦。廣說乃至。遍知虛空非擇滅故。亦
0947b19: 有以非我行相總緣一切法為境。以契經說
0947b20: 諸行非常一切法非我涅槃寂靜故。法智但
0947b21: 緣欲界四諦。類智能通緣上二界四諦。由此
0947b22: 三智境有差別。即於如是三種智中。頌曰。
0947b23: 法類由境別立苦等四名
0947b24: 皆通盡無生初唯＝惟【三】【宮】下同唯＝惟【宋】【元】【明】【宮】下同唯惟苦集類
0947b25: 論曰。法智類智由境差別。分為苦集滅道四
0947b26: 智。何緣俗智亦緣苦等。作苦等行相。而非苦
0947b27: 等智。由彼先以苦等行相觀苦等已。後時復
0947b28: 容觀苦等境為樂等故。又得如是世俗智已。
0947b29: 後緣諦疑容現行故。如是六智若無學攝。非
0947c01: 見性者。名盡無生。此二初生唯苦集類以緣
0947c02: 苦集六種行相。緣有頂蘊為境界故。金剛喻
0947c03: 定若緣苦集。與此境同。緣滅道異。若爾豈不
0947c04: 至教相違。如說於盡有初智生。從此無間能
0947c05: 自了達。無違教失。此於盡言是有第七聲。非
0947c06: 境第七故。謂有煩惱無餘盡故。有初智生非
0947c07: 此智生。緣盡為境。何所違害。彼言意顯。有
0947c08: 惑身中無此智生。要有惑盡。於前所說九種
0947c09: 智中。頌曰。
0947c10: 法類道世俗有成他心智
0947c11: 於勝地根位去來世不知
0947c12: 法類不相知聲聞麟喻佛
0947c13: 如次知見道二三念一切
0947c14: 論曰。有法類道及世俗智。成他心智。餘則不
0947c15: 然。豈不道智離法類無。應但言二成他心智。
0947c16: 理實如是。為顯他心智但知同類境。故作是
0947c17: 言。謂為顯成此法類智。知他無漏心心所法。
0947c18: 是道智攝。非苦集智。以無漏智決定不能知
0947c19: 他有漏心心所故。他身無漏心心所法。細故
0947c20: 勝故。非己有漏他心智境。其理可然。何緣
0947c21: 己身無漏他心智。不能知他有漏心心所。於
0947c22: 有漏境無漏智生。行相所緣異此智故。謂無
0947c23: 漏智緣有漏時。必是總緣厭背行相。是故決
0947c24: 定不能別緣他心心所成他心智。以諸聖智
0947c25: 緣有漏時。必於所緣深生厭背。樂總棄捨不
0947c26: 樂別觀。緣無漏時生欣樂故。既總觀已亦樂
0947c27: 別觀。如有見聞非所愛事。總緣便捨不樂別
0947c28: 緣。於所愛中則不如是。總見聞已亦樂別緣。
0947c29: 是故於他有漏心等。必無聖智一一別觀。
0948a01: 成緣有漏心無漏他心智。以他心智決定於
0948a02: 他心心所法別別知故。豈不亦有。三念住
0948a03: 攝。苦集忍智。雖有而非。但緣一法。緣多體
0948a04: 故。又他心智有決定相。謂不知勝去來二世。
0948a05: 并法類品不互相知。勝復有三。謂地根位。
0948a06: 地謂下地。智不知上地心。義唯能知自地下
0948a07: 地。根謂信解時。解脫根知＝智【三】【宮】知＝智【宋】【元】【明】【宮】知智。不知見至不時
0948a08: 解脫心。位謂不還聲聞應果獨覺大覺。前前
0948a09: 位智不知後後勝位者心。義唯能知自下根
0948a10: 位。然他心智及所知境。根地既殊知亦有異。
0948a11: 所知有漏心心所法。曾未曾得各有十五。謂
0948a12: 欲四靜慮各下中上根。能知但除欲界三品。
0948a13: 曾未曾得各有十二。所知無漏及彼能知。皆
0948a14: 除欲三各有十二。且諸有漏曾未曾得。下根
0948a15: 所攝他心智生。隨其所應能知下地三根心
0948a16: 品自地下根。中品亦知自地中品。上品總了
0948a17: 自下地三。無漏下根他心智起。唯知自地下
0948a18: 地下根。中亦知中。上兼知上。何緣有漏無漏
0948a19: 智生。知下地心多少有異。有漏三品可一身
0948a20: 成。無漏隨根立聖差＝者【三】【宮】差＝者【宋】【元】【明】【宮】差者別。尚無有一成二品
0948a21: 根。況有成三。故有差別。如何說一補特伽
0948a22: 羅成九品道斷九品惑。此道差別非根有異。
0948a23: 由因漸長後道轉增。如次能令多品惑斷或＝惑【三】【宮】或＝惑【宋】【元】【明】【宮】或惑
0948a24: 諸種性各有九品。成一九品。必不成餘。故
0948a25: 前後言無相違失。故依上地起下根心。有上
0948a26: 根心依下地起。地根＝相【三】【宮】根＝相【宋】【元】【明】【宮】根相互勝必不相知。地位
0948a27: 位根相對亦爾。此他心智不知去來。本為知
0948a28: 能緣心心所法故。法類二品不互相知。此
0948a29: 二如次以欲上界全分對治為所緣故。此他
0948b01: 心智見道中無。總觀諦理極速轉故。然皆容
0948b02: 作他心智境。三乘聖者起此智時。中下二乘
0948b03: 必須加行。聲聞加行或上或中。麟喻但須下
0948b04: 品加行。佛無加行隨欲現前。若諸有情將入
0948b05: 見道。聲聞獨覺預修加行。為欲知彼見道位
0948b06: 心。彼諸有情入見道位。聲聞法分。加行若
0948b07: 滿。知彼見道。初二念心。若為更知。類分心
0948b08: 故。別修加行。至加行滿。彼已度至第十六心。
0948b09: 雖知此心非知見道。是故說彼唯知二念。麟
0948b10: 喻法分加行若滿。知彼見道初二念心。若為
0948b11: 更知類分心故。別修加行。至加行滿。知彼第
0948b12: 八集類智心。有餘師言。知第十五。有說麟喻
0948b13: 知四剎那。謂初二心第八十四。此言應理。所
0948b14: 以者何。許從知初二念心已。唯隔五念知第
0948b15: 八心。若復更修法分加行。經五念頃加行應
0948b16: 成。何不許知第十四念。有餘亦說。知四剎
0948b17: 那。謂初二心第十一二。佛於一切殊勝功德。
0948b18: 隨欲現前。心自在故。於十五念能次第知。
0948b19: 以佛世尊三無數劫精勤修習無量資糧。故
0948b20: 獲難思殊勝妙智。具大勢用隨欲能知。雖
0948b21: 此智生亦知心所。然修加行本為知心。如空
0948b22: 處等名他心智。尊者曰。引此智生。要先知
0948b23: 心後方知所。從初但立他心智名。引此智時
0948b24: 修何加行。先應觀察身之顯形。所樂言音表
0948b25: 心差別。謂彼行者初修業時。為欲審知他心
0948b26: 差別。先審觀察自身顯形。所樂言音因何有
0948b27: 別。遂知顯等差別由心。次復審觀他身顯等。
0948b28: 亦由心異有差別生。由此後時離欲身意。
0948b29: 調柔清淨引勝定生。依定發生有威德智。此
0948c01: 智真實照見他心。如明珠中種種色縷。差別
0948c02: 之相了然可得。是名脩世俗他心智加行。若
0948c03: 修無漏他心智時。以觀非常等苦智為加行。
0948c04: 此加行位通緣色心。至成滿時緣心非色。又
0948c05: 加行位緣自他心。至成滿時緣他非自。盡無
0948c06: 生智二相何別。頌曰。
0948c07: 智於四聖諦知我已知等
0948c08: 不應更知等如次盡無生
0948c09: 論曰。如本論說。云何盡智。謂無學位。若正自
0948c10: 知。我已知苦。我已斷集。我已證滅。我已修
0948c11: 道。由此所有智見明覺解慧光＝先【三】光＝先【宋】【元】【明】光先觀。是名盡
0948c12: 智。云何無生智。謂正自知我已知苦不應更
0948c13: 知。廣說乃至我已修道不應更修。由此所有。
0948c14: 廣說乃至。是名無生智。由本意樂二智轉時。
0948c15: 力能引起如是解智。非於無漏二智轉時。作
0948c16: 如是解無分別故。謂出二智後得＝德【三】【宮】得＝德【宋】【元】【明】【宮】得德智中。方
0948c17: 作如是二類分別。此二分別二智後生。是盡
0948c18: 無生力所引故。此二俗智是彼士用果故。舉
0948c19: 二果表二智差別。理必應然。說由此故。依
0948c20: 為此義。說由此聲。即是為此所有智義。不爾
0948c21: 應言。如是所有諸觀行者。本修行時定起如
0948c22: 斯要期意樂。謂我當證阿羅漢時。要應起此
0948c23: 自審察智。故今出觀此智必生。為令此生所
0948c24: 起之智。隨應建立盡無生名。即後智生所依
0948c25: 止義。故言此釋理必應然。如是十智互相攝
0948c26: 者。謂世俗智攝一全一少分。法類智各攝一
0948c27: 全七少分。苦集滅智各攝一全四少分。道智
0948c28: 攝一全五少分。他心智攝一全四少分。盡無
0948c29: 生智各攝一全六少分。何緣二智建立為十。
0949a01: 頌曰。
0949a02: 由自性對治行相行相境
0949a03: 加行辦因圓故建立十智
0949a04: 論曰。由七緣故立二為十。一自性故立世俗
0949a05: 智。以世俗智為自性故。二對治故立法類智。
0949a06: 全能對治欲上界故。三行相故立苦集智。此
0949a07: 二智境體無別故。四行相境故立滅道智。此
0949a08: 二行相境俱有別故。五加行故立他心智。非
0949a09: 此不知他心所法。本修加行為知他心。雖成
0949a10: 滿時亦知心所。而約加行故立他心智名。加
0949a11: 行如前已具分別。六事辦故建立盡智。事辦
0949a12: 身中定初生故。七因圓故立無生智。一切聖
0949a13: 道為因生故。謂有盡智非無生智為因故生。
0949a14: 無無生智不以盡智為因故起。如上既言法
0949a15: 智類智。全能對治欲上界法。為有少分治上
0949a16: 欲耶。頌曰。
0949a17: 緣滅道法智於修道位中
0949a18: 兼治上修斷類無能治欲
0949a19: 論曰。修道所攝滅道法智。兼能對治上界修
0949a20: 斷。望欲界法四諦法智全能對治。於欲見斷
0949a21: 法智亦為持對治故。能治所治皆得全名。望
0949a22: 上俱缺俱名少分。何緣唯有滅道法智。兼治
0949a23: 上界。非苦集耶。所緣寂靜出離同故。謂欲上
0949a24: 滅及能治道。展轉相望相無別故。以諸擇滅
0949a25: 皆善皆常一切聖道皆能出離。所緣苦集欲
0949a26: 上不同。少多細上下別故。又苦集智。緣所
0949a27: 厭境。無容厭彼。於此離貪。理厭此地時。斷此
0949a28: 地煩惱。若許異厭異離貪。應異離貪異解脫。
0949a29: 若許不厭色無色界而能離彼界貪。習厭離
0949b01: 貪。理則應壞。滅道二智。不緣厭境。緣下治上。
0949b02: 亦無過失。又如不淨觀及欣涅槃欲。謂不＝下【明】不下淨
0949b03: 觀緣欲界境。唯能令心厭背欲界。欣涅槃欲
0949b04: 現在前時。普能令心厭背三界。如是緣欲苦
0949b05: 集智生。唯能令心離欲界染。緣欲界法滅道
0949b06: 智生。普能令心離三界染。故許滅道法智品
0949b07: 增。乃至得成金剛喻定。由此大聖妙善了知。
0949b08: 依全治門立法類智。法智少分有治上能。類
0949b09: 智必無。能治欲界。要於自界所作已周。方
0949b10: 可兼為他界所作。非諸類智。己事成時。他
0949b11: 事未成。有須助義。故無類智。治欲界法。豈
0949b12: 不第十六道類智生。乘此便則能治欲界惑
0949b13: 將斷欲惑。類智不行。設許現行。由自界障所
0949b14: 拘礙故。必無勢力。能助成他。法智所作。由
0949b15: 此類智無能治欲。於此十智中誰有何行相。
0949b16: 頌曰。
0949b17: 法智及類智行相俱十六
0949b18: 俗智＝世俗【三】【宮】俗智＝世俗【宋】【元】【明】【宮】俗智世俗此及餘四諦智各四
0949b19: 他心智無漏唯四謂緣道
0949b20: 有漏自相緣俱但緣一事
0949b21: 盡無生十四謂離空非我
0949b22: 論曰。法智類智一一具有非常苦等十六行
0949b23: 相。十六行相後當廣釋。世智有此及更有餘。
0949b24: 能緣一切法自共相等故。謂世俗智。或有具
0949b25: 作十六行相。如於煖頂忍等位中。或有不具。
0949b26: 如世第一重三摩地及現觀邊世俗智等。或
0949b27: 有別作非聖行相。如不淨觀息念慈等。諸世
0949b28: 俗智行相無邊。苦等四智一一各有緣自諦
0949b29: 境四種行相。他心智中。若無漏者。唯有緣
0949c01: 道四種行相。此即道智一分攝故。若有漏
0949c02: 者。取自所緣心心所法自相境故。如境自相
0949c03: 行相亦爾。故此非前十六所攝。如是二種於
0949c04: 一切時。一念但緣一事為境。謂緣心時不緣
0949c05: 心所。緣受等時不緣想等。若爾何故薄伽梵
0949c06: 說。如實了知有貪心等。非俱時取貪等及心。
0949c07: 如不俱時取衣及垢。如何他心智有行相所
0949c08: 緣。而說不觀所緣行相。以不觀他心所緣行
0949c09: 相故。謂但知彼有染等心。不知彼心所染色
0949c10: 等。亦不知彼能緣行相。不爾他心智應亦緣
0949c11: 色等。又亦應有能。自緣失無漏。他心智應
0949c12: 緣苦等境。是則亦應許空無相相應。既不許
0949c13: 然。知不觀二。諸他心智有決定相。謂唯能
0949c14: 取欲色界繫及非所繫他相續中現在同類心
0949c15: 心所法。一實自相為所緣境。空無相不相應。
0949c16: 盡無生所不攝。不在見道。無間道中。餘所
0949c17: 不遮。如應容有。盡無生智除空非我。各具
0949c18: 有餘十四行相。由與出觀心轉相違。故在觀
0949c19: 中無二行相。謂從二智出觀後時。必自了知
0949c20: 我生盡等。此中意說盡無生智。雖是勝義而
0949c21: 涉世俗。我生盡等是世俗故。空非我是勝義
0949c22: 必涉勝義。此觀後決了知空非我故。由此二
0949c23: 智。離空非我。為有無漏。越此十六更是所餘
0949c24: 行相攝不。頌曰。
0949c25: 淨無越十六餘說有論故
0949c26: 論曰。對法諸師有一類說。無越十六無漏行
0949c27: 相。離此所餘不可得故。豈不有說盡無生智。
0949c28: 必自了知我生盡等。此不相違。前已說故。
0949c29: 謂前已說無漏觀後世俗智中。作此行相非
0950a01: 無漏智。此行相轉由盡無生。引起俗智推功
0950a02: 於本。言彼了知。故許此智離空非我。本意
0950a03: 樂力令此二智後必引生我生盡等。非由觀
0950a04: 內此行相轉。令於後＝彼【三】【宮】後＝彼【宋】【元】【明】【宮】後彼時起此行相。我等行
0950a05: 相觀內雖無。而由不遇自證解脫。義言此位
0950a06: 必已應有。我生盡等行相勢分。由先世俗行
0950a07: 相引生。能引後時世俗行相。故離十四無盡
0950a08: 無生。若謂此應言離十六無者。此不應理。
0950a09: 除十四餘有盡無生。非極成故。謂離十四。
0950a10: 有依密說。計我生盡等。為盡無生智。遮彼故
0950a11: 說離十四無。餘不極成。寧對遮此。若爾既有
0950a12: 無漏他心智。應越十六有無漏行相謂他心
0950a13: 智皆以一實自相為境。道等行相皆以聚集
0950a14: 共相為境。彼此既殊。知離十六決定別有。
0950a15: 無漏行相。非定許故。所難不然。謂我所宗非
0950a16: 決定許。共相行相但緣聚集。許有受心二念
0950a17: 住故。如觀一受體是非常。此智生時以共相
0950a18: 行相。觀一實自相為境極成。如是寧不許無
0950a19: 漏他心智。以共相行相緣一實自相。謂知＝智【明】知智
0950a20: 他心是真道等。即緣一實是道等相。若謂應
0950a21: 如受心念住總緣三世所有受心為非常等共
0950a22: 相行相。無漏他心智亦總緣三世他無漏心
0950a23: 等為道等行相。便違自宗。他心智起。唯緣
0950a24: 現在一實自相。此亦不然。加行異故。此智加
0950a25: 行。為欲知他。現能緣心。有貪等別。修非常
0950a26: 等。念住加行。為總厭背。諸有漏法。由前加行
0950a27: 勢力有殊。至成滿時現總緣別。是故無有應
0950a28: 相例過。若謂非常非受自體。故應觀受為非
0950a29: 常時。非緣一實自相為境。寧可引此喻他心
0950b01: 智。則彼應許受非非常。不應於受起非常
0950b02: 觀。如受與心其體各別。必定無有觀受為心。
0950b03: 雖即觀受以為非常。而無一物有多體過。領
0950b04: 納非常體無別故。如損益等非離領納。所餘
0950b05: 行相。餘法亦然。若爾應與至教相違。如說
0950b06: 於身住循身觀。應言法智。乃至廣說。又說
0950b07: 觀老死。應言是四智。俱不相違。且初所說非
0950b08: 顯法智等。離十六行相住循身觀。觀身為身。
0950b09: 但如實觀為非常等。我先已許共相行相。亦
0950b10: 以一實自相為境。故彼所說於我無違。後老
0950b11: 死聲總目取蘊。觀五取蘊為非常等。是四智
0950b12: 攝。何所相違。若爾如說受樂受時。如實了
0950b13: 知受於樂受。如何是法類世俗道智攝。此應
0950b14: 思擇受現在時。必不了知不自緣故。亦不可
0950b15: 說了知去來。去來不名受樂時故而契經說。
0950b16: 受樂受時。如實了知受於樂受。故知此說別
0950b17: 有密意。釋此密意。如盡無生。謂出觀後時。
0950b18: 方起此行相。故無漏行相越十六外。無有一
0950b19: 類言有越十六。本論說故。如本論言。頗有
0950b20: 不繫心能了別欲界繫法耶。曰能了別。謂非
0950b21: 常故。苦故。空故。非我故。因故。集故。生故。緣
0950b22: 故。有是處。有是事。如理所引了別。此證不
0950b23: 成。迷論意故。論顯不繫行相眾多。於中有緣
0950b24: 欲界繫者。依容有說。有是處言。有是事言。顯
0950b25: 無顛倒。即由此故。餘無此言。謂彼論中。復作
0950b26: 是說。頗有見斷心能了別欲界繫法耶。曰能
0950b27: 了別。謂我故。我所故。斷故。常故。無因故。無
0950b28: 作故。損減故。尊故。勝故。上故。第一故。能
0950b29: 清淨故。能解脫故。能出離故。惑故。疑故。猶
0950c01: 豫故。貪故。瞋故。慢故。癡故。不如理所引了
0950c02: 別。除此無容有餘行相。由此不說有是處言。
0950c03: 由皆顛倒轉。不言有是事。故淨行相無越十
0950c04: 六。理教無違。不可傾動。所言行相有十六
0950c05: 者。為但名別實亦有異。何謂行相能行所行。
0950c06: 頌曰。
0950c07: 行相實十六此體唯是慧
0950c08: 能行有所緣所行諸有法
0950c09: 論曰。有說行相名雖十六實事唯七。緣苦諦
0950c10: 境治四倒故。名實俱四。緣三諦境。名四實
0950c11: 一。如是說者實亦十六。所治所行相有別故。
0950c12: 言所對治相有別者。為治常見故修非常行
0950c13: 相。為治樂諸行故修苦行相。為治我所見故
0950c14: 修空行相。為治我見故修非我行相。為治無
0950c15: 因論故修因行相。為治自在等一因論故修
0950c16: 集行相。為治轉變因常因論故修生行相。為
0950c17: 治知為先能生論故修緣行相。為治歸自在
0950c18: 為涅槃論顯諸蘊永滅是涅槃故修滅行相。
0950c19: 為治執自體所有解脫是雜染惑苦不正見故
0950c20: 修靜行相。為治執涅槃如被詛遂致殄滅
0950c21: 是弊壞論故修妙行相。為治執解脫還退見
0950c22: 故修離行相。為治執無解脫道故修道行相。
0950c23: 為治苦行是真道見及謗真道是邪論故修如
0950c24: 行相。為治不修道生死自淨及世間離＝雜【三】【宮】離＝雜【宋】【元】【明】【宮】離雜染
0950c25: 是真道故修行行相。為治遭不永離染道
0950c26: 所誑惑於真聖道亦不敬故修出行相。言所
0950c27: 行境相有別者。苦聖諦有四相。一非常。二
0950c28: 苦。三空。四非我。有生滅故非常。逼迫性故
0950c29: 違聖心故苦。無主宰故空。違我相故非我。
0951a01: 集聖諦有四相。一因。二集。三生。四緣。能生
0951a02: 法故因。有多種故集。恒孳產故生。各別助故
0951a03: 緣。滅聖諦有四相。一滅。二靜。三妙。四離。息
0951a04: 眾苦故滅。三有為相三火滅故靜。有餘師說。
0951a05: 眾苦息故靜。如說苾芻諸行皆苦。唯有涅槃
0951a06: 最為寂靜。善故常故妙。一切災患永解脫故。
0951a07: 極安隱故離。道聖諦有四相。一道。二如。三
0951a08: 行。四出。能通尋求諸法性相至解脫故道。無
0951a09: 倒轉故如。如實趣故行。有餘師說。定能趣故
0951a10: 行。如說此道能至清淨。餘見必無至清淨理。
0951a11: 一向趣故。決能至故出。如是所治及所行境。
0951a12: 相有別故實有十六。如是行相以慧為體。謂
0951a13: 唯諸慧。於境相中簡＝揀【三】【宮】＊簡＝揀【宋】【元】【明】【宮】＊簡揀擇而轉名為行相。豈
0951a14: 不心心所皆名有行相。如是無慧與慧相應。
0951a15: 如何可言慧有行相。非有行相。唯慧相應心
0951a16: 等。皆名有行相者。是心心所等。於所緣品
0951a17: 類相中有能取義。若依唯慧得行相名。則慧
0951a18: 之餘心心所法。與行相等名有行相。如等漏
0951a19: 故得有漏名。是與漏體同對治義。如是所餘
0951a20: 心心所法等與行相。行於＝相【三】【宮】於＝相【宋】【元】【明】【宮】於相所緣。是俱時行。
0951a21: 無前後義。或心＝於【三】【宮】心＝於【宋】【元】【明】【宮】心於心所有行相者。多如已知
0951a22: 根。總名有行相。或依無間。亦說有聲。如有所
0951a23: 依故無有過。謂如心心所皆名有所依。意識
0951a24: 相應諸心所法。與所依識亦俱時生。識之所
0951a25: 依唯無間滅。有行相理應知亦然。無間滅慧
0951a26: 於現何能。此於現有能如無間滅意。若爾應
0951a27: 受等得有受等名。許亦無違。然非所辯。慧
0951a28: 及諸餘心心所法。有所緣故。皆是能行。此
0951a29: 能行名。應唯目＝自【明】目自慧。行相體故。餘心心所。既
0951b01: 非行相。寧是能行。若謂所餘名能行者。以
0951b02: 與行相相應起故。是則慧等與受相應。應名
0951b03: 能受。雖有此語而理不然。謂慧異門稱為行
0951b04: 相。能行即是取境別名。非能行言偏為詮慧。
0951b05: 寧以受等體非行相。便作是難。應非能行。
0951b06: 如於境中慧能簡揀擇。便許說慧名為能行。
0951b07: 既於境中想能取像。識能了等。寧非能行。故
0951b08: 能行名。通目取境。故應受等亦是能行。所行
0951b09: 名通一切有法。若實若假皆所行故。由此三
0951b10: 門體有寬。慧通行相能行所行。餘心心所
0951b11: 唯能所行。諸餘有法唯是所行。其理善成不
0951b12: 可傾動。已辯十智行相差別。當辯性攝依身
0951b13: 依地。頌曰。
0951b14: 性俗三九善依地俗一切
0951b15: 他心智唯四法六餘七九
0951b16: 現起所依身他心依欲色
0951b17: 法智但依欲餘八通三界
0951b18: 論曰。如是十智三性攝者。謂世俗通三性。餘
0951b19: 九智唯是善。依地別者。謂世俗智通依欲界
0951b20: 乃至有頂。他心智唯依四根本靜慮。不依近
0951b21: 分靜慮中間。此智所緣極微細故。彼地道力
0951b22: 微劣不能了達他相續中現在微細心心所法。
0951b23: 亦不依無色無此加行故。又通性故。餘地非
0951b24: 依五。通所依止觀等故。法智通以六地為依。
0951b25: 謂未至中間四根本靜慮。不依餘近分。彼唯
0951b26: 有漏故。亦不依無色。此緣欲界故。所餘七
0951b27: 智九地為依。謂下三無色及前說六地。總說
0951b28: 如是。然有差別。謂此所說七種智中類智決
0951b29: 定依九地起。苦集滅道盡無生智。苦法智攝。
0951c01: 六地為依。類智攝者。通依九地。依身別者。謂
0951c02: 他心智。依欲色界俱可現前。不依無色。彼自
0951c03: 無故。不起下地他心智者。此智隨轉色。彼無
0951c04: 容起故。法智但依欲界身起。非上二界入出
0951c05: 此智。諸有漏心唯欲有故。又法智隨轉色所。
0951c06: 依大種唯欲繫故。又此能治起破戒惑。破戒
0951c07: 唯欲非上界故。餘八智現起通依三界身。已
0951c08: 辯性地身。當辯念住攝。頌曰。
0951c09: 諸智念住攝滅智唯最後
0951c10: 他心智後三餘八智通四
0951c11: 論曰。滅智攝在法念住中。他心智後三攝。所
0951c12: 餘八皆通四。如是十智展轉相望。一一當言
0951c13: 幾智為境。頌曰。
0951c14: 諸智互相緣法類道各九
0951c15: 苦集智各二四皆十滅非
0951c16: 論曰。法智能緣九智為境。除類智。類智能緣
0951c17: 九智為境。除法智。道智能緣九智為境。除世
0951c18: 俗智。非道攝故。苦集二智。一一＝二【明】一二能緣二智
0951c19: 為境。謂世俗智及有漏他心智。世俗他心盡
0951c20: 無生智。此四皆緣十智為境。滅智不緣諸智
0951c21: 為境。唯以擇滅為所緣故。十智所緣總有幾
0951c22: 法。何智幾法為所緣境。頌曰。
0951c23: 所緣總有十謂三界無漏
0951c24: 無為各有二俗緣十法五
0951c25: 類七苦集六滅緣一道二
0951c26: 他心智緣三盡無生各九
0951c27: 論曰。十智所緣總有十法。謂有為法分為八
0951c28: 種。三界所繫無漏有為。各有相應不相應故。
0951c29: 無為分二種。善無記別故。俗智總緣十法為
0952a01: 境。法智緣五。謂欲界二無漏道二及善無為。
0952a02: 類智緣七。謂色無色無漏道六＝言【三】六＝言【宋】【元】【明】六言及善無為。
0952a03: 苦＝法【元】【明】苦法集智各緣三界所繫六。滅智緣一。謂善
0952a04: 無為。道智緣二。謂無漏道。他心智緣欲色無
0952a05: 漏三相應法。盡無生智緣有為八及善無為。
0952a06: 頗有一念智緣一切法不。不爾。豈不非我觀
0952a07: 智知一切法皆非我耶。此亦不能緣一切法。
0952a08: 不緣何法此體是何。頌曰。
0952a09: 俗智除自品總緣一切法
0952a10: 為非我行相聞思修所成
0952a11: 論曰。以世俗智觀一切法為非我時。猶除自
0952a12: 品。自品謂自體相應俱有法。何故不緣自體
0952a13: 為境。諸對法者立此因言。諸法必無待自體
0952a14: 故。即由此理不緣相應。以與相應一境轉故。
0952a15: 許緣相應者。便應許自緣。亦不能緣俱有法
0952a16: 者。以俱有法極相近故。如眼不見扶眼根色。
0952a17: 契經亦說。一剎那智不能頓知一切法境。如
0952a18: 契經說。無有沙門婆羅門等。於一切法頓見
0952a19: 頓知。義准唯漸此智唯是欲色界攝。無色界
0952a20: 中雖有此類。而緣法少。非此所明。此通聞思
0952a21: 修所成慧。皆能除自品緣一切法故。已辯所
0952a22: 緣。復應思擇。誰成就幾智耶。頌曰。
0952a23: 異生聖見道初念定成一
0952a24: 二定成三智後四一一增
0952a25: 修道定成七離欲增他心
0952a26: 無學鈍利根定成九成十
0952a27: 論曰。諸異生位及聖見道。第一剎那定成一
0952a28: 智。謂世俗智。第二剎那定成三智。謂加法苦。
0952a29: 第四六十十四剎那。如次後後增類集滅道
0952b01: 智。諸未增位成數如前。故修位中亦定成七。
0952b02: 如是諸位。若已離欲。各各增一。謂他心智。唯
0952b03: 除異生生無色者。然異生位及見道中。唯可
0952b04: 成就俗他心智道類智時具成二種。爾時初
0952b05: 得不還果故。兼得無漏以成果體。餘修位中
0952b06: 皆具成二。生無色者便捨世俗。諸時解脫定
0952b07: 成九智。謂加盡智。不時解脫定成就十。謂增
0952b08: 無生。
0952b09: 說一切有部顯宗論卷第三十五
