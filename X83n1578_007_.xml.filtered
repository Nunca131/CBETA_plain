0470c07: 
0470c08: 
0470c09: 指月錄卷之七
0470c10: 
0470c11: 未詳法嗣
0470c12: ▲泗州塔頭侍者。及時鎖門。有人問。既是三界大師。
0470c13: 為甚麼被弟子鎖。侍者無對。
0470c14: 法眼代云。弟子鎖。大師鎖　法燈代云。還我鎖匙
0470c15: 來　又老宿代云。吉州鎖。虔州鎖。
0470c16: ▲或問僧。承聞大德講得肇論。是否。曰不敢。曰肇論
0470c17: 有物不遷義。是否。曰是。或人遂以茶盞就地撲破曰。
0470c18: 這個是遷不遷。無對。
0470c19: 法眼代撫掌三下。
0470c20: ▲有道流。在佛殿前背坐。僧曰。道士莫背佛。道流曰。
0470c21: 大德本教中道。佛身充滿於法界。向甚麼處坐得。僧
0470c22: 無對。
0470c23: 法眼代云。識得汝。
0470c24: 又有一行者。隨法師入佛殿。行者向佛而唾。法師曰。
0471a01: 行者少去就。何以唾佛。行者曰。將無佛處來。與某甲
0471a02: 唾。法師無對。
0471a03: 溈山云。仁者不仁者。不仁者仁者　仰山代
0471a04: 法師云。但唾行者。又云。行者若有語。即向伊道。還
0471a05: 我無行者處來。
0471a06: ▲台州六通院僧。欲渡船。有人問。既是六通。為甚麼
0471a07: 假船。無對。
0471a08: 天台韶代云。不欲驚眾。
0471a09: ▲聖僧像被屋漏滴。有人問。既是聖僧。為甚麼有漏。
0471a10: 天台韶代云。無漏不是聖僧。
0471a11: ▲死魚浮於水上。有人問僧。魚豈不是以水為命。曰
0471a12: 是。曰為甚麼向水中死。無對。
0471a13: 天龍機代云。是伊為甚麼不向岸上死。
0471a14: ▲江南相馮延巳。與數僧遊鍾山。至一人泉。問一人
0471a15: 許多人爭得足。一僧對曰。不教欠少。乃別云。誰人
0471a16: 欠少。
0471a17: 法眼別云。誰是不足者。
0471a18: ▲有施主婦人入院。行眾僧隨年錢。僧云。聖僧前著
0471a19: 一分。婦人曰。聖僧年多少。無對。
0471a20: 法眼代云。心期滿處即知。
0471a21: ▲偃臺感山主。到圓通院相看。第一座問曰。圓通無
0471a22: 路。山主爭得到來。無對。
0471a23: 歸宗柔代云。不期又得相見。
0471a24: ▲有僧入冥見地藏菩薩。地藏問。是你平生修何業。
0471b01: 僧曰。念法華經。曰止止不須說。我法妙難思。為是說
0471b02: 是不說。無對。
0471b03: 歸宗柔代云。此回去敢請流通。
0471b04: ▲子趁鴿子。飛向佛殿欄干上顫。有人問僧。一切
0471b05: 眾生在佛影中常安常樂。鴿子見佛。為甚麼顫。無
0471b06: 對。
0471b07: 法燈代云。怕佛。
0471b08: ▲官人問僧。名甚麼。曰無揀。官人曰。忽然將一碗沙
0471b09: 與上座。又作麼生。曰謝官人供養。
0471b10: 法眼別云。此猶是揀底。
0471b11: ▲廣南有僧住庵。國主出獵。人報庵主。大王來請起。
0471b12: 曰非但大王。佛來亦不起。王問。佛豈不是汝師。曰是。
0471b13: 王曰。見師為甚麼不起。無對。
0471b14: 法眼代云。未足酬恩。
0471b15: ▲僧問圓通和尚。一塵纔起。大地全收。還見禪麼。
0471b16: 圓通曰。喚甚麼作塵。又問法燈。燈曰。喚甚麼作禪。
0471b17: 東禪齊云。此二尊宿語。還明伊問處。不明伊問處。
0471b18: 若明伊問處。還得盡善也未。試斷看。忽然向伊道。
0471b19: 你指示我更要答話。又作麼生會。莫道又答一轉
0471b20: 子。
0471b21: ▲有僧與童子上經了。令持經著函內。童子曰。某甲
0471b22: 念底著向那裏。
0471b23: 法燈代云。汝念甚麼經。
0471b24: ▲先淨照禪師。問楞嚴大師。經中道。若能轉物。即同
0471c01: 如來。若被物轉。即名凡夫。祇如昇元閣。作麼生轉。嚴
0471c02: 無對。
0471c03: 汾陽代云。彼此老大。
0471c04: ▲有僧到曹溪。守衣僧提起衣曰。此是大庾嶺頭
0471c05: 提不起底。曰為甚麼在上座手裏。無對。
0471c06: 雲門云。彼此不了。又云。將謂是師子兒。
0471c07: ▲昔高麗國來錢塘。刻觀音聖像。及舁上船。竟不能
0471c08: 動。因請入明州開元寺供養。後有設問。無剎不現身。
0471c09: 聖像為甚麼不去高麗國。
0471c10: 長慶稜代云。現身雖普。相生偏　法眼別云。識
0471c11: 得觀音未。
0471c12: ▲有人問僧。點甚麼燈。僧曰長明燈。曰甚麼時點。曰
0471c13: 去年點。曰長明何在。無對。
0471c14: 長慶棱代云。若不如此。知公不受人瞞　法眼別
0471c15: 云。利動君子。
0471c16: ▲有官人。入鎮州天王院神像。因問院主曰。此是
0471c17: 何功德。曰護國天王。曰祇護此國。護餘國。曰在秦
0471c18: 為秦。在楚為楚。曰臘月二十九日。打破鎮州城。天王
0471c19: 向甚處去。主無對。
0471c20: ▲老宿有偈曰。五蘊山頭一段空。同門出入不相逢。
0471c21: 無量劫來賃屋住。到頭不識主人公。
0471c22: 有老宿云。既不識他。當初問甚麼人賃。
0471c23: ▲有僧持到長者家。偶為犬傷。長者指袈裟曰。龍
0471c24: 披一縷。金翅不吞。大師全披法服。為甚被狗。
0472a01: ▲宋太宗幸相國寺。問看經僧曰。是甚麼經。曰仁王
0472a02: 經。曰既是寡人經。因甚在卿手裏。無對。
0472a03: 雪竇代云。皇天無親。惟德是輔。
0472a04: 幸開寶塔。問僧。卿是甚人。曰塔主。曰朕之塔。因甚卿
0472a05: 作主。無對。
0472a06: 雪竇代云。闔國咸知。
0472a07: 僧朝宗。問甚處來。曰廬山臥雲庵。曰朕聞臥雲深處
0472a08: 不朝天。因甚到此。無對。
0472a09: 雪竇代云。難逃至化。
0472a10: 僧入對次。奏曰。陛下還記得麼。曰甚處相見來。曰靈
0472a11: 山一別直至如今。曰以何為驗。無對。
0472a12: 雪竇代云。貧道得得而來。
0472a13: 京寺回祿藏經。僧乞宣賜。召問。昔日摩騰不燒。如
0472a14: 今為甚燒。無對。
0472a15: 雪竇代云。陛下不忘付囑。
0472a16: 宗夢神人報曰。請陛下發菩提心。因早朝宣問左
0472a17: 右街。菩提心作麼生發。無對。
0472a18: 雪竇代云。實謂古今罕聞。
0472a19: ▲茶陵郁山主。不曾行。因廬山有化士至。論及宗
0472a20: 門中事。教看僧問法燈。百尺竿頭如何進步。燈曰噁。
0472a21: 凡三年。一日乘驢度橋。一蹋橋板而墮。忽然大悟。遂
0472a22: 有頌云。我有神珠一顆。久被塵勞關鎖。今朝塵盡光
0472a23: 生。照破山河萬朵。因茲更不遊方。師為白雲端禪師
0472a24: 得度師。
0472b01: ▲唐朝因禪師。微時運椎擊土次。見一大塊。戲椎
0472b02: 猛擊之。應手而碎。豁然大悟。
0472b03: ▲樓子和尚。不知何許人。亦不知其名氏。一日偶經
0472b04: 遊街市間。於酒樓下整帶次。聞樓上人唱曲云。你
0472b05: 既無心我也休。忽然大悟。因號樓子焉。
0472b06: ▲神照本如法師。以經王此字應訛請益四明尊者。者
0472b07: 震聲曰。汝名本如。師即領悟。作偈曰。處處逢歸路。頭
0472b08: 頭達故鄉。本來成現事。何必待思量。
0472b09: ▲臨安府上竺圓智證悟法師。台州林氏子。依白蓮
0472b10: 仙法師。問具變之道。蓮指行燈曰。如此燈者。離性絕
0472b11: 非。本自空寂。理則具矣。六凡四聖所見不同。變則在
0472b12: 焉。師不契。後因掃地誦法華經。至知法常無性佛種
0472b13: 從緣起。始諭旨告蓮。蓮然之。師領徒以來。常患本宗
0472b14: 學者。膠於筆錄。至以天台之傳為文字之學。南宗鄙
0472b15: 之。乃謁護國此庵元禪師。夜語次。師舉東坡宿東林
0472b16: 偈。坡偈溪聲便是廣長舌。山色豈非清淨身。夜來八萬四千偈。他日如何舉似人且曰。也不
0472b17: 易到此田地。庵曰。尚未見路徑。何言到耶。曰溪聲便
0472b18: 是廣長舌。山色豈非清淨身。若不到此田地。如何有
0472b19: 這個消息。庵曰。是門外漢耳。曰和尚不吝。可為說破。
0472b20: 庵曰。祇從這裏。猛著精彩捕看。若捕得他破。
0472b21: 則亦知本命元辰落著處。師通夕不寐。及曉鐘鳴。去
0472b22: 其祕蓄。以前偈別曰。東坡居士太饒舌。聲色關中欲
0472b23: 透身。溪若是聲山是色。無山無水好愁人。這漢思量了。一夜
0472b24: 寱語。東坡門外漢。這漢未及門持以告此庵。庵曰。向汝道是門外漢。
0472c01: 且道是賞伊罰伊。莫錯好師禮謝　俄有化馬祖殿瓦者。求語發
0472c02: 揚。師書曰。寄語江西老古錐。從教日炙與風吹。不是
0472c03: 兒孫無料理。要見消瓦解時。此庵見之笑曰。須是
0472c04: 這闍黎始得。
0472c05: ▲公期和尚。因往羅漢。路逢一騎牛公子。師問。羅漢
0472c06: 路向甚麼處去。公拍牛曰道道。師喝曰這畜生。公曰。
0472c07: 羅漢路向甚麼處去。師拍牛曰道道。公曰直饒恁
0472c08: 麼。猶少蹄角在。師便打。公拍牛便走。
0472c09: ▲福州山東雲頂禪師。有居士問。洞山道。有一物上
0472c10: 拄天下拄地。未審是甚麼物。師曰。擔鐵枷喫鐵棒。曰
0472c11: 天地黑山河走。師曰。閻老殿前添一鬼。北邙山下臥
0472c12: 千年。曰快活快活。師曰。也是野狐吞老鼠。
0472c13: ▲昔有一老宿。一夏不為師僧說話。有僧歎曰。我祇
0472c14: 恁麼空過一夏。不敢望和尚說佛法。得聞正因兩字
0472c15: 也得。老宿聞乃曰。闍黎莫速。若論正因。一字也無。
0472c16: 道了扣齒云。適來無端。不合與麼道。壁有一老宿
0472c17: 聞曰。好一釜羹。被一顆鼠糞污。
0472c18: 雪竇代云。誰家釜裏無一兩顆。
0472c19: 又一老宿。畜一童子。並不知軌則。有一行僧到。乃
0472c20: 教童子禮儀。晚間見老宿外歸。遂去問訊。老宿怪訝。
0472c21: 遂問童子曰。阿誰教你。童曰。堂中某上座。老宿喚其
0472c22: 僧來。問上座傍家行。是甚麼心行。這童子養來二
0472c23: 三年了。幸自可憐生。誰教上座教壞伊。快束裝起去。
0472c24: 黃昏雨淋淋地被出。
0473a01: 法眼云。古人恁麼顯露些子家風甚怪。且道意在
0473a02: 於何。
0473a03: ▲昔有二庵主。旬日不相見。忽相會。上庵主問下庵
0473a04: 主。多時不相見。向甚麼處去。下庵主曰。在庵中造個
0473a05: 無縫塔。上庵主曰。某甲也要造一個。就兄借取塔樣
0473a06: 子。下庵主曰。何不早說。被人借去了也。
0473a07: 法眼云。且道是借他樣。不借他樣。
0473a08: ▲昔有一老宿曰。祖師九年面壁。為訪知音。若恁麼
0473a09: 會得。喫鐵棒有日在。又一老宿曰。祖師九年面壁。何
0473a10: 不慚惶。若恁麼會得。更買草鞋行三十年。
0473a11: 瑯琊覺云。既不然。且道祖師面壁意作麼生。良久
0473a12: 云。欲得不招無間業。莫謗如來正法輪。
0473a13: ▲昔有一老宿。因僧問。師子捉兔亦全其力。捉象亦
0473a14: 全其力。未審全個甚麼力。老宿曰。不欺之力。
0473a15: 法眼別云。不會古人語。
0473a16: ▲昔有婆子。供養一庵主。經二十年。常令一二八女
0473a17: 子送飯給侍。一日令女子抱定曰。正恁麼時如何。主
0473a18: 曰。枯木倚寒巖。三冬無煖氣。女子舉似婆。婆曰。我二
0473a19: 十年祇供養得個俗漢。遂遣出燒庵。
0473a20: ▲昔有婆子臨齋。入趙州法堂云。這一堂師僧。總是
0473a21: 婆婆生得底。唯有大底孩兒。五逆不孝。州纔顧視。婆
0473a22: 便出去。
0473a23: ▲昔有跨驢人。問眾僧何往。僧曰。道場去。其人曰。何
0473a24: 處不是道場。僧毆之曰。這漢沒道理。向道場裏跨驢
0473b01: 不下。
0473b02: ▲肇法師在姚秦。臨刑時說偈曰。四大元無主。五陰
0473b03: 本來空。將頭臨白刃。猶似斬春風。
0473b04: 玄沙云。大小肇法師。臨死猶寱語。
0473b05: ▲雙溪布衲如禪師。因嵩禪師戲以詩悼之曰。繼祖
0473b06: 常吾代。生緣行可規。終身常在道。識病嬾尋醫。貌古
0473b07: 筆難寫。情高世莫知。慈雲布何處。孤月自相宜。師讀
0473b08: 罷舉筆答曰。道契平生更有誰。閒卿於我最心知。當
0473b09: 初未欲成相別。恐誤同參一首詩。投筆坐亡。六十年
0473b10: 後。塔戶自啟。真容儼然。
0473b11: ▲處州法海立禪師。因徽宗革本寺作神霄宮。師陞
0473b12: 座謂眾曰。都緣未徹。所以說是說非。為不真。便乃
0473b13: 分彼分此。我身尚且不有。身外烏足道哉。正眼觀來。
0473b14: 一場笑具。今則聖君垂旨。更僧寺作神霄。佛頭添個
0473b15: 冠兒。筭來有何不可。山僧今日不免橫擔拄杖。高挂
0473b16: 囊。向無縫塔中安身立命。於無根樹下嘯月吟風。
0473b17: 一任乘雲仙客。來此水書符。叩牙作法。他年成道。
0473b18: 白日上昇。堪報不報之恩。以助無為之化。祇恐不是
0473b19: 玉。是玉也大奇。然雖如是。且道山僧轉身一句。作麼
0473b20: 生道。還委悉麼。擲下拂子。竟爾趨寂。郡守具奏。詔仍
0473b21: 改寺額曰真身。
0473b22: 又汝州天寧明禪師。改德士日。登座謝恩畢。乃曰。
0473b23: 木簡信手拈來。坐具乘時放下。雲散水流去。寂然
0473b24: 天地空。即斂歛目而逝。
0473c01: ▲幽棲禪師。因僧為師造壽塔畢。師乃領眾看塔。即
0473c02: 入塔內端坐云。一客不煩兩主人。便告寂。眾僧競喚
0473c03: 云。和尚許多年住世。不可便即恁麼去。遂舁歸。主事
0473c04: 辦齋了。師復上堂告眾曰。不得喚作是。不得喚作非。
0473c05: 汝喚作甚麼。時有僧出。承聞和尚有言。不得喚作是。
0473c06: 不得喚作非。未審喚作甚麼。師便珍重告寂。
0473c07: ▲魏府老洞華嚴。示眾曰。佛法在日用處。行住坐
0473c08: 臥處。喫茶喫飯處。語言相問處。所作所為處。舉心動
0473c09: 念又不是也。又曰。時當缺減。人壽少有登六七十
0473c10: 者。汝輩入我法中。整頓手未穩。早是三四十年。須
0473c11: 臾衰病至。衰病至則老至。老至則死至。前去幾何。尚
0473c12: 復恣意。何不初中後夜純靜去。文潞公鎮北京。洞老
0473c13: 來謁別。文潞公曰。法師老矣。復何往。對曰。入滅去。潞
0473c14: 公笑謂其戲語。歸與子弟。言其道深穩。談笑有味。
0473c15: 非常僧也。使人候之。果入滅矣歎異久之。及闍維親
0473c16: 往視火。以琉璃瓶置座前祝曰。佛法果靈。願舍利填
0473c17: 吾瓶。言卒煙自空而降。布入瓶中。滅如所願。潞公
0473c18: 自是竭誠內典。恨知之暮也。
0473c19: ▲太瘤蜀僧。居眾歎佛法混濫。異見蜂起。乃曰。我
0473c20: 參禪若得真正知見。當不惜口業。遂發願禮馬祖塔。
0473c21: 長年不輟。忽一日塔放白光。感而有悟。後至叢林。
0473c22: 勘驗老宿。過雪竇山前云。這老漢。口裏水漉漉地。雪
0473c23: 竇聞其語。意似不平。及太見雪竇。竇云。你不肯老僧
0473c24: 那。太云。老漢果然口裏水漉漉地。遂摵一坐具便出。
0474a01: 直歲不甘。中路令人毆打。損太一足。太云。此是雪竇
0474a02: 老漢使之。他日須折一足償我。後果如其言。太後至
0474a03: 都下。放意市肆中。有官人請居家供養。太屢告辭。官
0474a04: 人確留愈加敬禮。每使侍妾饋食。一日見官人至。故
0474a05: 挑其妾。官人以此改禮。遂得辭去。不數日市中端
0474a06: 坐而化。
0474a07: ▲歐陽文忠公。昔官洛中。一日遊嵩山。去僕吏。放
0474a08: 意而往。至一山寺。入門修竹滿軒。霜清鳥啼。風物鮮
0474a09: 明。文忠休於殿陛。旁有老僧。閱經自若。與語不甚顧
0474a10: 答。文忠異之。問曰。道人住山久如。對曰甚久也。又問
0474a11: 誦何經。對曰法華經。文忠曰。古之高僧。臨生死之際。
0474a12: 類皆談笑脫去。何道致之耶。對曰。定慧力耳。又問。今
0474a13: 乃寂寥無有何哉。老僧笑曰。古之人念念在定慧。臨
0474a14: 終安得亂。今之人念念在散亂。臨終安得定。文忠大
0474a15: 喜。不自知膝之屈也。
0474a16: 謝希深。有文記其事。
0474a17: ▲鹽官會下。有一主事僧。忽見一鬼使來追。僧告曰。
0474a18: 某甲身為主事。未暇修行。乞容七日得否。使曰。待為
0474a19: 白王。若許即七日後來。不然須臾便至。言訖不見。至
0474a20: 七日後。覓其僧了不可得。後有人舉問一僧。若被
0474a21: 著時。如何抵擬他。
0474a22: 洞山代云。被他覓得也。
0474a23: ▲昔有官人。作無鬼論。中夜揮毫次。忽見一鬼出云。
0474a24: 汝道無。我。
0474b01: 五祖演云。老僧當時若見。但以手作鵓鳩嘴。向伊
0474b02: 道谷呱呱。
0474b03: ▲昔有古德。一日不赴堂。侍者請赴堂。德曰。我今日
0474b04: 在莊上喫油飽也。侍者曰。和尚不曾出入。德曰。汝
0474b05: 去問莊主。者方出門。忽見莊主來謝和尚到莊。
0474b06: 徑山杲頌云。和尚不赴堂。莊主謝臨屈。一字入公
0474b07: 門。九牛拔不出　頌古指為南泉事。會元列湖
0474b08: 孚章中。
0474b09: ▲昔有外道。問一入定僧云。輪王眾生種。非佛非羅
0474b10: 漢。不受後有身。是甚麼義。僧便入定以問彌勒。出
0474b11: 定述彌勒語答云。譬如陶師埏埴成器。
0474b12: ▲唐僧元曉者。海東人。初航海而至。將訪道於名山。
0474b13: 獨行荒陂。夜宿塚間。渴甚。引手掬於穴中得泉甘。
0474b14: 黎明視之髑髏也。大惡之。盡欲嘔去。忽猛省大嘆曰。
0474b15: 心生則種種法生。心滅則髑髏不二。如來大師曰。三
0474b16: 界唯心。豈欺我哉。遂不復求師還海東。疏華嚴經。
0474b17: 林間錄曰。玄沙備禪師。薪於山中。旁僧呼曰。和尚
0474b18: 看虎。玄沙見虎顧僧曰。是你。靈潤法師山行。野燒
0474b19: 迅飛而來。同遊者皆避之。潤安步如常。曰心外無
0474b20: 火。火實是心。謂火可逃。無由免火。火至而滅。嚴陽
0474b21: 尊者。單丁住山。蛇虎就手而食。歸宗常公刈草。見
0474b22: 蛇芟之。傍僧曰。久聞歸宗。今日乃見一麤行沙門。
0474b23: 常曰。你麤我麤耶。吾聞親近般若。有四種驗心。謂
0474b24: 就理。就事。入就。出就。事理之外。宗門又有四藏鋒
0474c01: 之用。親近以自治。藏鋒之用以治物。
0474c02: ▲唐修雅法師。聽誦法華經歌。山色沉沉。松。
0474c03: 空林之下。盤陀之石。石上有僧。結跏橫錫。誦白蓮經。
0474c04: 從旦至夕。左之右之。虎跡狼跡。十片五片。異花狼籍。
0474c05: 偶然相見。未深相識。知是古之人今之人。是曇彥是
0474c06: 曇翼。我聞此經有深旨。覺帝稱之真妙義。合目冥心
0474c07: 子細聽。醍醐滴入焦腸裏。佛之意兮祖之髓。我之心
0474c08: 兮經之旨。可憐彈指及舉手。不達目前今正是。大矣
0474c09: 哉甚奇特。空王要使生得。光輝一萬八千土。土土
0474c10: 皆作黃金色。四生六道一光中。狂夫猶自問彌勒。我
0474c11: 亦當年學空寂。一得無心便休息。今日親聞誦此經。
0474c12: 始覺驢乘匪端的。我亦當年不出戶。不欲紅塵沾步
0474c13: 武。今日親聞誦此經。始覺行行皆寶所。我亦當年愛
0474c14: 吟。將謂冥搜亂禪定。今日親聞誦此經。何妨筆研
0474c15: 資真性。我亦當年狎兒戲。將謂光陰半棄。今日親
0474c16: 聞誦此經。始覺聚沙非小事。我昔曾遊山與水。將謂
0474c17: 他山非故里。今日親聞誦此經。始覺山河無寸地。我
0474c18: 昔心猿未調伏。常將金鎖拘束。今日親聞誦此經。
0474c19: 始覺無物為拳拲。師誦此經經一字。字字爛嚼醍醐
0474c20: 味。醍醐之味珍且美。不在唇不在齒。只在勞生方寸
0474c21: 裏。師誦此經經一句。句句白牛親動步。白牛之步疾
0474c22: 如風。不在西不在東。只在浮生日用中。日用不知一
0474c23: 何苦。酒之腸飯之腑。長者揚聲喚不迴。何異聾何異
0474c24: 瞽。世人之耳非不聰。耳聰特向經中聾。世人之目非
0475a01: 不明。目明特向經中盲。合聰不聰。合明不明。轆轤上
0475a02: 下。浪死生。世人總識師之音。誰人能識師之心。世
0475a03: 人總識師之形。何人能識師之名。師名醫王行佛令。
0475a04: 來與眾生治心病。能使迷者醒狂者定。垢者淨邪者
0475a05: 正凡者聖。如是則非但人恭敬。亦合龍讚詠鬼讚詠
0475a06: 佛讚詠。豈得背覺合塵之徒。不稽首而歸命。
0475a07: ▲僧文通慧者。河南開封府白雲寺僧也。其師令掌
0475a08: 盥盆。偶有市鮮者。濯於盆。文恚擊之。遽隕。因潛奔華
0475a09: 州總持寺。久之為長老。二十年餘矣。一日忽語其
0475a10: 徒曰。二十年前一段公案。今日當了。眾問故。曰日午
0475a11: 當自知之。遂趺坐以俟時。張浚統兵至關中。一卒持
0475a12: 弓矢。至法堂瞪目視文。將射之。文笑曰。老僧相待久
0475a13: 矣。卒曰。素未相面。今見而恚心不可遏。即欲相戕何
0475a14: 耶。文語以昔故。卒遽說偈曰。冤冤相報何時了。劫劫
0475a15: 相纏豈偶然。不若與師俱解釋。如今立地往西天。視
0475a16: 之已巳立化矣。文即索筆書偈曰。三十三年飄蕩。做了
0475a17: 幾番模樣。誰知今日相逢。是在前變障。書畢泊然
0475a18: 而化一統志。
0475a19: 
0475a20: 指月錄卷之七
