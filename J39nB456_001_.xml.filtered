0691a01: 通天澹崖原禪師語錄目錄
0691a02: 上堂
0691a03: 小參
0691a04: 示眾
0691a05: 拈古
0691a06: 頌古
0691a07: 代古
0691a08: 聯芳偈
0691a09: 贊
0691a10: 疏
0691a11: 序
0691a12: 文集
0691a13: 不二草
0691a14: 行實
0691a15: 
0691a16: 
0691a17: 
0691a18: 
0691a19: 
0691a20: 
0691a21: 
0691a22: 
0691a23: 
0691a24: 
0691a25: 
0691a26: 
0691a27: 
0691a28: 
0691a29: 
0691a30: 
0691b01: 通天澹崖原禪師語錄卷一
0691b02: 住楞嚴嗣法門人明德等編
0691b03: 上堂指法座云者個寶華王座自釋迦鼻祖以至歷
0691b04: 代老和尚佛佛授受祖祖相傳皆由此而開鑿人天
0691b05: 眼目建立從上宗乘今日原上座到來又作麼生坐
0691b06: 斷佛祖頂千聖齊列下風便陞拈香云此瓣香爇
0691b07: 向爐中耑為祝延
0691b08: 聖躬萬歲萬萬歲伏願垂衣裳而八荒歸化靖干戈
0691b09: 而萬國來王此瓣香奉為興郡府邑尊官現前護法
0691b10: 諸山碩德伏願昂藏鼻孔時聞木樨花香豁達眼睛
0691b11: 頓見菩提果熟懷中出香云此瓣香壺山種就蘭水
0691b12: 濯成臭著則鼻孔遼天觸著則通身慶快數載囊藏
0691b13: 不敢剖露今對人天眾前信手拈來爇向爐中供養
0691b14: 本寺傳臨濟正宗第三十二世通天堂上逸叟先老
0691b15: 和尚用酬法乳斂歛衣就坐上首白椎云法筵龍象眾
0691b16: 當觀第一義師云數載潛藏不露鋒白雲高臥伴青
0691b17: 松今朝推向華王座振紀提綱繼祖風眾中還有會
0691b18: 得者麼試出來酬唱看良久乃云豁開千聖眼撥轉
0691b19: 萬靈機蝸牛角上行船蟭螟眼裡走馬十方無向背
0691b20: 四面絕遮攔全體恁麼來全體恁麼去淨裸裸赤灑
0691b21: 灑沒可把靈利漢到此便知燈即是火木不離波大
0691b22: 地與我同根萬物與我一體何須向外馳求覓佛覓
0691b23: 法覓禪覓道覓神通覓妙用建立也在我掃蕩也在
0691b24: 我殺活也在我縱奪也在我機用現前不存軌則我
0691b25: 為法王於法自在且道即今就位行權一句作麼生
0691b26: 道卓拄杖云橫按莫邪行正令太平寰宇斬癡頑復
0691b27: 舉洛浦參夾山不禮拜當面而立山云雞棲鳳巢非
0691b28: 吾同類出去浦云自遠趨風乞師一接山云目前無
0691b29: 闍黎此間無老僧浦便喝山云住住且莫草草匆匆
0691b30: 雲月是同溪山各異截斷天下人舌即不無爭教無
0691c01: 舌人解語浦無語山便打浦從此伏膺師云洛浦不
0691c02: 遇夾山幾乎蹉過一生夾山不得洛浦未免一場狼
0691c03: 藉還有知得洛浦落處者麼鯨吞海水盡露出珊瑚
0691c04: 枝上首結椎云諦觀法王法法王法如是便下座。
0691c05: 上堂諸佛末出世祖師未西來一不成二不是諸佛
0691c06: 出世祖師西來天是天地是地山門頭合掌法堂裡
0691c07: 解義須彌頂上浪滔天大海波心紅塵起蟭螟眼裡
0691c08: 撐舟螃蟹眶中遊戲鞭起陝陜府銕牛踏殺南山鱉鼻。
0691c09: 上堂按拄杖云山僧前不讓釋迦後不讓彌勒臨濟
0691c10: 德山無地容身有口秪堪掛壁且道通天有甚奇特
0691c11: 便恁麼說卓拄杖云若無舉鼎拔山力千里烏騅不
0691c12: 易騎。
0691c13: 退院上堂祖印高提豎剎竿勉承師命繼通天償酬
0691c14: 夙債一年畢孰取浮生半日閒佛尚不為成何範世
0691c15: 情何得苟攀緣烏藤倒握翻身去一個閒人天地間
0691c16: 大眾且道正與麼時如何良久云今朝獨步乾坤外
0691c17: 直蹋毘盧頂上行拽拄杖便行。
0691c18: 小參一句明千句萬句悉皆明一機透千機萬機悉
0691c19: 皆透大眾且道如何是一良久云絕後再甦欺君不
0691c20: 得。
0691c21: 小參三世諸佛如是說歷代祖師如是說天下老和
0691c22: 尚如是說通天者裡亦如是說若如是說者三十棒
0691c23: 若不如是說者三十棒若有如是說者若有不如是
0691c24: 說者總與他三十棒何故道泰不傳天子令時清休
0691c25: 唱太平歌。
0691c26: 小參即心即佛十方世界沒虛空非心非佛大地山
0691c27: 河無寸土不是心不是佛畢竟是個甚麼揮拂子云
0691c28: 漫撥冰絃呈巧手高山流水貴知音。
0691c29: 冬節小參豎拄杖云看看三世諸佛歷代祖師天下
0691c30: 老和尚及現前諸人各各在山僧拄杖頭上安身立
0692a01: 命放行把住一任山僧布置儻有個漢出來打翻觔
0692a02: 斗踏破虛空向自己巳眉尖上放出一道靈光輝天鑑
0692a03: 地耀古騰今孤迥迥悄巍巍絲毫不犯不被人瞞亦
0692a04: 不被寒暑之所遷移陰陽之所流轉能為萬象主不
0692a05: 逐四時凋且得慶快平生雖然如是且道陰極陽生
0692a06: 漢宮添線君子道長小人道消此意又作麼生一陽
0692a07: 方動處萬物未萌時。
0692a08: 示眾舉祥菴主上堂云古人向這裡不肯住為甚麼
0692a09: 不肯住自云秪為途路不得力後曰畢竟為何又云
0692a10: 楖栗橫肩不顧人直入千峰萬峰去師云古人恁般
0692a11: 說話可謂剖腹剜心頓見肝肺無一絲毫自瞞無一
0692a12: 些子隱蔽若是今時師僧便向冊子上搜索奇言妙
0692a13: 句便爾頭高氣傲自謂會禪道佛法到處彰揚賣弄
0692a14: 譬如汞金一入爐韝倏然鎔化如此之輩不但唐喪
0692a15: 光陰虛消信施徒費草鞋究竟與己巳躬下毫沒交涉
0692a16: 若是生鐵鑄就底漢子百折不回底腳跟便向銀山
0692a17: 鐵壁裏點開達磨眼睛石火電光中爍破瞿曇面孔
0692a18: 拈起龜毛拂吞卻須彌山倒握兔角杖傾出香水海
0692a19: 此時方可口吞佛祖眼蓋乾坤顯大機施大用把住
0692a20: 也得放行也得頭頭顯露物物全彰橫拈倒弄無不
0692a21: 自由秪如楖栗橫肩不顧人直入千峰萬峰去意作
0692a22: 麼生相識滿天下知心能幾人。
0692a23: 示眾豎拂子召眾云看看三世諸佛歷代祖師天下
0692a24: 老和尚在原上座拂子頭上興雲布雨作大佛事去
0692a25: 也諸人還見麼若見山本是山水本是水物本是物
0692a26: 諸人本是諸人了無異轍頭頭顯露法法現成只要
0692a27: 信得及認得真一肩荷負直下承當敢保一生大事
0692a28: 了畢何故等閒識得東風面萬紫千紅總是春擲拂
0692a29: 子下座。
0692a30: 示眾觀音菩薩將錢買胡餅放下卻是個饅頭且道
0692b01: 節目在甚麼處當初只為茆長短燒了方知地不平。
0692b02: 示眾牛過窗櫺頭角四蹄俱過了為甚麼尾巴過不
0692b03: 得諸人試定當看若定當分明一生參學事畢眾無
0692b04: 語良久云任從滄海變終不為君通。
0692b05: 拈古
0692b06: 世尊在靈山會上拈花示眾惟迦葉破顏微笑世尊
0692b07: 云吾有正法眼藏涅槃妙心實相無相微妙法門不
0692b08: 立文字教外別傳付囑摩訶迦葉。
0692b09: 拈云世尊拈花橫吹無孔笛迦葉微笑倒拍氈
0692b10: 拍板雖然音律俱全爭奈葛藤反漏何故祖禰
0692b11: 不了殃及兒孫。
0692b12: 世尊一日陞座文殊白椎云諦觀法王法法王法如
0692b13: 是世尊便下座。
0692b14: 拈云文殊一椎不妨驚群動眾世尊下座亦是
0692b15: 因便抽身何故不因夜來雁爭見海門秋。
0692b16: 雙林大士因梁武帝請講經陞座以尺揮案便下座。
0692b17: 拈云大士雖善講經未免脫空太煞若非誌公
0692b18: 具眼幾乎一場。
0692b19: 鹽官示眾云虛空為鼓須彌為椎甚麼人打得南泉
0692b20: 聞云王老師不打者破鼓法眼云但道不打自然是
0692b21: 個破鼓。
0692b22: 拈云三大老各具超方手眼總不奈者破鼓何
0692b23: 原上座今日驀擊一通與三大老相見了也諸
0692b24: 人還聞麼知音者少。
0692b25: 三聖問雪峰透網金鱗以何為食峰云待汝出網來
0692b26: 向汝道三聖云一千五百人善知識話頭也不識峰
0692b27: 云老僧住持事繁。
0692b28: 拈云雪峰雖有先鋒且無殿後三聖縱不傷鋒
0692b29: 犯手未免落他圈繢檢點將來亦是同坑無異
0692b30: 土。
0692c01: 僧問智藏西堂有問有荅賓主歷然無問無荅時如
0692c02: 何堂云怕爛卻。
0692c03: 拈云者僧置個問端一天雲雨被西堂一荅涓
0692c04: 滴全無不見道曹源波浪如天涌無限平人被
0692c05: 陸沉。
0692c06: 夾山嘗遣一小師歷諸禪肆殊無趨向及聞道聲遐
0692c07: 振遽回省覲云和尚有是奇特事何不早向某甲說
0692c08: 山云我何嘗不曾向汝說汝炊飯時吾為汝著火汝
0692c09: 行益時吾為汝展缽何曾孤負汝來小師忽然有省。
0692c10: 拈云小師懷揣寶鑑夾山覿面指明雖然與麼
0692c11: 亦是憐兒不覺醜。
0692c12: 僧問法眼如何是曹源一滴水眼云曹源一滴水韶
0692c13: 國師聞之豁然。
0692c14: 拈云城門失火殃及池魚。
0692c15: 霍山通禪師初參仰山山閉目坐師乃翹起一右足
0692c16: 曰如是如是西天二十八祖亦如是唐土六祖亦如
0692c17: 是和尚亦如是景通亦如是仰山起來打四藤條。
0692c18: 拈云仰山固有偷天手段霍山亦有換日作略
0692c19: 雖然恁麼未免弄巧成拙。
0692c20: 昔有婆子供養一菴主經二十年嘗令一二八女子
0692c21: 送飯給侍一日令女子抱定曰正恁麼時如何主曰
0692c22: 枯木倚寒巖二冬無暖氣女子舉似婆婆曰我二十
0692c23: 年秪供養個俗漢遂遣出燒卻菴。
0692c24: 拈云者僧寒巖獨坐不知屋外春生婆子暗地
0692c25: 驗人爭奈玉本無瑕何故不見嶺梅深雪裡雲
0692c26: 鬢未梳時。
0692c27: 甘贄行者一日入寺設粥仍請南泉念誦乃白椎曰
0692c28: 請大眾為貍奴白牯念摩訶般若波羅密甘拂袖便
0692c29: 出泉粥後問典座行者在甚麼處座云當時便去泉
0692c30: 打破鍋子。
0693a01: 拈云行者設粥太煞賣弄南泉白椎因便回向
0693a02: 拂袖便行即且止且道打破鍋子意作麼生從
0693a03: 前汗馬無人識秪要重論蓋代功。
0693a04: 南泉因兩堂爭貓泉提起貓云大眾道得即救取道
0693a05: 不得即斬卻眾無對泉即斬趙州從外歸師舉似州
0693a06: 州脫草鞋頂頭上而去泉云子若在即救得貓。
0693a07: 拈云南泉莫邪在握殺活臨時趙老雖則機用
0693a08: 峻捷亦是賊後張弓。
0693a09: 鼓山示眾云鼓山門下不得咳嗽時有僧咳嗽一聲
0693a10: 山云作麼僧云傷風山云傷風即得。
0693a11: 拈云鼓山開門引賊者僧當面竊取何故家有
0693a12: 白澤圖必生如是怪。
0693a13: 僧問雲門如何是佛門云乾矢橛。
0693a14: 拈云雲門雖能別展生機未免口裏出臭至今
0693a15: 令人掩鼻原上座則不然或問如何是佛但云
0693a16: 破木杓且道與雲門是同是別。
0693a17: 頌古
0693a18: 靈雲見桃花。
0693a19: 頌云爛熳春光二月天靈雲觸著眼皮穿當時
0693a20: 不得玄沙老爭得佳聲亙古傳。
0693a21: 陸亙大夫謂南泉曰肇法師也甚奇怪解道天地與
0693a22: 我同根萬物與我一體泉指牡丹云大夫時人見此
0693a23: 一株花如夢相似陸罔措。
0693a24: 頌云天地同根物不殊了無形像可名模南泉
0693a25: 指出花如夢彼一男兒我丈夫。
0693a26: 大巔擯首座。
0693a27: 頌云春秋多少數難窮百八輪珠暗裏通夾岸
0693a28: 桃花風雨後馬蹄何處避殘紅。
0693a29: 臨濟三頓痛棒。
0693a30: 頌云三度禹門遭點額一朝觸著便稱尊爪牙
0693b01: 突露威獰甚攪動山川海嶽昏。
0693b02: 德山入門便棒。
0693b03: 頌云一條白棒劈頭來萬里晴空絕點埃凡聖
0693b04: 都無伸屈處木人拍掌舞三台。
0693b05: 清淨行者不入涅槃破戒比丘不入地獄。
0693b06: 頌云秦不管兮漢不收腰纏跨鶴上揚州有意
0693b07: 氣時添意氣不風流處也風流。
0693b08: 南嶽云說似一物即不中。
0693b09: 頌云什麼物兮恁麼來陳年漆桶盡掀開迥超
0693b10: 物外無邊表亙古磨今絕點埃。
0693b11: 馬祖非心非佛。
0693b12: 頌云落落疏梅噴鼻香任從來使報春陽一枝
0693b13: 橫亞青波上惹得遊蜂上下忙。
0693b14: 南泉云王老師自小養一頭水牯牛擬向溪東牧未
0693b15: 免食他國王水草擬向溪西牧亦未免食他國王水
0693b16: 草不如隨分納些些總不見得。
0693b17: 頌云綠楊芳草共悠悠直下分明那一頭王稅
0693b18: 多時已巳納了普天匝地樂優游。
0693b19: 南泉斬貓。
0693b20: 頌云赤手全提行正令當軒孰敢犯鋒鋩趙州
0693b21: 縱有超方作也是喪車挂藥囊。
0693b22: 黃龍三關。
0693b23: 頌云我手何似佛手者個阿誰沒有翻覆慣調
0693b24: 鴆羹衲僧難以下口。
0693b25: 我腳何似驢腳踏斷趙州略彴嚇得南嶽天台
0693b26: 個個將頭暗縮。
0693b27: 人人有個生緣饑飧渴飲困眠玄沙不出鳶嶺
0693b28: 趙州親見南泉。
0693b29: 僧問通天老和尚祖意教意是同是別師云一箭過
0693b30: 新羅僧擬議師云劍去久矣。
0693c01: 頌云祖意教意魚目作珠新羅一箭者也之乎
0693c02: 不向佛祖行處行是則名為大丈夫。
0693c03: 代古
0693c04: 僧問圓通和尚一塵纔起大地全收還見禪床麼通
0693c05: 云喚甚麼作塵又問法燈燈云喚甚麼作禪床。代云
0693c06: 山河大地。
0693c07: 死魚浮於水上有人問僧魚豈不是以水為命僧曰
0693c08: 是曰為甚麼卻向水中死僧無對。代云熟處難忘。
0693c09: 宋太宗幸相國寺問看經僧是甚麼經曰仁王經曰
0693c10: 既是寡人經因甚卻在卿手裏僧無對。代云頂戴受
0693c11: 持。
0693c12: 昔有僧到曹溪時守衣缽僧提起衣曰此是大庾嶺
0693c13: 頭提不起底僧曰為甚麼在上座手裏守僧無對。代
0693c14: 云不妨疑著。
0693c15: 聯芳偈
0693c16: 與秀源溥
0693c17: 臨濟當年顯大機三玄三要絕離微頂門突出金剛
0693c18: 眼殺活縱橫八面威
0693c19: 與貫通照
0693c20: 烏藤七尺活如龍倒用顛拈疾似風今日山僧親付
0693c21: 囑萬年從此振綱宗
0693c22: 與峻峰德
0693c23: 荷擔大法已巳多年今日何期得子賢拄杖一條分付
0693c24: 汝任從拄地與撐天
0693c25: 與華峰容
0693c26: 當年臨濟三遭棒大愚肋下痛還拳會得個中端的
0693c27: 旨提綱振紀祖燈傳
0693c28: 與雪珠瑩
0693c29: 西來大意覓無蹤情識銷鎔一貫通但得胸中無罣
0693c30: 礙紹燈續燄闡宗風
0694a01: 與松月先
0694a02: 錦鱗養南海頭角喜生成密拶翻身去興波雷一聲
0694a03: 與大隱彰
0694a04: 本來佛性原無二戴角蒼龍出海門辟歷一聲喧宇
0694a05: 宙為霖為雨潤乾坤
0694a06: 與永聞正
0694a07: 靈明覺性本天然個事何曾有動遷勘破威音前句
0694a08: 子頹綱重整利人天
0694a09: 與慈淨蓮
0694a10: 莫邪在握莫遲疑信手拈來劈面揮揮到我人忘所
0694a11: 處山河大地悉光輝
0694a12: 與既賢昌
0694a13: 見見見時非是見聞聞聞處絕無聞豁開頂眼超三
0694a14: 際佛祖來時一口吞
0694a15: 與瑞雲輪
0694a16: 妄即心兮心即妄覓心無處妄何存翻身踢倒崑崙
0694a17: 去天上人間任稱尊
0694a18: 與傑峰源
0694a19: 祖師心印鐵牛機印破當人本面皮若遇張王并李
0694a20: 趙不拈拄杖便揚眉
0694a21: 與鏡堂鑑
0694a22: 參遍諸方老古錐禹門平地一聲雷九洲任爾興雲
0694a23: 雨潤醒群萌祖道恢
