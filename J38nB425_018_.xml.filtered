0703c01: 即非禪師全錄卷之十八
0703c02: 門人明洞性安性節明覺明幢仝編
0703c03: 詩偈
0703c04: 丁酉二月初六日東渡舟中偶成
0703c05: 一望海天空何處覓西東司南鍼子在榑桑路可通
0703c06: 上下唯一碧宛坐琉璃中飛鳥去無影隻葉飽春風
0703c07: 海日生寒浪五島望朦朧洛伽不可即無二大悲翁
0703c08: 及旬登彼岸喜諸上善同羯羅王水族護送荷神功
0703c09: 十六早登岸志喜是日福州檀越及三寺緇素接進聖壽日崇福彈寺卓錫
0703c10: 遙觀此土多根器不辭萬里涉其地四眾雲奔競散
0703c11: 花一時默授菩提記人賢水秀山更蒼榑桑國裏似
0703c12: 大唐千古機緣今一遇祖道重光舜日長
0703c13: 次日訊木法兄於分紫山次見贈韻
0703c14: 素志巖棲傍石隈無端強逼渡江來欣看紫氣凝春
0703c15: 麗不覺幽懷對月開閬苑群峰齊點首漢庭雙掌待
0703c16: 攔腮獅絃久輟稀同調此日重彈一快哉
0703c17: 贈蘊謙禪德
0703c18: 謙光輝海外德業滿山中退步竿頭上千賢立下風
0703c19: 贈與福寺逸澂二禪德
0703c20: 東來興濟道壽國福黎民撥轉法輪手須還過量人
0703c21: 桑天唐日月梵剎舊吳閩笑指蟠桃樹千枝本一仁
0703c22: 舶主林河清同日開帆遲一旬到岸書此慰之
0703c23: 寶舟同日出沙關後到無吁風浪艱大抵龍神多有
0703c24: 意邀君看盡海中山
0703c25: 謝崎主慰問
0703c26: 地僻宜棲鶴何當象馭過天風惺午夢檀澤漲春波
0703c27: 道契毘耶久恩留舍衛多雲林與水鳥時演太平歌
0703c28: 全長溪居士雪夜相訪
0703c29: 落花春正寒雪意濃於雨君為夜話來發我夢中語
0703c30: 富貴如傳郵三界大逆旅來去百千番不知誰是主
0704a01: 斯日逢達儒惟道以自處全具文武姿冷然不赴舉
0704a02: 遊學寓異邦抱節猶處女世間稱全人蒼蒼豈孤汝
0704a03: 坐久兩忘言燈寒爐息縷催歸隔寺鐘蹋爛桃花渚
0704a04: 過禪林春德皓臺三寺
0704a05: 綠遍郊原春易深東風扶我訪知音山行不覺歸來
0704a06: 晚印破滄江月一林
0704a07: 楊啟綸居士攜詩見過次韻酬之
0704a08: 雲松萬壑趣何奢山搆幽添一徑斜不覺此身居外
0704a09: 國時隨清夢返中華人生恰似枝頭鶴世態渾如鏡
0704a10: 裏花白地猶憐開眼暗棒頭點月落家家
0704a11: 嘗聞氣宇俊於王胡不踏翻沒底航既悟文章如獵
0704a12: 網肯將山水入詩囊兔原有角非關種石本無機不
0704a13: 用忘大地一塵海一滴問君動足向何方
0704a14: 贈林爾受居士
0704a15: 紅紫叢中早隱名清風明月富生平雲帆不赴清時
0704a16: 詔冠髮猶存漢日臣杯映落霞天共醉文成滄海浪
0704a17: 低聲遨遊異國逢鄉衲話盡家園世外情
0704a18: 次何崑嵋居士見訪韻
0704a19: 空山無事枕楞嚴客至呼茶解黑甜笑我無心期作
0704a20: 聖欽君正氣可驚閻詩從句外明豬案社賺禪餘典
0704a21: 酒籤色見聲求渾是妄宗雷何處著巖瞻
0704a22: 送翁林居士回唐
0704a23: 眾壑松風釀早涼嘉禾滿野鬧荷香正當擊缶歌無
0704a24: 象何事牽雲寫別章萬里海天容我拙無窮山水任
0704a25: 君裝送朋因起懷親念夢逐歸帆到大唐
0704a26: 福唐林尚質居士惠荔枝
0704a27: 久不見鄉果謝君慰渴懷誰知居異國也有狀元來
0704a28: 臥遊居即景
0704a29: 重整象王窟為緣接上流滄溟觀日出河漢臥雲遊
0704a30: 偶讀神京賦因懷故國秋江山爭入座宛對百花洲
0704b01: 閱顧長卿林爾受諸公和篇再續前韻
0704b02: 千峰留卓錫高臥俯東流笑破黃梁夢何期白社遊
0704b03: 山藏偏何暖水近卻郤宜秋人境兩相得堪稱第一洲
0704b04: 坐月用前韻示弘曇二侍者
0704b05: 一喝青山走千川水逆流夜肅鐘如語亭閒月共遊
0704b06: 玉碗青樓夢金風白帝秋泥牛猶未醒木馬渡滄洲
0704b07: 次知法弟見寄韻
0704b08: 海國眠雲趣甚怡天親別久動關思何時捉返空潭
0704b09: 月共聽松吟不字詩好信郵傳秋到早荒音附答鴈
0704b10: 行遲遙看嵩柏抽新榦橫出榑桑影月支
0704b11: 雪子母難日書示
0704b12: 水菴然禪姪初度當而立覷透趙州關突出娘生鼻
0704b13: 道貌瘦于秋禪心貞似石打翻花甲子海上看紅日
0704b14: 瑣綠軒看菊
0704b15: 不逐群芳艷金葩隱綠叢數枝擎露白幾朵醉霜紅
0704b16: 所見心非眼應知色是空主賓能抱節令我憶陶公
0704b17: 十一月初四日黃檗老人初度即孔子降誕之
0704b18: 晨賦祝
0704b19: 婆師尼父共生晨大地嵩呼活聖人覺苑日懸東魯
0704b20: 旦杏壇花發少林春古今卻郤似夢中夢儒釋翻成身
0704b21: 外身六六年遊六六國金毛出現異麒麟
0704b22: 江亭夜坐懷寄普門大眉無上無聞諸昆仲
0704b23: 孤帆泊盡長江空茅廠添余入畫中為憶弟昆難就
0704b24: 寢忍看漁火點霜紅
0704b25: 題大士影寄湛禪座
0704b26: 如意頻拈忘歲月返觀自在樂無為善財一去無消
0704b27: 息數卷楞伽舉似誰
0704b28: 輓幻寄繼公
0704b29: 聞君方壯歲點銕卻郤成金因病知禪寂忘言了幻心
0704b30: 無常生老死坐斷去來今面目歸何處梅香雪滿林
0704c01: 歲暮宿東明山房悼言石二兄
0704c02: 三千甲子夢中殘兀坐無聊憶二難竹榻茶爐人甚
0704c03: 處月明空照水聲寒
0704c04: 和乙禪人賦得暗傳春信到梅花韻
0704c05: 南枝消息早幾點播春功雖擢百花首凜然高士風
0704c06: 冰肌初解凍雪谷未成叢卻郤怪舊交臘吹香過海東
0704c07: 丁酉除夕
0704c08: 按取大唐曆歲除在昨日海外臘歸遲明朝是初一
0704c09: 兩國不陞堂母胎法說畢小師請記年呵凍梅花室
0704c10: 戊戌元旦
0704c11: 中原新漢土外國舊堯天衲享昇平福山呼鞏固年
0704c12: 春風旋島角旦日上雲肩無德堪圍補重吟祝聖篇
0704c13: 詠紅白缾梅
0704c14: 俱是冰霜質半為紅紫榮雖云綸閣勝爭及壺中清
0704c15: 東明山觀梅
0704c16: 聲影了然靜香光共一村全承風以德更念雪為恩
0704c17: 容比孤山瘦清如吾道尊誰知春面目收拾在芳根
0704c18: 晴村野渡
0704c19: 短棹煙江曲虛虛似有情更移春樹裏急趁午潮平
0704c20: 滿載雲猶溼爭飛葉共輕揚帆歸遠浦臥對一峰晴
0704c21: 贈象山木法兄
0704c22: 地一聲獅子吼花紅艸綠百靈走通身手眼潑天
0704c23: 開日月須彌齊稽首
0704c24: 先慈諱日書懷
0704c25: 子居東竺母西方鞠育恩深曷敢忘每遇諱晨酬懿
0704c26: 德返魂專借一爐香
0704c27: 用前韻答侍者所問
0704c28: 去來無蹟住無方愛斷情枯恩亦忘歷劫不離真父
0704c29: 母數聲黃鳥百花香
0704c30: 二月十五日世尊涅槃老子亦于是日出世
0705a01: 三光為晝夜惟恐德不全煦日歸春半眾星扶月圓
0705a02: 燈籠心眼活露柱舌頭穿覷破無生滅團圞話別傳
0705a03: 幻寄山觀櫻桃贈八十五翁
0705a04: 選花如選世間賢卻郤愛櫻桃醉裏禪一段風光描不
0705a05: 盡儼然半壑臥神仙
0705a06: 詠垂絲櫻桃贈劉曜哲英士
0705a07: 千條花間錯通身掛瓔珞不與眾芳同孤光何其卓
0705a08: 雨宿逸公幻寄山房
0705a09: 名園春事好半榻臥層陰每聽石泉落不知山雨深
0705a10: 浮生如幻夢逸想託雲林撥斷無絃曲非公莫賞音
0705a11: 紀夢
0705a12: 杪春七日夕方半夢越滄浪桃李灣插漢丹楹翔欲
0705a13: 墮陰陰濃樹棲白鵰轉入一門窅無際楣文三字阿
0705a14: 鼻關銕面良久出迎入藕手甌香殿上頒獄卒稽首
0705a15: 恐不及鬼王贊歎莊容顏默念何緣得至此心通笑
0705a16: 答爭敢攀為師昨起佛法見暫屈此中兩月閒魔外
0705a17: 聞之手足舞石頭墮淚點花斑道人無往不自適勸
0705a18: 汝石丈開眉彎調達風流吾不讓鑊湯爐炭甚安閒
0705a19: 猛燄化作光明藏沸鍋傾出瀑潺潺浣我心身佛法
0705a20: 垢爍破眾生生死環果因信如潮不爽地獄天堂轉
0705a21: 念間一念回機同本得翻身靠倒銕圍山歸輿曳破
0705a22: 萬峰翠坐斷毘盧佛頂鬟三界觀來大夢宅獨醒猶
0705a23: 未離夢寰爭如夢國夢為覺以覺為夢無容刪至人
0705a24: 無夢亦夢語為君出夢點癡頑身是春山雲是夢何
0705a25: 妨飛去復飛還
0705a26: 贈周栩菴居士
0705a27: 黃金散盡留書劍呼僕攜來海外遊傾國奇珍難著
0705a28: 價俠文兩字足相酬
0705a29: 戊戌三月望前一日觀千葉櫻桃花有序
0705a30: 去崎江十里地有古桃一樹名列仙芳挺合抱之
0705b01: 材作擎天之勢繁葩燦爛結成寶盍玉團團萬朵
0705b02: 崢嶸半露珊瑚光簇簇久臥江山之外寧將富貴
0705b03: 為懷禹錫重來大似一場春夢靈雲猶在依然特
0705b04: 地心空會四海之高賓不孤爾德續大唐之正韻
0705b05: 敢吝微吟。
0705b06: 漢宮四月薦桃香春杪看花憶洛陽海外千蹊開獨
0705b07: 晚雲中一樹賽群芳文章滿眼隨渠讀錦繡通身別
0705b08: 樣妝野衲美君原美德前因或想是劉郎
0705b09: 末次亭題詩寄答黃學士
0705b10: 偶入藏春塢揮殘幾片雲青山當戶見人語隔花聞
0705b11: 翰墨誰知己已詩禪好寄君龍蛇翻筆底自讀不成文
0705b12: 竹石居觀百葉桃同王心渠何毓楚林二慧三
0705b13: 檀那
0705b14: 香艷都藏斂居然節操風園桃渾色相獨露幾枝紅
0705b15: 隱不因秦世名傳自漢翁重論花底事心眼更玲瓏
0705b16: 詠熟梅贈林熟也英士
0705b17: 花殘葉已勻蜂蝶不相親圍繞惟千子出林居上賓
0705b18: 能除炎熱渴俯順歲時新嚼盡甘酸味方知有至仁
0705b19: 一水居士索題乃姪魯菴劉閤部與本師黃檗
0705b20: 和尚同幀影卷光嚴鹿巖二禪宿分坐其傍
0705b21: 展對儼然迅筆楮末
0705b22: 黃檗二六峰白雲大小酉廝結忘春秋道交天地久
0705b23: 此雖真面目抑亦孔之醜混沌未鑿開甚處分瓊玖
0705b24: 邈哉趙丹青影上脫窠臼梅彰古佛心竹示擎天手
0705b25: 高節有清音能醒利名酒況復道果香時時落座右
0705b26: 何來雙伽黎會中添四友盤石如猿蹲德澤潤春柳
0705b27: 云是嚴與嚴重法克臂肘因補圖之餘劫沙同形壽
0705b28: 魯翁有季父綱常能自守浮家滄海東此軸郵授受
0705b29: 一日示山僧鞠請一揮帚展對欲有云忻歎未曾有
0705b30: 筆舌久空荒辭拙生愧忸信手抹將來春風開戶牖
0705c01: 盥濯謝蒼穹雪我文字咎萬象困不言虛空恒點首
0705c02: 次吼弟見寄韻
0705c03: 江山看不盡舟楫獨吾私遠訪豈無意相將未有期
0705c04: 三春不出戶滿眼皆新詩收拾雲箋上臨風寄白眉
0705c05: 答衍弟來韻
0705c06: 三讀君詩枕簟秋儼如對榻話因由句中明月開懷
0705c07: 抱几上青山足臥遊雲影無心移石去鶴蹤有意為
0705c08: 誰留一緘白紙封來久待囑薰風到攝州
0705c09: 為何可候信士題畫
0705c10: 誰移碧沼雲繒上一朵紅蓮筆底開相似陸郎何處
0705c11: 去愛君長供活如來
0705c12: 夏日山中早起
0705c13: 寺裏青山雲外樓朝從定起放雙眸疏鐘引日天邊
0705c14: 出五島迴瀾江上浮給侍並無唐虎豹登門只有趙
0705c15: 王侯閒餘更上高峰頂臥聽松風舉話頭
0705c16: 夜集上方示諸子
0705c17: 何日歸唐國天涯共爾曹上方留夜語萬派釀秋濤
0705c18: 海納因能下山名不在高微雲都斂盡月好為人勞
0705c19: 林居士惠冬筍
0705c20: 閩寒地出角穿破碧雲重萬里從何得令予憶孟宗
0705c21: 雪夜崎主送供
0705c22: 定起天何色忘言雪許深空花落半榻意氣暖寒衾
0705c23: 雪彌勒
0705c24: 不假黃金骨錯安彌勒名大千留不住豈坐燄陽城
0705c25: 雪獅子
0705c26: 本是金毛種金毛類不齊威光凜冰雪開口吞虹霓
0705c27: 雪毬燈
0705c28: 白玉難比其潔琉璃莫喻其光表裏玲瓏洞徹清輝
0705c29: 圓照無方
0705c30: 雪晴林大堂居士獻木鍋供
0706a01: 木鍋爛煮虛空渣飽德餐香豈有涯拈出爐頭賓主
0706a02: 句山留積雪照梅花
0706a03: 詠木鍋有序
0706a04: 鐺以片木合成體方薄甚不假毫銕而能容物猛
0706a05: 火活烹石頭可爛而體自無損天寒就鍋團宴足
0706a06: 供彌日之遊客心奇之請余留詠。
0706a07: 變生為熟入火不焦凡器神用不減仙瓢五行不屬
0706a08: 世或為饒或為拈出百味咸調
0706a09: 賞雪次木法兄韻
0706a10: 普通瑞雪歲云奢片片飛光照海涯瓦展千盤珠有
0706a11: 蹟山連一塊玉無瑕六霜凍破多生夢九載寒彰五
0706a12: 葉花瑤樹瓊樓觀不盡天將富貴與山家
0706a13: 林三水居士六旬別予還唐賦贈
0706a14: 君家向住海門東著破藍衫不再縫剩得青眸看雪
0706a15: 浪那知白髮老春風圊書醉置三餘外逆順閒藏一
0706a16: 笑中歸去兒孫爭接杖懸弧正值滿林紅
0706a17: 柬陳乾菴檀越
0706a18: 松菊知無恙江山夢尚留何時移雪棹海外看瀛洲
0706a19: 己亥元旦王從駕臨有懷唐主
0706a20: 東風扶輦入有愧法王尊拈出無私句恭酬兩國恩
0706a21: 贈何一粟居士六十
0706a22: 蓂添兩葉歲初更耳順年臨萬物亨富有三多何足
0706a23: 羨龐公看破不生生
0706a24: 贈何裒仁居士七秩有序
0706a25: 居士端士也戒殺多年日課法華為業處塵勞而
0706a26: 不染可謂淤泥中蓮花耳茲值地之辰正是天
0706a27: 誕之日借取天壽用祝稀年。
0706a28: 行同古佛壽同天誤落人間七十年八萬塵勞渾不
0706a29: 染寶池長燦一枝蓮
0706a30: 大士誕日過江月居值立禪德生日次韻
0706b01: 大悲示現此山齋兩朵優曇缽底開父母未生前面
0706b02: 目一時描寫入新裁
0706b03: 同木法兄江月居夜坐
0706b04: 花邊促膝劇論懷兩扇松門徹夜開明月不隨流水
0706b05: 去青山幾點渡江來
0706b06: 送乙維那還徑山友庫司回黃檗
0706b07: 話別時當三月三鶯花無計款同參孤舟載日還雙
0706b08: 徑短策挑雲上九潭薑辣未消如檗苦饡香已化嗽
0706b09: 泉甘峰頭錦鯉波心月寄我並裝沒底籃
0706b10: 題畫松壽知法弟半百
0706b11: 山中雙古柏世外一閒僧可是忘年友堪稱無盡燈
0706b12: 畫竹贈分紫主人
0706b13: 多福一叢竹移來紙上綠擊之卻郤有聲覓則了無物
0706b14: 葉葉起清風高節宜幽獨誰可此君儔分紫萬年木
0706b15: 答雪峰聖木師弟
0706b16: 六霜不得山中信一紙飛來猶古鏡殘雪斷雲在目
0706b17: 中無外江山皆照映
0706b18: 戒禪者習詩
0706b19: 種穀方免饑蒸沙非究竟吾有無字詩松風吹不盡
0706b20: 輓同門無得法兄出世龍華歸寂圓通
0706b21: 入市尋彌勒撞著觀世音相牽入地獄真個老婆心
0706b22: 鬼窟摟教碎刀山喝使摧龍華衣缽在莫上黃金臺
0706b23: 輓南山法叔亙和尚
0706b24: 閩天住久厭朦朧坐斷浮雲碧掃空晉水蛟龍悲夜
0706b25: 月芝山虎豹泣秋風名高不讓知玄輩道大堪追太
0706b26: 白翁六十年來鐘漏盡靈源涌出一輪紅
0706b27: 示念佛緇素
0706b28: 有念鑄無念無念即淨念念念念不生彌陀全體現
0706b29: 自心即淨土佛不離自性看破念佛誰是真為究竟
0706b30: 己亥臘八贈立禪德幻寄閉關十首
0706c01: 三間茅屋傍梅花四面青山護結跏天賜幻人居幻
0706c02: 境大千幻納一袈裟
0706c03: 關即是我我皆山了無內外與中間所無所所我無
0706c04: 我是誰作主坐何關
0706c05: 悟迷生死兩重關筋斗打來知幾番今日路頭都坐
0706c06: 斷從教大地沒籬藩
0706c07: 脅老三年證大果長慶蒲團破七個莫謂今人非昔
0706c08: 人佛祖原是眾生做
0706c09: 一句話頭如銕橛嚼爛舌根露出骨果能如是用工
0706c10: 夫敢保立地補兜率
0706c11: 瞿曇此日悟明星瞎卻郤娘生雙眼睛禪德眼睛雖未
0706c12: 瞎看來鼻孔不多爭
0706c13: 明星無異見差異異見施為皆識神識神學道陰陽
0706c14: 攝不落陰陽名出塵
0706c15: 日日舉頭天外看誰云身裏出門艱忽朝撲落虛空
0706c16: 片壓倒門前大案山
0706c17: 一大藏教拭瘡紙千七百則爛葛藤大開一口都吞
0706c18: 盡個是人間無事僧
0706c19: 霹靂轟天是濟宗知君雙耳幾番聾者回透出頂門
0706c20: 眼不枉獅林覲老翁
0706c21: 寄呈玉林法叔祖老和尚有序
0706c22: 順治十五年歲在戊戌冬　皇帝特差內院張嘉
0706c23: 謨頒詔聘請湖州府報恩寺玉林老和尚入　禁
0706c24: 庭問道奏答稱　旨隨賜大覺禪師之號併賜紫
0706c25: 衣金印虔留供養屢以未葬親為辭　皇上重其
0706c26: 道德孝義頒金欽賜祭葬復畫御容與師對坐返
0706c27: 錫日　上偕皇后歸依起法名復敕群臣隨輦送
0706c28: 至午門猶不忍別　上親脫御手珀珠以賜諭曰
0706c29: 和尚見珠即見朕也次年己亥三月再遣中使存
0706c30: 問復賜金印加號明教大覺禪師旌崇知識可謂
0707a01: 極矣庚子冬浙人來述應詔緣起信筆三十韻贊
0707a02: 歎萬一云。
0707a03: 古今聖賢主多是果位人慈愍眾生故乘此大願輪
0707a04: 不忘靈山囑大法荷諸身報恩大知識同來符宿因
0707a05: 宗風補治道帝德全修真機暇思問法詔請敕群臣
0707a06: 道駕啟行日迎送億兆民瞻禮無立位蹄輪填重闉
0707a07: 合用從新制御庫給萬珍逢山開覺路遇水駕迷津
0707a08: 一拂登寶殿奏答迅如綸機契第一義龍顏悅幾旬
0707a09: 賜號曰大覺衣紫光鱗鱗少林花再發龍池雨露新
0707a10: 殊恩勵後學寵渥澤雙親昏衢與晦室賴師而有晨
0707a11: 朝野無貴賤傾心願陶甄法施已巳云普杖拂歸湖濱
0707a12: 人有榮欣意法眼視遊塵道德照今古華樸靄彬彬
0707a13: 何來未醒漢懵論嗽齒脣謂師名行道薄言為解醇
0707a14: 三聘古不起一詔赴紫宸時節以當出隱顯無疏親
0707a15: 道若無所感名亦不易陳差勝德不修名與身俱淪
0707a16: 予於丙申歲為省覲南詢混雜三作禮知師道絕倫
0707a17: 今冬讀綸語語語似陽春堂堂一國師天下仰慈仁
0707a18: 讀法叔祖木陳老和尚語錄
0707a19: 順治十六年九月十七日　皇帝詔請入內問道于十月望日奉　旨開堂　聖駕親臨。
0707a20: 天童寺裏口三緘萬善堂中展塵譚感得　君王親
0707a21: 聽法道風從此播東南
0707a22: 次答龍溪禪師
0707a23: 東平古鏡已全提妍媿光分照用齊更論不遷端的
0707a24: 旨馬翁梓里在江西
0707a25: 答鄧太守
0707a26: 書來異國江山夜忽感中原霜露秋再讀嘯菴遂願
0707a27: 艸了無隻字可相酬
0707a28: 贈顧長卿居士
0707a29: 眉毛凌寶劍腦後開雙瞳滄海眇一滴老氣吞長虹
0707a30: 贈李木長居士
0707b01: 廣長覆準眼空群寶劍高揮不字文天產英豪為國
0707b02: 器虯髯未許臥深雲
0707b03: 次石屋和尚四威儀韻
0707b04: 山中行扶得一枝藤纔舉足踏倒萬崚嶒
0707b05: 山中住古今為旦暮繞猊床檀林無雜樹
0707b06: 山中坐開口成話墮為無為石頭點幾個
0707b07: 山中臥一切都放過夢也無說甚風吹破
