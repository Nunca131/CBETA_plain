0524c07: 
0524c08: 
0524c09: 楞伽阿多羅寶經卷第二義疏上
0524c10: 天竺三藏求那陀羅　譯經
0524c11: 支那蕅益沙門釋智旭　疏義
0524c12: 一切佛語心品之二
0524c13: ○第五如來藏自性清淨門二。初疑問。二答釋。初
0524c14: 中二。初舉佛語。二疑同外。△今初。
0524c15: 爾時大慧菩薩摩訶薩白佛言。世尊。世尊修多羅說。
0524c16: 如來藏自性清淨。轉三十二相。入於一切眾生身中。
0524c17: 轉。二皆作具。入。二皆作在如大價寶。垢衣所纏。如來
0524c18: 之藏。常住不變。亦復如是。而陰界入垢衣所纏。貪慾
0524c19: 恚痴不實妄想塵勞所汙。一切諸佛之所演說。
0524c20: 疏曰。前明空無生無二離自性相。普入諸佛修多
0524c21: 羅中。何故復有修多羅說。如來藏常住不變。亦是
0524c22: 一切諸佛所演說耶。故問之也。轉入眾生身者。不
0524c23: 變舉體隨緣。如水成冰也。常住不變者。隨緣舉體
0524c24: 不變。如冰之溼性如故也。陰界入所纏。貪恚痴所
0525a01: 汙。此有二意。若即所纏所汙而性本清淨。纏汙無
0525a02: 性者。圓教意也。若離所纏所汙而清淨始露。纏汙
0525a03: 須斷者。別教意也。圓教如湯消冰。別教如鏡去垢。
0525a04: 大方廣如來藏經。具此二意。△二疑同外。
0525a05: 云何世尊。同外道說我。言有如來藏耶。世尊。外道亦
0525a06: 說有常作者。離於求那。周不滅。魏云。不依諸緣。自
0525a07: 然而有。周不滅。○唐云。自在無滅世尊。彼說有我
0525a08: 魏云。若如是者。如來外道說無差別。
0525a09: 疏曰。說空無生無二離自性相。則與外道不同。說
0525a10: 如來藏。恐同外道人我法我。故難之也。求那。此翻
0525a11: 為依。即所謂不依諸緣也。夫如來藏性舉體隨緣。
0525a12: 今云離於求那。則是別有一物矣。或執我人。或執
0525a13: 相續壽命。或執眾緣。或執微塵。或執勝性。或執大
0525a14: 自在天。而皆計常。是能作者。具如唯識廣破。初疑
0525a15: 問竟。○二答釋二。初直明不同。二釋其說意。△今
0525a16: 初。
0525a17: 佛告大慧。我說如來藏。不同外道所說之我。
0525a18: ○二釋其說意三。初正明說意。二引譬釋成。三結
0525a19: 成利益。△今初。
0525a20: 大慧。有時說空。無相。無願。如實際。法性。法身。涅槃。離
0525a21: 自性。不生不滅。本來寂靜。自性涅槃。如是等句說如
0525a22: 來藏已巳。如來應供等正覺。為斷愚夫畏無我句故。說
0525a23: 離妄想無所有境界如來藏門。大慧。未來現在菩薩
0525a24: 摩訶薩。不應作我見計著。
0525b01: 疏曰。如來藏第一義心。蕩無一物。故說為空。非生
0525b02: 死涅槃等相。故說無相。無可攀求。故說無願。非諸
0525b03: 變動幻境界。故說為如實際。諸法之本。故名法
0525b04: 性。諸法之體。諸法所依。故名法身。無生住滅。故說
0525b05: 涅槃。諸法體空。故說為離自性。非自非他非共非
0525b06: 離。前際無始。故說不生。後際無終。故說不滅。無可
0525b07: 喧雜。故說本來寂靜。非由擇滅之所證。故說自
0525b08: 性涅槃。凡此皆為對治我法二執而言之也。非斷
0525b09: 無也。而愚夫聞已巳。妄生恐怖。畏此無我句故。作斷
0525b10: 滅見。故又為說如來藏門。而此如來藏門。乃是離
0525b11: 妄想無所有境界。不同外道所計之我。是故未來
0525b12: 現在菩薩。不應於此如來藏而作我見計著也。△
0525b13: 二引譬釋成。
0525b14: 譬如陶家。於一泥聚。以人工水木輪繩方便。作種種
0525b15: 器。如來亦復如是。於法無我離一切妄想相。以種種
0525b16: 智慧善巧方便。或說如來藏。或說無我。以是因緣故。
0525b17: 說如來藏。不同外道所說之我。
0525b18: 疏曰。泥聚無性。隨諸方便作種種器。而種種器。無
0525b19: 非泥聚。法無我如來藏。離一切妄想相故。亦復無
0525b20: 性。隨諸方便。說種種名。而種種名。皆法無我如來
0525b21: 之藏。豈同外道所說之我。或人。或相續。乃至或自
0525b22: 在等耶。○三結成利益二。初長文。二偈頌。△今初。
0525b23: 是名說如來藏。開引計我諸外道故。說如來藏。令離
0525b24: 不實我見妄想。入三解脫門境界。希望疾得阿耨多
0525c01: 羅三藐三菩提。是故如來應供等正覺作如是說如
0525c02: 來之藏。若不如是。則同外道。是故大慧。為離外道見
0525c03: 故。當依無我如來之藏。
0525c04: 疏曰。正為外道妄計人我法我。故說如來藏以開
0525c05: 悟而引導之。令離不實二種我見妄想。令入空無
0525c06: 相無願三解脫門。令其即得無上菩提。若不如是
0525c07: 方便善說。則一向說有。一向說空。反同於外道矣。
0525c08: 是故應知佛所說如來藏。正是二無我之所顯。而
0525c09: 佛所說二無我離妄想境界。乃名為如來藏耳。△
0525c10: 二偈頌。
0525c11: 爾時世尊。欲重宣此義而說偈言。人相續陰。緣與微
0525c12: 塵。勝自在作。心量妄想唐云。士夫相續蘊。眾緣及微
0525c13: 塵。勝自在作者。此但心分別。
0525c14: 疏曰。此重破外道所計二我。皆惟妄想分別。不同
0525c15: 佛說如來藏也。人。即士夫。相續。即壽命。陰。即眾生。
0525c16: 皆是人我執也。緣。謂四大空及時方等。微塵可
0525c17: 知。勝即冥初自性。自在。即大自在天。謂彼等為能
0525c18: 作者。體實常。皆是法我執也。此人我法我二執。
0525c19: 皆是妄想分別。不達自心現量如來藏也。第五如
0525c20: 來藏自性清淨門竟。○第六修行大方便門二。初
0525c21: 問。二答。△今初。
0525c22: 爾時大慧菩薩摩訶薩。勸未來眾生。復請世尊。惟願
0525c23: 為說修行無間。魏云。如實修行法。○唐云。具修行法
0525c24: 如諸菩薩摩訶薩修行者大方便。
0526a02: 此如來藏第一義心。具何方便如實修行。乃能無
0526a03: 間趣入。故問之也。○二答三。初標。二釋。三結。△今
0526a04: 初。
0526a05: 佛告大慧。菩薩摩訶薩成就四法。得修行者大方便。
0526a06: 云何為四。謂善分別自心現。唐云。觀察自心所現故
0526a07: 觀外性非性。唐云。善知外法無性故離生住滅見。得
0526a08: 自覺聖智善樂。魏云。樂修內身證智故。○唐云。專求
0526a09: 自證聖智故是名菩薩摩訶薩成就四法。得修行者
0526a10: 大方便。
0526a11: ○二釋四。初釋善分別自心現。至四釋得自覺聖
0526a12: 智善樂。△今初。
0526a13: 云何菩薩摩訶薩善分別自心現。謂如是觀三界唯
0526a14: 心分齊。唐云。謂觀三界唯是自心離我我所。無動搖。
0526a15: 離去來。無始偽習氣所熏。三界種種色行繫縛。唐
0526a16: 云。名言繫縛身財建立。妄想隨入現。唐云。身資所住。
0526a17: 分別隨入之所顯現是名菩薩摩訶薩善分別自心
0526a18: 現。
0526a19: 疏曰。此即唯心識觀也。三界諸法。皆由自心分別
0526a20: 而有。非我亦非我所。法無自體。故無動搖。心滅法
0526a21: 滅。故無所從去。心生法生。故無所從來。但是無始
0526a22: 偽習氣所熏。妄被三界色行名言之所繫縛。而
0526a23: 若根身。若資財。若所住器界。不過皆妄想隨入之
0526a24: 所顯現。設非能緣之心。何有所緣之境哉。此且觀
0526b01: 於三界由分別現。指第六識以為唯心。尚未明言
0526b02: 藏識所變。正屬通教體空觀門。△二釋善觀外性
0526b03: 非性。
0526b04: 云何菩薩摩訶薩善觀外性非性。謂夢等一切性。
0526b05: 唐云。謂觀察一切法。如陽燄。如夢境。如毛輪無始偽
0526b06: 妄想習因。唐云。無始戲論。種種執著妄習為其因
0526b07: 故觀一切性自性菩薩摩訶薩。作如是善觀外性非
0526b08: 性。是名菩薩摩訶薩善觀外性非性。
0526b09: 疏曰。三界諸法。既唯心現。則如陽夢境等。實非
0526b10: 外境明矣。豈有性哉。此亦體空觀門也。△三釋善
0526b11: 離生住滅見。
0526b12: 云何菩薩摩訶薩善離生住滅見。謂如幻夢一切性。
0526b13: 自他俱性不生。唐云。觀一切法。如幻夢生。自他及俱
0526b14: 皆不生故隨入自心分齊故。唐云。隨自心量之所現
0526b15: 故見外性非性。唐云。見外物無有故見識不生。及緣
0526b16: 不積聚。唐云。見諸識不起故。及眾緣無積故見妄想
0526b17: 緣生於三界。唐云。分別因緣起三界故內外一切法
0526b18: 不可得。見離自性。唐云。如是觀時。若內若外一切諸
0526b19: 法。悉不可得。知無實體生見悉滅。知如幻等諸法自
0526b20: 性。唐云。遠離生見。證如幻性得無生法忍。得無生法
0526b21: 忍已巳。離生住滅見。是名菩薩摩訶薩善分別離生住
0526b22: 滅見。
0526b23: 疏曰。既觀三界皆唯心現。心外無性。則一切法生。
0526b24: 同於夢幻。實本不生。不自生。不他生。不共生。不無
0526c01: 因生也。又雖云心生法生。而心識亦本不生。以所
0526c02: 藉眾緣亦無性故。無積聚故。是則三界唯是妄想
0526c03: 緣起。而內外法。何有自性之可得哉。所以生見悉
0526c04: 滅。證得無生法忍也。○四釋得自覺聖智善樂。又
0526c05: 二。初正釋。二轉釋。△今初。
0526c06: 云何菩薩摩訶薩得自覺聖智善樂。謂得無生法忍。
0526c07: 住第八菩薩地。得離心意意識五法自性二無我相。
0526c08: 得意生身。
0526c09: 疏曰。第八菩薩地者。指三乘共十地中。菩薩所證
0526c10: 第八支佛地也。正使斷盡。兼侵習氣。故名無生法
0526c11: 忍。不墮心意意識妄分別。故名為離。既離妄
0526c12: 分別。則於五法三自性二無我相。亦無取著。便能
0526c13: 從空入假。得意生身也。△二轉釋。
0526c14: 世尊。意生身者。何因緣。佛告大慧。意生身者。譬如意
0526c15: 去。迅疾無礙。故名意生。譬如意去。石壁無礙。於彼異
0526c16: 方無量由延。因先所見。憶念不忘。自心流注不絕。於
0526c17: 身無障礙生。唐云。譬如心意。於無量百千由旬之外。
0526c18: 憶先所見種種諸物。念念相續。疾詣於彼。非是其身及
0526c19: 山河石壁所能為礙大慧。如是意生。身得一時俱。菩
0526c20: 薩摩訶薩意生身。如幻三昧力。自在神通。妙相莊嚴。
0526c21: 聖種類身。一時俱生。猶如意生。無有障礙。隨所憶念
0526c22: 本願境界。為成就眾生。得自覺聖智善樂。如是菩薩
0526c23: 摩訶薩得無生法忍。住第八菩薩地。轉捨心意意識
0526c24: 五法自性二無我相身。及得意生身。得自覺聖智善
0527a01: 樂。
0527a02: 疏曰。意生身者。據後分別。共有三種。今指第三種
0527a03: 類俱生無行作意生身也。通教菩薩。觀空而不
0527a04: 住空。從空入假。得見相似中道不空之體。故能受
0527a05: 別圓接。或入別向。或入圓信。捨分段身。得意生身。
0527a06: 堪證中道聖智善樂也。二釋竟。△三結。
0527a07: 是名菩薩摩訶薩成就四法。得修行者大方便。當如
0527a08: 是學。
0527a09: 疏曰。體空巧觀。大乘初門。能到圓住自覺聖智境
0527a10: 界。故名修行大方便也。第六門竟。○第七諸法緣
0527a11: 因門二。初問。二答。△今初。
0527a12: 爾時大慧菩薩摩訶薩復請世尊。唯願為說一切諸
0527a13: 法緣因之相。二皆云因緣相以覺緣因相故。我及諸
0527a14: 菩薩。離一切性有無妄見。無妄想見漸次俱生唐云。
0527a15: 不妄執諸法漸生頓生。
0527a16: 疏曰。前已巳具明心外無法。今但請問唯心之緣因
0527a17: 相也。達此唯心正因緣相。則知一切諸法。非有非
0527a18: 無。既非有無。則不墮漸生頓生之妄執矣。○二答
0527a19: 二。初長文。二偈頌。初中二。初答緣因相。二破漸頓
0527a20: 生。初又二。初總明二緣。二別明六因。此中但以展
0527a21: 轉由藉。名之為緣。力能辦果。名之為因。不同唯識
0527a22: 因親緣之義也。初又二。初總標二名。二別釋二
0527a23: 義。△今初。
0527a24: 佛告大慧。一切法二種緣相。謂外。及內。
0527b01: 疏曰。前已巳廣明一切唯心。心外無法。今云外緣及
0527b02: 內緣者。非謂心外及心內也。秪就唯心所現一切
0527b03: 法中。約彼凡情所共見聞。名之為外。凡情所不覺
0527b04: 知。名之為內耳。○二別釋二義二。初釋外緣。二釋
0527b05: 內緣。△今初。
0527b06: 外緣者。謂泥團柱輪繩水木人工諸方便緣。有瓶生。
0527b07: 如泥缾。縷疊。草席。種芽。酪酥等。方便緣生。亦復如是。
0527b08: 是名外緣前後轉生。
0527b09: 疏曰。泥團非瓶。而以柱輪繩水等緣。則有瓶生。若
0527b10: 約喻說。則泥團非瓶。而可作瓶。可譬如來藏心本
0527b11: 非十界。而能隨染淨緣。具造十界。是名為因。柱輪
0527b12: 繩水等緣。可譬煩惱智慧漏無漏業。是名為緣。雖
0527b13: 有瓶生。而瓶之四微。仍是泥之四微。可譬十界隨
0527b14: 緣不變。當體唯是如來藏心。心外無法。不生不滅
0527b15: 也。若就法說。則心中無始本具瓶之名言習氣種
0527b16: 子為因。心中所現泥團輪柱等相分現行。及作意
0527b17: 心所等見分現行為緣。故於現前一念心中。見有
0527b18: 瓶生。而此瓶者。不異夢中所見諸物。不異目所
0527b19: 見空華。還是自識所變色香味觸。心外無法。不生
0527b20: 不滅也。如自心所現之泥。由自心所現方便。似有
0527b21: 自心所現瓶生。而實無生。則自心所現之縷。以自
0527b22: 心方便而成疊。自心所現之草。以自心方便而成
0527b23: 席。自心所現之種。以自心方便而生芽。自心所現
0527b24: 之酪。以自心方便而成酥。諸如此類。一一不離現
0527c01: 前心識。但以凡情所共見聞。名外緣也。△二釋內
0527c02: 緣。
0527c03: 云何內緣。謂無明愛業等法。得緣名。從彼生陰界入
0527c04: 法。得緣所起名。彼無差別。而愚夫妄想。是名內緣法。
0527c05: 疏曰。十二緣生。其相微細。已巳非凡外之所能知。緣
0527c06: 生無性。全妄即真。尤非二乘之所能悟。故名內緣。
0527c07: 依此內緣。方有外緣。外緣秪就相分之中一分不
0527c08: 執受者言耳。無明愛業等法得緣名者。所謂無明
0527c09: 與行。為能引二支。愛取及有。為能生三支也。從彼
0527c10: 生陰界入法得緣所起名者。所謂識名色六入觸
0527c11: 受。為所引五支。生及老死。為所生二支也。彼無差
0527c12: 別者。如來藏第一義心。舉體而為惑業苦三。三皆
0527c13: 無性。當體即是如來藏心。心外無法也。而愚夫妄
0527c14: 想者。凡外則妄計從有種無種生。聲聞則妄計因
0527c15: 果實法。唯求捨離也。初總明二緣竟。○二別明六
0527c16: 因二。初標。二釋。△今初。
0527c17: 大慧。彼因者有六種。謂當有因。相續因。相因。作因。顯
0527c18: 示因。待因。
0527c19: 疏曰。彼因有六種者。即指內外二緣之中。分別能
0527c20: 招果之因相。有此六種差別。皆非心外法也。△二
0527c21: 釋。
0527c22: 當有因者。作因已巳。內外法生魏云。作因已巳。能生內外
0527c23: 法。
0527c24: 疏曰。作無明業因。能生未來識等生老死果。譬如
0528a01: 植種於地。能生芽莖及穀麥也。此是現行熏種子
0528a02: 義。
0528a03: 相續因者。作攀緣已巳。內外法生陰種子等。
0528a04: 疏曰。由第八識受熏持種。令法種子相續不滅。譬
0528a05: 如地為種所依。漸次生長也。此是種引種。及種
0528a06: 生現義。
0528a07: 相因者。作無間相相續生魏云。能生相續次第作事。
0528a08: 而不斷絕。○唐云。作無間相。生相續果。
0528a09: 疏曰。由諸境相。令能緣識相續生起。即所緣緣及
0528a10: 等無間緣也。
0528a11: 作因者。作增上事。如轉輪王魏云。能作增上因。如轉
0528a12: 輪王。○唐云。能作因者。謂作增上而生於果。如轉輪王。
0528a13: 疏曰。由增上緣。能作生住成得等事。譬如轉輪王
0528a14: 力。能令世間成辦諸事也。
0528a15: 顯示因者。妄想事生已巳。相現作所作。如燈照色等唐
0528a16: 云。顯了因者。謂分別生。能顯境相。如燈照物。
0528a17: 疏曰。此即心王心所之見分。各為自相分境之增
0528a18: 上緣也。
0528a19: 待因者。滅時作相續斷。不妄想性生魏云。相待因者。
0528a20: 於滅時不見妄生法。相續事斷絕故。○唐云。觀待因
0528a21: 者。謂滅時相續斷無妄想生。
0528a22: 疏曰。由前五因。能令自心妄法生。生則有滅。能
0528a23: 令自心妄想斷絕。對生說滅。故名為待因也。初答
0528a24: 緣因相竟。○二破漸俱生三。初總破。二別破。三結
0528b01: 破。△今初。
0528b02: 大慧。彼自妄想相愚夫。不漸次生。不俱生魏云。如是
0528b03: 諸法。凡夫自心妄分別。大慧。是諸法非次第生。非一
0528b04: 時生。○唐云。此是愚夫自所分別。非漸次生。亦非頓生。
0528b05: 疏曰。此明上文所言二緣六因。皆是妄心分別。其
0528b06: 實心外無法。法本無生。不可妄計或漸或俱也。○
0528b07: 二別破二。初破俱生。二破漸次生。△今初。
0528b08: 所以者何。若復俱生者。作所作無分別。不得因相故
0528b09: 魏云。若一切法一時生者。因果不可差別。以不見因果
0528b10: 身相故。○唐云。若頓生者。則作與所作無有差別。求其
0528b11: 因相不可得故。
0528b12: 疏曰。設使諸法非唯心現。而是心外因緣生者。若
0528b13: 因與果。一時俱生。則果與因。相難分別。以二相同
0528b14: 時頓現。不可表示誰因誰果故也。△二破漸次生。
0528b15: 若漸次生者。不得相我故。唐云。求其體相。亦不可得
0528b16: 漸次生不生。如不生子。無父名唐云。如未生子。云何
0528b17: 名父。
0528b18: 疏曰。若心外因緣。漸次生心外果。因果不同時者。
0528b19: 譬如未生子時。不得名父。未生果時。云何名因。
0528b20: 大慧。漸次生相續方便不然。但妄想耳。因攀緣次第
0528b21: 增上緣等生所生故。大慧。漸次生不生。妄想自性計
0528b22: 著相故魏云。愚痴凡夫。自心觀察次第相續不相應故。
0528b23: 作如是言。因緣。次第緣。緣緣。增上緣等。能生諸法。大慧。
0528b24: 如是次第諸法不生。○唐云。諸計度人言。以因緣所緣
0528c01: 緣無間緣增上緣等。所生能生互相繫屬。次第生者。理
0528c02: 不得成。皆是妄情執著相故。
0528c03: 疏曰。此明四緣漸生諸法。但是妄想計著之相。而
0528c04: 生本不生也。因者。親因緣也。攀緣者。所緣緣也。次
0528c05: 第者。等無間緣也。增上緣。如常可知。問曰。瑜伽唯
0528c06: 識。盛明四緣生一切法。今云皆是妄想計著。何耶。
0528c07: 答曰。迷一真心。舉體而為五位百法。於百法中。假
0528c08: 說色心種子。名為因緣。假說相分。為所緣緣。假說
0528c09: 見分前念現行。為等無間緣。假說色心諸法。互相
0528c10: 為增上緣。其實五位百法。並皆無性。故唯識論云。
0528c11: 為遣妄執心心所外實有境故。說唯有識。若執唯
0528c12: 識真實有者。如執外境。亦是法執。又云。如前所說
0528c13: 識差別相。依理世俗。非真勝義。真勝義中。心言絕
0528c14: 故。如伽陀說。心意識八種。俗故相有別。真故相無
0528c15: 別。相所相無故。夫心意識。尚無別相。況四緣而有
0528c16: 實體相耶。故知瑜伽唯識。與此經同是一切佛語
0528c17: 心也。二別破竟。△三結破。
0528c18: 漸次俱不生。自心現受用故。魏云。自心中現身及資
0528c19: 生故。○唐云。但有心現身資等故自相共相外性非
0528c20: 性。唐云。外自共相皆無性故大慧。漸次俱不生。除自
0528c21: 心現不覺妄想故相生。魏云。但妄識生。自心見故。
0528c22: ○唐云。唯除識起自分別見是故因緣作事方便相。
0528c23: 當離漸次俱見魏云。汝當應離不正見因緣生事次
0528c24: 第一時生法。○唐云。是故應離因緣所作和合相中漸
0529a01: 頓生見。
0529a02: 疏曰。根身器界。皆自心現。譬如夢境。本非有生。如
0529a03: 何妄想分別或漸或俱生耶。瑜伽唯識。且依眾生
0529a04: 自心所現。方便分別自相共相。及十因四緣五果
0529a05: 或俱不俱。以破心外我法二執。然後遣相證性。結
0529a06: 成勝義。今經直顯勝義。不惟外性非性。當知自心
0529a07: 所現。皆如幻夢。不可謂其實有漸次及俱生也。初
0529a08: 長文竟。△二偈頌。
0529a09: 爾時世尊。欲重宣此義而說偈言。一切都無生。亦無
0529a10: 因緣滅。魏云。因緣無不生。不生故不滅於彼生滅中。
0529a11: 而起因緣想。唐云。於彼諸緣中。分別生滅相非遮滅
0529a12: 復生。相續因緣起。唯為斷凡愚。痴惑妄想緣。唐云。非
0529a13: 遮諸緣會。如是滅復生。但止於凡愚。妄情之所著有無
0529a14: 緣起法。唐云。緣中法有無是悉無有生。習氣所迷轉。
0529a15: 從是三有現。唐作生有現真實無生緣。唐云。本來無
0529a16: 有生亦復無有滅。觀一切有為。唐作有無猶如空
0529a17: 華。攝受及所攝。捨離惑亂見。唐云。離能取所取。一切
0529a18: 迷惑見非已巳生當生。唐云。無能生所生亦復無因緣。
0529a19: 一切無所有。斯皆是言說唐云。但隨世俗故。而說有
0529a20: 生滅。
0529a21: 疏曰。心外無法。故因緣生法。即是無生。以無生故。
0529a22: 亦無滅也。當知因緣亦唯是心。生滅亦唯是心。眾
0529a23: 生於唯心生滅之中而計因緣。或於唯心因緣之
0529a24: 中而計生滅。不知因緣生滅悉皆無性。故佛破之。
0529b01: 然遮撥唯心之生滅因緣。唯為斷除凡愚之執著
0529b02: 妄情耳。譬如目。妄見空華。不可謂實有。不可謂
0529b03: 定無。今非遮其華相生滅。唯為斷其妄生執著也。
0529b04: 若知能取所取已巳生當生能生所生。一一唯心。一
0529b05: 一無性。則隨世俗說有生滅。亦何礙哉。第七諸法
0529b06: 緣因門竟。△第八言說妄想門三。初請問。二許宣。
0529b07: 三正說。△今初。
0529b08: 爾時大慧菩薩摩訶薩復白佛言。世尊。惟願為說言
0529b09: 說妄想相心經。魏云。名分別言語相心法門。○唐云。
0529b10: 言說分別相心法門世尊。我及餘菩薩摩訶薩。若善
0529b11: 知言說妄想相心經。則能通達言說所說二種義。疾
0529b12: 得阿耨多羅三藐三菩提。以言說所說二種趣。淨一
0529b13: 切眾生。
0529b14: 疏曰。前明一切皆是言說。而言說妄想。必有其相。
0529b15: 又能說所說二義。必須通達。方可自覺覺他。故問
0529b16: 之也。△二許說。
0529b17: 佛告大慧。諦聽諦聽。善思念之。當為汝說。大慧白佛
0529b18: 言。善哉世尊。唯然受教。
0529b19: ○三正說三。初正明四種相。二明所現境界。三辨
0529b20: 第一義。△今初。
0529b21: 佛告大慧。有四種言說妄想唐作分別相。謂相言說。
0529b22: 夢言說。過妄想計著言說。魏云。妄執言說。○唐云。計
0529b23: 著過惡言說無始妄想言說。魏云。無始言說相言說
0529b24: 者。從自妄想色相計著生。魏云。執著色等諸相而生。
0529c01: ○唐云。執著自分別色相生夢言說者。先所經境界。
0529c02: 隨憶念生。從覺已巳境界無性生。唐云。謂夢先所經境
0529c03: 界。覺已巳憶念。依不實境生過妄想計著言說者。先怨
0529c04: 所作業。隨憶念生。魏云。念本所聞所作業生。○唐云。
0529c05: 憶念怨先所作業生無始妄想言說者。無始偽
0529c06: 計著過自種習氣生。魏云。從無始來執著戲論煩惱
0529c07: 種子熏習而生。○唐云。以無始戲論妄執習氣生是名
0529c08: 四種言說妄想相。
0529c09: 疏曰。言說妄想雖多。以四種收之。無不盡也。○二
0529c10: 明所現境界二。初辨言說生。二辨異不異。△今初。
0529c11: 爾時大慧菩薩摩訶薩。復以此義勸請世尊。惟願更
0529c12: 說言說妄想所現境界。世尊。何處。何故。云何。何因。眾
0529c13: 生妄想言說生。魏云。唯願為我重說四種妄執著
0529c14: 言語之相。眾生言語。何處出。云何出。何因出。○唐云。願
0529c15: 更為說言語分別所行之相。何處何因。云何而起佛告
0529c16: 大慧。頭胸喉鼻舌脣齗齒和合。出音聲。
0529c17: 疏曰。何故即何因。故二譯止有三句也。頭胸喉等。
0529c18: 是答其何處出。和合出。是答其云何出。不答何因
0529c19: 者。因唯妄想想。易知故也。△二辨異不異。
0529c20: 大慧白佛言。世尊。言說妄想。為異為不異。佛告大慧。
0529c21: 言說妄想。非異非不異。所以者何。謂彼因生相故。魏
0529c22: 云。因彼妄法相。生言語故。○唐云。分別為因。起言語
0529c23: 故大慧。若言說妄想異者。妄想不應是因。若不異者。
0529c24: 語不顯義。而有顯示。魏云。說彼言語。能了前境是故
0530a01: 非異非不異。
0530a02: 疏曰。言說既因妄想。故須辨異不異也。若云異者。
0530a03: 妄想不應為言說因。今既為言說因。故非異也。若
0530a04: 不異者。言說不應顯示境義。今既能有顯示。故非
0530a05: 不異也。二明所現境界竟。○三辨第一義二。初問。
0530a06: 二答。△今初。
0530a07: 大慧復白佛言。世尊。為言說即是第一義。為所說者
0530a08: 是第一義。
0530a09: 疏曰。因上文云語有顯示。故問言說即第一義耶。
0530a10: 抑所說者乃是第一義耶。○二答。又二。初長文。二
0530a11: 偈頌。△今初。
0530a12: 佛告大慧。非言說是第一義。亦非所說是第一義。
0530a13: 疏曰。言說但是名句文身。故非即第一義。所說唯
0530a14: 於諸法共相而轉。不能親得法之自相。如說第一
0530a15: 義諦。則於意識之上。變現第一義之影像以為所
0530a16: 說。亦非即是第一義也。譬如說火。火字固無熱性。
0530a17: 心中知所詮者。是能燒性。而亦未嘗即熱也。
0530a18: 所以者何。謂第一義聖樂。言說所入是第一義。非言
0530a19: 說是第一義。唐云。第一義者。是聖樂處。因言而入。非
0530a20: 即是言第一義者。聖智自覺所得。唐云。是聖智內自
0530a21: 證境非言說妄想覺境界。唐云。非言語分別智境是
0530a22: 故言說妄想。不顯示第一義。言說者。生滅動搖。展轉
0530a23: 因緣起。若展轉因緣起者。彼不顯示第一義。大慧。自
0530a24: 他相無性故。言說相不顯示第一義。唐云。第一義者。
0530b01: 無自他相。言語有相。不能顯示復次大慧。隨入自心
0530b02: 現量故。種種相外性非性。唐云。第一義者。但唯自心。
0530b03: 種種外性。悉皆無有言說妄想。不顯示第一義。是故
0530b04: 大慧。當離言說諸妄想相。
0530b05: 疏曰。言說所入。不惟非言說。亦復非所說。如親觸
0530b06: 火時。不惟非火字。亦非意中所緣之火相也。是故
0530b07: 言說所說。總不出於妄想。以由妄想而起言說。復
0530b08: 由言說起所說相。生滅動搖。有自他相。何能顯示
0530b09: 第一義耶。唯是隨順證入自心現量。則心外無法。
0530b10: 言說即非言說。所說即非所說。如盡時。無華可
0530b11: 滅。故名離耳。初長文竟。△二偈頌。
0530b12: 爾時世尊。欲重宣此義而說偈言。諸性唐作諸法無
0530b13: 自性。亦復無言說。甚深空空義。愚夫不能了。魏云。空
0530b14: 及與不空。凡夫不能知。○唐云。不見空空義。愚夫故流
0530b15: 轉一切性自性。言說法如影。唐云。一切法無性。離言
0530b16: 語分別。諸有如夢化。非生死涅槃。又有偈云。如王及長
0530b17: 者。為令諸子喜。先示相似物。後示真實者。我今亦復然。
0530b18: 先說相似法。○魏亦有自覺聖智子。實際我所說唐
0530b19: 云。後乃為其演。自證實際法。○魏云。為諸佛子喜。後說
0530b20: 明實際。
0530b21: 疏曰。甚深空空義者。既空生死。亦空涅槃。二邊俱
0530b22: 空。即是中道不空正體。所以凡外二乘。皆名為愚。
0530b23: 不能了達此實際也。非真佛子。何能因言證入。不
0530b24: 滯言說及所說哉。第八言說妄想門竟。○第九離
0530c01: 四句門三。初請問。二許宣。三正說。△今初。
0530c02: 爾時大慧菩薩摩訶薩復白佛言。世尊。惟願為說離
0530c03: 一異俱不俱有無非有非無常無常。一切外道所不
0530c04: 行。自覺聖智所行。離妄想自相共相。入於第一真實
0530c05: 之義。諸地相續。漸次上上增進清淨之相。隨入如來
0530c06: 地相。無開發本願。譬如眾色摩尼境界無邊相行。唐
0530c07: 云。以無功用本願力故。如如意寶。普現一切無邊境界
0530c08: 自心現趣部分之相一切諸法。唐云。一切諸法。皆是
0530c09: 自心所見差別我及餘菩薩摩訶薩。離如是等妄想
0530c10: 自性自共相見。疾得阿耨多羅三藐三菩提。令一切
0530c11: 眾生。一切安樂。具足充滿。
0530c12: 疏曰。言四句者。謂不達自心現量。心外無法。妄想
0530c13: 分別諸法各有自相共相。或言定一。或言定異。或
0530c14: 言亦一亦異。名之為俱。或言非一非異。名為不俱。
0530c15: 此是一種四句。又或言有。或言無。或言亦有亦無。
0530c16: 或言非有非無。復是一種四句。又或言常。或言無
0530c17: 常。或言亦常亦無常。或言非常非無常。復是一種
0530c18: 四句也。若離此種種四句。則一切外道所不行。惟
0530c19: 是自覺聖智所行。以了達心外無法。實無自相共
0530c20: 相可得。故得入於第一真實之義。從歡喜地。至如
0530c21: 來地。自覺已巳圓。能以本願覺他無盡。△二許宣。
0530c22: 佛告大慧。善哉善哉。汝能問我如是之義。多所安樂。
0530c23: 多所饒益。哀愍一切諸天世人。佛告大慧。諦聽諦聽。
0530c24: 善思念之。吾當為汝分別解說。大慧白佛言。善哉世
0531a01: 尊。唯然受教。
0531a02: ○三正說二。初破外計。二申正法。初中二。初長文。
0531a03: 二偈頌。初又三。初總明邪計所起。二別說十二譬
0531a04: 喻。三結勸應離。△今初。
0531a05: 佛告大慧。不知心量愚痴凡夫。取內外性。依於一異
0531a06: 俱不俱有無非有非無常無常。自性習因計著妄想
0531a07: 魏云。愚痴凡夫。不能覺知唯自心見。執著外諸種種法
0531a08: 相以為實有。是故妄分別一異俱不俱有無非有非
0531a09: 無常無常。因自心熏習。依妄分別心故。○唐云。凡夫
0531a10: 無智。不知心量。妄習為因。執著外物。分別一異俱不俱
0531a11: 有無非有無常無常等一切自性。
0531a12: 疏曰。此總明凡外邪計。由於不達唯心也。○二別
0531a13: 說十二譬喻。又分為二。初有七譬。譬凡外妄計。二
0531a14: 有五譬。譬依佛法起計。△今初。
0531a15: 譬如鹿。為渴所逼。見春時。魏作熱陽燄。唐作熱
0531a16: 時燄而作水想。迷亂馳趣。不知非水。如是愚夫。無始
0531a17: 偽妄想所熏習。三毒燒心。樂色境界。見生住滅。取
0531a18: 內外性。墮於一異俱不俱有無非有非無常無常想。
0531a19: 妄見攝受。
0531a20: 疏曰。初鹿逐譬。譬三毒取境而起邪計也。
0531a21: 如乾闥婆城。凡愚無智而起城想。無始習氣計著相
0531a22: 現。彼非有城。非無城。唐云。非城。非非城。無智之人。無
0531a23: 始時來執著城種妄習熏故。而作城想如是外道無
0531a24: 始偽習氣計著。依於一異俱不俱有無非有非無
0531b01: 常無常見。不能了知自心現量。
0531b02: 疏曰。二計著乾城譬。譬妄習取不實境也。海氣所
0531b03: 現。不可登臨。故非有城。令起城想。故非無城。
0531b04: 譬如有人。夢見男女象馬車步城邑園林山河浴池
0531b05: 種種莊嚴。自身入中。覺已巳憶念。大慧。於意云何。如是
0531b06: 士夫。於前所夢憶念不捨。為黠慧不。大慧白佛言。不
0531b07: 也。世尊。佛告大慧。如是凡夫。惡見所噬。外道智慧。不
0531b08: 知如夢自心現性。依於一異俱不俱有無非有非無
0531b09: 常無常見。
0531b10: 疏曰。三追憶夢境譬。譬不達依正皆唯心也。
0531b11: 譬如畫像。不高不下。而彼凡愚。作高下想。如是未來
0531b12: 外道惡見習氣充滿。依於一異俱不俱有無非有非
0531b13: 無常無常見。自壞壞他。餘唐作於離有無無生之論。
0531b14: 亦說言無。謗因果見。拔善根本。壞清淨因。勝求者當
0531b15: 遠離去。唐云。欲求勝法。當速遠離作如是說。彼墮自
0531b16: 他俱見有無妄想已巳。墮建立誹謗。以是惡見。當墮地
0531b17: 獄。
0531b18: 疏曰。四畫像有無譬。譬斷常邪見也。正法念處經
0531b19: 具明心為畫師。畫作六道種種五陰。是六道皆如
0531b20: 畫像。本無實法。而彼反計為有高下。起四句執。至
0531b21: 於出世聖人。不復畫作六道五陰。乃離有無無生
0531b22: 之論。而彼不能見故。反說為無。夫說六道實有。如
0531b23: 計畫像高下。墮建立常見也。說出世無生為無。如
0531b24: 不見畫。并說畫師紙筆膠色皆無。墮誹謗斷見也。
0531c01: 譬如目。見有垂髮。二作毛輪謂眾人言。汝等觀此。
0531c02: 魏云。為他說言。如是如是青黃赤白。汝何不觀而是垂
0531c03: 髮。畢竟非性。非無性。見不見故。如是外道妄見希望。
0531c04: 依於一異俱不俱有無非有非無常無常見。誹謗正
0531c05: 法。自陷陷他。
0531c06: 疏曰。五見垂髮譬。譬邪執不達性空也。餘人不
0531c07: 見。故非性。者妄見。故非無性。三界依正。亦復如
0531c08: 是。聖眼了知本空。凡愚計為實有也。
0531c09: 譬如火輪。非輪。愚夫輪想。非有智者。如是外道惡見
0531c10: 希望。依於一異俱不俱有無非有非無常無常想。一
0531c11: 切性生。
0531c12: 疏曰。六火輪非輪譬。譬相似相續法中。凡外妄計
0531c13: 為常為一。不知諸法念念滅也。
0531c14: 譬如水泡。似摩尼珠。二皆作玻珠愚小無智。作摩
0531c15: 尼想。計著追逐。而彼水泡。非摩尼。非非摩尼。取不取
0531c16: 故。如是外道惡見妄想習氣所熏。於無所有說有生。
0531c17: 魏云。說非有法依因緣生。○唐云。說非有為生緣有者
0531c18: 言滅魏云。復有說言。實有法滅。○唐云。壞於緣有。
0531c19: 疏曰。七水泡似珠譬。譬外道取不實法。起生滅執
0531c20: 也。世間戒定慧法。不能出離生死。如水泡無摩尼
0531c21: 用。智者不取。故非摩尼。愚小計著。故非非摩尼。當
0531c22: 其有本非有。而彼妄說有生。逮取之而不可得。又
0531c23: 復妄言有滅。豈知水性無生滅哉。初有七譬。譬凡
0531c24: 外妄計竟。○二有五譬。譬依佛法起計。又二。初正
0532a01: 顯俗諦是隨情說。二以五譬譬其非實。初又二。初
0532a02: 斥世間因明不應攝取。二顯隨情俗諦是化佛說。
0532a03: △今初。
0532a04: 復次大慧。有三種量。五分論。各建立已巳。魏云。彼諸外
0532a05: 道建立三種量五分論得聖智自覺。離二自性事。而
0532a06: 作有性妄想計著。唐云。立三種量已巳。於聖智內證離
0532a07: 二自性法。起有性分別。大慧。心意意識身心轉變。自
0532a08: 心現攝所攝諸妄想斷。如來地自覺聖智修行者。不
0532a09: 於彼作性非性想。唐云。諸修行者。轉心想識。離能所
0532a10: 取。住如來境。自證聖法。於有及無。不起於想若復修
0532a11: 行者如是境界性非性攝取想生者。彼即取長養。及
0532a12: 取我人唐云。若於境界起有無執。則著我人眾生壽者。
0532a13: 疏曰。三種量者。現量。比量。聖言量也。五分論者。宗
0532a14: 因喻合結也。宗因喻。亦名三支比量。合結不過成
0532a15: 之而已巳。然三量五分。本是佛說。而魏譯直云外道
0532a16: 建立。宋唐二譯。雖不直云外道。觀其文意。亦是有
0532a17: 性妄想計著之由。當知法無邪正。邪正在人。佛本
0532a18: 以三量五分破有無執。若依之更執有無。則佛法
0532a19: 亦成外道也。離二自性事者。遠離計及依他執。
0532a20: 即圓成實之體性也。此圓成實。性離有無。非能所
0532a21: 取。若執有無。便成能所。則有法相及我相矣。△二
0532a22: 顯隨情俗諦是化佛說。
0532a23: 大慧。若說彼性自性自共相。一切皆是化佛所說。非
0532a24: 法佛說。又諸言說。悉由愚夫希望見生。不為別建立
0532b01: 趣自性法。得聖智自覺三昧樂住者分別顯示唐云。
0532b02: 一切諸法自相共相。是化佛說。非法佛說。化佛說法。但
0532b03: 順愚夫所起之見。不為顯示自證聖智三昧樂境。
0532b04: 疏曰。諸阿含經。亦說諸法自相共相。以破愚夫
0532b05: 妄我執。彼既不能達唯心境界。故亦不能即於
0532b06: 化身而見法身也。初正顯俗諦是隨情說竟。△二
0532b07: 以五譬譬其非實。
0532b08: 譬如水中。有樹影現。彼非影。非非影。非樹形。非非樹
0532b09: 形。如是外道見習所熏。妄想計著。依於一異俱不俱
0532b10: 有無非有非無常無常想。而不能知自心現量。
0532b11: 疏曰。自心如水。諸法如影。水外無影。故非影。水中
0532b12: 顯現。故非非影。撈不可得。故非樹形。宛然是樹。故
0532b13: 非非樹形。當知自心現量。本非有無。不應計著也。
0532b14: 譬如明鏡。隨緣顯現一切色像。而無妄想。唐云。譬如
0532b15: 明鏡。無有分別。隨順眾緣。現諸色像彼非像。非非像。
0532b16: 而見像非像。魏云。有緣得見。無緣不見故妄想愚夫而
0532b17: 作像想。魏云。自心分別。見像有無如是外道惡見。自
0532b18: 心像現。妄想計著。依於一異俱不俱有無非有非無
0532b19: 常無常見。
0532b20: 疏曰。自心如鏡。諸法如像。對緣顯現而非有。離緣
0532b21: 不現而非無。外道不達。妄作有無計著也。
0532b22: 譬如風水。和合出聲。彼非性。非非性。魏云。譬如諸響。
0532b23: 因入山河水風空屋和合而聞。彼所聞響。非有非無。何
0532b24: 以故。因聲聞聲故。○唐云。譬如谷響。依於風水人等音
0532c01: 聲和合而起。彼非有非無。以聞聲非聲故如是外道
0532c02: 惡見妄想。依於一異俱不俱有無非有非無常無常
0532c03: 見。
0532c04: 疏曰。諸法如響。緣生無實。非有非無。不應計著。計
0532c05: 著則成外道也。
0532c06: 譬如大地無草木處。熱川流。洪浪雲涌。唐云。日光
0532c07: 照觸。燄水波動彼非性。非非性。貪無貪故。唐云。彼非
0532c08: 有非無。以倒想非想故如是愚夫。無始偽習氣所
0532c09: 熏。妄想計著。依生住滅一異俱不俱有無非有非無
0532c10: 常無常。緣自住事門。唐云。無始戲論惡習所熏。於聖
0532c11: 智自證法性門中。見生住滅一異有無俱不俱性亦
0532c12: 復如彼熱波浪。
0532c13: 疏曰。光本非波浪。無貪倒者。知其非性。有貪倒
0532c14: 者。則非非性。愚夫於法性中。妄見生住滅等。亦猶
0532c15: 是也。
0532c16: 譬如有人。術機發。以非眾生數。毗舍闍鬼方便合
0532c17: 成。動搖云為。魏云。譬如有人。依術力。起於死屍機
0532c18: 關木人無眾生體。依毗舍闍力。依巧師力。作去來事。○
0532c19: 唐云。譬如木人及以起屍。以毗舍闍機關力故。動搖運
0532c20: 轉。云為不絕凡愚妄想。計著往來。如是外道惡見希
0532c21: 望。依於一異俱不俱有無非有非無常無常見。戲論
0532c22: 計著。不實建立。
0532c23: 疏曰。死屍木人。皆無執受。名為非眾生數。毗舍闍。
0532c24: 此云噉精氣鬼。又云顛鬼。機關以運木人。則木人
0533a01: 動搖云為。顛鬼以合死屍。則死屍動搖云為。識情
0533a02: 執著四大六根。則四大六根妄有動搖云為。當知
0533a03: 本與木人死屍無異。不應妄計有眾生也。二別說
0533a04: 十二譬喻竟。△三結勸應離。
0533a05: 大慧。是故欲得自覺聖智事。當離生住滅一異俱不
0533a06: 俱有無非有非無常無常等惡見妄想。
0533a07: 初長文竟。△二偈頌。
0533a08: 爾時世尊。欲重宣此義而說偈言。幻夢水樹影。垂髮
0533a09: 熱時。如是觀三有。究竟得解脫。唐云。諸識蘊有五。
0533a10: 猶如水樹形。所見如幻夢。不應妄分別。三有如陽燄。幻
0533a11: 夢及毛輪。若能如是觀。究竟得解脫譬如渴鹿想。唐
0533a12: 作熱時燄動轉迷亂心。鹿想謂為水。而實無水事。如
0533a13: 是識種子。動轉見境界。愚夫妄想生。如為翳所翳。唐
0533a14: 云。如翳者所見。愚夫生執著於無始生死。計著攝受
0533a15: 性。唐云。無始生死中。執著所纏覆如逆楔出楔。捨離貪
0533a16: 攝受。唐云。退捨令出離。如因榍出榍如幻機發。浮
0533a17: 雲夢電光。觀是得解脫。永斷三相續。於彼無有作。猶
0533a18: 如空。唐云。此中無所有。如空中陽燄如是知諸
0533a19: 法。則為無所知。言教唯假名。彼亦無有相。於彼起妄
0533a20: 想。陰行如垂髮。唐云。諸蘊如毛輪。於中妄分別。唯假
0533a21: 施設名。求相不可得如畫垂髮幻。夢乾闥婆城。火輪
0533a22: 熱時。無而現眾生。唐云。實無而見有常無常一異。
0533a23: 俱不俱亦然。無始過相續。愚夫癡妄想。明鏡水淨眼。
0533a24: 摩尼妙寶珠。於中現眾色。而實無所有。一切性顯現。
0533b01: 如畫熱時。種種眾色現。如夢無所有唐云。心識亦
0533b02: 如是。普現眾色相。如夢空中燄。亦如石女兒。
0533b03: 疏曰。初四句。唐作八句。先頌遠離觀也。次十句。頌
0533b04: 愚夫計著如渴鹿也。次如逆楔等十句。重頌對治
0533b05: 觀也。次言教第十二句。重頌愚夫計著之非也。後
0533b06: 明鏡等八句。結顯諸法有即非有也。初破外計竟。
0533b07: △二申正法。
0533b08: 復次大慧。如來說法。離如是四句。謂一異俱不俱有
0533b09: 無非有非無常無常。離於有無建立誹謗分別。
0533b10: 疏曰。唯心所現諸法。故非一。諸法並是唯心。故非
0533b11: 異。唯心諸法不相違故。故非亦一亦異。諸法唯心
0533b12: 非戲論故。故非非一非異。又諸法唯心。故非有。唯
0533b13: 心諸法。故非無。不相違。故非亦有亦無。非戲論。故
0533b14: 非非有非無。又念念滅。故非常。念念生。故非無常
0533b15: 不相違。故非亦常亦無常。非戲論。故非非常非無
0533b16: 常。不執心外有法。故離建立。不撥唯心諸法。故離
0533b17: 誹謗也。
0533b18: 結集真諦緣起道滅。解脫。如來說法。以是為首。唐云。
0533b19: 諸佛說法。以諦緣起滅道解脫而為其首非性。非自
0533b20: 在。非無因。非微塵。非時。非自性相續而為說法唐云。
0533b21: 非與勝性自在宿作自然時微塵等而共相應。
0533b22: 疏曰。真諦。謂苦集滅道四聖諦也。緣起。諸十二因
0533b23: 緣也。道滅者。四諦所歸重也。解脫者。十二因緣還
0533b24: 滅門也。四諦則有生滅無生無量無作之不同。而
0533c01: 意顯出世道滅。因緣亦有思議不思議生滅不生
0533c02: 滅之不同。而意顯還滅解脫。然世出世間因果。皆
0533c03: 不離心。流轉還滅。亦不離心。故非外道勝性等妄
0533c04: 計也。無因。即唐譯自然。自性相續。即唐譯宿作。阿
0533c05: 含破外道宿作因論。謂現見有人。作善即得善報。
0533c06: 為惡即得惡報。何得一向但委於宿作耶。餘如他
0533c07: 處廣破。
0533c08: 復次大慧。為淨煩惱爾障故。譬如商主。次第建立
0533c09: 百八句無所有。善分別諸乘及諸地相唐云。諸佛說
0533c10: 法。為淨惑智二種障故。次第令住一百八句無相法中。
0533c11: 而善分別諸乘地相。猶如商主。善導眾人。
0533c12: 疏曰。若不知百八句皆無所有。則無以淨二障。若
0533c13: 不善分別諸乘及諸地相。亦無以淨二障。今由了
0533c14: 達百八句皆無相故。則有即非有。善分別諸乘及
0533c15: 諸地故。則無即非無。是謂佛正法也。第九離四句
0533c16: 門竟。○第十明四種禪門二。初長文。二偈頌。初中
0533c17: 二。初總標。二別釋。△今初。
0533c18: 復次大慧。有四種禪。云何為四。謂愚夫所行禪。觀察
0533c19: 義禪。攀緣如禪。魏云。念真如禪。○唐云。攀緣真如禪
0533c20: 如來禪。
0533c21: 疏曰。上云善分別諸乘乃諸地相。故遂明四種禪
0533c22: 也。初即世間禪。及藏教事禪。二即通教。及別三賢
0533c23: 所修禪。三即別地所行禪。四即圓住以上所行禪
0533c24: 也。△二別釋。
0534a01: 云何愚夫所行禪。謂聲聞緣覺外道修行者。唐無外
0534a02: 道二字觀人無我性。自相共相骨鎖無常苦不淨相。
0534a03: 唐云知人無我。見自他身骨鎖相連。皆是無常苦不淨
0534a04: 相計著為首。如是相不異。觀前後轉進。相不除滅。唐
0534a05: 云。如是觀察。堅著不捨。漸次增勝至無想滅定。○魏云。
0534a06: 次第上上。乃至非想滅盡定解脫是名愚夫所行禪。
0534a07: 疏曰。觀人無我及骨鎖常無等。本是愚法二乘所
0534a08: 修。故唐譯無外道字。然設修至滅定解脫。則是觀
0534a09: 練二法滿足。名為聲聞緣覺。若誤取無想。及非想
0534a10: 證。則便成外道矣。故宋魏二譯。皆有外道二字也。
0534a11: 云何觀察義禪。謂人無我自相共相。外道自他俱無
0534a12: 性已巳。觀法無我。彼地相義。漸次增進。唐云。謂知自共
0534a13: 相人無我已巳。亦離外道自他俱作。於法無我諸地相義。
0534a14: 隨順觀察是名觀察義禪。
0534a15: 疏曰。知人無我。及離外道自他俱作。所謂諸法不
0534a16: 自生。亦不從他生。不共不無因。是故知無生。正是
0534a17: 通教。及別十住體空觀門。於法無我諸地相義。隨
0534a18: 順觀察。即別十行十向。修於相似假觀及中觀也。
0534a19: 云何攀緣如禪。謂妄想二無我妄想。如實處不生妄
0534a20: 想。唐云。謂若分別無我有二。是妄念。若如實知。彼念
0534a21: 不起是名攀緣如禪。
0534a22: 疏曰。唯識頌云。現前立少物。謂是唯識性。以有所
0534a23: 得故。非實住唯識。即今妄想二無我妄想之謂也。
0534a24: 又頌云。若時於所緣。智都無所得。爾時住唯識。離
0534b01: 二取相故。即今如實處不生妄想之謂也。此別教
0534b02: 通達位也。
0534b03: 云何如來禪。謂入如來地。得自覺聖智相二種樂住。
0534b04: 魏云。入內身聖智相三空三種樂行故成辦眾生不
0534b05: 思議事。是名如來禪。
0534b06: 疏曰。魏云三空者。即圓融三解脫門也。生死涅槃
0534b07: 二邊中道不可得故。名空解脫門。此空離一切相。
0534b08: 名無相解脫門。此無相者。即是實相。無有作者。無
0534b09: 可願求。名無作解脫門。亦名無願解脫門。入此不
0534b10: 思議三脫門已巳。親證三德祕藏之樂。自利利他。法
0534b11: 皆具足。此圓教發心住已巳上境界也。別教證道同
0534b12: 圓。應亦得此。而教道別故。姑未許之。又如來禪。須
0534b13: 辦六即。則六根五品。亦得此名也。問曰。如古人云
0534b14: 且喜師兄會如來禪。祖師禪未夢見在。則祖師禪
0534b15: 應更勝於如來禪耶。答曰。乘言者喪。滯句者迷。汝
0534b16: 欲以古人一時應機之談作實法會。何異刻舟求
0534b17: 。恐香巖大笑汝在。初長文竟。△二偈頌。
0534b18: 爾時世尊。欲重宣此義而說偈言。凡夫所行禪。觀察
0534b19: 相義禪。攀緣如實禪。如來清淨禪。譬如日月形。頭
0534b20: 摩深險。如空火盡。修行者觀察。唐云。修行者在定。
0534b21: 觀見日月形。波頭摩深險。空火及盡如是種種相。
0534b22: 外道道通禪。唐云。墮於外道法亦復墮聲聞。及緣覺
0534b23: 境界。
0534b24: 疏曰。此先頌總標。及頌愚夫禪之相也。頭摩。此
0534c01: 翻紅蓮華。謂若於禪定中。見有神我如日月形。或
0534c02: 如紅蓮在深險處。則墮外道。若於禪定中。見苦斷
0534c03: 集。歸於空。如薪盡火滅。不受後有。則墮二乘也。
0534c04: 捨離彼一切。則是無所有。唐云。捨離此一切。住於無
0534c05: 所緣一切剎諸佛。以不思議手。一時摩其頂。隨順入
0534c06: 如相唐云。是則能隨入。如如真實相。十方諸國土。所有
0534c07: 無量佛。悉引光明手。而摩是人頂。
0534c08: 疏曰。此頌後三種禪相也。捨離彼一切。即觀察義
0534c09: 禪。則是無所有。即攀緣如禪。隨順入如相。即如來
0534c10: 禪。以此摩訶衍三種禪相。對斥二乘及諸外道。所
0534c11: 以名為方等部也。第十明四種禪門竟。○第十一
0534c12: 般涅槃門二。初問。二答。△今初。
0534c13: 爾時大慧菩薩摩訶薩復白佛言。世尊。般涅槃者。說
0534c14: 何等法。謂為涅槃。
0534c15: 疏曰。前云如來禪者得自覺聖智三種樂住。夫三
0534c16: 德祕藏常樂我淨。即是如來大般涅槃。而此涅槃。
0534c17: 畢竟是何等法耶。故問之也。○二答。為三。初正明
0534c18: 大涅槃義。二兼示二乘及外道相。三明如來神力
0534c19: 建立菩薩。△今初。
0534c20: 佛告大慧。一切自性唐作一切識自性習氣及藏意
0534c21: 意識見習轉變。名為涅槃。諸佛及我涅槃。自性空事
0534c22: 境界。唐云。我及諸佛說名涅槃。即是諸法性空境界復
0534c23: 次大慧。涅槃者。聖智自覺境界。離斷常妄想性非性。
0534c24: 唐云。自證聖智所行境界。遠離斷常及以有無云何非
0535a01: 常。謂自相共相妄想斷。故非常。云何非斷。謂一切聖
0535a02: 去來現在得自覺故非斷。大慧。涅槃不壞不死。若涅
0535a03: 槃死者。復應受生相續。若壞者。應墮有為相。是故涅
0535a04: 槃離壞離死。是故修行者之所歸依。復次大慧。涅槃
0535a05: 非捨非得。非斷非常。非一義。非種種義。是名涅槃。
0535a06: 疏曰。一切識自性習氣者。即有支習氣也。藏意意
0535a07: 識見習者。即名言習氣我執習氣也。轉變者。由無
0535a08: 漏智熏。令彼妄習無寄也。自性空事境界者。諸法
0535a09: 無性。當體即是真空實相也。此諸法性空境界。唯
0535a10: 是聖智自覺所行。故非斷常及有無也。非斷非常。
0535a11: 經文自釋可知。言非有非無者。死。壞。則無。受生相
0535a12: 續。墮有為相。則有。今離壞離死。故非有無也。非捨
0535a13: 者。諸法性空。無可捨故。非得者。真如無物。無可取
0535a14: 故。非斷非常。如前可知。非一義者。不與多對故。非
0535a15: 種種義者。不墮諸數故。又即一切法。故非一。離一
0535a16: 切相。故非種種。又是即非即。故非一。離即離非。故
0535a17: 非種種也。○二兼示二乘及外道相二。初示二乘
0535a18: 涅槃。二示外道計著。△今初。
0535a19: 復次大慧。聲聞緣覺涅槃者。覺自相共相。不習近境
0535a20: 界。不顛倒見。妄想不生。彼等於彼作涅槃覺。
0535a21: 疏曰。覺陰界入自相差別。無我我所共相苦空無
0535a22: 常不淨。不習近六塵境界。則斷思惑。不顛倒見。則
0535a23: 斷見惑。三界妄想不生。出分段苦輪。便作安隱度
0535a24: 脫之想。休息化城。所以不達如來所證大涅槃也。
0535b01: △二示外道計著。
0535b02: 復次大慧。二種自性相。云何為二。謂言說自性相計
0535b03: 著。事自性相計著。言說自性相計著者。從無始言說
0535b04: 偽習氣計著生。事自性相計著者。從不覺自心現
0535b05: 分齊生。
0535b06: 疏曰。此即名相二種計著。皆計所執性。妄計實
0535b07: 我實法。不惟違背大涅槃。亦不能證二乘涅槃也。
0535b08: 二兼示二乘及外道相竟。○三明如來神力建立
0535b09: 菩薩二。初正明神力。二問答釋意。初中三。初總標
0535b10: 二力。二別釋二力。三結歎二力。△今初。
0535b11: 復次大慧。如來以二種神力建立。唐云。諸佛有二種
0535b12: 加持菩薩摩訶薩頂禮諸佛。聽受問義。云何二種神
0535b13: 力建立。謂三昧正受。唐云。謂令入三昧為現一切身
0535b14: 面言說神力。及手灌頂神力。
0535b15: 疏曰。一者令初地菩薩入三昧已巳。身語加持。為二
0535b16: 神力。二者令菩薩滿十地已巳。手灌其頂。為二神力。
0535b17: 故總名二種神力也。○二別釋二力。又二。初約初
0535b18: 地。二約十地。△今初。
0535b19: 大慧。菩薩摩訶薩初菩薩地。住佛神力。所謂入菩薩
0535b20: 大乘照明二作光明三昧。入是三昧已巳。十方世界一
0535b21: 切諸佛。以神通力。為現一切身面言說。如金剛藏菩
0535b22: 薩摩訶薩。及餘如是相功德成就菩薩摩訶薩。唐云。
0535b23: 及餘成就如是功德相菩薩者是大慧。是名初菩薩
0535b24: 地。
0535c01: 疏曰。此二神力。具如華嚴十地品初廣明。△二約
0535c02: 十地。
0535c03: 菩薩摩訶薩。得菩薩三昧正受神力。於百千劫積習
0535c04: 善根之所成就。次第諸地對治所治相。通達究竟。至
0535c05: 法雲地。唐云。此菩薩蒙佛持力。入三昧已巳。於百千劫。集
0535c06: 諸善根。漸入諸地。善能通達治所治相。至法雲地住大
0535c07: 蓮華微玅宮殿。坐大蓮華寶師子座。同類菩薩摩訶
0535c08: 薩眷屬圍繞。眾寶瓔珞莊嚴其身。如黃金薝蔔日月
0535c09: 光明。唐云。身如黃金薝蔔華色。如盛滿月。放大光明諸
0535c10: 最勝手從十方來。唐云。十方諸佛舒蓮華手就大蓮
0535c11: 華宮殿座上而灌其頂。譬如自在轉輪聖王。及天帝
0535c12: 釋太子灌頂。是名菩薩手灌頂神力。
0535c13: 疏曰。此二神力。亦如華嚴第十地中廣明。薝蔔。此
0535c14: 翻黃華。餘可知。二別釋二力竟。△三結歎二力。
0535c15: 大慧。是名菩薩摩訶薩二種神力。若菩薩摩訶薩住
0535c16: 二種神力。面見諸佛如來。若不如是。則不能見。復次
0535c17: 大慧。菩薩摩訶薩凡所分別三昧神足諸法之行。是
0535c18: 等一切。悉住如來二種神力。大慧。若菩薩摩訶薩離
0535c19: 佛神力。能辯說者。一切凡夫。亦應能說。所以者何。謂
0535c20: 不住神力故。大慧。山石樹木及諸樂器城郭宮殿。以
0535c21: 如來入城威神力故。皆自然出音樂之聲。何況有心
0535c22: 者。聾盲瘖無量眾苦。皆得解脫。如來有如是等無
0535c23: 量神力。利安眾生。
0535c24: 疏曰。菩薩必藉如來神力加持。方能入定現通說
0536a01: 法。以佛徹證自心說量。知一切法即心自性。得大
0536a02: 自在。故能以同體法性之力。加持菩薩。乃至加持
0536a03: 山石及宮殿等。令演法音。加持聾盲諸苦眾生。令
0536a04: 得解脫。皆是大般涅槃之力用也。初正明神力竟。
0536a05: △二問答釋意。
0536a06: 大慧菩薩復白佛言。世尊。以何因緣。如來應供等正
0536a07: 覺。於菩薩摩訶薩住三昧正受時。及勝進地灌頂時。
0536a08: 加其神力。佛告大慧。為離魔業煩惱故。及不墮聲聞
0536a09: 地禪故。為得如來自覺地故。及增進所得法故。是故
0536a10: 如來應供等正覺。咸以神力建立諸菩薩摩訶薩。若
0536a11: 不以神力建立者。則墮外道惡見妄想。及諸聲聞眾
0536a12: 魔希望。不得阿耨多羅三藐三菩提。以是故諸佛如
0536a13: 來咸以神力。攝受諸菩薩摩訶薩。爾時世尊。欲重宣
0536a14: 此義而說偈言。神力人中尊。大願悉清淨。唐云。世尊
0536a15: 清淨願。有大加持力三摩提灌頂。初地及十地唐云。
0536a16: 初地十地中。三昧及灌頂。
0536a17: 疏曰。意顯神力加持。令離二乘涅槃外道計著。令
0536a18: 證大涅槃聖智自覺境界故也。第十一般涅槃門
0536a19: 竟。○第十二緣起門二。初難問。二答釋。△今初。
0536a20: 爾時大慧菩薩摩訶薩復白佛言。世尊。佛說緣起。即
0536a21: 是說因緣。不自說道。魏云。如世尊說十二因緣。從因
0536a22: 生果。不說自心妄想分別見力而生。○唐云。佛說緣起
0536a23: 是由作起。非自體起世尊。外道亦說因緣。謂勝。自在。
0536a24: 時。微塵生。如是諸性生。唐云。外道亦說勝性。自在。時。
0536b01: 我。微塵。生於諸法然世尊所謂因緣生諸性言說。有
0536b02: 間悉檀。唐云。今佛世尊。但以異名說作緣起無間悉
0536b03: 檀。唐云。非義有別世尊。外道亦說有無有生。魏云外
0536b04: 道亦說從於有無而生諸法。○唐云。外道亦說以作者
0536b05: 故。從無生有世尊亦說無有生。生已巳滅。魏云。世尊說
0536b06: 言。諸法本無。依因緣生。生已巳還滅如世尊所說。無明
0536b07: 緣行乃至老死。此是世尊無因說。非有因說。唐云。此
0536b08: 說無因。非說有因世尊建立作如是說。此有故彼有。
0536b09: 非建立漸生。觀外道說勝。非如來也。所以者何。世尊。
0536b10: 外道說因不從緣生。而有所生。世尊說觀因有事。觀
0536b11: 事有因。唐云。世尊所說。果待於因。因復待因如是因
0536b12: 緣雜亂。如是展轉無窮唐云。如是展轉。成無窮過。又
0536b13: 此有故彼有者。則無有因。
0536b14: 疏曰。此難世尊平日所說十二因緣。亦犯種種過
0536b15: 也。謂無明等能生諸法。何異勝性等能生諸法。此
0536b16: 但言說不同。而義無不同也。又說無明緣行。而無
0536b17: 明更無所因。何異外道從無生有。又說十二因緣
0536b18: 此有故彼有。何異外道從有生有。此皆與外道同
0536b19: 也。又外道說勝性等因。不從緣生而有所生。則因
0536b20: 果不亂。世尊說待因名果。待果名因。則因果雜亂。
0536b21: 外道說因不從緣生。則尚可窮詰。世尊說因更復
0536b22: 待因。則展轉無窮。此皆不如外道說勝也。○二答
0536b23: 釋二。初正釋因緣無過。二轉破言說無性。△今初。
0536b24: 佛告大慧。我非無因說。及因緣雜亂說。此有故彼有
0536c01: 者。攝所攝非性。覺自心現量唐云。我了諸法唯心所
0536c02: 現。無能取所取。說此有故彼有。非是無因及因緣過失。
0536c03: 疏曰。宋譯是西土文體。以後成前。唐譯是此方文
0536c04: 體。以前生後也。由覺自心現量。則知能攝所攝無
0536c05: 性。故云此有故彼有。此是唯心因果。非無因也。此
0536c06: 是假立因果。不雜亂也。既非無因。亦非心外有因。
0536c07: 既不雜亂。亦不展轉無窮。既知無性。則本無生。亦
0536c08: 非俱生及漸生矣。
0536c09: 大慧。若攝所攝計著。不覺自心現量。外境界性非性。
0536c10: 彼有如是過。非我說緣起。唐云。若不了諸法唯心所
0536c11: 現。計有能取及以所取。執著外境若有若無。彼有是過。
0536c12: 非我所說我常說言。因緣和合而生諸法。非無因生。
0536c13: 疏曰。此明不達唯心。乃有諸過。達唯心者。秪約一
0536c14: 心而論因緣。既非邪因。亦非無因也。初正釋因緣
0536c15: 無過竟。○二轉破言說無性二。初疑問。二答釋。△
0536c16: 今初。
0536c17: 大慧復白佛言。世尊。非言說有性。有一切性耶。魏云。
0536c18: 有言說應有諸法。○唐云。有言說故。必有諸法世尊。若
0536c19: 無性者。言說不生。是故言說有性有一切性。唐云。若
0536c20: 無諸法。言依何起。
0536c21: 疏曰。佛明諸法唯心所現。心外無法。故疑若無諸
0536c22: 法。不應起諸言說也。△二答釋。
0536c23: 佛告大慧。無性而作言說。謂兔角龜毛等。世間現言
0536c24: 說。大慧。非性。非非性。唐云。彼非有。非非有但言說耳。
0537a01: 如汝所說。言說有性有一切性者。汝論則壞。魏云。汝
0537a02: 言以有言說。應有諸法者。此義已巳破大慧。非一切剎
0537a03: 土皆有言說。言說者。是作耳。唐云。假安立耳或有剎
0537a04: 土。瞻視顯法。或有作相。唐云。或現異相或有揚眉。或
0537a05: 有動睛。或笑或欠。唐云。嚬呻或謦欬。或念剎土。或動
0537a06: 搖。大慧。如瞻視魏云。無瞬。唐云。不瞬。及香積魏云。眾香。
0537a07: 唐云。玅香世界。普賢如來國土。但以瞻視。令諸菩薩
0537a08: 得無生法忍。及諸勝三昧。是故非言說有性有一切
0537a09: 性。唐云。非由言說而有諸法大慧。見此世界蚊蚋蟲
0537a10: 蟻。是等眾生無有言說。而各辦事。爾時世尊。欲重宣
0537a11: 此義而說偈言。如空兔角。及與槃太子。二皆作石
0537a12: 女兒無而有言說。如是性妄想。因緣和合法。凡愚起
0537a13: 妄想。唐云。妄計法如是。因緣和合中。愚夫妄謂生不能
0537a14: 如實知。輪迴三有宅。
0537a15: 疏曰。先明無性而有言說。次明無言而能顯法及
0537a16: 能辦事。後頌計著言說及計著有諸法者。不如實
0537a17: 知自心現量常受輪迴也。言非性非非性者。兔本
0537a18: 無角。故非性。有此言說。故非非性。餘並可知。第十
0537a19: 二緣起門竟。
0537a20: 楞伽阿多羅寶經卷第二義疏上
0537b01: 楞伽阿多羅寶經卷第二義疏下
0537b02: 
0537b03: ○第十三常聲如幻門二。初正明惑亂即常。二委
0537b04: 明惑亂如幻。初中二。初問。二答。△今初。
0537b05: 爾時大慧菩薩摩訶薩復白佛言。世尊。常聲者。何事
0537b06: 說魏云。世尊說常法。依何等法。作如是說。○唐云。世尊
0537b07: 所說常聲。依何處說。
0537b08: 疏曰。前明涅槃離斷離常。又明緣起非攝所攝。則
0537b09: 世出世法。皆離四句矣。何故世尊復有時說常住
0537b10: 真心。常樂我淨。及說十二因緣。有佛無佛。性相常
0537b11: 住等法。畢竟依何事而作是說耶。○二答二。初正
0537b12: 明依惑亂說。二申明成凡聖性。△今初。
0537b13: 佛告大慧。為惑亂。魏云。依迷惑法。我說為常。○唐云。
0537b14: 依妄法說以彼惑亂。諸聖亦現。而非顛倒。魏云。聖人
0537b15: 亦見世間迷惑法。非顛倒心。○唐云。以諸妄法。聖人示現。
0537b16: 然不顛倒大慧。如春時。二作陽燄火輪。垂髮。乾闥
0537b17: 婆城。幻。夢。鏡像。世間顛倒。唐云。世無智者。生顛倒解
0537b18: 非明智也。然非不現。魏云。有智慧者。不生分別。非不
0537b19: 見彼迷惑之事大慧。彼惑亂者。有種種現。非惑亂作
0537b20: 無常。所以者何。謂離性非性故。唐云。妄法現時。無量
0537b21: 差別。然非無常何以故。離有無故大慧。云何離性非
0537b22: 性惑亂。謂一切愚夫種種境界故。唐云。云何離有無。
0537b23: 一切愚夫種種解故如彼恒河。餓鬼見不見故。無惑
0537b24: 亂性。唐云。如恒河水。有見不見。餓鬼不見。不可言有於
0537c01: 餘現故。非無性。唐云。餘所見故。不可言無如是惑亂。
0537c02: 諸聖離顛倒唐云。聖於妄法。離顛倒見。
0537c03: 疏曰。世間惑亂所見妄法。本離有無。故云常也。且
0537c04: 如恒河。本非有無。而餓鬼不見。妄計無水。世人見
0537c05: 之。妄計有水。然餓鬼謂無。既非定無。世人謂有。亦
0537c06: 豈實有哉。聖人離於有無顛倒見已巳。假使示同餓
0537c07: 鬼。而不執定無。假使示同世人。而不執實有。不執
0537c08: 定無。故能使餓鬼甘露充滿。不執實有。故能使世
0537c09: 人入水不溺。是謂不為物轉。便能轉物也。思之。
0537c10: 不顛倒。是故惑亂常。謂相相不壞故。唐云。妄法是常。
0537c11: 相不異故大慧。非惑亂種種相。唐云。非諸妄法有差
0537c12: 別相妄想相壞。是故惑亂常。唐云。以分別故而有別異。
0537c13: 是故妄法其體是常大慧。云何惑亂真實。若復因緣。
0537c14: 諸聖於此惑亂不起顛倒覺。非不顛倒覺。唐云。云何
0537c15: 而得妄法真實。謂諸聖者。於妄法中不起顛倒。非顛倒
0537c16: 覺大慧。除諸聖。於此惑亂有少分想。非聖智事相。大
0537c17: 慧。凡有者。愚夫妄說。非聖言說。
0537c18: 疏曰。法離有無。是故即常。且如恒河。不以世人之
0537c19: 有。壞餓鬼之無。不以餓鬼之無。壞世人之有。則知
0537c20: 恒河本非有無差別之相。但以餓鬼妄想執無。與
0537c21: 世人異。世人妄想執有。與餓鬼異。故云妄想相壞
0537c22: 耳。而除世人餓鬼二種妄想。則恒河本非有無。
0537c23: 既非有無。豈非常乎。既於恒河不起有無二顛倒
0537c24: 覺。覺知唯是自心現量。心外無河。非不并覺世人
0538a01: 餓鬼之顛倒覺。而自實無顛倒覺也。上句順宋譯。
0538a02: 是約照俗。下句順唐譯是約證真設於恒河有少
0538a03: 分四句妄想未盡。即非聖智事相。但是愚夫戲論
0538a04: 妄說耳。若少分妄想不生。則恒河便是自心現量。
0538a05: 豈非真實。但舉恒河一喻。例一切法。無不皆爾。初
0538a06: 正明依惑亂說竟。○二申明成凡聖性二。初正示
0538a07: 聖凡分別。二結成性即真如。△今初。
0538a08: 彼惑亂者。倒不倒妄想。起二種種性。唐云。若分別妄
0538a09: 法是倒非倒。彼則成就二種種性謂聖種性。及愚夫
0538a10: 種性。聖種性者。三種分別。謂聲聞乘。緣覺乘。佛乘。云
0538a11: 何愚夫妄想。起聲聞乘種性。謂自共相計著。起聲聞
0538a12: 乘種性。是名妄想起聲聞乘種性。唐云。云何愚夫分
0538a13: 別妄法。生聲聞乘種性。所謂計著自相共相大慧。即
0538a14: 彼惑亂妄想。起緣覺乘種性。謂即彼惑亂自共相不
0538a15: 親計著。起緣覺乘種性。唐云。何謂復有愚夫分別妄
0538a16: 法。成緣覺乘種性。謂即執著自共相時。離於憒云何
0538a17: 智者即彼惑亂。起佛乘種性。謂覺自心現量外性非
0538a18: 性。不妄想相。起佛乘種性。是名即彼惑亂。起佛乘種
0538a19: 性。唐云。何於智人分別妄法。而得成就佛乘種性。所謂
0538a20: 了達一切。唯是自心分別所見。無有外法又種種事
0538a21: 性。凡夫惑想。起愚夫種性唐云。有諸愚夫。分別妄法
0538a22: 種種事物。決定如是。決定不異。此則成就生死乘性。
0538a23: 疏曰。此經所稱惑亂。即唐譯所謂妄法。指三界依
0538a24: 正色心因果諸法。猶如目所見空華。故名惑亂
0538b01: 也。眾生無始以來在惑亂中。捨此惑亂妄法。更無
0538b02: 所觀之境。但能觀之智。有倒有不倒耳。此經所稱
0538b03: 妄想。即唐譯所謂分別。指觀智而言。若邪想邪
0538b04: 分別。則成凡愚。若正想正分別。則成聖種。而皆以
0538b05: 惑亂妄法為所觀境。是知惑亂妄法。體非十界。能
0538b06: 生十界。雖生十界。即非十界。所以前云惑亂常惑
0538b07: 亂真實也。計著自共相者。但破我執。不破法執。故
0538b08: 雖非邪。名之為聖。而根鈍故。仍名為愚。不親計著
0538b09: 者。唐云離於憒。此則知自共相如幻如夢。當體
0538b10: 無生。本無憒。無可計著。而猶未知自心現量。亦
0538b11: 名為愚。覺自心現量者。知一切法皆唯心現。有即
0538b12: 非有。是正分別。即妄想而非妄想。故名為智也。種
0538b13: 種事性者。法本無性。而迷惑分別。計有實性。著我
0538b14: 著法。不出生死。恒於六道往來不息。故唐譯亦稱
0538b15: 乘也。△二結成性即真如。
0538b16: 彼非有事。非無事。是名種性義。唐云。彼妄法中種種
0538b17: 事物。非即是物。亦非非物大慧。即彼惑亂不妄想諸
0538b18: 聖心意意識過習氣自性法轉變性。是名為如。唐云。
0538b19: 即彼妄法。諸聖智者心意意識諸惡習氣自性法轉依
0538b20: 故。即說此妄名為真如是故說如離心。唐云。是故真
0538b21: 如離於心識我說此句。顯示離想。即說離一切想唐
0538b22: 云。我今明了顯示此句。離分別者。悉離一切諸分別故。
0538b23: 疏曰。惑亂妄法。全妄即真。隨緣不變。離一切相。故
0538b24: 非事物。不變隨緣。即一切法。故非無事物。譬如醉
0538c01: 人所見轉屋即是不轉之屋。目所見二月即是
0538c02: 但一月真。目所見空華即是睛明空體。唯佛乘
0538c03: 人。唯心直進。觀察妄想無性。心外無法。意識不與
0538c04: 我法二執相應。轉為妙觀察智相應心品。則意亦
0538c05: 不與我法二執相應。轉為平等性智相應心品。由
0538c06: 此無漏妙智熏於第八藏心。使無漏種日復熾盛。
0538c07: 則有漏種新者不生。舊者消滅。至純淨位。轉為大
0538c08: 圓鏡智相應心品。是謂心意意識過習氣自性法
0538c09: 轉變性。譬如吐酒得醒。見屋不轉。停不勞。見一
0538c10: 真月。病既去。華處本空。方知惑亂妄法。本元真
0538c11: 如。此真如體。實非凡夫二乘心意意識未轉依時
0538c12: 所能親證。必離一切妄想分別。乃契會耳。初正明
0538c13: 惑亂即常竟。○二委明惑亂如幻四。初正明如幻。
0538c14: 二會釋無生。三兼明名句形身。四兼明四種記論。
0538c15: △今初有三番問答。
0538c16: 大慧白佛言。世尊。惑亂為有為無。唐云。所說妄法。為
0538c17: 有為無佛告大慧。如幻。無計著相。唐云。無執著相故
0538c18: 若惑亂有計著相者。計著性不可滅。緣起應如外道
0538c19: 說因緣生法唐云。若執著相體是有者。應不可轉。則
0538c20: 諸緣起。應如外道說作者生。
0538c21: 疏曰。此初番問答。明妄法非有無也。譬如幻師。以
0538c22: 幻術力幻作兔焉等物。愚小無知。計著有實。而原
0538c23: 無所計著之實兔馬相。若幻法果有體相。如彼愚
0538c24: 小所計著者。則便不可轉滅。何異外道所說能生
0539a01: 所生皆實有耶。
0539a02: 大慧白佛言。世尊。若惑亂如幻者。復當與餘惑作因。
0539a03: 唐云。若諸妄法同於幻者。此則當與餘妄作因佛告
0539a04: 大慧。非幻惑因。不起過故。唐云。非諸幻事為妄惑因。
0539a05: 以幻不生諸過惡故大慧。幻不起過。無有妄想。唐云
0539a06: 以諸幻事無分別故大慧。幻者。從他明處唐作明
0539a07: 生。非自妄想過習氣處生。是故不起過。大慧。此唐云。
0539a08: 此妄惑法是愚夫心惑計著。非聖賢也。爾時世尊。欲
0539a09: 重宣此義而說偈言。聖不見惑亂。唐云妄法中間亦
0539a10: 無實。中間若真實。惑亂即真實唐云。以妄即真故。中
0539a11: 間亦真實捨離一切惑。若有相生者。是亦為惑亂。不
0539a12: 淨猶如。唐云。若離於妄法。而有相生者。此還即是
0539a13: 妄。如未清淨復次大慧。非幻無有相似。見一切法
0539a14: 如幻唐云。見諸法非幻無有相似。故說一切法如幻。
0539a15: 疏曰。此第二番問答。明愚夫不知妄法如幻而起
0539a16: 計著。所以生過。若達如幻。則不起過也。問意由迷
0539a17: 惑故而起妄法。譬如由幻術故而起幻事。既妄法
0539a18: 能生餘妄。則幻事亦應能生餘幻。此反以法例喻
0539a19: 而為難也。佛直答以幻不起過。無妄想故。聖賢於
0539a20: 諸妄法。了知皆從妄想過習氣生。譬如幻事。從幻
0539a21: 術生。當體不實。絕不計著。所以亦不起過。若謂妄
0539a22: 法是有。不同幻事。便是愚夫心惑計著。非是聖賢。
0539a23: 此正以喻例法而為釋也。偈中前四句。意明真外
0539a24: 無妄。故無妄法可見。後四句。意明妄外無真。故非
0539b01: 有真相生也。復次下。申明聖賢見一切法最與幻
0539b02: 事相似。故說一切法如幻耳。
0539b03: 大慧白佛言。世尊。為種種幻相計著言一切法如幻。
0539b04: 唐云。為依執著種種幻相。言一切法猶如幻耶為異
0539b05: 相計著。唐云。為異依此執著。顛倒相耶若種種幻相
0539b06: 計著言一切性如幻者。唐云。若依執著。種種幻相。言
0539b07: 一切法猶如幻者世尊。有性不如幻者。唐云。非一切
0539b08: 法悉皆如幻所以者何。謂色種種相非因。唐云。何以
0539b09: 故。見種種色相不無因故世尊。無有因色種種相現
0539b10: 如幻。唐云。都無有因。令種種色相顯現如幻世尊。是
0539b11: 故無種種幻相計著相似性如幻唐云。是故世尊。不
0539b12: 可說言依於執著種種幻相。言一切法猶如幻者。
0539b13: 疏曰。此第三番問。躡前答文而起難也。前云一切
0539b14: 諸法。非幻無有相似。但是愚夫心惑計著。故說如
0539b15: 幻以開曉之。然愚夫計著諸法。與計著幻事。其計
0539b16: 著之情雖同。而只今世間種種色相。與幻現種種
0539b17: 色相。其色相之因有異。謂兔馬等幻事。則因幻師
0539b18: 術乍現。而世間種種色相。自有因緣所生。非以
0539b19: 幻術為因。又幻事現時。縱令愚夫計著。不久必能
0539b20: 顯現其為非實。而世間種種色相。一任愚夫計著。
0539b21: 何由顯現令其如幻耶。是故不可說言依於計著
0539b22: 言如幻也。
0539b23: 佛告大慧。非種種幻相計著相似。一切法如幻。唐云。
0539b24: 不依執著種種幻相。言一切法如幻大慧。然不實一
0539c01: 切法速滅如電。唐云。以一切法不實速滅如電是則
0539c02: 如幻。大慧。譬如電光。剎那頃現。現已巳即滅。非愚夫現。
0539c03: 魏云。凡夫不見。○唐云。世間凡愚悉皆現見如是一
0539c04: 切性。自妄想自共相唐云。一切諸法。依自分別。自共
0539c05: 相現。亦復如是觀察無性。非現色相計著。唐云。以不
0539c06: 能觀察無所有故。而妄計著種種色相爾時世尊。欲
0539c07: 重宣此義而說偈言。非幻無有譬。說法性如幻。不實
0539c08: 速如電。是故說如幻唐云。非幻無相似。亦非有諸法。
0539c09: 不實速如電。如幻應當知。
0539c10: 疏曰。此第三番答正明諸法的皆如幻。不依計著
0539c11: 而言如幻也。夫電光一現即滅。凡愚共知。一切諸
0539c12: 法亦皆一現即滅。凡愚不知。以不知一切諸法自
0539c13: 相共相。唯依妄想分別乍現故也。妄想念念生已巳
0539c14: 即滅。則所現諸法自相共相。亦皆念念生已巳即滅。
0539c15: 由妄想隨滅隨生。長時相續。故妄見諸法相似相
0539c16: 續。計以為實。謂不同幻耳。若能觀察諸法無性。則
0539c17: 不計著自心所現色相以為實有矣。初正明如幻
0539c18: 竟。○二會釋無生二。初難問。二答釋。△今初。
0539c19: 大慧復白佛言。如世尊所說。一切性無生及如幻。唐
0539c20: 云。如佛先說。一切諸法皆悉無生。又言如幻將無世
0539c21: 尊前後所說自相違耶。說無生性如幻。
0539c22: 疏曰。此恐凡愚執無生為不生。執如幻為有生。未
0539c23: 免相違。故問之也。△二答釋。
0539c24: 佛告大慧。非我說無生性如幻。前後相違過。唐云。無
0540a01: 有相違所以者何。謂生無生。覺自心現量。唐云。何以
0540a02: 故。我了於生即是無生。唯是自心之所見故有非有
0540a03: 外性非性。無生現。唐云。若有若無一切外法。見其無
0540a04: 性。本不生故大慧。非我前後說相違過。然壞外道因
0540a05: 生故。我說一切性無生。唐云。為離外道因生義故。我
0540a06: 說諸法皆悉不生大慧。外道癡聚。欲令有無有生。非
0540a07: 自妄想種種計著緣。唐云。外道聚。共興惡見。言從
0540a08: 有無生一切法。非自執著分別為緣大慧。我非有無
0540a09: 有生。是故我以無生說而說。唐云。我說諸法非有無
0540a10: 生。故名無生大慧。說性者。為攝受生死故。壞無見斷
0540a11: 見故。為我弟子攝受種種業受生處故。以聲性說攝
0540a12: 受生死。唐云。說諸法者。為令弟子。知依諸業攝受生
0540a13: 死。遮其無有斷滅見故大慧。說幻性自性相。為離性
0540a14: 自性相故。唐云。說諸法相猶如幻者。令離諸法自性
0540a15: 相故墮愚夫惡見相希望。不知自心現量。唐云。為諸
0540a16: 凡愚墮惡見欲。不知諸法唯心所現壞因所作生緣
0540a17: 自性相計著。說幻夢自性相一切法唐云。為令遠離
0540a18: 執著因緣生起之相。說一切法如幻如夢不令愚夫
0540a19: 惡見希望。計著自及他一切法如實處見。作不正論。
0540a20: 唐云。彼諸愚夫執著惡見。欺誑自他。不能明見一切諸
0540a21: 法如實住處大慧。如實處見一切法者。謂超自心現
0540a22: 量。唐云。見一切法如實處者。謂能了達唯心所現爾
0540a23: 時世尊。欲重宣此義而說偈言。無生作非性唐云。無
0540a24: 作故無生有性唐作法攝生死。觀察唐作了達如幻
0540b01: 等。於相不妄想唐作分別。
0540b02: 疏曰。此明所說無生及諸法如幻。皆為對治物機。
0540b03: 不相違也。為破外道邪因無因所生。故說無生。為
0540b04: 破斷見無見。故說唯心所現因果諸法。為破妄計
0540b05: 諸法有自性相。故說如幻如夢。若能了達自心現
0540b06: 量。則知生即無生。業及生死。亦不失壞。而皆無性
0540b07: 如幻夢矣。但依唐譯思之。文義可了。二會釋無生
0540b08: 竟。△三兼明名句形身。
0540b09: 復次大慧。當說名句形魏作字。唐作文身相。善觀名
0540b10: 句形身菩薩摩訶薩。隨入義句形身。唐云。諸菩薩善
0540b11: 觀此相。了達其義疾得阿耨多羅三藐三菩提。如是
0540b12: 覺已巳。覺一切眾生。大慧。名身者。謂若依事立名。唐云。
0540b13: 謂依事立名。名即是身是名名身。句身者。謂句有義
0540b14: 身。自性決定究竟。唐云。諸能顯義決定究竟是名句
0540b15: 身。形字。文身者。謂顯示名句。唐云。謂由於此能成名
0540b16: 句是名形身。
0540b17: 疏曰。凡愚不達自心現量。妄計心外實有名句文
0540b18: 身。故勗菩薩當善觀其相也。名詮自性。故云依事
0540b19: 立名。如依能見之事。即立眼名。依所見之事。即立
0540b20: 色名。依能聞之事。即立耳名。依所聞之事。即立聲
0540b21: 名等。句詮差別。故云顯義決定究竟。如說眼無常
0540b22: 乃至意無常。色無我。乃至識無我等。形即文字。為
0540b23: 名句依。故云顯示名句也。
0540b24: 又形身者。謂長短高下。唐先有云。句身者。謂句事究
0540c01: 竟。名身者。謂諸字名各各差別。如從阿字乃至阿字。乃
0540c02: 接此句。○魏釋亦有三句又句身者。謂徑跡。唐云。如
0540c03: 足跡如象馬人獸等所行徑跡。唐云。如衢中人畜
0540c04: 等跡得句身名。大慧。名及形者。謂以名說無色四陰。
0540c05: 故說名。自相現。故說形。唐云。名謂非色四蘊。以名說
0540c06: 故。文。謂名之自相。由文顯故是名名句形身。說名句
0540c07: 形身相分齊。應當修學。
0540c08: 疏曰。句事究竟。謂必詮事至於究竟。方成一句也。
0540c09: 字名差別。謂如阿至呵等。但可詮差別事。即名為
0540c10: 名也。長短高下。謂文字當體。有此對待假相也。徑
0540c11: 跡者。如有徑路。則有人畜所行足跡。譬有名字。則
0540c12: 有依名所顯句義也。無色四陰者。受想行識。但有
0540c13: 名字。更無體相可表示也。名之自相由文顯者。由
0540c14: 此受想行識等文字。方得顯現四陰等名也。同前
0540c15: 共有三番解釋。並是唯心所現。依於音聲而有差
0540c16: 別。謂之不相應行。與彼音聲不即不離。非別有性。
0540c17: 且約此土聲為教體。云與音聲不即不離。若他土中。
0540c18: 以色香等為教體者。亦皆不即離也故云。於彼身
0540c19: 相分齊。應當修學。不可妄計心外有法也。
0540c20: 爾時世尊。欲重宣此義而說偈言。名身與句身。及形
0540c21: 身差別。凡夫愚計著。如象溺深泥。
0540c22: 疏曰。聖智了達唯心。則色等六塵性境。尚非心外
0540c23: 別有。況依色等假立名句文身。豈別有耶。凡愚計
0540c24: 著。不達名句文身性空。譬如象溺深泥。何能出哉。
0541a01: 此甚警人不可計著也。三兼明名句形身竟。△四
0541a03: 復次大慧。未來世智者。以離一異俱不俱見相。我所
0541a04: 通義。問無智者。彼即答言。此非正問魏云。未來世中
0541a05: 無智慧者。以邪見心。不知如實法故。因世間論。自言智
0541a06: 者。有智者問如實之法。離邪見相一異俱不俱。而彼愚
0541a07: 人作如是言。是問非是。非正念問。○唐云。未來世中。有
0541a08: 諸邪智惡思覺者。離如實法。以見一異俱不俱相問諸
0541a09: 智者。彼即答言。此非正問。
0541a10: 疏曰。此段文意。須將三譯參合。方有著落。大凡有
0541a11: 智慧人。若見邪智妄問一異俱不俱相。即應答云。
0541a12: 此非正問。而彼邪智惡覺之人。若見智者問以離
0541a13: 一異俱不俱相。佛所通達第一義諦。彼亦妄答以
0541a14: 為非正問也。
0541a15: 謂色等常無常為異不異。魏云。為一為異如是涅槃
0541a16: 諸行。魏云。如是涅槃有為諸行。為一為異相所相。魏
0541a17: 云。相中所有能見所見為一為異求那所求那。唐云。
0541a18: 依所依造所造。魏云。作者所作。為一為異見所見。魏
0541a19: 云。能見可見。為一為異塵及微塵。唐云。地與微塵。○
0541a20: 魏云。四大中色香味觸。為一為異。泥團微塵。為一為異
0541a21: 修與修者。唐云。智與智者。○魏云。知者所知。為一為
0541a22: 異如是比展轉相。如是等問唐云。如是等不計事次
0541a23: 第而問。
0541a24: 疏曰。此廣述無智者之邪問也。
0541b01: 而言佛說無記止論。非彼癡人之所能知。唐云。世尊
0541b02: 說此當止記答。愚夫無智。非所能知謂聞慧不具故。
0541b03: 如來應供等正覺。令彼離恐怖句故。說言無記。不為
0541b04: 記說。唐云。佛欲令其離驚怖處。不為記說又止外道
0541b05: 見論故。而不為說。唐云。不記說者。欲令外道永得出
0541b06: 離作者見故大慧。外道作如是說。謂命即是身。如是
0541b07: 等無記論。唐云。諸外道眾。計有作者。作如是說。命即
0541b08: 是身。命異身異。如是等說。名無記論大慧。彼諸外道。
0541b09: 愚痴於因。作無記論非我所說。魏云。外道迷於因果
0541b10: 義故。是故無記。非我法中名無記也大慧。我所說者。
0541b11: 離攝所攝。妄想不生。云何止彼。魏云。我佛法中。離能
0541b12: 見可見妄之相。無分別心。是故我法中無有置答。○
0541b13: 唐云。我教中說離能所取。不起分別。云何可止大慧。
0541b14: 若攝所攝計著者。不知自心現量故止彼魏云。諸外
0541b15: 道等。執著可取能取。不知但是自心見法。為彼人故。我
0541b16: 說言有四種問法。無記置答。非我法中。○唐云。若有執
0541b17: 著能取所取。不了唯是自心所現。彼應可止。
0541b18: 疏曰。此明外道邪問無有實義。是無記論。應置不
0541b19: 答。故須以不答止之。若佛法中正問。理應廣答。不
0541b20: 可妄以為無記而止之也。然外道所問無記邪論。
0541b21: 不出四句。所謂一異及俱不俱。設使彼有聞慧。便
0541b22: 可為其廣說四句皆非。顯出自心現量第一義境。
0541b23: 由彼聞慧不具。若聞離四句法。必當恐怖失措。如
0541b24: 大佛頂經中。於無是見者無非見者二語。佛皆以
0541c01: 如是印之。大眾非無學者。便皆茫然不知是義終
0541c02: 始。一時惶悚失其所守。況外道乎。又外道妄計作
0541c03: 者為因。所作為果。不知因果皆唯心現。故作一異
0541c04: 俱不俱等諸無記論。應須置而不答。非佛法中正
0541c05: 問。而可用置答也。奈何無智愚人。見佛法中訶外
0541c06: 道之非正問。遂訶智人以為非正問哉。嗚呼。上古
0541c07: 宗匠之用棒喝。如彼智者。今時宗匠倣而用之。亦
0541c08: 類彼無智者矣。
0541c09: 大慧。如來應供等正覺。以四種記論。為眾生說法。大
0541c10: 慧。止記論者。我時時說。魏云。為待時故。說如是法。○
0541c11: 唐云。我別時說為根未熟。不為熟者魏同。○唐云。以
0541c12: 根未熟。且止說故。
0541c13: 疏曰。此因前所明止論。而明佛之說法總有四種。
0541c14: 不可執一也。言四種者。後偈自出其相。今止記論。
0541c15: 但是四種之一。不過為根未熟者耳。
0541c16: 復次大慧。一切法。離所作因緣不生。無作者故。一切
0541c17: 法不生。唐云。何故一切法不生。以離能作所作。無作者
0541c18: 故大慧。何故一切性離自性。以自覺觀時。自共性相
0541c19: 不可得故。說一切法不生。唐云。何故一切法無自性。
0541c20: 以證智觀。自相共相不可得故何故一切法不可持
0541c21: 來。不可持去。以自共相。欲持來無所來。欲持去無所
0541c22: 去。是故一切法離持來去。唐云。何故一切法無來去。
0541c23: 以自共相。來無所從。去無所至故大慧。何故一切諸
0541c24: 法不滅。謂性自性相無故。一切法不可得故。一切法
0542a01: 不滅。唐云。謂一切法無性相故。不可得故大慧。何故
0542a02: 一切法無常。謂相起無常性。是故說一切法無常。唐
0542a03: 云。謂諸相起無常性故大慧。何故一切法常。謂相起
0542a04: 無生。性無常常。故說一切法常唐云。謂諸相起即是
0542a05: 不起。無所有故。無常性常。是故我說一切法常。
0542a06: 疏曰。此明為根熟者分別答也。文並可知。
0542a07: 爾時世尊欲重宣此義而說偈言。記論有四種。一向
0542a08: 魏云。直答反詰問。魏云。質答分別及止論。二作置答
0542a09: 以制諸外道。有及非有生。僧佉毗舍師。唐云。數論與
0542a10: 勝論。言有非有生一切悉無記。彼如是顯示。唐云。如
0542a11: 是等諸說。一切皆無記正覺所分別。自性不可得。唐
0542a13: 性。
0542a14: 疏曰。隨問直答。名為一向。反詰質之。令其自悟。名
0542a15: 為質答。詳細解釋。名分別答。置而不答。名為止論。
0542a16: 若為根熟。用前三種。若為外道。具用四種。外道亦
0542a17: 有應直答反問及分別答者故也。有及非有生者。
0542a18: 即邪因無因二論也。僧佉者。即數論師。立二十五
0542a19: 法。妄謂二十三法。皆是冥諦所生。神我之所受用。
0542a20: 又計能生所生定一。毗舍者。即勝論師。立六句義。
0542a21: 計能有所有定異。然彼等諸說。但有言。都無實
0542a22: 義。故一切悉無記也。若夫自覺聖智。了達自心現
0542a23: 量境界。毫無諸法自性可得。此則唯證相應。非言
0542a24: 語之所及。故強說為離自性耳。第十三常聲如幻
0542b01: 門竟。○第十四四果差別相門三。初請問。二許宣。
0542b02: 三正說。△今初。
0542b03: 爾時大慧菩薩摩訶薩復白佛言。世尊。惟願為說諸
0542b04: 須陀洹。須陀洹趣差別通相。二譯皆云行差別相若
0542b05: 菩薩摩訶薩。善解須陀洹趣差別通相。及斯陀含。阿
0542b06: 那含。阿羅漢方便相。分別知已巳。如是如是為眾生說
0542b07: 法。謂二無我相。及二障淨。唐云。令其證得二無我法。
0542b08: 淨除二障度諸地相。究竟通達。魏云。次第進取地地
0542b09: 勝相。○唐云。諸地相漸次通達得諸如來不思議究
0542b10: 竟境界。如眾色摩尼善能饒益一切眾生。以一切法
0542b11: 境界無盡身財。攝養一切。
0542b12: 疏曰。四果修行差別之相。皆是如來化他妙權。能
0542b13: 引眾生從權入實。故菩薩必須善解之也。△二許
0542b14: 宣。
0542b15: 佛告大慧。諦聽諦聽。善思念之。今為汝說。大慧白佛
0542b16: 言。善哉世尊。唯然聽受。
0542b17: ○三正說二。初正明行相。二結屬唯心。初中四。初
0542b18: 明須陀洹。至四明阿羅漢。△今初。
0542b19: 佛告大慧。有三種須陀洹。須陀洹果差別。云何為三。
0542b20: 謂下中上。下者。極七有生。唐云。於諸有中極七反生
0542b21: 中者。三五有生而般涅槃。上者。即彼生唐云此生而
0542b22: 般涅槃。此三種。有三結下中上。唐云。此三種人。斷三
0542b23: 種結云何三結。謂身見。疑。戒取。是三結差別。上上昇
0542b24: 進。得阿羅漢。
0542c01: 疏曰。下須陀洹。斷見惑三結已巳。不復精進。故欲界
0542c02: 九品思惑。總潤七生。謂上上任運貪瞋癡慢。能潤
0542c03: 二生。上中上下品惑。各潤一生。中上品惑。能潤一
0542c04: 生。中中中下品惑。共潤一生。下三品惑。共潤一生。
0542c05: 至七生已巳。惑潤已巳盡。舊業種枯。永不於三有中受
0542c06: 生也。中須陀洹斷三結已巳。不喜受生。更起加行。若
0542c07: 斷上上品惑。則損二生。餘五生在。若斷上中。必斷
0542c08: 上下。則損四生。餘三生在。若更斷中上品惑。餘二
0542c09: 生在。名為家家。若更斷中中中下品惑。則轉名斯
0542c10: 陀含果。若更斷下三品惑。則轉名阿那含果也。上
0542c11: 須陀洹。斷三結已巳。深厭三界。起大加行。即於此生。
0542c12: 斷盡九地八十一品思惑。故得入涅槃也。言三結
0542c13: 者。初果所斷見惑。共有十使。謂貪。瞋。癡。慢。疑。身。邊。
0542c14: 戒。見。邪。今以身見而攝邊見。以戒取而攝見取。以
0542c15: 疑惑而攝邪見。以三結總攝貪瞋癡慢。謂見惑中
0542c16: 之貪等。必由三結方起故也。
0542c17: 大慧。身見有二種。謂俱生。及妄想。二云分別如緣起
0542c18: 妄想。自性妄想。唐云。如依緣起有妄計性。譬如依緣
0542c19: 起自性。種種妄想自性。計著生。以彼非有非無非有
0542c20: 無。無實妄想相故。愚夫妄想種種妄想自性相計著。
0542c21: 唐云。彼法但是妄分別相。非有非無。非亦有亦無。凡夫
0542c22: 愚癡而橫計著如熱時。鹿渴水想。是須陀洹妄想
0542c23: 身見。彼以人無我攝受無性。斷除久遠無知計著。唐
0542c24: 云。此分別身見。無智慧故。久遠相應相。見人無我。即時
0543a01: 捨離大慧。俱生者。須陀洹身見。自他身等四陰。無色
0543a02: 相故。色生造及所造故。展轉相因相故。大種及色不
0543a03: 集故。須陀洹觀有無品不現。身見則斷。唐云。俱生身
0543a04: 見。以普觀察自他之身。受等四蘊無色相故。色由大種
0543a05: 而得生故。是諸大種互相因故。色不集故。如是觀已巳。明
0543a06: 見有無。即時捨離如是身見斷。貪則不生。是明身見
0543a07: 相。
0543a08: 疏曰。此明二種身見不同。斷身見之觀亦不同也。
0543a09: 俱生身見。即是思惑。在六七二識。細故難斷。必
0543a10: 俟見道之後。重慮緣真。修無漏觀。乃能斷之。妄想
0543a11: 分別身見。即是見惑。局在第六意識。粗故易斷。創
0543a12: 見人無我時。即便捨離也。分別身見者。依於色心
0543a13: 五陰而起分別。妄計即離大小等二十句也。夫現
0543a14: 在色心五陰。本是因緣生法。非有非無。非亦有無。
0543a15: 乃緣起自性。非我我所。而妄想計著謂我我所。如
0543a16: 陽非水。渴鹿謂水。此則須陀洹一見人無我時。
0543a17: 便能斷除之矣。至於俱生身見。不由妄想分別始
0543a18: 有。任運執著色心假聚以為是我。故於見道之後。
0543a19: 仍普觀察自他之身。不過五陰所成。而受想行識
0543a20: 毫無色相。但有名字。至於色身。不過是地水火風
0543a21: 四大所成。四大又復展轉相因。無有實性。且析四
0543a22: 大。猶似可成色等微塵。而色等微塵。決定不可集
0543a23: 為四大。須陀洹人如是普觀察已巳。知此五陰決定
0543a24: 非我。故俱生身見斷。而三界貪不生。便成阿羅漢
0543b01: 也。
0543b02: 大慧。疑相者。謂得法善見相故。唐云。於所證法善見
0543b03: 相故及先二種身見之中妄想分別身見已巳先斷故。
0543b04: 疑法不生。唐云。於諸法中。疑不得生不於餘處起大
0543b05: 師見為淨不淨。是名疑相須陀洹斷。
0543b06: 疏曰。不了諦理而起猶豫。名之為疑。唯是分別。無
0543b07: 有俱生。須陀洹人。於所證得四諦法中。已巳善見其
0543b08: 真實相故。分別身見。已巳永斷故。世出世間因果法
0543b09: 中。決不生疑。於佛法僧。得不壞信。故更不於外道
0543b10: 天魔等處。起大師見。疑其為淨為不淨也。
0543b11: 大慧。戒取者。云何須陀洹不取戒。謂善見受生處苦
0543b12: 相故。是故不取。大慧。取者。謂愚夫決定受習苦行。為
0543b13: 眾具樂。故求受生。彼則不取。唐云。凡愚於諸有中。貪
0543b14: 著世樂。苦行持戒。願生於彼。須陀洹人。不取是相除
0543b15: 回向自覺勝離妄想無漏法相行方便。受持戒支。唐
0543b16: 云。唯求所證最勝無漏無分別法。修行戒品是名須
0543b17: 陀洹取戒相斷。
0543b18: 疏曰。貪著後有而持諸戒。皆名戒取。如難陀為生
0543b19: 天故。精持比丘律行。佛敕阿難不與共語共坐。以
0543b20: 其志趣邪僻故也。豈惟牛狗等戒。方名戒取耶。
0543b21: 須陀洹斷三結。貪癡不生。唐云。捨三結故。離貪瞋癡
0543b22: 若須陀洹作是念。此諸結。我不成就者。應有二過。墮
0543b23: 身見。及諸結不斷。魏云。若須陀洹生如是心。此是三
0543b24: 結我離三結者。是名見二法。隨於身見。彼若如是。不離
0543c01: 三結。
0543c02: 疏曰。斷三結貪瞋癡不生者。利使既斷。從利使所
0543c03: 起之鈍使亦斷也。三結本是妄之法。如幼小者
0543c04: 於暗室中怖稱有鬼。鬼非有也。若云此是三結。我
0543c05: 離三結。則無結而妄計有結。無我而妄計有我。譬
0543c06: 如幼小云此是暗室中鬼。我不怖鬼。豈能真不怖
0543c07: 哉。故墮身見。及諸結不斷二過也。
0543c08: 大慧白佛言。世尊。世尊說眾多貪欲。彼何者貪斷。唐
0543c09: 云。貪有多種。捨何等貪佛告大慧。愛樂女人。纏綿貪
0543c10: 著。種種方便身口惡業。受現在樂。種未來苦。彼則不
0543c11: 生。魏云。遠離與諸女人和合。不為現在樂。種未來苦因。
0543c12: ○唐云。捨於女色纏綿貪欲。見此現樂生。來苦故所
0543c13: 以者何。得三昧正受樂故。是故彼斷。非趣涅槃貪斷
0543c14: 唐云。又得三昧殊勝樂故。是故捨彼。非涅槃貪。○魏云。
0543c15: 須陀洹遠離如是等貪。非離涅槃貪。
0543c16: 疏曰。初果未盡欲界思惑。但已巳明信世間因果。又
0543c17: 得無漏三昧正受。故於女人欲愛。能捨能遠離也。
0543c18: 而貪求涅槃之心。正未可捨。初明須陀洹竟。△二
0543c19: 明斯陀含。
0543c20: 大慧。云何斯陀含相。謂頓照色相。魏云。謂一往見色
0543c21: 相現前生心妄想生相見相不生。魏云。非妄分別
0543c22: 想見善見禪趣相故。魏云。以善見禪修行相故頓來
0543c23: 此世。魏云。一往來世間盡苦際。得涅槃。魏云。便斷苦
0543c24: 盡。入於涅槃是故名斯陀含唐云。謂不了色相。起色
0544a01: 分別。一往來已巳。善修禪行。盡苦邊際而般涅槃。是名斯
0544a02: 陀含。
0544a03: 疏曰。二果猶有欲界下三品惑。故一往見色相現
0544a04: 前。未免生心。而非分別所起見惑也。又以善修禪
0544a05: 行故。一往來世間。便盡餘惑而入涅槃。須依魏譯
0544a06: 釋之。方與教相不相違背。△三明阿那含。
0544a07: 大慧。云何阿那含。謂過去未來現在色相性非性生
0544a08: 見過患使妄想不生故。唐云。謂於過未現在色相起
0544a09: 有無見分別過惡隨眠不起及結斷故。唐云。永捨諸
0544a10: 結。更不還來名阿那含。
0544a11: 疏曰。妄想不生。牒前斷分別惑。斷結。正明斷欲殘
0544a12: 思。進斷上二界思惑也。△四明阿羅漢。
0544a13: 大慧。阿羅漢者。謂諸禪三昧。解脫力明。唐云。悉已巳成
0544a14: 就煩惱苦妄想非性故。唐云。煩惱諸苦分別永盡名
0544a15: 阿羅漢。大慧白佛言。世尊。世尊說三種阿羅漢。此說
0544a16: 何等阿羅漢。世尊。為得寂靜一乘道。魏云。決定寂滅。
0544a17: 唐云。一向趣寂為菩薩摩訶薩方便示現阿羅漢。為
0544a18: 佛化化。佛告大慧。得寂靜一乘道聲聞。非餘。餘者行
0544a19: 菩薩行。及佛化化。巧方便本願故。於大眾中示現受
0544a20: 生。為莊嚴佛眷屬故。
0544a21: 疏曰。諸禪等成就。即梵行已巳立。所作已巳辦也。煩惱
0544a22: 苦盡。即我生已巳盡。不受後有也。此唯約定性聲聞
0544a23: 言之。非佛菩薩所化現也。初正明行相竟。△二結
0544a24: 屬唯心。
0544b01: 大慧。於妄想處。種種說法。唐云。於妄處。說種種法
0544b02: 謂得果得禪。禪者入禪。悉遠離故。唐云。所謂證果。禪
0544b03: 者及禪。皆性離故示現得自心現量得果相。說名得
0544b04: 果。唐云。自心所見得果相故復次大慧。欲超禪無量
0544b05: 無色界者。當離自心現量相。唐云。應離自心所見諸
0544b06: 相大慧。受想正受。超自心現量者不然。何以故。有心
0544b07: 量故。唐云。想受滅三昧。超自心所見境者不然。不離心
0544b08: 故爾時世尊。欲重宣此義而說偈言。諸禪四無量。無
0544b09: 色三摩提。一切受想滅。心量彼無有。唐云。唯心不可
0544b10: 得須陀槃那果。往來及不還。及與阿羅漢。斯等心惑
0544b11: 亂。唐云。悉依心妄有禪者禪及緣。唐作所緣斷知唐
0544b12: 作斷惑見真諦。此則妄想量。若覺得解脫唐云。了知
0544b13: 即解脫。
0544b14: 疏曰。世間十二門禪。出世滅盡三昧及與四果。皆
0544b15: 是唯心。心外無法。菩薩了之。故能無所取著。隨順
0544b16: 機。或施或廢皆得自在也。第十四四果差別相
0544b17: 門竟。○第十五二種覺門三。初正辨二覺。二明善
0544b18: 覺四大。三明善覺五陰。初中三。初總標。二別釋。三
0544b19: 結益。△今初。
0544b20: 復次大慧。有二種覺。二皆作智謂觀察覺。及妄想相
0544b21: 攝受計著建立覺魏云。妄分別取相住智。○唐云。
0544b22: 取相分別執著建立智。
0544b23: ○二別釋二。初釋觀察。二釋計著建立。△今初。
0544b24: 大慧。觀察覺者。謂若覺性自性相。選擇離四句不可
0544c01: 得。魏云。觀察一切諸法體相。離於四句。無法可得。○唐
0544c02: 云。謂觀一切法離。四句不可得是名觀察覺。大慧。彼
0544c03: 四句者。謂離一異俱不俱有無非有非無常無常。是
0544c04: 名四句。大慧。此四句離。是名一切法。大慧。此四句觀
0544c05: 察一切法。應當修學唐云。我以諸法離此四句。是故
0544c06: 說言一切法離。如是觀法汝應修學。
0544c07: 疏曰。一切諸法。皆唯心現。本離四句。如是觀察。便
0544c08: 是妙觀察智真實方便。故勸修學也。諸法離四句
0544c09: 相。具如第九門中已巳明。△二釋計著建立。
0544c10: 大慧。云何妄想相攝受計著建立覺。謂妄想相攝受。
0544c11: 計著堅溼煖動不實妄想相四大種。魏云。所謂執著
0544c12: 堅熱溼動。妄分別四大相故。○唐云。謂於堅溼煖動
0544c13: 諸大種性。取相執著。妄分別宗因相譬喻計著。不
0544c14: 實建立而建立。魏云。執著建立因譬喻相故。建立非
0544c15: 實法以為實。○唐云。以宗因喻而妄建立是名妄想
0544c16: 相攝受計著建立覺。
0544c17: 疏曰。下文廣明四種妄想成內外四大。則心外何
0544c18: 實有四大。而諸凡愚。妄以宗因喻成立四大為
0544c19: 實有性。謂地實有堅性。水實有溼性等。豈非妄想
0544c20: 計著於不實法而建立耶。二別釋竟。△三結益。
0544c21: 是名二種覺相。若菩薩摩訶薩。成就此二覺相。人法
0544c22: 無我相究竟善知。方便無所有覺。觀察行地。得初地。
0544c23: 唐云。菩薩知此智相。即能通達人法無我。以無相智於
0544c24: 解行地善巧觀察。入於初地入百三昧。得差別三昧。
0545a01: 唐云。以勝三昧力見百佛及百菩薩。知前後際各百
0545a02: 劫事。光照百剎土。知上上地相。大願殊勝神力自在。
0545a03: 法雲灌頂。當得如來自覺地。善繫心十無盡句。成熟
0545a04: 眾生。種種變化。光明莊嚴。得自覺聖樂。三昧正受唐
0545a05: 云。十無盡願。成就眾生。種種應現。無有休息。而恒安住
0545a06: 自覺境界三昧聖樂。
0545a07: 疏曰。知計著建立之非。則知所捨。知觀察離四句
0545a08: 之是。則知所修。故能從解行地入歡喜地。乃至成
0545a09: 佛。盡未來時。成熟眾生。恒住自覺聖智樂也。初正
0545a10: 辨二覺竟。△二明善覺四大。
0545a11: 復次大慧。菩薩摩訶薩。當善四大造色。魏云。應善知
0545a12: 四大及四塵相。○唐云。當善了知大種造色云何菩
0545a13: 薩善四大造色。大慧。菩薩摩訶薩作是覺。唐云。應如
0545a14: 是觀彼真諦者。四大不生。唐云。彼諸大種。真實不生
0545a15: 於彼四大不生。作如是觀察。觀察已巳。覺名相妄想分
0545a16: 齊自心現分齊。外性非性。是名心現妄想分齊。謂三
0545a17: 界。唐云。以諸三界。但是分別。唯心所見。無有外物觀
0545a18: 彼四大造色性。離四句通淨。離我我所。如實相自相
0545a19: 分段住。無生自相成。唐云。如是觀時。大種所造。悉皆
0545a20: 性離。超過四句。無我我所。住如實處。成無生相大慧。
0545a21: 彼四大種云何生造色。謂津潤妄想大種。唐云。妄
0545a22: 分別津潤大種生唐作成。四並同內外水界。堪能妄
0545a23: 想大種。唐云。炎盛大種生內外火界。飄動妄想大種。
0545a24: 生內外風界。斷截色妄想大種。唐云。色分段大種生
0545b01: 內外地界。色及空俱。魏云。妄想分別內外共。空
0545b02: 生內外相。○唐云。離於空計著邪諦五陰集聚。四
0545b03: 大造色生魏云。以執著妄內外邪見。五陰聚落四
0545b04: 大及四塵生故。○唐云。由執著邪諦。五陰聚集。大種造
0545b05: 色生。
0545b06: 疏曰。此正明心外實無四大。四大皆唯心也。四大
0545b07: 之名。四大之相。皆依妄想分別。似有顯現。是故三
0545b08: 界依正。無非自心所現分齊。譬如目所見空華
0545b09: 真實不生。不可謂有。不可謂無。不可謂一。不可謂
0545b10: 異。不可謂常。不可謂無常。不可謂亦有亦無亦一
0545b11: 亦異亦常亦無常。不可謂非有非無非一非異非
0545b12: 常無常。不可謂我。不可謂我所。當處出生。無有來
0545b13: 處。隨處滅盡。無有去處。性無遷動。生即無生也。然
0545b14: 四大既如空華無體。何有堅溼煖動之相歷然不
0545b15: 同。當知堅溼煖動。秪是妄想分別所成。離妄想外。
0545b16: 無別種也。是故津潤妄想。即水大種。由此故生內
0545b17: 外水界。堪能妄想。即火大種。由此故生內外火界。
0545b18: 飄動妄想。即風大種。由此故生內外風界。分段妄
0545b19: 想。即地大種。由此故生內外地界。既此四大。唯以
0545b20: 妄想為種。則與空。同是無性之法。本非有異。而
0545b21: 妄想分別。謂離色有空。離空有色。遂謂色及空
0545b22: 俱是心外有法。由是計著邪諦。妄謂五陰集聚。乃
0545b23: 從四大造色所生。不知四大造色。皆由妄想生也。
0545b24: 大慧。識者。因樂種種跡境界故。餘趣相續。唐云。識者。
0545c01: 以執著種種言說境界為因起故。於餘趣中相續受生。
0545c02: 疏曰。五陰之中。識為其主。故云萬法唯識。而此識
0545c03: 者。五識則樂現在五塵境界。意識則樂三世假
0545c04: 實境界。第七則樂妄我執。第八則受前七識熏。
0545c05: 執持彼種。令不失壞。故於餘趣恒相續也。
0545c06: 大慧。地等四大及造色等。有四大緣。非彼四大緣。唐
0545c07: 云。地等造色。有大種因。非四大種為大種因所以者
0545c08: 何。謂性形相處所作方便無性。大種不生。大慧。性形
0545c09: 相處所作方便和合生。非無形。唐云。何以故。謂若有
0545c10: 法有形相者。則是所作。非無形者是故四大造色相。
0545c11: 外道妄想。非我唐云。此大種造色相。外道分別。非是
0545c12: 我說。
0545c13: 疏曰。此明地水火風四大。及色香味觸四微。皆以
0545c14: 妄想為其因緣。非彼外道所計之四大因緣也。蓋
0545c15: 凡屬有形。皆是所作。必非能作。今外道所計大種
0545c16: 之性形相處。推其所作方便。一一無性。則心外大
0545c17: 種實不生矣。當知四大四微。凡有性形相處。皆是
0545c18: 自心所作方便和合而生。非無形者。如何妄計為
0545c19: 能作耶。然統論外道妄計。共有二種。一者計四大
0545c20: 為能生。四微為所生。二者計四微為能造。四大為
0545c21: 所造。此皆不達心外無法。所以宗因譬喻皆不成
0545c22: 就。今正教中。四大秪是四妄想成。四微秪是四識
0545c23: 相分。若約依於本質。變起相分。則四大外無四微。
0545c24: 若約依於現行。熏成種子。則四微外無四大。故雖
0546a01: 假說互為能所。實則無能無所也。二明善覺四大
0546a02: 竟。△三明善覺五陰。
0546a03: 復次大慧。當說諸陰自性相。二皆作體相云何諸陰
0546a04: 自性相。謂五陰。云何五。謂色受想行識。彼四陰非色。
0546a05: 魏云。四陰無色相謂受想行識。大慧。色者。四大及造
0546a06: 色。各各異相。大慧。非無色有四數。如空。魏云。無色
0546a07: 相法。同如空。云何得成四種數相。○唐云。非色諸蘊。
0546a08: 猶如空。無有四數譬如空。過數相。離於數。而妄
0546a09: 想言一空。大慧。如是陰過數相。離於數。離性非性。
0546a10: 離四句。數相者。愚夫言說。非聖賢也。大慧。聖者如幻
0546a11: 種種色像。離異不異施設。又如夢影士夫身。離異不
0546a12: 異故。唐云。諸聖但說如幻所作。唯假施設。離異不異。
0546a13: 如夢如像。無別所有大慧。聖智趣同陰妄想現。魏云。
0546a14: 如聖人智修行分別。見五陰妄。○唐云。不了聖智所
0546a15: 行境故。見有諸蘊分別現前是名諸陰自性相。汝當
0546a16: 除滅。唐云。如是分別。汝應捨離滅已巳說寂靜法。斷一
0546a17: 切佛剎諸外道見。大慧。說寂靜時。法無我見淨。及入
0546a18: 不動地。二皆云入遠行地入不動地已巳。無量三昧自
0546a19: 在。及得意生身。得如幻三昧。通達究竟。力明自在。救
0546a20: 攝饒益一切眾生。猶如大地載育眾生。菩薩摩訶薩
0546a21: 普濟眾生。亦復如是。
0546a22: 疏曰。色受想行識。名為五陰。研其體相。非異不異。
0546a23: 故非定五。亦非定一也。且色陰則指四大四微。故
0546a24: 猶似有各各異相。至於受想行識四陰。既無色相。
0546b01: 同如空。如何可執有四數耶。譬如空。既非有
0546b02: 四。亦非定一。受想行識亦復如是。過數相。離於數。
0546b03: 真故相無別。是故離性。俗故相有別。故離非性。本
0546b04: 非一異有無常無常及俱不俱四句之所能詮。而
0546b05: 云五陰之數相者。乃是愚夫言說而已巳。聖者了達
0546b06: 五陰如幻。亦如夢中身。及鏡中影。不可謂異。不可
0546b07: 謂不異。但是假施設有。由於妄想分別之所顯現。
0546b08: 豈應執著有體相哉。除滅諸陰體相之分別已巳。則
0546b09: 知諸法本來寂靜。破外道見。淨法無我。從通教七
0546b10: 地八地。接入別圓。得意生身。入如幻三昧。化度眾
0546b11: 生。猶如大地。所謂從空入假從假入中也。此中遠
0546b12: 行不動。皆是借別明通。以別教初地證道同圓。分
0546b13: 證中道法身應化之本。不復名為意生身故。第十
0546b14: 五二種覺門竟。○第十六涅槃妄想門二。初辨外
0546b15: 道涅槃。二辨妄想通相。初中二。初正明外道妄計。
0546b16: 二申明佛說涅槃。△今初。
0546b17: 復次大慧。諸外道有四種涅槃。云何為四。謂性自性
0546b18: 非性涅槃。魏云。自體相涅槃。○唐云。諸法自性無性
0546b19: 涅槃種種相性非性涅槃。魏云。種種相有無涅槃自
0546b20: 相自性非性覺涅槃。魏云。自覺體有無涅槃。○唐云。
0546b21: 覺自相性無性涅槃諸陰自共相相續流注斷涅槃。
0546b22: 魏云。諸陰自相同相斷相續體涅槃。○唐云。斷諸蘊自
0546b23: 共相流注涅槃是名諸外道四種涅槃。非我所說法。
0546b24: 疏曰。涅槃者。不生不滅之理。乃由生滅情盡。二空
0546c01: 所顯真如本來寂滅。故強名為涅槃。而外道不達。
0546c02: 乃有四種妄計也。初云性自性非性涅槃者。謂二
0546c03: 十三法。皆以冥諦而為體性。諸法滅已巳。還歸冥諦。
0546c04: 名為涅槃也。二云種種相性非性涅槃者。魏云種
0546c05: 種相有無。有即是性。謂五現涅槃。無即非性。謂七
0546c06: 處斷滅為涅槃也。三云自相自性非性覺涅槃者。
0546c07: 魏云自覺體有無。有亦是性。謂神我究竟不滅。無
0546c08: 亦非性。謂形滅則神亦滅也。四云諸陰自共相相
0546c09: 續流注斷涅槃者。謂無想天。則斷受想行識四陰
0546c10: 相續流注。無色四空天。則斷色陰相續流注也。○
0546c11: 二申明佛說涅槃二。初長文。二偈頌。△今初。
0546c12: 大慧。我所說者。妄想識滅。魏云。見妄境界分別識
0546c13: 滅。○唐云。分別爾炎識滅名為涅槃。大慧白佛言。世
0546c14: 尊不建立八識耶。佛言。建立。大慧白佛言。若建立者。
0546c15: 云何離意識。非七識。魏云。何故但言意識轉滅。不言
0546c16: 七識轉滅佛告大慧。彼因及彼攀緣故。七識不生。魏
0546c17: 云。以依彼念觀有故。轉識滅。七識亦滅。○唐云。以彼為
0546c18: 因及所緣故。七識得生意識者。境界分段計著。生習
0546c19: 氣。長養藏識。唐云。意識分別境界。起執著時。生諸習
0546c20: 氣。長養藏識意俱我我所計著。思惟因緣生。唐云。由
0546c21: 是意俱我我所執思量隨轉不壞身相。魏云。彼二種
0546c22: 識無差別相。○唐云。無別體相藏識因攀緣。唐云。藏
0546c23: 識為因。為所緣故自心現境界計著心聚生。展轉相
0546c24: 因。唐云。執著自心所現境界。心聚生起。展轉為因譬
0547a01: 如海浪。自心現境界風吹。若生若滅。亦如是。唐云。而
0547a02: 有起滅是故意識滅。七識亦滅。
0547a03: 疏曰。此明欲證涅槃。須滅第六識相應之妄想也。
0547a04: 蓋識雖有八。而生死涅槃。全由第六識轉。以彼因
0547a05: 及所緣故。餘七識生。若彼因及所緣不生。則餘七
0547a06: 亦不生也。宋唐各皆影略。參觀魏譯可曉先明現
0547a07: 行熏種子義。故云意識者境界分段計著。牽引前
0547a08: 五識現行。生諸習氣。長養藏識。意顯若無前六識
0547a09: 為能熏。則藏識便無由長養也。由有藏識故。第七
0547a10: 意俱我我所計著思惟因緣生。此言我所。但是語
0547a11: 勢。或我之我。名為我所。以第七識但有我執。無我所
0547a12: 執故也。具如唯識中辨而此七識。與第八識俗。故
0547a13: 相有別。故宋云不壞身相。真故相無別。故魏云無
0547a14: 差別相。唐云無別體相。亦互相影略也。由俗諦不
0547a15: 壞身相言之。故第七識。以藏識為因。即以藏識為
0547a16: 所攀緣。唯識所謂依彼轉緣彼也。次明種子生現
0547a17: 行義。故云自心現境界計著心聚生。謂一切境界。
0547a18: 皆是第八自心所現。由第六識妄執著故。前七轉
0547a19: 識心心所聚乃生起也。次結明種子現行互為因
0547a20: 義。故云展轉相因。後以海浪而為譬喻。結成妄想
0547a21: 識滅。餘七亦滅。八識皆滅。即大涅槃。然所謂滅者。
0547a22: 秪是滅彼相應妄想之若現若種而已巳。妄想種現
0547a23: 既滅。則八種識轉為四智相應心品。故初卷云。非
0547a24: 自真相識滅。但業相滅也。今欲妄想識滅。唯有修
0547b01: 行二無我觀。了知妄想無性。唯心直進。一經宗要。
0547b02: 舉不外此。思之修之。△二偈頌。
0547b03: 爾時世尊。欲重宣此義而說偈言。我不涅槃性。所作
0547b04: 及與相。魏云。我不取涅槃。亦不捨作相。○唐云。我不
0547b05: 以自性。及以於作相妄想爾識。此滅我涅槃。魏云。
0547b06: 轉滅妄心。故言得涅槃。○唐云。分別境識滅。如是說
0547b07: 涅槃彼因彼攀緣。意趣等成身。唐云。意識為心因。心
0547b08: 為意識界與因者是心。為識之所依。唐云。因及所緣
0547b09: 故。諸識依止生如水大流盡。波浪則不起。如是意識
0547b10: 滅。種種識不生。
0547b11: 疏曰。外道所計四種涅槃。不出諸法自性。或是所
0547b12: 作。或是法相。不知心外無自性。心外無所作及與
0547b13: 相也。故佛總不約此而論涅槃。但約分別境識滅
0547b14: 時。如瀑流盡。波浪不起。證唯識性。乃名為涅槃耳。
0547b15: 彼因等二句。頌現熏種義。與因等二句。頌種生現
0547b16: 義。餘並可知。初辨外道涅槃竟。○二辯妄想通相
0547b17: 二。初長文。二偈頌。初中三。初顯益標名。二依名釋
0547b18: 相。三誡莫計著。△今初。
0547b19: 復次大慧。今當說妄想自性分別通相。魏云。妄分
0547b20: 別法體差別之相。○唐云。妄計自性差別相若妄想
0547b21: 自性分別通相善分別。汝及餘菩薩摩訶薩。離妄想。
0547b22: 到自覺聖。外道通趣善見。覺攝所攝妄想斷。唐云。超
0547b23: 諸妄想。證聖智境。知外道法。遠離能取所取分別緣起
0547b24: 種種相。妄想自性行不復妄想。唐云。於依他起種種
0547c01: 相中。不更取著妄所計相大慧。云何妄想自性分別
0547c02: 通相。謂言說妄想。二並作分別所說事妄想。魏云。可
0547c03: 知分別相妄想。利妄想。魏云。義分別。○唐云。財分別
0547c04: 自性妄想。魏云。自體分別因妄想。見妄想。成妄想。魏
0547c05: 云。建立分別。○唐云。理分別生妄想。不生妄想。相續
0547c06: 妄想。魏云。和合分別。○唐云。相屬分別縛不縛妄想。
0547c07: 唐云。縛解分別是名妄想自性分別通相。
0547c08: 疏曰。計分別。故名妄想。妄當體。故名自性。十
0547c09: 二不同。故名分別。即差別也。同是妄想。故名通相。
0547c10: 善知此已巳。則能離諸妄想。到自覺聖智境界。有此
0547c11: 諸益。故須說也。△二依名釋相。
0547c12: 大慧。云何言說妄想。謂種種妙音歌詠之聲。美樂計
0547c13: 著。唐云。謂執著種種美妙音詞是名言說妄想。大慧。
0547c14: 云何所說事妄想。謂有所說事自性。聖智所知。依彼
0547c15: 而生言說妄想。唐云。謂執有所說事。是聖智所說境。
0547c16: 依此起說是名所說事妄想。大慧。云何相妄想。謂即
0547c17: 於彼所說事中如鹿渴想。種種計著而計著。謂堅溼
0547c18: 煖動相。一切性妄想。是名相妄想。大慧。云何利妄想。
0547c19: 謂樂種種金銀珍寶。是名利妄想。大慧。云何自性妄
0547c20: 想。謂自性持此。如是不異惡見妄想。唐云。謂以惡見
0547c21: 如是分別。此自性決定非餘是名自性妄想。大慧。云
0547c22: 何因妄想。謂若因若緣有無分別因相生。唐云。謂於
0547c23: 因緣分別有無。以此因相而能生故是名因妄想。大
0547c24: 慧。云何見妄想。謂有無一異俱不俱惡見。外道妄想
0548a01: 計著妄想。唐云。謂諸外道。惡見執著有無一異俱不
0548a02: 俱等是名見妄想。大慧。云何成妄想。謂我我所想成
0548a03: 決定論。是名成妄想。大慧。云何生妄想。謂緣有無性
0548a04: 生計著。唐云。謂計諸法若有若無。從緣而生是名生
0548a05: 妄想。大慧。云何不生妄想。謂一切性本無生。無種因
0548a06: 緣生無因身。唐云。謂計一切法本來不生。未有諸緣
0548a07: 而先有體。不從因起是名不生妄想。大慧。云何相續
0548a08: 妄想。謂彼俱相續如金縷。唐云。謂此與彼遞相繫屬。
0548a09: 如針與線是名相續妄想。大慧。云何縛不縛妄想。謂
0548a10: 縛不縛因緣計著。如士夫方便若縛若解。唐云。謂執
0548a11: 因能縛而有所縛。如人以繩方便力故。縛已巳復解是
0548a12: 名縛不縛妄想。
0548a13: 疏曰。此釋十二種妄想差別之相。皆由不了唯心。
0548a14: 故起種種計分別也。一言說妄想者。計著能詮
0548a15: 有實性也。二所說事妄想者。計著所詮有實性也。
0548a16: 三相妄想者。計著四大等有堅等實性也。四利妄
0548a17: 想者。計著金銀等有實性也。五自性妄想者。計著
0548a18: 諸法各有自性。不達無性也。六因妄想者。計著邪
0548a19: 因緣無因緣能生一切法也。七見妄想者。計著種
0548a20: 種四句也。八成妄想者。計著我我所。妄建立邪
0548a21: 諦理也。九生妄想者。計著諸法從邪因緣無因緣
0548a22: 生也。十不生妄想者。計著諸法皆本來有。不從因
0548a23: 種生起。但從緣顯也。十一相續妄想者。妄計諸法
0548a24: 互相繫屬。譬如金針引縷線也。十二縛不縛妄想
0548b01: 者。妄計諸法皆有能縛所縛。能解所解。譬如世人
0548b02: 以繩縛物。名之為縛。還復解之。名之為解也。豈知
0548b03: 緣生如幻。實無此等差別自性哉。△三誡莫計著。
0548b04: 於此妄想自性分別通相。一切愚夫計著有無唐云。
0548b05: 此是妄計性差別相。一切凡愚。於中執著若有若無。
0548b06: 疏曰。執著有此十二差別相者。固是凡愚。執著無
0548b07: 此十二差別相者。亦是凡愚。以不達唯心諸法。本
0548b08: 離有無故也。
0548b09: 大慧。計著緣起而計著者。種種妄想計著自性。如幻
0548b10: 示現種種之身。凡夫妄想。見種種異幻。唐云。於緣起
0548b11: 中。執著種種妄計自性。如依於幻。見種種物。凡愚分別。
0548b12: 見異於幻大慧。幻與種種。非異非不異。若異者。應幻
0548b13: 非種種因。若不異者。幻與種種應無差別。而見差別。
0548b14: 是故非異非不異。是故大慧。汝及餘菩薩摩訶薩。如
0548b15: 幻緣起妄想自性異不異有無莫計著。唐云。於幻有
0548b16: 無。不應生著。
0548b17: 疏曰。一切諸法。無性緣生。同於幻事。智者了其不
0548b18: 實。凡愚執以為真。既知非異非不異。即便非有非
0548b19: 無。故或計定異。或計定一。或計定有。或計定無。皆
0548b20: 為妄想。而一切菩薩不應生著也。初長文竟。△二
0548b21: 偈頌。
0548b22: 爾時世尊。欲重宣此義而說偈言。心縛於境界。覺想
0548b23: 智隨轉。無所有及勝。唐云。無相最勝處平等智慧生。
0548b24: 妄想自性有。唐云。在妄計是有於緣起則無。妄想或
0548c01: 攝受。緣起非妄想。唐云。妄計迷惑取。緣起離分別種
0548c02: 種支分生。如幻則不成。唐云。如幻不成就彼相有種
0548c03: 種。妄想則不成。唐云。雖現種種相。妄分別則無彼相
0548c04: 則是過。皆從心縛生。妄想無所知。於緣起妄想。唐云。
0548c05: 妄計者不了。分別緣起法此諸妄想性。即是彼緣起。
0548c06: 妄想有種種。於緣起妄想。唐云。緣起中分別世諦第
0548c07: 一義。第三無因生。妄想說世諦。斷則聖境界。
0548c08: 疏曰。此頌正明秪一緣起法上。計著則為計執
0548c09: 性。如於繩計蛇。了達則為圓成實性。如悟繩即麻
0548c10: 也。初二句。頌緣起上所起計。次二句。頌緣起處
0548c11: 所證圓成。次四句。明計情有理無也。種種支分
0548c12: 生二句。明生即無生也。彼相有種種二句。明如幻
0548c13: 諸相。不同計所執我法也。彼相即是過四句。明
0548c14: 我法二執之過。但從心縛而生。不了緣起。故起妄
0548c15: 計也。此諸妄想性四句。明迷緣起而有妄計。緣起
0548c16: 之外。別無妄計自性也。世諦等四句。結明於緣起
0548c17: 處而起妄計。即名世諦。於緣起處不起妄計。即第
0548c18: 一義。更無第三諦可得也。問。既云第三無因生。何
0548c19: 故諸經論中。又說空假中三諦耶。答。三即是二。二
0548c20: 即是一。非一二三。而一二三。所以不可思議。故大
0548c21: 經云。所言二諦。其實是一。方便說二。如醉未吐。見
0548c22: 日月轉。謂有轉日及不轉日。醒人但見不轉。不見
0548c23: 於轉。是以一切緣起色心依正。並皆無性。但就俗
0548c24: 人妄想分別。名為世諦。若出世聖人智慧了達。即
0549a01: 是第一義諦。此乃一而言二。二即是一也。又對世
0549a02: 諦。故說第一義諦。而此緣生無性法體。不惟不可
0549a03: 喚作世諦。亦復不可喚作第一義諦。譬如對彼醉
0549a04: 入所見轉日。說日不轉。而日月輪。不惟不可喚作
0549a05: 是轉。亦復不可喚作不轉。非轉而醉見其轉。名為
0549a06: 俗諦。非不轉而醒見其不轉。名為真諦。醉雖見轉。
0549a07: 實未嘗轉。醒見不轉。非定不轉。以其非轉非不轉
0549a08: 故。名為中諦。此乃二而言三。三即是二也。又不變
0549a09: 隨緣。故有轉不轉。皆名為俗。隨緣不變。故轉即非
0549a10: 轉。不轉即非不轉。乃名為真。此乃三而言二。二即
0549a11: 是三也。思之。
0549a12: 譬如修行事。唐云。如修觀行者於一種種現。於彼無
0549a13: 種種。妄想相如是。譬如種種。妄想眾色現。唐云。妄
0549a14: 想見眾色無色非色。緣起不覺然唐云。不了緣起
0549a15: 然。
0549a16: 疏曰。此二譬喻。喻迷緣起而為妄想也。
0549a17: 譬如鍊真金。遠離諸垢穢。空無雲。妄想淨亦然。
0549a18: 疏曰。此二譬喻。喻斷妄想。即緣起處證圓成實也。
0549a19: 無有妄想性。及有彼緣起。建立及誹謗。悉由妄想壞。
0549a20: 魏云。無有妄想法。因緣法亦無。取有及謗無。分別觀者
0549a21: 見。○唐云。無有妄計性。而有於緣起。建立及誹謗。斯由
0549a22: 分別境妄想若無性。而有緣起性。無性而有性。有性
0549a23: 無性生唐云。若無妄計性。而有緣起者。無法而有法。有
0549a24: 法從無生。
0549b01: 疏曰。前一偈。明依緣起。方有妄想。故妄想雖無性。
0549b02: 而緣起是幻有。若計妄想有性。則是建立。若計緣
0549b03: 起全無。則是誹謗。計有計無。皆妄想所壞也。後一
0549b04: 偈。明由妄想。方成緣起。故緣起非實有。而妄想非
0549b05: 定無。若計妄想定無。如何能成緣起之有。若計緣
0549b06: 起實有。如何乃從無性之妄想生耶。故知妄想本
0549b07: 空。亦離四句。緣起如幻。亦離四句矣。
0549b08: 依因於妄想。而得彼緣起。相名常相隨。而生諸妄想。
0549b09: 疏曰。此明能計者。則是妄想。所計者。則是緣
0549b10: 起。故五法中之相名妄想三法。皆緣起性。皆是
0549b11: 計所緣境也。
0549b12: 究竟不成就。則度諸妄想。然後智清淨。是名第一義。
0549b13: 疏曰。此明若知妄想所緣即緣起性。如知蛇即是
0549b14: 繩。鬼即是杌。則蛇鬼究竟皆不成就。便能度諸妄
0549b15: 想。二空智淨。證得真如第一義矣。
0549b16: 妄想有十二。緣起有六種。自覺知爾。魏云。內身證
0549b17: 境界。○唐云。自證真如境彼無有差別。五法為真實。
0549b18: 自性有三種。魏云。及三種亦爾。○唐云。三自性亦爾
0549b19: 修行分別此。唐云。修行者觀此不越於如如。
0549b20: 疏曰。此明依迷情說。故有十二妄想。六種緣起。即
0549b21: 前所云因有六種若證自覺知境界。則十二妄想。
0549b22: 六種緣起。性皆空寂。無有差別。故五法三性。總不
0549b23: 出真如也。
0549b24: 眾相及緣起。彼名起妄想。彼諸妄想相。從彼緣起生。
0549c01: 唐云。依於緣起相。妄計種種名。彼諸妄計相。皆因緣起
0549c02: 有覺慧善觀察。無緣無妄想。成已巳無有性。云何妄想
0549c03: 覺。唐云。真實中無物。云何起分別。○此下魏更有云。若
0549c04: 真實有法。遠離於有無。若離於有無。云何有二法。○唐
0549c05: 更有云。圓成若是有。此則離有無。既以離有無。云何有
0549c06: 二性彼妄想自性。建立二自性。唐云。妄計有二性。二
0549c07: 性是安立妄想種種現。清淨聖境界唐云。分別見種
0549c08: 種。清淨聖所行。
0549c09: 疏曰。此重明秪就緣起相上而起妄想。則妄想便
0549c10: 從緣起而生。亦秪就緣起法上而善觀察。則緣起
0549c11: 尚無。妄想何有。緣妄俱無。即圓成實。圓成實境。本
0549c12: 非有性。何容起妄覺耶。依彼二譯。各有四句。申明
0549c13: 圓成實性既非有性。亦非無性。言非有者。破眾生
0549c14: 之計有。非斷無也。言若有者。破邪計之斷無。非有
0549c15: 物也。既離有無。安有二性。是故安立二性皆妄計
0549c16: 耳。由妄計故。妄見種種。若知性本清淨。無種種者。
0549c17: 乃是聖智所行境也。
0549c18: 妄如如畫色。緣起計妄想。魏云。見妄想種種。因緣中
0549c19: 分別。○唐云。妄計種種相。緣起中分別若異妄想者。
0549c20: 則依外道論。唐云。若異此分別。則墮外道諭妄想說
0549c21: 所想。因見和合生。唐云。以諸妄見故。妄計於妄計離
0549c22: 二妄想者。如是則為成唐云。離此二計者。則為真實
0549c23: 法。
0549c24: 疏曰。此結明妄想緣起。並皆無性。非定一也。謂世
0550a01: 人妄計種種諸相。但如畫色。緣起非實。而彼於中
0550a02: 妄生分別。若謂異妄分別。別有種種相可得者。是
0550a03: 計心外有境。墮外論也。不過因諸妄見和合。故以
0550a04: 妄想還說其所妄想而已巳。能妄想者。秪是我法二
0550a05: 執相應之第六識。所妄想者。秪是色心等緣起諸
0550a06: 法。若離能所二計。則妄想既空。緣起亦寂。即為圓
0550a07: 成實性。譬如盡華亡。即是晴明空矣。第十六涅
0550a08: 槃妄想門竟。○第十七自覺聖智一乘門三。初請
0550a09: 問。二許宣。三正說。△今初。
0550a10: 大慧菩薩摩訶薩復白佛言。世尊。惟願為說自覺聖
0550a11: 智相及一乘。唐云。自證聖智行相。及一乘行相若自
0550a12: 覺聖智相及一乘。我及餘菩薩。善自覺聖智相及一
0550a13: 乘。不由於他。通達佛法唐云。我及諸菩薩得此善巧。
0550a14: 於佛法中。不由他悟。
0550a15: △二許宣。
0550a16: 佛告大慧。諦聽諦聽。善思念之。當為汝說。大慧白佛
0550a17: 言。唯然受教。
0550a18: ○三正說二。初說自覺聖智。二說一乘。△今初。
0550a19: 佛告大慧。前聖所知。轉相傳受。妄想無性。唐云。依諸
0550a20: 聖教。無有分別菩薩摩訶薩。獨一靜處。自覺觀察。唐
0550a21: 云。觀察自覺不由於他。離見妄想。上上昇進。入如來
0550a22: 地。是名自覺聖智相。
0550a23: 疏曰。此正唯心直進圓頓妙修也。妄想者。所觀境
0550a24: 也。無性者。境之諦也。空故無性。假故無性。中故無
0550b01: 性。三一一三。不可思議。故無性也。獨一靜處者。約
0550b02: 事即是阿蘭若處。約理即是絕待妙諦也。自覺觀
0550b03: 察者。以自覺為所觀察也。不由於他者。自外無他
0550b04: 也。離見妄想者。既無他。則無自。無自無他。則無可
0550b05: 分別也。此是圓初住位。創證自覺聖智之體。從此
0550b06: 上上昇進。乃超十住十行十迴向十地。等覺圓明。入
0550b07: 於如來地也。○二說一乘二。初正釋。二釋疑。△今初。
0550b08: 大慧。云何一乘相。謂得一乘道覺。我說一乘。云何得
0550b09: 一乘道覺。謂攝所攝妄想如實處。不生妄想。是名一
0550b10: 乘覺。唐云。云何名為知一乘道。謂離能取所取分別。如
0550b11: 實而住大慧。一乘覺者。非餘外道聲聞緣覺梵天王
0550b12: 等之所能得。唯除如來。以是故說名一乘。
0550b13: 疏曰。諸法實相。本來平等。由有能取所取妄想分
0550b14: 別。遂有六凡四聖差降不同。而此十界。仍即實相。
0550b15: 所謂無差而差。差即無差者也。但唯如來。乃能究
0550b16: 盡。二乘尚不能知。況外道及梵天乎。○二釋疑二。
0550b17: 初問。二答。△今初。
0550b18: 大慧白佛言。世尊。何故說三乘而不說一乘。
0550b19: ○二答二。初長文。二偈頌。初中二。初明隱實施權。
0550b20: 二明從權入實。△今初。
0550b21: 佛告大慧。不自般涅槃法故。唐云。聲聞緣覺無自般
0550b22: 涅槃法故不說一切聲聞緣覺一乘。以一切聲聞緣
0550b23: 覺。如來調伏。授寂靜方便而得解脫。非自己巳力。是故
0550b24: 不說一乘。復次大慧。煩惱障二云智障業習氣不斷
0550c01: 故。不說一切聲聞緣覺一乘。不覺法無我。不離分段
0550c02: 死。魏云。未得不可思議變易生。○唐云。未名不思議變
0550c03: 易死故說三乘。
0550c04: 疏曰。二乘之人。必賴如來說法謂伏。不能以自力
0550c05: 而入涅槃。又煩惱斷。智障不斷。正使斷。業習不斷。
0550c06: 所以隱一乘之實而不說也。彼既不覺一切法無
0550c07: 我。若非方便說三。則何由離分段生死。入變易生
0550c08: 死。所以施善誘之權而說三也。問。獨覺何藉如來
0550c09: 調伏。答。若非四生百劫之前。於如來所。發辟支心。
0550c10: 稟因緣教。何由瓜熟蔕落。華飛釧動而悟無生
0550c11: 耶。問。如來亦於三祇百劫承事諸佛。方證菩提。豈
0550c12: 單自力。答。一乘覺者。離攝所攝妄想。了知心佛眾
0550c13: 生。三無差別。故雖微塵劫中事微塵佛。而無自他
0550c14: 計分別。所謂是心作佛。是心是佛。豈同二乘不
0550c15: 達藏識。妄計心外有佛者耶。△二明從權入實。
0550c16: 大慧。彼諸一切起煩惱過習氣斷。及覺法無我。彼一
0550c17: 切起煩惱過習氣斷。三昧樂味著非性。無漏界覺。唐
0550c18: 云。若彼能除一切過習。覺法無我。是時乃離三昧所醉。
0550c19: 於無漏界而得覺悟覺已巳。復入出世間上上無漏界。
0550c20: 滿足眾具。唐云。修諸功德。普使滿足當得如來不思
0550c21: 議自在法身。
0550c22: 疏曰。由法我執。起人我執。譬如迷杌。方執為鬼。故
0550c23: 以法執為一切過習也。除其法執。覺法無我。不復
0550c24: 味著偏真三昧。譬如酒消。故從偏真無漏界覺。復
0551a01: 入中道上上無漏界中。稱性修行。普使滿足。乃證
0551a02: 究竟法身也。無漏界。即方便有餘土。上上無漏界。
0551a03: 即分證常寂光土。亦名實報莊嚴土。滿足眾具。謂
0551a04: 四十二位所有功德智慧二種莊嚴。自在法身。謂
0551a05: 平等真如本源佛性也。初長文竟。△二偈頌。
0551a06: 爾時世尊。欲重宣此義而說偈言。諸天及梵乘。聲聞
0551a07: 緣覺乘。諸佛如來乘。我說此諸乘唐云。諸乘我所說。
0551a08: 疏曰。此頌為實所施權也。天乘者。十善法也。梵乘
0551a09: 者。四禪四無量心四無色定也。聲聞乘者。生滅四
0551a10: 諦法也。緣覺乘者。生滅無生十二因緣法也。諸佛
0551a11: 乘者。事六度。理六度。乃至次第三觀等諸法也。
0551a12: 乃至有心轉。唐作起諸乘非究竟。若彼心滅盡。無乘
0551a13: 及乘者。無有乘建立。魏云。差別我說為一乘。
0551a14: 疏曰。此頌破權歸實也。分別永盡。知一切法即心
0551a15: 自性。如如之理。不在智外。故無乘。如如之智。不在
0551a16: 理外。故無乘者。十界百界千如。皆是實相。故無有
0551a17: 差別建立。此乃絕待無外之一乘也。
0551a18: 引導眾生故。分別說諸乘。唐云。為攝愚夫故。說諸乘
0551a19: 差別解脫有三種。及與法無我。煩惱智慧等。解脫則
0551a20: 遠離唐云。解脫有三種。謂離諸煩惱。及以法無我。平等
0551a21: 智解脫。
0551a22: 疏曰。此頌方便說三之意也。若不分別說三。何以
0551a23: 攝引愚夫。故先明權教三解脫門。令離煩惱。又明
0551a24: 法無我平等不思議解脫門。令淨所知也。
0551b01: 譬如海浮木。常隨波浪轉。聲聞愚亦然。相風所飄動。
0551b02: 彼起煩惱滅。餘習煩惱愚。味著三昧樂。唐云。三昧酒
0551b04: 復不退還。得諸三昧身。乃至劫不覺。譬如昏醉人。酒
0551b05: 消然後覺。彼覺法亦然。得佛無上身唐云。聲聞亦如
0551b06: 是。覺後當成佛。
0551b07: 疏曰。此正頌從權入實也。第十七自覺聖智一乘
0551b08: 門竟。
0551b09: 
0551b10: 楞伽阿多羅寶經卷第二義疏下
