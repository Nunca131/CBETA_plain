0399b01: 
0399b02: 
0399b03: 
0399b04: 
0399b05: 
0399b06: 
0399b07: 題善女人傳偈
0399b08: 菩薩戒優婆塞　彭際清　述
0399b09: 我觀諸世閒常自寂滅相云何幻化中
0399b10: 乃生男女根譬如太空捏目出狂華
0399b11: 是華不可取從汝妄想生妄想入輪回
0399b12: 劫劫自纏縛一念忽自覺了妄本無從
0399b13: 空亦強名狂華竟何有佛昔呵女人
0399b14: 具足諸妖穢其有染著者患乃甚牢獄
0399b15: 如何世閒人彼彼互貪愛負重沒淤泥
0399b16: 至死不得出又如蟻循環不離一磨地
0399b17: 我今發苦口普勸諸女人了知受生因
0399b18: 貪愛為其本本從貪愛生復從貪愛死
0399b19: 正爾貪愛時念念常滅盡自身且不有
0399b20: 何況他人身從今發大心歸命無上士
0399b21: 常轉大乘經如說勤修行其有過量人
0399b22: 破無明惑頓入佛知見漸淨諸餘習
0399b23: 更有異方便專念阿彌陀託質妙蓮華
0399b24: 疾得不退轉諸經具開演諸祖共提持
0399c01: 惟彼女中豪獲是清淨果如何大丈夫
0399c02: 甘作行尸肉我今述此傳輾轉廣流通
0399c03: 普勸諸有情永斷輪回本南無佛陀耶
0399c04: 同生極槳國
0399c05: 
0399c06: 
0399c07: 
0399c08: 善女人傳發凡
0399c09: 傳居士者。不列人王。原以九五之尊。不得下伍臣庶。
0399c10: 其宏護三寶。深契一乘者。具載列代史書及佛祖統
0399c11: 紀中。事蹟昭然。不須繁述。至累朝妃后。雖體近至尊。
0399c12: 然無成代終。義均臣道。又其事。多在顯晦之閒。故
0399c13: 於此書。表而出之。以為居高者勸。
0399c14: 佛祖統紀載隋獨孤皇后。修淨業。臨終異香滿室。
0399c15: 光明如雲。向西而去。予考隋書。稱后性妒忌。有宮人
0399c16: 得幸者。陰殺之。夫慈心不殺。為淨業第一。殺業不除。
0399c17: 安望往生。又其事未詳所出。恐係流傳之誤。削之。
0399c18: 葉小鸞事近神異。而其理至常。無可疑者。且捨僊
0399c19: 趨佛。慧力卓然。審戒答辭。真實懺悔。或僅以六朝儷
0399c20: 語當之。失其旨矣。至其自度度人。一以割愛為本。擒
0399c21: 賊擒王。具有丈夫作略。有志出世者。於此急須著眼。
0399c22: 諸書所載。感應事蹟。每經引用。遞有增加。寖失其本。
0399c23: 今一以原書為據。但削其繁文。易其俚句。俾毋傷體
0399c24: 要而止。若乃文過其質。以偽亂真。蹈稗官小說之習。
0400a01: 吾所不敢。
0400a02: 傳中所采釆。如冥祥記。報應記。淨土節要諸書。俱未見
0400a03: 完本。雜出於太平廣記。瑯環記中。今悉標原書之名。
0400a04: 識所自也。其他可以類推。
0400a05: 宗門言句。俱從自性中流出。非思量分別之所能解。
0400a06: 閱者於此有疑。但當深參力究。自有契入。不可便懷
0400a07: 退息。或強生證解。誤謗般若。永斷善根。所關非細。慎
0400a08: 之慎之。
0400a09: 
0400a10: 
0400a11: 
0400a12: 善女人傳目錄
0400a13: 
0400a14: 卷上
0400a15: 楊苕華紀氏魏氏女
0400a16: 羅嶼妻費氏丁貴嬪王氏
0400a17: 竇夫人豆盧氏博陵縣君崔氏
0400a18: 烽子母宋衎妻楊氏王從貴妹龐行婆靈照
0400a19: 煎茶婆鄭十三娘平田嫂
0400a20: 賣餅婆凌行婆李行婆
0400a21: 臺山婆何軫妻劉氏姚婆
0400a22: 溫靜文妻燒庵婆陳道婆
0400a23: 鍾離夫人任氏越國夫人王氏
0400a24: 陳媼袁媼陳媼
0400b01: 于媼王氏空室道人
0400b02: 俞道婆覺庵道人明室道人
0400b03: 寂壽道人善化婆張夫人黃氏
0400b04: 秦國夫人計氏廣平郡夫人馮氏
0400b05: 吳氏龔氏張氏女
0400b06: 郭氏施氏王氏
0400b07: 王百娘鄒氏李氏
0400b08: 朱氏程氏王宜人陸氏
0400b09: 項媼沈氏鍾婆
0400b10: 梁氏女黃婆崔婆
0400b11: 陶氏李氏盛媼
0400b12: 黃媼王氏女樓氏
0400b13: 朱媼裴氏女孫媼
0400b14: 秦媼蔣十八妻沈媼
0400b15: 孟氏陳氏胡媼
0400b16: 周氏李氏女王迪功妻
0400b17: 蔣氏女鄭氏周婆
0400b18: 張夫人三空道人陳氏女
0400b19: 卷下
0400b20: 仁孝徐皇后夏雲英周氏女裴應舉女
0400b21: 王安人張氏陶氏薛氏
0400b22: 方氏陶氏徐氏
0400b23: 許氏婦于媼王氏
0400b24: 潘氏朱氏葉女氏
0400c01: 彭山聖姑毛龍黃淑德
0400c02: 王素娥施氏常氏女
0400c03: 張氏祝氏陳氏龔氏張太宜人金氏
0400c04: 黃氏僕母楊選一妻鍾氏
0400c05: 吳氏女盧氏葉小鸞
0400c06: 唐氏費氏李氏
0400c07: 嚴氏黃太宜人李氏范氏
0400c08: 劉淑吳氏聞氏女
0400c09: 陳嫗呂童女龔氏
0400c10: 徐氏張寡婦陸寡婦
0400c11: 楊氏江氏超一子
0400c12: 胡氏徐太宜人王氏
0400c13: 凌氏朱氏余媼謝貞女
0400c14: 顧天瑞妻陸氏俞氏曹氏
0400c15: 楊媼施貞女陶善
0400c16: 
0400c17: 
0400c18: 
0400c19: 
0400c20: 
0400c21: 
0400c22: 
0400c23: 
0400c24: 
0401a01: 
0401a02: 
0401a03: No. 1657
0401a04: 善女人傳卷上
0401a05: 
0401a06: 知歸子曰。自漢以上。傳列女者。大都以婦順為先。至
0401a07: 其後而卓絕瑰異之行乃閒出。推其志節。皎如冰霜。
0401a08: 殆將乘罡風。御顥氣。而翱翔乎清都者耶。夫誠欲斷
0401a09: 生死流。登涅槃岸。必當棲神寂泊之場。高蹈人天之
0401a10: 表。是非夙植淨因。堅固誓願者。未有不退然自畫者
0401a11: 也。予既集居士傳。已巳而為二女子授諸大乘經。因續
0401a12: 采釆古今諸善女人得入法流者。凡百三十許人。合為
0401a13: 傳。授二女子。俾傳而習之。
0401a14: 楊苕華晉東莞楊德慎女也。少有才貌。許字同郡人
0401a15: 王晞。未及行。苕華父母相繼沒。晞亦喪母。忽悟無常。
0401a16: 即捨俗出家。改名僧度。苕華服畢。乃與度書。謂髮膚
0401a17: 不可毀傷。宗祀不可頓廢。宜顧世教。改遠志。佐盛明
0401a18: 之代。休祖考之靈。慰神人之願。并贈詩五章。其一云。
0401a19: 人生一世間。飄若風過牖。川上有餘吟。日斜思鼓缶。
0401a20: 清音可娛耳。滋味可適口。羅紈可飾軀。華冠可耀首。
0401a21: 安事自翦削。耽空以害有。不道妾區區。願言恤爾後。
0401a22: 度答書云。夫事君以治一國。未若宏願以濟萬。事
0401a23: 親以成一家。未若宏道以濟三界。但吾德不及遠。未
0401a24: 能兼被。以此為媿。然積簣成山。亦冀從微之著也。且
0401b01: 被袈裟。振錫杖。飲清流。味般若。雖王公之服。八珍之
0401b02: 。鏗鏘之聲。煒燿之飾。不與易也。若能懸契。則同期
0401b03: 於泥洹矣。又報詩五章。以申己志。苕華感悟。亦秉道
0401b04: 以終身焉高僧傳。
0401b05: 紀氏句容葛濟之妻。劉宋時人也。濟之為稚川後。世
0401b06: 學僊術。紀氏獨心樂佛法。存誠不替。一日方織。仰首
0401b07: 見雲日開朗。空中清明。忽有寶幡幢。自西方來。中
0401b08: 擁一如來。金色晃耀。照徹雲表。紀氏停梭諦觀。中懷
0401b09: 踴躍曰。經說無量壽佛。此其是耶。便頭面作禮。仍引
0401b10: 濟之指示佛處。濟之但見半身。及諸幡。俄而隱沒。
0401b11: 於時鄉里老幼。咸共聞。從而歸佛者甚眾冥祥記。
0401b12: 魏氏女梁郡人。其父兄皆修淨業。女亦篤志往生。無
0401b13: 何化去。七日復甦。即升高座。誦無量壽經。既畢。下啟
0401b14: 父言。兒去。便往無量壽國七寶池中。兒及父兄。各有
0401b15: 一大蓮華。當生其內。惟母獨無。不勝此悲。故來相報。
0401b16: 語訖而瞑。母自是亦奉法焉冥祥記。
0401b17: 羅璵妻費氏蜀人。宋州刺剌史悅之女也。費氏少
0401b18: 奉佛法。誦法華經數年。嘗得心疾。垂絕。語所親曰。吾
0401b19: 誦經勤懇。宜有善祐。不遽死。既絕。復蘇。自言見佛從
0401b20: 牖間。垂手摩其胸。霍然病起。一堂男女。悉金光照
0401b21: 室。異香馥然。璵從妹時來省疾。見是靈應。發深信心。
0401b22: 終身齋戒。每以此事。化誘子姪焉述異記。
0401b23: 梁丁貴嬪名令光。譙國人。生於樊城。有神光滿室。故
0401b24: 以光名。相者云。此女當大貴。齊永泰中。梁武帝臨襄
0401c01: 陽。聞而納焉。時年十四。郗后性猜刻。貴嬪小心祗敬。
0401c02: 未嘗有過謫。生子統。是為昭明太子。武帝即位。拜貴
0401c03: 嬪。位在三夫人上。居顯陽殿。貴嬪姓仁恕。接馭侍。
0401c04: 皆得其歡心。不好華飾。器服無珍麗。及武帝宏佛教。
0401c05: 貴嬪奉而行之。屏絕葷血。受戒日。甘露降於殿前。武
0401c06: 帝所立經義。皆得其指歸。尤精維摩詰經。所受供賜。
0401c07: 悉以充法事。普通七年薨。諡曰穆梁書。
0401c08: 王氏隋時人。薛翁妻。僧頂母也。讀誦諸經。勤修懺
0401c09: 法。志求淨土。唐貞觀十一年。有疾。勤懇彌至。俄見
0401c10: 前有赤蓮華。大如五斛甕。已巳又見青蓮華。充滿一室。
0401c11: 阿彌陀佛。觀音。勢至。降臨空中。其孫大興侍側。見佛
0401c12: 身高大。迥出二菩薩上。良久乃隱。而王氏逝矣續高僧傳。
0401c13: 竇夫人豆盧氏唐芮公寬之姊也。適陳國公。素修福
0401c14: 業。初誦金剛般若經。至卷末。未盡一紙。忽苦頭痛。就
0401c15: 寢。益甚。夫人自念儻死。遂不得終經。因起坐。令婢取
0401c16: 火。久之不得。夫人方歎惋。忽見有火自階入堂。直至
0401c17: 臥內。去地三尺許。光明若晝。夫人驚喜。取經誦之。便
0401c18: 竟卷末。頭痛亦愈。有頃。家人然燭至。其光即滅。自此
0401c19: 日誦五以為常。後芮公將死。夫人往視。芮公謂曰。
0401c20: 姊以誦經之福。當享長壽。生好處也。夫人年八十而
0401c21: 終法苑珠林。
0401c22: 博陵縣君崔氏太原王處廉妻也。處廉官終汾州司
0401c23: 馬。徙家蒲州河東。長子維。官至尚書右丞。次子縉。代
0401c24: 宗朝為宰相。初河東僧普寂者。傳神秀之道。神秀既
0402a01: 卒。詔普寂統其眾。開元中。奉敕居都城。嚴重寡言。梵
0402a02: 行純白。封大照禪師。崔氏從學佛法。精勤修習。維因
0402a03: 於藍田縣輞谷。築堂奉母。既沒。維表請施莊為寺。云
0402a04: 臣母故博陵縣君崔氏。師事大照禪師。三十餘歲。褐
0402a05: 衣蔬食。持戒安禪。樂住山林。志求寂靜。臣遂於藍田
0402a06: 縣營山居一所。草堂精舍。竹林果園。並是亡親宴坐
0402a07: 之餘。經行之所。臣往丁凶釁。當即發心。願為伽藍。永
0402a08: 劫追福。又屬元聖中興。生受福。臣至庸朽。得備周
0402a09: 行。無以報恩。將何答施。願獻如天之壽。長為率土之
0402a10: 君。惟佛之力可憑。施寺之心轉切。敢以私情。冒觸天
0402a11: 聽。伏乞施此莊為一小寺。兼望抽諸寺高行僧七人。
0402a12: 精勤禪誦。齋戒住持。上報聖恩。下酬慈愛。無任懇款
0402a13: 之至。詔從其請。寺名清源。崔氏墓在其西唐書王右丞集陝陜西
0402a14: 志。
0402a15: 烽子母者豐州人也。永泰中。烽子陷西蕃。母日誦金
0402a16: 剛經。禱於佛前。願子生還。烽子得近贊普子。為之執
0402a17: 纛。一日賜與酪肉。悲泣不食。問其故。云。家有老母。夜
0402a18: 頻夢見不得歸省。是以悲耳。贊普子憐之。因私語之
0402a19: 曰。蕃法嚴。無放還例。我與汝馬二匹。汝從間道遁歸
0402a20: 可也。烽子得馬馳騁。馬力竭死。遂徒行。夜走沙磧中。
0402a21: 為刺剌傷足。痛甚。忽風吹紙卷過其前。取以裹足。創痛
0402a22: 頓平。母一日取經。忽裂去數幅。及子還家。脫裹創紙。
0402a23: 視之。則裂去之經也。皆大驚歎以為神。宋衎妻楊氏
0402a24: 者。江淮人也。衎為鹽鐵院書手。有押綱者邀與俱北。
0402b01: 其妻阻之。不從。猝遇暴風。舟盡覆。衎入水。得一束。
0402b02: 乘之達岸。抱囊謝曰。吾之餘生。爾所賜也。負而歸。行
0402b03: 數里宿一店。及旦。解曝之。中有一竹筒。開之。則金
0402b04: 剛經在焉。有一老母謂曰。此汝妻所誦經也。衎還家
0402b05: 具言其事。妻曰。信。自君行後。即顧人書此經。持誦甚
0402b06: 力。比來失去者已巳十日矣。內有訛字。別請一僧注入。
0402b07: 尚可驗也。啟經視之。果然。遣人復詣河。跡店與老
0402b08: 母。都無有矣。其後數歲。相國鄭絪為東都留守。召衎
0402b09: 及妻。詢以始末。因求其經。供之府中。官其男。月給錢
0402b10: 五千。貞元中。又有王從貴妹者。公安人。常持金剛經。
0402b11: 未嫁也。忽暴死。埋之三日。家人省墓。聞呻吟聲。發視
0402b12: 面如生。鼻間微有氣。遂舁歸。數日能言。云冥官以女
0402b13: 有持經功德。故放還。從貴為人道之如此酉陽雜報應記。
0402b14: 龐行婆者襄陽居士襄蘊妻也。居士自參石頭。深達
0402b15: 祖道。已巳而還家。為妻子說法。婆與女靈照。一時頓悟。
0402b16: 機鋒迅捷。一日婆入鹿門寺設齋。維那請意旨。婆拈
0402b17: 梳子插向髻後。曰。回向了也。便出去。丹霞來訪居士。
0402b18: 見靈照方洗菜。丹霞問居士在否。靈照放下菜籃。斂
0402b19: 手而立。丹霞又問。靈照提籃便行。歸呈似居士。居士
0402b20: 曰。赤土搽朱嬭。居士與靈照同賣漉籬。居士下橋撲
0402b21: 地。靈照亦隨倒。居士曰。作麼。靈照曰。見爺倒地。特地
0402b22: 相扶。居士將入滅。謂靈照曰。視日早晚。及午以報。靈
0402b23: 照出戶遽報曰。日已巳中矣。而有蝕也。居士避席臨窗。
0402b24: 靈照乃據榻趺坐而逝。居士拾薪燔之。頃之亦逝。或
0402c01: 走告婆。婆曰。這癡女兒與無知老漢。不報而去。何忍
0402c02: 也。因住告子。子方畬。釋鋤應曰。嗄。視之立而化矣。
0402c03: 茶毗畢。婆詣鄉閭告別。不知所終傳燈錄龐居士語錄。
0402c04: 煎茶婆者不知何許人也。麻谷南泉偕一僧將之徑
0402c05: 山。路與婆遇。問徑山路向甚處去。婆曰。驀直去。麻谷
0402c06: 曰。前頭水深。過得否。婆曰。不溼。又言。上岸稻得與
0402c07: 麼好。下岸稻得與麼怯。婆曰。總被螃喫也。又言。
0402c08: 禾好香。婆曰。沒氣息。問婆住甚處。婆曰。祇在這裏。三
0402c09: 人至店。婆煎茶一瓶。盞三。謂曰。和尚有神通者。即
0402c10: 喫此茶。三人相顧間。婆曰。看老身自逞神通去也。即
0402c11: 拈盞傾茶而去傳燈錄。
0402c12: 鄭十三娘者不詳其里居。年十二。隨一師姑。參大溈
0402c13: 禪師。師問這師姑甚麼住處。姑云。南臺江邊住。師喝
0402c14: 出。又問鄭在甚處住。鄭近前叉手而立。師再問。鄭云。
0402c15: 已巳呈似和尚了也。師云。去。鄭到法堂。師姑云。十三娘
0402c16: 尋常道會禪。今日被大師問著。總無語。鄭曰。苦哉
0402c17: 苦哉。作這箇眼目。也道我行。脫取衲衣來。與十三
0402c18: 娘著。鄭後舉似羅山。云。某甲恁麼祗對。還得平穩也
0402c19: 無。羅山云。不得無過。鄭云。過在甚處。羅山叱之。鄭云。
0402c20: 錦上添花。保福與甘長老訪鄭。坐定。即問承聞十三
0402c21: 娘參溈山是否。曰是。保福云。溈山遷化。向甚處去。鄭
0402c22: 起身近而立。甘曰。閒時說禪。口似懸河。何不道取。
0402c23: 鄭曰。鼓這兩片皮。堪作甚麼。甘曰。不鼓這兩片皮。又
0402c24: 堪作甚麼。鄭曰。合取狗口傳燈錄。
0403a01: 平田嫂者平田岸禪師之嫂也。臨濟訪岸。路遇嫂在
0403a02: 田使牛。臨濟問平田路向甚處去。嫂打牛一棒。曰。這
0403a03: 畜生到處走。路也不識。臨濟又問平田路向甚處去。
0403a04: 嫂曰。這畜生五歲。尚使不得。臨濟心語曰。異哉此人。
0403a05: 便有抽釘拔楔之意。及見岸。岸問曾見我嫂也未。臨
0403a06: 濟曰。已巳收下了也傳燈錄。
0403a07: 賣餅婆者不知何許人也。德山鑒禪師。初講金剛經。
0403a08: 著青龍疏抄。聞南方禪席頗盛。意甚不平。將往化導。
0403a09: 遂擔疏抄出蜀。路過澧陽。逢婆賣餅。遂買餅點心。婆
0403a10: 問擔何書。云青龍疏抄。問講何經。曰金剛經。婆曰。我
0403a11: 有一問。你若答得。施與點心。若答不得。且別處去。經
0403a12: 言。過去心不可得。現在心不可得。未來心不可得。未
0403a13: 審上座點那箇心。師無語。遂往龍潭。參信禪師。頓悟
0403a14: 心要。取其疏抄焚之傳燈錄。
0403a15: 凌行婆者不詳其里居。嘗參浮盃禪師。問盡力道不
0403a16: 得的句。分付阿誰。師曰。浮盃無剩語。婆曰。未到浮盃。
0403a17: 不妨疑著。師曰。別有長處。不妨拈出。婆斂手哭曰。蒼
0403a18: 天中更添冤苦。師無語。婆曰。語不知偏正。理不識倒
0403a19: 邪。為人即禍生。後有僧舉似南泉。南泉曰。苦哉浮盃。
0403a20: 被這老婆摧折一上。婆聞而笑曰。王老師猶少機關
0403a21: 在。僧澄一過婆。問如何是南泉猶少機關在。婆乃哭
0403a22: 曰。可悲可痛。澄一罔措。婆曰。會麼。澄一合掌而立。婆
0403a23: 曰。伎死禪和。如麻似粟。澄一舉似趙州。趙州曰。我若
0403a24: 見這老婆。問教口啞。澄一曰。未審和尚怎生問他。趙
0403b01: 州便打。澄一曰。為甚打某甲。趙州曰。似這伎死漢。
0403b02: 不打何待。連下數棒。婆聞而笑曰。趙州合喫婆棒。或
0403b03: 以告趙州。趙州哭曰。可悲可痛。婆聞合掌歎曰。趙州
0403b04: 眼光。爍破四天下。趙州遣僧往問。如何是趙州眼。婆
0403b05: 乃豎起拳頭。僧回以告趙州。趙州作偈曰。當機覿面
0403b06: 提。覿面當機疾。報汝凌行婆。哭聲何得失。婆答偈曰。
0403b07: 哭聲師已巳嘵。已巳曉復誰知。當時摩竭國。幾喪目前機
0403b08: 傳燈錄。
0403b09: 李行婆者不詳其里居。嘗參潭州曠禪師。師問憶得
0403b10: 在絳州時事麼。婆曰。非師不委。師曰。多少實在。婆
0403b11: 曰。有甚諱處。師曰。念你是女人。放汝拄杖。婆曰。某甲
0403b12: 終不見尊宿過。師曰。老僧過在甚處。婆曰。和尚無過。
0403b13: 婆豈有過。師曰。無過的人作麼生。婆乃豎拳曰。與麼
0403b14: 總成顛倒。師曰。實無諱處傳燈錄。
0403b15: 臺山婆者不知何許人也。一僧游五臺。路與婆遇。問
0403b16: 臺山路向甚處去。婆曰。驀直去。僧便去。婆曰。好箇師
0403b17: 僧。又恁麼去。後有僧舉似趙州。趙州曰。待我去勘過。
0403b18: 明日。趙州便去。問臺山路向甚處去。婆曰。驀直去。趙
0403b19: 州便去。婆曰。好箇師僧。又恁麼去。趙州歸院。謂僧曰。
0403b20: 臺山婆子。為汝勘破了也。又一婆遣人送錢趙州。請
0403b21: 轉藏經。趙州受施。下禪轉一匝。乃曰。傳語婆。轉
0403b22: 藏經已巳竟。其人回舉似婆。婆曰。比來請轉全藏。如何
0403b23: 祇轉半藏。又一婆與趙州遇於塗。趙州問甚處去。曰。
0403b24: 偷趙州筍去。曰。忽遇趙州作麼生。婆便與一掌。趙州
0403c01: 休去。又一婆入趙州法堂。方齋次。婆曰。這一堂師僧。
0403c02: 總是婆生得的。惟有大的孩兒。忤逆不孝。趙州纔顧
0403c03: 視。婆便出去。趙州行田間。遇一婆插田。曰。忽遇猛虎
0403c04: 作麼生。婆曰。無一法可當情。趙州曰。嗏。婆亦曰。嗏。趙
0403c05: 州曰。猶有這箇在。又一婆向晚入院。趙州曰。作麼。婆
0403c06: 曰。寄宿。趙州曰。這裏是什麼所在。婆呵呵大笑而去
0403c07: 傳燈錄。
0403c08: 何軫妻劉氏荊州人。少斷酒肉。常持金剛經。自誓佛
0403c09: 前。願年止四十五。預知死日。太和四年。年四十五矣。
0403c10: 悉舍資裝供僧。別親故。至歲除日。請僧授八關齋
0403c11: 戒。沐浴更衣。趺坐一室。高聲誦經。已巳而悄然。及明。兒
0403c12: 女排室入。則化去矣。頂熱可灼手。軫以僧禮葬之北
0403c13: 郭焉酉陽雜。
0403c14: 姚婆上黨人。與范婆善。范婆勸令念阿彌陀佛。姚婆
0403c15: 從之。遂屏息家緣。一心念佛。臨終見阿彌陀佛降臨
0403c16: 空中。二菩薩侍左右。姚婆白佛。不遇范婆。安得見佛。
0403c17: 請佛少住。與渠作別。及范婆至。佛猶儼然。姚婆遂立
0403c18: 化淨土文。
0403c19: 溫靜文妻并州人。久病臥。靜文教念阿彌陀佛。妻
0403c20: 從之。默誦佛名。二年不絕。一日告靜文言。吾已巳見佛。
0403c21: 後月定去。前歿之三日。蓮華現前。大如日輪。及期。具
0403c22: 食獻父母云。今幸得生淨土。願父母與夫。專念阿彌
0403c23: 陀佛。便當相見。言訖而終淨土文。
0403c24: 燒庵婆者不知何許人也。供一庵主。垂二十年。常令
0404a01: 一女子送飯。一日。令女子近前一拶。曰。正恁麼時如
0404a02: 何。僧曰。枯木倚寒巖。三冬無煖氣。女子告婆。婆曰。我
0404a03: 二十年來祇供得一俗漢。遂遣僧出。燒其庵傳燈錄。
0404a04: 陳道婆溫州人。嘗叩諸名宿。後於山淨和尚語下
0404a05: 發明。有偈曰。高坡平頂上。盡是採樵翁。人人盡懷刀
0404a06: 斧意。不見山華映水紅傳燈燈。
0404a07: 鍾離夫人任氏宋知開封府會稽鍾離瑾之母也。平
0404a08: 生篤志淨業。刻旃檀為彌陀佛像。常頂戴行道。年九
0404a09: 十八。起居如常時。一日忽戒瑾曰。人人有箇彌陀。奈
0404a10: 何拋去。處處無非極樂。不解歸來。予將行矣。汝其念
0404a11: 之。翼日晨起。焚香持佛名。頃之。合掌而化。瑾自是感
0404a12: 奮。亦專修淨土。臨終。自言夫人報我。往生期至。趺跏
0404a13: 坐逝佛祖統紀。
0404a14: 越國夫人王氏哲宗從父荊王之妻也。專修淨土。晝
0404a15: 夜無間。導諸妾婢。并志西歸。中有一婢獨懈慢。夫人
0404a16: 曰。不可以爾一人壞我規矩。擯之。婢悚悔。遂發憤精
0404a17: 進。久之弗倦。一日。謂同事曰。吾其行矣。夜聞異香滿
0404a18: 室。無疾而逝。越宿。同事者告夫人言。夜夢化去之婢。
0404a19: 令致謝夫人。幸蒙訓責。得生西方。感德無量。夫人曰。
0404a20: 彼能入我夢。乃可信爾。其夕。夫人夢婢致謝如前。夫
0404a21: 人曰。西方可至乎。婢曰。可。遂導夫人行。頃之。見一大
0404a22: 池。中有蓮華。大小間錯。或榮或悴。夫人問其故。婢曰。
0404a23: 世間修西方者。纔發一念。此中便生一華。勤惰不同。
0404a24: 榮悴亦異。精進者榮。怠廢者悴。若歷久不息。念熟觀
0404b01: 成。形消神謝。決生其中。中有一人。朝服而坐。寶冠瓔
0404b02: 珞。莊嚴其身。夫人問曰。何人也。婢曰。楊傑也。又一人
0404b03: 朝服而坐。其華頗悴。夫人又問何人。曰。馬圩也。時傑
0404b04: 已巳化去。而圩尚存。兩人俱修淨土。而傑行解具足。悲
0404b05: 智雙圓。尤弗可及矣。夫人曰。我當生何處。婢導之行
0404b06: 可數里。望見一華臺。金碧晃耀。光明洞然。婢曰。此夫
0404b07: 人生處。乃金臺上品上生也。既覺。悲喜交至。其年遇
0404b08: 生日起晨。秉爐爇香。望觀音閣而立。諸眷屬方趣前
0404b09: 為壽。之則已巳化去矣。宣和中直閣黃傳其事。為
0404b10: 越國夫人往生記樂邦文類。
0404b11: 陳媼錢塘人。從靈芝律師受菩薩戒。專心念佛。日課
0404b12: 千拜。經案間迸出舍利。臨終。見佛來迎。顧語旁人。言
0404b13: 未竟。已巳寂然而化佛祖統紀。
0404b14: 袁媼錢唐人。從靈芝受菩薩戒。即斷葷酒。篤修淨業。
0404b15: 家人皆化之。如是二十年。一日示疾。請圓淨律師說
0404b16: 法。俄見佛菩薩眾。現前接引。端坐而化佛祖統紀。
0404b17: 陳媼長蘆賾禪師之母也。師嘗作蓮華勝會錄。普勸
0404b18: 緇白求生西方。其住廣平普會寺。迎母居方丈東室。
0404b19: 朝夕持佛名。已巳而有疾。集眾唱佛。盡二日。忽合掌瞻
0404b20: 像。泊然而化。前一日。師夢母謂曰。吾見尼師十餘。來
0404b21: 相召。師曰。此往生之祥也。言已巳。坐滅。面如珂玉。既卒
0404b22: 之明日。頂微溫。面白。如夢所見然佛祖統紀。
0404b23: 于媼錢唐秦氏女也。其夫販魚為業。有子遭官事破
0404b24: 家。媼愁苦。欲沈身於江。遇靜住寺照師勸之曰。夙世
0404c01: 業緣。總宜順受。枉自沈江。不如念佛。媼猛省。即然一
0404c02: 指佛前。誓長齋。日稱佛名。十年不怠。見一切人。皆稱
0404c03: 為佛子。一日。請僧誦觀無量壽佛經。而己巳持珠誦佛
0404c04: 名。至觀像章。寂然而化佛祖統紀。
0404c05: 王氏合肥馬永逸之妻也。永逸世修淨業。事載居士
0404c06: 傳。王氏亦持佛名。行天竺十念法。又嘗持破地獄偈。
0404c07: 偈出華嚴經云。若人欲了知。三世一切佛。應觀法界
0404c08: 性。一切惟心造。一夕。夢地獄主者來謝云。幸蒙持偈
0404c09: 功德。獄中眾生。出生善道者多矣。其後寢疾。持佛名
0404c10: 不絕口。既逝。諸親屬及其侍女。皆夢王氏報云。吾已巳
0404c11: 得生淨土矣樂邦文類。
0404c12: 空室道人名智通。龍圖范珣之女也。幼而聰慧。長歸
0404c13: 丞相蘇頌之孫悌。未幾。厭塵累。還家求祝髮。父難
0404c14: 之。遂獨處焚修。閱法界觀有省。作二偈。一曰。浩浩塵
0404c15: 中體一如。縱橫交互印毗盧。全波是水波非水。全水
0404c16: 成波水自殊。次曰。物我元無異。森羅鏡像同。明明超
0404c17: 主伴。了了徹真空。一體含多法。交參帝網中。重重無
0404c18: 盡處。動靜悉圓通。其後父母俱亡。兄涓領分尉。道
0404c19: 人偕行。聞黃龍死心名。往謁之。死心一見。知其所得。
0404c20: 便問常啼菩薩賣心肝。教誰學般若。道人曰。你若
0404c21: 無心我也休。又問。一雨所滋。根荄有異。無陰陽地上。
0404c22: 生箇甚麼。道人曰。和尚惜取眉毛好。死心打曰。這婦
0404c23: 女亂作次第。道人禮拜。死心然之。政和間。居金陵。嘗
0404c24: 設浴於保甯寺。揭榜於門曰。一物也無。洗箇甚麼。纖
0405a01: 塵若有。起自何來。道取一句子元。方可大家入浴。盡
0405a02: 道水能洗垢。焉知水亦是塵。直饒水垢頓除。到此亦
0405a03: 須洗。晚為尼。住蘇州之西竺。道風甚著。俄示疾。書
0405a04: 偈。趺坐而終。有明心錄行世五燈會元。
0405a05: 俞道婆者金陵人也。市油餈為業。嘗參琅琊起禪師。
0405a06: 師以臨濟無位真人話示之。一日聞丐者唱蓮華樂
0405a07: 云。不因柳毅傳書信。何緣得到洞庭湖。忽大悟。以餈
0405a08: 盤投地。夫旁睨曰。你顛邪。婆曰。非汝境界。復往見琅
0405a09: 琊。琅琊問那箇是無位真人。婆應聲曰。有一無位真
0405a10: 人。六臂三頭努力瞋。一劈華山分兩路。萬年流水不
0405a11: 知春。自是機鋒迅捷。叢林憚之。圓悟勤禪師開堂蔣
0405a12: 山。方至法座前。婆從眾中躍出。以身一拶。便歸眾。圓
0405a13: 悟云。見怪不怪。其怪自壞。悟次日至其家。婆不出。厲
0405a14: 聲曰。這般黃口小兒。也道出來開堂說法。圓悟曰。婆
0405a15: 子少賣弄。我識得你了也。婆大笑。出相見。凡有僧至。
0405a16: 則曰兒兒。僧擬議。即掩門。佛燈珣禪師往勘之。婆見
0405a17: 師。即曰兒兒。佛燈曰。爺在甚處。婆轉身拜露柱。佛燈
0405a18: 即與踏倒。曰將謂有多少奇特。便出。婆蹶起曰。兒兒
0405a19: 來。惜你則箇。佛燈不顧而去。安首座自德山至。婆問
0405a20: 甚處來。曰德山。婆曰。德山泰乃老婆兒子。安曰。婆是
0405a21: 甚人兒子。婆曰。被上座一問。直得立地放尿。婆嘗頌
0405a22: 馬祖示疾因緣云。日面月面。空閃電。雖然截斷天
0405a23: 下衲僧舌頭。分明祇道得一半五燈會元。
0405a24: 覺庵道人祖氏建甯人。幼不肯字人。深信祖道。一日
0405b01: 聞圓悟示眾語。了然明白。自呈所見。圓悟云。更須颺
0405b02: 所見。始得自由。道人呈偈曰。露柱抽橫骨。空弄
0405b03: 爪牙。直饒圓會得。猶是眼中沙五燈會元。
0405b04: 明室道人名本明。不詳其氏族。自契機圓悟。參名
0405b05: 宿。皆蒙印可。紹興十年二月望。手書三偈。寄呈草堂
0405b06: 清微。偈曰。不識煩惱是菩提。若隨煩惱是愚癡。起滅
0405b07: 之時須要會。過新羅人不知。又一偈曰。不識煩惱
0405b08: 是菩提。淨華生淤泥。人來問我若何為。喫粥喫飯了
0405b09: 洗盂。又一偈曰。莫管它。莫管它。終日癡憨弄海沙。
0405b10: 要識本來真面目。便是祖師一木。道不得的叉下
0405b11: 死。道得的也叉下死。畢竟如何。不許夜行。投明須到。
0405b12: 居數日。別諸親故。脫然而逝。草堂其偈。刊行於世
0405b13: 五燈會元。
0405b14: 寂壽道人范氏成都人。孀居歲久。常坐不臥。聞圓悟
0405b15: 住昭覺寺。往請垂示。圓悟教參不是心。不是佛。不是
0405b16: 物。是甚麼。道人如教。久無所契。復問圓悟曰。此外有
0405b17: 何方便。令我會去。圓悟云。有箇方便。不是心。不是佛。
0405b18: 不是物。道人有省。乃曰。元來得甚麼近宗門武庫。
0405b19: 善化婆者不知何許人也。居潭州善化縣。日常誦金
0405b20: 剛經。街頭乞食。夜則歸宿巖下。頃之。不行乞者數日
0405b21: 矣。市人怪之。跡其住處。鴉噪集。見婆傍巖而化。懷
0405b22: 經一本則金剛也。鴉為負土覆之宗門武庫。
0405b23: 張夫人黃氏邵武人。尚書右丞履之女。朝奉大夫直
0405b24: 龍圖閣鄱陽張根之妻也。幼悟絕人。讀書日記數
0405c01: 百言。輒了其義尤深於老莊之書。既歸張氏。事兩世
0405c02: 舅姑盡誠謹。寬以馭眾。喜慍不形於色。中年篤好釋
0405c03: 教。世味益薄。獨掃一室。燕坐終日。以禪悅自娛。龍圖
0405c04: 性剛直。遇事無所顧避。以是不容於時。閒居踰十年。
0405c05: 夫人處之泰然。未嘗一語及榮利。其後復起為南轉
0405c06: 運使。夫人戒之曰。釋氏六波羅密。以般若為宗。貴夫
0405c07: 以方便善巧濟一切也。今公欲有為於當世。而不知
0405c08: 此。其可乎。龍圖感其言。益自磨礱。為委曲行道計。既
0405c09: 而以言事得罪。夫人謂曰。公知所謂般若矣。獨於忍
0405c10: 辱波羅密。抑猶未盡乎。自龍圖罷歸。夫人有厭世意。
0405c11: 嘗夢金人長丈餘。以手援之。驚喜而寤。召諸子告戒
0405c12: 甚悉。一日晨興。詣諸娣姒。若敘別者。且曰。吾當從
0405c13: 夢中逝。不復以疾病煩人也。夜分粥罷就寢。明且。顧
0405c14: 左右。具龍圖藥餌。如常時。少頃。諸子候之。已巳奄然逝
0405c15: 矣。側臥西向。手結印。固不可解。時宣和二年。年五十
0405c16: 九。李忠定公綱自沙陽謫官歸。過龍圖家。拜夫人於
0405c17: 堂。聽其言。以為所見超卓。雖老於禪學者。弗能及也。
0405c18: 夫人卒。為之誌。道其詳焉李忠定公文集。
0405c19: 秦國夫人計氏名法真。魏國公張浚之母也。少寡。性
0405c20: 嚴毅。教子有法度。居常蔬食。喜布施。誦經禮佛。日有
0405c21: 常課。大慧杲禪師住徑山。嘗遣其徒道謙。奉書至長
0405c22: 沙候魏公。魏公謂曰。老母修行四十年。只欠此一著。
0405c23: 且留公早晚伴話。既見夫人。夫人問曰。徑山和尚。如
0405c24: 何教人。道謙曰。和尚祇教人看狗子無佛性。及竹篦
0406a01: 子話。只是不得下語。不得思量。不得向舉起處會。不
0406a02: 得向開口處承當。要辦此事。須是輟去看經禮佛。息
0406a03: 心參究。莫使工夫閒斷。若一向執著看經禮佛。希求
0406a04: 功德。亦是障道。俟一念相應。依舊看經禮佛。乃至一
0406a05: 香一華一瞻一拜。盡是佛之妙用。但相聽信。決不相
0406a06: 誤。夫人信之。遂力究前話。一夕五更起坐。忽有省。作
0406a07: 偈呈大慧。其一云。逐日看經文。如逢舊識人。莫言頻
0406a08: 有礙。一舉一回新。大慧答書云。謙禪歸。領賜教。及親
0406a09: 書數頌。初甚疑之。及詢謙。方知本末。曠劫未明之事。
0406a10: 豁爾現前。不從人乞。為之歡喜累日。兒子作宰相。身
0406a11: 作國夫人。未足為貴。糞掃堆頭。拾得無價之寶。百劫
0406a12: 千生。受用不盡。方為真貴。然切不得執著此貴。若執
0406a13: 著。則墮在尊貴中。不復興慈運悲。憐愍有情耳。紹興
0406a14: 二十六年。夫人將卒。語魏公言。老身有私恩未報。命
0406a15: 迎供大慧一年。遂遣使迎大慧。及至。夫人逝矣。館之
0406a16: 光孝寺東堂。喪歸乃還大慧語錄年譜。
0406a17: 廣平郡夫人馮氏名法信。贈少師珣之女。鎮洮軍承
0406a18: 宣使陳思恭之妻也。少多病。及歸陳。病日劇。時慈受
0406a19: 深禪師居王城。唱導佛法。夫人造其室。求病方。慈
0406a20: 受教以持齋。誦西方佛名。夫人信受。還家未踰月。遂
0406a21: 屏葷血。膏沐。衣掃塔衣。修西方淨觀。自翻經行道。
0406a22: 及起居動靜。一以西方為歸。頃之。病良已巳。理家事如
0406a23: 初。亦不廢淨業。如是十年無惰容。無矜色。心安體舒。
0406a24: 神氣日王。一日。索筆書偈曰。隨緣任業許多年。枉作
0406b01: 耕牛大可憐。打疊身心早脫去。免將鼻孔被人牽。見
0406b02: 者怪之。夫人曰。清淨界中。失念至此。支那緣盡。行即
0406b03: 西歸。適我願兮。何怪之有。其年九月。示疾。至十二月。
0406b04: 一夕語侍者云。吾已巳神遊淨土。面禮慈尊。觀音左顧。
0406b05: 勢至右盼。百千萬億清淨佛子。稽首慶我得生其國。
0406b06: 至如宮殿林沼。光明神麗。與十六觀經所說。無二無
0406b07: 別。到者方知。非可以語汝曹也。侍者呼思恭至。語其
0406b08: 故。乃相與合掌誦佛名。至明晨。右而逝。三日而殮。
0406b09: 家人輒聞妙香。及茶毗啟視。面如生時。年三十六。初。
0406b10: 思恭未知佛法。夫人實勸發之。平居接待諸親屬。恩
0406b11: 意周至。卒之日。外內哭者皆失聲。至有煉頂灼臂以
0406b12: 薦福者。紹興三年。待制王以甯親得之思恭。為廣平
0406b13: 夫人往生記樂邦文類。
0406b14: 吳氏都官員外郎呂宏妻也。宏素明佛理。與吳氏合
0406b15: 志清修。有二侍女。亦絕葷血。其一頗好禪。俄而得疾。
0406b16: 談笑坐逝。如委蛻然。其一奉戒刻苦。或終月不食。但
0406b17: 日飲吳氏所觀音淨水。一盞而已巳。一日。忽見金蓮
0406b18: 華現前。其上雙趺隱然。數日見膝。又數日見身。又數
0406b19: 日頭面悉見。相好具足。其中阿彌陀佛。左右則觀音
0406b20: 勢至也。已巳而宮殿樹林。皎若指掌。清淨男子。經行其
0406b21: 際。如是三年。瞬息不隔。或問曾聞佛說法否。曰我但
0406b22: 得天眼。未得天耳。佛所說法。未得聞也。頃之。自言往
0406b23: 生時至。遂化去。吳氏事觀音甚虔。室中列缾數十。注
0406b24: 以淨水。日誦大悲。輒見觀音放光入缾中。有病者。
0406c01: 飲水輒愈。其水積歲。色味不變。雖大寒不凍。故世號
0406c02: 吳氏為觀音縣君淨土文。
0406c03: 龔氏錢塘人。孫忭之母也。誦彌陀經。常持佛名。一日
0406c04: 有疾。請清照律師至。稱說淨土諸莊嚴事。語未及終。
0406c05: 端坐而化。老妾于氏。亦常持佛號。頃之。夢龔氏告曰。
0406c06: 吾已巳生淨土。後七日。汝當來也。及期亦逝佛祖統紀。
0406c07: 孫氏女亦錢塘人也。常持佛名。兼習梵。已而有疾。
0406c08: 請清照律師至。告曰。久病厭世。安得脫離五濁。受諸
0406c09: 妙樂乎。師為稱說淨土因緣。女大喜。其夜夢師授藥
0406c10: 一盞。服之。脫然病愈。後三日。語侍人曰。迦葉尊者在
0406c11: 此。大好金蓮華座。吾其行矣。結印而化佛祖統紀。
0406c12: 郭氏名妙圓。仁和人。清照律師之妹也。長齋誦佛名。
0406c13: 課法華彌陀二經。兼行方等懺法。每諦觀落日。注想
0406c14: 西方。忽聞空中聲云。郭妙圓決生淨土。嘗往律師所。
0406c15: 作。繫念會。齋百僧。臨終請師說法。即時坐脫佛祖統紀。
0406c16: 施氏錢塘沈銓妻也。與夫同修淨業。請照律師依觀
0406c17: 經。繪九品往生圖。以資觀想。平居供佛飯僧。印施般
0406c18: 若經。建徑山天甯諸寺殿。所有善功。悉回向淨土。與
0406c19: 夫先後化去。皆見化佛垂手。面西而逝佛祖統紀。
0406c20: 王氏明州人。日持金剛經。懷孕二十八月。羸瘦日甚。
0406c21: 偶倚門立。一異僧過之。謂曰。汝有善根。何不印施金
0406c22: 剛經千卷。王氏從之。又齋千僧。誦金剛經千卷。至夜
0406c23: 三更。見金剛神以杵指王氏腹。及覺。已巳生二男在
0406c24: 矣。王氏遂持齋。誦經不輟。年六十一。暴卒。二使者引
0407a01: 見冥王。自供從幼持金剛經。王賜金。命坐殿側朗
0407a02: 誦一。王問何不念。答云。世間無本。敕鬼吏於藏
0407a03: 中取本付王氏。囑曰。汝至陽間。展轉流通。切勿遺
0407a04: 墜。汝向後壽終。徑生極樂世界。不復來此處矣。王氏
0407a05: 遂還。後至九十一歲。無疾坐化。其補闕真言曰。唵。呼
0407a06: 嚧呼嚧。社曳穆契。莎訶。事在紹興九年金剛證果。
0407a07: 王百娘明州人也。少孤。既嫁而寡。依其舅舍人陳安
0407a08: 行。從之官舍。紹興二年夏。忽病瘖聾。有所欲。但書之
0407a09: 紙上。安行教令歸誠觀音大士。百娘遂晨夕禮拜。一
0407a10: 日假寐。忽大士現身。示以修行捷徑。令日向西方
0407a11: 作禮阿彌陀佛。因授以偈曰。淨土周沙界。云何獨禮
0407a12: 西。但能回一念。觸處是菩提。又云。可普勸人誦持。未
0407a13: 踰月。二病頓愈。安行謂其念力純至。應答如響。為鐫
0407a14: 其事以廣其傳夷堅志。
0407a15: 鄒氏鄱陽焦德一之母也。平昔好善。寡言語。不談人
0407a16: 是非。唯篤志奉佛。壯歲苦氣疾。屢發。一日在堂中。見
0407a17: 一物從空而下。墜於坐隅。跳躑不已巳。取視之。乃崇甯
0407a18: 當三大錢也。鄒氏以為祥。佩之衣帶間。自是三十餘
0407a19: 年。未嘗有疾。年八十四。忽失錢所在。晨起命婦子具
0407a20: 湯盥沐。合掌敬禮西方。趺坐而逝。事在熙十二年
0407a21: 夷堅志。
0407a22: 李氏饒州德興縣董性母也。熙十二年五月。患腹
0407a23: 疾。日殆。至七月九日。夜半氣絕。翼日。將就木。既旦。忽
0407a24: 欠身起坐。言曰。吾始入冥。行曠野數里。入一城。聞人
0407b01: 聲嘈嘈。而眼界絕闇。無所。自分必死矣。因念言。吾
0407b02: 受持普門品三十年。今忽入鬼錄。佛如有靈。當來援
0407b03: 我。遂大聲唱救苦觀世音菩薩。僅百聲。俄有人挽其
0407b04: 左臂而行。至三十餘步。漸覺光明如晝。見一婦人相
0407b05: 好端嚴。瓔珞被體。璀璨照耀。香氣馥然。心知菩薩示
0407b06: 現。遂跪而乞命。菩薩曰。爾數已巳盡。緣素有善根。故來
0407b07: 相援。宜急歸。更半紀復相見。吾方作禮而起。則菩薩
0407b08: 漸遠。向西方而去。遙見幡前導。金碧眩目。頃之。乃
0407b09: 隱。不覺身之在此榻也。自是病愈。其後五年。為紹熙
0407b10: 元年。八月十七日。無疾坐逝。性為文記之如此夷堅志。
0407b11: 朱氏名如一。欽成皇后之姪。明州薛生妻也。年二十
0407b12: 餘。即素服齋居。虔修淨業。嘗以黃絹。請善書者寫法
0407b13: 華經繡以碧絨。針鋒綿密。點畫較然。閱十年而成。中
0407b14: 間唱禮佛名至八萬四千。復繡阿彌陀佛觀世音像。
0407b15: 習法華經。三月成誦。次閱華嚴般若楞嚴圓覺。俱能
0407b16: 通利。又鐫木為圖。勸人誦阿彌陀佛。受圖者滿十萬
0407b17: 聲。為回向西方。所化至二十萬人。尋結廬墓旁。一室
0407b18: 奉佛。一室宴坐。一室書經。給侍惟一婢子。甘苦共之。
0407b19: 紹熙四年春。盡斥賣具。為三日會。飯千比邱。合緇
0407b20: 白萬人。共唱西方佛名。建寶幢。裝所繡經七軸。並書
0407b21: 會者姓名。送羅羅道場僧堂供奉。十二月。示微疾。
0407b22: 垂瞑。輒起趺坐。薛生曰。我家無是法也。請就寢。遂右
0407b23: 脅而逝。年三十七。僧寶曇過羅羅道場。展所繡經。
0407b24: 審其事。為之傳樂邦文類。
0407c01: 程氏樂平徐熙載之母也。信奉佛法。年七十餘。雞鳴
0407c02: 起。即炷香誦經。寒暑不輟。奉觀音大士尤謹。紹熙四
0407c03: 年。熙載挈二子夜渡江。暴風起。江漲。舟且覆。熙載與
0407c04: 同舟人齊唱觀世音菩薩。良久。值一巨桑觸舟。挽之
0407c05: 繫舟旁乃定。到曉視之。則舟在淺沙。而巨桑已巳無有
0407c06: 矣。午後至家。母迎笑曰。夜夢一婦人抱汝歸來。不妄
0407c07: 也。熙載以前事告。輒相感歎。自是奉法益虔夷堅志。
0407c08: 王宜人陸氏錢塘人。朝請王璵妻也。常誦法華。篤意
0407c09: 淨土。禮懺一會。唱佛萬聲。如是三十年。偶感微疾。忽
0407c10: 聞天鼓自鳴。即面西端坐。兩手結印而逝。其姪陸師
0407c11: 壽著續淨土傳。表其事焉佛祖統紀。
0407c12: 項氏名妙智。鄞縣人。夫歿後。奉法甚勤。日常持佛名。
0407c13: 有女二人。悉令為尼。嘗預治一棺。及將逝。謂其女曰。
0407c14: 吾欲坐脫。如此棺何。女曰。佛用金棺。無嫌也。遂諷觀
0407c15: 經上品章。轉身西向。兩手結印。微笑而逝。事在紹定
0407c16: 六年佛祖統紀。
0407c17: 沈氏名妙智。慈溪人。歸章氏。幼而長齋。日課佛號。既
0407c18: 嫁。篤志不變。憐憫有情。周其凍餒。已巳而得微疾。念佛
0407c19: 益切。忽見阿彌陀佛。踴現空。菩薩聖眾。左右圍繞。
0407c20: 放白毫光。至行者所。若長虹駕空。千燈普照。頃之。吉
0407c21: 祥而逝。事在端平二年佛祖統紀。
0407c22: 鍾婆嘉禾人。日誦阿彌陀經。兼持佛號。垂二十年。一
0407c23: 日語其子曰。西方眾聖。於空。大白蓮華。光明普
0407c24: 耀。吾其行矣。端坐聳身。合掌而化佛祖統紀。
0408a01: 梁氏女汾陽人。少而盲。遇一少門。教持阿彌陀佛。越
0408a02: 三年。兩目忽明。女持佛名不輟。一日見空中。旛下
0408a03: 臨。佛及菩薩同來接引。遂化去佛祖統紀。
0408a04: 黃婆潮山人。專持佛號。兼誦法華金剛二經。偶病下
0408a05: 痢。自知時至。便食。日飲水數盂。一夕。鄰庵僧善修。
0408a06: 夢婆來別。云。將往西方。越二日。西向念佛。端坐而逝。
0408a07: 紅霞爛然。覆其屋上。里人皆見之佛祖統紀。
0408a08: 崔婆淄州人。東平梁氏之乳媼也。為人樸愿。早斷葷
0408a09: 血。主母晁氏。留意禪學。婆在旁。惟日誦阿彌陀佛。未
0408a10: 嘗有間。亦莫計其數。年七十二。下痢。持念益力。忽唱
0408a11: 一偈曰。西方一路好修行。上無條嶺下無阬。去時不
0408a12: 用著鞋。為有蓮華步步生。或問婆何時當去。曰。申
0408a13: 時去。已巳而果然。茶毗時。舌獨不化。若蓮華然生集。
0408a14: 陶氏常熟人。喪偶獨居。常持普門品。夢白衣大士。以
0408a15: 蓮華授之。又夢梵僧授經一卷。啟之。乃阿彌陀經也。
0408a16: 既覺。取經誦之。宛如夙習。一夕室中有光。朗然若晝。
0408a17: 阿彌陀佛。現身立經函上。由是持誦益虔。經卷上舍
0408a18: 利迸出。積至合許佛祖統紀。
0408a19: 李氏上虞胡生之妻也。夫喪後。日誦佛名。及阿彌陀
0408a20: 經。夜以繼晝。聲徹內外。凡十餘年。一日方端坐念佛。
0408a21: 有僧現前。覆以緋。曰十五日子時。汝當往生。問師
0408a22: 何人。曰汝所念者。李氏遂別諸親故。至期。異香然。
0408a23: 光明照室。端坐而逝。七日茶毗。齒舌目睛皆不壞。舍
0408a24: 利無數。次日。茶毗處生一華。色白。周圓二寸餘。莫知
0408b01: 其何名也佛祖統紀。
0408b02: 盛媼錢塘人。日誦佛名。兼課觀無量壽佛經。無何。得
0408b03: 病。一日起。命左右具湯浴畢。面西端坐。問左右。曰聞
0408b04: 磬聲乎。淨土眾聖且至。已巳而合掌微笑曰。佛菩薩已巳
0408b05: 至。金臺現前。吾其行矣。言訖而化佛祖統紀。
0408b06: 黃氏明州人。早喪夫。還家依父。精修淨業。臨終。見佛
0408b07: 來迎。結印徐行。屹然立化。家人篩於地。晨起驗之。
0408b08: 生蓮華一朵佛祖統紀。
0408b09: 王氏女吉安人。少慕淨業。日誦彌陀觀音金剛諸經。
0408b10: 母病亡。將斂。流血被體。女誓曰。若我孝心真實。願母
0408b11: 體不生臭穢。誓已巳。流血即止。及斂。即之。絕無穢氣。已巳
0408b12: 而父娶繼室。與同修淨業。一日。女得疾。請僧說淨土
0408b13: 觀門。俄起索衣。吉祥而臥。手攬觀音像前寶幡。奄然
0408b14: 示寂。將斂歛。繼母篩於室。出蓮華數朵佛祖統紀。
0408b15: 樓氏名慧靜。寺簿周元卿妻也。嘗閱傳燈錄。發明見
0408b16: 地。已巳而歸心淨土。念佛不輟。晚年得疾。忽見蓮臺現
0408b17: 前。化佛無數。異香滿室。頃刻而化。有女名妙聰。因母
0408b18: 發心。亦篤志念佛。病中請僧行懺。恍惚見己已身著新
0408b19: 淨衣。升七寶樓閣。繞佛作禮。謂家人曰。勤修淨業。西
0408b20: 方現前。西向右脅而逝佛祖統紀。
0408b21: 周婆太平人。早修淨業。至老益虔。一夕。胡跪。稱佛名。
0408b22: 泊然而化。鄰人見數僧振錫而行。婆在其後。須臾之
0408b23: 間。冉冉騰空。向西而沒佛祖統紀。
0408b24: 朱氏霅川人。持佛名者三十年矣。兼持金剛經。開卷
0408c01: 時。每謂眾聖監臨。不敢踞坐。忽斷食。日飲水數盂。閱
0408c02: 四旬。夢三比邱手執蓮華。謂媼曰。吾先為汝種此華。
0408c03: 今日當開。故來迓汝。既覺。請僧同唱佛名。端坐而化
0408c04: 佛祖統紀。
0408c05: 裴氏女汾陽人。清淨自居。專志念佛。臨終。索火焚香。
0408c06: 言佛來迎我。我當往生。已巳而天華飛墜。安坐而化佛祖
0408c07: 統紀。
0408c08: 孫媼明州人。孀居三十年。日常念佛。兼手製衣衾襪
0408c09: 履。施諸比邱。一日微疾。夢至懺堂。身挂縵衣。隨諸比
0408c10: 邱。經行繞佛。既覺。沐浴更淨衣。請僧行懺。親詣佛前。
0408c11: 誦阿彌陀經。至一心不亂。左手結印。寂然坐逝。空中
0408c12: 奏天樂聲。聞於遠近佛祖統紀。
0408c13: 秦媼名淨堅。松江人。志慕大法。厭惡女身。與夫別處。
0408c14: 嚴持戒律。晨夕修淨土懺儀。禮佛千拜。兼閱華嚴般
0408c15: 若法華光明諸大乘經。日無。一日。方端坐室中。
0408c16: 忽有光明照空。逾於皎日。面西而逝佛祖統紀。
0408c17: 蔣十八妻者海鹽人。中歲與其夫斷除愛慾。日誦大
0408c18: 乘經。歷四十餘年。一日。各洗更衣。炷香唱佛名。並
0408c19: 書一頌而逝。蔣頌曰。這箇幻身。四大合成。今日分散。
0408c20: 各歸其根。諸幻既滅。飛煙絕。如空中風。猶碧天月。
0408c21: 既無障礙。又能皎潔。一切永斷。無有言說。四十年來。
0408c22: 脫離嗜慾。惟闡大乘。朝誦暮讀。今朝擺手西歸。自有
0408c23: 現成果足。其妻頌曰。看過蓮經萬四千。平生香火有
0408c24: 因緣。西方自是吾歸路。風月同乘般若船閒窗括異志。
0409a01: 沈媼錢塘人。持佛號十餘年。日益精進。嘗屬畫師繪
0409a02: 八尺阿彌陀像。及有疾。安設前。晨夕繫念。並請僧
0409a03: 同持佛號。忽語眾曰。有一大僧授我金座。吾當乘之。
0409a04: 遂聳身前席。眾唱佛益力。媼曰。念佛功德。已巳登蓮臺。
0409a05: 吾其往矣。遂瞑佛祖統紀。
0409a06: 孟氏醴泉人。既嫁。得痼疾。有僧教以專持佛名。行之
0409a07: 三年。忽謂夫曰。可急報諸親屬。吾將去矣。已巳而送者
0409a08: 畢集。孟氏焚香。與眾唱佛名。頃之。見一沙門振錫空
0409a09: 中曰。汝當往生。俄而旛翩翻。佛與菩薩。同時俱至。
0409a10: 遂化去佛祖統紀。
0409a11: 陳氏吳興人。受持齋戒。以禪誦為樂。持佛名者三十
0409a12: 年。兼誦法華經五千部。金剛彌陀二經。各五千四十
0409a13: 八部。一日不食。家人問何欲。曰。欲求見佛耳。遂右脅
0409a14: 而化佛祖統紀。
0409a15: 胡媼名淨安。會稽人。專修淨業。禮阿彌陀佛八萬四
0409a16: 千相好。每一相好。各禮一拜。如是者四度。偶得微疾。
0409a17: 見佛來迎。安痒坐逝。路人皆聞空中樂聲。隱隱西去
0409a18: 佛祖統紀。
0409a19: 周氏嘉禾人。適孫氏。與舅姑同修淨業。感室中佛像
0409a20: 現光。香華盈案。或空中現諸佛菩薩。時聞天樂。或聞
0409a21: 空中誦經聲佛祖統紀。
0409a22: 李氏女江陵人。父名元宗。女年十三。夢一梵僧謂曰。
0409a23: 汝有善根。何不持誦金剛經。世間人日誦是經一卷。
0409a24: 陽間增壽。命終即生天。若能究竟般若。直到涅槃彼
0409b01: 岸。即或未達經意。陰府亦不能拘錄。當受種種勝報。
0409b02: 女信之。遂日誦金剛經三十卷。年二十四。不願有家。
0409b03: 忽患傷寒。三日卒。冥王云。此女有般若功。即放還。臨
0409b04: 去。王囑曰。汝父造業。已巳減壽二紀。緣平日好取生魚
0409b05: 作鱠。今有魚七千餘頭。訴冤索命。歸白汝父。每夜夢
0409b06: 落網中。晝則頭痛。此魚冤也。女還白父。元宗大驚。遂
0409b07: 偕往天甯寺。齋百僧。斷葷酒。手書金剛經四十九卷。
0409b08: 書畢。元宗忽夢數千青衣童子。向之拜曰。我等負冤
0409b09: 日久今蒙寫經功德。咸乘善力。出離苦趣。生善道矣。
0409b10: 君既釋冤。又當益壽。元宗自此持誦益。壽至百二
0409b11: 十歲。無疾沐浴坐逝金剛證果。
0409b12: 王迪功妻奉佛甚。日誦金剛經。迪功好獵。一日獵
0409b13: 罷歸家。值其妻誦經。要迪功同誦第十五分。未終卷。
0409b14: 即舍去。後五年。迪功中風。經年臥。一日為二使者
0409b15: 追去。見閻摩王。王怒責曰。汝受爵祿。不知修善。好
0409b16: 殺害生命。減算絕祿。不足蔽罪。令獄吏驅八鑊湯。鬼
0409b17: 吏檢簿告王曰。此人殺業雖重。生前曾與妻同念金
0409b18: 剛經一分。合免罪放還。王敕於鑊湯內取一杓湯淋
0409b19: 其背。使知警戒。遂放還。而疽發於背。痛不可忍。呼妻
0409b20: 佛前代誓。不敢再傷物命。且願手書金剛經。終身受
0409b21: 持其夜夢一僧手摩其背。三匝。天明。脫然而愈金剛持驗
0409b22: 記。
0409b23: 蔣氏女上海沙人。生當元季。年十三。夢白衣大士
0409b24: 摩其頂曰。汝有身毒國夙緣。當離塵八道。為授五戒。
0409c01: 名曰道本。女覺。白其夢於母。即絕葷血。日誦梵經。越
0409c02: 八年。告訣於母曰。某月日當逝。請薙髮。服比邱尼服。
0409c03: 從之。至期。沐浴坐化。時至正十四年三月廿八日也。
0409c04: 茶毗日。五色光起。舍利如凝脂。異香經日不散。送者
0409c05: 千人。莫不歎異五茸志異。
0409c06: 鄭氏名淨安。錢塘人。常持佛名。偶得疾。聞空中聲曰。
0409c07: 汝西行有期。毋得自怠。已巳而佛現在前。身真金色。即
0409c08: 起面西端坐。有子義修。已巳出家矣。召之。令諷阿彌陀
0409c09: 經安然而化。其女夜夢母報曰。吾已巳得生淨土矣佛祖
0409c10: 統紀。
0409c11: 周婆鄞縣人。精修淨土遇歲首。常持不語戒。晝夜端
0409c12: 坐。盡月而止。暑月則施茶湯。歷久不廢。一夕。夢大蓮
0409c13: 葉覆市衢。己已手執數珠。經行葉上。既而微疾。鄰人
0409c14: 夜見寶幡幢自空中來。入其門內。黎明。婆合掌。唱
0409c15: 佛而逝往生集。
0409c16: 張夫人者不詳其里居。晚而長齋。日誦西方佛名。年
0409c17: 七十九矣。每夜坐息燭。四壁放光。現諸纓絡。臨終。焚
0409c18: 香案上。篆煙宛轉。結成佛像。須臾之間作真金色。眉
0409c19: 目若畫。一手下垂。若接引狀。篆甫消。而夫人寂矣
0409c20: 淨土節要。
0409c21: 三空道人不詳其氏族。參天曇禪師。提趙州無字。
0409c22: 閱三十年。一日。復見師。問生死到來時如何。師曰。生
0409c23: 是誰耶。死是誰耶。道人低頭問訊。師問如前。道人又
0409c24: 低頭問訊。師呵曰。切忌死在這裏。道人拈起念珠。曰
0410a01: 數珠一百八。不數日。示微疾。說偈而化續燈存稿。
0410a02: 陳氏女名妙珍。處州麗水人。父為神祠祝史。蚤夭。母
0410a03: 更適他姓。妙珍依大母林氏以居。林疾病。妙珍刲股。
0410a04: 雜淖麋以進。疾有閒或以告林。林悲泣自懟。疾復如
0410a05: 初。妙珍則賣衣走佛寺。作諸禳禜事。皆不應。乃然香
0410a06: 右臂上。稽顙籲天。乞以身代。至正四年四月壬申。夜
0410a07: 夢一丈夫。冠烏紗巾。服青布袍。來告曰。爾勿憂。能剔
0410a08: 肝以食大母。則愈矣。問欲剔將焉從。丈夫指右脅示
0410a09: 之。且俾吞紅藥半丸。吞已巳遂覺。甲戌。妙珍復具湯沐
0410a10: 浴。露禱上下神祗。時天雨。至妙珍身。獨不霑溼。遂持
0410a11: 刀視脅下。見紅痕若縷。長可三寸許。就痕間剖之。血
0410a12: 滂然流。再剖之。了無所見。妙珍窘。乃擲杯珓卜於神。
0410a13: 俯身拾之。而肝忽出。下懸。亟刃之。寘几上。自誓云。倘
0410a14: 大母得生。願終身持菩薩戒。不復適人矣。切肝。雜筍烹
0410a15: 之以進。林食之而甘。其疾頓愈而妙珍創甚。幾殆。復
0410a16: 夢神語之曰。無傷也。但練紙作傅之。從其言。創合
0410a17: 如初。時妙珍年十四矣。後三年。林以壽終。妙珍造塔
0410a18: 瘞之。復然頂申前誓。為優婆夷終其身。八年。郡錄事
0410a19: 高明來上其事。部使者高履聞於朝。詔旌其門。仍月
0410a20: 給粟一斛護法錄。
0410a21: 善女人傳卷上
