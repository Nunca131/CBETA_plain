0679a06: 
0679a07: 
0679a08: 阿毘達磨大毘婆沙論卷第一百
0679a09: 三十一
0679a10: 
0679a11: 五百大阿羅漢等造
0679a12: 三藏法師玄奘奉　詔譯
0679a13: 大種蘊第五中大造納息第一之五
0679a14: 如契經說。鄔揭羅長者白佛言。世尊。我於
0679a15: 一時自手執杓施僧飲食時。有天神空中
0679a16: 語我。長者當知。此阿羅漢果。此阿羅漢向
0679a17: 此不還果。此不還向。此一來果。此一來向。此
0679a18: 預流果。此預流向。此持此犯。我於爾時雖
0679a19: 聞彼語。自省無有不平等心。於僧眾中等
0679a20: 心而施。問彼天神者為是誰耶。復何因緣來
0679a21: 語長者。〔答〕－【三】【宮】〔答〕－【宋】【元】【明】【宮】答有作是說。是魔眾天欲為長
0679a22: 者善品留難。有說。是鬼以虛誑言惑亂長
0679a23: 者。有餘師說。彼是長者常所祭天故來空中。
0679a24: 示導長者福田差別。有餘復言。彼是長者過
0679a25: 去親屬生在天中。以誠實言汲引長者。問
0679a26: 若是長者過去親屬於預流向云何能知。見
0679a27: 道迅速非其境故。答預流向有二種。一者
0679a28: 世俗。二者勝義。得順決擇分名為世俗。已
0679a29: 入見道名為勝義。住世俗向是彼天境。若
0679b01: 勝義向舍利子等。尚不盡知況彼天等。彼天
0679b02: 所示但是世俗。能受長者所施食故。亦有
0679b03: 餘經說勝義向。如世尊告婆梨＝婆柁梨【三】【宮】下同婆梨＝婆柁梨【宋】【元】【明】【宮】下同婆梨婆柁梨言。若
0679b04: 有苾芻是俱解脫。我設告彼汝來以身於
0679b05: 此濘渠為我作彴。婆梨聽於意云何。彼
0679b06: 聞我命為拒逆不。將登躡時為退避不
0679b07: 正踐蹈時為轉側不。婆梨曰不也。世尊復
0679b08: 告婆梨。置俱解脫。若有苾芻是慧解脫。
0679b09: 我設告彼乃至廣說。復置慧解脫說於身
0679b10: 證。復置身證說於見至。復置見至說信勝
0679b11: 解置信勝解說隨法行。置隨法行說隨信
0679b12: 行。佛問彼答一一如前。有說。此經亦說世
0679b13: 俗預流果向。以見道中不能聽受佛語義
0679b14: 故。評曰此中說勝義向於理為善。以說
0679b15: 隨信隨法行故。問住見道時無能聽受。佛
0679b16: 說＝語【三】【宮】說＝語【宋】【元】【明】【宮】說語義者無異心故。如何世尊以言告彼。答
0679b17: 世尊依彼志樂而說。無如是事為分別故。
0679b18: 假在見道有異分心。能受如來此言義者。
0679b19: 必捨見道作所事。佛意呵責婆梨言。
0679b20: 住見道中尚從我命。況汝遠離一切功德。
0679b21: 而於我所生違逆心。是故此中說勝義向
0679b22: 問長者何故雖聞天語。猶於僧中平等心
0679b23: 施。有說。僧眾皆是長者一揵椎聲所召集故。
0679b24: 彼作是念。此皆是我一揵椎聲之所召集。無
0679b25: 宜於此不等心施。有說。僧眾受此飲食皆
0679b26: 除飢渴無差別故。彼作是念。我施飲食
0679b27: 為除飢渴。如阿羅漢受我施已飢渴得除。
0679b28: 具縛異生受我飲食亦復如是。無宜於此
0679b29: 不等心施。有說。長者施僧飲食本意但欲
0679c01: 饒益他故。彼作是念。我施飲食為饒益
0679c02: 他不欲自利。如阿羅漢受我飲食所得饒
0679c03: 益。毀戒亦然。是故我今應等心施有說。長
0679c04: 者避愛恚故彼作是念。若施不等僧或於
0679c05: 我起愛恚心。由＝猶【三】【宮】由＝猶【宋】【元】【明】【宮】由猶此當招不如意果。我即
0679c06: 於彼便作怨讎。何得名為真淨施主。有說。
0679c07: 長者隨佛教故彼作是念。如來常說若有於
0679c08: 一補特伽羅偏心敬養有五過失。若有一失
0679c09: 尚不應為何況於五。有說。長者不望報故。
0679c10: 彼作是念。施果異熟唯＝惟【三】【宮】下同唯＝惟【宋】【元】【明】【宮】下同唯惟欲界受。我若命終當
0679c11: 生色界。施果於我便為無益。設當有益尚
0679c12: 不希求況復無益。故我但應平等心施。有
0679c13: 說。長者敬出家故彼作是念。我離欲染得
0679c14: 不還果。猶於居家眷屬珍財不能棄捨。諸
0679c15: 出家者雖有具縛。而於居家眷屬財產能
0679c16: 棄能捨能不積集。受佛禁戒盡壽修行。純
0679c17: 一圓滿清淨梵行。設有失念毀犯戒者。深
0679c18: 生慚恥常希清淨。若在居家不能如是。
0679c19: 故我於此應等心施。有說。長者重儀相。故
0679c20: 彼作是念。諸出家人剃髮染衣。儀相同佛持
0679c21: 戒破戒。俱令世間瞻生福。為作福田故
0679c22: 我於中應等心施。有說。長者荷佛恩故彼
0679c23: 作是念。我依佛法獲得忍智。金剛杵劍摧
0679c24: 破二十身見山。斷截無邊惡趣根本。作有
0679c25: 邊際定趣涅槃。於四諦中慧眼清淨。盡下
0679c26: 分結出欲淤泥。故我不應於佛弟子。心不
0679c27: 平等而行惠施。有說。長者顯自所得覺慧堅
0679c28: 牢不可轉故。彼作是念。我慧堅牢豈隨天
0679c29: 言輕有轉變。故於僧眾施心平等。顯己如
0680a01: 是故來白佛。
0680a02: 如契經中佛告慶喜。施食有二果無差別。
0680a03: 一者菩薩受彼食已。證得無上正等菩提。
0680a04: 二者如來受彼食已。入於無餘大涅槃界。
0680a05: 問初受食者有貪瞋癡。後受食者貪瞋癡
0680a06: 盡。何緣施果無差別耶。答由思及田有偏
0680a07: 勝故。佛依偏勝說果無差。謂初難陀難陀
0680a08: 跋羅姊妹二人。聞說菩薩受十六轉甘味乳
0680a09: 糜＝麋【三】【宮】＊糜＝麋【宋】【元】【明】【宮】＊糜麋。必當得成無上等覺。歡喜踊＝勇【宋】【元】【宮】踊勇躍發殊
0680a10: 勝思。持上乳糜奉施菩薩。菩薩食已即於
0680a11: 是夜。降伏魔軍成等正覺。女聞倍喜更起
0680a12: 勝思。彼所施田雖非殊勝。由思勝故能招
0680a13: 勝果。准陀於佛將涅槃時。見佛身形少如
0680a14: 衰變。又聞不久必入涅槃。戀慕不堪其心
0680a15: 擾亂。殊勝思願不能現前。然由勝田能招
0680a16: 勝果。佛依此故說無差別。有作是說。欲
0680a17: 遮准陀變悔心故。如彼經說。佛告阿難。若
0680a18: 彼准陀工巧之子。或他所引或自尋思。於施
0680a19: 食中而生變悔。於難得事便為不得。難得
0680a20: 事者所謂諸佛將涅槃時最後供養。彼若生
0680a21: 變悔者。汝便應以六處而勸喻之。謂施食
0680a22: 因緣能招長壽。色力樂譽富貴臣僚。我從世
0680a23: 尊親聞是事。施食有二果無差別。一者菩
0680a24: 薩受彼食已。證得無上正等菩提。二者如
0680a25: 來受彼食已。入於無餘大涅槃界。復應告
0680a26: 彼准陀。當知於施食中。若生變悔汝於如
0680a27: 是難得事中便為不得。如失菩薩將成佛。
0680a28: 時奉施乳糜麋。所生勝福慎莫變悔。由此故
0680a29: 言二果無別。有說。二時俱能資益離染身
0680b01: 故。謂食於消化時能作食事。佛於後夜成
0680b02: 正覺時。彼食消化如成正覺。涅槃亦爾。故
0680b03: 說二施果無差別。有說。初受食已證得佛
0680b04: 法。後受食已受用佛法。得修習修說亦如
0680b05: 是。有說。初受食已便入一切靜慮解脫等
0680b06: 持等至。後受食已亦入一切靜慮解脫等持
0680b07: 等至。有說。初受食已渡煩惱河。後受食已
0680b08: 渡生死河。有說。初受食已涸煩惱海。後受
0680b09: 食已涸生死海。如是拔煩惱樹。拔生死樹。
0680b10: 破煩惱山。破生死山。越煩惱依。越生死依。
0680b11: 說亦如是。有說。初受食已棄捨集諦。後受
0680b12: 食已棄捨苦諦。有說。初受食已證入道諦。
0680b13: 後受食已證入滅諦。有說。初受食已捨集
0680b14: 入道。後受食已捨苦入滅。有說。初受食已
0680b15: 超越諸漏。後受食已超順漏法。有說。初受
0680b16: 食已超四暴流。後受食已超順流法。如流
0680b17: 順流說超差別如是。扼＝枙【三】【宮】＊扼＝枙【宋】【元】【明】【宮】＊扼枙順扼枙取。順取身繫
0680b18: 順身繫。諸蓋順諸蓋說超亦爾。有說。初受
0680b19: 食已摧破二魔。謂煩惱魔。自在天魔。後受
0680b20: 食已亦破二魔謂蘊魔死魔。有說。初受食
0680b21: 已入有餘大涅槃界。後受食已入無餘大涅
0680b22: 槃界。佛依如是種種因緣。說二種施果無。
0680b23: 差別。
0680b24: 大種蘊第五中緣納息第二之一
0680b25: 大種與大種為幾緣。如是等章。及解章義。
0680b26: 既領〔會〕－【三】【宮】〔會〕－【宋】【元】【明】【宮】會已。當廣分別。問何故作此論。答欲
0680b27: 止譬喻者所說故。彼說緣性非實有法。問
0680b28: 彼何故作是說。答依契經故。如契經說。無
0680b29: 明緣行。行相有異無明一相。如何一相無明
0680c01: 為緣生異相行。而緣是實。尊者亦說。緣是
0680c02: 諸師假立名號。體非實有。亦為遮止如是
0680c03: 所說顯示諸緣體是實有。若諸緣性非實
0680c04: 有者。則一切法皆非實有。以因緣攝一切
0680c05: 有為法。等無間緣攝過去現在。除阿羅漢最
0680c06: 後心聚。餘心心所法。所緣緣增上緣攝一切
0680c07: 法故。又若緣性非實有者。應不施設諸
0680c08: 法甚深。謂＋（法）【三】【宮】謂＋（法）【宋】【元】【明】【宮】謂謂法不依因緣觀察則諸法性淺
0680c09: 易知。若以因緣而觀察者。則甚深義過四
0680c10: 大海。唯佛能知非餘所測。又若緣性非實
0680c11: 有者。應不施設有三菩提。謂以上智觀因
0680c12: 緣故得佛菩提。以中智觀得獨覺菩提。以
0680c13: 下智觀得聲聞菩提。又因緣性非實有者。
0680c14: 應不施設有三品慧。謂下品慧應常下品。
0680c15: 中應恒中。上應恒上。無實緣力令增減故。
0680c16: 若爾便無師徒教習。又師徒性應無改轉。
0680c17: 尊者妙音亦作是說。若緣非實師不應令
0680c18: 弟子覺慧轉。下作中。轉中作上。無修習緣
0680c19: 令增長故。師徒教誨應不得成。師應常
0680c20: 師弟子亦爾。由如是等所說理故。知緣自
0680c21: 性決定實有。問若緣實有當云何通譬喻
0680c22: 論師所引經義。答無明雖一作用有多。多用
0680c23: 為緣生異相行。以有為法隨託眾緣。有無
0680c24: 量門作用別故。譬如一士而有五能。而不
0680c25: 相違彼亦如是。有說。為顯諸有為法自性
0680c26: 羸劣。不能自起必藉他緣。無實作用無
0680c27: 有自在故作斯論。此中自性謂法自體。或
0680c28: 云此顯所生諸法自性羸劣。以羸劣故有
0680c29: 藉四緣。或三或二方得生起。尚無有法藉
0681a01: 一緣生況無所藉。如羸病者。必假若四若
0681a02: 三若二。所倚任緣而得起轉。尚無假一況
0681a03: 全不假。或云此顯能生因緣自性羸劣。以
0681a04: 羸劣故或四或三或二相資方能生法。如羸
0681a05: 劣者。或四或三或二相假能辦一事。如契經
0681a06: 說。色是無常色之因緣亦無常性。無常所起
0681a07: 色云何常。由諸有為性羸劣故不能自起。
0681a08: 謂彼無力可能自生。由不自生故藉他起。
0681a09: 要假緣力方得生故。由藉他緣故無作
0681a10: 用。謂法無欲作是念言。我應作誰誰令我
0681a11: 作。無作用故則無自在。謂我勿起我勿滅
0681a12: 中。諸有為法不自在故。有說。為遣諸緣起
0681a13: 愚故作斯論。緣起愚者。謂彼聞說無明緣
0681a14: 行。乃至生緣老死。便謂唯此是緣起法今欲
0681a15: 決定顯示從緣所生。內外諸法皆是緣起。
0681a16: 由此等緣故作斯論。
0681a17: 大種與大種為幾緣。答。因。增上。因者二因。
0681a18: 謂俱有。同類。俱生互相望為俱有因。前生
0681a19: 與後生為同類因。增上者謂不礙生。及唯
0681a20: 無障。此依種類總相而說。然四大種有十
0681a21: 一種。謂眼處所依。乃至法處所依。眼處所依
0681a22: 與眼處所依為因。增上與餘所依但一增
0681a23: 上。乃至法處所依與法處所依為因。增上
0681a24: 與餘所依但一增上。眼處所依大種復有二
0681a25: 種。謂左與右左與左所依為因。增上與右
0681a26: 所依但一增上。右與右所依為因。增上與
0681a27: 左所依但一增。上左眼所依大種復有二種。
0681a28: 謂所長養及異熟生。長養與長養為因。增
0681a29: 上與異熟生但一增上。異熟與異熟為因。
0681b01: 增上與所長養但一增上。異熟大種復有二
0681b02: 種。謂善業異熟及不善業異熟。善業異熟與
0681b03: 善業異熟為因。增上與不善業異熟但一
0681b04: 增上。不善業說亦爾。善業異熟大種復有二
0681b05: 種。謂天及人。天與天為因。增上與人但一
0681b06: 增上。人說亦爾。天大種復有二種。謂欲界及
0681b07: 色界。欲界與欲界為因。增上與色界但一
0681b08: 增上。色界說亦爾。色界大種復有四種。謂
0681b09: 初靜慮乃至第四靜慮。初靜慮與初靜慮為
0681b10: 因。增上與餘靜慮但一增上。乃至第四靜慮
0681b11: 說亦爾。不善業異熟大種復有三種。謂地獄
0681b12: 傍生餓鬼。地獄與地獄為因。增上與餘二
0681b13: 但一增上。傍生餓鬼說亦爾。如說異熟。長
0681b14: 養亦爾。如說左右亦爾。如說眼處所依大
0681b15: 種。乃至法處所依大種亦爾。此中異者。謂五
0681b16: 外處有自他身。情非情等差別應思。問同趣
0681b17: 同地處所差別。展轉相望為有因不。〔答〕－【三】【宮】〔答〕－【宋】【元】【明】【宮】答有
0681b18: 說。無因。此不應理。應有大種是剎那故。
0681b19: 謂五淨居所有大種。無始生死曾未起故。諸
0681b20: 所造色十一種等准前大種廣說應知。大種
0681b21: 與所造色為幾緣。答因。增上。因者五因。謂
0681b22: 生因。依因。立因。持因。養因。增上者謂不礙
0681b23: 生。及唯無障。有說。大種與所造觸為同類
0681b24: 因。此不應理。大種所造觸非同類故。所造
0681b25: 色與所造色為幾緣。答因。增上。因者三因。
0681b26: 謂俱有。同類。異熟。增上者謂不礙生。及唯無
0681b27: 障。此總相說。差別說者准前大種如理應
0681b28: 思。所造色與大種為幾緣。答因。增上。因者
0681b29: 一因。謂異熟因。增上者。謂不礙生。及唯無
0681c01: 障。有說。造觸與諸大種為同類因。此不應
0681c02: 理。造觸大種非同類故。
0681c03: 大種與心心所法為幾緣。答所緣。增上。所
0681c04: 緣者。謂與身識彼相應法。及與意識彼相應
0681c05: 法為所緣。身識及相應法。取自相。意識及
0681c06: 相應法。取自相共相。增上者如前說。心心
0681c07: 所法與心心所法為幾緣。答因。等無間。所
0681c08: 緣。增上。因者五因。謂相應。俱有。同類。遍行。
0681c09: 異熟。等無間者。謂心心所法等無間。心心所
0681c10: 法現在前。所緣者。謂心心所法。與心心所
0681c11: 法為所緣。增上者如前說。心心所法與大
0681c12: 種為幾緣。答因。增上。因者。一因。謂異熟因。
0681c13: 增上者如前說。大種與眼處為幾緣。答因。
0681c14: 增上。因者五因。謂生等五。增上者如前說。
0681c15: 眼處與眼處為幾緣。答因增上。因者一因。
0681c16: 謂同類因。增上者如前說。眼處與大種為
0681c17: 幾緣。答一增上。增上義如前說。如眼處。耳
0681c18: 鼻舌身香味處亦爾。大種與色處為幾緣。
0681c19: 答因。增上。因者五因。謂生等五。增上者如
0681c20: 前說。色處與色處為幾緣。答因。增上。因者
0681c21: 二因。謂同類。異熟。增上者如前說。色處與
0681c22: 大種為幾緣。答因。增上。因者一因。謂異熟
0681c23: 因。增上者如前說。如色處。聲觸處亦爾。總
0681c24: 說雖然而義有異。謂大種與聲處為因。增
0681c25: 上。因者。五因。謂生等五。增上者如前說。聲
0681c26: 處與聲處為因。增上。因者一因。謂同類因。
0681c27: 增上者如前說。聲處與大種為因。增上。因
0681c28: 者一因。謂異熟因。增上者如前說。大種與
0681c29: 觸處為因。增上。因者七因。謂生等五。及俱
0682a01: 有。同類增上者如前說。觸處與觸處為因。
0682a02: 增上。因者七因。謂生等五。及俱有。同類。增
0682a03: 上者如前說。觸處與大種為因。增上。因者
0682a04: 二因。謂俱有。同類。增上者如前說。大種與
0682a05: 意處為幾緣。答所緣。增上。所緣者謂與身
0682a06: 識意識為所緣。身識取自相。意識取自相
0682a07: 共相。身識取時若一若多廣如前說。意處與
0682a08: 意處為幾緣。答因。等無間。所緣。增上。因者
0682a09: 三因。謂同類。遍行。異熟。等無間者。謂意處
0682a10: 等無間。意處現在前。所緣者。謂意處與意
0682a11: 處為所緣。增上者如前說。此依種類總相
0682a12: 而說。然意處有六種。謂眼識。乃至意識。此
0682a13: 中眼識與眼識為因。等無間。增上。非所緣。
0682a14: 因者二因。謂同類。異熟。等無間者謂眼識等
0682a15: 無間。眼識現在前。增上者如前說。非所緣
0682a16: 者以眼識唯緣色。眼識非色故。如眼識與
0682a17: 眼識。眼識與耳鼻舌身識亦爾。眼識與意
0682a18: 識為因等無間。所緣。增上。因者。二因。謂同
0682a19: 類。異熟等無間者。謂眼識等無間。意識現在
0682a20: 前。所緣者。謂眼識與意識為所緣。增上者
0682a21: 如前說。如眼識對六識。耳鼻舌身識對六
0682a22: 亦爾意識與意識為因。等無間。所緣。增上。
0682a23: 因者三因。謂同類。遍行。異熟。等無間者。謂
0682a24: 意識等無間。意識現在前。所緣者。謂意識與
0682a25: 意識為所緣。增上者如前說。意識與眼識
0682a26: 為因。等無間增上。非所緣。因者三因。即同
0682a27: 類。遍行。異熟。等無間者。謂意識等無間眼
0682a28: 識現在前增上者如前說。非所緣者。以眼
0682a29: 識唯緣色。意識非色故。如意識對眼識。意
0682b01: 識對餘識亦爾。問眼等五識展轉無間現在
0682b02: 前不。答諸瑜伽師說。眼等五識展轉無間不
0682b03: 現在前。皆從意識無間生故。阿毘達磨諸論
0682b04: 師言。眼等五識展轉皆得無間而起。若不爾
0682b05: 者違根蘊說。如彼說。苦根與苦根為因。等
0682b06: 無間。增上。非所緣。意處與大種為幾緣。答
0682b07: 因。增上。因者一因。謂異熟因。增上者如前
0682b08: 說。大種與法處為幾緣。答因。所緣。增上。因
0682b09: 者七因。謂生等五。及俱有。同類。所緣者。謂
0682b10: 與身識相應法。及意識相應法。為所緣。增
0682b11: 上者如前說。法處與法處為幾緣。答因。等
0682b12: 無間。所緣。增上。因者五因。即相應等五。等
0682b13: 無間者。謂法處等無間。法處現在前。所緣者。
0682b14: 謂法處與法處為所緣。增上者如前說。法
0682b15: 處與大種為幾緣。答因。增上。因者三因。謂
0682b16: 俱有。同類。異熟。增上者如前說。
0682b17: 大種與眼根為幾緣。答因。增上。因者五因。
0682b18: 謂生等五。增上者如前說。眼根與大種為
0682b19: 幾緣。答一增上。增上義如前說。如眼根。耳
0682b20: 鼻舌身男女根亦爾。大種與命根為幾緣。
0682b21: 答一增上。增上義如前說。命根與大種為
0682b22: 幾緣。答一增上。增上義如前說。大種與意
0682b23: 根為幾緣。答所緣。增上。所緣增上義皆如
0682b24: 前說。意根與大種為幾緣。答因增上。因者
0682b25: 一因。謂異熟因。增上者如前說。如意根。樂
0682b26: 苦喜憂捨信精進念定慧根亦爾。大種與未
0682b27: 知當知根為幾緣。答所緣。增上。所緣者。謂
0682b28: 諸大種與苦忍苦智。集忍集智。及相應根
0682b29: 為所緣。增上者如前說。未知當知根與大
0682c01: 種為幾緣。答一增上。增上義如前說。如未
0682c02: 知當知根。已知根具知根亦爾。問大種對處
0682c03: 問答有三。何故對根問答唯二。答彼造論者
0682c04: 意欲爾故。謂所造論隨彼意欲而造論。但
0682c05: 令不違法相。不應責＝貴【宮】責貴其所以。有說。此是
0682c06: 有餘之說。有說。此中現種種文種種說。莊嚴
0682c07: 於義令易解故。有說。此中現二門二略乃
0682c08: 至廣說。有說。諸根即處所攝。若說處當知
0682c09: 已說根。是以不問。有說。此中廣略漸次。謂
0682c10: 初四問次三後二。由前廣說後可准知。為
0682c11: 去繁文漸略而說。問色法於色法有同類
0682c12: 因耶。答西方諸師。譬喻尊者說。色於色無
0682c13: 同類因。對法諸師說。色於色有同類因。如
0682c14: 前雜蘊同類因中已廣分別。
0682c15: 何故四大種一生一住一滅而不相應。心心
0682c16: 所法一生一住一滅說名相應。答如四大種
0682c17: 或減或增。心心所法則不如是。此中生者。
0682c18: 謂生所生。住者謂住所住。及異所異。滅者謂
0682c19: 滅所滅。問諸有為法各有生住滅。何故乃言
0682c20: 一生一住一滅。答有因緣故說各有生住
0682c21: 滅。謂各別有諸相相故非一相。有因緣故
0682c22: 說一生一住一滅。謂皆不離一剎那時等。
0682c23: 於一時生住滅故。問四大種體有增減不。
0682c24: 設爾何失二俱有過。若有增減寧不相離。
0682c25: 所以者何。若堅物中地極微多。水火風少。地
0682c26: 微隨與水等量雜餘則相離。乃至動物說亦
0682c27: 如是。若無增減水石等物。不應得成堅
0682c28: 軟＝渜【宋】【元】【宮】＊軟渜等異。答應言大種體有增減。問若爾云
0682c29: 何名不相離。答雖有增減而不相離。以展
0683a01: 轉相資同作所作故。如堅物中雖地微多
0683a02: 水火風少。然離水等地微不能作所作事。
0683a03: 乃至動物說亦如是。如多村邑共營一事。
0683a04: 雖有人數多少不同。而互相須不可相離。
0683a05: 問心心所體亦有增減。如何乃言則不如是。
0683a06: 謂心所法於三界。三性。有漏。無漏。諸心聚
0683a07: 中有多有少。答由事等故不名增減。若一
0683a08: 心中有二想一受等可名增減。然一心中一
0683a09: 想一受等故異大種。有說。大種體無增減。問
0683a10: 石等云何堅軟渜等異。答大種勢力有增微故。
0683a11: 如堅物中四大極微。體數雖等而其勢力地
0683a12: 極微增。乃至動物說亦如是。如一兩鹽和
0683a13: 一兩置於舌上。鹽生識猛生識微。此亦
0683a14: 如是。水酢均和生舌識喻。針鋒鳥翮生身
0683a15: 識喻。廣說亦爾。問心心所法亦用有增微。
0683a16: 如指鬘利根。蛇奴根鈍＝鈍根【三】【宮】根鈍＝鈍根【宋】【元】【明】【宮】根鈍鈍根。如何言不如是
0683a17: 耶。答如四大種勢力顯。增微易了是以說
0683a18: 之。心心所法則不如是。由此大種不說相
0683a19: 應。又心心所法皆有所緣。四大種無所緣。
0683a20: 非無所緣法可說相應。所以者何。心心所
0683a21: 法。有所依。有行相。有發悟故。必有所緣。
0683a22: 有所緣故恒相應不相離。四大種與此相
0683a23: 違。故無所緣無＝故【明】無故所緣故。雖不相離而不
0683a24: 相應。不相離有二種。一大種不相離共造
0683a25: 一色故。二心心所法不相離共緣一境故。
0683a26: 五蘊雖復同在一身。無此二事非不相離。
0683a27: 是故大種不說相應。
0683a28: 問云何得知此四大種恒不相離。答自相作
0683a29: 業一切聚中皆可得故。謂堅聚中地界自相
0683b01: 現可得故有義極成。於此聚中若無水界。
0683b02: 金銀錫等應不可銷。又水若無彼應分散。
0683b03: 若無火界石等相擊＝繫【宮】擊繫火不應生。又火若無
0683b04: 無能成熟彼應腐敗。若無風界應無動
0683b05: 搖。又若無風應無增長。於濕聚中水界自
0683b06: 相現可得故有義極成。於此聚中若無地
0683b07: 界至嚴寒位應不成。又地若無船等
0683b08: 應沒。若無火界應無煖時。又火若無彼應
0683b09: 腐敗。若無風界應不動搖。又風若無應無
0683b10: 增長。於煖聚中火界自相現可得故有義極
0683b11: 成。於此聚中若無地界燈燭等焰應不可
0683b12: 迴。又地若無不應持物。若無水界應不
0683b13: 生流。又水＝火【三】水＝火【宋】【元】【明】水火若無焰不應聚。若無風界應
0683b14: 不動搖。又若無風應無增長。於動聚中
0683b15: 風界自相現可得故有義極成。於此聚中
0683b16: 若無地界觸牆等障應不折迴。又地若無
0683b17: 應不持物。若無水界應無冷風。又水若
0683b18: 無彼應分散。若無火界應無煖風。又火若
0683b19: 無彼應腐敗。問此四大種其相各異展轉相
0683b20: 違。云何一時不相離起。尊者世友作如是
0683b21: 說言。異相相違因緣各別。非諸相異皆必相
0683b22: 違。諸不相違而相異者。容俱時起互不相
0683b23: 離。如四大種及香味觸青黃色等。諸有異
0683b24: 相而互相違。必無一時不相離起。如薪與
0683b25: 火。雹與稼穡。邏呼月輪。藥病明闇。
0683b26: 說一切有部發智大毘婆沙論卷第一百三
0683b27: 十一
