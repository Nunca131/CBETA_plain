0126b01: 
0126b02: 阿毘達磨大毘婆沙論卷第二十
0126b03: 五
0126b04: 
0126b05: 五百大阿羅漢等造
0126b06: 三藏法師玄奘奉　詔譯
0126b07: 雜蘊第一中補特伽羅納息第三之三
0126b08: 無明緣行取緣有。有何差別。答無明緣行
0126b09: 者。廣說如前。此業緣。世尊說一煩惱。謂無
0126b10: 明取緣有者。廣說如前。此業緣。世尊說一
0126b11: 切煩惱。謂諸取。是謂差別。問何故復作此
0126b12: 論。答前雖說所發業自性差別。謂前業在
0126b13: 過去生。後業在現在生。前業已與果。後業
0126b14: 未與果。前業是故。後業是新。而未說能發
0126b15: 緣自性差別。今欲說之故作此論。問何故
0126b16: 過去業緣但說無明。現在業緣說一切煩惱
0126b17: 耶。答造過去業時。於多種事不現見故。
0126b18: 不可知故。但說無明為緣。謂於界趣生洲
0126b19: 分位依處加行等起相續所緣。皆不可知。界
0126b20: 者三界。不知過去於何界造此業。趣者五
0126b21: 趣。不知過去於何趣造此業。生者四生。不
0126b22: 知過去於何生造此業。洲者四洲。不知
0126b23: 過去於何洲造此業。分位者。羯剌＝刺【明】剌刺藍等
0126b24: 十種分位。不知過去於何分位造此業。依
0126b25: 處者。十善不善業道依處。不知過去於何
0126b26: 依處造此業。加行者。有情數非有情數所起
0126b27: 加行。不知過去由何加行造此業。等起
0126b28: 者。貪瞋癡等。不知過去由何等起造此業。
0126b29: 相續者。男女等。不知過去依何相續造此
0126c01: 業。所緣者。過去未來現在。或色聲香味觸
0126c02: 法。不知過去心緣何等造此業。雖不現見
0126c03: 亦不可知。而發業位皆有無明故。總說彼
0126c04: 無明為緣。造現在業時於多種事。皆現見
0126c05: 故皆可知故。具說一切煩惱為緣。復次過
0126c06: 去業。已衰朽。已受用。已與果。是故業。無勢
0126c07: 用。不明了故。但說無明為緣。現在業。未衰
0126c08: 朽。未受用。未與果。是新業。有勢用。極明
0126c09: 了故。說一切煩惱為緣。復次過去業微細難
0126c10: 覺。若自若他俱不現見。不知何等煩惱所
0126c11: 發。然煩惱起必有無明。是故但說無明為
0126c12: 緣。現在業顯易覺若自若他俱能現見。
0126c13: 知是彼彼煩惱所發。故說一切煩惱為緣。
0126c14: 復次過去業性不猛利。其相＝明【明】相明暗昧順無明
0126c15: 故但說無明為緣。現在業性猛利。其相明
0126c16: 顯順諸取故。具說一切煩惱為緣。問阿羅
0126c17: 漢所造業。為名無明緣行。為名取緣有
0126c18: 耶。答不名無明緣行。亦不名取緣有。彼
0126c19: 無無明亦無取故。然彼業已與果者。當知
0126c20: 攝在行支分中。未與果者。當知攝在有支
0126c21: 分中。是彼類故。然非十二有支所攝。
0126c22: 頗有行緣無明不緣明耶。乃至廣說。問
0126c23: 何故此中因明無明而作論耶。答是作論
0126c24: 者意欲爾故。乃至廣說。復次此二俱是根本
0126c25: 法故。謂雜染品法無明為根本。清淨品法
0126c26: 明為根本。復次此二俱是上首法故。如說。
0126c27: 無明為上首。無明為前相。生無量種惡不
0126c28: 善法。及起此類無慚無愧。明為上首。明
0126c29: 為前相。生無量種清淨善法。及起此類增
0127a01: 上慚愧。復次明與無明近相治故。謂無明
0127a02: 是明近對治。明是無明近對治。復次明與
0127a03: 無明互相違故。謂無明違明明違無明。復
0127a04: 次明與無明互不相攝。而所緣境互相攝
0127a05: 故。謂俱緣四聖諦俱緣有漏無漏。俱緣有
0127a06: 為無為故。然諸行名義有寬狹。如說無明
0127a07: 緣行。阿毘達磨諸論師言。此中意說分位
0127a08: 緣起。故此行聲說五取蘊。尊者妙音說。此行
0127a09: 聲唯＝惟【宮】下同唯惟說諸業。如說。造作有損害行。彼行
0127a10: 聲說不善業。如說。造作無損害行。彼行聲
0127a11: 說善業。如說。造作諸有為行。彼行聲唯說
0127a12: 思。如說。色心心所法。心不相應行。無為。彼
0127a13: 行聲說不相應行蘊。如說。色受想行識蘊。
0127a14: 彼行聲總說相應不相應行蘊。如說色受想
0127a15: 行識取蘊。彼行聲唯說有漏相應不相應行
0127a16: 蘊。如說。身語意行。彼身行聲說入出息。語
0127a17: 行聲說尋伺。意行聲說想思。故彼行聲說
0127a18: 一蘊全。二蘊少分。如說。有罪福不動行。彼
0127a19: 行聲說有漏善不善業。如說。於諸行中
0127a20: 有五過患。有怖有畏有苦觸。無我我所。
0127a21: 諸有智者不見此行。能離諸行。有說。彼行
0127a22: 聲說不善法。以說彼行有怖有畏有苦
0127a23: 觸故。有說。彼行聲說五取蘊。以說彼行
0127a24: 無我我所。諸有智者不見此行能離諸行
0127a25: 故。如說。諸行無常有生滅法。有說。彼行聲
0127a26: 說一切有為法。第三句說由生滅故。有說。
0127a27: 彼行聲但說五取蘊。第四句說彼寂為樂
0127a28: 以寂樂名唯顯擇滅非無漏法有擇滅故。
0127a29: 如說。有罪行無罪行。彼行聲說善不善業。
0127b01: 如說。三妙行三惡行。彼行聲說善不善業。
0127b02: 及貪瞋邪見。無貪無瞋正見。如說。一切行無
0127b03: 常。一切法無我。涅槃寂靜。彼行聲說一切有
0127b04: 為法。此中行聲亦說一切有為法。以明無明
0127b05: 俱為緣故。
0127b06: 頗有行緣無明不緣明耶。答無何以故無。
0127b07: 如是行唯以無明為緣非明故。頗有行緣
0127b08: 明不緣無明耶。答無。何以故無。如是行唯
0127b09: 以明為緣非無明故。頗有行緣無明亦
0127b10: 緣明耶。答有。何以故。諸行種類有十一種。
0127b11: 欲界有四。謂善。不善。有覆無記。無覆無記。
0127b12: 色界有三。謂善。有覆無記。無覆無記。無色
0127b13: 界有三。如色界說。及無漏行為十一種。此
0127b14: 中欲界善行。明與無明俱非其因。但作三
0127b15: 緣。謂等無間。所緣。增上。不善行。以無明為
0127b16: 四因。謂相應。俱有。同類。遍行。亦作四緣。明
0127b17: 非其因但作二緣。謂所緣增上。欲界有覆
0127b18: 無記行。以無明為四因如前說。亦作四
0127b19: 緣明非其因。但作一緣謂增上。欲界無覆
0127b20: 無記行。除無明異熟。無明非其因。但作三
0127b21: 緣。謂除因緣。明非其因。但作一緣謂增上
0127b22: 緣。無明異熟以無明為一因。謂異熟因。但
0127b23: 作三緣謂除所緣。無明異熟非意地故。明
0127b24: 非其因。但作一緣謂增上緣。色界善行。明
0127b25: 與無明俱非其因。但作三緣。謂除因緣。色
0127b26: 界有覆無記行。以無明為四因。謂相應俱
0127b27: 有同類遍行。亦作四緣。明非其因。但作二
0127b28: 緣。謂所緣增上。色界無覆無記行。無明非
0127b29: 其因。但作三緣。謂除因緣。明非其因。但作
0127c01: 一緣謂增上緣。如說。色界三行。無色界三
0127c02: 行說亦爾。無漏行除初明及彼俱得無明
0127c03: 非其因。但作二緣謂所緣增上。以明為三
0127c04: 因。謂相應俱有同類。亦作四緣。初明無明
0127c05: 非其因。但作二緣謂所緣增上。明亦非其
0127c06: 因。但作一緣謂增上緣。初明俱得明（與）＋無【三】【宮】（與）＋無【宋】【元】【明】【宮】無與無明
0127c07: 俱非其因。但作一緣謂增上緣。是謂此處
0127c08: 略毘婆沙。故一切行皆得以明無明為緣
0127c09: 理善成立。以增上緣無不遍故。
0127c10: 頗有行不緣無明亦不緣明耶。答無。所
0127c11: 以者何。無一有情從久遠來。不於聖道謗
0127c12: 言非道。先謗道已。彼於後時造作增長感
0127c13: 大地業。或於後時造作增長感小王業。或
0127c14: 於後時造作增長感大王業。或於後時造
0127c15: 作增長轉輪王業由此因。由此緣由彼聖
0127c16: 道展轉感得大地所有城邑聚落人非人畜。
0127c17: 穀稼藥草樹木叢林。增長滋茂。如是前心四
0127c18: 緣於後心但為一增上緣。此中正說無漏聖
0127c19: 道謗道邪見。於諸有漏善業及果皆能作
0127c20: 緣。顯一切行無有不緣明無明者。以增
0127c21: 上緣展轉相望無不有故。感大地業者。謂
0127c22: 能感得大地山林河海園苑藥草等物。於彼
0127c23: 自在統領受用。感小王業者。謂能感據堡
0127c24: 塢王位。感大王業者。謂能感據川原王
0127c25: 位。轉輪王業者。謂能感據一主地等力輪
0127c26: 等位。如屈廈拏沒魯茶＝荼【三】【宮】＊茶＝荼【宋】【元】【明】【宮】＊茶荼至那天子等。復次
0127c27: 感小王業者。謂能感據川原王位。感大王
0127c28: 業者。謂能感據一主地位。如屈廈拏沒魯
0127c29: 茶荼等。轉輪王業者。謂能感據一洲等位。
0128a01: 復次感小王業者。謂能感據一主地位。感
0128a02: 大王業者。謂能感據一洲王位。轉輪王業
0128a03: 者。謂能感據二洲等位。復次感小王業者。
0128a04: 謂能感據一洲王位。感大王業者。謂能感
0128a05: 據二三洲位。轉輪王業者。謂能感據四洲
0128a06: 王位。有作是說。感小王業者。謂能感據
0128a07: 轉輪聖王所使王位。感大王業者。謂能感
0128a08: 得轉輪王太子位。轉輪王業者。謂能感得
0128a09: 轉輪王位。有餘師說。感小王業者。謂能感
0128a10: 得輪王太子未灌頂位。感大王業者。謂能
0128a11: 感得輪王太子已灌頂位。轉輪王業者。謂
0128a12: 能感得轉輪王位。由此因者。謂由此所造
0128a13: 善業。由此緣者。謂由此謗道邪見。由彼聖
0128a14: 道者。謂由彼所謗聖道。由此因緣及彼聖
0128a15: 道。展轉感得大地所有有情無情內外異熟
0128a16: 及增上果。其事云何。如諸外道厭世增減。
0128a17: 復厭世間怨憎會苦愛別離苦。在家迫迮猶
0128a18: 如牢獄。而便出家。既出家已。為解脫故。受
0128a19: 持種種非理苦行。執為清淨能證解脫。如如
0128a20: 依止苦行邪道。如是如是聖道轉遠。遠聖
0128a21: 道故不證解脫。便作是念。雖有解脫而
0128a22: 無聖道。若當有者我何不得。我修如是難
0128a23: 行苦行。經久不得故知無道。既謗道已捨
0128a24: 所受持。作是思惟。修福業者。尚於生死
0128a25: 不得如意自在快樂。況不修福。既思惟已。
0128a26: 種種方便求諸財寶。設大施會因發願言。
0128a27: 願我此福。能感大地內外物等。得作小王。
0128a28: 或作大王或作輪王。統攝自在隨其所願
0128a29: 皆得果遂。又如內道厭患世間壽命財位
0128b01: 或增或減。又厭世間怨憎會苦愛別離苦。
0128b02: 在家迫迮猶如牢獄。流轉生死受諸劇苦。
0128b03: 為解脫故而便出家。既出家已。少欲喜足
0128b04: 精勤苦行。初夜後夜曾不睡眠。依止山巖
0128b05: 受小大七。結跏＝加【宋】【元】【宮】跏加趺坐端身靜慮。始從日
0128b06: 沒至日出時。專注思惟所受定相。熾然精
0128b07: 進經歷多時。由二因緣不得聖道。一善根
0128b08: 未熟。二起邪加行。善根未熟者。謂依佛法
0128b09: 極速三生。方得解脫。第一生中種解脫分。
0128b10: 第二生中修令成熟。第三生中既成熟已。
0128b11: 引起聖道能證解脫。彼先未種解脫分善。
0128b12: 故此生中善根未熟。起邪加行者。謂彼受
0128b13: 持顛倒對治。以是事故不得聖道。便作是
0128b14: 念。雖有解脫而無聖道。若當有者我何不
0128b15: 得。我修如是精進苦行。經久不得故知無
0128b16: 道。既謗道已捨所受持。作是思惟。修福業
0128b17: 者。尚於生死不得如意自在快樂。況不修
0128b18: 福。既思惟已。種種方便求諸財寶。設大施
0128b19: 會供侍病者敬養有德自作教他。見作隨
0128b20: 喜。修諸福業熾然無倦。因斯發願。願我此
0128b21: 福能感大地內外物等。得作小王。或作大
0128b22: 王或作輪王。統攝自在隨其所願皆得果
0128b23: 遂。既居王位以法治國。令內外物皆悉滋
0128b24: 茂。若無聖道謗道邪見無由得生。故彼聖
0128b25: 道為此邪見近增上緣。若無邪見施俱善心
0128b26: 無由得起。故染污法為不染污近增上緣。
0128b27: 若無施福不得王位。若無王位諸內外物
0128b28: 無由滋長。故有情數為諸外物近增上緣。如
0128b29: 是前心四緣者。謂邪見俱心具有四緣。彼相
0128c01: 應俱有法等是彼因緣。疑等是彼等無間緣。
0128c02: 聖道是彼所緣緣。除彼自體。餘一切法皆
0128c03: 是彼增上緣。於後心但為一增上緣者。謂
0128c04: 前心四緣與後施俱心但為一增上緣。問後
0128c05: 施俱心亦有四緣。因緣者。謂彼相應俱有法
0128c06: 等。等無間緣者。謂次彼前心心所法。所緣
0128c07: 緣者。謂所捨物及受施者。增上緣者。謂除
0128c08: 彼自體。餘一切法。如是後心四緣於前心
0128c09: 亦為一增上緣。此中何故不說。答亦應說
0128c10: 而不說者。應知此是有餘〔之〕－【三】【宮】〔之〕－【宋】【元】【明】【宮】之說。有作
0128c11: 是說。以前類後其義可知。故不復說。有
0128c12: 餘師說。前心於後為緣義順。非後於前。是
0128c13: 故不說。問後心四緣皆入前心四緣中攝。
0128c14: 彼增上緣。除自攝餘一切法故。何緣乃說前
0128c15: 心四緣與後心作一增上緣。答此中應說。
0128c16: 前心四緣亦與後心具作四緣。而但說作
0128c17: 一增上者。應知此說近增上緣。謂前邪見近
0128c18: 增上緣不入後心。前三緣攝後心所有。近
0128c19: 增上緣不入前心。前三緣攝如餘處說。眼
0128c20: 識四緣。謂彼相應俱有諸法是彼因緣。次
0128c21: 彼前滅心心所法是彼等無間緣。色是彼所
0128c22: 緣緣。眼是彼增上緣。如彼唯說近增上緣。
0128c23: 此亦應爾。故無有失。有作是說。前邪見
0128c24: 心增上緣內。理實具有後心四緣。然增上
0128c25: 緣其義寬遍一切處有。是故偏說。問若爾後
0128c26: 心亦是前心增上緣攝。既說前心四緣於後
0128c27: 為增上緣。是則自體應與自體為增上緣。
0128c28: 便違宗義。答此中應說前心四緣於後但
0128c29: 作一增上緣。除其自性。而不說者先已
0129a01: 說故。謂前品中已說諸識。除其自性。餘一
0129a02: 切法為能作因故不復說。若於餘論餘蘊
0129a03: 餘日所說語言尚可為證。況於此論此蘊
0129a04: 此日次前品說而不為證。有說。此中說近
0129a05: 增上故無有失。
0129a06: 復次若依因緣說者。此中依言顯所約義。
0129a07: 謂約因緣而作論者得有三句。前約四緣
0129a08: 而作論故但有俱句。頗有行緣無明不緣
0129a09: 明耶。答有。謂無明異熟及染污行。此中無
0129a10: 明異熟以無明為一因。謂異熟因。明非其
0129a11: 因。染污行以無明為四因。謂相應俱有同
0129a12: 類遍行。明非其因。頗有行緣明不緣無明
0129a13: 耶。答有。謂除初明。諸餘無漏行。謂餘無漏
0129a14: 行以明為三因。謂相應俱有同類因。無明
0129a15: 非其因頗有行緣無明亦緣明耶。答無。何
0129a16: 以故。明與無明相去遠故。必無一行以二
0129a17: 為因。如有頌言。
0129a18: 虛空大地相去遠海彼此岸亦復遠
0129a19: 日出沒處斯亦遠正法邪法遠中遠
0129a20: 頗有行不緣無明亦不緣明耶。答有。謂
0129a21: 除無明異熟。諸餘無覆無記行。及初明善有
0129a22: 漏行。問此中所除無明異熟何者是耶。答
0129a23: 謂欲界三十四隨眠。及彼相應俱有生等所
0129a24: 感異熟。如是名為無明異熟。有作是說。欲
0129a25: 界三十四不善隨眠得所感異熟。亦名無明
0129a26: 異熟。得與所得同一果故。有餘師說。不善
0129a27: 身語業所感異熟。亦名無明異熟。能起所起
0129a28: 同一果故。評曰。二俱非理能得所得能起所
0129a29: 起。展轉相望非俱有因故。不同一果故。隨
0129b01: 眠得及身語業所感異熟。非無明異熟。是故
0129b02: 初說於理為善。諸餘無覆無記行者。謂一切
0129b03: 善法異熟一切不善身語業及彼生等異熟。
0129b04: 一切不善得及彼生等異熟。一切長養色及
0129b05: 彼諸得生等。一切等流法。及彼諸得生等。一
0129b06: 切威儀路工巧處通果心相應俱有法。及所
0129b07: 起身語業諸得生等。如是諸行明與無明俱
0129b08: 非其因。然非無因。謂或有四因。或有三因。
0129b09: 或有二因。如理應說。初明者謂現行苦法智
0129b10: 忍。無明非其因無漏性故。明亦非其因。若
0129b11: 俱若前。俱無明故。然非無因彼有相應俱
0129b12: 有因故。問初明俱得亦明無明俱非其因。然
0129b13: 非無因。彼俱生等能與彼為俱有因故。此
0129b14: 第四句何故不說。前第二句何故不除。答
0129b15: 此亦應說。前亦應除。而不爾者是有餘說。
0129b16: 有作是說。此已攝在第二句中。是苦法忍
0129b17: 俱有法故。彼不應作是說。得與所得非俱
0129b18: 有因。前已說故前說為善。依如是義有問
0129b19: 答言。頗有一剎那頃有二十四得。與苦法
0129b20: 智忍俱生。是苦法智忍種類。而與苦法智
0129b21: 忍互無因義耶。答有。謂依第四靜慮入正
0129b22: 性離生者。苦法智忍現在前時。有六地各四
0129b23: 行相苦法智忍得俱時現前。彼與苦法智忍
0129b24: 互無因義。善有漏行者。謂一切善有漏五蘊
0129b25: 明與無明俱非其因。然非無因。謂或有三
0129b26: 因或有二因如理應說。由此故說若依因
0129b27: 緣因明無明行有三句。
0129b28: 問何故名無明。無明是何義。答不達不解不
0129b29: 了是無明義。問若爾除無明諸餘法。亦不達
0129c01: 不解不了。何故不名無明。答若不達不解不
0129c02: 了以愚癡為自相者是無明。餘法不爾故
0129c03: 非無明。問何故名明。明是何義。答能達能
0129c04: 解能了是明義。問若爾有漏慧亦能達能解
0129c05: 能了何故不名明。答若達解了能於四諦
0129c06: 真實通達說名為明。諸有漏慧雖達解了而
0129c07: 於四諦不能真實通達故不名明。如暖
0129c08: 等四順決擇分雖能猛利推求四諦。而未
0129c09: 真實通達四諦不名為明。復次若達解了
0129c10: 能於四諦究竟通達說名為明。諸有漏慧
0129c11: 雖達解了而於四諦不能究竟通達故不
0129c12: 名明。復次若達解了能於四諦決定通達
0129c13: 說名為明。諸有漏慧雖達解了而於四諦
0129c14: 不能決定通達故不名明。復次若達解了
0129c15: 能於四諦見已非復不見。知已非復不知。
0129c16: 現觀已非復為無知猶豫邪智所伏。說名為
0129c17: 明。諸有漏慧雖達解了而於四諦不能如
0129c18: 是。故不名明。復次若達解了斷所斷法。
0129c19: 令其究竟無力增長說名為明。諸有漏慧
0129c20: 雖達解了而無此力。故不名明。復次若達
0129c21: 解了破壞諸有說名為明。諸有漏慧雖達
0129c22: 解了而增長有故不名明。復次若達解了能
0129c23: 斷續有續老死法。能令生死究竟斷滅說名
0129c24: 為明。諸有漏慧雖達解了無如是力故不
0129c25: 名明。復次若達解了。趣苦滅行。及趣諸有
0129c26: 世間生死老死滅行說名為明。諸有漏慧雖
0129c27: 達解了。而趣苦集行。及趣諸有世間生死老
0129c28: 死集行故不名明。復次若達解了非身見
0129c29: 事。非隨眠事。非顛倒事。非貪瞋癡慢。安
0130a01: 足處無垢穢濁。不墮諸有苦集諦攝故說＝說名【三】【宮】故說＝說名【宋】【元】【明】【宮】故說說名
0130a02: 為明。諸有漏慧雖達解了與上相違故不
0130a03: 名明。復次若達解了無無明者說名為明。
0130a04: 諸有漏慧雖達解了有無明故不名為明。
0130a05: 復次能療病說名為明。謂世間人鬼魅所
0130a06: 著明能療。如是聖道能療眾生諸煩惱病
0130a07: 故說為明。諸有漏慧不能究竟療煩惱病
0130a08: 故不名明。復次諸有漏慧隨順二品。以於
0130a09: 二品俱作三緣故不名明。亦非無明如
0130a10: 人於他怨家親友俱隨順者。彼人於他非
0130a11: 親非怨此亦如是。復次有漏慧品能謗明
0130a12: 故不名為明。有漏善慧雖順於明而能引
0130a13: 生謗道邪見如叛臣故不名為明。復次諸
0130a14: 無漏慧於四聖諦照了明淨。如晝分眼見
0130a15: 諸色像故說為明。諸有漏慧於四聖諦
0130a16: 見不明淨。如夜分眼見諸色像故不名
0130a17: 明。
0130a18: 問除明為因法及非明法餘法。幾界幾處幾
0130a19: 蘊攝。答一界一處一蘊攝。此中除明為因法
0130a20: 者。謂除初明諸餘無漏慧。及非明法者。
0130a21: 謂一切有漏法及除無漏慧。諸餘無漏法。
0130a22: 餘法者。謂初明彼一界一處一蘊攝者。謂法
0130a23: 界法處行蘊攝。問除心為因法及非心法餘
0130a24: 法。幾界幾處幾蘊攝。答二界一處一蘊攝。此
0130a25: 中除心為因法者。謂除現行苦法智忍相應
0130a26: 心諸餘無漏心。及非心法者。謂十一處。
0130a27: 餘法者謂現行苦法智忍相應心。彼二界一
0130a28: 處一蘊攝者。謂意界意識界意處識蘊攝。
0130a29: 問若法是明彼法是明因耶。答應作四句。
0130b01: 有法是明非明因。謂未來明。有法是明因
0130b02: 非明。謂過去現在除無漏慧諸餘無漏行。
0130b03: 及未來明相應俱有法。有法是明亦明因。
0130b04: 謂過去現在諸無漏慧。有法非明非明因。
0130b05: 若說彼類。謂未來無漏得。及彼生等。若不
0130b06: 說彼類。謂除前相。問若法是明彼法明為
0130b07: 因耶。答應作四句。有法是明非明為因。
0130b08: 謂初明。有法明為因非明。謂明相應俱有
0130b09: 法及除初無漏得并彼生等。諸餘無漏得并
0130b10: 彼生等。有法是明亦明為因。謂除初明。諸
0130b11: 餘無漏慧。有法非明非明為因。若說彼類
0130b12: 謂初無漏得及彼生等。若不說彼類謂除
0130b13: 前相。復次有隨信行道及隨法行道。此中隨
0130b14: 信行道與隨信行道為因。亦與隨法行道
0130b15: 為因。隨法行道唯與隨法行道為因。非隨
0130b16: 信行道。以彼劣故有作是說。隨信行道亦
0130b17: 唯與隨信行道為因非隨法行道。以見道
0130b18: 中隨信行者必不轉為隨法行故。評曰彼不
0130b19: 應作是說。同一相續有可得義。復是勝道
0130b20: 如何非因。是故前說於理為善。復次有信
0130b21: 解道及見至道。此中信解道與信解道為
0130b22: 因。亦與見至道為因。見至道唯與見至道
0130b23: 為因。非信解道以彼劣故。復次有時解脫
0130b24: 道及不時解脫道。此中時解脫道。與時解脫
0130b25: 道為因。亦與不時解脫道為因。不時解脫
0130b26: 道唯與不時解脫道為因。非時解脫道以
0130b27: 彼劣故。復次有見道修道無學道。此中見
0130b28: 道與見道為因。亦與修道無學道為因。修
0130b29: 道與修道為因。亦與無學道為因。非見道
0130c01: 以彼劣故。無學道唯與無學道為因。非見
0130c02: 修道以彼劣故。復次有聲聞道獨覺道佛
0130c03: 道。此中聲聞道唯與聲聞道為因。非餘
0130c04: 二道以極遠故。獨覺道唯與獨覺道為因。
0130c05: 非聲聞道以彼劣故。及極遠故。亦非佛道
0130c06: 以極遠故。佛道唯與佛道為因。非餘二
0130c07: 道以彼劣故。及極遠故。復次聖道亦依男
0130c08: 身亦依女身。此中依女身聖道與依女身
0130c09: 聖道為因。亦與依男身聖道為因。依男
0130c10: 身聖道唯與依男身聖道為因。非依女
0130c11: 身聖道以彼劣故。有作是說。彼二聖道展
0130c12: 轉為因隨其利鈍。彼說非理。男女二身勝
0130c13: 劣定故。依彼聖道勝劣亦定有餘師說。彼
0130c14: 二聖道展轉非因依類別故。彼說非理。先
0130c15: 於女身入聖道已後轉為男。所起聖道應
0130c16: 無因故。由是此中前說為善。復次有說一
0130c17: 道有說多道。說一道者。不言見道即是修
0130c18: 道及無學道。見修無學三道異故。但說聖
0130c19: 道依男女身。此二身中聖道是一。說多道
0130c20: 者。言二身中聖道各別依類別故。說多
0130c21: 道者復有二種。一作是說。依女身聖道於
0130c22: 女身中。亦得亦在身亦成就亦現在前。依
0130c23: 男身聖道於女身中。得而不在身成就不
0130c24: 現在前。依男身聖道於男身中。亦得亦在
0130c25: 身亦成就亦現在前。依女身聖道於男身
0130c26: 中。不得不在身不成就不現在前。以依
0130c27: 男身得聖道。後必無更受女身義故。又彼
0130c28: 所依定鄙劣故。二作是說。依女身聖道於
0130c29: 女身中。亦得亦在身亦成就亦現在前。依
0131a01: 男身聖道於女身中。不得不在身不成
0131a02: 就不現在前。依類別故。於男身中說二
0131a03: 聖道應知亦爾。彼說非理。先依女身得聖
0131a04: 道已後轉為男應更得道。是故次前所說為
0131a05: 善。如是見道衣九處身。謂人三洲除北俱
0131a06: 盧及六欲天。此九皆能入見道故。說一道
0131a07: 者。言九依身見道是一依類同故。謂彼所依
0131a08: 男女同類。說多道者。言九依身見道各別依
0131a09: 處異故。說多道者。復＝後【元】【明】復後有二種。一作是說。
0131a10: 依贍部洲身見道於贍部洲身中。亦得亦
0131a11: 在身亦成就亦現在前。依餘八處身見道於
0131a12: 贍部洲身中。得而不在身成就不現在前。
0131a13: 二作是說。依贍部洲身見道於贍部洲身
0131a14: 中。亦得。亦在身亦成就亦現在前。依餘八
0131a15: 處身見道於贍部洲身中。不得不在身不
0131a16: 成就不現在前。彼說非理。依贍部洲身得
0131a17: 預流果已後生餘處應更得果。然無此義。
0131a18: 是故次前所說為善。於餘八身說二見道
0131a19: 應知亦爾。如是修道依三界身說一道者。
0131a20: 言三界身修道是一。說多道者言三界身修
0131a21: 道各別。說多道者復有二種。一作是說依
0131a22: 欲界身修道於欲界身中。亦得亦在身亦成
0131a23: 就亦現在前。依上二界身修道於欲界身
0131a24: 中。得而不在身成就不現在前。二作是說。
0131a25: 依欲界身修道於欲界身中。亦得亦在身
0131a26: 亦成就亦現在前依色無色界身修道於欲
0131a27: 界身中。不得不在身不成就不現在前。
0131a28: 彼說非理。依欲界身得不還果後生上界
0131a29: 應更得果。然無此義。是故次前所說為善。
0131b01: 於上界身說二修道應知亦爾。二乘無學
0131b02: 道亦准此應知。如是無上正等菩提依贍部
0131b03: 洲百年位身。乃至依此八萬歲身。說一道
0131b04: 者言依百年位身無上菩提即是乃至依八
0131b05: 萬歲身無上菩提。說多道者。言依百年位
0131b06: 身無上菩提乃至依八萬歲身無上菩提其
0131b07: 體各別。說多道者復有二種。一作是說。依
0131b08: 百年位身無上菩提於百年位身中。亦得亦
0131b09: 在身亦成就亦現在前。依餘位身無上菩提
0131b10: 於百年位身中。得而不在身成就不現在
0131b11: 前。二作是說。依百年位身無上菩提於百
0131b12: 年位身中。亦得亦在身亦成就亦現在前依
0131b13: 餘位身無上菩提於百年位身中。不得不
0131b14: 在身不成就不現在前。問若爾何故施設
0131b15: 論說諸佛功德一切平等。答由三事故。一
0131b16: 修行等。謂一切佛皆三大劫阿僧企耶修四
0131b17: 波羅蜜多圓滿得無上菩提故。二法身等。謂
0131b18: 一切佛皆成十力四無畏等無量無邊勝功
0131b19: 德故。三利益等。謂一一佛皆度無量無邊有
0131b20: 情令解脫故復次根等。謂一切佛皆住上
0131b21: 上根故。復次戒等。謂一切佛皆得上上戒
0131b22: 故。復次道等。謂一切佛皆成上上道故。評
0131b23: 曰。此中次前所說為善依同類故。
0131b24: 說一切有部發智大毘婆沙論卷第二十五
