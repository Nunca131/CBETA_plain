0386a03: 
0386a04: 
0386a05: 阿毘達磨大毘婆沙論卷第七十
0386a06: 五
0386a07: 
0386a08: 五百大阿羅漢等造
0386a09: 三藏法師玄奘奉　詔譯
0386a10: 結蘊第二中十門納息第四之五
0386a11: 五取蘊者。謂色取蘊受取蘊想取蘊行取蘊
0386a12: 識取蘊。問何故作此論。答為欲分別契經
0386a13: 義故。謂契經說。有五取蘊。謂色取蘊乃
0386a14: 至識取蘊。契經雖作是說而不廣辯其
0386a15: 義。經是此論所依根本。彼不說者今應分
0386a16: 別故作斯論。問色取蘊云何。答若色有漏
0386a17: 有取。彼色在過去未來現在。或起欲或起
0386a18: 貪或起瞋或起癡或起怖。或復隨起一心
0386a19: 所隨煩惱是名色取蘊。此中起欲起貪者
0386a20: 謂起愛結。起瞋者謂起恚結。起癡者謂起
0386a21: 無明結。起怖者有作是說。此中不應說或
0386a22: 起怖。所以者何。怖即煩惱。若說煩惱即已
0386a23: 說怖。問若爾此怖以何煩惱為自性。有作
0386a24: 是說。以有身見為自性。所以者何。執有我
0386a25: 者多怖畏故。若說有身見即已說怖。有餘
0386a26: 師說。以愛為自性。所以者何。若有愛者多
0386a27: 怖畏故。復有說者。以無智為自性。所以者
0386a28: 何。諸無智者多怖畏故。若說無明即已說
0386a29: 怖。評曰應作是說。此所起中應別說怖。所
0386b01: 以者何。有別心所與心相應。是怖自性此即
0386b02: 攝在。復有所餘如是類法與心相應心所
0386b03: 法內非諸煩惱。問此怖自性於何處有。答
0386b04: 在欲界有非上二界。問若怖自性色界中
0386b05: 無。云何釋通契經所說。如契經說。苾芻當
0386b06: 知。有極光淨先＝光【三】【宮】先＝光【宋】【元】【明】【宮】先光生。諸天見後生者劫火
0386b07: 焰心生恐怖。而慰喻言。大仙勿怖大仙勿
0386b08: 怖。我數曾見此劫火焰。燒空梵宮即於彼
0386b09: 滅。伽他所說。復云何通。如說。
0386b10: 聞說＝諸【三】【宮】說＝諸【宋】【元】【明】【宮】說諸長壽天有妙色名譽
0386b11: 深心懷厭怖如鹿對師子
0386b12: 答經頌於厭以怖聲說。問若爾厭怖有何
0386b13: 差別。答名即差別。謂彼名厭此名為怖。尊
0386b14: 者世友作如是說。怖唯＝惟【三】【宮】下同唯＝惟【宋】【元】【明】【宮】下同唯惟欲界厭通三界。復
0386b15: 作是說。怖在煩惱品厭在善根品。復作是
0386b16: 說。怖通染污無覆無記厭唯是善。大德說
0386b17: 曰。於衰損事深心疑慮欲得遠離說名為
0386b18: 怖。已得遠離深心憎惡說名為厭。如是名
0386b19: 為厭怖差別。問異生聖者誰有怖耶。有作
0386b20: 是說。異生有怖聖者無怖。所以者何。聖者
0386b21: 已離五怖畏故。五怖畏者。一不活畏。二惡
0386b22: 名畏。三怯眾畏。四命終＝沒【宮】終沒畏。五惡趣畏。評曰
0386b23: 應作是說。異生聖者二皆有怖。問聖者已
0386b24: 離五種怖畏如何有怖。答聖者雖無五種
0386b25: 大怖而有所餘暫時小怖。問何等聖者有餘
0386b26: 小怖。為有學位無學位耶。有作是說。唯有
0386b27: 學位有餘小怖。以怖唯是煩惱品故。評曰
0386b28: 應作是說。學無學位皆容有怖。學謂預流
0386b29: 一來不還者。無學謂阿羅漢獨覺除佛世尊。
0386c01: 佛無恐怖毛等事。於一切法如實通達
0386c02: 得無畏故。或復隨起一心所隨煩惱者。謂
0386c03: 緣色生諸＝謂【三】【宮】諸＝謂【宋】【元】【明】【宮】諸謂餘遍行及修所斷餘煩惱等
0386c04: 問受取蘊云何。答若受有漏有取。彼受在過
0386c05: 去未來現在。或起欲或起貪或起瞋或起
0386c06: 癡或起怖。或復隨起一心所隨煩惱。是名
0386c07: 受取蘊。此中廣釋如前。應知有差別者。謂
0386c08: 隨起一隨煩惱中。緣此受生諸餘遍行及
0386c09: 見所斷餘非遍行。
0386c10: 如受取蘊如是想行及識取蘊廣說。應知
0386c11: 是名取蘊自性我物自體相分本性。
0386c12: 已說自性。所以今當說。問何故名取蘊。取
0386c13: 蘊是何義。答此從取生復能生取故名取
0386c14: 蘊。復次此從取轉復能轉取故名取蘊。復
0386c15: 次此由取引復能引取故名取蘊。復次此
0386c16: 由取長養復能長養取故名取蘊。復次此
0386c17: 由＝中【三】由＝中【宋】【元】【明】由中取增廣復能增廣取故名取蘊。復次此
0386c18: 由取流派復能流派取故名取蘊。復次此
0386c19: 蘊屬取故名取蘊。如臣屬王故名王臣。諸
0386c20: 有漏行都無有我。設有問言。汝屬於誰。應
0386c21: 正答言。我屬於取。復次諸取於此應生時
0386c22: 生。應住時住。應執時執。故名取蘊。復次諸
0386c23: 取於此增長廣大故名取蘊。復次諸取於此
0386c24: 長養攝受故名取蘊。復次諸取於此染著難
0386c25: 捨。猶如塵垢染著衣服故名取蘊。復次諸
0386c26: 取於此深生樂著。如魚等樂著河池故
0386c27: 名取蘊。復次此是諸取巢穴舍宅故名取蘊。
0386c28: 謂依此故貪瞋癡慢見疑纏垢。皆得生長。
0386c29: 應知此中依同分取立取蘊名。謂依欲界
0387a01: 取名欲界取蘊。依色界取名色界取蘊。依
0387a02: 無色界取名無色界取蘊。如依三界同分
0387a03: 取立取蘊名。依九地取應知亦爾。此於界
0387a04: 地無雜亂故。若於相續容有雜亂。謂依
0387a05: 自取他蘊名取蘊亦依他取自蘊名取蘊。
0387a06: 若於相續無雜亂者。一切外物應非取蘊。
0387a07: 以外物中無諸取故。然諸外物依有情取
0387a08: 立取蘊名互生長故。
0387a09: 問蘊與取蘊有何差別。答名即差別彼名為
0387a10: 蘊此名取蘊。復次蘊通有漏無漏。取蘊唯
0387a11: 有漏。復次蘊攝三諦取蘊攝二諦。復次蘊
0387a12: 攝十七界一界少分。取蘊攝十五界三界少
0387a13: 分。復次蘊攝十一處一處少分。取蘊攝十處
0387a14: 二處少分。復次蘊攝五蘊取蘊攝五蘊各
0387a15: 少分。復次於蘊中有流轉者受訶責。有還
0387a16: 滅者受讚歎。於取蘊中有流轉者受訶責。
0387a17: 無還滅者受讚歎。蘊與取蘊是謂差別
0387a18: 六界者。謂地界水界火界風界空界識界。問
0387a19: 何故作此論。答是作論者意欲爾故。謂本論
0387a20: 師隨自意欲而作此論不違法相故不應
0387a21: 責。復次不應詰問此本論師。所以者何。世
0387a22: 尊施設十八界已。復於此中略出少分施
0387a23: 設六界。故此六界十八界中攝五界全四界
0387a24: 少分。五界全者。謂前五識界。四界少分者。謂
0387a25: 色觸意及意識界。此中空界攝色界少分。地
0387a26: 水火風界攝觸界少分。識界攝意界意識界
0387a27: 少分。以此二界通有漏無漏。識界唯攝有
0387a28: 漏分故。由此六界十八界中攝五界全四
0387a29: 界少分。問置本論師。世尊何故十八界中略
0387b01: 出少分施設六界。答觀受化者所宜差別。
0387b02: 謂有所化於所知境但愚少分。或有所化
0387b03: 於所知境愚於一切。愚少分者為說六界。
0387b04: 愚一切者為說十八界。復次世尊所化有
0387b05: 利根者。有鈍根者。為利根者說六界。為鈍
0387b06: 根者說十八界。復次世尊所化有開智者
0387b07: 有說智者。為開智者說六界。為說智者。
0387b08: 說十八界。復次世尊所化有樂略者有樂
0387b09: 廣者。為樂略者說六界。為樂廣者說十
0387b10: 八界。復次於十八界為略現門故說六界
0387b11: 謂十八界中有是色有非色。若說前五界。
0387b12: 當知已說諸是色界。若說識界。當知已說
0387b13: 諸非色界。復次十八界中有有見有無見。
0387b14: 若說空界。當知已說諸有見者若說餘五
0387b15: 界。當知已說諸無見者。復次十八界中有
0387b16: 有對有無對。若說前五界。當知已說諸有
0387b17: 對者。若說識界。當知已說諸無對者。復次
0387b18: 十八界中有相應有不相應。若說識界。當
0387b19: 知已說諸相應者。若說餘五界。當知已說
0387b20: 不相應者。如相應不相應。如是有所依無所
0387b21: 依。有所緣無所緣。有行相無行相。有警覺無
0387b22: 警覺。應知亦爾。復次由此六界能生能養
0387b23: 能長有情色無色身故復施設。能生者。謂識
0387b24: 界。能養者謂地水火風界。能長者謂空界。復
0387b25: 次由此六界能引能持能增有情色無色
0387b26: 身故復施設。能引者謂識界。能持者謂地水
0387b27: 火風界。能增者謂空界。復次由此六界是根
0387b28: 本有情事。是遍行有情事。是無始有情事。是
0387b29: 無分別有分別有情事故復施設。根本有情
0387c01: 事者。謂欲色界受生有情。從結生心乃至死
0387c02: 有。無此六界無勢用時。遍行有情事者。謂
0387c03: 欲色界一切有情從結生心乃至死有。無此
0387c04: 六界不增上時。無始有情事者。謂不可知
0387c05: 本際已來諸有情類。從結生心乃至死有。無
0387c06: 此六界不作用時無分別有分別有情事者。
0387c07: 謂有有情未可分別是男是女。如羯刺＝剌【宋】【元】【宮】刺剌
0387c08: 藍頞部曇閉尸揵南位。如是六界亦有勢用。
0387c09: 或有有情已可分別是男是女羅奢佉等
0387c10: 位。如是六界亦有勢用。尊者妙音作如是
0387c11: 說。由此六界得入母胎勢用增上故復施
0387c12: 設。由如是等種種因緣故。佛世尊於十八
0387c13: 界略出少分。施設如是六界差別。
0387c14: 問地界云何。答堅性。雖此地界總是堅性。而
0387c15: 此堅性差別無邊。謂內外分堅性各異。內分
0387c16: 中堅性者。謂髮毛爪齒塵垢皮肉。筋骨脈心
0387c17: 脾腎肝肺胃肚腸糞。生藏熟藏手足支＝肢【三】【宮】＊支＝肢【宋】【元】【明】【宮】＊支肢節。如
0387c18: 是等中所有堅性。此諸堅性有勝有劣。謂
0387c19: 足堅性勝手堅性。若諸有情少時手行手
0387c20: 皮血肉即便壞盡。若以足行盡眾同分足
0387c21: 皮血肉都無損壞。由此故知內分堅性有
0387c22: 勝有劣。外分中堅性者。謂地山礫石塼瓦草
0387c23: 木。螺蛤銅鐵金銀白鑞鉛錫末尼真珠
0387c24: 珊瑚琥珀珂貝璧玉。帝青大青末羅羯多。杵
0387c25: 藏石藏颯頗胝迦。及紅頗黎吠琉璃等所有
0387c26: 堅性。此內外分種種堅性。以相同故略為
0387c27: 一聚總名地界。
0387c28: 問水界云何。答濕性。雖此水界總是濕性。而
0387c29: 此濕性差別無邊。謂內外分濕性各異。內分
0388a01: 中濕性者。謂淚污涕唾肪膏髓惱＝腦【宮】惱腦涎膽痰＝飲【三】【宮】＝飲【宋】【元】【明】【宮】飲
0388a02: 膿血尿等所有濕性。外分中濕性者。謂江河
0388a03: 池沼泉井溝渠四大海等所有濕性。此內外
0388a04: 分種種濕性。以相同故略為一聚總名水
0388a05: 界。
0388a06: 問火界云何。答煖性。雖此火界總是煖性。而
0388a07: 此煖性差別無邊。謂內外分煖性各異。內分
0388a08: 中煖性者。謂身中熱等熱遍熱。由此所飲所
0388a09: 食所噉。皆易消熱令身安隱。此若增時便
0388a10: 成熱病。外分中煖性者。謂炬燈燭陶爐＝罏【明】爐罏
0388a11: 等火聚炎焰。燒諸城。村山林曠野。及諸藥
0388a12: 草日輪未尼天龍宮殿所出火焰。并地獄等
0388a13: 諸火煖性。應作是說。內火煖性熱於外火。
0388a14: 所以者何。若以飲食置釜鑊中。下然熾火
0388a15: 經一日夜。猶不能令形色變易。如在腹
0388a16: 中經須臾頃。此內外分種種煖性以相同
0388a17: 故。略為一聚總名火界。
0388a18: 問風界云何。答輕等動性。雖此風界總是動
0388a19: 性。而此動性差別無邊。謂內外分動性各異。
0388a20: 內分中動性者。謂有上行風有下行風。有
0388a21: 住風有住腹風。有住背風有如鍼風。有
0388a22: 如刀風。有蓽茇＝【三】【宮】茇＝【宋】【元】【明】【宮】茇羅風有婆呾瑟恥羅風。有
0388a23: 婆呾寠＝窶【三】【宮】寠＝窶【宋】【元】【明】【宮】寠窶拉摩風。有入息風有出息風。有隨
0388a24: 身分支肢節行風所有動性。外分中動性者。
0388a25: 謂有四方風。或有塵風。或無塵風。或毘濕縛
0388a26: 風。或吠嵐婆風。或小風。或大風。或風輪風等
0388a27: 所有動性。此內外分種種動性以相同故。略
0388a28: 為一聚總名風界。
0388a29: 問空界云何。答如契經說。有眼穴空。有耳
0388b01: 穴空。有鼻穴空。有面門空。有咽喉空。有心
0388b02: 中空有心邊空。有通飲食處空。有貯飲食
0388b03: 處空。有棄飲食處空。有諸支肢節毛孔等空。
0388b04: 是名空界。阿毘達磨作如是說。云何空界。
0388b05: 謂礙色。礙謂積聚即牆壁等有色。近此名
0388b06: 礙色。如牆壁間空。叢林間空。樹葉間空。
0388b07: 牖間空。往來處空。指間等空。是名空界。有
0388b08: 作是說此文應言云何空界謂難除色。
0388b09: 然色有二種。一者易除謂有情數。二者難除
0388b10: 謂無情數。此空界色多近非情牆壁樹等。而
0388b11: 施設故名難除色。舊對法者及此國師。俱
0388b12: 說空界處處皆有。謂骨肉筋脈皮血身分。晝
0388b13: 夜明闇形顯等處皆有此色。問緣空界色
0388b14: 眼識生不。有說緣此眼識不生。謂空界色
0388b15: 雖眼識境而此眼識畢竟不生。復有說者。
0388b16: 緣空界色眼識亦生。問若＝苦【宮】若苦爾何故見不明
0388b17: 了。答此空界色晝為明所覆。夜為闇所覆。
0388b18: 故眼雖見而不明了。
0388b19: 問虛空空界有何差別。答虛空非色空界是
0388b20: 色。虛空無見空界有見。虛空無對空界有對。
0388b21: 虛空無漏空界有漏。虛空無為空界有為。問
0388b22: 若此虛空是無為者。契經所說當云何通。如
0388b23: 契經說。世尊以手摩捫虛空告苾芻眾。豈
0388b24: 佛以手摩捫無為而告弟子。答彼於空界
0388b25: 說虛空聲。非謂虛空手可摩捫。餘經亦說。
0388b26: 佛告苾芻。若有畫師或彼弟子持諸彩色
0388b27: 來作是言。我能彩畫虛空。作種種文像有
0388b28: 是事不。苾芻白＝曰【三】白＝曰【宋】【元】【明】白曰佛無有是事。彼亦於空
0388b29: 界說虛空聲又伽他說。
0388c01: 獸歸林藪鳥歸虛空聖歸涅槃
0388c02: 法歸分別
0388c03: 彼亦於空界。說虛空聲。復有頌言。
0388c04: 虛空無鳥跡外道無沙門
0388c05: 愚夫樂戲論如來則無有
0388c06: 彼亦於空界說虛空聲。有餘經說。鳥步虛
0388c07: 空跡難可現亦不可尋。彼亦於空界說
0388c08: 虛空聲。有處問虛空而答以空界。如品類
0388c09: 足作如是言。云何虛空謂有虛空無障無
0388c10: 礙色於中行周遍增長。問何故問虛空而答
0388c11: 以空界。答虛空微細難可顯說。空界相
0388c12: 易可開示。以顯細故作是說。
0388c13: 問以何緣故知有虛空。尊者世友作如是
0388c14: 說。以佛說故知有虛空。謂契經中。佛處處
0388c15: 說虛空虛空。故知實有。問為但信教知有
0388c16: 虛空。為此虛空亦現量得。答亦現量得。若
0388c17: 無虛空一切有物應無容處。既有容受諸
0388c18: 有物處知有虛空。復作是說。以有往來
0388c19: 聚集處故知有虛空。若無彼因彼亦不有。
0388c20: 言彼因者即是虛空。虛空是彼容受因故。復
0388c21: 作是說。容有礙物知有虛空。若無虛空
0388c22: 彼＝應【三】【宮】彼＝應【宋】【元】【明】【宮】彼應無容處。復作是說若無虛空應一切
0388c23: 處皆有障礙。既現見有無障礙處故。知虛
0388c24: 空決定實有。無障礙相是虛空故。大德說曰。
0388c25: 虛空不可知非所知事故。所知事者色非
0388c26: 色性虛空與彼俱不相應。所知事者謂此彼
0388c27: 性虛空與彼俱不相應。此虛空名。但是世間
0388c28: 分別假立。評曰應作是說。實有虛空非彼
0388c29: 不知即謂非有由前教理實有虛空。
0389a01: 問若爾虛空有何作用。答虛空無為無有作
0389a02: 用。然此能與種種空界作近增上緣。彼種
0389a03: 種空界能與種種大種作近增上緣。彼種種
0389a04: 大種能與有對造色等作近增上緣。彼有對
0389a05: 造色能與心心所法作近增上緣。若無虛
0389a06: 空。如是展轉因果次第皆不成立。勿有此
0389a07: 失。是故虛空體相實有不應撥無。
0389a08: 問識界云何。答五識身及有漏意識。問何故
0389a09: 無漏識不立識界耶。答與識界相不相應
0389a10: 故。若法能長養諸有。攝益諸有。任持諸有
0389a11: 者。立六界中。無漏意識。能損減諸有。散壞
0389a12: 諸有。破滅諸有。是故不立在六界中。復次
0389a13: 若法能令諸有相續生老病死流轉不絕者
0389a14: 立六界中。無漏意識與此相違。是故不立
0389a15: 在六界中。復次若法是趣苦集行亦是趣有
0389a16: 世間生老病死集行者立六界中。無漏意識
0389a17: 與此相違。是故不立在六界中。復次若法
0389a18: 是有身見事。顛倒事愛事。隨眠事與貪瞋癡
0389a19: 為安足處。有垢有毒有穢有刺＝剌【三】【宮】刺＝剌【宋】【元】【明】【宮】刺剌。有過有濁
0389a20: 墮在諸有苦集諦攝者立六界中。無漏意識
0389a21: 與此相違。是故不立在六界中。尊者世友
0389a22: 作是問言。此六界中何故不攝無漏意識。
0389a23: 即自答言。如是六界從諸漏生。無漏意識
0389a24: 不從漏生。復作是說。如是六界能生諸漏。
0389a25: 無漏意識不生諸漏。復作是說。如是六界
0389a26: 是我執緣。無漏意識非我執緣。復作是說。
0389a27: 如是六界是有情依。無漏意識非有情依。復
0389a28: 作是說。如是六界是異熟依。無漏意識非
0389a29: 異熟依。復作是說如是六界是入胎緣。無
0389b01: 漏意識非入胎緣。復作是說。如是六界無
0389b02: 始來有。無漏意識非無始有。大德說曰。如
0389b03: 是六界是自體分。無漏意識非。自體分。尊
0389b04: 者言。如是六界是生死依。無漏意識非生死
0389b05: 依。由如是等種種因緣無漏意識不立識
0389b06: 界。
0389b07: 問蘊取蘊界有何差別。答名即差別。謂名為
0389b08: 蘊名為取蘊名為界故。復次於有為法施
0389b09: 設蘊於有漏法施設取蘊。於有情數法施
0389b10: 設界。復次蘊有流轉還滅作用。取蘊唯有流
0389b11: 轉作用。界有結生入胎作用如是名為蘊
0389b12: 取蘊界三種差別。
0389b13: 有二法。謂有色無色法。問何故作此論。答
0389b14: 為欲遮遣補特伽羅。及為顯示智殊勝故。
0389b15: 為欲遮遣補特伽羅者。謂顯唯有有色無
0389b16: 色法畢竟無實補特伽羅故。及為顯示智
0389b17: 殊勝者。謂有聰慧殊勝智者。由此二法通
0389b18: 達一切。此二遍攝一切法故。由此二緣故
0389b19: 作斯論。問有色法云何。答謂十處一處少分。
0389b20: 十處者。謂眼耳鼻舌身色聲香味觸處。一處
0389b21: 少分者。謂法處少分。問無色法云何。答謂一
0389b22: 處一處少分。一處者謂意處。一處少分者。謂
0389b23: 法處少分。問此中何等名有色法無色法耶。
0389b24: 答若法有色名體是色者名有色法。若法
0389b25: 有非色名體非色者名無色法。或有法雖
0389b26: 有色名而體非色。如契經說寂靜解脫超
0389b27: 有色法。至無色法。應知此中有色法者即
0389b28: 有色定。又契經說。身證色定具足而住。又如
0389b29: 有言。我今正受如是色受。又如佛說。我以
0389c01: 如是色經典句付屬＝囑【三】【宮】屬＝囑【宋】【元】【明】【宮】屬囑汝等應正受持。如
0389c02: 是等處雖有色名而體非色。若有色名體
0389c03: 是色者名有色法。或色體有色用。或色用
0389c04: 有色體。或體與相互相有故立有色名。復
0389c05: 次若法體是四大種。或是四大種所造者名
0389c06: 有色法。若法體非四大種。或非四大種所造
0389c07: 者名無色法。復次若法大種為因及體是
0389c08: 所造色者名有色法。若法非大種為因及
0389c09: 體非所造色者名無色法。復次若法可種
0389c10: 植可增長者名有色法。若法不可種植及
0389c11: 不可增長者名無色法。尊者世友作如是
0389c12: 說。有色相者名有色法。何等名有色相。謂
0389c13: 有漸次積集相者名有色相。復作是說。若
0389c14: 有漸次散壞相者名有色相。復作是說。若
0389c15: 有形質可取相者名有色相。復作是說。若
0389c16: 有方所可取相者名有色相。復作是說。若
0389c17: 有大小所取相者名有色相。復作是說。若
0389c18: 有障礙可取相者名有色相。復作是說。若
0389c19: 有怨害可取相者名有色相。復作是說。若
0389c20: 有損害可取相者名有色相。復作是說。若
0389c21: 增益可取相者名有色相。復次若有三種
0389c22: 色相可得名有色相。謂或有色有見有對。或
0389c23: 復有色無見有對。或復有色無見無對。復作
0389c24: 是說。若有牽來引去相者名有色相。復作
0389c25: 是說。有變礙相名有色相。問若有變礙相
0389c26: 名有色相者。過去未來極微無表既無變
0389c27: 礙應無色相。若無色相體應非色。答彼亦
0389c28: 是色得色相故。謂過去色雖今無變礙而
0389c29: 曾有變礙。未來色雖今無變礙而當有變
0390a01: 礙極微一一雖無變礙而多積集即有變
0390a02: 礙。無表自體雖無變礙而彼所依有變礙
0390a03: 故亦名變礙。所依者何謂四大種。所依有
0390a04: 變礙故無表亦可說有變礙。如樹動時影
0390a05: 亦隨動。復作是說。若有容受障礙相者名
0390a06: 有色相。復作是說。若有大種為因相者名
0390a07: 有色相。復作是說。無一切色同一色相。所
0390a08: 以者何。眼處色相異乃至法處所攝色相異。
0390a09: 大德說曰。若有能壞有對色相是有色相。
0390a10: 與前所說色相相違名無色相。若法有此
0390a11: 無色相者。名無色法。
0390a12: 問墮法處色。何不攝在十色處中。答若色
0390a13: 可以剎那極微而分析者立十色處。墮法
0390a14: 處色雖有剎那可分析義。而無極微可分
0390a15: 析義故不攝在十色處中。復次若色可作
0390a16: 五識所依及所緣者立十色處。墮法處色
0390a17: 不與五識作所依緣故不攝在十色處中。
0390a18: 復次若色有障礙可立十色處。墮法處色
0390a19: 既無障礙故不攝在十色處中。
0390a20: 問為欲界色多色界色多耶。答若依處說欲
0390a21: 界色多色界色少。所以者何。以欲界色攝二
0390a22: 處全九處少分。色界色唯攝九處少分。若依
0390a23: 體說色界色多欲界色少。所以者何。以色界
0390a24: 身處俱廣大故。謂色界身形量廣大過於欲
0390a25: 界。色界處所亦復如是。施設論說。如從此
0390a26: 處至梵眾天。從梵眾天至梵輔天。其量亦
0390a27: 爾。廣說乃至。如從此處至善見天。從善見
0390a28: 天。至色究竟其量亦爾。故色界色多於欲
0390a29: 界。
0390b01: 復有二法。謂有見無見法。問何故作此論。
0390b02: 答為欲遮遣補特伽羅。及為顯示智殊勝
0390b03: 故。為欲遮遣補特伽羅者。謂顯唯有＋（有）【三】【宮】有＋（有）【宋】【元】【明】【宮】有有有見
0390b04: 無見法畢竟無實補特伽羅故。及為顯示
0390b05: 智殊勝者。謂有聰慧殊勝智者。由此二法
0390b06: 通達一切。此二遍攝一切法故。復次為止
0390b07: 他宗顯正理故。謂或有執一切法皆是有
0390b08: 見。如尊者妙音彼作是說。一切法皆是有
0390b09: 見慧眼境故。為止彼意顯一切法。或是有
0390b10: 見或是無見。由此三緣故作斯論。問有見
0390b11: 法云何答。一處謂色處。問無見法云何。答十
0390b12: 一處。謂餘十一處。問有見無見是何義耶。尊
0390b13: 者世友作如是說。能現所現及可示現在
0390b14: 此在彼是有見義。與此相違是無見義。大
0390b15: 德說曰。是眼所照。是眼所行。是眼境界是有
0390b16: 見義。與此相違是無見義。尊者言。若有
0390b17: 影像明了可見是有見義。與此相違是無見
0390b18: 義。問何故有色十一處中唯一色處說名有
0390b19: 見。答唯一色處顯易了。廣說如前。十一
0390b20: 色內唯一色處立色處名。此有見法有二十
0390b21: 種。謂長短方圓正不正高下。青黃赤白影光
0390b22: 明暗雲塵霧。復有說〔者〕－【三】【宮】〔者〕－【宋】【元】【明】【宮】者。此有二十一。謂
0390b23: 前二十種加空一顯色。問此二十色內。幾有
0390b24: 顯無形幾有顯有形。答二十色內八有顯無
0390b25: 形。謂青黃赤白影光明暗。餘十二色有顯有
0390b26: 形。有說此中應作四句。或有色有顯無形。
0390b27: 謂青黃赤白影光明暗。此八種色有顯可知
0390b28: 無形可知故。或有色有形無顯。謂身表色此
0390b29: 有形可知無顯可知故。或有色有顯有形。
0390c01: 謂長短方圓正不正高下雲塵霧。此十二種
0390c02: 有顯有形而可知故。或有色無顯無形。謂除
0390c03: 前相。即空界色。問水鏡等中所有影像為是
0390c04: 實有非實有耶。譬喻者說此非實有。所以
0390c05: 者何。面不入鏡鏡不在面。如何鏡上有面
0390c06: 像生。阿毘達磨諸論師言。此是實有是眼所
0390c07: 見眼識所緣色處攝故。問面不入鏡鏡不在
0390c08: 面。云何實有。答生色因緣有多種理非一
0390c09: 種理故彼非難。如緣月光月愛珠器。得有
0390c10: 水生非不實有。彼所生水有水用故。如
0390c11: 緣日光及日愛珠牛糞末等。而有火生非
0390c12: 不實有。彼所生火有火用故。如緣鑽燧及
0390c13: 人功力。而有火生非不實有。彼所生火有
0390c14: 火用故。如是緣水鏡等及人面等有影像
0390c15: 生非不實有。所生影像能為所緣生覺念
0390c16: 故。問世間所聞諸谷響等。為是實有非實
0390c17: 有耶。譬喻者說。此非實有。所以者何。一切
0390c18: 音聲剎那性故。於此處生即此處滅。剎那頃
0390c19: 生自然即滅。如何能至谷等生響。阿毘達
0390c20: 磨諸論師言。此是實有。是耳所聞耳識所緣
0390c21: 聲處攝故。問聲剎那生即此處滅。如何能至
0390c22: 谷等生響。答生聲因緣非一種理有多種
0390c23: 理故彼非難。如緣脣齒舌齶喉等相擊出
0390c24: 聲。彼所出聲非不實有。生耳識故。如是
0390c25: 緣聲及緣谷等而有響生非不實有。能
0390c26: 為所緣生覺念故。
0390c27: 說一切有部發智大毘婆沙論卷第七十五
