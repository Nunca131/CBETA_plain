0546c15: 
0546c16: 
0546c17: 
0546c18: 阿毘達磨大毘婆沙論卷第一百
0546c19: 六
0546c20: 
0546c21: 五百大阿羅漢等造
0546c22: 三藏法師玄奘奉　詔譯
0546c23: 智蘊第三中修智納息第四之二
0546c24: 或有一智攝一切智。謂法智非如法智以
0546c25: 智體是法故。或有二智攝一切智。謂有漏
0546c26: 智無漏智。或有三智攝一切智。謂法智類智
0546c27: 世俗智。或有四智攝一切智。謂前三智加
0546c28: 他心智。或有五智攝一切智。謂世俗智及苦
0546c29: 集滅道智。或有六智攝一切智。謂前五智加
0547a01: 他心智。或有七智攝一切智。謂八智中除他
0547a02: 心智。或有八智攝一切智。謂此中說法智
0547a03: 類智他心智世俗智苦智集智滅智道智。問
0547a04: 若此八智攝一切智。復有八智。謂法住智。
0547a05: 涅槃智。死生智。漏盡智。宿住隨念智。妙
0547a06: 願智。盡智。無生智。如是八智何智攝耶。答
0547a07: 隨其所應皆攝在此。謂法住智是知因智。
0547a08: 故知三界下中上果法所住因故。彼智即此
0547a09: 四智所攝。謂法類世俗集智。涅槃智是知滅
0547a10: 智彼智即此四智所攝。謂法類世俗滅智。死
0547a11: 生智即此世俗智所攝。尊者妙音說。死生
0547a12: 智四智所攝。謂法類世俗苦智。評曰。應知此
0547a13: 中前說應理。漏盡智諸有欲令緣漏盡法
0547a14: 故名漏盡智者。四智所攝。謂法類世俗滅
0547a15: 智。諸有欲令漏盡身＋（中）【三】【宮】身＋（中）【宋】【元】【明】【宮】身身中得故名漏盡智者。
0547a16: 八智所攝。宿住隨念智世俗智所攝。尊者妙
0547a17: 音說。宿住隨念智六智所攝。即八智中除他
0547a18: 心智。緣過去法故。及除滅智。緣有為法
0547a19: 故。評曰。應知此中前說應理。妙願智世俗
0547a20: 智所攝。尊者妙音說。妙願智八智所攝。謂
0547a21: 十智中除盡無生智。是見性故。評曰。應知
0547a22: 此中前說應理。盡智無生智俱六智所攝。除
0547a23: 他心智非見性故。及除世俗智是無漏故。
0547a24: 由此八智攝一切智。
0547a25: 尊者僧伽筏蘇說曰。應說一智。謂決定智
0547a26: 以決定義是智義故。此決定智。有二差
0547a27: 別。一者有漏。二者無漏。若有漏者。由自
0547a28: 性故名世俗智。若無漏者。由對治差別
0547a29: 故。復立二種。謂對治欲界者名法智。對
0547b01: 治色無色界者名類智。即前三智若能知
0547b02: 他心心所法名他心智。又無漏智由行相
0547b03: 別復立四智。若於苦諦作四行相轉者
0547b04: 名苦智。乃至若於道諦作四行相轉者名
0547b05: 道智。問若決定智唯＝惟【三】【宮】下同唯＝惟【宋】【元】【明】【宮】下同唯惟有一種或二或三。云
0547b06: 何此中立有八智。答以五事故立有八智。
0547b07: 一對治故立法類智。二自性故立世俗智。三
0547b08: 加行故立他心智。四行相故立苦集智。五行
0547b09: 相所緣故立滅道智。尊者左受作如是說。
0547b10: 對治四種愚故立有八智。四種愚者。一界
0547b11: 愚。二＝一【宮】二一心愚。三法愚。四諦愚。對治界愚
0547b12: 故立法類智。對治心愚故立他心智。對治
0547b13: 法愚故立世俗智。對治諦愚故立苦業滅
0547b14: 道智。是名八智自性我物自體相分本性
0547b15: 已說智自性所以今當說。問何故名智。智
0547b16: 是何義。答決定義是智義。問若爾疑相應慧
0547b17: 應不名智。於所緣境不決定故。答彼亦是
0547b18: 智一剎那頃於所緣境亦決定故。然此聚中
0547b19: 疑勢用勝。令心於境多剎那中猶豫不決。
0547b20: 說名疑聚。如三摩地一剎那中於境恒住。
0547b21: 有時若＝疑【三】【宮】若＝疑【宋】【元】【明】【宮】若疑與掉舉相應。令多剎那於境轉易
0547b22: 說名為亂。又如有情若多貪者說名貪行。
0547b23: 若多瞋者說名瞋行。若多癡者說名癡行。一
0547b24: 一非不有餘煩惱。此亦如是故無有失。譬
0547b25: 喻者說。若心有智則無無知。若心有疑則
0547b26: 無決定。若心有則無有細。然對法者所
0547b27: 說法相如鬧叢林。謂一心中。有智有無知。
0547b28: 有非智非無知。有疑有決定。有非疑非
0547b29: 決定。有有細。有非非細。阿毘達磨諸
0547c01: 論師言。許＝諸【明】許諸法俱生斯有何失。謂諸心所展
0547c02: 轉力生一心相應相用各別智。謂般若無知謂
0547c03: 無明非智非無知。謂餘心所法。疑謂猶豫。
0547c04: 決定謂智。非疑非決定。謂餘心所法。謂
0547c05: 尋。細謂伺。非非細。謂餘心所法。如諸色
0547c06: 法異類俱生。心所亦爾。故無有失。有作是
0547c07: 說。於所緣境重決擇義是智義。諸有漏慧
0547c08: 於所緣境無始時來數數決擇故皆名智。諸
0547c09: 無漏慧重決擇者皆名為智。唯無漏忍於四
0547c10: 聖諦。未重決擇故不名智。復有說者。由
0547c11: 二義故說名為智。謂證知義。及了知義。證
0547c12: 知義者。謂證知苦乃至證知道故名智了＝知智【明】智。
0547c13: 了知智
0547c14: 名智。
0547c15: 已總說諸智所以一一所以今當說。問何故
0547c16: 名法智。答智體是法故名法智。問若爾餘
0547c17: 智亦體是法。何故不名法智耶。答雖一切
0547c18: 智體皆是法。而但於一立法智名如十八
0547c19: 界。十二處。七覺支。六隨念。四念住。四證淨。
0547c20: 四無礙解。三寶。三歸。皆體是法而但於一
0547c21: 建立法名。此亦如是故不應責。復次法智
0547c22: 但有一名。謂共名。餘智有二名。謂共不共
0547c23: 名。為簡別故說不共名。復次初覺知法故
0547c24: 名法智。後覺知法故名類智。復次若初
0547c25: 得法證淨相應智＝知【三】【宮】智＝知【宋】【元】【明】【宮】智知故名法智。此後所得故
0547c26: 名類智。復次於現見法。得現量智故名法
0547c27: 智。此後所得故名類智。復次欲界多有非
0547c28: 法煩惱。謂忿恨覆惱嫉慳等相應煩惱。若智
0547c29: 是彼近對治者名法智。色無色界無有如
0548a01: 是非法煩惱。對治彼者法智後生故名類
0548a02: 智復次若智六地所攝。能緣一地說名法
0548a03: 智。若智九地所攝。能緣八地說名類智。此
0548a04: 依有漏地說。復次若智六地所攝。能緣六
0548a05: 地說名法智。若智九地所攝。能緣九地說
0548a06: 名類智。此依無漏地說。復次若智對治十
0548a07: 八界十二處五蘊者名法智。若智對治十四
0548a08: 界十處五蘊者名類智。復次若智對治善不
0548a09: 善無記五蘊者名法智。若智對治善無記五
0548a10: 蘊者名類智。復次若智對治福非福不動
0548a11: 行者名法智。若智對治福及不動行者名
0548a12: 類智。復次若智對治段食婬欲愛者名法
0548a13: 智若智對治諸定愛者名類智。問何故名
0548a14: 他心智。答知他心故名他心智。問此亦知
0548a15: 他諸心所法。何故但名他心智耶。答以期
0548a16: 心故謂修觀者先起意樂。欲知他心由此
0548a17: 意樂。後知心時亦知心所。如人意樂本欲
0548a18: 見王。後見王時亦見臣等。復次諸法得名
0548a19: 由多緣故。謂或由自性得名。如諦如蘊
0548a20: 如世俗智。或由對治得名。如法類智。或
0548a21: 由加行得名如他心智等。或由相應得
0548a22: 名。如說。樂受等相應法。名順樂受等法。或
0548a23: 由所依得名。如眼識等。或由行相得名。
0548a24: 如苦集智。或由所緣得名。如念住等。或
0548a25: 由行相所緣得名。如滅道智故由加行
0548a26: 名他心智。復次以心勝故雖亦知心所。但
0548a27: 名他心智。如王來等。復次以心是大地故。
0548a28: 心所名大地法。復次證他心通無間道時
0548a29: 但緣心故。復次說心遠行獨行等故。復次
0548b01: 說心是前行等故。復次說心是增上王故。
0548b02: 復次說心是城主故。復次說心是依趣故。
0548b03: 復次說心能起善惡戒故。復次說心能引善
0548b04: 惡趣故。復次心是內處遍諸界地有所緣
0548b05: 故。復次心是所依非心所故。復次若心行處
0548b06: 心所隨故。復次若心調伏不調伏時。諸心所
0548b07: 法亦如是故。復次若心流散不流散時。諸心
0548b08: 所法亦如是故。由此等緣。此他心智雖亦知
0548b09: 心所。而名他心智問何故名世俗智。答知
0548b10: 世俗故名世俗智。問亦知勝義。何故但名
0548b11: 世俗智耶。答雖亦少分知蘊界處四聖諦等
0548b12: 諸勝義法。而多分知男女往來瓶衣車乘舍
0548b13: 林山等。世俗法故名世俗智。復次此世俗智
0548b14: 實無智相。而諸世俗共立智名。如非王種
0548b15: 但諸人眾。假想施設共立王名。復次此世俗
0548b16: 智一切有情展轉共許無有諍論。如僧上
0548b17: 坐如悅眾人眾所許故名為世俗。復次此
0548b18: 世俗智遍諸有情。緣一切境故名世俗。復
0548b19: 次此世俗智愚癡所依。繫屬愚癡是愚癡者
0548b20: 安立足處故名世俗。聲論者說此世俗智為
0548b21: 諸無知之所覆蔽。如器中物器所覆蔽故
0548b22: 名世俗。復次此世俗智為對治道之所變
0548b23: 壞。為愚癡者之所欣尚故名世俗。問何故
0548b24: 名苦智。乃至道智耶。答緣苦聖諦四行相
0548b25: 轉故名苦智。乃至緣道聖諦四行相轉故
0548b26: 名道智。問諸世俗智亦能緣。四諦各四行相
0548b27: 轉豈名四智耶。答若唯緣苦諦唯四行相轉
0548b28: 者名苦智。乃至若唯緣道諦唯四行相轉者
0548b29: 名道智。諸世俗智於四聖諦或一一別緣。
0548c01: 或二二合緣。或三三合緣。或四總緣。或緣餘
0548c02: 法。或復總緣所起行相。亦不決定故不名
0548c03: 苦智乃至道智。以雜亂故。復次若別緣四
0548c04: 諦各四行相轉。不與苦集同一縛者名四
0548c05: 諦智。諸世俗智雖亦有別緣四諦各四行相
0548c06: 轉。而與苦集同一縛。故不名四諦智。問此
0548c07: 與滅道不同一縛。何故不立滅道智耶。答
0548c08: 初不立故後亦不立。復次若別緣四諦各
0548c09: 四行相轉。能對治煩惱者名四諦智。諸世
0548c10: 俗智。雖亦有別緣四諦各四行相轉。而不
0548c11: 能對治煩惱故不名四諦智。復次若別緣
0548c12: 四諦各四行相轉。於四聖諦證見明了。不
0548c13: 為見疑無明所惑。不增煩惱不招三有。
0548c14: 定趣涅槃者名四諦智。諸世俗智。無如是
0548c15: 義故不名四諦智。復次若別緣四諦各四
0548c16: 行相轉。是聖性者名四諦智。諸世俗智。非聖
0548c17: 性攝故不名四諦智。
0548c18: 如是八智。界者他心智若有漏是色界。若無
0548c19: 漏是不繫。世俗智通三界。餘六智是不繫。地
0548c20: 者法智在六地。類智在九地。他心智在四
0548c21: 地。世俗智在十八地。謂八等至八近分靜慮
0548c22: 中間及欲界。餘四智。法智攝者在六地。類智
0548c23: 攝者在九地。所依者。法智唯依欲界起。他
0548c24: 心智唯依欲色界起。類智世俗智俱依三
0548c25: 界起。餘智法智攝者。唯依欲界起。類智攝
0548c26: 者。通依三界起。行相者法智類智俱作十
0548c27: 六行相。他心智無漏者。作道四行相。有漏者
0548c28: 作不明了行相。世俗智作十六行相。亦作
0548c29: 餘行相。苦集滅道智各作四行相。問諸苦智
0549a01: 皆作苦行相轉耶。答應作四句。或有苦智
0549a02: 非作苦行相轉。謂苦智作非常空非我行相
0549a03: 轉。或有作苦行相轉非苦智。謂作苦行相
0549a04: 轉苦智相應法。或有苦智亦作苦行相轉。
0549a05: 謂作苦行相轉苦智。有非苦智亦非作苦
0549a06: 行相轉。若＝苦【三】【宮】＊若＝苦【宋】【元】【明】【宮】＊若苦唯取此種類者。謂作非常空非
0549a07: 我行相轉苦智相應法。若不唯取此種類
0549a08: 者謂除前相。如轉有四句已轉當轉應知
0549a09: 亦爾。如苦智對苦行相有三四句。對非常
0549a10: 空非我行相應知亦爾。如苦智有十二句。
0549a11: 集滅道智應知亦爾。如是總有四十八四
0549a12: 句。所緣者。法智類智俱緣四諦。他心智緣
0549a13: 他心心所法。世俗智緣一切法。苦智緣苦
0549a14: 諦。集智緣集諦。滅智緣滅諦。道智緣道諦。
0549a15: 念住者。他心智是三念住除身念住。滅智是
0549a16: 法念住。餘智通四念住。智者。此八智即是八
0549a17: 智。三摩地者。法智類智三三摩地俱。他心
0549a18: 智無漏者道無願三摩地俱。有漏者非三摩
0549a19: 地俱。世俗智非三摩地俱。苦智空無願三摩
0549a20: 地俱。集智集無願三摩地俱。滅智無相三摩
0549a21: 地俱。道智道無願三摩地俱。根相應者。世俗
0549a22: 智五根相應。餘智三根相應。謂樂喜捨。三世
0549a23: 者。此八＝凡【宋】【元】八凡智皆通三世。緣三世者。法智類智
0549a24: 世俗智皆緣三世及離世。他心智過去緣過
0549a25: 去。現在緣現在。未來生法緣未來不生法。
0549a26: 緣三世。滅智緣離世。餘智緣三世。善不善
0549a27: 無記者。世俗智通三種。餘智唯是善。緣善
0549a28: 不善無記者。類智緣善無記。滅道智唯緣
0549a29: 善。餘智緣三種。三界繫不繫者。他心智若
0549b01: 有漏色界繫。若無漏是不繫。世俗智通三界
0549b02: 繫。餘智是不繫。緣三界繫不繫者法智緣
0549b03: 欲界繫及不繫。類智緣色無色界繫及不繫。
0549b04: 他心智緣欲色界繫及不繫。世俗智緣三界
0549b05: 繫及不繫。苦集智緣三界繫。滅道智緣不
0549b06: 繫。學無學非學非無學者。他心智通三種。世
0549b07: 俗智唯非學非無學。餘智是學無學。緣學無
0549b08: 學非學非無學者。法類世俗他心智皆緣三
0549b09: 種。苦集滅智唯緣非學非無學。道智緣學無
0549b10: 學。見修所斷不斷者。他心智若有漏修所斷。
0549b11: 若無漏是不斷。世俗智是見修所斷。餘智是
0549b12: 不斷。緣見修所斷不斷者。法類世俗他心智
0549b13: 緣三種。苦集智緣見修所斷。滅道緣不斷。
0549b14: 緣名緣義者。法類世俗苦集智。通緣名義。
0549b15: 餘智唯緣義。緣自他相續非相續者。法類
0549b16: 世俗智緣三種。他心智緣他相續苦集道智
0549b17: 緣自他相續。滅智緣非相續。加行得離染得
0549b18: 生得者。世俗智通三種。餘智通加行離染
0549b19: 得。曾得未曾得者。他心世俗智通曾得未曾
0549b20: 得。餘智唯未曾得。
0549b21: 復次法智有四種。一於法初知故名法智。
0549b22: 二於法現知故名法智。三於法實知故名
0549b23: 法智。四於法出離知名法智。比類智亦有
0549b24: 四種。一以因比類知果。二以果比類知因。
0549b25: 三以身語業比類知心。四以所說法比類
0549b26: 知佛。他心智亦有四種。謂從四緣生亦能
0549b27: 為四緣。此智所智亦爾。世俗智亦有四種。
0549b28: 一知名世俗。二知縛世俗。三知假立世俗。
0549b29: 四知執著世俗。苦智亦有四種一知生苦。
0549c01: 二知流轉苦。三知熱惱苦。四知和合苦。集
0549c02: 智亦有四種。一知業。二知煩惱。三知愛。四
0549c03: 知事。滅智亦有四種一知三結永斷。二知
0549c04: 薄貪瞋癡。三知五順下分結盡。四知一切結
0549c05: 盡。道智亦有四種。一知從第八補特伽羅一
0549c06: 切學位諸有所作。二知降伏怨敵。三觀本所
0549c07: 作。四觀近盡漏。盡智亦有四種。一見所不
0549c08: 攝。二遠離空定。三非他心智。四加行遲緩。無
0549c09: 生智亦有四種。一因故。二果故。三相續故。
0549c10: 四補特伽羅。此中所說四法智等。汎釋經中
0549c11: 諸智差別。非皆即是法智等攝。復次應說十
0549c12: 智總為一智。謂法智皆以法為體故。應說
0549c13: 十智總為一智。謂類智皆是聖種類故應說
0549c14: 十智總為一智。謂決定智。以決定義是智
0549c15: 義故。應說十智總為一智。謂所知智知所
0549c16: 知故重審決故。應說十＝九【三】【宮】十＝九【宋】【元】【明】【宮】十九智總為一智。謂道
0549c17: 智道諦攝故。應說十智總為一智。謂願智能
0549c18: 滿所願故。應說十智總為一智。謂盡智煩
0549c19: 惱盡者身中得故。應說十智總為一智。謂無
0549c20: 生智不退墮故。云何法智。答於欲界諸行
0549c21: 諸行因諸行滅諸行能斷道所有無漏智。此
0549c22: 中諸行者。謂苦諦。諸行因者。謂集諦。諸行滅
0549c23: 者。謂滅諦。諸行能斷道者。謂道諦。能知欲
0549c24: 界如是四諦。諸無漏智總名法智。又於法
0549c25: 智及法智地所有無漏智是謂法智者。問何
0549c26: 故復說此耶。答前雖說能斷欲界諸行無間
0549c27: 道。而未說加行解脫勝進道。今欲說之。此
0549c28: 中法智者。謂三道法智。法智地者。謂三道法
0549c29: 智相應俱有等法。復次能斷道者。謂無間道
0550a01: 法智。法智者。謂餘三道法智。法智地者。謂四
0550a02: 道法智相應俱有等法。及四法忍品。復次能
0550a03: 斷道者。謂能斷欲界煩惱四道無漏法。法智
0550a04: 者。謂餘時所起所修法智。法智地者。謂彼相
0550a05: 應俱有等法。次後類智准此應知。他心智等
0550a06: 如文廣說。應知其相。法智乃至道智於八
0550a07: 智中一一攝幾。問何故作此論。答為止他
0550a08: 宗顯正理故。謂或有執諸法攝者。謂攝他
0550a09: 性不攝自性。如分別論者。為遮彼執欲
0550a10: 顯諸法皆攝自性不攝他性故。作斯論。
0550a11: 此中理趣如結蘊中已廣分別。答法智攝法
0550a12: 智五智少分。謂他心智苦集滅道智者。此中
0550a13: 總說法智攝法智。然法智在六地。未至定者
0550a14: 攝未至定者。乃至第四靜慮者攝第四靜慮
0550a15: 者。又法智有四種。謂四諦智苦智攝苦智
0550a16: 乃至道智攝道智。又法智在三世。過去攝
0550a17: 過去。未來攝未來。現在攝現在。過去未來
0550a18: 各多剎那一一自攝。即此法智攝他心智少
0550a19: 分者。謂他心智有有漏。有無漏。此唯攝無
0550a20: 漏。彼無漏復有法智品。有類智品。此唯攝
0550a21: 法智品。故說攝彼少分即此法智攝苦集滅
0550a22: 道智少分者。謂彼四智。各有法智品。有類
0550a23: 智品。此唯攝法智品。故說攝彼少分。類智
0550a24: 攝類智五智少分。謂他心智苦集滅道智者。
0550a25: 此中總說類智攝類智。然類智在九地。未至
0550a26: 定者攝未至定者。乃至無所有處者攝無所
0550a27: 有處者。餘廣說如法智。他心智攝他心智四
0550a28: 智少分。謂法類世俗道智者此中總說。他心
0550a29: 智攝他心智。然他心智在四根本靜慮初靜
0550b01: 慮者攝初靜慮者。乃至第四靜慮者攝第四
0550b02: 靜慮者。又他心智有有漏有無漏。有漏攝
0550b03: 有漏。無漏攝無漏此有漏者。有曾得有未
0550b04: 曾得。曾得攝曾得。未曾得攝未曾得。此無
0550b05: 漏者有法智品有類智品。法智品攝法智
0550b06: 品。類智品攝類智品。又此他心智通三世。
0550b07: 過去攝過去。未來攝未來。現在攝現在。過
0550b08: 去未來各多剎那一一自攝。即此他心智攝
0550b09: 法智少分者。謂法智在六地。此唯攝彼在
0550b10: 四根本靜慮者。又法智有四種。謂四諦智。
0550b11: 此唯攝彼道智。又彼道智。有別緣者。有總
0550b12: 緣者。有緣現在者。有緣過去未來者。有
0550b13: 緣自相續者。有緣他相續者。有緣心心
0550b14: 所法者。有緣餘蘊者。此唯攝彼別緣現在
0550b15: 他相續心心所法故說攝彼少分。如說。此
0550b16: 攝法智少分。說此攝類智少分亦爾。有差
0550b17: 別者。應說類智在九地。此唯攝彼在根本
0550b18: 四靜慮者。又此他心智攝世俗智少分者。謂
0550b19: 世俗智在十八地。此唯攝彼在根本四靜
0550b20: 慮者。又世俗智有善染污無覆無記。此唯
0550b21: 攝彼善者。又彼善者有別緣者。有總緣者
0550b22: 廣說如前。此唯攝彼別緣現在他相續心心
0550b23: 所法者。故說攝彼少分。又此他心智攝道
0550b24: 智少分者。謂道智在九地。此唯攝彼在根
0550b25: 本四靜慮者。又彼道智有別緣者。有總緣
0550b26: 者。廣說如前。此唯攝彼別緣現在他相續心
0550b27: 心所法者故說攝彼少分。世俗智攝世俗
0550b28: 智他心智少分者。此中總說世俗智攝世俗
0550b29: 智。然世俗智在十八地。欲界者攝欲界者。
0550c01: 乃至非想非非想處者。攝非想非非想處者。
0550c02: 又世俗智有善染污無覆無記。善者攝善者。
0550c03: 染污者攝染污者。無覆無記者攝無覆無記
0550c04: 者。又世俗智通三世。過去攝過去。未來攝
0550c05: 未來。現在攝現在。過去未來各多剎那一一
0550c06: 自攝。又世俗智攝他心智少分者。謂他心
0550c07: 智。有有漏。有無漏。此唯攝彼有漏者故。說
0550c08: 攝彼少分。苦智攝苦智二智少分。謂法類智
0550c09: 者。此中總說苦智攝苦智。然苦智在九地。
0550c10: 未至定者攝未至定者。乃至無所有處者攝
0550c11: 無所有處者。餘如前說。又此苦智攝法智少
0550c12: 分者。謂法智有苦集滅道智。此唯攝彼苦
0550c13: 智故說攝彼少分。如說。此攝法智少分。
0550c14: 說＝謂【三】說＝謂【宋】【元】【明】說謂此攝類智少分亦爾。如苦智攝一智二智
0550c15: 少分。集智滅智應知亦爾。道智攝道智三智
0550c16: 少分。謂法類他心智者。此中總說道智攝道
0550c17: 智。然道智在九地。未至定者攝未至定者。
0550c18: 乃至無所有處者。攝無所有處者。餘如前
0550c19: 說。又此道智攝法類智少分者。如前苦智
0550c20: 攝法類智少分說。又此道智攝他心智少
0550c21: 分者。謂他心智有有漏有無漏。此唯攝彼
0550c22: 無漏者。故說攝彼少分。此中攝者。謂攝自
0550c23: 性。自性於自性實有可得。不離不脫常住
0550c24: 不空。恒為障礙故說為攝。
0550c25: 若成就法智乃至廣說。問何故作此論。答為
0550c26: 止他宗顯正理故。謂或有執。無實成就不
0550c27: 成就性。如譬喻者。為遮彼執顯成就性不
0550c28: 成就性決定實有。故作斯論。若成就法智於
0550c29: 此八智。幾成就幾不成就。答或三四五六七
0551a01: 八謂苦法智苦類智忍時。無他心智成就
0551a02: 三。有他心智成就四。此中三者。謂法智苦
0551a03: 智世俗智。四者。謂前三加他心智。若未離
0551a04: 欲染入正性離生者。爾時成就三。若苦已
0551a05: 離欲染入正性離生者。爾時成就四。後諸
0551a06: 所說准此應知。苦法智時。法智苦智成就
0551a07: 現在未來。即一智體以對治故名法智。以
0551a08: 行相故名苦智。世俗他心智成就過去未
0551a09: 來。苦類智忍時。增見增慧增道。非智非名。
0551a10: 爾時法智苦智世俗智或他心智。皆唯成就
0551a11: 過去未來。以現在無故。後諸所說准此應
0551a12: 知。苦類智集法智忍時。無他心智成就四。
0551a13: 有他心智成就五。此中四者。謂法類苦世
0551a14: 俗智。五者。謂前四加他心智。苦類智時增見
0551a15: 增慧增道增智增名。謂類智名此苦智。名苦
0551a16: 法智時已得故。集法智忍時增見慧道。非智
0551a17: 非名。集法智乃至生滅法智忍時。無他心智
0551a18: 成就五。有他心智成就六。此中五者。謂法
0551a19: 類苦集世俗智。六者。謂前五加他心智。集法
0551a20: 智時增見慧道及智名。謂集智名此法智。名
0551a21: 苦法智時已得故。集類智忍集類智滅法智
0551a22: 忍時。增見慧道非智非名。所以者何。集類
0551a23: 智時所得集智名。不異集法智時所得集智
0551a24: 名故。爾時所得類智名。不異苦類智時所
0551a25: 得類智名故。滅法智乃至道法智忍時。無他
0551a26: 心智成就六。有他心智成就七。此中六者。
0551a27: 謂法類苦集滅世俗智。七者。謂前六加他心
0551a28: 智。滅法智時增見慧道及智名。謂滅智名滅
0551a29: 類智忍。滅類智道法智忍時增見慧道。非智
0551b01: 非名。所以者何。滅類智時所得滅智名。不
0551b02: 異滅法智時所得滅智名故。爾時所得類智
0551b03: 名。不異苦類智時所得類智名故。道法智
0551b04: 乃至道類智時。無他心智成就七。有他心
0551b05: 智成就八。此中七者。謂八智中除他心智。
0551b06: 八者。謂前七加他心智。道法智時增見慧道
0551b07: 及智名。謂道智名道類智忍。道類智時增見
0551b08: 慧道。非智非名。所以者何。道類智時所得
0551b09: 道智名。不異道法智時所得道智名故。爾
0551b10: 時所得類智名。不異苦類智時所得類智名
0551b11: 故。若成就類智乃至若成就道智。於此八
0551b12: 智成就少多。如文廣說應知其相。增見慧
0551b13: 道及增智名。如法智中應知其相。然成
0551b14: 就法智及苦智。以苦法智時為初成就。類
0551b15: 智以苦類智時為初成就。他心智以離欲
0551b16: 染第九解脫道。及無色界沒生色界中有結
0551b17: 生心為初成就。世俗智無初一切有情本成
0551b18: 就故。成就集智以集法智時為初成就。滅
0551b19: 智以滅法智時為初成就。道智以（道）＋法【三】【宮】（道）＋法【宋】【元】【明】【宮】法道法智時
0551b20: 為初。法類苦集滅道智。從初得後。乃至未
0551b21: 般涅槃恒時成就。世俗智從不可知本際。乃
0551b22: 至未般涅槃恒時成就。他心智已離欲染
0551b23: 未生無色界未般涅槃恒時成就。是謂此
0551b24: 處略毘婆沙。
0551b25: 若修法智亦類智耶。乃至廣說。問何故作
0551b26: 此論。答為止他宗顯正理故。謂或有說。
0551b27: 善染無記法皆有修義。為遮彼執顯唯善
0551b28: 有為法得有修義。云何知然。如契經說。善
0551b29: 有為法應修非餘。所以者何。若法智者為
0551c01: 愛果故。精勤修習令漸增長。說名為修。唯
0551c02: 善有為法能得愛果。謂得世間可愛異熟增
0551c03: 上果故。亦得出世離繫果故。諸有智者精
0551c04: 勤修習。從下至中從中至上令速獲得所
0551c05: 求愛果。染無記法及善無為無如是用故不
0551c06: 名修。或有撥無未來修義。謂過去未來俱
0551c07: 無實體故。為遮彼執顯定實有過去未
0551c08: 來。現在能修未來善法。謂現在世勝善為
0551c09: 因。引起未來諸善法得。由得彼法故說彼
0551c10: 為所修。若無能修未來善者。則應無有
0551c11: 得果等義。謂得果等時現在唯有一智未來
0551c12: 修八智。現在唯有一行相未來修十六行
0551c13: 相。現在唯有一剎那未來修無量剎那。現
0551c14: 在或唯有有漏心心所法。未來修有漏無漏
0551c15: 心心所法。或有現在唯有無漏心心所法。未
0551c16: 來修無漏有漏心心所法。如是等事皆應不
0551c17: 成。復次諸佛證得大菩提時。現在唯有盡
0551c18: 智功德。若無未來修善義者。則應諸佛無
0551c19: 一切智。勿有此等大過失故。必應許修未
0551c20: 來善法。為遮此等種種異執。及顯正理故
0551c21: 作斯論。修有四種如前廣說。此中唯依二
0551c22: 修作論。謂得修習修。
0551c23: 說一切有部發智大毘婆沙論卷第一百六
