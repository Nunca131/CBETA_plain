0001a01: 妙法蓮華經要卷第十三　　　　遠四
0001a02: 溫陵開元蓮寺比丘　戒環　解
0001a03: 從地涌出品第十五
0001a04: 此顯妙法智力所化之也娑婆下界有
0001a05: 六萬恒沙菩薩從無數劫修佛智慧悉是
0001a06: 釋尊所化常樂靜處勤行精進故不依人
0001a07: 天而住下方空中以示常樂深智無有障
0001a08: 礙也今為顯此妙示作遺模兼將發起
0001a09: 壽量秘說故從地涌出因以名品。
0001a10: 爾時他方國土諸來菩薩摩訶薩過八恒
0001b01: 河沙數於大眾中起合掌作禮而白佛言世
0001b02: 尊若聽我等於佛滅後在此娑婆世界勤加
0001b03: 精進護持讀誦書寫供養是經典者當於此
0001b04: 土而廣說之。
0001b05: 此法集之眾欲從他方來此持經。
0001b06: 爾時佛告諸菩薩摩訶薩眾止善男子不
0001b07: 須汝等護持此經所以者何我娑婆世界自
0001b08: 有六萬恒河沙等菩薩摩訶薩一一菩薩各
0001b09: 有六萬恒河沙眷是諸人等能於我滅後
0001b10: 護持讀誦廣說此經。
0002a01: 佛止之者非有違拒為將顯顯法故也
0002a02: 顯者顯佛所化示彼來儀顯法者此固
0002a03: 圓足無待於外。
0002a04: 佛說是時娑婆世界三千大千國土地皆
0002a05: 震裂而於其中有無量千萬億菩薩摩訶薩
0002a06: 同時涌出。深智現前大千不礙。
0002a07: 是諸菩薩身皆金色三十二相無量光明先
0002a08: 在此娑婆世界之下此界虛空中住。
0002a09: 在此娑婆界下方空中住以示常樂深智
0002a10: 無有障礙也。
0002b01: 是諸菩薩聞釋迦牟尼佛所說音聲從下發
0002b02: 來。此以真說彼以心聞文殊所謂心聞洞
0002b03: 十方。
0002b04: 一一菩薩皆是大眾唱導之首各將六萬
0002b05: 恒河沙眷將五萬四萬三萬二萬一萬
0002b06: 恒河沙等眷者復乃至一恒河沙半恒
0002b07: 河沙四分之一乃至千萬億那由他分之一
0002b08: 此指沙數自多反少。
0002b09: 復千萬億那由他眷復億萬眷
0002b10: 復千萬百萬乃至一萬復一千一百乃至
0003a01: 一十復將五四三二一弟子者。
0003a02: 此指該數自多反少。
0003a03: 復單己巳樂遠離行如是等比無量無邊筭
0003a04: 數譬喻所不能知。此指單數自少反多偈
0003a05: 云單己巳無眷其數轉過上乍而觀之六
0003a06: 萬河沙多於單己巳詳而觀之單己巳之數轉
0003a07: 過河沙然則一己已非寡沙眾非多法法本
0003a08: 體離諸數量多寡之限特人情妄立耳此
0003a09: 眾來儀所以遣情顯妙也。
0003a10: 是諸菩薩從地出已各詣虛空七寶妙塔多
0003b01: 寶如來釋迦牟尼佛所到已巳向二世尊頭面
0003b02: 禮足及至諸寶下師子座上佛所亦皆作
0003b03: 禮右遶三匝合掌恭敬以諸菩薩種種讚法
0003b04: 而以讚歎住在一面欣樂瞻仰於二世尊是
0003b05: 諸菩薩摩訶薩從初涌出以諸菩薩種種讚
0003b06: 法而讚於佛如是時間經五十小劫是時釋
0003b07: 迦牟尼佛嘿然而坐及諸四眾亦皆嘿然五
0003b08: 十小劫佛神力故令諸大眾謂如半日。
0003b09: 聖人神智方便法門能延一日以為一劫
0003b10: 能促一劫以為一日道無遷變情有頃
0004a01: 久猶如夢人不移一時而夢歷多則頃
0004a02: 久之情初無定也故聖人對機示現延促
0004a03: 而本無延促所言菩薩讚佛經劫則於促
0004a04: 示延耳又令大眾謂如半日則於延現促
0004a05: 耳所以然者將欲顯發宣示諸佛智慧自
0004a06: 在神通之力使忘延促之情而深證實相
0004a07: 故也華嚴云一念普觀無量劫無去無來
0004a08: 亦無住如是了知三世事超諸方便成十
0004a09: 力夫能一念普觀無去來住則了斯延促
0004a10: 皆方便耳。
0004b01: 爾時四眾亦以佛神力故見諸菩薩遍滿
0004b02: 無量百千萬億國土虛空。
0004b03: 四眾肉眼礙而非通而能見無量國土者
0004b04: 假佛通力故也夫於眾一多陳於時延
0004b05: 促現於見通礙用者以明物量無窮
0004b06: 時無止分無常而警發常情使去其倒心
0004b07: 限意依無礙智圓融妙達繇是進契壽量
0004b08: 秘說而得入佛慧成就佛身故也是故此
0004b09: 品事法雖為顯勸持又為壽量引發也。
0004b10: 是菩薩眾中有四導師一名上行二名無
0005a01: 邊行三名淨行四名安立行是四菩薩於其
0005a02: 眾中最為上首唱導之師在大眾前各共合
0005a03: 掌觀釋迦牟尼佛而問訊言世尊少病少惱
0005a04: 安樂行不所應度者受教易不不令世尊生
0005a05: 疲勞耶爾時四大菩薩而說偈言。
0005a06: 世尊安樂少病少惱教化眾生
0005a07: 得無疲倦又諸眾生受化易不
0005a08: 不令世尊生疲勞耶
0005a09: 問居堪忍與民同患之事也。
0005a10: 爾時世尊於菩薩大眾中而作是言如是如
0005b01: 是諸善男子如來安樂少病少惱諸眾生等
0005b02: 易可化度無有疲勞所以者何是諸眾生世
0005b03: 世已巳來常受我化亦於過去諸佛供養尊重
0005b04: 種諸善根此諸眾生始見我身聞我所說即
0005b05: 皆信受入如來慧除先修習學小乘者如是
0005b06: 之人我今亦令得聞是經入於佛慧。
0005b07: 言世世受化正顯壽量本門所化言亦於
0005b08: 過去種善則兼明智勝會中所化以化緣
0005b09: 深故始見始聞即皆信受。
0005b10: 爾時諸大菩薩而說偈言。
0006a01: 善哉善哉大雄世尊諸眾生等
0006a02: 易可化度能問諸佛甚深智慧
0006a03: 聞已巳信行我等隨喜
0006a04: 於時世尊讚歎上首諸大菩薩善哉善哉善
0006a05: 男子汝等能於如來發隨喜心。
0006a06: 爾時彌勒菩薩及八千恒河沙諸菩薩眾
0006a07: 皆作是念我等從昔已巳來不見不聞如是大
0006a08: 菩薩摩訶薩眾從地踊出住世尊前合掌供
0006a09: 養問訊如來。勒道同大覺智無不照以
0006a10: 補處示疑欲利當來之機耳故後偈云願
0006b01: 佛為未耒演說令開。
0006b02: 時彌勒菩薩摩訶薩知八千恒河沙諸菩
0006b03: 薩等心之所念并欲自所疑合掌向佛以
0006b04: 偈問曰。
0006b05: 無量千萬億大眾諸菩薩昔所未曾見
0006b06: 願兩足尊說是從何所來以何因緣集
0006b07: 總問何來何集。
0006b08: 巨身大神通智慧叵思議其志念堅固
0006b09: 有大忍辱力眾生所樂見為從何所來
0006b10: 容儀特智力異常故聳動眾問。
0007a01: 一一諸菩薩所將諸眷其數無有量
0007a02: 如恒河沙等或有大菩薩將六萬恒沙
0007a03: 如是諸大眾一心求佛道是諸大師等
0007a04: 六萬恒河沙俱來供養佛及護持是經
0007a05: 將五萬恒河其數過於是四萬及三萬
0007a06: 二萬至一萬一千一百等乃至一恒沙
0007a07: 半及三四分億萬分之一
0007a08: 此頌沙數自多反少。
0007a09: 千萬那由他萬億諸弟子乃至於半億
0007a10: 其數復過上百萬至一萬一千及一百
0007b01: 五十與一十乃至三二一
0007b02: 此頌該數自多反少。
0007b03: 單己巳無眷樂於獨處者俱來至佛所
0007b04: 其數轉過上此頌單數自少反多。
0007b05: 如是諸大眾若人行籌數過於恒沙劫
0007b06: 猶不能知是諸大威德精進菩薩眾
0007b07: 誰為其說法教化而成就從誰初發心
0007b08: 稱揚何佛法受持行誰經修習何佛道
0007b09: 見其頗多疑非一世一佛所化故詳問之。
0007b10: 如是諸菩薩神通大智力四方地震裂
0008a01: 皆從中踊出世尊我昔來未曾見是事
0008a02: 願說其所從國土之名號
0008a03: 結問何來也。
0008a04: 我常遊諸國未曾見是眾我於此眾中
0008a05: 乃不識一人忽然從地出願說其因緣
0008a06: 今此之大會無量百千億是諸菩薩等
0008a07: 皆欲知此事是諸菩薩眾本末之因緣
0008a08: 無量德世尊唯願眾疑
0008a09: 爾時釋迦牟尼分身諸佛從無量千萬億
0008a10: 他方國土來者在於八方諸寶下師子座
0008b01: 上結加趺坐其佛侍者各各見是菩薩大眾
0008b02: 於三千大千世界四方從地踊出住於虛空
0008b03: 各白其佛言世尊此諸無量無邊阿僧祇菩
0008b04: 薩大眾從何所來爾時諸佛各告侍者諸善
0008b05: 男子且待須有菩薩摩訶薩名曰勒釋
0008b06: 迦牟尼佛之所授記次後作佛已巳問斯事佛
0008b07: 今荅之汝等自當因是得聞。
0008b08: 各白其佛白分身也。
0008b09: 爾時釋迦牟尼佛告勒菩薩善哉善哉
0008b10: 阿逸多乃能問佛如是大事汝等當共一心
0009a01: 被精進鎧發堅固意如來今欲顯發宣示諸
0009a02: 佛智慧諸佛自在神通之力諸佛師子奮迅
0009a03: 之力諸佛威猛大勢之力。
0009a04: 勒姓也號阿逸多此云無能勝大事者
0009a05: 智慧神通奮迅威猛所化多眾之事也將
0009a06: 欲宣示先令被精進鎧等者戒使勇諦
0009a07: 聽無以趣深而生疑退也下云我於娑婆
0009a08: 得菩提已巳教化成就如是多眾即總宣示
0009a09: 廣在後文也宣示諸佛智慧即壽量偈云
0009a10: 我智力如是慧光照無量是也諸佛自在
0009b01: 神通即方便現涅槃而實不滅度是也師
0009b02: 子奮迅之力即常說法教化無數億眾生
0009b03: 是也威猛大勢之力即令顛倒眾生雖近
0009b04: 而不見是也此宣釋迦化跡而言諸佛者
0009b05: 佛佛道同故。
0009b06: 爾時世尊欲重宣此義而說偈言。
0009b07: 當精進一心我欲說此事勿得有疑悔
0009b08: 佛智叵思議汝今出信力住於忍善中
0009b09: 昔所未聞法今皆當得聞我今安慰汝
0009b10: 勿得懷疑懼佛無不實語智慧不可量
0010a01: 所得第一法甚深叵分別如是今當說
0010a02: 汝等一心聽出信力者勉令發信住忍善
0010a03: 者戒令勿退即令被進鎧發堅固意也。
0010a04: 爾時世尊說此偈已巳告勒菩薩我今於
0010a05: 此大眾宣告汝等阿逸多是諸大菩薩摩訶
0010a06: 薩無量無數阿僧祇從地踊出汝等昔所未
0010a07: 見者我於是娑婆世界得阿耨多羅三藐三
0010a08: 菩提已巳教化示導是諸菩薩調伏其心令發
0010a09: 道意。荅誰說法教化從誰初發心。
0010a10: 此諸菩薩皆於是娑婆世界之下此界虛空
0010b01: 中住。荅願說所從國土名號。
0010b02: 於諸經典讀誦通利思惟分別正憶念。
0010b03: 稱其德也於諸經典能讀以取其理誦以
0010b04: 通其義思惟以精之正念以持之則其德
0010b05: 足稱矣。
0010b06: 阿逸多是諸善男子等不樂在眾多有所說
0010b07: 常樂靜處勤行精進未曾休息亦不依止人
0010b08: 天而住常樂深智無有障礙亦常樂於諸佛
0010b09: 之法一心精進求無上慧。
0010b10: 釋所以住下方空中之意。
0011a01: 爾時世尊欲重宣此義而說偈言。
0011a02: 阿逸汝當知是諸大菩薩從無數劫來
0011a03: 修習佛智慧悉是我所化令發大道心
0011a04: 頌荅誰為教化從誰發心。
0011a05: 此等是我子依止是世界常行頭事
0011a06: 志樂於靜處捨大眾憒不樂多所說
0011a07: 如是諸子等學習我道法
0011a08: 頌荅受持誰經修習何道。
0011a09: 晝夜常精進為求佛道故在娑婆世界
0011a10: 下方空中住頌荅願說所從國土名號。
0011b01: 志念力堅固常勤求智慧說種種妙法
0011b02: 其心無所畏頌德也。
0011b03: 我於伽耶城菩提下坐得成最正覺
0011b04: 轉無上法輪爾乃教化之令初發道心
0011b05: 今皆住不退悉當得成佛
0011b06: 荅本末因緣也意若近跡實指遠因摩竭
0011b07: 國西南度尼連河至伽耶城又數里至
0011b08: 菩提山有畢羅佛坐其下成道。
0011b09: 我今說實語汝等一心信我從久遠來
0011b10: 教化是等眾結荅也。
0012a01: 爾時彌勒菩薩摩訶薩及無數諸菩薩等
0012a02: 心生疑惑怪未曾有而作是念云何世尊於
0012a03: 少時間教化如是無量無邊阿僧祇諸大菩
0012a04: 薩令住阿耨多羅三藐三菩提。
0012a05: 迷壽量遠因故有此疑。
0012a06: 即白佛言世尊如來為太子時出於釋宮去
0012a07: 伽耶城不遠坐於道得成阿耨多羅三藐
0012a08: 三菩提從是已來始過四十餘年世尊云何
0012a09: 於此少時大作佛事以佛勢力以佛功德教
0012a10: 化如是無量大菩薩眾當成阿耨多羅三藐
0012b01: 三菩提世尊此大菩薩眾假使有人於千萬
0012b02: 億劫數不能不得其邊斯等久遠已巳來於
0012b03: 無量無邊諸佛所植諸善根成就菩薩道常
0012b04: 修梵行世尊如此之事世所難信。
0012b05: 勢伽耶近故有此難。
0012b06: 譬如有人色髮黑年二十五指百人
0012b07: 言是我子其百人亦指年少言是我父生
0012b08: 育我等是事難信。
0012b09: 父少譬釋尊闡化之近子老譬涌出成德
0012b10: 之久化近久理不相當必言二十五及
0013a01: 百者取其少猶未壯老已巳過耄益見相
0013a02: 違也。
0013a03: 佛亦如是得道已巳來其實未久而此大眾
0013a04: 諸菩薩等已於無量千萬億劫為佛道故勤
0013a05: 行精進善入出住無量百千萬億三昧得大
0013a06: 神通久修梵行善能次第習諸善法巧於問
0013a07: 荅人中之寶一切世間甚為希有今日世尊
0013a08: 方云得佛道時初令發心教化示導令向阿
0013a09: 耨多羅三藐三菩提世尊得佛未久乃能作
0013a10: 此大功德事。
0013b01: 得佛未久合父少也而此大眾至甚為希
0013b02: 有合子老也今日世尊至能作大事合相
0013b03: 違也善入出住者於無量三昧或入或出
0013b04: 或住妙用自在。
0013b05: 我等雖復信佛隨宜所說佛所出言未曾
0013b06: 虛妄佛所知者皆悉通達然諸新發意菩薩
0013b07: 於佛滅後若聞是語或不信受而起破法罪
0013b08: 業因緣唯然世尊願為說除我等疑及未
0013b09: 來世諸善男子聞此事已巳亦不生疑。
0013b10: 爾時彌勒菩薩欲重宣此而說偈言。
0014a01: 佛昔從釋種出家近伽耶坐於菩提
0014a02: 爾來尚未久此諸佛子等其數不可量
0014a03: 久已巳行佛道住於神通力善學菩薩道
0014a04: 不染世間法如蓮華在水從地而踊出
0014a05: 皆起恭敬心住於世尊前是事難思議
0014a06: 云何而可信佛得道甚近所成就甚多
0014a07: 願為除眾疑如實分別說
0014a08: 執近疑遠緣而致問也。
0014a09: 譬如少壯人年始二十五示人百子
0014a10: 髮白而面是等我所生子亦說是父
0014b01: 父少而子老舉世所不信
0014b02: 所謂寂少父寂光老兒。
0014b03: 世尊亦如是得道來甚近是諸菩薩等
0014b04: 志固無怯弱從無量劫來而行菩薩道
0014b05: 巧於難問荅其心無所畏忍辱心定
0014b06: 端正有威德十方佛所讚善能分別說
0014b07: 不樂在人眾常好在禪定為求佛道故
0014b08: 於下空中住從志固無怯已巳下皆頌老成
0014b09: 之德。
0014b10: 我等從佛聞於此事無疑願佛為未來
0015a01: 演說令開若有於此經生疑不信者
0015a02: 即當墮惡道願今為說是無量菩薩
0015a03: 云何於少時教化令發心而住不退地
0015a04: 妙法蓮華經如來壽量品第十六
0015a05: 前品顯而滯者迷本故情疑久近見起
0015a06: 生滅欲契如實本際難矣故此顯本釋其
0015a07: 疑滯使知如來本無生滅伽耶之化特為
0015a08: 機所受之命稱性無量故曰如來壽量品
0015a09: 文云如來如實知見三界之相無有生死
0015a10: 退出亦無在世滅度後云其有菩薩聞說
0015b01: 壽量即能信受願於未來長壽度生至坐
0015b02: 道說壽亦爾意明本一如世相常住
0015b03: 稱性之壽人皆有之苟能正信順受不以
0015b04: 生滅心行而自夭閼則三界之相可如實
0015b05: 知遂能現壽量以存存示生滅而化化智
0015b06: 力神用與如來等矣故曰顯本勸持。
0015b07: 爾時佛告諸菩薩及一切大眾諸善男子
0015b08: 汝等當信如來誠諦之語復告大眾汝等
0015b09: 當信如來誠諦之語又復告諸大眾汝等
0015b10: 當信如來誠諦之語。以壽量之本趣深
0016a01: 難信故再三發之心實曰誠言當曰諦。
0016a02: 是時菩薩大眾勒為首合掌白佛言世
0016a03: 尊唯願說之我等當信受佛語如是三白已巳
0016a04: 復言唯願說之我等當信受佛語。
0016a05: 爾時世尊知諸菩薩三請不止而告之言
0016a06: 汝等諦聽如來秘密神通之力。
0016a07: 應量非量現滅不滅天人莫測是謂秘密
0016a08: 神力。
0016a09: 一切世間天人及阿修羅皆謂今釋迦牟尼
0016a10: 佛出釋氏宮去伽耶城不遠坐於道得阿
0016b01: 耨多羅三藐三菩提。但見其。
0016b02: 然善男子我實成佛已巳來無量無邊百千萬
0016b03: 億那由他劫。本實無量。
0016b04: 譬如五百千萬億那由他阿僧祇三千大
0016b05: 千世界假使有人抹為微塵過於東方五百
0016b06: 千萬億那由他阿僧祇國乃下一塵如是東
0016b07: 行是微塵諸善男子於意云何是諸世界
0016b08: 可得思惟校計知其數不。
0016b09: 並如智勝塵墨之喻。
0016b10: 勒菩薩等俱白佛言世尊是諸世界無量
0017a01: 無邊非筭數所知亦非心力所及一切聲聞
0017a02: 辟支佛以無漏智不能思惟知其限數我等
0017a03: 住阿鞞致地於是事中亦所不達世尊如
0017a04: 是諸世界無量無邊。
0017a05: 爾時佛告大菩薩眾諸善男子今當分明宣
0017a06: 語汝等是諸世界若著微塵及不著者以
0017a07: 為塵一塵一劫我成佛已巳來復過於此百千
0017a08: 萬億那由他阿僧祇劫。
0017a09: 正明佛壽無量也諸佛壽量悉皆無量眾
0017a10: 生壽量亦復如是但迷真智故妄逐生死
0017b01: 如一墮地獄至無數劫豈非無量壽耶苟
0017b02: 不迷墮則與佛無別矣。
0017b03: 自從是來我常在此娑婆世界說法教化亦
0017b04: 於餘處百千萬億那由他阿僧祇國導利眾
0017b05: 生。自從是來謂從塵劫成佛已巳來言常在
0017b06: 此又在餘處則不唯身相常住亦顯國土
0017b07: 常住也是知娑婆及萬億國無非淨土同
0017b08: 一法界未壞滅其有壞滅皆別業妄見
0017b09: 也。
0017b10: 諸善男子於是中間我說然燈佛等又復
0018a01: 又其入於涅槃如是皆以方便分別。
0018a02: 既曰成佛之久常在利生而中間自說於
0018a03: 然燈佛所得法受記等事疑若近又復
0018a04: 現言當入涅槃疑非常在此皆隨機方便
0018a05: 之說耳。
0018a06: 諸善男子若有眾生來至我所我以佛眼
0018a07: 觀其信等諸根利鈍隨所應度處處自說名
0018a08: 字不同年紀大小亦復現言當入涅槃又以
0018a09: 種種方便說微妙法能令眾生發歡喜心。
0018a10: 信等諸根謂信根智根等也觀利根即現長
0018b01: 年說大法觀鈍根即現劣應示涅槃所以
0018b02: 名字有不同年紀有大小說法有種種皆
0018b03: 為隨機利導發其善心耳。
0018b04: 諸善男子如來見諸眾生樂於小法德薄
0018b05: 垢重者為是人說我少出家得阿耨多羅三
0018b06: 藐三菩提然我實成佛已巳來久遠若斯但
0018b07: 以方便教化眾生令入佛道作如是說。
0018b08: 少出家本久成佛。
0018b09: 諸善男子如來所演經典皆為度脫眾生
0018b10: 或說己巳身或說他身或示己巳身或示他身或
0019a01: 示己巳事或示他事諸所言說皆實不虛。
0019a02: 所演經典說雖異同理無不實也己巳謂釋
0019a03: 迦他謂諸佛說見於言示見於行。
0019a04: 所以者何如來如實知見三界之相無有生
0019a05: 死若退若出亦無在世及滅度者非實非虛
0019a06: 非如非異不如三界見於三界如斯之事如
0019a07: 來明見無有錯謬以諸眾生有種種性種種
0019a08: 欲種種行種種憶想分別故欲令生諸善根
0019a09: 以若干因緣譬喻言詞種種說法所作佛事
0019a10: 未曾暫癈。
0019b01: 釋上理無不實而說有異同也三界萬法
0019b02: 不容擬心以眾生妄見則種種紛紜以如
0019b03: 來實見則一切真寂無有生死乃至滅度
0019b04: 者不以生滅相見也不如三界見於三界
0019b05: 者不以來相見也既明見無滯則宜無
0019b06: 異說特以眾生性欲行想之心種種不同
0019b07: 故說示教化之亦種種不同也所作佛
0019b08: 事指說示不同之事。
0019b09: 如是我成佛已巳來甚大久遠壽命無量阿
0019b10: 僧祇劫常住不滅。
0020a01: 諸善男子我本行菩薩道所成壽命今猶
0020a02: 未復倍上數然今非實滅度而便唱言當
0020a03: 取滅度如來以是方便教化眾生。
0020a04: 敘唱滅意也。
0020a05: 所以者何若佛久住於世薄德之人不種善
0020a06: 根貧窮下賤貪著五欲入於憶想妄見網中
0020a07: 若見如來常在不滅便起憍恣而懷厭怠不
0020a08: 能生難遭之想恭敬之心是故如來以方便
0020a09: 說。釋唱滅意也貧窮下賤言乏功德財憶
0020a10: 想妄見為生死網即見惑思惑也。
0020b01: 比丘當知諸佛出世難可值遇所以者何
0020b02: 諸薄德人過無量百千萬億劫或有見佛或
0020b03: 不見者以此事故我作是言諸比丘如來難
0020b04: 可得見斯眾生等聞如是語必當生於難遭
0020b05: 之想心懷戀慕渴仰於佛便種善根是故如
0020b06: 來雖不實滅而言滅度。
0020b07: 言難值遇乃警之令渴仰種善也。
0020b08: 又善男子諸佛如來法皆如是為度眾生皆
0020b09: 實不虛。明諸佛利生善權皆如是也。
0020b10: 譬如良醫智慧達明鍊方藥善治眾病。
0021a01: 佛如醫師教如毉方理如妙藥種種性欲
0021a02: 行想分別是謂眾病佛能以若干緣喻隨
0021a03: 其所宜發藥而蠲除之是謂良醫善治也
0021a04: 其人多諸子息若十二十乃至百數。
0021a05: 火宅之子對三乘言故數止三十良醫之
0021a06: 子對眾生言故兼至百數。
0021a07: 以有事緣遠至餘國諸子於後飲他毒藥
0021a08: 藥發悶亂宛轉于地。
0021a09: 醫師遠適而諸子飲毒猶宅主近出而其
0021a10: 家失火也飲他毒藥喻隨順邪法宛轉于
0021b01: 地喻輪墮諸趣。
0021b02: 是時其父還來歸家諸子飲毒或失本心
0021b03: 或不失者遙見其父皆大歡喜拜跪問訊善
0021b04: 安隱歸我等愚癡誤服毒藥願見救療更賜
0021b05: 壽命父見子等苦惱如是依諸經方求好藥
0021b06: 草色香美味皆悉具足擣篩和合與子令服
0021b07: 而作是言此大良藥色香美味皆悉具足汝
0021b08: 等可服速除苦惱無服眾患。
0021b09: 三界之家佛所舊化故云來歸彼中邪毒
0021b10: 深者失其良心淺者雖或未失亦為惡習所
0022a01: 障未能親造覺體故云遙見願賜壽命即
0022a02: 冀不夭閼於橫邪也發藥除苦即令其斷
0022a03: 惑而證真也依諸佛經濟之方求聖賢斷
0022a04: 治之藥顯性空之真色示戒定之五香品
0022a05: 乳酪之五味無不具足也擣者折剛為柔
0022a06: 篩者化入細和合令服則無矯拂之失
0022a07: 色味香美則無瞑眩之毒聖人病人之病
0022a08: 憂人之憂調御之德見於此。
0022a09: 其諸子中不失心者見此良藥色香俱好
0022a10: 即便服之病除愈餘失心者見其父來雖
0022b01: 亦歡喜問訊求索治病然與其藥而不肯服
0022b02: 所以者何毒氣深入失本心故於此好色香
0022b03: 藥而謂不美。
0022b04: 父作是念此子可愍為毒所中心皆顛倒
0022b05: 雖見我喜求索救療如是好藥而不肯服我
0022b06: 今當設方便令服此藥即作是言汝等當知
0022b07: 我今衰老死時已至是好良藥今留在此汝
0022b08: 可取服勿憂不差作是教已巳復至他國遣使
0022b09: 還告汝父已死。留藥喻遺教去國喻示滅。
0022b10: 是時諸子聞父背喪心大憂惱而作是念
0023a01: 若父在者慈愍我等能見救護今者捨我遠
0023a02: 喪他國自惟孤露無復恃怙常懷悲感心遂
0023a03: 醒悟乃知此藥色味香即取服之毒病皆
0023a04: 愈。人情常忽於所賴常感於去思。
0023a05: 其父聞子悉已巳得差尋便來歸咸使見之。
0023a06: 水澄月現亦何去來。
0023a07: 諸善男子於意云何頗有人能說此良醫
0023a08: 虛妄罪不不也世尊。
0023a09: 佛言我亦如是成佛已巳來無量無邊百千
0023a10: 萬億那由他阿僧祇劫為眾生故以方便力
0023b01: 言當滅度亦無有能如法說我虛妄過者。
0023b02: 導迷貴權於法無過。
0023b03: 爾時世尊重宣此義而說偈言。
0023b04: 自我得佛來所經諸劫數無量百千萬
0023b05: 億載阿僧祇常說法教化無數億眾生
0023b06: 令入於佛道爾來無量劫為度眾生故
0023b07: 方便現涅槃而實不滅度常住此說法
0023b08: 此總舉善權下詳述權意。
0023b09: 我常住於此以諸神通力令顛倒眾生
0023b10: 雖近而不見眾見我滅度廣供養舍利
0024a01: 咸皆懷戀慕而生渴仰心眾生既信伏
0024a02: 質直意柔軟一心欲見佛不自惜身命
0024a03: 時我及眾僧俱出靈鷲山我時語眾生
0024a04: 常在此不滅以方便力故現有滅不滅
0024a05: 雖近不見所以伏憍恣也令生渴仰所以
0024a06: 發猒怠也。
0024a07: 餘國有眾生恭敬信樂者我復於彼中
0024a08: 為說無上法汝等不聞此但謂我滅度
0024a09: 敬信之心如聲說法之慈如響聲有彼此
0024a10: 響無生滅但應於彼如此不聞故謂之滅
0024b01: 耳聖人雖有權應之實無權應之心
0024b02: 如響而已巳。
0024b03: 我見諸眾生沒在於苦惱故不為現身
0024b04: 令其生渴仰因其心戀慕乃出為說法
0024b05: 飢然後甘食渴然後甘飲。
0024b06: 神通力如是於阿僧祇劫常在靈鷲山
0024b07: 及餘諸住處眾生見劫大火所燒時
0024b08: 我此土安隱天人常充滿園林諸堂閣
0024b09: 種種寶莊嚴寶多花果眾生所遊樂
0024b10: 諸天擊天常作眾伎樂雨曼羅華
0025a01: 散佛及大眾大火所燒此土安隱其何土耶
0025a02: 即實報淨土亦曰性土也言常在靈山則不
0025a03: 離娑婆化土而能不壞者報化一土爾依妄
0025a04: 業所現故有成與壞依實報所現故無成與壞
0025a05: 成壞之相楞嚴所謂別業妄見譬如目眚妄
0025a06: 見燈影彼非眚人雖同不見所以眾生見燒
0025a07: 而我常安隱也自我求之所謂性土不離自
0025a08: 性所謂靈山不離己已靈非形非故劫火莫
0025a09: 燒古今故常在不滅達斯妙旨則壽量
0025a10: 淨土等事皆備於我而不疑於佛矣。
0025b01: 我淨土不毀而眾見燒憂怖諸苦惱
0025b02: 如是悉充滿所謂別業妄見。
0025b03: 是諸罪眾生以惡業因緣過阿僧祇劫
0025b04: 不聞三寶名諸有修功德柔和質直者
0025b05: 則皆見我身在此而說法或時為此眾
0025b06: 說佛壽無量久乃見佛者為說佛難值
0025b07: 以罪業背佛即惡緣同感者以修德見我
0025b08: 則善業同感者由其或背或見故佛或說
0025b09: 壽量或說難值但應彼緣曾無定。
0025b10: 我智力如是慧光照無量壽命無數劫
0026a01: 久修業所得汝等有智者勿於此生疑
0026a02: 當斷令永佛語實不虛
0026a03: 智照無量壽命無數乃久修淨業之實報
0026a04: 非虛說示也。
0026a05: 如醫善方便為治狂子故實在而言死
0026a06: 無能說虛妄我亦為世父救諸苦患者
0026a07: 為凡夫顛倒實在而言滅以常見我故
0026a08: 而生憍恣心放逸著五欲墮於惡道中
0026a09: 苦患即妄纏惡業顛倒即妄見生死。
0026a10: 我常知眾生行道不行道隨所應可度
0026b01: 為說種種法頌是故如來以方便說。
0026b02: 每自作是意以何令眾生得入無上慧
0026b03: 速成就佛身
0026b04: 每思方便利導群機故或說壽量以發其
0026b05: 慧或現涅槃以感其情皆速成故也。
0026b06: 
0026b07: 
0026b08: 妙法蓮華經要卷第十三
