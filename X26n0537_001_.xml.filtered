0812b01: 
0812b02: 般若波羅蜜多心經直談
0812b03: 
0812b04: 
0812b05: 僧　真可　撰
0812b06: 般若波羅蜜多心經
0812b07: 夫智慧愚癡初非兩種彼岸此岸本是同源以其
0812b08: 見有身心即名愚癡住此岸以其不見有身心即
0812b09: 名智慧到彼岸也經則萬古不變之稱心則八部
0812b10: 最先之主不變則凡聖可以其由最先則誰能舍
0812b11: 此而求無上菩提哉。
0812b12: 觀自在菩薩行深般若波羅蜜多時照見五蘊皆空
0812b13: 度一切苦厄。
0812b14: 眾生未始非菩薩但不達人法皆空被苦厄所陷
0812b15: 故名眾生若了達無礙孰非菩薩。
0812b16: 舍利子色不異空空不異色色即是空空即是色受
0812b17: 想行識亦復如是。
0812b18: 至此特呼名而告之者謂上菩薩所證之空非小
0812b19: 乘偏空亦非頑空亦非斷空直即色之空耳色既
0812b20: 可以即空則空亦可以即色故曰色不異空空不
0812b21: 異色五蘊之中色蘊其一色空既可以相即餘蘊
0812b22: 例然故曰受想行識亦復如是。
0812b23: 舍利子是諸法空相不生不滅不垢不淨不增不減
0812b24: 是故空中無色無受想行識無眼耳鼻舌身意無色
0812c01: 聲香味觸法無眼界乃至無意識界無無明亦無無
0812c02: 明盡乃至無老死亦無老死盡無苦集滅道無智亦
0812c03: 無得以無所得故。
0812c04: 至此再呼名而告之者佛慮其偏小習重卒難遊
0812c05: 大乘二空法海故明揭顯露以啟之諸法空相
0812c06: 譬如質礙之既已巳融化成水在方器則隨而方
0812c07: 之在圓器則隨而圓之觸風可以為濤聲映地可
0812c08: 以為天色在江湖可以浮萬斛在大旱可以為雲
0812c09: 霓無往而莫不自在矣又方圓之器喻前境前境
0812c10: 自有生滅垢淨增減如水成無非質礙學者知
0812c11: 此則十二處十八界十二支及四諦皆瞭如也雖
0812c12: 然境不能自空必假照以空之境空智在病去藥
0812c13: 存終非本體藥亦洗之方盡染污故曰無智亦無
0812c14: 得。
0812c15: 菩提薩埵依般若波羅蜜多故心無罣礙無罣礙故
0812c16: 無有恐怖遠離顛倒夢想究竟涅槃三世諸佛依般
0812c17: 若波羅蜜多故得阿耨多羅三藐三菩提故知般若
0812c18: 波羅蜜多是大神是大明是無上是無等等
0812c19: 能除一切苦真實不故說般若波羅蜜多即
0812c20: 說曰。揭諦揭諦波羅揭諦波羅僧揭諦菩提薩婆
0812c21: 訶
0812c22: 嗚呼甚矣偏小習重之難化也如此故如來種種
0812c23: 告之令其深信意者此般若波羅蜜多不惟觀自
0812c24: 在菩薩依之心無罣礙而得涅槃即三世諸佛亦
0813a01: 因之而得無上菩提尚恐其驚疑未徹再敕之曰
0813a02: 此般若波羅蜜多是大神是大明是無上
0813a03: 是無等等神則威靈莫測明則無幽不燭無上
0813a04: 則更無有上者無等則更無有等者聖人為物至
0813a05: 矣盡矣無可以加矣猶說密以加持之予讀此
0813a06: 經至是不覺涕泗橫流莫能自止此因抱疾潭柘
0813a07: 山中念雲間徐太僕琰衛法勞勤釋此以慰益其
0813a08: 道心耳。
0813a09: 
0813a10: 般若波羅蜜多心經直談終
