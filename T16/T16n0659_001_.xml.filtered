0241a01: 
0241a02: No. 659 [No. 658]
0241a03: 此經宋本也大乘寶雲經卷第一
0241a04: 
0241a05: 梁扶南三藏曼陀羅仙共僧伽婆羅譯
0241a06: 序品第一
0241a07: 如是我聞。一時佛婆伽槃。住伽耶國伽耶頂
0241a08: 山。與大僧眾七萬人俱。一切皆是大阿羅漢。
0241a09: 諸漏已盡無復煩惱。心得自在心善解脫慧
0241a10: 善解脫。眾所知識皆大龍象。所作已辦不受
0241a11: 後有。捨離重擔逮得己利。盡諸有結善俱解
0241a12: 脫一切自在。究竟彼岸善達法性。法王之子
0241a13: 其心調伏堅固不退。世間八風所不能動。眾
0241a14: 德具足所願皆滿住涅槃道。唯除一人所謂
0241a15: 長老阿難。復與諸大菩薩摩訶薩眾十六萬
0241a16: 大士俱。一切皆是一生補處。向一切智重一
0241a17: 切智趣一切智就一切智。得無礙陀羅尼三
0241a18: 昧。住於首楞嚴三昧。悉皆＝皆能【宮】悉皆皆能遊戲藉＝諸【宮】藉諸大神通。
0241a19: 成熟眾生不暫休息。無復一切煩惱障礙。大
0241a20: 慈大悲遍現十方一切國土。善能往反無量
0241a21: 佛剎。以空境界住於無相。動止進退每為利
0241a22: 益一切眾生。善行一切諸佛境界。智慧無邊
0241a23: 同於虛空。三昧微妙甚深如海。心不搖動如
0241a24: 須彌山。清淨無穢猶如蓮華。心善明淨如摩
0241a25: 尼寶。其心皎潔如鍊真金。其名曰寶相菩薩
0241a26: 摩訶薩。寶掌菩薩。寶印掌菩薩。寶冠菩薩。寶
0241a27: 頂菩薩。寶首菩薩。寶積菩薩。寶髻菩薩。寶幢
0241a28: 菩薩。金藏菩薩。金剛藏菩薩。寶藏菩薩。吉藏
0241a29: 菩薩。莊嚴藏菩薩。如來藏菩薩。智慧藏菩薩。
0241b01: 日月藏菩薩。三昧藏菩薩。蓮華藏菩薩。解脫
0241b02: 月菩薩。普月菩薩。觀世音菩薩。大勢至菩薩。
0241b03: 觀察自在菩薩。普賢菩薩。普眼菩薩。蓮華眼
0241b04: 菩薩。廣眼菩薩。普威儀菩薩。普齊整菩薩。普
0241b05: 悅意菩薩。普禮菩薩。智意菩薩。法意菩薩。勝
0241b06: 意菩薩。上意菩薩。金剛意菩薩。師子奮迅菩
0241b07: 薩。大雷聲王菩薩。師子吼菩薩。深響音菩薩。
0241b08: 無污菩薩。無垢菩薩。金剛明菩薩。日光菩薩。
0241b09: 智光菩薩。智吉菩薩。月吉菩薩。芙蓉吉菩薩。
0241b10: 寶吉菩薩。文殊師利童子菩薩等十六大士。
0241b11: 賢護菩薩以為上首。及賢劫中諸大菩薩。彌
0241b12: 勒菩薩以為上首。四天王天四大天王以為
0241b13: 上首。三十三天天主帝釋以為上首。夜摩天
0241b14: 子須夜摩天以為上首。兜率諸天刪兜率陀
0241b15: 天以為上首。化樂諸天化樂天主以為上首。
0241b16: 他化自在諸天自在天主以為上首。與諸梵
0241b17: 俱助白諸梵王等。一切梵眾是大梵王以為
0241b18: 上首。一切淨居諸天大自在天以為上首。阿
0241b19: 修羅王毘＝被【宮】毘被摩質多以為上首。如是等無量百
0241b20: 千阿修羅王。阿耨達龍王摩那斯龍王娑竭
0241b21: 羅龍王婆修吉龍王如是等無量百千龍王。
0241b22: 吉威德龍王以為上首。及諸龍女無量百千。
0241b23: 天龍夜叉乾闥婆阿修羅迦留羅緊那羅摩
0241b24: 羅伽人非人等。爾時大眾圍遶。伽耶頂山廣
0241b25: 四由旬。無有地所及虛空中有空缺處。猶若
0241b26: 虛。是時大眾聚集瞻仰尊顏一面安坐。是
0241b27: 中寶師子座高一由旬。四方寶座高二十里。
0241b28: 無量繒綵敷覆其上。懸七寶鈴及諸羅網百
0241b29: 千幡華。高座四面一切地界變為金剛七寶
0241c01: 所成。悅眾人意平坦如掌。掃灑淨潔燒諸雜
0241c02: 香。無量天華皆散其上。無量百千蓮華大如
0241c03: 車輪從地踊出。皆是金色璃為臺。因陀尼
0241c04: 羅珠以為其鬘。香氣馥可愛柔軟供養世
0241c05: 尊。高座四角不近不遠。有四寶樹自然而出
0241c06: 高六十里。四維各十五里。爾時世尊坐師子
0241c07: 座。以平等心善轉法輪降魔怨敵。世間八風
0241c08: 所不能動。無怖無畏無怯弱想如師子王。亦
0241c09: 如阿耨達池八功德水湛然盈滿。猶若大海
0241c10: 甚深無底。如須彌山安隱不動。如日照了一
0241c11: 切世間。如月悅樂一切群品。如大龍王遍雨
0241c12: 法雨。如大梵王出過三界。無量調順弟子圍
0241c13: 遶。無量百千釋梵護世諸天。恭敬禮拜心不
0241c14: 高下。光明照曜一切大眾。是時世尊從頭頂
0241c15: 上放大光明。其名普照。無量光明侍從而出。
0241c16: 照曜十方無量無邊一切世界。照已收還右
0241c17: 旋三匝。而皆入於如來面門。如是入已而無
0241c18: 增減。猶如酥油水等而寫沙中不增不減。如
0241c19: 來光明亦復如是。爾時東方過無量恒河沙
0241c20: 數世界。彼有世界名芙蓉華。是中有佛名芙
0241c21: 蓉眼如來應供正遍知明行足善逝世間解無
0241c22: 上士調御丈夫天人師佛世尊。正為菩薩摩
0241c23: 訶薩眾演說法要。所謂一大乘道。是中佛剎
0241c24: 無有聲聞辟支佛二乘之名。而彼世界一切眾
0241c25: 生。悉是菩薩階位。不退於阿耨多羅三藐三
0241c26: 菩提。彼佛世界無餘雜食。一切菩薩唯羨禪
0241c27: 味以為飲食。唯善法樂以為飲食。是中世界
0241c28: 無復日月星宿之光。唯是如來光明照了是
0241c29: 方世界。無有穢草砂礫荊棘及諸黑山。而彼
0242a01: 世界平坦如掌。是中有菩薩摩訶薩。名曰薩
0242a02: 婆尼弼沙敢毘陣國。言此降伏一切障礙菩
0242a03: 薩。若有眾生聞是菩薩名字。一彈指頃而發
0242a04: 善心。即能得除一切障礙。爾時降伏一切障
0242a05: 礙菩薩摩訶薩。遇是世尊所放光明往照其
0242a06: 身。而從住處出詣彼佛。頭面恭敬禮佛足已
0242a07: 一所而坐。及與無量菩薩大眾觸是光明。各
0242a08: 各從於住處出詣彼佛。頭面作禮恭敬已畢
0242a09: 坐一處。爾時降伏一切障礙菩薩從座而
0242a10: 起偏袒右肩。右膝著地在蓮華臺上。合掌向
0242a11: 佛而前白言。世尊。何因何緣有此光明遍照。
0242a12: 種種雜色不可思議。清淨無垢悅樂一切菩薩
0242a13: 身心。是時佛告菩薩言。善男子。去此西方過
0242a14: 恒河沙數世界。彼有佛剎名娑訶世界。是中
0242a15: 有佛。名釋迦牟尼如來應供正遍知明行足
0242a16: 善逝世間解無上士調御丈夫天人師佛世
0242a17: 尊。若有眾生得聞釋迦牟尼佛名號。是諸眾
0242a18: 生則不退轉於阿耨多羅三藐三菩提。如是
0242a19: 光明則是釋迦如來所放光明。清淨無垢微
0242a20: 妙第一。悅樂一切菩薩身心。作是語已。復白
0242a21: 佛言。世尊。以何義故。有諸眾生得聞釋迦牟
0242a22: 尼佛名。而不退轉於阿耨多羅三藐三菩提。
0242a23: 作是問已。芙蓉眼佛告降伏一切障礙菩薩
0242a24: 言。善男子。釋迦如來於過去世行菩薩時已
0242a25: 發誓願。我成佛時凡是眾生聞我名者。皆悉
0242a26: 令得不退轉於阿耨多羅三藐三菩提。世尊。
0242a27: 彼世界中一切眾生聞佛名者盡不退轉耶。
0242a28: 佛言。不然。世尊。彼土眾生不聞釋迦牟尼佛
0242a29: 名耶。佛言。善男子。皆得聞也。世尊。彼土眾
0242b01: 生無退轉者云何不退轉耶。佛言。善男子。是
0242b02: 諸眾生種植不退轉因。藉聞彼佛名號而生。
0242b03: 今者如來見是事已。說彼眾生無有退轉。非
0242b04: 但聞名而不退轉。善男子。我今為汝當說譬
0242b05: 喻成是義故。善男子。如樹種子若大若小。但
0242b06: 無事礙具諸外緣。即生萌牙乃至增長。善男
0242b07: 子。云何說是為種子耶。對曰。世尊。無事礙故
0242b08: 說為種子。佛言。如是。善男子。聞如來名則便
0242b09: 得種不退轉種。是諸眾生即得名為不退轉
0242b10: 於阿耨多羅三藐三菩提。復白佛言。世尊我
0242b11: 今往彼娑訶世界。願樂欲得見釋迦佛應供
0242b12: 正遍知親近恭敬禮拜供養。爾時芙蓉眼世
0242b13: 尊告降伏一切障礙菩薩摩訶薩言。善男子。
0242b14: 善哉佳＝往【宮】佳往矣。往時已到汝當知之。復有無量諸
0242b15: 大菩薩。悉皆往詣芙蓉眼佛所。而白佛言。世
0242b16: 尊。我等皆亦願樂往彼娑訶世界。欲見釋迦
0242b17: 牟尼佛親近恭敬尊重供養。爾時芙蓉眼佛
0242b18: 告菩薩眾。善男子。汝等隨意往之。今正是時。
0242b19: 至彼世界謹慎收攝莫放逸住。何以故。彼土
0242b20: 眾生貪欲甚多嗔恚甚多愚癡甚多。不持沙
0242b21: 門清淨梵行深樂非法。惡賴姦詐。磣毒獷。
0242b22: 讒刺言語。穢曲逆耳。惡口罵詈＝罵【宮】詈罵。放逸自恣。
0242b23: 傲誕獨高。嘲調諂曲。形容醜陋。懈怠懶惰。破
0242b24: 戒暗鈍。勤行惡業嫉慳貪。無量煩惱之所
0242b25: 纏縛。如是彼土眾生眾中。釋迦如來正為說
0242b26: 法。是等菩薩大眾對如來曰。世尊。甚難甚難。
0242b27: 釋迦如來為彼眾生而說法耶。佛言。如是如
0242b28: 是。善男子。釋迦如來為彼眾生演說法要。甚
0242b29: 難甚難。善男子。彼土眾生如是獷。運一念
0242c01: 善甚為艱難。何以故。若於清淨世界眾生清
0242c02: 淨。修行善法不足為難。娑訶世界如是穢濁。
0242c03: 設彼眾生能運善心一彈指頃甚為希有。一
0242c04: 彈指頃歸依於佛。歸依正法。歸依聖僧。甚為
0242c05: 希有。一彈指頃受持淨戒甚為希有。一彈指
0242c06: 頃發離欲心甚為希有。一彈指頃運大悲心
0242c07: 發阿耨多羅三藐三菩提心甚為希有。是諸
0242c08: 菩薩而白佛言。希有世尊。希有善逝。爾時一
0242c09: 切諸菩薩摩訶薩言。善哉世尊。如所教誨隨
0242c10: 順正法如誨奉行。從佛聞已。頂禮佛足禮竟
0242c11: 而出。復為釋迦如來。化作種種供養之具。有
0242c12: 化寶樹華果莊嚴相好圓滿。有化毘琉璃樹。
0242c13: 有化玻梨寶樹。有化金銀之樹。及如意樹華
0242c14: 果之樹。又化衣雲及莊嚴雲香雲鬘雲蓋雲
0242c15: 并伎樂雲。如是變化合成一雲。是諸菩薩與
0242c16: 降伏一切障礙菩薩俱而往娑訶世界。爾時
0242c17: 降伏一切障礙菩薩報諸菩薩言。仁者。此娑
0242c18: 訶世界眾生。恒為眾苦之所逼惱。善哉仁者。
0242c19: 我等應當為諸眾生作大神通。以神通力令
0242c20: 彼眾生遠離眾苦而受快樂。是諸菩薩答言。
0242c21: 善哉善哉。仁者。爾時降伏一切障礙菩薩而
0242c22: 作神通。即從身出種種光明。清涼微妙無有
0242c23: 垢穢悅樂身心。以是光明遍照三千大千世
0242c24: 界。是中一切地獄及諸畜生餓鬼之類及閻
0242c25: 羅王。遇此光明皆離眾苦受諸快樂。無復相
0242c26: 殺害心。無忿恨心。無嗔恚心。互相恭敬作父
0242c27: 母想。三千大千世界中間無光明處。日月光
0242c28: 明神通道力不能照處。是菩薩光悉皆照了。
0242c29: 是中眾生互得相見。又三千大千世界。諸鐵
0243a01: 圍山。目＝某【宮】＊目某真山。大目某真山。及餘無量黑
0243a02: 山。皆是菩薩光明照了。上至一切諸梵天處
0243a03: 乃至有頂。下去乃至地獄。所謂活活地獄。黑
0243a04: 繩地獄。合破地獄。叫喚地獄。大叫喚地獄。燒
0243a05: 煮地獄。大燒煮地獄。阿鼻地獄。一百三十六
0243a06: 諸大地獄。及諸寒地獄無有方所。諸地獄
0243a07: 等非日光明以下至從座起偏【宮】缺脫寫字補之非日光明之所能照。遇此光明悉得快樂
0243a08: 息諸苦痛。以是神通。有諸眾生。求食得食。求
0243a09: 飲得飲。衣服車乘財帛。金銀珍寶應念而得。
0243a10: 無眼得眼。聾者得聞。者能語。失心顛狂而
0243a11: 得正念。苦者得樂。懷娠之女產生安隱無有
0243a12: 痛惱。爾時一切大地菩薩摩訶薩眾。往詣伽
0243a13: 耶頂山。是諸大士去山非遠。此三千大千世
0243a14: 界。七寶羅網遍覆其上。於虛空中雨大蓮華
0243a15: 諸天華雲。果雲鬘雲。香雲衣雲。諸散香雲。種
0243a16: 種繒綵幢幡蓋雲。一切自然空中而現。凡諸
0243a17: 眾生觸此雲雨皆得快樂。伽耶頂山諸穢樹
0243a18: 木悉不復現。是諸地界悉大清淨。唯有寶樹
0243a19: 意樹華樹果樹檀樹沈香之樹遍滿其中。無
0243a20: 量天＝之【宮】天之女於虛空中作天伎樂而供養佛。以是
0243a21: 音樂出此偈頌歌詠佛德。
0243a22: 託生林苑世奇特清淨無污無等等
0243a23: 願禮虛空等相故我等故來到此國
0243a24: 於道樹下成等覺破碎一切眾魔怨
0243a25: 願禮無比具威神我等故來到此國
0243a26: 眾中轉于妙法輪說法如幻水中月
0243a27: 願禮微妙如意樹我等故來到此國
0243a28: 了知世間如夢等種種色像如火輪
0243a29: 願禮不動福慧聚我等故來到此國
0243b01: 於無量劫修雙行福慧成滿由大悲
0243b02: 願禮清淨滿月面我等故來到此國
0243b03: 無量人天菩薩眾恭敬供養稽首禮
0243b04: 願禮除暗踰日光我等故來到此國
0243b05: 累劫苦行獲法珍慈悲不施群品
0243b06: 願禮自利利他者我等故來到此國
0243b07: 心淨寂滅慈悲熏塵勞不污如蓮華
0243b08: 願禮無量功德聚我等故來到此國
0243b09: 無為本性非生滅神通道力現三相
0243b10: 願禮自在不思議我等故來到此國
0243b11: 分明相好莊嚴身救護世間所歸仰
0243b12: 願禮寶樹無量枝我等並齎供養具
0243b13: 爾時偈頌出已未久。長老目連即從座起。偏
0243b14: 袒右肩右膝著地。合掌向佛恭敬禮畢。而白
0243b15: 佛言。世尊。如今瑞相是誰所作。本未曾有未
0243b16: 曾聞見。說是語已。佛告長老目揵連言。目連。
0243b17: 東方去此過恒河沙等數世界。彼有世界名
0243b18: 芙蓉華。是中有佛名芙蓉眼如來應正遍知。
0243b19: 即時存在正說法要。從彼佛土降伏一切障
0243b20: 礙菩薩。與無量百千億那由他諸大士俱。來
0243b21: 至此娑訶世界現是瑞相。佛說是語未久之
0243b22: 頃。降伏一切障礙菩薩。與百千億那由他諸
0243b23: 菩薩俱。以大神通悉詣佛所。與大士俱頭面
0243b24: 稽首敬禮佛足。圍繞千匝俱立佛前。以此偈
0243b25: 頌一時同音。而歎佛曰。
0243b26: 大名大勇猛大智大仙尊
0243b27: 過有諸＝諸有【宮】有諸諸有危嶮歸命度＝渡【宮】度渡彼岸
0243b28: 光明普照了普知眾生性
0243b29: 普愍普救拔敬禮至極尊
0243c01: 不動如須彌如海深無底
0243c02: 降諸外道群稽首禮法王
0243c03: 本來無生滅法性體＝本【宮】體本自然
0243c04: 眾中師子吼敬禮轉法輪
0243c05: 時為說正道時令達真如
0243c06: 時令入涅槃或為授記別
0243c07: 善達三聚性時機無不了
0243c08: 所化諸眾生法網如意滿
0243c09: 婬怒癡等垢及餘無量惑
0243c10: 坐於菩提樹以智火燒盡
0243c11: 自度而度他自脫＝勝【宮】脫勝脫世間
0243c12: 久迷三有險唯佛能濟拔
0243c13: 三有長牢獄無明熟眠眾
0243c14: 法燈今覺悟頂禮群品親
0243c15: 如是諸菩薩皆是佛化生
0243c16: 願樂聞正法世尊為說之
0243c17: 爾時降伏一切障礙菩薩。與諸菩薩摩訶薩
0243c18: 等。以是偈頌歎佛已畢。世尊憐愍聽許復座。
0243c19: 俱於蓮華臺上而坐。隨其所應而從座起。偏
0243c20: 袒右肩右膝著蓮華臺。合掌向佛而白佛言。
0243c21: 世尊。我今欲問如來應供正遍知隨處少分。
0243c22: 唯願世尊。如今所問憐愍答之。作是語已。佛
0243c23: 告降伏一切障礙菩薩言。大士但問。如來世
0243c24: 尊常自聽許隨意所問。如來當為分別答之。
0243c25: 爾時降伏一切障礙菩薩。蒙佛聽許而白佛
0243c26: 言。世尊。菩薩摩訶薩。云何具足檀那波羅
0243c27: 蜜＝密【宮】＊蜜密。云何具足尸羅波羅蜜。云何具足羼提波
0243c28: 羅蜜密。云何具足毘梨耶波羅蜜密。云何具足
0243c29: 禪那波羅蜜密。云何具足般若波羅蜜密。云何
0244a01: 具足優和俱舍羅波羅蜜密。云何具足波尼牢
0244a02: 那波羅蜜密。云何具足婆羅波羅蜜密。云何具
0244a03: 足闍那波羅蜜密。世尊。云何菩薩摩訶薩與地
0244a04: 平等。云何菩薩與水平等。云何菩薩與火平
0244a05: 等。云何菩薩與風平等。云何菩薩與虛空平
0244a06: 等。世尊。云何菩薩如月如日。云何菩薩如師
0244a07: 子王。世尊。云何菩薩善能調伏。云何菩薩世
0244a08: 所知識。云何菩薩喻若蓮華。云何菩薩發增
0244a09: 廣心。〔云〕－【宮】云何菩薩得清淨心。云何菩薩無疑惑
0244a10: 心云何菩薩意如大海。世尊。云何菩薩心解
0244a11: 微細。云何菩薩辯才會理。云何菩薩辯才明
0244a12: 了。云何菩薩辯才淨潔。云何菩薩辯才能悅
0244a13: 一切眾生。云何菩薩入壞言語。世尊。云何菩
0244a14: 薩利益說法。云何菩薩無不隨順。云何菩薩
0244a15: 善了法界。云何菩薩行於空境。云何菩薩住
0244a16: 於無相。云何菩薩遠離一切心願。云何菩薩
0244a17: 以慈為身。云何菩薩以悲為身。云何菩薩恒
0244a18: 歡喜住。云何菩薩住於捨中。云何菩薩神通
0244a19: 遊戲。云何菩薩永離八難。云何菩薩不忘失
0244a20: 菩提心。云何菩薩得宿命智。云何菩薩親近
0244a21: 善知識。云何菩薩遠離惡知識。云何菩薩得
0244a22: 如來法身。云何菩薩得金剛不壞身。云何菩
0244a23: 薩作大薩泊主。云何菩薩作大導師。云何菩
0244a24: 薩示道不顛倒。云何菩薩恒正憶念。云何菩
0244a25: 薩著糞掃衣。云何菩薩受持三衣。云何菩薩
0244a26: 行不低昂。云何菩薩如法乞食。云何菩薩唯
0244a27: 一坐食。云何菩薩不再飲食。云何菩薩住阿
0244a28: 蘭若。云何菩薩依止樹下。云何菩薩習坐露
0244a29: 地。云何菩薩住尸陀林。云何菩薩宴坐不眠。
0244b01: 云何菩薩隨宜敷座。云何菩薩攝心方法。云
0244b02: 何菩薩用心與理相應。云何菩薩受持修多
0244b03: 羅經。云何菩薩受持毘尼律。云何菩薩具足
0244b04: 威儀法用舉止。云何菩薩無慳嫉心。云何菩
0244b05: 薩於諸眾生生平等心。云何菩薩殷勤供養
0244b06: 恭敬諸佛。云何菩薩斷除憍慢。云何菩薩心
0244b07: 多清淨。世尊。云何菩薩了知世諦。云何菩薩
0244b08: 通達第一義諦。云何菩薩善解十二因緣。云
0244b09: 何菩薩於世間解。云何菩薩生淨佛剎。云何
0244b10: 菩薩不受胎生染污。云何菩薩出離家居。云
0244b11: 何菩薩壽命清淨。云何菩薩心無疲倦。云何
0244b12: 菩薩行佛制法。云何菩薩姿顏悅豫面無顰
0244b13: 蹙。云何菩薩多聞具足。云何菩薩持正法。云
0244b14: 何菩薩生法王子。云何菩薩釋梵護世諸天
0244b15: 之所奉迎。云何菩薩了知眾生機性。云何菩
0244b16: 薩成熟眾生。云何菩薩堪任正位。云何菩薩
0244b17: 共住安樂。云何菩薩善行攝法。云何菩薩得
0244b18: 身端正。云何菩薩為所依止。云何菩薩喻大
0244b19: 藥樹王。云何菩薩福業相應。云何菩薩善能
0244b20: 變化。世尊。云何菩薩速成阿耨多羅三藐三
0244b21: 菩提。
0244b22: 大乘寶雲經十波羅蜜〔品〕－【宮】品第二
0244b23: 爾時佛告降伏一切障礙菩薩摩訶薩言。善
0244b24: 哉善哉。善男子。重復善哉。汝為利益一切眾
0244b25: 生。亦為安樂一切世間。特為莊嚴人天大眾。
0244b26: 是故汝今以如是義。應問如來。善男子。諦聽
0244b27: 諦聽善思念之。我當為汝分別解說。唯然世
0244b28: 尊。願樂欲聞。佛言。善男子。菩薩摩訶薩。具
0244b29: 足十法修行檀波羅蜜。何等為十。一者法施
0244c01: 具足。二者無畏施具足。三者財施具足。四者
0244c02: 無反報施具足。五者憐愍施具足。六者不輕
0244c03: 慢施具足。七者殷重施具足。八者供養施具
0244c04: 足。九者無所依施具足。十者淨潔施具足。善
0244c05: 男子。云何菩薩法施具足。善男子。菩薩無希
0244c06: 望心受持正法。不為利養不為知識不為名
0244c07: 聞。種種因緣但為欲滅一切眾生劇苦因緣。
0244c08: 以無著心於諸眾生而為說法。一向平等無
0244c09: 二心故。如於國王王子朝臣富貴之處。而為
0244c10: 說法。於旃陀羅及下賤人。平等說法亦復如
0244c11: 是。無二心故。何況於諸萬民都邑一切眾生。
0244c12: 如是說法不生憍慢。善男子。是名菩薩法施
0244c13: 具足。善男子。云何菩薩無畏施具足。善男子。
0244c14: 菩薩自身捨棄一切刀仗。不令一切眾生怖
0244c15: 畏。以所行法傳勸化他。於諸眾生生父母想
0244c16: 眷屬妻子想善知識想。何以故。如佛所說。生
0244c17: 生世世流轉無始。無一眾生非是汝等昔時
0244c18: 父母眷屬妻子知識。乃至蠕動一切眾生四
0244c19: 生之類。是故應施其無所畏。割肉飴＝飼【宮】飴飼之勿令
0244c20: 怖畏。何況於大眾生。善男子。如是菩薩無畏
0244c21: 施具足。善男子。云何菩薩財施具足。菩薩若
0244c22: 見眾生心性弊惡行不善業。即施財物。施財
0244c23: 物竟止其惡業令修善行。復更思惟。如來所
0244c24: 說菩薩行施。即滅三種惡法。所謂嫉慳惜
0244c25: 貪愛。是故我等依如來教而行布施。如是行
0244c26: 施不生傲慢。善男子。如是菩薩財施具足。善
0244c27: 男子。云何菩薩不望報施具足。善男子。菩薩
0244c28: 行施。不為自身不為眷屬不為世俗。往還因
0244c29: 緣而行布施。是諸菩薩如法布施性樂布施。
0245a01: 以是因緣菩薩無有求報恩心。善男子。如是
0245a02: 菩薩不望報施具足。善男子。云何憐愍布施
0245a03: 具足。善男子。菩薩見諸困苦眾生。若飢若渴
0245a04: 若裸若袒若披破弊。無救無護無歸依處。無
0245a05: 所安身福德微薄。見已則生憐愍殷勤之心。
0245a06: 為是眾生利益安樂。是故我應急行阿耨多
0245a07: 羅三藐三菩提。是諸眾生困苦無救無護無
0245a08: 歸無依。流轉生死遍於六道。受諸劇苦無暫
0245a09: 休息。我當獨於一切眾生。為尊為師為將為
0245a10: 上為首為導為救為護為歸為依。以大憐愍
0245a11: 逼切其心。以憐愍故攝受眾生。如是憐愍攝
0245a12: 受無量無邊一切眾生。修是善根不生憍慢。
0245a13: 善男子。如是菩薩憐愍布施具足。善男子。云
0245a14: 何菩薩無憍慢施具足。善男子。菩薩行施。非
0245a15: 擲與施不輕他施。不罵辱施不前惱施。不恃
0245a16: 富貴恍惚而施。不求名譽不恃多聞。夫欲行
0245a17: 施殷重而施。前作恭敬然後方自手施與之。
0245a18: 善男子。如是菩薩無憍慢施具足。善男子。云
0245a19: 何菩薩殷重施具足。善男子。菩薩若見和上
0245a20: 師僧可尊重者及諸同學。以身恭敬而心殷
0245a21: 重。合掌禮拜奉迎送去作和合意。於諸種種
0245a22: 修行法事。與善相應常為朋友。善男子。如是
0245a23: 菩薩殷重施具足。善男子。云何菩薩供養施
0245a24: 具足。善男子。菩薩若於佛前於法前僧前而
0245a25: 設供養。若至如來塔廟之處。以諸香華而供
0245a26: 養之淨潔掃灑。若如來塔有破壞者即為治
0245a27: 理。如是供養諸佛。復於所聽如來正法。讀誦
0245a28: 受持書寫演說。思惟其義如法修行以無顛
0245a29: 倒故。如是供養正法。以諸衣服飲食臥具湯
0245b01: 藥種種資生。乃至冷暖湯水悉皆施給。如是
0245b02: 供養僧眾。善男子。是名菩薩供養施具足。善
0245b03: 男子。云何菩薩無所依施具足。善男子。菩薩
0245b04: 行布施時不作是願。以此善根令得生天若
0245b05: 次諸天若生國王朝臣宰相富貴之處。善男
0245b06: 子。如是菩薩無所依施具足。善男子。云何菩
0245b07: 薩淨潔施具足。善男子。菩薩如前所說。種種
0245b08: 行施善觀察之。如是觀察布施過失布施垢
0245b09: 穢布施障礙悉令不生。善男子。如是菩薩淨
0245b10: 潔施具足。善男子。以是十法菩薩檀波羅蜜
0245b11: 滿足。善男子。菩薩具於十法。尸羅波羅蜜具
0245b12: 足。何者為十。一者護持波羅提木叉禁戒。二
0245b13: 者護持菩薩所應學戒。三者遠離一切煩惱
0245b14: 燒熱。四者遠離不善思惟。五者信業因＋（緣）【宮】因因緣果。
0245b15: 六者怖畏罪想。七者慚愧觀察。八者受持堅
0245b16: 固。九者無所依戒。十者三輪淨戒。善男子。云
0245b17: 何菩薩護持波羅提木叉戒。若修多羅若於
0245b18: 毘尼及諸經中善哉如來所制禁戒。在在處
0245b19: 處。我應當學如法受持。不恃種姓不著諸見。
0245b20: 不規徒眾不見人過。無下劣想不著雜藝。於
0245b21: 是戒律生殷重心如法受持。如是菩薩守護
0245b22: 波羅提木叉禁戒。善男子。云何菩薩守護菩
0245b23: 薩所應學戒。善男子。菩薩作是思惟反覆籌
0245b24: 度。非但受持波羅提木叉戒。我當證得阿耨
0245b25: 多羅三藐三菩提。是故處處經中。凡是如來
0245b26: 所說菩薩種種威儀。并於所制菩薩種種律
0245b27: 儀。我應當學如法受持。何者菩薩修威儀戒。
0245b28: 菩薩非處非時不可說法。要知時節善解國
0245b29: 土。以軟美音方為說之。何以故。勿令眾生生
0245c01: 不善心。將護彼意自收六情。菩薩方得菩提
0245c02: 行滿。何者律儀戒具足。所謂愛語軟語不渾
0245c03: 雜住。樂住閑靜顏貌和悅。如是菩薩具威儀
0245c04: 已。絓＝經【宮】絓經是如來所制諸法律儀。以殷重心悉皆
0245c05: 受持。如是菩薩守護菩薩所應學戒。善男子。
0245c06: 云何菩薩遠離一切煩惱燒熱。善男子。菩薩
0245c07: 若慾燒熱若瞋燒熱若癡燒熱。及諸無量一
0245c08: 切煩惱火所燒（焦）＋熱【宮】熱焦熱。或復種種財貨資生因緣
0245c09: 身心熾然。當修三種對治法門。仍速遠離三
0245c10: 毒因緣。何者是慾對治何者是婬欲因緣。修
0245c11: 不淨觀是慾對治。一切女色是婬因緣。何者
0245c12: 修不淨觀。所謂觀此身分其中唯有毛髮爪
0245c13: 齒皮膚垢膩。淚汗涕唾大小便利。筋肉血脈
0245c14: 腦膜肪。骨髓膏膿心肺脾腎。肝膽腸胃黃
0245c15: 白涎生熟二藏。不淨充滿。菩薩如是身分。
0245c16: 當善觀察〔三十六物〕－【宮】三十六物。如是觀察復更思惟。有
0245c17: 諸嬰兒凡夫癡無曉了少分善根。尚能觀察
0245c18: 三十六物不生貪欲＝欲心【宮】貪欲欲心。何況有智具大人相厚
0245c19: 種善根。如是菩薩修不淨觀。何者名為女色。
0245c20: 所謂主家母村好能莊嚴色像外形姿態。三
0245c21: 十六物假合醜穢以為形相惑諸凡愚。菩薩
0245c22: 若眼見已而作是念。如來常說。一切境界如
0245c23: 夢如幻皆是虛妄。何有智者。於諸境界如夢
0245c24: 幻等而生貪欲。作是觀察應速遠離。是名菩
0245c25: 薩離欲因緣。何者瞋恚對治。何者瞋恚因
0245c26: 緣。善男子。菩薩於諸眾生多生慈悲。凡是因
0245c27: 緣能生瞋者皆悉遠離。如是菩薩修瞋對治
0245c28: 離瞋因緣。菩薩作是觀已即得離癡。得離癡
0245c29: 已不生惱熱。若被損辱若失財物亦不生熱。
0246a01: 如是菩薩遠離一切煩惱燋熱。善男子。云何
0246a02: 菩薩遠離不善思惟。善男子。菩薩獨無伴侶。
0246a03: 住於空閑寂靜之處。發如是心。我今安住無
0246a04: 喧雜處住清淨處。是故得住如來法律安樂
0246a05: 清淨。有諸沙門剃除鬚髮。被壞色衣而行苦
0246a06: 行。近惡知識不善思惟。是故失於如來所說
0246a07: 法律。如是菩薩遠離不善思惟。云何菩薩信
0246a08: 業因果。菩薩作是思惟。如佛所說沙門夫作
0246a09: 功德。應當至心持戒修智至到努力。何以故。
0246a10: 至心造功德故。當受如意安樂果報。如是信
0246a11: 故即得遠離諸不善業。是名菩薩信業因果。
0246a12: 善男子。云何菩薩怖畏罪想。菩薩於微細罪
0246a13: 恒生怖畏尚不故犯。何以故。如佛所說沙門
0246a14: 毒藥體性若多若少俱能殺人。一切罪殃若
0246a15: 大若小。俱令眾生墮三惡道地獄餓鬼畜生
0246a16: 劇苦之中。亦復如是。思惟是已則生怖畏一
0246a17: 切罪想。是名菩薩怖懼罪業。云何菩薩慚愧
0246a18: 觀察。菩薩與四部眾及諸國民無不親狎。如
0246a19: 是等人於菩薩邊。而施金銀真珠琉璃璧玉
0246a20: 種種寶物。而是菩薩獨不生貪。若塔廟物若
0246a21: 僧鬘物。付囑委之而不自用。何以故。如佛所
0246a22: 說。菩薩於己身分。乍割其肉隨意用之。而不
0246a23: 可以非捨施物而應得用。如是菩薩慚愧觀
0246a24: 察。云何菩薩受持堅固。菩薩若魔眷屬及諸
0246a25: 天神之所嬈亂。令生貪著一切財物及五欲
0246a26: 樂。其心安住不動不搖亦不退轉。如是菩薩
0246a27: 受持堅固。云何菩薩無所依求戒。菩薩護持
0246a28: 淨戒。作如是念。不以此戒我當生天及諸天
0246a29: 等國王帝主諸大朝臣。菩薩持戒為無所得
0246b01: 故。如是菩薩無所依戒。云何菩薩三輪（清）＋淨【宮】淨清淨
0246b02: 戒。菩薩以身清淨口心清淨。何者菩薩身清
0246b03: 淨戒。絓是一切身業不善。所謂殺生偷盜邪
0246b04: 婬媱等皆悉遠離。是名菩薩身業清淨。何者菩
0246b05: 薩口業清淨。絓是一切口業不善。所謂妄語
0246b06: 兩舌惡口罵詈破散戲語皆悉遠離。是名菩
0246b07: 薩口業清淨。何者菩薩心業清淨。絓是心業
0246b08: 一切不善。所謂貪欲瞋恚愚癡等皆悉遠
0246b09: 離。是名菩薩心業清淨。如是名為三輪淨戒。
0246b10: 善男子。是名菩薩摩訶薩尸羅波羅蜜清淨
0246b11: 具足。善男子。菩薩具有十法。羼提波羅蜜具
0246b12: 足。何等為十。一者內忍具足。二者外忍具足。
0246b13: 三者法忍具足。四者佛印可忍具足。五者無
0246b14: 方所忍具足。六者平等忍具足。七者不見事
0246b15: 忍具足。八者不搖動忍具足。九者慈悲忍具
0246b16: 足。十者成就誓願忍具足。善男子。云何菩薩
0246b17: 內忍具足。內有憂悲苦惱愁毒惆悵憒悶。悉
0246b18: 皆忍之默然不熱。是名菩薩內忍具足。云何
0246b19: 菩薩外忍具足。善男子。菩薩聞有＝人【宮】有人惡口罵詈
0246b20: 種種誹謗。及其父母一切眷屬和上師僧。乃
0246b21: 至誹謗佛法僧寶。聞已不瞋不惱。不入內懷
0246b22: 而堪忍之無怨恨心。是名菩薩外忍具足。云
0246b23: 何菩薩法忍具足。菩薩摩訶薩於諸如來所
0246b24: 說甚深經教。斷諸疑惑意趣難達諸佛境界。
0246b25: 所謂諸法本來寂靜。不生不滅性自涅槃聞
0246b26: 如是法不恐不怖不驚不畏。即便作是進退＝覆【宮】進退覆
0246b27: 思惟。頗有一人。不聞如來如是甚深微妙正
0246b28: 法。得成阿耨多羅三藐三菩提耶。以是因緣。
0246b29: 應當至心受持讀誦觀察修行如是正法。是
0246c01: 名菩薩法忍具足。云何佛所印可忍具足。菩
0246c02: 薩靡訶薩若生瞋恨。即當至心＝覆【宮】至心覆諦善思惟。如
0246c03: 此瞋者何由而生又何處滅。復誰所生云何
0246c04: 而生藉何因生。如是觀察不見瞋因不見生
0246c05: 處不見源由。以是因緣即便忍之不生煩惱。
0246c06: 是名菩薩佛所印可忍具足。云何無方所忍
0246c07: 具足。菩薩非晝日忍夜中不忍。非夜中忍晝
0246c08: 日不忍。非此國忍彼國不忍。非彼國忍此國
0246c09: 不忍。非知識不忍知識而忍。非不知識忍知
0246c10: 識不忍。菩薩不爾。於一切時在在處處。皆悉
0246c11: 安耐一切能忍。是名菩薩無方所忍具足。云
0246c12: 何菩薩平等忍具足。菩薩不但於其父母尊
0246c13: 長妻子一切眷屬等所而為堪忍餘處不忍。
0246c14: 菩薩不然。何以故。菩薩堪忍無有親不問
0246c15: 尊卑及旃陀羅。以平等心而堪忍之。是名菩
0246c16: 薩平等忍具足。云何菩薩不見事忍具足。菩
0246c17: 薩不以事緣故忍。不為名聞故忍不為世流
0246c18: 布＝故【宮】布故忍。不為慚愧故忍。菩薩在在處處常修忍
0246c19: 辱。是名菩薩不見事忍具足。云何菩薩不擾
0246c20: 動忍具足。菩薩瞋恚未發之前。為惡不生而
0246c21: 暫忍辱不名為忍。若遇惡境。或以手捲若以
0246c22: 刀仗。或打或殺或口罵辱菩薩皆忍。是名菩
0246c23: 薩不擾動忍具足。云何菩薩慈悲忍具足。菩
0246c24: 薩若作國王王子朝臣。富貴多饒財寶得自
0246c25: 在力。設被罵辱毀呰誹謗種種輕欺。悉皆堪
0246c26: 忍不瞋不恨。不逞富貴而作是念。是等眾生
0246c27: 我皆荷負我所守護。是故不可於所守護增
0246c28: 加瞋恚便棄捨之。以是因緣興大慈悲。能堪
0246c29: 忍之不生瞋恨。是名菩薩慈悲忍具足。云何
0247a01: 菩薩誓願忍具足。菩薩摩訶薩應作是念。我
0247a02: 於如來應供正遍知前作師子吼。我當修行
0247a03: 阿耨多羅三藐三菩提。見諸眾生沈滯生死
0247a04: 沒深淤泥。我應拔濟令得度脫。是故我今不
0247a05: 可以於所度之眾。多生瞋忿起怨憾心不耐
0247a06: 不忍。若我不忍尚不自渡。何況渡人。善男
0247a07: 子。譬如醫王。見諸盲人便作是念。我今當為
0247a08: 如是人等除其目中一切暗翳種種障膜。雖
0247a09: 作是念而是醫師本自盲冥。善男子。於意云
0247a10: 何。如是醫師能為眾生除眼翳不。對曰。不也
0247a11: 世尊。佛言。善男子。如是菩薩。於此無明生盲
0247a12: 世界自無慧眼。云何能除世間無明。自眼翳
0247a13: 障尚不能治。豈能治他。以是因緣。菩薩欲除
0247a14: 一切眾生無明暝者。應前自除一切暗障後
0247a15: 及於人。是故菩薩應堪忍之不生瞋恨。如是
0247a16: 菩薩自誓願忍具足。善男子。是名菩薩摩訶
0247a17: 薩具足十法忍波羅蜜滿足。
0247a18: 大乘寶雲經卷第一
