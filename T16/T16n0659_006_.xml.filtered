0272b02: 大乘寶雲經卷第六
0272b03: 
0272b04: 梁扶南三藏曼陀羅仙共僧伽婆羅譯
0272b05: 二諦品第六
0272b06: 爾時世尊。復告降伏一切障礙菩薩摩訶薩
0272b07: 言。善男子。菩薩摩訶薩具足十法善解世諦。
0272b08: 何等為十。所謂假說有色非第一義故。得於
0272b09: 色法而不執著。假說受想行識非第一義故。
0272b10: 雖得於識而不執著。假說地界非第一義故。
0272b11: 雖得地界而不執著。假說水火風虛空識界非
0272b12: 第一義故。雖得是界而不執著。假說眼入非
0272b13: 第一義故。雖得眼入而不執著。假說耳鼻舌
0272b14: 身意入非第一義故。乃得意入而不執著。假
0272b15: 說有我非第一義故。雖得是我而不執著。假
0272b16: 說眾生非第一義故。雖得眾生而不執著。假
0272b17: 說壽命士夫養育眾數人等。非第一義故。雖
0272b18: 得是等而不執著。假說世間非第一義故。雖
0272b19: 得世間而不執著。假說世法非第一義故。雖
0272b20: 得世法而不執著。假說佛法非第一義故。雖
0272b21: 得佛法而不執著。假說菩提非第一義故。雖
0272b22: 得菩提而不執著得菩提者。善男子。假名言
0272b23: 說名字論量名為世諦。於世法中無第一義。
0272b24: 雖然若離世法。第一義諦不可得說。善男子。
0272b25: 菩薩摩訶薩於是法處善解世諦。而不名解
0272b26: 第一義諦。善男子。菩薩摩訶薩具是十法善
0272b27: 解世諦。善男子。菩薩摩訶薩具足十法善解
0272b28: 第一義諦。何等為十。所謂具無生法。具無滅
0272b29: 法。具不壞法。具不增不減不出不入法。具離
0272c01: 境界法。具無言說法。具無戲論法。具無假名
0272c02: 法。具寂靜法。具聖人法。所以者何。善男子。
0272c03: 夫第一義不生不滅。不敗不壞不增不減。文
0272c04: 字章句所不能說。不可詮辯絕於戲論。善男
0272c05: 子。第一義者。無言無說本性清淨。一切聖人
0272c06: 內自證得。若佛出世若不出世。法性常爾不
0272c07: 減不增。善男子。為是法故一切菩薩。剃除鬚
0272c08: 髮著壞色衣。以善心故遠離親屬。往空閑處
0272c09: 出家修道。精進耐苦如灸頭然＝忍【宮】然忍。但為求得是
0272c10: 妙法故。善男子。若無有此第一義諦。所修梵
0272c11: 行皆悉無用。佛出於世亦復無用。善男子。是
0272c12: 故汝當知有第一義諦。有第一義諦故。說諸
0272c13: 菩薩解第一義。善男子。菩薩摩訶薩具是十
0272c14: 法。善知第一義諦。善男子。菩薩摩訶薩具足
0272c15: 十法善解十二因緣。何等為十。所謂諸法空
0272c16: 虛無實厄縛危脆。如水中月如鏡中影。如谷
0272c17: 中響如夢如＝中【宮】如中幻。無暫時停搖動不住。藉因緣
0272c18: 生皆悉知之。作是觀察是等諸法一切空虛。
0272c19: 無有真實如是危脆。乃至藉因緣生見生住
0272c20: 滅。復更思惟。以何因緣是等法生。以何因緣
0272c21: 是等法滅。作是觀已。即知無明為是等法作
0272c22: 生因緣。無明所生。無明源由。無明根本。依因
0272c23: 無明諸行法生。行緣於識以識因緣假說名
0272c24: 色。名色立已而說六入。因於六入觸方得生。
0272c25: 觸因緣故生於三受。受因緣故嬰兒凡夫生
0272c26: 渴愛苦。渴愛因緣而取四取。緣於四取而有
0272c27: 接續。有因緣生。以生因緣老死憂悲苦惱等
0272c28: 生。純是大苦共相聚集。以是義故聰明智者。
0272c29: 應當勤求滅是無明。破裂無明拔無明根令
0273a01: 不復生。無明滅故一切諸法因無明者。皆滅
0273a02: 無餘猶若命根。命根滅時一切諸根皆悉隨滅
0273a03: 無明滅時。一切諸法依無明者。悉皆隨滅無明
0273a04: 滅故。煩惱不生。無煩惱故不生六道。何以故。
0273a05: 生死因緣已滅盡故。是故能得於大涅槃常樂
0273a06: 我淨。善男子。如是菩薩具足＝是【宮】＊足是十法善知十二
0273a07: 因緣。善男子。菩薩摩訶薩具足十法知於自
0273a08: 身。何等為十。善男子。菩薩摩訶薩作是觀察。
0273a09: 我今此生何等種性＝姓【宮】＊性姓。婆羅門性姓耶。剎利性姓
0273a10: 耶。居士大家性姓耶。若卑劣性姓耶。若下賤性姓
0273a11: 耶。若生豪族大富家者。莫恃怙之而生憍慢。
0273a12: 若生下賤貧窮家者。而作是念我於前世種是
0273a13: 業緣。致使如是貧窮果報。以是因緣多修厭
0273a14: 離。生厭離故樂求出家。得出家已作是觀察。
0273a15: 我今出家正何所為。即知出家自能度脫方度
0273a16: 他人。以是因緣不應懈怠不宜嬾惰。作是觀
0273a17: 已。我得出家何等不善未滅盡者。若滅是法
0273a18: 則生歡喜。以是因緣為滅是法勇猛精進。復
0273a19: 作是念。何等善法可得增長。以增長故。當生
0273a20: 歡喜。為諸善法增長因緣勇猛精進。復作是
0273a21: 念。依何等師一切善法而得增長。一切不善
0273a22: 而得盡滅。以是因緣。依止師僧若多聞者。若
0273a23: 不多聞若持戒者若不持戒。恒生尊想如敬
0273a24: 諸佛。而於和上阿闍梨邊。恭敬尊重至心承
0273a25: 事亦復如是。而作是念。藉師僧力諸助道法。
0273a26: 所未滿者能令得備。煩惱未滅能令滅盡。是
0273a27: 等人邊生和上想。至心承事生大歡喜。於善
0273a28: 法中而修順行。於不善法逆之而行。復作是
0273a29: 念我師是誰。作如是觀則得知之。夫我師者
0273b01: 是一切智說一切法。憐愍世間有大慈悲。是
0273b02: 大福田為天人師。以是因緣當生歡喜。復作
0273b03: 是念幸甚幸甚。我今已得最上勝利。能示於
0273b04: 我學道正法。若失壽命亦不敢犯所受之法。
0273b05: 若能不犯則是供養諸佛如來隨順而行。復
0273b06: 作是念我今受誰飲食供養。若豪富家若貧
0273b07: 窮家。令如是等飲食供養。生大果報生大利
0273b08: 益。當受是等飲食供養。復作是念是等施主
0273b09: 若貧若富。以何等心供養於我。供給飲食如
0273b10: 是知之。是等施主。今謂我輩是出家人行沙
0273b11: 門法。作福田想作持戒想作生善想作滅惡
0273b12: 想。是故我今不違彼心。受持沙門戒律德業。
0273b13: 出家福田諸功德事。而作是念無始生死我
0273b14: 應度之。我今已得出家入道行沙門行。則是
0273b15: 我初度＝渡【宮】度渡於生死。我當進修沙門德業。即是第
0273b16: 二我渡生死。我今勇猛不敢懈怠。但為得是
0273b17: 清淨法故。如是無始無量生死我應度之。善
0273b18: 男子。如是菩薩作是觀察則知己身。善男子。
0273b19: 菩薩摩訶薩具足十法了知世間。何等為十。
0273b20: 所謂於恨＝很【宮】恨很者而生謙卑。於憍慢者而生恭
0273b21: 敬。於諂曲者自行質直。於妄語者自修諦語。
0273b22: 於惡口者自說愛言。於強者而自柔軟。於
0273b23: 磣毒者多修忍辱。於惡賴者多修慈心。於困
0273b24: 苦者多修悲心。於慳惜者多修喜捨。善男子。
0273b25: 如是菩薩具足是十法了知世間。善男子。菩薩
0273b26: 摩訶薩具足十法生淨佛土。何等為十。所謂
0273b27: 戒品清淨無隙無雜無瑕無疵。於諸眾生起
0273b28: 平等心。功用無二具大善根。遠離利養恭敬
0273b29: 名聞心無染污。信根成就心無疑惑。勇猛精
0273c01: 進不暫懈怠。具足禪定心不散亂。多聞分別
0273c02: 不習邪論。具足利智不生鈍根。自然多慈不
0273c03: 習瞋恚。降伏一切障礙菩薩言。世尊。具足十
0273c04: 法生淨土耶。若不具足亦得生乎。佛言。善男
0273c05: 子。於此十法設有一法而得具足。不隙不雜
0273c06: 不瑕不疵清淨明白。一切諸法悉皆具足。所
0273c07: 以者何。具足十法得生淨土非不具足。善男
0273c08: 子。如是菩薩具足是十法生淨佛土。善男子。
0273c09: 菩薩摩訶薩具足十法不受胎生染污。何等
0273c10: 為十。所謂起造如來形像。治理故敗佛塔。於
0273c11: 佛塔廟恒施塗香。洗浴佛像。於佛塔廟掃灑
0273c12: 泥塗。供養父母洗浣摩拭。供養和上闍梨同
0273c13: 學一無希望心。所修善根如是迴向。而作是
0273c14: 言。以此善根。願諸眾生不受胎生。得清淨生
0273c15: 無染污生。以深心故。善男子。如是菩薩具是
0273c16: 十法不受胎生。唯除願力。善男子。菩薩摩訶
0273c17: 薩具足十法出離家居。何等為十。所謂無所
0273c18: 戀著。不混雜住背於貪境。遠離渴愛不染塵
0273c19: 勞。於佛正法隨順奉行。努力精進善學知足。
0273c20: 隨宜衣裳隨宜飲食隨宜臥具隨宜湯藥。
0273c21: 盂法服資生什物不作儲畜。於諸塵境恒生
0273c22: 怖懼。趣向寂靜修道不廢。善男子。如是菩薩
0273c23: 具足是十法出離居家。善男子。菩薩摩訶薩具
0273c24: 足十法淨命自活。何等為十。所謂遠離貢高
0273c25: 諂佞利養。遠離相貌。遠離摩揣不橫求財。離
0273c26: 非法財。離不淨財不戀著財。不為利養之所
0273c27: 污染。不渴愛求於如法財尚生知足。善男子。
0273c28: 云何菩薩遠離貢高諂佞利養。菩薩摩訶薩。
0273c29: 不為利養作身貢高口貢高心貢高。云何不
0274a01: 作身貢高。菩薩摩訶薩若見檀越施主之時。
0274a02: 不自作身異相威儀。徐步而行現寂靜相。觀
0274a03: 前一尋示如愁苦。或作任運如非虛假。是身
0274a04: 貢高皆悉不作。云何不作口貢高。菩薩摩訶
0274a05: 薩不以利養之因緣故。安徐軟語及以愛語
0274a06: 出隨順語。如是口貢高皆悉遠離。云何心貢
0274a07: 高。菩薩摩訶薩若有施主。欲以財物而為供
0274a08: 養。口示少欲而其內心甚願多取。善男子。此
0274a09: 則名為內懷中熱。所謂口稱無貪心實欲得。
0274a10: 云何遠離相貌。菩薩摩訶薩若見檀越不作
0274a11: 是相。示我衣多有破壞。乏諸湯藥現其闕
0274a12: 少。而以求施口無所言。云何遠離摩揣。菩薩
0274a13: 摩訶薩若見檀越不作是說。某甲檀越施我此
0274a14: 物。我以恩德報答彼施。不作此言。令前施主
0274a15: 知我持戒。知我多聞知我少欲。我以慈悲受
0274a16: 彼嚫施。不作抑揚方便動。云何菩薩離橫
0274a17: 求財。菩薩摩訶薩不作身瘡不作心瘡而求財
0274a18: 物。言身瘡者。為財物故不憚劬勞。四方役身
0274a19: 疾急忽＝【宮】忽務違於戒律。言心瘡者。於諸同學減
0274a20: 利養者多生嫉。云何菩薩離非法財。不以
0274a21: 輕稱小斗欺誑於人。不以詐親及諸欺罔而求
0274a22: 財物。云何。薩離不淨財。菩薩若於塔物相
0274a23: 關法物相關僧物相關絓是不與。非隨喜者悉
0274a24: 不受用。云何菩薩不戀財利。菩薩摩訶薩若
0274a25: 得財物不作我所。不謂是財不作積聚。於時
0274a26: 節中迴施之者。供養父母及諸親識諸眷屬
0274a27: 等。於時節中復須自用。得此財時不生染著。
0274a28: 不得財時亦不周慞亦不渴仰。於施主邊不
0274a29: 起惡心不取過失。於如法財與眾共得。佛所
0274b01: 稱歎。菩薩大士所不譏嫌。天神光揚同學歡
0274b02: 喜。以此財物知足而住。善男子。如是菩薩具
0274b03: 足是十法淨命自活。善男子。菩薩摩訶薩具足
0274b04: 十法心不疲倦。何等為十。所謂但為利益眾
0274b05: 生善因緣故。住在生死不覺疲倦。為利益眾
0274b06: 生故。受生死苦不覺疲倦。為勸眾生令修善
0274b07: 法不覺疲倦。為同眾生諸事業故而不疲倦。
0274b08: 為小乘眾說聲聞道而不疲倦。於聲聞人而
0274b09: 不憎惡。修助道法而不疲倦。為滿菩提行不
0274b10: 生疲倦。願求涅槃不取涅槃。行菩提行心不
0274b11: 暫息。善男子。如是菩薩是具十法心不疲倦。
0274b12: 善男子。菩薩摩訶薩具足十法奉行佛教。何
0274b13: 等為十。所謂遠離一切放逸住無放逸。善自
0274b14: 守護不作身之惡業。善自守護不作口之惡
0274b15: 業善自守護不作心之惡業。恒畏惡道遠離
0274b16: 一切諸不善法。諦說道理離諸非道。恒說正
0274b17: 法毀諸非法。遠離鄙業隨順德業。不污如來
0274b18: 正法戒律。遠離一切煩惱毒臭廣護佛法。於
0274b19: 不善法常守自心。善男子。如是菩薩具足十
0274b20: 法奉行佛教。善男子。菩薩摩訶薩具足十法。
0274b21: 姿顏光悅面無顰蹙。何等為十。所謂諸根澄
0274b22: 淨＝靜【宮】淨靜。諸根清淨。諸根光徹。諸根無染。諸根皎
0274b23: 潔。遠離忿恨。遠離諸使。無復結縛。離蓋怨
0274b24: 憾離諸瞋恚。善男子。如是菩薩具足十法姿
0274b25: 顏光悅面無顰蹙。降伏一切障礙菩薩言。世
0274b26: 尊。如我解佛所說之義。諸根淨故菩薩摩訶
0274b27: 薩顏色和悅。離煩惱故面無顰蹙。佛言。如是
0274b28: 如是。善男子。如汝所說。諸根淨故菩薩摩訶
0274b29: 薩顏色和悅。離煩惱故面無顰蹙。善男子。菩
0274c01: 薩摩訶薩具足十法多聞具足。何等為十。所
0274c02: 謂生死熾然婬欲猛火。菩薩摩訶薩如實知
0274c03: 之。瞋恚猛火如實知之。愚癡亂心如實知之。
0274c04: 諸行無常如實知之。三界皆苦如實知之。世
0274c05: 間空虛如實知之。諸法無我如實知之。世間
0274c06: 虛誑著於妄想。受生分別如實知之。一切諸法
0274c07: 藉因緣生。如實知之。涅槃寂靜如實知之。是
0274c08: 三無性聞思修慧如實知已。不但音聲分別說
0274c09: 其名字而已。雖如是知發增廣心。興大慈悲
0274c10: 誓願堅固。為諸眾生拔苦根栽正勤勇猛。善
0274c11: 男子。如是菩薩具足＝是【宮】＊足是十法多聞具足。善男
0274c12: 子。菩薩摩訶薩具足十法受持正法。何等為
0274c13: 十。所謂於末世時。後五百歲正法滅時。如來
0274c14: 經教諍訟競起。無量眾生行於邪道。智燈欲
0274c15: 滅無示導者。微妙甚深修多羅經。廣大之義
0274c16: 有大威德。是一切法摩德勒伽此云法母而能受
0274c17: 持讀誦宣說恭敬供養。亦能為他顯示其義
0274c18: 廣為解釋令得易解。於行法者生大歡喜。善
0274c19: 護念之心無希望。樂聽正法於說法人生世
0274c20: 尊想。於正法中生甘露想生妙藥想。不惜
0274c21: 身命求於正法。得正法已努力修行。善男
0274c22: 子。如是菩薩具足是十法受持正法。善男子。
0274c23: 菩薩摩訶薩具足十法生法王子。何等為十。
0274c24: 所謂以相嚴身具隨眾好。微妙修飾諸根滿
0274c25: 足。隨於如來所行之道住在如來境界之處。
0274c26: 覺了諸佛不退還法。善能救濟眾生苦難。善
0274c27: 能習學眾聖軌則。善能遊觀四無量心。眾梵
0274c28: 住處如來所居。一切智城能隨鎮之。善男子。
0274c29: 如是菩薩具足是十法生法王子。善男子。菩薩
0275a01: 摩訶薩具足十法。釋梵四王之所奉迎。何等
0275a02: 為十。所謂不退菩提之心。一切眾魔不能惱
0275a03: 亂。於佛正法不動不搖。深入諸法微妙祕藏。
0275a04: 隨順一切法平等智。於佛法中不隨他語。於
0275a05: 佛法中得無礙智。不同一切聲聞緣覺。於諸
0275a06: 世間而登上首。安隱住於不生法忍。善男子。
0275a07: 如是菩薩具足是十法。釋梵四王之所奉迎。善
0275a08: 男子。菩薩摩訶薩具足十法知諸機性。何等
0275a09: 為十。所謂有諸眾生。性多婬欲如實知之。若
0275a10: 瞋恚性。若愚癡性。若剛強性。若中庸性。若善
0275a11: 軟性。若磣毒性。若弊急性。若遲緩性。如實知
0275a12: 之。如知一人遍眾生界。亦如是知。善男子。如
0275a13: 是菩薩具是十法知諸機性。善男子。菩薩摩
0275a14: 訶薩具足十法。善知成熟眾生。何等為十。所
0275a15: 謂若以佛色身應得度者。即為示現如來色
0275a16: 身。若以菩薩色身應得度者。即為示現菩薩
0275a17: 色身。若以辟支佛身應得度者。即為示現辟
0275a18: 支佛身。若以聲聞身應得度者。則為示現聲
0275a19: 聞身。應以帝釋身應得度者。即現帝釋之身。
0275a20: 若以魔身應得度者。則現魔身。若以梵身應
0275a21: 得度者。則現梵身。若以婆羅門身應得度者。
0275a22: 即現婆羅門身。若以剎利王身應得度者。即
0275a23: 為現身。若以長者居士身應得度者。即為現
0275a24: 之。善男子。隨因隨緣種種方法。但令眾生得
0275a25: 成熟者。隨其因緣則為現之。善男子。如是菩
0275a26: 薩具足是十法成熟眾生。善男子。菩薩摩訶薩
0275a27: 具足十法堪任正法。何等為十。所謂質直柔
0275a28: 軟。無諂曲心。善調伏心。無垢污心。內心清
0275a29: 淨。性無。無瞋恚心。遠離獷。心多忍
0275b01: 辱。具足堪任法王子位。善男子。如是菩薩具
0275b02: 是十法堪任正法。善男子。菩薩摩訶薩具足
0275b03: 十法安樂共住。何等為十。所謂正見具足。淨
0275b04: 見具足。戒品具足。威儀清淨。行於所宜。境界
0275b05: 無煩惱住。動止細密。同學和睦。每事有分＝足【宮】分足。
0275b06: 行一乘道無餘師範。善男子。如是菩薩具足是
0275b07: 十法安樂共住。善男子。菩薩摩訶薩具足十
0275b08: 法善修攝法。何等為十。所謂以利益施攝受
0275b09: 眾生。以安樂施攝受眾生。以無盡施攝受眾
0275b10: 生。以利益說。以實義說。以正法說。以道理
0275b11: 說。以利益事。以資生供給事。以財物利益事。
0275b12: 攝受眾生。善男子。利益施者謂法施也。安樂
0275b13: 施者是財物施也。無盡施者示正道理。利益
0275b14: 說者勸令修善。實義說者謂不倒說。正法說
0275b15: 者隨順佛教所攝之法。道理說者不違實際。
0275b16: 利益事者迴於不善令住善處。資生供給事
0275b17: 者若飲若食。財物利益者。謂金銀琉璃真珠
0275b18: 玻琥珀珊瑚瑪瑙象馬車乘所須之物。善
0275b19: 男子。菩薩具足是十法善修攝法。善男子。菩
0275b20: 薩摩訶薩具足十法端正具足。何等為十。所
0275b21: 謂威儀庠序。於四威儀悉非虛偽。見之可愛
0275b22: 猶若秋月。見之生樂。視不知足。悅人內心。於
0275b23: 諸眾生無憎惡者。眾生見者無不歡喜。眾生
0275b24: 見者發清淨心。善男子。如是菩薩具足是十
0275b25: 法端正具足。善男子。菩薩摩訶薩具足十法。
0275b26: 能為眾生之所依止。何等為十。所謂擁護眾
0275b27: 生於煩惱畏。將領眾生出於生死稠林曠野。
0275b28: 濟度眾生於生死海。孤獨眾生為作親眷。於
0275b29: 諸煩惱疾病眾生為作醫王。無救護者為作
0275c01: 救護。無料理者為料理之。無歸依者為作歸
0275c02: 依。於無洲無渚能為洲渚。無趣向者為示趣
0275c03: 向。善男子。如是菩薩具足是十法。能為眾生
0275c04: 之所依止。善男子。菩薩摩訶薩具足十法喻
0275c05: 大藥樹。何等為十。所謂如大藥樹名曰善見。
0275c06: 疾病眾生隨意得用。根莖枝葉皮肉華果。若
0275c07: 見若嗅若若觸。無不痊愈。善男子。菩薩若
0275c08: 爾。從初發心見諸眾生。為諸煩惱種種疾病。
0275c09: 布施治療。戒忍精進禪定般若。若得見聞菩
0275c10: 薩功德。若得親近。若得其味。病無不差。善男
0275c11: 子。如是菩薩具是十法喻大藥樹。善男子。菩
0275c12: 薩摩訶薩具足十法福業相應。何等為十。所
0275c13: 謂於三寶處隨力治理。於諸眾生有疾病者
0275c14: 布施湯藥。於飢饉者布施飲食。若有眾生寒
0275c15: 熱所逼施其溫涼。於和上阿闍梨深心供養
0275c16: 恭敬承事。於諸同學禮拜奉迎送去。合掌問
0275c17: 訊作和睦事。處處建立伽藍園林。應時布施
0275c18: 米穀財物及諸倉庫。於諸奴婢僕使下施
0275c19: 其飲食。衣裳湯藥而擁護之。時時往詣持戒
0275c20: 多聞沙門親近禮拜。善男子。如是菩薩具是
0275c21: 十法福業相應。善男子。菩薩摩訶薩具足十
0275c22: 法善能變化。何等為十。所謂於一佛剎不動
0275c23: 不搖。則能遍於諸佛剎土諮稟如來。於一佛
0275c24: 剎不動不搖。往詣無量諸佛剎土就彼聽法。
0275c25: 於一佛剎不動不搖。往詣諸佛無量剎土。供
0275c26: 養承事彼佛世尊。於一佛剎不動不搖。往詣
0275c27: 諸佛無量剎土。行菩提行令得滿足。於一佛
0275c28: 剎不動不搖。往詣諸佛無量剎土。彼土菩薩
0275c29: 成等覺時。詣彼供養恭敬禮拜。於一佛剎不
0276a01: 動不搖。往詣無量諸佛剎土現自成佛。於一
0276a02: 佛剎不動不搖。往詣無量諸佛剎土轉正法
0276a03: 輪。於一佛剎不動不搖。往詣無量諸佛剎土
0276a04: 現般涅槃。於一佛剎不動不搖。往詣無量諸
0276a05: 佛剎土。彼有眾生應得度者。悉為變化作諸
0276a06: 神通令得度脫。雖作變化而無思惟亦無分
0276a07: 別。降伏一切障礙菩薩言。世尊。云何菩薩作
0276a08: 諸變化。云何不思惟。云何無分別耶。佛言。善
0276a09: 男子。我今為汝說於譬喻。如此日月照了四
0276a10: 洲。為是眾生而作利益。而是日月無有思惟
0276a11: 亦無分別。以光明故利益眾生。但以過去業
0276a12: 行因緣果報故。有如是日月利益事生。善男
0276a13: 子。菩薩亦爾。雖作變化利益眾生。皆無思惟
0276a14: 悉無分別。不作功用運是業行。所以者何。是
0276a15: 等變化皆由菩薩善業因緣之所成故。菩薩
0276a16: 於因地中行菩薩時發弘誓願。以本願力而
0276a17: 不思惟亦不分別。生諸變化不加功用。善男
0276a18: 子。菩薩摩訶薩具足十法。速得成阿耨多羅
0276a19: 三藐三菩提。何等為十。所謂萬行具如前說。
0276a20: 夫萬行者。布施具足戒品具足。言戒品者。不
0276a21: 隙不雜不瑕不玼。過於聲聞緣覺戒品。清淨
0276a22: 明白戒品具足。忍辱具足。精進具足。禪定具
0276a23: 足。善慧具足。善巧方便具足。善願具足。諸力
0276a24: 具足。微妙甚深正智具足。所修妙智具足。不
0276a25: 共一切聲聞緣覺過其境界。從於菩薩初地
0276a26: 以上。乃至九地過境界故。善男子。菩薩具
0276a27: 足是十法。速得成於阿耨多羅三藐三菩提。
0276a28: 大乘寶雲經卷第六
