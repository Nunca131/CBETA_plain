0166c01: 
0166c02: 
0166c03: 
0166c04: 
0166c05: 
0166c06: No. 1233
0166c07: 祇園正儀
0166c08: 
0166c09: 夫出家者。為厭塵勞。求脫生死。休心息念。斷絕攀緣。
0166c10: 故名出家。豈可以等閒利養埋沒平生。直須兩頭撒
0166c11: 開。中間放下。遇聲遇色如石上栽花。見利見名似眼
0166c12: 中著屑。況從無始以來。不是不曾經歷。又不是不知
0166c13: 次第。不過翻頭作尾止於如此。何須苦苦貪戀。如今
0166c14: 不歇。更待何時。所以先聖教人。只要盡今時。能盡
0166c15: 今時更有何事。若得心中無事。佛祖猶是冤家。一切
0166c16: 世事自然冷淡。方始那邊相應。不見隱山至死不
0166c17: 肯見人。趙州至死不昔告人。匾擔拾橡栗為食。大梅
0166c18: 以荷葉為衣。紙衣道者只披紙。玄泰上座只著布。石
0166c19: 霜置枯木堂與眾座臥。只要死了心。投子使人辦
0166c20: 米同共餐。要得省取事。且從上諸聖有如此榜
0166c21: 樣。若無長處如何甘得。諸仁者。若也於斯體究。的不
0166c22: 虧人。若也不肯承當。向後深恐費力。山僧行業無取。
0166c23: 忝主山門。豈可坐費常住。頓忘先聖附囑。今者欲
0166c24: 略古人為住持體例。與諸人議定。更不下山。不赴
0167a01: 齋。不發化主。唯將本院莊課一歲所得均作三百六
0167a02: 十分。日取一分用之。更不隨人添減。可以備飯則作
0167a03: 飯。作飯不足則作粥。作粥不足則作米湯。新到相見
0167a04: 茶湯而已巳。更不煎點。唯置一茶堂。自去取用。務要省
0167a05: 緣專一辨道。又況活計具足。風景不。華解笑。鳥解
0167a06: 啼。木馬長鳴。石牛善走。天外之青山寡色。耳畔之鳴
0167a07: 泉無聲。嶺上猿啼露濕中霄之月。林間唳風回清
0167a08: 曉之松。春風起時枯木龍吟。秋葉凋而寒林花散。玉
0167a09: 階舖苔蘚之紋。人面帶煙霞之色。音塵寂爾。消息宛
0167a10: 然。一味蕭條無可趣向。山僧今日向諸人面前說家
0167a11: 門已巳是不著便。豈可更去陞堂入室。拈槌拂。東喝
0167a12: 西棒。張眉怒目。如癇病發相似。不唯屈沉上座。況辜
0167a13: 負先聖。不見達磨西來到少室山下面壁九年。二
0167a14: 祖至於立雪斷臂。可謂受盡艱辛。然而達磨不曾措
0167a15: 了一詞。二祖不曾問著一句。還喚達磨作不為人得
0167a16: 麼。喚二祖做不求師得麼。山僧每至說著古聖做處。
0167a17: 便覺無地容身。慚愧後人軟弱又。況百味珍羞相
0167a18: 供養。道我四事具足方可發心。只恐做手不迄。便
0167a19: 此隔生隔世去也。時光似箭深為可惜。雖然如是。更
0167a20: 在他人從長相度。山僧也強教不得。諸仁者還見
0167a21: 古人偈麼。山田脫粟飯。野菜淡黃虀。喫則從君喫。不
0167a22: 喫任東西。伏惟同道。各自努力。珍重。
0167a23: 
0167a24: 
0167b01: 
0167b02: No. 1233-A
0167b03:  刻芙蓉楷祖法語
0167b04: 
0167b05: 烏虖。若干吾黨之晚生。夙夜汲汲乎以富榮不充
0167b06: 乎身名聲不章乎世為患。雖外則從事禪誦假現
0167b07: 僧儀。內則全措己已躬大事於度外。恬然不識。自顧
0167b08: 者日披誦此
0167b09: 芙蓉楷祖之嚴訓。以竊生慚。則庶幾至于不倦
0167b10: 進修。裨助性地歟。慶湯藥茲謀壽。梓流行厥志其
0167b11: 勤矣。因述一語以表隨喜之老懷矣。
0167b12: 寬政壬子春二月
0167b13: 遠孫空花庵老比丘玄透　即中薰沐謹書
