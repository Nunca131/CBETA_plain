0828b01: 
0828b02: 宋高僧傳〔卷〕－【宋】【元】＊卷第十九
0828b03: 
0828b04: 宋左街天壽寺通慧大師
0828b05: 賜紫沙門贊寧等奉　撰
0828b06: 感通篇第六之二正傳二十一人附見八人
0828b07: 唐嵩嶽破墮傳
0828b08: 釋破墮者。不知何許人也。天后之世參
0828b09: 事嵩嶽安禪師號老安是歟。通徹禪法逍
0828b10: 遙弗羈。恒理求而不見其前。別塗取而莫
0828b11: 趨其後。遇巫氏能與人醮祓禳。若漢
0828b12: 武之世李少君以祠可以致物同也。凡
0828b13: 其解奏之時。往往見鬼物形兆。閭里迭畏。
0828b14: 傳于眾多殺少牢以祭之者交午。重其主
0828b15: 。乃旛＝幡【宋】旛幡蓋擁之祕而罕焉。揚子所謂靈
0828b16: 場之威宜夜矣乎。時墮詣之。始勸巫者。終
0828b17: 為神說法已告云。我聞師教決定生天。乃
0828b18: 現其形禮辭且曰。蒙師提耳獲益彌深。得
0828b19: 生殊勝天。言訖而隱。其即神祠也。隨而
0828b20: 瓦解自然破落。非人力也。遐邇驚駭。此師
0828b21: 素不稱名。由此全取他名號破墮也。
0828b22: 唐嵩嶽閑居寺元珪傳
0828b23: 釋元珪。姓李氏。伊闕人也。稟氣英奇寬裕閑
0828b24: 雅。既緣宿習乃誓出家。於永淳二年遂登
0828b25: 滿足。乃名閑居寺以習毘尼。雖勤無懈
0828b26: 執律唯堅。後悟少林寺禪宗。大通心要深
0828b27: 入玄微。遂卜廬于嶽中龐塢。謂其徒仁素
0828b28: 曰。吾始居寺東嶺。吾滅汝必塔吾骸于此。
0828b29: 珪安于巖阿。時有峨冠褶。部曲繁多輕步
0828c01: 舒徐稱謁大師。珪其貌偉精爽不倫。謂
0828c02: 之曰。善來仁者。胡謂而至。曰師寧識我邪。
0828c03: 珪曰。吾觀佛與眾生等。吾一目之。豈分別
0828c04: 識也。對曰。我此嶽神也。吾能利害生死於
0828c05: 人。師安得一目我哉。珪曰。汝能生死於人。
0828c06: 吾本不生汝焉能死。吾視身與空等。視吾
0828c07: 與汝等。汝能壞空與汝乎。苟能壞空及壞
0828c08: 汝。吾則不生不滅也。汝尚不能。如是又焉
0828c09: 能生死吾邪。嶽神稽首再拜曰。我亦聰明
0828c10: 正直於餘神。豈能知師有廣大之智辯乎。
0828c11: 願授之正戒。令我度世助其威福。珪曰。神
0828c12: 既乞戒即既戒也。所以者何。戒外無戒。又
0828c13: 何戒哉。神曰。此理也。我聞茫昧。止求師戒。
0828c14: 我身為門弟子。珪辭不獲。即為張座焚香
0828c15: 秉鑪正机曰。付汝五戒汝能奉持即嚮曰
0828c16: 能。不能即曰否。神曰。洗耳傾聽虛心納教。
0828c17: 珪曰。汝能不婬乎。神曰。亦娶也。曰非謂此
0828c18: 也。謂無羅欲也。神曰能。曰汝能不盜乎。神
0828c19: 曰何乏我也焉有盜取哉。曰非謂此也。謂
0828c20: 饗而福淫不供而禍善也。神曰能。曰汝能
0828c21: 不殺乎。神曰。政柄在躬焉曰不殺曰。非
0828c22: 謂此也。謂有濫誤混疑也。神曰能。曰汝能
0828c23: 不妄乎。神曰。我本正直焉能有妄曰非謂
0828c24: 此也。謂先後不合天心也。神曰能。曰汝能
0828c25: 不遭酒敗乎。神曰。力能。珪曰如上是為
0828c26: 佛戒也。又言。以有心奉持而無心拘執。
0828c27: 以有心為物而無心想身。能如是則先
0828c28: 天地生不為精。後天地死不為老。終日
0828c29: 變化而不為動。畢盡寂默而不為休悟。此
0829a01: 則雖娶非妻也。雖饗非取也。雖柄非權
0829a02: 也。雖作非故也。雖醉非惛也。若能無心於
0829a03: 萬物。則羅欲不為婬。福淫禍善不為盜。濫
0829a04: 誤混疑不為殺。先後違天不為妄。惛荒顛
0829a05: 倒不為醉。是謂無心也。無心則無戒。無
0829a06: 戒則無心無佛無眾生。無汝及無我。無我
0829a07: 無汝。孰能戒哉。神曰我神通亞佛。珪曰。汝
0829a08: 神通十句五能五不能。佛則十句七能三不
0829a09: 能。神悚然避席。啟跪頗恭曰。可得聞乎。曰
0829a10: 汝能上帝東天行而西七曜乎。曰不
0829a11: 能。又曰。汝能奪地祇融五嶽而結四海
0829a12: 乎。曰不能。珪曰。是為五不能也。又曰。佛能
0829a13: 空一切相成萬法智。而不能即滅定業。佛
0829a14: 能知群有性窮億劫事。而不能化導無緣。
0829a15: 佛能度無量有情。而不能盡眾生界。是為
0829a16: 三不能也。定業亦不牢久。無緣亦謂一期。
0829a17: 眾生界本無增減。無一人能主有法有
0829a18: 法無主。是謂無法。無法無主是謂無心。
0829a19: 如我解佛亦無神通也。但能以無心通達
0829a20: 一切法耳。作用冥現有情前也。若有心有
0829a21: 作。作用必不普周焉。嶽神曰。我誠淺昧未
0829a22: 聞空義。願師授我戒。我當奉行。更何業因
0829a23: 可拘塵界。我願報慈德我所能。珪曰。吾
0829a24: 觀身無物。觀無常法窟塊然。更有何欲。神
0829a25: 曰。師必命我為世間事。展我少小神功。使
0829a26: 已發心初發心未發心不信心必信心五等人
0829a27: 目我神蹤知有佛有神有能有不能有
0829a28: 自然有非自然者。珪曰。無為是無為是。
0829a29: 神曰。佛亦使神護法。師寧隳叛佛邪。隨意
0829b01: 垂誨。珪不得已而言曰。東巖寺之障也
0829b02: 然無樹。北岫有之而背非屏擁。汝能移北
0829b03: 樹於東嶺乎。神曰。已聞命矣。又陳曰。我必
0829b04: 昏夜風雷擺搖震運。願師無駭。即鄭重作禮
0829b05: 辭去。珪門送。而且觀之見儀衛逶迤如王者
0829b06: 之行仗。又復碧靄紅霞紫嵐皓氣間錯四散。
0829b07: 幢蓋環珮戈戟森森凌高空杳渺隱沒焉。
0829b08: 其夕果有暴風吼雷奔雲霆電＝雷【元】電雷。隆棟壯宇岌
0829b09: 將圮。定僧瞻動宿鳥聲狂。互相敲物不
0829b10: 安所。乃謂眾僧曰。無怖無怖。神與我契
0829b11: 矣。詰旦和霽。則北巖松栝盡移東嶺。森然行
0829b12: 植焉。而珪謂其徒曰。吾歿後無令外知。若
0829b13: 為口實人將妖我也。以開元四年丙辰歲。
0829b14: 囑累門人若委蛻焉。春秋七十三。遂營塔
0829b15: 于嶽之東嶺。影堂存于本院後。十二年告成。
0829b16: 縣尉許籌追珪之德為記焉。
0829b17: 唐〔廬江〕－【宋】廬江灊山天柱寺惠符傳
0829b18: 釋惠符。姓戚氏。越州諸暨人也。登其弱冠
0829b19: 勇氣過人。角力馳逐無能及者。然其任俠且
0829b20: 厭在家。忽投香嚴寺矯柔心淳淑頓變。
0829b21: 納法之後練行孤標。每夜沿山據草座安禪
0829b22: 不動。復研尋經論。見潛縣之霍山。昔漢武
0829b23: 徙南嶽之祭于此。極成勝境。其中天柱寺
0829b24: 可以棲神。乃結庵居焉。無幾有巨蛇張
0829b25: 口毒火焱焱。符徐語之曰。汝尋宿債吾可
0829b26: 噬也。不然洗身定意。如運業通來為受
0829b27: 戒。斯須弭按蜿蜒而去。果化成人形來求出
0829b28: 家。符為之落髮＝【宋】髮披衣。受訖禮辭而退。後被
0829b29: 告符私度。具以實對辯。符云。若私度有愆甘
0829c01: 聽其罪。官吏知非常而縱之。符凡見瘡癤膿
0829c02: 流。皆之則差。至開元十八年無疾而終。乃
0829c03: 從火葬見骨節相連之狀焉。
0829c04: 唐長安西明寺惠安傳
0829c05: 釋惠安。未詳何許人也。神龍中遊于京兆。
0829c06: 抑多先見。時唐休璟既立邊功。貴盛無比。
0829c07: 安往造焉。曰相公甚美。必有甚惡將有大
0829c08: 禍。且不遠數月然可攘去。休璟素知安能
0829c09: 厭勝。諾而拜之。安曰。更無他術但奉一計
0829c10: 耳。豈非注擬官品出乎陶治中。請選一有
0829c11: 才幹者用為曹州。因得張君本京官。即日
0829c12: 升之。宮贊相次作守定陶。委之求二犬可
0829c13: 高數尺而神俊者。張君到任銳意精求。得
0829c14: 二犬如其所求。以獻之休璟大悅召安視
0829c15: 之。曰極善。後旬餘安來曰。事在今夕願
0829c16: 相君嚴為警備。遂留安宿。是夜休璟坐於
0829c17: 堂之前軒。命左右十數輩。執弧操矢立于
0829c18: 榻之隅。休璟與安共處一榻。至夜分安笑
0829c19: 之曰。相君之禍兔矣。可以就寢。休璟喜而
0829c20: 謝之。遂撤左右俱寢。迨曉安呼休璟可
0829c21: 起矣。問安曰。二犬何所用乎。遂尋其跡
0829c22: 至園中。見一人仆地而卒。視其頸有血
0829c23: 焉。蓋為物所嚙者。又見二犬在大木下。仰
0829c24: 視之一人袒而匿身。休璟驚且詰之其人泣
0829c25: 而指死者曰。某與彼俱賊也。昨夕偕來欲
0829c26: 害相國。蓋遇此二犬。環而且吠。彼為所噬
0829c27: 既殞。某藏匿為地。天網所羅為犬蹲守。今
0829c28: 甘萬死。且命縛之。曰此罪固當死。然非某
0829c29: 心也。乃受制於人耳。乃釋之。賊拜泣而去。
0830a01: 休璟拜謝安曰。非吾師不然死於二夫之
0830a02: 手矣。安曰。此相國之福。豈所能為哉。又休
0830a03: 璟表弟盧軫在荊門。有術士告之曰。君將
0830a04: 有災。當求善禳厭者。或能免矣。軫知安奇
0830a05: 術清行為時所重。致書于休璟。安即與一
0830a06: 書曰。事在其中耳。及書達江陵而軫已
0830a07: 卒。其家開其書。徒一幅空紙焉。殊無一字
0830a08: 休璟益重之。後數年遁去罔知所之。
0830a09: 唐西域安靜傳徐果師
0830a10: 釋安靜。本西域人也。開元十五年振錫東遊
0830a11: 至定陶。直問丁居士何在。鄉人報之曰。終
0830a12: 已三載葬在郊外。且曰。是人也乃在家菩薩。
0830a13: 專勤梵行禮事嵩山普寂禪師云。已得
0830a14: 甚深法。將終合掌加趺而坐。儼然而絕。曹城
0830a15: 諸寺院鐘磬不擊自鳴也。靜至墳所躬自發
0830a16: 之。時五色雲氣騰噴而上。遂取其骨皆金
0830a17: 色。連環若鎖。可五丈許。鏗然響亮。擐杖頭
0830a18: 而行。別樹塔重葬。眾咸驚歎。少頃靜瞥然滅
0830a19: 沒焉。
0830a20: 系曰。有情遺骼引因踐＝殘【宋】【元】踐殘果也。凡夫身中。節
0830a21: 不相至。十地菩薩骨節解盤龍相結。佛則全
0830a22: 身舍利焉。今丁居士骨有鉤鎖形。則超凡
0830a23: 夫未階十在此乃八臂那羅延身。骨節頭
0830a24: 相鉤是歟。證居士力量及此矣。譬若出金
0830a25: 之砂之謂渾不可謂為砂也。含玉之石之
0830a26: 謂璞不可謂為石也矣。
0830a27: 次又成都府大雲寺有徐果師者。混物韜
0830a28: 光。人罕詳測。或入三昧不失律儀。或示
0830a29: 狂癡語事多中。先為衛元嵩。是難測之士。
0830b01: 坤維間往往有人謂之徐果師。徐姓也。果名
0830b02: 也師通稱也此亦彊練誌公之倫類矣不知
0830b03: 其終云。
0830b04: 唐福州鐘山如一傳
0830b05: 釋如一。不知何許人也。開元末為僧典床
0830b06: 座。俄有僧遍身瘡疥。衣服縷巡遶寺中。
0830b07: 僧眾之無不厭惡。唯一見而＝憫【宋】【元】，明註曰南藏作憫憫憫憫焉。延
0830b08: 入常住別堂。安置度夏。夏末辭去。一問去
0830b09: 何所。答曰。歸庵中。又問。庵在何也。只在大
0830b10: 乘寺東。一曰。某日前方自彼來勿見庵處。
0830b11: 曰不信但來相訪。某兩日後專來。一遂往。果
0830b12: 見前僧在巖口相候。因手入一精舍。樓
0830b13: 閣森聳殿堂交錯。且非人間景物。三日遣一
0830b14: 公下山。迴首見悉是巖石方知聖寺耳。一
0830b15: 由是倍力修進願預聖流云。
0830b16: 唐西域亡名傳
0830b17: 釋天竺亡名。未詳何印度人也。其貌惡陋。
0830b18: 纏乾陀色縵條衣。穿革屣曳鐵錫。化行于
0830b19: 京輦。當韋南康之生也。纔三日其家召
0830b20: 僧齋。此僧不速自來。其日僧必歷寺連名
0830b21: 請至。韋氏家僮患其長一人甚怒之以弊
0830b22: 席坐于庭中。既而齋畢。韋氏令乳母負嬰
0830b23: 兒出。意請眾僧祝願焉。梵僧先從座起。攝
0830b24: 衣升階視之曰。別久無恙乎。嬰兒若有喜
0830b25: 色相認之意。眾皆異之。韋君曰。此子纔生三
0830b26: 日。吾師何言別久也梵僧曰。此非檀越所
0830b27: 知也。韋君固問之。梵僧曰。此子乃諸葛亮
0830b28: 之後身耳。武候鼎國時為蜀丞相君所知
0830b29: 也。緣蜀人受其賜且久。今降生於世。將
0830c01: 為蜀帥必福坤維之人。吾往在劍門與此
0830c02: 子為善友。既知其生于君門。吾不遠而來。
0830c03: 此子作劍南節度二十年。官極貴中書令太
0830c04: 尉。此外非我所知也。父然之。因以武子為
0830c05: 字。又單字武也。張鎰出為鳳翔隴州節度。
0830c06: 奏權知隴州。及鎰為李楚琳所殺。牛雲
0830c07: 光請為帥。朱泚不得已用為鳳翔
0830c08: 帥＝師【宋】帥師。德宗置奉義軍節以旌之。續加禮部尚
0830c09: 書。興元中駕還京。徵為左金吾衛將軍。貞
0830c10: 元元年為成都尹代張延賞。到任和南蠻。
0830c11: 并戰功封南康郡王。順宗即位進太尉。南
0830c12: 康在任二十一年。末塗甚崇釋氏。恒持數
0830c13: 珠誦佛名。所養鸚鵡教令念經。及死焚
0830c14: 之有舍利焉。又歸心南宗禪道。學心法
0830c15: 於淨眾寺神會禪師。在蜀富貴僭差重賦斂。
0830c16: 時議非之。然合梵僧懸記焉。
0830c17: 唐京兆抱玉傳
0830c18: 釋抱玉者。行業高奇人事罕接。每言來事
0830c19: 如目擊焉。見釋子大光。而誨之曰。汝誦經
0830c20: 宜高揭法音徹諸天傾聽。必得神人輔
0830c21: 翼。後皆符其記。京邑歸信千計。每夕獨
0830c22: 處一室闔扉撤燭。有僧於門隙間窺
0830c23: 其所以。見玉口中出慶雲。華彩可愛。後
0830c24: 年可九十許而終。終時方大暑而尸無萎
0830c25: 敗。宰臣第五琦與玉相善。及終臨喪頗哀。
0830c26: 琦以香乳灌其口。隨有祥光自口而出。晃
0830c27: 然四照。琦愈奇之。琦乾元二年十月貶忠州
0830c28: 刺史。寶應初入為太子賓客。至京尹玉皆
0830c29: 預言。榮貴轗相半。皆如其言。刻意歸信
0831a01: 焉。
0831a02: 唐虢州閿鄉阿足師傳
0831a03: 釋阿足師者。莫詳出處形質癡濁精神瞢
0831a04: 然。時有所言靡不先覺。雖居無定所多
0831a05: 寓閿鄉。以其踵法雲公之塵躅。憧憧往來
0831a06: 爭路禮謁。檀施山積曾無顧瞻。人有隱憂
0831a07: 身嬰所苦。獲其指南者其驗神速。時陝陜州
0831a08: 有富家翁張臻者。產業且多財貨增溢。少子
0831a09: 息臻恒懼錢帛身後無嗣。後產男。既愚且
0831a10: 憃惷。手足拳攣語言謇。唯嗜飲食殆與平
0831a11: 人有異。口如溪終日無厭。年可十七。
0831a12: 父母鐘愛縱其須索。迎醫求藥不遠千里。
0831a13: 數十年後家業罄窮。或有謂其臻曰。阿足
0831a14: 師其實寶誌之流。何不敷布腹心求救其
0831a15: 疾。乃夫妻來抵閿鄉。叩頭抆淚告其拯拔。
0831a16: 阿足瞑目久之。謂臻曰。汝冤未散尚須數
0831a17: 年。憫汝勤拳為汝除去。即令選日於河上
0831a18: 致齋廣召眾多。同觀度脫仍領引其男赴
0831a19: 于道場。時眾知阿足奇異。觀者如堵。少選
0831a20: 指呼壯夫三數輩。叱曳其子令投諸河。隨
0831a21: 急流而逝。臻且哀且驚莫測其由。阿足語
0831a22: 臻曰。為汝除災訖。良久其子忽於流數十
0831a23: 步外聳身水面。戟手罵其父母曰。與爾冤
0831a24: 仇。宿世緣業。賴逢聖者遽此解紛。儻或不
0831a25: 然未期畢日。挺身高呼。辭理分明都無癡
0831a26: 濁之狀。須臾沈水不知其他。阿足由茲傳
0831a27: 播。歸信之人如就市焉。所行化導皆此類
0831a28: 矣。蓋大曆建中中也。殆德宗貞元十二年丙
0831a29: 子。諡謚為大圓禪師。至今陝陜虢之間猶崇重
0831b01: 焉。
0831b02: 唐天台〔山〕－【宋】山封干師傳木師寒山子拾得
0831b03: 釋封干師者。本居天台山國清寺也。剪髮齊
0831b04: 眉布裘擁質。身量可七尺餘。人或借問。止
0831b05: 對曰隨時二字而已更無他語。樂獨舂穀。
0831b06: 役同城旦。應副齋炊。乘虎直入松門。眾
0831b07: 僧驚懼。口唱唱道歌。時眾方皆崇重。及終
0831b08: 後於先天年中在京兆行化。非恒人之常
0831b09: 調。士庶見之無不傾禮。以其躡萬迴師之
0831b10: 後。微亦相類。風狂之相過之。言則多中。先
0831b11: 是國清寺僧中有二苦行。曰寒山子。曰
0831b12: 拾得。多於僧執爨。爨訖二人晤語。潛聽
0831b13: 者多不體解。亦甚顛狂合相親。蓋同類相
0831b14: 求耳。時閭丘胤＝生名犯太祖廟諱生字代之，名已下十字夾註【宋】【元】胤＝生(名犯太祖廟諱生字代之)【宋】【元】胤生名犯太祖廟諱生字代之出牧丹丘。將議巾車。苦
0831b15: 頭疼羌甚。醫工寡。邂逅干造云。某自天
0831b16: 台來謁使君。且告之患。干曰。君何慮乎。便
0831b17: 索淨器吮水噴之。斯須覺體中頗佳。閭丘
0831b18: 異之。乃請干一言定此行之吉凶。曰到任
0831b19: 記謁文殊。閭丘曰。此菩薩何在。曰國清寺
0831b20: 執爨洗器者是。及入山寺。問曰。此寺曾有
0831b21: 封干禪師。曰有。院在何所。寒山拾得復是何
0831b22: 人。時僧道翹對曰。封干舊院即經藏後。今
0831b23: 無人。止有虎豹。時來此哮吼耳。寒拾二人
0831b24: 見在僧執役。閭丘入干房。唯見虎跡縱
0831b25: 橫。又問干在此有何行業。曰唯事舂穀供
0831b26: 僧粥食。夜則唱歌諷誦不輟。如是再三歎
0831b27: 嗟。乃入見二人燒柴木有圍爐之狀。閭
0831b28: 丘拜之。二人連聲咄吒＝叱【宋】吒叱。後執閭丘手褻之
0831b29: 若孺呵呵不已。行曰封干饒舌。自此二
0831c01: 人相手出松門。更不復入寺焉。干又
0831c02: 入五臺巡禮。逢一老翁。問曰。莫是文殊
0831c03: 否。翁曰。豈可有二文殊。干禮之未起。恍然
0831c04: 失之。
0831c05: 次有木師者。多遊京邑市間。亦類封
0831c06: 干。人莫輕測。封豐二字出沒不同。韋述吏＝史【宋】吏史
0831c07: 官作封疆之封。閭丘序三賢作豐稔之豐。未
0831c08: 知孰是。
0831c09: 寒山子者。世謂為貧子。風狂之士弗可恒
0831c10: 度推之。隱天台始豐縣西七十里。號為寒
0831c11: 暗二巖。每於寒巖幽窟中居之。以為定止。
0831c12: 時來國清寺有拾得者。寺僧令知食堂。恒
0831c13: 時收拾眾僧殘食菜滓。斷巨竹為筒。投藏
0831c14: 于內。若寒山子來即負而去。或廊下徐行。或
0831c15: 時叫噪凌人。或望空曼罵。寺僧不耐以杖
0831c16: 逼逐。翻身撫掌呵呵徐退。然其布襦零落面
0831c17: 貌枯瘁。以樺皮為冠。曳大木屐。或發辭
0831c18: 氣宛有所歸歸于佛理。初閭丘入寺訪問
0831c19: 寒山。沙門道翹對曰。此人狂病。本居寒巖
0831c20: 間。好吟詞偈言語不常。或臧或否終不可
0831c21: 知。與寺行者拾得以為交友。相聚言說不
0831c22: 可詳悉。寺僧見太守拜之。驚曰。大官何禮
0831c23: 風狂夫耶。二人連臂笑傲出寺。閭丘復往
0831c24: 寒巖謁問。并送衣裳藥物。而高聲倡言曰。
0831c25: 賊我賊退。便身縮入巖石穴縫中。復曰。報
0831c26: 汝諸人各各努力。其石穴縫泯＝【宋】，睧【元】泯＝【宋】，＝睧【元】泯睧然而合杳
0831c27: 無蹤跡。乃令僧道翹尋共遺物。唯於林間
0831c28: 綴葉書詞頌。并村墅人家屋壁所抄錄得
0831c29: 二＝三【宋】二三百餘首。今編成一集人多諷誦。後曹山
0832a01: 寂禪師注解。謂之對寒山子詩。以其本無氏
0832a02: 族越民唯呼為寒山子。至有庭際何所有。
0832a03: 白雲抱幽石句。歷然雅體。今巖下有石亭
0832a04: 亭而立。號幽石焉。
0832a05: 拾得者。封干禪師先是偶山行至赤城道側。
0832a06: 仍聞兒啼遂尋之見一子可數歲已來。初
0832a07: 謂牧牛之。委問端倪云。無舍孤棄于此。
0832a08: 封干至國清寺付與典座僧。或人來認必
0832a09: 可還之。後沙門靈熠攝受之令知食堂香
0832a10: 燈。忽於一日見其登座與像對槃而。復
0832a11: 呼憍陳如曰小果聲聞。傍若無人執大
0832a12: 笑。僧乃驅之。靈熠咨尊宿等罷其堂任。且
0832a13: 令內滌器。洗濯纔畢澄濾食滓。以筒盛
0832a14: 之。寒山來必負而去。又護伽藍神廟每日僧
0832a15: 下食。為烏鳥所取狼藉。拾得以杖扑土
0832a16: 偶三二下罵曰。汝食不能護。安護伽藍乎。
0832a17: 是夕神附夢與闔寺僧曰。拾得打我。明日
0832a18: 諸僧說夢符同。一寺紛然始知非常人也。時
0832a19: 牒申州縣。郡符下云。賢士隱遁菩薩應身。宜
0832a20: 用旌之。號拾得為賢士。又於寺莊牧牛。
0832a21: 歌詠呼天。當其寺僧布薩時。拾得驅牛至
0832a22: 僧集堂前倚門撫掌。大笑曰。悠悠者聚頭。
0832a23: 時持律首座咄曰。風人何以喧礙說戒。拾得
0832a24: 曰。我不放牛也。此群牛者多是此寺知僧
0832a25: 事人也。拾得各呼亡僧法號。牛各應聲而
0832a26: 過。舉眾錯愕。咸思改往修來感菩薩垂跡
0832a27: 度脫。時道翹纂錄寒山文句。於寺土地神廟
0832a28: 壁。見拾得偈詞。附寒山集中。
0832a29: 系曰。按封干先天中遊遨京室。知閭丘寒山
0832b01: 拾得俱睿宗朝人也。奈何宣師高僧傳中閭
0832b02: 丘武臣也。是唐初人。閭丘序記三人不言
0832b03: 年代使人悶焉。復賜緋乃文資也。夫如是
0832b04: 乃有二同姓名閭丘也。又大溈祐公於憲
0832b05: 宗朝遇寒山子指其泐潭。仍逢拾得於國
0832b06: 清。知三人是唐季葉時猶存。夫封干也天台
0832b07: 沒而京兆出。寒拾也先天在而元和逢。為年
0832b08: 壽彌長耶。為隱顯不恒耶。易象有之。小狐
0832b09: 汔濟。其此之謂乎。
0832b10: 唐成都淨眾寺無相傳智詵禪師
0832b11: 釋無相。本新羅國人也。是彼土王第三子。於
0832b12: 本國正朔年月生。於群南寺落髮＝【宋】【元】髮登戒。以
0832b13: 開元十六年泛東溟至于中國到京。玄宗
0832b14: 召見於禪定寺。後入蜀資中謁智詵禪
0832b15: 師。有處寂者。異人也。則天曾召入宮賜磨
0832b16: 納九條衣。事必懸知且無差跌。相未至之
0832b17: 前。寂曰。外來之賓明當見矣。汝曹宜洒掃
0832b18: 以待。間一日果至。寂公與號曰無相。中夜
0832b19: 授與摩納衣。如是入深溪谷巖下坐禪。有
0832b20: 黑犢二交角盤於座下。近身甚急毛手
0832b21: 入其袖。其冷如捫摸至腹。相殊不傾動。
0832b22: 每入定多是五日為度。忽雪深有二猛獸
0832b23: 來。相自洗拭裸臥其前。願以身施其食。二
0832b24: 獸從頭至足嗅匝而去。往往夜間坐床下搦
0832b25: 虎鬚毛。既而山居稍久衣破髮長。獵者疑是
0832b26: 異獸將射之復止。後來入城市。晝在＝家【元】家
0832b27: 間夜坐樹下。真行杜多之行也。人漸見重。
0832b28: 為構精舍於亂墓前。長史章仇兼瓊來禮謁
0832b29: 之屬明皇違難入蜀。迎相入內殿供禮
0832c01: 之。時成都縣令楊翌。疑其妖惑。乃帖＝怗【宋】帖怗追至。
0832c02: 命徒二十餘人曳之。徒近相身一皆戰慄
0832c03: 心神俱失。頃之大風卒起沙石飛颺直入廳
0832c04: 事。飄簾卷幕。楊翌叩頭拜伏踹＝喘【宋】踹喘而不敢語。
0832c05: 懺畢風止。奉送舊所。由是遂勸檀越造淨
0832c06: 眾大慈菩提寧國等寺。外邑蘭若鐘塔不可
0832c07: 悉數。先居淨眾本院。後號松溪是歟。相至
0832c08: 成都也。忽有一力士稱捨力伐柴供僧
0832c09: 用。相之弟本國新為王矣。懼其迴其位危
0832c10: 殆將遣刺＝剌【宋】【元】＊刺剌客來屠之。相已冥知矣。忽日
0832c11: 供柴賢者暫來謂之曰。今夜有客曰灼然。
0832c12: 又曰。莫傷佛子。至夜薪者持刀挾席。坐
0832c13: 禪座之側。逡巡覺壁上似有物下。遂躍起
0832c14: 以刀一揮。巨胡身首分於地矣。後門素有
0832c15: 巨。乃曳去瘞之。復以土拌滅其跡而去。
0832c16: 質明相令召伐柴者謝之。已不見矣。
0832c17: 指其浮圖前柏曰。此樹與塔齊寺當毀矣。
0832c18: 至會昌廢毀。樹正與塔等。又言。寺前二小
0832c19: 池。左羹右＝石【元】右石飯。齋施時少則令淘浚之。果來
0832c20: 供設。其神異多此類也。以至德元年建午月
0832c21: 十九日無疾示滅。春秋七十七。臨終或問
0832c22: 之曰。何人可繼住持乎。乃索筆書百數字。
0832c23: 皆隱不可知。諧而韻。記八九十年事。
0832c24: 驗無差失。先是武宗廢教。成都止留大慈
0832c25: 一寺。淨眾例從除毀。其寺巨鐘乃移入大
0832c26: 慈矣。洎乎宣宗中興釋氏。其鐘還淨眾。
0832c27: 以其鐘大隔江。計功兩日方到。明日方欲
0832c28: 為齋辰。去迎取巳時已至。推挽之勢直若
0832c29: 飛焉。咸怪神速非人力之所致也。原其相
0833a01: 之舍利分塑真形。爾日面皆流汗。上足李僧
0833a02: 以巾旋拭。有染指者。其汗頗鹹。乃知相之
0833a03: 神力自曳鐘也。變異如此。一何偉哉。後號
0833a04: 東海大師塔焉。乾元三年資州刺剌史韓汯
0833a05: 撰碑。至開成中李商隱作梓州四證堂碑。
0833a06: 推相為一證也。
0833a07: 唐揚＝楊【宋】【元】＊揚楊州西靈塔寺懷信傳
0833a08: 釋懷信者。居處廣陵別無奇。會昌三年
0833a09: 癸亥歲。武宗為趙歸真排毀釋門。將欲堙
0833a10: 滅教法。有淮南詞客劉隱之薄遊四明。旅
0833a11: 泊之宵夢中如泛海焉。迴顧見塔一所東
0833a12: 度。見是淮南西靈寺塔。其塔峻峙制度校胡
0833a13: 太后永寧塔少分耳。其塔第三層見信欄
0833a14: 與隱之交談。且曰。暫送塔過東海。旬日而
0833a15: 還。數日隱之歸揚州。即往謁信。信曰。記得
0833a16: 海上相見時否。隱之了然省悟。後數日天火
0833a17: 焚塔俱盡。白雨傾澍。傍有草堂一無所
0833a18: 損。由是觀之。東海人見永寧塔不謬矣。
0833a19: 系曰。塔焚皆云往東海。海豈納煨燼耶。通
0833a20: 曰。五行為物。亦七大性可弗周遍法界乎。
0833a21: 順則相生逆則相害。雖逆順各時。與法界
0833a22: 同。其分齊證知唯有識耳。且天仙鬼物與人
0833a23: 相反。殊勝諸天則定果宮殿。神仙則附物變
0833a24: 化鬼神則歆其食氣質礙之流火化則得受
0833a25: 用也。凡塔剎嚴麗多被鬼神取旃。海若川
0833a26: 侯亦非人也。如陳重雲殿天火焚。東海人時
0833a27: 見殿影焉。又近馬氏霸湖南。末年天冊閣
0833a28: 為天火焚。朗州守此夜聞空中呵喝言。迴
0833a29: 避天冊閣來也。雲中騰沸若千萬人舁荷重
0833b01: 物。然累日方潭州火矣。若懷信見劉隱之夢
0833b02: 信亦不可測之僧也。
0833b03: 唐陝陜府辛七師傳
0833b04: 釋辛七師者。不顯出家之號。時姓氏行次呼
0833b05: 之既熟人耳。更無別召體焉。實陝陜人也。始
0833b06: 為兒時。甚聞謹肅不狎弄。少即老成。其
0833b07: 父為陝陜郡守。觀七師之作為謂其母曰。是
0833b08: 子非常兒孺。善宜護養之。年甫十歲知
0833b09: 佛法可以宗尚。凡經卷冥然分其此華此梵。
0833b10: 都不緣師教。及鐘荼＝茶【宋】荼茶蓼陟屺之痛愈深。
0833b11: 雖親屬勸勉益加柴毀。先是郡城南有瓦
0833b12: 七所。一日哀號之際發狂遁去。其家僮輩
0833b13: 躡尋之。見其入中端坐。身有奇
0833b14: 光燦若金色。家僮驚就問無言。懼而徒＝徙【宋】【元】徒徙步。
0833b15: 次窺一復見七師同前相狀。如是歷遍
0833b16: 七。一一見其端坐發光。是以陝陜服之人重
0833b17: 之若神。遇之羅拜焉。
0833b18: 唐京師大安國寺和和傳
0833b19: 釋和和者。莫詳氏族本生。其為僧也狂而
0833b20: 不亂愚而有知。罔測其由。發言多中。時
0833b21: 號為聖。安國寺中居住出入無拘撿。見本
0833b22: 寺修營殿閣未就。有越國公主降榮＝滎【宋】【元】榮滎陽
0833b23: 鄭萬鈞。雖琴瑟相諧而數年無子。和因至
0833b24: 公主家。鈞焚香灑掃以待之。主拜跪歸向。
0833b25: 鈞祈告之曰。某自叨選尚願得一子為
0833b26: 嗣。唯師能致之乎。和曰。易耳。但遺我三千
0833b27: 疋絹。主當誕二男。鈞勤重如聽佛語。出絹
0833b28: 如所求施之。和取付修寺殿閣功德主。乃
0833b29: 曰。主有娠矣。吾令二天人下為公主作兒。
0833c01: 所憂者公主不能併妊二子乎。為乳包
0833c02: 羞耳。吾俾其同年而前後誕之。果如其言。
0833c03: 歲初年末各生之矣。長曰潛耀。次曰晦明。
0833c04: 皆美丈夫後博涉成事焉。京邑之間傳揚沸
0833c05: 渭。量其位地不可輕議哉。
0833c06: 唐揚楊州孝感寺廣陵大師傳
0833c07: 釋廣陵大師者。維揚人也。不言法名。淮海
0833c08: 之間競呼廣陵大師也。形質寢陋性多桀黠。
0833c09: 真率之狀與屠沽輩相類。止沙門形異耳。好
0833c10: 嗜酒啖肉。常衣繐裘。厚重可知。盛暑亦不
0833c11: 暫脫。蚤虱聚其上。僑寓孝感寺。獨一室每夕
0833c12: 闔扉而寢。率以為常。或狂悖性發則屠犬
0833c13: 彘。日聚惡少驅。或醉臥道傍。揚民以是
0833c14: 惡之。貞元中有一少壯。素以力聞。一日
0833c15: 少壯與人賭博。大師大怒以手擊碎博局。
0833c16: 少壯笑曰。騃兒何敢逆壯士耶。大師且罵而
0833c17: 唾其面。於是索少壯。擊。觀者圍匝千數。
0833c18: 少壯為大師所困。迸道而逃自此人方知
0833c19: 有神力焉。亦於稠人廣眾中自負其力。往
0833c20: 往入闤闠間剽奪人錢帛。市人皆畏其勇
0833c21: 而莫敢拒。後有一耆年僧。召大師誡之
0833c22: 曰。汝胡不謹守戒法。奈何食酒肉屠犬豕。
0833c23: 彊抄＝鈔【宋】抄鈔市人錢物。又與無賴子弟競。不律
0833c24: 儀甚。豈是僧人本事耶。一旦眾所不容。執
0833c25: 見官吏桉法治之。何處逃隱。且深累佛法。
0833c26: 大師怒色對之曰。蠅蚋徒喋羶腥。爾安知
0833c27: 鴻鵠之志乎。然則我道非爾所知也。且我
0833c28: 清中混外者。豈同爾齷齪無大度乎。耆年
0833c29: 且不能屈後一日自外來歸入室閉戶。有
0834a01: 於門隙覘之。見大師坐席放神光自眉
0834a02: 間晃朗照物洞然。觀者驚報少頃寺僧奔至
0834a03: 瞻禮稱歎。或有懺悔曾謗之者。或有彈指
0834a04: 讚詠之者。明日群僧伺候大師出。焚香致
0834a05: 禮。及開戶瞑目如入禪定。已長往矣。自
0834a06: 此廣陵人寫貌供養。號之為大師焉。
0834a07: 唐南嶽山明瓚傳
0834a08: 釋明瓚者。未知氏族生緣。初遊方詣嵩山。
0834a09: 普寂盛行禪法。瓚往從焉。然則默證寂之心
0834a10: 契。人罕推重。尋於衡巖閑居。眾僧營作我
0834a11: 則晏如。縱被詆訶殊無愧恥。時目之懶瓚
0834a12: 也。一說伊僧差越等夷。或隨眾齋。或以
0834a13: 瓦釜煮土而食。云是彌陀佛應身。未知何
0834a14: 證驗之。一云好食僧之殘食。故殘也殘上聲呼或
0834a15: 隨逐之則時出言語皆契佛理。事難知。
0834a16: 天寶初至南嶽寺執役。盡專一寺之上。夜
0834a17: 止群牛之下。曾無倦也。如是經二十年。相
0834a18: 國鄴公李泌。避崔李之害隱南嶽。而潛察
0834a19: 瓚所為。曰非常人也。聽其中宵＝霄【宋】宵霄梵唄響徹
0834a20: 山谷。李公情頗知音能辯休戚。謂瓚曰。經
0834a21: 音悽愴而後喜悅。必墮之人時將去矣。候
0834a22: 中夜李公潛往謁焉。望席門自贊而拜瓚。
0834a23: 大詬仰空而唾曰。是將賊我。李愈加鄭重。
0834a24: 唯拜而已。瓚正發牛糞火出芋啗之良久乃
0834a25: 曰。可以席地。取所啗芋之半以授焉。李跪
0834a26: 捧盡食而謝。謂李公曰。慎勿多言。領取十
0834a27: 年宰相。李拜而退。居一月刺＝剌【元】刺剌史祭岳修道
0834a28: 路極嚴忽中夜風雷而一頹下。其緣山蹬
0834a29: 道為大石所攔。乃以數牛縻絆而挽之。又
0834b01: 以數百人鼓噪以推之。物力竭而石愈固。
0834b02: 更無他術。瓚曰。奚用如許繁為。我始去之。
0834b03: 眾皆大笑。瓚遂履石而動。忽轉盤而下。聲
0834b04: 若震雷。山路既開。眾僧禮而踴躍。一郡呼
0834b05: 為至聖。太守奉如神明。瓚悄然乃懷去意。
0834b06: 寺外虎豹忽爾成群。日有殺傷無由禁止。
0834b07: 瓚曰。授我一小箠為爾驅除。眾曰。大石猶
0834b08: 可推虎豹當易制。遂與之荊梃。皆躡後以
0834b09: 觀之。出門見一虎銜之而去。瓚既去矣。虎
0834b10: 亦絕蹤矣。李鄴公於天寶末肅宗北巡至
0834b11: 靈武即位。遣使訪召。會泌自嵩奔赴行
0834b12: 在所。帝喜用之俾掌樞務權逾宰相判廣
0834b13: 平王府司馬事。肅宗曰。卿為朕師友。今父子
0834b14: 三人資卿道義。尋為崔圓李輔國害其能。泌
0834b15: 懼乞遊衡嶽。詔許之。絕粒數年。遂見瓚
0834b16: 焉。後終居相位。一如瓚之懸記矣。諡謚大
0834b17: 明禪師。塔存嶽中云。
0834b18: 唐簡州慈雲寺待駕傳懷一
0834b19: 釋待駕。俗姓王氏。金水縣人也。沖孺出家作
0834b20: 為詭異。其父立名待駕。當天寶末也。練行
0834b21: 精進時號頭陀。及玄宗巡幸。果自詣府剃
0834b22: 為僧。至是待駕得度。其言信矣。駕去
0834b23: 縣邑二十里開逕芟茅獨居山頂。後成一
0834b24: 寺。此山絕多靈跡。初名石城。迨明皇至劍
0834b25: 門山。神見形迎駕。稱姓李氏。賜與玄孫
0834b26: 之稱。後陟武擔東臺遠望。祥雲紫氣盤結
0834b27: 空界。問左右曰。此何處對曰。名城山。乃悟
0834b28: 山神扈衛之意。遂改雲頂為慈雲寺也。駕
0834b29: 後卒干此寺。又福州楞伽寺釋懷一。景龍中
0834c01: 銳意於愛同寺東造精舍。相度地形無水
0834c02: 濟用。方拱手而去。忽山禽擊於地。一異
0834c03: 之命工穴。深尺餘甘泉沸湧。此後伏臘而
0834c04: 無加耗。寺中每有休咎。必暫減耗。候以知
0834c05: 之。風俗謂之靈泉焉。以永泰二年歸寂。弟
0834c06: 子超悟奏乞代宗題寺額。上首曰智恒。次
0834c07: 行弼。越州刺剌史皇甫政為碑紀德。襄州節
0834c08: 度使于書焉。
0834c09: 唐福州愛同寺懷道傳智恒
0834c10: 釋懷道。邁德高情慈忍濟物。思乎達法恒
0834c11: 爾遊方。凡遇通人卑禮求益。及還鄉之
0834c12: 日禮佛勤劬。收舉坐具獲珠一顆後置於
0834c13: 文殊塑像額心安之。其珠圓瑩且異蚌胎。又
0834c14: 冥然降舍利骨。尋分於南塔中。洎至德
0834c15: 二年。令弟子僧常持法華經不捨晝夜。俄
0834c16: 有白袈裟一領降於塔中。不知其來。此
0834c17: 蓋道修練之心感于冥理也。後滑臺守李邕
0834c18: 著碑文并書。相次智恒繼居法華院。即懷一
0834c19: 弟子也。道行與師相埒。卒後禮部侍郎劉太
0834c20: 真作碑頌。褚長文書。次有超悟行弼。皆名
0834c21: 望相齊化于閩俗。無不重焉。
0834c22: 唐昇州莊嚴寺惠忠傳圓寂
0834c23: 釋惠忠。俗姓王。潤州上元人也。初在母孕。
0834c24: 忽遇異僧謂曰。所生貴子當為天人矣。誕
0834c25: 育已來不食葷腥。有異常童。稟性敦厚。年
0834c26: 二十三以經業見度。即神龍元年也。遂配
0834c27: 莊嚴寺。志節高簡為時輩所推。聞牛頭山
0834c28: 威禪師。襲達磨蹤得佛法印。遂造山禮謁。
0834c29: 威見忠乃曰。山主來矣。因為說法頓悟上
0835a01: 乘。威既得人如老氏之逢尹喜。乃命入室
0835a02: 付法傳燈。并委山門之事。遂出聚。忠即
0835a03: 繼踵茲夙夜精勵。常頭陀山澤。飲泉藉
0835a04: 草一食延時。每用一鐺。眾味同煮。用畢懸
0835a05: 於樹杪。方復繩。床晏坐終日如杌。衣不易
0835a06: 時寒暑一納。積四十年。遂彰靈應非一。州
0835a07: 牧明賢頻詣山禮謁。再請至郡施化道俗。
0835a08: 天寶初年始出止莊嚴。忠以為梁朝舊寺莊
0835a09: 嚴最盛。今已歲古凋殘。興懷修葺。遂於殿
0835a10: 東擬創法堂。先有古木鵲巢其頂。工人將
0835a11: 欲伐之。忠曰。且止待鵲移去始當伐之。
0835a12: 因至樹祝曰。此地造堂當速移去。言畢其
0835a13: 鵲競銜柴遷寓他樹合郭道俗觀者如堵。
0835a14: 莫不歎異。又立基未定忽有二神人為
0835a15: 上＝卜【宋】上卜其處。因乃定焉。雖汲引無廢神曠不
0835a16: 撓。四方之侶相依日至。以大曆三年。山門
0835a17: 石室前有忠挂衣藤。是歲盛夏忽然枯悴。靈
0835a18: 芝仙菌＝【宋】菌且不復生。至九月忠演法高座。無
0835a19: 故水出遶座而轉。至四年六月十五日集
0835a20: 眾布薩。至晚乃命侍者剃髮浴軀。是夜瑞
0835a21: 雲覆剎天樂聞空。十六朝怡然坐化。時風雨
0835a22: 震蕩樹木摧折。和州延祚寺僧徒。其夕咸見
0835a23: 白虹直東西貫于山中。鳥獸哀鳴林壑巖
0835a24: 間。哭聲數日方止。岳牧韋公損聞而哀愴。遣
0835a25: 使贈賻。并令上元令劉君備威儀送歸山。
0835a26: 于時炎蒸。至七月七天降雨絕。八日神
0835a27: 柩出纖塵不飛。又有群鶴徘徊輿上。送至
0835a28: 山門。瘞後數日墳內放光照于山林。五年
0835a29: 春依外國法茶毘。獲舍利不可勝計。圓細
0835b01: 如珠光彩瑩徹。遠近道俗有恨無所剋獲。
0835b02: 咸於焚身處煨燼中至求。凡百千人。皆得
0835b03: 舍利。故知法身圓應感物無窮。聖力潛通光
0835b04: 騰千古。門人起木塔。春秋八十七矣。身逾
0835b05: 七尺。霜眉徑寸儀容殊偉燕龍腮神氣孤。
0835b06: 拔。色如金聚。含光玉潤若梵僧。所居帳幃
0835b07: 弗張蚊蚋不犯。曾居蘭若幽棲松竹深邃。
0835b08: 有虎鹿並各產子馴遶入室曾無懼色。
0835b09: 開元二十七年上元令。長孫遂初脫略異聞。
0835b10: 躬造山詢驗。及到山半猛虎當路瓟吼。遂
0835b11: 乃驚怖莫知所為。忠聞出林曉喻。虎因＝困【宋】因困
0835b12: 寢聲伏于林中。遂恐懾合掌禮謝而迴。忠又
0835b13: 向吳郡具戒院中。有凌霄藤盛夏萎悴。人擬
0835b14: 伐之。威大師曰。勿翦惠忠還日其藤更生。
0835b15: 人不之信。及秋忠還其藤重茂矣。又昔有
0835b16: 供僧穀倉在莊。夜有張盜來竊之。虎乃吼
0835b17: 喚逐之。盜棄負器而逃。其類夥多良難驟
0835b18: 述。忠著見性序及行路難。精旨妙密盛行
0835b19: 干世。又鄴中釋圓寂。氏族生地俱不可尋。
0835b20: 初從嵩山見老安禪師。道契相符莫測涯
0835b21: 岸。以高宗咸亨二年生計終歲。已一百有
0835b22: 奇年矣。襄州節度使嚴綬傾心供養。亦號無
0835b23: 生和尚焉。
0835b24: 唐洛京天宮寺惠秀傳
0835b25: 釋惠秀。俗姓李氏。今東京陳留人也。出離塵
0835b26: 垢慕尚逍遙。初以戒律飾躬。後以禪定
0835b27: 為務。於荊郢之地參問祖師。既了安然。迴
0835b28: 依洛邑天宮寺也。屬則天頻幸神都。而秀
0835b29: 道聲聞于后聽。屢詔入禮重。其於懸記未然
0835c01: 事合同符契。長安中往資聖寺。唱道化人
0835c02: 翕然歸向。忽誡禪院弟子令滅燈燭。有白
0835c03: 秀曰。長明燈可留。亦令滅之。因說火災難
0835c04: 測不可不備云有寺家不備火燭。佛
0835c05: 殿被焚。又有一寺鐘樓遭爇。又有一寺經
0835c06: 藏煨燼。殊可痛惜。時眾不喻其旨。至夜遺
0835c07: 火佛殿鐘樓經藏三所悉成灰炭。方知秀預
0835c08: 知垂警。又玄宗在潞邸時。曾與諸王俱詣
0835c09: 問法。從容留施一笛。玄宗出去。秀召弟子
0835c10: 曰。謹掌此笛。後有要時當獻上也。及受
0835c11: 睿宗傳禪。弟子達磨＝摩【宋】【元】磨摩等方悟其言。取笛以
0835c12: 進。帝悅先知迴賜豐厚。秀偶示微疾。告誡
0835c13: 門人。奄然歸寂。享年一百歲。燕國公張說素
0835c14: 所歸心送瘞龍門山。道俗數千人奔會悲悼
0835c15: 焉。
0835c16: 唐成都郫縣法定寺惟忠傳
0835c17: 釋惟忠。少孺為僧勵精自行。在乎群等莫
0835c18: 不宗焉。出家法定寺。本是後漢永平中佛
0835c19: 法始流中國。便有置德淨伽藍。神光屢現。
0835c20: 至宋釋惠持。自廬阜辭遠公法兄誓化岷
0835c21: 蜀。屬譙縱不道。令數輩操刃欲屠持。持乃
0835c22: 彈指其眾驚奔僵仆。隋開皇四年改名法
0835c23: 定焉。寺有彌勒聖像。唐武德中忽有枯查
0835c24: 沿江而至。夜發光明。因雕作像首。貞觀中
0835c25: 竇軌為長吏劍門。佛首光見引達于府。竇
0835c26: 公令人迎取。數百人亦不能勝。乃令祝之
0835c27: 任欲何往遂言。可就法定否。乃一人能舉。
0835c28: 竇遂造佛身。長史高士廉蓋殿以安之。後
0835c29: 有僧汎愛樹其浮圖。而獲一巨蟹。身足二
0836a01: 尺餘。是塔頗多靈異。人或將酒肉乘醉詣
0836a02: 聖佛前。立見災禍矣。忠於天寶中於寺愈
0836a03: 加精苦。無何塔為霆震拔其塔心柱出
0836a04: 外。忽有小木承代之意。眾咸怪之。罔測厥
0836a05: 由。忠乃叩搕於聖彌勒像。告訴天龍合加
0836a06: 畏重。何輒震擊奪塔心柱邪。是知庶女而
0836a07: 雷擊景公臺。誠有所感。一日迅雷烈風。還
0836a08: 同前震。覆之乃龍神送舊柱安置如故。
0836a09: 當其易柱陰雲四合。有四神人以身扶翼。
0836a10: 立與塔齊。忠之感物也若此。會昌坼寺之
0836a11: 前。舍利七粒出相輪上。白光滿空向西飛
0836a12: 去蜀。皆所自。將倒之時。赤光見于半天
0836a13: 焉。又此寺有大棗樹。將毀寺之年其樹枯
0836a14: 瘁。及大中再置其棗重樂也。忠後終（于）＋寺【宋】【元】寺于寺。
0836a15: 系曰。教法興替得非數乎。數算已定晷刻弗
0836a16: 移。如其會昌之前舍利預飛棗樹先瘁。是。
0836a17: 知。當替數之彊。興數必弱。興不勝其替矣
0836a18: 大中之興。替不勝其興矣。若不為四相之
0836a19: 遷。非繫興替之數也。教法是有為之法。詎
0836a20: 免遷流者乎。吁。
0836a21: 宋高僧傳卷第十九
