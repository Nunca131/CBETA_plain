0656a01: 百愚斯禪師語錄卷第九
0656a02: 住國山善權寺嗣法門人智操
0656a03: 住青龍隆福寺嗣法門人智湛　編次
0656a04: 住越州雲門顯聖寺語錄
0656a05: 己亥四月從青龍回預祝師壽啟大悲期請上堂一
0656a06: 言迥脫獨拔今時纔涉思惟白雲萬里還有不動脣
0656a07: 吻道得相應句者麼豎拂云且看觀世音菩薩向者
0656a08: 一毫端上現百千手眼放百千光明於光明中宣說
0656a09: 大悲心陀羅尼神玅章句即時三千大千世界忽然
0656a10: 震動皆變金色一切艸木叢林化作寶雲寶樹寶幢
0656a11: 寶衣寶樓閣寶宮殿并一切種種寶莊嚴具無邊天
0656a12: 花紛紛而下無邊玅樂自然而鳴大眾正恁麼時見
0656a13: 聞不昧則與觀世音菩薩同一慈力同一悲仰同一
0656a14: 神通同一莊嚴同一國土同一壽量亦令無量無邊
0656a15: 眾生各各成就各各圓滿各各證入耳根第一圓通
0656a16: 各各皆獲無礙大陀羅尼門大眾既能委悉只如觀
0656a17: 世音菩薩將錢買胡餅放下手來依然卻是饅頭畢
0656a18: 竟明甚麼邊事良久云今日雲門寺裏有齋。
0656a19: 請上堂秦峰落落其高峻也而非古非今鑑水洋洋
0656a20: 其浩渺也而無涯無際芙蓉岸橫關萬派積玉橋截
0656a21: 斷千岐翠竹篩滿地之金珍禽奏諸天之樂不是目
0656a22: 前境界亦非格外風光塵點劫以難窮河沙數而莫
0656a23: 盡可謂尊貴中之尊貴非常中之非常且道是阿誰
0656a24: 受用處紫羅帳合天初曉翡翠簾垂月未央。
0656a25: 存焉首座請上堂大通智勝佛十劫坐道場佛法不
0656a26: 現前不得成佛道拈拄杖云看看者木上座不假修
0656a27: 證不歷劫數於彈指頃便成正覺南無拄杖如來應
0656a28: 供正遍知明行足善逝世間解無上士調御丈夫天
0656a29: 人師佛世尊諸仁者果爾見得可以齊彭殤可以變
0656a30: 古今說甚蹋遍支那四百州的老比丘直饒無量壽
0656b01: 佛到來也要他與山僧攜缾挈杖始得何故雲門者
0656b02: 裏鬥劣不鬥勝。
0656b03: 請上堂若據父母未生前一著子三世諸佛直教口
0656b04: 挂壁上何故過去已過去未來猶未至現在亦不住
0656b05: 如是三際推窮了無處所既無處所則無生滅來去
0656b06: 既無生滅來去則無迷悟聖凡既無迷悟聖凡則知
0656b07: 盡虛空是自己遍法界是自己光明縱說未離兜率
0656b08: 已降皇宮未出母胎度人已畢是甚破艸鞋擊香案
0656b09: 云大眾會麼獅絃不屬鸞膠續落落徽音亙古今。
0656b10: 請上堂日昇月墜春徂夏往處處山花爛熳森森綠
0656b11: 蔭扶疏此是目前消息山僧更有一句子未出母胎
0656b12: 時早已向諸人道過了也大眾畢竟是那一句檢點
0656b13: 得出雲門拂子兩手分付檢點不出亦兩手分付何
0656b14: 故我不敢輕於汝等汝等皆當作佛。
0656b15: 自明永修請上堂舉趙州因僧問曰和尚何姓州云
0656b16: 常州有曰甲子多少州曰蘇州有乃云人謂趙州古
0656b17: 佛再來得應機三昧被者僧一問直得礙口怕羞東
0656b18: 撦西拽一上今日有問雲門何姓向他道谷甲子多
0656b19: 少向他道五十當時若下得者兩轉語不唯此話大
0656b20: 行抑且截斷天下人舌頭去在顧左右云劉伶問到
0656b21: 誰家好此處莫嫌酒價高。
0656b22: 資福伴我和尚請上堂爐峰卓朔耶水競流森羅萬
0656b23: 象咸皆騰舞艸木叢林悉作獅子吼聲正恁麼時直
0656b24: 饒你如慶喜見阿佛國一見更不再見此是抱橋
0656b25: 柱洗腳坐井觀天漢你那裏得知有寰中日月化外
0656b26: 乾坤所以道不經郢手終成廢器今幸夾山和尚到
0656b27: 來爾等諸人各各生難遭想起恭敬心一齊啟請必
0656b28: 為諸人轉大法輪。
0656b29: 不淄如璞二禪德請上堂拈拄杖云大眾見麼迥超
0656b30: 造化那步功勳不萌枝上生成無影林中突出或敲
0656c01: 風打雨或拄地撐天穿卻三世諸佛鼻孔直教盡大
0656c02: 地人出氣不得正與麼時且道還有為人處也無卓
0656c03: 一卓云未分黑白誰能委疑煞當年老達磨。
0656c04: 柴也後堂震南監院請上堂波翻陽燄鏡中塵擾擾
0656c05: 浮光五十春閑倚闌干頻發笑少年半作白頭入。
0656c06: 紫谷參頭請上堂昔孔子道十五而志於學三十而
0656c07: 立四十而不惑五十而知天命雲門卻不然十五而
0656c08: 志於○三十而四十而不五十而知諸昆仲
0656c09: 會得則事同一家不會則理有千差會不會且置只
0656c10: 如未地已前一句又作麼生良久云威音王未曉
0656c11: 彌勒豈惺惺。
0656c12: 萬壽為則和尚請上堂運斤成風唯憑巧匠輪扁得
0656c13: 手更有其人衲僧家欬唾成雨揮霍如雲懸靈符於
0656c14: 肘後挂寶劍於眉間縱橫不犯應用無傷正眼觀來
0656c15: 亦是波斯喫胡椒若不陟遠登高安能見廣識大而
0656c16: 今有般少叢林略有所得便以為足何異寶燕石而
0656c17: 為玉認魚目以為珠明眼人前徒增其醜不見道直
0656c18: 教及盡今時去三世諸佛口挂壁上更有一人呵呵
0656c19: 大笑在大眾且道利害在甚麼處顧左右云少選萬
0656c20: 壽和尚為諸人道破。
0656c21: 漚和侍者請上堂若論此事如天普蓋似地普擎晃
0656c22: 晃焉透出思議之表巍巍乎迥超象帝之先岡陵不
0656c23: 足以為固江漢不足以為深鶴齡不足以為算海籌
0656c24: 不足以為多所謂不可量不可稱不可思不可說乃
0656c25: 至言語道斷心行處滅直教釋迦彌勒頂戴有分玅
0656c26: 德空生讚歎不及因甚得與麼尊貴喝一喝云自從
0656c27: 舞得三臺後拍拍元來總是歌。
0656c28: 半壑上座請上堂無法可說是名說法釋迦老子一
0656c29: 生撒謊摩醯首羅將帝釋天驀面一摑舜若多滿頭
0656c30: 血流嚇得山門倒跨佛殿一時走過八百里鑑湖驚
0657a01: 起堂前露柱拍手大笑云快煞快煞正恁麼時還是
0657a02: 因齋慶讚為復別有機關南無朱頂王菩薩。
0657a03: 玄溟監收請上堂昔年拽杖走諸方蹋破芒鞋恨路
0657a04: 長贏得浮生剛半百倚樓閒笑白雲忙大眾適來雲
0657a05: 門與麼道還有為人處也無拈卻珊瑚枝上月壺中
0657a06: 別有一禪天。
0657a07: 請上堂黃花翠竹古佛家風綠水白雲道人活計會
0657a08: 得觸目現成不會對面千里昔楞嚴會上世尊向波
0657a09: 斯匿王道汝此肉身即同金剛常住不朽大眾還會
0657a10: 者說話麼直須打箇返觀看看即今山河大地世界
0657a11: 眾生一切諸有為相皆是代謝之法有生有滅終歸
0657a12: 敗壞乃至此身念念遷變新新不住如幻如夢如影
0657a13: 如響自從無量劫來捨身受身積骨如毘富羅山所
0657a14: 飲母乳如四大海水所經父母如恒河沙數故曰我
0657a15: 生生無不從之受生作麼生說箇不朽的道理者裏
0657a16: 瞥地去不被釋迦老子舌頭熱瞞可謂一切地水是
0657a17: 我先身一切火風是我本體說箇八千歲為春八千
0657a18: 歲為秋正是蟪蛄朝菌猶未知祖師門下事在且道
0657a19: 祖師門下復有何事揮拂云狂歌散髮渾無忌好飲
0657a20: 曹山酒不醉擊碎瑤琴抱月眠自有清風動天地好
0657a21: 大哥會也未八十翁翁輥繡毬真誠不是小兒戲。
0657a22: 子菴西堂請上堂舉夾山因僧問撥塵見佛時如何
0657a23: 山曰直須揮劍若不揮劍漁父棲巢僧又問石霜霜
0657a24: 云渠無國土何處逢渠夾山聞得上堂謂眾曰門庭
0657a25: 施設不如老僧入理深談猶較石霜百步此二大老
0657a26: 雖則各出手眼共展風規不免分疆列界雲門者裏
0657a27: 一味隨家豐儉任運過日米多則飯米少則羹健即
0657a28: 曳杖閒步倦則和衣打眠說甚天荒地老石爛松枯
0657a29: 又那管甲子之周流歲月之遷變衲被幪頭萬事休
0657a30: 此時山僧都不會大眾者般說話還是門庭施設耶
0657b01: 入理深談耶緇素得出不唯行腳事畢亦乃親見古
0657b02: 人脫或未然今日設齋直須努力飽餐珍重。
0657b03: 太史魯公請上堂偏不坐偏天曉白雲籠嶽頂正不
0657b04: 居正不萌枝上玉鸞飛玅協兼帶薰風影裏芰荷香
0657b05: 偏正俱隱月明夜半墜澂潭所謂虛玄大道無著真
0657b06: 宗最玄最玅最尊最貴更有一人不居尊貴不墮偏
0657b07: 正又作麼生昔陸亙大夫謂南泉曰肇法師也甚奇
0657b08: 怪解道天地與我同根萬物與我一體南泉指庭前
0657b09: 牡丹花曰時人見此一株花如夢相似乃云陸亙大
0657b10: 夫與王老師盡力提持也只道得一半且如何是那
0657b11: 底之金翠影婆娑石榴噴牆頭之火唯我雲門者裏
0657b12: 景致頗異生涯自新或山前搬石屋後擔雲或冒雨
0657b13: 耕田披蓑耨艸頭頭合轍處處逢渠勿容逐色尋聲
0657b14: 那許沉空滯寂縱饒七佛祖師到此也要教他挑糞
0657b15: 潑地何故鄉村四月閒人少老幼安排學種瓜。
0657b16: 弁山玄素和尚至引座也大奇也大奇無情說法不
0657b17: 思議大眾適纔鐵壁生光花宮發艷明月向寒崖而
0657b18: 照薰風隨畫舫而來且道是甚麼人境界舉法華舉
0657b19: 到瑯琊覺處因緣乃云你看他一寶一主一抬一搦
0657b20: 發明臨濟家風則不無怎奈都來是個小家子禪何
0657b21: 似弁山到來雲門既不問他船來陸來他亦不道在
0657b22: 河下步下但只喚侍者汲耶溪水烹爐峰茶一味促
0657b23: 膝抵掌談笑寒暄而已且道還是世諦流布別有佛
0657b24: 法良久云須知煙浪裏更有好商量。
0657b25: 寶壽梵則和尚至引座八月秋風何處來紛紛紅紫
0657b26: 滿庭堆冰壺簾外遙相照桂影流金掃不開且道是
0657b27: 何奇特饒你未兆先知未明先曉胸中蘊百千玅策
0657b28: 舌踹涌萬斛珠璣又不翅以管窺天以蠡測海未免
0657b29: 見笑大方須知有佛祖之所未證古今之所罕聞一
0657b30: 著子在畢竟是那一著子卓拄杖云須臾別有新條
0657c01: 山道的與雲門道的還有優劣也無揮拂云少年一
0657c02: 段風流事那許旁人話短長。
0657c03: 請上堂榴花吐燄出高牆籜解薰風夏日長此景此
0657c04: 時誰會得莫教孤負好兒郎茲乃四月八日巨霖映
0657c05: 明二禪德設供且道還是為山僧祝壽耶為釋迦慶
0657c06: 生耶若道為山僧祝壽則違背釋迦老子若道為釋
0657c07: 迦慶生又違背山僧若道總不恁麼則又違背來意
0657c08: 畢竟如何恰好去以拂子擊香案云跨鶴上揚州。
0657c09: 弁山元潔和尚請上堂玉笥峰頭風雲雜遝芙蓉岸
0657c10: 畔麟角崢嶸象馭臨而山川增秀芳舟至而艸木皆
0657c11: 馨所以道優曇缽花千生罕遇大善知識萬劫難逢
0657c12: 此非小綠當生慶幸大眾還委悉麼顧左右云弁山
0657c13: 和尚來也大眾好看。
0657c14: 請上堂黃面瞿曇在母腹中作諸佛事文殊師利在
0657c15: 母腹中現十大吉祥迦葉在母腹中便見識藏皆空
0657c16: 善財在母腹中便見無量寶藏悉皆充滿惟有山僧
0657c17: 昔在母腹中了無一法可得只有一句子於茲已己五
0657c18: 十年矣未曾說似與人今日正值母難之辰一時拈
0657c19: 出布施大眾去卓拄杖云諦聽諦聽。
0657c20: 五月廿一師誕日兩序請上堂牛頭馬面到成行小
0657c21: 鬼夜叉排立遍濟濟打鼓弄琵琶都與閻王來慶誕
0657c22: 阿呵呵真堪羨一種風流出當家者場曲調少人見
0657c23: 且道是甚曲調喝一喝云也是貓兒洗面便下座。
0657c24: 結夏上堂根塵不礙物我一如鍼眼魚吸乾大海水
0657c25: 蚊虻子吞卻須彌盧若是箇漢到者裏便好高枕越
0657c26: 嶺臥看天外之白雲濯足鑑湖笑弄波中之明月花
0657c27: 街柳巷一任調心酒肆婬房何妨入定又那管你三
0657c28: 處度夏一處安居苟非其人拈拄杖云唯有者箇無
0657c29: 面目漢九十日內與你打算飯錢在毫有欠缺敲折
0657c30: 你那骨拐莫言不道。
0658a01: 嘯雲和尚木主入祖堂古風大師請上堂白雲渺渺
0658a02: 隨舒卷而無拘流水涓涓任縱橫而不礙豎拂云嘯
0658a03: 雲和尚向此一毫端上現大人相演第一義使未見
0658a04: 者見未聞者聞未信者信未證者證此是十年前未
0658a05: 了最後之佛事雲門今日為他據款結案大眾者裏
0658a06: 見得徹其來也枯木開花人天共仰其去也芳叢不
0658a07: 艷佛祖罔窺只如不去不來又作麼生仰勞大眾裏
0658a08: 同安位下座至祖堂云階級不立偏正何分團圞共
0658a09: 坐迥絕言論遞代相傳無底缽花開偏界起香塵。
0658a10: 至秀水資聖寺為則和尚請上堂門連城市殿接雲
0658a11: 衢時時龍象駢臻日日輪蹄輻輳鐘鼓沉而管絃互
0658a12: 答梵唄歇而款乃頻催鴛湖浪平夜浸一天之星斗
0658a13: 煙雨樓高曉際萬里之風雲不是目前境亦非目前
0658a14: 意非耳目之所到饒你見得徹窺得透依然是資聖
0658a15: 門外境界猶未夢見堂奧中事在諸昆仲要知堂奧
0658a16: 中事麼更須請問方丈和尚。
0658a17: 上堂瞿曇面黃達磨齒缺至道無難唯嫌揀擇一雙
0658a18: 石虎鬥風前兩箇泥猿弄水月了知法法自圓通試
0658a19: 看指南喚作北拈拄杖云昨宵夜半寒山子不見了
0658a20: 手中笤帚卻埋怨拾得拾得搖手云低聲低聲適值
0658a21: 曹山和尚到在者切忌多說大眾還知者箇消息
0658a22: 麼卓拄杖云也是普州人送賊。
0658a23: 金仙蕃光和尚木主入祖堂請上堂葉落知秋木雞
0658a24: 啼出雲邊月花開界起土犬吠穿水底天掃除那畔
0658a25: 今時豈許傍參回互大眾還見我金仙和尚特為諸
0658a26: 人向無身中現身於無法處說法來如華糝枯木去
0658a27: 似鶴出銀籠處處興水月道場塵塵作空花佛事暗
0658a28: 度金鍼繡出鴛鴦成對對密穿玉線挑來錦縫自重
0658a29: 重折卻珠簾渾忘尊貴掀翻寶殿那居大功正恁麼
0658a30: 時直得名遂而身退業罷而勳泯大眾既是金仙和
0658b01: 尚為甚卻向雲門出現片月影分千澗水孤松聲任
0658b02: 四時風。
0658b03: 上堂石傘峰頭好風景且道是甚麼風景雲門寺裏
0658b04: 無剩言為甚終日口喃喃的者裏薦得不唯一餐消
0658b05: 得萬兩黃金亦可一時受盡四天人供養其或猶豫
0658b06: 勿怪瘡瘢上重加艾爝揮拂云十月逢春是小陽壟
0658b07: 頭梅月逗風光分明無限真消息更有箇末後句還
0658b08: 有人道得麼若道不得旦待山僧自道看良久云多
0658b09: 日不曾上堂亦忘記了也便下座。
0658b10: 薦親請上堂大方無外含裏十虛至道忘言圓融三
0658b11: 際豎拂云只者箇過去也不可得現在也不可得未
0658b12: 來也不可得恁麼會去與天地合其德日月合其明
0658b13: 四時合其次序鬼神合其吉凶塵塵獨露剎剎全彰
0658b14: 為雲為雨為瑞為祥處處為群生之先導在在作幻
0658b15: 海之舟航雖然未審石梁陶公張氏夫人只今得何
0658b16: 受用良久云雙手撥開雲外路倒騎箕尾出閻浮。
0658b17: 結制上堂拈花發笑杓卜聽虛睹影逢渠追風捕響
0658b18: 雲門者裏未至朢仙橋好與三十棒利害在甚麼處
0658b19: 試辨看問大開爐佛祖攢眉四眾臨筵如何相為
0658b20: 師云拶得泥牛吼鞭回木馬嘶進云目前有路通霄
0658b21: 漢腳下無私任往還師云清波無透路進云玉笥峰
0658b22: 跳入藕絲孔裏還假煆煉也無師云重疊關山路乃
0658b23: 云今朝十月半要津都把斷密室不通風大地成一
0658b24: 片陝府鐵牛生癰疽嘉州石象遭塗炭空生玅德杜
0658b25: 口忘言彌勒釋迦長吁短歎獨有山門前大肚漢呵
0658b26: 呵大笑且道他笑箇甚麼咄好似秦時轢鑽。
0658b27: 三祖破暗和尚訃至上堂洞山設齋鄰兒不覺醜隱
0658b28: 峰到化癭上塗臙脂大梅聞鼯鼠聲索隱行怪普化
0658b29: 乞木直裰惑世誣民正眼看來一場笑具總不如破
0658b30: 和尚踞曲彔一十五年了無變異坐道場一十三處
0658c01: 不犯功勛及至臨末梢頭道一句子不妨驚天動地
0658c02: 絕後光先大眾且道是那一句不見道明月一團天
0658c03: 柱外摩空老鶴出銀籠。
0658c04: 上堂撲落非他物縱橫不是塵山河及大地全露法
0658c05: 王身有般漢便道明暗色空山河世界艸木叢林人
0658c06: 物鳥獸青青翠竹鬱鬱黃花皆認為玅明真性自己
0658c07: 法身正是依艸附木魍魎魑魅見解有甚交涉既不
0658c08: 恁麼畢竟如何拈拄杖云適來拄杖子東方入定西
0658c09: 方起西方入定東方起南方入定北方起北方入定
0658c10: 南方起於法塵中入正定從意起定心不亂說意無
0658c11: 生無有起性空寂滅無所作譬如幻師知幻法能現
0658c12: 種種無量事須臾示作日月歲城邑豐饒大安樂住
0658c13: 住只如今日眾檀設齋將甚酬謝財法二施等無差
0658c14: 別檀波羅蜜具足圓滿。
0658c15: 請上堂南贍部洲持缽北鬱單越應供千峰頂上打
0658c16: 眠大洋海底濯足若識此人管教有漏而成無漏凡
0658c17: 心而為聖心改禾莖為粟柄易短壽作長年所以道
0658c18: 性海不可思議法海不可思議智海不可思議福海
0658c19: 不可思議解脫海不可思議三昧海不可思議色相
0658c20: 海不可思議道湯海不可思議乃至算數譬喻亦不
0658c21: 可思議雖然此猶是依報莊嚴邊事作麼生迥超一
0658c22: 句揮拂云龜毛影裏風光異兔角杖頭日月長。
0658c23: 天界覺浪和尚訃至上堂舉訃示眾云者老漢生平
0658c24: 以三寸舌縱橫舒卷凡聖佛祖宣尼達磨諸子百家
0658c25: 總被他簧鼓一上天下人不奈伊何於是名喧宇宙
0658c26: 道播寰區可謂出世一大事因緣至此畢矣到此只
0658c27: 得和身放倒唱箇還鄉曲子去也復舉訃云大眾還
0658c28: 見此老涅槃後相麼山空夜冷沉霜月大海波狂傾
0658c29: 法船珍重諸人急薦取莫教搥手哭蒼天。
0658c30: 端實禪師木主入祖堂請上堂夜冷霜鐘動曉天木
0659a01: 人舞袖出庭前轉身蹋碎波心月直透威音那畔邊
0659a02: 惟端和尚一向孤鯁卓犖不群具陷虎之機有批鱗
0659a03: 之手七年已前雖佛祖近傍不得七年已後縱人天
0659a04: 景仰無門來則鳳舞丹霄去則龍歸大海只如不涉
0659a05: 去來迥超觀聽又向甚麼處著眼撒手無依全體現
0659a06: 夜來仍舊宿蘆花安位云先覺堂中本無位次大圓
0659a07: 鏡裏那有正偏且道者位甚處安置真珠簾外排班
0659a08: 早道合君臣意氣新。
0659a09: 冬至上堂卓拄杖云者裏搆取去始知陰陽雖有遷
0659a10: 變天心原無改移寒則普天匝地寒熱則普天匝地
0659a11: 熱在諸佛分上不添一絲在眾生分上不減一線雖
0659a12: 然在衲僧分上又作麼生卓一卓云不隨老木同寒
0659a13: 瘠且逐春風入燒瘢。
0659a14: 清一禪師木主入祖堂請上堂梅山一片月天際照
0659a15: 人寒我今重拈出○分明仔細看大眾還見我清一
0659a16: 法姪麼山僧昔住能仁時綱維內外眼目人天敲唱
0659a17: 雙行獨角泥牛耕白月正偏互舉九苞金鳳舞丹霄
0659a18: 作大眾之鹽梅乃吾家之良驥也今到者裏不假聲
0659a19: 色非現威儀夜明簾外速退位以朝君寶鏡堂前暗
0659a20: 轉身而就父轉身退位且置到家樂業又作麼生金
0659a21: 鞭擊碎珊瑚月一段風光分外奇。
0659a22: 彌陀誕日上堂動容揚古路不墮悄然機卓拄杖云
0659a23: 天雨四華地搖六震彌陀如來今日向山僧拄杖頭
0659a24: 上降生即以娑婆薉土一時變作西方極樂世界七
0659a25: 重羅網八功德水處處盈滿迦陵頻伽皆演玅法正
0659a26: 恁麼時大眾還見麼鈍置殺人。
0659a27: 寶壽梵則和尚請上堂日月出矣而爝火不息不亦
0659a28: 難乎時雨降矣而猶浸灌不亦勞乎卓拄杖云諸昆
0659a29: 弟還委悉麼昨寶壽和尚金錫枉顧象馭遙臨直待
0659a30: 耶水迂洄傘峰蹈舞枯蕉流韻於寰中頑石騰輝於
0659b01: 象表山河大地雲林殿閣艸木纖芥情與無情異口
0659b02: 同音而作唱言善哉善哉知識難遇佛法難逢饒你
0659b03: 者裏委悉得去猶是滲漏邊事明眼人前只好取笑
0659b04: 須知我洞山門下別有不墮尊貴一路在且道如何
0659b05: 是不墮尊貴一路欲窮千里目更上一層樓。
0659b06: 至東山自若和尚請上堂適來堂頭和尚將鎮海明
0659b07: 珠傾出幾栲栳了也使一切人瞻顧不暇更教雲門
0659b08: 說箇甚麼即得所謂波斯國裏安敢鬥寶今借主人
0659b09: 威光也有少許聊為塞責諸公還願見麼擲拂子云
0659b10: 一任明眼人檢點。
0659b11: 南峰來雲和尚至引座道曠無涯逢人不盡福城南
0659b12: 詢五十三位知識一生果辦汾陽歷參七十餘員尊
0659b13: 宿大事方休豈似今人纔見一兩箇杜拗阿師便道
0659b14: 我見作家以為參學事畢若是者般行徑非敢朢你
0659b15: 高豎法幢直使達磨一宗掃地不料雲門寺裏也有
0659b16: 幾箇奊奊頑皮禪和正墮此病山僧不奈渠何
0659b17: 幸借作家爐格外鉗鎚煆煉一番然後使其行佛
0659b18: 祖之所未行說佛祖之所未說見人之所罕見聞人
0659b19: 之所罕聞豈不慶快生平大眾畢竟如何是罕見罕
0659b20: 聞的事良久云諦聽南峰和尚為眾說法。
0659b21: 至景山菴請上堂峰巒磊磊白雲罩而常存澗水涓
0659b22: 涓清風拂而無損迥超劫外獨拔今時正恁麼時是
0659b23: 阿誰分上事昔九峰因僧問深山嶮崖中還有佛法
0659b24: 也無峰云有僧云如何是深山嶮崖中的佛法峰云
0659b25: 石頭大的大小的小乃云九峰老漢雖則善赴來機
0659b26: 要且不會格外提持當時若問雲門深山嶮崖中還
0659b27: 有佛法也無只向他曰無待他道因甚麼無但云罕
0659b28: 遇其人且道九峰荅的是雲門荅的是堪憐春去人
0659b29: 難挽流水落花各自忙。
0659b30: 至雙林鎮靈瑞菴請上堂今朝二月十九觀音大士
0659c01: 出醜香煙堆裏誕生靈瑞菴中垂手普現三十二應
0659c02: 度盡四生九有諸禪德會麼柳媚花嬌無非自在家
0659c03: 風燕語鶯啼總是圓通境界虎穴魔宮奚礙隨緣而
0659c04: 化物山林市井不妨即處以利生誠能如是不蓄一
0659c05: 粒米不種一莖菜十字街頭接待往來與一切人拈
0659c06: 卻炙脂帽子脫卻鶻臭布衫總教伊做箇灑灑落落
0659c07: 衲僧去始稱丈夫意氣諸禪德要識丈夫意氣麼一
0659c08: 劈華山分兩路萬年流水不知春。
0659c09: 上堂舉龐居士偈云日用事無別唯吾自偶諧頭頭
0659c10: 非取捨處處勿張乖朱紫誰為號丘山絕點埃神通
0659c11: 及玅用運水與搬柴大眾檢點將來龐老正好喫棒
0659c12: 何也若論神通玅用生佛同倫賢愚共稟阿誰不具
0659c13: 良繇迷悟兩途趣向有異是以頭出頭沒輪轉三界
0659c14: 無有休息如能一念無為千差坐斷掀翻生死窟擊
0659c15: 碎利名關自然體露堂堂不假莊嚴一段風光本來
0659c16: 具足始與龐老眉毛廝結并烈爭輝不為分外豎拂
0659c17: 云且道者箇還是神通耶玅用耶無邊落木蕭蕭下
0659c18: 不盡長江滾滾來。
0659c19: 薦亡請上堂心隨萬境轉轉處實能幽隨流認得性
0659c20: 無喜亦無憂豎拂云只者箇是境那箇是性誠能薦
0659c21: 得方可任性逍遙隨緣放曠脫或未然不免重說偈
0659c22: 言心境本來無皆因妄緣有妄緣如空花起滅時不
0659c23: 停花滅空本淨真性亦復爾達得真性空罪福無所
0659c24: 住鑊湯清涼地刀山蓮花聚淨薉二俱亡東西無隔
0659c25: 礙此是真實說不須生疑慮頭頭總安養步步蹋金
0659c26: 蓮撒手登彼岸是為究竟地雖然但有言說都無實
0659c27: 義畢竟如何是實義遂擊案云珍重。
0659c28: 青龍兩序迎師歸請上堂理無二致事有多端口上
0659c29: 月下雲冷天寒夜光投人以劍待卞和獻璞而形殘
0659c30: 只知瓠子曲孰料冬瓜彎難復易易復難難易分明
0660a01: 君自看且道如何得不落難易以拂子搭肩云收拾
0660a02: 絲綸歸舊隱龍江深處再垂竿。
0660a03: 萬仞和尚木主入祖堂請上堂湖北江南萬里長天
0660a04: 一色楚山秦嶺千家明月同輝會得今古無殊不會
0660a05: 霄壤懸隔大眾還知我萬仞和尚昔於五位山前失
0660a06: 腳七星橋畔喫交翻身拾得一顆夜明珠忍俊不禁
0660a07: 走到紫荊峰頭賣弄一上將謂無人酬價幸爾付囑
0660a08: 有在直得撒手玄途別行一路萬人挽不住千聖喚
0660a09: 不回忒煞逕庭不近人情豎拂云今在雲門拂子頭
0660a10: 上別舒手眼大展全機要使聞名見相者悉獲無生
0660a11: 法忍然後入於普莊嚴王自在三昧大眾還見也無
0660a12: 撒手到家人不識一輪明月上花梢。
0660a13: 至杭州長明寺請上堂家家蕭鼓大啟圓通之門處
0660a14: 處燈毬全彰毘盧之境無非發明向上提揭真宗豈
0660a15: 待斷臂安心拈花微笑熱鬧市裏玅顯神通應時及
0660a16: 節又作麼生輕輕撥出雲中月萬古長明不夜天。
0660a17: 佛成道日上堂世尊於臘月八日被箇明星打失了
0660a18: 一隻眼睛至今二千餘年累及後代兒孫依艸附木
0660a19: 摸壁扶籬未有了期在雲門有箇海外仙方世所罕
0660a20: 聞今日直得捨手傳名要使現前一會豁開頂門正
0660a21: 眼放出清淨寶光照天照地去也○大眾見麼負恩
0660a22: 者多知恩者少。
0660a23: 元旦上堂淑氣盈空禎祥溢目龍吟虎嘯君聖臣賢
0660a24: 野老以之謳歌樵人以之舞蹈蕩蕩乎堯風與慈風
0660a25: 并扇巍巍乎舜日與佛日長明總教盡大地人皆添
0660a26: 一歲拈拄杖云只如者箇還有增添也無劈開華嶽
0660a27: 連天秀放出乾坤爛熳春。
0660a28: 解制上堂今朝正月初九特地打開袋口放出雲門
0660a29: 獅兒一任到處哮吼喝一喝云狐狼野干盡潛蹤嚇
0660a30: 得山河顛倒走。
0660b01: 退院兼謝兩序職事上堂卓拄杖云若也委悉一任
0660b02: 隨處作主遇緣即宗既無心於去來安留情於彼此
0660b03: 理絕百非事無一向山僧忝居雲門自慚疏拙祖席
0660b04: 無補多承兩序兄弟戮力劻勷佐助法化可謂搏虎
0660b05: 還須父子淘金全憑眾手只如今日事又作麼生話
0660b06: 會咄咄咄休休休枷鎖三年今始丟鐵笛橫吹雲外
0660b07: 去不風流處也風流。
0660b08: 　　　問津菴德超備資敬刻
0660b09: 　　百老和尚語錄第九卷
0660b10: 百愚斯禪師語錄卷第九
