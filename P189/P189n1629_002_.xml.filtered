0045a01: 天台四教儀集註卷第三　　　　　稼三
0045a02: 南天竺沙門　　蒙潤　　集
0045a03: 
0045a04: 
0045a05: 
0045a06: 
0045a07: 
0045a08: 
0045a09: 
0045a10: 
0045b01: 
0045b02: 
0045b03: 如釋籤云不定與祕並皆不出同異聞
0045b04: 但有互相知互不相知以辨兩異。
0045b05: 
0045b06: 
0045b07: 此以般若對鹿苑說即鹿苑中密說般若
0045b08: 義該三教故云諸菩薩見等也。
0045b09: 
0045b10: 
0046a01: 此約鹿苑聞小證大而說如籤云酪中雖
0046a02: 無二別不妨以八萬及一人以辯定不定
0046a03: 也。
0046a04: 
0046a05: 
0046a06: 此以法華涅槃對鹿苑說即鹿苑中密說
0046a07: 圓常與法華涅槃悟入是同如別行玄記
0046a08: 云若八萬諸天獲無生忍故云密去又大
0046a09: 云利根人於三藏中宜聞常住聞即得
0046a10: 解如初轉法輪時八萬諸天得無生忍乃
0046b01: 是密教意據此豈可謂同生滅耶問鹿
0046b02: 苑會上只一八萬諸天何故諸文或定不
0046b03: 定顯密有異耶荅如來赴機難思祖師釋
0046b04: 義非一據諸天得法眼淨即顯露定教如
0046b05: 云聲聞見八萬是也據聞小證大即顯露
0046b06: 不定教如云八萬諸天得無生忍是也若
0046b07: 曰密聞圓常即祕密教如云利人密去是
0046b08: 也經意多含不可一然八萬諸天既是
0046b09: 利根密為正意於三藏中宜聞常住故
0046b10: 也且祕密教何以得傳如妙樂一十八云祕
0047a01: 密不傳降佛已巳還非所述故尚非阿難能
0047a02: 受豈弘教者所量文用後敘出故可傳
0047a03: 耳如妙樂云阿難非不傳祕赴機之祕非
0047a04: 所傳耳故祕密所用全是顯教是故傳祕
0047a05: 秖名傳顯文。
0047a06: 第四不定教者亦由前四味中佛以一音演
0047a07: 說法眾生隨類各得解此則如來不思議力
0047a08: 能令眾生於漸說中得頓益於頓說中得漸
0047a09: 益如是得益不同故言不定教也。
0047a10: 一類機宿世於頓有漸種於漸有頓種
0047b01: 故今聞小證大聞大證小推功歸教教名
0047b02: 不定矣如大經置毒發毒大論八萬諸天
0047b03: 得無生忍等皆不定義古師以金光明等
0047b04: 別為一緣名偏方不定教今家不然一時
0047b05: 一說一念之中備有不定一音通大小因
0047b06: 果當分跨節顯之與密定與不定今是不
0047b07: 定一音該乎大小是果人所用於漸說中
0047b08: 得頓益妙玄云雖說四諦生滅而不妨不
0047b09: 生不滅等釋籤云此指鹿苑雖施於漸不
0047b10: 起於頓於頓說中得漸益妙玄云雖高山
0048a01: 頓說不動寂場而遊鹿苑釋籤云此指頓
0048a02: 後漸初不動於頓而施漸化若方等般若
0048a03: 雖為菩薩說佛境界而有二乘智斷此二
0048a04: 時中俱有小果新得舊得如常所明雖五
0048a05: 人證果不妨八萬諸天得無生忍此重指
0048a06: 漸初對般若說前文約法此中約人當知
0048a07: 即頓而漸即漸而頓。
0048a08: 然秘密不定二教教下義理只是藏通別圓。
0048a09: 上指四時為祕密不定之部今明部中之
0048a10: 教故此二教以藏等四教為當體體真中
0048b01: 二理為所依體如妙樂一十九云不定祕密
0048b02: 義各含四顯之與密定與不定相對論故。
0048b03: 化儀四教齊此。
0048b04: 此以法華相待之意判前四時不出頓等
0048b05: 八教意顯法華超八教外出四時表故釋
0048b06: 籤一十六科玄文云初明八教以辨昔次
0048b07: 約今經以顯妙若釋籤一十七云祕密橫
0048b08: 被無時不遍者此約方等對前二時為言
0048b09: 考彼問辭自見又釋籤十廿四云五味則
0048b10: 一道進味味有半滿相成復於味味皆
0049a01: 有祕密及以不定文約五味對半滿以
0049a02: 論相成故玄文云雖復俱遊行藏得所俱
0049a03: 遊論相成行藏論用捨華嚴唯滿不半乃
0049a04: 至法華廢半明滿半有成滿之功非謂味
0049a05: 味各有半滿又云味味皆有祕密不定者
0049a06: 此且據前四時為言或顯密相成則以昔
0049a07: 時祕密不定成今法華是顯非祕密是定
0049a08: 非不定矣妙玄六二十引大論云餘經非
0049a09: 祕密法華是祕密者釋籤七十三云非八
0049a10: 教中之祕密但是前所未說為祕聞已巳無
0049b01: 外為密次說法華妙法難取喻蓮華蓮
0049b02: 華華果同時妙法則權實一體故有門
0049b03: 三喻本門三喻。
0049b04: 
0049b05: 
0049b06: 開前頓漸會入非頓非漸故言開權顯實又
0049b07: 言廢權立實又言會三歸一。
0049b08: 一妙名一唱待絕俱時故相待論判出前
0049b09: 三教四時之上絕待論開復能開前令皆
0049b10: 圓妙今文但云開者上既云化儀四教
0050a01: 齊此則顯法華出前四時復下文歷部
0050a02: 揀教即是判也然待絕二妙妙體無殊約
0050a03: 義而論開為正意凡論開權有約部約教
0050a04: 約界約理等今云頓漸者乃約部通開頓
0050a05: 漸是權前四時非頓非漸是實即今法
0050a06: 華又三即是權一即是實故以開廢會三
0050a07: 而結云故言開權顯實等也開者發也拓
0050a08: 也昔不言三是方便故方便門閉今言三
0050a09: 是方便故方便門開廢者捨之別名開已巳
0050a10: 俱實無權可論義當於廢約法乃開時即
0050b01: 廢約喻必義須先開若約理者開廢俱時
0050b02: 開時已巳廢故也或謂今文開廢會三彼
0050b03: 玄籤第一對於四一義雖無妨但在彼不
0050b04: 對其文則重在今但作結上開部義似稍
0050b05: 允法華部開廢會三法應也如下文
0050b06: 云總開會廢前四味捔舊於開權有同體
0050b07: 異體之辨然約所開法體及能開之妙佛
0050b08: 意邊論皆同體也但所開機情在昔執之
0050b09: 為異故不得不開如釋籤云法本自妙麤
0050b10: 由物情但開其情理自復本文玄文云開
0051a01: 昔之異顯今之同故開機情的開異體也。
0051a02: 言權實者名通今昔義意不同。
0051a03: 權謂權謀暫用還廢實謂實錄究竟指歸
0051a04: 昔有偏圓自他權實等義今有為實施權
0051a05: 開權顯實等義義不同也在昔權實各趣
0051a06: 在今權皆趣實意不同也妙樂十三十三云
0051a07: 權實之語非獨今經相即之言出自於此文。
0051a08: 謂法華已巳前權實不同大小相隔。
0051a09: 此下釋出今昔權實義意不同文初約部
0051a10: 通開故以頓漸為權法華為實此揀昔日
0051b01: 部中之教有權有實然在昔實妙權在
0051b02: 今開觕即妙方顯義意不同也今且先明
0051b03: 昔之權實故云謂法華已前權實不同等
0051b04: 權實約偏圓大小約半滿亦可權實約法
0051b05: 大小約人在昔之中皆有此義然文意正
0051b06: 明昔部權實而復明大小者須知權通偏
0051b07: 教而未的顯權中三藏小機歷前四時與
0051b08: 大相隔直至法華方得入圓故論權實復
0051b09: 明大小雖明大小不出權實如下文云重
0051b10: 舉前四時權指此小機也。
0052a01: 如華嚴時一權一實圓實別權各不相即大不納
0052a02: 小故小雖在座如聾若是故所說法門雖
0052a03: 廣大圓滿攝機不不暢如來出世本懷。
0052a04: 一權一實釋權實不同大不納小釋大小
0052a05: 相隔今此正當大隔於小故小雖在座如
0052a06: 聾若啞釋籤一十一云華嚴大機尚隔於
0052a07: 別小機被隱一向不聞是故但立頓大之
0052a08: 名不立一乘獨妙之稱非佛本懷良由於
0052a09: 此華嚴頓大尚非本懷復鹿苑故三藏
0052a10: 教首及以部內尚未周故妙號都絕方
0052b01: 等般若比說可知文。
0052b02: 所以者何初頓部有一麤別教一妙圓教一妙則
0052b03: 與法華無二無別若是一麤須待法華開會
0052b04: 廢了方始稱妙。
0052b05: 所以者何此徵起釋出不暢本懷之意皆
0052b06: 由在昔不能開觕顯妙故此以下歷部揀
0052b07: 教明判明開初頓部等於此別明頓中觕
0052b08: 教須待開會者以時人謂華嚴勝故也。
0052b09: 次鹿苑但麤無妙藏教次方等三麤藏通別一妙
0052b10: 圓教次般若二麤通別一妙圓教。
0053a01: 此約相待判前部中妙也。
0053a02: 來至法華會上總開會廢前四味麤令成一
0053a03: 乘妙諸味圓教更不須開本自圓融不待開也。
0053a04: 此開前四味部中三教之成今一乘妙
0053a05: 也且昔部中三教既開昔部中圓還須開
0053a06: 否故下即云諸味圓等也以今圓昔圓二
0053a07: 圓不別此約教別與也若妙樂云圓人初
0053a08: 心須聞開顯諸法實相者昔圓人義有
0053a09: 兩向名字初心謂圓隔偏聞佛開權隔偏
0053a10: 情泯非開圓體也若觀行去已入實者但
0053b01: 論增進如經揀眾云除諸菩薩眾信力堅
0053b02: 固者是也信力五品堅固十信若昔部中
0053b03: 三教權人來至法華一向須開若三教權
0053b04: 果本是圓果豈可更開令成圓佛若對機
0053b05: 之權亦不妨論開如云開丈六垢衣等也
0053b06: 又妙樂云今經是圓復須開顯者顯法
0053b07: 華中圓非但出前四時復須開顯諸教也。
0053b08: 但是部內兼但對帶故不及法華淳一無雜
0053b09: 獨得妙名良有以也。
0053b10: 正判昔部除鹿苑外雖皆有圓以兼
0054a01: 等故不得稱妙人細人二俱犯過此約
0054a02: 部通奪也釋籤一十云始自華嚴終至般
0054a03: 若雖多不同但為次第三諦所攝今經會
0054a04: 實方曰圓融文是故文初約部通開須云
0054a05: 開前頓漸等也如上相待論判絕待論開
0054a06: 約教別與約部通奪番覆抑揚方顯法華
0054a07: 出諸教上部圓教圓妙絕群經出世本懷
0054a08: 於此暢矣故即引經四一為證。
0054a09: 故文云十方佛土中唯有一乘法無二亦無
0054a10: 三教一正直捨方便但說無上道行一但為菩薩
0054b01: 不為小乘人一世間相常住理一。
0054b02: 以純一故獨得妙名故引一以顯妙一
0054b03: 即妙也十方佛土等據其同者而言亦約
0054b04: 佛意也一乘法者部圓教圓故無二亦無
0054b05: 三者約教則無通教半滿相對之二無三
0054b06: 藏之三乘無有餘乘即無別教及圓入別
0054b07: 也約部則無般若所帶之二無方等所對
0054b08: 之三方等之藏則攝鹿苑二酥之別則該
0054b09: 華嚴唯一佛乘故云教一正直捨方便但
0054b10: 說無上道者文句五五云五乘是曲而非
0055a01: 直通別偏傍而非正今皆捨彼偏曲但說
0055a02: 正直一道也文據說邊教一今據道
0055a03: 名能通故行一但為菩薩者約佛意但
0055a04: 為菩薩據昔方便謂教化三乘今此同一
0055a05: 菩薩人故云人一世間相常住者十界依
0055a06: 正隔歷差別之相名世間相以即理故皆
0055a07: 常住也若乃情見生滅遷流廓情忘諸
0055a08: 相常住常既即性非常無常言偏意圓斯
0055a09: 之謂矣學者於此宜會馬。
0055a10: 時人未得法華妙旨但見部內有三車窮子
0055b01: 化城等譬乃謂不及餘經不知重舉前四
0055b02: 時權獨顯大車但付家業唯至寶所故致誹
0055b03: 謗之咎也。
0055b04: 當代弘教之人未法華開權絕待微妙
0055b05: 旨趣但見經中有三車等喻乃謂不及華
0055b06: 嚴等經不知三車等喻乃重舉昔日之
0055b07: 權意在指權即實故舉三車顯大車窮子
0055b08: 付家業化城至寶所不知此意故有謗法
0055b09: 之愆也三車羊車譬聲聞乘鹿車譬緣覺
0055b10: 乘水牛車譬菩薩乘即鹿苑三乘也化城
0056a01: 文句七十八云以神力故無而有名之
0056a02: 為化防非禦敵名之為城文譬真諦涅柈
0056a03: 能防見思也寶所譬寂光大經中名寶渚
0056a04: 前四時權且三車等指昔三藏三乘而云
0056a05: 重舉前四時權者須知三周開顯藏圓相
0056a06: 對雖正開小機然舉昔之權則該四時又
0056a07: 此小機歷前四時名四時權也妙樂五十
0056a08: 三云立一開權之言於今乃成二意一者
0056a09: 騰昔所施二為顯實之所不指所開無由
0056a10: 說實指權是權知非究竟既顯實已巳權
0056b01: 全是實文誹謗釋籤十三云當知法華約
0056b02: 部則尚破華嚴般若約教則尚破別教後
0056b03: 心文人不見之故致誹謗。
0056b04: 約時則日輪當午無側影第五時。
0056b05: 十界咸開無不成佛如日方中無處不南
0056b06: 周禮用一尺五寸土圭立八尺之表夏至
0056b07: 午時以側日影求地之中以建國宋嚴觀
0056b08: 二師與太史何承天用此法測日影以定
0056b09: 中國表北得影一尺五寸與土圭等地上
0056b10: 餘陰一寸天上萬里則知天竺方為地中
0057a01: 今云無側影據天竺說。
0057a02: 約味則從熟酥出醍醐此從摩訶般若出法華。
0057a03: 五醍醐味釋籤一十九問彼經自以醍醐
0057a04: 譬於涅柈今何得以譬於法華荅一家義
0057a05: 意謂二部同味然涅柈尚劣何者法華開
0057a06: 權如破大陣餘機至彼如殘黨不難故以
0057a07: 法華為大涅柈為捃拾若不者涅柈
0057a08: 不應遙指八千聲聞於法華中得授記
0057a09: 見如來性如秋收冬藏更無所作文然彼
0057a10: 經本無出法華之語今約義說故但云此
0057b01: 從摩訶般若出法華。
0057b02: 信解品云聚會親族即自宣言此實我子我
0057b03: 實其父吾今所有皆是子有付與家業窮子
0057b04: 歡喜得未曾有。
0057b05: 文句六三十一云十方法身菩薩影響者
0057b06: 為親族影響之眾多是釋迦昔日同業並
0057b07: 共如來於二萬億佛所共開化之於其即
0057b08: 是伯叔之行故用此為親族文此實我子
0057b09: 我實其父結會父子文句六二十一云實
0057b10: 從我受學實是我子從我起解是我所生
0058a01: 我實曾於二萬億佛所常教大法故我實
0058a02: 是父文吾今所有皆是子有正付家業文
0058a03: 句六三十一云一切大乘萬德萬行故云
0058a04: 所有文又如來藏子性不殊故云皆是子
0058a05: 有當知如來所有即子本有。
0058a06: 此領何義荅即般若之後次說法華先已領
0058a07: 知庫藏諸物臨命終時直付家業而已譬前
0058a08: 轉教皆知法門說法華時開示悟入佛之知
0058a09: 見授記作佛而已。
0058a10: 臨命終時靈山唱入涅柈時也譬前轉教
0058b01: 皆知法門文句六三十一云追指昔日大
0058b02: 品領教所委有廣般若共不共法是汝
0058b03: 所知即汝所有故法華但明佛之知見更
0058b04: 不廣說一切行相也文開示悟入文句四
0058b05: 十三約四意消之一約四位住行向地二
0058b06: 約四智道慧道種慧一切智一切種智即
0058b07: 上圓位能契之智也三約四門四約觀心
0058b08: 妙樂云約智約位唯聖方開約觀約門乃
0058b09: 通名字不妨高位不棄眾生文又二云
0058b10: 若作餘釋為令之說徒施佛之知見安在
0059a01: 文佛之知見佛知即一切種智具足三智
0059a02: 佛見即佛眼具足五眼亦名真實知見若
0059a03: 通途被開其不在座展轉為說或在界外
0059a04: 亦得聞之或佛滅後敦逼令信乃至久遠
0059a05: 四惡智人天世智若不開之則佛之知
0059a06: 見永埋四趣長沒人天若別開者則在座
0059a07: 得益當機妙悟得受記者授記聖言說與
0059a08: 曰授果與心期曰記若通途記如法師品
0059a09: 初八部四眾三乘之類在座聞佛一句偈
0059a10: 者皆與授記當得菩提乃至滅後聞一句
0059b01: 偈亦與授記若別記者如門別授應身
0059b02: 記本門授法身記又與七百別與國
0059b03: 名號等記五百也妙樂四廿六云二乘且
0059b04: 與八相記者更令與物結淨土緣菩薩已巳
0059b05: 於多利物隨熟隨脫不假八相淺近之
0059b06: 記二乘不爾是故須之文。
0059b07: 次說大涅槃者有二義。
0059b08: 佛出淨土不說涅柈即以法華為後教後
0059b09: 味如燈明迦葉等今佛熟前番人以法華
0059b10: 為醍醐更熟後番人重將般若淘汰方入
0060a01: 涅柈復以涅柈為後教後味。
0060a02: 一為未熟者更說四教具談佛性令具真常
0060a03: 入大涅槃故名捃拾教二為末代鈍根於佛
0060a04: 法中起斷滅見夭傷慧命亡失法身設三種
0060a05: 權扶一圓實故名扶律談常教。
0060a06: 一為未熟者即五千起去人天被移者更
0060a07: 說四教法華廢竟今經復用故云更說而
0060a08: 具追說追泯兩種四教妙玄二廿二云涅
0060a09: 槃聖行品追分別眾經故具說四種四諦
0060a10: 施權德王品追泯眾經俱寂四種四諦文
0060b01: 開權即四不可說也釋籤三十三云追者
0060b02: 退也更分別前諸味也泯者會也自法
0060b03: 華已巳前諸經皆泯此意則順法華部也至
0060b04: 大經中更分別者為被末代故大經中具
0060b05: 斯二說文具談佛性令具真常涅槃經首
0060b06: 廣開常宗令一切眾生皆知常住佛性入
0060b07: 祕密藏止觀云涅槃寄滅談常輔行云寄
0060b08: 應滅度談法身圓常捃拾釋籤一十九
0060b09: 云法華開權如已巳破大陣餘機至彼如殘
0060b10: 黨不難故法華為大涅柈為捃拾文二
0061a01: 為末代鈍根妙玄十廿一云涅柈臨滅更
0061a02: 扶三藏誡約將來使末代鈍根不於佛法
0061a03: 中起斷滅見廣開常宗破此顛倒令佛法
0061a04: 久住文起斷滅見一者破戒撥無因果斷
0061a05: 見二者說於無常滅見夭傷慧命無戒門
0061a06: 也亡失法身無乘門也若常途論自報慧
0061a07: 命理體法身在眾生不諸佛不增以迷
0061a08: 背故夭傷亡失今此為無乘戒兩門以致
0061a09: 慧命法身夭傷亡失意與常途自不侔矣
0061a10: 設三種權扶一圓實輔行三下廿一云彼
0061b01: 經四教皆知常住本意在圓權用三教以
0061b02: 為穌酥息實不保權以為究竟文扶律談常
0061b03: 教釋籤云以彼經部前後諸文扶事說常
0061b04: 若末代中諸惡比丘破戒戒門說於如來
0061b05: 無常乘門及讀誦外典則並無乘戒失常
0061b06: 住命由此經扶律說常則乘戒具足故
0061b07: 號此經為贖常住命之重寶也如釋籤三
0061b08: 引經應有單複二義所言複者謂乘及戒
0061b09: 以律助常意也若言不許畜八不淨此是
0061b10: 戒門事門若說如來畢竟入於涅槃及遮
0062a01: 外典此是乘門理門此扶律談常意也所
0062a02: 言單者唯約戒門彼經扶律律是贖常住
0062a03: 命之重寶四念處三二云若別圓有法身
0062a04: 慧命何須贖命贖命意在藏通斷之命
0062a05: 令得法身常住也文既扶律說常則以律
0062a06: 助常也如義例云佛世尚以涅槃為壽
0062a07: 末代根鈍非助不前然上云設三種權扶
0062a08: 一圓實何故結云扶律談常且三權俱律
0062a09: 耶須知上明經中具用四教則以偏助圓
0062a10: 後以乘戒兩門重扶三藏之意結歸為末
0062b01: 代鈍根故云扶律談常也。
0062b02: 然若論時味與法華同論其部內純雜小異
0062b03: 故文云從摩呵般若出大涅槃前法華合此
0062b04: 經為第五時也。
0062b05: 妙玄十廿一云然二經教意起是同如
0062b06: 法華三周說法斷奠聲聞咸歸一實後開
0062b07: 近顯遠明菩薩事涅柈亦先勝三修常
0062b08: 樂我斥劣三修若無常無我斷奠聲聞入
0062b09: 祕密藏後三十六問明菩薩事文論其部
0062b10: 內純雜小異妙玄十八云涅柈猶帶三乘
0063a01: 得道此經純一無雜涅槃更不發此經
0063a02: 顯本義彰妙樂七十九約十六意揀云云
0063a03: 故文云等別行義記云彼經就般若部
0063a04: 後分結撮五味次也文前法華等者今
0063a05: 經時味既同法華故此文中更不別立時
0063a06: 味但云前法華合此經為第五時也。
0063a07: 問此經具四教與前方等部具說四教為同
0063a08: 為異荅名同義異方等中四圓則初後俱知
0063a09: 常別則初不知後方知藏通則初後俱不知
0063a10: 涅槃中四初後俱知妙玄十二十三。
0063b01: 云問涅柈追說四方等正開四別教復有
0063b02: 四若為分別荅涅槃當四通入佛性別教
0063b03: 次第後見佛性方等保證二不見性文今
0063b04: 以涅柈追說四與方等中四對揀荅名同
0063b05: 義異四教名同知常不知常異圓則初後
0063b06: 俱知常初心名字知五品觀行知六根相
0063b07: 似知住上分證知妙覺究竟知別則初不
0063b08: 知後方知初即地前人也輔行三下二十
0063b09: 九云別亦知中今言不知者前三不知圓
0063b10: 理故也文若妙玄四三十一云別教初心
0064a01: 即知常住者但中常住耳後即登地人也
0064a02: 若得意者回向薄知藏通則初後俱不知
0064a03: 觀音玄記上十二云凡言別圓初後知常
0064a04: 知人法不可斷藏通反是故曰不知
0064a05: 涅槃中四初後俱知輔行三下二十二云
0064a06: 彼經四教皆知常住本意在圓文觀音玄
0064a07: 記上二十七云涅柈四教雖俱知常初心
0064a08: 用觀不無差別藏通且須順於二諦別初
0064a09: 心人未即圓法文釋籤二二十八云涅槃
0064a10: 解即而行不即文。
0064b01: 問將五味對五時教其意如何荅有二一者
0064b02: 但取相生次第所謂牛譬於佛五味譬教乳
0064b03: 從牛出酪從乳生二酥醍醐次第不亂故譬
0064b04: 五時相生次第。
0064b05: 南本涅槃第十三卷聖行品中無垢藏王
0064b06: 菩薩對佛稱歎涅柈教勝佛印可竟佛言
0064b07: 譬如從牛出乳從乳出酪從酪出生酥從
0064b08: 生酥出熟酥從熟酥出醍醐醍醐最上佛
0064b09: 亦如是從佛出十二部經從十二部經出
0064b10: 修多羅從修多羅出方等從方等出般若
0065a01: 波羅密從般若波羅密出大涅柈猶如醍
0065a02: 醐文是則五味對教出自於佛也相生釋
0065a03: 籤一十九云此五味教相生之文在大經
0065a04: 聖行品末文此約教論相生也妙玄十十
0065a05: 八云漸機於頓未轉全生如乳三藏中轉
0065a06: 革凡成聖喻變乳為酪即是次第相生為
0065a07: 第二時教不取濃淡優劣為喻也文此約
0065a08: 機論相生也。
0065a09: 二者取其濃淡此則取一番下劣根性所謂
0065a10: 二乘根性在華嚴座不信不解不變凡情故
0065b01: 譬其乳次至鹿苑聞三藏教二乘根性依教
0065b02: 修行轉凡成聖故譬轉乳成酪次至方等聞
0065b03: 彈斥聲聞慕大恥小得通教益如轉酪成生
0065b04: 酥次至般若奉敕轉教心漸通泰得別教益
0065b05: 如轉生酥成熟酥次至法華聞三周說法得
0065b06: 記作佛如轉熟酥成醍醐此約最鈍根具經
0065b07: 五味其次者或經一二三四其上達根性味
0065b08: 味得入法界實相何必須待法華開會。
0065b09: 義例六云五味唯喻一代五時濃淡文
0065b10: 言經文相生雖顯意取濃淡以譬涅柈教
0066a01: 勝即約教論濃淡也今文教論相生機論
0066a02: 濃淡者今易顯故其實約機約教皆具二
0066a03: 義下劣根性天親呼為下劣小乘眾香稱
0066a04: 為貧所樂法不信不解非其境界故維摩
0066a05: 一初引華嚴云此經不入二乘人手垂
0066a06: 裕記二十云手以受物表信力故受法二
0066a07: 乘不聞從何起信文慕大恥小得通教益
0066a08: 釋籤三二十三云謂受彈斥令其歎大自
0066a09: 鄙即生酥益相文輔行十二十四云密成
0066a10: 通益文心漸通泰得別教益釋籤三二十
0066b01: 三云至般若中不復同前悲泣之時故云
0066b02: 通泰又云皆使令知即熟酥益相得此益
0066b03: 已巳義成別人文輔行云密成別益文顯
0066b04: 二乘人於法華前不論改觀故云密也三
0066b05: 周說法法說周為上根人作三乘一乘說
0066b06: 身子得悟譬說周為中根人作三車一車
0066b07: 說四大弟子得悟因緣周為下根人作宿
0066b08: 世因緣說千二百聲聞得悟皆授初住入
0066b09: 相之記最鈍根妙玄十二十四云自有一
0066b10: 人歷五味如小乘根性於頓如乳三藏如
0067a01: 酪乃至醍醐方得究竟文即最鈍根性也
0067a02: 其次者妙玄十二十四云自有利根菩薩
0067a03: 未入位聲聞或於三藏中見性是歷二味
0067a04: 自有方等中見性是歷三味般若中見性
0067a05: 是歷四味文據此則一味不得入至於二
0067a06: 味乃至三味不得入至於四味皆名次根
0067a07: 也上達根性妙玄十二十四云自有一人
0067a08: 稟一味如華嚴純一根性即得醍醐不歷
0067a09: 五味也大經云雪山有草名曰忍辱牛若
0067a10: 食者即得醍醐文即上達根性也前四時
0067b01: 中鹿苑密入餘皆顯入故云味味得入於
0067b02: 法華中但論增道也法界實相一體異名
0067b03: 上有味味之言故重云耳若輔行云實相
0067b04: 是別理法界是圓理據大經十千菩薩得
0067b05: 一生實相初地同住是接入別五千菩薩
0067b06: 得二生法界圓教二住是接入圓以教判
0067b07: 文理還不異。
0067b08: 上來已錄五味五時化儀四教大綱如此。
0067b09: 籤云言次第者華嚴初云於菩提道場始
0067b10: 成正覺在初明矣諸部小乘雖云初成自
0068a01: 是小機見為初耳據信解品脫妙故
0068a02: 居其次大集云如來成道始十六年故知
0068a03: 方等在鹿苑後仁王云如來成道二十九
0068a04: 年已為我說摩訶般若故知在方等後亦
0068a05: 知仁王在大品後法華云四十餘年大經
0068a06: 云臨滅度時當知次第有所據也文此乃
0068a07: 別論次第通則不然如妙玄十二云若華
0068a08: 嚴頓乳別但在初通則至後故無量義云
0068a09: 次說般若歷修行華嚴海空法華會入
0068a10: 佛慧即是通至二經乃至天日初出先照
0068b01: 高山日若垂沒亦應餘輝峻嶺故蓮華藏
0068b02: 海通至涅柈之後前教耶若修多羅半
0068b03: 酪之教別論在第二時通論亦至於後何
0068b04: 者迦留夷於法華中面得受記後入聚
0068b05: 落被害作結戒緣起又如身子法華請主
0068b06: 後入滅均提持三衣至佛問五分法身滅
0068b07: 不荅云不滅雖云五分不滅終是小乘中
0068b08: 意豈非三藏至後耶若方等教別論在第
0068b09: 三時通論亦至於後何者陀羅尼云先於
0068b10: 王城授聲聞記今於舍衛國復授聲聞記
0069a01: 故知方等至法華後般若別論在第四時
0069a02: 通論亦至初後何者始從得道夜至泥涅
0069a03: 夜常說般若若涅槃別論在第五時通論
0069a04: 亦至於初何者釋論云從初發心常觀涅
0069a05: 槃行道此則通至於前若法華顯露不見
0069a06: 通前祕密邊論理無障故身子云我昔
0069a07: 從佛聞如是法見諸菩薩受記作佛豈非
0069a08: 證昔通記之文文若論方等亦通於前淨
0069a09: 名記下之上初云鹿苑理須密說彈斥
0069a10: 又華嚴中四何須更論亦是其例既其一
0069b01: 切俱通初後豈可方等不通於初文然只
0069b02: 一五時論通論別別則次第通則互通並
0069b03: 是如來赴機之相但於通中有文通義通
0069b04: 若文通者如結集經家乃取部類相從之
0069b05: 文收通歸別如時長華嚴方等陀羅尼等
0069b06: 是也若義通者如蓮華藏海通至涅槃之
0069b07: 後與天日若垂沒餘輝峻嶺等是也此則
0069b08: 不可收歸於別也然非別五時無以見如
0069b09: 來說法次第非通五時無以見教法融通。
0069b10: 自下明化法四教。
0070a01: 妙玄十二十八云問四教名義出何經荅
0070a02: 長阿含行品佛在圓彌城北尸舍婆村說
0070a03: 四大教者從佛聞從和合眾聞從多比丘
0070a04: 聞從一比丘聞是名四大教文釋籤十三
0070a05: 十一云但同有四非即藏等亦一語耳
0070a06: 然教定體與今不同文妙玄十二十九云
0070a07: 月燈三昧經第六明四重修多羅謂諸行
0070a08: 訶責貴煩惱清淨私釋會之諸行是因緣生
0070a09: 法即三藏義也訶責是體知過罪即通教
0070a10: 義也煩惱者若無煩惱即無智慧即別教
0070b01: 義也清淨者既舉一淨當名任運有常樂
0070b02: 我等即圓教也然則四教在小乘中有名
0070b03: 無義在大乘中有義無名是故經家引傍
0070b04: 經論立此藏通別圓則名義備矣。
0070b05: 第一三藏教者一修多羅藏四阿含等經二阿毘
0070b06: 曇藏俱舍婆娑等論三毘尼藏五部律。
0070b07: 四教義一初云此教明因緣生滅四聖諦
0070b08: 理正教小乘傍教菩薩文修多羅此云法
0070b09: 本出世善法言教之本也又翻契經契理
0070b10: 契機也契理合於二諦契機符彼三根觀
0071a01: 經初云經者訓法訓常文凡聖之所軌則
0071a02: 曰法魔外不能改壞曰常此釋訓經者由也
0071a03: 經由聖人金口故言經也此釋義阿含如前
0071a04: 阿毘昆曇翻無比法聖人智慧分別法義不可
0071a05: 比故俱舍翻藏即包含攝持之義婆娑翻廣
0071a06: 說亦名五百說毗尼此翻為滅佛說作無作
0071a07: 戒能滅身口之惡故即八十誦律也文南山
0071a08: 云毘尼翻滅從功能為名非正譯也正翻為
0071a09: 律律法也從教為名斷割重輕開遮持犯非法
0071a10: 不定文五部律如來滅後上座大迦葉等五百
0071b01: 聖人於畢羅窟內命優波離結集名上座部
0071b02: 大眾婆尸迦等一千凡聖窟外結集名大眾部
0071b03: 此二通稱僧祇即根本也迦葉阿難末田地
0071b04: 那和修優波多五師體權通道故不分教後
0071b05: 多有五弟子各執一見遂分律藏為五部焉。
0071b06: 
0071b07: 
0071b08: 
0071b09: 
0071b10: 
0072a01: 
0072a02: 
0072a03: 
0072a04: 
0072a05: 
0072a06: 四教義云然此三法通名藏者以皆各含
0072a07: 一切文理也又經通五人說法樂一二十
0072a08: 五云佛及聲聞天仙化人下四印定即名
0072a09: 佛說文律唯佛制降佛已還不許措如
0072a10: 禮樂征伐自天子出論通佛世滅後文句
0072b01: 九二引出曜經云佛在波羅柰最初為五
0072b02: 人說契經修多羅藏佛在羅祗最初為
0072b03: 須那提說毘尼藏佛在毘舍離彌猴池最
0072b04: 初為耆子說阿毘曇藏文妙樂九十云
0072b05: 故知別有阿毘曇藏是佛自說五百羅漢
0072b06: 結集名相續解脫經後廣集法相乃名為
0072b07: 論文今此三藏皆是佛說若云佛說名經
0072b08: 弟子所作名論一往語耳。
0072b09: 
0072b10: 天台四教儀集註卷第三
