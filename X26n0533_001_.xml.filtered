0796c01: 
0796c02: 
0796c03: 
0796c04: 
0796c05: No. 533-A
0796c06:  重刊三註心經序
0796c07: 
0796c08: 三註心經者伏四魔之利破諸昏之法炬皇和雖
0796c09: 既刊焉蓋為兵燹奪與泯焉久之師靜欲然死而
0796c10: 繼光輝誘化諸子以壽梓焉一任他具眼底殺瞿
0796c11: 曇不潔三師逐臭餘臭再薰扶桑。維
0796c12: 寬政三年歲舍辛亥春芙蓉遠孫師靜焚香稽首譔
0796c13: 於湖東玉川山常德禪寺
0796c14: 
0796c15: No. 533-B
0796c16:  般若波羅蜜多心經序
0796c17: 
0796c18: 唐南陽國師　慧忠　著
0796c19: 夫法性無邊豈藉心之所度真如非相詎假言之
0796c20: 所詮是故眾生浩浩無窮法海茫茫何極若也廣
0796c21: 尋文義猶如鏡裏求形更及息念觀空又似日中
0796c22: 逃影茲經喻如大地何物不從地之所生諸佛唯
0796c23: 指一心何法不因心之所立但了心地故號總持
0796c24: 悟法無生名為玅覺一念超越豈在繁論者爾。
0797a01: 
0797a02: 
0797a03: 
0797a04: No. 533
0797a05: 三註般若波羅蜜多心經
0797a06: 
0797a07: 
0797a08: 唐　南陽國師慧忠
0797a09: 本朝　芙蓉禪師道楷　慈受禪師懷深
0797a10: 
0797a11: 摩訶般若波羅蜜多心經
0797a12: 忠云將釋經題都有五句以明眾生本心第一摩
0797a13: 訶是梵語此翻為大為破凡夫妄執塵境心著世
0797a14: 間故為隔礙名之為小欲令眾生攝諸妄念不染
0797a15: 世間悟心境空洞然含受十方世界故名摩訶也
0797a16: 第二般若是梵語此名智慧為破凡夫背心取境
0797a17: 堅執我見墮在愚癡欲令眾生背境觀心本來無
0797a18: 我故名般若第三波羅是梵語此云清淨為破凡
0797a19: 夫不悟自心認六根覺唯覽六塵隨塵雜亂墮於
0797a20: 不淨欲令眾生背境合覺覺本清淨故名波羅也
0797a21: 第四蜜多是梵語亦名和多此云諸法為破凡夫
0797a22: 妄心求法執著名相差別不同欲令反照自心本
0797a23: 含萬法和合無二本來具足為所欠少故名蜜多
0797a24: 也第五心經是梵語此名大道為破凡夫不識本
0797b01: 心唯覺多聞分別名相心隨境轉輪迴六道墮於
0797b02: 邪見欲令眾生反照心源本來空寂實無少法可
0797b03: 得無所分別即皈大道故名為心經已巳上經題本
0797b04: 意只令自悟心源廣大智慧清淨和合無二本來
0797b05: 具足無所分別也。
0797b06: 深云梵語摩訶此云廣大梵語波羅蜜多此云到
0797b07: 彼岸況般若者乃智空之妙慧波羅蜜多是出世
0797b08: 之真修包含萬像而無體眾生日用而不知雖欲
0797b09: 真修而不可得也真修非漸修也欲令一切眾生
0797b10: 悟真空妙慧不從人得言下成佛皆由般若而得
0797b11: 度也大般若經總六百卷文多義廣撮樞要於此
0797b12: 經故曰心經。
0797b13: 觀自在菩薩。
0797b14: 忠云此破凡夫塵劫背心唯觀諸法被法所拘不
0797b15: 得自在大意只令眾生背境觀心悟心無法可得
0797b16: 何以故且如色法因心而起反觀起心無有處所
0797b17: 實不可得心尚自無色從何有猶如夢幻不念不
0797b18: 著方知於色法得自在乃至一切法不可得亦不
0797b19: 被一切法所攝於一切處得自在如是之人悟心
0797b20: 無心了境無境心境兩忘無了可了坦然無礙故
0797b22: 故名菩薩也。
0797b23: 楷云菩薩之人以般若妙慧照了前境了無凝滯
0797b24: 所以觀空之時不礙萬象燦然涉有之時自然一
0797c01: 道清淨心境融通理智無二故曰觀自在也凡夫
0797c02: 妙慧不明六塵對翳障心光物物頭頭皆成障
0797c03: 礙故名不自在也。
0797c04: 行深般若波羅蜜多時。
0797c05: 忠云此重舉經題意為破小乘心外求法小乘之
0797c06: 人不悟自心本來具足妄求言教以為智慧名為
0797c07: 般若息諸妄念以為清淨故名波羅所見本空合
0797c08: 成一體名之為蜜通達諸法懷念記持名之為多
0797c09: 此是背心求法妄有修證墮在聲聞名淺般若今
0797c10: 更舉行深般若以明大乘對破前病菩薩了見諸
0797c11: 法本來空寂實無生滅故名深般若心本清淨內
0797c12: 外圓明故名波羅心外無法法外無心心法不二
0797c13: 故名為蜜性含萬法不假修證故名為多如是悟
0797c14: 者名大乘故名行深般若波羅蜜多時者過現未
0797c15: 來心俱不可得故名時。
0797c16: 深云是大乘行深般若之時非小乘淺般若之時
0797c17: 一切諸法本無所行亦無所住利生不譬如幻
0797c18: 師作種種幻事欲令眾生如幻即覺故云行深般
0797c19: 若波羅蜜多也。
0797c20: 照見五蘊皆空度一切苦厄。
0797c21: 忠云五蘊者色受想行識是也違背精明因常觀
0797c22: 境故名為色貪求諸法希望修證故名為受攀緣
0797c23: 諸法流出不息故名為想精持禁戒行頭陀行故
0797c24: 名為行種種分別隨法流轉故名為識凡夫之人
0798a01: 被此五法所障不悟本心故名曰陰不出三界輪
0798a02: 迴不停故名為苦厄菩薩反照了自心源本來清
0798a03: 淨觀前五法並無生處本來空寂實無纖毫可得
0798a04: 故云照見五蘊皆空度一切苦厄。
0798a05: 楷云行深般若波羅蜜多時乃至度一切苦厄者
0798a06: 菩薩行觀照般若智慧時無身見然後諸苦厄無
0798a07: 可託即苦厄自度。
0798a08: 深云五蘊者色受想行識也蘊者能蘊藏其真性
0798a09: 令不顯現妙慧已巳明自性空寂不待蘊謝方空只
0798a10: 於蘊上便見空也已巳於蘊上見空方會幻化。
0798a11: 舍利子。
0798a12: 忠云此是身心二相更有苦厄也空身即法身何
0798a13: 二相亦是重明五陰之法舍者是色利子是心受
0798a14: 想行識此是五蘊又舍者人利子者亦是法人法
0798a15: 二相多義不可具宣以要言之此都是萬法之根
0798a16: 本今欲明萬法不離身心故名舍利子也。
0798a17: 楷云佛喚舍利子如金剛經稱須菩提。
0798a18: 深云舍利二字是母名子之一字是尊者乃舍利
0798a19: 女之子其母因懷因懷尊者自然聰辨無敵故立
0798a20: 名連母之稱。
0798a21: 色不異空。
0798a22: 忠云凡夫妄執自心更於心外見色不知色因心
0798a23: 有推心本無色因何立故云色不異空。
0798a24: 空不異色。
0798b01: 忠云凡夫背心取法將謂心外有空不知空因心
0798b02: 生但悟自心無空可得空色不異故云空不異色。
0798b03: 深云色不異空空不異色者幻有之色故不異空
0798b04: 空本隨緣故不異色凡夫迷此色空之理所以見
0798b05: 空為斷空見色為實色今欲明一切諸法與真空
0798b06: 之理其體本同遂先舉色之一法為首餘四蘊可
0798b07: 以例諸。
0798b08: 色即是空。
0798b09: 忠云心起故即色心不可得故即空故色即是空。
0798b10: 空即是色。
0798b11: 忠云前云心起故即色心不可得故即空猶是空
0798b12: 色因心所生今即不然心正有之時即是空心正
0798b13: 無之時即是有何以故且如眾生之心正生之時
0798b14: 實無生處即是即色即空心正無之時現能應用
0798b15: 即是即空即色先舉身心一切萬法例皆如是故
0798b16: 云空即是色也。
0798b17: 楷云色不異空乃至空即是色者色空二字包一
0798b18: 切法混同一體真不二法門。
0798b19: 深云色即是空空即是色者色已巳當體是空空亦
0798b20: 當體是色即色之空所曰真空即空之色故曰真
0798b21: 色真色無形處處華紅柳綠真空絕跡頭頭水
0798b22: 山高。
0798b23: 受想行識亦復如是舍利子是諸法空相。
0798b24: 忠云非唯五蘊但了心空諸法自空故云是諸法
0798c01: 空相也。
0798c02: 楷云受想行識亦復如是者與色空不異前說心
0798c03: 經大意至下文詳說老婆心如此。
0798c04: 深云受想行識亦復如是者不獨色之一法以至
0798c05: 受想行識咸皈真空之理舍利子是諸法空相者
0798c06: 再呼舍利子者欲明不獨五蘊之法以至生滅垢
0798c07: 淨咸皈真空之理。
0798c08: 不生不滅不垢不淨不增不減。
0798c09: 忠云諸法是心心無體段有何生滅垢淨增減。
0798c10: 楷云舍利子乃至不增不減者此再喚舍利子明
0798c11: 本圓自性同大無所從來生箇甚麼亦無所去
0798c12: 滅箇甚麼淨亦不主垢從何來垢本無依淨從何
0798c13: 立增著即頭上安頭滅著即斬頭覓活所謂萬法
0798c14: 不修元具足也。
0798c15: 深云不生不滅者諸法從緣生真空不生諸法從
0798c16: 緣滅真空不滅佛云一切法不生一切法不滅若
0798c17: 能如是解是名真見性也凡夫迷此空寂之體內
0798c18: 為筋骸所桎外為山河所眩故見有生滅也不垢
0798c19: 不淨者生滅已巳乃不真垢淨安可得耶不增不減
0798c20: 者譬如有人於空中畫作種種色相反作種種
0798c21: 音聲然彼空終無受入變動之體未畫之時
0798c22: 空體未嘗滅已巳畫之後空之體未曾增故名不
0798c23: 增不減也。
0798c24: 是故空中無色無受想行識。
0799a01: 忠云法性本空故云空中求色不可得故云無色
0799a02: 推心不可得故云無受想行識。
0799a03: 楷云無五蘊。
0799a04: 深云是故空中者是真空之中也到者裏生滅垢
0799a05: 淨增減之法纖塵盡淨無色無受想行識者生滅
0799a06: 等之法已巳不可得五蘊之法故不可知也。
0799a07: 無眼耳鼻舌身意。
0799a08: 忠云此名六根凡夫確執妄繫為實種種惡業因
0799a09: 茲而生故名為根一一根中積業潤生恒沙罪障
0799a10: 無有休息此六知根以心為本心若休伏根境俱
0799a11: 空自然明徹故云無眼耳鼻舌身意也。
0799a12: 楷云無六根。
0799a13: 深云凡夫不了自心心外求法遂成流浪若能一
0799a14: 根已巳反源六用成休復然後在眼曰見在耳曰聞
0799a15: 在鼻香在舌知味在身覺觸在意攀緣又豈在
0799a16: 閉智塞聰然後為無者哉。
0799a17: 無色聲香味觸法。
0799a18: 忠云此名六塵因根所覽引起成勞坌污真智故
0799a19: 名為塵但能反推一根無有主宰六根無主塵境
0799a20: 自亡故名為無色聲香味觸法。
0799a21: 楷云無六塵。
0799a22: 深云六根已巳清六塵自清。
0799a23: 無眼界乃至無意識界。
0799a24: 忠云此名十八界經略舉眼界即諸界可知因六
0799b01: 根生六塵因六塵生六識為三六十八故名十八
0799b02: 界流出分別各各不同名之為界從無量劫妄計
0799b03: 造業隨逐色聲不覺不知隨念流轉不悟眾生性
0799b04: 元無異但能想念不生塵根識心應時消落故名
0799b05: 為乃至無意識界。
0799b06: 楷云無十八界到此凡夫法盡入聖位。
0799b07: 深云六根六塵六識為十八界以隔礙為義已巳了
0799b08: 諸法本空又豈有眼界眼界已巳空餘界可知也。
0799b09: 無無明。
0799b10: 忠云迷人執有五蘊十八界障覆本性不光明
0799b11: 故名無明性達本心根塵本空意識無用有何障
0799b12: 礙故名無無明。
0799b13: 深云謂無真知之明故曰無明今斯照徹萬法一
0799b14: 如靈光現前明明不昧安有無明故曰無無明。
0799b15: 亦無無明盡。
0799b16: 忠云塵境是有即有可盡本來是無將何可盡。
0799b17: 深云此句重釋上句也無明體本來無有為貪深
0799b19: 明本來自無豈有無明可盡故曰亦無無明盡。
0799b20: 乃至無老死。
0799b21: 忠云從無明至老死並是十二因緣今但舉一緣
0799b22: 以用例諸無明若是有老死即不無明從來無
0799b23: 故云無老死也。
0799b24: 亦無老死盡。
0799c01: 忠云盡者滅也十二因緣若生即有生死可盡因
0799c02: 緣本無生即無老死盡。
0799c03: 楷云無無明乃至亦無老死盡者無緣覺法。
0799c04: 深云乃至無老死亦無老死盡者從無明至老死
0799c05: 謂之十二因緣生法也何名無明為闇心無知如
0799c06: 人夜行曠野失於正道故云無明貪染世法故名
0799c08: 淨合故名名色現陰成根通識去來故名六入根
0799c09: 塵相對故曰觸法作違順愛惡事成故曰受於順
0799c10: 情中生於貪染故云愛愛之不捨故名曰取取已巳
0799c11: 屬身成有漏業故名為有有業已巳定感後果報故
0799c12: 名為生生命不住故名為老死老死復生終而復
0799c13: 始千生萬劫捨身受身故名輪迴若知無明體空
0799c14: 又豈有老死老死已巳不可得更有何法可盡故云
0799c15: 亦無老死盡此空破十二因緣之見也。
0799c16: 無苦集滅道。
0799c17: 忠云此明四諦心有所求繫著於法故名為諦精
0799c18: 勤修證心無間歇名為苦諦廣尋經論貪求妙理
0799c19: 名為集諦斷諸妄念至求常寂名為滅諦遠離煩
0799c20: 亂精研佛理名為道諦今更明四聖諦名之為藥
0799c21: 對破前病心本清靈不假修證名為苦諦性含萬
0799c22: 法豈藉尋求名為集諦妄念無生本自常寂名為
0799c23: 滅諦寂常無二邪正不昧名為道諦此對病說也
0799c24: 若了無心四諦何有故云無苦集滅道。
0800a01: 楷云無聲聞法。
0800a02: 深云苦集滅道四諦也一切凡夫因集業相纏受
0800a03: 於苦惱大乘之人因修其道能證寂滅之理又曰
0800a04: 一念染心生名苦諦念念相續名集諦了念無生
0800a05: 名滅諦了滅無滅名道諦然而一切諸法本自空
0800a06: 寂四諦從何而有故云無苦集滅道此破聲聞四
0800a07: 諦之見也。
0800a08: 無知亦無得。
0800a09: 忠云推照諸法了無所得名之為智諸法本空何
0800a10: 假推照故云無智自性清靈實無一法可得故云
0800a11: 亦無得也。
0800a12: 楷云無菩薩法。
0800a13: 深云智之一字是諸佛知空之智非但空中無凡
0800a14: 夫五蘊十八界緣覺十二因緣聲聞四諦之道以
0800a15: 至諸佛知空之智亦忘智已巳忘得亦安在。
0800a16: 以無所得故菩提薩埵。
0800a17: 忠云悟諸心不可得故是菩提了諸法不可得故
0800a18: 名為薩埵心法一如並無所得故名菩提薩埵。
0800a19: 楷曰以無所得故者無佛法。
0800a20: 深云以無所得故者以者由也再明無所得義或
0800a21: 云五蘊十八界十二因緣四諦諸法皆空所照之
0800a22: 智亦忘莫成斷滅否畢竟有何所證答曰無得之
0800a23: 得無證之證是名真得也金剛經云若有法如來
0800a24: 得阿耨多羅三藐三菩提者然燈佛則不與我授
0800b01: 記以實無有法得阿耨多羅三藐三菩提是故然
0800b02: 燈佛與我授記汝於來世當得作佛號釋迦牟尼
0800b03: 故云以無所得故。
0800b04: 依般若波羅蜜多故心無罣礙。
0800b05: 忠云此是梵語經題具釋只眾生智慧清淨亦無
0800b06: 清淨可得反照自心離諸塵故云依般若波羅蜜
0800b07: 多微有小法即有罣礙心境自空誰念誰著然
0800b08: 無事有何罣礙也。
0800b09: 楷云菩提薩埵依般若波羅蜜多故者六凡四聖
0800b10: 一齊皆空無可分別圓覺經云成道亦無得本性
0800b11: 圓滿故。
0800b12: 深云菩提薩埵依般若波羅蜜多者此句明所證
0800b13: 之人也故者連前起後之辭梵語菩提薩埵此云
0800b14: 覺有情覺者所求果情者所度之境也心無罣礙
0800b15: 者涅槃經云無罣礙處名為空如來得阿耨多
0800b16: 羅三藐三菩提於一切法無有罣礙。
0800b17: 無罣礙故無有恐怖。
0800b18: 忠云心無所著有何所求心不可得恐怖誰生故
0800b19: 云無有恐怖。
0800b20: 深云凡夫迷失本心如人夜行險徑常懷惶怖今
0800b21: 斯照徹恐怖何來。
0800b22: 遠離一切顛倒夢想。
0800b23: 忠云心外求法為顛心內觀空名之為倒無中計
0800b24: 有名之為夢心之所緣名之為想忽悟心源了無
0800c01: 所得故云遠離一切顛倒夢想。
0800c02: 楷云心無罣礙乃至遠離一切顛倒夢想者此皆
0800c03: 凡夫十八界事判此諸聖且無何況凡夫也。
0800c04: 深云顛倒夢想者皆妄之法也凡夫因迷此心
0800c05: 認無作有如癡猿捉月似狂犬吠雷聖人已巳證妙
0800c06: 慧皆能遠離也。
0800c07: 究竟涅槃。
0800c08: 忠云心若有生即有可滅心本無生實無可滅無
0800c09: 生無滅名為涅槃究者窮也竟者盡也三世塵勞
0800c10: 妄念本無生滅故云究竟涅槃。
0800c11: 楷云體如空不受裝點。
0800c12: 深曰梵語涅槃此云圓寂德無不備曰圓障無不
0800c13: 盡曰寂不同小乘之人化城權立今則一得永得
0800c14: 故云究竟也。
0800c15: 三世諸佛依般若波羅蜜多故得阿耨多羅三藐三
0800c16: 菩提。
0800c17: 忠云過去現在未來煩惱無明塵勞妄念本來清
0800c18: 淨故云三世諸佛自達本智無所染著故云依般
0800c19: 若波羅蜜多故得阿耨多羅三藐三菩提者此梵
0800c20: 語唐言阿之言無耨多羅者上三藐言正三菩提
0800c21: 言真此云無上正真之道若信自心本來是佛故
0800c22: 云得阿耨多羅三藐三菩提也。
0800c23: 楷云三世諸佛盡處不為家空處不為座向無心
0800c24: 道上成等正覺。
0801a01: 深曰梵語阿耨多羅三藐三菩提此云無上正遍
0801a02: 知覺是聖人所證之極果也三世諸佛莫不皆依
0801a03: 般若而成正覺也。
0801a04: 故知般若波羅蜜多是大神是大明是無上
0801a05: 是無等等。
0801a06: 忠云者契也如來密印心行俱契故名為又
0801a07: 者定也自達本心無有動靜又者無也無心
0801a08: 見心故名為此有多義不可具宣眾生本心無
0801a09: 有邊際往反無礙實不動搖故名為大神心本
0801a10: 清淨湛然常住圓照法界應現無窮是大明一
0801a11: 切萬法不出於心無能超者是無上心之一字
0801a12: 不屬有無罔測邊際無能比者是無等等也。
0801a13: 深云者是諸佛菩薩秘語也能破諸累故云大
0801a14: 神鑑照不昧故曰大明更無過者故曰無上
0801a15: 超越絕倫故曰無等等。
0801a16: 能除一切苦真實不。
0801a17: 忠云一切諸佛依此心獨超三界不受輪迴故
0801a18: 云能除一切苦直指本心決定是佛不假修證故
0801a19: 云真實心無變體離諸狂惑坦然常住故云不
0801a20: 矣。
0801a21: 楷云故知般若波羅蜜多乃至能除一切苦者
0801a22: 者不可言說言語道斷諸苦諸樂一時解脫三祖
0801a23: 云一心不生萬法無咎真實不唯此一事實。
0801a24: 深云能除一切苦者不了自心向外馳求皆名為
0801b01: 苦謂此心悉能除之真實不者佛語真實決
0801b02: 無妄。
0801b03: 故說般若波羅蜜多。
0801b04: 忠云者只是眾生本心以言指心故云般若波
0801b05: 羅蜜多也。
0801b06: 即說曰。
0801b07: 忠云發言詮性故云即說曰。
0801b08: 深云故說般若波羅蜜多即說曰者欲使一
0801b09: 切眾生諦聞神故曰即說。
0801b10: 揭諦揭諦
0801b11: 忠云繫著名諦揭者除也塵勞妄念智慧蕩除故
0801b12: 云揭諦又揭諦者了心空悟身空寂了悟身心空
0801b13: 寂無有二法故云揭諦揭諦。
0801b14: 波羅揭諦
0801b15: 忠云心已巳清淨有何妄念可除故云波羅揭諦。
0801b16: 波羅僧揭諦
0801b17: 忠云清淨而對塵勞得名塵勞本無清淨不立故
0801b18: 云波羅僧揭諦。
0801b19: 菩提娑婆訶
0801b20: 忠云菩提是道薩婆訶是行悟達本性即是道行
0801b21: 菩提言了薩婆訶言見了見本心實無生處故云
0801b22: 薩婆訶菩提是心薩婆訶是法一切法本來是心
0801b23: 故云薩婆訶如是神直指本心無動靜不可起
0801b24: 心求心心無生滅不可將心滅心無內外中間求
0801c01: 心心非一切處不可向一切處求心心不可得故
0801c02: 即知無一切心以無一切心故即一切魔境攝不
0801c04: 傾動故切見時人不了自心以治佗病心外見法
0801c05: 魔境現前自心屬魔云何救彼經云自病不能救
0801c06: 何救他疾縱令治得業繫幻身即是不出魔境界
0801c07: 怕怖生死未免輪迴捨生趣生互為冤對如來出
0801c08: 世為度沈迷令悟本心號為神不起妄念名曰
0801c09: 受持了本不生故名持念恒沙妙教只為息攀緣
0801c10: 一念不生諸緣頓息無邊病本隨念消除歷劫罪
0801c11: 山一時摧倒如是功德不可思議拯拔群迷頓超
0801c12: 佛位密傳斯法故號大悲智者心行愚人口誦經
0801c13: 文具載理甚分明學者審詳無差謬矣。
0801c14: 楷云故說般若波羅蜜多乃至菩提娑婆訶者
0801c15: 不譯者也如鈴鐸聲有聲不說以明菩提離言
0801c16: 說諸佛固知無法可法然寂默成誑言說成謗不
0801c17: 誑不謗向上有事在此者說時默也判此結集
0801c19: 深云揭諦揭諦乃至菩提娑婆訶者諸佛菩薩所
0801c20: 說神不許解說唯許受持自有靈驗如來顯說
0801c21: 密談蓋有妙旨或有解云揭諦自利再言利他也
0801c22: 婆羅者彼岸也僧眾也菩提者處也薩婆訶者無
0801c23: 所處無菩提可證也以存之。
0801c24: 三注般若波羅蜜多心經終
