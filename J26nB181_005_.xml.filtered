0327a01: 布水臺集卷第五
0327a02: 住明州天童寺匡廬黃嵒沙門道忞著
0327a03: 詩五
0327a04: 世祖章皇帝哀詞有序
0327a05: 先帝遇忞誼同師友禮越君臣曾辭闕幾何時哀
0327a06: 詔遽頒仁王既沒生民與法社俱失所天寧不
0327a07: 歎傷況忞受知特叨其深者雖然世相無常先
0327a08: 皇早有明鑒故爾一期殫慮徹證無生忞尚以
0327a09: 區區世相動哀悲不亦愚乎然且不已己於言誠
0327a10: 恐時流著於世相未諳先皇承願而來扶宗翊
0327a11: 教撥亂世反之正一朝能事既畢泊然歸休之
0327a12: 故所以比類連詞闡發幽隱以曉惑夫韓生之
0327a13: 說者非僅為忞一人感恩地也。
0327a14: 憶奉徵書覲紫旒齋宮就見意綢繆幾回諮決傾前
0327a15: 席不禁生平話盡頭百簋陳餐忘日昃六龍返駕見
0327a16: 星稠上一日巳牌即駕至方丈坐逮夕曛乃有饑色忞請回官用膳時上譚鋒正銳及駕還夜漏已己
0327a17: 傳籌矣鑾音聽隔三冬後何意驚聞晏玉樓
0327a18: 其二
0327a19: 武緯文經七歲君大風歌後復橫汾藝從細論追元
0327a20: 晉學自幽求徹典墳酒德戒荒師禹遠上一日同忞對譚時學士
0327a21: 王熙在坐忞問學士還喫素否上曰朕為渠戒酒尚不能堅持況喫素邪忞遂問上酒量何如上曰可飲
0327a22: 燒酒六升因觀古訓詆呰酒失從此涓滴不嘗孝躬盡瘁法周勤上因太后痘疹未愈
0327a23: 齋素三月藥必躬親堯眉還向山眉結國匱民窮念若焚上一日語
0327a24: 忞近日在宮焦愁殊甚忞問其故上曰兵興賦重民不堪命而國用匱乏無措是以為憂
0327a25: 其三
0327a26: 洞開四目舜諸瞳天鑒高垂度亦洪孝重鯫生翻埜
0327a27: 紀忞進孝子黃尚堅萬里尋親紀上極嘉歎即命詞臣譯為滿字以便御覽才憐下士念
0327a28: 尤侗上一日出名士尤侗集示忞因歎其才高不第位居下僚復為上官論斥李廣數奇豈不誠然
0327a29: 忞言君相能造命上既知侗何難擢用上曰久有此心間譚思廟長揮涕因說
0327a30: 嘉魚亟歎忠明臣熊魚山諱開元惠我生民須哲后堪嗟莫輓
0327b01: 鼎湖龍
0327b02: 其四
0327b03: 大集前盟矢不寒仁王今現御真丹離宮寶相巍巍
0327b04: 奉別館禪流浩浩安民瘼未穌傷正切僧寮時簡病
0327b05: 尤看駕至萬善殿必詣禪堂簡閱諸僧聞有疾即至其所視問以為常劫風飄擊須
0327b06: 彌折梵海忍聞一夜乾
0327b07: 其五
0327b08: 嗜道濃于渴飲甘大圓再世不虛譚宸衷攸赫崇山
0327b09: 臆鳳閣何沈樂幻菴山臆御字幻菴御號皆忞所議者難輓歸思縣
0327b10: 太白尚期駐蹕省江南上以忞決意歸山因語忞朕待四海瘡痍稍起將巡幸江
0327b11: 南必入天童親看老和尚山陵一旦先穨嶽幾許林泉色盡黚
0327b12: 其六
0327b13: 普天同此戴堯陰光燭偏多照翠岑不次三衣頒大
0327b14: 內上賜忞服玩之外凡頒三衣前後計十一頂半千一供費南金上為忞將遊南
0327b15: 苑德壽寺特命御茶御膳二衙門官于玄靈官就上行殿豫治豐齋以待費金計五百三十兩方辭
0327b16: 鳳輦歸嵒竇又報山亭接玉音忞歸山五月上已己二次遣官存問尚
0327b17: 憶詔工摹幻影傳宣中夜賜觀臨
0327b18: 其七
0327b19: 人生知己信難忘況辱紫宸遇倍常因祖致尊低御
0327b20: 首忞四世祖笑嵒和尚靈塔距京西郊五里隧道即昌平大路上知忞脩葺因詢其地且曰朕得便當
0327b21: 一瞻謁後遊西山親詣窣堵圍遶作禮為嗣推愛揀名坊上因忞還山特留門人本
0327b22: 月本皙在宮即日傳旨擇城南善果隆安二大剎出帑金三千兩俾之開法文珍德壽標
0327b23: 螭碣字重師蕘牓玉堂德壽寺記師蕘堂額忞奉旨撰著適合上意嘉歎不已己
0327b24: 九事留中仍奉供傷心最痛去思長忞辭上上為揮涕隨命中官留
0327b25: 忞衣拂杖笠蒲團數珠之類凡九事供存大內
0327b26: 其八
0327b27: 臨岐再晤訊何年朝露曾酬恐溘先馬齒尚然存皁
0327b28: 櫪龍斿遽爾陟瑤天孤墳盡少箴常揭學道休遲墨
0327b29: 未湔上座右大書莫道老來方學道孤墳盡是少年人之句以自警惕弓劍徒添朝
0327b30: 士淚無生誰信話來圓
0327c01: 其九
0327c02: 萬幾稍暇即參諮黃屋身居貴不知煬廣休言師智
0327c03: 者無憂今見拜沙彌上因董后仙遊作十旬佛事凡道場中一概緇流悉皆敬禮
0327c04: 山河影謝龍蹖碎日月光騰雨洗熹上語詞臣王熙周漁朕因馬蹶
0327c05: 知解頓忘聞雨聲得大自在顧命從容何足道天宮歸去預知時
0327c06: 其十
0327c07: 位寄輪王行向人先皇智證越前倫揭開羅縠明真
0327c08: 旨洞徹生緣了有身本是大悲聊示現何妨法界遍
0327c09: 梁津慈雲知又他方布望失來穌痛我民
0327c10: 雨不時
0327c11: 怪來無正諷當年底事天心近亦偏入夏雲雷空悵
0327c12: 望深秋月畢苦同纏徒有寒蛙生灶內更無稚穗斂
0327c13: 郊前生民何計存餘孑直寫愁懷問昊乾
0327c14: 壽錢唐彥遠父胡老居士六十有五
0327c15: 滄桑再見占耆年樣若孩心未鑿前弔古每懷林處
0327c16: 士幾回招鶴陸祠邊
0327c17: 介眉壽進武林春曾皙有參不猒貧人侶湖波常浩
0327c18: 浩鶯華二月醉方新
0327c19: 三月養蠶四麥禾仲春天氣正融和鷓鴣唱徹鄰封
0327c20: 酒潦倒尊前笑語多
0327c21: 杭州生長半天堂黃髮奇君壽益康蠟屐慣游三竺
0327c22: 寺老扶謾說倩僊郎
0327c23: 少因學佛備知儒彥遠名喧動帝都父子不傳明有
0327c24: 訣無生話共莫躊躇
0327c25: 世祖章皇帝御書佛字頌有序
0327c26: 順治庚子夏五余辭闕還山。
0327c27: 上留門人月皙二子在京開法仲秋上即景山作
0327c28: 十旬佛事薦嚴董后命二子就隆安善果選僧
0327c29: 元潤等二十四眾入壇禮誦上朝夕臨幸嘉其
0327c30: 精虔各書大佛字賜之壬寅皙居佛日予得遍
0328a01: 觀感上隆遇三寶演為二十四頌表章其事諸
0328a02: 禪乞題敬書下方。
0328a03: 天章寵賚勝天球奎壁何如覺義稠一幅開張無量
0328a04: 相龍光長此貴林丘
0328a05: 生知獨擅信吾皇一揭洪名萬聖彰頓使河沙齊匿
0328a06: 耀墨華奚啻夜生光
0328a07: 正覺山前見處周金僊託出降龍樓畫沙誰問鍾王
0328a08: 體大總持門一字收
0328a09: 分明劈破又渾侖玅體全彰萬德尊天上人間唯一
0328a10: 佛聖非聖智孰能揄
0328a11: 離名離相絕安排五眼難窺孰鑒裁獨有君王神智
0328a12: 別一塵一點一如來
0328a13: 紫羅不事撒珍珠寶覺皇皇散帝都萬象森羅歸海
0328a14: 印寰中信據有靈符
0328a15: 忽忽慈容印指端身雲倏爾布真丹靈山一會儼然
0328a16: 拄何事魯儒費仰鑽
0328a17: 康莊不蹈卻旁趨邪徑常牽入險嵎王道平平縣象
0328a18: 魏直標正覺與歸途
0328a19: 作君作牧作明師肯假魏丸自誑欺一字染神為道
0328a20: 種金剛食少會穿皮
0328a21: 九土同瞻奉一人雪山入後又楓宸難將尊貴分黃
0328a22: 閣只揭芳名播萬春
0328a23: 至尊掌上定山河彤管揮來似劈窠杲杲千邦仰佛
0328a24: 日崦嵫再復不須戈
0328a25: 法門印定大毗盧一字弘宣海墨枯休向楮豪商腕
0328a26: 力丕承丕顯百王謨
0328a27: 黃金塔涌梵天齊功德有為落徑蹊何似頂王三昧
0328a28: 句高標魏闕醒群迷
0328a29: 千靈萬聖總包涵長為人天作指南那更輪王親掌
0328a30: 示華枝林再現優曇
0328b01: 阿字全該大般若善財參遍豆生芽玉堂底事輕拈
0328b02: 出煙水深憐浪子家
0328b03: 拈來不礙眾同看寧比中原寶影寒未達九重深密
0328b04: 意依前見易識還難
0328b05: 六七歌揚眾藝門門中字字玅難論貫華試問誰為
0328b06: 縷我后頒宣信獨尊
0328b07: 夜夜朝朝起倒隨卻因相習故依希明威示以常攸
0328b08: 赫咫尺天顏孰可違
0328b09: 問佛昔人畣慧超君王賜佛惠何饒黃金殿上能領
0328b10: 略勝步蟾宮碧玉霄
0328b11: 天王華屋羨嵯峨佛寶親頒復若何龍袖拂開千聖
0328b12: 眼靈山授記不為多
0328b13: 從降閻浮國土來波旬嫉妒闡提猜天王不動降魔
0328b14: 杵祇把金僊御手抬
0328b15: 當年子夜踰重城六載星輝覺道成今日皇宮仍舉
0328b16: 步魚紋不蹋御街行
0328b17: 脫卻袗衣云是佛更翻殿裏復名誰九重自是忘尊
0328b18: 貴如弟如兄表顯伊
0328b19: 非然逐色便隨聲天子何人鬧市明一字光通無相
0328b20: 佛案頭獲敕不多爭
0328b21: 總頌
0328b22: 同分寶殿御爐前散作人間瑞世僊回首夕陽雲冉
0328b23: 冉一光東炤萬斯年
0328b24: 題虞山顧伯永飯僧慎保籍
0328b25: 不奇白手卻成家半飯緇流事可嗟田德兩為孫子
0328b26: 積貽謀千載羨君嘉
0328b27: 孫曾誰保祖爺田浪作馬牛實枉然一捨千生長受
0328b28: 用良哉伯永永牢堅
0328b29: 播遷寧古半江南天忌豐盈受禍譚渙散休云終致
0328b30: 福析薪為子且輕擔
0328c01: 錢子纘曾哀詞
0328c02: 叔世多凶禍何緣子亦招愆無中散悔罪入正平條
0328c03: 魑魅生求過蕙蘭苦獨天良由往業致報盡自逍遙
0328c04: 贈獄司俞文叔
0328c05: 橫身為物典刑司大士多方運智悲痛惻有生均愛
0328c06: 命井憐赤子入無知深沈怨雨難開霽鬱幕愁雲且
0328c07: 拂披何日于公門廣闢三槐今已己動鎡基
0328c08: 寄懷東來堂敬一主人
0328c09: 朝回日夕話西宮一別丹飄數見楓徒託夢遊來上
0328c10: 國無緣丰韻挹高空三星共炤河山異兩地相看艸
0328c11: 樹同剩有深衷言不盡那堪迢遞付春鴻
0328c12: 人世徘場戲不如高明勘破在當初金門尚睹千官
0328c13: 仗遼海今縣萬里車豹變多君方霧隱荷殘老我著
0328c14: 霜餘此生奉塵知何日夢寐尤思一握裾
0328c15: 秋日接息齋金太傅過訪之音漫成寄復
0328c16: 林下喧傳見一人宰官元是比丘身袞衣日補三千
0328c17: 扣蓮觀長修十二辰樂道雲棲門弟子諱稱世祖老
0328c18: 元臣千旟倘過雲深處嵒桂尤堪共晤神
0328c19: 仲秋登西徑山訪山幢禪師
0328c20: 故人高臥在西峰入訪煙霞知幾重千尺飛流鳴險
0328c21: 竇百玄鳥道出危桻譚空佛祖清蘿月笑落風雷起
0328c22: 澗龍謾辱小山招隱賦幽期已共桂開穠
0328c23: 壽息齋金太傅七旬
0328c24: 聖眷方隆亟退休高風想見二疏流早期蓮界憑歸
0328c25: 仗誰問赤松可寄遊戒滿不招天道忌息囂深砭世
0328c26: 趨浮進修況造從心日媿把荒言更禱丘
0328c27: 次畣皇士陳太僕見壽之章
0328c28: 久付勞生一夢中何當玄韻下秋空吹歔未數三春
0328c29: 雨披拂尤如九夏風既得真人為獎藉應知吾道不
0328c30: 終窮感深峻阪垂長顧伏櫪尤思一奮雄
0329a01: 寧遠地禪師以無妄罹災將有質獄上都之行書
0329a02: 告同人共襄資斧
0329a03: 骨堆平地起何因去國蕭蕭萬里身越石父賢誰共
0329a04: 惜脫驂尤自想伊人
0329a05: 十年行道祇空囊縲絏堪嗟去路長肥瘠休將秦越
0329a06: 視一家有事百家忙
0329a07: 飛來殃禍出私門甘作忍僊不計論麟自傷郊我自
0329a08: 泣天涯剩有此心存
0329a09: 金粟密雲彌布之扁為住僧繼起抹以塗雅賦感
0329a10: 五章
0329a11: 飲水思源倩自斟潑天門戶戴誰陰披雲往頌尤昭
0329a12: 揭烈祖徽猷可抹黔不是幾希亡夜息何緣梟獍恣
0329a13: 狂心應思黮食桑條者鴃舌還能報好音
0329a14: 我家布袋許誰開見爾台山做出來似海吞流貪不
0329a15: 息如蠶食國欲難裁鳩居巢搆還陵鵲棘傍巖叢便
0329a16: 剪梅於爍先師功浩大美流芳躅豈容灰
0329a17: 贊之莫及毀奚從道大吾師天壤充未信修羅能障
0329a18: 日敢嗤燐火謾燒空宇寰浩浩欽遺化公姓囂囂觸
0329a19: 祖翁爛盡通身殷有鑒休將狂肆博災凶
0329a20: 橫拖楖栗下通玄掣電轟雷啟法筵未睹佛來天啟
0329a21: 內誰知僧到赤烏前師音震響騰三界象步趨風走
0329a22: 八埏振起滹沱嘲艸賊謾勞含血噴青天
0329a23: 慢山突兀可齊蒼悠謬其如道最荒杓卜華中饒脈
0329a24: 脈浪傳天子善岐黃狐非師類宜驚吼燈近陽明應
0329a25: 失光稱祖大師何典據向魋自外孔丘牆
0329a26: 壬寅季冬重挂前扁以匾為子穀居士所書因詳
0329a27: 述先師法道興起之由用旌其勞志不忘也
0329a28: 密雲彌布識西乾最喜光昭筆似椽兩處飛龍成一
0329a29: 點三方化雨潤多千碎魔不動金剛杵伐異惟翻鐵
0329a30: 舌禪從此話行金粟後祖燈長炤萬斯年
0329b01: 讀靈嵒繼起告先師密老人文五章
0329b02: 至性生來不近情橫拈白棒打玄賓顏騂罔護金門
0329b03: 容舌短寧寬透網鱗以己狐行非鳳舉方人象步作
0329b04: 鴟蹲先師道望聞朝埜隻手何人可掩旻
0329b05: 一橛誰訾毀極麤無端口糞撒蟾蜍當年闢妄曾聲
0329b06: 罪今日翻空又捏虛賊肆劭心兇已己著好深莽腹禍
0329b07: 仍儲嗟師億劫長修行冤對如何孽未除
0329b08: 孝名為戒特戕倫妄語因之亦弗遵白地贓誣欺死
0329b09: 者平空碗脫賺生人豬揩金壁還增色桀射青天枉
0329b10: 費神心行可憐如此輩也叨檀脂潤奸脣
0329b11: 佩恩酬德古今同獨爾包藏別有衷可是師資諧水
0329b12: 乳便當報答等仇戎翁誠念子情偏渥孫曷于翁口
0329b13: 肆訌三代斯民尤尚在矯誣只合蠱蒙童
0329b14: 紙上傳來祀寂音不妨背馬丐牛歆播囂豈急亡家
0329b15: 子勃愬何堅躍冶金未睹超師明有作全因望上起
0329b16: 豺心黃龍久絕嗟還續若果烹魚我溉鬵
0329b17: 壬寅冬季月印上人同諸檀以金粟挽余因得清
0329b18: 理叢社因其乞言書以贈之
0329b19: 華開金粟啄群鶋法窟皇皇暫穴狙種類招來方熾
0329b20: 盛朋從散去孰驅除宗存趙氏功非曰淚灑秦庭哭
0329b21: 有胥共說丹心同月皎一輪清徹印江湖
0329b22: 悟禪耆德少參先師往來金栗天童老不忍去感
0329b23: 而賦贈
0329b24: 毿破衲步龍鍾歲上鹽官歲甬東食德為君懷報
0329b25: 者幾回拊臆歎獅蟲
0329b26: 贈子穀蔡居士
0329b27: 黃坡有士坡仙流牆塹吾宗世莫儔吳越令行憑孰
0329b28: 舉一人南指自君求肉身佛下通玄寺金栗山橫般
0329b29: 若舟為法不將軀命惜赤貧如憲樂如丘
0329b30: 贈旦嵒日上座
0329c01: 血盡春鵑謾自傷殷周夢裏說興亡丈夫心作先天
0329c02: 祖電拂金輪萬世王
0329c03: 十年禾黍動悲秋我法瀾頹更可憂再睹中天縣慧
0329c04: 日揮戈端自想英流
0329c05: 贈覲周徐居士
0329c06: 場屋親經八十來心空一第萬緣灰笊籬倒握襄陽
0329c07: 柄撈摝清風知幾回
0329c08: 贈稚升董居士
0329c09: 廣慧心空印福嚴得名得地道無嫌門開不二何人
0329c10: 過一默群真口盡鉗
0329c11: 為素為緇事共家儒冠道靸不袈裟法空埽盡維摩
0329c12: 室天女從教日雨華
0329c13: 子穀居士取因沙掩室之義界一僧寮為關偈以
0329c14: 贈之
0329c15: 金粟毘耶絕往還通身十界總為關目前諸法空來
0329c16: 後搏取娑婆擲等閒
0329c17: 一室頹然榻僅容須彌廣座置重重何緣眾聖長相
0329c18: 對見壁情關盡落封
0329c19: 把關豈為遠諸塵心不生時萬法泯收卷大千藏一
0329c20: 粟蟭螟眼裏蹋芳春
0329c21: 壽濟慧曹道人七旬初度子覲請
0329c22: 金風謖謖響庭梧華發萱齡老益敷彩戲長看誇妙
0329c23: 舞絳桃誰問熟方壺籌添海屋禧微共類錫蘭芳德
0329c24: 報殊眉壽稱觴羅膝下周遭想見玉扶疏
0329c25: 癸卯夏五上雪竇為同門奇和尚封塔賦感兼贈
0329c26: 山夫正姪
0329c27: 千峰坐斷幾秋霜高燭忍看炤影堂正眼流通端在
0329c28: 子家聲還共瀑聲長
0329c29: 壽休寧秀峰李居士七旬口占
0329c30: 內景黃庭曾不事頤真葆素得天全從來仁者靜乃
0330a01: 壽黃海一枝松萬年
0330a02: 壽萬善殿都監融通超上座五旬
0330a03: 染秋華髮半凝霜力弼禪叢願益剛奉重不因誠素
0330a04: 積內監何以副君王
0330a05: 贈翀宇張居士
0330a06: 千金一諾重生平弘護吾宗念較誠是果是因君自
0330a07: 植桂昌已己見二株榮
0330a08: 壽濟寰上人六旬加五
0330a09: 一句彌陀口不停神鸞久已己猒仙經銀臺謾謂頻相
0330a10: 接金換也須越百齡
0330a11: 古屋參差水到門菴居住老勝桃源拈香擇火無餘
0330a12: 事唯看修篁長子孫
0330a13: 近市三彎百不賒蕭疏門徑度年華庭前柏子垂垂
0330a14: 實客至濃煎且當茶
0330a15: 海嶽許居士乞題竹杖
0330a16: 心空久已己著叢林高節凌雲志入深偶出為君扶且
0330a17: 伴葛坡休放去為霖
0330a18: 壽孫母朱道人七旬初度子直庵浩維那請
0330a19: 柏舟賦就節凌霜聽子離塵更義方不慕三槐高宅
0330a20: 第唯期九族有津梁真歸自識菩提路日觀長縣無
0330a21: 量光身世勘來同幻泡從教木末挂殘陽
0330a22: 壽靜香周居士六旬初度
0330a23: 薦得觀河見不遷梅林華發任年年逆推甲子從來
0330a24: 事掌置菴羅翫大千
0330a25: 家無薛券倩誰焚彈鋏歌魚客若雲餉眾祇憑香積
0330a26: 借老維摩現孟嘗君
0330a27: 樂歸智者壽歸仁水活山靈性自親齊楚勛名何足
0330a28: 論清閒贏得鶴隨身
0330a29: 過龍池埽幻祖塔
0330a30: 千里懷香謁祖庭拜瞻靈塔想儀刑禹門水漲曹溪
0330b01: 急茗嶺嵐開天目青澗肅只宜龍起澤雲寒未許豹
0330b02: 流腥閻浮法道承疏鑿夏后功高可共銘
0330b03: 大法瀾穨際昔時孤撐獨自力堅持法昌枯澹曾聞
0330b04: 此積翠冷嚴今見之千尺寒冰埋五頂萬方霖雨起
0330b05: 龍池瓣香拈出還羞澀吾祖門風未易追
0330b06: 空山卓立寶燈然星月煙霞吐復纏獻果不時來眾
0330b07: 猱散華長自下諸天春經雨洗光難歇夏受風磨色
0330b08: 更鮮何日慈航還再駕一朝紅遍塔頭磚
0330b09: 題無錫胡節母秋紡圖
0330b10: 絡緯聲催夜織時茹冰志苦許誰知存孤有願從嬰
0330b11: 後死趙何甘與臼期手口勤家還作父荻熊教子更
0330b12: 為師秋籬閱罷傷春艸三月龍歸事可嗤
0330b13: 過鹽官埽齊安國師塔
0330b14: 道景齊安大矣哉摳衣特特繞雲臺差排古佛思謀
0330b15: 略辨別天人想鑒裁千雉嚴城歸海去一龕玉骨勒
0330b16: 潮回虛空鼓再何年打夢覺勞生眼忽開
0330b17: 次韻贈文白范居士
0330b18: 知君降自謫僊來風雅場登百尺臺至德作人誠有
0330b19: 造高才涉世豈無猜背尤似禹多疑虎天未喪文不
0330b20: 死回斯道主盟終賴藉泗波長此溼秦灰
0330b21: 贈文園范居士
0330b22: 大范文章小范禪廣行施濟補堯天解人紛似家同
0330b23: 鬥排眾難如命共船起父昔曾祈死代殉兄今豈覆
0330b24: 巢憐千秋義俠為君譜聶政荊軻也悵然
0330b25: 贈魯白張居士
0330b26: 縣壺非衒術市隱慕前蹤赤賜經年過求羊竟日從
0330b27: 禪心分月皎詩思減春容世鮮清修輩如君未易逢
0330b28: 贈師黃陳居士
0330b29: 北海知名久今來見大篇春工生肺腑百代入陶甄
0330b30: 篆得先秦法隸精後漢傳頫仰天下士好古孰鑣聯
0330c01: 罄折嗤當世高懷任放超匣藏三尺劍裘敝十年貂
0330c02: 虞夏蟬雙翼興亡夢一宵天涯隨意往未易大梁招
0330c03: 恆止法師過訪龍池賦此以贈
0330c04: 道接天台法系長妙宣文句闡金剛即中理契消諸
0330c05: 礙境觀心融造兩忘逸辯固能摧眾論毗尼尤復皎
0330c06: 秋霜龍池縱到休焚疏好念汝宗正薄涼
0330c07: 壽湛淵清上人
0330c08: 望重諸山德亦全緇林不忝號耆年雪翎久護優波
0330c09: 戒崖壁曾參石磬禪莖艸手拈成梵剎纖漚瞚視變
0330c10: 桑田橋流會得無生旨誰道韶光等逝川
0330c11: 壽曹母顧宜人子茂氿請
0330c12: 五福駢臻未足奇精修獨羨到耆頤冰寒玉齒繙經
0330c13: 急香燼金爐起定遲甲子數窮三百六萬年置在晌
0330c14: 頃時還家但得真消息天樂迎空孰問期
0330c15: 過中山永壽寺示石舸語山璉琳二法孫
0330c16: 唾棄勳名百葉芳丈夫作事肯尋常手高不補天殘
0330c17: 缺慧命續將佛祖長
0330c18: 鐵作蘭橈石作舸乘悲長自載鯨波盲龜接盡方如
0330c19: 願肯放蘆華傍月多
0330c20: 為石舸璉孫作
0330c21: 居迎瀨水接秦淮浩浩玄賓萬里來無意為人申佛
0330c22: 手有懷築室學黃梅雲門插足推教折盧老書牆莫
0330c23: 放回倒卻剎竿仍豎起中山長見碧崔嵬
0330c24: 為語山琳孫作
0330c25: 須彌標險句五老挾鋒芒樹色高低露石頭大小彰
0330c26: 拖歸猿子健銜落鳥華香漏洩西來意唯山舌廣長
0330c27: 青山常舉足不廢口譚玄錦濯風和後練拖露白前
0330c28: 朝澂方潑黛夕晦更霏煙吐出琳瑯句何人識大篇
0330c29: 宿馬寅公齋頭賦贈
0330c30: 馬氏庭多俊白眉喜見卿騷壇推執耳藝苑擅司衡
0331a01: 墳典羅今古求羊與論評高齋蒙下榻孺子媿平生
0331a02: 為繩其蔡居士叔姪易字莘耒渭綸
0331a03: 耒釋有莘起佐湯斯民親見樂虞唐翻思未宰阿衡
0331a04: 事帶雨耕春幾夕陽
0331a05: 漁磯坐老渭濱寒夢入飛熊始擿竿八十鷹揚終奏
0331a06: 續芸窗休道費研鑽
0331a07: 到白門埽東山海舟慈寶峰瑄二祖塔
0331a08: 名重東山望不低吾宗兩祖此禪棲龍嶓地迥南天
0331a09: 盡鳳翥人高北斗齊晃晃一燈縣慧炤綿綿百祀賴
0331a10: 縜締徘徊窣堵思干集拜舞繞瞻忘日西
0331a11: 賭墅何年勝謝安慈舟高閣在東山華陽渡口呈橈
0331a12: 出白鷺洲前載月還一嘯清風生萬籟乍揮玉宇幻
0331a13: 千間欲知祖德難磨處依舊豐碑洗蘚斑
0331a14: 昔人埋骨誌同龕雙塔依然似對譚回主作賓尊不
0331a15: 墮轉身就父孝何覃躬承此日思惟順面稟當年想
0331a16: 在參食德幾多忘德者風規視祖若為慚
0331a17: 麥秀陵原作牧樵梵宮尤見柏松喬鍾山何似東山
0331a18: 固祖印還同天印標八葉繁昌流澤遠九重皈向毓
0331a19: 靈饒建康王氣誇今古許是吾宗不歇消
0331a20: 示東山翼善諸房眾
0331a21: 方袍圓頂越樊籠錫類何人賴祖翁門戶潑天承啟
0331a22: 佑典刑在望可迷蒙羽生丹穴非雉類蹄產渥洼豈
0331a23: 駱同試問南朝三百寺宗傳孰似我家風
0331a24: 喜華山見和尚惠顧東山賦謝
0331a25: 為憐說食事蒸沙高揭進幢老倍加深入般舟常在
0331a26: 定切操梵行久如家會將五部成完部疊取千華作
0331a27: 寶華何幸移筇勞我顧戒香襲得勝天葩
0331a28: 宿純菴沈居士園亭賦贈
0331a29: 別占秦谿一壑幽放懷天地任春秋攢眉白社非干
0331a30: 酒蒿目軒車似帶愁獨愛商山矜志節不爭江左尚
0331b01: 風流海舟祖席支那共賴近園林得寄眸
0331b02: 贈恆文沈居士
0331b03: 才兼文武幼沙場漢世嫖姚宋李綱百戰渾身都是
0331b04: 膽七言下筆便成章護生戟有軍持挂建剎艸唯赤
0331b05: 手將世出世間真漢子勳名那在勒旂常
0331b06: 過祇陀林贈介石登姪禪師
0331b07: 十竹庭栽散綠陰黃金誰羨布祇林階前螘鬥殊關
0331b08: 聽戶外塵飛杳不侵禪笑西山耽小隱詩憐霅水事
0331b09: 枯吟風流獨愛端師子一片冰壺道者心
0331b10: 登清涼臺為劍門謙姪禪師作
0331b11: 前後清涼莫浪猜南唐古寺為誰開宗猷昔建玄沙
0331b12: 旨法令今傳太白雷入望江山如畫出繞闌井灶若
0331b13: 雲堆登臨久欲舒高眼喜有家駒百尺臺
0331b14: 過金陵寺晤隱明綸姪禪師兼懷融澄故友舊居
0331b15: 廣陵別後各天涯白下欣逢況受齋錫類慚予無矩
0331b16: 矱亢宗羨爾獨詼諧人兼黃海從雲至戶正鍾山削
0331b17: 玉排為昔友兄曾住此嗟能繼志更興懷
0331b18: 過勝音禪院喜晤妙明律主
0331b19: 市城無意建禪林種竹標空萬劫心高道不求緣自
0331b20: 至一朝滿地布黃金
0331b21: 摶風若箇遠圖南不落前三便後三慚媿瘴濱同久
0331b22: 出一時忘卻舊鄉譚
0331b23: 獦獠根利大相倫鈍置年來類莫振我紹真燈君闡
0331b24: 律大唐天子只三人
0331b25: 題胡半菴書經愈患冊有序
0331b26: 半菴胡內史膝生異瘡鳳冠人面日飲豚汁三升
0331b27: 哀號七年諸醫罔效瘡忽自言曰我唐時妃嬪盧
0331b28: 昭容也子前世為梁祖實害我于雒陽宮井今報
0331b29: 子耳醫何為內史因感袁事強起矢書諸大部
0331b30: 經為之懺釋至華嚴四十卷而瘡平遂書不輟凡
0331c01: 十年積經千餘卷散布諸菴寺昨過金陵半菴從
0331c02: 予乞言敬賦其事而告來者。
0331c03: 椒蘭身弒報非輕誰道餘殃毒又萌推井難忘宮嬪
0331c04: 恨覆宗若解故君情攘來神器同坏肥結下深冤似
0331c05: 石貞寄語權豪休逞志皇天會有大公平
0331c06: 人面瘡生痛莫調琅函千卷費鉛刀散華天女雲方
0331c07: 合入髓昭容怨已己消不仗靈山真法旨誰蠲夙世舊
0331c08: 冤條信知慈力能弘護殘刻終然長苦苗
0331c09: 
0331c10: 
0331c11: 
0331c12: 
0331c13: 
0331c14: 
0331c15: 
0331c16: 
0331c17: 
0331c18: 
0331c19: 
0331c20: 布水臺集卷第五
