0574c01: 元潔瑩禪師語錄卷第五
0574c02: 嗣法門人智祥編
0574c03: 住越州雲門顯聖禪寺
0574c04: 康熙庚戌六月初六師在江西寧州雲巖受請於明
0574c05: 年五月二十一入院上堂拈香祝
0574c06: 聖畢復懷中拈出香曰江吳楚浙狼藉多年幾擬拋
0574c07: 棄塵壤怎柰冤家路窄第七同拈出供養本寺中興
0574c08: 第二代開建弁山入就先師雪老和尚斂歛衣就座雪
0574c09: 林大師白椎曰法筵龍象眾當觀第一義師曰若論
0574c10: 第一義諸佛祖師不敢動著絲毫鶻眼龍睛晴無能窺
0574c11: 其少分不期被菩曇法姪一槌直得豎窮三際彌亙
0574c12: 十虛無一人不滿耳滿眼通身遍身還有迴避得及
0574c13: 者麼時眾僧湧出問話師曰住住問話多是馳騁辭
0574c14: 鋒徒增戲劇須知問荅處無一毫做作伎倆始見作
0574c15: 家你看拂子現大人相能坐斷一切而一切不能動
0574c16: 亂故能於耳處作眼處佛事眼處作鼻處佛事以至
0574c17: 意處能住一切世出世間作種種不思議廣大佛事
0574c18: 如普賢一毛孔能攝三千大千世界而大千世界入
0574c19: 毛孔中不寬不窄一際平等還有許多思惟造作麼
0574c20: 正當今日入院畢竟功歸何所舉拂子曰只憑此道
0574c21: 資王化願祝堯仁億萬春結椎下座。
0574c22: 當晚定職事小參三千里外遙相鑑十二年中復到
0574c23: 來幾度白雲空聚散依前明月映蒼階昨者偶於途
0574c24: 間拾得一箇骨董無頭尾無背面幾多別寶波斯分
0574c25: 疏不出恰值普賢大士一見呵呵大笑曰且喜且喜
0574c26: 新長老拾來者箇骨董於顯聖寺裡大作佛事致使
0574c27: 見者聞者獲無量三昧所謂股肱叢林三昧光贊祖
0574c28: 庭三昧綱維法令三昧荷負大眾三昧出納取與三
0574c29: 昧送往迎來三昧乃至執爨負舂服勞任役種種三
0574c30: 昧贊聲未已巳忽被鼓聲一惟粉碎須是諸昆仲大家
0575a01: 或褫去。
0575a02: 掃開山老祖塔上堂師陞座拈香曰放去無涯拈來
0575a03: 有據波旬聞之腦裂魔外嗅之魂飛爇向寶爐耑仲
0575a04: 供養本寺重興第一代湛祖大和尚僧問離雲巖之
0575a05: 法苑臨祖席以重光舊店新開即不問正偏五位請
0575a06: 師宣如何是正中偏師曰午夜日當天曰如何是偏
0575a07: 中正師曰打破秦時鏡曰如何是正中來師曰木馬
0575a08: 嘶風急曰如何是兼中至師曰泥牛噴雪飛曰如何
0575a09: 是兼中到師曰寶殿無人識空階絕往還乃曰起已巳
0575a10: 墜之宗綱續懸絲之慧命是吾祖心燈壽命建叢林
0575a11: 立宗旨是吾祖常住法身慈風浩蕩而不泯吾祖以
0575a12: 之梯航三有化雨恒滋於不盡吾祖以之津濟四生
0575a13: 不肖瓣香杯茗敢謂報德酬恩還有箇金刀劈不開
0575a14: 底句子盡力提持只得一半那一半可同到塔前待
0575a15: 老祖為諸人說破至塔前舉香曰山石溪雲面目全
0575a16: 歸家掃洒分當然兒孫自是兒孫事不敢重重說偈
0575a17: 言遂上香。
0575a18: 松潭大師為師慶誕請上堂豎拂子曰混千機而不
0575a19: 撓其神和萬境而不干其慮提之者可以拯拔四生
0575a20: 導之者可以津濟三有苟或未然莫謂空華能翳眼
0575a21: 須知大道亦迷人。
0575a22: 弁山且拙和尚至引座寄菴法姪出問乳峰毒箭射
0575a23: 南方敵勝還他楊四郎此日旌旗天下豎慶雲更羨羡
0575a24: 盡邊疆今日家裏人到來敢問老和尚號令又作麼
0575a25: 生施設師曰從來不說客話曰止風塗畔日箇箇眼
0575a26: 開明畢竟承誰恩力師曰老姪忘卻那曰即今主賓
0575a27: 互換迭奏塤箎是何標格師曰與令師別借一語曰
0575a28: 恁麼則梅花稍上月大地博英華師曰素月分流水
0575a29: 從教暗度春乃曰青山不改千年翠綠水常涵萬古
0575a30: 心大樸不知誰作主年年夏木碧森森可中有一句
0575b01: 子千聖不得其名萬靈不得其用幸我開山湛祖以
0575b02: 廣大智力廣大悲忍向千聖頂上一機拈出如千
0575b03: 月並照遍界清涼無一人而不被其機無一物而不
0575b04: 承其澤數十年來去聖逾遠人心淡泊懈怠為基不
0575b05: 求深進大聰者反聾大明者反瞽總爾病在多端難
0575b06: 以具述山僧謬繼芳繩雖有些參苓附朮巴豆砒霜
0575b07: 總濟不得什麼事幸我弁山且兄和尚蓮馭光榮此
0575b08: 是諸人莫大因緣所謂法王大寶不求自得汝等殷
0575b09: 勤請陞此座普施妙劑。
0575b10: 結夏上堂人生大夢未醒不可因循暴棄大開雙眼
0575b11: 圓明累劫剖在今日直待把定話頭宛如千仞壁立
0575b12: 不可如存若亡不可沉空滯寂莫坐一知半解莫以
0575b13: 得少為足一機把絕要津截斷千差萬別如無手人
0575b14: 行拳如向虛空揣骨直期情境相忘便是因緣時節
0575b15: 所謂絕後再甦始見胸襟流出今日禪宗不好口耳
0575b16: 相傳為習諸人既到者裏頗謂了無枝葉拍禪床曰
0575b17: 莫學諸方五味禪誤陷平生自虛擲便下座。
0575b18: 師過天華為則和尚請上堂天上宏張火傘阿誰脊
0575b19: 不流湯惟我隨行拄杖卻有的的主張來到天華勝
0575b20: 概不覺撞入方丈法兄逼客作主令伊向上提將直
0575b21: 得進退無措直教已巳絕行藏舉拄杖曰不禁湧身入
0575b22: 阿修羅王隊裡震起琴音耗動三有世界令一切飛
0575b23: 潛走躍咸知性命無處逃遁雖然猶濟不得甚麼事
0575b24: 不若仍借法兄和尚神力以杖卓兩卓曰擊碎塵煩
0575b25: 三界夢鑊湯何處不清涼。
0575b26: 解夏上堂還有呈驢脣馬觜的麼出來啐啄看眾無
0575b27: 出乃曰恁麼則老僧為汝等解夏去也遂擊拂一下
0575b28: 曰擊開古徑門千尺放出溈山水牯牛不信但看初
0575b29: 三與十七明暗都成月一鉤擲下拂子曰好生去。
0575b30: 岸眉文達月鷺為師本賢禪宿入塔請上堂金風透
0575c01: 體明明空劫以前玉露垂珠歷歷威音之後可中有
0575c02: 一段陰陽不能潛伏天地不能覆載於本賢分上便
0575c03: 見花披日月捏聚山河只今覿面相呈且又作麼生
0575c04: 分付未曾言外超玄象盡屬華胥一夢人。
0575c05: 慧芝送師靈骨入塔請上堂僧問拈來無不是的人
0575c06: 因甚猶被露柱隔礙師曰真好笑曰曹源一派無生
0575c07: 曲今日蒙師親得來師曰莫眼花乃曰籬邊黃菊金
0575c08: 方赤嶺外丹楓火正紅除卻古今無異路黧奴白牯
0575c09: 眼方通向者裏委得則知天然上座出生入死遊戲
0575c10: 神通書偈了念佛去活脫自由不涉離微一句作麼
0575c11: 生道揮拂曰龜毛拂掃那伽定兔角花開別樣春。
0575c12: 古洞山上一為玄輔和尚報計送木主入祖堂請上
0575c13: 堂僧問古洞山前梧桐葉落若耶溪畔松竹爭妍如
0575c14: 何是轉功就位的句師曰秋老梧桐黃葉落曰千峰
0575c15: 岳邊止萬派海上消如何是深入堂奧句師曰月落
0575c16: 潭空影象殊曰既是法王何處不尊因甚要向先覺
0575c17: 堂中列位師曰山重不礙水重重曰恁麼則通身無
0575c18: 影象遍界不曾藏師曰莫將鶴唳作鶯啼乃曰秋老
0575c19: 園林喜見丹楓綴錦月明戶牖愁聞落木秋聲新豐
0575c20: 曲調高古難得其人廣陵歌拍成令罕能賡續向幸
0575c21: 弼首座繼我新豐一十八載可堪承紹今春躬送老
0575c22: 僧赴雲門比望家聲克振何期冷地抽身撾鼓退院
0575c23: 依古樣畫葫蘆設愚癡齋整理後事不忝為洞山遠
0575c24: 裔雖然如是猶滯今世門頭老僧更教親登祖廟遂
0575c25: 入祖堂安木主曰兒孫事竣更不出門轉身就位坐
0575c26: 斷乾坤。
0575c27: 請攖寧法姪立僧上堂僧問金鱗透網時如何師曰
0575c28: 無用處曰和尚照顧袈裟角師曰涓滴何存曰濕也
0575c29: 濕也師曰爭柰猶在網裏乃曰擴佛祖大機全憑作
0575c30: 者開人天正眼須藉同人奇特事遇奇特人左敲右
0576a01: 擊拍拍是令啟悟開迷轉凡成聖設有箇漢出來道
0576a02: 驪龍頷下寶珠如何摘得猛虎項下金鈴怎生解得
0576a03: 老僧向道去扣取堂中第一座。
0576a04: 結制請上堂僧問解行相應成底事非同口說義忘
0576a05: 言如何是底事師曰香煙騰碧漢曰紅爐三七點鐵
0576a06: 成金設遇不受鉗鎚的衲僧到來未審如何煆煉師
0576a07: 曰千鈞之弩不為鼷鼠乃卓拄杖曰諸佛不以眼覷
0576a08: 諸祖不以耳聞天下知識雖則口裏水漉漉底到者
0576a09: 裏秪堪喫飯耐黃面老人生下地來便道天下獨
0576a10: 尊獨占在世界裏韶陽冷地裏放不過只要一棒打
0576a11: 殺貴圖天下太平殊不知靈龜曳尾拂跡成痕不免
0576a12: 各與三十何故雲門今日結制便下座。
0576a13: 上堂仲冬十五霜風凄楚水冷冰寒月圓當戶在迦
0576a14: 葉不貧在釋迦不富無端舜若多神打失自己巳南山
0576a15: 老虎喫卻郤大蟲帶累露柱燈籠顢顢頇頇不啻恒河
0576a16: 沙數報諸人莫莽鹵除卻此見聞莫昧主中主。
0576a17: 祈嗣請上堂僧問未芳花木春常在已巳老松筠更好
0576a18: 看畢竟明甚麼邊事師曰一般清意味料得少人知
0576a19: 曰經聲夜息聞天語爐氣晨飄接御香如何是雲門
0576a20: 風境師曰一任古今看曰石傘峰前龍虎客玉笥宮
0576a21: 下象獅群如何是境中人師曰瞻之仰之曰放去禹
0576a22: 門三級浪收來平地一聲雷如何是人中意師曰你
0576a23: 不是其人乃曰寒風括地曉日暉霜明明聲色難該
0576a24: 歷歷覆藏不得繁興大用舉必全真妙協投機不存
0576a25: 軌則只如人天交慶奕葉聯芳一句又作麼生夢回
0576a26: 槐國知春蚤信有靈根夙種人。
0576a27: 薦亡請上堂僧問城市盡同悲薤露山林誰共語冰
0576a28: 霜如何是薦拔一句師曰金地遙招手江心暗點頭
0576a29: 曰恁麼則葉君親獲生安養徐女猶聞心遠香師曰
0576a30: 七通八達遂舉手曰者不是七寶蓮池者不是金繩
0576b01: 界道者不是惟心淨土者不是彌陀授記者不是森
0576b02: 如居士親聞正法契悟無生良久曰不聞有相揩今
0576b03: 古能使忘言洞海桑便下座。
0576b04: 天華為則和尚至引座天華和尚啟中有曰舉揚宗
0576b05: 旨獎示後昆者些子則吾豈敢山僧未出方丈未陞
0576b06: 法座不止七花八裂了也又那堪說甚五位三玄正
0576b07: 偏滲漏暗機七事影草隨身一鏃撩空三句可辨乃
0576b08: 至燃燈義海九十七箇總別同異成壞六門一一條
0576b09: 章種種緒聒雖然如是泥牛吼處天關轉木馬嘶時
0576b10: 地軸搖你者一隊茄子瓠子正在南柯十二更那裡
0576b11: 知得幸我天華法兄和尚來此他有返魂香醒昏石
0576b12: 你諸人好向座前叩取。
0576b13: 開山湛祖忌日上堂五乳峰頭無鏃箭直射者裡萬
0576b14: 竹林中寶鏡光全輝那畔巍巍石傘令千峰仰止源
0576b15: 源若耶使萬派朝宗不肖到者裏又作何去就良久
0576b16: 曰有箇道處金烏騰夜半日午不挑燈。
0576b17: 住台州天台護國禪寺
0576b18: 上堂僧問控縱隨心韜鈴在手風雲偶會天體不移
0576b19: 如何是不移的消息師曰天台華頂峰曰只如風雲
0576b20: 偶會又作麼生師打曰護國者裏賞罰分明問祖印
0576b21: 全提萬象收歸古鏡如何是奪人不奪境師曰花簇
0576b22: 簇錦簇簇曰堂上眉藏日月峰前虎嘯龍吟如何是
0576b23: 奪境不奪人師曰左三箇右五雙曰靈鋒在握直得
0576b24: 神號鬼哭如何是人境俱奪師曰打破大唐國不見
0576b25: 一人行曰和尚陞座法雨均霑如何是人境俱不奪
0576b26: 師曰大家相聚喫莖虀恁麼則從今薦得無私句
0576b27: 信手拈來格外春師曰花綻靈根芳叢不艷乃曰十
0576b28: 方洞徹古今同那復空華翳眼中但得腳跟紅線斷
0576b29: 剎塵何處不雍容到得華頂峰好看自家田地過去
0576b30: 石梁橋總是當人境界更說甚麼明星影裡見淆訛
0576c01: 重增話柄只今放行一句又作麼生拂一拂曰大扺
0576c02: 出門忘計較十分野色騁悠懷。
0576c03: 上堂僧問古人道諸方只具啐啄同時眼不具啐啄
0576c04: 同時用如何是同時師曰南人北相曰未審是眼是
0576c05: 用師曰不打你者驢漢乃曰臘月初一霜風凜冽大
0576c06: 地冱為一團虛空凍成粉碎惟有雲門須彌山向沒
0576c07: 蹤蹟處不肯藏身藏身處又沒蹤跡有人道得接手
0576c08: 句殷勤只與你三十卓拄杖一下。
0576c09: 歲朝上堂元旦燒香禮佛老僧偈不重宣一句無私
0576c10: 語敬以祝堯年便下座。
