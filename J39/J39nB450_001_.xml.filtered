0471a01: 敏樹禪師語錄序
0471a02: 
0471a03: 
0471a04: 
0471a05: 
0471a06: 
0471a07: 
0471a08: 
0471a09: 
0471a10: 
0471a11: 
0471a12: 
0471a13: 
0471a14: 
0471a15: 
0471a16: 
0471b01: 
0471b02: 
0471b03: 
0471b04: 
0471b05: 
0471b06: 
0471b07: 
0471b08: 
0471b09: 
0471b10: 
0471b11: 
0471b12: 
0471b13: 
0471b14: 
0471b15: 
0471b16: 
0471c01: 
0471c02: 
0471c03: 
0471c04: 
0471c05: 
0471c06: 
0471c07: 
0471c08: 
0471c09: 
0471c10: 
0471c11: 
0471c12: 
0471c13: 敏樹禪師語錄序
0471c14: 
0471c15: 
0471c16: 
0471c17: 
0471c18: 
0472a01: 
0472a02: 
0472a03: 
0472a04: 
0472a05: 
0472a06: 
0472a07: 
0472a08: 
0472a09: 
0472a10: 
0472a11: 
0472a12: 
0472a13: 
0472a14: 
0472a15: 
0472a16: 
0472a17: 
0472a18: 
0472b01: 
0472b02: 
0472b03: 
0472b04: 
0472b05: 
0472b06: 
0472b07: 
0472b08: 
0472b09: 
0472b10: 
0472b11: 
0472b12: 
0472b13: 敏樹禪師語錄目錄
0472b14: 序文
0472b15: 目錄
0472b16: 卷第一
0472b17: 住四川墊江縣百丈禪院語錄
0472b18: 卷第二
0472b19: 住湖廣施州衛萬壽禪院語錄
0472b20: 卷第三
0472b21: 住四川彭水縣太平禪寺語錄
0472b22: 住貴州石阡府三昧禪院語錄
0472c01: 卷第四
0472c02: 住四川遵義府古龍禪院語錄
0472c03: 復住萬縣慈雲禪院語錄
0472c04: 卷第五
0472c05: 小參
0472c06: 普說
0472c07: 茶話
0472c08: 卷第六
0472c09: 開示
0472c10: 機緣
0472c11: 法語
0472c12: 聯芳
0472c13: 卷第七
0472c14: 頌古
0472c15: 卷第八
0472c16: 示偈
0472c17: 雜著
0472c18: 卷第九
0472c19: 雜著
0472c20: 山居
0472c21: 贊
0472c22: 疏
0472c23: 卷第十
0472c24: 書問
0472c25: 行實
0472c26: 
0472c27: 
0472c28: 
0472c29: 
0472c30: 敏樹禪師語錄目錄終
0473a01: 敏樹禪師語錄卷第一
0473a02: 嗣法門人　道崇編　道領錄
0473a03: 住四川墊江縣百丈禪院語錄
0473a04: 崇禎里申年五月十六日
0473a05: 師於龍蟠受闔邑縉紳文學李瞿公諸大護法請延
0473a06: 師至山門云東西十萬南北八千山僧到此不涉廖
0473a07: 纖以杖指門云門門有路通京國處處無非是法幢
0473a08: 便入。
0473a09: 佛殿云若道是佛大似開眼說夢不道是佛正若揚
0473a10: 聲止響且道恁麼則是不恁麼則是以手加額云貓
0473a11: 方丈云三世諸佛到此全提不起歷代祖師至此又
0473a12: 放不下今日山僧到來如何施設以拄杖卓一卓喝
0473a13: 一喝云喝分金鳳子棒點玉麒麟。
0473a14: 拈疏云言言見諦猶如萬派朝東句句超宗亦似千
0473a15: 流入海把住也雲霧毫端吐放行也龍蛇空裏飛若
0473a16: 也知得不須重說偈言如若不知卻請維那宣讀。
0473a17: 指座云八萬四千大寶座非是山僧熟處難忘高踏
0473a18: 毘盧頂上行也須親到一回始得遂陞舉香云此一
0473a19: 瓣香根蟠大地威音外葉覆須彌多寶前爇向金爐
0473a20: 專為供養
0473a21: 本師釋迦如來十方諸佛歷代祖師惟冀虛空廓落
0473a22: 無邊際剎土常將現勝身次拈香云此瓣香從天降
0473a23: 下則靈苗毓秀從地湧出則瑞葉芬芳爇向御爐端
0473a24: 為祝延
0473a25: 今上皇帝聖躬萬歲萬萬歲伏願三千日月光天德
0473a26: 百億山河壯帝基此瓣香拋沙撒土巴山裏帶月披
0473a27: 星蜀水間爇向爐中奉為
0473a28: 滿朝文武闔國公卿暨及府州縣當道勛貴縉紳文
0473a29: 學本山請主法師耆宿等伏願雲開嶽降生忠節雨
0473a30: 過河清出鳳麟此一瓣香親遭毒手冤如海今日拈
0473b01: 來恨未消爇向爐中專為供養前住川北道順慶府
0473b02: 廣安州天竹縣佛恩堂上傳曹溪南嶽臨濟正宗第
0473b03: 三十五世本師破山和尚用酬法乳之恩斂衣敷座
0473b04: 上首白椎云法筵龍象眾當觀第一義師云好第一
0473b05: 義卻被維那一椎擊得粉碎眾中還有知得落處者
0473b06: 麼不妨請來相見僧問百丈重興慈雲普集四眾臨
0473b07: 筵法雨繽紛和尚今日開堂如何是祝聖一句師云
0473b08: 常將一句無私語祝讚我皇萬萬春進云一句已巳承
0473b09: 師指示大闡宗風事若何師云天上有星皆拱北人
0473b10: 間無水不朝東進云龍得水時添意氣虎逢山勢長
0473b11: 威獰師便喝僧亦喝師便打僧禮退問過去百丈則
0473b12: 不問現在百丈乃重新未審二百丈前後事如何師
0473b13: 云一個鼻頭兩孔出氣進云大轉法輪事如何師云
0473b14: 拄杖頭邊日月長進云如何得心空及第歸師云頭
0473b15: 上不點額腳下躍龍門師乃云為眾竭力樹起栗棘
0473b16: 蓬事不單行拈箇金剛圈河圖洛書不能盡其玄奧
0473b17: 雲龍風虎莫能測其端倪三乘十地聞而膽顫神驚
0473b18: 妙德空生知亦吞聲忍氣所以行棒行喝點破三要
0473b19: 三關一威一怒指出不遷不二千途同轍天得一之
0473b20: 以清萬別偕源地得一之以寧山川草木盡是意氣
0473b21: 全彰楚水吳山無非受用境界鳶飛魚躍控佛祖之
0473b22: 大機日炙風吹廓凡聖之正眼何須福城東際到此
0473b23: 始見文殊樓閣門開然後方參慈氏如斯會得不離
0473b24: 隨處作主信得及來豈別遇緣即宗將一薪火常轉
0473b25: 根本法輪用十笏丈應酬香積廚飯飽飧高眠人人
0473b26: 壁立萬仞歸家穩坐箇箇常光現前設或未然不兔
0473b27: 三月為期煆出銅頭鐵額九旬作限轉成鳳子龍兒
0473b28: 匝地普天一一為祥為瑞堆山積嶽在在興雨興雲
0473b29: 方報不報之深恩用酬不酬之厚德大眾正當恁麼
0473b30: 時且道開堂祝聖一句作麼生道海晏河清一段真
0473c01: 風添端色國泰民安萬年齊唱太平歌舉唐莊宗召
0473c02: 興化至殿問云寡人取中原收得一寶只是無人酬
0473c03: 價化云請陛下寶看宗以兩手舒起襆頭伸兩足化
0473c04: 云君王之寶誰敢酬價於是莊宗大悅師云莊宗眼
0473c05: 空四海傍若無人興化退己已讓人若是山僧則不然
0473c06: 當時若在即向陛下云龍袖拂開全體現象王行處
0473c07: 絕狐蹤上首結椎云諦觀法王法法王法如是下座。
0473c08: 上堂僧問孔子登東山而小魯登泰山而小天下今
0473c09: 日和尚陞座作麼生眼界師云縱橫十字進云獅來
0473c10: 象去乾坤轉兔走烏飛宇宙旋師云三尺龍泉光照
0473c11: 膽萬人叢裏奪高標師乃云昨夜一聲獅子吼窟中
0473c12: 抖擻金毛走天明滿地化麒麟分付明州布袋叟向
0473c13: 道渠儂不等閒逢人切莫揚家醜大眾且道揚箇甚
0473c14: 麼說禪以示燈籠未必燈籠能聽說道留與露柱卻
0473c15: 是露柱點首不如日午打三更依舊面南看北斗下
0473c16: 座。
0473c17: 上堂僧問法筵龍象眾當觀第一義如何是第一義
0473c18: 師打云天晴日頭出進云和尚據此釋迦老子在何
0473c19: 處師亦打云覿面薦取問夾山未見船子時如何師
0473c20: 云水向石邊流出冷進云見後如何師云風從花裏
0473c21: 過來香進云見與未見時如何師打云也須驗過始
0473c22: 得問學人生平操得一口青龍利劍截斷天下大宗
0473c23: 師門戶不許棒喝交參機鋒轉語未審和尚今日作
0473c24: 麼生施設師云禍事禍事師乃云殺人不眨眼底立
0473c25: 地成佛如廣額屠兒日殺千豬千羊一日向靈山會
0473c26: 上颺下屠刀云我是千佛中一數世尊云如是如是
0473c27: 大眾此是前輩成佛榜樣若關雲長在百萬軍中如
0473c28: 入無人之境梟大將首級如探囊中取物一日在玉
0473c29: 泉院裏提起剛刀云我是護法中一人古德云灼然
0473c30: 灼然豈非立地成佛殺人不眨眼底大丈夫所以道
0474a01: 殺人刀活人劍乃上古之風規亦是今時之樞要若
0474a02: 向言句上會護生須是殺不向言句上會殺盡始安
0474a03: 居值此會得人人悟證平常不假一槍一旗箇箇圓
0474a04: 通自己巳奚用一棒一喝諸仁者還會麼意氣不從天
0474a05: 地得英雄豈借四時推舉古德云昨日夜叉頭今朝
0474a06: 菩薩面菩薩與夜叉不隔一毫線師云據山僧看來
0474a07: 翻手是雲覆手是雨古人恁麼道也是畫蛇添足何
0474a08: 故把手相牽行不得唯人自肯乃方親下座。
0474a09: 上堂僧問陞堂說法即不問釣竿下處意如何師打
0474a10: 云前灘煙浪裏別有好金鱗進云輕輕點破無明窟
0474a11: 堂堂現出本來人師復打云開門放出郎當漢腦後
0474a12: 分明欠一錐師乃云學道休參鹵莽禪逢人要識此
0474a13: 根源當機覿面還相委脫骨換胎始契先出礦純金
0474a14: 重煆煉離山美玉用鑽研看來至寶非容易不是依
0474a15: 稀了目前舉梁武帝見達磨大師問云如何是聖諦
0474a16: 第一義磨云廓然無聖帝云對朕者誰磨云不識帝
0474a17: 不契師云梁武帝雖然頂門具眼不識腦後見腮達
0474a18: 磨大師縱使言中有響那覺句裏藏鋒不免中間放
0474a19: 開一線道怎奈梁武帝當面錯過據山僧正眼觀來
0474a20: 天下國家可均也爵祿可辭也白刃可蹈也中庸不
0474a21: 可能也何故不是弄潮人爭得潮中意喝一喝下座。
0474a22: 彌陀聖誕日上堂僧問山呈瑞雪獅子嚬呻獅子嚬
0474a23: 呻即不問如何是當陽一句師打云曲不藏直進云
0474a24: 杖撥煙霞去紅日海門東師云點即不到問昔日世
0474a25: 尊拈花今日和尚拈棒且道是同是別師云一彩兩
0474a26: 賽師乃云彌陀降誕是今朝一朵青蓮湧碧濤滿地
0474a27: 馨香舒瑞彩毫光照破紫金鰲如是則淨土周沙界
0474a28: 云何獨指西所以道但能存一念處處是菩提今日
0474a29: 清聞居士發菩提心特請山僧陞座舉揚妙法蓋謂
0474a30: 諸佛出世無非為一大事因緣要使四生六道十聖
0474b01: 三賢蜎飛蠕動有情無情各各悟本來面目人人契
0474b02: 證平常心超三界以騰今歷千劫而躍古以拄杖豎
0474b03: 起云大眾見麼復以拄杖卓一卓云大眾聞麼如其
0474b04: 問見分明便知淨土在心田非近非遠彌陀即性海
0474b05: 無古無今卓拄杖下座。
0474b06: 新建百丈禪院上堂僧問百丈鼎新陳何祥瑞師云
0474b07: 橫開不在春枝上進云層巒聳翠人靈傑師打云別
0474b08: 有風光一段奇問乾坤轉在微塵裏如何是萬象收
0474b09: 歸一鏡中師打云蟭螟眼裏三千界問岳陽氣轉黃
0474b10: 鶴神傳未審百丈今日將何所傳師云海底金烏天
0474b11: 上日進云恁麼則隨波逐浪轉師打云眼中童子面
0474b12: 前人師乃云前百丈道不落因果墮野狐五百生後
0474b13: 百丈道不昧因果脫野狐五百生今日新百丈也不
0474b14: 落也不昧貴脫野狐身只教普天下人一個個如獅
0474b15: 子遊行不求伴侶壯士展臂豈借他力全承此段威
0474b16: 光不在別處流轉所以道有時拈起也乾坤失色放
0474b17: 下也海晏河清大眾且道不拈不放又作麼生喝一
0474b18: 喝云一聲平地如雷震百丈堂前闡祖風下座。
0474b19: 上堂僧問十五日已巳前十五日已後即不問正當十
0474b20: 五日事若何師云草枯鷹眼疾進云即今又作麼生
0474b21: 師云雪盡馬蹄輕師乃云頂門具眼千聖立在下風
0474b22: 腦後見腮十方從此坐斷密行一步變大地作黃金
0474b23: 轉身一著攪長河為酥酪到這裏發大妙用揭示通
0474b24: 天作略顯大智力運籌跨海神機一任孤迥迥不與
0474b25: 萬法為侶俏巍巍豈與千聖同途正好朝打三千未
0474b26: 免南山起雲暮打八百依舊北山下雨大眾且道山
0474b27: 僧拄杖子為伊賞罰分明也為汝據款結案也速道
0474b28: 速道眾皆默然師喝一喝舉雪峰在德山作飯頭一
0474b29: 日飯遲曬飯巾次見德山托缽自法堂便問云鐘未
0474b30: 鳴鼓未響老漢托缽向甚麼處去山便歸方丈雪峰
0474c01: 舉似巖頭頭云大小德山未會末後句在山聞令侍
0474c02: 者叫巖頭去問汝不肯老僧那頭密啟其意山便休
0474c03: 至來日陞堂果與尋常不同頭至僧堂前撫掌大笑
0474c04: 云且喜老漢會末後句他後天下人不奈伊何雖然
0474c05: 如是只有三年師云德山老漢雖是明修棧道暗度
0474c06: 陳倉雪峰不免矢上加尖一場敗缺縱使巖頭奪轉
0474c07: 槍旗就窠打劫也是賊身敗露若是山僧則不然或
0474c08: 有人來問末後句只向他道汝只見錐頭利不見鑿
0474c09: 頭方待他擬議正好劈脊亂棒打出不惟與天下衲
0474c10: 僧抽釘拔楔亦且與德山老漢出身有地也喝一喝
0474c11: 卓拄杖下座。
0474c12: 臘八日眾戒子請上堂師云六年草裏冷坐剛被明
0474c13: 星刺剌破打失一隻眼睛至今反成話墮遺累後代兒
0474c14: 孫齊來拽石推磨道轉根本法輪只是無人唱和驚
0474c15: 起木人撫掌引得石女謳歌且道甚麼曲調可憐當
0474c16: 面錯過若向這裏薦得始識雪山證果其或未然試
0474c17: 聽老僧安妥已如是者掉臂有分未如是者引出付
0474c18: 戒傳衣下座。
0474c19: 萬峰耑長破和尚送衣上堂僧問如何是燈燈續燄
0474c20: 句師云拄杖點開雲裏日進云且喜桂子聯芳風飄
0474c21: 雲外去也師云佇看庭前一襲香師乃云遞代相承
0474c22: 寶服披人天從此盡瞻依如雲普覆虛空界金色頭
0474c23: 陀笑落暉諸仁者若然如是則知佛佛授手惟授此
0474c24: 心祖祖相傳惟傳此妙既知此心方知此妙此心此
0474c25: 妙亦不在內又不在外不在中間且道傳箇甚麼授
0474c26: 個甚麼目顧左右云還家盡是兒孫事祖父從來不
0474c27: 出門大眾若向這裏薦得於一毛端現寶王剎坐微
0474c28: 塵裏轉大法輪苟或未然少室巖前金鳳舞雄山頂
0474c29: 上玉龍飛下座。
0474c30: 上堂僧問臨濟具三玄三要三玄即不問如何是三
0475a01: 師云從頭問將來進云如何是第一要師云夜
0475a02: 深出戶看明月來相照進云如何是第二要師云穿
0475a03: 衣并喫飯屙屎與放尿進云如何是第三要師云拈
0475a04: 起拄杖子打破嵩山灶僧禮拜師云碎問佛法事即
0475a05: 不問如何是陽和一句師云嶺上梅花先遞信進云
0475a06: 是則是紅日照穿湘水碧白雲堆綻楚山青師打云
0475a07: 經天須是出頭人問恁麼也不得不恁麼也不得然
0475a08: 麼不恁麼總不得畢竟如何師云寶鏡瑩光開玉匣
0475a09: 進云一般清意味料得少人知師卓杖云桂花沉影
0475a10: 入金甌僧禮拜舉僧問長慶眾手淘金誰是得者慶
0475a11: 云有伎倆者得又云學人還得也無慶云太遠在師
0475a12: 云若是山僧則不然設有人問眾手淘金誰是得者
0475a13: 即向他道農人移片磉磉下得黃金下座。
0475a14: 除夕上堂問三十日到來即不問到家一句作麼生
0475a15: 師和聲便打問鳳曆已巳頒天子地萬景咸歸百丈堂
0475a16: 二句俱不問如何是春信傳梅一句師云依稀似曲
0475a17: 纔堪聽進云意作麼生師云又被風吹別調中問
0475a18: 地一聲金石吼森羅萬象悉同參如何是物外事師
0475a19: 云手執夜明符幾個知天曉進云水流花落隨體轉
0475a20: 在處溪山共一天師云你在那裏薦得進云在這裏
0475a21: 師打云莫向窠臼裏討僧禮拜師乃云年窮月盡城
0475a22: 上已巳吹新歲角臘去春回窗前猶點舊年燈到這裏
0475a23: 彼此不分拈起也吒吒沙沙物我一如放下也歷歷
0475a24: 落落只得來去自由處處真風遍野縱橫無礙人人
0475a25: 意氣盈眸何須打鎖敲枷便是出塵階塹大眾且臘
0475a26: 月三十到來作麼生是謝歲一句良久喝一喝云爆
0475a27: 竹一聲催臘去梅花幾點送春來下座。
0475a28: 元旦上堂問舊歲已巳去新歲到來且道舊與新是同
0475a29: 是別師云杖頭不涉陰陽地河山草木盡皆春進云
0475a30: 恁麼則新年新氣象古佛古家風師云石壓筍斜出
0475b01: 巖懸花倒生問時值新春意若何師云四五百條花
0475b02: 柳巷進云如是則有意氣時添意氣師云二三千處
0475b03: 管絃樓師乃云天中之天大即高而無上聖中之聖
0475b04: 廣則厚而有餘恩及泉石林下將何圖報德彼蒼生
0475b05: 人間信轉法輪祖日重輝不惟八表玲瓏帝道遐昌
0475b06: 亦且四夷拱伏弓懸壁上齊歌舜智堯仁戈卸甲收
0475b07: 盡樂禹世湯業一理圓處千理萬理俱圓一機徹時
0475b08: 千機萬機透徹正所謂四海晏然國有禎祥之瑞六
0475b09: 合彌清門無異術之符大眾正與麼時還有不威而
0475b10: 嚴無為而化者麼良久云鴻鈞妙力先天地覆載恩
0475b11: 歸大聖人拍禪床下座。
0475b12: 解制上堂全結全解何須畫地為牢或縱或奪不必
0475b13: 制繩作界無利益處早以無繩自縛有大用時便得
0475b14: 縱橫自在一去一來人人掌握靈珠一韜一略箇箇
0475b15: 眉舒紫電到只地位七通八達正如俊鷹快鷂右旋
0475b16: 左轉如龍若虎布雨興雲破佛祖之重圍拄地撐天
0475b17: 廓聖凡之要路可為慶快何謂紅霞穿碧海白日遶
0475b18: 須彌舉世尊與帝釋遊行遂以手指地云此處宜建
0475b19: 梵剎帝釋將一莖草插在地上云建梵剎已竟世尊
0475b20: 大笑師云世尊指處正是酒逢知己已飲帝釋會處亦
0475b21: 是詩向會人吟伶俐衲僧若向此會得一莖草上現
0475b22: 出瓊樓玉殿苟或未然瓊樓玉殿被一莖草覆卻何
0475b23: 故知音不必頻頻舉達者須知暗裏驚下座。
0475b24: 
0475b25: 　　　龍泉邑中華嗣法門人道崇敬刊
0475b26: 　　本師和尚語錄第一卷
0475b27: 　　康熙戊辰蒲月　貴陽黔靈山弘福寺識
0475b28: 
0475b29: 
0475b30: 敏樹禪師語錄卷第一終
