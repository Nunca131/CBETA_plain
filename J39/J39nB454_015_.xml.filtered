0677b01: 頻吉祥禪師語錄卷第十五頌古
0677b02: 嗣法門人德南等編
0677b03: 玄沙師備禪師問鏡清教中道不見一法為大過患。
0677b04: 攜手長堤意更饒就陰折柳贈心交愛渠一段傷
0677b05: 心處細聽聲聲語似嘲。
0677b06: 玄沙因僧問如何是學人自己沙曰用自己已作麼。
0677b07: 生本居山不見山於雲於月總相關若教買得溪
0677b08: 山好仍是青蒼綠翠顏。
0677b09: 玄沙上堂眾集遂將拄杖一時趁下。
0677b10: 謝老生平弄險機此回幾誤墮泥犁雖然救得人
0677b11: 身在暗裏猶輸舊面皮。
0677b12: 玄沙因鏡清問學人乍入叢林乞師指箇入路沙曰
0677b13: 還聞偃溪水聲否清曰聞沙曰從者裏入。
0677b14: 路自天涯海角分喜今聞得偃溪聲臨流洗淨當
0677b15: 初耳肯向溪西道姓名。
0677b16: 玄沙見鼓山來作一圓相示之山曰人人出者箇不
0677b17: 得沙曰情知你向驢胎馬腹裏作活計。
0677b18: 鳳旋龍鬥鬱金香作合研磨有異方若把紅紗籠
0677b19: 玉蕊便將花石點雄黃。
0677b20: 鏡清道怤禪師僧問學人未達其源請師方便清曰
0677b21: 是什麼源曰其源清曰若是其源爭受方便。
0677b22: 千尺樓高煙鎖重幾人遙對望空濛一聲銕笛窗
0677b23: 間出吹盡江南五月風。
0677b24: 雲門文偃禪師示眾世界與麼闊為什麼向鐘聲披
0677b25: 七條僧無語門曰七里灘頭多蛤子。
0677b26: 畫出冥中大小神展來的實好驚人中間最怕黧
0677b27: 牛子一一刀痕血滿身。
0677b28: 雲門因僧問如何是塵塵三昧門曰缽裏飯桶裏水。
0677b29: 缽裏飯桶裏水還丹一粒輕拈起點銕為金事不
0677b30: 難剜心劈腹誰知己已。
0677c01: 大悲和尚僧問除上去下請師別道悲曰開口即錯
0677c02: 曰真是學人師也悲曰今日向弟子手裏死。
0677c03: 淺水休言浪不生清幽幽底卻難行循流石骨蒼
0677c04: 苔滑冷浸難禁夜雨聲。
0677c05: 澄心旻德禪師到興化遇上堂曰若是作家戰將便
0677c06: 請單刀直入更莫如何若何心出禮拜起便喝。
0677c07: 蘆花葉上窺秋色明月溪頭聽晚鐘一段化機藏
0677c08: 不得芙蓉深過海棠紅。
0677c09: 同安志禪師先同安丕臨終上堂。
0677c10: 縷縷愁腸酌一卮不從聲色裏傳持兒郎幸是多
0677c11: 伶俐領到風消月落時。
0677c12: 廣德周禪師僧問魚向深潭難避網龍居淺水卻難
0677c13: 尋時如何德曰遍體崑崙黑通身一點霜。
0677c14: 白雲坐斷體無依靈鶴翻騰直上飛煙鎖蘆花明
0677c15: 月裏仙人無目暗中歸。
0677c16: 香林澄遠禪師僧問美味醍醐為什麼變為毒藥林
0677c17: 曰導江紙貴。
0677c18: 錦江西近煙水綠新雨山頭荔芰熟萬里橋邊多
0677c19: 酒家遊人愛向誰家宿。
0677c20: 香林因僧問如何是衲衣下事林曰臘月火燒山。
0677c21: 衲衣下事有千斤報道山因埜火焚口裏卻無仙
0677c22: 子氣偶然得句便超群。
0677c23: 德山緣密禪師上堂及盡去也直得三世諸佛口挂
0677c24: 壁上猶有一人呵呵大笑若識此人參學事畢。
0677c25: 黑漆牧童不展手威音王佛不求參銀河此際無
0677c26: 人渡斗轉星輝正夜闌。
0677c27: 巴陵顥鑒禪師僧問如何是道陵曰明眼人落井。
0677c28: 日照平湖夜清光不盡幽漁人窺落月孤棹碧潭
0677c29: 流。
0677c30: 巴陵因僧問如何是吹毛劍陵曰珊瑚枝枝撐著月。
0678a01: 雲開山露頂月出水光生珊瑚枝底下不見夜行
0678a02: 人。
0678a03: 洞山守初禪師初參雲門門問近離甚處山曰查度。
0678a04: 話盡衷腸不再三已巳知身久在長安潼關道上重
0678a05: 來往玉殿光生萬象攢。
0678a06: 洞山因僧問如何是佛山曰麻三斤。
0678a07: 繡出麒麟角似杵裝成獅子眼如金銀橋踏斷翻
0678a08: 身倒笑殺靈山個老僧。
0678a09: 風穴延沼禪師上堂若立一塵家國興盛埜老顰蹙。
0678a10: 立塵興盛滅塵亡家破無勞埜老慌拼得一條窮
0678a11: 性命隨風隨雨盪瀟湘。
0678a12: 風穴因僧問如何是佛穴曰杖林山下竹筋鞭。
0678a13: 杖林山下竹筋鞭五馬嘶風踏曉煙回首落霞西
0678a14: 上望白雲開盡鷓鴣天。
0678a15: 資福貞邃禪師上堂隔江見資福剎竿便回去腳跟
0678a16: 下好與三十棒況過江來。
0678a17: 雲中走馬花千樹水底魚行路一旬眨上眉毛飛
0678a18: 過了且看百丈玉光騰。
0678a19: 芭蕉圓禪師上堂三千大千世界夜來被老僧都合
0678a20: 成一塊輥向須彌頂上帝釋大怒拈得撲成粉碎。
0678a21: 秋深處處醉芙蓉幾處西垂幾處東不必更教風
0678a22: 雨妒高原滿徑落花紅。
0678a23: 梁山緣觀禪師上堂垂絲千尺意在深潭一句橫空
0678a24: 白雲自異孤舟獨棹不犯清波海上橫行罕逢明鑒。
0678a25: 秋月照來光十倍朔風吹去重如山一從阿閣香
0678a26: 消已瑪瑙階前信步還。
0678a27: 梁山上堂僧問家賊難防時如何山曰識得不為冤。
0678a28: 一滴水萬丈波雲龍風虎競頭過聖人作而物睹
0678a29: 妙舞出而群歌節拍相孚餘準則屈秦終讓老風
0678a30: 魔。
0678b01: 黃龍繼達禪師僧問黃龍出世金翅鳥滿空飛時如
0678b02: 何龍曰問汝金翅鳥還得飽也無。
0678b03: 好手從來不避人輕輕拈起銕崑崙饒伊八臂那
0678b04: 吒力有甚機輪解轉身。
0678b05: 清溪洪進山主一日問修山主明知生是不生之理
0678b06: 為什麼為生死之所流。
0678b07: 笑語歌聲起畫樓阿誰不自洗心愁推窗遙望秋
0678b08: 江裏對對沙鷗逐水流。
0678b09: 智門光祚禪師上堂一法若有毘盧墮在凡夫萬法
0678b10: 若無普賢失具境界。
0678b11: 千頃良田自主張十年九度作滄桑而今出手招
0678b12: 人買盡底根源付當行。
0678b13: 五祖師戒禪師上方岳到參乃問上人名什麼曰齊
0678b14: 岳祖曰何似泰山岳無語祖即打趁。
0678b15: 五祖門風熱似霜銕牛機活眼蒼蒼饒存走石飛
0678b16: 沙伎不動威聲直下降。
0678b17: 法眼文益禪師僧問如何是佛眼曰汝是慧超超便
0678b18: 有省。
0678b19: 花暖江城照日陰鶯啼繡戶曉雲深春風不道珠
0678b20: 簾隔傳得歌聲與客心。
0678b21: 首山省念禪師僧問如何是佛法大意山曰楚王城
0678b22: 畔汝水東流。
0678b23: 楚王城畔水東流玉浪平分鸚鵡洲只剩霸陵橋
0678b24: 底月至今炯炯在波頭。
0678b25: 廣慧真禪師風穴問會昌沙汰時護法善神向什麼
0678b26: 處去慧曰常在闤闠中要且無人見穴曰汝徹也。
0678b27: 東街東巷風流子南陌南溪抱甕郎日出同來花
0678b28: 底坐一般眉目有精光。
0678b29: 靈泉和尚僧問先師道金沙灘頭馬郎婦意旨如何
0678b30: 泉曰上東門外人無數曰便恁麼會時如何泉曰天
0678c01: 津橋上往來多。
0678c02: 胡笳曲子樓頭唱白雪琵琶月下彈音律幾多人
0678c03: 共聽靜看花影在闌干。
0678c04: 興陽詞鐸禪師僧問佛界與眾生界相去多少陽曰
0678c05: 道不得曰真箇那陽曰有些子。
0678c06: 見說黃河徹底渾豈知藏盡百川源毒龍且得潛
0678c07: 頭角猶送春波到海門。
0678c08: 修山主因僧問劫火洞然大千俱壞未審者箇壞不
0678c09: 壞主曰不壞曰為什麼不壞主曰為同大千。
0678c10: 脫略形骸不拘途轍逢五拋三遇水撈月嵇康好
0678c11: 鍛鍜不避炎熱有客有風煙飛火疊。
0678c12: 太陽警玄禪師僧問如何是和尚家風陽曰滿缾傾
0678c13: 不出大地沒饑人。
0678c14: 玉碗銀缸只此陳斷橋幾處遠吹笙南湖又見芙
0678c15: 蕖好菱荇分絲鎖不成。
0678c16: 太陽因僧問如何是透法身句陽曰大洋海底紅塵
0678c17: 起須彌頂上水橫流。
0678c18: 藜杖燒燈菖蒲合藥雖有傳留卻無造作一寸龜
0678c19: 毛重九斤南山銕額頭生角。
0678c20: 雪竇重顯禪師僧問猿抱子歸青嶂裏鳥銜花落碧
0678c21: 巖前古人意旨如何竇曰來山猶在。
0678c22: 春至桃花亦滿溪靈雲見已失雙眉而今更向溪
0678c23: 頭望無奈春風盡夜吹。
0678c24: 雪竇因僧問山花開似錦澗水湛如藍學人分上為
0678c25: 什麼不會竇曰枯木裏瞠眼。
0678c26: 狐涎吐出得人憎漠漠黃沙鬼夜登壇上喜懸青
0678c27: 藻鑒九灣七曲有光騰。
0678c28: 雪竇上堂十方無壁落四面亦無門古人向什麼處
0678c29: 見客若道得接手句許汝天上天下。
0678c30: 壁落渾無任往來樓閣門開接善財射虎不真徒
0679a01: 沒羽一年兩度木樨開。
0679a02: 雪竇上堂田地穩密的佛祖不敢近為什麼抬腳不
0679a03: 起神通遊戲的鬼神不能測為什麼下腳不得直饒
0679a04: 十字縱橫朝打三千暮打八百。
0679a05: 抬腳不起下不得分明兩口無一舌毘耶離城臥
0679a06: 病人寥寥泣盡千行血。
0679a07: 洞山曉聰禪師常自負柴上山路逢一僧問山上有
0679a08: 柴何故將去山放柴於地曰會麼曰不會山曰我要
0679a09: 燒。
0679a10: 杳杳逕庭路不饒相期途客恨迢遙從來刀斧難
0679a11: 藏處負得柴歸我要燒。
0679a12: 汾陽善昭禪師僧問如何是學人著力處陽曰嘉州
0679a13: 打大象。
0679a14: 銕牛踏翻東海大象拽倒天台帝釋宮中火起玄
0679a15: 要無處安排咄。
0679a16: 汾陽十智同真。
0679a17: 十智既同真亦妄三玄雖立有還無汾陽滿口冰
0679a18: 花碎面目何曾別得渠。
0679a19: 汾陽因僧問如何是祖師西來意陽曰青絹扇子足
0679a20: 風涼。
0679a21: 青絹扇子足風涼用時拈起沒商量惟憐暑退涼
0679a22: 生後半箇樺皮笠不當。
0679a23: 承天智嵩禪師鄭工部問百尺竿頭獨打毬萬丈懸
0679a24: 巖絲繫腰時如何天曰幽州著腳廣南廝撲鄭無語
0679a25: 天曰勘破者漢鄭曰二十年江南界裏者回卻見禪
0679a26: 師天曰瞎老婆吹火。
0679a27: 申酉戌亥起於子廣南廝撲誰來此幽州人自不
0679a28: 思量弄潮必定潮中死。
0679a29: 谷隱慈照禪師上堂五白貓兒爪距獰養來堂上絕
0679a30: 蟲行分明上樹安身法切忌遺言許外生作麼生是
0679b01: 許外生的句莫錯舉。
0679b02: 古屏風上畫秋山紫綠紅黃點翠顏遠水殘霞多
0679b03: 少趣孤舟橫在小溪間。
0679b04: 投子義青禪師因僧問師唱誰家曲宗風嗣阿誰子
0679b05: 曰威音前一箭射透兩重山。
0679b06: 命受親傳玉葉枝金鞭響徹御街時德分化育金
0679b07: 輪旨遍拂威靈起帝畿。
0679b08: 投子因僧問和尚適來拈香祝延聖壽且道當今
0679b09: 皇帝壽年多少子曰月籠丹桂遠星拱北辰高。
0679b10: 拱默寥寥事太平萬機不理樂欣欣鳳朝金闕歸
0679b11: 雲表至治何須論主盟。
0679b12: 投子上堂若論此事如鸞鳳翀霄不留其跡。
0679b13: 斫盡青山樵古洞白雲籠處水重重夜深明月來
0679b14: 相照千里寒光一鑑通。
0679b15: 興陽清剖禪師因僧問娑羯出海乾坤震覿面相呈
0679b16: 事若何陽曰金翅鳥王當宇宙箇中誰是出頭人。
0679b17: 展托乾坤妙有方威聲獵獵震朝堂萬邦拱手俱
0679b18: 承化蠻觸之君敢不降。
0679b19: 白馬歸喜禪師因僧問如何是佛法大意喜曰善犬
0679b20: 帶牌。
0679b21: 天上麒麟牙爪秀隴西鸚鵡嘴通紅人家若有真
0679b22: 雞犬養到年深定化龍。
0679b23: 天平契愚禪師因僧問如何是祖師西來意平曰鎮
0679b24: 州蘿蔔石含茶。
0679b25: 華陽宮裏春無限門掩清虛月正斜無限春情消
0679b26: 不得滿斟淺酌石含茶。
0679b27: 佛日契嵩禪師熙寧四年六月四日晨興寫偈曰後
0679b28: 夜月初明吾今獨自行不學大梅老貪隨鼯鼠聲至
0679b29: 中夜而化。
0679b30: 綠暗紅稀淺水明暮雲籠罩古今情行人莫聽溪
0679c01: 中水流盡年光是此聲。
0679c02: 育王懷璉禪師開堂日僧問諸佛出世利濟群生猊
0679c03: 座高陞將何拯濟璉曰山高水闊。
0679c04: 打破秦臺鏡掀翻海底天月明初夜靜萬里一孤
0679c05: 圓。
0679c06: 育王上堂白日束上白日西落。
0679c07: 羅衣挂處秋煙淡蓽戶初開埜水清得意且垂三
0679c08: 尺釣湘簾高捲一峰青。
0679c09: 玉泉承皓禪師示眾一夜雨滂烹打倒葡萄棚。
0679c10: 山南客路灣灣曲山北溪流淅淅聲中有兩間茅
0679c11: 艸舍籬頭倒挂繡腰裙。
0679c12: 天衣義懷禪師上堂須彌頂上不扣金鐘。
0679c13: 花簇簇兮錦簇簇無人解把春風浴迢迢古路直
0679c14: 如弦每見行人自拘束。
0679c15: 慧日延壽禪師因僧問如何是永明妙旨日曰更添
0679c16: 香著。
0679c17: 湖水風澄萬頃碧六橋花涌空狼藉楊花飛雪落
0679c18: 江干晴樹流煙陰滴滴。
0679c19: 慧日因僧問學人久在永明為什麼不會永明家風
0679c20: 日曰不會處會取。
0679c21: 永明無別底家風杖子挑來兩片空昨夜特牛生
0679c22: 象子朝來海底火通紅。
0679c23: 天童新禪師因僧問如何是天童境童曰雲無人種
0679c24: 生何極水有誰教去不回。
0679c25: 雪曲應知和者難枯桐誰得夜深彈吳王去後琴
0679c26: 臺冷餘得薰風皓月閑。
0679c27: 石霜楚圓禪師參汾陽經年未許入室。
0679c28: 尋常飲我濁醪樽未飲先輸氣不勝驀地打翻缸
0679c29: 甕了自知醉裏好乾坤。
0679c30: 石霜挂榜。
0680a01: 呼蛇遣虎皆帝諱去魅除妖是鬼名口授靈章真
0680a02: 秘密先天一副好精神。
0680a03: 石霜問翠巖真如何是佛法大意真曰無雲生嶺上
0680a04: 有月落波心。
0680a05: 故國山河跡儼然華宮舊院總含煙承恩賜發今
0680a06: 朝馬無限新機鼓角邊。
0680a07: 大愚守芝禪師因僧問如何是佛愚曰鋸秤錘。
0680a08: 春山一帶悉花叢岸上花飛楊柳風舊說長安風
0680a09: 月好幾人能解惜花容。
0680a10: 芭蕉谷泉禪師參石霜霜問白雲橫谷口遊人何處
0680a11: 來蕉左右顧視曰夜來何處火燒出古人墳。
0680a12: 兩虎相期牙爪俱利明暗互呈主賓共濟中原無
0680a13: 鹿休相逐好趁春風月下歸。
0680a14: 芭蕉因僧問人言菴主親見汾陽來是否蕉解衣抖
0680a15: 擻曰你道我見汾陽有多少奇特。
0680a16: 自見汾陽來破衣裏窮骨通身抖擻看何曾有奇
0680a17: 特山前山後亂如麻那見龍門有宿客。
0680a18: 芙蓉道楷禪師初謁投子便問佛祖言教如家常茶
0680a19: 飯離此之外別有為人處也無。
0680a20: 孤光瀉照出嬋娟倒轉壺中那一天騎得玉龍天
0680a21: 外去不同羽化作飛仙。
0680a22: 芙蓉上堂喚作一句已是埋沒宗風。
0680a23: 盡卻今時不借功空王古殿艸茸茸回途復妙論
0680a24: 終始優缽花敷烈燄中。
0680a25: 大洪報恩禪師上堂五五二十五案山雷主山雨明
0680a26: 眼衲僧莫教錯舉。
0680a27: 五五元來二十五添得黃連并石監立時地轉又
0680a28: 天旋好憶藍田射石虎。
0680a29: 大洪上堂拈拄杖曰大地雪漫漫春來特地寒。
0680a30: 當陽舉處絕行蹤那畔今時迥不同少室靈峰休
0680b01: 擬議銕牛深夜吼清風。
0680b02: 洞山雲禪師上堂秋風卷地夜雨翻空。
0680b03: 不居偏正異難同任運歸家信不通萬里秋空天
0680b04: 際迥青山父老白雲中。
0680b05: 福昌信禪師上堂召大眾眾舉頭昌曰南山風色緊
0680b06: 便下座僧問如何是佛昌曰東家兒郎西家織女曰
0680b07: 學人不會昌曰擲筆拋梭。
0680b08: 一聲喚起夢中人雙眼雖開夢未醒擲筆拋梭心
0680b09: 事險暗中各自有深情。
0680b10: 楊岐方會禪師因慈明忌日燒香。
0680b11: 洞簫聲落楚王城又雜漁歌兩岸生靜待月明人
0680b12: 寂後有堪聽有不堪聽。
0680b13: 黃龍慧南禪師室中垂問三關。
0680b14: 漢室山川秦國土英雄都向此中消中原鹿逐沙
0680b15: 場冷收得歸來落下梢。
0680b16: 蔣山贊元禪師僧問如何是大善知識山曰屠牛剝
0680b17: 羊曰為甚如此山曰業在其中。
0680b18: 大剝微塵小剝牛起家唯用喪家酬不知有底傷
0680b19: 心事血漬刀頭恨未休。
0680b20: 道吾悟真禪師因僧問凝然便會時如何吾曰老鼠
0680b21: 尾上帶研槌。
0680b22: 榴花開處紅如火綠翠堆來重似雲最好梨園風
0680b23: 味別輕煙細過海棠文。
0680b24: 道吾因僧問如何是真如體吾曰夜叉屈膝眼睛黑
0680b25: 曰如何是真如用吾曰金剛杵打銕山摧。
0680b26: 雄哉漲復東流水猛矣踏翻海底天極實不勞些
0680b27: 子力幾如虎戰洞庭煙。
0680b28: 師子淨端禪師因僧問羚羊未挂角時如何端曰怕
0680b29: 曰既是善知識因何卻怕端曰山僧不曾見恁麼差
0680b30: 異畜生。
0680c01: 臨水臨山興自饒且隨玉浪泛輕舠洗空心眼渾
0680c02: 無事細撿飛花慰寂寥。
0680c03: 淨因自覺禪師上堂祖師西來特唱此事自是諸人
0680c04: 不肯委悉向外馳求。
0680c05: 三冬蓮馥綠荷池雪點梅花六月時古鏡含輝光
0680c06: 不夜萬年松老不萌枝。
0680c07: 淨因示眾牛角不用有有也不妨兔角不用無無也
0680c08: 不得何故天下事但得其情可恕何妨其理難容卓
0680c09: 拄杖喝一喝。
0680c10: 輕身緩步下階行撩拂春風也動情折轉閒身歸
0680c11: 洞府月明金殿冷沉沉。
0680c12: 淨因示眾盡大地是當人一卷經。
0680c13: 金雞唱罷玉龍吟萬億山河悉指呈隻眼看來經
0680c14: 幾劫銀河斗柄不曾橫。
0680c15: 丹霞子淳禪師上堂寶月流輝澄潭布影。
0680c16: 廉纖脫盡體無依尊貴纔耽被悟迷不守寒潭清
0680c17: 夜影賺成頭角落塵泥。
0680c18: 淨因法成禪師上堂燈籠忽爾笑咍咍如何露柱亦
0680c19: 懷胎天明生得白頭子至今遊蕩不歸來者冤家好
0680c20: 歸來黃花與翠竹早晚為誰開。
0680c21: 菱花獨弄劫前機戶初彰化外儀簾幙煙籠秋
0680c22: 錦織蟾蜍待曉上丹墀。
0680c23: 寶峰惟照禪師僧問承師有言雲黯黯處獨秀峰挺
0680c24: 出月朦朦裏泐潭水先生豈不是寶峰境峰曰若是
0680c25: 寶峰境憑君仔細看。
0680c26: 太陽溢目風光好古渡舟橫埜水清出脫是非人
0680c27: 境外靈松帶雨綠陰陰。
0680c28: 寶峰上堂太陽門下妙唱彌高明月堂前知音益寡。
0680c29: 金雞唱曉雲如練玉兔含煙月似花正值秋風來
0680c30: 入戶數聲砧杵在誰家。
0681a01: 石門元易禪師上堂皓月當空沉潭無影紫微轉處
0681a02: 夕陽輝彩鳳歸時天欲曉。
0681a03: 孤頂雲籠月色寒芳叢斂豔洞門攢夜深寂寂清
0681a04: 光迥玉露飄殘琥珀盤。
0681a05: 梅山已禪師僧問如何是法身邊事山曰枯木糝花
0681a06: 不犯春曰如何是法身向上事山曰石女不粧眉。
0681a07: 飄殘上院瓊枝蕊洗出秋山葉底金石女不來施
0681a08: 粉黛斯心能得幾知音。
0681a09: 鹿門法燈禪師僧問虛玄不犯寶鑑光寒時如何門
0681a10: 曰掘地深埋。
0681a11: 百尺梧桐畫閣齊簫聲落處鞏雲低平原不借黃
0681a12: 金將細雨花驄踏作泥。
0681a13: 本覺法真禪師上堂折半列三人人道得去一拈七
0681a14: 亦要商量正當今日雲門道底不要別作麼生露得
0681a15: 箇消息良久曰日月易流。
0681a16: 分斤析兩少準多錯毀斗折衡人情可托有變化
0681a17: 無摸索夜雨滴花心朝來看葉落。
0681a18: 靈隱慧明禪師上堂與上座一線道且作麼生持論
0681a19: 佛法若也水洩不通便教上座無安身立命處。
0681a20: 古皇風韻特然清入鳥參行不亂群少有絲頭機
0681a21: 械在便為貪醉濁醪人。
0681a22: 曰雲守端禪師僧問智不到處切忌道著道著時如
0681a23: 何雲曰風吹日炙。
0681a24: 天台普請南嶽栽松風吹日炙孤影重重智不到
0681a25: 處如相憶踏碎空花研碎風。
0681a26: 黃龍祖心禪師上堂擊禪床曰一塵纔起大地全收。
0681a27: 菱花弄影眉添瘦寶劍揮空腕更柔受用天然成
0681a28: 現事幾人跨鶴上揚州。
0681a29: 黃龍室中常舉拳問僧曰喚作拳頭則觸不喚作拳
0681a30: 頭則背喚作什麼。
0681b01: 冬寒料悄凍殺年少破蓆遮風蘆花打帽鞠多室
0681b02: 內已盈籌任是黃金也不要。
0681b03: 泐潭洪英禪師上堂顧眾曰青山重疊疊綠水響潺
0681b04: 潺遂拈杖曰未到懸崖處抬頭子細看卓一下。
0681b05: 清溪有路人難到古徑無苔艸更深望斷孤崖千
0681b06: 頃碧此中誰解放歌行。
0681b07: 保寧仁勇禪師上堂有手腳無背面明眼人看不見
0681b08: 天左旋地右轉拍膝曰西風一陣來落葉兩三片。
0681b09: 兔角弓梢挂綠弢龜毛箭射九天皋乾坤捏就如
0681b10: 丸彈何處相看有鳳毛。
0681b11: 福嚴慈威禪師上堂古佛心只如今若不會苦沉吟。
0681b12: 現成公案孰為打算細雨瀝殘花秋雲籠遠澗乍
0681b13: 此乍彼兮去住無心或往或來兮沙汀柳岸。
0681b14: 雲蓋守智禪師上堂緊峭離水靴踏破湖湘月手把
0681b15: 鐵蒺藜打破龍虎穴翻身倒上樹始見無生滅卻笑
0681b16: 老瞿曇彈指超彌勒。
0681b17: 背上生龍鱗人前伸驢腳手把銕蒺藜眉毛都失
0681b18: 卻噁大似街頭王老十夯上的七零八落。
0681b19: 普照希辨禪師室中垂問有口讚不盡無言心自明
0681b20: 是則裂破虛空不是則鬼家活計上人端的處道將
0681b21: 一句來。
0681b22: 滿腔情事畏人貧恨不將身賃與人荻幕幾翻開
0681b23: 又閉自言自語要經綸。
0681b24: 普照示眾聲前薦得落在今時句後承當迷頭認影
0681b25: 作麼生是空劫已巳前自己。
0681b26: 粉碎山河不是塵頭頭誰得與相親萬年玉戶無
0681b27: 關掩六月霜花冷侵人。
0681b28: 普照垂問二邊不立中道不安且道甚處相見得箇
0681b29: 端的。
0681b30: 君山日出曉煙收一鑒空明上下秋蘆蓼乍飛雲
0681c01: 乍起幾般晴色在滄洲。
0681c02: 長蘆清了禪師上堂苔封古徑不墮虛凝。
0681c03: 玉練輕飛一鑑清寒流深淺月光明昆明池下笙
0681c04: 歌動舉眼全身在帝京。
0681c05: 天童正覺禪師上堂黃閣簾垂誰傳家信。
0681c06: 孤光炯炯夜沉沉玉露風攢禁殿深洗墨池中金
0681c07: 鳳舞不萌枝上瑞花生。
0681c08: 天童上堂僧問如何是向去的人童曰白雲投壑盡
0681c09: 青嶂倚空寒。
0681c10: 境從象外空猶跡人在光中尚著迷石磬幾敲清
0681c11: 夜永啼鳥驚起鷺鷥飛。
0681c12: 天童上堂諸禪德吞盡三世佛的人為甚開口不得。
0681c13: 脫體風流道不難橫身虎穴面門斑活擒玉象恣
0681c14: 游戲倒跨青牛夜渡關。
0681c15: 大洪慧照禪師上堂進一步踐他國王水艸。
0681c16: 路遶清溪古寺深松篁幽籟響絲琴誰知古木寒
0681c17: 崖底雨漬蒼苔綠不禁。
0681c18: 天封子歸禪師上堂卓拄杖一下召眾曰八萬四千
0681c19: 法門八字打開了也見得麼金鳳夜棲無影樹峰巒
0681c20: 纔露海雲遮。
0681c21: 八字打開乘機可入擺手出長安青雲路好去蝸
0681c22: 牛角上海風高蚊子眉開群鹿聚。
0681c23: 吉祥法宣禪師僧問如何是祖師西來意宣曰久旱
0681c24: 無甘雨田中稻穗枯曰意旨如何宣曰今年米價貴
0681c25: 容易莫嫌粗。
0681c26: 得意人情徹底傾即鹽即米可陳情須知待月雲
0681c27: 山下倚遍闌干話不成。
0681c28: 智通景深禪師僧問如何是向上事通曰捉得烏龜
0681c29: 喚作鱉。
0681c30: 桃源洞裏幽情好雞犬人家樹色間最愛柴門流
0682a01: 水碧落花紅爛綠溪灣。
0682a02: 長蘆祖照禪師僧問不許夜行投明須到時如何蘆
0682a03: 曰羊頭車子推明月曰便恁麼去時如何蘆曰銕門
0682a04: 路險。
0682a05: 斷岸蘆花月影微蕭疏疊亂冷漁磯釣絲空蕩秋
0682a06: 江水古渡無人趁曉歸。
0682a07: 雪峰思慧禪師僧問古殿無燈時如何峰曰東壁打
0682a08: 西壁曰恁麼撞著露柱也峰曰未敢相許。
0682a09: 寒不過火熱不過雪古殿無燈收回明月笑倚闌
0682a10: 干醉未醒幾曾滴落相思血。
0682a11: 資福寶月禪師上堂資福別無所補五日一參擊鼓
0682a12: 何曾說妙談玄只是麤言直語甘艸自來甜黃連依
0682a13: 舊苦忽若鼻孔撩天逢人切忌錯舉。
0682a14: 愛閒不自騎黃鶴隨意來看入暮山坐待月明清
0682a15: 夜裏不知何處有人間。
0682a16: 雲峰志璿禪師上堂休去歇去一念萬年去寒灰枯
0682a17: 木去古廟香爐去一條白練去大眾古人見處如日
0682a18: 暉空不著二邊豈墮陰界。
0682a19: 捏碎秤錘俱是水倒栽熨斗悉生花明朝上苑來
0682a20: 香輦急使春風盡解葩。
0682a21: 香嚴智月禪師上堂僧問法雷已震選佛場開不昧
0682a22: 宗乘請師直指嚴曰三月三日時千花萬花折。
0682a23: 平鋪十里青松色短掉千行綠柳絲只此陽春誰
0682a24: 解委隔林徒有鷓鴣辭。
0682a25: 慧林懷深禪師因僧問如何是佛林曰面黃不是真
0682a26: 金貼曰如何是佛向上事林曰一箭一蓮花僧作禮
0682a27: 林彈指三下。
0682a28: 朦朧月下離金闕手把琵琶任意彈曲盡夜闌何
0682a29: 所有詩腸不及酒腸寬。
0682a30: 開先宗禪師上堂一不做二不休捩轉鼻孔捺下雲
0682b01: 頭禾山解打鹽官鼓僧繇不寫戴嵩牛廬陵米投子
0682b02: 油雪峰依舊輥雙毬夜來風送衡陽信寒雁一聲霜
0682b03: 月幽。
0682b04: 捏住春風無花無柳放開造化有雪有香舌頭路
0682b05: 已通玄徑無影林還著早霜且看伊胸中錦繡禮
0682b06: 樂文章。
0682b07: 五祖法演禪師垂語譬如水牯牛過窗櫺。
0682b08: 脫盡連纖後掀翻不夜天瞎驢趁大隊良馬不經
0682b09: 鞭阿呵呵牛兒累得四蹄穿終竟尾巴過不得笑
0682b10: 到驢年。
0682b11: 黃龍惟清禪師上堂三世諸佛不知有恩無重報黧
0682b12: 奴白牯卻知有功不浪施明大用曉全機絕蹤跡不
0682b13: 思議歸去好無人知衝開碧落松千尺截斷紅塵水
0682b14: 一溪。
0682b15: 坦坦蕩蕩錦簇花攢胸藏萬頃步驟雲端寄語隴
0682b16: 頭蠶路客莫教秋露溼衣冠。
0682b17: 法雲照杲禪師示眾老僧熙寧八年文帳在鳳翔府
0682b18: 供申當年崩了華山四十里壓倒八十村人家汝輩
0682b19: 後生茄子瓠子幾時知得。
0682b20: 剖出清風骨收藏明月光萬般花上色不及舞衣
0682b21: 裳華裾織翠青且赤金環壓轡響琅琅問伊的是
0682b22: 誰家子綠袖翩翩舞夜廊。
0682b23: 大明寶禪師上堂輪主寶藏如赤窮底人。
0682b24: 虎嘯孤巖青嶂含龍吟枯木洞雲深菱花影落無
0682b25: 蹤蹟夜半秋光冷似冰。
0682b26: 大明上堂雪峰輥毬雲門道普。
0682b27: 日正午兮天已暮御爐香侵輕煙度冰壺倒影冷
0682b28: 光浮夏至霜花滿林樹報君知急看取歸家莫踏
0682b29: 來時路。
0682b30: 天童寒玨禪師上堂劫前運步世外橫身。
0682c01: 鐘聲敲落秋空月夜氣衝開玉漏寒萬籟聲消誰
0682c02: 解聽紫羅帳合碧天寬。
0682c03: 長蘆慧悟禪師僧問雁過長空影沉寒水雁無遺蹤
0682c04: 之意水無沉影之心還端的也無悟曰蘆花兩岸雪
0682c05: 江水一天秋。
0682c06: 萬里長空月正孤澄江清碧已平鋪休將水月較
0682c07: 顏色冷淡光華似有無。
0682c08: 北山法通禪師僧問斷言語絕思惟處乞師指示通
0682c09: 曰滴水不入石。
0682c10: 來去嶺頭雲路滑嶔嵌落日水聲高當軒笛弄秋
0682c11: 山裏獨對雄峰坐寂寥。
0682c12: 雪竇嗣宗禪師僧問蓮花未出水時如何竇曰沒卻
0682c13: 你鼻孔曰出水後如何竇曰穿卻你眼睛如何是正
0682c14: 法眼竇曰烏豆。
0682c15: 銕牛機活弄生蛇頭倒拈綠水青山外高空月正
0682c16: 圓須審實要周旋落霞孤鶩滿長川。
0682c17: 雪竇因僧問如何是轉功就位竇曰撒手無依全體
0682c18: 現扁舟漁父宿蘆花。
0682c19: 靈花枝上鳳凰鳴鳳啄花香特有情花落鳥啼何
0682c20: 處去白雲深覆五花城。
0682c21: 善權法智禪師上堂三界無法何處求心驚蛇入艸
0682c22: 飛鳥出林雨過山堂秋夜靜市聲終不到孤岑。
0682c23: 水向石邊流雲從天際起羊角上行風青空明白
0682c24: 裏看南陌春暉聽西原角徵好風來送暮鴉歸庭
0682c25: 前幾樹花狼藉。
0682c26: 昭覺克勤禪師僧問古人道楖栗橫肩不顧人直入
0682c27: 千峰萬峰去未審那裏是他住處覺曰騰蛇纏足路
0682c28: 布繞身。
0682c29: 前村路直通車馬後院風清足晚涼幾樹碧桃花
0682c30: 盡放一年一度作思量。
0683a01: 太平慧懃禪師僧問承聞和尚親見五祖是否平曰
0683a02: 銕牛囓碎黃金艸。
0683a03: 紅粉易成端正女多錢作能好兒郎銕牛囓碎黃
0683a04: 金艸一度思量一斷腸。
0683a05: 太平室中以木骰子六隻面面皆書么字僧纔入懃
0683a06: 擲曰會麼僧擬不擬平即打出。
0683a07: 年老風流弄得行花花朵朵點猩猩搬來嫩綠堰
0683a08: 塘裏孰不遭他喚一聲。
0683a09: 龍門清遠禪師僧問道遠乎哉觸事而真如何是道
0683a10: 門曰頂上八尺五曰此理如何門曰方圓七八寸。
0683a11: 送過長亭又短亭綠楊深淺覆江蘋閑言剩語皆
0683a12: 離思無限殷勤總為君。
0683a13: 南堂元靜禪師僧問藏天下於天下即不問乃舉拳
0683a14: 曰只如者箇如何藏堂曰有什麼難曰且作麼生藏
0683a15: 堂曰衫袖裏。
0683a16: 盡力推將來輕風遣得去彼固是無心我因有錢
0683a17: 度村南村北好歌聲短褐龐眉閑鼓腹。
0683a18: 長靈守卓禪師上堂三千劍客獨許莊周為什麼
0683a19: 不出良醫之門多病人因甚病不消一劄已巳透闕者
0683a20: 更請辨看。
0683a21: 語笑能嬴四百洲賺渠英傑白蒼頭誰人能解丁
0683a22: 香結奪去當陽六不收。
0683a23: 王山體禪師示眾既有尊貴之位須明尊貴的人須
0683a24: 知尊貴的人不處尊貴之位方明尊貴不落階級。
0683a25: 慣從空劫呈頭角不向輪王頂上行更入笙歌叢
0683a26: 裏宿卻來日午打三更。
0683a27: 王山上堂還有衝流度刃者麼僧從東過西從西過
0683a28: 東山曰未得一場榮先刖兩脛足。
0683a29: 師子教見只弄險萬仞崖頭看展轉弄得行超方
0683a30: 便佇足星流過閃電。
0683b01: 雪竇智鑑禪師上堂世尊有密語迦葉不覆藏一夜
0683b02: 落花雨滿城流水香。
0683b03: 輕拈細弄花如雪暗往明來水似天一徑深春榴
0683b04: 火亂隔墻翻覆紫薇錢。
0683b05: 虎丘紹隆禪師上堂摩竭陀國親行此令拈拄杖卓
0683b06: 一卓曰大盡三十日小盡二十九。
0683b07: 行雲行雨迷三峽風月還伊弄幾遭雨歇雲收山
0683b08: 更靜楚王臺殿冷蕭蕭。
0683b09: 虎丘因僧問萬機休罷千聖不攜時如何丘曰未足
0683b10: 觀光。
0683b11: 天高月得徙秋光萬籟俱清悉渺茫縱有靈花飛
0683b12: 不到此時誰復論炎涼。
0683b13: 徑山宗杲禪師僧問明頭來時如何山曰頭大尾顛
0683b14: 纖曰暗頭來時如何山曰野馬嘶風蹄撥剌曰明日
0683b15: 大悲院裏有齋又作麼生山曰雪峰道的。
0683b16: 山回路轉水聲高聽去山音似海潮看到暮雲投
0683b17: 壑盡此中無地寄牢騷。
0683b18: 育王端裕禪師上堂易填巨壑難滿漏卮若有操持
0683b19: 了無難易拈卻大地寬綽有餘放出纖塵礙塞無路
0683b20: 勿若不拈不放向什麼處履踐同誠共休戚飲水須
0683b21: 知肥。
0683b22: 得處孤危用處寬渾身琢就紫金團欞蜂想到明
0683b23: 年窟莫向飛塵舊處鑽。
0683b24: 此菴景元禪師僧問三聖道我逢人即出出則不為
0683b25: 人意旨如何菴曰八十翁翁嚼生銕曰興化道我逢
0683b26: 人則不出出即便為人又作麼生菴曰須彌頂上浪
0683b27: 翻空。
0683b28: 形蹲骨硬情無對口念靈章驅鬼祟天空地闊兩
0683b29: 茫茫有法教儂何處會。
0683b30: 此菴上堂威音王已前者隊漢七錯八錯威音王已巳
0683c01: 後者隊溪落二落三。
0683c02: 小原叢竹綠陰陰溪溜清湍響似琴偶到斷橋明
0683c03: 月裏凄清夜半老猿情。
0683c04: 堂中仁禪師上堂九十春光已半過。
0683c05: 紅顏欲較三春富還掩青氈不見人佯取金釵
0683c06: 飛鬢隔簾影出畫堂身。
0683c07: 文殊心道禪師上堂師子嚬呻象王哮吼雲門北斗
0683c08: 藏身白雲因何喚作手。
0683c09: 一窟三蛇九虺毒殺茫茫傀儡波斯所讀梵書
0683c10: 竟驢駝不起輸與河陽新婦兒似醒似醉花貓觜。
0683c11: 佛燈守珣禪師僧問如何是向上事燈曰大海若知
0683c12: 足百川應倒流僧禮拜燈曰珣上座三十年學得的。
0683c13: 不曾肯綮事鋒鋩滿散形蹤省佩裝短褐毿箕
0683c14: 踞坐當風領盡綺囊香。
0683c15: 竹菴士珪禪師上堂僧問如何祖師西來意菴曰東
0683c16: 家點燈西家暗坐。
0683c17: 舌吐秋香眼瞠明月西風一夜涼狼藉青山色人
0683c18: 間雖有故園心幾個乘機歸去得歸不得徒教巴
0683c19: 歌操白雪。
0683c20: 高菴善悟禪師上堂諸方浩浩談玄每日打鐘打鼓
0683c21: 西禪無法可說勘破燈籠露柱。
0683c22: 淡粧濃點疏還密樹底雲頭去復還一幅素縑俱
0683c23: 是墨行人切莫問邯鄲。
0683c24: 雪堂道行禪師上堂佛說三乘十二頓漸偏圓癡人
0683c25: 面前不得說夢。
0683c26: 點出飛龍睛成就功德舖滿載春風還為人間少
0683c27: 助向伊桑梓兮飲盡朝歡教人特達兮情彰大度
0683c28: 陽春白雪和難齊狼藉春山花幾樹。
0683c29: 雪巖滿禪師上堂舉洞山解夏并石霜太陽語畢乃
0683c30: 曰三箇老漢雖然異口同音未免撞頭磕額。
0684a01: 繡紅枕上重添錦搕堆頭又撒沙攝盡微塵何
0684a02: 處是萬年松老翠煙遮。
0684a03: 雪巖初參普照寶寶曰兄弟年少正宜參扣。
0684a04: 一等弄蛇無背面忽焉淺艸有靈蛇不因籃子空
0684a05: 無底定向溪頭洗落牙。
0684a06: 光孝深禪師上堂龍生龍鳳生鳳老鼠生兒沿屋棟
0684a07: 達磨大師不會禪歷魏遊梁乾打鬨。
0684a08: 天然尊貴事非常端拱垂衣在畫堂若使龍蛇成
0684a09: 變化翻為特地弄刀鎗。
0684a10: 光孝上堂一九二九相逢不出手三九二十七籬頭
0684a11: 吹觱栗翻憶小釋迦雙手抱屈膝知不知實不實摩
0684a12: 訶般若波羅密。
0684a13: 口裏波濤生萬丈胸中春氣涌千尋乾坤爛嚼俱
0684a14: 無剩吐盡肝腸話更深。
0684a15: 天童曇華禪師僧問只者是埋沒自己已只者不是孤
0684a16: 負先聖去此二途和泥合水處請師道童曰玉箸撐
0684a17: 虎口曰一言金石談來重萬事鴻毛脫去輕童曰莫
0684a18: 謾老僧好。
0684a19: 玉箸撐虎口簸箕作熨斗買賣當行家無錢舒一
0684a20: 手舒一手始信奇軍俱有後。
0684a21: 天童上堂九年面壁壞卻東土兒孫隻履西歸鈍微
0684a22: 黃面老子以杖畫一畫曰石牛攔古路一馬生三寅。
0684a23: 盡情盡力有綱有紀攝盡天山黃河陡底石牛攔
0684a24: 古路是事從何起看到孤山月正秋天上人間能
0684a25: 幾幾。
0684a26: 簡堂行機禪師住圓通上堂圓通不開生藥舖單單
0684a27: 秖賣死貓頭不知那箇無思算喫著通身冷汗流。
0684a28: 淮陽臥理有清風臘月榴花帶雪紅閉閣寂寥常
0684a29: 對此江湖心在數枝中。
0684a30: 報恩行秀禪師僧問撒手那邊的人為什麼不居正
0684b01: 位秀曰大功不宰曰回頭者畔的人為什麼不墮偏
0684b02: 方秀曰至化無為。
0684b03: 萬國歸懷了沒功綸巾羽扇儘從容一從棄綬歸
0684b04: 來後高枕黃雲樂不窮。
0684b05: 報恩上堂踢翻滄海大地塵飛。
0684b06: 險崖機峻孰能攀盡令提將只等閑識取運籌帷
0684b07: 幄裏居然端拱在人間。
0684b08: 密菴咸傑禪師應菴住明果時一日問傑如何是正
0684b09: 法眼傑曰破沙盆菴頷之。
0684b10: 金針銚出鳳凰髓玉線綸成師子筋得意春風堪
0684b11: 走馬少年人自果超群。
0684b12: 雪庭福裕禪師僧問如何是向上尊貴一路師曰漁
0684b13: 歌驚起沙汀鷺飛入蘆花不見蹤。
0684b14: 十洲春到花香老柳色青青入池沼五陵公子倒
0684b15: 騎驢踏碎飛花千萬朵。
0684b16: 破菴祖先禪師上堂十五日已巳前明似鏡十五日已己
0684b17: 後黑似漆正當十五日又且如何鶯遷喬木頻頻語
0684b18: 蝶戀芳叢對對飛。
0684b19: 明暗都來落一籌銕山燄裏覓浮漚欲親海上明
0684b20: 公秀漁父膏燈白蓼洲。
0684b21: 靈隱文泰禪師僧參擬禮拜隱曰天網恢恢疏而不
0684b22: 漏。
0684b23: 來風一似有端倪事至臨期又著迷秪有漢王家
0684b24: 法妙隨情制度有施為。
0684b25: 靈隱上堂塵劫來事只在於今。
0684b26: 漁歌唱處海潮分盡底光鋩射日曛一段青山成
0684b27: 現事語人舌似一千斤。
0684b28: 寶應福遇禪師僧問如何是祖師西來意遇曰風送
0684b29: 泉聲來枕畔月移花影到窗前。
0684b30: 指石有真玉君當剖面出雕琢恐喪文全璧應斯
0684c01: 遇楚王意不在蓮城自此歸璋果有趣。
0684c02: 寶應永遇禪師上堂舉鹿門老人道盡大地是當人
0684c03: 一卷經盡乾坤是當人一隻眼。
0684c04: 者卷經幾多錯認定盤星者隻眼千箇萬箇俱擔
0684c05: 板曲江院裏有題名一十九人俱瀟散看讀了休
0684c06: 尋討仙人掌上玉芙蓉金門遠達長安道。
0684c07: 雪巖祖欽禪師上堂呼六為五破二作三眼觀西北
0684c08: 意在東南仰山門下卻不用者般茶飯何故佛法不
0684c09: 怕爛。
0684c10: 寂寂花時開院門美人相並立瓊軒含情欲吐宮
0684c11: 中事鸚鵡前頭不敢言。
0684c12: 淳拙文才禪師上堂洞山麻三斤雲門乾矢橛大則
0684c13: 塞破虛空小則不成毫末可怪當年船子翁長竿釣
0684c14: 破清江月今宵月落潭空切莫喚龜作鱉大眾古人
0684c15: 道月落後相見且道相見箇什麼倒拖拄杖歸方丈。
0684c16: 長安豪富惜春殘爭賞新開紫牡丹別有玉盤承
0684c17: 露冷無人起就月中看。
0684c18: 天界道成禪師上堂白雲萬頃卷舒露劫外真機紅
0684c19: 葉千峰燦爛顯箇中妙旨。
0684c20: 天河垂手柄白練鎖長江玉兔爭頭角堯天盡底
0684c21: 荒好看龍韜兼豹略尊嚴法度有商量。
0684c22: 高峰原妙禪師上堂萬法歸一一歸何處乃顧視左
0684c23: 右便下座。
0684c24: 艷如初放瓊花色巧似新穿九穴珠一段風流遮
0684c25: 不得寫君直入美人圖。
0684c26: 松庭子嚴禪師上堂我不學諸方浩浩地魔魅人家
0684c27: 男女僧問達麼面壁事如何庭曰者便是浩浩底禍
0684c28: 胎也曰如何得勦絕去庭曰倒搓芒繩縛縳鬼子須是
0684c29: 其人。
0684c30: 瑟瑟秋聲起夜涼我來於此破天荒教他清白傳
0685a01: 家子莫作當街白面郎。
0685a02: 凝然了改禪師上堂莫向言中取則直須句外明宗
0685a03: 若能如是會徹古徹今自由自在還知麼擲拄杖便
0685a04: 下座。
0685a05: 小峰枝上畫胡啼溪水溪山似不齊轉眼尋思真
0685a06: 好笑纔經就枕到遼西。
0685a07: 少林契斌禪師上堂不思善不思惡雲開日出有路
0685a08: 當陽驢覷井井覷驢月落潭枯無門可入。
0685a09: 舌上寒霜眼上雲南柵星轉讀殷勤瓊花晏後聲
0685a10: 名迴迥海甸何人不載君。
0685a11: 無方可從禪師上堂倒握吹毛掠陣前霜鋒凜凜電
0685a12: 璣旋要知八面威光事盡在將軍赤膽懸。
0685a13: 兜鍪閃爍虎風高戰倒黃錘壓倒曹十二燈樓花
0685a14: 鼓夜玉人調鼎盡羊糕。
0685a15: 月舟文載禪師上堂寸絲不挂赤體尚存萬里無雲
0685a16: 青天猶在不用張弓架箭何須奪鼓攙旗放得下坐
0685a17: 致太平萬里歌謠隨處樂弄得活滿天風月通身瀟
0685a18: 洒不須錢。
0685a19: 算子打完九九了分釐毫忽總難瞞和盤托出人
0685a20: 前看馬載驢駝上海船。
0685a21: 宗鏡宗書禪師上堂山僧今日爐頭添炭鬢後增貂
0685a22: 使大地白汗淋漓通身慶快還知麼凍雲開嶺岫梅
0685a23: 蕊噴清香。
0685a24: 一從砍卻月中桂水冷山空夜有餘不奈磨盤無
0685a25: 處著臨江拈起逼風珠。
0685a26: 幻休常潤禪師曰若要識此人有箇真消息無像滿
0685a27: 虛空有形絕蹤蹟曾為諸佛師常作乾坤則龜毛拂
0685a28: 子清風生兔角杖頭明月出。
0685a29: 秋江清淺人難到到者從教肺腑清萬里無雲天
0685a30: 一色月光流水聽無聲。
0685b01: 慈舟方念禪師參你老人於少林一日遊初祖面壁
0685b02: 處忽然契悟乃曰五乳峰前好箇消息大小石頭塊
0685b03: 塊著地。
0685b04: 驪龍驀地鼓風雷衝教三山五岳開大小石頭俱
0685b05: 跳白雲移下妙高來。
0685b06: 雲門圓澄禪師上堂前山頭鴉鳴後山頭鵲噪秪這
0685b07: 是○○沉思即不妙啞子喫黃連有口不解道。
0685b08: 玉龍岡上鳳凰飛啄碎珊瑚月下歸啼得一聲天
0685b09: 亦動重重海國夜傳衣。
0685b10: 弁山明雪禪師晚居崆峒時以禪板東敲西唱凡有
0685b11: 僧請益亦敲禪板示之。
0685b12: 一聲鐘徹曉天星拜別丹墀不奉君自此寒光空
0685b13: 大野優曇悉向火中生。
0685b14: 雲巖淨瑩禪師上堂夜半烏雞騰碧漢天明玉兔泛
0685b15: 靈槎分明只是目前事又被分明兩眼遮還委悉麼
0685b16: 朔風不解揚家醜裂破龜文大地看。
0685b17: 玉縷金彫劍氣寒斗牛光潑倚雲端迴身舞落蟾
0685b18: 蜍膽轉使金烏出處寬。
0685b19: 
0685b20: 
0685b21: 　弟子德人　德然　德在　德今　德端
0685b22: 　　　德聞　德劍　德泓　德能　德繼
0685b23: 　　　德奇　德超　德南　德悟　德修
0685b24: 　　　德福　德亮　德唯　德明　德惠
0685b25: 　　　德空　德玉　德利　　　等捐資敬刻
0685b26: 本師頻者和尚全錄流通
0685b27: 　吏部候選法弟萬遇伯法名智惠
0685b28: 　弟子王勝乾法名德和　曾王章法名德省
0685b29: 　　　熊元表法名德觀　項允錫法名德參
0685b30: 　信士謝啟元　信女謝從高　孫大楫法名行慈
0685c01: 　　　　　　　各捐資助刻
