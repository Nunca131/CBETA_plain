0514b01: 黔靈赤松領禪師語錄卷第二
0514b02: 門人寂源錄
0514b03: 憨拙禪師請上堂明月照溪山渾如玉一團到頭終
0514b04: 夜度任運不離天所以古德云但得本莫愁末如淨
0514b05: 琉璃含寶月若能解此如意珠自利利他終不歇大
0514b06: 眾看珠與月相去幾何良久以杖擊香几云忘時如
0514b07: 驀路一舉在眉邊。
0514b08: 劉檀越請上堂卓杖云把握機關定寒潭徹底清縣
0514b09: 崖撒手處大地坦然平諸昆仲汝等既稱參學畢竟
0514b10: 要到撒手休歇處坦然平穩處若或未然直須發大
0514b11: 精進剔起眉毛看這休歇不下的是什麼人若得漆
0514b12: 桶底穿冷灰豆爆方能契悟真常不見阿那律前劫
0514b13: 飯僧供毘婆尸佛後感九十一劫最富無比傾囊隨
0514b14: 佛出家證阿羅漢得天眼通觀三千大千世界如掌
0514b15: 中庵摩羅果且道檀越今日來山設供種人天福畢
0514b16: 竟何感良久云福祿樓中坐更上一重樓。
0514b17: 林淨從李淨常黃淨全眾居士請上堂堂堂坐斷千
0514b18: 差路迥出無方第一義直下透明極則事如來鼻孔
0514b19: 共出氣摩尼珠人不識八臂神王見不及如來藏裏
0514b20: 現收得要使兒孫俱委悉三世諸佛於中齊現天人
0514b21: 群生從此流出一處明得透得千處萬處光輝到者
0514b22: 裏又何須受記所以道若能親切證無刻不現前。
0514b23: 結制都閫杜公請上堂久不陞堂打葛藤口頭生醭
0514b24: 手如冰今朝無那冤相聚爐重開禍又生且道還
0514b25: 有不受煆煉者麼良久云一步踏翻海底月眼前何
0514b26: 處不分明。
0514b27: 元旦上堂拈香祝
0514b28: 聖畢乃云春王正月化被寰中化有餘天子萬年籌
0514b29: 添劫外籌無盡綿亙千秋萬古充滿匝地普天豈惟
0514b30: 民物增輝抑且山林共慶法輪隨世轉轉處即為真
0514c01: 隨緣認得性無喜亦無嗔雖然山僧恁麼告報卻有
0514c02: 凝然不變新舊不分底一句作麼生道良久云向下
0514c03: 文長付在來日下座。
0514c04: 廣東街楊梅居士等請上堂當陽有路人皆曉覿面
0514c05: 相呈已巳見真萬象之中藏不住到頭終露舊時心古
0514c06: 人道無法可說無道可傳因甚得到今日擲拂子云
0514c07: 花開鐵樹結圓果只要親從得處來。
0514c08: 陳士衍居士為母壽請上堂果熟蟠桃日金母摘將
0514c09: 來獨受人天供千春到法臺諸昆仲陳居士為母設
0514c10: 供正合祖師門下奇特事圓陀陀光爍爍世界包得
0514c11: 麼淨裸裸赤灑灑乾坤收得麼若或不會黔靈有佛
0514c12: 法大意快問將來士擬出問師便下座。
0514c13: 松月上座請上堂抱骨藏龍種披肝觸聖胎勿言容
0514c14: 易得出自痛腸來眾中有識聖胎者麼松月問清平
0514c15: 世界和尚披忍辱鎧執吹毛劍向甚麼處去師云一
0514c16: 鏃破三關進云關破後如何師云大家同唱太平歌
0514c17: 乃云昨夜寒風透我懷滿天星斗入眸來山中理事
0514c18: 惟心印世路回頭顯智才情知適遇還元地快便飛
0514c19: 騰踏佛階披忍鎧破三關有時翻作獅子吼一輪明
0514c20: 月照松端召眾云者事且置超情離見一句作麼生
0514c21: 道傍僧喝一喝師云未在良久云木人撫掌石女謳
0514c22: 歌下座。
0514c23: 上元日淨敵劉居士請上堂元旦初過又上元朗然
0514c24: 一月印中天好箇未生前句子了了分明在目前上
0514c25: 方本自光明滿世界有時月半邊今日黔靈移到此
0514c26: 人間天上共團圓人間天上既同圓普天匝地萬象
0514c27: 森羅十聖三賢四生九有無有不同圓者且道圓箇
0514c28: 甚麼便下座。
0514c29: 張淨輪莫日贊請上堂祖師玄眨眼已已過萬重山諸
0514c30: 佛道直下委悉方始妙太阿在手任縱擒高懸古鏡
0515a01: 當臺照諸大眾會麼其或未會黔靈打葛藤去也舉
0515a02: 昔有一僧居靜一日行入市肆受官齋於清風樓見
0515a03: 四野清新忽然開悟作偈云清風樓上受官齋此日
0515a04: 憑臨特地開始信普通年遠事不從蔥嶺帶將來諸
0515a05: 大眾汝看此僧悟後眼界迥別若無葾嶺帶來安知
0515a06: 有向上一事今日張莫居士設齋請山僧陞座敷揚
0515a07: 個事還有蔥嶺意旨麼卓拄杖下座。
0515a08: 芳斌朱居士請上堂拈拂子云信手拈來無一塵萬
0515a09: 緣撥盡了虛名渾身放倒栴檀樹遍界馨香不可聞
0515a10: 所以黔靈者裏不比諸方譬如深澗淵泉一任諸人
0515a11: 取用不盡若或不然揮劍斬開人我易推山塞斷是
0515a12: 非難下座。
0515a13: 上堂吾言極則事恁物取難同更有玄機旨頓忘塵
0515a14: 劫空塵劫空是名無上真三昧舉拂子云大眾會麼
0515a15: 於此一毫端上會得即是一行三昧千處萬處應用
0515a16: 無窮正是無邊剎境自他不隔於毫端十世古今始
0515a17: 終不離於當處且問大眾阿那個是當處喝一喝云
0515a18: 吼聲振破無明窟曠劫塵勞當下消。
0515a19: 傅居士請上堂法道之門無二路參尋不怠自心開
0515a20: 若人親解懷中寶亦是靈山僧裏來所以教中謂譬
0515a21: 如有貧人行至親友家親友大捨心施與珠無價貧
0515a22: 人得此珠其心大歡喜汝等各有無價寶珠若能尋
0515a23: 覓得見則百劫千生受用不盡豎拂子云會麼一段
0515a24: 家珍休外覓原來行坐不相離。
0515a25: 致中禪人請上堂豎拂云南山起雲北山下雨識得
0515a26: 不為讎案頭舊帳簿今日是致中禪德千里來山具
0515a27: 戒請黔靈陞座亦無可說若道說法法本無說若道
0515a28: 傳戒戒本無傳但於心外無戒戒外無心但動思惟
0515a29: 即為破戒所以古人道等妙二覺即破戒凡夫還委
0515a30: 悉麼垂下拂子云克己還天理方成大丈夫。
0515b01: 汪德鑄馮德士重修三江橋工畢請師踏橋夾岸溪
0515b02: 聲卻被長虹鎖住三江渡口任從人物往來青山疊
0515b03: 嶂盡知音綠水層波皆息浪萬載堅如鐵鑄千秋永
0515b04: 鎮金剛數與乾坤久壽同天地長今來修橋眾善各
0515b05: 發信心共結善果請山僧陞座拈香祝　國利生伏
0515b06: 願諸佛菩薩山川社稷神祗庇祐橋梁永固眾姓福
0515b07: 壽綿長如持地菩薩歷劫修培橋路永證無上菩提
0515b08: 眾善搆此新橋功德無二人人穩步安詳各各腳跟
0515b09: 點地卓杖云一派溪流截路遙長虹百尺鎖江濤下
0515b10: 座。
0515b11: 藩憲柯大檀越臨山上堂瑞雲開紅日照花雨繽紛
0515b12: 合妙道一氣鈞陶萬象同頻伽和雅簷前報諸大眾
0515b13: 且道報箇什麼若道報高陞祿位祿位自尊若道報
0515b14: 福壽增延福壽本有所報者心花發現復善歸元施
0515b15: 受雙全證菩薩道且道不涉施受一句作麼生道卓
0515b16: 杖云三輪空際莫思量虛空六合皆平等。
0515b17: 四月八日上堂指天指地非功勳祖祖相傳正法興
0515b18: 不肖遠孫重慶祝亙齊日月永長明。
0515b19: 大之耆舊請上堂祖師心印量無等直是省之復又
0515b20: 省數百劫來在此中何緣今日稱登頂斯則麥浪
0515b21: 金渾成物我識真面荷池泛綠得透清涼悟自心所
0515b22: 以李長者閱經悟金剛不壞之體今我大之耆舊請
0515b23: 黔靈陞座摩頂受記於一言之下悟見本真與李長
0515b24: 者無二無別諸昆仲如何是不別處卓拄杖云一毫
0515b25: 端上知消息偏界全身不覆藏下座。
0515b26: 刻先老人錄入藏上堂虛空世界口為得巨靈手日
0515b27: 午打三更面南看北斗今日為先師未了公案命彼
0515b28: 東下有一人長在途中不離家舍有一人不離家舍
0515b29: 卻在途中且道是甚麼人悅眾云遠則十萬人千近
0515b30: 則不離當處師云畢竟是甚麼人悅眾便喝師打云
0515c01: 一人有慶萬事咸寧。
0515c02: 副臺王公為太夫人薦福請上堂大哉天地理深洪
0515c03: 質秉坤元造化中曾受誥封齡百歲母儀閨節有千
0515c04: 功養葬終身心已巳矣資冥幾次忌重逢是日修齋展
0515c05: 孝意仙人脫化率陀宮下座。
0515c06: 嵩巖大師請上堂二諦融通天地肅靜一心清淨萬
0515c07: 法自如若富樓那上德上行如舍利弗智足慧足昔
0515c08: 日善財於福城東際大塔廟前一見文殊即得根本
0515c09: 智今日嵩公初度為母披剃於人天眾前一見山野
0515c10: 亦得根本智諸昆仲如何是根本智豎拂子云金雞
0515c11: 抱子出霄漢玉兔懷胎入紫微復示偈云一髮落地
0515c12: 萬法齊孤削盡癡頑方成丈夫。
0515c13: 請行周監院上堂譬如暗中寶無燈不能見佛法無
0515c14: 人說雖慧不能了若道有法則辜先聖埋沒己巳靈若
0515c15: 道無法亦辜先聖埋沒己巳靈二俱不涉畢竟如何若
0515c16: 人會得猶較些子院便喝師云住住休得亂喝不見
0515c17: 古人道西方日出卯雖言先夜何曾早茲因玅盡越
0515c18: 時辰可謂當家之種草今將院事親交代存心須學
0515c19: 楊岐老。
0515c20: 海雲賚老人入藏錄回山上堂去年五月荷池香一
0515c21: 葉扁舟下浙江今歲九秋菊燦爛老人錄至開生面
0515c22: 即此流通正法眼忠孝曇花香遍界大眾更聞曇花
0515c23: 香麼良久云不如禮錄了退。
0515c24: 小參
0515c25: 李居士供法衣小參衣成九日菊花新賞玩何如此
0515c26: 事真不具頂門正法眼安能即物現全身諸大眾即
0515c27: 物現身且置如何是正法眼豎拂子云見麼擊禪床
0515c28: 云聞麼若也聞見分明當下契悟真常便超出一頭
0515c29: 地也今有善權居士回心向道參慕宗乘供衣飯僧
0515c30: 請山僧小參叩問極則事殊不知未出方丈已巳前向
0516a01: 汝開導了也復示偈云六門緊閉學無生打徹關頭
0516a02: 見自清捏聚伸開都是我不曾借手指他人。
0516a03: 中秋義月居士請小參明月當空照不偏清輝萬里
0516a04: 盡同觀須知更有光明物無減無增亙古圓擊拂子
0516a05: 下座。
0516a06: 結制小參高高峰頂立深深海底行水窮山盡處方
0516a07: 識自家珍諸昆仲今夜初入期會值山僧爐韝弘開
0516a08: 之始鉗錘新設之時只要棒下知歸言前領略稍有
0516a09: 擬議便錯過了也急須剔起眉毛高著眼孔向七尺
0516a10: 單前大死一回若得冷灰豆爆卻來方丈裏通個消
0516a11: 息珍重。
0516a12: 結制小參壁立萬仞迥絕攀援透生死關掉臂而去
0516a13: 若不然者必須別通一路始得且道如何是別通一
0516a14: 路莫是棒喝交馳揚拳豎指偈頌文字麼切莫認著
0516a15: 何以故如今浩浩談玅說禪盡是學語之流因此法
0516a16: 門衰於日下如古德云只守玄沒文字認著依然還
0516a17: 不是須向此選佛場中三條椽下七尺單前淨潔潔
0516a18: 乾爆爆底不雜不想無作無為無下無高無煩無惱
0516a19: 一念渾然純真無二兀的磕著驚天動地堪報佛祖
0516a20: 之恩永助無為之化處煩惱而不亂居濁世而常清
0516a21: 忍辱柔和法空為座若有如是之人黔靈當誠禮拜
0516a22: 何故下心於一切方繼祖師曹。
0516a23: 閫臺杜公子請小參異域題名詣我曹學成文武識
0516a24: 英豪喝一喝云吼聲驚起凌雲志快便飛騰上九霄
0516a25: 瑞禎居士請小參龍女牟尼珠瑞禎火裡蓮老僧拈
0516a26: 起看不隔一毫端今者淨吉龍居士大有善因思輪
0516a27: 迴苦久於知識門下請參話頭能斷一切是非始終
0516a28: 如一黔靈昔日向汝道本來面目即瑞禎瑞禎即本
0516a29: 來面目忽地扭轉鼻頭方知不受人惑偈曰一念純
0516a30: 圓現瑞禎絲毫不昧合天心依吾指處行將去何慮
0516b01: 菩提道不成。
0516b02: 入新方丈小參把定機關風不透到無功處卻成功
0516b03: 功能盡盡無餘事入此黔靈寶社中今者藏閣功成
0516b04: 新入方丈黔靈入此室坐此座與人抽釘拔楔解黏
0516b05: 去縛諸人到此入清淨琉璃之地消歇癡狂之疾舉
0516b06: 拂子云會麼若會盡大地是黔靈丈室於一毫端上
0516b07: 現五須彌其或未然也須高著眼始得良久云竹月
0516b08: 千竿靜荷池萬里香。
0516b09: 撫臺公子曹灃曹泞請對靈小參補天浴日大功休
0516b10: 一片丹心仰御樓萬里滇池今鼓浪以身死國有來
0516b11: 由曾聞老先生受命撫黔日。
0516b12: 聖天子親諭云卿去撫黔學王陽明行事陽明乃道
0516b13: 學先生也報國勤王勒名鐘鼎今澹餘先生處虎穴
0516b14: 之中當孤危之際雖未能恢復社稷期一死以全大
0516b15: 節臣道無愧矣今公子扶柩還鄉請為小參想先生
0516b16: 盡忠悃忘生死報君親取仁義山野到此任倒腹傾
0516b17: 腸言亦難盡豎拂子云諸仁者看看澹餘先生在拂
0516b18: 子頭邊活鱍鱍地看他生亦不曾生死亦不曾死生
0516b19: 死兩俱捐跳出風塵裏放下拂子喝一喝云千古一
0516b20: 朝真際印當來仍在肘中懸。
0516b21: 趙學臺公子請為母對靈小參人生宦海樂安然皎
0516b22: 皎媊星世共瞻只為從前遺澤重不由人物泣昊天
0516b23: 祖師云葉落歸根來時無口今日為恭人趙母又則
0516b24: 不然葉落果成存亡雙固四德全歸長年裕後大眾
0516b25: 還知有不生不滅處麼喝一喝云喝惺從前大夢了
0516b26: 明生死無干恭人已巳登仙界永錫瓜瓞綿綿。
0516b27: 李鎮臺請為母對靈小參關東毓秀滇南居坤道全
0516b28: 圓復善歸只為孝思無限盡吾於目下決悲疑今有
0516b29: 鎮臺太夫人三從不缺四德全周善始善終光宗耀
0516b30: 祖含弘柔順閨儀可法真所謂得菩薩道證悟真常
0516c01: 唯我祖師門下向上一路直指超化去也乃打靈龕
0516c02: 一拂云離諸苦趣超塵世重甦大夢上天宮。
0516c03: 藩臺柯公起棺小參卓拄杖云大哉忠孝最為先惟
0516c04: 有柯公已巳了全卓杖頓消塵劫夢真光直上紫微垣
0516c05: 今有大檀越玉鉉柯公精忠報國慈惠愛民享年古
0516c06: 希飄然辭世今日幢幡濟濟法樂雍雍兵民遮道慟
0516c07: 哭震天可謂一路福星未去萬家生福常存黔靈到
0516c08: 此指示津梁亦無別說曾記公在生之日與黔靈敘
0516c09: 道為官偷閒可參禪否黔靈向道公能忠君澤民無
0516c10: 處不是禪之玅用如古人云公事之餘喜坐禪未曾
0516c11: 將脅到床眠雖然現出宰官相長老之名天下傳今
0516c12: 日公雖化去其與黔靈聯席論道把臂談心一段靈
0516c13: 光了然在目不隔絲毫雖然更有第一義諦無生法
0516c14: 忍為我公指出去也以杖打圓相云寂靜光中無去
0516c15: 住高超劫外任逍遙。
0516c16: 為提臺侯公對靈小參天生名世鎮南紀令肅貔貅
0516c17: 通大理已巳現將軍說法身世緣雖盡何曾死教中道
0516c18: 緣從因生因從緣脫因緣盡盡涅槃為樂如我公侯
0516c19: 大檀越為國柱石胸藏數萬之甲兵文武宏才倚重
0516c20: 黔南之保障行有餘力則以逃禪參究本源了明大
0516c21: 意雲泥不擇平等施仁今則官居極品壽近七旬福
0516c22: 德兼優怡然坐化善始善終保名全節正所謂因緣
0516c23: 盡盡涅槃為樂道德流芳又何曾死大眾大檀越既
0516c24: 未曾死且道在甚麼處良久揮拂子云一登離垢地
0516c25: 遍界現真身。
0516c26: 王鎮臺官男請為母對靈小參揮拂子云先天地而
0516c27: 生生而本有後天地而老老而常存要識還源真實
0516c28: 意於今燭照甚分明今者王母汪氏之靈生於北地
0516c29: 辭世南黔德全坤順內助有先生則母儀南國沒則
0516c30: 冥福無疆黔靈到此別無所說香煙起處直透有頂
0517a01: 之天頓超無垢之地喝一喝云消融萬劫無遮障灼
0517a02: 破莊周蝶夢長。
0517a03: 為臬憲曹公對靈小參任居兩載幾臨山恩澤軍民
0517a04: 草木霑不但野人評價重聲名載道口碑傳恭惟
0517a05: 皇清誥封通議大夫貴州提刑按察使司素徵曹公
0517a06: 下車兩載德政恩寬心同杲日恩重如山正好護教
0517a07: 興隆不料仙遊今詣靈前說片言以酬厚德以拄杖
0517a08: 于地劃一劃云劃破幽暗之地向空擊一擊云擊開
0517a09: 有頂之天我言不思議公入九臺蓮。
0517a10: 嵩巖大師請為母對靈小參花開世界果成時莫大
0517a11: 因緣任所為惟有不傳真玅訣鳳凰產個俊獅猊者
0517a12: 事且置且道寶庵覺靈向甚處去莫不是如月上女
0517a13: 對舍利弗與麼去耶又如七賢聖女遊尸陀林契悟
0517a14: 真常而去耶臺山婆又恁麼去耶若恁麼多說總不
0517a15: 干他事只如脫卻殼漏子向甚麼處去良久以杖擊
0517a16: 棹云擊開無縫罅托化清涼天。
0517a17: 示眾
0517a18: 糧憲傅母延師主席閱藏示眾云一法流通天地人
0517a19: 物皆有此三乘設化昆蟲草木盡霑欣鋾鑄十聖三
0517a20: 賢運轉四生六道石聽點首蠢動聞昇萬象之中迥
0517a21: 然獨露且道是甚麼物有此奇特揮拂子云諸昆仲
0517a22: 向者裡道道看良久云其或不然又別開一路去也
0517a23: 今為糧憲傅母發最上善心種當來福果延諸山昆
0517a24: 仲命黔靈主席翻斯三藏靈文共閱一乘玅典斯乃
0517a25: 秋風肅靜金萼天香大家猛著精彩又非摘葉筭沙
0517a26: 必要欣翻海底踏倒須彌現出心藏寶珠照天照地
0517a27: 倘或如是則糧憲傅母福田實種諸昆仲功不浪施
0517a28: 且道功不浪施一句作麼生道擲下拂子云萬頃福
0517a29: 田純玉種一聞千悟證菩提。
0517a30: 鳳凰山示眾杖笠披煙到鳳凰蒼梧翠竹列成行深
0517b01: 林移得清風下能使人心徹底涼諸仁者會得當下
0517b02: 清涼越大苦海如若不會烈燄炎天關河有礙。
0517b03: 春雪示眾春行冬令十分寒萬壑新開一洞天隔斷
0517b04: 紅塵純玉界精修白業冷冰禪風情本分惟疏淡日
0517b05: 用真常守道堅鐵石心腸孤峻坐要人直了未生前
0517b06: 諸大眾如何是未生前事良久云穿衣喫飯無他事
0517b07: 出入分明識得渠。
0517b08: 午日示眾世間有五毒未若人之口物毒傷肉皮口
0517b09: 毒盡形朽所以我幼時為看人毒醜逃名梵侶中逆
0517b10: 轉虛空走深得普賢心文殊作契友我無傷害心彼
0517b11: 毒復何有報諸學道人珍重規繩守不見岑大蟲仰
0517b12: 山遭一口。
0517b13: 示眾學道人朝參暮請不得怠墮若怠墮則埋沒己巳
0517b14: 靈輪迴難出大抵佛法最有靈驗昔有僧聞法華經
0517b15: 至諸法從本來常自寂滅相大起疑情萬緣頓息數
0517b16: 日林中經行聞樹間鳥語有省續云諸法從本來常
0517b17: 自寂滅相春到百花開黃鶯啼柳上如斯親切方見
0517b18: 佛法靈驗爾等各宜痛念生死勇猛精進急早打徹
0517b19: 不枉在祖師門下若不然者更聽一偈白晝閒家計
0517b20: 青山無變異翻然亂石中迸出一團玉。
0517b21: 示眾向在修造人多懈怠殊不知在作務中無有不
0517b22: 是者豈不聞龐公道神通并玅用運水及搬柴說遠
0517b23: 人猶難信近時天童密祖專以作務為佛事於作務
0517b24: 中得大神通得大自在若於己躬下事生死關頭不
0517b25: 肯痛切正是業識茫茫閻羅老子與你筭飯錢在。
0517b26: 示眾人生百歲猶如剎那相似宜各精進研窮道眼
0517b27: 若道眼明不枉辭親割愛入此門中若不飽道為務
0517b28: 恁爾詩文錦繡偈答如流俱是業識若更懶墮偷安
0517b29: 無明煩惱貢高人我頃刻即是來生換了面皮縱悔
0517b30: 遲也珍重。
0517c01: 中秋示眾雲開玉鑑掛中天萬類同觀照不偏一道
0517c02: 寶光無缺減人間只解說團圓。
0517c03: 示眾十二首
0517c04: 菩提一念推心起社稷山河俱照徹況乃山河一念
0517c05: 通精誠吾道何愁得
0517c06: 萬仞懸巖常壁立幾經鞋破腳頭穿轉身納履重登
0517c07: 上伸手方知掌是拳
0517c08: 若人行路未曾到萬象森羅齊發笑一個灰諧當下
0517c09: 休明頭顯合暗頭竅
0517c10: 傾蓋相逢事最奇剎竿扶起在今時三生自是同悲
0517c11: 願異地還來話舊知
0517c12: 學道之人要識真無真念必不平沉身心平得極乾
0517c13: 淨魔佛齊來是故人
0517c14: 黑漆圍屏沒亮隔百千神用難開拆翻然打破上頭
0517c15: 關日炙風吹壞不得
0517c16: 一朝生面萬年同此日分明色相中底事雙忘別具
0517c17: 眼任他萬紫與千紅
0517c18: 奈何貪惜事朦朧退卻一重又一重可憐晝夜催歸
0517c19: 鳥啼得通身血染紅
0517c20: 分明佛法世緣邊只為時人兩樣看未動機先能薦
0517c21: 得方知火裏出金蓮
0517c22: 六根清淨更精勤一念渾然超劫塵莫向外邊尋佛
0517c23: 果單求自己本來人
0517c24: 參禪極則取先天一落二頭便遶纏石火光中能辯
0517c25: 取不勞蝸角轉三千
0517c26: 乾坤收在一掌中放出圓明滿太空而今不知何若
0517c27: 此看來天地體皆同
0517c28: 
0517c29: 
0517c30: 黔靈赤松領禪師語錄卷二終
