0531a01: 序
0531a02: 余自集《寶積錄》後，年頹齒豁，
0531a03: 嬾事筆墨，凡諸題詠，久矣謝
0531a04: 絕。乙丑之秋，偶臥病中峰，日
0531a05: 與山色溪聲，留連晨夕。適侍
0531a06: 僧攜侶巖禪姪《語錄》至，讀未
0531a07: 終篇，見其機語穎脫，識見軼
0531a08: 群，誠吾家千里駒也，他日大
0531a09: 振滹沱之道，正未可量。頗為
0531a10: 吾金粟　昇兄喜。第愧余耄
0531a11: 矣，恐不能見，然亦非昇兄頭
0531a12: 正尾正，焉能得此瞎驢滅卻
0531a13: 正法眼藏者哉？
0531a14: 時
0531a15: 康熙乙丑菊月天童山曉皙
0531b01: 道人題於中峰疊秀軒
0531b02: 
0531b03: 
0531b04: 
0531b05: 
0531b06: 侶嚴荷禪師語錄序
0531b07: 自達磨東來，傳最上乘，掃除空有，不落言詮，直指心
0531b08: 體，六傳而至曹谿，又五傳而至臨濟，兒孫遍滿天下。
0531b09: 歷唐宋元明，一脈正傳，心燈炳煥。至天童密雲老祖，
0531b10: 世稱奇傑，拈一條白棒，走四海英靈，坐斷聖凡情見，
0531b11: 中興濟北綱宗，所以弘覺老人繼起
0531b12: 璽書，特徵
0531b13: 帝王問道，更得天岸老和尚宗風大振，宿學爭趨，道
0531b14: 播青齊，令行吳越。今侶巖和尚乃天老和尚入室真
0531b15: 子，識見精明，機用超卓，尋常一言一句，無非向上提
0531b16: 持，發前人之所未發，《語錄》流布諸方，自有明眼量，不
0531b17: 敢輕贅一辭。世尊云：「吾有正法眼藏，涅槃妙心，實相
0531b18: 無相微玅法門，分付摩訶迦葉。」西天東土遞代相承
0531b19: 直至於今，非偶然也，是為序。
0531b20: 時
0531b21: 康熙二十四年歲次乙丑佛誕日弟子陳量拜手書
0531b22: 
0531b23: 
0531b24: 
0531b25: 
0531c01: 侶巖荷禪師語錄卷之一
0531c02: 侍者成純記錄
0531c03: 住湖州烏山龍泉菴
0531c04: 示眾云：「把住牢關向上行，從教千聖不知名。和光略
0531c05: 露些些子，大地咸叨化日恩。所以道，法無定相，遇緣
0531c06: 即宗；道在人弘，隨宜得玅。重整古佛家風，勘驗衲僧
0531c07: 巴鼻。發大用於機前，播真風於世外。主賓互換，權實
0531c08: 雙行；縱奪臨時，卷舒自在。文殊普賢，光揚法社；德山
0531c09: 臨濟，共贊昇平。祇如安家樂業一句作麼生道？天高
0531c10: 群鳥正，海闊百川朝。」復舉三聖道：「我逢人則出，出即
0531c11: 不為人。」興化道：「我逢人則不出，出則便為人。」師云：「二
0531c12: 大老激揚箇事，如珠走盤，不留朕跡，真所謂調高一
0531c13: 時，美流千古，然檢點將來猶未盡善。不見道，眾生度
0531c14: 盡恒沙佛，諸佛何曾度一人？且道是為人不為人？」拈
0531c15: 拄杖云：「鴛鴦繡出從君看，不把金針度與人。」卓一卓
0531c16: 下座。
0531c17: 住苕城師子林
0531c18: 示眾云：「萬頃蒼茫一葉舟，東西南北任悠游。絲綸千
0531c19: 尺頻施展，要使獰龍上直鉤。莫有衝浪錦鱗麼？」成紹
0531c20: 出禮拜，起歸位立。師云：「不堪持論。」成緒問：「楓葉經霜
0531c21: 赤，禪林瑞氣多。法王登寶座，一曲和滹沱。如何是滹
0531c22: 沱曲？」師云：「水到渠成。」進云：「一句迥超今古意，大千何
0531c23: 處不聞聞。如何是不聞聞？」師云：「粧聾作麼？」進云：「箇事
0531c24: 已蒙師指示，普天匝地盡沾恩。」師云：「禮拜了退。」成系
0531c25: 問：「昔日世尊拈華，今朝和尚豎拂，且道是同是別？」師
0531c26: 云：「你試定當看。」進云：「恁麼則獅子窟中無異獸，象王
0531c27: 行處絕狐蹤。」師云：「是同是別？」乃云：「當念不生，空諸有
0531c28: 海；對境無心，名觀自在。拈一機，機機頓赴；示一法，法
0531c29: 法全該。不須造作，豈假安排？擊碎兩處牢關，坐斷十
0531c30: 方世界，猶未是到家消息，正好竿頭進步，撒手懸崖，
0532a01: 直得石人鬥禮拜，鐵鋸舞三臺，更須知有向上一竅
0532a02: 在。作麼生是向上一竅？要知噴鼻馨香意，須信風從
0532a03: 華裏來。」復舉黃檗示眾云：「汝等諸人，盡是酒糟漢。
0532a04: 恁麼行腳，何處有今日？還知大唐國裏無禪師麼？」時
0532a05: 有僧出云：「只如諸方匡徒領眾又作麼生？」檗云：「不道
0532a06: 無禪，只是無師。」師云：「黃檗老祖未免恃一己已之見而
0532a07: 小覷天下。我當時若見道『只如諸方匡徒領眾又作
0532a08: 麼生』，但云：『不道無師，只是無禪。』山僧恁麼道，與古人
0532a09: 是同是別？具眼者試辨看。」
0532a10: 供龍牌示眾，拈香祝聖云：「此瓣香，金為枝，玉為幹，根
0532a11: 蟠劫外，葉覆須彌，端為祝嚴
0532a12: 上皇帝聖壽無疆，伏願聖明逾日月，睿算等乾坤，萬
0532a13: 邦咸歸至化，四海共樂昇平，闔國官僚高遷祿位，遠
0532a14: 近檀那盡沐天庥。」乃就座。舉古德云：「本來無位次，不
0532a15: 用強安排。」師云：「大小古德，但知其一，不知其二。只如
0532a16: 欲界雜居豈不是位次？四禪四空豈不是位次？四果
0532a17: 四向豈不是位次？三賢十聖豈不是位次？等玅二覺
0532a18: 豈不是位次？且道作麼生安排？」復躬身云：
0532a19: 「皇帝萬歲萬歲萬萬歲。」便下座。
0532a20: 佛誕齋僧，示眾云：「如來不出世，亦無有涅槃。恁麼說
0532a21: 話已巳是潑狼潑藉了也，何況指天指地、目顧周行、一
0532a22: 場特地？秪如現前諸公，人人鼻直眉橫，各各頂天立
0532a23: 地，那箇男兒不丈夫波波，何故從他覓？然雖如是，無
0532a24: 柰睛勞花發、睡熟夢生？不因漁父引，爭得見波濤？因
0532a25: 齋慶讚一句又作麼生道？試玉須經火，求珠不離泥。」
0532a26: 卓拄杖下座。
0532a27: 示眾云：「春日晴，春鳥鳴，春山疊疊，春水盈盈。一一七
0532a28: 穿八穴，明明百匝千重。篆不雕之心印，演不說之妙
0532a29: 門。汝等諸人只是不得將眼見併耳聽。何故？纔有纖
0532a30: 毫即是塵。」
0532b01: 示眾舉圓明道：「瘥病不假驢駝藥。」三角道：「瘥病須假
0532b02: 驢駝藥。」金粟先師云：「二大老活方死用，未稱好手。金
0532b03: 粟則不然，一切臨時，膏肓必拔。」師云：「金粟老人死方
0532b04: 活用，不妨好手。然檢點將來，未免執藥成病。山僧又
0532b05: 不然，彼自無瘡，勿傷之也。」
0532b06: 示眾舉釋迦老子道：「若有一人發真歸源，十方虛空
0532b07: 悉皆消殞。」演祖道：「若有一人發真歸源，十方虛空築
0532b08: 著磕著。」圓悟和尚道：「若有一人發真歸源，十方虛空
0532b09: 錦上鋪花。」楚石和尚道：「若有一人發真歸源，十方虛
0532b10: 空針劄不入。」師云：「若有一人發真歸源，十方虛空十
0532b11: 方虛空。」
0532b12: 示眾拈拄杖云：「拄杖子跳，觸著舜若多神鼻孔，須
0532b13: 彌山王忍痛不徹，驚倒婆稚阿修羅王，卻郤與帝釋眉
0532b14: 毛廝結。正恁麼時，阿誰解交？」靠卻郤拄杖云：「有理不在
0532b15: 高聲。」復舉古德云：「終日拈香擇火，不知身是道場。」又
0532b16: 有云：「終日拈香擇火，不知真箇道場。」又有云：「終日拈
0532b17: 香擇火，不知拈香擇火。」師云：「終日拈香擇火，便作拈
0532b18: 香擇火。」
0532b19: 示眾舉洞山掇退果桌話，大溈哲和尚云：「還知洞山
0532b20: 落處麼？若也不知，往往作是非得失會去。諸仁者，遮
0532b21: 果子非但泰首座不得喫，設使盡大地人來亦不得
0532b22: 正眼覷著。」師云：「蒼蠅偏向臭邊飛。既不作是非得失
0532b23: 會，則遮果子盡大地人阿誰無分？然雖如是，恁麼會
0532b24: 則易，相續也大難。」
0532b25: 示眾舉先聖云：「一切法無生，一切法無滅。若能如是
0532b26: 解，諸佛常現前。」師云：「先聖恁麼道，恰似認奴作郎。山
0532b27: 僧則不然，一切法無生，亦復無有滅。若作如是解，知
0532b28: 君猶未瞥。畢竟如何？」乃搖手云：「不說不說。」
0532b29: 示眾舉金鸞一日在廚前見典座便問：「變生成熟即
0532b30: 不無，典座離卻郤木杓道將一句來。」無語，自代云：「羊
0532c01: 羔雖美，眾口難調。」端祖云：「法華則不然，離卻郤木杓一
0532c02: 句作麼生道？人情若好，喫水也肥。」師云：「二大老恁麼
0532c03: 答話，恰似家貧怨鄰富。山僧又不然，離卻郤木杓一句
0532c04: 作麼生道？天寒日短，兩人共一碗。」
0532c05: 示眾：「不是心，不是佛。」乃展手云：「攃開兩手大家看，畢
0532c06: 竟明明是何物？」良久云：「承虛接響人無數，到底難傳
0532c07: 太古音。」便下座。
0532c08: 示眾舉千巖和尚示眾云：「教中道：『一切賢聖皆以無
0532c09: 為法而有差別。』釋迦老子兩箇舌頭，無明只有一箇
0532c10: 舌頭，一切賢聖皆以無為法而無差別。」師云：「若道無
0532c11: 差別，違了世尊；若道有差別，背了祖師。且畢竟如何
0532c12: 即是？」眾競下語畢，師云：「兩段不同，收歸上科。向下文
0532c13: 長，付在來日。」
0532c14: 示眾云：「諸仁者，切莫欣聖厭凡，捨垢取淨。若情存取
0532c15: 捨、意生欣厭，盡是錯亂顛倒。須知極樂世界與無間
0532c16: 地獄同一受用。何故？報緣虛假，真性無二。便恁麼去，
0532c17: 猶是依他作解、障自悟門。且畢竟如何話會？」良久云：
0532c18: 「止止不須說，我法玅難思。」
0532c19: 示眾云：「學道如登萬仞山，無依倚處好追攀。只須高
0532c20: 步毘盧頂，方可全身入鬧藍。」復舉婆子燒庵話，師云：
0532c21: 「者則語古今拈弄者極多，爭奈十箇五雙出他婆子
0532c22: 圈繢不得。山僧不惜眉毛，也要諸方檢點。正恁麼時
0532c23: 如何？肚饑要喫飯。」
0532c24: 示眾云：「即心即佛，開口成雙橛；非心非佛，無言落二
0532c25: 三。不是心，不是佛，不是物。」喝一喝云：「罕逢穿耳客，多
0532c26: 遇刻舟人。」
0532c27: 示眾，舉僧問趙州：「如何修行得不錯路？」州云：「識心見
0532c28: 性是不錯路。」師云：「咄咄，是何言歟？大小趙州猶作座
0532c29: 主見解。設有問山僧：『如何修行得不錯路』，但向他道：
0532c30: 『驀直去。』」
0533a01: 示眾云：「本來是佛，何用他求？直下承當，埋沒自己。儻
0533a02: 更遲疑，白雲萬里。」卓拄杖云：「子期去不返，浩浩良可
0533a03: 悲。」復舉青原令石頭持書與南嶽讓和尚曰：「汝達書
0533a04: 了速回，吾有箇斧子與汝住山。」頭至彼，未呈書便
0533a05: 問：「不慕諸聖、不重己靈時如何？」嶽曰：「子問太高生。何
0533a06: 不向下問？」頭曰：「寧可永劫受沉淪，不從諸聖求解脫。」
0533a07: 嶽便休。頭回，原問：「子返何速，書信達否？」頭曰：「書亦不
0533a08: 通，信亦不達。去日蒙和尚許箇斧子，祇今便請。」原
0533a09: 垂一足，頭便禮拜。師云：「我要問石頭，既不慕諸聖、不
0533a10: 重己靈，更討箇斧子作麼？然雖如是，手執夜明符，
0533a11: 幾箇知天曉？」
0533a12: 示眾，舉金峰因僧參禮峰云：「我有則語舉似汝，但不
0533a13: 得錯會。」僧云：「請和尚舉。」峰豎起拂子，僧作聽勢，峰云：
0533a14: 「錯會了也。」僧以目視峰而出，峰云：「雪上加霜。」虎丘云：
0533a15: 「金峰垂鉤四海，只釣獰龍；者僧清波有路，未免貪他
0533a16: 香餌。諸人還知金峰為人處麼？見月休觀指，歸家罷
0533a17: 問程。」師云：「金峰剜肉作瘡，者僧隨邪逐惡，虎丘證龜
0533a18: 成鱉。山僧路見不平，也只要正眼流通。殊不知金峰
0533a19: 老漢擬舉拂子時蚤已自錯了也。」
0533a20: 示眾舉雲蓋安和尚問石霜：「萬戶俱閉即不問，萬戶
0533a21: 俱開時如何？」霜云：「堂中事作麼生？」安云：「無人接得渠。」
0533a22: 霜云：「道也太煞，只道得八成。」安云：「卻郤請和尚道。」霜云：
0533a23: 「無人識得渠。」師云：「兩箇漢絲來線去弄精魂。設有問：
0533a24: 『堂中事作麼生？』但云：『分付維那打鐘著。』」
0533a25: 示眾舉古德云：「身口意清淨，是名佛出世；身口意不
0533a26: 淨，即名佛滅度。」師云：「不著福智莊嚴，則身清淨；不談
0533a27: 禪道佛法，則口清淨；不住靜照覺觀，則意清淨。」復云：
0533a28: 「佛，切忌話墮時。」有僧出云：「恁麼則落空了也。」師云：
0533a29: 「蒼天蒼天。」
0533a30: 示眾云：「法法皆備於己，切莫自生欣厭。隨時得座披
0533b01: 衣，說甚萬年一念。」喝一喝。復舉雲峰因僧問：「如何是
0533b02: 心地法門？」峰云：「不從人得。」僧云：「不從人得時如何？」峰
0533b03: 云：「此去衡陽不遠。」妙喜云：「雲門即不然。如何是心地
0533b04: 法門？不從人得。不從人得時如何？看腳下。」楚石和尚
0533b05: 云：「或問天寧：『如何是心地法門？』『不從人得。』『不從人得
0533b06: 時如何？』『早晨有粥，齋時有飯。』」師云：「設有人問山僧：『如
0533b07: 何是心地法門？』『不從人得。』『不從人得時如何？』『佛國魔
0533b08: 宮，天堂地獄。』」
0533b09: 示眾云：「處處真，處處真，塵塵盡是本來人。真實說時
0533b10: 聲不見，正體堂堂沒卻身。既是正體堂堂，因甚道沒
0533b11: 卻身？直饒玄會得，也是眼中塵。」復舉臨濟上堂云：「赤
0533b12: 肉團上有一無位真人，常在汝等諸人面門出入，未
0533b13: 證據者看看。」師云：「臨濟老漢漏逗了也。既是無位真
0533b14: 人，因甚在赤肉團上？太煞粘牙綴齒。又說甚麼面門
0533b15: 出入？雪上更加霜。諸仁者，若向者裏著得隻眼，捉敗
0533b16: 古人，管取天下橫行。倘更躊躇……」拈拄杖云：「未證據者
0533b17: 看看。」擲拄杖下座。
0533b18: 示眾舉興化云：「我昨日赴箇村齋，中途遇一陣卒風
0533b19: 暴雨，卻郤向古廟裏避得過。」師云：「山僧夜來入城，回至
0533b20: 中途驀遇卒風暴雨，直得前不搆村、後不迭店，通身
0533b21: 是雨，沒迴避處。且道古人是山僧是？試辨看。」
0533b22: 示眾舉甘贄行者入南泉設齋，黃檗為首座，行者請
0533b23: 施財，座云：「財法二施，等無差別。」甘云：「恁麼道爭消得
0533b24: 某甲嚫？」便將出去，須臾復入云：「請施財。」座云：「財法二
0533b25: 施，等無差別。」甘便行嚫。師云：「甘贄行者大似暴富乞
0533b26: 兒賣弄殘羹餿汁，黃檗老祖雖然深辨來風，於中猶
0533b27: 欠一著在。爭如現前諸公，盡是家裏人，只說家裏話，
0533b28: 更不起模作樣。正所謂有麝自然香，何必當風立？因
0533b29: 齋慶讚又作麼生？」良久云：「洎合重說偈言。」
0533b30: 示眾舉《華嚴》云：「若有見正覺，解脫離諸漏。不著一切
0533c01: 世，彼非正道眼。」師云：「蓋為我法未忘，情存取捨。若實
0533c02: 無我，則無一切法。若無一切法，則無一切境界。若無
0533c03: 一切境界，則無所依。若無所依，則無所住。若無所住，
0533c04: 則全體法界。」復云：「咄咄，不得住在者裏。」
0533c05: 示眾舉洞山參雲門，門問：「近離甚處？」曰：「查渡。」云：「夏在
0533c06: 甚處？」曰：「湖南報慈。」云：「幾時離彼？」曰：「八月二十五。」云：「放
0533c07: 汝三頓棒。」山次日卻郤上問訊：「昨日蒙和尚放三頓棒，
0533c08: 不知過在甚處？」門云：「飯袋子，江西、湖南便恁麼去？」山
0533c09: 於言下大悟。師云：「洞山雖悟，有屈難伸。諸仁者，還識
0533c10: 雲門老漢麼？笙歌引出畫堂前，幾度醉遊明月下。」
0533c11: 示眾舉世尊一日陞座，大眾纔集，文殊白椎云：「諦觀
0533c12: 法王法，法王法如是。」世尊便下座。師云：「世尊、文殊雖
0533c13: 然唱隨合拍、縱奪可觀，若是激揚箇事，且緩緩。何故
0533c14: 話在？」
0533c15: 示眾舉教中道：「玅性圓明，離諸名相。」師云：「釋迦老子
0533c16: 恁麼說話，大似抱贓叫屈。秖如玅性豈不是名？圓明
0533c17: 豈不是相？作麼生說箇離諸名相底道理？還有為釋
0533c18: 迦老子作主者麼？出來與拄杖子相見。」
0533c19: 示眾舉般若多羅尊者因東印土國王請，齋次，王乃
0533c20: 問：「諸人盡轉經，師何不轉？」祖曰：「貧道出息不隨眾緣，
0533c21: 入息不居蘊界。常轉如是經，百千萬億卷，非但一卷、
0533c22: 兩卷。」石屋和尚云：「諸禪德，尊者與麼答話，醫得眼前
0533c23: 瘡，剜卻郤心頭肉。若有問福源：『諸人皆轉經，長老因甚
0533c24: 不轉？』只對他道：『白日窗前，清宵月下。要轉便轉，要罷
0533c25: 便罷。』諸禪德，且道福灥與尊者還有優劣也無？若檢
0533c26: 點得出，許你具一隻眼。」師云：「一人於理上偏枯，一人
0533c27: 向事上著到。若要理事圓融，二大老敢保未在。作麼
0533c28: 生得如理如事去？」乃顧侍者云：「裝香著。」復頌云：「事理
0533c29: 融通真法界，塵中經卷等三千。呼童香爇金爐內，坐
0533c30: 聽森羅萬象宣。」
0534a01: 示眾：「離卻郤缾盤釵釧，真金不自外來。就乎酥酪醍醐，
0534a02: 美味悉從中出。」喝一喝云：「毘婆尸佛蚤留心，直至如
0534a03: 今不得玅。」復舉：「達磨大師云：『我本求心不求佛，拈一
0534a04: 放一不是好手，了知三界空無物。將謂別有長處，不
0534a05: 如端坐靜觀心，元來只在者裏。只此心心心是佛，依
0534a06: 前錯認定盤星。』荷上座則不然，何用求心不求佛，須
0534a07: 知三界非他物。若言端坐靜觀心，未免重添眼裏屑。」
0534a08: 卓拄杖下座。
0534a09: 示眾舉保福云：「此事如擊石火、閃電光，搆得搆不得，
0534a10: 未免喪身失命。」先師云：「保福大似徐六擔版。金粟不
0534a11: 然，此事似地擎山，不知山之孤峻；如石含玉，不知玉
0534a12: 之無瑕。搆得搆不得，不怕甕中走卻郤鱉。」師云：「二大老
0534a13: 激揚此事，何異五彩畫虛空，徒勞心力耳。豈不見道，
0534a14: 若以譬喻而顯示，終無有喻能喻此。且畢竟如何？各
0534a15: 各歸堂喫茶去。」
0534a16: 示眾問云：「離心意識參，絕凡聖路學。秖如離心意識
0534a17: 作麼生參？」眾久不出，乃云：「禪非意想，立意乖宗；道絕
0534a18: 功勛，建功失旨。所以道，靈光獨耀，迥脫根塵。要須句
0534a19: 外承當，莫向言中取則。明眼漢，沒窠臼，有時轉山河
0534a20: 大地歸自己，毋意毋必；有時轉自己歸山河大地，毋
0534a21: 固毋我。物物頭頭全彰，塵塵剎剎大用。不落己已見外
0534a22: 緣一句又作麼生道？」顧左右云：「座中盡是江南客，何
0534a23: 用樽前唱鷓鴣？」擊拂子下座。
0534a24: 示眾云：「盡道迷因悟遣，誰知悟是迷根？直饒迷悟頓
0534a25: 除，到此且居門外。何也？還家盡是兒孫事，祖父從來
0534a26: 不出門。」
0534a27: 示眾云：「纖毫未盡遭魔罥，脫體無依在半途。且作麼
0534a28: 生是到家底句？」良久云：「曾為浪子偏憐客，每向扁舟
0534a29: 憶故人。」
0534a30: 示眾舉百丈一日侍馬祖行次，見一群埜鴨飛過，祖
0534b01: 問云：「是甚麼？」丈曰：「埜鴨子。」云：「甚處去也？」曰：「飛過去也。」
0534b02: 祖便扭丈鼻頭，丈負痛失聲，祖云：「又道飛過去也。」丈
0534b03: 於言下有省。師云：「諸仁者，既是野鴨子飛去，因甚扭
0534b04: 他百丈鼻頭？莫非物我不異，鼻頭便是野鴨子麼？恁
0534b05: 麼見解，笑倒衲僧。既不然，百丈因甚悟去？山僧見處
0534b06: 也要諸人共知。」拈拄杖云：「竿頭絲線從君弄，不犯清
0534b07: 波意自殊。」卓一卓下座。
0534b08: 示眾舉先聖道：「在有破有，居空破空。二幻既除，中道
0534b09: 不立。」師云：「先聖恁麼道，真所謂貧恨一身多。山僧即
0534b10: 不然，有則同有，空則同空。隨流識性，觸處皆真。」喝一
0534b11: 喝云：「出頭天外看，須是箇般人。」
0534b12: 示眾舉：「趙州因僧辭去，州曰：『有佛處不得住』，緇素分
0534b13: 明；『無佛處急走過』，回途得玅；『三千里外，逢人不得錯
0534b14: 舉』，枝蔓重生。僧云：『恁麼則不去也』，葛藤絆倒。州曰：『摘
0534b15: 楊花，摘楊花』，本是釣魚船上客，卻來平地摝魚蝦。」
0534b16: 示眾舉雲門大師道：「古人因慈悲之故而有落草之
0534b17: 談，隨語識人。若是出草之談，即不與麼。若與麼，便有
0534b18: 重話會。」金粟先師云：「作麼生是出草之談？」以拄杖一
0534b19: 時趁下。師云：「者正是落草之談。且如何是出草之談？
0534b20: 劍去久矣，爾方刻舟。」
0534b21: 示眾云：「識得拄杖子，參學事畢舉。」拈拄杖云：「看看，拄杖
0534b22: 子吞卻乾坤大地了也。且道三世諸佛向甚麼處教
0534b23: 化眾生？歷代祖師向甚麼處流通正眼？蠢動含靈向
0534b24: 甚麼處俯仰屈伸？汝等諸人向甚麼處轉身吐氣？若
0534b25: 是箇漢，聞恁麼舉，一肩擔荷得去，擎展一任擎展，提
0534b26: 持一任提持，橫三豎四，無可不可。其或未然，進一步，
0534b27: 被拄杖子迷卻路頭；退一步，被拄杖子截斷腳跟；擬
0534b28: 開口，被拄杖子礙卻舌頭；不開口，被拄杖子換卻眼
0534b29: 睛。諸兄弟，還識拄杖子麼？若也識得，參學事畢；若也
0534b30: 未識，急須識取。他時後日，莫被拄杖子瞞。」連卓拄杖
0534c01: 下座。
0534c02: 示眾云：「一二三四五六七，朝朝暮暮為君決。眉毛剔
0534c03: 起好生參，見得分明秖半橛。那半橛，應自瞥。須信人
0534c04: 間只一僧，畢竟天無第二月。機解亡，玄路絕。金烏夜
0534c05: 半徹天飛，百草頭邊齊漏泄。」喝一喝。復舉僧問雲門：
0534c06: 「不起一念，還有過也無？」門云：「須彌山。」師云：「者僧轉身
0534c07: 無路，雲門觸處傍通。汝等若向未舉已巳前薦得，管取
0534c08: 天下橫行。其或未然，總被須彌山壓倒。山僧不惜眉
0534c09: 毛，更為頌出。只要當人正眼開，何關起念不起念？韶
0534c10: 陽拈出須彌盧，一擊虛空七八片。真堪羨羡。剎剎塵塵
0534c11: 達本鄉，縱橫順逆皆方便。」
0534c12: 示眾云：「連日因居士與山僧講四書，驀拈一章要山
0534c13: 僧自講，被伊抑逼一上，不妨舉似大眾。顏淵喟然歎
0534c14: 曰：『見箇甚麼道理？速道速道。仰之彌高，鑽之彌堅，水
0534c15: 中捉月徒誇巧。瞻之在前，忽焉在後，覓即知君不可
0534c16: 見。夫子循循然善誘人，向你道甚麼博我以文、約我
0534c17: 以禮，依然錯認定盤星。欲罷不能，夜明簾外轉身難。
0534c18: 既竭吾才，如有所立卓爾，還須更進竿頭步。雖欲從
0534c19: 之，末由也已巳，金鎖玄關擘不開。』諸兄弟，還知顏子落
0534c20: 處麼？將成九仞之山，尚欠一簣之土。若到祖師門下，
0534c21: 驀頭更與一拶，管取蓋天蓋地去也。山僧恁麼告報，
0534c22: 汝等還揀辨得出麼？還緇素得明麼？若向者裏著得
0534c23: 一隻眼，不用顧後瞻前，便請歸家穩坐。所以道，處處
0534c24: 逢歸路，頭頭是故鄉；本來成現事，何必待思量？」喝一
0534c25: 喝，卓拄杖下座。
0534c26: 示眾云：「眾生逐境生情，隨情造業，故爾業繫苦果。諸
0534c27: 聖達境惟心，心體離念，所以萬德莊嚴。祗如衲僧分
0534c28: 上又作麼生？」喝一喝云：「若是陶淵明，攢眉便歸去。」
0534c29: 示眾云：「覓心不得把心安，大丈夫兒豈自瞞？意氣不
0534c30: 從天地得，真金須向火中看。所以道，垂鉤四海，只釣
0535a01: 獰龍；格外談玄，為求知識。事是恁麼事，人須恁麼人。
0535a02: 若是恁麼人，方明恁麼事。大眾，還知恁麼事麼？」乃卓
0535a03: 拄杖云：「換骨洗腸重整頓，通身手眼更須參。」復舉天
0535a04: 童密雲老祖因僧問：「如何是大事未明，如喪考妣？」祖
0535a05: 云：「你是無主孤魂。」僧云：「既是大事已巳明，因甚亦如喪
0535a06: 考妣？」祖云：「惟吾獨尊。」師云：「天童老祖機輪轉處如杲
0535a07: 日麗於中天，正所謂高低普應，事理齊彰。爭奈錯會
0535a08: 者多？山僧不辭頌出，秖緣不識本爺孃，孤苦伶俜客
0535a09: 路長。踏得自家田地穩，人間天上更無雙。」
0535a10: 因事示眾：「夜來枕上參，無上勝長者而謂我言：『知時
0535a11: 不論理，論理不知時。』恍於言下大徹，得無諍三昧，入
0535a12: 隨順世間法門。覺則儼然。姑記之，以俟明眼證焉。」
0535a13: 示眾乃拈拄杖云：「是則觸，非則背，直截示人人不會。
0535a14: 萬象森羅一口吞，須彌倒卓虛空碎。」橫按拄杖云：「非
0535a15: 不背，是不觸，拈來顛倒從君數。辭窮識盡髑髏乾，五
0535a16: 五依然二十五。」卓拄杖云：「觸即背，背即觸，爍迦羅眼
0535a17: 莫能睹。無言童子口喃喃，斑斕大蟲不是虎。」靠拄杖
0535a18: 云：「拈卻觸，去卻郤背，明眼人前何足貴。正體堂堂絕覆
0535a19: 藏，見聞知覺真三昧。」復喝一喝。
0535a20: 示眾云：「如來涅槃心，祖師正法眼。一一露當陽，明明
0535a21: 無隱諱。只要諸人略回光相，自著眼看，可以克證無
0535a22: 生，頓超方便。不見水潦和尚參馬祖問：『佛法的的大
0535a23: 意？』被祖攔胸踏倒，忽然大悟，起來呵呵大笑云：『百千
0535a24: 法門，無量玅義，只向一毫頭上識得根源去。』諸兄弟，
0535a25: 若恁麼豈不快哉？雖然如是，猶涉程途在。不涉程途
0535a26: 一句又作麼生道？當臺寶鑑明如日，一亙晴空絕是
0535a27: 非。」
0535a28: 示眾云：「釋迦老子道：『一切眾生具有如來智慧德相，
0535a29: 但以妄想執著而不證得。』諸仁者，還知妄想執著麼？
0535a30: 不但世間人我是非、塵勞煩惱是妄想執著，直饒念
0535b01: 佛持咒、誦經禮懺也是妄想執著，持戒脩身、約教觀
0535b02: 心也是妄想執著，六度萬行、迷悟因果也是妄想執
0535b03: 著，安禪息慮、打七打五也是妄想執著，乃至綱宗玄
0535b04: 要、賓主料揀、正偏回互、事理藏鋒，以要言之，總是妄
0535b05: 想執著。且作麼生是智慧德相？還委悉麼？要知智慧
0535b06: 德相，慎勿他求，但了妄想執著，便是智慧德相。秪如
0535b07: 妄想執著又作麼生了？」乃拈拄杖云：「是柱不見柱，非
0535b08: 柱不見柱。」卓一卓云：「是非已巳去了，是非裏薦取。」
0535b09: 示眾舉永明大士云：「有禪有淨土，猶如戴角虎。現世
0535b10: 為人師，當來成佛祖。有禪無淨土，十人九錯路。陰境
0535b11: 忽現前，瞥爾隨他去。無禪有淨土，萬修萬人去。但得
0535b12: 見彌陀，何愁不開悟？無禪無淨土，鐵床併銅柱。百劫
0535b13: 與千生，沒箇人依怙。」師云：「永明老人恁麼激揚，大似
0535b14: 拗曲作直，傍若無人。山僧則不然，有禪有淨土，常見
0535b15: 堅且固。有禪無淨土，猶落在頂墮。無禪有淨土，戀筏
0535b16: 何能渡。無禪無淨土，正體堂堂露。」卓拄杖云：「一踏鴻
0535b17: 門兩扇開，還須更進竿頭步。」喝一喝。
0535b18: 受龍山監院介衡請示眾：「自慚德薄福緣慳，土面灰
0535b19: 頭不記年。忽地使符天外至，無端推出在人前。所以
0535b20: 道，欲識佛性義，當觀時節因緣。山僧晦跡城隍，杜門
0535b21: 守拙，適承安吉州當道眾護法台翰下頒，以東禪古
0535b22: 剎見招，既而辭讓，不及理應，曲顧時宜，只得將從上
0535b23: 乃祖乃父用不盡的八字打開，布施現前大眾，不惟
0535b24: 知源達本，只要正眼流通。」驀豎拂子召眾云：「還委悉
0535b25: 麼？若向者裏見得徹去，又何必福城東際始見文殊、
0535b26: 樓閣門開方參慈氏？直下如天普蓋，似地普擎，如日
0535b27: 普照，如風普吹，頭頭物物闡揚，剎剎塵塵示現。」拈拄
0535b28: 杖云：「看看，拄杖子化龍去也。際會風雲當此日，為霖
0535b29: 為雨潤乾坤。」卓拄杖下座。
0535b30: 侶巖荷禪師語錄卷之一
