0297b01: 萬峰汶翁童真和尚語錄卷三
0297b02: 侍者德林記
0297b03: 舉古
0297b04: 舉睦州上堂云觀自在菩薩行深般若波羅密多時
0297b05: 信受奉行問僧我適纔念甚麼僧云和尚念經州便
0297b06: 打云此老古錐心不負人面無慚色師云睦州好一
0297b07: 段經文叵耐念得不全何故心不負人向甚處去也
0297b08: 舉僧問趙州如何是和尚意州云無施設處師云者
0297b09: 僧探頭太淺趙州有話難圓千華當時值如是問但
0297b10: 劈頭便打何故免使他坐在者窠窟裏。
0297b11: 舉明招偈云師子教兒迷子法進前跳躑忽翻身羅
0297b12: 紋結角交加處鶻眼龍睛失卻郤真師舉了時有僧入
0297b13: 室乃召僧僧進前師拈杖約退僧作怕勢師云洎被
0297b14: 打破蔡州。
0297b15: 舉僧問玄沙大耳三藏第三度為甚麼不見國師沙
0297b16: 曰爾道前來兩度還見麼雪竇拈云敗也敗也師云
0297b17: 錯錯。
0297b18: 舉僧問趙州如何是靈者州云淨地上屙一堆屎僧
0297b19: 云請和尚的旨州云莫惱亂老僧師云不然不然如
0297b20: 是如是。
0297b21: 舉雪竇一日見二僧來拈起拄杖云與你二人分取
0297b22: 僧云只恐和尚不平第一僧云那上座先到雪竇竇
0297b23: 云有功者賞師云雪竇好根拄杖柰者僧承當不下
0297b24: 反合有頭無尾山僧若作者僧待雪竇與麼道即向
0297b25: 前將他拄杖折為兩段管教雪竇有口分疏不下。
0297b26: 舉僧問智門空王殿中以何為侍者門云樓至佛師
0297b27: 云且道渠是甚處人。
0297b28: 舉雲門一日云三祖道一心不生萬法無咎乃云秪
0297b29: 者裏悟了拈起拄杖云乾坤大地有甚麼過師云更
0297b30: 要買艸鞋。
0297c01: 舉僧問慶忠機和尚趙州佛之一字吾不喜聞是何
0297c02: 意旨忠曰趙州二字吾不喜聞師云長者長法身又
0297c03: 云買帽相頭。
0297c04: 舉僧問慶忠如何是正法眼忠曰烏龜開夜市師云
0297c05: 難為牙保人。
0297c06: 舉僧問首山如何是和尚不欺人底眼山云看看冬
0297c07: 到來僧云畢竟如何山云即便春風至師云應如是
0297c08: 知如是見良久云移取廬山來。
0297c09: 舉僧問趙州世界變為黑穴未審此箇落在何處州
0297c10: 云不占僧云不占是甚麼人州云田庫奴師云趙州
0297c11: 老人無大人相只管膽小千華則不然設問不占是
0297c12: 甚麼人向他道進前來為汝分曉。
0297c13: 舉僧問南院凡聖同居時如何院云兩箇貓兒一箇
0297c14: 獰師云可知禮也。
0297c15: 舉僧問聚雲真和尚如何是當機一句雲打云速道
0297c16: 速道僧擬議雲直打出問僧你道老聚雲意作麼生
0297c17: 僧曰須是恁麼人始解恁麼事師曰你作如是會耶
0297c18: 乃拈棒亦打出。
0297c19: 舉僧問聚雲薰風自南來殿閣生微涼意旨如何雲
0297c20: 吹一口師曰錯會者如麻。
0297c21: 舉法眼上堂云盡十方世界皎皎地無一絲頭若有
0297c22: 一絲頭即是一絲頭法燈云若有一絲頭不是一絲
0297c23: 頭師云一人船行一人陸走拈拄杖劃一劃云連者
0297c24: 般道哩也無。
0297c25: 舉趙州一日上堂云兄弟但改往修來若不改大有
0297c26: 著你處在師云常見趙州具掃蕩建立手段何故到
0297c27: 此兢業知麼曹溪波浪如相似無限平人被陸沉。
0297c28: 舉瑯琊上堂云句中薦得遊子返於故鄉意中薦得
0297c29: 方解事於尊堂師拈拂子擊案云者是句那箇是意
0297c30: 又拈拂子擊案云者是意那箇是句隨擊案兩下。
0298a01: 舉智門綱宗歌曰昆明池裏失卻劍曲江池內撈得
0298a02: 鋸齖齖且過時莽莽鹵鹵河沙數糲竭節拽露
0298a03: 布伶俐衲僧通一路師云可恨者一路引人墮坑落
0298a04: 阱。
0298a05: 舉盤山道向上一路瑯琊云滑師云大通車馬南院
0298a06: 云壁立千仞瑯琊云險師云細不通風臨濟道石火
0298a07: 電光瑯琊云鈍師云劍去久矣。
0298a08: 舉僧問聚雲一句當軒八萬門如何是永絕生死句
0298a09: 雲曰毘盧頂上行師云我見燈明佛本光瑞如此。
0298a10: 舉僧問長沙南泉遷化向甚麼處去沙曰東家作驢
0298a11: 西家作馬曰學人不會沙曰要騎即騎要下即下師
0298a12: 曰可謂真南泉之子矣。
0298a13: 舉古人因雪上堂云雪雪大地山河一齊說師云說
0298a14: 即不無爭柰凍殺法身。
0298a15: 舉古德云髑髏常于世界鼻孔磨髑家風師舉此高
0298a16: 聲喚云行者將糞箕笤帚來。
0298a17: 舉吳尚書訪睦州至門首便問三門俱開弟子從何
0298a18: 門而入睦召尚書書應諾睦云從信門而入師云
0298a19: 州好箇話端叵耐紆曲了也若是千華值如是問亦
0298a20: 不負尚書使他別行一路免得後代邪師輩往往效
0298a21: 顰坐在睦州窮臼裏良久云我恁麼道也是閒分解。
0298a22: 舉天衣室中問僧無手人能行拳無舌人解言語忽
0298a23: 然無手人打無舌人無舌人道箇甚麼師云千華當
0298a24: 時值如是問但禮拜而出。
0298a25: 舉南泉遷化陸亙大夫到院主云大夫何不哭大夫
0298a26: 云道得即哭師代云苦苦。
0298a27: 舉徑山問僧我前日有一問在你處你先前日答了
0298a28: 我也即今因甚麼瞌睡僧云如是如是山云道甚麼
0298a29: 僧云不是不是山連打兩棒云一棒打你如是一棒
0298a30: 打你不是師云顯諸仁藏諸用鼓萬物而不與聖人
0298b01: 同憂盛德大業至矣哉喝一喝。
0298b02: 舉徑山問僧恁麼也不得不恁麼也不得恁麼不恁
0298b03: 麼總不得僧云總得山曰拋卻郤甜桃樹緣山摘酸棗
0298b04: 師云者僧膽大如斗豈知徑山有陷虎之機仔細撿
0298b05: 點將來也是憐兒不覺醜。
0298b06: 舉僧問智門三身中那身說法門云闍黎鼻孔塌師
0298b07: 云者話且止要問智門畢竟那身說法。
0298b08: 舉龍門佛眼上堂眉毛眼睫最相親鼻孔唇皮作近
0298b09: 鄰至近因何不相見都緣一體是全身師云可惜當
0298b10: 待座下無箇衲僧但打一盆水來看渠面皮厚多少
0298b11: 舉僧問雪竇如何是實學底事竇云針答不入僧云
0298b12: 乞師方便竇云水到渠成師云昔有僧問予如何是
0298b13: 實學底事答曰長街鬧市進曰某甲不會答曰背山
0298b14: 臨流且道與雪竇差多少咄。
0298b15: 舉慶忠示眾三教門下不許鑽龜打瓦一味本分艸
0298b16: 料肚飽學人有與伊喫肚饑學人無與伊喫十數年
0298b17: 前口邊即得十數年後口邊不得一向釘樁搖櫓又
0298b18: 是當面錯過師云只饒將來他亦不受。
0298b19: 舉石頭參同契曰謹白參玄人光陰莫虛度師云有
0298b20: 理不在高聲。
0298b21: 舉晦堂和尚示眾擊繩床一下云一塵纔起大地全
0298b22: 收諸人耳在一聲中一聲遍在諸人耳師云無病服
0298b23: 藥又云土上加泥又一重。
0298b24: 舉睦州陞座云首座答云在寺主答云在維那
0298b25: 答云在州云三段不同今當第一向下文長付在
0298b26: 來日師云往往見學者多作無事看去復云睦州睦
0298b27: 州。
0298b28: 舉寶峰巴掌和尚上堂日月照臨不到天地覆載不
0298b29: 著含元殿上問長安直捷便是逍遙路南山高北山
0298b30: 低日出東來又轉西昨夜霜風露消息吹落林萼三
0298c01: 五杖師云信受奉行一齊作禮。
0298c02: 舉寶峰示眾云日用事無別一隻艸鞋爛前後兩半
0298c03: 節費了多少線如何是艸鞋爛底道理雙頭驢兒三
0298c04: 隻角一根龜毛重七斤師云茆舍無燈照開門放月
0298c05: 來。
0298c06: 舉僧問慈明海上雲遊時如何明云苦師云向後自
0298c07: 看。
0298c08: 舉僧問玄沙承和尚有言聞性遍周沙界雪峰打鼓
0298c09: 者裏為甚不聞沙云誰知不聞師良久云聞麼以拂
0298c10: 子擊案一下。
0298c11: 舉明覺上堂云胡蜂不戀舊時窩猛將不在家中死
0298c12: 若是箇漢聊聞舉著剔起便行師云猶作不得千華
0298c13: 兒孫在。
0298c14: 舉三目芝和尚有講主來參問離名離相以何為師
0298c15: 芝曰蟭螟眼裏推石輥主云學人不會芝曰螃蟹腔
0298c16: 中好汎船師云是真實相是法華經藏拈杖云我無
0298c17: 故作他座主奴也。
0298c18: 舉曹山四禁語云莫行心處路不掛本來衣何須正
0298c19: 恁麼切忌未生時慶忠和尚頌云天不覆地不載滅
0298c20: 佛祖空世界狸奴白拈烏龜螃蟹師拈拄杖橫按云
0298c21: 不得動著動著即禍生放下拄杖云破碎不少汝輩
0298c22: 茄子瓠子那裏得知。
0298c23: 舉陸亙大夫問南泉大悲菩薩甚處得許多手眼來
0298c24: 泉云如國家用大夫作甚麼師云我則不然待睡著
0298c25: 時向你道。
0298c26: 舉明覺云祖師不到處時人知有時人不知處過在
0298c27: 祖師師云千華到此不向汝道為甚不道上機之士
0298c28: 未免刻舟而求。
0298c29: 舉臨濟凡見僧入門便喝師云臨危不變能有幾人
0298c30: 舉僧問汾陽如何是祖師西來意陽曰青絹扇子足
0299a01: 風涼師云還當得麼收。
0299a02: 舉僧問風穴語默涉離微如何通不犯穴曰常憶江
0299a03: 南三月裏鷓鴣啼處百華香師云者僧還會也無切
0299a04: 忌向聲色裏作活計喝一喝。
0299a05: 舉僧問米和尚自古上賢還達真正理也無
0299a06: 曰秪如真正理作麼生達米曰當時霍光賣假銀城
0299a07: 與單於契書是甚麼人做曰某甲直得杜口無言米
0299a08: 曰平地教人作保師云便如是道理達真正理也無
0299a09: 拈拄杖云拄杖子不狗人情一齊穿卻郤你鼻孔了也
0299a10: 舉僧問慈明失前忘後時如何慈云不師云大似空
0299a11: 舟載月。
0299a12: 舉趙州因官人問丹霞燒木佛院主因甚眉鬚墮落
0299a13: 州云官人宅內變生作熟是甚麼人云所使州云卻郤
0299a14: 是他好手師云鞏縣茶瓶喫一椎擊碎饒州白磁碗
0299a15: 舉僧問慶忠生死到來時如何忠曰昨日晴今日雨
0299a16: 師云好與他箇笠子。
0299a17: 舉雲嵒因院主遊石室回嵒問汝去入到石室裏許
0299a18: 為秪恁麼便回主無對洞山代云彼中已有人占了
0299a19: 也嵒曰汝更去作甚麼山曰不可人情斷絕去師云
0299a20: 一齊打入生死海中又云若作佛法流布相續也大
0299a21: 難。
0299a22: 舉徑山問僧一切智智清淨無二無二分無別無斷
0299a23: 故你作麼生會僧云一切智智清淨無二無二分無
0299a24: 別無斷故某甲只恁麼會山高聲云抱取貓兒來僧
0299a25: 無語山便喝出師云賊身已己露又云險。
0299a26: 舉僧問巴掌和尚如何是體掌云坐下如何是用掌
0299a27: 云起去體用雙彰時如何掌云老僧無丈人師云自
0299a28: 攜瓶去沽村酒卻郤著衫來作主人。
0299a29: 舉慶忠問明行者甚處去來者云村中來忠豎起拳
0299a30: 云還有者箇麼者云有忠云因甚道有者云恰者又
0299b01: 問和尚者裏還有者箇麼忠云無者云因甚道無忠
0299b02: 云恰師云雙明亦雙暗。
0299b03: 舉五祖演上堂云庭開金菊宿根生來鴈新聞一兩
0299b04: 聲昨夜七峰牽老興千思萬想到天明師云四句要
0299b05: 撿一句來作引子也難良久云許多人虛度時光。
0299b06: 舉五祖上堂云子丑寅卯辰巳午未申酉戌亥終而
0299b07: 復始有厭有愛畢竟如何但管熟念師云喫官飯屙
0299b08: 私屎。
0299b09: 舉明覺云傾湫倒嶽尋常之用不涉泥水道將一句
0299b10: 來自代云三千里外師云爭免得過。
0299b11: 舉三角示眾云若論此事眨上眉毛早是蹉過師云
0299b12: 請且解下多年曆日。
0299b13: 舉黃檗上堂云汝等諸人盡是酒糟漢恁麼行腳
0299b14: 何處有今日還知大唐國裏無禪師麼時有僧出云
0299b15: 只如諸方匡徒領眾又作麼生檗云不道無禪只是
0299b16: 無師師云發明從上心髓拈提祖家活計黃檗老人
0299b17: 固自若也而今據位師僧還料揀得古人節絡也無
0299b18: 玉石自應憑巧手吹毛還許傑人持。
0299b19: 舉明招到泉州坦和尚處坦上堂云大參學一人所
0299b20: 在亦須到半人所在亦須到明招便問一人所在即
0299b21: 不問如何是半人所在坦無語後令小師問明招招
0299b22: 云汝欲識半人所在麼也只是弄泥團漢師云坦公
0299b23: 直下發明半人所在自是明招不會後令小師問渠
0299b24: 轉見作家獨眼龍回言欲識半人所在麼也只是弄
0299b25: 泥團漢錦上鋪萼三五重復云若作得失論量錯過
0299b26: 了也直饒不錯過底人出來我正要問你如何是半
0299b27: 人所在道道道。
0299b28: 舉藥山齋時自打鼓高沙彌捧缽作舞入堂山便擲
0299b29: 下鼓椎曰是第幾和高曰是第二和山曰如何是第
0299b30: 一和高就桶舀一杓飯便出師云予見近代師僧亦
0299c01: 有用此機者為之慨歎要會藥山父子何啻十萬八
0299c02: 千。
0299c03: 舉三聖令秀上座問長沙南泉遷化向甚麼處去沙
0299c04: 云石頭作沙彌時參見六祖來秀曰不問石頭見六
0299c05: 祖南泉遷化向甚麼處去沙曰教伊尋思去師云長
0299c06: 沙可謂順風揚帆到岸足矣。
0299c07: 舉長沙云我若一向舉揚宗教法堂前艸深一丈師
0299c08: 曰予遊叢林見前輩舉此乃曰長沙大段可謂盡美
0299c09: 矣予曰不然要得富險上做前輩頷之。
0299c10: 舉荊山寶和尚參無念念曰躐縣遊州畢竟為著何
0299c11: 事寶曰生死大事求師濟度念曰汝是荊州人麼寶
0299c12: 曰是念曰闍黎即今在甚麼處寶擬對念曰若便恁
0299c13: 麼猶較些子佛法不是商量參堂去寶自是潛心座
0299c14: 下念一日喚曰闍黎寶應諾念曰在甚麼處寶於言
0299c15: 下領旨師云敗也敗也頷下採珠難求十斛。
0299c16: 舉苦口益和尚參淨慈慈問近離甚處日瑞光慈曰
0299c17: 正與麼時光在甚麼處益便喝慈曰且止汝道西湖
0299c18: 水深多少益擬議慈便打趁出久之契悟獻投機頌
0299c19: 曰臨機一句不露絲頭吹毛纔展大地全收師彈指
0299c20: 云盡向者裏成等正覺只得露柱起舞海水奔騰又
0299c21: 彈指一下。
0299c22: 舉五祖云譬如牛過窗櫺頭角四蹄都過了只是尾
0299c23: 巴過不得師云用盡自己心笑破他人口復云許多
0299c24: 人在尾巴上討冷暖。
0299c25: 舉慶忠上堂天一半地一半蘇州有杭州有打破蔡
0299c26: 州城踢倒黃旛綽不笑牛首伏羲則罵孔明諸葛惡
0299c27: 惡四時無春夏一雨便秋冬師云好大眾還會麼拈
0299c28: 拄杖云拄杖子成佛已來甚大久遠良久云不覺日
0299c29: 又夜爭教人少年。
0299c30: 舉雪峰一日在僧堂內燒火閉卻前後門乃叫救火
0300a01: 救火玄沙將一片柴從窗櫺中拋入峰便開門師曰
0300a02: 雪峰若無玄沙幾乎喪身失命。
0300a03: 舉傅大士頌云空手把鋤頭步行騎水牛人從橋上
0300a04: 過橋流水不流師云四句要明法身邊事除非到彌
0300a05: 勒下生。
0300a06: 舉慶忠上堂天之高也奚足高地之厚也奚足厚海
0300a07: 之深也奚足深空之大也奚足大惟有拄杖子頭頭
0300a08: 越格卓一卓曰今日郎向二施主有齋師云布得春
0300a09: 風有夏雨。
0300a10: 舉僧問慶忠如何是無漏業忠曰前不搆村後不貼
0300a11: 店師云諸仁者且道老和尚面目在甚麼處自代云
0300a12: 也勝披露見文。
0300a13: 
0300a14: 　　　寶慶府邵陽縣弟子王之明率男
0300a15: 　　　王鼎合　鼎玉捐資流行
0300a16: 　　萬峰童真和尚語錄卷三惟冀當來
0300a17: 　　　世中一聞千悟得大總持
0300a18: 
0300a19: 
0300a20: 萬峰汶翁童真和尚語錄卷三
