0409b01: 東山梅溪度禪師語錄卷第八
0409b02: 嗣法門人真解等編
0409b03: 佛祖贊
0409b04: 釋迦忠義監院請
0409b05: 不住淨飯宮中偷走檀特山上無端夜睹明星便把
0409b06: 奇哉三唱惑得三界十方四生九類一箇箇都從這
0409b07: 裏趣向無狀無狀當時若遇得箇下毒手的一棒打
0409b08: 殺免使在紙軸子上現這般色相
0409b09: 接引圓通主僧請
0409b10: 無量壽王慈誨難量六八願偉九品蓮香致令賢愚
0409b11: 老少與麼稱念男女貴賤如是舉揚是則是還犯一
0409b12: 點執著且道是那一點是處俱堪垂接引何須定要
0409b13: 往西方
0409b14: 彌勒萬壽主僧請
0409b15: 細行全沒麤糙無比露膊袒胸長笑不已巳一布袋不
0409b16: 知是甚東西亙古亙今提在手裏如此這等失威儀
0409b17: 的行徑秪可勾引兒童恣喜呵呵還說當來龍華會
0409b18: 上度生但不知是阿誰許你
0409b19: 觀音定修監院請
0409b20: 花綻真如面鳥啼自在心若從南海覓煙浪已千尋
0409b21: 又
0409b22: 觀來音儘有聽去說全無此理如能透圓通誰欠乎
0409b23: 達磨惺徹禪者請
0409b24: 一葦渡寒江九年渾若拙坐破半嶺雲突出一輪月
0409b25: 又
0409b26: 敗鈌梁王前含羞少室裡還怕少名聲又遣一隻履
0409b27: 朝陽君山禪人請
0409b28: 何年瓢笠寄幽林孤嘯渾忘秋與春一衲朝陽惟自
0409b29: 補不知剪碎幾多雲
0409b30: 對月君山禪人請
0409c01: 幾幅袈裟搭半肩石床趺坐意悠然憑他嶺上松濤
0409c02: 起秖把殘經對月看
0409c03: 二仙圍碁圖德昌劉秀才請
0409c04: 不在洞中煉丹相攜松下娛樂盤中黑白分明切忌
0409c05: 錯了那著
0409c06: 三仙煉丹圖
0409c07: 石上青松鬱鬱巖前細草芊芊會得者些生意何須
0409c08: 共煉金丹
0409c09: 盤龍蓮峰炤禪師潛靈法姪請
0409c10: 形儀挺特氣岸孤清參無字旨契涅槃心瘦骨稜稜
0409c11: 兮豎撐天地真風凜凜兮橫貫古今堂堂兮元代無
0409c12: 雙客巍巍兮南滇第一人擬贊以鏗金戛玉之詞兮
0409c13: 似一毫置於空界復贅以織錦迴文之句兮若一滴
0409c14: 投於巨溟顧左右云且道此老有何奇特致令如是
0409c15: 贊揚遂以筆點一點云鼻孔不離唇上搭眉毛秪在
0409c16: 額頭橫
0409c17: 密雲祖翁木月禪人請
0409c18: 踏破桐棺山頂情與無情煥然拈出一條白棒到處
0409c19: 血濺梵天
0409c20: 破山師翁東山大眾請
0409c21: 蓮眸炯碧螺髮髼鬆灑灑落落蕩蕩空空現身干戈
0409c22: 叢裏垂手酒肉場中杖挑巫峽月繩繫錦江風掃五
0409c23: 湖煙霧收四海獰龍人天遭害非細佛祖結冤甚洪
0409c24: 咦好欲與伊三十拄杖貶向大千世界之外去秖因
0409c25: 是我嫡骨師翁
0409c26: 本師靈隱老人華光大眾請
0409c27: 長髮臞形豆眼燕額象崖中箭雙桂出血蛇虺心腸
0409c28: 綿團口舌銕航駕而鬼哭神號毒鼓撾而雲破石裂
0409c29: 戴角虎生被他擒正法眼活遭他滅咦秪堪大地作
0409c30: 津梁佛祖位中留不得
0410a01: 又
0410a02: 心澄皎月眼碧秋池不涉語路不墮見知掃凡聖跡
0410a03: 蕩佛祖基逢善呵罵遇惡笑嘻飢處奪食痛處下錐
0410a04: 聞者起憎見者生疑禍及兒孫了無盡期
0410a05: 法周長老巨雍禪人請
0410a06: 鶴髮銀鬚色衣朱履始遊南海岸上倚瘦笻而觀雲
0410a07: 濤煙浪終歸雞足山中枕白石而聽松風鳥語不講
0410a08: 清淨毘尼不弘圓頓教旨惟以松波挺特兒接續臨
0410a09: 濟一枝矣松波嗣野竹
0410a10: 潛靈法姪禪師懷月禪人請
0410a11: 剛軀銕面鶴頸龍頤承嶺南脈續濟北枝正法眼棒
0410a12: 頭直指涅槃心喝下傳持致令華山點首嶺揚眉
0410a13: 星辰倒挂日月顛推且道是阿誰竹帆法伯之家孫
0410a14: 枕石道兄之嫡嗣
0410a15: 月峰法姪禪師台山大眾請
0410a16: 鬚髮若練顏面如童不隨時逕別展家風晝棒月皎
0410a17: 夜喝日紅有時現清淨身古太虛而克滿有時出廣
0410a18: 長舌正法眼以談空夫是之謂誰是異徵脫母腹丱
0410a19: 歲斷塵勞秉雲腹毘尼受天湖心印眼空四海氣壓
0410a20: 諸方的月峰
0410a21: 厥中師心焉禪者請
0410a22: 眸若池清髮如雪白續月川脈派遠長秉完真毘尼
0410a23: 淨潔或有時聽玄天宮外溪聲或有時觀棲霞頂上
0410a24: 山色百八珠收放任其自由六字號旦夕未曾間歇
0410a25: 我常相對話松間蓮香陣陣出長舌
0410a26: 璞玉半身道影龍樹菴主僧請
0410a27: 無邊梵行如冰潔一點禪心似鏡圓雖然相有三十
0410a28: 二只露一半與人看
0410a29: 西竺和尚說法圖
0410a30: 眉高額廣貌古神清傳雙桂之脈續普門之燈喝下
0410b01: 圓明正法眼杖頭點破涅槃心綠水揚眉視青山側
0410b02: 耳聽等閒何處不慈雲
0410b03: 四照禪師行樂圖
0410b04: 脫略破格瀟灑不群現幻非幻之色相談空不空之
0410b05: 禪心一緉草鞋踏五湖風月半枝竹杖掃四海煙雲
0410b06: 眼底乾坤小胸中星斗明應堪扶起破沙盆
0410b07: 自贊
0410b08: 霞章禪人請
0410b09: 蚕眉橫額螺髮垂肩隨緣卓爾在處翛然蓬萊山下
0410b10: 兮與牧兒樵子瀟灑棲霞頂上兮共片雲孤鶴盤桓
0410b11: 喝下無聲兮冤結大地棒頭有眼兮血濺梵天謂是
0410b12: 佛人未必信謂是祖亦未必然是是是是蜀永川張
0410b13: 氏子遠承曹溪近嗣普門的梅溪老禪靈老人曾開法於普門
0410b14: 了然上座請
0410b15: 者個村僧何堪寫畫心比天高膽如斗大見佛便呵
0410b16: 逢祖必罵攪渾江海半枝瘦笻惑亂人天滿口胡話
0410b17: 休挂休挂急須扯碎付丙丁免使臭遺千古下
0410b18: 慧穎上座請
0410b19: 不讀孔孟書便欲敲詩作賦罔識祖師禪偏能講性
0410b20: 說心七尺烏藤挑日月一個虛懷空古今或有時鬧
0410b21: 市紅塵吹無孔笛或有時茅齋竹舍撫沒絃琴致令
0410b22: 泥牛吼石女吟河為酪地變金是則是猶欠一種慈
0410b23: 悲且那裏是欠慈悲處寶劍橫飛光爍爍野狐斬得
0410b24: 血淋淋
0410b25: 蘭章禪人請
0410b26: 梅溪冷暖梅溪知梅溪飢飽梅溪識梅溪消息梅溪
0410b27: 通梅溪真贊梅溪筆
0410b28: 皎月侍者請
0410b29: 造妖捏怪多般有持戒修行半點無地獄天堂留不
0410b30: 住卻來紙上觜盧都
0410c01: 又
0410c02: 眼界空蕩頭髮髼鬆儘有麤惡全沒圓融見者遠離
0410c03: 聞者弗從呵呵見人不彩沒傝只得自題上一通
0410c04: 行樂圖紹南侍者請
0410c05: 者箇散淡頭陀卻有無窮快活華王座不登金縷衣
0410c06: 不著看山色以陶陶聽松聲而落落縱使公侯至卿
0410c07: 相來一只相對他孤松下的羸鶴
0410c08: 又
0410c09: 孤嘯碧巖端不隨時逕遷趺蒲澄嶺月握杖掃林煙
0410c10: 骨傲松雲淡情同花鳥翩相忘禪與道秪結水山緣
0410c11: 長瑞劉夫人請
0410c12: 這漢一生亂為到處胡做豎龜毛拂刺瞎三世諸佛
0410c13: 眼睛拈兔角杖把斷歷代祖師要路致令木人月下
0410c14: 嗔石女雲中怒且喜藏身在叫不響的山谷裏頭不
0410c15: 然幾乎被劉夫人畫影圖形捉住是則是且道是何
0410c16: 面孔眉毛不過八字橫耳朵無非左右豎咄
0410c17: 省念尼禪人請
0410c18: 這個老和尚就中難度量內藏殺活刀外現慈悲相
0410c19: 惑人兩片皮見佛三十棒分付省念尼休寫他供養
0410c20: 明徹戒子請
0410c21: 口闊如滄海鬚長近俗容掃空文字見直指少林宗
0410c22: 喝下開生面棒頭起臥龍恁般垂手處魔佛盡潛蹤
0410c23: 六和戒子請
0410c24: 斜披紫衣橫按白拂曹溪遠孫普門正續本自平常
0410c25: 何曾悟入呵呵不是盡情說破伊幾乎被人喚作佛
0410c26: 仁和戒子請
0410c27: 一具傲骨到處惡聲不通世法不會無生三寸舌頭
0410c28: 罵佛甚毒七尺拄杖打人最疼呵呵只因些子迥別
0410c29: 致令天下人憎
0410c30: 山居識心歌
0411a01: 依雲壑結草廬字題石瘦骨對松孤半卷殘經香一
0411a02: 爐識自心原是佛印破虛無又何須聲傳海宇名載
0411a03: 祖圖遯跡林泉樂有餘
0411a04: 半塢竹一庭蘭檻橫曲水門抱層巒滄桑任變我何
0411a05: 干識自心原是佛受用彌寬又何須禪酬柏子道示
0411a06: 牡丹憑教枕石臥雲寒
0411a07: 耽泉石傲王公芋鋤嶺北芹採澗東一般自得趣無
0411a08: 窮識自心原是佛五蘊頓空又何須臨機舞笏劈面
0411a09: 張弓翛然無處不圓通
0411a10: 不釣譽不沽名閒看山色靜聽泉聲半肩破衲補雲
0411a11: 輕識自心原是佛天地澄清又何須杖履煙水瓢笠
0411a12: 風塵堪笑從前枉涉程
0411a13: 瀠澴水突兀山花供清翫竹伴幽閒乾坤別是非人
0411a14: 間識自心原是佛理事雙圓又何須風前豎指肋下
0411a15: 還拳覷破其中總一般
0411a16: 掃幽石坐蒲團境緣空寂性體輕安清風送處骨毛
0411a17: 寒識自心原是佛粉碎機關又何須頻登投子幾上
0411a18: 洞山任我卷舒在大圓
0411a19: 棲林野絕交遊猿鳥作伴風月為儔如茲脫略許誰
0411a20: 酬識自心原是佛凡聖齊收又何須雨花動地化石
0411a21: 點頭人人具足莫他求
0411a22: 無寵辱絕驕奢看魚吹浪聽鳥啼花清高莫比最堪
0411a23: 誇識自心原是佛坐斷千差又何須凌風振鐸信手
0411a24: 擎杈黃精一任飽煙霞
0411a25: 霞落澗風滿林為燈月朗護定雲深清幽境界暢虛
0411a26: 襟識自心原是佛萬慮平沉又何須禪關吹燭雪夜
0411a27: 睹星得來全不費思尋
0411a28: 柳垂圃竹掃階天然景概非假栽培任緣棲寄意悠
0411a29: 哉識自心原是佛道眼豁開又何須橫拈白棒直指
0411a30: 西來現成公案絕安排
0411b01: 書問
0411b02: 復普安吳太守
0411b03: 籠南卓錫宦侶時逢雖有脫略名位瀟灑禪林者未
0411b04: 有如檀臺之真切也別後承寄佳章意句清逸不減
0411b05: 子瞻之風雖然第不識煙未磨管未搦時這些尖新
0411b06: 句子在甚麼處若見得親切是真現宰官身而說法
0411b07: 於當世又何須山僧雲外通關者哉謹復來韻傾蓋
0411b08: 投交天榜前籠南有天榜山深談未盡又南還寄來詩句惟
0411b09: 親道放去情懷秪愛山若使個中能格物何須雲外
0411b10: 乞通關慇勤說與知音者形影休分儒釋間。
0411b11: 復廣南姜副戎
0411b12: 十年未晤面千里尚同風大護法未必不然此說也
0411b13: 昨接瑤章併鴛鴦蓮檄如坐上品蓮臺而八萬四千
0411b14: 毛孔悉皆生香矣我大護法威鎮滇池德馨草木而
0411b15: 六詔之地無不應以希有之瑞愧山林野逸學淺才
0411b16: 疏弗能多吐筆花而為帥府生色雖賦詩四章不過
0411b17: 勉強應知交之教曷能盡善盡美哉上年二公郎入
0411b18: 滇曾寄拙錄三本想已巳叱存今寄雨花集二冊棲霞
0411b19: 草一本以供清翫待菊吐疏籬雁橫秋水遣徒來南
0411b20: 奉候亦未可定不宣。
0411b21: 與慧穎上座
0411b22: 客歲霞章旋知上座幽居泉石靜臥煙霞雖是識時
0411b23: 宜知進退但接物利生之要不可不預為操履若夫
0411b24: 避懶偷安就方取便非為後學無依亦且法門無補
0411b25: 山僧自入滇南任緣行寓或挂瓢笠於旅舍或踏霜
0411b26: 雪於長途無非流通此道報先師恩非有別意而取
0411b27: 如此之辛苦年來幻體多病鬢已巳添絲惟嗟佛日西
0411b28: 沉祖風落寞冀上座應宜鞭策力振綱宗致使曹源
0411b29: 復漲覺樹再春非但山僧有幸則法門亦有幸也。
0411b30: 與龍梅友人
0411c01: 行化之緣寧可末勝於始不可始勝於末末勝於始
0411c02: 萬不失一始勝於末萬無一得是知行化之士不可
0411c03: 不慎其始末得失也。
0411c04: 與安籠蘭總戎
0411c05: 日麗翫龍韜玉帶增山海之秀風和登虎閣錦袍吐
0411c06: 天地之春當此之際但不識大護法還念及天外孤
0411c07: 雲松間野鶴否想十年之前與大護法座分籠海景
0411c08: 眺榜山彈沒絃琴於柳營唱無生曲於帥府豈意十
0411c09: 年之後隔去關河七百里添來鬚鬢幾多霜空懷月
0411c10: 白風清徒頌渭雲江樹然關河不能間隔鬚鬢不能
0411c11: 更改的與大護法時時覿面日日談心我大護法未
0411c12: 必不然此說也待山搖艾虎旗池舞菖蒲劍定得烏
0411c13: 藤縱我新行腳寶帳還君舊話頭不悉。
0411c14: 與明副戎
0411c15: 鶴雲拖嶺膏雨凌空老檀越威鎮黔籠名喧滇楚其
0411c16: 間名山大川煙景如畫當此之際運於六韜發乎三
0411c17: 略沛然而為功為勳者不知其幾幾也山僧昔在籠
0411c18: 南承老檀越手垂回天力運轉地致令梵剎煥然諸
0411c19: 般成就已巳竟靈山之願矣不意分袂來省卓錫東山
0411c20: 被人喚作關山遠阻殊不知月下趺蒲風前酌茗之
0411c21: 間莫不與之晤對又何嘗違我老檀越哉今值花寫
0411c22: 陣圖鳥談兵法是以不違世相磨煙勒函一則以候
0411c23: 新禧一則以鳴謝悃但不識老檀越以時節毫楮而
0411c24: 見山僧耶不以時節毫楮而見山僧耶。
0411c25: 復開伯牟鄉紳
0411c26: 十餘年山僧昆池玩月檀越黔嶺鋤花殊不知月明
0411c27: 花笑之間我兩人莫不晤對及至握手東山談心幽
0411c28: 室與疇昔之盤桓宛然無異又何有分襟聚首之可
0411c29: 論哉忽接大教盥爇啟函讀至既辱故交何坐觀沉
0411c30: 淪而不為我作慈航之句令山僧可發一笑何也自
0412a01: 清源叨愛已巳來迄今十有七載每於覿面之際未嘗
0412a02: 不直截敷陳檀越來山僧則與之迎檀越去山僧則
0412a03: 與之送檀越舉杯山僧亦與之舉檀越拈箸山僧亦
0412a04: 與之拈誰謂正法眼藏涅槃玅心不與和盤托出檀
0412a05: 越何當面錯過之如此耶是知佛法在一切處一切
0412a06: 處即是佛法若離一切處別求至要則是撥波覓火
0412a07: 掘地尋天無有是處從上淑哲與士大夫提持此道
0412a08: 未有不在一切處而提持者也所以山谷居士問黃
0412a09: 龍禪師如何是吾無隱乎爾龍云公聞木犀花香麼
0412a10: 谷云聞龍云吾無隱乎爾谷當下大悟以是觀之則
0412a11: 佛法未嘗離一切處一切處未嘗不是佛法公既留
0412a12: 心此道應須舒頂眼作如是觀一朝摸著鼻孔始
0412a13: 知舉杯拈箸迎來送去以至玩月鋤花一切等處無
0412a14: 不是本有之道也。
0412a15: 與台星夏鄉紳
0412a16: 握別以來冰暑四易想名公未嘗不憶山僧而山僧
0412a17: 亦未嘗不憶名公也而今卓錫鎮西知音罕遇致令
0412a18: 一枝無孔笛灰砌塵凝無可弄處鎮日靜掩禪扉焚
0412a19: 香兀坐但不識何時水塘剎上與名公烹茗話道分
0412a20: 韻賦詩而再續勝緣哉不悉。
0412a21: 復蕭漢臣鄉紳
0412a22: 三十餘年不晤一旦聚首談心令人慶快何及昨接
0412a23: 華扎并佳製展讀之餘心目雙豁何期士林之中布
0412a24: 出此一天花雨也從來斷情見破疑網荷出格事非
0412a25: 大器大能血性男子不可況公高蹈山林交遊吾輩
0412a26: 應堪吹無孔笛賞太平時可惜聲前句子未遇其人
0412a27: 猶屬半邊漢在倘不吝步何妨乘春策杖再上棲霞
0412a28: 與公徹底道破做個在家和尚始不負重晤之機會
0412a29: 也謹復。
0412a30: 與方伯柯大檀越
0412b01: 承大檀越措愛已巳來彈指焂三載矣而敝山叢林炳
0412b02: 煥法道維新非大檀越偉護泉石曷能臻此殊勝之
0412b03: 若是但山僧德涼行薄福淺緣輕被境風吹向天涯
0412b04: 弗覺又違大教三季雖旦夕未獲共談實相而針劄
0412b05: 不入處無時不晤會焉近聞暫居林下靜息山齋聽
0412b06: 竹裏之清風對松間之明月若非塵空眼底垢淨胸
0412b07: 頭安得據此清虛境界雖錦衣玉食象簡金魚乃世
0412b08: 間之最貴正眼觀來亦不過花間露耳我佛有言一
0412b09: 切有為法如夢幻泡影大檀越未必不作如是觀待
0412b10: 冰解南明花開銅嶺定得再話西來也不悉。
0412b11: 候慕制臺
0412b12: 惟大檀越心存覺路意注禪宗遂能法席生輝祖庭
0412b13: 起色不獨象山撫掌亦且鳳嶺揚眉比望德雨恒霑
0412b14: 仁風永沐豈期相星高轉播美政於吳天祿位喬遷
0412b15: 遺甘棠於黔地致令水雲長戀龍象增思閒頌遺句
0412b16: 恍如對以芳型靜坐丹楹未免懷其信念但不識重
0412b17: 領大愛再續奇緣於何日也是用肅啟遙候萬安臨
0412b18: 穎瞻依曷勝眷念。
0412b19: 與張副戎
0412b20: 暌違台教瞬目忽三季矣雖杖扶煙水懷曠雲山而
0412b21: 於月夕風晨莫不為之晤會想東山叢林時叨弘護
0412b22: 事事自是如昔老檀臺未必肯負靈山之偕囑者乎
0412b23: 待律回太簇花柳爭春諒得旋省拜賀新禧也不悉。
0412b24: 與篤生傅邑宰
0412b25: 丙春一別彈指三周罕遇鱗鴻久疏音問正慕間忽
0412b26: 聞紫宸恩下榮任閩中想檀越大福德人自是化被
0412b27: 大福德地賀甚賀甚年來敝山叢林漸得彪炳已巳成
0412b28: 大觀悉仗檀越遠庇今幸祖夫人入閩特賦俚言一
0412b29: 律書之扇頭一則以候台禧一則以攄積悃希叱存
0412b30: 之俟緣熟何地此則一重公案耳。
0412c01: 與劉副戎
0412c02: 世間富莫過於俗林下窮莫過於僧何則富者凡祝
0412c03: 人之華誕不稱東海南山便頌冰桃雪藕今值大護
0412c04: 法華誕而我林下窮僧也無東海南山可稱亦無冰
0412c05: 桃雪藕可頌單以沒絃琴彈山水之清音無孔笛吹
0412c06: 梅花之古調雖然第不識大護法還謂富俗是還謂
0412c07: 窮僧是為我道將一句來此祝。
0412c08: 與陳守戎
0412c09: 客歲詩餞扇頭今年雁傳尺素雖雲山幾層間隔而
0412c10: 星月一樣圓明正所謂野色何曾山隔斷天光直與
0412c11: 水相連然此消息若非現將軍身行菩薩道者於此
0412c12: 孰能證之哉今命維那祝我劉大護法千春是以泐
0412c13: 函為慰第不識何時握手話千里同風之趣不悉。
0412c14: 復易文學
0412c15: 凡觀山須觀無色相山莫觀有色相山何則無色相
0412c16: 山慧山也有色相山我山也殊不知我山最高最深
0412c17: 最盛出黑暗氣象塞靈源蔽心目藏蓄識情惑業發
0412c18: 育妄想無明獨有慧山至清至淨至朗出光明氣象
0412c19: 貫九霄通六合藏蓄日月星辰發育山川草木若是
0412c20: 有血性男子不注慧不注我向日用尋常之中輕輕
0412c21: 舉足將兩山一踏粉碎然後掉過臂來并不見其色
0412c22: 相有無我慧間隔始知百億世界百億山河盡在自
0412c23: 己巳筆尖頭上又何須向外問高問深問盛問氣象問
0412c24: 藏蓄問發育耶先哲云山河天眼裏世界法身中謹
0412c25: 復。
0412c26: 復于野黃居士
0412c27: 昔覯芝眉未談西意竟不識足下個中脫略筆底琳
0412c28: 琅誠所謂當面錯過也客歲捧讀瓊篇心目雙豁而
0412c29: 言言字字悉皆道岸香雲禪天花雨敬羨羡敬羨羡來書
0412c30: 云見山僧錄中僧問如何是萬法歸一答曰雲散天
0413a01: 邊月僧曰一歸何處答曰春來樹上花似覺有箇入
0413a02: 處殊不知者箇事上依言語不得涉道理亦不得只
0413a03: 貴當陽薦取直下荷擔足下既立志不群心生好樂
0413a04: 不妨於展卷揮毫飛觴醉月以至日用尋常一切事
0413a05: 上翻覆研窮精細諦審忽然掉過臂來撥轉關去始
0413a06: 知雲散天邊月春來樹上花不我欺也到者境界不
0413a07: 獨萬法歸一一歸何處透則三千七百公案一大藏
0413a08: 教典墳無不透矣謹復。
0413a09: 
0413a10: 
0413a11: 
0413a12: 
0413a13: 　　　都勻梓潼閣嗣法門人寂宜捐刻
0413a14: 　　本師和尚語錄第八卷附藏流通伏願弘單傳而
0413a15: 　　　不倦利眾生而有方
0413a16: 　　　康熙戊寅歲季夏月吉旦
0413a17: 　　　　　　　　　板藏嘉禾楞嚴經坊
0413a18: 
0413a19: 
0413a20: 東山梅溪度禪師語錄卷第八終
