0538b01: 侶巖荷禪師語錄卷之三
0538b02: 侍者成純記錄
0538b03: 室中舉古
0538b04: 殃崛摩羅尊者因持缽至一長者門，其家婦人正值
0538b05: 產難，長者云：「瞿曇弟子，汝為至聖，當有何法，能免產
0538b06: 難？」殃崛語長者曰：「我乍入道，未知此法。待我回問世
0538b07: 尊，卻郤來相告。」卻反白佛，佛告殃崛：「汝速去報言：『我從
0538b08: 賢聖法來，未曾殺生。』」崛奉佛語，疾往告之，其婦得聞，
0538b09: 當時分娩。
0538b10: 尊者隨人起倒，世尊露面作竊，以致遞相鈍置。某
0538b11: 若見問，持缽便行。何故？免得教壞人家男女。
0538b12: 維摩會上，三十二菩薩各說不二法門。文殊云：「我於
0538b13: 一切法無言無說，無示無識，離諸問答，是為菩薩入
0538b14: 不二法門。」殊問維摩，維默然。殊讚曰：「乃至無有語言
0538b15: 文字，是菩薩真入不二法門。」
0538b16: 維摩默然，無本可據。文殊讚善，拗曲作直。若是不
0538b17: 二法門，三生六十劫。
0538b18: 大隨一日菴前偶見一龜，僧指問云：「一切眾生皮褁
0538b19: 骨，因甚者箇眾生骨褁皮？」隨以草鞋覆卻郤。
0538b20: 艸鞋覆卻郤，雖然坐斷千差，且無出身之路。我若見
0538b21: 問，劈脊便棒。且道是皮耶？是骨耶？非但開卻者僧
0538b22: 眼，亦免得諸人向形骸上著到。
0538b23: 世尊臨入涅槃，文殊大士請佛再轉法輪。世尊咄曰：
0538b24: 「文殊，吾四十九年住世，未曾說著一字。汝請吾再轉
0538b25: 法輪，是吾曾轉法輪耶？」
0538b26: 善哉希有，聞所未聞。
0538b27: 道吾因石霜問：「和尚百年後，有人問極則事，向他道
0538b28: 甚麼？」吾喚沙彌：「添淨水著。」彌添水畢，吾謂霜曰：「問甚
0538b29: 麼？」霜擬更問，吾便歸方丈。
0538b30: 轉功就位，句不停機，換斗移星，絲來線去，還他道
0538c01: 吾好手。若是極則事，敢保未在。不見道，平蕪盡處
0538c02: 是青山，行人更在青山外。
0538c03: 世尊初生，一手指天，一手指地，周行七步，目顧四方，
0538c04: 自言：「天上天下，惟吾獨尊。」雲門云：「我當時若見，一棒
0538c05: 打殺與狗子喫，貴圖天下太平。」
0538c06: 黃面瞿曇放憨賣俏，不顧傍觀者哂。跛腳雲門路
0538c07: 見不平，未免垛生招箭。檢點將來，二俱不了。何似
0538c08: 荷上座，侵晨淨面，黃昏打眠，遇飯喫飯，遇茶喫茶，
0538c09: 更不敢與諸昆仲牽枝引蔓。何故？道泰不傳天子
0538c10: 敕，時清休唱太平歌。
0538c11: 烏石食麵次有僧參，石引麵示之，僧便去。石至晚間
0538c12: 首座：「新到在甚麼處？」座云：「當時便去了也。」石曰：「是即
0538c13: 是，只得一橛。」
0538c14: 烏石將機就機，太煞廉纖。者僧雖是一撥便轉，腳
0538c15: 跟下好與三十拄杖。何故？不合上人家門戶。
0538c16: 趙州一日因一婆子入齋堂曰：「者堂師僧俱是婆婆
0538c17: 生底，惟有大孩兒忤逆不孝。」州纔舉首看，婆便出。
0538c18: 婆子步步登高，不覺全身負墮。趙老顧後瞻前，未
0538c19: 免當斷不斷。山僧若見恁麼道，但言：「更須識取阿
0538c20: 爺始得。」管教者臭老婆慚惶無地。
0538c21: 文殊菩薩一日令善財採藥曰：「是藥採將來。」善財遍
0538c22: 觀大地，無不是藥，卻郤來白云：「無有不是藥者。」曰：「是藥
0538c23: 採將來。」善財遂與地上拈一莖艸度與文殊，殊接得
0538c24: 示眾曰：「此藥能殺人，亦能活人。」
0538c25: 善財握土成金，已巳是通身泥水。文殊殺活全彰，可
0538c26: 惜龍頭蛇尾。我若見道「無有不是藥者」，劈脊便棒。
0538c27: 何故？若不揮劍，漁父棲巢。
0538c28: 趙州到一菴主處問曰：「有麼有麼？」主豎起拳頭，州曰：
0538c29: 「水淺不是泊舟處。」便行。又到一菴主處問，主亦豎起
0538c30: 拳頭，州曰：「能縱能奪，能殺能活。」便作禮。
0539a01: 「大小趙州洎被二菴主換卻郤眼睛，山僧路見不平。」
0539a02: 驀豎拳云：「能縱能奪，能殺能活。汝等諸人若便恁
0539a03: 麼會去，一棒打折你驢腰。」
0539a04: 南泉、歸宗、麻谷同去禮南陽國師，泉於路上畫一圓
0539a05: 相云：「道得即去。」宗便於圓相中坐，谷作女人拜，泉云：
0539a06: 「恁麼則不去也。」宗曰：「是甚麼心行？」泉乃喚回，更不去
0539a07: 禮國師。
0539a08: 南泉弄假偽真，歸宗將錯就錯，麻谷末上殷勤，未
0539a09: 免隨邪逐惡。恁麼則不去也又作麼生？路遠夜長
0539a10: 休把火，大家吹滅暗中行。
0539a11: 雪峰因僧參次峰問：「甚處？」曰：「浙中。」云：「船來陸來？」曰：「二
0539a12: 途俱不涉。」云：「爭得到者裏？」曰：「有甚麼隔礙？」峰打趁。十
0539a13: 年後，僧復來，峰問：「甚處來？」曰：「湖南。」云：「湖南與此間相
0539a14: 去多少？」曰：「不隔。」峰舉拂子云：「還隔者個麼？」曰：「若隔爭
0539a15: 得到者裏？」峰亦打趁。其僧住後，每見人必詬罵雪峰。
0539a16: 同行聞，特去相訪，遂與點破。其僧每於中夜焚香，向
0539a17: 雪峰遙禮。
0539a18: 雪峰老漢向萬仞崖前垂手，千尺井底救人，費盡
0539a19: 腕頭氣力，洎合勞而無功。者僧三撘不回，亦似純
0539a20: 鋼鑄就。末上因甚瓦解冰消去？敢問諸人淆訛在
0539a21: 甚麼處？未到盡驚山險峻，曾來方識路高低。
0539a22: 趙州因僧問：「如何是毘盧圓相？」曰：「自小出家，不曾眼
0539a23: 花。」
0539a24: 「大小趙州秖解全身遠害。若是入廛垂手，敢保未
0539a25: 在。設有人問：『如何是毘盧圓相？』『碟兒大，碗兒小。』山
0539a26: 僧恁麼答話，且道與古人還有優劣也無？」卓拄杖
0539a27: 云：「梅須遜雪三分白，雪卻郤輸梅一段香。」
0539a28: 城東有一老姥，與佛同生，不欲見佛。每見佛來，即便
0539a29: 回避。雖然如此，回顧東西總皆是佛。遂以手掩面，乃
0539a30: 至十指掌中總皆是佛。
0539b01: 老姥雖然氣宇如王，未免一生擔版。我即不然，任
0539b02: 他佛來魔來，總與箇普同供養。何故？大海若不納，
0539b03: 百川應倒流。
0539b04: 趙州因尼問：「如何是密密意？」州於尼腕上捏一捏，尼
0539b05: 云：「和尚猶有者箇在。」曰：「卻郤是你有者箇在。」
0539b06: 當時此尼若是箇人，但云：「眾眼難瞞。」管教者老漢
0539b07: 藏身無地。
0539b08: 昔有婆子供一僧，常令二八女子給侍。一日，令女子
0539b09: 抱定云：「正恁麼時如何？」僧云：「枯木倚寒巖，三冬無暖
0539b10: 氣。」女回舉似，婆婆云：「我二十年只供得箇俗漢。」遂遣
0539b11: 僧去，燒卻菴。
0539b12: 婆子雖有定亂之謀，且無容人之量。我若見僧恁
0539b13: 麼道，更加一分供養。何故？為人須為徹。
0539b14: 盤山云：「向上一路，千聖不傳。」慈明云：「向上一路，千聖
0539b15: 不然。」玅喜云：「向上一路，熱碗鳴聲。」
0539b16: 向上一路，步步踏著。
0539b17: 昔有僧到曹溪時守衣缽，僧提起衣曰：「此是大庾嶺
0539b18: 頭提不起底。」曰：「為甚在上座手裏？」僧無對。
0539b19: 代云：「一任舉似諸方。」
0539b20: 昔有老宿問一座主：「疏鈔解義，廣略如何？」曰：「鈔解疏，
0539b21: 疏解經。」宿曰：「經解甚麼？」主無對。
0539b22: 代云：「洎合錯下註腳。」
0539b23: 長慶因僧問：「眾手淘金，誰是得者？」慶云：「有伎倆者得。」
0539b24: 曰：「學人還得麼？」云：「太遠在。」
0539b25: 別云：「無伎倆者得。」別後語云：「汝有伎倆在。」
0539b26: 法眼問永明潛云：「教中道：隔壁聞釵釧聲，即名破戒。
0539b27: 現前笙歌雜，還珠紫駢闐，且道是破不破？」明云：「好箇
0539b28: 入路。」
0539b29: 別云：「眼裏無筋一世貧。」
0539b30: 菴提遮女問文殊：「明知生是不生之理，因甚卻被生
0539c01: 死之所流轉？」殊云：「其力未充。」
0539c02: 別云：「現大人相。」
0539c03: 頌古
0539c04: 世尊未離兜率，已巳降皇宮；未出母胎，度人已巳畢。
0539c05: 火裏蟭螟吞大象，雲中鐵鷂產泥牛。情枯執謝超三
0539c06: 際，正體堂堂靡不周。
0539c07: 世尊拈華。
0539c08: 鹽自鹹兮蜜自甜，那堪矢上又加尖？拈花若謂傳心
0539c09: 印，迦葉而今笑更添。
0539c10: 《經》云：「諸可還者自然非汝，不汝還者非汝而誰？」
0539c11: 從前汗馬渾閑事，罷卻郤干戈百草頭。漢地不收秦不
0539c12: 管，一身還有一身愁。
0539c13: 文殊令善財採藥。
0539c14: 門門有路透長安，滿目青黃豈易觀。了卻郤從前三不
0539c15: 是，文殊早被善財瞞。
0539c16: 經題火字。
0539c17: 文彩全彰鑑者稀，幾人於此辨端倪？十成好箇金剛
0539c18: 鑽，攤向街頭賣與誰？
0539c19: 《維摩經》：「不斷煩惱而入涅槃。」
0539c20: 一二三四五六七，煩惱菩提是何物？風前剪斷葛藤
0539c21: 窠，一言勘破維摩詰。
0539c22: 百丈野鴨子話。
0539c23: 湖光澹蕩碧天秋，父子相將草裏游。無限落花隨水
0539c24: 去，不令人見轉風流。
0539c25: 臨濟示眾云：「大凡演唱宗乘，一句中須具三玄門，
0539c26: 一玄門須具三要，有權有實，有照有用。」便下座。
0539c27: 羲皇畫卦亦奇哉，朕兆纔分理事該。若識五行顛倒
0539c28: 用，吉凶禍福絕安排。
0539c29: 南院啐啄同時話。
0539c30: 箭鋒相拄芥投針，見處何如用處親？佛口蛇心風穴
0540a01: 老，一言賺殺幾多人。
0540a02: 三聖云：「我逢即出，出則不為人。」興化云：「我逢人則
0540a03: 不出，出即便為人。」
0540a04: 「出不出，為不為，明眼人前莫屎沸。便恁麼去絕商量，
0540a05: 也是瞎驢趁大隊。」復云：「噁。」
0540a06: 趙州示眾云：「佛之一字吾不喜聞。」
0540a07: 碧天雲淡晚風寒，醉把瑤琴月下彈。將謂調高人不
0540a08: 識，誰知自被指頭瞞。
0540a09: 臨濟示眾云：「我當時在黃檗先師處問佛法的的
0540a10: 大意，三度被打，六十拄杖，如蒿枝拂相似。如今更
0540a11: 思一頓，誰為下手？」時有僧出云：「某甲下手。」濟度拄
0540a12: 杖與僧，僧擬接，濟便打。
0540a13: 白髮佳人憶嫁時，幾番含笑幾番悲。兒曹只解兒曹
0540a14: 事，一段風流說向誰？
0540a15: 曹山因僧問：「子歸就父，為甚父全不顧？」山云：「理合
0540a16: 如是。」僧云：「父子之情何在？」山云：「始見父子之情。」僧
0540a17: 云：「如何是父子情？」山云：「刀斧斫不開。」
0540a18: 直下渾忘祖父尊，肯將知解論疏親。從教六國煙塵
0540a19: 靜，須信乾坤奉一人。
0540a20: 應菴和尚問密菴傑：「如何是正法眼藏？」密菴云：「破
0540a21: 砂盆。」
0540a22: 千聖欲名名不得，如何喚作破砂盆？呼童拋在江心
0540a23: 裏，免累時人掛齒唇。
0540a24: 五祖演和尚示眾云：「譬如牛過窗櫺，頭角四蹄俱
0540a25: 過了，因甚尾巴過不得？」
0540a26: 通身手眼通身縛，對境無心被境迷。歷遍千門併萬
0540a27: 戶，依然鼻孔大頭垂。
0540a28: 法眼問永明律中道：「隔壁聞釵釧聲即名破戒，現
0540a29: 前笙歌雜還，朱紫駢闐，且道是破不破？」明云：「好箇
0540a30: 入路。」
0540b01: 蓋色騎聲一句子，五篇七聚實難詮。筆描菩薩火裏
0540b02: 走，泥捏金剛水底眠。也無玅，也無玄，莫把封皮作信
0540b03: 傳。
0540b04: 南泉因陸亙大夫問：「肇法師甚奇特，解道天地與
0540b05: 我同根，萬物與我一體。」泉指庭前牡丹云：「時人見
0540b06: 此一株花如夢相似。」
0540b07: 天地同根物不殊，僧俗何分釋與儒？庭花指出渾如
0540b08: 夢，一片冰心在玉壺。
0540b09: 藥山因高沙彌住菴後一日歸來值雨，山云：「汝來
0540b10: 也？」彌云：「是。」山云：「可煞濕？」彌云：「不打者鼓笛。」雲巖云：
0540b11: 「皮也無，打甚麼鼓？」道吾云：「鼓也無，打甚麼皮？」山云：
0540b12: 「今日大好一場曲調。」
0540b13: 畫船簫鼓泛清波，異口同聲唱哩囉。趙璧燕金未是
0540b14: 貴，一家和氣值錢多。
0540b15: 無業國師云：「一毫頭凡聖情念不盡，未免入驢胎
0540b16: 馬腹裏去。」白雲端和尚云：「設使一毫凡聖情念淨
0540b17: 盡，亦未免入驢胎馬腹裏去。」
0540b18: 聖凡情解俱消盡，馬腹驢胎得自由。有意氣時添意
0540b19: 氣，不風流處也風流。
0540b20: 芙蓉一日辭歸宗，宗云：「甚處去？」蓉云：「歸領去。」宗云：
0540b21: 「子在此多年，裝束了上來，為子說一上佛法。」蓉結
0540b22: 束了上去，宗云：「近前來。」蓉乃近前，宗云：「途中善為。」
0540b23: 蓉聆此言，頓忘前解。
0540b24: 昧卻郤自家珍寶，波波向外尋討。縱於言下知歸，未免
0540b25: 隨人起倒。
0540b26: 大隨覆龜話。
0540b27: 皮褁骨兮骨褁皮，草鞋覆卻郤露全軀。知音不用頻頻
0540b28: 舉，脫體風流更有誰。
0540b29: 智門因僧問：「蓮花未出水時如何？」門云：「蓮花。」僧云：
0540b30: 「出水後如何？」門云：「荷葉。」
0540c01: 蓮花荷葉一枝枝，出水何如未出時？透網金鱗頭戴
0540c02: 角，猶自守空池。
0540c03: 修山主因僧問：「劫火洞然，大千俱壞。未審者箇壞
0540c04: 不壞？」修云：「不壞。」僧云：「因甚不壞？」修云：「為同大千。」
0540c05: 春來和氣氤氳，秋後霜風凜冽。任他節序遷移，甕裏
0540c06: 何曾走鱉？
0540c07: 祥菴主示寂日拈拄杖示眾云：「古人到者裏為甚
0540c08: 麼不肯住？」眾無對，乃云：「為他途路不得力。」復云：「畢
0540c09: 竟如何？」以杖橫肩云：「楖栗橫擔不顧人，直入千峰
0540c10: 萬峰去。」言畢而逝。
0540c11: 直入千峰與萬峰，依然只在半途中。當時若解歸家
0540c12: 語，楖栗何須肩上橫？
0540c13: 臨濟因普化在僧堂前喫生菜，濟見云：「大似一頭
0540c14: 驢。」化便作驢鳴，濟謂直歲云：「細抹草料著。」化云：「少
0540c15: 室人不識，金陵又再來。臨濟一隻眼，到處為人開。」
0540c16: 脫珍反著破斕衫，驀遇知音滿面慚。陌上相逢山頂
0540c17: 立，異途同轍到長安。
0540c18: 首山因僧問：「如何是佛？」山云：「新婦騎驢阿家牽。」
0540c19: 新婦愛騎驢，阿家牽了走。新婦與阿家，翻手及覆手。
0540c20: 首山齒缺不闢風，逢人慣自揚家醜。
0540c21: 雲門因僧問：「如何是佛？」門云：「乾矢橛。」
0540c22: 風吹日炙露荒田，信手拈來作話傳。逐塊韓盧難辨
0540c23: 的，終朝立在糞缸邊。
0540c24: 臨濟將示寂謂眾云：「吾滅後不得滅卻郤我正法眼
0540c25: 藏。」三聖云：「爭敢滅卻郤和尚正法眼藏？」濟云：「已巳後有
0540c26: 人問你，向他道甚麼？」聖便喝，濟云：「誰知我正法眼
0540c27: 藏向者瞎驢邊滅卻郤。」言訖端坐而逝。
0540c28: 從來養子見生緣，末上慇懃更可憐。縱有黃金過北
0540c29: 斗，好兒終不使爺錢。
0540c30: 百丈埜狐。
0541a01: 不落不昧同因果，墮脫都盧一野狐。無事晚來江上
0541a02: 望，片帆隱隱夕暘初。
0541a03: 德山拓缽。
0541a04: 攀華意不在枝頭，攪亂群芳蜂蝶愁。暗裏偷香頻賣
0541a05: 弄，卻郤教骨肉翻成讎。
0541a06: 孚上座聞角聲有省。
0541a07: 情忘理極口難開，驀聽譙樓角催。撥轉上頭關捩
0541a08: 子，月移花影入窗來。
0541a09: 臨濟問黃檗佛法大意，三度被打。
0541a10: 直下投身探虎穴，無依倚處肝腸裂。烏藤三頓拂蒿
0541a11: 枝，父子不傳真秘訣。
0541a12: 後參大愚有省。
0541a13: 肋下還拳正眼開，豈從黃檗學將來？更言佛法無多
0541a14: 子，卻郤似晴空震地雷。
0541a15: 雲門放洞山三頓棒。
0541a16: 當日韶陽曾據令，電光影裏分邪正。都緣一鏃破三
0541a17: 關，喪卻郤洞山窮性命。
0541a18: 夾山參船子和尚。
0541a19: 落水點頭猶未瞥，覆舟自逝話難圓。相親唯有沙汀
0541a20: 雁，夜宿蘆花兩岸邊。
0541a21: 長沙因僧問：「如何是上上人行履處？」沙云：「如死人
0541a22: 眼。」曰：「上上人相見時如何？」沙云：「如死人手。」
0541a23: 從來作者遇知音，水入水兮金博金。鑑覺精純玄體
0541a24: 昧，髑髏識盡眼初明。
0541a25: 央崛產難。
0541a26: 眾生惑業苦相隨，花不生空眼自迷。賢聖法來無障
0541a27: 礙，分明一句示全提。
0541a28: 涅槃會上廣頞屠兒放下屠刀云：「我是千佛一數。」
0541a29: 放下屠刀云是佛，丈夫何故自甘屈？俊哉大集會魔
0541a30: 王，百煉精金不變色。
0541b01: 女子出定。
0541b02: 同坐同行難比況，各人境界各人知。那伽本是真常
0541b03: 性，動靜何曾有間時。
0541b04: 雲巖因道吾問：「大悲千手眼，阿那箇是正眼？」云云。
0541b05: 遍體通身露一斑，頭頭總是自家顏。殿前幡影風移
0541b06: 去，砌下花陰月送還。
0541b07: 黃檗示眾云：「汝等諸人盡是酒糟漢。」云云。
0541b08: 參方要具參方眼，見地還須見地句。莫向他人行處
0541b09: 行，丈夫自有沖霄志。
0541b10: 香嚴上樹。
0541b11: 本來成現豈多岐，何必將身掛樹枝？不得虎頭伸一
0541b12: 問，婆心費盡有誰知？
0541b13: 趙州因僧問：「如何是祖師西來意？」州云：「庭前柏樹
0541b14: 子。」
0541b15: 趙州不會西來意，卻把庭前柏樹推。懞懂禪流難辨
0541b16: 別，又從柏樹上針錐。
0541b17: 趙州因僧問：「學人乍入叢林，乞師指示。」州云：「喫粥
0541b18: 也未？」曰：「喫粥了也。」州云：「洗缽盂去。」僧於言下有省。
0541b19: 見利竿回應喫棒，現成公案復何疑？若從洗缽盂邊
0541b20: 會，未免重添眼上眉。
0541b21: 趙州勘婆子語。
0541b22: 若然未透趙州關，箇裏當知行路難。婆子為伊勘破
0541b23: 了，輕如毫末重如山。
0541b24: 趙州訪二菴主。
0541b25: 縱奪臨時顯大用，風馳電捲驗知音。而今欲識曾行
0541b26: 處，八兩依前只半斤。
0541b27: 天王道悟禪師尋常云：「快活快活。」及至臨終乃叫：
0541b28: 「苦苦。」又云：「閻羅王取我也。」院主問：「和尚當初被節
0541b29: 度使拋在水中神色不動，如今何得恁麼地？」王推
0541b30: 出枕子云：「汝道當初是如今是？」主無對，王乃趨寂。
0541c01: 樂則樂，苦則苦，五五從來二十五。百草頭邊徹一玄，
0541c02: 方得名為主中主。
0541c03: 婆子燒菴話。
0541c04: 高山流水貴知音，黃葉休將認作金。自古為僧元不
0541c05: 易，果然最毒婦人心。
0541c06: 雲門因僧問：「如何是西來意？」門云：「日裡看山。」
0541c07: 山從日裡看，一一無遮障。言下忽知歸，西來真榜樣。
0541c08: 玄沙因普請斫柴次見一虎，天龍曰：「和尚，虎。」沙云：
0541c09: 「是汝虎。」歸院後，天龍問：「適來見虎，云：『是汝。』未審尊
0541c10: 意如何？」沙云：「娑婆世界有四種極重事，若人透得，
0541c11: 不妨出得陰界。」
0541c12: 鐵壁銀山一拶開，從教大地絕纖埃。令人常憶玄沙
0541c13: 老，是汝之言實快哉。
0541c14: 玄沙三種病人語。
0541c15: 玄沙曲垂方便，瘖啞肓聾不薦。雲門雪上加霜，賺人
0541c16: 墮坑落塹。
0541c17: 玄沙因僧禮拜次，沙云：「因我得禮你。」
0541c18: 因我得禮你，撥波而見水。虛空劄地崩，當下偷心死。
0541c19: 香林因僧問：「如何是衲衣下事？」林云：「臘月火燒山。」
0541c20: 臘月火燒山，香林露舊顏。本光瑞如此，大地沒遮攔。
0541c21: 高峰枕子因緣。
0541c22: 寤寐從教明歷歷，絕思量處費安排。翻身枕子驚殘
0541c23: 夢，花影橫窗月上階。
0541c24: 疏山造塔話。
0541c25: 塔成面圓渾無縫，工價重拈驗作家。更有羅山多口
0541c26: 老，賺他天下事如麻。
0541c27: 狗子無佛性話。
0541c28: 澄潭不許蒼龍蟠，烈燄偏容蚊蚋泊。利劍揮空海嶽
0541c29: 昏，泥牛掣斷黃金索。
0541c30: 黃龍三關。
0542a01: 佛手驢腳與生緣，兔角龜毛一串穿。彷彿十成無價
0542a02: 寶，依然不值半文錢。
0542a03: 本來面目話。
0542a04: 萬籟無聲泉石冷，長空雲散碧天寬。豁開兩眼看明
0542a05: 月，莫似從前指上觀。
0542a06: 雪峰因入山採得一株木，其形似蛇，於背上題曰：
0542a07: 「本自天然，不假彫琢。」寄長慶安禪師，安曰：「本色住
0542a08: 山人，且無刀斧痕。」
0542a09: 本自生成不假彫，拈來特地驗同條。知音未肯重添
0542a10: 足，留與諸方取次描。
0542a11: 高峰問眾：「盡大地是火坑，得何三昧不被燒卻？」
0542a12: 高峰老子多饒舌，大地從教火一團。透網金鱗猶滯
0542a13: 水，果然身裏出門難。
0542a14: 未達境惟心，起種種分別。
0542a15: 境界自心現，迷妄生欣厭。而於一法中，起諸顛倒見。
0542a16: 達境惟心已巳，分別即不生。
0542a17: 境界自心現，何欣復何厭？一切事尋常，莫起尋常見。
0542a18: 曹山問強上座：「佛真法身，猶若虛空，應物現形，如
0542a19: 水中月。作麼生說箇應底道理？」曰：「如驢覷井。」云云。
0542a20: 驢覷井兮井覷驢，渠今是我我非渠。長空月印千江
0542a21: 水，遍界分形體自如。
0542a22: 瑞巖主人公話。
0542a23: 慚愧當年師彥老，自呼自諾機關少。逢人慣自說惺
0542a24: 惺，直至而今猶未了。
0542a25: 黃龍南和尚垂語云：「鐘樓上念讚，床腳下種菜。」云云。
0542a26: 床腳鐘樓事似麻，等閒拈出驗龍蛇。當塗虎踞行蹤
0542a27: 絕，坐斷千岐始到家。
0542a28: 雲門因僧問：「樹凋葉落時如何？」門云：「體露金風。」
0542a29: 秋高氣爽神清暢，林木蕭疏眼界寬。若道金風全體
0542a30: 露，雲門自覺骨毛寒。
0542b01: 百丈惟政禪師有老宿見日影透窗乃問云：「窗就
0542b02: 日？日就窗？」政云：「長老房中有客，歸去好。」
0542b03: 窗就日兮日就窗，前塵不了費商量。房中有客還歸
0542b04: 去，歸到無歸始見常。
0542b05: 甘贄行者入南泉設齋云云。
0542b06: 知音何在口喃喃，眨上眉毛即不堪。可怪俗流無道
0542b07: 理，卻來者裏顯顢頇。
0542b08: 巖頭因沙汰甘贄家過夏補衣次，贄行過，頭以針
0542b09: 作劄勢，贄遂整衣欲謝，妻問曰：「作甚麼？」贄云：「說不
0542b10: 得。」妻曰：「也要大家知。」贄舉前話，妻云：「此去三十年，
0542b11: 須知一回飲水一回噎。」女子聞云：「誰知盡大地人
0542b12: 性命被上座劄將去也。」
0542b13: 針尖頭上露鋒鋩，大地從教不覆藏。粉骨碎身誰會
0542b14: 得，令他婦女費商量。
0542b15: 古德油餈。
0542b16: 到庄喫油餈，足不離方丈。可憐眼撘，特地尋模樣。
0542b17: 倩女離魂話。
0542b18: 與郎分袂侍郎行，一對鴛鴦畫不成。枕上夢回春漏
0542b19: 寂，透簾斜月照孤衾。
0542b20: 天童密祖因僧問：「猛虎以肉為命，因甚不食其子？」
0542b21: 童云：「自肉食不盡。」
0542b22: 野猿抱子歸青嶂，幽鳥啣花過碧岑。滿目風光皆自
0542b23: 得，了無遺法累兒孫。
0542b24: 天岸老和尚因居士問：「一國之中尚有語音不對，
0542b25: 十方世界數若微塵，如何是世界不異底的的句？」
0542b26: 岸云：「諸惡莫作，眾善奉行。」
0542b27: 諸惡莫作，眾善奉行。他方此土，歷歷分明。了知解語
0542b28: 非干舌，始識家家觀世音。的的句，為施陳，霜天月夜
0542b29: 擣衣聲。
0542b30: 天岸老和尚因僧問：「教中道：『二諦融通三昧印。』如
0542c01: 何是真諦？」岸云：「殺狗屠牛。」僧云：「如何是俗諦？」岸云：
0542c02: 「成佛作祖。」僧云：「作麼生融通？」岸云：「屠兒成佛。」
0542c03: 觸目玄黃理事均，那堪更問俗和真？還他作者無分
0542c04: 別，信手拈來著著親。
0542c05: 演教寺禮大悲懺，偶丐婦攜童子至，眾云：「觀世音
0542c06: 菩薩來也。」將到壇前，知事者趁出。有問云：「終日翹
0542c07: 勤頂禮菩薩，及乎菩薩到來因甚趁出？」眾無對。
0542c08: 師代云：「恐諸人執藥成病。」
0542c09: 欲登彼岸應須渡，既到當知勿用舟。若是執迷仍戀
0542c10: 筏，依然不免溺中流。
