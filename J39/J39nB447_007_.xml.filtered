0404c01: 東山梅溪度禪師語錄卷第七
0404c02: 嗣法門人真解等編
0404c03: 拈古
0404c04: 舉藥山久不陞座院主白云大眾久思法誨山云打
0404c05: 鐘著眾集山陞座一詞不措院主云和尚今日陞座
0404c06: 如何一詞不措山云經有經師論有論師怎怪得老
0404c07: 僧。
0404c08: 拈曰藥山久不陞座一天明月末後道個經有經
0404c09: 師論有論師遍地黑雲拈拂子云且道明暗相去
0404c10: 多少遂擊拂子一下。
0404c11: 舉僧問雪峰臨濟四喝意旨峰云我初行腳時便過
0404c12: 河北已值大師遷化不得見他所以至今不知可往
0404c13: 見他直下子孫僧見南院院云那裏來僧具陳前意
0404c14: 院展具遙禮云天下古佛矣。
0404c15: 拈曰雪峰道至今不知米裏有虫南院展具遙禮
0404c16: 泥裏有刺剌顧左右云山僧與麼批判且道臨濟四
0404c17: 喝在甚麼處震威一喝云還聞麼。
0404c18: 舉僧問夾山承和尚有言二十年住此山未曾舉著
0404c19: 宗門中事是不山曰是僧掀倒禪床山休去明日普
0404c20: 請掘一坑召僧至曰老僧二十年只說無義語便請
0404c21: 上座打殺老僧埋向坑中上座不然自著打殺埋此
0404c22: 坑中始得其僧束朿裝潛去。
0404c23: 拈曰者僧有勇無謀故所大敗夾山有謀無勇故
0404c24: 解添兵檢點將來大似一隊無孔銕鎚。
0404c25: 舉趙州一日見文遠侍者禮佛次州以拄杖打之遠
0404c26: 云禮佛也是好事州云好事不如無。
0404c27: 拈曰文遠即妄遣妄趙州以真印真妄即且置那
0404c28: 裏是趙州印處好事不如無。
0404c29: 舉僧問汾陽如何是祖師西來意陽云青絹扇子足
0404c30: 風涼。
0405a01: 拈曰問如明月橫空無一塵而不照答如春風遍
0405a02: 野無一物而不新雖然還有優劣也無拈拄杖云
0405a03: 鶯啼千樹綠雲破一天青。
0405a04: 舉溈山云老僧遷化後往山前檀越家作一頭水牯
0405a05: 牛左肋下書五字云溈山僧某甲正恁麼時道是溈
0405a06: 山僧卻是水牯牛道是水牯牛卻是溈山僧。
0405a07: 拈曰溈山僧笑殺人水牯牛笑殺人雙三是六兩
0405a08: 二八是一斤豎起拳頭云且道是水牯牛是溈山
0405a09: 僧咄咄。
0405a10: 舉靈雲見桃花有頌曰三十年來尋劍客幾回葉落
0405a11: 又抽枝自從一見桃花後直至而今更不疑玄沙云
0405a12: 諦當甚諦當敢保老兄未徹在。
0405a13: 拈曰靈雲一雙青白眼被桃花換卻玄沙三寸綿
0405a14: 軟舌把邪正分開敢問大眾且道得失在甚麼處
0405a15: 豎拂子云還見麼。
0405a16: 舉僧問鏡清新年頭還有佛法也無鏡清道有又問
0405a17: 明教明教道無。
0405a18: 拈曰鏡清明豎鎗旗明教暗展戈戟雖然且道謀
0405a19: 略在甚麼處明修棧道誰能測暗度陳倉幾個知。
0405a20: 舉僧問圓悟如何是諸佛出身處悟云薰風自南來
0405a21: 殿閣生微涼。
0405a22: 拈曰大小圓悟便恁麼道大似金剛與泥人揩背。
0405a23: 舉韓昌黎問大顛和尚近日春秋多少師舉念珠云
0405a24: 晝夜一百八。
0405a25: 拈曰個裏春秋非籌可紀大顛道個晝夜一百八
0405a26: 秪可塞責昌黎若答靈利衲僧未敢相許在何故
0405a27: 平天花甲子驢年數不清。
0405a28: 舉僧問趙州如何是祖師西來意州云庭前柏樹子。
0405a29: 拈曰盡謂趙州富足誰知一貧如洗被者僧索取
0405a30: 舊債只得借常住物還殊不知借債償債債依然
0405b01: 在。
0405b02: 頌古
0405b03: 世尊陞座
0405b04: 策杖尋詩上翠微翠微花柳正芳菲誰知撞遇豪吟
0405b05: 者只得吞聲飲氣歸
0405b06: 世尊拈花
0405b07: 拈起缽羅第一枝人天百萬有誰知雖然迦葉破顏
0405b08: 笑已巳是重栽眼上眉
0405b09: 外道不問有無
0405b10: 千山雪解曙光通四海冰消春色濃夾岸桃開紅似
0405b11: 火揚鞭處處醉東風
0405b12: 女子出定
0405b13: 人天圍繞大雄才女子座前何怪哉盡謂白雲隨水
0405b14: 去誰知明月逐峰來
0405b15: 維摩默然
0405b16: 徑曲林幽到者稀春深猶自掩柴扉忘言盡日焚香
0405b17: 坐一任輕紅淡紫飛
0405b18: 遣二比丘
0405b19: 薄批皓月細切清風一音大闡萬品廣弘前啟請兮
0405b20: 那邊不許後啟請兮者畔不容天地一從盤古闢寒
0405b21: 來暑往自相通
0405b22: 六祖風幡
0405b23: 捫尋好景趁陽和嫩綠深紅莫觸他直到坦平芳草
0405b24: 地滿傾茗碗任高歌
0405b25: 百丈野鴨
0405b26: 父子相攜雲外行翩翩野鴨過前村不期觸犯回天
0405b27: 手扭著鼻頭心也疼
0405b28: 百丈奇特
0405b29: 雄峰矗矗逼長天積翠磨雲勢自然雖則明明絕蓋
0405b30: 覆仰彌高也鑽彌堅
0405c01: 非心非佛
0405c02: 雲在峰頭月在灣一般清味別人間釣磯一坐如山
0405c03: 穩憑教狂瀾去復還
0405c04: 多羅轉經
0405c05: 心迷經轉心悟轉經鶯啼似管水響如琴不涉眾緣
0405c06: 兮一任松風落落不居陰界兮何妨山月沉沉自從
0405c07: 坐斷兩關後犬吠驢鳴悉梵音
0405c08: 產難因緣
0405c09: 與人為事須終事度水穿雲信步去幽鳥一聲啼樹
0405c10: 間落花如雨平鋪地
0405c11: 百丈捲席
0405c12: 端然高踞法王臺龍象紛紛齊擁護一陣東風驀地
0405c13: 來花香打落知何處
0405c14: 百丈開田
0405c15: 無端平地起波瀾大義將來換井田換到臨時換不
0405c16: 去鋪籃亂扯草芊芊
0405c17: 不思善惡
0405c18: 度水穿雲奪信衣豈期庾嶺手難提愁腸一段無由
0405c19: 釋幸有其人展大慈者邊踢倒兮毒藥轉為良藥那
0405c20: 畔掀翻兮火池化作冰池不因踏斷青山也怎信黃
0405c21: 梅壁上詩
0405c22: 大士講經
0405c23: 箇裏真經不涉言其如天子逼弘宣自從尺下彰文
0405c24: 彩玉軸琅函滿世間
0405c25: 青原階級
0405c26: 半嶺松陰禪宇靜四簷花氣鳥聲閒甕風舜日憑歌
0405c27: 頌那許紅塵到此閒
0405c28: 無位真人
0405c29: 赤肉團中無位人雖然易見卻難規分明月在寒波
0405c30: 裏撥破寒波月更深
0406a01: 南泉住菴
0406a02: 茶既飲兮飯既餐破他家事太無端若還不去同床
0406a03: 睡焉得知他被底穿
0406a04: 南泉牧牯
0406a05: 溪東牧去青青草牧向溪西草更青若使東西俱不
0406a06: 犯往來何礙綠楊陰
0406a07: 百丈野狐
0406a08: 昨夜雪封千嶺翠今朝霜打一庭花若謂昨非兮千
0406a09: 差萬別如言今是兮萬別千差試看春風平地起枯
0406a10: 林花放自橫斜
0406a11: 國師三喚
0406a12: 喚一聲兮應一聲聲聲不負老婆心若還不是子期
0406a13: 輩料想無人識此音
0406a14: 乾屎橛
0406a15: 堪羨雲門乾屎橛等閒觸著斷疑猜雖然氣息無些
0406a16: 子五葉曇花盡點開
0406a17: 洞山莖茆
0406a18: 亡僧化去問何親火後莖茆句斬新無影林閒花吐
0406a19: 色不萌枝上果垂春
0406a20: 壁上錢財
0406a21: 偶將玄旨探原因壁上錢財用更親說到人情相與
0406a22: 處從來宜假不宜真
0406a23: 非但曹溪
0406a24: 金馬嘶時驚地動陣雲橫處起人愁長鎗短劍如
0406a25: 活不見功勛定不休曹溪有兮明撾玉鼓西天無兮
0406a26: 暗展機謀自從平定江山後海晏河清瑞九洲
0406a27: 南泉斬貓
0406a28: 吹毛舉起白如霜血濺梵天孰敢當縱使趙州能救
0406a29: 得腥羶早已巳污雲堂
0406a30: 藥山陞座
0406b01: 芥子孔中藏世界毫毛頭上現須彌雖然四面無遮
0406b02: 障幾個男兒著眼窺
0406b03: 大顛擯首座
0406b04: 正令全提祖佛憂通身血染許誰酬是非只為多開
0406b05: 口煩惱皆因強出頭
0406b06: 靈雲睹桃
0406b07: 桃花三月吐蒼岑透快靈雲一片心更有尋芳拾翠
0406b08: 客春光把斷許誰吟
0406b09: 香嚴擊竹
0406b10: 不透未生幾許難白巖五載意悠然自慚一擊此君
0406b11: 後黑霧依前捲碧天
0406b12: 青州衫
0406b13: 翁翁年老卻風流衫子拈來答問頭寶月凌空吞萬
0406b14: 象何山松竹不清幽
0406b15: 破沙盆
0406b16: 破沙盆答正法眼叢林笑倒老禪和雖然不值分文
0406b17: 價搗蒜舂薑卻要他
0406b18: 丹霞燒木佛
0406b19: 木佛焚燒絕覆藏眉鬚墮落無遮障不因瑞雪點空
0406b20: 中怎得梅花開隴上
0406b21: 柏樹子
0406b22: 祖意西來問趙州庭前蒼柏與麼酬曾聞是水皆東
0406b23: 去未見人傳向北流
0406b24: 俱胝指頭
0406b25: 信手拈來用不窮逢人盡謂得天龍賺他童子一指
0406b26: 失流落古今血跡紅
0406b27: 趙州訪上下菴主
0406b28: 纔吟山寺北又賦竹林西學得驚人句憑教翻覆題
0406b29: 三聖興化因緣
0406b30: 綠柳垂蹊徑紅桃映水濱雖然顏色異總是一般春
0406c01: 趙州茶
0406c02: 淑氣展雙眸乘時跨馬遊雙鵰一箭落何處不風流
0406c03: 禾山打鼓
0406c04: 家風迥別是禾山毒鼓輕撾非等閒聞者頓教身命
0406c05: 喪那容擬議在其間擎杈兮猶涉計較舞劍兮尚歷
0406c06: 辛艱何如到處鼕鼕嚮無影林中花破顏
0406c07: 曹山問強上座佛真法身因緣
0406c08: 花叢唱鷓鴣柳岸歌黃鳥但得詩中法拈來無不好
0406c09: 僧問瑯琊清淨本然云何忽生山河大地琊云
0406c10: 清淨本然云何忽生山河大地僧忽悟
0406c11: 問者問山河答來仍是他憑將楔出楔用力不曾多
0406c12: 長慶捲簾
0406c13: 何事安中討不安長年思索太無端饒君七個蒲團
0406c14: 破捲起簾來也一般
0406c15: 僧問古德深山中還有佛法也無德云有僧云
0406c16: 如何是深山中佛法德云大的大石頭小的小
0406c17: 石頭
0406c18: 偶將佛法問來由大石頭兼小石頭住市惟言朝市
0406c19: 好居山但說水山幽
0406c20: 僧問雲居弘覺禪師僧家畢竟如何覺云居山
0406c21: 好
0406c22: 剃除鬚髮著伽黎碧嶺清幽好寄棲明月為朋雲作
0406c23: 伴一般孤嘯有誰知
0406c24: 僧問趙州如何是道州云墻外的僧云不問這
0406c25: 個道州云問那個道僧云大道州云大道透長
0406c26: 安
0406c27: 大道罔知問趙州趙州指處有來由長途綠柳留鶯
0406c28: 語雪笠雲瓢君自遊
0406c29: 李駙馬問慈明我聞西河有金毛師子是否明
0406c30: 云你在那裏得這消息李一喝明云野犴鳴李
0407a01: 又喝明云師子吼
0407a02: 生平秪愛學桓伊鐵笛無腔信口吹一曲山兮一曲
0407a03: 水此音能有幾人知
0407a04: 陸亙瓶鵝
0407a05: 超群之俊拔萃之英神機莫測玅用難論不損瓶兮
0407a06: 雲飛天不動不壞鵝兮月穿水無痕誰知不費纖毫
0407a07: 力喚出輕輕秪一聲咄
0407a08: 崇福寬闊
0407a09: 寬闊之言旨趣深驚天動地似雷霆雖然無舌人能
0407a10: 說不是耳聾不解聽
0407a11: 九峰丹青
0407a12: 一筆丹青習有年如何到此卻難傳曾聞是玉無瑕
0407a13: 貴稍有微玼不值錢
0407a14: 無相道場
0407a15: 無相道場擬欲攀路頭窮處進猶難不因牧笛吹雲
0407a16: 破爭見團團月在巒
0407a17: 歷村煎茶
0407a18: 問到西來鼻祖意茶匙拈起露堂堂可憐不遇盧仝
0407a19: 輩空使瓊甌泛雪香
0407a20: 爛冬瓜
0407a21: 爛冬瓜答如如佛石女聞之笑更便夾岸桃花紅似
0407a22: 火一溪楊柳碧如煙
0407a23: 資福圓相
0407a24: 風鼓幽松聲落落雨敲翠竹韻沉沉須知是響皆傳
0407a25: 妙何必從他聽古琴
0407a26: 法眼慧超
0407a27: 吐玉英梅斜隴陌拖金弱柳拂江濱雖然到處皆春
0407a28: 色只恐其人認不真
0407a29: 我國晏然
0407a30: 玉骨臞臞絕比偷巉巖幽谷許誰親從來不受陽和
0407b01: 力一任橫斜自吐春
0407b02: 僧問長沙
0407b03: 玉自石中出金從礦裏來分明燈是火何事涉疑猜
0407b04: 擬成佛也未曾欠少喻刈稻也掃去安排憑灑落任
0407b05: 徘徊李白原來是秀才
0407b06: 投子劫火
0407b07: 劫火焚時萬物焦十方國土不相饒但能穩坐清涼
0407b08: 地何怕彌天烈焰高
0407b09: 龍牙石龜
0407b10: 青青翠竹真如面鬱鬱黃花般若心碑下石龜亦解
0407b11: 語其如世上少知音
0407b12: 臺山婆子
0407b13: 蕭蕭滕六逞精神古逕幽溪積幾層忽遇焚山三尺
0407b14: 火頓教化作一團冰
0407b15: 倩女離魂
0407b16: 香閨寸步不曾離賣弄風流也大奇春雨一簾過別
0407b17: 院無邊花柳放新枝
0407b18: 溈山水牯
0407b19: 不依本分費心情覆去翻來逞姓名縱使皮毛能變
0407b20: 換依然眉在額頭橫
0407b21: 麻三斤
0407b22: 洞山拈出三斤麻丈六金軀不別些試聽子規聲切
0407b23: 切年年三月叫桃花
0407b24: 婆子燒菴
0407b25: 綠柳紅桃滿四鄰其如覿面不知春當時若遇扳花
0407b26: 手免使茅菴被火焚
0407b27: 投子凡聖
0407b28: 舟行鶩驟雲破月晴當陽不薦向外經營是凡兮眉
0407b29: 橫鼻直是聖兮鼻直眉橫禹王自闢江河後萬派流
0407b30: 通徹底清
0407c01: 犀牛扇子
0407c02: 扇破還牛逼斷魂可憐侍者避無門莫云春去林園
0407c03: 寂應識花殘香骨存
0407c04: 高峰墮枕
0407c05: 鼓寂鐘沉夜氣深無參尋處正參尋翻身不覺枕頭
0407c06: 墮擊碎梅花月一林
0407c07: 鳥窠布毛
0407c08: 誰識禪翁作用超布毛吹起走青霄不因漁父穿雲
0407c09: 引怎見江頭白浪高
0407c10: 婆子拋兒
0407c11: 剪去情兮斷去思蘆花深處便拋兒此情一段無人
0407c12: 識付與波心明月知
0407c13: 洛浦藏教
0407c14: 缽巖結集靈文後玉軸琅函大藏收更有一般收不
0407c15: 得和風和雨塞閻浮
0407c16: 風穴古曲
0407c17: 異般嚮喨徹層雲震動寒江與翠岑一自木人接拍
0407c18: 後知音罕遇到而今
0407c19: 梁山祖意
0407c20: 有池皆漾月無鳥不啼春更問西來意迢迢十萬程
0407c21: 道吾深深
0407c22: 問道深深不憚勞相酬殊勝致偏高滿盤托出伊蒲
0407c23: 饌未審其人可解消
0407c24: 臨濟大悟
0407c25: 唇皮兩片原是禍門但能不語那討悶煩喫棒兮無
0407c26: 辱招辱還拳兮有冤報冤自從惱亂叢林後污名代
0407c27: 代累兒孫
0407c28: 又
0407c29: 竹自北墻栽筍從東社出長成玉一叢鸞鳳幾枝宿
0407c30: 巖頭古帆
0408a01: 古帆不挂問原因長耳咆哮說向君東寺鐘鳴西寺
0408a02: 應南山雨起北山雲
0408a03: 日裏看山
0408a04: 祖意明明不我謾見時容易會時難巨靈掌跡華山
0408a05: 露來往悠悠幾解看
0408a06: 大隨烏龜
0408a07: 策杖偕行暢野情東風拂拂鳥聲新峰前春色鋪如
0408a08: 錦不會聯詩惱殺人
0408a09: 文殊成勞
0408a10: 無端一足向僧垂烈焰爐中雪片飛坐久成勞能委
0408a11: 悉寒巖枯木吐花肥
0408a12: 巴陵雞鴨
0408a13: 教乘祖意了無疑何必煩他鴨與雞綠水半灣明月
0408a14: 照幽林一帶野猿啼
0408a15: 廣教冀州
0408a16: 古寺幽深隱翠岑禪扉晝掩似無人不因鄉客傳家
0408a17: 信爭識園林盡吐春
0408a18: 趙橫高坡
0408a19: 平地望坡坡接天深紅淺白畫難全雖然春色重重
0408a20: 露忽在後兮瞻在前
0408a21: 雪峰南際
0408a22: 不贈金帛豈折柳枝為人餞別豐儉隨宜下拜兮酒
0408a23: 逢知己巳飲應喏兮詩向會人題盡情說破雲遊事此
0408a24: 去前途無故知
0408a25: 首山此經
0408a26: 琅函日日青山展玉軸時時綠水開未啟口時如會
0408a27: 得何須白馬向東來
0408a28: 九峰龜毛
0408a29: 西來祖意問山翁點銕成金玅莫窮雲裏木人歌白
0408a30: 雪巖前石虎笑春風
0408b01: 慈明銀蟾
0408b02: 出海銀蟾似鏡明等閒何處不澄清溪山面目吾無
0408b03: 隱切忌逢人問姓名
0408b04: 疏山造塔
0408b05: 無縫寶塔勢巍然何必費他常住錢賺得羅山一臂
0408b06: 力又添蓮放季冬天
0408b07: 九峰不肯
0408b08: 一針針又一針針定要針他病淺深痛處一針肝膽
0408b09: 見方知割股救人心
0408b10: 蜆子和尚
0408b11: 落落安眠古廟翩翩遊戲水濱不應世緣兮韜光晦
0408b12: 跡不耕田地兮食蟹餐鱗相逢窄路難迴避腥氣依
0408b13: 然吐向人
0408b14: 嚴陽一物
0408b15: 一層水盡一層山山水重重幾度攀不到山窮水盡
0408b16: 處爭知月在水山間
0408b17: 雲門明教
0408b18: 持竿磯畔倚雲斜釣得金鱗豈類蝦得意歸來何所
0408b19: 事焚香漫飲趙州茶
0408b20: 鏡清有言
0408b21: 客到懶陪意更悠禪床高臥許誰酬庭前春色無人
0408b22: 翫花自落兮水自流
0408b23: 德山大悟
0408b24: 胸中坦蕩蕩筆底興漫漫註一經而猶易轉三心以
0408b25: 卒難參龍潭兮頑銕須經大冶吹紙燭兮驪珠秪在
0408b26: 深淵焚疏鈔絕廉纖獨據孤峰拈白棒任教佛祖也
0408b27: 眉攢
0408b28: 親傳的事
0408b29: 現成公案任拈提怪語奇言總不施問到親傳端的
0408b30: 事答云我是謝家兒
0408c01: 板齒生毛
0408c02: 搬拳弄掌費精神板齒生毛最有情散步無陰陽地
0408c03: 上不萌枝上鳥聲聲
0408c04: 仙天野狐
0408c05: 棋逢敵手琴遇知音野狐兒送者送八兩老禿奴酬
0408c06: 者酬半斤蒼池邀月白翠竹引風清棲鳳皇也須梧
0408c07: 桐樹貯獅乳也必琉璃瓶
0408c08: 首山菩提
0408c09: 粉蝶戲花穿徑岸黃鶯啼柳渡江濱家家有路通霄
0408c10: 漢何必從他別問津
0408c11: 昌黎大顛
0408c12: 狂心焂爾歇來造大顛門纔問春秋數念珠信手呈
0408c13: 扣玉齒兮無端漏逗責藜杖兮太煞分明聖人不降
0408c14: 閻浮世爭見黃河徹底清
0408c15: 投子三身
0408c16: 啼鶯落落鳴如管流水悠悠嚮似琴會得這般談說
0408c17: 處不須向外問圓音
0408c18: 陸亙鐫石
0408c19: 蒼蒼片石最靈然擊著琤琤應劫前不但磨礱風與
0408c20: 月還教收放雨和煙虎丘悟也曾點首於生老女媧
0408c21: 賢也已煉補於青天一自大夫穿鑿後至今不值半
0408c22: 分錢
0408c23: 狗子有無
0408c24: 趙州美譽播叢林何事當機不斬新若使中間能坐
0408c25: 斷免教兩處費精神謂其有也尋思不見謂其無也
0408c26: 晤對分明那時節少英靈舌上任從擺甲兵劈脊若
0408c27: 還三十棒看他面目那邊存
0408c28: 
0408c29: 
0408c30: 
0409a01: 
0409a02: 
0409a03: 　　　嗣法門人寂和捐刻
0409a04: 　　本師和尚語錄第七卷附藏流通伏願禪燈續燄
0409a05: 　　　層層法脈分流處處
0409a06: 　　　康熙戊寅歲季夏月吉旦
0409a07: 　　　　　　　　　板藏嘉禾楞嚴經坊
0409a08: 
0409a09: 
0409a10: 東山梅溪度禪師語錄卷第七終
