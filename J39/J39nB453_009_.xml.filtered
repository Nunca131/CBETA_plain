0589c01: 元潔瑩禪師語錄卷第九
0589c02: 嗣法門人智祥編
0589c03: 代古
0589c04: 舉昔江南國主問老宿云予有一頭水牯牛萬里無
0589c05: 寸草未審向甚麼處放宿無對。代云今日也不可
0589c06: 犯人苗稼。
0589c07: 舉雲門示眾云藥病相治盡大地是藥那箇是自己巳
0589c08: 。代云盡大地是藥。
0589c09: 舉洞山普請次巡寮見一僧不出山曰你何不隨普
0589c10: 請僧曰某甲不安山曰你尋常安時又幾曾去僧無
0589c11: 語。代云和尚也錯怪某甲不得。
0589c12: 舉昔有道士在佛殿背佛坐僧曰道士莫背佛坐士
0589c13: 曰聞汝本教中道佛身充滿於法界向什麼處坐僧
0589c14: 無語。代云打草秪要蛇驚。
0589c15: 舉王太傅問北院古人道普現色身遍行三昧佛法
0589c16: 為什不到北俱盧洲院曰秪為遍行所以不到雲門
0589c17: 曰如法置將一問來。代云誰不到。
0589c18: 舉昔一童子上經了令持經著函內童子曰某甲念
0589c19: 的著向那裏無對。代云咄童子者坰不可更問人
0589c20: 也。
0589c21: 舉大隨因僧辭問什麼處去僧曰西山住菴去隨曰
0589c22: 我在東山喚汝汝便來得麼僧曰不然隨曰汝住菴
0589c23: 未得在。代僧前語云和尚有什麼事。
0589c24: 舉昔施主婦人入院行散眾僧隨年錢僧曰聖僧前
0589c25: 著一分婦曰聖僧年多少僧無語。代便正身叉乂手
0589c26: 云只恐汝不信。
0589c27: 舉雲門問僧甚處來僧曰涅槃堂裏來門曰亡僧還
0589c28: 喫飯麼僧曰不喫門曰活人還喫飯麼僧無語。代
0589c29: 云覓什麼碗。
0589c30: 舉古云今時人還假悟也無若假悟爭柰落第二頭
0590a01: 若不假悟又有人不肯畢竟如何眾無語。代云今
0590a02: 日捉敗者漢。
0590a03: 舉報恩明和尚問二禪客上座近離甚處僧曰城都
0590a04: 曰上座離城都到此山則城都少上座此山剩上座
0590a05: 剩則心外有法少則心法不周說得道理即住不會
0590a06: 即去二人無對。代云某甲縱說得道理不似和尚
0590a07: 好。
0590a08: 舉王太傅問僧上座住甚麼處僧曰半月山傳曰忽
0590a09: 遇月頭月尾又作麼生僧無語。代曰謝官人領話。
0590a10: 舉雲巖問僧作什麼來僧曰石上語話來師曰石還
0590a11: 點頭也無僧無對。代云多幸和尚證明。
0590a12: 舉洞山問藥山曰就師乞眼睛未審還得也無藥曰
0590a13: 汝底與阿誰去也曰良价無藥曰設有汝向什麼處
0590a14: 著山無語。代云幾不問過。
0590a15: 舉大宗皇帝問僧什麼處來僧曰臥雲帝曰臥雲深
0590a16: 處不朝天因甚到此僧無對。代曰難違化日。
0590a17: 舉裴相國參石霜霜奪笏問曰在一人手裏為圭在
0590a18: 公手裏為笏在老僧手裏喚作什麼國無對。代曰
0590a19: 和尚慣得其便。
0590a20: 舉南泉問良欽空劫中還有佛否欽曰有泉曰是阿
0590a21: 誰欽曰良欽泉曰居何國土欽無語。代轉身便行。
0590a22: 舉睦州見僧來參便喝曰上座如何偷常住果子僧
0590a23: 曰某甲方到因什麼道偷果子州曰贓物見在僧無
0590a24: 語。代曰者老賊頭。
0590a25: 舉漳江曰天門一合十方無路有人道得擺手出漳
0590a26: 江。代曰十萬八千。
0590a27: 舉洞山行腳次見一官人曰我要註三祖信心銘得
0590a28: 否山曰只如纔有是非紛然失心作麼生註官人無
0590a29: 對。代曰纔有是非紛然失心。
0590a30: 法語
0590b01: 諸佛不出世亦無有涅槃蓋眾生有八萬四千塵勞
0590b02: 而有八萬四千法門鞠其指歸豈真然耶但有言說
0590b03: 都無實義此事在當人分上本自現成曾無欠少只
0590b04: 被箇四大五蘊一障障了不能直下承當以故有修
0590b05: 有證到頭實無迷悟既有心究此一段因緣必須世
0590b06: 間情念真真看破一放放下始可相應苟能損得一
0590b07: 分情念便有一分道力損得十分便有十分不假別
0590b08: 有差排而自應貼貼地矣就此便好發三種心一者
0590b09: 信心二者廣大心三者不退心何名信心信知自心
0590b10: 本來是佛不假他求非從人得何名廣大心此心廣
0590b11: 大無限量無邊表非情思可及非意解可求上同諸
0590b12: 佛等一慈力下同含識共一悲仰何名不退心寧可
0590b13: 代一切眾生受無量劇苦終不以解會領覽為究竟
0590b14: 決欲親證親悟了了無礙復自慚曰惟我此幻質同
0590b15: 於泡燄造物何私而始便托於歷代名臣世家生無
0590b16: 暴夭有子有孫螽斯可章而亦功成名遂又得身退
0590b17: 誠為待之駸駸不薄矣幸亦不昧夙熏種智信有三
0590b18: 界可出有菩提可求今雖以儒行修其身不過入世
0590b19: 而已巳以道教棲其神不過清淨而已巳以佛法明其心
0590b20: 不過熏識而已巳若曰了明生死透出世間不假三祗
0590b21: 劫修不立語言文字實有見性成佛一著而未證得
0590b22: 非惟未證而實別業功幹多了致有為為礙未具信
0590b23: 一行持耳苟具信已巳設不奮然死卻郤現行求一箇卒
0590b24: 地斷暴地折親證親悟不著問人的光景與不信等
0590b25: 將何以酬造物之厚恩乎更或不信有悟門仍將心
0590b26: 意識求解會向有義路處搜玄搜妙古今糟粕中覓
0590b27: 佛覓仙不啻向西邊行欲求東邊物轉求轉遠轉急
0590b28: 轉遲轉沒交涉也豈不見十地聖人說法如雲如雨
0590b29: 嘗被佛呵等妙二覺被所知愚極微細所知愚障兄
0590b30: 佛性如隔羅縠況其他乎古人嘗謂向八識一刀始
0590c01: 能痛快不是假說蓋伊親從恁麼做處來八識者即
0590c02: 此捨身受身去後來先之主人公也必須參教透究
0590c03: 教明須是真到情亡境卸去不得處拚得身捨得命
0590c04: 奮猛一拶直教形山粉碎藏識一破生死頓空親悟
0590c05: 本來面目親證本地風光始不被客塵煩惱之所留
0590c06: 礙全體顯現獨露十方心華發明照十方剎權而謂
0590c07: 之證無生忍入法界性契諸佛心體也如是者自了
0590c08: 則可若欲為人師開人眼目更須知有向上一路事
0590c09: 在不然只被這些子勝妙境界坐住障正知見動成
0590c10: 擔板猶或未曾親悟親證只被箇昭昭靈靈目前鑑
0590c11: 覺一罩罩定何日是了不但不了返致盡未來劫流
0590c12: 浪前塵也無一箇契悟的時節今禪家流實為混淆
0590c13: 往往為師為匠者初始不曾有真實為生死的心參
0590c14: 究多半是聰明要為人的心不信有工夫悟入一向
0590c15: 在知見網中口耳之習學解所得動則藉口謂直下
0590c16: 承當遲了八刻說箇直指早已巳曲了問著口貶貶地
0590c17: 一掌一喝只圖打得快喝得嬴將謂禪道只如此苦
0590c18: 哉苦哉所謂醍醐上味為世所珍遇斯等人翻成毒
0590c19: 藥此喚作儱侗真如顢頇佛性的一種魔子以是金
0590c20: 輪莫辨菽麥不分生大我慢圖得片衣口食忘其大
0590c21: 果每每將西川一文錢三箇的杜漏籃認作綿州附
0590c22: 子胡揮亂霍自誤誤人瞞人自瞞及到臘月三十夜
0590c23: 來真境現前從先直下承當強作主宰的一點也用
0590c24: 不著前路茫茫甘伏死門依舊闖入驢胎馬腹裏去
0590c25: 誠謂苦也又有一種學家只圖說了便會了便不修
0590c26: 行以閒散為高尚以放逸為脫灑邪解無忌不可勝
0590c27: 言正同近習一種大乘門的外道一般亦名羅祖教
0590c28: 種種邪解誑惑閭閻謂燒香換水一切皆空行盜行
0590c29: 婬媱俱無妨礙偏偏又有一種街童市豎愚夫愚婦被
0590c30: 其籠絡世間明智之士亦莫如之柰何非不能柰何
0591a01: 蓋其巴歌易和總不足為之論也若其真參實學者
0591a02: 必不然也豈不見阿難尊者啟世尊曰我佛寵弟心
0591a03: 愛佛故發心出家恃佛威神常自思惟無勞我修將
0591a04: 謂如來惠我三昧不知身心本不相代益知此事本
0591a05: 無樹上生成的木杓必須一番斧鑿工夫始得貴乎
0591a06: 不錯用心耳古謂從門入者不是家珍絕後再甦欺
0591a07: 君不得豈欺人哉又如一種異家學者忘緣絕慮運
0591a08: 氣化神將謂糞囊留住萬世不知此物風火不停元
0591a09: 不受汝差排得的若使可以差排好慕此術者無過
0591a10: 泰皇漢武今安在哉亦有出陰神陽神之驗殊不知
0591a11: 全是妄想結聚生死根本所云縱饒修到非非想也
0591a12: 則不如歸去來今以近事明之如人夜寐身臥床上
0591a13: 有人罵詈毀辱也不知一切色聲影響也不知其於
0591a14: 日間好惡取舍所重之心結於情想現於夢寐或夢
0591a15: 獲財獲寶或夢得科得第又或加官進爵以至於種
0591a16: 種快樂無量歡喜逆緣境現又或夢失家失業或夢
0591a17: 捐愛捐恩或陷身喪命以至種種憂戚無量苦惱而
0591a18: 其床上之身了無關涉毫不覺知及至於醒了無所
0591a19: 得而其夢境歷然可狀豈非眾生於本無中成究竟
0591a20: 有情想結聚豈非昇沉輪轉之生死根本乎更以明
0591a21: 之如人一息不來謂之死一死不能動搖謂之風散
0591a22: 風散捨煖觸謂之火散火散筋脈血肉腐化謂之水
0591a23: 散其不化者髮毛齒骨歸之於土謂之地散四大各
0591a24: 散今此妄身畢竟無有而其平昔所作所為善不善
0591a25: 業隨業受報定矣所以先覺證此藏識空時謂之大
0591a26: 圓鏡智迷悟生死了不可得凡夫迷之藏識不空名
0591a27: 阿賴耶識業果熟習曾無間然其所謂長生不死者
0591a28: 果何謂哉老聃指長生不死者先天一氣也即儒太
0591a29: 極之無極也在我法謂之天然外道若人以逍遙散
0591a30: 逸受勝妙樂的一箇妄想結聚謂之修行道果謂之
0591b01: 長生不死誠謂錯亂修習迷失菩提若以之為然至
0591b02: 於世界劫壞三災彌綸毘嵐風吹須彌碎如微塵此
0591b03: 箇妄想結聚將置何處莫置虛空耶虛空在吾大覺
0591b04: 妙心之中如海一漚耳緣何更又著得所以道全體
0591b05: 是箇妄想結聚輪迴根本也宗師家要破此妄想結
0591b06: 聚不得已巳示之以死話頭如一柄金剛王寶劍相似
0591b07: 心心無間念念無差向今世門頭二六時中殺得淨
0591b08: 盡無餘殺到無可殺處不覺不知失手連自己巳能殺
0591b09: 的一刀殺死甦甦復醒謂之冷灰豆爆謂之懸巖撒
0591b10: 手又謂之絕後再甦然後可許向古今差別中著力
0591b11: 古人謂既前後際斷不疑言句是為大病恐人沉空
0591b12: 滯寂坐在法身邊翻轉身來活中活便是死中死的
0591b13: 活死中死便是活中活的死全死不妨全活全活不
0591b14: 妨全死然後死活不涉始謂之不撥因果本色道流
0591b15: 也若以妄想結聚為長生者是認妄迷真竟不知佛
0591b16: 云諸法所生唯心所現一切山河大地皆吾妙心中
0591b17: 所現物而人不悟此廣大靈明心體又烏能知攪長
0591b18: 河為酥酪變大地作黃金改禾莖為粟柄易短壽作
0591b19: 長年興慈運悲導利有情出三界苦證涅槃樂若以
0591b20: 矯亂修習惑菩提性豈為明智此不過是貪戀世間
0591b21: 益壽延年受勝妙樂的一種希冀妄想又豈知祖師
0591b22: 道毫釐繫念三塗業因瞥爾情生萬劫羈鎖汝欲求
0591b23: 之得無累乎及具厭之又成大患所以取不得舍不
0591b24: 得不取不舍亦不得但向不可得處亡能所泯見知
0591b25: 不覺不知或聞聲或見色地一得是時始可奴呼
0591b26: 菩薩婢視聲聞不為之分外也更有一句貼緊不可
0591b27: 不知但憑生死志必有稱心時到得者般地位自能
0591b28: 致君於堯舜之上澤民於康逸之衢斯皆吾心之常
0591b29: 分非假於他術也。
0591b30: 示語
0591c01: 示禪者
0591c02: 既疑本來面目不消別參話頭即此四箇字便是貼
0591c03: 緊好話頭只是不可作解會便有得力處如箇銕橛
0591c04: 子相似提得熟看得定須信說食看食終不能飽人
0591c05: 直到不提自提不看自看光景自便信得及有工夫
0591c06: 可進趨古云只怕不成佛不愁佛不解語苟造得到
0591c07: 嚗地一破又有何奇特可語哉。
0591c08: 雪巖欽禪師徵高峰云日間作得主麼峰云作得主
0591c09: 曰夢中作得主麼峰云作得主欽又徵曰正睡著時
0591c10: 無夢無想無見無聞主在甚麼處高峰直得無言可
0591c11: 對乃曰此回不作學佛法人拚一生作箇常行粥飯
0591c12: 僧必要此著子明白過五年後夜同友宿正疑此事
0591c13: 忽枕墮地方始大徹如網羅中跳出如遠客還故鄉
0591c14: 云云萬古不磨的真善知識無一箇不從真實有工
0591c15: 夫悟的今時一輩魔子多有不從親做處來的誤人
0591c16: 自誤正人君子於禪門久留心幸不曾遭此般魔手
0591c17: 慶幸慶幸。
0591c18: 示復源上座
0591c19: 如所云苦參力學兼以根鈍數十餘年未遇一師點
0591c20: 破箇中消息云云此無他蓋所操雖極途路不差但
0591c21: 不曾如夢時覺地一聲出回汗耳故未免坐在空
0591c22: 空蕩蕩靜潔地上被箇無一物可當情的光境一罩
0591c23: 罩住謂之境空而心不忘所以礙正知見不得解脫
0591c24: 受用故六祖謂智常曰不見一法存無見大似浮雲
0591c25: 遮日面不知一法守空知還如太虛生閃電此之知
0591c26: 見瞥然興錯認何曾解方便汝當一念自知非自己巳
0591c27: 靈光常顯現參禪道流不得透露顯現十箇五雙墮
0591c28: 此病中正謂之百尺竿頭坐地而不自知其非也求
0591c29: 其知非不自欺瞞實要透此生死關究竟無疑惑者
0591c30: 不啻沙裏淘金所謂學道如牛毛發明如兔角也玄
0592a01: 沙云工夫如靜夜鐘聲隨扣擊以無虧秋潭月影觸
0592a02: 波瀾而不散猶是生死岸頭事豈不謂之死水活計
0592a03: 解脫深坑故曰靜地卻郤迷人故以不得正智如如大
0592a04: 用現前之旨最為極困縱至虛空粉碎大地平沉不
0592a05: 遇本色鉗錘終不能轉身吐氣年深日久成箇骨董
0592a06: 窠曰謂之法執不忘坐卻法身亦不出雲門三種病
0592a07: 二種光也又縱至上無佛道可成下無眾生可度亦
0592a08: 出不得百尺竿頭耳長沙云百尺竿頭坐底人雖然
0592a09: 得入未為真百尺竿頭須進步十方世界現全身猶
0592a10: 有智眼未明的錯會認定十方世界是箇全身此蓋
0592a11: 不識長沙竿頭進步全提大用的意旨他分明道百
0592a12: 尺竿頭須進步十方世界現全身是活句也是全提
0592a13: 語也若認十方世界是箇所現的全體得不與前坐
0592a14: 卻郤法身同一病耶所云大用現前舉必全真見解入
0592a15: 微不明見道此也若是英靈的漢你看他古德為人
0592a16: 如僧問趙州萬法歸一一歸何處州曰我在青州做
0592a17: 一領布衫重七斤又僧問如何是祖師西來意州曰
0592a18: 庭前柏樹子僧云和尚莫將境示人州曰老僧不將
0592a19: 境示人僧云如何是祖師西來意州曰庭前柏樹子
0592a20: 又僧問古德如何是佛乾矢橛如何是佛麻三斤猛
0592a21: 著精彩只將一則茶裏飯裏眠裏醒裏看是什麼道
0592a22: 理三藏十二部大小乘內還有恁等說話也無畢竟
0592a23: 落在甚處似無腳手人奮金剛拳相似一拳直欲打
0592a24: 破虛空一腳直欲蹋翻世界的本領徹頭徹底盡命
0592a25: 掀翻直教盡大地森羅萬象塵毛芥孔一一無不盡
0592a26: 轉無上妙輪是時始可與祖師門下衲僧隊裏有說
0592a27: 話分如其自不猛利則生死心不破生死心不破則
0592a28: 業識不空業識不空則似今之無正因行腳的瞎禿
0592a29: 只欲沽名苟利不肯下死志做真實工夫將無量劫
0592a30: 來一件不了的事視作等閒兒戲一味以門面心人
0592b01: 我見黠慧依通學解將去求一箇愚鈍的了不可得
0592b02: 此事豈是學得的若不以工夫開悟這箇來為先鋒
0592b03: 去為殿後的業識種子如何消釋何時得休歇自由
0592b04: 分古人道假饒學到佛邊事猶是錯用心縱學得口
0592b05: 如鸚鵡智過鶖子也只是箇茫茫的業識與自家事
0592b06: 依舊沒交涉也。
0592b07: 佛事
0592b08: 上方挂鐘板綱紀正令融慧日於叢林敲唱雙行播
0592b09: 真風於塵剎逼機閱世自在縱橫括古該今通途受
0592b10: 用有時一擊統十虛而絕待縱使文殊普賢亡鋒結
0592b11: 舌有時一擊和萬物為春風從教墻壁瓦礫動地放
0592b12: 光雖然如是還有放行中把住把住中放行一擊大
0592b13: 眾欲聞麼遂擊鐘板曰秪憑此段楗槌力頓使人天
0592b14: 正眼開。
0592b15: 挂雲板當陽覿露月皎風清正令全提渠成水到掌
0592b16: 握香積世界妙古通今展轉衲子機輪音和響順因
0592b17: 齋慶讚一句作麼生道遂擊版曰菩薩子喫飯來。
0592b18: 秉命掃青原七祖塔廬陵米價毒鼓聲闐振宗風而
0592b19: 莫墜黃荊倒插枯木爭榮讖懸記以重來是以雲山
0592b20: 歷落觸目無私松竹交羅誰云有間雖然如是今日
0592b21: 不肖遠孫承本師和尚嚴命特特入山謹修清供聊
0592b22: 設伊蒲代為瞻禮且道畢竟以何為極則供養遂舉
0592b23: 香左右顧視曰靈苗栽有地無處不沾春。
0592b24: 過荊州掃天皇道悟祖塔卓天卓地四面絕遮攔亙
0592b25: 古亙今十方無背向恭惟寶塔之內青原下第三世
0592b26: 天皇悟祖大和尚離諸怖畏定慧亦離巍巍乎德侔
0592b27: 千古自紫陵山坐天皇寺蕩蕩焉道振一時起石頭
0592b28: 純金之舖接龍潭紹述真宗是以雲門法眼而興源
0592b29: 遠流長所自遠孫某特自藥山躬詣祖塔聊設薄供
0592b30: 略展葵誠舉香曰大眾正恁麼時還有見老祖面目
0592c01: 的麼但順分身塵剎量萬別千差一貫通。
0592c02: 掃藥山開山弘道惟儼老祖塔坐石栽花格高調古
0592c03: 披雲長笑韻落人間以是道滿寰區雲仍大地不肖
0592c04: 淨瑩明祖禰三十六世獨愧乏百千億身今日躬承
0592c05: 掃灑更不重敘年深何故黃昏須著錦白日不挑燈
0592c06: 逐上香。
0592c07: 掃龍潭信祖塔那畔無名惠餅安名師資道合威音
0592c08: 有相隱身滅燭心燄猶存恭惟青原下第四世龍潭
0592c09: 老祖崇信禪師大和尚身等虛空量周法界兩宗法
0592c10: 脈千古彌彰不肖遠孫某特過澧陽展一瓣香聊罄
0592c11: 厥衷更不繁辭。
0592c12: 掃雲巖晟祖塔拈香曰此一瓣香摩竭國中只可自
0592c13: 知娑婆世上難方其價信手拈來供養寶塔之內無
0592c14: 住祖師遂插香復曰黃金靈骨貫古通今千澗水濴
0592c15: 千澗合舍利流珠永亡滲漏萬峰雲鎖萬峰寒直得
0592c16: 一矗摩空真機滿目十方無背面妙法演塵沙玉鳳
0592c17: 山飛紅日冷金龜石嘯午風長。
0592c18: 掃洞山价祖塔巍巍御塔重榮自是兒孫得力曾經
0592c19: 大地掀翻固應密處難知即今卓天卓地覿體全呈
0592c20: 無古無今迥然獨露不肖淨瑩謹懷瓣香自寧州新
0592c21: 豐特地而來非敢為報德酬恩要且知恩歸有據。
0592c22: 掃雲門散木老和尚塔須彌岌峇海水騰波較我師
0592c23: 翁全提正令大起中衰之廓略未可彷彿端倪森羅
0592c24: 顯煥萬象競華較我師翁讚揚諸方典型後學之音
0592c25: 容未可依俙萬一致使兒孫遍地道滿坤維今日不
0592c26: 肖歸來若欲表顯師翁之德不啻持螢火以麗日光
0592c27: 若欲贊仰師翁之道不啻捧颺塵而培泰嶽只好拈
0592c28: 一瓣香不敢舉個字腳遂上香。
0592c29: 掃弁山入就老和尚塔昔日相依幾番哭卻郤成笑今
0592c30: 日看來致令恩卻郤成冤痛心徹髓海舌難宣縱使沃
0593a01: 太湖之水以為供挽蒼弁之雲而作香亦不能傾誠
0593a02: 萬一且又具此一番施設特地何為上香云父母生
0593a03: 口不能訴訢秪倩松濤竹籟傳。
0593a04: 掃古洞山价祖牙塔權開五位法燈傳塵剎分身處
0593a05: 處圓舍利光騰籠窣堵熾然說法利人天茲我洞宗
0593a06: 鼻祖於唐大中末開創茲山後於咸通三年盛化高
0593a07: 安洞山威通十年全身歸寂瘞塔於彼明崇禎丁亥
0593a08: 重修御塔始獲齒牙舍利百丈石澗法兄請一牙起
0593a09: 塔供養不肖亦請其一今於丙申塔竣奉牙供養永
0593a10: 隆斯處聊具伊蒲少伸微獻秪如覿面無私古今無
0593a11: 間一句又作麼生靈然有物先天地突兀從教雨露
0593a12: 侵。
0593a13: 掃慈舟老祖塔以慧命續南方吾祖之道大如天致
0593a14: 宗風而廣布吾祖之德深如海不肖孫淨瑩縱使羅
0593a15: 泰岳之精華沃東海之碧波知吾老祖決定不顧何
0593a16: 以兒孫雖得力室內不知春遂上香。
0593a17: 掃盂菴三宜和尚塔松筠還碧翠澗壑杳幽清一機
0593a18: 渾坐斷千聖莫知名願師常轉大法輪重起那伽行
0593a19: 正令。
0593a20: 掃爾密和尚塔雲山岑寂水月光沉一機不到面貌
0593a21: 儼臨咦迥然獨露威音外不識何人洞此心。
0593a22: 掃歷然和尚塔眉撐日月舌撩清風星璨花璀展道
0593a23: 容何似當年唇舌好。
0593a24: 掃黃龍諸祖塔雲收嶽頂高低露月浸澄潭上下天
0593a25: 一一祖師真面目迅流海口莫能宣拈香曰只憑此
0593a26: 段真消息鼻孔都盧一串穿。
0593a27: 掃久默和尚塔父作子述獨羨羡老師兄意高千古兄
0593a28: 友弟恭猶仰大師兄義重千秋松杉手植垂垂老未
0593a29: 委何時轉少眸胸懷滿眼徒抱悠悠酌水獻花了窮
0593a30: 念頭。
0593b01: 掃素朴和尚塔昔年行道於皖江之上今日突兀於
0593b02: 弁嶽峰前野色更無山隔斷天光直與水相連。
0593b03: 掃離言和尚塔嚴雪嚴霜吾兄之清操履歷滴水滴
0593b04: 凍吾兄之弘整家風坐起先師之道大振洞上之宗
0593b05: 是以秋月春花渾然笑貌溪聲山色宛爾音容秪如
0593b06: 弁山到此為箇什麼拈香顧眾曰悠悠一段同心事
0593b07: 千古從教活象龍。
0593b08: 掃獅吼和尚塔行道西峰壘堵新豐兩彩一賽今古
0593b09: 嵷巃分明一段知心事盡在尋常不語中。
0593b10: 掃起元和尚塔白雲朝萬嶺明月夜千江面目依然
0593b11: 處難攄血一腔顧左右曰惟且上香。
0593b12: 掃淑安和尚塔松濤竹籟即吾兄廣長舌相地厚淵
0593b13: 深即吾兄慈誓悲輪是以建法幢於樂平奔走龍象
0593b14: 坐報化於期山啟重人天弟自江西而楚莫逐觀光
0593b15: 今其自楚而浙始慶瞻依滿眼相思傾懷罔盡惟冀
0593b16: 吾兄念同門之落落晨星悲叔世之離離弱喪再起
0593b17: 那伽重新榜樣。
0593b18: 為母封龕坤道流行信厚哉化元無物不胚胎箇中
0593b19: 誠是無今古誰謂於今有去來其來也漚花影裏現
0593b20: 全身齋戒冰霜堅持佛號其去也石火光中逞自在
0593b21: 預知報謝坐脫委然所謂一真元不昧凡聖絕安排
0593b22: 記得昔日那吒太子析骨還父折肉還母然後現本
0593b23: 身為父母說法今辰不孝為母封龕且迥出古今超
0593b24: 然一句又如何舉以手掩龕云九品蓮臺石筍秀無
0593b25: 生國內藕花香忌日燒香秖為慈恩無以報塵勞迥
0593b26: 脫著袈裟燒香仍藉娘生手不敢人前亂撒沙。
0593b27: 掃塔慈母懷兒十二月兒迎慈母養週年縱然同證
0593b28: 無生滅未及恩酬罔極天然不孝非慈母至德不能
0593b29: 育我幻軀慈母非不孝至誠不能啟悟真源終是者
0593b30: 邊事若是一體無私全身奉重更不敢重說偈言何
0593c01: 以故自信渾侖休鑿破著婆衫子拜婆年。
0593c02: 師過洞山奠孤崖和尚龕人天眼滅法河乾三有眾
0593c03: 生失指南同條生不同條死觀音卻郤好又同參先兄
0593c04: 和尚其為生也乘悲智願輪現慈誓手眼提新豐令
0593c05: 整舊家風復恢古梵剎故址成禪宮誠宗門巨範重
0593c06: 函先价祖靈骨於窣堵實吾道禹功比望梯航永載
0593c07: 何期遽爾藏鋒末後一句惱亂人腸將謂功位俱隱
0593c08: 依前塵剎普彰大眾還要識此老漢底普彰臉孔麼
0593c09: 畫一圓相曰指出生前閒面目從教萬古絕囊藏。
0593c10: 崆峒謂斯和尚鳳日本珠和尚計至上供崆峒法樑
0593c11: 傾折鳳日慧燄俄消波旬無量歡喜人天苦痛悲號
0593c12: 同風千里隔生死不同條且作麼生是不同條底意
0593c13: 木人兩眼相思淚染作栴檀一處燒。
0593c14: 西峰獅吼和尚計並遺書至師到西峰聞龕已巳化至
0593c15: 方丈云若道西峰不曾滅度荷盡已巳無擎雨蓋若道
0593c16: 西峰滅度指覺位云菊殘猶有傲霜枝且道那句是
0593c17: 賓那句是主眾中還有為西峰著力者麼僧非指出
0593c18: 禮拜云今日和尚遠行師曰還是賓家事主家事進
0593c19: 云請和尚道師便棒進云久慕慈顏未曾覿面今朝
0593c20: 覿面一句請師分付師曰霧鎖蒼巖緣進云先師已巳
0593c21: 生即不問未生面目是如何師曰雲封嶽頂寒復問
0593c22: 曰即今在什麼處指無語師又打設供云半生行腳
0593c23: 行不到處今被老兄行到一世談玄道不著底今被
0593c24: 老兄道去即此一句話會難通語言莫搆遂拈香畫
0593c25: ○相召眾曰會麼若也會得洞山特地與麼來跬步
0593c26: 不曾移西峰一旦與麼去亦本不曾滅其或未然雲
0593c27: 籠鶴樹依依月落星河慘淡。
0593c28: 為百丈石澗和尚封龕跋提河畔槨示雙趺老瞿曇
0593c29: 至死不伏燒埋欹雲室中挺身危坐者阿師一生秪
0593c30: 恁倔強踞獅席十餘年掀翻禪河教海建法幢八九
0594a01: 處擊碎祖要玄關仰冀慧日高懸何期忙中袖手雖
0594a02: 然智體無違十方鎣徹其如虛聞宛爾手足情亡今
0594a03: 對人天眾前不可揭露殆盡且一囊藏顧左右曰還
0594a04: 有共相證據者麼遂掩龕曰至功不宰休云密觸處
0594a05: 無非大法王。
0594a06: 為金仙蕃光和尚封塔天左旋地右轉沉沉鳥道迴
0594a07: 威音月西降日東升歷歷玄途呈道貌恭惟寶塔之
0594a08: 內金仙蕃兄大和尚生緣白下袖物外清風剷草成
0594a09: 山懷山間明月歷百城煙水掀翻大地疑團探孤峻
0594a10: 門庭粉碎古今窠窟以是七座道場集鳳招麟廿年
0594a11: 弘法走象奔龍何期一且繼百丈花稍令遍界含生
0594a12: 失望即今窣堵告圓作麼生是永垂末世一句遂封
0594a13: 塔云真風不計百千年特與人天為榜樣。
0594a14: 穀山中也和尚荊紫萬仞和尚訃至設供師曰穀山
0594a15: 師兄道皓月在滄浪荊紫法弟道生緣藏黑豆奢底
0594a16: 太奢儉底太儉新豐今也不管魔王生歡法門悲苦
0594a17: 爇一爐香具一杯茗秪將鼻孔一時熏蒼天不在重
0594a18: 言語爾示寂偈穀山云世亂兵戈起生靈實可傷我今且歸去皓月在滄浪荊紫云無盡生緣藏黑
0594a19: 豆十五日中俱洩漏萬里神光今古圓坐斷生來與去後。
0594a20: 為城山浹水和尚起龕以拂子○相曰吾法兄宰割
0594a21: 化權示現受身於其生也五十九年空花卸影於其
0594a22: 滅也一剎那間充滿實際如今不免豁開三界有坐
0594a23: 斷十方空足下無私路惟兄自在通以拂子作引勢
0594a24: 高聲云起封塔簾垂寢閣雨花低為與無為髏莫齊
0594a25: 拽轉須彌翻大海了亡明月騁東西恭惟寶塔之內
0594a26: 法兄浹水和尚生自桐鄉願輪智種剷草於弁嶽峰
0594a27: 前受具於華林園內穎悟沖齡廓性天而透頂透底
0594a28: 機思妙密融覺海而徹古徹今五坐道場家聲克振
0594a29: 今日葉落歸根且固封垂世一句又作麼生遂扶掩
0594a30: 石云層巒疊巘摩今古複水重山繞象龍。
0594b01: 師在崆峒一日監院湛空設饌請曰是人死後茶毘
0594b02: 今請為我生前舉火師乃曰阿箇師兄也大奇生前
0594b03: 何故請闍維是伊踏著曹谿路說向人天作者知作
0594b04: 者知豈敢違拈起貢江波底火燒得虛空赤骨設
0594b05: 使於今兄不死無端辜我一雙眉。
0594b06: 徹崖火師曰徹崖禪人前日請假出堂山僧問牛頭
0594b07: 未見四祖因甚百鳥啣花崖曰靈苗瑞草人人皆羨羡
0594b08: 見後因甚杳無消息崖曰靈苗瑞草賢者不顧又問
0594b09: 靈苗瑞草在徹崖分中又作麼生崖曰好事不如無
0594b10: 昨早山僧到妙應堂相看崖曰弟子要去了山僧徵
0594b11: 曰四方無路八面無門向什麼處去崖便低頭山僧
0594b12: 問汝年多少崖曰四十一曰參學幾多年崖曰已巳做
0594b13: 二十年死工夫山僧曰好好修事著崖曰多謝和尚
0594b14: 慈悲山僧轉背知事隨報徹崖雙跌而去今時路上
0594b15: 可謂乾淨了事衲僧舉火炬召眾曰大眾還知伊去
0594b16: 處麼遂打○相喝一喝便擲炬。
0594b17: 
0594b18: 
0594b19: 
0594b20: 元潔瑩禪師語錄卷第九終
