0655a01: 頻吉祥禪師語錄卷第十二
0655a02: 嗣法門人德能等編
0655a03: 讚
0655a04: 水月像
0655a05: 坐水月光輪。演無聲妙義。謂是我師釋迦尊。龜毛穿
0655a06: 卻虛空鼻。咦。君好記。有利無利聽行市。
0655a07: 通身是水通身月。萬象森羅俱照徹。分明不是那邊
0655a08: 人。漫謂當初有賢劫。
0655a09: 普賢洗象圖
0655a10: 心存物表。跡寄空山。閑殺石頭流水。綠餘古木蒼煙。
0655a11: 者一段山情。只好借窮苕帚洗洗皮頑。
0655a12: 大士像如居士形手提數珠飄然海岸之上
0655a13: 臞鶴兮爾形。潛龍兮爾神。行行止止。寂寂惺惺。獨來
0655a14: 往無古今。手中輪出金剛珠。腳頭踏斷水流聲。要相
0655a15: 逢的是那一個人。
0655a16: 一夕經行月下清光如洗師興起炙燈書大士
0655a17: 於竹林中足雙趺經一函
0655a18: 一帙經。數竿竹。清風為樂。清籟為曲。記之有餘。擬之
0655a19: 不足。爾為大納千身。余曰太倉盈一粟。
0655a20: 有幅甚小師寫童男像高二寸許與數童子於
0655a21: 河渚上聚沙為戲下有數船張帆於岸
0655a22: 清嘯玄談。是同道客。不善華言。聚沙為舌。問操舟君。
0655a23: 你何時轉棹蘆花北。為我寄言震旦。書生側執柯。伐
0655a24: 柯是何軌則。
0655a25: 睡像
0655a26: 我嘗聞菩薩。善住真三昧。曷為不自持。鎮日齁齁睡。
0655a27: 呀。著甚來由。熟處忘秋。貧窮兮受樂。富貴兮耽憂。一
0655a28: 任俺橫眠倒臥白雲頭。入岫的且去。倦飛的不留。又
0655a29: 誰放又誰收。管甚清幽。
0655a30: 大士焚香坐誦經童子侍於右
0655b01: 二聖獲矣。三用發矣。根塵脫而妙應周矣。胡為乎。喃
0655b02: 喃然唇不息哉。噫嘻。小子進焉閉汝啄矣。越百世而
0655b03: 大聖出焉。方為旦暮遇矣。
0655b04: 魚籃
0655b05: 為此一鱗。途勞步步。賣盡長街。價酬不足一文。千百
0655b06: 文燕金與卞璞蘆花叢。月色浸古渡。死貓頭不在生
0655b07: 藥舖。何時撞著謝家郎。教余兩手親分付。
0655b08: 自在
0655b09: 誰謂闃寂兮。千峰獨露。誰謂默然兮。萬籟俱譁。啼斷
0655b10: 鷓鴣意不在畬。香郁寒梅嗅者空嗟曲。彎彎兮瓠子。
0655b11: 直儱侗兮冬瓜。冷冷一天新月斜。白雲流水蓄生涯。
0655b12: 卻憐伊古渡橫槎。
0655b13: 檠光冷鑪篆隳。古路迢迢到者誰。勿忘柳綠蒼松裏。
0655b14: 歲歲逢春叫子規。
0655b15: 立江頭
0655b16: 青山潑黛綠水添藍。怪石粼粼擬來不堪。暑朝憐薊
0655b17: 北。雪夜憶江南。到今朝。一陣晴嵐莫錯過。燕語喃喃
0655b18: 在綠溪灣。
0655b19: 普光尼名弘壽者就生日覓像余諾之
0655b20: 今日方生其形始搆。人謂是四大合成。我只用兩般
0655b21: 成就。世間無限好男兒。幾能如法瞻。依似他弘壽。
0655b22: 號半逸者就問心齋求白衣像
0655b23: 雅淡梳粧。衣片片白。骨玉肌冰。中天寥廓。或大開東
0655b24: 閣。走東鄰坐西舍。家家伴客。或靜倚閒庭。香一爐水
0655b25: 一盞。受些澹泊。儘著君幾度瞻。便不奈我一箇口默。
0655b26: 文學求嗣請送子像
0655b27: 手中兒甚處得來。身上衣不立纖埃。有時沙汰拋向
0655b28: 水中去。有時嗣續又向腹中懷。地一聲萬象回。秋
0655b29: 飄桂子。春弄寒梅。
0655b30: 乘獅子
0655c01: 本遊諸國土。跏趺坐三昧。行坐兩俱融。誠然觀自在。
0655c02: 手中物要與阿誰。師子威虛空粉碎。不說真觀清淨
0655c03: 觀。只此亦教通人愛。
0655c04: 羅漢
0655c05: 嗜寂耽空。論真論照。了本無生。千華競曜。都謂汝遊
0655c06: 戲三昧神通。豈識君萬疊峰巒峻峭。說什麼生死牢
0655c07: 關。說什麼塵勞窈窕。入水火風是我本有。制毒鬼神
0655c08: 乃吾家教。叱破天關第一重。含元殿合君臣妙。檢點
0655c09: 從頭笑不休。千年滯貨誰家要。
0655c10: 又
0655c11: 法印久修無量劫。菩提早已證斯名。為捐塵際鄰虛
0655c12: 影。故學聲聞示小乘。入水入泥天上下。或凡或聖我
0655c13: 曷憑。花間露下閒如戲。月皎風清誦若僧。寂滅致成
0655c14: 三界幻。神通具與萬機騰。林穿海度原非想。火現風
0655c15: 呈實不曾。百億須彌投足下。十千三昧任緣稱。既從
0655c16: 感入千江影。一任橫描倒摸成。
0655c17: 雲門湛祖
0655c18: 倒卓石傘峰。塞斷古今一路。放開若耶河。漲出青原
0655c19: 萬派。不起定而遍遊諸國。不動聲而普聞天下。無端
0655c20: 移影人問。致使小孫圖畫。謂是吾祖形儀。究竟與他
0655c21: 不備。
0655c22: 弁山瑞師翁
0655c23: 虛空大箇身比量不成。廣長相的舌盡說難全。既不
0655c24: 欣弁峰奴呼十地。又豈羨百丈婢使三賢。愛只愛末
0655c25: 上花梢月更圓。寒光遍耀滿人天。萬年鶴宿高枝已。
0655c26: 剩水殘山夕照邊。
0655c27: 荊峰無學和尚
0655c28: 法幢建處棋布星分。衣缽傳來蜂屯蟻聚。兩浙三吳
0655c29: 仰不盡荊紫之風。此界他方學不了無學之妙。五十
0655c30: 三年獨養機。箇是師翁真秘要。為其不捨願調生。復
0656a01: 寄音書來鳥道。
0656a02: 雲巖睦堂老人
0656a03: 欲語師德。古今無並。脅不至席。神鬼欽敬。欲語師行。
0656a04: 寰宇俱稱。名藍九徙。金碧交騰。殺活權衡祖佛機。象
0656a05: 走龍奔皆餘伎。要知南不相耳北不相鼻。俱惟瞻
0656a06: 師容。有口只挂壁。
0656a07: 又
0656a08: 起阿逸多之先。出老瞿曇之後。逆洞流二十九儘無
0656a09: 文寶印。刺剌金針百萬億人四生乞命。運機輪而有準。
0656a10: 豁群迷於不盡。皆非不肖所屈膝。而服膺獨愛渠。若
0656a11: 仍芳兮夏仍黃。隆隆鼻孔亦昂藏。胸涵萬斛滄浪水。
0656a12: 流得支那處處香。
0656a13: 獅峰浮木和尚
0656a14: 盡虛空為形。總滄海為量。雙眉卓絕妙高王。片舌撩
0656a15: 雲空蕩蕩。愛放烏雞啄雪。慣使巴蛇吞象。一生獨鎮
0656a16: 獅峰。直使百川倒障。而今展示於人。咦。即此更無他
0656a17: 樣。
0656a18: 湘翁和尚
0656a19: 麟角方生觸殺萬仞峰頭。壁觀叟爪牙纔露欣逢夜。
0656a20: 合山前蒲艸仙。生銕舌頭撩空古今話柄。純金舖子
0656a21: 收窮瑣碎諸方。屠龍伎取伊肝腦。放雀手慣絡飛鳶。
0656a22: 清祖憲條章理櫟園瓜瓞。豎法幢於三吳兩浙。賑狂
0656a23: 子於秋艸垂年。唯其坐鎮龍華萬指爭妍。且聽伊震
0656a24: 旦聲傳。榜樣百世人天。
0656a25: 蒲菴金蓮師太
0656a26: 真不掩偽認空裏。漚花著想曲非藏。直求水中雲影
0656a27: 尋商。一機突露兮金蓮已現。十分肯肖兮情謂全彰。
0656a28: 吾豈敢云戒珠晃朗德業芬芳。而今落得眼蒼蒼。珠
0656a29: 輪百八歲朝忘。若非阿母生來面。定是東山水上行。
0656a30: 舟和尚
0656b01: 身瘦如藤眼活如電。瞿曇嫌伊惡潑。彌勒喜渠剛德。
0656b02: 垂手時寸刃不施。平實處別有方便。回生起死下頂
0656b03: 門針。馬隊驢群添諸生面。閑來坐看魯山雲。塞斷東
0656b04: 流倒捲。
0656b05: 自像雲峰常住
0656b06: 咄。主人公何不應。賊身已巳露不必逃遁。我看你四十
0656b07: 七年中。做處卻有許多毛病。雲峰二十載土揚塵
0656b08: 刮。虛空背上龜毛支那。大半世造精作怪。竊無影樹
0656b09: 頭雲。聽借青天以作別天。即佛令而行祖令養。親於
0656b10: 留雲石下蒲葉。披離放憨於了夢。巖頭癡苔尚潤你。
0656b11: 今朝者般模樣。也要受人禮敬。我但逢人為舉揚。且
0656b12: 不管你是凡是聖。
0656b13: 乘獅子雲峰方丈
0656b14: 獅子與渠分明兩箇。添得奇松碧賓斑剝。水墨渾身
0656b15: 儘可留。幸然莫把風吹破。
0656b16: 又漚度人請
0656b17: 是甚麼魔王教你出家。是何等野鬼教你行腳。憑空
0656b18: 撞入闡提門。盡底傾來俱是錯。不唯教壞自家人。帶
0656b19: 累一夥沒頭腦的。不走江西走南嶽。
0656b20: 又天寄倪請
0656b21: 生緣楚澤黃州子。幼小何曾學讀書。蓄得烏藤長七
0656b22: 尺。祝倪天寄上匡廬。
0656b23: 又霽峰然請
0656b24: 春標嫩蕊花如玉。秋老蒼梧葉似金。幾點淡煙籠翠
0656b25: 竹。一天明月到峰青。相識者雖滿天下。知心的能有
0656b26: 幾人。
0656b27: 又載昇遐請
0656b28: 虛空落落。秋水澄澄。只此即是破落村僧。無端遺下
0656b29: 影子。妄謂別有奇能。而不知擲卻了芭蕉拄杖。捏碎
0656b30: 著五位三乘。如今被人把住。要教起死回生。咦。待異
0656c01: 日遐昇。看宇宙內載有伊人。
0656c02: 又引衢歸請
0656c03: 引汝上衢來。老僧有秘要。生平腸肚無城府。萬疊峰
0656c04: 巒都踏到。不騎三腳驢。懶唱招魂調。十世古今趁不
0656c05: 上彼風流。一任腳下兒孫圖形寫照。
0656c06: 又浴日能請
0656c07: 德能浴日還吾子。學不超方是老儂。一等青從藍裏
0656c08: 出。讓余此際髮髼鬆。咄。不啞不聾。做不得你阿家翁。
0656c09: 又別淵泓請
0656c10: 面上無血。眼裏有珠。不學魯祖。一嘿不肯。洞山逢渠。
0656c11: 脫空謾語誑他人。必定墮類馬驢。幸一泓湘水波瀾
0656c12: 別出。落得老頭陀。以全牛餌向其中出沒卷舒。
0656c13: 又友嵩繼請
0656c14: 老漢無恩於你。何須寫照傳形。雲峰打脫你齒。天坪
0656c15: 換卻你心。雲巖要你吸盡西江。弁山使你倒翻東海。
0656c16: 十餘年不令作佛作祖。四五處只管為翰為屏。汝之
0656c17: 所鍾。謂山僧瀟灑問放。可憑可仗。友松友月友清風。
0656c18: 想伊不在秋江上。
0656c19: 又淡峰奇請
0656c20: 氣溶溶清風可尚。心寂寂白雲出嶂。九節腸搜來有
0656c21: 嗔有喜。五腑內疊開無嫉無謗。奇子十年彷彿，其丰
0656c22: 範百折挫，而浩然肯放已矣哉。即此於寶鏡堂前可
0656c23: 珍可望。
0656c24: 又別岸超請
0656c25: 我生來性多散誕。似虛舟隨流別岸。既無窠窟與人
0656c26: 尋。豈受法執羈絆。若謂大事因緣。不必從他打算。
0656c27: 又全濟南請
0656c28: 箇漢生平沒伎倆。有口只解將空。一條拄杖任縱
0656c29: 橫。多少英靈難透網。試問全雲徒。可想不可想。若道
0656c30: 是洞上三十世吉祥。僧此處無銀三十兩。
0657a01: 又乾菴悟請
0657a02: 若是雲巖。以我為誰。若非雲巖。用此何為。除卻是非
0657a03: 形影外。乾菴於此最心知。
0657a04: 又履雲福請
0657a05: 雲從龍風從虎。三場九載他不如汝。頂門頭一句子。
0657a06: 匙挑不上。實行深修處。甜瓜不苦。喫了多少辣棒麤
0657a07: 拳。曲成著法堂前步武。咄。你要將者漢展示於人。燒
0657a08: 香時好生看取。
0657a09: 又與菴修請
0657a10: 好笑修禪。自無巴鼻。浪聞人語。尋余吐氣。直上匡廬
0657a11: 最上峰。參得老僧第一義。待入雲巖。幾喫老僧麤拳
0657a12: 大棒。而今吸盡西江一肚皮冷氣。難讓把老僧來高
0657a13: 懸壁上。我也只得隨其處分。聽其收放。
0657a14: 又碧崖光請
0657a15: 學我者拙。似我者非。大火聚中。寧容蚊蚋雲無心出。
0657a16: 岫鳥倦矣知歸。到不若向碧崖前。半掩其扉。
0657a17: 又魯山寤請
0657a18: 魯山峻且高。寄室雲巖裏。雲巖深且窮落落。曷為擬
0657a19: 事不如稷。契巧乏孫吳。比煉五色石。不為補天截蝸
0657a20: 牛角。情因藏嵒。噁。突然影落閑房。究竟渠還是己。
0657a21: 又郢雪亮請
0657a22: 郢中雪露出一班曉嶂。聽孤風又豈翅流聲。萬丈碧
0657a23: 粼粼霜花滿障。忽添箇老山翁。髭鬚浩放。人謂是亮
0657a24: 座主。盤石孤撐。竟不想伊是聽雲和尚。
0657a25: 又弘徹唯請
0657a26: 怪生一隻白拈手。正晝攫金不顧人。黑漆竹篦揮似
0657a27: 劍。斷伊性命弗生嗔。唯渠大徹證爾全真。使愚者智
0657a28: 迷者醒。積怨人間三十載。到今朝剩此閑身。
0657a29: 又躍麟度請
0657a30: 面上無光因老至。腳頭有路被名牽。唯輸補綴虛空
0657b01: 手。每著人誣罵白拈。噁。你也贓污。伊把淡影斯傳。
0657b02: 又
0657b03: 法門冤孽洞宗游滑。魔魅幾多人。恨不曾打殺。無端
0657b04: 有箇阿師。謂其得授衣法。每把栴檀細細燒。但思恩
0657b05: 怨如何答。
0657b06: 又慈光禈請
0657b07: 有水還存月。無空不露天。十年磨一劍。不為剿狐禪。
0657b08: 鼻泥無師肯斲。郢手覓且難全。唯有老雲巖。多少業
0657b09: 債牽纏。
0657b10: 又惺野到請
0657b11: 者漢生來無孔竅。逢人未語先呈笑。而今遺影落人
0657b12: 間。此曲風吹不成調。惺也既識此形。不禮於他更妙。
0657b13: 又御賓惠請
0657b14: 心直如絃口快似箭。殺活權衡別有方便。聽南嶽七
0657b15: 十二峰之雲。了洞山二十九世之卷。報君知空花艷。
0657b16: 萬紫千紅總是春。好生識取東風面。
0657b17: 又禪隱慧請
0657b18: 者漢生來倔強。不以文彫德喪。赤窮要豢真龍。礪磨
0657b19: 愚頑鈍障。畫師多愛寫皮毛。千歲枯枝骨不象。只有
0657b20: 克肖老僧孫。清香幾度開屏帳。
0657b21: 題行樂圖允恭順請
0657b22: 形山堆裏窺明月。五蘊空中撿落花。活計只從閒裏
0657b23: 得。無聊坐石數飛鴉。奉新花三佩五佩。妙看群葩。
0657b24: 又宗林利詣
0657b25: 春風吹起生來面。皓月輪成曠劫心。眉底一雙青白
0657b26: 眼。逢人只是笑相迎。且道伊笑箇甚麼。千斤擔子有
0657b27: 人挑。大事因緣交閣了。
0657b28: 又魯墦玉請
0657b29: 月裡藏頭。墨中露骨。放鶴出銀籠。翩翩和雪曲。渠雖
0657b30: 是我。我不是渠。有問伊儂端的面。說向他如井覷驢。
0657c01: 又琇琳請
0657c02: 江南江北。桃溪柳陌。雲上孤峰。月流深壑。老頭陀面
0657c03: 目斯彰。聽雲翁全身出沒。若向華林園裡。覓伊丰骨
0657c04: 幀子上。論渠形跡。猶是繫癩馬於枯樁。捉水中之明
0657c05: 月。要知本身盧舍那。老僧有口沒得說。
0657c06: 又三密印請
0657c07: 水含月透出千波。俱是借山戴雲。層層湧出本來身。
0657c08: 若必欲以眉眼相看。的是釘樁搖櫓。畢竟如何。三要
0657c09: 印開朱點窄。未容擬議主賓分。
0657c10: 又聖峰真請
0657c11: 若論說法口縫未開。欲求指示拈掇不來。大舒一雙
0657c12: 白眼。緊把十丈龜毛。竟不管終年冷浸坐寥寥。如此
0657c13: 無情謂的影子。卻亦有人燒香禮拜。吾不審何緣而
0657c14: 至是也。
0657c15: 又象涵明請
0657c16: 贊你不可舌頭依舊。還如火毀又不得圓明。雙眼高
0657c17: 於額。開山本有誕生王。與你分明無間隔。無間隔。萬
0657c18: 象森羅海映涵。透底清光只一月。
0657c19: 又豁一徹請
0657c20: 先師元老人。維陽降靈跡。老僧得受伊。洞山真秘密。
0657c21: 法印宣傳遍世間已巳。與眾生成利益。轉相受授到今
0657c22: 朝。任付邗江徹豁一。
0657c23: 又湛微法請
0657c24: 有口無舌何曾言說。機用臨時搜空巢穴。究竟於人
0657c25: 看孔著辟。大清國裏。覓者等無舌人。其實沒得。
0657c26: 又時老僧坐西湖淑菴旨請贊索筆書與
0657c27: 湖光瀲灩東西影。秋水澄渟上下天。驀地漾成秋月
0657c28: 好。又添晴樹萬家煙。且道老僧面目。畢竟在什麼處。
0657c29: 擲筆云高著眼。
0657c30: 
0658a01: 
0658a02: 
0658a03: 
0658a04: 
0658a05: 
0658a06: 
0658a07: 
0658a08: 
0658a09: 
0658a10: 
0658a11: 示語
0658a12: 示孤朗輝侍者
0658a13: 學道人時中。若依一切有是生死根。依一切空是涅
0658a14: 槃鎖。總無依倚。即墮二乘無為深坑。是焦敗種。終不
0658a15: 能致滿足菩提。既空有不依。二乘莫墮。畢竟如何致
0658a16: 力始契得他。且看盤山道。心月孤圓光吞萬象。光非
0658a17: 照境境亦非存。光境俱忘復是何物。待你吐得氣來。
0658a18: 山僧方與你除卻郤舌頭上十字交紋。腳跟下遊絲紅
0658a19: 線。好來喫棒。
0658a20: 示天寄倪維那
0658a21: 做者般手腳。不似世間學富貴功名的樣子。教你五
0658a22: 經十七史如何若何。你但將者一著子。穩穩貼貼安
0658a23: 心致力。逐日如此做去。溫釀日深自然恰好。不必此
0658a24: 外作奇作怪求巧求知。豈不見溈山云。時中但淨除
0658a25: 現業流識即是修也。非是此外別有法門教渠修證。
0658a26: 者便是第一等入道捷徑也。
0658a27: 示如楫闍黎
0658a28: 生死根植非一劫。蓋從無量生來漸培漸長。深不啻
0658a29: 金剛水際也。如今要和根拔倒。第一不得以識心作
0658a30: 解。必要立足穩根本實入門。正卓志高如陶器鑄金
0658b01: 者尚選良模。況學出世道耶。更以喻明生死。若輪識
0658b02: 心如水。水竭而輪停。聲響俱寂。明此則斯道自進。
0658b03: 示彥倫先侍者
0658b04: 向上有路不許踏著。若踏著以後必喪我兒孫。說千
0658b05: 聖不傳的且喫三十棒。說千聖不然的且喫三十棒。
0658b06: 只如說熱碗鳴聲的。當喫棒不當喫棒。你若檢點得
0658b07: 分明。倒跨泥牛鞭石虎。捏成金彈打飛鳶。
0658b08: 示印可涓維那
0658b09: 涅槃心易曉。差別智難明。曉得涅槃心而差別自了。
0658b10: 況此事如一條潑天大路。自古迄今來來往往。曷嘗
0658b11: 改易。惟不曾行過的人自未明了。不免倒四顛三。以
0658b12: 南為北。只管翻來復去纏繞紆屈。與路何咎。其實心
0658b13: 性無二。難易從人。明不明曉不曉且拈過一邊。只如
0658b14: 僧問雲門。如何是一切智智清淨。門曰。掃地潑水相
0658b15: 公來。且道者一句說心耶性耶。又將涅槃心差別智
0658b16: 拈過一邊。只如懷州牛喫禾益州馬腹脹。天下覓醫
0658b17: 人炙豬左膊上。且道是說心耶說性耶。山僧若要與
0658b18: 你葛藤終無了日。不妨借向開門別拈一機與你道
0658b19: 破。良久曰。還是說箇什麼法與你即得。遂唾一唾。隨
0658b20: 顧侍者曰。將茶來喫。
0658b21: 示麗嚴瑞侍者
0658b22: 山僧適纔向他說的法你還領得麼。瑞曰。茶已奉和
0658b23: 尚喫了只是不聞說箇什麼法。山僧曰。你果不聞那。
0658b24: 瑞即禮拜。山僧不禁大笑曰。若是今時那一班做師
0658b25: 家的。便道你領得了有回互機。竟不識你是箇赤上
0658b26: 塗牛奶的兒子。你將謂懷州牛喫禾益州馬腹脹的
0658b27: 意。便是者般做處。答卻了那又將謂山僧唾一唾向
0658b28: 你索茶喫。與天下覓醫人炙豬左膊上的意拈來無
0658b29: 二。便是你者般做處。一狀領過去那且緩緩著。殊不
0658b30: 知我用的是顆金丹。點石點銕。何曾那一些子不是
0658c01: 金。他若將箇鉛汞彈子也學我如是點將去。不惟自
0658c02: 無靈驗。纔入爐時連箇本彈子一時銷爍。豈不惜哉。
0658c03: 故古人分皮分髓。非是妄較淺深。而是中大有旨存。
0658c04: 不可與弄精魂者同日語也。此後如不真實體取言
0658c05: 句。敢作敢為囫圇吞去。大棒打折你脊骨。
0658c06: 示旋輪晟知藏
0658c07: 人乃萬物中最靈之物。故所以能上下能好醜。能智
0658c08: 愚能凡聖。汝輩雖稟形托質不昧正因。而緣了二因
0658c09: 未備。所以秪素法身缺莊嚴耳。自古聖賢修福修慧。
0658c10: 惟恐其一事不週一法不備。豈肯顧惜幻形安其愚
0658c11: 昧。束手求閒荒唐歲月。而負天地造化之大成。長養
0658c12: 嫗姁之力耶。及至功成德備滿二嚴開六度廣七珍
0658c13: 財。而塵剎遍運。興十智力而萬類咸資。故九界眾生
0658c14: 俱稱為福智海無量。是故應頂禮也。既為佛子當行
0658c15: 佛事。若使翫習愚癡長無利益。匪獨四恩罔報三有
0658c16: 難資。惟恐自家亦無措足地也。汝宜勉之。
0658c17: 示穆菴然知藏
0658c18: 今時人出得一家又入一家。脫得一杻又添一杻。不
0658c19: 惟紅塵羈銕漢。即古路上亦躂倒無限英才。吾徒既
0658c20: 篤志操求是道。須是洗刮磨勵箇胸懷。直下如寒霜
0658c21: 夜月。冷清清地光皎皎地。或時被宿習鼓揚識海。或
0658c22: 貪嗔風作。或愛欲火起。便好掉轉船來。正要向那黑
0658c23: 風猛燄中刺頭一拶。不知不覺風消火息。依舊又只
0658c24: 是箇冷清清光皎皎的胸懷。以如是操守如是坐證。
0658c25: 自然水到渠成。到得者裏又不可認定作死馬醫。須
0658c26: 是洪波浪裏出沒的人。抖擻通身無涓滴水。只可喚
0658c27: 作了事不名尊貴。倘不以如此胸懷操守任持。向袈
0658c28: 裟下失其身者無限。或謂古人佛不喜聞悟不喜證。
0658c29: 莫便是如此胸懷耶。山僧向道。昨日從半邊街過。見
0658c30: 他無限奇男子。箇箇精光被眼遮。
0659a01: 示隻峰麟書記
0659a02: 鑑覺靈知中纔動一念。便與自家隔一線道。又何況
0659a03: 生情著想。擾擾昏昏如渴鹿趨陽燄。豈止千里萬里
0659a04: 耶。古云。差落顧佇動成窠臼。又云。悟須千聖頭邊。
0659a05: 用向三途底下行。此所以教人自珍自肯也。若果是
0659a06: 箇超群逸格的。如香象直縻羈鎖。踏倒空劫前村路。
0659a07: 觸開彌勒後重門。恁麼不恁麼總拈過一邊。放出胸
0659a08: 懷揭開腦蓋。然後向八百里洞庭中。作箇撈蝦摝蜆
0659a09: 的漁獵戶。桃花浪裏透入清波。忽然下一箇霹靂。伸
0659a10: 出頭來曰。。呵呵元在者裏。
0659a11: 示漚度人闍黎
0659a12: 山僧自受雲巖先師箇寶鏡三昧。懷佩三十年。不敢
0659a13: 斯須怠慢。忍疲苦力行箇事。未嘗苟且自安。此吾徒
0659a14: 深知吾處己之不怠也。參徒往來力提者一著子。與
0659a15: 之眉毛撕結。終未容親疏其間。此吾徒深知吾處人
0659a16: 之不欺也。既為吾子當倣行風範。不惜身命為後學
0659a17: 所依賴。處己處人亦宜然也。若在此廣大造化間。不
0659a18: 卓立孤撐。只圖軟暖飽食安眠。匪獨生無益死無聞。
0659a19: 即造化棄你。人天笑你。直教雲峰老漢無著色處。汝
0659a20: 當知吾心合吾望。據此真實之言。急早著鞭。
0659a21: 示斯矣在知客
0659a22: 三界二十五有眾生。山僧都能一一從頭處分。惟不
0659a23: 奈你一人何。不獨山僧不奈何。連你自家亦不奈何。
0659a24: 於不可奈何處。磨磨搓搓。忽然一下子奈得何了。你
0659a25: 只管將老漢送入泥犁獄裏。交付阿旁使者。朝三千
0659a26: 夜八百。我終不怪你得恁麼無情。
0659a27: 示舒谷暢維那
0659a28: 負英氣者患失照。質愚鈍者患忘情。是二者得不同
0659a29: 而失無兩也。古人云玉貴潔潤。丹紫莫能渝其質。斯
0659a30: 所以尚標致。抑亦冀以自強耳。卓率風高。千花競秀
0659b01: 而零落時殆不堪睹。佩緯佩絃惟自省也。至於養英
0659b02: 氣全雄才。其中最忌一箇滯字。縱見到十成行過萬
0659b03: 仞。若不空不靈。終為頑物。於吾門曷益。
0659b04: 示朝野聞監寺
0659b05: 以有下劣寶几珍玉。以有驚異狸奴白牯。祖師將箇
0659b06: 舌頭閣置太虛空裏。總不顧日炙風吹。無端被王維
0659b07: 竊去畫作清溪一道。穿桃李演漾綠蒲涵白芷。谿上
0659b08: 人家凡幾家。落花半落東流水。你且將祖師說的王
0659b09: 維畫的。移來放自家頭上。看相稱不相稱。又將你自
0659b10: 家頭上的。移去到王維畫裏祖師句裏。看相等不相
0659b11: 等。然後將你的王維的祖師的。穿作一串。拋向四十
0659b12: 二恒河沙西瞿耶尼之外。轉身且與我檢點。山門廚
0659b13: 庫驢欄馬圈。東寮頭破箍籬。西廊下爛木杓。別人不
0659b14: 用的料掉的都來一一收下。何故。恐一時有人索取。
0659b15: 示古帆今參頭
0659b16: 學不到無學處誓不可休。見不到無見處誓不可歇。
0659b17: 但安定箇不休歇心做將去。自有到頭時節。惟此不
0659b18: 休歇。乃為得力鎧胃。若不放捨。愚可以勝智。弱可以
0659b19: 勝強。鈍可以勝利。下可以勝高。更有一句急切相為
0659b20: 語替你說。佛亦以此不休歇而成。
0659b21: 示躍峰端知藏
0659b22: 見得一法為一法礙。不見一法為一法迷。破得一法
0659b23: 迷始見得一法礙。脫得一法礙始證得一法空者。是
0659b24: 山僧點豁盲迷的靈藥。只是要人解用。若使審症不
0659b25: 親。以虛為實。轉見攪腸悶腹返增癥結。須知此一法。
0659b26: 活潑潑轉轆轆。通天徹地榮衛相隨。豈不見難經曰。
0659b27: 合天文通宿度。如環無端轉相灌溉。只是無可把捉。
0659b28: 又謂學我者死。效我者愚。若要以金針撥人瞇膜。須
0659b29: 是好手。不然死不旋踵。
0659b30: 示舌鋒劍侍者
0659c01: 虎生三日有食牛氣。只是孟浪不禁。無意間一網打
0659c02: 下。只管吟吟。殊不知還要你脫下皮毛來爛槌
0659c03: 幾頓。
0659c04: 示載昇遐書記
0659c05: 吾宗有不借機。胸中若無一段如深秋雁影磨盪凌
0659c06: 虛的清心至理。畢竟用不得也。瞿曇老子道。一人發
0659c07: 真歸源。十方虛空悉皆銷殞。只如虛空銷殞後。不借
0659c08: 之機如何拈用。好將七十二峰頭煙光潑亂。收拾他
0659c09: 些子零碎蒼苔。安向灶壁角頭。教老鼠好來打睡。免
0659c10: 致伊唧唧囃囃。又要穴乎靈丘之下。
0659c11: 示引衢歸監院
0659c12: 慶喜見阿佛國。夢裏惺惺。不如汝昨到了夢巖中
0659c13: 光景。已見是中有一段鐘鼓。報新晴之妙。汝其委之。
0659c14: 示浴日能後堂
0659c15: 汝所得不尋常。吾示汝力相當。啐之啄之同一味。得
0659c16: 者示者各超方。報君知須努力。鵬摶九萬天方佩。放
0659c17: 開隻眼大千間。摘去雙丸轉六極。又須知履佛地。腳
0659c18: 下無私有消息。芳叢斂豔白雲深。神通迅發堪游戲。
0659c19: 群機被活如龍。妙在機先活處通。韶陽一字真方便。
0659c20: 皎皎春山斷岸紅。老僧一語君當記取。神仙訣今與
0659c21: 汝。自茲而後。逞驢唇露馬觜。老僧一一相許。
0659c22: 示別瀾泓維那
0659c23: 得吾所得終是不得。得吾所不得始可吐箇廣長舌。
0659c24: 嘲風罵月。若使老漢聞得。畢竟大棒打趁。何故。當作
0659c25: 起家麟。莫作喪家狗。
0659c26: 示別岸超知藏行腳
0659c27: 佛不作祖不為。已落寒巖第二機。象龍蹴踏電光莫
0659c28: 及。萬綠叢中宜韜晦。別岸離離看落霞。與吾交看嶺
0659c29: 梅花。梅花白春艸芳。住者往者各清涼。我憶當年有
0659c30: 一叟。與我居山最長久。而今別去不相聞。為吾寄意
0660a01: 還會否。遠峰頭喚得應。他年異處好生聽。只要不遭
0660a02: 人檢點。何妨高臥白雲岑。
0660a03: 示友嵩繼副寺
0660a04: 爾曠發一機抽。與我相牽意不休。欲使長鯨吞巨海。
0660a05: 還教著雪染烏牛。智慚鑄印旋銷印。技妙添籌又減
0660a06: 籌。豁達胸貯千頃碧。藏山以澤眾機投。學思鑿壁囊
0660a07: 螢苦。道愛身燈布髮修。潛符密運如春暖。巧放靈收
0660a08: 若浪投。無別句與君酬。山有重巖兮深之所致。月映
0660a09: 萬江兮光之所流。爾於今後置心處。志如虛舟保汝
0660a10: 無羞。
0660a11: 示淡峰奇維那
0660a12: 林頭萬頃秋聲惡。冷浸風閒難止作。喪家亂撒滄海
0660a13: 珠。門前倒竿聲俱墮。老僧一臂肯摩天。教子真誠啟
0660a14: 寥廓。子不見瑞巖每喚主人公。箇段孤靈子當和。又
0660a15: 不見洞山土地覓無蹤。影子為人俱打破。痛斯門已
0660a16: 蕭索。舌掉秋波冷雲壑。趙州辣手最高強板。齒生毛
0660a17: 秪一箇。更一言汝斟酌。暗裏居心休膽大。冥冥清迥
0660a18: 逼蒼穹。水本無筋旋轉磨。
0660a19: 示與菴修侍者
0660a20: 真如自在。正是一箇繫驢橛子。拔得倒許爾慶快。生
0660a21: 平若是醉聲聞。酒滯緣覺城。縱饒履水如地。身遍虛
0660a22: 空。也只是箇守古塚的精靈。於衲僧分上。又則望巖
0660a23: 州於萬里也。若要操兔角弓。射落非非想天不動如
0660a24: 來的鼻孔。須是參透雲巖禪。始有說話分。
0660a25: 示郢雪亮侍者
0660a26: 近時所爭尚者。只要競悄鋒利作奇作怪。不肯著實
0660a27: 履踐。總是末世時風吹息日久。不知古人真實受用。
0660a28: 白醭流於口邊。青艸生於舌上。是何等行徑。不唯今
0660a29: 時道流。即如十地菩薩住首楞嚴定。得諸佛秘密法
0660a30: 藏。得一切神通妙用。至一切處普現色身。演無量法
0660b01: 度無量眾生。尚喚作所知愚。極微細所知愚。古云。得
0660b02: 坐披衣向後自看。且置斯言於座右。
0660b03: 示弘徹唯侍者
0660b04: 學道蘄乎見性。見性須是明露秋光皎潔。無絲毫膜
0660b05: 翳乃為得體。若守空閒耽沉冥。斯謂出水入火轉見
0660b06: 病深。導師曰。法本不相礙。三際亦復然。無為無事人。
0660b07: 猶是金鎖難。必要脫體無依。始名丈夫行徑。若到者
0660b08: 般時節。可謂到頭霜夜月。任運落前溪也。珍重。
0660b09: 示全雲淀參頭
0660b10: 新雨濺花枝。我愛消殘熱。穴石撿蒼苔。殷勤投座側。
0660b11: 拾花引汝笑顏開。漏逗威音前一訣。論斯人別不別。
0660b12: 靈峰始此無他說。只因聽事不真。以至證龜成鱉。引
0660b13: 來無限好男兒。失業拋家俱落節。老僧涉盡水泥。只
0660b14: 不許伊踏白。他時若識老僧心。一任以伊蘭薰渠鼻
0660b15: 孔。其實也得。
0660b16: 示魯山寤書記
0660b17: 春山潑亂青。春水翻空綠。艸鞋踏破千里雲。孤笻幾
0660b18: 撥蒼龍窟。喜來吾室怒而飛。吾啄汝殼空靈橐。聲出
0660b19: 群林異眾聲。三年不展群機破。大丈夫當努力。學盡
0660b20: 還源爭力氣。鄰家有子久摩天。抖亂諸星俱失位。藍
0660b21: 田之玉。合浦之珠。若不逢人竟爾何如。望吾子而獨
0660b22: 立。鎔盡聖凡睥睨天地。挾日月旁宇宙。乘六息而高
0660b23: 飛。運一心而必濟。
0660b24: 示碧崖光知藏
0660b25: 道人活計無多子。捏聚塵沙坐寶王。世出世間俱變
0660b26: 後。缽盂大展碧雲鄉。爾且看老神光。翰海波濤泛渺
0660b27: 茫。欲學安心甘斷臂。深埋雪骨冷雲房。三藏學爾雖
0660b28: 持。人知良遂總皆知。良遂知處無人委。滿目青山道
0660b29: 者誰。而今後更何施。裂轉千差無向背。古今旦暮亦
0660b30: 忘歸。
0660c01: 示御賓惠維那
0660c02: 善學者日益。善守者日成。如陽春之有腳。一花一木
0660c03: 一艸一葉。無不透頂透底。設一葉一花不歷陽春即
0660c04: 敗敝矣。所以學般若人。須辦一片銕石心肝。久而勿
0660c05: 退。若遇羅紋結角時。更出一身白汗始得。
0660c06: 示惺野到書記
0660c07: 學佛道者。有佛可求有理可證。俱為繫縛縳根本。若要
0660c08: 心解脫。一切處解脫。須是盡脫福智知解垢淨情忘。
0660c09: 亦不守此忘情境界。天堂不欣地獄不畏。一味饑飧
0660c10: 渴飲。然後方說箇一塵入正受。諸塵三昧起。呼驢喚
0660c11: 馬。不妨受得一分艸料。否則總是癡狂外邊走。
0660c12: 示允中傑監院
0660c13: 說箇西來意。是虛空釘橛。說箇第一義。是好肉剜瘡。
0660c14: 若果是箇氣宇如王的。向未出胞胎前一坐坐斷。那
0660c15: 有許多臭氣熏人。但提一柄金剛寶劍。直下殺到金
0660c16: 剛水際。看他古今者夥凍膿。向甚處著倒。殺到無可
0660c17: 殺處。將提劍人一刀兩段了。始好道箇盡十方空蕩
0660c18: 蕩赤灑灑沒可把。扭轉鼻頭來好問傑監院。近日蘇
0660c19: 州米作麼生價。
0660c20: 示曇燁明副寺
0660c21: 高天賦汝性。而亦示爾形。生人於世欲何成。磨礪班
0660c22: 班見古人。君不見雪山翁。忍寒苦也煉真空。夢眼豁
0660c23: 開星月底。但言性德與他同。又不見少林老。九載雄
0660c24: 心壁觀了。等箇人來斷臂求。何曾別有新奇道。自此
0660c25: 往若干人。孰不因迷入上乘。盡力窮追知箇事。銕牛
0660c26: 嚼月吼三更。無價寶莫自棄。好把光陰珍細細。些毫
0660c27: 失念落千巖。不是因循等兒戲。而今後力須爭。直使
0660c28: 心光一一生。花明柳綠沉秋水。月皎波空雁影沉。頓
0660c29: 覺了此心源。得來終是舊山川。及至機忘情盡已巳。居
0660c30: 然一亙鷓鴣天。
0661a01: 示魯璠玉侍者
0661a02: 腳尖頭踢出微塵數佛。已自腳跟點地。眉毛上穿透
0661a03: 從來。鼻孔早知。眼睛打開。開了眼立定腳。好問西天
0661a04: 此土一班弄生蛇漢。將箇無底籃子拖來拽去。即今
0661a05: 挂向什麼處去。稍有遲疑。只顧還他三千八百不為
0661a06: 分外。轉過身來。你更須是飲水知源。得牛還馬。始是
0661a07: 衲僧襟懷。不然老僧亦未肯放你在。
0661a08: 示象涵明知客
0661a09: 拱默參束手學。寬袍大袖淨几明窗。處身非不清高。
0661a10: 其奈與佛訓背矣。經云。未見一法從懶惰懈怠中生。
0661a11: 未有一法從憍慢自恣中得。如是好生珍重。
0661a12: 示玉楷珪侍者
0661a13: 每聞古得道者。有親操井臼躬負樵薪。耕雲月於窮
0661a14: 峰之塢。衝寒暑於古寺之墟。忍饑渴傲霜雪。吾又不
0661a15: 審何故。欲作此落末卑賤不自尊居之行也。
0661a16: 示琇琳玟知藏
0661a17: 射退潮頭的弩。逐去太行的箕。原無別術。在志力不
0661a18: 退轉耳。眾生塵勞雖八萬四千。若志力猛銳。不消一
0661a19: 唾攝盡無餘。塵勞攝盡。若又要安箇般羅蜜於胸中。
0661a20: 則其累勝塵勞復倍倍矣。
0661a21: 示月天鑑知藏
0661a22: 諸佛未出世。人人鼻孔撩天。出世後杳無消息。我且
0661a23: 問你。佛既出了如何箇撩天鼻孔返又不見。要知有
0661a24: 箇佛出來。便是峭稜稜的禍胎。以故文殊普賢纔起
0661a25: 佛法見。被世尊攝向二銕圍山下。你而今要覓箇撩
0661a26: 天鼻孔。須向佛未出世時究取。若待到佛出世了。依
0661a27: 舊沒消息。
0661a28: 示指禪空書記
0661a29: 芭蕉聞雷即長。葵花見日方開。試看。果有情耶果無
0661a30: 情耶。若謂無情能開能長的是箇什麼。若謂有情能
0661b01: 聞能見的在什麼處。者裏不得作道理。不可作機鋒。
0661b02: 不得硬自差排。不得囫圇扯過。如何得兩存不背。
0661b03: 示如旻謙侍者
0661b04: 作世間淺近的事。必殫精竭思。學到極精極妙的所
0661b05: 在尚不肯休歇。其故何也。由根於名基於利也。且名
0661b06: 利乃世間最淺近事。故可得而學而精。至於第一義
0661b07: 諦。所謂口欲言而辭喪。心欲緣而慮忘。既無名貌無
0661b08: 依倚。無方所無程限。故致學者茫無所措。若非宿有
0661b09: 靈根。纔到者裏便自望崖而退。
0661b10: 示琡菴玉知藏
0661b11: 者一件事。雖不可以語言造。而亦不可以寂默通。除
0661b12: 非具有咬豬狗的手腳。便得他七花八烈。你若以心
0661b13: 意識領攬。時中觸境逢緣故無自由。不見僧問報慈。
0661b14: 嶼情生智隔想變體殊情未生時如何。慈曰。隔試看
0661b15: 是什麼道理。
0661b16: 示慧霖智知浴
0661b17: 古人拈出箇膠盆子最是黏手黏腳。若不是伶利漢。
0661b18: 十箇五雙上他機境頂門。眼正的衲僧。拈他膠盆黏
0661b19: 他手腳。始好向十字街頭開得藥舖。雖然先須要根
0661b20: 本正眼目清。不然何以濟人。
0661b21: 示慈潤善侍者
0661b22: 悟心須得空心旨。道證心空境即空。折腳鐺煨瓔珞
0661b23: 粥。此中清味許誰同。更好看綠陰叢。千花競秀林無
0661b24: 影。萬木霜凝六月風。
0661b25: 示靜主
0661b26: 住山最先便要得箇住山的方子。全身入到青山裏。
0661b27: 又莫教青山遮殺眼睛。礙殺胸口。須是在青山肚裏
0661b28: 七縱八橫。而足下不沾他一點土。不帶他一點泥。其
0661b29: 實又要翻青山面樵青山眉。鎮日裏行也是青山。坐
0661b30: 也是青山。喫青山飯。飲青山水。穿青山衣。睡青山床。
0661c01: 乃至拈的用的。茶是青山茶。筍是青山筍。日久月深。
0661c02: 不覺不知連一箇住山的人。總化作青山了。我與青
0661c03: 山渾然不間。然後始好閒坐山中。聽幽鳥喃喃。韻落
0661c04: 花於不夜時。登峰頂看白雲。杳杳空靈魄以曷窮。月
0661c05: 上蕉窗殘經已畢。爐開宿火泉響方聲。正恁麼時。好
0661c06: 將人境雙收。莫教狼藉我道人家計。
0661c07: 示景霽李居士
0661c08: 承以華嚴法界義。詢愚所解。雲峰住持事繁。居士不
0661c09: 妨自詢自解。看他理與事如何便得無礙。據實而論。
0661c10: 事有萬差理無二致。若言理也。盡十方法界光皎皎
0661c11: 地無些毫過患。無些毫少剩。無分限無紀記。焉得與
0661c12: 一切差別大小長短好惡的事。相融無礙。但時中如
0661c13: 此著隻眼。向頭頭法法上恁麼看去。倘一時觸著一
0661c14: 事與理相融了。然後不須問人。你自知相即門相入
0661c15: 門相遍門。乃至因陀羅網門。罔不涉入。若要更問事
0661c16: 事無礙。且待山僧檢點山中。一切繁雜的石頭土塊
0661c17: 竹絲木屑了。緩緩來與汝商量。
0661c18: 示俊劉居士
0661c19: 一大部圓覺經。如清涼池四面可入。不必著實說定
0661c20: 是菩薩所修法門與己已無涉。試看居一切時不起妄
0661c21: 心。於諸妄心亦不息滅。住妄想境不加了知。於無了
0661c22: 知不辯真實。要知一切時不妄決非守靜。於妄不息
0661c23: 豈是動搖。正住妄境時不加箇了知。看是何等作略。
0661c24: 於無了知中又不辯箇真實。你又看是何等胸懷。若
0661c25: 於經意有領解。然後又看大慧和尚頌曰。荷葉團團
0661c26: 團似鏡。菱角尖尖尖若錐。風吹柳絮毛毬走。雨打梨
0661c27: 花蛺蝶飛。將經義頌意融會了。始親到雲峰領棒。
0661c28: 示無諍張居士
0661c29: 參禪最忌伶俐。又須是第一等極伶俐的。方堪領得
0661c30: 著會得到參得行悟得妙。設使一枚癡頑骨董。即世
0662a01: 間有名件有物色的事。尚且差排不去。何況此最幽
0662a02: 深最玄妙的無上閫域耶。惟居士不用伶俐學而只
0662a03: 許伶俐會也。時中亦熟思之。
0662a04: 示晴嵐熏參頭
0662a05: 人有先後道無古今。古人體式今人法。糲飯荷衣香
0662a06: 潑潑。潦倒江頭船子翁。蘆花影裡話從容。江月照人
0662a07: 還舊樣。清波不犯許誰同。蓮花峰下好菴主。直入千
0662a08: 峰萬峰去。玄關不留金鎖何拘。君不見紙衣道者知
0662a09: 權變。一裘挂體慮皆亡。要行便行健不健。豈不識石
0662a10: 霜首座有閑伎。香煙起處解抽身。多少盲龜趁不及。
0662a11: 我教君知君且信。法身莫教增閑病。金鎚影動自玲
0662a12: 瓏。寶劍光寒天地靜。佛祖於中尚且迷。說甚麼事存
0662a13: 函蓋理應箭鋒。你只管看靜空孤鶴遠。又聽他高柳
0662a14: 一蟬鳴。
0662a15: 示位焉淨知藏
0662a16: 人生尚志節。所守當歸一。守至湛然時。夫何事不畢。
0662a17: 守一又當空。一空妙難匹。守一不能忘。靈源胡可及。
0662a18: 一忘守亦忘。忘到無心地。大用豁群機。頭頭俱妙義。
0662a19: 惟子善斟酌。語子真秘密。履踐汝師言。可以光門第。
0662a20: 君不見大鵬一展蓋十洲。萬里孤風添意氣。
0662a21: 示文郁秀知藏
0662a22: 靈嶽降靈的是假。因依四七便成真。分披五葉花枝
0662a23: 上。臾嶺何期太險生。盡謂拋來提不起。孰識風生六
0662a24: 極裡。六極由茲巇險深。門門有口潤乾坤。荊棘遍野
0662a25: 行蹤杳。大地山河總不成。報君知海南有客來遲遲。
0662a26: 神駒驟影清風起。五色祥麟天岸至。用險巖頭機上
0662a27: 機。是聖是凡俱不惜。有時倒卓須彌盧。有時傾乾香
0662a28: 海汁。而今高臥最高峰。六月冰花足底紅。笑指大鵬
0662a29: 摶海隅。伊乘六息歸何處。且遨翔碧雲路。透出青山
0662a30: 天外天。且看出頭誰與俱。
0662b01: 示三密印知客
0662b02: 春風浴我寒。春雨瀝我熱。剛眠枕畔冷風生。好夢無
0662b03: 由消不得。寥寥永夜對殘燈。伴我惟勞好風月。促織
0662b04: 呼名有幾人。自古自今立深雪。看他斷臂要心安。等
0662b05: 閑不是輪途劫。老胡也教濕雙眉。為渠幾下蒼龍窟。
0662b06: 報君知須猛烈。男兒膽志天然別。曹溪路上好生機。
0662b07: 自有波瀾天地闊。觸星斗兮探明月。目璣珠兩齊堅
0662b08: 白。隔身換影鵝湖側。或倚孤輪或阡陌。霜花點出鷺
0662b09: 鷥風。吹教乾坤似火紅。綿包特石輕如紙。勢敵鯨吞
0662b10: 海浪同。好相逢個山翁。萬傾河山通變了。歸來猶在
0662b11: 月明中。
0662b12: 示聖峰真侍者
0662b13: 天其極廣地其極闊。兩合之間唯我人獨知覺。我人
0662b14: 間出有奇英。二千年外瞿曇大奇奇獨指我人頭。慧
0662b15: 兮福兮俱零落。從茲杓卜聽虛聲。指向東來成冤禍。
0662b16: 古也今也多慷慨。立機立境俱絕待。南山燒火北山
0662b17: 紅。無限清光難比配。楚山南角岳雲頭。海運風騰十
0662b18: 二洲。多少魚龍頭角露。雷轟電掣儘風流。海水騰波
0662b19: 濤闊。穩駕孤舟莫停棹。待到風清月皎時。蘆花深處
0662b20: 好消停。且屈肱一覺到天明。管甚麼地闊天空樂不
0662b21: 禁。
0662b22: 示翼駒順侍者
0662b23: 道本無方無有色。行者莫至而莫睹。色兮丹臒著無
0662b24: 由方也。剎塵無及所。唯茲罔忒又崆峒。千聖睥睨俱
0662b25: 難措。須知醯雞糞壤頭。搕堆中千萬斛。由其得者
0662b26: 不輕微。往古來先俱有數。四七二三本現成。南嶽青
0662b27: 原皆吐露。燈燈火火勢因依。要且智人俱自度。珍重
0662b28: 行者莫依稀。看取班前諸古錐。古錐若是等閑流。安
0662b29: 得名標在上頭。好來架子上豎五橫三。莫向淨曰中
0662b30: 穿衣著褲。咄咄咄。五四三二數不足。
