0719b01: 洗心水禪師語錄卷二
0719b02: 參學門人實雲慧編錄
0719b03: 雜詠
0719b04: 遊山
0719b05: 剩水殘霞我獨遊平生知足更何求白雲堆裏渾忘
0719b06: 歲綠竹叢中弗記秋谷口敲詩懷李杜溪邊策杖羨羡
0719b07: 巢由芒鞋踏破最高處萬紫千紅一目收
0719b08: 仲冬詠雪
0719b09: 昨夜天娥剪六花今朝片片落煙霞千峰頂上懸銀
0719b10: 鶴萬派流傍伏玉蛇瘦竹怯寒將紙裹疏林畏冷用
0719b11: 綿遮仰山獅子奮威猛孰敢當頭犯爪牙
0719b12: 石空緇素求鼓琴以偈卻之
0719b13: 棄卻焦桐卸卻冠韜光遯跡隱層巒補衣摘下雲千
0719b14: 片擔水帶回月一團盞內清茶和露飲釜中白粥共
0719b15: 霞餐紅塵鮮有子期輩縱有子期懶去彈
0719b16: 春日久雨
0719b17: 大荒盡是一團煙寒雨爛淹水底天海國金烏和霧
0719b18: 宿銀河玉兔就雲眠梅腮滴滴渾珠濺柳眼行行泣
0719b19: 冷泉惱殺東風傲不住掩扉終日閱長篇
0719b20: 次宋明府扇頭韻
0719b21: 人生處世若臨淵戰戰兢兢一念牽看破利名渾沒
0719b22: 帳丟開恩愛不須鞭回頭盡是涅槃岸過步無非般
0719b23: 若船大道現成休別覓靈光灼灼本來圓
0719b24: 懷良才王文學
0719b25: 昔時相別已巳曾忘孰料重新會故鄉愧我無能從釋
0719b26: 類羨羡君有志列儒行才雄一斗低靈運文過千篇讓
0719b27: 子昂願爾出頭天外看大家共笑白雲忙
0719b28: 次彬穆大士春日詠雪
0719b29: 滿空滕六舞遍地玉簪開粉蝶飛寒竹霜禽噪野苔
0719b30: 輕綿遮柳眼素絹罩花腮乘興西郊外東風捲落梅
0719c01: 題羅漢柏
0719c02: 相識曾西竺人天稱棟梁大夫推翠色君子讓清香
0719c03: 臘雪難凋操時花任和光兒孫俱跨灶枝葉遍芬芳
0719c04: 水月空華
0719c05: 冰輪懸碧漢團影落汪洋浪破金鱗舞波翻玉兔狂
0719c06: 清光隨水注練色逐風行一翳眼中著生生業識忙
0719c07: 元宵有感
0719c08: 處處元宵節笙琴鬧畫堂銀花開火樹玉燭耀紗囊
0719c09: 盡聽歌聲滑時看舞袖長誰知人世樂盡是日邊霜
0719c10: 送大璞禪人行腳
0719c11: 勸君同鴈遊休落池邊住遊至冥冥中弋人無可慕
0719c12: 王孝廉求開示無位真人偈以寄之
0719c13: 無位真人形虛空大塊肉山僧寫出來不覺筆頭禿
0719c14: 送無參大士住山
0719c15: 耕雲種月是生涯深結草菴待作家搓就龜毛繩數
0719c16: 丈五湖四海繫龍蛇
0719c17: 學正王公討語錄看
0719c18: 休把魚眸認作珍泥牛非是玉麒麟若能直下承當
0719c19: 去免作循行數墨人
0719c20: 贈耆延師供長燈
0719c21: 兩鬢鬚眉似雪霜靈山囑付尚難忘赤心豎起光明
0719c22: 幢萬古千秋照法王
0719c23: 韓居士承認送書多日不來以此速之
0719c24: 丈夫出語要斟酌不重千金重一諾若肯偷功送上
0719c25: 來山僧共汝吃瓔珞
0719c26: 次一拙姚居士韻
0719c27: 夢中得句夢中懽識破夢時夢亦閒抖擻詩囊詩與
0719c28: 發詩囊何似肚囊寬
0719c29: 長安李文學使人山中索句遂寄
0719c30: 巖下一溪剩水嶺頭幾片殘雲惟留剩水炊粥分破
0720a01: 殘雲寄君
0720a02: 因事示文齋王居士
0720a03: 讚揚掬土培山毀謗吹光割水讚毀何減何增迴頭
0720a04: 各自知止
0720a05: 送王老相公應試
0720a06: 優才必出耆年至寶多生老蚌這迴及第心空來到
0720a07: 山頭喫棒
0720a08: 與友登文塔口占
0720a09: 一上目空四海到頭高低齊分側身送迴落日伸手
0720a10: 摘下飛雲
0720a11: 夏日與友閒吟
0720a12: 弄竹清風習習挂松斜月彎彎嶺外朱桃裊裊崖前
0720a13: 碧水潺潺
0720a14: 與同參抱璞
0720a15: 多年抱璞林下宿雨餐風苦奔設若不逢別者至今
0720a16: 猶泣荊門
0720a17: 冬夜閒吟
0720a18: 月冷衝風削骨更深寒氣侵腰光凝銀漢天遠凍合
0720a19: 瓊林地遙
0720a20: 因事有感
0720a21: 性拙從教世棄名微一任時拋生平獨好幽隱不與
0720a22: 獅蟲結交
0720a23: 夏月過拳菴贈清淨禪人
0720a24: 拳菴暑臥松風勝似高堂廣廈疑是羲皇上人原來
0720a25: 清淨禪者
0720a26: 寄方外友孟孝廉
0720a27: 自從相別多年覓個知音有數意欲親身謁來山中
0720a28: 白雲留住
0720a29: 春夜圍爐
0720a30: 柳絮牽花窗外波斯待月水中山家渾無一事爐裏
0720b01: 榾柮通紅
0720b02: 冬日慶協臺許公壽
0720b03: 霜衝徑槐葉空風捲亭竹梢瘦惟有雪藕冰桃倩來
0720b04: 與君慶壽
0720b05: 秋夜對月看經
0720b06: 葉落靜鋪地草輕茅飛伴簷霜蒲團對月清坐惟了
0720b07: 殘經幾行
0720b08: 秋日閒吟
0720b09: 樹頭枯葉先墜嶺外寒花暫香孤館夜棲遠客清砧
0720b10: 晝和啼螿
0720b11: 贊
0720b12: 自在觀音
0720b13: 者賊瞌睡粧憨卻有些兒奇怪不知據何神通人人
0720b14: 盡都禮拜紅塵堆裏偷安白浪灘頭自在咄再不寫
0720b15: 者樣子一任風吹日晒
0720b16: 廣東會翁尊宿
0720b17: 錯認廣東原來尊宿有時棒青天有時呵古佛急水
0720b18: 中擇乳虛空裏揣骨要做出格丈夫惡嫌祖燈上錄
0720b19: 賺得無限男女盡教袍方頂禿殃及兒孫沒了時千
0720b20: 古萬古恨不足
0720b21: 題了凡比丘尼
0720b22: 紅塵跳出立禪機坐破蒲團絕是非遺得芳名他日
0720b23: 繼仍留珠色異時輝掃除人我世間少斬斷恩情宇
0720b24: 宙稀偏著袈裟效佛祖全無寸縷嫁時衣
0720b25: 自讚
0720b26: 者漢參禪無悟識字卻也有數戒律自來懶持經文
0720b27: 兩眼不顧猛虎口中攀牙劍樹山頭縱步踏折虛空
0720b28: 脊梁撞破彌勒大肚橫拈七尺烏藤佛祖骨悚毛豎
0720b29: 直下斷人命根說甚向上一路
0720b30: 機緣
0720c01: 僧參，師把住云：「漿水錢，旦置還我草鞋錢來。」僧無語，
0720c02: 師托開云：「將謂你是個人，原來是個頑皮俗漢。」僧擬
0720c03: 進語，師喝退。
0720c04: 僧問：「如何是和尚家風？」師云：「三腳鐺煮淡黃虀。」僧云：
0720c05: 「忽遇客來時，如何秪待？」師云：「一碗兩碗。」
0720c06: 守府杜公問：「如何是佛？」師云：「無限丹青手，都盧畫不
0720c07: 成。」公指佛像云：「爭柰這個何？」師云：「一翳在眼，空花亂
0720c08: 墜。」
0720c09: 僧問：「如何是第一玄？」師便打。進云：「如何是第二玄？」師
0720c10: 復打。進云：「如何是第三玄？」師云：「你問太煞。」進云：「三玄
0720c11: 已巳蒙師指示，向上一路作麼生？」師打云：「一任舉似諸
0720c12: 方。」
0720c13: 趙孝廉問：「儒釋之道是一是二？」師云：「醋梅同酸，生熟
0720c14: 異味。」廉笑云：「三教本來一家，有甚生熟異味？」師云：「雖
0720c15: 然如是，也要相公皺眉一場始得。」
0720c16: 學正王公問：「和尚如何行持？」師云：「早晨喫白粥，下晚
0720c17: 又覺饑。」
0720c18: 僧問：「一法若有，毘盧墮在凡夫萬法；若無，普賢失其
0720c19: 境界。去此二途，請師一接？」師云：「王瓜茄子。」僧云：「意旨
0720c20: 如何？」師云：「地肥偏大。」
0720c21: 李明府問：「如何是西來大意？」師云：「日頭東畔出。」府云：
0720c22: 「不會。請和尚指示。」師云：「佛法盡隨他爛卻，舌頭終不
0720c23: 為人談。」
0720c24: 僧問：「如何是父母未生前事？」師云：「朱弦彈夜月。」進云：
0720c25: 「如何是已巳生後事？」師云：「翠袖舞春風。」
0720c26: 佛事
0720c27: 至嘉興府敕賜龍藏楞嚴禪寺為法叔澹崖老
0720c28: 和尚設供
0720c29: 龍池迸出獅子，踏斷諸方葛藤。虛空中結窟，開人禾
0720c30: 之眼目，為萬世之宗乘。三山中豎幟，南海上歸隱，遺
0721a01: 下未了公案。幸我法兄和尚繼繼承承，建法幢於楞
0721a02: 嚴古剎，權衡龍藏，撥明祖燈，可謂旃檀林裡旃檀獅
0721a03: 子窟中獅子。雖然與麼，且道如何是未了公案？顧視
0721a04: 左右云：路遙夜長，休把火，大家吹滅，暗中行。
0721a05: 為天童密祖設供
0721a06: 者個沒情面老漢，相似個戴角猛虎，把斷要津，不通
0721a07: 凡聖，孰能搆得？至今歸隱，山崩海枯，日月暗黑，不肖
0721a08: 秪得斫額而望，何故親承？入室之孫子，不同門外之
0721a09: 遊人。
0721a10: 為正覺潤光剃度師翁設供
0721a11: 踞正覺將一個死貓頭東拋西擲賣弄一生惜乎
0721a12: 無人酬價惹得泥牛忿關虛空撲落大地平沉覓之
0721a13: 不得雖然如是過量事須還過量人秪如酬價一句
0721a14: 作麼生道良久云吳門劍池深。
0721a15: 為海寶洪源得戒和尚設供
0721a16: 者老和尚面鐵志鋼不隨大隊衲僧叢裏奪標戒壇
0721a17: 之中拔萃偷出火宅眾生蓮邦安入佛位退步踏翻
0721a18: 滄溟抽身虛空粉碎雖則與麼作略到底者個不會
0721a19: 大眾且道是那個遂拈香云淡煙籠竹一堆愁細
0721a20: 雨灑花千點淚。
0721a21: 為山主馬公對靈小參
0721a22: 浮生幻化全體放下休擬議莫返復紅塵多少人孰
0721a23: 肯效劉阮馬公乃紅塵之丈夫不昧靈山之記捨
0721a24: 基建剎養育龍蛇恒為藍田種子永作苦海津梁不
0721a25: 幸今日世緣畢矣山僧與居士稱方外莫逆無以為
0721a26: 贈但願居士用大圓覺永作住場身心安居平等性
0721a27: 智何故如此得人一牛還人一馬且道猶有差別處
0721a28: 也無更聽一偈片片白雲挂孝來商飆陣陣滿林哀
0721a29: 汗衫卸卻歸空去脫化蓮胎越聖階。
0721a30: 掃湖廣白雲象林老和尚塔
0721b01: 一別吾師數十年家私蕩盡對誰言今日吾師歸去
0721b02: 也幾多懽喜幾傷顏不肖拜掃徹底空囊秪是偷天
0721b03: 賣日換得雲門餅金牛飯趙州茶曹山酒汾陽豬首
0721b04: 權且供養大眾會麼抱璞不須頻墮淚來朝更獻楚
0721b05: 王看。
0721b06: 書問
0721b07: 與友人
0721b08: 吾兄所教之事一一奉命前者深擾多承厚意常念
0721b09: 吾兄德行兼全柱石法門有光先德而弟愧不及枲
0721b10: 第蠡管之見惟是暖其衣飽其食外無剝啄內無追
0721b11: 呼不知叢林是何物檀信脂膏以何消僧眾日用將
0721b12: 甚作主宰古德云未明者個空住世有人與你算湯
0721b13: 水錢未明者個空行腳有人與你算草鞋錢果無懼
0721b14: 乎但叨居林下守拙泉林只以偷閒度日以終餘年
0721b15: 每慕白眼青睛其柰時勢為艱法久成弊珠目無論
0721b16: 金石難齊幸喜早逢高鑑彼我何更饒舌哉且愧泥
0721b17: 水多端葛藤繁露萬望吾兄了明生死大事不忘觀
0721b18: 音妙應火裡燦朵芙蕖吾兄若要承當者事先須辦
0721b19: 一雙不受人瞞底眼孔百折不回底腳跟真真實實
0721b20: 肚腸把從前底絡索一齊放下向食息起居處饑餐
0721b21: 渴飲處閑坐困眠處時刻檢點若是岸柳溪煙層巒
0721b22: 疊嶂又與道遠矣古人欲明者事餐風宿雨歷遍百
0721b23: 城不以為勞吾兄必發精進莫要當面錯過善知識
0721b24: 亦非從天降下從地湧出底蓋古今如長夜惟善知
0721b25: 識先醒覺得興慈運悲搖醒幾個夢中人果能踏破
0721b26: 祖師關頭一任春遊芳草地夏賞綠荷池秋飲黃花
0721b27: 酒冬吟白雪詩只恐偷心未歇時時捕風捉影若論
0721b28: 佛法階級則曰參禪曰習教曰持律如熏修行履不
0721b29: 過訪知識住叢林入深山一口吞盡佛祖街前解下
0721b30: 布袋時當末法豈多再見但有根性不常者見人持
0721c01: 戒即欲搭衣何曾見他忍辱來見人居山即欲結茅
0721c02: 何曾見他死心來見人參方亦去迤邐行腳何曾見
0721c03: 他覲問知識來見人住世亦去修菴何曾見他體取
0721c04: 叢林規矩來見人講經卻也分文別義何曾見他點
0721c05: 出經中旨趣來見人談禪卻也擎拳豎指何曾見他
0721c06: 實悟實證來所以名或過于佛祖實乃下于凡庸隱
0721c07: 則近于啞羊顯則同乎說客若是者等師僧于我衲
0721c08: 僧門下提草履也不用他如是瑣瑣者只要吾兄向
0721c09: 大道上直步長安弟若不將崎嶇嶮巇路徑一一道
0721c10: 破又恐中途被柴柵纏繳雲門道觀音菩薩將錢買
0721c11: 胡餅放下手云原來是饅首若委悉得者則公案方
0721c12: 知大海邊渴殺多少人大倉中饑殺多少人故曰悟
0721c13: 了還是舊時人不改舊時行履處若認奇言妙句猶
0721c14: 是缽外安柄畫蛇添足只知背脊朝天不覺腦門著
0721c15: 地引蔓牽藤尋香逐臭惑亂後人無有了日見他談
0721c16: 柄戲論之詞便乃書之寫之珍之重之此係蜣螂彈
0721c17: 子而已巳金屑雖貴入眼成豈不聞好事不如無乎
0721c18: 從上古人不是資談柄恃聰明圖名譽依樣畫葫蘆
0721c19: 參須真參悟須實悟證須實證密密綿綿或順或逆
0721c20: 忙裡閒裡打成一片得斯受用如護明珠遇境逢緣
0721c21: 把得定作得主雖居世間不捨道法照耀古今眼目
0721c22: 人天到者田地生死去來得大自在作個林間翛散
0721c23: 士世外空閒人者事亦非聰明廣記要自有生以來
0721c24: 一點虛靈不昧具得一副金剛骨頭不曾依他勸化
0721c25: 突出一個乾淨念頭志願學佛學祖拔濟先人提挈
0721c26: 同類卻把一枚古鏡貼在胸中參照古人從前滿肚
0721c27: 絡索自然法法精妙投入我鏡方纔行腳到者裡已巳
0721c28: 具一隻擇法眼睛始可遇人若逢真正烹佛煉祖鉗
0721c29: 錘一語相投全身跳入火聚中踢翻爐韝師資一場
0721c30: 漏逗打破鏡子自從胡亂後三十年不少鹽醬鐘樓
0722a01: 上念讚床腳下栽菜任爾所為雖然如是說得一丈
0722a02: 不如行取一尺吾兄趁此色力強健了明生死大事
0722a03: 不惟自已巳參學事畢亦乃法門有望弟不覺忉忉怛
0722a04: 怛說到者裡諒吾兄鑑之必不我罪也弟深愧貧囊
0722a05: 無能為寄惟有陳年葛藤信筆一紙聊代面談惟祈
0722a06: 鑒之尚容躬叩弗一。
0722a07: 復石門崔學正
0722a08: 摶風激水出北圖南乃世諦能事盡性立命超佛越
0722a09: 祖又出世之本旨護法取魚乎熊掌乎文章事業實
0722a10: 同孔雲恩愛田園還類肘柳既然誠信庸詎山僧嘖
0722a11: 嘖耶石門一晤果屬奇緣忽接來翰猶如覿面若論
0722a12: 這段大事最先要個信字信能成一切種智信能證
0722a13: 菩提道果信能為聖為賢信能超佛越祖信能度一
0722a14: 切苦厄乃至忠孝節義盡性立命超度宗親拯拔群
0722a15: 迷世出世間經大傳遠無不從此一信而建立誠能
0722a16: 全忠全孝世間心盡矣誠能盡性立命出世間心盡
0722a17: 矣若夫貪名慕寵嗜色聲汶汶碌碌於浮雲蝸角
0722a18: 之人心豈足論哉護法雖然誠信須從誠信之中復
0722a19: 添個恒字山僧曾擬恒字之形以示人曰一日二六
0722a20: 時中須豎個決定心勿令此心少曲暫如是久亦如
0722a21: 是常如是變亦如是順如是逆亦如是這不曲底心
0722a22: 就是直養就是生直就是驀直去之直這恒字就是
0722a23: 行健就是自強就是乾乾夕惕愓之恒書至此筆端愈
0722a24: 覺難禁然葛藤繁興且放過一邊惟護法信之體之
0722a25: 行之證之剎那今古切莫負此根器。
0722a26: 復友
0722a27: 吾兄朝夕精勤自不厭煩務在濟人利物弟觀吾兄
0722a28: 之立志也努力甚堅其歲月之行也甚深故得一方
0722a29: 施供善者頂禮惡者歡心人天之因尚不爾違則無
0722a30: 漏勝因可知矣況復造請五大部兼作水陸大佛事
0722b01: 益見吾兄護法之誠為道之切所謂捨財定要大丈
0722b02: 夫學道還須英靈子者也但學道有七種難看破世
0722b03: 情難得決定信難具端正眼難遇真知識難中途不
0722b04: 退難必至究竟難興慈運悲難不為七難拘攣鉤鎖
0722b05: 則一切無難耳弟自愧薄劣棄素著緇脅不至蓆三
0722b06: 年抱璞林下數載而不敢有妄紹佛種之心猥蒙吾
0722b07: 師收入聯芳至楚還秦亦不敢有與人為師之想是
0722b08: 以息肩於山居僻處養拙守貧日飽芻粟以度餘生
0722b09: 多見法門中舉措不齊有言實而行非者有行實而
0722b10: 言非者故不敢雕沙鏤玉結草乖人如古之至人清
0722b11: 素之安命神鼎之孤高汾陽之待時陳蒲鞋之守分
0722b12: 不切於切切於所當切切之至也今則不然衒色求
0722b13: 名不務於實積金帛搆是非甚蛺蝶之尋芳遊蜂之
0722b14: 捕蕊若蚍蜉之慕腥膻於車塵馬足之間不顧網羅
0722b15: 輪蹄之厄爾本清墠翅霄漢麗天風飲高露而乃故
0722b16: 低飛而掠殘花啖膻味甚於蜂蟻蝶乎此輩縱是盧
0722b17: 扁亦治他不得雖然人能弘道非道弘人得人則興
0722b18: 而道存失人則廢而道泯人才之難豈獨今時為然
0722b19: 哉當時馬祖八十餘員之後唱導者多中間求一行
0722b20: 履見地的當人如麟如鳳如象如龍不道全無只是
0722b21: 稀少僅有黃檗臨濟趙州雲門巖頭曹洞諸大老皆
0722b22: 是掉轉黃面老子宗說眼睛照穿自己巳鼻孔全機大
0722b23: 用橫說豎說自然合轍建立宗旨便有玄要料揀賓
0722b24: 主照用君臣偏正棒喝與奪諸法他不是挨門傍戶
0722b25: 依稀彷彿做將來卻是自己巳胸襟流出蓋天蓋地底
0722b26: 物事若是具得這個手眼可以當下插標如今都是
0722b27: 泛泛之徒學語之流旋蒸熱賣但只學得一棒一喝
0722b28: 語句下打得個之遶便爾付拂子寫源流自謂他是
0722b29: 善知識也不管宗旨明與不明頭尾正與不正可憐
0722b30: 生且不從上亦有將就做底善知識也亦有半斗絲
0722c01: 之和尚也爛羊續狗累人累己巳古人道見與師齊減
0722c02: 師半德見過於師方堪傳授此語將來何用縱有入
0722c03: 場底都是些利徒那有高山頂上看山下人趯把戲
0722c04: 弄鬼眼底把將古人公案唱幾句山歌和些油煙搭
0722c05: 在白紙上見張說好李也說好張說高李也說高大
0722c06: 家隨口打喎喎誰能緇素誰能分別檢點將來名雖
0722c07: 說法而實攢利孔不能消曠劫生死於今生且留今
0722c08: 生之生死於曠劫世道薄矣人心壞矣乃曰人情濃
0722c09: 厚道情微道用人情世豈知空有人情無道用人情
0722c10: 能有幾多時只如抖擻於堪忍界中白眼箕踞於松
0722c11: 樹之下遍地人情何道之有哉到這裡挽轉頭來人
0722c12: 情道情一時放卻隨緣過日好看那青山綠水翠竹
0722c13: 黃花欲取之而不禁任運之而無差果然富貴留人
0722c14: 無如貧賤之肆志上古之士去富學貧此皆素位而
0722c15: 行況復帝堯茆茨不剪大禹卑其宮室孔子食蔬飲
0722c16: 水顏回陋巷簟瓢古人之操守不恥惡衣惡食謀道
0722c17: 不謀食憂道不憂貧此古人之常心不然則樹坐塚
0722c18: 棲又成虛誕矣何晚輩出家之流濫冒闍黎之德徒
0722c19: 假練若之尊又不探古人行腳亦不究自己巳性命如
0722c20: 醉客之迷珠若達多之認影甘碌碌三三兩兩掉手
0722c21: 踵足於世路之中流而不返失其真妙覺明闡揚一
0722c22: 生虛妄驀然三寸氣斷只一寒灰冷土嗚呼是者不
0722c23: 惟有愧於上古之大老而亦無面目於地下也所可
0722c24: 痛者奪朱亂苗維莠維紫孰肯向香至王太子前一
0722c25: 臀坐斷舌根他後無舌人解語胡張三黑李四能浼
0722c26: 我哉此風既墮大廈非一木可文山中無事信口亂
0722c27: 談惹得吾兄覽之一笑若有傍觀不肯叫罵相期而
0722c28: 弟幸矣又況仲尼之行道於天下也可謂至神至聖
0722c29: 然至神至聖猶不免楚狂之歌微生畝之說晨門之
0722c30: 問黃面老子之垂手也可謂至道至德至慈至悲尚
0723a01: 不避馬麥金鎗之苦旃遮孫陀之謗調達之害是二
0723a02: 老子之行腳也亦莫逃於謗說我今何人哉今天下
0723a03: 之域路若羊腸僧如麻粟知己巳同流者誰邂逅相逢
0723a04: 者幾弟觀吾兄志不隨流心懷忠信行履披落雁之
0723a05: 風慈悲噴護鵝之味又況於參有進於機有投嗟悼
0723a06: 同心不減先哲之憂而佛法大有望於吾兄也前次
0723a07: 蒙兄遣弟愛下為病所累未能相伴吾兄終以為恨
0723a08: 耳吾兄諷誦華嚴必在華嚴尋個下落所以一部華
0723a09: 嚴世界海惟一毘盧遮那身具之此毘盧遮那身惟
0723a10: 一釋迦妙性具之此釋迦妙性惟一眾生心具之眾
0723a11: 生之煩惱無邊故諸佛之法界亦無邊眾生之念念
0723a12: 無際故現相之菩薩亦無際眾生之分別無窮故文
0723a13: 殊之觀察妙慧亦無窮眾生塵剎之妄想無盡故普
0723a14: 賢之應化行門亦無盡然是中有因有果有體有用
0723a15: 全果是因全因是果全用是體全體是用入法界品
0723a16: 之善財乃自性之覺體文殊普賢及五十餘員善知
0723a17: 識乃性中所得之心法斯則全因是果全體是用也
0723a18: 世主妙嚴至離世間品品中之毘盧遮那乃如來藏
0723a19: 身之覺體文殊普賢及信住行向地之諸菩薩乃華
0723a20: 藏世界之本根斯則全果是因全用是體也故知心
0723a21: 性覺圓則藏身與法界全彰智行具足則文殊與普
0723a22: 賢共命所謂應觀法界性一切惟心造也古德有云
0723a23: 若端的一回汗出便向一莖草上現瓊樓玉殿若未
0723a24: 端的一回汗出縱有瓊樓玉殿卻被一莖草蓋蔽所
0723a25: 以蟭螟入蚊眉不覺為甚不覺只因太近若是吾兄
0723a26: 會得干戈林裡橫身色絲豈絆於跟下荊棘叢中擺
0723a27: 手十字無關於口邊便可干木隨身逢場作戲有何
0723a28: 七種之難拘攣鉤鎖而不超越佛祖者哉吾兄須如
0723a29: 山中亂談以堅其志。
0723a30: 行實
0723b01: 戊寅歲冬至日兩序大眾至方丈請述行實余不允
0723b02: 眾啟求再三義固難辭遂據坐乃云余乃建康江寧
0723b03: 人先祖從明宦遊於秦明運改革遷至寧鎮祖逝移
0723b04: 居任春堡父劉母黃氏順治甲午十二月二十五日
0723b05: 酉時感異而生年十六在芸局邊與同學讀書閱范
0723b06: 知府入山修行扯淡歌乃嘆曰功名富貴總是夢幻
0723b07: 妻子兒女無非空華一切事業實是一場扯淡嘗聞
0723b08: 生死事大無常迅速墨花煙藻詎免生死乎至年二
0723b09: 十夜夢五色蓮華莊嚴寶塔獨坐塔頂僧眾圍遶念
0723b10: 佛覺來念曰我此願力何時得了遂自將刀斷髮誓
0723b11: 死出家父母約知親友再三苦勸曰你去出家丟下
0723b12: 年老父母何人奉養余云在家奉養口體之孝也出
0723b13: 家修道乃出世間之大孝胡不許邪父母泣曰我今
0723b14: 六十有零將死不久我若死後那時一任你去余不
0723b15: 覺淚下默然而止未及三年父母俱逝一切祭葬事
0723b16: 畢年已巳二十有四忽然思曰我此願力今日可滿遂
0723b17: 寫遺書封于匣內是夜踰城禮正覺潤和尚乞求出
0723b18: 家尚問父母在麼余曰俱逝尚云有妻子否余曰有
0723b19: 妻子尚云既有妻子如何出家余曰聞佛捨國我今
0723b20: 何人尚云我這裡不允余曰和尚不允某甲別去尋
0723b21: 師尚云汝且暫住再作商量留住數日鑑其志不可
0723b22: 奪尚遂披薙命禮柏菴師為師至晚自入方丈乞求
0723b23: 開示尚云汝去念佛看念佛是誰余應諾而出一日
0723b24: 余在殿簷頭立尚問在此作麼余曰念佛尚云念佛
0723b25: 是誰余懞然不知遂發憤參究廢寢忘餐初冬半夜
0723b26: 經行忽然有省乃曰元來本是自己巳何得向外馳求
0723b27: 次日和尚圍爐余呈偈尚接得看過扯碎拋入火中
0723b28: 一頓詬罵汝等拋妻撇子出家不幹實事來弄虛頭
0723b29: 余抽身便出滿面慚惶自己巳追思還不是者個道理
0723b30: 仍前抖擻精神苦苦參究越明年往鳴沙州完具足
0723c01: 戒期畢至螺山隨喜聞老宿舉臨濟在黃檗處喫棒
0723c02: 因緣豁然把從前疑團當下脫落乃曰縱然奇特終
0723c03: 是尋常仍返正覺尚問受戒了余曰受了也尚云那
0723c04: 邊一日有多長余曰缽盂兩度濕尚云又來弄虛頭
0723c05: 余曰和尚莫壓良為賤尚頷之至晚尚喚入方丈曰
0723c06: 汝乃般若夙因莫要在此久住速下南方參學余曰
0723c07: 和尚年老某甲在此侍奉尚云侍奉有人不必繁慮
0723c08: 余即拜別直造長安首參興善薦福次謁風穴又參
0723c09: 金粟解制後至楚地廣教作參頭半載為病所累乃
0723c10: 百嘆曰我今薄福雖處叢林終日被病魔纏縛想是
0723c11: 此處無緣遂帶病告假遍參諸方受盡饑寒苦不可
0723c12: 堪參歷豫章吳越一帶叢林撥草瞻風又弗覺四載
0723c13: 矣末後轉楚行至東山阻雪聞白雲象林和尚道風
0723c14: 孤高鉗錘惡辣因破雪至彼參見尚問那裏來余曰
0723c15: 東山尚云如何是你行腳事余曰草鞋踏雪尚云意
0723c16: 旨如何余曰徹骨寒尚豎拳曰向這裏道道看余曰
0723c17: 少賣弄尚云杜撰禪和余拂袖便出遂執侍左右受
0723c18: 誨一載癸亥春日以源流頂像授之余辭曰某尟能
0723c19: 薄德敢當大任尚云老僧悉知汝勿固辭余不敢違
0723c20: 命即九拜受之時年三十矣受付囑後仍歸陝陜西拜
0723c21: 禮剃度師翁季秋至古邠皇澗寺息肩未幾有人報
0723c22: 師翁圓寂於五月矣余即易紙燭設靈告香闔郡檀
0723c23: 護聞余至同本寺耆宿勉留開法余堅辭再四眾請
0723c24: 愈篤不得已巳許之修建藥師道場兼立禪期百日座
0723c25: 下緇素萬指有餘期滿永壽馬九諸檀越慇懃敦請
0723c26: 至彼未幾緇素盈門留住一月即欲告辭有馬某父
0723c27: 子捨基一所同眾居士挽留創建瑞巖延余居焉遂
0723c28: 辛苦幾年一切事畢於丁卯五月望日貢士趙老先
0723c29: 生明府祝公同諸信士為余立碑遂住數載康熙三
0723c30: 十一年春月回正覺與剃度師翁掃塔高玄二宿同
0724a01: 靈州檀護請鎮河塔陞座說法一時四眾聳動弗料
0724a02: 中衛緇素謬聽虛聲請住華嚴禪寺祝聖開堂座下
0724a03: 衲子千指圍遶有養巨禪人文學俞公同鎮靖闔堡
0724a04: 眾信請住寶慶禪寺起建盂蘭道場當道宰官誠敬
0724a05: 護衛復同諸山耆宿闔郡縉紳士庶請住觀音禪院
0724a06: 結制安禪期畢萬佛洞耆宿守府趙公同石空寺堡
0724a07: 眾信請萬佛洞住靜未及數月鎮臺李公族叔英宇
0724a08: 居士協臺劉公伯玉協臺楊公宗道得續師資之緣
0724a09: 新建香山香巖禪寺請於十月望日修建水陸佛事
0724a10: 兼立禪期百日道俗往來如織期畢欲回瑞巖休老
0724a11: 協臺楊公劉公英宇居士同闔山數百餘人挽留永
0724a12: 遠住持自揣德寡行微無能為任不得已巳權且應諾
0724a13: 汝等大家盡知又何必用我勞叨作麼這樣薄劣之
0724a14: 狀烏堪齒錄外揚家醜取笑大方生平醜惡一時吐
0724a15: 露天寒無煩久立一眾作禮歡躍而退。
0724a16: 附創修瑞巖洞碑記
0724a17: 永之村名馬九以姓著之當年蕃衍可知邠風化存
0724a18: 人心好善與余裕家庄相鄰道經此村環山如屏一
0724a19: 河如帶盤桓而苦無同調間與二三野老倒一尊于
0724a20: 夕陽籬落間野蔬甚甘野語甚洽野景可畫咸嘆曰
0724a21: 昔時有禪院殘廢久矣何處尋遊覽一片地耶適古
0724a22: 夏頭陀乃弱冠儒流而入禪者禪號洗心自金陵旋
0724a23: 古邠皇澗寺村叟馬一貴張汝喜同眾紳衿聞名敦
0724a24: 請禪師至本境謀修香剎不能聚材鳩工師度形經
0724a25: 營創闢一洞題曰瑞巖洞傍延客所煮鐺所臥榻所
0724a26: 各有淨室洞中像設形好如生鐘鳴鼓響喚惺迷愚
0724a27: 香繞燈明焚修不輟首祝　皇圖鞏固與藎臣良吏
0724a28: 介繁祉育多男更祈普會士庶胥衍慶而未有艾也
0724a29: 由是遠邇遊覽者師一揮麈啟齒賢而智者則豁然
0724a30: 心折愚而悍者則改不善以回心噫嘻異矣哉禪教
0724b01: 有裨於人心而淑氣質也洞外鑿井而味孔甘培樹
0724b02: 而蔭孔茂雖蕞爾蘭若非峨峨月宇之勝無注目俶
0724b03: 詭之奇而紆徑聳壁鮮花綠竹巖下幽棲又是一洞
0724b04: 天能令人忘歲月矣幸逢明府祝老父臺仁廉愛民
0724b05: 善教翔洽士庶佩德頌之曰今日召杜善氣流轉所
0724b06: 以時和年豐盜息民安災厲消而生聚昌靈應覃敷
0724b07: 福星正照何一非瑞之感何一非瑞之徵也哉方知
0724b08: 師之命名非漫然而無謂也余疏懶無能養拙而甘
0724b09: 淪落甲子歲瓜月得瞻師丰采暫聆玉屑頓銷俗障
0724b10: 欣然贈之以詩曰；沖年了悟入禪林一晤知師道行
0724b11: 深座上高談渾古偈洞中藏錄悉良箴慈憐劫苦須
0724b12: 航渡法化頑冥賴錫臨愧我未明清淨理白頭仍染
0724b13: 利名心師亦荅余偈語如雪琴林磬冷冷清遠字字
0724b14: 琳瑯愈信師為非常僧儔也余門人馬繡一貴之子
0724b15: 馬錦一官之子父子世德篤於善行毅然布施捨基
0724b16: 一所修瑞巖洞捨地十六畝族人馬之龍捨地一畝
0724b17: 以上地糧俱在原主於以供香火於以招名衲古云
0724b18: 善有善報可卜其受福澤而未有艾矣繡欲表師之
0724b19: 功德暨布施之姓氏並垂不朽欲後之人睹斯洞也
0724b20: 眺斯景也心曠神怡觀感而增廓觀感而勿替因向
0724b21: 余乞言立石俾行善之氣化轉運不息瑞感之靈徵
0724b22: 相衍無窮但余不能孔碩其辭第以樸略質言而為
0724b23: 之記。時
0724b24: 大清康熙二十六年歲在丁卯蒲月穀旦
0724b25: 永壽縣在城甲午拔貢趙運熙頓首拜撰
0724b26: 文林郎知永壽縣事三韓祝鐘傑
0724b27: 駐防永壽縣千總趙英
0724b28: 儒學教諭古夏雷復
0724b29: 初晤洗心禪師訪記
0724b30: 余鄙性愛與叢林大知識譚人每以虛無尤之卻不
0724c01: 知此中氣味自有一種迥出塵凡的妙處未易領也
0724c02: 辛未秋移居五峰之陰都人士相傳瑞巖有
0724c03: 洗禪師者真大和尚余不覺鄙性遂熱因不憚崎嶇
0724c04: 而詣乎其處一入洞即見清松帶露綠竹含煙曲徑
0724c05: 從半空中延至法堂已巳知別是天地非人間矣及晤
0724c06: 禪師氣宇果顒昂也風度果瀟灑也詢厥桑梓則出
0724c07: 語錄以示之余捧讀一過方知為江左名士自童年
0724c08: 涉此途曾費了如許伐毛洗髓工夫所以語語俱根
0724c09: 性天全無一毫郛郭氣色犯其筆端豈不是兩間不
0724c10: 朽文字世謂名下無虛士者非歟或者謂業已巳僧矣
0724c11: 焉用文為噫如若言勢必使凡為僧者盡皆渾渾噩
0724c12: 噩而後止不過與山間草木林中鹿豕同耳何足貴
0724c13: 不見今之僧乎稍諳楮墨即為識者所賞何況胸藏
0724c14: 八斗學富三餘且懷一段不矜不伐之德如禪師試
0724c15: 問叢林中有幾人乎文何縠于僧哉文何縠于僧哉
0724c16: 始知禪師果不可及因附俚言以誌所感。
0724c17: 其一
0724c18: 南國出塵士，談經漆水隗，鷗因杯度下，鶴為錫飛來。
0724c19: 洞口多桃李，階前沒草萊，勿疑深谷裡，不寄天才。
0724c20: 其二
0724c21: 箇中得趣味，揮麈坐林隗，東野休風至，西山爽氣來。
0724c22: 修成籬內菊，掃盡澗邊萊，且向禪關也，深藏作賦才。
0724c23: 其三
0724c24: 瑞巖開古洞，洞口傍村隗，嫩草無冬夏，輕煙任去來。
0724c25: 止栽松與竹，不種苔和萊，莫謂少車馬，知稀是大才。
0724c26: 其四
0724c27: 不憚迢遙徑，紆迴過險隗，山從雲際起，水向石邊來。
0724c28: 崖下風鳴樹，町頭霜仆萊，登臨偏有興，敲句奉高才。
0724c29: 又緣馬子得見禪師遂步唐韻以贈
0724c30: 欣逢物外友，緩步入禪林，靜裡乾坤大，閒中道理深。
0725a01: 參乘渾爾我，持戒斂歛身心，不到花飛處，何緣聽巨音。
0725a02: 右一
0725a03: 好個大和尚，隻身闢梵林，眼光明且遠，俠氣高而深，
0725a04: 西域真佛體，東都至聖心，雖常斂歛鳳羽，在在敷清音。
0725a05: 右二
0725a06: 弢光趨幻境，聲價倍儒林，會友文方重，有鄰德自深。
0725a07: 行三代直道，存一片冰心，願以此相照，母金玉爾音。
0725a08: 康熙辛未仲秋日奉天韓岍頓首拜撰
0725a09: 
0725a10: 
0725a11: 後跋
0725a12: 觀夫世尊出現於世亦秪為一大事。因緣從古先哲
0725a13: 弘法利生其理亦然。非小補哉。但開法揚化之宗師。
0725a14: 須具六種之成就。五處圓密行解雙融事理。無礙始
0725a15: 堪東播西弄。否則山雞類鳳魚目溷珠誠可懼也。丁
0725a16: 丑冬余自蜀歸秦聞　洗心和尚幾處弘法道風孤
0725a17: 峻。欲親法誨未愜其願。後適和尚駐錫香巖。於戊寅
0725a18: 春幸獲一晤。真可謂西河獅子正覺彩鳳。吼則狐畏。
0725a19: 飛則翀霄。或隱或顯。莫能窺其涯矣。余索語錄。和尚
0725a20: 辭之再。余索之堅。和尚不得已巳而出之。余得展閱。羨
0725a21: 其言言見諦。語語超群。玉轉珠迴。如處水晶宮。心目
0725a22: 瑩徹。堪為末法之龜鑑。不但增佛祖之光。亦且為法
0725a23: 屬之慶幸耶。詎可任其湮沒弗傳乎。余亦不辭鄙陋。
0725a24: 聊述數言以贅末後。付之剞劂。用貽大方同志者覽
0725a25: 焉。
0725a26: 戊寅桂月望日古夏人文止謹跋
0725a27: 
0725a28: 
0725a29: 
0725a30: 康熙庚辰冬日板存浙江嘉興府楞嚴寺大藏經坊
