0907a01: 善一純禪師語錄卷第二
0907a02: 侍者學正錄
0907a03: 復住天龍。上堂。鉗鎚再握寶劍重揮。擊碎陳年窠窟
0907a04: 剿絕當時露布。揭示頂正眼。發輝向上宗猷已巳聞
0907a05: 者不妨再聞。已巳見者不妨再見雖然如是。且道聞又
0907a06: 聞個甚麼。見又見個甚麼。到者裏若是靈利底直下
0907a07: 掩耳歸去。那甘聽受處分。者些則且置。秪如整舊家
0907a08: 風。應時演化一句。又作麼生道天高群象正海闊百
0907a09: 川朝。復舉寶壽開堂。三聖推出一僧壽便打聖云。與
0907a10: 麼為人瞎卻鎮州一城人眼去在壽擲下拄杖歸方
0907a11: 丈。師云。據虎頭收虎尾。還他二大老作略欲論臨濟
0907a12: 向上宗乘。敢保夢也未夢見在。天龍恁麼告報且道
0907a13: 還是肯伊是不肯伊。卓杖一下云。逢人切莫錯舉。
0907a14: 上堂。天龍峰頂別是人間猿啼。嶂外鳥噪雲邊不是
0907a15: 目前法。亦非心外事。掀翻陳年骨董。揭舒象外幽玄。
0907a16: 玉壺影裏劫初前亙古乾坤不變。且作麼生是應時
0907a17: 及節底句。喝一喝云。禹力不到處河聲流向西。
0907a18: 上堂。得之不喜。失之不憂。進之不見其前。退之不見
0907a19: 其後。定之不見其住。動之不見其流。玲瓏八面無邊。
0907a20: 表廓徹圓明一鑑收。收收芙蓉只在秋江上。堪笑騎
0907a21: 牛更覓牛。喝一喝。下座。
0907a22: 上堂。人善被人欺。馬善被人騎。有般漢聞天龍恁麼
0907a23: 道即此為勝負邊事。呵呵。恁麼見解真乃世諦流俗。
0907a24: 阿師殊不知三世諸佛歷代祖師並古今天下老和
0907a25: 尚競出頭來總只以此如是。且作麼生是如是底事。
0907a26: 卓拄杖一下云。囌嚕囌嚕唎唎。
0907a27: 聖節上堂。撥轉上頭關捩子。普天匝地盡光輝。四海
0907a28: 五湖煙浪靜。十方世界樂無為。正恁麼時共享堯天
0907a29: 則且置。秪如知恩報恩一句作麼生道。卓拄杖云。天
0907a30: 上有星皆拱北人間無水不朝東。
0907b01: 上堂十五日已巳前雲迷山色暗。十五日已巳後。風動水
0907b02: 文生。正當十五日晴霽天清水碧沙明漁父笙歌滿
0907b03: 岸樵牧起舞盈岑不是目前法。非耳目之所到。直得
0907b04: 牆壁瓦礫點首。燈籠露柱揚眉。山僧一時乘興作得
0907b05: 山偈一首舉似大眾。青山高突兀雲傍嶺頭生山前
0907b06: 溪澗水潺潺響似琴。
0907b07: 上堂。一往直行。茫茫宇宙千差坐斷。死水澄潭饒你
0907b08: 運用無虧隨緣得妙。也是杓卜聽虛聲。且道總不與
0907b09: 麼時如何。良久曰。風送白雲飛嶺外水流黃葉到江
0907b10: 心。
0907b11: 師誕日上堂。一年算一歲。十歲算一旬。循環算將去。
0907b12: 驢年算不清。因甚不清。明明無遷意。徒妄立生庚。且
0907b13: 作麼生是不遷意。卓杖一下云。蟠桃核裏舊時仁。
0907b14: 臘八上堂。六年兀兀坐安然。多少好夜半睹明星依
0907b15: 舊成顛倒。成顛倒。殃及兒孫猶未了。喝一喝。下座。
0907b16: 佛誕日上堂。四月八。浴佛日。九龍吐水沐金軀。釋迦
0907b17: 老人赤骨律。驀拈拄杖云。雲門大師來也。且看作麼
0907b18: 生相救。以拄杖左邊一卓云。釋迦老人請過者邊。著
0907b19: 右邊一卓云。雲門大師向者邊來。山僧恁麼相救。且
0907b20: 道還得也無。中間一卓云。不因柳毅傳書信何緣得
0907b21: 到洞庭湖。
0907b22: 上堂。山僧持杖陞堂。大眾圍繞禮拜。一一個事分明。
0907b23: 豈肯顢頇捏怪。是則是。只是向者裏見明親切得底
0907b24: 正好且居門外。何以如此。良久云。話在。
0907b25: 上堂。不說心。不說性。語默動靜皆是病。棒喝奔雷接
0907b26: 上機。波斯眼睛烏律律總不與麼。來素隱行怪畢竟
0907b27: 如何即是。良久喝一喝云。事從叮囑起。
0907b28: 上堂。不是風動。不是旛動。者裏也不妨疑著仁者心
0907b29: 動。切忌認驢鞍橋作阿爺下頷。還知祖師落處麼。良
0907b30: 久曰。利劍拂開天地靜霜刀纔舉斗牛寒。
0907c01: 上堂。斬釘截鐵不為本分。就下平高未是作者。饒你
0907c02: 拈頭作尾拆東補西擲大千於方外。納須彌於芥子。
0907c03: 正好朝打三千暮打八百。何故中秋午夜一輪月。
0907c04: 上堂。三丈長。八尺短。忙則奔波閒則不管。古今天下
0907c05: 人同鼻出息。同口喫飯。同舌說話。所以青春誇年少。
0907c06: 皓首論蒼顏。還會麼。分明持缽衲僧事。汝等諸人總
0907c07: 向者裏覓甚麼碗。
0907c08: 上堂。春到百花開。秋來林葉落。珍重莫作時節會。千
0907c09: 古傳來這一著。這一著人人肚下兩隻腳。
0907c10: 中元日。聖學龍居士請上堂。鍾鼓交加。人天普集山
0907c11: 野。陞堂演第一義。且第一義作麼生演。不見道。欲識
0907c12: 佛性義。當觀時節因緣。時節若至。其理自彰。大眾且
0907c13: 道即今是甚麼時節。此是七月十五中元地官聖誕
0907c14: 之期。聖學居士敦請山僧上堂。正恁麼時。還是舉唱
0907c15: 時節因緣底。是發明第一義諦底。是驀拈拄杖云看
0907c16: 看時節因緣也。在者裏第一義諦也。在者裏只是饒
0907c17: 你諸人向者裏見得分明。天龍拄杖子猶未肯相許。
0907c18: 因甚不許。卓一卓云。紅霞穿碧落。白日遶須彌。
0907c19: 上堂。驀拈拄杖卓一卓云。若向者裏見得分明底。一
0907c20: 任掀倒禪床。喝散大眾。掉轉頭去。孤迥迥。峭巍巍。羅
0907c21: 籠不住。呼喚不回。灑灑落落自由自在。作個無事閒
0907c22: 道人去也。豈不慶快平生。倘或尚留觀聽。未免被拄
0907c23: 杖子穿卻鼻孔。且道那裏是穿卻處。不見道你有拄
0907c24: 杖子我與你拄杖子。你無拄杖子我奪卻你拄杖子。
0907c25: 喚作拄杖則觸。不喚作拄杖則背。道得也三十棒。道
0907c26: 不得也三十棒。德山今夜不答話。問話者三十棒。問
0907c27: 僧甚處人。僧曰新羅人。山云。未跨船舷早已巳三十棒。
0907c28: 脫下衲衣一頓棒。如何是佛法的的大意。三頓六十
0907c29: 棒。何以如此。。復卓一卓云。芙蓉不在秋江上。
0907c30: 上堂。無巴鼻有來由。觀世音菩薩將錢買糊餅。放下
0908a01: 手原來卻是箇饅頭。今日落在天龍手裏不免分似
0908a02: 諸人去也。卓拄杖下座。
0908a03: 上堂。三世諸佛是三世諸佛。歷代祖師是歷代祖師。
0908a04: 天下老和尚是天下老和尚。諸人是諸人。山僧是山
0908a05: 僧。打水無相濺一切皆自辦。惟有一句子珍。重親切
0908a06: 看且道是那一句。肚餓要喫飯。
0908a07: 達磨忌拈香。十萬里航海而來。早是腳跟未穩。梁皇
0908a08: 殿上失利。少室峰前拔本賺他神光斷臂。千古笑殺
0908a09: 英靈。因甚麼又一年一度一燒香。五音六律別宮商。
0908a10: 百丈祖忌。拈香野鴨飛去各西東。扭住鼻頭空忍痛。
0908a11: 禪床角挂拂子兮。賣弄爪牙。法堂前卷卻席兮正顯
0908a12: 大用。更有一般奇特處巍巍。獨坐大雄峰喝一喝。
0908a13: 密祖忌拈香。當面做賊弄巧成拙。鞭撘海底泥牛。山
0908a14: 頭石虎。流血殃及不肖兒孫。至今放過不得既放過
0908a15: 不得。畢竟如何。插香云。賊。賊。
0908a16: 重陽上堂。歷歷無邊表。明明絕覆藏形名該不得何
0908a17: 物許承當。還有承當得底麼。若是登高到頂底漢子。
0908a18: 自然眼空四海。氣蓋諸方。依稀彷彿之流只得青山
0908a19: 綠水西來意。翠竹黃花古佛心。喝一喝。下座。
0908a20: 開爐上堂。大冶紅爐今豁開。銅頭鐵額此中埋。等閒
0908a21: 煉作金剛彈。拋出人前打落腮。且道公幹在甚麼處。
0908a22: 良久云。不須柴炭扇風火。直教寒爐撥死灰。喝一喝。
0908a23: 下座。
0908a24: 結制上堂。把定牢關坐斷岐路。內不放出。外不放入。
0908a25: 明明個裏絕商量。九十日中自成屈。且道屈個甚麼。
0908a26: 山僧畫蛇添足。諸人無繩討縛。直饒向者裏散去。每
0908a27: 人腳跟下早已巳三十痛棒。雖然如是。要且事無一向
0908a28: 何故閻羅老子打算飯錢。莫道山僧不言。且道言個
0908a29: 甚麼。良久。卓拄杖一下云。一等共行山下路。眼頭各
0908a30: 自看風煙。喝一喝。下座。
0908b01: 上堂。惟此一事實。餘二則非真。且道是那一事到者
0908b02: 裏十個有五雙未免指鹿為馬。認奴作郎。還委悉麼。
0908b03: 良久云。各人自掃門前雪。莫管他家屋上霜。
0908b04: 上堂。雲從龍。風從虎。聖人作而萬物睹。山僧等閒作
0908b05: 一出拄杖。為打禾山鼓。且道是甚麼曲調。駐雲飛下
0908b06: 山虎拍拍總是歌。敲唱誰能阻聽如聾。見如瞽。視聽
0908b07: 最分明。諸人莫莽鹵。擊拂子云。還會麼。會得底六六
0908b08: 三十六。不會底五五二十五。
0908b09: 因事上堂。個事見成本無欠剩。豈欺未明。可憐不信。
0908b10: 呵呵。也是為他閒事長無明。
0908b11: 上堂。佛法世法本來不二。好醜妍媸由妄分析若也
0908b12: 打成一片。自然處處逢的。然雖如是。咦。切忌青天白
0908b13: 日。
0908b14: 上堂。呼牛喚馬。坐東走西。驅奴使婢。訓子教孫。一切
0908b15: 智智。清清無二。無二分。無別無斷故。因甚麼塵勞滾
0908b16: 滾。業識茫茫。且道過在甚麼處。良久曰。幸自無瘡勿
0908b17: 自傷。
0908b18: 上堂。瞿曇貴離諸著。仲尼要在絕四。二大老雖是剿
0908b19: 絕為人。怎奈前不搆村後不抵店。純上座則不然。直
0908b20: 管教理作理。明事作事辦。賊來須打。客來須看。何謂
0908b21: 如此。海鹹河淡。
0908b22: 達磨忌拈香。梁皇殿上道不識。面赤不如語直。少室
0908b23: 峰前癡面壁。多虛不如少實。當時隻履西歸。而今討
0908b24: 甚巴鼻。有巴鼻無巴鼻。插香云。萬古清風吹何極。
0908b25: 丈老和尚忌。拈香雙桂室中。戳瞎頂正眼昭覺堂
0908b26: 上打失兩莖眉毛帶累後代兒孫東尋西討。今日不
0908b27: 肖。遠孫向香煙堆裏拈出。也要諸人共見共知。還知
0908b28: 麼。插香云。莫教錯認定盤星。喝一喝。下座。
0908b29: 上堂。拈華微笑空自勞攘。斷臂安心一場德山
0908b30: 入門便棒。臨濟入門便喝大似斗筲氣相。秪如掩室
0908c01: 杜口也是平地干戈。何況搖鈴打鼓。擎權舞笏。輥毬
0908c02: 打地。顧劍指瓶。總是弄猢猻家具。還知麼。泥牛吼月
0908c03: 空谷震。木馬嘶風鐵樹驚。平地擎山分大小。雲開日
0908c04: 出耀乾坤。喝一喝。下座。
0908c05: 解制上堂。正月十五日。諸方齊解制。衲子束腰包。寰
0908c06: 中任來去。去去實不去。途中好善為。來來實不來。明
0908c07: 窗下安排。來去本無羈。何必強撕捱。卓拄杖一下云。
0908c08: 天龍今日更與放開線道。一任南天台北五臺。只是
0908c09: 於中有一句子也要向諸人說破。且道是那一句饒
0908c10: 你走盡天涯並海角。歸來終虛費草鞋。怎似雙眼泉
0908c11: 畔。老梅樁孤守寒巖。鐵骨冰心渾不易。一年一度占
0908c12: 春魁。
0908c13: 上堂。也大奇。也大奇。當陽突出不思議。二三子以我
0908c14: 為隱乎。吾無隱乎。爾到者裏。若論把斷要津不通凡
0908c15: 聖。千差坐斷。有無不立底檢點將來。又是扶籬傍壁。
0908c16: 雖然如是。不得春風花不開。花開須借春風力。咄。
0908c17: 上堂。天之高。地之厚。南北東西無過咎。上下四維無
0908c18: 等匹。八角磨盤空裏走。走走分明動轉不相違。說甚
0908c19: 麼瞻之在前忽焉在後。謬謬更有釋迦入雪山。達磨
0908c20: 居少室。立雪斷臂。腰石舂米。七破蒲團。如喪考妣。看
0908c21: 來總是不唧溜。天龍恁麼告報非是無端譏古。要為
0908c22: 諸人掀翻窠臼。且道掀翻後又作麼生。九旬霜雪盡
0908c23: 花開天地春。
0908c24: 佛涅槃日上堂。趙州祖師活一百二十歲。釋迦老子
0908c25: 八十向雙林入滅。一一揭示分明。諸人因甚不徹。徹
0908c26: 不徹薪盡火還滅。喝一喝。下座。
0908c27: 上堂。恁麼也不得不恁麼也不得毫釐有差天地懸
0908c28: 隔所以道一切聖賢皆以無為法而有差別不差別
0908c29: 踏著秤鉈原是鐵喝一喝下座。
0908c30: 上堂山僧不識文字。說法全沒意。事不入智人耳。不
0909a01: 合第一義只解以空合空。以水投水。若恁麼會去。山
0909a02: 中石女配丈夫。海底泥牛吞巨鯉。若也不會。問取十
0909a03: 字街頭廖鬍子。
0909a04: 小參
0909a05: 入院小參。人人本有。個個不無。尊貴天然。見成受用。
0909a06: 者般說話不是打在無事甲裏便是錯認驢鞍橋作
0909a07: 阿爺下頷。正好與三十棒。又有道淨裸裸絕承當。赤
0909a08: 灑灑沒可把將謂脫體無倚便是。殊不知正似落空
0909a09: 外道魂不散死人。前不搆村。後不抵店。亦好與三
0909a10: 十棒。又道。恁麼也不得。不恁麼也不得。恁麼不恁麼
0909a11: 總不得。到者裏把斷要津。不通凡聖。纔涉思惟便落
0909a12: 階級。者個如劈箭機似急流水。雖是一往直行。檢點
0909a13: 將來也好與三十棒。何故此事本無。如是故。見前大
0909a14: 眾宜善參詳。既是臨濟兒孫。今來共相毘贊宗乘。切
0909a15: 不可作者般倚草附木見解。直須擊碎髑髏。掀翻窠
0909a16: 臼。莫守舊時途轍。只教一句。當天八萬門。永絕生死。
0909a17: 然後向頭頭上顯。物物上明隨機應用。變化無方。拈
0909a18: 一莖草作丈六金身。將丈六金身作一莖草。有時向
0909a19: 十字街頭橫拖布袋兜三惹四。有時向孤峰頂上盤
0909a20: 結草菴罵祖呵佛。正恁麼時。且道功歸何所。卓杖一
0909a21: 下云。龍袖拂開全體現。象王行處絕狐蹤。喝一喝。
0909a22: 除夕小參。臘月三十夜。打鼓喫普茶。一齊分付了。何
0909a23: 必再周遮不周遮。東家人和氣。西家不用打籬笆。是
0909a24: 則故是。秪如米裏有蟲飯裏有沙。諸人又作麼生檢
0909a25: 點。若檢點得出。不負相從度歲華。若也未能。來年更
0909a26: 有新條在。惱亂春風卒未休。喝一喝。
0909a27: 晚參古德云。住持有三法。缺一不可。喝一喝云。是何
0909a28: 言語。天龍住持無一法。又誰管伊可不可。早是罪犯
0909a29: 彌天過重丘嶽。且道是甚麼過。若向這裏見得分明。
0909a30: 方許規導來學。
0909b01: 小參。道盡大地是個文殊普賢境界。也是無端妄生
0909b02: 節目。喚十方萬物為自己巳。更是倚草附木。除卻二途。
0909b03: 切莫向鬼窟裏作活計。直饒總不恁麼。又是矢上加
0909b04: 尖。到者裏畢竟作麼生行履得恰好去。豈不見南泉
0909b05: 道。老僧幼小牧得一頭水牯牛。擬向溪東牧。未免犯
0909b06: 他國王水草。擬向溪西牧。亦未免犯他國王水草。不
0909b07: 如隨分納些些。總不見得。既然。且道如何是隨分納
0909b08: 些些底道理。咦。八十翁翁入場屋真誠不是小兒戲
0909b09: 為天一和尚對靈小參。一點雨。一點濕。個事見成明
0909b10: 歷歷。本無生滅與去來。說甚涅槃與圓寂。不屬南北
0909b11: 與東西。世出世間無彼此。既不屬南北東西。又無彼
0909b12: 又無此。且道向甚麼處見得明歷歷。不見道沒蹤跡
0909b13: 處不藏身。藏身處沒蹤跡。還知我天一法兄和尚落
0909b14: 處麼。以拂子打圓相云。天寬海闊難描邈。無位真人
0909b15: 赤骨律。喝一喝。
0909b16: 除夕小參。天原不動。地本無移。日月推遷週而復始。
0909b17: 一年三百六十日。花甲翻來覆去從頭至尾數到今
0909b18: 日。臘月三十夜。檢點將來。只是個天干地支。說甚麼
0909b19: 四時八節二十四氣。小盡二十九。大盡三十日。雖是
0909b20: 道理分明。未免於中取次。拈起杖云。惟有拄杖子。古
0909b21: 古怪怪。列列挈挈。不屬陰陽造化。不逐日月遷流。不
0909b22: 隨四時更變。單單要為諸人敲枷打鎖。抽釘拔楔。直
0909b23: 下教汝鼻孔放光。眼睛出氣。末後又教頭頂青天腳
0909b24: 踏實地。果向者裏倜儻分明便是一生參學事畢。其
0909b25: 或未能。莫只事逐眼前過。須覺老從頭上來。
0909b26: 八院小參。在在處處。剎剎塵塵。明明歷歷。歷歷明明
0909b27: 圓陀陀輝天鑑地。光爍爍耀古騰今。不是目前法亦
0909b28: 非心外事。且道是個甚麼。即心即佛非心非佛。不是
0909b29: 心。不是佛。不是物。喝一喝云。徒勞妄生卜度。釋迦老
0909b30: 子離兜率降皇宮。出母胎。入雪山。六年苦行。夜睹明
0909c01: 星。豁然大悟。只得奇哉三嘆。依然滿口道不出。達磨
0909c02: 大師九年面壁落賺神光斷臂分皮分骨分髓。不惟
0909c03: 於此全沒交涉。要且自賺一場。至於禾山打鼓。
0909c04: 雪峰輥毬。溈山打木魚。洞山麻三觔。雲門乾屎橛。趙
0909c05: 州庭前柏樹子。德山棒。臨濟喝。看來總是小兒伎。到
0909c06: 此一點也用不著。何況陞堂入室。鼓舌搖唇。朝參暮
0909c07: 請。東討西覓。以為究竟。正似取螢火燒須彌山。驢年
0909c08: 也未得著。所以道。向上一路千聖不傳。學者勞形如
0909c09: 狷捉影。到者裏絕形名離朕兆沒蹤跡。是汝諸人向
0909c10: 甚麼處摸索。松巋今晚入院之始。別無供奉。直得不
0909c11: 惜眉毛。不避諸方怪笑。將來與諸人下個註腳。還委
0909c12: 悉麼。良久。擲拂子云。道泰不傳天子令。時清那唱太
0909c13: 平歌。
0909c14: 荐慈對靈小參。生亦未曾養。死亦未曾葬。罪犯彌天。
0909c15: 過有萬狀。驀豎拂子云。幸有拂子不拘世情小節。不
0909c16: 涉親疏背向。堪報不報之恩。用作無為之化。所以二
0909c17: 十年前曾為吾母商量己巳躬大事。一向信行得力。臨
0909c18: 終自是正生脫化。何必今日重翻宇宙作此伎倆。將
0909c19: 謂報劬勞而薦拔。喝一喝云。不惟徒設虛假。看來也
0909c20: 是錦上鋪花。既然如此。報恩一句則且置。秪如吾母
0909c21: 正生脫化。向甚麼處安身立命。大眾還委悉麼。良久
0909c22: 云。生滅異緣皆幻住。真性何嘗有去來。
0909c23: 除夕小參。月頭是初一。月尾是三十。月月皆如是。今
0909c24: 晚道除夕。即此問諸人。諸人總不識。即此問露柱。露
0909c25: 柱道猶是。妄分析即此。問燈籠。燈籠笑嘻嘻。且道他
0909c26: 笑個甚麼。笑諸人不識。殊不知就此者不識處。打翻
0909c27: 漆桶直下便見。古今天地。古今日月。古今星宿。古今
0909c28: 山河。古今凡聖。古今人物。古今事理。一切總在者裏。
0909c29: 不曾移易一絲毫頭。許說甚麼時節遷變否。去泰來
0909c30: 總。似夢中說夢。直得澄澄湛湛。了了明明。無彼無此。
0910a01: 無前無後。無古無今。無來無去。無生無滅。無動無靜。
0910a02: 於中更求絲毫遷易差別間隔之相了不可得。所以
0910a03: 道。無邊剎海自他不隔於毫端。十世古今始終不離
0910a04: 於當念。既不離當念。因甚當念不識還識者不識底
0910a05: 消息麼。良久曰。好事不須頻話會。留將和氣暖丹田。
0910a06: 九龍大眾請為法叔古源和尚對靈小參。靈光獨耀
0910a07: 萬古徽猷世出世間寂然不二。在在處處剎剎塵塵。
0910a08: 法法頭頭無可不可。無是不是。其間欲覓纖毫生滅。
0910a09: 去來動靜出入有為之相了不可得。更說甚麼還源
0910a10: 復始達本歸根。成佛證祖。越死超生。大似無夢說夢。
0910a11: 好肉剜瘡。明眼人前一場笑具。故我九龍法叔和尚
0910a12: 數十年來行悲切令。用老婆心。搖三寸舌。簸兩片皮。
0910a13: 橫說豎說。雖是方便為人。亦未免隨群逐隊。幸爾今
0910a14: 朝化緣已巳畢。到此難瞞。秪得改聲換調。棄虛抵實。將
0910a15: 此者段大事因緣徹底掀翻。普示諸人去也。那待松
0910a16: 巋鋪花錦上正恁麼時。且道有甚憑據。木人攜板雲
0910a17: 中拍。石女銜笙井底吹。
0910a18: 天龍大眾請為法叔古源和尚對靈小參。寒暑陰晴
0910a19: 天地德。喜怒哀樂人間事。一切明明本現成。堪笑於
0910a20: 中分道理。甚麼道理。我法叔天龍和尚圓寂。大眾為
0910a21: 設薦嚴佛事敦請松巋對靈小參。一為報慈恩厚德。
0910a22: 一為舉向上宗乘。必欲人人循遵孝道。個個體證無
0910a23: 生。正恁麼時還是循遵孝道底是體證無生底是。檢
0910a24: 點將來。總未免傍觀者。哂。且道哂個甚麼。三級浪高
0910a25: 魚化龍。癡人猶戽夜塘水。
0910a26: 為天龍法叔和尚舉哀。若論箇事欲速則不達。久長
0910a27: 則美。細行則堅。是我法叔和尚恁麼行履數十年來
0910a28: 綿綿密密。密密綿綿不曾移易一絲毫頭許。所以門
0910a29: 庭孤迥道越諸方。依稀彷彿之流只得望巖而退。湖
0910a30: 海英俊衲子不遠千里來歸。雍雍肅肅濟濟蹌蹌。法
0910b01: 舍弘規無所不備。遽爾幻緣一脫。遍界悲風。凡聖驚
0910b02: 憂人天失望。故我見前一眾不勝悲思。且道思個甚
0910b03: 麼。若教頻下淚。滄海亦須乾。
0910b04: 焚換舊佛清淨法身原無。更變換舊安新兩重公案。
0910b05: 甚麼公案。新底裝嚴。舊底火鍛煆。然雖裝鍛不同。彼此
0910b06: 兩不相欠。且作麼生是不欠底消息。遂舉火云。鯨吞
0910b07: 海水盡露出珊瑚枝。
0910b08: 
0910b09: 
0910b10: 善一純禪師語錄卷第二終
0910b11: 　普陽信善
0910b12: 　　　張祖明　杜寂富　程寂修　陳寂恩
0910b13: 　　　吳恒善　羅淨依　胡照本　陳寂秀
0910b14: 　　　張朗修　杜寂忍　賴友輔　張國相
0910b15: 　　　任玉琰　杜朝勝　程朝俊　郭起學
0910b16: 　信善李恒勝　謝祖鼻　宋恒瑞　田寂輝
0910b17: 　　　江祖滴　田福慶　羅自恒　鄭應試
0910b18: 　　　胡寂聯　張實行　田萬畝　鄭邦儒
0910b19: 　　　方良輔　胡國恩　陳恒善　張寂容
0910b20: 　　　張善福　賈　傳　張　育　張嘉爵
0910b21: 　　　魯德源　王朝卿　田應開　谷明茂
0910b22: 　　　馮深戒　宋寂榮　胡國幹男恒福
0910b23: 　　　簡寂心同緣胡氏寂瓊　趙文美同緣汪氏廣修
0910b24: 　　武原陳子蘭書　　　　　　　嘉興　　　　刊
0910b25: 　康熙癸未季秋　穀旦　板存嘉興楞嚴寺藏房
