0435b01: 靈機觀禪師語錄卷三
0435b02: 嗣法門人　成恒　元林　超卓　超啟　等編
0435b03: 
0435b04: 勘辨
0435b05: 僧同安參見問云砥柱聖凡關捩子黑風吹倒意如
0435b06: 何師云黑風吹倒意如何且止如何是聖凡關捩子
0435b07: 安進步作抱勢師便與拓開云推倒了也安一喝師
0435b08: 便掌云者掌又作麼生安乃打傍僧云者掌該是你
0435b09: 喫師云捉敗了也安亦云捉敗了也師云將謂將謂
0435b10: 只端參次云素手見和尚師云本來無一物說甚素
0435b11: 手端云鼓粥飯氣作麼師云汝又來吐酸端云也要
0435b12: 和尚知師云氣息不堪端云蒼天蒼天師云真箇受
0435b13: 屈。
0435b14: 璨衲參師問你是那裏人衲云興化師云壺公山為
0435b15: 甚生在興化衲云為伊不生別處師云端的在甚處
0435b16: 衲便喝師云我者裏一喝不作一喝用汝又作麼生
0435b17: 衲云特來禮拜和尚師云請坐喫茶。
0435b18: 僧參師問那裏來僧云德清師云到者裏作甚麼僧
0435b19: 云要到杭州去師云不許借路經過僧無語師問眾
0435b20: 既不許借路經過者僧為甚又到者裏法立書記云
0435b21: 官不容鍼私通車馬師云露柱為甚麼懷胎立云和
0435b22: 尚莫瞞人好師云作麼是你不瞞底立拂袖便行。
0435b23: 僧參師問你從那裏來僧云曹溪師云還識六祖大
0435b24: 師面目麼僧云不識師云近前來向汝道僧近前師
0435b25: 云但向不識處會取僧擬議師打一扇云山僧今日
0435b26: 罪過。
0435b27: 僧參師問昨日禪堂前與汝相見了也恁麼會去多
0435b28: 少省力僧無語師云念汝遠來且坐喫茶。
0435b29: 二僧參問賓主相逢即不問鍼芥相投事若何師豎
0435b30: 一指云會麼僧云少者三拜不得便作禮師云特地
0435c01: 一場愁乃問第二位鍼芥相投你作麼生會僧云今
0435c02: 日親禮和尚師云未禮已巳前又作麼生僧擬議乃喝
0435c03: 師云遲了八刻。
0435c04: 僧參一物不將來時如何師云喚什麼作一物僧便
0435c05: 喝師云一物不將來又喝箇甚麼僧無語師打云切
0435c06: 忌傷鋒犯手。
0435c07: 僧參自敘在五祖住五載師徵云莫有所得麼僧云
0435c08: 無所得師云既無所得莫蹉過麼僧云饑來喫飯困
0435c09: 來眠有甚蹉過師云你道閻羅老子來時又作麼生
0435c10: 僧無語師驀頭打一扇云大須仔細。
0435c11: 僧參師問仙鄉那裏僧云福建師云幾時過關來僧
0435c12: 云兩三載矣師云仙霞嶺是甚麼人看守僧擬拜師
0435c13: 轉身云到即不點。
0435c14: 僧參師問撥艸瞻風只圖見性上座性在甚處僧云
0435c15: 有水皆含月無山不帶雲師云此猶是尋常見解作
0435c16: 麼生是出格句僧禮拜云學人今日親見和尚師云
0435c17: 你道山僧意如何僧喝師云何曾夢見。
0435c18: 僧參問云從上諸聖與人抽釘拔楔和尚將何為人
0435c19: 師云教汝生不得死不得僧云佛祖一齊來又作麼
0435c20: 生師云都教立在腳下僧禮拜師打云納敗不少。
0435c21: 僧參問云千里求師只圖見性未審性作麼生見師
0435c22: 卓拄杖云會麼僧云即此便是麼師云汝道是箇什
0435c23: 麼僧佇思師以杖擉退云夢裏何曾惺得來。
0435c24: 僧參問云臨濟喝德山棒是古人為人處未審資福
0435c25: 將何為人師豎起拄杖僧禮拜云同坑無異土師打
0435c26: 云陷殺者師僧。
0435c27: 僧參師問仙鄉那裏僧云江西師云還記得未生前
0435c28: 消息麼僧舉起茶鍾師云者箇是已巳生底如何是未
0435c29: 生底僧云和尚為甚打作兩橛師云作麼生是上座
0435c30: 一橛底意僧無語師笑云且請茶。
0436a01: 僧參師云仙鄉那裏僧云湖廣師云父母未生前在
0436a02: 甚處僧云學人不會禪師云汝為甚喚作禪僧無語
0436a03: 師云入地獄如箭射。
0436a04: 報恩僧參師問如何是報恩得力句僧云沒有得力
0436a05: 師云恁麼則蹉過了也僧云不蹉過師云如何是汝
0436a06: 不蹉底僧無語師云大好不蹉。
0436a07: 僧參師云汝來也僧罔措師云將謂家中人元來門
0436a08: 外漢。
0436a09: 僧參問云機不離位墮在毒海請師一接師云且喜
0436a10: 到者裏僧側耳作聽勢師掌云裝聾作啞作麼僧云
0436a11: 大眾記取此語師叱云他時後日叫屈去在。
0436a12: 僧參師問三人同行必有一智阿那箇是智僧云今
0436a13: 日親見和尚師云親見山僧且止如何是上座底智
0436a14: 僧便喝師云者一喝山僧卻不會僧云某甲到者裏
0436a15: 也不會師云山僧也不會上座也不會是箇甚麼意
0436a16: 旨僧又喝師云好與三十拄杖僧禮拜云某甲今日
0436a17: 小出大遇師云請坐喫茶。
0436a18: 僧參纔開口師驀胸擒住云汝擬伸問箇甚麼僧面
0436a19: 熱師便推出。
0436a20: 僧參問云如何是得力句師云挑不起師卻問如何
0436a21: 是你得力句僧便喝師云得力句不在喝上僧云在
0436a22: 甚處師云禮拜了向汝道僧禮拜師驀頭一踏。
0436a23: 僧參師問仙鄉那裏僧云江寧師云來者裏作甚麼
0436a24: 進云特來親覲和尚師云山僧眉毛與汝眉毛撕結
0436a25: 汝還有受用也無僧無語師云猶隔大千在便起身
0436a26: 入臥室。
0436a27: 僧參問父母未生前向甚處相見師以手打壁示之
0436a28: 僧舉頭師便喝僧云相見後又作麼生師云切忌切
0436a29: 忌。
0436a30: 僧愧菴參展坐具問云在麼在麼師云早已巳刺剌腦入
0436b01: 膠盆進云莫不是者箇麼師云你將謂別有那進云
0436b02: 不是心不是佛不是物是箇甚麼師云又落第二頭
0436b03: 僧擬開口師便打僧云和尚莫要亂打師又打僧扭
0436b04: 師拄杖師直打出云亂統禪和師因見倔強故當面
0436b05: 錄出以示大眾。
0436b06: 僧參師云從那裏來僧云瓶窯來師云曾帶得瓶來
0436b07: 麼僧云帶得來師云試呈似山僧看僧無語師云可
0436b08: 惜有瓶無口。
0436b09: 僧參師云我有一轉語問你天目山高多少僧云從
0436b10: 來無蓋覆師云因甚在山僧腳下僧云特來禮拜和
0436b11: 尚師云自甘埋沒。
0436b12: 僧參師云聞汝從江西來麼僧云是師云曾帶得甚
0436b13: 麼來僧呈坐具師云依稀越國彷彿揚州僧一喝師
0436b14: 云秪如一喝不作一喝用又作麼生僧云禮拜和尚
0436b15: 師便打云納敗不少。
0436b16: 僧參問自遠趨風請師一接師便掌云會麼進云棒
0436b17: 喝交馳諸方亦爾資福宗乘如何舉唱師云汝還會
0436b18: 棒喝落處也未僧一喝師便打進云此猶是棒喝邊
0436b19: 事師又打云情知你盡力跳不出僧又喝師云秖如
0436b20: 一喝不作一喝用又作麼生僧又喝師拈拄杖趁打
0436b21: 云亂喝作麼僧禮拜師云艸賊大敗僧起身侍立次
0436b22: 師問幾時到者裏僧云清早特來求單師云向在何
0436b23: 處住僧云福嚴師云既在福嚴又來求單作麼僧無
0436b24: 語師便轉身云將謂將謂僧云和尚不得向者裏推
0436b25: 托師云何曾夢見山僧來僧云恁麼去也師叱云者
0436b26: 弄泥團漢。
0436b27: 僧參師問仙鄉那裏僧云福建師云那一府僧云泉
0436b28: 州師云東西兩塔立虛空明甚麼邊事僧云今日卻
0436b29: 好到資福師云未到資福已巳前意作麼生僧云和尚
0436b30: 還要第二杓師云甚麼說話又是途路邊事僧云和
0436c01: 尚自生分別師云如何是上座不分別僧便喝師
0436c02: 云舌頭拖地了僧云今日不著便師呵呵笑云自知
0436c03: 較一半。
0436c04: 僧參送鞋師問云達磨隻履西歸上座一隻從甚處
0436c05: 得來僧云學人不會師云腳跟托在和盤上夢眼不
0436c06: 開最可憐僧擬議師以目視云將謂你是箇漢。
0436c07: 僧參師問本來無一物布帛果品從何而有僧頓足
0436c08: 一下師云卻不是僧云和尚又作麼生師拈起布云
0436c09: 會麼僧云供養和尚底師云轉不相當僧便拜師疾
0436c10: 入臥室。
0436c11: 僧參師問眠房錢即不問艸鞋錢還也未僧云步步
0436c12: 踏著師云虛生浪死漢又問第二位你作麼生僧云
0436c13: 初參師云參箇甚麼僧無語師云將謂你是行腳。
0436c14: 僧送圓師云你送我圓是何心行僧頓一足師云此
0436c15: 箇是者裏底作麼生是麻城底僧云和尚將謂有兩
0436c16: 箇鼻孔師云試向我出氣看僧無語師一喝僧又無
0436c17: 語師云將謂將謂。
0436c18: 僧參師云未到者裏不妨疑著既到者裏冰消瓦解
0436c19: 疑著則不問如何是冰消瓦解僧云謝和尚今日放
0436c20: 參師云如何是你放參底端的僧拊掌兩下云有甚
0436c21: 麼不端的師云猶涉兩三僧便禮拜師云刺腦入
0436c22: 膠盆便是你一箇。
0436c23: 有暫到僧撞入方丈禮拜起問學人不敢造次請師
0436c24: 答話師厲聲云你為甚麼落在陷虎坑裏僧擬議師
0436c25: 拈棒僧云何以見得師便打云死活也不知僧無語
0436c26: 師連棒打出。
0436c27: 僧參師問從什麼處來僧云金粟師云康僧尊者手
0436c28: 中金瓶重多少僧一喝師云者一喝未是金瓶邊事
0436c29: 僧云和尚又作麼生師便打云借口喫飯漢。
0436c30: 僧參師問甚麼時節奔馳不歇僧云雲從龍風從虎
0437a01: 師云世尊三昧迦葉不知迦葉三昧世尊不知意旨
0437a02: 如何僧云太平本是將軍致不許將軍見太平師指
0437a03: 云恁麼語話無立地處僧喝師亦喝。
0437a04: 僧參師問那裏來僧云福嚴師云福嚴還有為人處
0437a05: 也無進云有師云如何是福嚴為人處進云今日親
0437a06: 見和尚師云話頭也不顧僧禮拜師云艸裏漢。
0437a07: 僧參問西來祖意請師直指師云簷前喜鵲叫僧云
0437a08: 不會師云耳聾自不聞。
0437a09: 早參
0437a10: 早參師云喚作竹篦則觸不喚作竹篦則背不得無
0437a11: 語不得轉機此是大慧老人為蛇添足處資福則不
0437a12: 然喚作竹篦不觸不喚作竹篦不背一任著語一任
0437a13: 施機諸人還知落處麼眾佇思師以拄杖一時趁散
0437a14: 早參問一念未生前請師答話師云也秪是箇川藞
0437a15: 苴問萬法如何歸一師云簷頭雨滴聲僧云者是萬
0437a16: 法畢竟如何是一師打云劈頭來也乃云大眾適纔
0437a17: 者僧問一念未生前請師答話山僧向他道也秪是
0437a18: 箇川藞苴若向者裏會得三世諸佛歷代祖師同一
0437a19: 鼻孔出氣者裏會不得騎牛覓牛未有了日。
0437a20: 早參師問僧世尊初生意旨如何僧云蓋天蓋地師
0437a21: 云雲門一棒打殺又作麼生僧云笑底笑哭底哭師
0437a22: 云未在僧云和尚又作麼生師以扇頭便打僧云和
0437a23: 尚扇某甲喫某甲扇教誰喫師又打云分付你了也
0437a24: 僧與師一推云放過即不可師又打僧亂扭師扇師
0437a25: 復連打呵斥云亂統何不向蓋天蓋地處露出咬豬
0437a26: 狗底手腳直操到底便與山僧推倒坐椅大拳一頓
0437a27: 豈不彼此痛快師見僧沉吟乃起身云穿楊箭與驚
0437a28: 人句不是臨時學得來。
0437a29: 早參問婆子燒菴意旨如何師云赤體露精光進云
0437a30: 秪如者僧又作麼生師云一點氣息也無問薰風自
0437b01: 南來殿角生微涼意旨如何師云披襟慶快時無法
0437b02: 可商量進云恁麼則逍遙自在去也師云非汝境界
0437b03: 問雲收兩歇即不問一片晴空事若何師云幾時到
0437b04: 者田地問言前薦得未是作家喝下承當猶成鈍置
0437b05: 且道如何即是師云情知你無著落進云覿面相呈
0437b06: 無向背一點當陽亙古今師云如何是亙古今底消
0437b07: 息進云天長地久日月齊明師云猶是說道理。
0437b08: 早參師問僧世尊拈花意旨如何僧云為憐三尺子
0437b09: 不惜兩莖眉師云迦葉微笑又作麼生僧云看破了
0437b10: 也師云看破箇甚麼僧云手長衫袖短腳瘦艸鞋寬
0437b11: 師云世尊不拈花迦葉不微笑又作麼生僧云伸腳
0437b12: 元在縮腳裏師云未在。
0437b13: 早參問人人頂天立地箇箇鼻頭相似為甚多少人
0437b14: 向者裏活埋師云你又作麼生進云將謂和尚別有
0437b15: 長處師打云切忌被山僧活埋進云瞞卻大眾去也
0437b16: 師云話頭亦不顧問喚作竹篦則觸不喚作竹篦則
0437b17: 背畢竟喚作甚麼師云你但放下竹篦看僧擬議師
0437b18: 便打問高峰大師云四句中有一句能殺能活能縱
0437b19: 能奪且道是那一句請師指示師云突出眼睛看進
0437b20: 云高峰即今在什麼處師劈頭便棒僧一喝師遂以
0437b21: 杖擉退乃云三世諸佛只道箇人人頂天立地歷代
0437b22: 祖師只道得箇箇鼻頭相似活埋不活埋是諸人分
0437b23: 上事與山僧有何交涉良久遂顧視左右云鈍置殺
0437b24: 人。
0437b25: 早參眾侍立次師顧左右云彼此丈夫兒豈可無血
0437b26: 氣眾無語師拈拄杖旋風打散拋拄杖於地便行。
0437b27: 早參問如何是無位真人師云覿面相逢進云如何
0437b28: 是有位真人師打云棒打不回頭僧擬議師云者死
0437b29: 真人堪作甚麼。
0437b30: 早參知藏巨範問正與麼時如何是和尚為人一句
0437c01: 師驀面便掌云會麼進云恁麼則賊身已巳露師云捉
0437c02: 敗也不知乃云眾兄弟好一則機緣還知落處麼且
0437c03: 道賊身已巳露是山僧分上是知藏分上有道得底麼
0437c04: 眾無語師便趁散。
0437c05: 早參師云父母未生前一則舊公案佛祖雖提起未
0437c06: 曾有決斷資福老婆心為汝重判斷且道作麼生判
0437c07: 斷以拄杖旋風打散。
0437c08: 早參問風吹不動雨打不溼如何是風吹不動師云
0437c09: 因甚顛倒到者裏進云如何是雨打不溼師打云會
0437c10: 取前言好師云佛未出世祖未西來家無白澤之圖
0437c11: 必無如是妖怪佛既出世祖既西來干戈四起家賊
0437c12: 作祟幸有木上座在手時時與他整頓切莫動著動
0437c13: 著則打折你驢腰。
0437c14: 早參師云立雪齊腰斷臂安心猶是向外馳求將心
0437c15: 與汝安覓心不可得也秪救得一半且道者一半又
0437c16: 作麼生不辭向汝說秪恐罵阿爺。
0437c17: 早參師問竹叟你在堂中參甚麼話頭叟云竹篦子
0437c18: 話頭師云竹篦子話是甚麼人道底叟無語師打趁
0437c19: 出少頃師喚竹叟叟近前師云古人道喚作竹篦則
0437c20: 觸不喚作竹篦則背不得轉機不得無語速道速道
0437c21: 你道速道箇甚麼叟擬議師又打趁出叟回首師云
0437c22: 枯骨頭上覓什麼汁。
0437c23: 早參師舉僧問曹山學人通身是病請師醫山云不
0437c24: 醫僧云為甚麼不醫山云教汝求生不得求死不得
0437c25: 令眾下語不契師代云知和尚奈何不得又云若不
0437c26: 是某甲幾乎誤服藥頭。
0437c27: 早參問大通智勝佛十劫坐道場佛法不現前不得
0437c28: 成佛道師云今日又被你鈍置復云山僧者一轉語
0437c29: 有兩負門若人撿點得出許他親見大通智勝。
0437c30: 早參師問石航知藏世尊拈花意旨如何航云家醜
0438a01: 外揚師云秪道得八分復云山僧三十六年前見天
0438a02: 童先師翁頌云世尊拈花脫體風流迦葉微笑通身
0438a03: 賣俏當時百萬人天秪見拈花微笑山僧彼時得箇
0438a04: 入處自是諸人不咬嚼雖然從門入者不是家珍。
0438a05: 早參問世尊三昧迦葉不知因甚麼微笑師云情知
0438a06: 你覷不破僧擬議師以杖擉退云鈍置殺人問三世
0438a07: 諸佛不知有瞌睡作麼狸奴白牯卻知有不為分外
0438a08: 請問和尚還有奇特事也無師云瞌睡作麼僧一喝
0438a09: 師拈棒打出問但有言說都無實義既不假言說如
0438a10: 何顯實義師良久云會麼進云恁麼則寂寂無言說
0438a11: 寥寥亙古今師云如何是亙古今底消息進云蓋天
0438a12: 蓋地師打一棒云者一棒是賞你是罰你僧無語師
0438a13: 云猶欠轉身在。
0438a14: 早參兩敘立次師云昨夜燈籠鑽入露柱鼻孔裏去
0438a15: 鼻孔打箇噴嚏吹出一隊瞎驢到者裏既到者裏又
0438a16: 作麼生師良久云有屈無伸處抱頭哭蒼天。
0438a17: 早參師云思量不到處分明秪者是信手拈來看猶
0438a18: 隔萬重山直須恁麼會方透祖師關。
0438a19: 早參問一念不生全體現六根纔動被雲遮學人一
0438a20: 念不生還有過也無師云有過進云過在甚麼處師
0438a21: 云過在一念不生問上根人來如何施設師云山僧
0438a22: 不施設進云中根人來如何相見師云山僧不相見
0438a23: 進云下根人來如何接待師云山僧不接待進云和
0438a24: 尚畢竟作麼生師云你道拳頭好巴掌好。
0438a25: 早參次師云便是者些兒有甚別奇特不識兩眉橫
0438a26: 那會鼻子直。
0438a27: 早參師問眾曰燈籠露柱與你自己巳一箇兩箇一僧
0438a28: 出云和尚莫打作兩橛師云作麼生是你一橛僧云
0438a29: 禮拜和尚師云昭昭靈靈堪作甚麼又僧云一任分
0438a30: 別師云作麼生是不分別底進云不妨疑著師曰囫
0438b01: 圇吞棗又僧出默豎左指師云露柱僧默豎右指
0438b02: 師云者般見解何曾夢見。
0438b03: 早參師默豎拄杖云眾兄弟面目分明贓證現在若
0438b04: 不領會怎怪得山僧遂卓拄杖一下便行。
0438b05: 早參師問指奇維那云前日臨濟賓主句汝道箇獅
0438b06: 子咬人韓盧逐塊大似喫飯咬著砂帶累山僧牙齒
0438b07: 痛今日忍俊不禁為汝舉了又作麼生那云主則不
0438b08: 賓賓則不主師云畢竟事又作麼生那云將謂和尚
0438b09: 是臨濟兒孫師以扇打云須是恁麼始得晚參次師
0438b10: 語那云清晨下語不恰試再轉一手眼看那云出群
0438b11: 須是英靈漢敵勝還他獅子兒師云何不早恁麼道
0438b12: 那擬議師打出。
0438b13: 早參問祖師心印狀似銕牛之機如何似銕牛之機
0438b14: 師云劈頭來也僧云全體恁麼來全體恁麼住師云
0438b15: 是誰分上僧云阿誰無分便禮拜師以拄杖卓僧背
0438b16: 云記取記取師良久復云記取箇什麼遂擲杖云唯
0438b17: 此一事實餘二則非真。
0438b18: 早參問若論此事眨上眉毛早已巳錯過了也且道錯
0438b19: 過箇甚麼師打云會麼進云須知有不錯過者師云
0438b20: 作麼生是不錯過底進云龍得水時添意氣虎逢山
0438b21: 勢長威獰師云炤顧腳下始得乃云釋迦鼻孔達磨
0438b22: 眼睛豎拄杖云杖頭突出覿面分明是箇甚麼卓拄
0438b23: 杖云瞎。
0438b24: 早參師云昨晚者僧問在麼在麼山僧答他早已刺剌
0438b25: 腦入膠盆眾兄弟向刺剌腦入膠盆下轉一語看若也
0438b26: 道得恰好救得者僧有僧出云和尚昨晚打我同參
0438b27: 頭顱打破今日要打和尚師云你還知痛癢麼進云
0438b28: 將謂別有師打云者掠虛漢一僧云百雜碎師云自
0438b29: 傷己命又僧云若不入水怎見長人師云見長人後
0438b30: 又作麼生進云面目現在師云似則似是即未是進
0438c01: 云和尚疑則別參師云是何語話一僧云不入虎穴
0438c02: 焉得虎子師云未在進云今日捉敗者老漢師云不
0438c03: 顧自己又僧云當初只道茅長短燒了方知地不平
0438c04: 師云腳跟未穩在。
0438c05: 元旦早參新年頭有佛法新年頭無佛法古人俱道
0438c06: 了也康熙十三年一句子諸人還知落處麼卓拄杖
0438c07: 云切忌辜負山僧。
0438c08: 早參問據虎頭收虎尾第一句下明宗旨如何是據
0438c09: 虎頭師云山僧騎在你背上僧云如何是收虎尾師
0438c10: 云死活也不知僧禮拜起一喝師云遲了八刻。
0438c11: 早參問無夢無想主人公在甚麼處師云看你頂天
0438c12: 立地僧擬議師便打僧禮拜師云你作麼生會僧云
0438c13: 和尚赤心片片師疾以杖擉退問分賓分主即不問
0438c14: 赤鯉化龍事若何師云潑天潑地任縱橫僧擬議復
0438c15: 一喝師便打僧禮拜云已巳生頭角去也師云遲了八
0438c16: 刻良久師召僧僧應諾師云好不伶俐問萬法歸一
0438c17: 一歸何處師云前是勸農橋後是天中山遂以掌摑
0438c18: 口云不合為人注腳問七日以前把住也則瓦解冰
0438c19: 消七日以後放行也則縱橫自在未審把住是放行
0438c20: 是師云你自分別看進云竿木隨身逢場作戲師云
0438c21: 鼻孔因甚在山僧手裏僧一喝師便打問萬法歸一
0438c22: 一歸何處承師答云前是勸農橋後是天中山意旨
0438c23: 如何師云你昨夜云青州布衫著得了也猶覓甚麼
0438c24: 勸農橋天中山僧罔措師便打僧云看破了也師云
0438c25: 作麼生是你看破處僧云推倒天中山截斷勸農橋
0438c26: 師云未是你分上事僧一喝師云轉見不堪。
0438c27: 晚參
0438c28: 晚參師顧左右云汝者班驢漢堪作甚麼不見古人
0438c29: 道一拳拳倒黃鶴樓一趯趯翻鸚鵡洲有意氣時添
0438c30: 意氣不風流處也風流且道明甚麼邊事良久云出
0439a01: 頭天外看誰是箇般人。
0439a02: 晚參問春光將過半萬物盡皆甦惟有兩莖眉依然
0439a03: 眼上敷師云一火燒卻時兩莖眉在甚麼處僧云遍
0439a04: 界不能藏師云此是學來底作麼生是汝胸襟獨得
0439a05: 底句僧云露也露也師不肯一僧云伸腳只在縮腳
0439a06: 裏師云如何是汝縮腳底意僧喝師打云亂喝乃云
0439a07: 遍界不曾藏露也露也伸腳只在縮腳裏天下衲子
0439a08: 十箇有五雙道得相似只是未明一火燒卻兩莖眉
0439a09: 在甚處隱山禪人出眾禮拜云記得去年正月半今
0439a10: 年又見點紅燈師云恁麼則被時節變換了也山無
0439a11: 語師便打。
0439a12: 晚參舉古人云諸庄旱損吾總不憂但室中舉狗子
0439a13: 無佛性話四五百眾未有一人明得是可為憂秪如
0439a14: 狗子無佛性話作麼生明大家道道看至卬云寶劍
0439a15: 當頭截師云趙州意在甚處卬云全身在裏許師良
0439a16: 久顧左右云莫更有道得底麼眾無語師云觀上座
0439a17: 為汝等道去也寶劍當頭截全身在裏許此語甚分
0439a18: 明今日為君舉便歸方丈。
0439a19: 晚參眾不問話師云古人道我若問話管教老漢下
0439a20: 座便立起身卓拄杖云果然難得其人行數步復顧
0439a21: 左右云可惜許。
0439a22: 晚參問大地無寸土挑底是甚麼師打云會麼進云
0439a23: 會師云作麼生會進云日日出普去挑底是者箇師
0439a24: 云者箇是甚麼僧喝師打云喝後又作麼生進云簷
0439a25: 前雨滴分明歷歷師云又被風吹別調中復卓拄杖
0439a26: 云日日普請去挑底是者箇若識得者箇達磨來東
0439a27: 土不敢動著二祖往西天不敢覷著為甚麼不敢動
0439a28: 著動著即禍生。
0439a29: 晚參卓拄杖云出來道道看嵩菴云某甲有一句子
0439a30: 未到資福早已呈似和尚師云山僧也早與汝相見
0439b01: 菴云即今事作麼生師便打菴喝師云再喝喝看菴
0439b02: 云和尚是甚麼心行師云識得汝。
0439b03: 晚參問殺父殺母佛前懺悔殺佛殺祖又作麼生師
0439b04: 云刀子僧一喝師以杖擉退乃顧左右云眾兄弟
0439b05: 還識刀子麼驀豎拄杖便起身至卬隨後云我王庫
0439b06: 內無如是刀師云切忌失卻。
0439b07: 晚參師舉古德云從上來事秪在而今如何是今日
0439b08: 事還是坐立儼然是聽板過堂是虛知藏云和尚惜
0439b09: 取眉毛好師云上座眉毛藏云某甲罪過師打云
0439b10: 者一棒是賞你罰你藏云也不消得師云大須咬嚼。
0439b11: 晚參問獅子窟中獅子旃檀林裏旃檀法戰場中為
0439b12: 甚麼不肯一人師打云一棒一喝進云出群須是英
0439b13: 靈漢勝敵還他獅子兒師云因甚在山僧腳下覓進
0439b14: 云千峰勢到嶽邊止萬派聲歸海上消師云炤顧沒
0439b15: 頭水乃云眾兄弟菩提路闊解脫門開要去便去要
0439b16: 來便來思量甚麼卓拄杖一下。
0439b17: 晚參師舉德山晚參不答話問話者三十棒翔鳳則
0439b18: 不然問與不問總不打他何故好肉不敢剜瘡淨地
0439b19: 豈堪塗污卓拄杖一下便行復回顧左右云土曠人
0439b20: 稀相逢者少。
0439b21: 晚參師云五臺山上雲蒸飯佛殿階前狗尿天堪笑
0439b22: 當年成現物至今話柄口頭傳。
0439b23: 晚參問大脩行人不落因果因什墮埜狐身師云張
0439b24: 三仙人帽進云不昧因果因甚脫埜狐身師云李四
0439b25: 道士冠進云恁麼則有利無利不離行市師云如何
0439b26: 是你不離行市底消息僧喝一喝師便一棒良久師
0439b27: 復云話許你答只是汝未會在試再轉一語看進云
0439b28: 翻手作雲覆手雨縱橫舒卷總由他師云未在又一
0439b29: 僧出云苦瓜連根苦甜瓜徹蒂甜師云也未在又一
0439b30: 僧云有智主人二俱不受師默然又一僧禮拜師復
0439c01: 舉問之僧云不會師云不會是甕中鱉會是天邊鷂
0439c02: 便行。
0439c03: 晚參問昔有僧問一婆子云臺山路向甚處去婆云
0439c04: 驀直去僧便行婆云好箇師僧便恁麼去也意旨如
0439c05: 何師云驀直去進云後來趙州去問又是甚麼心行
0439c06: 師云驀直去進云臺山婆勘破了也什麼處是勘破
0439c07: 處師云驀直去進云只如不涉途程一句又作麼生
0439c08: 道師驀與一棒云叫休不肯休與我作冤讎進云恁
0439c09: 麼則不許夜行投明須到師云且莫詐明頭便行。
0439c10: 晚參師云春日晴黃鶯鳴眼裏看耳裏聽聽聽看看
0439c11: 甚分明此時若不翻身去長安路上摸壁行。
0439c12: 晚參問文殊出不得女子定為復是退己巳讓人為復
0439c13: 是法爾如然師云恁麼見解何曾夢見文殊進云罔
0439c14: 明出得女子定為復是神通妙用為復是抑人揚己
0439c15: 師云恁麼見解何曾夢見罔明僧禮拜云大人作用
0439c16: 果與尋常不同師噓云臭氣逼人復云要識文殊麼
0439c17: 以拄杖拈向左邊云過者邊要識罔明麼以拄杖向
0439c18: 右邊云過者邊要識瞿曇麼將拄杖橫起云會麼土
0439c19: 曠人稀相逢者少。
0439c20: 晚參師云八字打開和盤托出鬼面神頭驢腮馬嘴
0439c21: 覿面分明莫言不道卓拄杖便歸方丈。
0439c22: 晚參典座問有句無句如藤倚樹意旨如何師云案
0439c23: 板上刀進云恁麼則今古應無墜分明在目前師云
0439c24: 如何是目前底消息座便喝師與一掌云者一掌又
0439c25: 作麼生座歸位師噓一聲。
0439c26: 晚參問疏山造壽塔若將三文錢與匠人大嶺為甚
0439c27: 道和尚此生決不得塔師云只為三文錢進云若將
0439c28: 兩文錢與匠人因甚道和尚與匠人共出一隻手師
0439c29: 云舌頭華破了也進云若將一文錢與匠人因甚道
0439c30: 累匠人眉鬚墮落師云你試自檢點看進云只如
0440a01: 學人渾身徹骨又作麼生師云你道得塔不得塔進
0440a02: 云覿面露堂堂師打云點破則不堪。
0440a03: 晚參問觀音妙智力能救世間苦有一人遍身紅爛
0440a04: 臥在荊棘林中未審如何救得師云今日出頭來。
0440a05: 晚參問如何是生師云劈頭一棒腦門開進云如何
0440a06: 是死師云翻身背後看進云如何是不生不死師云
0440a07: 幸是可憐生。
0440a08: 晚參問傅傳大士法身句還許學人逐句問否師云離
0440a09: 卻法身道一句來僧云道不出師云你真到道不出
0440a10: 底田地那僧擬議師以杖擉退。
0440a11: 晚參問從苗辨地因語識人忽有箇無言語底出來
0440a12: 和尚又作麼生師云你又開許多口作麼。
0440a13: 晚參問不是心不是物不是佛是箇甚麼師云道過
0440a14: 了也僧無語師便打問以字不成八字不是畢竟是
0440a15: 箇甚麼字師便展兩手僧無語師打云好不領略復
0440a16: 云若論此事最條直絕覆藏也無玄妙亦無奇特豈
0440a17: 不見方纔那僧問不是心不是物不是佛山僧答他
0440a18: 道過了也且道是答他語是明古人意若有具眼者
0440a19: 試出來點破看一僧出云老老大大為人下注腳師
0440a20: 云也須點破始得又僧云不可頭上更安頭師云作
0440a21: 麼生是頭上不安頭底僧云不是心不是物師云且
0440a22: 道古人意作麼生僧擬議師便打僧云也是者箇道
0440a23: 理問不是心不是物畢竟是箇甚麼師云向你道不
0440a24: 是心不是物忽抗聲云又要覓箇甚麼問不是心不
0440a25: 是物不是佛畢竟是箇甚麼師劈頭一棒僧無語師
0440a26: 以杖擉退良久僧復云某甲本參看破了也師云作
0440a27: 麼生是你看破底消息僧云大海無魚大地無塵師
0440a28: 云此是古人底作麼生是胸襟流出底句僧喝師云
0440a29: 未夢見在僧云和尚不得壓良為賤師云秪道你未
0440a30: 夢見在問一口氣不來向甚麼處安身立命師云頂
0440b01: 天立地赤條條。
0440b02: 晚參問兩問臺山路二句驀直去祖師恁麼舉勘破
0440b03: 婆子意師云你又刺剌腦入膠盆僧擬議師以杖擉退
0440b04: 云好翻身不翻身愁殺人師云當時六祖大師道非
0440b05: 風動非旛動仁者心動山僧即不然以杖擊旛云急
0440b06: 薦取。
0440b07: 晚參問山河大地從妄想而生妄想若滅山河大地
0440b08: 是有是無師云會取妄想問彼此燒作一堆灰向什
0440b09: 麼處相見師云許多狼藉僧禮拜師云畢竟向什麼
0440b10: 處相見僧無語師便打。
0440b11: 晚參問有句無句如藤倚樹樹倒藤枯句歸何處如
0440b12: 何是有句師便與一棒進云如何是無句師云你還
0440b13: 知棒頭落處麼進云樹倒藤枯又作麼生師云又要
0440b14: 倚傍山僧在進云畢竟句歸何處師云你是何處人
0440b15: 僧禮拜師云不合與者僧打葛藤乃云眾兄弟山僧
0440b16: 恁麼答話盡是老婆禪明眼衲僧覷破觀上座無容
0440b17: 身之地幸得眼親手便遂卓拄杖云險。
0440b18: 晚參問丹霞燒木佛意旨如何師云一時烘熱鬧進
0440b19: 云院主鬚眉墮落又作麼生師云帶累你問話來進
0440b20: 云二句已巳蒙師指示年窮歲盡事如何師云彼此赤
0440b21: 條條僧禮拜轉身師隨後棒云腦後猶欠一槌進云
0440b22: 也是節外生枝師云切忌節外生枝會。
0440b23: 晚參問牛過窗櫺頭角四蹄都過了因甚麼尾巴過
0440b24: 不得師云只為你太廉纖乃云古人見你不會譬如
0440b25: 牛過窗櫺頭角四蹄都過了因甚尾巴過不得要會
0440b26: 頭角四蹄過得底麼福嚴門前天寬地闊要會尾巴
0440b27: 過不得底麼便是諸人今日疑底。
0440b28: 晚參問風雨颯颯即不問錦鱗破浪事如何師劈頭
0440b29: 打云喫得棒也未僧一喝便拜師云猶要點額在良
0440b30: 久復云者僧問得亦是秪是不解破浪山僧為諸人
0440c01: 點化去也遂拋卻拄杖歸方丈。
0440c02: 晚參問牛頭未見四祖為甚百鳥啣花獻師云門前
0440c03: 水流東見後為甚百鳥不啣花師云灶底火無煙進
0440c04: 云學人今日與和尚相見且道與古人相去多少師
0440c05: 云要會便會休要穿鑿進云分明月在海花上看到
0440c06: 梅花且已幽師云元來又恍惚問十方同聚會箇節
0440c07: 學無為此是選佛場心空及第歸請問和尚如何是
0440c08: 及第歸師云要你自翻身問善才參德雲七日不相
0440c09: 見為甚在別峰相見師笑云今日方覿面進云且道
0440c10: 妙高峰與別峰相去多少師棒云你且喫棒看僧云
0440c11: 依稀似曲纔堪聽又被風吹別調中師云也要捏著
0440c12: 鼻孔始得進云和尚又作麼生師復棒云不信道。
0440c13: 
0440c14: 
0440c15: 
0440c16: 
0440c17: 
0440c18: 
0440c19: 
0440c20: 靈機觀禪師語錄卷三
