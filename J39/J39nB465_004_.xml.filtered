0828a01: 碧霞禪院子雍如禪師法語詩偈卷四
0828a02: 遇
0828a03: 皇上恩口占二偈
0828a04: 雲帆高掛拂晴煙猶幸
0828a05: 天恩降玉篇千里江山方寸裏香焚柏子謝天顏
0828a06: 一段真臘接曉煙金魚遙頌祝新篇年華此日同堯
0828a07: 日萬里山河捧
0828a08: 御顏
0828a09: 偶遇寒山漫成
0828a10: 不計途程到寒山罕風串耳過巖邊虎頭到處雲隨
0828a11: 步龍藏喧時鳥聽禪坐斷十方成大歇任他苦海枉
0828a12: 熬煎罏中火冷煙消後月影移來已巳半弦
0828a13: 登虎丘
0828a14: 偶來登石正秋涼未到虎丘名預揚碁經敵手歸何
0828a15: 處步履徘徊過上方
0828a16: 到下三出
0828a17: 一片長江心轉蓬半邊山石古崆峒目前境物人皆
0828a18: 見取用誰知迥不同
0828a19: 省師四偈
0828a20: 訪師終日意寥寥塵念何曾留一毫喫飯著衣隨分
0828a21: 度一如木死未經燒
0828a22: 一自無心萬事休也無歡喜也無憂無心莫謂便無
0828a23: 事尚有無心箇念頭
0828a24: 逆順未嘗忘此道窮通一味信前緣自從了卻虛空
0828a25: 性不動絲毫本自然
0828a26: 萬里長江一葉舟風波歷遍志難酬誰知水盡山窮
0828a27: 處覿面相逢話白頭
0828a28: 題采石磯
0828a29: 石磯南北去來還水影山光日映舷名利關頭如許
0828a30: 遠世間賺殺萬千員
0828b01: 二郎東西兩梁山
0828b02: 臨機莫要避刀鎗拚死和他戰一場殺卻二郎機巧
0828b03: 破天涯無處不金湯
0828b04: 樵夫蘆柴一束偶成
0828b05: 砍得蘆柴誰把挑擔頭鉞斧插平腰今朝難保來朝
0828b06: 事且供寒爐一夜燒
0828b07: 驚夢夢中成語
0828b08: 迷蹤失路吼雷音耳聽何如眼見親未出母胎觀自
0828b09: 在一靈獨照現全身
0828b10: 讚陵青婆子
0828b11: 陵青婆子毒稱尊二僧觸著喪精魂個中消息人難
0828b12: 會看破閒愁船若門
0828b13: 趙州窠窟
0828b14: 趙州來去人難伴把住機關不放鬆有人問我西來
0828b15: 意擊碎乾坤覿面逢
0828b16: 趙州為人
0828b17: 趙州臺山遇隻牛影鞭未見石人愁撓著老人痛癢
0828b18: 處全提正令足相酬
0828b19: 趙州草鞋
0828b20: 趙州婆心頂草鞋凜凜威風出玉街然雖救取描兒
0828b21: 命兩堂捉敗闕云侅
0828b22: 公案圓來問趙州
0828b23: 老賊游行到客家干戈不動亂如麻門前不見紫胡
0828b24: 狗口口聲聲喚吃茶
0828b25: 偶到蕪湖縣節婦居
0828b26: 忙中日月閒中度八萬塵勞靜裡消綠水光中山影
0828b27: 現紅塵陌上雪花飄
0828b28: 朝九華夜行宿甘露庵
0828b29: 策蹇穿林路幾層禪家磬報暮煙平到來只恐無尋
0828b30: 處認取甘露一盞燈
0828c01: 朝頂淨觀偶成
0828c02: 崎嶇絕頂九華峰法相森嚴指顧中足下踏來四不
0828c03: 相到騎來與老僧逢
0828c04: 從心庵遇方丈和尚偈
0828c05: 萬丈山巖雲亂排九蓮廊沫遶蓮臺清風幾度花含
0828c06: 石驟報深林鳥撲苔
0828c07: 到望江臺
0828c08: 足跟纔動到靈崖山勢巉岩人跡乘看破拈花親到
0828c09: 此從心寶剎另安排
0828c10: 下山偶題
0828c11: 昨夜山頭透體寒一身樵悴未曾眠此番別去愁難
0828c12: 遇帶雨迎風下九盤
0828c13: 剃度小參法語
0828c14: 師之剃度已巳來自古至今明月淨處卻無塵含元殿
0828c15: 裡尋知己巳斬斷命根隨處相應打○相舉如意下座。
0828c16: 碧霞庵對靈小參
0828c17: 無心行密行千載不覆藏難得孤高品今朝為舉揚
0828c18: 老法兄昔日與你不見今朝覿面無聲如何覿面喝
0828c19: 一喝虛空不用金錘鍊日月何曾失照人。
0828c20: 碧霞監院暨杭城諸大護法及諸山耆宿公請
0828c21: 進院法語
0828c22: 山門
0828c23: 未入山門先已巳住過因緣相湊願難忘白雲處處相
0828c24: 逢青山步步踏著卓拄杖云七通八達從此入。
0828c25: 彌勒
0828c26: 打開大肚皮放出珍寶藏指點個中人解脫永無上。
0828c27: 伽藍
0828c28: 玉帶當胸烏紗冠頂永護佛法願力弘深布地金磚
0828c29: 出格人袛園滿地花狼藉。
0828c30: 韋馱
0829a01: 韋馱天將萬德莊嚴赫赫威威全體現明明寶杵鎮
0829a02: 魔軍。
0829a03: 大殿
0829a04: 麻三斤殿裡的乾屎橛總不是逢渠不是渠到來又
0829a05: 要禮三拜遂展具大拜。
0829a06: 方丈
0829a07: 據此室說此話賣的黃芩與半夏食密生薑莫酬價
0829a08: 喫著通身熱汗下合瀟洒拈起竹篦一齊打畫○相
0829a09: 云無價無價。
0829a10: 上堂偈
0829a11: 野納南詢為度生越海朝山寓武林告報現前參學
0829a12: 士莫教辜負老婆心
0829a13: 上堂法語
0829a14: 拈香云此一瓣香栴檀林內栽培今向武林城中拈
0829a15: 出爇向爐中願祝
0829a16: 當今聖主萬歲萬萬歲伏願樂堯天萬德之年統日月
0829a17: 千古長明次拈香云華傳優缽果供木籃獻貢
0829a18: 當今太子并及諸宮諸王殿下壽若須彌福如東海
0829a19: 此一瓣香現前請主眾檀越善信人等並增福慧此
0829a20: 一瓣香風吹日晒東掙西拋收來囊藏不得將來即
0829a21: 此堂中專申供養現住
0829a22: 天童堂上上天下岳老和尚不昧龍池一派深加痛
0829a23: 棒付與兒孫書記問昔日世尊祗陀林中須達長者
0829a24: 布滿金磚今日官太夫人為公子祖官供捨法被設
0829a25: 齋請和尚高陞法座畢竟令他得何祥瑞師云永作
0829a26: 皇朝柱石恒為佛法金湯進云恁麼三秋生桂子春
0829a27: 暖長蘭孫師呵呵大笑迺云指鉤別釣是英靈尚有
0829a28: 錦鱗出浪迎疑擬收竿歸遠圃恐怕辜負我同人風
0829a29: 和好武林新分明指點曹溪路那箇男兒莫被行打
0829a30: ○相下座。
0829b01: 剃度
0829b02: 舉起剛刀非同兒戲落髮沙彌更名覺智與你斬斷
0829b03: 恩愛由照破人間世喝一喝云昨朝還是塵中客今
0829b04: 日纔為方外人。
0829b05: 卍庵大師領眾結制小參法語
0829b06: 碧霞今日安禪結制諸禪德說寒道暖山僧一味尋
0829b07: 常不會安排施設深深裡兩個炭團滿滿堆著一爐
0829b08: 黃葉莫教火氣無多只要暖氣相接高放重簾密糊
0829b09: 窗縫但得一團和氣那管房上濃霜冷言冷語休聽
0829b10: 只顧眉毛自歇喝一喝云出頭天外看誰是我般人。
0829b11: 起七上堂
0829b12: 僧問烹佛煉祖則不問開爐起七事如何師云蕩子
0829b13: 無家計飄零不再逢進云如何是最初句師云江南
0829b14: 嫩草年年綠進云如何是目前機師云知音之後更
0829b15: 誰知進云如何末句師便打進云大眾記取即便禮
0829b16: 拜囉謨僧問蠢動含靈皆有佛性為甚狗子無佛性
0829b17: 師云換卻你眼睛僧豎拳云這是甚麼師云你須看
0829b18: 破始得僧擬議師便打進云一腳踏碎破砂罐迺云
0829b19: 今日起七喫飯便知機飲水須止渴著衣免寒歸鄉
0829b20: 到家學到三世諸佛無開口處參禪參到天下老和
0829b21: 尚插足不入處若不恁麼依他門戶靠他墻壁聽他
0829b22: 指揮喫人涕唾總不是丈夫喝一喝云良藥苦口忠
0829b23: 言逆耳。
0829b24: 姚護法為恩主關太夫人壽誕設齋上堂
0829b25: 僧問世尊拈花迦葉因甚微笑師云求秘密心不可
0829b26: 得僧問把斷要津不通凡聖即今三百女大德從甚
0829b27: 麼處來師云山高豈礙白雲飛進云且道是凡是聖
0829b28: 師云坐斷兩頭看進云今日姚護法請法飯僧還是
0829b29: 為關太夫人壽誕還是廣眾福田師云一鎚兩當進
0829b30: 云麼則多子塔前蒙授記西池王母享遐齡師云許
0829c01: 你道得一半僧禮拜師云訪學路遙知馬力迺云與
0829c02: 金夫人酬恩報德願祝公子壽筭遐齡古今無二道
0829c03: 事久見人心為一國賢人無二心視黎民如一子心
0829c04: 同虛空界說等虛空法証得虛空身無是無非法遂
0829c05: 以拂子打○相云但見
0829c06: 皇風成一片不知何處有封疆。
0829c07: 解七上堂法語
0829c08: 問這個多口阿師且道具何手眼便乃橫行海內獨
0829c09: 步大方師云一花五葉進云三千里外遇知音暗擊
0829c10: 傍敲認得親師云怕你不承當進云龍得水時添意
0829c11: 氣虎歸山色長威獰師云三教同流進云君臣道合
0829c12: 天心順父子傳揚世葉昌師云打麵還他州土麥唱
0829c13: 歌須是帝鄉人迺云昨日七完今朝重顯賣弄脫空
0829c14: 直下承當痛棒熱喝聚祖傳燈命根不忘名聲碌碌
0829c15: 諸人因甚麼覷破箇箇多羅無商量處水泄不通
0829c16: 沒柰何時通一線便是地中雷火律形灰飛煙發
0829c17: 曉來朝岸冰消皇宮日影喜添線忽地筍長梅蔓春
0829c18: 漏一痕如溜眼雲拖五彩舒天遙打○相云明明空
0829c19: 劫已巳前事不是虛言小兒曹。
0829c20: 午齋到禪堂僧禮拜師打一鐘錘云是甚麼進云覿
0829c21: 面不曾錯過師云認著依然還不是僧喝師云假難
0829c22: 聲韻進云滿鼾不少師云歸眾喫齋齋畢僧呈偈一
0829c23: 首師嘿然允許。
0829c24: 晚間落堂師云大修行入本脫生死為甚麼命根不
0829c25: 斷僧云終朝相對何曾離別師拈竹篦便打僧禮拜
0829c26: 師復歸禪堂問鄧隱峰燒死火頭公案終朝索命還
0829c27: 是有命無命進云不是冤家不聚頭師云許你道得
0829c28: 一半。
0829c29: 問維那如何是本來面目進云不會師云不會到恰
0829c30: 好僧禮拜師偈云垂手還同萬仞崖正偏何必在安
0830a01: 琉璃古殿照明月忍俊韓盧空上階。
0830a02: 解七上堂法語
0830a03: 問如何是第一義師云問頭前薦取進云如何
0830a04: 是正法眼藏師云覿面不曾藏進云如何是末後句
0830a05: 師云直下薦取僧云結解放收都不問當先一著請
0830a06: 師云龍女獻珠進云不涉程途到家一句作麼
0830a07: 生師云世尊納受進云是則碧霞生瑞彩賓主笑
0830a08: 欣欣師云袈裟付與兒孫進云慶雲圍繞處海眾悟
0830a09: 無生師云許你証明揮拂子云諸禪德即今是什麼
0830a10: 群陰已巳去未去一陽欲來不來陰不得為陰陽
0830a11: 不得為陽山不是山水不是水日月星辰六十甲子
0830a12: 一齊打亂峰裡拾得一粒向汝諸人鼻孔裡出
0830a13: 氣有人覷得破萬兩黃金莫酬價汝若覷不破總之
0830a14: 不直半文錢等待冰消水活筍長梅青依舊山即是
0830a15: 山水即是水六十甲子日月星辰各歸原位喝一喝
0830a16: 云虛空不用紅爐煉日月何曾失照人下座。
0830a17: 有一秀士問和尚未來何所住師云三教同門進云
0830a18: 既來何所住師云南北通宗進云來後於何住師云
0830a19: 覿面相逢又問南海朝山潮音梵音兩洞菩薩究竟
0830a20: 在那處師云住即不是是即不住又云梵音見相易
0830a21: 潮音見相難畢竟如何師云洞水南流海岳新士禮
0830a22: 拜而退。
0830a23: 付囑智西堂衣拂偈曰
0830a24: 燕山一派向南流到處分明月映洲打破機關全體
0830a25: 現自然瀟洒更何求
0830a26: 挽秀士偈
0830a27: 二十餘春訪斯道日月並行無虛耗野僧只顧坐禪
0830a28: 床不意林邊有大孝
0830a29: 三教從來無可露窮通一味任君行已巳知富貴如霜
0830a30: 泡道業堅持達九天
0830b01: 杭州諸大檀護紳士請住碧霞公啟
0830b02: 蓋聞法教得偉人而盛福緣因勝地而彰不求濟物
0830b03: 利生何以超輪消劫公延易水之賓永作吳山之主
0830b04: 一介先客座下片言敬啟臺端恭惟
0830b05: 子雍大和尚臨濟正宗天童嫡派三條椽下十年坐
0830b06: 破蒲團七尺單前一旦豁開戶牖通人達士盡鬥機
0830b07: 鋒福地名山俱留轍跡埌函赤軸撰寶錄於篇篇碧
0830b08: 宇金扉建法幢於處處信心極宮闕幨帷富貴之皇
0830b09: 迥異護法遍宰官眷屬風光之上國頓殊固宜慈
0830b10: 百為如來上機推為大士者也頃以浮杯南海遂
0830b11: 爾飛錫西湖兩峰三竺洵運會之難邀百劫千生實
0830b12: 遭逢之罕覯吉士等用是締緝精藍結集法倡座設
0830b13: 碧雲院內徑開環翠樓前蘭宮廓茲隘巷桂殿依彼
0830b14: 崇巖今復購財募匠加以禪堂剪棘斬荊增之丈室
0830b15: 密公源流具在不教頭上安頭香師締造維艱且喜
0830b16: 佛堂有佛舊鉗錘於爐韝之中練三千末學灑香水
0830b17: 於優曇之上開提百萬群生將見小井彙大井以同
0830b18: 源舊庵較新庵而出色薰修齋袚苾芻行滿功圓恭
0830b19: 敬奉持檀越意符心合十方雷動四眾雲騰謹啟。
0830b20: 　法末趙吉士　淩紹雯　趙聖善　吳之錡
0830b21: 　　　趙承烈　趙景行　陳慈永　嚴　竹
0830b22: 　　　韓懋謙　朱　俊　趙承燾　趙嘉楫
0830b23: 　　　徐張珠　姚廷愷　趙　瑜　顧之珽
0830b24: 　　　張　鎮　韓　芳　周鼎鈞　凌紹英
0830b25: 　　　趙　蘇　王子楫　王智錫　孫之
0830b26: 　　　王子楣　姜　垓　蘇　芢　趙　蒔
0830b27: 碧霞關院公請啟
0830b28: 伏以絳雲承蓋長開祗樹之園綠玉為階久展曇花
0830b29: 之谷演四十九年之正法傳心豈止千秋提一百八
0830b30: 之綱又手更無隻字兩儀雖分躔度二曜並麗寰
0830c01: 區龍象咸歸人天景仰恭惟
0830c02: 子雍和尚法座下毓秀名閨揚芬望族勝情朗韻不
0830c03: 耽粉黛之華味道譚經靡事綺之習慕清涼之淨
0830c04: 域蓮社遄依領玄要之深機獅林萃止所以受持衣
0830c05: 缽常次第於王城飄灑香花亦周流於海寓摩珠慧
0830c06: 鏡已巳映雙眉梵唄潮音時盈兩耳既明真以道器自
0830c07: 得意而忘筌茲啟碧霞禪院本鷲嶺之分支實吳山
0830c08: 之勝地自洛下傳衣以後儼忉利之天暨何克捨宅
0830c09: 而還並證菩提之果幢垂纓絡表瑞采於前輪枝結
0830c10: 簷蔔散遙光於後葉冀名藍之永盛藉法棟以維持
0830c11: 圓等渴想威儀欣承提命願施坐具聽敷鹿女之經
0830c12: 共白門槌高設鴿王之座用涓黃道祗候青軿伏願
0830c13: 鳳羽來儀鸞音載肅寶航初引沼同泛於醍醐金鑰
0830c14: 重開宮齊輝乎玳瑂敬抒葵牘奉迓芝輿曷勝引領
0830c15: 瞻依之至。
0830c16: 碧霞衣弟明圓監院正咸等仝和南拜啟
0830c17: 臘月二十二日子時因
0830c18: 鏡懸辭師涅槃師云本無生死將何涅槃鏡悲哀不
0830c19: 止師一喝鏡默然入定師喚醒問云至今還有涅槃
0830c20: 還無涅槃鏡云弟子本無生死將何涅槃師云既無
0830c21: 生死因何涅槃鏡無語師云未夢見在鏡云夢後如
0830c22: 何師云夢中還說夢中話鏡云今日不被和尚瞞卻
0830c23: 師云非公境界師復問云人人有個影子步步不離
0830c24: 因甚麼踏不著鏡云終朝對面何曾錯過師云果然
0830c25: 承當得麼鏡云直下薦取師云薦取箇甚麼鏡云總
0830c26: 教伊承當去師云四大本空五蘊非有承當箇甚麼
0830c27: 鏡豎一拳師云一把火燒了還有拳頭在麼鏡又豎
0830c28: 一拳師一喝鏡亦喝師云又向這裡躲根鏡禮拜而
0830c29: 退師以偈付云喚應尋常誰不曉及乎按劍摠茫然
0830c30: 分明好個神仙訣父子從來無可傳。
0831a01: 除夜晚參
0831a02: 師執如意云稽首能慶諸世間無量殊勝福德聚金
0831a03: 輪統御四天下曾施尋生安隱樂還有知恩報恩者
0831a04: 麼良久云一年三百六十日唯有今朝最吉祥。
0831a05: 解制監院領嚴趙二太夫人請上堂
0831a06: 元宵解制千佛出世大眾雲集兩堂敬禮天地與我
0831a07: 同根萬物與我一體爛生薑陳皂角舊爪籬破木杓
0831a08: 江北貴買江南賤賣有利無利摠之不離行市夜來
0831a09: 無位真人提金剛杵點出飛龍走馬遍四天下並懷
0831a10: 中和尚蟭螟眼裏共賞元宵天曉起來依然在赤肉
0831a11: 團上驀喝一喝云我與燈明佛本光瑞如此下座。
0831a12: 
0831a13: 
0831a14: 
0831a15: 
0831a16: 
0831a17: 
0831a18: 
0831a19: 
0831a20: 　　　　　　　　　　　護法陳萬里
0831a21: 　　　　　　　　　嗣法門人　佛證
0831a22: 　　　　　　　　　　　　　　佛亮
0831a23: 　　　　　　　　　　　法侄　用照
0831a24: 　　　　　　　　　　　侍者　佛照
0831a25: 　　　　　　　　　　　　　　際廣
0831a26: 　　　　　　　　　　　　　　際輝
0831a27: 
0831a28: 
0831a29: 
0831a30: 
0831b01: 行實
0831b02: 執事同大眾禮請和尚詳示行由以使某等有所式
0831b03: 從師曰余乃荊門人氏祖籍關東流寓都門甚久父
0831b04: 周諱志祥母牛氏開國之初父從
0831b05: 駕屢著功勳不欲受官隱於耕讀樸素醇謹見善必為
0831b06: 雅信釋氏年逾半百尚無子息拜祈三大士發弘誓
0831b07: 願虔祝求嗣感菩薩垂慈生余幼時言笑不苟稍長
0831b08: 便有脫塵之志年及笄父母迫之於歸素性貞潔不
0831b09: 貪嗜欲不戀富貴立願長齋繡佛奮志脫白禮補仁
0831b10: 和尚為師薙染從此參究禪旨參將二十餘載屢訪
0831b11: 名師深加追拶而得膺礙釋然後受本師古律和尚
0831b12: 印證出住永安洪恩二寺生平行業證入在五臺遼
0831b13: 西備歷艱辛勇猛精進險遇虎狼賊寇不驚不怖水
0831b14: 火刀兵天災人害視之一切俱淡如也勤苦自勵未
0831b15: 嘗肯偷半日閑拚著身心性命誓願入聖超凡幸荷
0831b16: 佛力感動金枝玉葉護法宰官助建梵剎稍立規模
0831b17: 接引後昆於心甚切然而修造尚未次第安禪結制
0831b18: 未盡本懷利濟世人亦嘗曲垂方便故有慈航普渡
0831b19: 之稱欲請五十三參并朝南海之願已巳遂茲則競競
0831b20: 業業唯守暮鼓晨鐘苦修實行恐無當　佛法高深
0831b21: 聊以自遣萬勿哂我愚鈍云爾。
0831b22: 
0831b23: 
0831b24: 
0831b25: 
0831b26: 
0831b27: 
0831b28: 
0831b29: 
0831b30: 
0831c01: 
0831c02: 
0831c03: 
0831c04: 
0831c05: 
0831c06: 
0831c07: 
0831c08: 碧霞子雍和尚語錄跋
0831c09: 蓋聞無法可說是法不在說說即非法也
0831c10: 顧源流著述代有偉人如日星河嶽炳麗
0831c11: 千秋於麈尾杖頭殺活縱奪天花繽馥要
0831c12: 皆一時之緒餘百世之津筏以說為無可
0831c13: 說仍以無可說為說學者不得其門而入
0831c14: 寧冀窺其堂奧乎燕山慈航禪師孤標巍
0831c15: 聳超軼絕倫踰數千里而來游於南瞻普
0831c16: 陀陟九華其於平陽瑞巖則謁祖朝宗瓣
0831c17: 香掃塔凡過名山巨剎登臨酬唱紙不勝
0831c18: 書初秋憩錫武林翱翔兩峰三竺間諸善
0831c19: 信慕其道者延請吳山之碧霞菴中增葺
0831c20: 椽宇陞座結制莫不翕然皈依是固臨濟
0831c21: 燈傳且屬天童支系易水律公和尚之衣
0832a01: 拂也冬至雖舟西水欽挹風貌近而益遠
0832a02: 讀其參詢偈頌則簡潔高朗老勁蒼涼可
0832a03: 謂意象俱忘虛空頓碎豈僅慧劍騰輝香
0832a04: 風吹萎喁喁然咸悟無說之說也哉。
0832a05: 康熙辛巳季冬上浣西水王治頓首跋
