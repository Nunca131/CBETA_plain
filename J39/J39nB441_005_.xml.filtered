0306b01: 湘山頌古自序
0306b02: 頌古一道其難也久矣昔圜悟勤祖
0306b03: 見翠峰禪師百首乃曰除客從遠方
0306b04: 來一則有衲僧氣餘皆以詩論此勤
0306b05: 祖用春秋法也蓋達磨氏入中土六
0306b06: 代而後馬祖百丈已還皆以機用言
0306b07: 句相高而不及此洎汾昭則黃鍾大
0306b08: 呂宮音始變逮有宋天禧間明覺老
0306b09: 人清廟朱絃可謂天中之天聖中之
0306b10: 聖矣自茲而降投子丹霞分道揚鑣
0306b11: 機杼固成一家之錦於翠峰則異矣
0306b12: 近代各家之盛十倍於前要皆藻繪
0306b13: 萬象刻劃森羅似出於從上諸老矣
0306b14: 而文勝質史非予今日之致慨由是
0306b15: 數十年來不敢妄形一字者自揣猶
0306b16: 未到古人地位耳至年五十有四靜
0306b17: 對湘山歷觀從前如推門落臼乃為
0306b18: 禪子輩彙集成帙得二百三十篇非
0306b19: 敢朢諸祖之籓垣予但申其自受用
0306b20: 已耳若曰翠峰之聖吾當北面事焉
0306b21: 至於分道揚鑣或可並驅中原若夫
0306c01: 汗牛充棟刻劃藻繪予豈能追其萬
0306c02: 一也哉是為序。
0306c03: 萬峰汶翁至善書
0306c04: 
0306c05: 
0306c06: 
0306c07: 
0306c08: 
0306c09: 
0306c10: 
0306c11: 
0306c12: 
0306c13: 
0306c14: 
0306c15: 
0306c16: 
0306c17: 
0306c18: 
0306c19: 
0306c20: 
0306c21: 
0307a01: 萬峰童真和尚湘山頌古卷上
0307a02: 侍者寂慧錄
0307a03: 世尊未離兜率已降王宮未出母胎度人已畢。
0307a04: 千層鐵甲都卸盡不覺渾身在帝鄉只見皇風成一
0307a05: 片普天誰不在封疆。
0307a06: 世尊陞座文殊白槌云諦觀法王法法王法如是
0307a07: 世尊便下座。
0307a08: 齒縫未曾落一語又被風吹別調中此景此情描不
0307a09: 盡隔江打鼓聽鼕鼕。
0307a10: 文殊所說般若經清淨行者不入涅槃破戒比丘
0307a11: 不入地獄。
0307a12: 昨日東樓醉橫纓倒接羅阿誰扶上馬不省下樓時。
0307a13: 世尊初生一手指天一手指地周行七步目顧四
0307a14: 方曰天上天下惟吾獨尊。
0307a15: 四方久矣干戈息不必重重定八荒兩手指來尊上
0307a16: 下那箇男兒摸壁行。
0307a17: 僧問巖頭古帆未挂時如何頭云後園驢喫艸。
0307a18: 後園驢喫艸不須問瑤島緩步踏將來鬥湊得恰好。
0307a19: 法華經如來明見三界之相無有生死若退若出
0307a20: 亦無在世及滅度者非實非虛非如非異不如三
0307a21: 界見于三界如期之事如來明見無有錯謬。
0307a22: 千年田地八百主漢武秦皇安在哉可笑瞿曇空說
0307a23: 夢引他癡子動疑猜。
0307a24: 無業示眾云若一毫頭凡聖情念未盡未免入驢
0307a25: 胎馬腹裏去白雲端云直饒凡聖情念盡淨亦未
0307a26: 免入驢胎馬腹裏去。
0307a27: 射來紅日透煙塵卻郤被雲拖色不真打麵還他州土
0307a28: 麥唱歌須是帝鄉人。
0307a29: 三角示眾云若論此事眨上眉毛蚤已錯過了也
0307a30: 時麻谷出問眨上眉毛即不問如何是此事角曰
0307b01: 錯過了也。
0307b02: 賊過張弓信有之更於話外討便宜龍睛鶻眼河沙
0307b03: 數宇宙茫茫幾箇知。
0307b04: 百丈因一女子哭上法堂來丈問作麼生曰父母
0307b05: 俱喪請師選日丈曰明日來一時埋卻郤。
0307b06: 石磬晨敲雨後天箇中音響最清圓誰知電影藏山
0307b07: 嶽一段春風送故園。
0307b08: 南泉示眾云喚作如如蚤是變也今時師僧須向
0307b09: 異類中行歸宗云須行畜生行不得畜生報。
0307b10: 戴角披毛頗俊哉春風已上柳稍來一犁在手翻耕
0307b11: 後收斂歛家山又放開。
0307b12: 臨濟因麻谷問十二面觀音那箇是正面濟下禪
0307b13: 床擒住曰十二面觀音甚處去也速道速道谷轉
0307b14: 身擬坐濟便打谷接住棒相捉歸方丈。
0307b15: 袖裏忽然一簇空那容眨眼話從容大悲千手撈不
0307b16: 及回首相將入帝宮。
0307b17: 南陽忠國師一日喚侍者者應諾如是三喚三應
0307b18: 忠曰將謂吾孤負汝卻郤是汝孤負吾。
0307b19: 三呼三應太心孤子父相將入畫圖縱有王維真玅
0307b20: 手實難舉筆把胸畫。
0307b21: 圓覺經云有照有覺俱名障礙是故菩薩嘗覺不
0307b22: 住照與照者同時寂滅。
0307b23: 秋空涵翠碧秋水湛綠波斫卻郤月中桂清光應更多。
0307b24: 金剛經若見諸相非相即見如來。
0307b25: 非相見如來指外覓鍾期蟭蟟雖脫殼未免抱寒枝。
0307b26: 金牛每至齋時將飯桶於僧堂前作舞呵呵大笑
0307b27: 云菩薩子喫飯來。
0307b28: 少年吐語氣成虹不落階梯建大功臨老衰殘無處
0307b29: 著猶然忍恥示英雄。
0307b30: 臨濟訪平田到路口先逢一嫂在田使牛濟間嫂
0307c01: 平田路向甚處去嫂白這畜生到處走到路也不
0307c02: 識濟又曰我問你平田路向甚處去嫂曰這畜生
0307c03: 五歲尚使不得。
0307c04: 天下紛紛南北路平田路口到人稀莫嫌婆子輕鞭
0307c05: 打老大徒傷未拂衣。
0307c06: 僧問馬祖離四句絕百非請師直指西來意祖曰
0307c07: 我今日勞倦不能為汝說問取智藏去僧問西堂
0307c08: 堂云何不問和尚僧云和尚教來問堂云我今日
0307c09: 頭痛不能為汝說問取海兄去僧又問百丈丈云
0307c10: 我到這裏卻郤不會僧回舉似馬祖祖曰藏頭白海
0307c11: 頭黑。
0307c12: 父為子隱子為父隱收拾絲綸月下安枕百非四句
0307c13: 與西來這僧肩上加三等。
0307c14: 盤山一日於街市見人屠肆買肉云精底割一塊
0307c15: 來屠兒放下刀叉手云長史那塊不是精底。
0307c16: 拈來塊塊可人懷不用安排不用猜可惜一宗貼體
0307c17: 事被風吹上古輪臺。
0307c18: 南泉因侍者請過堂泉云我適才莊上喫油餈飽
0307c19: 者云和尚未曾出方丈泉云你去莊上問者纔至
0307c20: 門首適遇莊主者云來作甚麼主云蒙和尚降重
0307c21: 特來相謝。
0307c22: 無端捏怪老南泉貪他口腹費周旋若非莊主來說
0307c23: 破直至而今話未圓。
0307c24: 鹽官示眾云虛空為鼓須彌為槌甚麼人打得眾
0307c25: 無對有僧舉似南泉泉云王老師不打這鼓笛。
0307c26: 鹽官小視誑兒曹擬把虛空當細腰不是南泉伸一
0307c27: 手至今音響未全消。
0307c28: 良遂參麻谷後謂眾曰諸人知處良遂總知良遂
0307c29: 知處諸人不知。
0307c30: 卻郤向驢前馬後看得來些子便輕安豈知病入膏肓
0308a01: 甚千古難伸不白冤。
0308a02: 石鞏嘗張弓架箭接機三平詣法席鞏曰看箭平
0308a03: 乃撥開胸曰此是殺人箭活人箭又作麼生鞏彈
0308a04: 弓絃三下平乃禮拜鞏曰三十年張弓架箭秪射
0308a05: 得半箇聖人遂拗折弓箭。
0308a06: 架箭張弓三十春何曾射得一聖人而今箭折弓收
0308a07: 也四海謳歌賀太平。
0308a08: 中邑因仰山問如何是佛性義邑曰我與汝說箇
0308a09: 譬喻如一室有六窗內有一獼猴外有獼猴從東
0308a10: 喚猩猩猩猩即應如是六窗俱喚俱應仰山禮謝
0308a11: 起曰適來蒙和尚譬喻無不明了更有一事秪如
0308a12: 內獼猴睡著外獼猴欲與相見又且如何邑下繩
0308a13: 床執仰山乎作舞曰猩猩我與你相見了也。
0308a14: 灼破靈龜撲翻明鏡六處虛閒八方朗靜下床執手
0308a15: 問猩猩打蛇須要打七寸。
0308a16: 隱峰到南泉值眾參次泉指淨瓶曰銅瓶是境瓶
0308a17: 中有水不得動著境與老僧將水來峰拈起淨瓶
0308a18: 向泉面前瀉。
0308a19: 瓶中有水不得動手傾瀉出來且塞渠口。
0308a20: 亮座主因參馬祖祖問見說座主大講得經論是
0308a21: 否主曰不敢祖曰將甚麼講主曰將心講祖曰心
0308a22: 如工技兒意如和技者爭解講得主抗聲曰心既
0308a23: 講不得莫是虛空講得麼祖曰卻郤是虛空講得主
0308a24: 不肯便出將下階祖召曰座主主回首祖曰是甚
0308a25: 麼主豁然大悟曰某甲所講經論將謂無人及得
0308a26: 今日被大師一問平生功業一時冰釋禮謝而退。
0308a27: 虛空何曾講得經人參附子醫寒症一身曰汗出堂
0308a28: 前序分流通都掃屏。
0308a29: 則川摘茶次龐居士問法界不容身師還見我否
0308a30: 川曰不是老僧泊答公話士曰有問有答蓋是尋
0308b01: 常川乃摘茶不聽士曰莫怪適來容易借問川亦
0308b02: 不顧士喝曰這無禮儀漢待我一一舉向明眼人
0308b03: 川乃拋卻郤籃便歸方丈。
0308b04: 似戲似謔似真似假山上水邊塚間樹下士哉俗人
0308b05: 眼小膽大則川則川禮失於埜拋下茶籃是伊會也。
0308b06: 龐居士參馬祖問不與萬法為侶者是甚麼人祖
0308b07: 曰待汝一口吸盡西江水即向汝道士於言下頓
0308b08: 領玄旨。
0308b09: 馬師一口吸西江所有珍奇當下亡果然賺入他家
0308b10: 網直得芳聲滿大唐。
0308b11: 龐婆入鹿門寺作齋維那請疏意回向婆拈梳子
0308b12: 插向髻後曰回向了也。
0308b13: 本文一道出裙釵不落言辭理自該多少英雄求疏
0308b14: 意卻煩取笑老婆來。
0308b15: 睦州陞座問首座答云在寺主答云在維那
0308b16: 答云在州云三段不同今當第一向下文長付
0308b17: 在來日。
0308b18: 現成三昧不費腕力一會儼然靈山再出。
0308b19: 南泉因東西兩堂爭貓兒遇見即提起曰道得即
0308b20: 不斬眾無對便斬卻郤。
0308b21: 一刀斬斷血淋淋纔見宗師手眼親若是和泥合水
0308b22: 漢貓兒真是可憐生。
0308b23: 南泉歸宗麻谷往參南陽國師泉於路上劃一圓
0308b24: 相曰道得即去宗便於圓相中坐谷便作女人拜
0308b25: 泉曰恁麼則不去也。
0308b26: 伯仲同炊爨下米有刻則走盡天下路老鴉一般黑。
0308b27: 臨濟上堂云赤肉團上有一無位真人嘗從汝等
0308b28: 面門出入未證據者看看時有僧問如何是無位
0308b29: 真人濟下禪床把住云道道僧擬議濟拓開云無
0308b30: 位真人是甚麼乾屎橛便歸方丈。
0308c01: 獅子囓人韓奴逐塊跳下禪床賊身自敗推倒天關
0308c02: 攪翻江海賣白洗青失錢遭罪。
0308c03: 臨濟問院主甚處去來曰州中糶黃米來濟曰糶
0308c04: 得盡麼曰糶得盡濟以拄杖劃一劃曰還糶得這
0308c05: 箇麼主便喝濟便打典座至濟舉前話座曰院主
0308c06: 不會和尚意濟曰你又作麼生座禮拜濟亦打。
0308c07: 棒下淋淋血未乾作家眼孔定難觀臨場決不輕鬆
0308c08: 放一等令行沒兩般。
0308c09: 丹霞訪龐居士見女子取菜次霞問居士在否女
0308c10: 子放下菜籃叉手而立霞又問居士在否女子提
0308c11: 籃便行霞遂回須臾居士歸女舉前話士曰丹霞
0308c12: 在麼女曰去也士曰赤土塗牛奶。
0308c13: 放籃叉手斂歛籃歸二月鶯聲叫翠微春色斷橋人去
0308c14: 後落花流水兩三依。
0308c15: 溈山睡次仰山問訊溈便回面向壁仰曰和尚何
0308c16: 得如此溈起曰我適來得一夢你試為我原看仰
0308c17: 取一盆水與師洗面少頃香嚴亦來問訊溈曰我
0308c18: 適才得一夢寂子為我原了汝更與我原看嚴乃
0308c19: 點一碗茶來溈曰二子見解過於鶖子。
0308c20: 父子不傳真玅訣只在擎茶度水間不是老來愛取
0308c21: 奉大都子健父偏閒。
0308c22: 黃檗示眾云汝等諸人盡是酒糟漢恁麼行腳
0308c23: 何處更有今日事也還知大唐國裏無禪師麼時
0308c24: 有僧問秪如諸方匡徒領眾又作麼生檗云不道
0308c25: 無禪只是無師。
0308c26: 象王行處絕狐蹤川嶽無非在照中更擬倒施從上
0308c27: 令一番秋雨一番風。
0308c28: 黃檗問百丈從上宗乘如何指示丈良久檗曰不
0308c29: 可教後人斷絕去也丈曰將謂汝是箇人。
0308c30: 孤迥迥碧沉沉月落三更霜氣重風搖兩岸綠楊陰
0309a01: 絕不絕聽叮嚀到此也須是箇人。
0309a02: 僧問法眼如何是佛眼云汝是慧超其僧悟入。
0309a03: 慧超真是可憐生平地遭人呼字名一句未曾答得
0309a04: 了眼中又是一枚釘。
0309a05: 大隨因僧問劫火洞然大千俱壞未審這箇壞不
0309a06: 壞隨曰壞曰恁麼則隨他去也隨曰隨他去僧不
0309a07: 肯後到投子舉前話子遂遙禮曰西川有古佛出
0309a08: 世謂其僧曰汝速去懺悔僧回大隨隨已歿再至
0309a09: 投子子亦遷化。
0309a10: 壞不壞兮隨他去知君有口應須閉投子不合指似
0309a11: 伊隨老精光減十陪減十陪休瞌睡箇樣瞎驢成隊
0309a12: 隊。
0309a13: 睦州因僧問靈山還有蛇否州云這蚯蚓雲門代
0309a14: 云白骨連山。
0309a15: 大將南征膽氣雄越山淮水勢忽忽蝦蟆蚯蚓無存
0309a16: 處只要全收蓋代功。
0309a17: 僧問慶忠機和尚如何是正法眼忠曰烏龜開夜
0309a18: 市。
0309a19: 烏龜開夜市從來天下奇西來正法眼光照五須彌。
0309a20: 徑山問僧一切智智清淨無二無二分無別無斷
0309a21: 故你作麼生會僧云一切智智清淨無二無二分
0309a22: 無別無斷故某甲只如是會山高聲云抱取貓兒
0309a23: 來僧無語山喝出。
0309a24: 霹靂一聲空外來滿天風雨一時開大人境界難思
0309a25: 議轉處機輪莫浪猜莫浪猜細詳哉山自高兮水自
0309a26: 回師召眾云看箭。
0309a27: 寶壽開堂日三聖推出一僧壽便打聖云與麼為
0309a28: 人非但瞎卻郤這僧眼瞎卻郤鎮州一城人眼去在壽
0309a29: 擲下拄杖歸方丈。
0309a30: 據令而行不避伊弟兄秪管動針錐從來好事多魔
0309b01: 障卻郤向人前鼓是非。
0309b02: 大通智勝佛十劫坐道場佛法不現前不得成佛
0309b03: 道。
0309b04: 大通智勝佛閒來看修竹天高白玉堂無如茆蓋屋
0309b05: 十劫坐道場舉自露堂堂不待春風至自然百卉香
0309b06: 佛法不現前山峻與雲連紅日出滄海不必待明年
0309b07: 不得成佛道何人說欠少家家觀世音淡飯粗衣好。
0309b08: 瑞嵒居丹丘坐磬石每自喚云主人公復自諾乃
0309b09: 曰惺惺著他後莫受人瞞後有僧參玄沙舉前話
0309b10: 沙曰一等是弄精魂也甚奇怪乃曰何不且在彼
0309b11: 住曰已遷他也沙曰而今還喚得應麼僧無對。
0309b12: 自呼自應話偏長人自不忙已自忙一等精魂弄得
0309b13: 盡從今倒斷葛藤椿。
0309b14: 玄沙見僧來禮拜乃曰因我得禮汝。
0309b15: 因我得禮汝鬧處莫插嘴慎言是第一覆水終難起。
0309b16: 僧問芭蕉如何是透法身句蕉曰一不得問二不
0309b17: 得休曰學人不會蕉曰第三度來與汝相見。
0309b18: 一二三見還難法身透過許誰看月落秋江寒影重
0309b19: 烏啼春樹落花殘看看瞬目靈機請自寬。
0309b20: 芭蕉拈拄杖示眾云你有拄杖子我與你拄杖子
0309b21: 你無拄杖子我奪卻郤你拄杖子靠拄杖下座。
0309b22: 牢關兩處不通風死盡全心始見蹤芭蕉若無靠杖
0309b23: 手而今猶坐艸茸茸。
0309b24: 守廓侍者問德山從上諸聖向甚麼處去山曰作
0309b25: 麼作麼廓曰敕點飛龍馬跛鱉出頭來山休去明
0309b26: 日山浴出廓過茶與山山撫廓背一下云昨日公
0309b27: 案作麼生廓曰這老漢今日方始瞥地山又休去。
0309b28: 廓公勢燄拍天橫卻郤被行家二冷箭德山一向善機
0309b29: 籌大似當陽輸一戰輸一戰渠儂各自有方便。
0309b30: 資福上堂隔江見資福剎竿便回去腳跟下好與
0309c01: 三十棒況過江來時有僧出福曰不堪共語。
0309c02: 撩起便行落二三豈容眨眼下煙嵐電光石火猶難
0309c03: 并擬欲商量自不堪。
0309c04: 風穴示眾云欲得親切莫將問來問會麼問在答
0309c05: 處答在問處雖然如是有時問不在答處答不在
0309c06: 問處汝若擬議老僧在你腳跟下。
0309c07: 把定乾坤疆封牢固玅經綸而雲屯散百昌而雨聚
0309c08: 動千載之鉗錘起百世之梁柱承平也嶽裂山摧峻
0309c09: 險也坦塗闊步。
0309c10: 聚雲真和尚因僧問熏風自南來殿閣生微涼意
0309c11: 旨如何雲吹一口。
0309c12: 夏日乘涼殿閣間解衣趺坐少追攀平田淺艸莫輕
0309c13: 忽一口吹來好是閒。
0309c14: 玄沙一日遣僧送書上雪峰峰閒緘惟白紙三幅
0309c15: 問僧會麼曰不會峰曰不見道君子千里同風僧
0309c16: 回舉似沙沙曰這老漢蹉過也不知。
0309c17: 同風千里見君心三幅無文聊寄音只要肝腸在一
0309c18: 處不消更去理瑤琴。
0309c19: 長慶因僧問如何是正法眼慶曰有願不撒沙保
0309c20: 福云不可更撒也。
0309c21: 怕人相趁預遲留故意推辭占上頭保福欲行箭後
0309c22: 路空教明月映江秋。
0309c23: 巖頭因沙汰甘贄家過夏補衣次贄行過頭以針
0309c24: 作劄勢贄遂整衣欲謝妻問云作甚麼贄云說不
0309c25: 得妻云也要大家知贄舉前話妻云此去三十年
0309c26: 後須知一回飲水一回噎女子聞云誰知盡大地
0309c27: 人性命都被上座劄將去也。
0309c28: 針線頭邊欲露尖一家嚷得到閨奩誰知房繡有方
0309c29: 略卻郤把巖頭事再拈。
0309c30: 苦口益和尚參淨慈慈問近離甚處曰瑞光慈曰
0310a01: 正與麼時光在甚麼處益便喝慈曰且止汝道西
0310a02: 湖水深多少益擬議慈便打趁出久之契悟獻投
0310a03: 機頌曰臨機一句不露絲頭吹毛纔展大地全收。
0310a04: 臨機一句看題目西湖之水浪拍天不是轉身雄一
0310a05: 步吹毛安敢大施全。
0310a06: 法昌垂語曰我要一箇不會禪底作國師。
0310a07: 不會禪底是處儘有若作國師未免出醜。
0310a08: 慶忠上堂天一半地一半蘇州有常州有打破蔡
0310a09: 州城踢倒黃旛綽不笑牛首伏羲則罵孔明諸葛
0310a10: 惡惡四時無春夏一兩便秋冬。
0310a11: 隨處拈來不用奢長堤高柳並入家春山一輻輞川
0310a12: 畫回首猶看送暮霞。
0310a13: 南陽國師問紫璘供奉甚處來云城南來國師曰
0310a14: 城南艸作何色云作黃色師乃問一童子城南艸
0310a15: 作何色云作黃色師曰只這童子亦可簾前賜紫
0310a16: 對御譚玄。
0310a17: 城南艸色一般黃前後應酬無異腸畢竟淆訛在甚
0310a18: 處總教身惹御爐香。
0310a19: 玄沙問鏡清教中道不見一法為大過患且道不
0310a20: 見甚麼法清指露柱曰莫是不見這箇法沙曰浙
0310a21: 中清水白米從汝喫佛法未夢見在。
0310a22: 甚麼法爭答你開口見膽尋知己清水白米從君喫
0310a23: 佛法總無是道理。
0310a24: 長慶與保福遊山福問古人道玅峰山頂莫秪這
0310a25: 便是麼慶曰是即是可惜許。
0310a26: 踏著元來第二頭玅峰那許外人遊秪緣極目蒼蒼
0310a27: 近身在含元問帝州。
0310a28: 保福舉雪峰語問鵝湖僧堂前相見即且止秪如
0310a29: 望州亭烏石嶺甚麼處相見湖驟步歸方丈福低
0310a30: 頭入禪堂。
0310b01: 低頭驟步兩悽悽朢州烏石會來遲僧堂自是不堪
0310b02: 見一抹家山晚樹欹。
0310b03: 保福因僧問雪峰平生有何言句得似羚羊挂角
0310b04: 福曰我不可作雪峰弟子不得。
0310b05: 羚羊挂角跡難求語到功歸海樹秋保福若無如是
0310b06: 概家傳何以自悠悠。
0310b07: 鏡清問僧門外甚麼聲曰雨滴聲清曰眾生顛倒
0310b08: 迷己已逐物曰和尚作麼生清曰泊不迷己已曰洎不
0310b09: 迷己已意旨如何清曰出身猶可易脫體道應難。
0310b10: 聲色堆頭那一步鳥啼紅樹落花深住居多載柴關
0310b11: 迥少見雲留道者心。
0310b12: 雲門示眾云藥病相治盡大地是藥那箇是自己已。
0310b13: 雲門拈示病藥方馬勃牛溲自主張秪解濟人不自
0310b14: 濟三三兩兩細商量。
0310b15: 趙州到一菴主處問有麼有麼主豎起拳頭州曰
0310b16: 水淺不是泊舟處便行又到一菴主處問有麼有
0310b17: 麼主亦豎起拳頭州曰能縱能奪能殺能活便作
0310b18: 禮。
0310b19: 一樣拳頭兩樣勘乘船渡險各悲歡到來總屬家山
0310b20: 事風月依稀無兩般。
0310b21: 趙州因僧遊五臺問一婆子臺山路向甚麼處去
0310b22: 婆曰驀直去僧便去婆曰好箇師僧又恁麼去也
0310b23: 後僧舉似州州曰待我去勘過明日去問臺山路
0310b24: 向甚麼處去婆曰驀直去州便去婆曰好箇師僧
0310b25: 又恁麼去也州歸院謂僧曰臺山婆子為汝勘破
0310b26: 了也。
0310b27: 天險臺山有路通行來度去各從容趙州腳下雖泥
0310b28: 水卻郤把婆婆送塹中。
0310b29: 南泉云三世諸佛不知有狸奴白牯卻郤知有。
0310b30: 三世諸佛不知有岸花汀艸江邊酒狸奴白牯卻郤知
0310c01: 有柳絮不走長堤走都來同坐春風中窮漢罪畢當
0310c02: 九九九九八十一上無片瓦下無錐來朝睡起海東
0310c03: 紅依然日日是好日。
0310c04: 金峰問僧發足甚處曰趙州曰趙州法嗣何人曰
0310c05: 南泉峰曰你何曾離趙州曰未審尊意如何峰曰
0310c06: 趙州實嗣南泉僧至晚請益曰今日蒙和尚慈悲
0310c07: 某甲未會請更指示蜂曰若到別處莫道後語是
0310c08: 金峰底曰為甚如此恐辱他趙州。
0310c09: 趙州端的嗣南泉金峰有語不浪傳各家亭子中秋
0310c10: 月清光何處不團圓。
0310c11: 鏡清問僧門外甚麼聲曰鵓鳩聲清曰欲得不招
0310c12: 無間業莫謗如來正法輪。
0310c13: 如來正法輪且聽鵓鳩聲若作無間業奇冤何處伸。
0310c14: 鏡清一日於僧堂自擊鐘曰玄沙道底玄沙道底
0310c15: 僧問玄沙道甚麼清乃畫一圓相僧曰若不久參
0310c16: 爭知與麼清曰失錢遭罪。
0310c17: 傳來語默意偏修衰艸長堤總是愁王謝昔年堂上
0310c18: 燕遲遲猶想故園秋。
0310c19: 佛隩和尚因僧問如何是異類隩敲碗云花奴花
0310c20: 奴喫飯來。
0310c21: 喚得花奴喫飯來意消聲遠碧崔嵬誰家玉碗分蓁
0310c22: 塚恐致鄰人枉受災。
0310c23: 雪峰因閩王封柑橘各一顆遣使送至柬問既是
0310c24: 一般顏色為甚麼名字不同峰依舊封回王復馳
0310c25: 問玄沙沙將紙蓋卻。
0310c26: 顏色仍同名自殊傳來送去莫之乎雪翁玄老重重
0310c27: 裹已被君王換卻郤符。
0310c28: 大慈寰中僧不解答話秪能識病時有僧出慈便
0310c29: 歸方丈。
0310c30: 出堂歸丈謾周遮此外寧容一字加識得病源根底
0311a01: 處滿川秋水映蒹葭。
0311a02: 風穴因僧問語默涉離微如何通不犯穴曰常憶
0311a03: 江南三月裏鷓鴣啼處百花香。
0311a04: 江南客裏二三月花事年年越樣新請看鷓鴣芳艸
0311a05: 外聲聲引出畫堂春。
0311a06: 馬頭神藏禪師上堂知而無知不是無知而說無
0311a07: 知便下座。
0311a08: 風搖綠樹水湧清波眼前景致切忌如何。
0311a09: 石梯和尚一日因侍者托缽赴堂梯喚侍者者應
0311a10: 諾梯曰甚處去曰赴齋去梯曰我豈不知汝赴齋
0311a11: 去曰除此別道箇甚麼梯曰我秪問汝本分事曰
0311a12: 和尚若問某甲本分事實是赴齋去梯曰汝不謬
0311a13: 為吾侍者。
0311a14: 本分事若何實是赴齋去侍者與石梯茫茫無本據。
0311a15: 黃龍機初參巖頭問如何是祖師西來意頭曰你
0311a16: 解救餈麼機曰解頭曰且救餈去後到玄泉問如
0311a17: 何是祖師西來意泉拈皂角一莖曰會麼機曰不
0311a18: 會泉放下皂角作洗勢機便禮拜曰信知佛法無
0311a19: 別泉曰你見甚麼道理機曰某甲曾問巖頭頭曰
0311a20: 你還解救餈麼救餈也是解粘和尚提起皂角也
0311a21: 是解粘所以道無別泉呵呵大笑機遂有省。
0311a22: 信知佛法無兩端皂角粘餈總一般若解從中善收
0311a23: 拾自然腳下海天寬。
0311a24: 楊岐因慈明問馬祖見讓師悟去且道迷卻郤在甚
0311a25: 麼處岐曰要悟即易要迷卻郤難。
0311a26: 悟道容易迷道難直須勘破兩重關一條杖子無人
0311a27: 管輪到而今尚未還。
0311a28: 鹽官會下一主事僧忽見鬼使來追僧告以某身
0311a29: 為主事未暇修行乞容七日得否使曰待為白王
0311a30: 若許七日後來不然須更便至言訖不見至七日
0311b01: 後覓其僧了不可得。
0311b02: 終日波波只為人引他白日鬼來侵自從移住桃源
0311b03: 後洞口漁郎空問津。
0311b04: 黃檗一日捧缽向南泉位上坐泉入堂見乃問長
0311b05: 老甚年行道檗曰威音王已前泉曰猶是王老師
0311b06: 兒孫下去檗便過第二位坐泉休去。
0311b07: 威音王已前猶是兒孫在黃檗膽包天平地遭他害
0311b08: 其間畢竟事如何子父從來不相代。
0311b09: 清溪問修山主明知生是不生之理為甚麼卻郤被
0311b10: 生死之所流轉修曰筍畢竟成竹去如今作筏使
0311b11: 得麼溪曰汝向後自悟去在修曰某所見如此上
0311b12: 座又作麼生溪指曰這箇是監院房那箇是典座
0311b13: 房修禮拜。
0311b14: 清溪一語蓋人前兩處房間一處連若作實情珍重
0311b15: 去陳年尚被死生牽。
0311b16: 龍濟示眾云是柱不見柱是非已巳去了是非裏薦
0311b17: 取。
0311b18: 打破蔡州城奪得無文印樂業與榮家急急如律令。
0311b19: 欽山因僧問如何是和尚家風山云錦繡銀香囊
0311b20: 風吹滿路香嚴頭聞得令僧傳語欽山曰寄語十
0311b21: 八子好好事潘郎。
0311b22: 一句落韻詩錦繡銀香囊巖頭和得是好好事潘郎。
0311b23: 慶忠機和尚因僧問如何是西來意忠曰人遠話
0311b24: 近。
0311b25: 人遠話近相席打令雁落橫斜山鳴谷應。
0311b26: 龍濟示眾具足凡夫法凡夫不知具足聖人法聖
0311b27: 人不會聖人若會即是凡夫凡夫若知即是聖人。
0311b28: 不知不會最親切毒藥醍醐一道行請君收拾英雄
0311b29: 淚今古同歸一聚塵。
0311b30: 雪竇上堂田地穩密底佛祖不敢近為甚麼抬腳
0311c01: 不起神通遊戲底鬼神莫測為甚麼下腳不得直
0311c02: 饒十字縱橫朝打三千暮打八百。
0311c03: 縱橫十字勢崔嵬曾受三千八百來穩密田園鳥足
0311c04: 道不須造作與安排。
0311c05: 積翠水菴主問僧審奇汝久不見何所為奇曰近
0311c06: 見偉藏主有箇安樂處永曰舉似我奇敘所得永
0311c07: 曰汝是偉未是奇莫測以語偉偉曰汝非永不非
0311c08: 奇往質之南公南亦大笑。
0311c09: 汝是偉未是家貧勤掃地汝非永不非花下睡貓兒
0311c10: 來來往往成何事笑倒當年老古錐。
0311c11: 百丈每上堂有一老人隨眾聽法一日眾退惟老
0311c12: 人不去丈問汝是何人老人曰某非人也迦葉佛
0311c13: 時曾住此山因學人問大修行人還落因果也無
0311c14: 某答曰不落因果遂五百生墮埜狐身今請和尚
0311c15: 代一轉語貴脫埜狐身丈曰汝問老人曰大修行
0311c16: 人還落因果也無丈曰不昧因果老人於言下大
0311c17: 悟作禮曰某已巳脫埜狐身住在山後敢乞依亡僧
0311c18: 津送丈乃領眾至山背巖下以杖挑出一死埜狐
0311c19: 依法火葬。
0311c20: 一字牽連五百生豈將實法繫人情到頭霜月歸前
0311c21: 嶂埜興邀人過別村。
0311c22: 佛照小參和尚熙寧三年文帳在鳳翔府供伸當
0311c23: 年崩了華山四十里壓倒八十村人家你輩茄子
0311c24: 瓠子那裏知得。
0311c25: 佛照當年不識羞一盆冷飯當來由正如失火通衢
0311c26: 上皮匠舖裏搬揎頭。
0311c27: 佛燈示眾兄弟如有省悟處不拘時節請來露箇
0311c28: 消息雪夜有僧扣方丈門燈起秉燭震威喝曰雪
0311c29: 深夜半求決疑情因甚威儀不具僧顧視衣燈
0311c30: 逐出院。
0312a01: 岸岸門墻密密關人情翻覆似波瀾夜深雪擁遭他
0312a02: 趁痛處錐來不見斑。
0312a03: 魯祖尋常見僧來便面壁南泉聞云我尋常向他
0312a04: 道佛未出世時薦取尚不得一箇半箇他恁麼驢
0312a05: 年去。
0312a06: 千尺樓臺嘗對面一行灘鷺晚悠悠年來活計都消
0312a07: 盡一室頹然海樹秋。
0312a08: 夜落金梧花下醉曉寒玉樹靜中看蕭條埜外無人
0312a09: 共山自高兮水自湍。
0312a10: 世尊因乾闥婆王獻樂其時山河大地盡作琴聲
0312a11: 迦葉起作舞王問迦葉豈不是阿羅漢諸漏已己盡
0312a12: 何更有餘習佛言實無餘習莫謗法也王又撫琴
0312a13: 三遍迦葉亦三度作舞王云迦葉作舞豈不是佛
0312a14: 云實不曾作舞王曰世尊何得妄語佛言不是妄
0312a15: 語汝撫琴山河大地木石盡作琴聲豈不是王云
0312a16: 是佛言迦葉亦復如是所以實不曾作舞王乃信
0312a17: 受。
0312a18: 艸木無情亦弄風琴心三疊舞幽松乾王不審其中
0312a19: 意猶道迦文誑語同。
0312a20: 王太傅入招慶煎茶時朗上座與明招把銚朗翻
0312a21: 卻郤茶銚傅見問上座茶罏下是甚麼朗云捧罏神
0312a22: 傅云既是捧罏神為甚麼翻卻郤茶銚朗曰仕官千
0312a23: 日失在一朝傅拂袖便去招云朗上座喫卻郤招慶
0312a24: 飯了卻去江外打埜朗云和尚作麼生招云非
0312a25: 人得其便。
0312a26: 茶銚打翻扶不起一語問來恰相當拂袖便行賊已
0312a27: 去猶然把火照鄰房。
0312a28: 藥山因李翱來謁山執經卷不顧李性褊急乃曰
0312a29: 見面不如聞名拂袖便出山曰太守何得貴耳賤
0312a30: 目李回拱謝問曰如何是道山以手指上下曰會
0312b01: 麼李曰不會山曰雲在青天水在瓶李欣愜作禮
0312b02: 述偈曰鍊得身形似鶴形千株松下雨函經我來
0312b03: 問道無餘說雲在青天水在瓶。
0312b04: 翠遠碧深雲淡淡松根水際兩悠悠李翱錯會藥山
0312b05: 意不認拳頭認指頭。
0312b06: 趙州問南泉知有底人向甚麼處去泉曰山前檀
0312b07: 越家作一頭水牯牛去州曰謝師答話泉曰昨夜
0312b08: 三更月到窗。
0312b09: 知有底人何處去檀越家中作水牛頭角四蹄猶未
0312b10: 子夜來牽過月明秋。
0312b11: 盤山示眾可中學道似地擎山不知山之孤峻如
0312b12: 石含玉不知玉之無瑕若如此者是真出家。
0312b13: 十分講得甚清白其中道理不西東破曹色色都準
0312b14: 就只欠當頭一霎風。
0312b15: 孚上座因鼓山赴閩王請雪峰門送回至法堂乃
0312b16: 曰一隻聖箭直射九重城裏去也孚曰是伊未在
0312b17: 峰曰渠是徹底人孚曰若不信待某去勘過遂趁
0312b18: 至中路便問師兄甚麼處去山曰九重城裏去孚
0312b19: 曰忽遇三軍圍時如何山曰他家自有通宵路孚
0312b20: 曰恁麼則離宮失殿去也山曰何處不稱尊孚拂
0312b21: 袖便回峰問如何孚曰如隻聖箭中路折卻郤了也
0312b22: 遂舉前話峰乃曰渠語在孚曰這老凍儂卻郤有鄉
0312b23: 情在。
0312b24: 乘危幾次建奇動百萬場中見膽雄請看霸陵橋上
0312b25: 事勸君不必諱元戎。
0312b26: 馬祖與百丈西堂南泉翫月次祖曰正恁麼時如
0312b27: 何丈曰正好修行堂曰正好供養泉拂袖便行祖
0312b28: 曰經歸藏禪歸海惟有普願獨超物外。
0312b29: 這段光明誰欠少人人頂上自團圓修行供養須如
0312b30: 是要且不離影子邊。
0312c01: 正與麼時各一言修行供養二俱蠲南泉拂袖歸堂
0312c02: 去光彩全收兔角邊。
0312c03: 烏臼問僧近離甚處曰定州臼曰定州法道何似
0312c04: 這裏曰不別臼曰若不別更請轉彼中去便打僧
0312c05: 曰棒頭有眼不得艸艸打人臼曰今日打著一箇
0312c06: 也又打三下僧便出去臼曰屈棒原來有人喫在
0312c07: 曰爭奈杓柄在和尚手裏臼曰汝若要山僧回與
0312c08: 汝僧近前奪棒打臼三下臼曰屈棒屈棒曰有人
0312c09: 喫在臼曰艸艸打著一箇僧禮拜臼曰卻郤與麼去
0312c10: 也僧大笑臼曰消得恁麼消得恁麼。
0312c11: 縱橫殺活玅機先往復商量恐未圓爭似鎮州定上
0312c12: 座要渠踏破水中天。
0312c13: 鹽官一日喚侍者將犀牛扇子來者曰破也官曰
0312c14: 扇子既破還我犀牛兒來。
0312c15: 扇子既破索犀牛頭上不必更安頭侍兒無處尋蹄
0312c16: 角空把斷繩繫綠洲。
0312c17: 百丈惟政問南泉諸方還有不為人說底法麼泉
0312c18: 曰有山曰作麼生是不為人說底法泉曰不是心
0312c19: 不是佛不是物山曰恁麼則說了也泉曰某甲即
0312c20: 恁麼和尚作麼生山曰我又不是善知識爭知有
0312c21: 說不說底法泉曰某甲不會請和尚說山曰我太
0312c22: 煞為汝說了也。
0312c23: 滿堂戲具一座局譜拿三道三喚六作五協宮犯商
0312c24: 偷梁換柱蜂蠆尾尖了無驚怖兩兩三三各行一路。
0312c25: 雲門因僧問如何是透法身句門云北斗裏藏身。
0312c26: 法身透過髑髏乾千樹春枝一樹寒明日送君須盡
0312c27: 醉前塗儘有路頭寬。
0312c28: 趙州示眾三轉語。
0312c29: 金佛不度罏水到自成渠關門與閉戶誰云天下無
0312c30: 木佛不度火本自無我所不借東風力春深花自墮
0313a01: 沉佛不度水盡力提不起摸著腦後腮元是自家底。
0313a02: 長沙因僧問如何是清淨法身沙云膿滴滴底。
0313a03: 一路春風拂禁城遠山如抹細煙輕不將脂粉污顏
0313a04: 色淡掃娥眉朝至尊。
0313a05: 寶峰巴掌和尚上堂日日照臨不到天地覆載不
0313a06: 著含元殿上問長安直截便是逍遙路南山高北
0313a07: 山低日出東來又轉西昨夜霜風露消息吹落林
0313a08: 花三五枝。
0313a09: 師叔先行不到小姪來之太蚤夢裏捉得秦雄原是
0313a10: 唐之叔寶。
0313a11: 僧問乾峰十方薄伽梵一路涅槃門未審路頭在
0313a12: 甚麼處峰以拄杖劃一劃云在這裏僧後舉問雲
0313a13: 門門云會麼僧云不會門舉起手中扇子云扇子
0313a14: 跳上三十三天築著帝釋鼻孔東海鯉魚打一
0313a15: 棒雨似盆傾。
0313a16: 長城萬里接陰山關鎖江河百二間一帶皇風歸治
0313a17: 化爭教群醜事弓彎。
0313a18: 僧問趙州如何是趙州州云東門南門西門北門。
0313a19: 東西南北四門開不用商量不用猜問著家邦原熟
0313a20: 路知君曾見老南來。
0313a21: 洞山因僧問三身中那身不墮眾數山曰吾嘗於
0313a22: 此切後有持問曹山先師道吾嘗於此切意作麼
0313a23: 生山曰要頭便砍去又問雪峰峰以拄杖打云我
0313a24: 亦曾到洞山來。
0313a25: 先人遺範重如金從來孝子諱爺名縱是傍人亦低
0313a26: 首只今猶滿畫堂春。
0313a27: 耽源辭國師歸省馬祖於地上作一圓相展坐具
0313a28: 禮拜祖云子欲作佛去源云某甲不解捏目祖云
0313a29: 吾不如汝雪竇云然猛虎不食其子爭奈言來不
0313a30: 豐諸人要識耽源麼只是箇藏身露影漢。
0313b01: 劃地為牢實可傷揚帆順去引流航疇淺艸休輕
0313b02: 忽恐有菸菟伏道傍。
