0736c01: 暉洲禪師住三韓寧遠州地藏寺語錄卷之五
0736c02: 記錄恒如　文學
0736c03: 康熙三十六年歲次丁丑十月十五日院主成憲駐
0736c04: 防佐領鄔爾都及闔城檀越等恭請住寧遠地藏禪
0736c05: 院傳戒參禪上堂拈香祝
0736c06: 聖畢次拈香云盤根錯節聲價難酬第七回拈出爇
0736c07: 向爐中耑為供養盤山古中盤正法寺上了下宗先
0736c08: 師用酬法乳斂歛衣便座徹元和尚白槌畢師豎拄杖
0736c09: 云世尊拈出迦葉漏洩箇中還有通這消息的衲僧
0736c10: 麼僧出便問釋迦三昧迦葉不知和尚三昧甚麼人
0736c11: 知師云夜半木童穿鞋去天明石女戴帽歸進云恁
0736c12: 麼則學人禮拜有分也師云非汝境界僧罔措師云
0736c13: 可惜許乃云昔日老古錐開百千法門設種種方便
0736c14: 無非教人明得向上這一著子大眾誰是少這一著
0736c15: 子的若道人人本有各各不無為甚麼問著諸人
0736c16: 舌似扁擔眼如流星作麼生又明得這箇道理去以
0736c17: 拄杖打圓相云大眾會麼若向這裏緇素分明那論
0736c18: 持戒毀戒地獄嶽天堂魔宮佛國總向這裏一一了也
0736c19: 雖然如是試羯磨看維那結槌下座。
0736c20: 生員馬負圖劉貴臣請上堂僧問若人轉物即同如
0736c21: 來面前境物作麼生轉師云東邊是僧西邊是浴進
0736c22: 云如何是東邊是僧西邊是俗師云光頭的光頭戴
0736c23: 帽的戴帽士問達磨西來意不問如何是仲尼之道
0736c24: 師豎起拂子云會麼士云不會師云吾無隱乎爾進
0736c25: 云如何是達磨西來意師云南園梅北園柳士罔措
0736c26: 師云時節也不知乃云寧城此際建法幢曲澗峰巒
0736c27: 古韻彰琴管聲歌誰薦得石人雙耳聽宮商不是西
0736c28: 天梵語亦非仲尼文章畢竟如何良久云今日天寒
0736c29: 明日與汝商量。
0736c30: 授沙彌戒內務府筆帖式石有用請上堂諸仁者還
0737a01: 知今日祥瑞麼十方如來諸大菩薩同一門而出各
0737a02: 陞獅子寶座一音演唱敷揚毘尼即今現前或僧或
0737a03: 俗或男或女乃至天龍八部一切鬼神情與無情悉
0737a04: 皆聞聲盡得其戒各證無生法忍去也忽然從龜毛
0737a05: 頭上跳出一箇無面孔的漢來攔胸便問既然與麼
0737a06: 今日椎鐘擊鼓集眾上堂一伸一問拈椎豎拂又作
0737a07: 麼生山僧到這裏有理難伸無言可對只得口掛壁
0737a08: 上幸得木上座在手驀頭一棓嚇得那無面目漢赤
0737a09: 身跳倒騎山門走入佛殿揚聲大叫雖然與麼未
0737a10: 會向上事在大眾出來道道看那箇是向上事莫
0737a11: 非傳演毘尼是向上事石護法設齋是向上事鳴鐘
0737a12: 擊鼓聚眾上堂是向上事拈椎豎拂一問一答是向
0737a13: 上事以拄杖打圓相云果然於此會得十方如來諸
0737a14: 大菩薩與汝諸人頭頭相捔步步相踏其或未然年
0737a15: 來更有新條在腦亂春風卒未休。
0737a16: 不琢和尚請上堂僧問古人云有時拈椎豎拂即得
0737a17: 有時拈椎豎拂即不得拈則是不拈則是師云總不
0737a18: 離老僧手裏進云拈與不拈總不恁麼是若何師便
0737a19: 打師豎起拂子云恁麼恁麼正是腦後加楔眼裏添
0737a20: 砂擲下拂子云不恁麼不恁麼亦如敲冰覓火緣木
0737a21: 求魚且道地藏恁麼告報諸人何異身外尋身夢中
0737a22: 說夢誰能識的道無迷悟發證由師運萬行之因圓
0737a23: 一身之果或深藏於窮谷或遊化於諸方或幽棲於
0737a24: 殿閣重樓或靜隱於茅堂小室循途得貴漸悟心源
0737a25: 到這田地直須地一聲桶底脫落方能鑒地輝天
0737a26: 震威一喝云出群原是英靈漢敵勝還他將相才卓
0737a27: 拄杖下座。
0737a28: 冬至天璽請上堂向陽之地春先到近日崖前發早
0737a29: 梅歷歷分明無缺欠何須特地更安排有指示莫疑
0737a30: 情無指示話先乖百草頭邊渾漏洩一毫端上現樓
0737b01: 臺。
0737b02: 彌陀聖誕爵軒恒如請上堂孤松嶺秀岸柳含煙鳥
0737b03: 棲幽林鶴鳴霄漢若是家裏人便說家裏話方知家
0737b04: 中事且道誰是家裏人家中更有甚麼事顧左右云
0737b05: 即今彌陀如來現在說法現在度生令汝箇箇福慧
0737b06: 無盡壽量無窮得大辯才自在無礙還信得及麼雪
0737b07: 後始知松柏操事難方見丈夫心。
0737b08: 錦州住持寂謨檀信楊林翰請上堂釋迦未出世達
0737b09: 磨不西來人人常光現前箇箇超今越古本無毘尼
0737b10: 可傳那有佛法可示及乎釋迦出世達磨西來拈椎
0737b11: 豎拂立主立賓若向釋迦未出世已前為人墮在那
0737b12: 邊若向達磨西來後為人落在今時若總不恁麼又
0737b13: 坐淨潔坑裏眾禪德作麼生即得良久云風雪交加
0737b14: 特地冷歸堂且向火爐邊。
0737b15: 蘊無天真請上堂僧問如何是空手把鋤頭師云莫
0737b16: 要忘卻本參進云如何是步行騎水牛師云拖死尸
0737b17: 的是甚麼人進云如何是人從橋上過橋流水不流
0737b18: 師云萬古長空一朝風月乃云窮玄究妙望空祈告
0737b19: 拈今舉古揚塵撒土二途不涉誰是知音喝一喝云
0737b20: 若向這裏會去非但超今越古現在參學事畢。
0737b21: 不大師請上堂陽回氣轉日麗風和林下生涯若為
0737b22: 舉似瞌睡漢纔下單頭便覺暖生臘退梅綻春來岸
0737b23: 柳垂絲萌芽出土所以欲識佛性義當觀時節因緣
0737b24: 時節若至其理自彰如何是自彰底道理汝等見麼
0737b25: 滿院馨香關不住南園又放兩三枝。
0737b26: 本州李護法信官宋護法請上堂問一陽復始萬物
0737b27: 生輝二陽發動沾恩有幾師云目前背後進云恁麼
0737b28: 則凍柳垂青方覺嫩寒梅纔放透馨香師云好箇消
0737b29: 息乃云梅放南枝呈舊面冰消北岸發新波當機更
0737b30: 問西來意煙柳飄飄鳥語多。
0737c01: 燈節義州住持德興請上堂僧問三陽開泰即不問
0737c02: 五谷豐登是如何師云天下樂昇平進云洪鈞氣轉
0737c03: 鳳曆陽回如何是萬物發生之意師云處處綠楊鶯
0737c04: 囀滑家家門首月燈輝進云恁麼則大地沾光去也
0737c05: 師云為甚麼汝面前黑漆漆乃云向上一路匝地普
0737c06: 天築著磕著越聖超賢以如意擊香几云當陽獨露
0737c07: 無生旨一曲昇平樂太年。
0737c08: 
0737c09: 
0737c10: 
0737c11: 暉洲旲禪師住永平府樂亭聖嚴寺語錄
0737c12: 侍者玫聲　悟真記錄
0737c13: 康熙歲次辛巳大蔟中澣八日樂亭縣吳家林監院
0737c14: 爵軒徒理會洎本寺護法檀越高聚善蕭陳舜等敦
0737c15: 請住聖嚴寺參禪傳戒至姑洗望旦上堂拈香祝
0737c16: 聖畢次拈香云此一瓣香舒之則離婁莫覷捲之則
0737c17: 法界難藏第八回拈出爇向爐中供養萬善堂上了
0737c18: 宗先師用酬法乳斂歛衣就座維那白槌畢師云相逢
0737c19: 覿面無餘事只要時人正眼開果有仙陀會裏客不
0737c20: 妨出眾舞三臺有麼僧問鉗槌密運煆鐵成鋼展演
0737c21: 毘尼群機普利即不問如何是覿面相呈的事師驀
0737c22: 頭一棒進云不到場中親負命焉能棒下解無生師
0737c23: 云且緩緩問佛真法身猶若虛空應物現形如水中
0737c24: 月如何是法身體師云庭前金線柳進云如何是法
0737c25: 身用師云殿後碧桃開進云體用雙彰是如何師打
0737c26: 乃云最喜清和三二月露花煙柳鬥芳烈青山盡得
0737c27: 解無生浩浩圓音沒差別到這裏有甚東土西天南
0737c28: 窟北穴盡大千總是戒壇遍十方皆一寶闕會麼箇
0737c29: 中無是不毘盧處處總成華藏界維那結槌畢卓拄
0737c30: 杖下座。
0738a01: 信官劉可富請上堂僧問泥牛踏翻澄潭月驚起金
0738a02: 烏半夜紅東土西天即不問如何是第一玄師云海
0738a03: 底泥牛吼震天進云如何是第二玄師云石火星飛
0738a04: 鼻孔穿進云如何是第三玄師云廣博無遺應用全
0738a05: 進云如何是第一要師云猢孫正睡覺進云如何是
0738a06: 第二要師云鐵蛇橫古道進云如何是第三要師云
0738a07: 枝頭寒鶴噪進云臨濟宗猷振千古庭前柏子邁常
0738a08: 倫師云水流風動任宣揚乃云撥轉天關掀翻地軸
0738a09: 這段風光阿誰不有庵主豎拳百丈展手孤山栽梅
0738a10: 彭澤種柳任伊妙用與神通依舊舌頭不出口。
0738a11: 蕭陳舜請上堂道也者不可須臾離也豎拂子云見
0738a12: 麼不見道二三子以我為隱乎吾無隱乎爾且道既
0738a13: 是無隱乎為甚麼人人不悟若向這裏會得更不被
0738a14: 之乎者也換卻你眼睛擲拂下座。
0738a15: 恒如請上堂僧問狸奴白牯即不問天地同根萬物
0738a16: 一體事如何師云野闊牛羊同雁鶩天長草樹接雲
0738a17: 霄進云清風吹面冷春意點花容如何是萬物齊彰
0738a18: 的意旨師云猢孫上樹尾連顛進云恁麼則頭頭西
0738a19: 來意物物祖師心師云莫將瓦礫認琦珍乃云三春
0738a20: 節屆萬卉敷榮正燕呢喃馨風滿閣且道山僧恁麼
0738a21: 舉揚還有為人處也無以拂子揮案云尋冰寒不見
0738a22: 避暑熱偏多。
0738a23: 張義公領眾請上堂瑞氣遶精舍煙光射遠村雲堂
0738a24: 鳴法鼓獅象宣華文人天悉瞻仰大地沐深恩龜毛
0738a25: 橫宇宙兔角吞乾坤以拄杖打圓相云宇宙山河被
0738a26: 他吞卻爾等諸人向甚麼處安身立命良久云有水
0738a27: 皆含月無山不帶雲喝一喝下座。
0738a28: 寶三福元等請上堂三界無安猶如火宅且道出身
0738a29: 一句又作麼生震威一喝云雲消山頂露龍隱浪頭
0738a30: 高。
0738b01: 真然等請上堂僧問一天雲月全無異萬里溪山迥
0738b02: 不同在昔三聖道逢人則出出則不為人意旨如何
0738b03: 師云十字街前碌磚進云秪如興化道逢人則不出
0738b04: 出則便為人又作麼生師云剎竿頭上豎旗進云且
0738b05: 道出則是不出則是師云乘風千汲浪徒自鼓波濤
0738b06: 進云和尚今日是為人也是不為人也師云灤陽城
0738b07: 畔水自古向南流乃云不拈一物無一物不是法身
0738b08: 不舉一念無一念莫非本覺崑崙自高淵海元深先
0738b09: 哲恁麼建立山僧如是拈題且道有指示無指示一
0738b10: 手撫案云土曠人稀處端的有知音。
0738b11: 朗空和尚同元初請上堂僧問一念超六度彈指越
0738b12: 三學日禮千佛功超幾劫師云珠輝玉潤進云清淨
0738b13: 行者不般涅槃破戒比丘不墮惡趣是何意旨師云
0738b14: 棗甘梨酸進云坐斷兩頭中間不立是如何師云汝
0738b15: 非其人僧喝師云果然虛頭乃云天不能蓋地不能
0738b16: 載這段風光阿誰境界咄洎合停囚長智。
0738b17: 
0738b18: 
0738b19: 
0738b20: 
0738b21: 
0738b22: 
0738b23: 
0738b24: 
0738b25: 
0738b26: 
0738b27: 
0738b28: 
0738b29: 
0738b30: 暉洲旲禪師語錄卷第五終
