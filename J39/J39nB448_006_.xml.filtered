0450a01: 靈機觀禪師語錄卷六
0450a02: 嗣法門人　超翼　重編
0450a03: 侍者　超震　普定　同閱
0450a04: 
0450a05: 雜偈
0450a06: 復本充禪師
0450a07: 繾綣囊藏發動機喜逢春色送君歸雲山處處隨高
0450a08: 踞謾使天花歷亂飛
0450a09: 募禪堂瓦
0450a10: 豁開虛空大口頂門露出青天看來賣弄家醜不如
0450a11: 蓋覆為先
0450a12: 化米
0450a13: 佛法禪機不道無祗緣篾東肚皮枯等閒若有知音
0450a14: 者休用頭陀為指呼
0450a15: 化油
0450a16: 拶透河沙半點無閒敲石焰見偏枯看來一段光明
0450a17: 處盡在檀那筆底敷
0450a18: 復朱同文偈
0450a19: 大地看來箇同文同文之外更何論山僧證據無餘
0450a20: 說佛祖多將一口吞
0450a21: 募鑄大鐘
0450a22: 鳳山梵剎重興起晨暮鐘聲尚寂沉幸有雲間多妙
0450a23: 手當陽擊扣盡知音
0450a24: 募脩安和寺
0450a25: 下溪灣畔古禪林寺額安和宋至今脩葺不因檀護
0450a26: 力風規爭見日光新
0450a27: 化碗
0450a28: 玉骨冰肌絕覆藏此身常見為人忙二時家活隨豐
0450a29: 儉一味無私徹底彰
0450a30: 東茆蓬妙宗禪人乞偈化米
0450b01: 新關東菴已巳十年道心每結水雲禪雖然笑臉從人
0450b02: 妙空腹難教飽白泉
0450b03: 化布袋
0450b04: 十字街頭笑逢人覓布袋看誰發妙思會取此三昧
0450b05: 題扇示慈雲禪人
0450b06: 掌握分明任運彰全憑箇裏現清涼此時若不開惺
0450b07: 眼更待何人為舉揚
0450b08: 丐大銅鍋偈
0450b09: 大冶爐中久煉烹全身脫出體崢嶸頑金且喜成法
0450b10: 器好與叢林調眾羹
0450b11: 寄白雲子素後堂
0450b12: 法社凋零值晚秋殘丫敗葉亂峰頭白雲高突孤巖
0450b13: 上自有瞻風意氣投
0450b14: 即事
0450b15: 囊有千金重看來亦是塵自從家喪後羞見錦衣人
0450b16: 受普寧請荅諸禪德
0450b17: 砂鍋久閣白雲邊煨爛虛空不記年今日既逢調鼎
0450b18: 手何妨掇出共烹煎
0450b19: 回閩省親
0450b20: 鐵鑄肝腸忤逆兒面皮翻轉已巳多時只緣觸著娘生
0450b21: 底千里迢迢涉水泥
0450b22: 送僧之武夷
0450b23: 武夷山色正秋清此日辭行動遠情折筍峰前景未
0450b24: 勝為余更覓一崚
0450b25: 除夕
0450b26: 生涯蕩盡沒纖塵掃落年華徹骨貧迷悟總途誰得
0450b27: 失賢愚同體孰疏親一爐冷煖今宵火半榻清閑此
0450b28: 夜身翻笑水雲無定力幾隨杖笠欲迎新
0450b29: 金粟主山
0450b30: 巍然突出勢孤雄朝拱群巒獨露中堪笑當年點數
0450c01: 者如何到此卻迷蹤
0450c02: 神書藏經
0450c03: 大藏由來不較多揮書一夜竟如何雖然顯發神通
0450c04: 異弗落毫端會也麼
0450c05: 寄友
0450c06: 睡虎峰前送別時竹林秋色尚依依于今屈指春將
0450c07: 半幾見殘花又放枝
0450c08: 鏡菴坐雪
0450c09: 幽然兀坐絕思惟何事天花繚亂飛堪笑上蒼多意
0450c10: 氣擬來漏洩埜僧機
0450c11: 聞孤松壽徒訃燈下四吟
0450c12: 篝燈獨坐不成眠驀地追思暗淚漣苦我一身林下
0450c13: 老愁同松際夜濤宣
0450c14: 一株挺出群峰外榜樣山門望汝先豈料毘嵐吹折
0450c15: 後蕭條猿鳥兢悲憐
0450c16: 雪霜堆裏獨孤標臘盡方知歲後凋今日忽成無影
0450c17: 樹為誰景致別山招
0450c18: 成林獨樹已巳稱奇天不全才亦汝悲借宿溪邊開夢
0450c19: 眼再翻觔斗是真兒
0450c20: 過江郎
0450c21: 跨盡危層觸斗傍遙觀三片勢昂藏天教俠骨難遮
0450c22: 蓋特與人間作棟梁
0450c23: 示慧初上人
0450c24: 發足泉南一念時慧心初炤了無依不從個裏開惺
0450c25: 眼盡是區區客作兒
0450c26: 御書樓
0450c27: 層巒疊疊彩雲飛千載如同御駕垂休問樓臺存與
0450c28: 廢秪今泉石尚流輝
0450c29: 仙螺池
0450c30: 體態分明出自然為何去卻尾巴尖看來靈異成奇
0451a01: 特磊落清波個個圓
0451a02: 缽盂案
0451a03: 盡日門前口向天不曾輕易乞人間須知本有生涯
0451a04: 別吸露餐雲那計年
0451a05: 九龍戲水
0451a06: 群聚雄雄露一班慣能滴水起波瀾休教打濕袈裟
0451a07: 角試為傾湫倒嶽看
0451a08: 治升董居士薦室請偈
0451a09: 從茲踏著來時路赤體條條信步行踢脫靈光隨處
0451a10: 現超然獨自證無生
0451a11: 甲午春贖大塢古院基樹
0451a12: 古剎何年廢墜來尚遺老樹護蒼苔為憐刀斧傷心
0451a13: 處留與空門作棟材
0451a14: 和海寧顧邑侯韻
0451a15: 灰頭垢面擬何緣驀契當機只一拳獨脫無依窮徹
0451a16: 骨休來更索止啼錢
0451a17: 示法則禪人善泥水
0451a18: 石頭大小皆成器瓦礫零星亦妙機三合土中立腳
0451a19: 穩縱橫何處不風規
0451a20: 中元薦親
0451a21: 胞胎未出識爺娘一度追思一度傷數陌紙錢隨例
0451a22: 設粉身碎骨卒難忘
0451a23: 示星幢師姪
0451a24: 銀河點點孰安排此段風光莫浪猜冷地賺他窺得
0451a25: 破至今猶恨雪山埋
0451a26: 坐大展記室寮觀桂偶成
0451a27: 觸目難禁物興長乘時敷展悅秋光老僧不解多饒
0451a28: 舌噴鼻隨他自覺香
0451a29: 除夕述懷
0451a30: 逐隊班班是瞎驢相看歲暮笑云除忍饑不暇無他
0451b01: 策篾束三條樂有餘
0451b02: 解制有感
0451b03: 腳下家山路未還艸鞋今著出松關擔頭春色分明
0451b04: 道此事須教不自瞞
0451b05: 寄天孚上座
0451b06: 翔鳳山前狹路逢眼開誰不笑春風歸來上國情何
0451b07: 似莫負生平氣象雄
0451b08: 示華嶽居士
0451b09: 曠大劫來一著子多生培植此時身此身墮在閻浮
0451b10: 際夢破方稱出格人
0451b11: 示幻觀侍者
0451b12: 十載巾缾幻侍者朝參暮請我何為今朝看破無多
0451b13: 子始見人人鼻孔垂
0451b14: 示心宗上座
0451b15: 汝在吾邊親近久樸實頭見不道無恢廓此心能變
0451b16: 化門風終不倩人扶
0451b17: 募興造
0451b18: 扷盡千山水支撐古道場必須擔荷漢出手共扶揚
0451b19: 化豆
0451b20: 冷灰豆爆是何時信手拈來顯妙機磕著者些消息
0451b21: 子方堪受用大家知
0451b22: 化醬缸
0451b23: 紅爐拶出口空開日用無私任取裁漫道當年不曾
0451b24: 少全憑個裏曬將來
0451b25: 化齋米
0451b26: 問禪不會玄妙落筆全無孔周只有些兒快樂敢言
0451b27: 飯飽便休休休驀地撞他如信及瞎驢肚大不須愁
0451b28: 募藏閣
0451b29: 一標獨插待何人正是今朝應現身就手揭開心地
0451b30: 藏重重樓閣盡光新
0451c01: 明初許居士為先室行敏請偈薦拔
0451c02: 採得空華結眾緣善根彌布福彌延施為本有風光
0451c03: 事足下香飄朵朵蓮
0451c04: 真讚
0451c05: 雪峰亙和尚像
0451c06: 泉水逆流突出者漢花劈鴻蒙宗風顯煥打頭為人
0451c07: 處古佛未足稱慈徹底掀翻時白拈猶欠手段盡道
0451c08: 曾郎示後身誰識古今同一貫咄莫驚嗟重判斷閩
0451c09: 邦從此不安寧個個瞎驢恣鬧亂
0451c10: 棲霞禪德行樂圖未薙髮
0451c11: 道汝是僧儒者其形道汝是儒釋氏其名儒耶釋耶
0451c12: 吾不得而擬形兮名兮吾不得而評然則公之造詣
0451c13: 果在斯乎弗在斯乎咄背觸兩非渾坐斷蕭然獨逸
0451c14: 古松青
0451c15: 敬安師像
0451c16: 吾不識翁翁不識吾揮毫擬讚迥絕名模咄端然兀
0451c17: 坐明何事淨信中興始見渠
0451c18: 朱問心居士像
0451c19: 問心何似了心嘉瀟灑行蹤樂水涯周易展開讀未
0451c20: 盡夢回消息笑空華
0451c21: 跋平陽弘覺和尚為張明遠居士所題真讚
0451c22: 利名滿世走天涯誰把身心歇片時兀爾忘緣苔石
0451c23: 上多君占盡好便宜好便宜不多得然獨云居士占
0451c24: 盡者吾不知居士何所窺覷而得此段快樂耶雖然
0451c25: 還識弘覺老人因風吹火麼面目分明風規可慕當
0451c26: 為鑽頭入鬧恬不知返者警焉
0451c27: 張舜法居士請為先嚴明南公像讚
0451c28: 者漢面目初不相識纔到鳳山自討棒喫誰知暗地
0451c29: 惺惺搆些衲僧氣息且作麼生是衲僧氣息明翁明
0451c30: 翁橫拈如意謾矜誇獨露當陽無等匹
0452a01: 浩如大展二上座為母超琛并自像請題
0452a02: 幻泡漚花聚會緣空門有子共歡然笑拈如意彌今
0452a03: 古手握輪珠不記年挂拂藤床唯侍坐即離此用任
0452a04: 舒展好將者段真消息直透威音那畔前
0452a05: 棲水玉聲德聲昆仲請為先嚴聖裔呂公像讚
0452a06: 湛湛棲水點點澄清有公實德玉振其聲所以能向
0452a07: 鳳山發多生之勝願深心為法作請藏之主盟世出
0452a08: 世間奇特事臨行撒手了無生
0452a09: 鷲生禪師像
0452a10: 一杖春風何處行芒鞋擬踏萬山青滿懷心緒誰知
0452a11: 委分付蒼松仔細聽
0452a12: 月臨上座像
0452a13: 擬子成標格如何早去身個中親切句尤喜念頭真
0452a14: 張道婆行樂圖
0452a15: 金剛固體彌今古本有風光受用多百八輪珠常轉
0452a16: 換笑看歲月任婆娑
0452a17: 汪際斯居士乞題父臨終所畫大士像
0452a18: 面目分明儼然自在我觀大士無此體態際斯際斯
0452a19: 有體態無體態毫端認取自家爺始信風流格外塞
0452a20: 文益禪師像菴名福田
0452a21: 貌古春容道行堅鋤頭今放始安然知公已巳得栽培
0452a22: 力受用多生在福田
0452a23: 東來戒子像
0452a24: 歷劫薰脩此日閒便宜占盡一蒲團不知明什麼邊
0452a25: 事貌古神清只笑顏
0452a26: 福嚴老和尚像
0452a27: 最苦師心三十載維持法化血腥飛浣清歷祖源流
0452a28: 派杜絕諸方濫續非事屬至公天地震道弘正直鬼
0452a29: 神悲話行早已巳遍塵剎鐵案高懸萬古輝
0452a30: 其二
0452b01: 口懸河兮眉挂劍掣開岐路絕廉纖葛藤窠裏清王
0452b02: 化奇特須還老白拈
0452b03: 自讚翔鳳大眾請
0452b04: 闢艸開荒此鳳山業緣多累債難還不因衲子成叢
0452b05: 席爭得龍天展笑顏既無道德遺身後那有風光播
0452b06: 眼前珍重諸賢齊側耳水流松韻莫嫌繁
0452b07: 至卬方首座請
0452b08: 最無面目是者村叟不解蜜棗甜人只會黃連苦口
0452b09: 明知良藥足堪嘉多少攢眉而怖走休怖走幸有福
0452b10: 塘方座元卻諳此味能分剖
0452b11: 法立系西堂請
0452b12: 碓觜花開早漳州出汝來棒頭遺毒種喝下破疑胎
0452b13: 幾多人努目獨汝恁癡獃法禪應有鉗錘別莫學吾
0452b14: 儂始俊哉
0452b15: 嵩菴正藏主請
0452b16: 咄哉者個村阿獃世上有誰似汝呆孤迥砂盆甘淡
0452b17: 冷赤貧拄杖樂徘徊只有一端人莫測冷灰豆爆出
0452b18: 英才嵩藏主與麼來描得吾真成禍胎
0452b19: 子素學後堂請
0452b20: 標格由來具孤操樂此生炎涼不到處笑傲萬峰青
0452b21: 分付素禪須記取吾無別著可彰名
0452b22: 鐵山岑維那請
0452b23: 我像難描畫描畫終不真惟茲一著子據令絕疏親
0452b24: 分付鐵禪弘願切何愁祖道不光新
0452b25: 利禪恒藏主請
0452b26: 阿誰不識你高踞鳳山中弗顧門風冷只貴钁頭蹤
0452b27: 幸逢賢衲子輔弼梵王宮如斯四十載快樂住山翁
0452b28: 利公親我久描我容要知我無奇特處唯有真實心
0452b29: 流通
0452b30: 實相卓知藏請
0452c01: 老漢從來無造作據實提持乾爆爆白棒指伊看變
0452c02: 化龍自昂頭蛇自縮應驗當前辨若親為人眼目方
0452c03: 不錯
0452c04: 巢風林藏主請
0452c05: 閻浮多厭汝頑賴不知時鐵船撐逆浪禿棒抵須彌
0452c06: 人皆驚覆沒汝獨強維持咄哉巢藏主膽大莫愁眉
0452c07: 大展翼書記請
0452c08: 混混沌沌樸樸憨憨佛法不會世法不諳占住鳳山
0452c09: 三十五年虛名遍布罔顧思慚所以讚我者愧無是
0452c10: 德毀我者是真實言賴有展禪多意氣攜笻信荷在
0452c11: 吾邊
0452c12: 璨衲章知客請
0452c13: 愛問壺公山如何在興化十箇有五雙無人答此話
0452c14: 汝在吾邊住有年幾番拶著幾驚怕今朝始信絕心
0452c15: 思覿面分明無縫罅無縫罅暫且深藏巖谷中漫將
0452c16: 輕易與酬價
0452c17: 薦穀曣藏主請
0452c18: 白棒當陽點靈苗觸處花原非吾妙力有穀自生芽
0452c19: 止水智藏主請
0452c20: 自笑無心住芒鞋被業牽破盆存古格瘦骨獨撐天
0452c21: 賺他龍象眾讎結盡含冤止禪不憚親吾久此段清
0452c22: 標要卓然
0452c23: 德水洧侍者請
0452c24: 卓立孤峰上天擎世外身為憐山骨老更愛水源深
0452c25: 祖道悲秋晚宗風痛日沉德禪能勉力不負廿年親
0452c26: 荊石侍者請
0452c27: 眼豁乾坤小胸涵萬象空為人端的處拶到水山窮
0452c28: 珍重西江震侍者全憑者著是吾容
0452c29: 英衲毅禪人請
0452c30: 減劫時逢法運秋白雲愁靄滿山頭不辭瘦骨撐衰
0453a01: 力猶把孤笻絕眾流英禪者志氣優果然不負靈山
0453a02: 囑堪起吾宗向上籌
0453a03: 乾一知藏請
0453a04: 問禪禪不會問道道不知手提骨律棒兀坐擬奚為
0453a05: 覿面乾禪應笑破風光本有好施為
0453a06: 英發知客請
0453a07: 會取吾無相是名真供養請子自揩磨英概吞群象
0453a08: 吞群象遍界覓無相似渠始見鳳山真倔強
0453a09: 元畸知事請
0453a10: 吾住茲山無別提持諄諄顧本依古行規汝稱知事
0453a11: 應勞苦臨危不變始光輝
0453a12: 東來戒子請
0453a13: 者箇老禿翁時事太朦朧有十分古樸無少許春風
0453a14: 提持惟據本直道以弘宗廓落身心明似鏡任他龍
0453a15: 象競趣從
0453a16: 佛事
0453a17: 挂板
0453a18: 師捧板云百劫千生打成一片懸挂高堂風光顯煥
0453a19: 即此是叢林紀綱即此是衲僧關鍵且道聲前一句
0453a20: 分付阿誰遂擊一下云號令甚分明當陽不隔線。
0453a21: 又
0453a22: 師云古聖垂慈芳規建立無非欲諸人領取釣頭意
0453a23: 莫認定盤星然則者箇是定盤星作麼生是釣頭意
0453a24: 伶俐漢一覷便透如來禪祖師禪驀鼻牽來好痛拳
0453a25: 如或未然聽取下頭註腳鳴板一下云分明只者是
0453a26: 不悟待何年。
0453a27: 為東明孤雲和尚火
0453a28: 南泉三不是趙州一箇無冷地驀相磕拍出谷谷呱
0453a29: 不知是甚義寒拾笑盧都仔細拈來看元是東壁挂
0453a30: 底大葫蘆大眾今日為我孤法兄茶毘因甚說者般
0453b01: 話遂擲炬云知音說與知音聽一道清光入畫圖。
0453b02: 入塔
0453b03: 勸君先上東明去我即束裝隨後來者便是老兄當
0453b04: 時留戀此山底句既親言出自親口今日又親自到
0453b05: 此更要小弟說個甚麼雖然當陽顯露眾眼難瞞驀
0453b06: 地收歸兄自道取遂捧起骨櫬云拶破虛空無縫罅
0453b07: 任他千古水朝宗。
0453b08: 為韜明和尚起龕
0453b09: 師云久默斯要不務速說透體金風趁此時密移一
0453b10: 步是高著遂以拄杖引之。
0453b11: 舉火
0453b12: 師云不可思議法惟兄說得妙火焰三世佛立地聽
0453b13: 呼召鞭策泥牛吞大海指教木馬啗空鷂縱橫妙用
0453b14: 顯神機搖落天花多瑞兆大眾此是堂頭老漢末後
0453b15: 全提與諸靈山受囑列位金湯心眼相炤共作証明
0453b16: 底一段殊勝因緣若也見得知恩報德只在今朝其
0453b17: 或未然鳳山更為者漢播揚法化去也遂擲炬云頂
0453b18: 門迸出一輪紅大千何處不光耀。
0453b19: 入塔
0453b20: 師云恭惟法兄和尚以一條白棒掀天揭地惱亂叢
0453b21: 林三十餘年垂功立業既遇昌時羅龍打鳳一滿心
0453b22: 懷先師未了公案迎恩渡一時復見光輝我兄同門
0453b23: 出黃浦浪千古咸驚險峻所以有如是造詣具如
0453b24: 是奇特驀地翻身迥出尋常預知得地天然受用且
0453b25: 正當恁麼時如何是天然受用一句坐對浮屠忘彼
0453b26: 此從教人喚法中王。
0453b27: 為慈門師太封龕
0453b28: 老師行處人天莫測瀟灑風規快樂自得惟其自得
0453b29: 所以七十七年來履踐如霜孤操不易如今嬾聽閻
0453b30: 浮歌白雲深處藏蹤跡蹤跡既藏是汝諸人還知者
0453c01: 老師落處麼遂掩龕咄一咄云當陽坐斷誰敢辨的。
0453c02: 起龕
0453c03: 翔鳳關前雲泛白缽盂巖下水流清到頭一著無多
0453c04: 子千聖咸歸此路行遂以拄杖卓一卓引出。
0453c05: 舉火
0453c06: 玲瓏巖畔久稱揚佐助先師道念彰末後茲山多意
0453c07: 氣今朝受用好風光好風光絕比量遂攛下炬云全
0453c08: 憑者點無私炤贈送雲蹤去路長。
0453c09: 為嵩嶽監院火
0453c10: 多年為眾監院今日山僧監你上是兜率陀天下是
0453c11: 風輪水際東西南北俱玲瓏任汝逍遙隨所至正上
0453c12: 座須記取臨歧無可贈行蹤末後全提只者是便燒。
0453c13: 入塔
0453c14: 超生脫死全憑者箇獨露當陽了無話墮乘時占得
0453c15: 好風光全身直入裏頭坐裏頭坐休錯過三台須是
0453c16: 大家催再出頭來重唱和。
0453c17: 指琦維那火
0453c18: 數載辛勤綱維法令叢林得以雅觀衲子亦賴安靖
0453c19: 此是汝赤心片片助揚老僧底事正當今日格外翻
0453c20: 身又將何與人通信擲炬云萬別與千差一椎俱打
0453c21: 正。
0453c22: 覿顏柴頭火
0453c23: 南山樵盡北山樵堆積今朝一火燒惟有一株無影
0453c24: 樹披今歷古赤條條諸人還知覿顏禪人於無影樹
0453c25: 下超生脫死否若也未知老僧更為點破擲炬云不
0453c26: 識東甌橘皮紅疑殺波斯舌頭赤。
0453c27: 文光禪人火
0453c28: 衲僧家要來便來要去便去延遲至今猶涉鈍置絕
0453c29: 鈍置請看腳下焰騰騰便是文光安樂處。
0453c30: 聰睿庄主火
0454a01: 毫釐繫念三塗業因直饒一念未生猶是死水裏浸
0454a02: 殺此是汝舊冬見處今日逗到者裏紅爐焰猛生涯
0454a03: 路盡又明甚麼邊事咄還鄉調古無人聽申謝油餈
0454a04: 絕眾疑。
0454a05: 為禪人火
0454a06: 皮囊已巳脫卻精靈在何處直下便知歸開眼不受蔽
0454a07: 既不受蔽且道煙消火滅後又如何指的擲火炬云
0454a08: 路逢知己巳丙丁公爍破面門秪者是。
0454a09: 象開禪人火
0454a10: 終日跛跛搭搭向外馳求挨到今朝猶未心休何故
0454a11: 晴乾不肯去直待雨淋頭擲炬喝一喝云劫火洞然
0454a12: 燒卻了腳跟翻轉倒天流。
0454a13: 月脩火頭火
0454a14: 長年為眾燒火今日老僧燒汝汝燒火我燒汝如是
0454a15: 因如是果擲炬云根塵器界盡消鎔透出光明淨裸
0454a16: 裸。
0454a17: 濟生禪人火
0454a18: 撲面霜風冷千山雪未消衲僧行履別任運樂逍遙
0454a19: 是則是忽有人覓你河南信又將何秪對擲炬云眼
0454a20: 開無一物唯有赤條條。
0454a21: 澤超禪人火
0454a22: 山露連纏骨水流不斷觔莫忘今日事須記此時心
0454a23: 且道如何是此時心以火炬打圓相云銕鑄金剛圈
0454a24: 一箇一回咬嚼一回新。
0454a25: 智恒禪人火恒常為眾募鹽
0454a26: 本色衲僧流分明汝一箇直下便翻身悄然無話墮
0454a27: 既無話墮秪如遲延四十餘天又思念箇甚麼呵呵
0454a28: 擲炬云莫忘鹹淡自家知今日消歸火裏坐。
0454a29: 湛輪相侍者火
0454a30: 吾不辜負汝汝豈辜負吾如何卻與麼使我老心孤
0454b01: 孤孤語水血流書不盡勸農多說也難模遂呵呵大
0454b02: 笑云無端無端擲炬復喝一喝云不如一火燒卻免
0454b03: 教彼此分疏。
0454b04: 入塔
0454b05: 師捧骨襯云巾瓶十載念切叢林只者去處是汝安
0454b06: 身呼應不堪重話會斷腸聊慰裏頭親且道親箇甚
0454b07: 麼遂送入云從前盡道閒相識今日方知是苦心。
0454b08: 少眉禪人火
0454b09: 衲僧行履處最苦病魔縛撒盡肚腸空今朝始安樂
0454b10: 雖然安樂二字是山僧道底作麼生是你應時及節
0454b11: 受用一句遂攛炬云會麼雙眉展起焰騰空雨灑行
0454b12: 蹤阿漉漉。
0454b13: 飯頭定心禪德火
0454b14: 不用瞻星望月全憑者箇時節時節既到來大眾都
0454b15: 歡悅且道歡悅箇甚麼羨羡汝識得定中心飯是米做
0454b16: 鍋是鐵忽被南泉打破普化踢倒時又作麼生遂攛
0454b17: 炬云豁開兩眼辨端由馬面驢頭俱炤徹。
0454b18: 湛如禪人火
0454b19: 衲僧家要來便來要去便去家家好風月處處安樂
0454b20: 地何必徽州與休寧日日聲聲念不住阿呵呵一火
0454b21: 為君燒卻了湛如秋月炤人間。
0454b22: 淨朗禪人火
0454b23: 未過洛陽橋風光俱遍該不知為甚麼空著艸鞋來
0454b24: 雖然不到水窮山盡處爭肯翻身撒手罔撒手回死
0454b25: 生箇裏無他路趁踏紅蓮火內開遂投炬。
0454b26: 值牲慈茂火
0454b27: 癡癡憨憨醇醇樸樸苗稼不犯安心自牧鼻頭拽脫
0454b28: 了無依撩起便行真快樂秪如人牛俱忘且道是何
0454b29: 面目以火炬點兩點云休開兩片錯商量翻身直入
0454b30: 無生國。
0454c01: 不較上座火
0454c02: 不較不較到此更須覺炤惟有靈明一著子了無奇
0454c03: 特與玄妙既無奇特玄妙且道還有親切相為處麼
0454c04: 擲炬云爍破者髑髏突出頂門竅。
0454c05: 遍也上座火
0454c06: 今日是上座絕後再甦底時節若也見得葉落歸根
0454c07: 同得旨菩提觸目共全彰其或未然火光三昧與上
0454c08: 座証明去也喝一喝擲炬云切須看取。
0454c09: 鵠林維那火
0454c10: 師呈炬云者便是鵠林上座末後一段光明幢山僧
0454c11: 今日特為點出諸人還知者上座落處麼若也未知
0454c12: 攛炬云罰錢出院成何事恩怨分明在此中。
0454c13: 鍾解脫火
0454c14: 昨日鍾居士今朝解脫僧方薙染遂歸寂即建普同塔者何緣得到
0454c15: 此撒手法王城只如末後一句又如何履踐擲炬云
0454c16: 烈焰光中聊寄足普同受用待功成。
0454c17: 巨範則副寺火
0454c18: 吾望子有發達之日子思我有末後之句今日方知
0454c19: 不汝欺受用頭頭合本據且作麼生是本據火焰說
0454c20: 與諸佛聽諸佛聽未真火焰說未是吾今不再三遂
0454c21: 炬云會取箇中意。
0454c22: 聰聞會禪人火
0454c23: 多年為眾竭力今朝方始心休休休不須向外從他
0454c24: 覓一念知歸便轉頭且轉頭後又作麼生擲炬云本
0454c25: 來受用全憑此觸目風光任性遊。
0454c26: 素慥汧西堂入塔
0454c27: 師捧骨襯云衲僧造詣迥絕追攀揭露當陽徹骨冰
0454c28: 寒三十年來真履踐人天目擊盡歡顏雖然此猶是
0454c29: 西堂素公覿面相呈邊事秪如物外翻身密不通蹤
0454c30: 又如何與伊安置遂送入云葉落金風消息至雲拖
0455a01: 秋色入松關。
0455a02: 松江二禪人入塔
0455a03: 一對雲間客煙波泛渺茫今朝齊到此穩坐自家鄉
0455a04: 大眾家鄉既已巳穩坐且作麼生與伊證據遂提起骨
0455a05: 云描畫不成人世外風流徹骨絕商量。
0455a06: 為孫弘寰父母入塔
0455a07: 夢幻浮生事已巳周賢郎送入此山頭此山已巳植多生
0455a08: 福福被多生享莫休大眾此是山僧為弘寰兩尊人
0455a09: 末後表揚底句且團圞聚會又如何舉唱遂送入云
0455a10: 覿面將相無異路各歸本際樂同儔。
0455a11: 清如耆舊火
0455a12: 舉火炬云大眾此便是者上座生平為眾真實脩持
0455a13: 得一道光明幢山僧今日為他覿面點出直令未發
0455a14: 道心者互相協力已發道心者同聲讚歎讚歎則且
0455a15: 止且道者光明幢又向何處著落遂攛下火炬云返
0455a16: 本還源秪者是輝天鑑地自如如。
0455a17: 青蓮老師火
0455a18: 明知生是不生之義因甚卻被生死之所流轉若向
0455a19: 者裏會得烈焰綻青蓮馨香遍界該彌今又亙古無
0455a20: 去亦無來既無去又無來是汝諸人還知者阿師落
0455a21: 處麼遂攛炬云青山綠水全身現那箇男兒被活埋。
0455a22: 慧林禪人二親化柩
0455a23: 皮囊拋卻已多年猶自棲遲荒艸邊驀地掀翻舊骨
0455a24: 董分明絕後又光前只如同條合命一句又作麼生
0455a25: 道覿體元無異死生不二天。
0455a26: 木頂禪人火因虎傷
0455a27: 木禪人聽指示尋歷江山計有年佐助宗師未遂志
0455a28: 到頭一著自家知撒手今朝安樂地大眾且作麼生
0455a29: 是渠安樂一句虎口翻身自在行大千何處不游戲。
0455a30: 朱解作明采火
0455b01: 若論此事如解水一般牽來拽去必得兩破始肯放
0455b02: 手只如放手後又作麼生符到奉行天已巳夜星河燦
0455b03: 爛任翻身。
0455b04: 道戒禪人火
0455b05: 尋常用得著今朝都不是合眼細思惟安身在何處
0455b06: 道禪人休擬議遂擲火炬云只此明明不覆藏莫教
0455b07: 錯過自家底。
0455b08: 慈濟禪德火
0455b09: 慈濟慈濟你卻分明到山纔一日撒手便歸程生平
0455b10: 受用無多子收拾春風入化城。
0455b11: 靈機觀禪師語錄卷六終
0455b12: 
0455b13: 
0455b14: 
0455b15: 
0455b16: 
0455b17: 
0455b18: 
0455b19: 
0455b20: 
0455b21: 
0455b22: 
0455b23: 
0455b24: 
0455b25: 
0455b26: 
0455b27: 
0455b28: 
0455b29: 
0455b30: 
0455c01: 行狀
0455c02: 門人超正等稽首謹述
0455c03: 師諱行觀號靈機閩之龍溪周氏子母翁氏生師之
0455c04: 夕夢一金神入室衛從頗盛忽香光馥郁而誕闔屬
0455c05: 稱異師幼不茹葷及丱讀書山館偶觸無常境界遂
0455c06: 與本郡慈雲師游有師資之誼一日默思禮誦非究
0455c07: 竟事由是悲悵日增以至胸次負疼時費隱容老和
0455c08: 尚主黃檗有僧持語錄至展讀如獲至寶屢欲往叩
0455c09: 又為他緣所絆既而因事發憤曰大丈夫若以利養
0455c10: 是圖則陷身不義矣遂舍去禮金浦九雲寺慧曇老
0455c11: 師芟染曇耆年有道行為一方推重見師志不群乃
0455c12: 欣然曰子乃法門令器詎可虛滯於此吾年雖邁當
0455c13: 送子行腳也即束裝偕師出嶺曇途次染恙趨寂於
0455c14: 逆旅師抆淚津送入塔雲棲禮別渡江首參密老和
0455c15: 尚於天童纔人事同謁僧擬問連遭痛棒師在傍佇
0455c16: 顧被尚以杖驀胸一曰汝者死漢倒退階下心眼
0455c17: 昏迷少頃乞進堂日用只疑驀胸一汝者死漢反
0455c18: 覆看來我是活底因甚喚作死漢遇晚參師出問未
0455c19: 審老和尚有佛性也無尚笑而起捻住喉嚨擺兩擺
0455c20: 曰汝者阿子無佛性師彼時如在大火聚中跳出自
0455c21: 此參究益切雖役重務未嘗放捨是冬稟受具足戒
0455c22: 焉明年甲戌聞費老和尚應金粟之請復過武林休
0455c23: 夏龍居偶閱禪關策進愈加猛礪灼見古人為生死
0455c24: 不憚風霜三二十年方成一片了徹大事豈是容易
0455c25: 得底於是晝夜常坐不臥只看個無字或倦即倚柱
0455c26: 少息又得泉南脩上座警發師依而行之殊覺省力
0455c27: 不勝欣忭期畢腰包上金粟見老和尚挂單禪堂踰
0455c28: 月徹夜不眠恒立法堂前參究一夕雷雨驟作電光
0455c29: 閃爍不覺無字話頭脫落山河大地凝成一片歡喜
0455c30: 踴躍歸堂倒身便臥時鄰單問兄微耶何放逸若此
0456a01: 師曰待我睡一睡向汝道一眾驚悚有止止師特入
0456a02: 堂問一靈真性不假胞胎時如何師以手驀掩其口
0456a03: 止不肯曰不是者個道理師高聲應曰三十年後乃
0456a04: 趨入方丈問世尊未陞座文殊未白椎還有佛法也
0456a05: 無語未卒尚拈拄杖徵曰且道即今是陞座不是陞
0456a06: 座擬對便打出自忖我本惺惺為甚拶著又去不得
0456a07: 遂移入圓寮每日只默坐不輕啟口尚見師真率命
0456a08: 遷侍香一日因二僧請益尚據曰左邊半觔右邊八
0456a09: 兩師於此豁然無疑呈百丈再參頌曰當機歷驗示
0456a10: 全提忽地一聲絕謂情禍入己已身猶自可那堪惡水
0456a11: 又澆人尚閱畢復問頌也任汝頌且道三日耳聾意
0456a12: 旨如何師沉吟間被尚振威一喝拈棒呵曰汝恁麼
0456a13: 見解平地上死人無數當機不來盡成虛誑師是時
0456a14: 白汗迸流會得全機大用復呈無字頌曰狗子無佛
0456a15: 性當風須照顧擬議咬斷筋莫言不分付尚大笑稱
0456a16: 賞從茲腳踏實地一切成現無纖毫窒礙不被從上
0456a17: 佛祖舌頭欺瞞尚一日問興化打克賓意旨如何師
0456a18: 曰憐兒不覺醜尚曰既打趁何謂憐兒師曰也要和
0456a19: 尚具隻眼尚便掌曰要我具隻眼那師曰不是學人
0456a20: 恁麼爭見得和尚尚休去又侍立次尚問世尊拈花
0456a21: 意旨如何師驀豎拳尚曰不得喚作拳頭又作麼生
0456a22: 師便與尚一拳尚打一棒曰且道是賞汝罰汝師曰
0456a23: 少賣弄尚頷之師侍尚十載機緣頗多具載錄中一
0456a24: 日尚謂師曰漳州出汝大似糞埽堆頭一顆明珠又
0456a25: 曰汝是金粟門下一枝鳳毛汝之頌古宛有白雲端
0456a26: 作略師雖屢蒙記益自謙晦崇禎癸未冬舉師立
0456a27: 僧越明年解制師欲把茆住山以告尚從容謂曰昔
0456a28: 仰山語臨濟老兄向後於河北有個住處後臨濟果
0456a29: 在河北大闡宗風看來吾人住處亦有定分豈可強
0456a30: 為師拜領慈誨未幾有湖州楊墳資福之命尚令侍
0456b01: 者喚師至囑曰汝欲把茆今翔鳳山前有古寺基當
0456b02: 就此居之師乃受命拜辭至山實甲申三月十有三
0456b03: 日也師初住時闢艸開荒刈茆縛屋凄涼盈目豺虎
0456b04: 為鄰人不堪其憂而師怡然獨樂師又律身最嚴同
0456b05: 眾食息雖一果一菜不私於眾故禪學之士亦不辭
0456b06: 勞苦戮力經營漸成叢席雖雲廚屢乏而參請無虛
0456b07: 日單提向上勘驗方來由是雲水麇集辛亥秋復主
0456b08: 福嚴三稔甲寅九月眾請還山法席愈盛四方宿衲
0456b09: 遠近緇素嚮風而至惟恐居後圍繞者不下十萬餘
0456b10: 指矣於戲益知曩時老和尚為師諄諄囑付信有徵
0456b11: 焉師住持資福三十八載凡樵採之山安僧之地尺
0456b12: 寸皆售衣缽親置師於茲山雖稱重興實開法第一
0456b13: 世也始則艸屋荒基不蔽風雨終則瓊樓絳殿金碧
0456b14: 交輝凡叢林所宜有者無不畢備兼之門庭嚴冷清
0456b15: 規整肅諸方長輩咸推尊為楊岐高峰再世云師受
0456b16: 生於萬曆丙辰正月廿三日寅刻示寂於康熙辛酉
0456b17: 九月廿九日子時世壽六十有六僧臘四十有九遺
0456b18: 命塔全身於本寺龍山之陽付囑弟子廿一人有語
0456b19: 錄上下卷行於世。
0456b20: 
0456b21: 
0456b22: 
0456b23: 
0456b24: 
0456b25: 
0456b26: 
0456b27: 
0456b28: 
0456b29: 
0456b30: 
0456c01: 翔鳳山顯忠崇孝資福禪寺靈機和尚塔銘
0456c02: 葬者藏也後世務為崇碑巨碣勒石徵詞諛墓已巳非
0456c03: 古矣況宗門大士視其身不啻蘧廬之一宿暨乎埋
0456c04: 骨荒丘鴻爪蟬翼無復顧戀而世之所號為能文者
0456c05: 流乃以窺測傅會之見繪飾而塗澤之何足當識者
0456c06: 之一笑乎雖然當正法凌夷魔鬼互熾而得一人焉
0456c07: 特提向上宗旨壁立萬仞斬盡葛藤俾依聲附影之
0456c08: 徒斂歛跡卻避其有功佛祖甚大則于
0456c09: 靈機和尚身後之銘不得徒作語言文字會也師姓
0456c10: 周閩之龍溪人諱行觀靈機其法號也母翁夢金神
0456c11: 入室而生幼不茹葷血稍長讀書山中偶境觸無常
0456c12: 遂懷出世之想有僧持費老人語錄至者反復省誦
0456c13: 如飲沆瀣即芟染禮九雲寺慧曇為師曇一見歎曰
0456c14: 子將來龍象詎可虛滯于此吾雖老尚能伴子八十
0456c15: 行腳耳未幾曇以疾示寂旅次師抆淚津送如禮渡
0456c16: 江首參密和尚痛加爐錘師自謂如火聚翻身參究
0456c17: 益切是歲稟受具足戒每晝夜止看無字與泉南脩
0456c18: 上座互相警發時費老人主席金粟師挂單禪榻一
0456c19: 夕雷電驟至不覺無字話頭脫落山河大地凝成一
0456c20: 片歡喜無量歸堂便臥鄰單問子徹也何放逸乃爾
0456c21: 曰待酣睡後卻向汝道一眾驚悚師侍香次因二僧
0456c22: 請益費老人曰左邊半觔右邊八兩師于此豁然呈
0456c23: 百丈再參頌曰禍入己巳身猶自可那堪惡水又澆人
0456c24: 隨勘驗以三日耳聾意旨沉吟間更遭呵罵汗下浹
0456c25: 背益領會全機大用又呈無字頌深蒙印可從茲一
0456c26: 切成現毫無窒礙機緣甚多俱悉語錄中費老人嘗
0456c27: 語師曰汝之頌古大類白雲端真金粟門下鳳毛矣
0456c28: 舉充首眾復囑曰汝欲把茆今翔鳳山前有古寺基
0456c29: 當往居之師遂應楊墳資福之請始至誅茆縛椽荒
0456c30: 涼窘乏師一果一蓏不以自私故學徒亦不辭況瘁
0457a01: 經營漸成蘭若其後信施委積自殿宇以及寮舍庖
0457a02: 湢煥然一新雖曰重興實與開山創建者等復主福
0457a03: 嚴回值六十誕辰緇素雲集聽法不下十萬指至康
0457a04: 熙辛酉九月二十九日泊然而逝距其生萬曆丙辰
0457a05: 正月廿三日世壽六十有六僧臘四十有九遺命塔
0457a06: 全身于本寺龍山之陽付囑弟子二十一人師門風
0457a07: 高峻足跡不下山麓者三十年尤疾末學盲師語錄
0457a08: 刊布之弊凡結制晚參諸語皆順世以後弟子追輯
0457a09: 所聞什不存其一二此與雲門法語呵止流傳入其
0457a10: 室者至以紙衣繕寫何多讓哉乙丑秋予謁笠翁和
0457a11: 尚于理安而師之繼席法嗣嵩菴道至翌旦笠翁遂
0457a12: 以書扺會城介其座元夢菴來請笠翁為諸方碩果
0457a13: 而師尤余素所企慕而不得見者乃稽首為之銘曰。
0457a14: 猗歟密祖豎大法幢天魔釋胄不戰而降
0457a15: 費公繼之梵門角虎益火熾薪舍利如雨
0457a16: 師生閩海蓄泄雲濤髫齡薙染杜謝塵勞
0457a17: 瓢笠往來天童金粟熱喝猛提黃葉止哭
0457a18: 研究精進金斷石穿孰主孰賓有實有權
0457a19: 踰月經行脅不帖席獅子忽眠同參褫魄
0457a20: 當機悟徹撒手懸崖法筵重寄往哉汝諧
0457a21: 寶座雲邊丹甍樹杪不起于座人天圍繞
0457a22: 末師稗敗誑導群蒙階前售拂賤等秋蓬
0457a23: 師提祖印擯棄一切揀沙是金褁門皆鐵
0457a24: 吉祥示化師其未亡晨鐘清夜法音琅琅
0457a25: 康熙二十四年乙丑八月望日
0457a26: 賜進士出身文林郎原任河南開封府祥符縣知縣
0457a27: 行取
0457a28: 大計卓異
0457a29: 欽賜袍服薦舉博學宏辭
0457a30: 賜宴體仁閣前彰德府推官癸卯科文武同考官遂
0457b01: 安毛際可拜撰
0457b02: 
0457b03: 
0457b04: 
0457b05: 
0457b06: 
0457b07: 
0457b08: 
0457b09: 
0457b10: 
0457b11: 
0457b12: 
0457b13: 
0457b14: 
0457b15: 
0457b16: 
0457b17: 
0457b18: 
0457b19: 
0457b20: 
0457b21: 
0457b22: 
0457b23: 
0457b24: 
0457b25: 
0457b26: 
0457b27: 
0457b28: 
0457b29: 
0457b30: 
0457c01: 先師語句恐學人泥於文字概不存稿雖有
0457c02: 順世陞座小參諸法語書挂水牌隨命抹去
0457c03: 不許謄錄翼自壬寅冬親近先師匝歲命入
0457c04: 侍寮問諸久侍前職和尚所說法語機緣曾
0457c05: 錄卷帙否僉曰未曾即有不過潛鈔密記一
0457c06: 篇半偈而已爰是東鈔西錄裒集數篇候師
0457c07: 住持事餘呈稿求正師正色曰既學別傳之
0457c08: 旨咬人屎橛作麼翼再拜長跽白云二祖阿
0457c09: 難為佛侍者凡佛先所說法未曾得聞懇求
0457c10: 重說佛為慈愍未聞更為宣說所以阿難後
0457c11: 來結集三藏如水傳器一字無遺趙州不許
0457c12: 人錄至今語錄流播天壤至如鄉音南北楚
0457c13: 夏不同智無慶喜之明識乏紙衣之敏互有
0457c14: 潛鈔密記難免魚魯參差雖杜今時之弊反
0457c15: 貽他日之瑕伏望和尚大慈俯垂覽正開示
0457c16: 將來使正法眼流通末世師為動容矜翼愚
0457c17: 衷指其字句差誤隨即錄正先師曰不可與
0457c18: 人亂鈔禪和子眼腦不清烏焉成馬者多故
0457c19: 翼謹秘篋笥不敢有違嚴命第愧記性愚拙
0457c20: 不盡什之一二耳至康熙己已未請假出山養
0457c21: 母繡州稿亦懷之以歸辛酉九月初老人示
0457c22: 疾遣人呼翼至榻給侍彌月至廿九日示寂
0457c23: 嗚呼人天眼滅法棟傾頹翼等孤露無依碎
0457c24: 身莫贖至卬兄繼席翼欲請商結集語錄之
0458a01: 事見至兄住持事冗因不敢言乃返禾中後
0458a02: 至兄捃拾輯寫語錄稿尚未編定八月間復
0458a03: 溘焉長逝由是嵩菴兄繼住無何先師薙度
0458a04: 英衲師索先和尚語錄入都嵩兄即將至兄
0458a05: 所集之稿送南澗敘次天笠和尚閱之乃曰
0458a06: 因甚差誤多端大非昔年之句須得原稿方
0458a07: 好況靈法兄真得大機用從胸流出一字一
0458a08: 句不可改易嵩兄因北行遄促催請作序以
0458a09: 冠卷首其中句逗字義種種差訛係前捃拾
0458a10: 傳寫之錯非天和尚之咎斯時翼總罔聞後
0458a11: 知之即送原稿入山業已刻行數年以來高
0458a12: 閣不印海內禪人以不見先和尚語錄為憾
0458a13: 江浙緇素曾讀刻本者又多以改誤為嫌翼
0458a14: 見紛然異同欲將原稿翻刻令大唐國內見
0458a15: 先師真面目活語句以息意逆改壞之誚癸
0458a16: 酉春備員鳳山值歲荒力薄日夕抱疚適新
0458a17: 安白雲子素兄屢頒手扎促為刊正至有死
0458a18: 亦瞑目之言因復其待時稍稔不但遵法兄
0458a19: 命亦翼應為之事也去夏冒暑走雲間求沈
0458a20: 南季護法與吳日千先生序以申重刻之由
0458a21: 凡翼記集始末次序間嘗聞命先師一字一
0458a22: 句不敢去取備錄而悉刻之以俟同門諸兄
0458a23: 法眼或後繼起者再為刪刻翼之汲汲此役
0458a24: 畏未刻者將淹沒無傳已刻者終差舛失正
0458b01: 蓋出於不得已也且道先師正法眼果在斯
0458b02: 錄不在斯錄閱者請下一轉語。
0458b03: 康熙三十四年七月佛歡喜日繼席翔鳳顯
0458b04: 忠崇孝資福禪寺門人超翼百拜謹誌
0458b05: 
0458b06: 
0458b07: 
0458b08: 
0458b09: 
0458b10: 
0458b11: 
0458b12: 
0458b13: 
0458b14: 
0458b15: 
0458b16: 
0458b17: 
0458b18: 
0458b19: 
0458b20: 
0458b21: 
0458b22: 
0458b23: 
0458b24: 
0458c01: 重刻靈機老和尚語錄後跋
0458c02: 鳳山先老人道風孤峻有江南小釋迦之目
0458c03: 煆煉學人單提向上一著凡衲子到山必搜
0458c04: 索行笈不容挾片紙入參堂其生平語句敲
0458c05: 骨見髓斬絕葛藤第不許繕寫流傳故人見
0458c06: 之者罕迨老人示寂後有弟子某為入都行
0458c07: 促匆匆鏤板舛誤頗多大展和尚慨然起而
0458c08: 釐正之悉依當年親聞時紙衣所錄不敢增
0458c09: 減隻字所謂游夏不能贊一詞也而老人真
0458c10: 面目于是乎出矣從上祖師莫不有語錄垂
0458c11: 世多或累函少或數紙皆所以開人天之眼
0458c12: 目資來學之津梁使或淆訛舛錯則作者之
0458c13: 光明埋沒何以開悟學人其獲法門不少
0458c14: 和尚此舉良非得已也和尚繼席風山道
0458c15: 不讓老人其光大祖庭功難
0458c16: 為策勳第一光大祖庭屬家事而
0458c17: 點出光明使諸方得見正法眼藏此天下萬
0458c18: 世之利孟子之功豈在禹下哉錄成和尚命
0458c19: 侍師益三來徵蕪詞附後余固初參和尚亦
0458c20: 家裏人也烏敢辭焉。乙亥七月七日平陽學
0458c21: 人盛遠拜跋
