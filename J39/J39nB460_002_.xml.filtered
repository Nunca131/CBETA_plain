0731a01: 灤陽高山石佛禪院暉洲禪師語錄卷之二
0731a02: 記錄均霑
0731a03: 康熙二十九年歲次庚午十月十五日高山白道子
0731a04: 石佛寺信士王之煥吳守高院主明瑞等恭請。
0731a05: 結制上堂拈疏云未離萬善漏洩久矣已巳至石佛難
0731a06: 已囊藏還會麼卻請維那對眾剖露指法座云不秉
0731a07: 釋迦慈父非禮須彌燈王頭頭常光現前步步真風
0731a08: 顯露喝一喝便陞拈香祝
0731a09: 聖畢　次拈香云佛祖同根人天瞻仰第三回拈出
0731a10: 供養萬善堂上第一代上了下宗先師和尚用酬法
0731a11: 乳斂歛衣就座維那白槌畢師云言中有嚮句裏無私
0731a12: 還有覿面相酬者麼出眾與拄杖相見僧問萬善堂
0731a13: 前松柏翠石佛殿內法雲飛去此二途請師指示師
0731a14: 云高峰崖下爛石棚進云莫非是和尚奇特句麼師
0731a15: 云不落兩頭進云畢竟若何師便打問向上一路千
0731a16: 聖不傳如何是不傳底事師云無底缽盂口向天進
0731a17: 云恁麼則閒殺人也師云汝還手忙腳亂進云也知
0731a18: 和尚不肯放過師云自知較一半乃云全大機顯大
0731a19: 用一微塵裏能藏百億須彌百草尖頭流出無邊剎
0731a20: 海塵塵剎剎在在處處總不離當人分上故我先聖
0731a21: 出世為一大事因緣祖師西來亦不過見性成佛即
0731a22: 今眾信檀越特請山僧重建法幢舉揚宗旨於此不
0731a23: 敢囊藏八字打開一一拈出舉起拂子云會麼一處
0731a24: 通百處千處一時通一處透百處千處一時透其或
0731a25: 未然喝一喝云當陽獨露真常劍截斷千江水逆流
0731a26: 維那結槌下座。
0731a27: 任宗乾趙進貴請上堂問今日居士設齋請和尚說
0731a28: 法有何利益師云種豆不生麻進云客來將甚麼接
0731a29: 待師云入門一盃茶進云和尚說甚麼法師云車不
0731a30: 橫行理不曲斷進云靈山奧旨迦葉親聞石佛法令
0731b01: 誰人得師云只汝不聞進云爭奈人人鼻孔撩天箇
0731b02: 箇腳跟踏地師云猶是寐語乃云今日檀信設齋供
0731b03: 養一堂羅漢仍請山僧陞座說法以拄杖擊案一下
0731b04: 云大眾這箇是有法說無法說諸仁者試道看若道
0731b05: 有法可說釋迦四十九年隨方演化未曾說著半字
0731b06: 若道無法可說古今尊宿鳴鐘擊鼓聚眾上堂豎拂
0731b07: 拈槌又作麼生復擊一下云若向這裏果然緇素分
0731b08: 明日費斗金不為分外苟能未然筵前有齊也少不
0731b09: 的這一分何故不見道是法平等無有高下卓拄杖
0731b10: 下座。
0731b11: 美亭和尚領眾請上堂問今日打七所為何事師云
0731b12: 證龜成鱉進云從來箇裏無變改為甚麼烏龜卻成
0731b13: 鱉師云不是苦心人不知進云拶碎虛空掀翻大地
0731b14: 還得箇伎倆麼師云賊過張弓乃云今朝正起七一
0731b15: 段好消息門外石羅漢參學事已巳畢悟者一任悟迷
0731b16: 者一任迷賢者賢兮愚者愚喝一喝云當機覿面無
0731b17: 回互提起眉毛亦是遲。
0731b18: 羲暉請上堂月前數九霜飛寒抖擻月後數九花開
0731b19: 綻梅柳正數九凍落虛空顛倒走大千沙界絕驅馳
0731b20: 枯木堂中獅子吼吼吼吼蝦跳何曾出得斗。
0731b21: 王養粹請上堂泥羅漢前仰後合石菩薩東倒西歪
0731b22: 禪衲子顢顢頇頇小沙彌莽莽鹵鹵諸佛心印祖師
0731b23: 密訣秘魔放下手中杈石鞏架起千鈞弩參。
0731b24: 王之煥吳守高請上堂恁麼恁麼煙翠鳥啼楊柳岸
0731b25: 不恁麼不恁麼釣魚人臥玉蘆灣不恁麼中卻恁麼
0731b26: 楊柳岸啼煙翠鳥恁麼中卻不恁麼玉蘆灣臥釣魚
0731b27: 人於此明得三頭六臂於此不明天上人間畢竟如
0731b28: 何喝一喝卓拄杖下座。
0731b29: 示眾上堂朗然寂照廓落無邊盡十方總是一箇清
0731b30: 淨身滿大地無非是箇正法眼汝等諸人向甚麼處
0731c01: 著足於此洞明如龍得水似虎靠山從前無明業識
0731c02: 一見冰消如斬一綟亂絲一斬一齊截斷趙州道我
0731c03: 見千百億箇盡是覓作佛底漢子於中覓箇無心人
0731c04: 難得雖然如是告報猶欠一著在何故莫謂無心
0731c05: 便是道無心猶隔一重關喝一喝下座。
0731c06: 普博大師請上堂世尊拈出迦葉漏洩殃及後代兒
0731c07: 孫箇箇呈醜美拙君不見綠楊處處醉春風黃鳥聲
0731c08: 聲啼不徹。
0731c09: 純湛請上堂湛湛瀾瀾一派清何須海外覓濴聲豁
0731c10: 然踏破澄潭月一道寒光亙古明且道不離當處一
0731c11: 句又作麼生良久云鶴飛千點雪龍起一潭冰揮拂
0731c12: 下座。
0731c13: 歐陽泰延生請上堂一陽復始日初長特地登堂為
0731c14: 舉揚昨夜東風行正令西園梅放兩三行拈起拄杖
0731c15: 云會麼喚作拄杖則觸不喚作拄杖則背若也識得
0731c16: 荊棘林中直過紅塵堆裏橫身風后先生即今現在
0731c17: 汝眉毛尖上一一重添算籌福亦如是壽亦如是我
0731c18: 今為汝保任終不虛也擲拄杖下座。
0731c19: 祥光領眾請上堂寒梅破雪凍柳舒眉風鳴琴管之
0731c20: 音鳥哢笙簧之調漁父謳歌樵人鼓舞一一為汝諸
0731c21: 人助發實相之弘機顯耀真宗之大用於斯明得乾
0731c22: 達婆王退身無路苟或未明且向紅罏邊識取火箸
0731c23: 院主明瑞請上堂殘臘方已巳盡春氣復和融翠柳黃
0731c24: 鸝囀荒田煙霧重透出聲色外識取主人公雖然如
0731c25: 是透聲色一句又作麼生豎拂云金鱗遊海底鴻鴈
0731c26: 唳長空揮拂下座。
0731c27: 朗空和尚請上堂一不成二不是眼聞聲耳出氣且
0731c28: 道鼻孔在甚麼處咦拋卻金剛圈莫爭鐵蒺藜。
0731c29: 上堂悟處無迷迷處無悟迷悟兩忘虛空骨露木馬
0731c30: 踏翻洋子江泥牛捔碎珊瑚樹。
0732a01: 解制上堂問人人有條古路為甚麼踏不著師云含
0732a02: 元殿裏覓甚長安僧進前一步師云猶是枷上添鎖
0732a03: 進云逍遙去也師云更有人索飯錢在乃云人人擔
0732a04: 著一付屎腸東行西撞卻不知裏邊更有一條活路
0732a05: 若覷得見處處通衢捲舒自在若覷不見觸途未免
0732a06: 成滯高聲云諸仁者還識活路麼肯諾不得全卸卻
0732a07: 方為妙。
0732a08: 
0732a09: 
0732a10: 暉洲旲禪師語錄卷第二終
