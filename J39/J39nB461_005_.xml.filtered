0762c01: 性空臻禪師語錄卷第五
0762c02: 嗣法門人超曉超自等編
0762c03: 拈頌
0762c04: 舉德山托缽公案罷復云從上千七百則葛藤其中
0762c05: 淆訛者無出於此但諸方拈弄者甚多間有一二尊
0762c06: 宿也只是依俙彷彿蓋過便休今日山僧不惜眉毛
0762c07: 與諸人拈弄一上也要諸方檢點德山托缽向法堂
0762c08: 前過擬釣獰龍澄巨浸雪峰道這老漢鐘未鳴鼓未
0762c09: 響托缽向什麼處去卻嗟蛙步泥沙山便低頭歸
0762c10: 方丈一般清意味料得少人知峰語巖頭頭云德山
0762c11: 老漢未會末後句在瞞雪峰即得山命侍者喚巖頭
0762c12: 云你不肯老僧那賊人膽虛頭便密啟其意也是鞏
0762c13: 縣茶瓶山明日陞堂果與尋常不同要此話行頭向
0762c14: 堂前拍手大笑云且喜老漢會末後句雖然如是只
0762c15: 得三年前箭猶輕後箭猶重山果三年而歿疑殺天
0762c16: 下人敢問諸人還見德山老子落處麼聽取一頌。
0762c17: 末後句有來由德山父子謾相酬誰知更有新
0762c18: 條在惱亂春風卒未休。
0762c19: 舉臨濟在黃檗普請機緣師云黃檗普請家常活計
0762c20: 臨濟拄钁預報其功檗曰這漢困那明修棧道濟曰
0762c21: 钁也未舉困個什麼暗度陳倉黃檗便打不得放過
0762c22: 臨濟接住送倒放過不得檗呼維那牽累別人維那
0762c23: 果來扶起誰知好心無好報檗起身便打維那大似
0762c24: 捉賊不得反怪鄰里濟便钁地曰諸方火葬我這裡
0762c25: 活埋可謂踞虎頭收虎尾山僧如此批判要與古人
0762c26: 同一鼻孔出氣且道諸人還甘麼若有不甘者不妨
0762c27: 出來對眾分析看若分析不出也須自掘坑子埋卻
0762c28: 始得。頌曰。
0762c29: 一條拄杖兩人扶信有其鄰德不孤將謂鬍鬚
0762c30: 唯獨赤誰知更有赤鬚鬍。
0763a01: 舉九峰道虔禪師不肯泰首座機緣香煙未斷便能
0763a02: 脫去若非昔日工夫焉能如此但洞上門庭語忌十
0763a03: 成機貴回互首座荅個一色邊事正是十成死語未
0763a04: 免遭人折挫道虔雖具驅耕奪食手眼當仁不讓檢
0763a05: 點將來正是臨井推人未見好手當時若問山僧如
0763a06: 何是一條白練去向他道看腳下他更擬議劈脊便
0763a07: 棒不唯一代住持有分亦使道虔侍者頓息我慢。
0763a08: 頌曰。
0763a09: 好人偏遇惡人魔死結冤家沒柰何只為一言
0763a10: 初不慎至今怨氣未消磨。
0763a11: 舉僧問梁山家賊難防公案。頌曰。
0763a12: 龍驤虎嘯欲驚群不比狐狼歷亂行騰踏自然
0763a13: 超物外叢林今古振家聲。
0763a14: 因鐘山維那舉三角示眾云云請問事理俱備妙協
0763a15: 貫通善辯來機應時及節在印師得之矣敢問諸人
0763a16: 還知他二人語脈落處麼其或未然且看下而註腳
0763a17: 角云大凡演唱宗乘須要應時及節且道是中秋是
0763a18: 冬至有僧便出禮拜云四黃四赤時如何送入紅爐
0763a19: 再煆看角云三月杖頭挑摘卻青帘沾客少僧云因
0763a20: 甚滿肚皮貯氣把扇風來手自搖角云怎柰這條繩
0763a21: 何郎當鼻孔被人穿僧云何時得消去一塊頑皮更
0763a22: 覓錐角云只待皮穿原來不值半文錢山僧今日不
0763a23: 惜眉毛為汝分明註破了也且道三月杖頭挑畢竟
0763a24: 是個什麼鐘擬議師便打。
0763a25: 舉山翁和尚一日牽驢巡堂一匝命眾下語不契自
0763a26: 作驢鳴而出師云大小山翁雖善向異類中行要且
0763a27: 無大人相惜乎那一堂驢但念水草餘無所知當時
0763a28: 山僧若在見他如此做次將一把草塞斷驢口以手
0763a29: 拍驢背云這畜生他若便作驢鳴但連打揵板三下
0763a30: 山僧如此批判還有人為伊不甘者麼設有也是驢
0763b01: 前馬後漢。頌曰。
0763b02: 千年古木久成精特地相將異類行信步踏歌
0763b03: 呈巧妙無人能和作驢鳴。
0763b04: 舉臨濟大師四料揀。
0763b05: 奪人不奪境。
0763b06: 玉蝶穿花舞黃鸝織柳嬌送書人來到醉倒洛
0763b07: 陽橋。
0763b08: 奪境不奪人。
0763b09: 雨打梨花落風吹柳絮飛竹笻春日暮門外自
0763b10: 攜歸。
0763b11: 人境兩俱奪。
0763b12: 智可來天下轅門盡楚歌江東舊游地無面奈
0763b13: 如何。
0763b14: 人境俱不奪。
0763b15: 山前逢野老嶺外值樵夫坐石談風月相看入
0763b16: 畫圖。
0763b17: 舉臨濟大師示眾三句。
0763b18: 第一句中薦得堪與佛祖為師。
0763b19: 諸佛師咽喉小未措辭先靠倒道得依然落二
0763b20: 機國清寺裡豐干老。
0763b21: 第二句中薦得堪與人天為師。
0763b22: 突出兮卒難辯快若梭急如電眨上眉毛早錯
0763b23: 過徒遭白棒當頭點。
0763b24: 第三句中薦得自救不了。
0763b25: 栗棘蓬金剛圈擬吞跳涉廉纖夜深踏白須知
0763b26: 水差卻毫釐天地懸。
0763b27: 舉臨濟大師三玄。
0763b28: 謾把三玄取次開須知一句總全該燈籠緣壁
0763b29: 天台去觱桌催雲海上來缺角泥牛顛白額無
0763b30: 毛鐵鷂打黃能虛空昨夜閒開口吞卻階前下
0763c01: 馬臺。
0763c02: 舉臨濟大師三要。
0763c03: 明明句理分三要臨濟老師只一竅喝似雷奔
0763c04: 擬爽神棒如雨點徒施巧眨眼遭他陷虎機轉
0763c05: 身早上擒龍釣普化當年成褫伊等閒未許通
0763c06: 方道。
0763c07: 舉臨濟大師四喝。
0763c08: 金剛寶劍厥之有章不犯之令的露堂堂。
0763c09: 踞地獅子突出窠臼纔動尾巴爪牙俱露。
0763c10: 探竿影草分明可見衲子難瞞龍蛇易辯。
0763c11: 不作喝用是什麼碗覿面來也不容眨眼。
0763c12: 舉臨濟大師四賓主。
0763c13: 賓中主。
0763c14: 相如奪壁還趙英豪天下名標盡道客從主便
0763c15: 誰知主是賓饒。
0763c16: 主中賓。
0763c17: 客至堂前拱立問渠來處端倪只為貪他一滴
0763c18: 幾乎打失雙眉。
0763c19: 主中主。
0763c20: 正令全提尊貴當機誰敢衝風四海狼煙盡息
0763c21: 巍巍獨振寰中。
0763c22: 賓中賓。
0763c23: 一味傳言送語諸方何可東西若解倦來打睡
0763c24: 自然餓也虀。
0763c25: 舉臨濟大師四照用。
0763c26: 先照而後用。
0763c27: 大冶紅爐煆雪花寒香片片意無涯拈來不薦
0763c28: 當頭棒鶻眼龍睛盡著沙。
0763c29: 先用而後照。
0763c30: 石火光中掣電機未容擬議已遭椎分明月在
0764a01: 梅花上看到梅稍早已遲。
0764a02: 照與用同時。
0764a03: 雷轟電擊在欄干若個聞風不膽寒縱使久經
0764a04: 行陣客到來難過鐵門關。
0764a05: 照用不同時。
0764a06: 看到山窮水亦窮洞房春色十分濃遊蜂逐蝶
0764a07: 穿花過未諳猶如在夢中。
0764a08: 山中四威儀。
0764a09: 山中行臨流撥草杖頭橫小魚兒聿過石苔驚。
0764a10: 山中住一室天然開六戶日東昇紅霞堆滿樹。
0764a11: 山中坐就石敷床可達磨為安心等個人兒過。
0764a12: 山中臥石門松掩雲敲破忽開窗桃落猿走過。
0764a13: 字頌。
0764a14: 無端捏怪老瞿曇習氣難忘自不慚點出三爻凶象
0764a15: 險乾坤爍破許誰看。
0764a16: 讚
0764a17: 觀音
0764a18: 大哉觀世音能作多方便如月印千江一切塵中現
0764a19: 救苦惱之眾生用悲心而無倦稱其名也獲六十二
0764a20: 億恒河沙菩薩利益睹其像也得三十二應功德普
0764a21: 門之神變夫是之為普覺有情寧不稽首而讚歎
0764a22: 水月觀音
0764a23: 稽首慈悲大願王感應道交難思議三十二應眾妙
0764a24: 身如天一月含眾水隨願所懇悉圓成故我恒常而
0764a25: 頂禮
0764a26: 文殊
0764a27: 五臺山上老文殊跨下金毛入畫圖頭角未容輕顯
0764a28: 露爪牙先已布江湖神清貌古通人愛語直機圓與
0764a29: 世疏曾對前三無著問而今佛法又何如
0764a30: 三大士出山像
0764b01: 看你三人有甚伎倆纔出山來百醜難狀娑羅樹下
0764b02: 且藏身高高危坐石頭上不說法不談禪大開冷眼
0764b03: 對青山宛如忘卻來時路幾乎笑殺是傍觀
0764b04: 彌勒
0764b05: 靠卻布袋堆桅獨坐纔舉念頭早已話墮且到龍華
0764b06: 會時方可與汝道破
0764b07: 千佛觀音
0764b08: 通身是遍身是頭頭顯露即不得離不得是甚矢橛
0764b09: 楊柳化竹枝淨瓶如木突盡道伊是千佛觀音仔細
0764b10: 看來一身螺節
0764b11: 觀音
0764b12: 自在觀音觀音何在剎剎逢渠塵塵不昧尋聲救苦
0764b13: 度迷情到處卻成灰布袋咄
0764b14: 題伏虎羅漢
0764b15: 殺無明賊滅痴暗母眼突瞋睛手擒猛虎廓然放下
0764b16: 自知非六通縱有何相補
0764b17: 題泛海觀音
0764b18: 大士慈悲願力多尋聲救苦入娑婆洛陽橋畔無人
0764b19: 識一葉蓮舟泛海波
0764b20: 題本師費老和尚
0764b21: 室內投機非父莫知其子堂前鏟草非子莫知其父
0764b22: 只如父慈子孝師嚴道尊惟吾本師老人真法社之
0764b23: 總裁宗門之樞要縱使簾前賜紫僥倖之輩若較其
0764b24: 為人之真實荷道之任重又何啻於天壤哉
0764b25: 題華山見月律師真
0764b26: 兩鬢蓬鬆頂光突兀盡道伊是以身相說法現威儀
0764b27: 而度生殊不知真末世之鉗鎚細行中之古佛咄咄
0764b28: 題了念老宿小像
0764b29: 這個老叟襟懷不醜紫衲橫肩青藜在手擴玄機聊
0764b30: 以心通恣遊戲不用腳走大段有些兒見人懶開口
0764c01: 阿呵呵真傑陡行藏詎落寒山後丹青描出玉峰前
0764c02: 一任世人稱希有
0764c03: 題李傳真小像
0764c04: 是真非真非像是像就中些子無物為況杳兮冥忽
0764c05: 兮恍離婁不得睹其形滿願詎能談其狀默默對清
0764c06: 虛分明自詶唱呵呵呵甚倜儻維摩若見還相讓懸
0764c07: 向高堂仔細看料伊不在丹青上
0764c08: 偈
0764c09: 詠紙花
0764c10: 幻出玲瓏手名花巧樣粧自甘違雨露誰謂避風霜
0764c11: 有色來蜂舞無香賺蜨忙只因空我相堪供法中王
0764c12: 為慧來師六十壽
0764c13: 野鶴閒雲已巳出塵青眉白髮老龍鱗峰頭縱目乾坤
0764c14: 闊花甲重添錦上春
0764c15: 闢荒建剎
0764c16: 卓錫東郊外方塘翠藹間輸金營梵剎刈草結禪關
0764c17: 境僻宜吾拙緣疏愈客慳一朝千載意誰識老僧顏
0764c18: 屋繞清流
0764c19: 一擲彈丸地千秋崒水央波濤傳梵唄風月繞簷廊
0764c20: 魚靜思鵬化禽閒學鳳翔幾多遊賞客到此卻情忘
0764c21: 師過餘姚藏閣眾知師未事筆墨強師作偈云
0764c22: 打翻龍藏就中參露布葛藤疋是閒留得一雙青白
0764c23: 眼看他月上幾層山
0764c24: 贈在衲老宿
0764c25: 一從參罷老天童肘被靈符印碧空茅屋竹床拳作
0764c26: 枕高蹤不與世人同
0764c27: 孟冬送未能嚴居士過天台
0764c28: 楓葉半紺江日暮錦帆斜挂朔風飄天台此去誰相
0764c29: 識千里應懷道格高
0764c30: 送月林老衲上雲間
0765a01: 輕快一肩雲補衲逍遙數節竹為笻九峰七塔連三
0765a02: 泖和月堪圖入畫中
0765a03: 贈雪舟侍者三十
0765a04: 寒侵徹骨齊腰雪謾說安心便肯休況值歷年來韻
0765a05: 早梅花香雪可藏舟
0765a06: 為瞿識禪人
0765a07: 瞿曇面目如何識指出毫端好自看萬象撥開塵劫
0765a08: 外碧天高挂一輪寒
0765a09: 立予上人求偈
0765a10: 老漢未曾攻筆硯堂前終日買風煙因君數數來柏
0765a11: 偪拈起禿毫寫不連
0765a12: 和韻荅劍門法兄
0765a13: 疇昔分燈把杖行敲空作頌聽鵑聲山林自喜嘲風
0765a14: 月江海誰能辯濁清籠竹淡煙閒丈室盈窗紅日映
0765a15: 孤城一從聚首天童後未有人書座右銘
0765a16: 和朽木偈
0765a17: 不犯輪扁手自量樗材雖老益野張曲枝避鳥懤無
0765a18: 用虛林藏猿羨羡有方萬壑每隨雲化影千山常共月
0765a19: 流光區區物外閒多趣猶得天年道可當
0765a20: 梅下聞計弔韜明法兄
0765a21: 梅花得意正春妍忽爾狂風一夜殘滿地枯枝徒歷
0765a22: 亂濺牙青子但悲酸吟香野客詩囊冷探蕊遊蜂粉
0765a23: 翅乾幾幾同條空太息日沉孤影上欄干
0765a24: 送野松上人歸楚
0765a25: 寒灰撥盡客西東賓主爐頭話已窮瓦缽橫肩千里
0765a26: 月布帆斜挂一江風臨期索我送行偈搜竭枯腸無
0765a27: 半字忽然乘興便揮毫寫出離言非別意曾聞楚國
0765a28: 老襄陽觸著些兒便發狂立地腳跟如未穩撩天鼻
0765a29: 孔謾郎當
0765a30: 恒如蔣居士七袟
0765b01: 耳聰目皎若童蒙貌古神清如高松達得大概為紀
0765b02: 客不能盡述聊相通河沙算師數難窮海屋仙籌徒
0765b03: 枉功白鶴翔臨玉闕同青牛跨下玄關東颯行履健
0765b04: 非扶笻席坐雄談欽俗聾吾欲讚之不可盡禿毫尖
0765b05: 上寫秋風
0765b06: 贈大道老宿
0765b07: 八十餘春個老宿氣如角虎勢難擉神清目皎察秋
0765b08: 毫貌古心慈能格物物格之機不自瞞雪花拋向紅
0765b09: 爐看灼然鍛煉由來久爆碎胸中鐵一團君是綿州
0765b10: 育生長巴歌須是蜀音唱當年演祖太風流流水高
0765b11: 山亦相讓
0765b12: 荅常熟眾護法請住維摩
0765b13: 官催火急似油煎百計尋辭未許閒項上無枷應自
0765b14: 適鼻頭有索被君牽琴川水闊魚堪躍虞岫風高鳥
0765b15: 倦還好個話頭休說破維摩默默尚留連
0765b16: 
0765b17: 燕山誥封夫人關門伊氏率男茂盛玻爾坤楚蠻子
0765b18: 　　施貲在京師崇寧庵刻
0765b19: 
0765b20: 性空臻禪師語錄卷第五
