0269a01: 高峰喬松和尚語錄序
0269a02: 孟子曰聖人百世之師也大慧之道豈置百世之師
0269a03: 哉後之星宿劫有聖者賢者出其匕以大慧毗婆
0269a04: 尸佛況賢劫之尊尚者乎大慧既具如是道矣則為
0269a05: 大慧之裔而紹其門庭者亦將具如是道矣聚雲中
0269a06: 興其道者也慶忠又能擴充其道者也嗣慶忠者眉
0269a07: 山三山童真諸老約十餘人而高峰喬和尚亦其一
0269a08: 焉自是以往愈昌愈熾愈眾愈違其道寧可量歟尚
0269a09: 生而岐嶷長而聰哲得頭於一貫冊內徹尾於掛牌
0269a10: 室中十載辛苦一朝記既而開爐白巖唱教永興
0269a11: 三坐道場語錄二卷皆膾炙叢林服膺緇素未幾放
0269a12: 舟東下駐錫鍚漢陰而法幢夕殞金鐸晨裂旋告寂於
0269a13: 臥雲焉易簧之日惟諄諄以未得李子序錄為恨且
0269a14: 囑童和尚為之代索嗟乎李子豈真能知尚者哉抑
0269a15: 聞之道之所不異雖在所而咸契上而劫空下而界
0269a16: 盡遠而河山近而目睫莫不心心相印眼眼相證道
0269a17: 在斯言在言在斯心在不必分覿面與未覿面也尚
0269a18: 之心寓於錄而李子即因錄以見尚之心如是則即
0269a19: 未及接謦咳聆話言然已巳與尚膠漆投而水乳合矣
0269a20: 況乎晴川大別面目現在則知尚者宜莫如李子序
0269a21: 尚者又寧有外於李子哉李子其與尚相遇於歷歷
0269a22: 萋萋芳草洲樹之間乎使由是而廣其錄於海內焉
0269a23: 吾知見心者皆如李子見師之心如大慧之心者亦
0269a24: 皆如李子則尚之道亦將為百世師矣李子敢不歡
0269a25: 喜合掌而為之序。
0269a26: 康熙九年仲夏吉州學人屏山李道濟龍孫和南述
0269a27: 
0269a28: 
0269a29: 
0269a30: 
0269b01: 目次
0269b02: 序
0269b03: 上堂
0269b04: 小參
0269b05: 示眾
0269b06: 機緣
0269b07: 真讚
0269b08: 偈語
0269b09: 頌古
0269b10: 行由
0269b11: 宗統
0269b12: 
0269b13: 
0269b14: 
0269b15: 
0269b16: 
0269b17: 
0269b18: 
0269b19: 
0269b20: 
0269b21: 
0269b22: 
0269b23: 
0269b24: 
0269b25: 
0269b26: 
0269b27: 
0269b28: 
0269b29: 
0269b30: 
0269c01: 高峰喬松億禪師語錄卷一
0269c02: 書記燈洪錄
0269c03: 上堂
0269c04: 住重慶府忠州柏巖禪院語
0269c05: 順治乙未臘八日忠州紳士四眾等請結制啟藏說
0269c06: 戒於柏巖禪寺師至座前拈請疏曰三藏十二部一
0269c07: 切脩多羅撿不出百千法門無量妙義未曾有總被
0269c08: 眾檀越逗漏了也直須著眼陞座拈香祝
0269c09: 聖畢次拈曰這瓣香出有入無時顯時隱不敢輕輕
0269c10: 動著今日拈來供養見住夔州府梁山縣慶忠堂上
0269c11: 傳臨濟正宗二十六代上鐵下壁大和尚以酬法乳
0269c12: 斂歛衣據坐維那白槌師曰第一義休錯會聽吾念個
0269c13: 波羅蜜烏雞聲亂啼老鼠鬧啾唧悉達睹明星拄杖
0269c14: 驀頭劈打佛罵祖過時光按豆遮睛且度曰截斷諸
0269c15: 方五味禪掀翻窠窟一不立一一啟我演毘尼盞子
0269c16: 落地楪子七下座。
0269c17: 上堂卓拄杖曰德山來也喝一喝曰臨濟到此召大
0269c18: 眾曰有具眼底麼出來道看僧問靈峰付囑付個什
0269c19: 麼師曰向上些問來曰如何是舉揚底一句師便打
0269c20: 曰新登曲彔大施鉗錘是為人耶師曰汝猶嫌少在
0269c21: 僧禮拜師復卓一卓喝一喝。
0269c22: 眾請開示陞座師噓一聲良久曰參方衲子大須子
0269c23: 細山僧自依我慶忠老人十數年來今日方始瞥地
0269c24: 汝等諸人還識麼僧問如何是了了常知師曰燕語
0269c25: 鶯啼。
0269c26: 上堂僧問金牛飯僧為甚大光作舞師曰翠岫嶒崚
0269c27: 如佛立進曰皇天無二道聖賢無兩心為甚溈山飯
0269c28: 鴉南泉斬貓師曰白雲繚繞似龍飛僧佇立師乃曰
0269c29: 石火莫及電光罔追截流之機徒勞佇思向未屙以
0269c30: 前薦得猶較些子必待絲來線去濟個什麼邊事喝
0270a01: 一喝。
0270a02: 上堂僧問如何是佛師曰泥塑木雕如何是法師曰
0270a03: 白紙黑字如何是僧師曰方袍圓頂曰三問已巳蒙指
0270a04: 示向上宗乘若何師便打又僧出師擲下拄杖曰汝
0270a05: 等直須別行一路。
0270a06: 母毋難上堂地一聲來即當三十六逢人唱哩囉未
0270a07: 是報恩處大眾還識報恩麼泥牛連夜吼鐵馬舞三
0270a08: 台。
0270a09: 上堂以拄杖橫肩曰會麼具眼者出來山僧有個驗
0270a10: 處一僧出師便打僧禮拜師卓一卓曰山花似錦間
0270a11: 水如藍乾坤浩蕩日月高懸分賓主沒正偏謝三郎
0270a12: 在釣魚船擲拄杖下座。
0270a13: 上堂連喝四喝曰喚作金剛寶劍得麼喚作踞地獅
0270a14: 子得麼喚作探竿影草得麼喚作一喝不作一喝用
0270a15: 得麼咄臨濟老漢口門太窄若到山僧門下好與一
0270a16: 頓一僧出師曰今日不與交鋒。
0270a17: 元旦上堂海闊山高高又深衲僧野外祝昇平
0270a18: 皇風鼓動乾元律白雪陽春遍界吟喝一喝。
0270a19: 上堂僧問如何是高高山頂立師曰直下看如何是
0270a20: 深深海底行師曰高著眼僧背卻法堂作揖師曰弄
0270a21: 怪作麼曰易分雪裏粉難辨墨中煤師驀頭一棒乃
0270a22: 曰頂門著楔腳板栽釘高低拔出伶俐衲僧恁麼恁
0270a23: 麼也是將錯就錯其或未然且莫造次。
0270a24: 解制上堂世尊掩室於摩竭淨名杜口於毘耶似未
0270a25: 覺寬行大步爭似山僧今日解開布袋縱教臨濟德
0270a26: 山向汝等腳跟底下乞命未為分外何故卓一卓。
0270a27: 住夔州府梁山縣高峰禪院語
0270a28: 順治辛丑十月朔一日期主王含輝居士請上堂師
0270a29: 拈疏曰這居士既已巳捨宅為寺又請護眾開爐道是
0270a30: 甚麼　行維那宣疏畢師陞座拈香祝
0270b01: 聖罷次拈曰這瓣香熱似寒冰冷如烈焰熾破諸佛
0270b02: 面門透開祖師鼻孔爇向罏中供養浯江寶聖堂上
0270b03: 慶忠老和尚用酬法乳斂歛衣據坐維那白槌師卓拄
0270b04: 杖云南山雲北山雨金牛飯廬陵米時時鐵樹開花
0270b05: 處處玉梅結李鼠溺窗櫺上頭滴個葫蘆圈子會不
0270b06: 會委不委客杯弓影竟非蛇塚邊髑髏元是水首座
0270b07: 出師擲拄杖下座。
0270b08: 因雪上堂僧問未開口時如何師曰開口了也曰末
0270b09: 後師曰方丈來為汝道復曰玉片彌空落銀沙匝
0270b10: 地飛江山同一色色外有誰知不見仰山指雪師子
0270b11: 云還有過得此色者麼雲門云當時便與推倒雪竇
0270b12: 云只解推倒不解扶起師召大眾曰推倒扶起蜀山
0270b13: 淮水兩刃交鋒晴空清霽喝一喝。
0270b14: 冬至上堂卓拄杖云今辰長至日也群陰剝盡一陽
0270b15: 來復衲僧到此心眼俱開豎拄杖云幸有這個未曾
0270b16: 抽枝只是不得將他動著不動著事作麼生靠拄杖
0270b17: 下座。
0270b18: 祈雨上堂高峰結制日輪紅不降滂沱鼓黑鳳擊禪
0270b19: 床云一棒劈開虛空髓普天匝地盡流通。
0270b20: 師延期上堂僧問風行草偃水到渠成為甚世尊宋
0270b21: 離兜率已巳降王宮師云新鮮底道句來曰這句也石
0270b22: 陳師便打乃曰今日仲冬初六年光不覺虛度分明
0270b23: 母毋難臨期諸人濟濟慶祝且道慶祝個甚麼喝一喝。
0270b24: 上堂問如何是佛向上人師曰燈籠騎佛殿如何是
0270b25: 法身師曰廚庫舞三門問有佛處不得住因甚無佛
0270b26: 處急走過師曰闍黎從甚處去來曰這裏師曰錯過
0270b27: 了也乃曰拄杖口闊沒甚喫法一口吞盡八萬四千
0270b28: 諸佛恒河沙數眾生管甚向上法身住與不住何以
0270b29: 故直為拂子無端與修羅鬥額幸有無柄鐵鎚擊碎
0270b30: 空王釘橛嚘。
0270c01: 上堂東山有西山有澗北梅澗南柳一隊鴛鴦逐水
0270c02: 流兩輪日月穿梭走末後句有無有疑殺天下老禪
0270c03: 和笑破街前布袋口。
0270c04: 上堂今日季冬十五高峰院內打鼓說甚祖意西來
0270c05: 但見梅開笑雨且道笑個甚麼殷勤為解丁香結放
0270c06: 出枝頭自在春。
0270c07: 元旦上堂豎拄杖云拄杖子說法去也說甚麼法壬
0270c08: 寅元旦大好慶贊作麼慶贊兩個五百原來一貫擲
0270c09: 拄杖下座。
0270c10: 上堂舉世尊纔生下一手指天一手指地周行七步
0270c11: 目顧四方云天上天下唯吾獨尊雲門偃云我當時
0270c12: 若見一棒打殺與狗子吃貴圖天下太平瑯琊覺云
0270c13: 雲門可謂將此深心奉塵剎是則名為報佛恩今日
0270c14: 高峰未免判斷一上世尊只知背脊朝天不覺腦門
0270c15: 著地雲門膽大心粗總緣理直氣壯瑯琊為人雪屈
0270c16: 不合錯下名言各與二十拄杖穿卻鼻孔拽向十字
0270c17: 街前一坑埋窖免得殃及後人還見高峰用處麼千
0270c18: 峰勢到嶽邊止萬派聲歸海上消。
0270c19: 解制上堂三月安期九旬定制長連床上哥哥弟弟
0270c20: 制滿期圓東去西去南去北去近去遠去三千里外
0270c21: 遇著個人向道高峰今日解制擲拄杖下座。
0270c22: 退院上堂自住高峰幾度秋剜心剖腹為誰讎今朝
0270c23: 把釣江湖去不風流處也風流。
0270c24: 住湖廣鄂州大別山臥雲禪院語
0270c25: 康熙戊申八月望日四眾等請陞座師曰山僧自住
0270c26: 臥雲一向口掛壁上不曾將一言半句點染諸方無
0270c27: 端被汝等拽出將謂有佛法與人耶良久豎拄杖曰
0270c28: 著著著卓一下曰咦咦咦大眾會麼古人道你有拄
0270c29: 杖子我與你拄杖子既有拄杖子又與作甚麼又道
0270c30: 你無拄杖子我與你奪了拄杖子既無拄杖子又奪
0271a01: 個甚麼若見得諦當道得分明一任同餐無米飯共
0271a02: 飲趙州茶其或未然莫作兒戲眾下語未愜師頌曰
0271a03: 與奪曾將正令行晴霞暗捲嶺頭雲一輪杲日當空
0271a04: 照消卻從前火裏冰。
0271a05: 請為桂雲吾居士對靈陞座曰諸行無常示生滅法
0271a06: 生滅滅已巳寂滅為樂生滅去來如夢幻泡影所以道
0271a07: 夢中還作夢夢裏幻愈多驀豎拂子云雲吾居士向
0271a08: 拂子頭上來也乃說偈云活計生涯湖海遊披星戴
0271a09: 月幾經秋一朝興盡歸何處浪靜風停水自流還聞
0271a10: 麼日前居士病時山僧囑曰但把萬緣放下不須更
0271a11: 念去來居士瞻顧點首復豎拂子云若向拂子頭上
0271a12: 識取根源則知今日恁麼去畢竟恁麼來昔日恁麼
0271a13: 來畢竟恁麼去生滅去來猶同夢幻還會麼乃擲下
0271a14: 拂子。
0271a15: 眾為師五旬慶祝值雪請陞座師曰五旬無法說天
0271a16: 雨六花飛山河同一色全露法王機大眾見麼若見
0271a17: 眼中著楔若不見辜負今時試出來道看良久無出
0271a18: 眾者乃曰其蓉石唱無生曲黃鶴樓吟白雪詩下座。
0271a19: 戊申仲冬龔文學傳慶忠老人訃音兼捧舍利至師
0271a20: 陞座曰臥雲深處忽然聞訃不用哀號不用慟哭惟
0271a21: 存鐵石心腸顯揚吾師面目拈舍利召大眾云見麼
0271a22: 雙睛青白骨如金萬種光從這裏出咄。
0271a23: 為老人薦九陞座舉老人辭世偈云儘力難說出驢
0271a24: 年想不來信口道個偈非是強安排豐干子觀自在
0271a25: 歸去來吽吽只當打個瞌睡呵呵此是先師遺言不
0271a26: 肖億且為眾等露個消息儘力難說出著云說出了
0271a27: 也驢年想不來這句信口道個偈何必非是強安
0271a28: 排不必豐干了莫忘悲願力觀自在能救世間苦歸
0271a29: 去來遊戲三昧吽吽靈符一道只當打個瞌睡寐語
0271a30: 作麼呵呵一場笑具山僧恁麼告報畢竟如何理會
0271b01: 眾競出師下座。
0271b02: 佛成道李公祥居士請陞座僧問臥雲家風即不問
0271b03: 腳跟點地事如何師曰汝腳跟點地也未僧喝師便
0271b04: 打問人人頂門具眼個個肘後懸符因甚釋迦必待
0271b05: 睹星方悟師曰年年此日歲歲今朝進云一語喚回
0271b06: 鸚鵡夢九霄奪得鳳凰歸師卓拄杖進云恁麼則麈
0271b07: 尾風光揮宇宙杖頭春色滿晴巒師和聲便打乃曰
0271b08: 釋迦老子忒不唧溜未免遭人檢點良久曰且莫草
0271b09: 草匆匆喝一喝。
0271b10: 為慶忠老人盡九設供陞座九九含悲淚眼開愁雲
0271b11: 散盡震聲雷吾師此日歸何處大地山河正舉哀震
0271b12: 威一喝。
0271b13: 除夕茶話師曰衲僧行徑佛祖難窺茶來吃茶飯來
0271b14: 吃飯逢緣遇境顯露宗風止如今夕爆竹連天震臨
0271b15: 濟之喝鼓聲動地響禾山之音無束無拘鬧鬧浩浩
0271b16: 且三十日到來還有不錯過者麼眾下語有云何曾
0271b17: 動著有云眉毛眼上橫有云月落不離天有云鼻頭
0271b18: 兩孔氣有云撇下生柴不夾煙有云迎新棄舊影婆
0271b19: 娑有云不露一絲毫有云一輪明月照長空有云看
0271b20: 腳下如是長言短語爭奈傍觀者笑何故戊申除
0271b21: 夕今宵去己巳酉新春明日來。
0271b22: 元旦陞座云祥風浩蕩乾坤永瑞氣氤氳宇宙長林
0271b23: 下野人無個事心香一瓣祝吾　皇。
0271b24: 眾作雪獅子成請讚師曰碎玉堆成通身銀色哮吼
0271b25: 一聲百獸腦裂喝一喝。
0271b26: 為慶忠老人百期陞座云吾師生平好撾塗毒鼓慣
0271b27: 用返魂香直令佛祖魂驚麼魔膽顫即今圓寂百期
0271b28: 不肖兒郎又作麼生施設良久卓拄杖三下連喝三
0271b29: 喝云且道為著何來。
0271b30: 為恒默寮元起龕以拄杖指龕云這一龕從來入得
0271c01: 出不得出得入不得欲識出入無礙底一句麼擊龕
0271c02: 三下云靈符到此百無禁忌。
0271c03: 舉火云恁麼來恁麼去恁麼恁何處迴避舉起火炬
0271c04: 云會麼有漏歸無漏一去即一來攛下火炬。
0271c05: 師訪曹公茶次公問老師是禪是玄師曰總不恁麼
0271c06: 曰是那一宗師舉盃云請茶公低首師曰是玄是禪
0271c07: 公良久云某看內典讀至優曇華三千年一開頗有
0271c08: 入處只是難見師曰此花時一現耳公曰可見麼師
0271c09: 作拈華勢公曰彼此若知則不是也師曰不知又爭
0271c10: 得公翌日至庵師與談論不輟公欣然稽首曰始知
0271c11: 老師不比尋常師呵呵大笑公慇懃謝教而去。
0271c12: 師以十問勘驗諸方一僧於末後一轉無語可荅師
0271c13: 云這僧死在臥雲語下眾中有代渠轉身吐氣底麼
0271c14: 堂中首領各下一語僧不肯仍入方丈求師代荅師
0271c15: 曰任從滄海變終不為君通。
0271c16: 僧問雪覆千山因甚孤峰不白師云道甚麼又僧問
0271c17: 雪獅子騎得騎不得師曰切忌辜負好。
0271c18: 眾慶觀音會請陞座云枝頭甘露水涓滴潤焦枯普
0271c19: 門新示現高掛月輪孤召大眾云見麼畫一圓相於
0271c20: 中著一點作女人拜下座。
0271c21: 示即佛道人即心即佛水洗水非心非佛泥洗泥心
0271c22: 佛俱忘不是物就中消息幾人知。
0271c23: 寄淨脩禪人曾向高峰一別歸把茆蓋頭佛不為翼
0271c24: 翎養就騰霄漢莫學烏鴉戀舊飛。
0271c25: 示法已巳禪人自古晴川地高閣靄重樓到來無剩法
0271c26: 楚水向東流。
0271c27: 登黃鶴樓不見漢陽樹惟存鸚鵡洲鐵笛橫吹去音
0271c28: 留黃鶴樓。
0271c29: 示瑞國居士師作四相云金剛正眼頂門
0271c30: 亞奪命神符肘後懸但得脫身揮寶劍泥牛吼破杳
0272a01: 花天
0272a02: 
0272a03: 
0272a04: 
0272a05: 
0272a06: 
0272a07: 
0272a08: 
0272a09: 
0272a10: 
0272a11: 無語。
0272a12: 師見僧來謂旁僧曰有個漢出頭僧曰失卻一隻眼
0272a13: 師曰是那一隻僧豎拳師便喝僧拂袖便行師曰切
0272a14: 莫詐明頭。
0272a15: 僧問如何是青州布衫師舉袖示之僧拈果子曰喚
0272a16: 作布衫得麼師曰錯認定盤星。
0272a17: 師見木佛乃曰者尊得力旁有居士曰他佛亦不為
0272a18: 師曰為個什麼士無語。
0272a19: 一居士問玉筋牙筋是同是別師曰放下著士放下
0272a20: 師曰是同是別士罔措。
0272a21: 問僧參甚話頭曰何必多師曰下語看僧豎指師曰
0272a22: 何必多。
0272a23: 師問僧路逢達道人不將語默對畢竟將什麼對僧
0272a24: 連下兩語不恰師曰也怪你不得。
0272a25: 僧問我欲參禪無有入路師召僧僧應諾師曰從者
0272a26: 。
0272a27: 輝崖問前後際斷處得一語省力多少師便打。
0272a28: 晉侯伯居士曰弟子苦於世網不得常常沾教師曰
0272a29: 忙裏求閒。
0272a30: 白善士問大千俱壞未審者個在什麼處師曰請茶
0272b01: 士復問師曰好與三十棒。
0272b02: 僧洒掃次見師即跪曰弟子獻心師曰把將來僧指
0272b03: 渣滓師曰者齷齪東西有甚用處。
0272b04: 師問眾曰三世諸佛在火燄上說法汝等諸人立地
0272b05: 聽且道說底是甚麼法。
0272b06: 師問僧如何是青州布衫重七斤曰東村王老家出
0272b07: 好細布師曰還我青州衫子來曰鎮州出大蘿蔔頭
0272b08: 師曰未在。
0272b09: 師見窗櫺上蝸牛異形脫去謂眾曰物尚如斯人胡
0272b10: 不爾一僧曰有變化時師曰汝變看曰某甲是纔出
0272b11: 家底師與揭卻郤袍帽僧罔措。
0272b12: 師問僧不用耳將甚麼聞僧畫○相師曰堪作何用。
0272b13: 僧問虎以肉為食因何不食其子師曰虎曰貓以肉
0272b14: 為食因甚又食其子師曰貓。
0272b15: 僧問如何是泥豬癩狗跛鱉盲龜師叱之曰恁麼則
0272b16: 露柱燈籠笑點頭師曰者裏容他不得。
0272b17: 荅巫山楊楚書問火本無我寄於諸緣若無緣時火
0272b18: 性藏於何處師曰虛空無曠地大海有餘湲。
0272b19: 問八面火然無門解脫禍到頭來更作麼生下落師
0272b20: 曰不因一事不長一智。
0272b21: 僧問如何是默然良久消息師曰鼠冀只兩粒穢卻
0272b22: 一鍋羹。
0272b23: 師問僧什麼處去來曰太平山師曰太平是何景象
0272b24: 僧無語師曰汝未到太平。
0272b25: 惺世尼致書問禪師對來人曰須一回親到始得一
0272b26: 日掩關來請參頭師示偈曰關鎖由來隔聖凡聖凡
0272b27: 路絕不須關但能不識主中主滿目青黃一任看世
0272b28: 有省呈二偈曠劫頻頻也不非纖毫無礙恰相宜芒
0272b29: 鞋已巳破三冬雪呵呵正遇出關時陽春白雪與宮商
0272b30: 無舌童兒曲曲詳歌罷餘音收不盡西天東土解愁
0272c01: 腸。
0272c02: 知玄禪人受戒次師曰出家人須以己巳事為重禪人
0272c03: 領參後見僧問古德羚羊挂角機緣問師師曰古人
0272c04: 言句須自己巳參透我若為汝說破汝日後罵我去一
0272c05: 日歸三教菴過溪喫交自喜曰今日腳跟點地也舉
0272c06: 似師師曰不必不必玄禮拜曰和尚若為某甲說破
0272c07: 焉有今日。
0272c08: 僧問曹洞宗旨如何師曰早晚即向道法眼宗旨如
0272c09: 何師曰兩眼對兩眼溈仰宗旨如何師畫○相雲門
0272c10: 宗旨如何師曰高峰頂上臨濟宗旨如何師曰疑殺
0272c11: 天下人。
0272c12: 一僧入室作禮曰還卻和尚乾矢橛師曰喚甚麼作
0272c13: 乾矢橛僧作舞師打出師坐次僧復入禮拜師低首
0272c14: 僧便跪師直打出。
0272c15: 遺文講主自雙桂來人事了師曰春秋多少曰六十
0272c16: 六師曰與破山相見有何機緣曰二十年前曾問截
0272c17: 斷葛藤時如何山曰趙州道底曰是何意旨曰看取
0272c18: 下頭註腳師曰會麼主曰而今猶未會在師舉杯曰
0272c19: 會麼主低首師呵呵大笑。
0272c20: 蘊含馮文學十年前曾請竹篦子話頭參一日師問
0272c21: 十年前參的曰忘卻了也師曰還我話頭來。
0272c22: 僧問如何是念佛主人公師曰驢檢溼處尿曰畢竟
0272c23: 是誰師曰地平好喫交。
0272c24: 師一日永興洞乘涼僧問此什麼境界師曰不可認
0272c25: 作水晶宮曰喚作什麼師曰石山顛釣巧流水梵音
0272c26: 奇。
0272c27: 僧問如何是佛師招手僧近前作禮師打曰今日不
0272c28: 得空。
0272c29: 安碾次一僧曰好個意思師曰是甚麼曰望和尚指
0272c30: 點師作惟碾勢。
0273a01: 平沙居士訪師前殿茶次士曰此殿可作法堂一僧
0273a02: 曰要安接引如來士曰和尚即今便是師曰切莫著
0273a03: 相士曰非和尚誰敢安座師曰也要大家出隻手士
0273a04: 拱手曰領教師便休。
0273a05: 師問水月禪人什麼處來曰巫夔師曰到此何為曰
0273a06: 親覲和尚師曰曾見誰來曰徹融無住諸師師曰有
0273a07: 何言句曰教參話頭師曰如何是話頭曰今日親見
0273a08: 和尚師曰更道一句曰現在當然師曰機不離位墮
0273a09: 在毒海禪人罔措。
0273a10: 師辭慶忠老人行次實善居士問和尚向甚麼處去
0273a11: 師曰岸南永興曰那邊事作麼生師劈面一掌士亦
0273a12: 作掌勢師曰我打你也打士拱手師便行。
0273a13: 僧指衲衣問曰先有衲衣先有和尚師瞬目曰狐猻
0273a14: 闇伎倆曰先有衲衣師曰莫眼花僧無語。
0273a15: 一僧作禮曰今日得遇和尚師曰將什麼遇僧喝師
0273a16: 曰不可艸艸僧珍重作禮而退師謂旁僧曰者漢失
0273a17: 卻一隻眼。
0273a18: 
0273a19: 
0273a20: 
0273a21: 示寧仙居士
0273a22: 話頭誰字作麼參眼裏輪珠耳裏看得見彌陀須勦
0273a23: 絕從前鼻孔任齁鼾
0273a24: 送大樹禪者行腳
0273a25: 職事年來頗有功故名大樹繼吾宗前途不被口頭
0273a26: 惑一任逢人撞木鐘
0273a27: 寄慈祥禪友
0273a28: 福城山下句猶存一語相投拂袖行魚化不須頻點
0273a29: 額傾湫倒嶽出滄溟
0273a30: 示楊仁寰居士
0273b01: 持齋念佛又參禪一手何分掌與拳八字眉毛開兩
0273b02: 道任君舉目看前川
0273b03: 示純若禪者
0273b04: 覓心心是妄念佛佛成魔心忘佛俱遣石臼演摩訶
0273b05: 示渝州李善士
0273b06: 行盡天涯事事休歸來底事問須酬當頭句子如何
0273b07: 道月映千江水一鉤
0273b08: 示白潛子
0273b09: 此日重逢一句無甜瓜卻易苦葫蘆但能識得主中
0273b10: 主任駕輕舠汎五湖
0273b11: 示以眾族孫
0273b12: 多年不作枌榆夢忽得渠來敘故鄉話到石船載寶
0273b13: 穀個中情緒說偏長
0273b14: 示以元族孫
0273b15: 登山涉水叩吾歸底事明明說向回個個鼻頭氣兩
0273b16: 孔人人額上一雙眉
0273b17: 示四儀
0273b18: 山中行野語百般聲呵呵笑優游一個僧
0273b19: 山中住黃猿搖綠樹片時間殘紅堆滿路
0273b20: 山中坐誰管蒲團破穿不穿由他瞌睡大
0273b21: 山中臥夢想也無個主人公那知枕子墮
0273b22: 懷蜀撫吳天谷諱保泰居士兼值公誕
0273b23: 五雲積岫映窗紗宦海龍文妙轉賒舌底春風懷子
0273b24: 野堂前艸色憶丹霞法門鐘鼎還相冀內院金湯又
0273b25: 可誇不借南溟甘澤遠願君迥出聖凡家
0273b26: 過白兔亭
0273b27: 峭壁峰巒峙起隈從空瀑布吼如雷亭飛玉兔蟾宮
0273b28: 外殿倚金容瑞像開斷字殘碑籠舊靄蒼巖古樹長
0273b29: 新苔徘徊漸覺有餘興況借春花把賦裁
0273b30: 山居間詠其一
0273c01: 折腳鐺中爛煮芹飽餐終日樂欣欣擬看瀑布從空
0273c02: 雨卻笑莓苔似倚雲嶺上綠蔭全野景窗前碧水自
0273c03: 成文居山且有間生計何必同塵戀世紛
0273c04: 其二
0273c05: 癡憨學得且潛身縛屋陶陶別野村破竹通泉汎冷
0273c06: 月燒鐺覓火煉維坤羊腸徑截輪迴路鷹觜鋤開解
0273c07: 脫門有日長空風色遠垂綸還擬釣鯨鯤
0273c08: 其三
0273c09: 枕石眠雲一物無溪山風月自蕭疏猿啼青嶂低巖
0273c10: 谷鶴舞丹霄過嶺嵎金字書空傳電影紅輪匝地太
0273c11: 陽孤菴內不聞菴外事溢目全彰萬象圖
0273c12: 其四
0273c13: 自從笑破指頭花教外人傳別有家糞握灰燒乾天
0273c14: 橛溝填壑塞爛冬瓜支鐺掬水依危石補衲尋針拾
0273c15: 斷麻非是吾儕強設計隨緣且說任周遮
0273c16: 慶忠老和尚像讚
0273c17: 若是吾師真驀頭拄杖輪冤憾深如海不容紙上存
0273c18: 咦捉月擒風心未已巳又來山水笑煙雲
0273c19: 燾上座寫師真請讚
0273c20: 者個阿師恰肖誰一世眼高眉毛滿地聖凡不容佛
0273c21: 祖難覷直饒圖畫將來何益何益噫者廝老布衲識
0273c22: 渠半邊鼻
0273c23: 晴川閣
0273c24: 樓高近可摩新月影落澄江湛碧天卻笑昔人操晚
0273c25: 興屐聲踏踏自何年
0273c26: 大別山
0273c27: 霄壤雄開峰疊遠突兀仍留大別山帝女樓臺看不
0273c28: 盡又添屏障隔雲關
0273c29: 黃鶴樓
0273c30: 黃鶴已巳隨仙影去白雲猶帶舊時顏我來賦感澄江
0274a01: 冷楖栗還挑閣上山
0274a02: 江城晚眺
0274a03: 暮色垂空別樣天臨茲江上信悠然瀟湘浩杳湖光
0274a04: 淡漢水停淵海印涵奇彩雲邊瞻素月異香池畔撫
0274a05: 青蓮墓臺山路行將盡蒼堞重重眼倦看
0274a06: 
0274a07: 
0274a08: 
0274a09: 
0274a10: 
0274a11: 頌古
0274a12: 舉世尊一日陞座大眾集定文殊白椎云諦觀法
0274a13: 王法法王法如是世尊便下座。
0274a14: 河馬負圖靈龜載書羲皇一眼看破全無。
0274a15: 舉臨濟宗旨有四料揀四喝四賓主四照用三玄
0274a16: 三要三句等事師於臨濟凡見僧入門便喝處云
0274a17: 多虛不如少實。
0274a18: 白拈漢臨濟宗四方八面不通風高著眼撞木鐘無
0274a19: 頭無尾活如龍。
0274a20: 爛葛藤鼠子藥無端捏怪徒捫摸相逢若問意如何
0274a21: 木馬雙頭三隻腳。
0274a22: 舉興化在三聖處為首座常云我在南方行腳一
0274a23: 遭拄杖頭不曾撥著一個會佛法底人聖曰具什
0274a24: 麼眼便恁麼道化便喝聖曰須是你始得化又到
0274a25: 大覺為院主覺云我聞你道向南方行腳一遭拄
0274a26: 杖頭不曾撥著一個會佛法底人你憑個什麼道
0274a27: 理與麼道化便喝覺便打化又喝覺又打次日相
0274a28: 逢覺云我昨日疑你這兩喝化又喝覺又打化再
0274a29: 喝覺亦打化云我於三聖師兄處學得個賓主句
0274a30: 總被師兄折倒了也願與某甲個安樂法門覺曰
0274b01: 者漢來者裏納敗闕脫下衲衣痛與一頓化於言
0274b02: 下薦得臨濟先師在黃檗處喫棒道理師拈云直
0274b03: 饒脫下衲衣猶未見骨。
0274b04: 一喝承當四海遊歸來屋裏逞風流忽然見得祖翁
0274b05: 業手足冤深似敵讎。
0274b06: 舉南院上堂諸方只具啐啄同時眼不具啐啄同
0274b07: 時用僧問如何是啐啄同時用曰作家不啐啄啐
0274b08: 啄同時失僧曰此猶未是某甲問處曰汝問處作
0274b09: 麼生僧曰失院乃打僧不肯師拈云氣壓諸方眼
0274b10: 空四海固是特見仔細簡點將來且喜沒交涉。
0274b11: 啐啄同時眼啐啄同時用問荅與交馳一場乾打鬨
0274b12: 南院老休賣弄捕得鼠來失卻甕。
0274b13: 舉首山念拈竹篦示眾喚作竹篦則觸不喚作竹
0274b14: 篦則背不觸不背喚作什麼葉縣省在會下乃近
0274b15: 前掣得折作兩截拋向階下卻云是什麼首山曰
0274b16: 瞎縣作禮。
0274b17: 不觸不背當陽舉似擬議思量髑髏粉碎。
0274b18: 舉石霜慈明或時方丈安一盆水劄一口劍劍下
0274b19: 面著一緉艸鞋膝上橫按拄杖入門則指擬議便
0274b20: 打。
0274b21: 劍劄艸鞋水一盆無端施設為誰陳太平元是將軍
0274b22: 定不許將軍見太平。
0274b23: 舉楊岐會因僧問如何是佛曰三腳驢子弄蹄行。
0274b24: 三腳驢子阿誰解跨潘閬騎歸踢踢踏踏。
0274b25: 舉昭覺勤上堂第一句薦得祖師乞命第二句薦
0274b26: 得人天膽落第三句薦得虎口橫身不是循途守
0274b27: 轍亦非革轍移途透則六臂三頭未會則人間天
0274b28: 上且三句外一句作麼生道生涯低在絲綸上明
0274b29: 月扁舟汎五湖。
0274b30: 透脫羅籠迥異常明明三句絕商量生涯莫執絲綸
0274c01: 上赤腳波斯入大唐。
0274c02: 舉大慧居古雲門菴學者雲集久之入閩結茅於
0274c03: 長樂泮嶼室中舉竹篦問學者喚作竹篦則觸不
0274c04: 喚作竹篦則背不得有語不得無語從之得法者
0274c05: 十三人。
0274c06: 空中木人拱手樹上烏龜作揖徑山竹篦纔拈各自
0274c07: 抽身迴避咦。
0274c08: 舉徑山杲上堂今朝又是五月五大鬼拍掌小鬼
0274c09: 舞驀然撞著桃符神兩手椎胸叫冤苦艾人云休
0274c10: 叫苦遂拈拄杖卓一卓云止有一處堪回互回互
0274c11: 不回互回而更相涉擲下云不爾依位住參。
0274c12: 應時及節多口多舌鬧鬧哄哄明明漏洩卓拄杖云
0274c13: 快活。
0274c14: 舉懶菴一日因大慧問內不放出外不放入正恁
0274c15: 麼時如何菴擬開口慧拈竹篦劈脊連打三下菴
0274c16: 於此大悟厲聲曰和尚已巳多了也慧又打一下菴
0274c17: 禮拜慧笑曰今日方知吾不欺汝也遂印以偈曰
0274c18: 頂門豎亞摩醯眼肘後斜懸奪命符瞎卻郤眼卸卻郤
0274c19: 符趙州東壁挂葫蘆於是聲名喧動叢林。
0274c20: 臂脊痛打厲聲叫多得骨得髓作浪興波更付一曲
0274c21: 囉哩囉顛來倒去娑婆訶。
0274c22: 舉鐵牛遠一日身披紅布褲頂笠揮鋤地中朝陽
0274c23: 見曰者漢好似一頭軍曰看箭陽作躲箭勢鐵牛
0274c24: 近前攜手至菴曰我徑山後裔在此待人數十年
0274c25: 矣汝今既來當為我求人中興祖道留住三月付
0274c26: 偈曰就身能打劫劈筶善奪窩三玄從此出三要
0274c27: 不為多探竿影艸分主賓獅子迷蹤奈我何師拈
0274c28: 云今日親見徑山老人。
0274c29: 射鹿轉為射人射石元來射虎若不打劫就機那能
0274c30: 超宗超祖師勝資強蘇嚕蘇嚕。
0275a01: 舉朝陽池之洛伽逢一僧偉儀殊貌迥出眾表陽
0275a02: 在前行失腳跌地念阿彌陀佛僧云此是敲門瓦
0275a03: 子汝執著作麼遂問拋卻瓦子後如何僧云葉落
0275a04: 歸根來時無口陽有省後過秦嶺遇鐵牛方得印
0275a05: 可。
0275a06: 喫交跌地彌陀拋棄拋棄前圖省得巴鼻承當架箭
0275a07: 鐵牛機白晝晴空轟霹靂。
0275a08: 舉聚雲真住湖東上堂至座前連喝三喝云一喝
0275a09: 賓主權實一喝玄要照用一喝宗旨大法還會麼
0275a10: 陞座拈香祝聖次拈云此一瓣香轟天碎地倒嶽
0275a11: 傾湫灼破頂門眼睛熏開眉毛骨髓爇向爐中供
0275a12: 養臨濟二十四代住西蜀敘州府朱提山朝陽洞
0275a13: 月明大和尚用酬法乳維那白椎師乃云劈面迎
0275a14: 風掌當胸輥肚拳具眼衲僧向者裏用得猶是三
0275a15: 五一輪在在光輝火樹銀花時時燦爛若也半明
0275a16: 半暗未夢見在呵呵不是法門無面目只怕蜈蚣
0275a17: 太多足咦。
0275a18: 全機殺活大用現前驅耕奪食痛處加鞭諸方底事
0275a19: 卻郤疑嫌提挈五宗如電捲。
0275a20: 舉慶忠老人上堂云還知大唐國裏無禪師麼良
0275a21: 久云不道無師只是無禪一僧出云諸方去去來
0275a22: 來底莫是貨郎行腳耶師曰還見貨郎麼僧歸眾
0275a23: 師作搖鞀鼓勢云轢轢轢輥輥不是胭脂不是
0275a24: 粉以拄杖橫肩云上一山放下云下一嶺橫按拄
0275a25: 杖云十字街前好合本有麼有麼僧出師喝僧云
0275a26: 某甲話也未問因甚就喝師曰交易頭上有火進
0275a27: 云請再道師曰人情送隻馬買賣不饒針日無生
0275a28: 活計任是斗量金鼕鼕。
0275a29: 無禪無道亦無師鞀鼓鼕鼕貨物奇不是胭脂不是
0275a30: 粉當行能得幾人知。
0275b01: 舉慶忠老人住清泉上堂舉南泉云王老師自小
0275b02: 養一頭水牯牛擬向溪東牧不免犯他國王水艸
0275b03: 擬向溪西牧不免犯他國王水艸不如隨分納些
0275b04: 些總不見得忠曰看者南泉老漢說話大似掩耳
0275b05: 偷鈴其實難逃治化即如隨分納些些豈不是國
0275b06: 王水艸清泉者裏卻郤不然青牛對白牛江水向中
0275b07: 流若問其閒意起眼看孤舟恁麼舉似且道與王
0275b08: 老師相去多少師拈云南泉恁麼且置清泉與麼
0275b09: 道也是量長比短播弄是非還識二老人用處麼
0275b10: 。
0275b11: 隨分納些些不無犯水艸何如露地牯饑渴都忘了。
0275b12: 舉慶忠因一僧入室乃曰向左邊著僧往左曰右
0275b13: 邊著僧往右曰向中間著僧往中曰你不會我意
0275b14: 出去師徵云者僧果然。
0275b15: 左右中間都遍歷更云出去切須參假雞聲韻難瞞
0275b16: 我未可糊塗放過關。
0275b17: 舉趙州到一菴主處問有麼有麼菴主豎起拳頭
0275b18: 州曰水淺不是泊船處便行又到一菴主處問有
0275b19: 麼有麼主亦豎起拳頭州曰能縱能奪能殺能活
0275b20: 便作禮師評云者老凍齈兩處著敗誇甚好手會
0275b21: 麼另具眼孔始得。
0275b22: 一釣雙垂意氣深煙霞空落月波心水光一色南峰
0275b23: 外懊恨漁舟別處橫。
0275b24: 舉趙州問僧曾到此間否曰曾到州曰喫茶去又
0275b25: 問一僧曾到此間否曰不曾到州曰喫茶去院主
0275b26: 問不曾到喫茶去且從為什麼曾到也教喫茶去
0275b27: 州召院主主應諾州曰喫茶去師拈云一盞三人
0275b28: 飽。
0275b29: 客來無別款但教喫茶去院主為茶來也教與茶去。
0275b30: 舉趙州因僧問萬法歸一一歸何處州云我在青
0275c01: 州作領布衫重七斤師拈云七穿八漏無領袖襤
0275c02: 槮破碎沒中邊。
0275c03: 惱恨無端老趙州得人之馬便還牛布衫留下勞相
0275c04: 重貴賤難將作價酬。
0275c05: 舉雲門因僧問如何是佛門曰乾屎橛。
0275c06: 如何是佛乾屎橛平常見解終難測毘盧頂上出頭
0275c07: 來三腳蝦蟆吞皓月。
0275c08: 舉僧問雲門如何是塵塵三昧門曰缽裏飯桶裏
0275c09: 水。
0275c10: 缽裏飯兮桶裏水塵塵三昧充寰宇雲門口快舌頭
0275c11: 饒總要師僧當下委。
0275c12: 舉僧問洞山如何是佛山曰麻三斤師別云何不
0275c13: 道街頭無字碑。
0275c14: 無端道出三斤麻千聖叢中顯作家沒眼禪和休擬
0275c15: 議子歸啼處有林花。
0275c16: 舉玄沙備小參次聞燕子聲乃云深讀實相善說
0275c17: 法要便下座尋有僧請益云某甲不會沙曰去無
0275c18: 人信汝師評云大小玄沙聞燕子聲便恁麼道若
0275c19: 聞獅子吼時又說個什麼。
0275c20: 語燕呢喃音韻奇深談實相欲誰知戀花蝴蝶雙雙
0275c21: 舞反笑烏衣不識時。
0275c22: 舉雙林善慧大士梁武帝請講經士陞座以尺撫
0275c23: 案一下便下座武帝愕然誌公乃問陛下會麼帝
0275c24: 云不會誌云大士講經竟。
0275c25: 大士臨臺撫尺時君王不薦卻懷疑經文字字全然
0275c26: 在惱恨旁邊作者窺。
0275c27: 舉傅大士云空手把鋤頭步行騎水牛人從橋下
0275c28: 過橋流水不流。
0275c29: 水漲船高水落石出要行便行要住便住。
0275c30: 舉傅大士云有物先天地無形本寂寥能為萬象
0276a01: 主不逐四時凋。
0276a02: 有無不立不立有無打個圈子葫蘆葫蘆。
0276a03: 舉聚雲真上堂曰出眾者三十棒不出眾者三十
0276a04: 棒有僧出眾問話不契雲曰直下三玄已巳露何曾
0276a05: 三要無施落花流水空去殿前古柏當機。
0276a06: 出眾打時不出打承當須是個中人三玄三要重拈
0276a07: 示天曉無雲宇宙昏。
0276a08: 
0276a09: 
0276a10: 
0276a11: 拈評
0276a12: 舉唐莊宗幸河北回魏府行宮詔興化問曰朕取
0276a13: 中原獲得一寶未曾有人酬價化曰請陛下寶看
0276a14: 帝以兩手舒襆頭角化曰君王之寶誰敢酬價。
0276a15: 拈云雖然彼此作家未免遞相鈍置。
0276a16: 舉五祖演云老僧遊方十餘年參數十人知識將
0276a17: 謂了當及到浮山圓鑒會下更開口不得末後又
0276a18: 到白雲因咬破一個鐵餕餡直是百味具足且道
0276a19: 餡子一句作麼生道花發雞冠媚早秋何人能染
0276a20: 紫絲頭有時風動頻相倚似向階前鬥不休靈隱
0276a21: 岳曰五祖恁麼說話猶欠悟在。
0276a22: 評云既道百味具足因甚靈隱說猶欠悟在檢點將
0276a23: 來悟也悟了只是餕氣未除。
0276a24: 舉大慧至天寧一日聞圓悟陞堂舉僧問雲門如
0276a25: 何是諸佛出身處門云東山水上行若是天寧即
0276a26: 不然有問如何是諸佛出身處只向他道薰風自
0276a27: 南來殿閣生微涼大慧於言下忽然前後際斷。
0276a28: 拈大慧恁麼也是瞌睡遇著枕子。
0276a29: 舉嬾菴需上堂二十五日已巳前群陰消伏泥龍閉
0276a30: 戶二十五日已巳後一陽來復鐵樹開花正當二十
0276b01: 五日塵中醉客騎驢騎馬前街後街遞相慶賀物
0276b02: 外閒人衲帔蒙頭圍爐打坐風蕭蕭雨蕭蕭冷湫
0276b03: 湫誰管你張先生李道士胡達磨。
0276b04: 拈大唐國裏有此翁自當派遠流長兒孫相繼。
0276b05: 舉鼓山永上堂舉睦州示眾云諸人未得入處須
0276b06: 得個入處既得個入處不得忘卻郤老僧鼓山曰恁
0276b07: 麼說話面皮厚多少木菴則不然諸人未得個入
0276b08: 處須得個人處既得個入處直須颺下入處始得。
0276b09: 評二老漢恁麼說話猶有一人呵呵大笑且道笑個
0276b10: 什麼既得個入處不得忘卻郤老僧既得個入處直須
0276b11: 颺下入處始得二俱不了畢竟如何化城原非寶所。
0276b12: 舉茶陵郁山主不曾行腳因廬山化士至論及宗
0276b13: 門中事教令看僧問法燈百尺竿頭如何進步法
0276b14: 燈曰噁凡三年一日乘驢度橋一踏橋板而墮忽
0276b15: 然大悟遂有頌曰我有明珠一顆久被塵勞關鎖
0276b16: 今朝塵盡光生照見山河萬朵因此更不遊方。
0276b17: 徵云猶帶瓦礫塵土氣在。
0276b18: 舉宋太宗因僧朝見奏云陛下還記得麼帝問甚
0276b19: 處相見曰靈山一別直至如今帝曰以何為驗僧
0276b20: 無語雪竇代云貧道得得而來。
0276b21: 評雪竇恁麼道不若無語最親切。
0276b22: 舉玄沙示眾曰世尊道吾有正法眼藏付囑摩訶
0276b23: 大迦葉猶如畫月曹溪豎拂猶如指月時鼓山出
0276b24: 眾云月沙曰這個阿師就我覓月山不肯卻歸
0276b25: 眾云道我就他覓月。
0276b26: 評靈山畫月曹溪指月玄沙說月鼓山覓月爭似喬
0276b27: 松親手拈出○。
0276b28: 舉高峰妙結制上堂大限九旬小限七日麤中有
0276b29: 細細中有密密密無間纖毫不立正恁麼時銀山
0276b30: 鐵壁進則無門退之則失如墮萬丈深坑四面懸
0276c01: 崖荊棘切須猛烈英雄直要翻身跳出若還一念
0276c02: 遲疑佛亦救你不得此是最上玄門普請大家著
0276c03: 力山僧雖則不管閒非越例與諸人通個消息
0276c04: 。
0276c05: 評既要與諸人通個消息不宜將常住物善自拋撒。
0276c06: 舉舍利弗問須菩提夢中說六波羅密與覺時是
0276c07: 同是別須菩提云此義幽深吾不能說此會中有
0276c08: 彌勒大士汝往彼問。
0276c09: 評舍利弗問夢須菩提荅夢各與二十拄杖何以故
0276c10: 若不打醒夢語還多。
0276c11: 行由
0276c12: 兩序執事詣方丈致禮請敘入道行由師笑曰山僧
0276c13: 非他國人係本蜀鄰水馮氏子母郭氏父祖三代樂
0276c14: 善持齋萬曆己巳未年十一月初六日生兒時每自嘆
0276c15: 曰做和尚去父兄輩俱以和尚呼之山僧即欣喜應
0276c16: 諾方士過門謂父兄曰此人命相不凡非池中物父
0276c17: 母苦教以書嗣相望山僧雖遵父命竊自惟曰幾時
0276c18: 遂我出家之志遇論經欣樂睹聞父兄誡曰何不肖
0276c19: 伯父雲衢先生之志為當路文秀反樂釋氏之言乎
0276c20: 山僧不對勉強從事詩書年將十七先嚴去世服闋
0276c21: 未滿每自喜云出家可期也先母難之山僧固辭於
0276c22: 本境慧空菴披剃未久遇業師復初乃母族舅氏自
0276c23: 兩都回言南北經席禪風山僧投拜會下法名玄憶
0276c24: 同住邑中延福寺寺中常開經論山僧苦心聽習經
0276c25: 旨大意一一明了唯以自己巳大事未得脫穎時時在
0276c26: 念後於五龍菴講席中遇一禪客雅尚機鋒以青州
0276c27: 公案雲門屎橛等語每每相問山僧以己巳事未明更
0276c28: 起一種疑情又於經中諸法從本來常自寂滅相於
0276c29: 皆如法師處叩問一味講理期終上華陽山參南宗
0276c30: 大師睹普賢瑞境偶於南堂丈中見吹萬師翁像自
0277a01: 讚復看案頭一貫別傳五冊從頭細看覺有所得即
0277a02: 約同志靈旨數人參見下山餐風宿雨懇懇勤勤買
0277a03: 舟東下至平山聞師翁遷化有舍利流輝之異往造
0277a04: 聚雲值師翁舍利入塔次睹法錄時慶忠本師廬於
0277a05: 塔旁參見遂請開示本師書氣志箴三目和尚亦書
0277a06: 偈令參時崇禎庚辰秋日也復轉鄰陽省親十方堂
0277a07: 主人雙松相約冬初結社酆陵地藏禪寺社火場中
0277a08: 惟以本參話頭在念苦辛萬狀慮己巳事未能打徹時
0277a09: 時逼拶刻刻提撕明年擅越冉開明邑人士疏請本
0277a10: 師開堂到日序執事山僧願入侍寮同眾參究於辛
0277a11: 巳十月結制一日挂牌入室本師召入室山僧纔入
0277a12: 本師曰我不曾教汝山僧珍重便出覺得漆桶子七
0277a13: 花八裂自此傾心座下巨細任委不以為勞逆順經
0277a14: 嘗終無異志凡有問荅靡不當機隨錫東明吟翁白
0277a15: 牛世道風鶴避南濱石峰寺得遊藏海六載上青山
0277a16: 結制三教雲集開期叨居上板一日木師喚山僧曰
0277a17: 相依幾載山僧對曰十載本師曰不必勘驗乃蒙付
0277a18: 囑偈曰衣缽巾瓶不憚勞一身挺特見清操歲寒未
0277a19: 改平生節白日青天萬億喬乙未歲學者雲集開爐
0277a20: 柏巖禪寺丙申受請住永興退院省老人於太平總
0277a21: 戎陳公聞之請住寶勝禪寺未幾踰梁高明王中軍
0277a22: 捨宅為寺建此無遮大會延接方來啟山僧者一
0277a23: 場把戲今年恰恰四十三歲也以上參師請友略紀
0277a24: 二三諸公英靈挺特豈似山僧耶書記存之。
0277a25: 
0277a26: 　三楚弟子德勝　超範　超德　信女筤氏
0277a27: 　　　　　超航　性信女氏法名挂
0277a28: 　　　　德亨　性輝　空現仝捐資流通
0277a29: 高峰喬松億和尚語錄　惟願當來世中一問
0277a30: 　　千悟得
0277a31: 　大總持恒植
0277a32: 　般若勝因悉獲
0277a33: 　金剛種智
