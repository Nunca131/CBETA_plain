0925b01: 松巋善權位禪師語錄卷之二
0925b02: 嗣法門人大悅等編
0925b03: 頌古
0925b04: 世尊拈花
0925b05: 信手拈來絕計量當機覿面索承當飲光若是英靈
0925b06: 者必不明明入湯
0925b07: 二祖立雪
0925b08: 本分安閒不自閒無端雪裏立人前饒君覓得安心
0925b09: 法失卻郤孃生一臂全
0925b10: 臨濟痛棒
0925b11: 禍福無門口自招烏藤三頓不相饒大愚脅下翻身
0925b12: 轉平地波濤萬丈高
0925b13: 女子出定
0925b14: 出得何如未出時莫教錯過兩行眉而今四海清如
0925b15: 許慚愧當年七佛師
0925b16: 十智同真
0925b17: 溪山雲月自古同詎分南北與西東頓開鐵面誰相
0925b18: 委一曲陽春詠不窮
0925b19: 倩女離魂
0925b20: 澹煙濃粉作新裝賣畫風流猶是狂若遇知音親道
0925b21: 破腥臊何得污諸方
0925b22: 藥山陞座
0925b23: 月桂長空觸處明何緣照眼似迷程雪中薦得寒梅
0925b24: 意始許枝頭幾度春
0925b25: 雲巖掃地次道吾云太區區生巖云須知有不
0925b26: 區區者吾云恁麼則有弟二月也巖提起掃帚
0925b27: 云這箇是第幾月吾便休去玄沙云正是第二
0925b28: 月雲門云奴見婢殷勤
0925b29: 但將一語勘知音窄處拶人難卓針就裏撥開閒影
0925b30: 像長空突出月孤明
0925c01: 百鳥啣花
0925c02: 孤峰深鎖碧雲中兀坐寥寥一嬾融百鳥不來由自
0925c03: 適遊人徒妄覓形蹤
0925c04: 南泉三不是
0925c05: 四面洪濤萬丈深拶身無路亦無門就中掣斷黃金
0925c06: 鎖不是愁人亦斷魂
0925c07: 拈香撥火
0925c08: 覿面相逢不識他只因錯過苦婆娑拈香撥火如親
0925c09: 薦觸處逢渠唱哩囉
0925c10: 仰山指雪獅子云還有過得此色者麼雲門云
0925c11: 當時便與推倒雪竇云只解推倒不解扶起
0925c12: 紅非血兮白非銀徹骨寒梅占小春推倒扶起閒著
0925c13: 力清風明月往來新
0925c14: 主人公
0925c15: 當機覿面無人識擬意思量路轉岐識得其中些子
0925c16: 意拈頭作尾復何疑
0925c17: 四偈
0925c18: 金剛寶劍豈待如何稍涉觸犯血染山河
0925c19: 踞地獅子牙鋒爪利不展威獰野狐潛避
0925c20: 探竿影艸不須徵考未及入門已巳辨分曉
0925c21: 不作喝用顛拈倒弄舉起龜毛全體大用
0925c22: 雜著
0925c23: 贈本源老宿見訪
0925c24: 肩風破浪出煙霞適遇紅桃幾樹花識得枝頭閒意
0925c25: 思山僧有語別云沙
0925c26: 贈本拙老衲
0925c27: 眉間挂劍老闍黎拽杖披雲過野溪行到水窮山盡
0925c28: 處與吾扶起碧雲梯
0925c29: 贈天一首座
0925c30: 宗門九鼎危如卯貴在承當轉用施三要三玄纔試
0926a01: 舉雷聲發動電光隨
0926a02: 示無上禪人
0926a03: 去去來來費腳頭芒鞋喫苦路為讎揚眉薦得歸家
0926a04: 句信步毘盧頂上游
0926a05: 示升宇大珍譚居士
0926a06: 施為固必先知因洞達玄微性自真設使一毫生意
0926a07: 外靈明覿面莫能親
0926a08: 示道成禪德
0926a09: 刻期學道最良方唯要恒心莫易常一念時時緊逼
0926a10: 拶逢緣觸境自生光
0926a11: 普明姜醫士乞偈
0926a12: 多年煉就活靈丹起死回生只一丸異症膏肓沾妙
0926a13: 劑管教痼病及時痊
0926a14: 文林姜居士乞偈
0926a15: 入山欲覓無生句貧道原來一法無半夜觸翻逆器
0926a16: 了天明任汝說之乎
0926a17: 送劍端法兄
0926a18: 雲迷古道恨離離就裏寒心獨我知話到識情難別
0926a19: 處幾回煙浪動人思
0926a20: 送天碧上座住靜
0926a21: 清淨法身隨處安何須更要覓深山有時挖斷鋤頭
0926a22: 頸握柄歸來報我閒
0926a23: 送安南衛紫石程護法
0926a24: 閒來訪我道撫掌呵呵笑桃李花並開拈起呈微妙
0926a25: 壽莫檀越
0926a26: 王母蟠桃獻上延三多五福慶長年銀琴鐵笛頻相
0926a27: 祝壽域崇開不老仙
0926a28: 止說黃居士乞偈
0926a29: 立心行正道驚策自疑猜時時執起金剛劍大與佛
0926a30: 魔戰一回
0926b01: 示自戒陳居士
0926b02: 自戒堅持宿世因更須驚策堅持人直教持到無持
0926b03: 處眼底眉邊挂曉春
0926b04: 明濟于居士求偈
0926b05: 茆屋深居志若癡如斯自有眼明時山僧無可重開
0926b06: 示月在青天水在池
0926b07: 贈天眉副寺
0926b08: 寶壽生薑辣味奇毒流千古中天眉老僧知汝無情
0926b09: 面有病無錢不問伊
0926b10: 示天秘禪人
0926b11: 金剛圈出老楊岐秘密其中最上機的要發明心地
0926b12: 印經行坐臥好提廝
0926b13: 示悟空禪人
0926b14: 人前每說隔天涯今日重逢勘作家彼此眉橫鼻直
0926b15: 豎闍黎何事自週遮
0926b16: 贈不易楊醫士
0926b17: 利己巳利人施妙方肱心慈濟盡蓄藏鍼頭盡施神僊
0926b18: 妙只待功成證醫王
0926b19: 示海闊馬居士
0926b20: 覿面相呈勿外求原來屈指是拳頭若能分別其中
0926b21: 意終不騎牛更覓牛
0926b22: 示大乘袁居士
0926b23: 大乘根器已巳生來當下無疑趨聖階不落聲聞小果
0926b24: 界時時擬近大雄才
0926b25: 示大純邵善人
0926b26: 佛法大意無多子一念純熟絕較量分明下手無著
0926b27: 處古今多少錯承當
0926b28: 示大信喻居士
0926b29: 大信無疑直下了了然無事樂閒身閒中莫教等閒
0926b30: 過時把彌陀念幾聲
0926c01: 送笑月侍者入楚省師
0926c02: 參方學道入叢林究竟完全只死心此去三湘逢敏
0926c03: 手歸來報我遇知音
0926c04: 示秀雲禪人
0926c05: 前三三與後三三珍重禪人仔細參笑殺從前無著
0926c06: 老堂堂覿面自顢頇
0926c07: 真秀包居士乞偈
0926c08: 愧我平常無一法龜毛豎起用多端饒伊縱具超方
0926c09: 眼薦得分明落二三
0926c10: 示愛月侍者
0926c11: 昔日鳥窩親切意當陽拈起布毛吹只今苦口無他
0926c12: 意要汝聲前奪祖機
0926c13: 示化月禪人
0926c14: 見渠質直無虛偽日用尋常絕正偏鼻祖家風無別
0926c15: 妙只須就裏定方圓
0926c16: 覓心禪人乞偈
0926c17: 覓心無處是心安先德誠言豈等閒若解承當此箇
0926c18: 事清風皓月映眉端
0926c19: 覺悟金居士乞偈
0926c20: 非是山僧機不投只因爾念別馳求從今正好將心
0926c21: 息勿使浮生空白頭
0926c22: 示托禪禪人
0926c23: 為人切忌自瞞頇日用尋常當返觀荊棘林中下腳
0926c24: 易夜明簾外轉身難
0926c25: 示心田禪人
0926c26: 心田決志守心城剿盡魔軍四海平內外一如空幻
0926c27: 有拈頭作尾示無生
0926c28: 示楚禎姜居士
0926c29: 一念無私異念休牧牛極要追蹤繇驀然入手貫穿
0926c30: 鼻縱步還家任自游
0927a01: 送太守梅臣傳護法
0927a02: 憐才治澤動賢情腰佩黃金仲子聲八納風寒留不
0927a03: 住輕車三過遶龍城
0927a04: 九河江居士索話頭
0927a05: 向吾索話頭示汝乾矢橛但直恁麼去自然無分別
0927a06: 送梵僧
0927a07: 迢迢千萬路程賒杖錫東來禮洛伽盡道西天真極
0927a08: 樂闍黎何事慕中華
0927a09: 宿南華山夜聞猿啼
0927a10: 蓮峰聳翠接長空一枕煙霞寂寞中落落猿聲驚夢
0927a11: 醒不知身臥碧雲宮
0927a12: 春遊晚歸復及人來韻
0927a13: 柳弄青陰曙色嬌林泉深處暗香飄山長路曲歸來
0927a14: 晚謾把殘詩對月敲
0927a15: 晴山鶯語
0927a16: 閒雲散盡曉風清日暖花明鳥語新舌巧聲輕無曲
0927a17: 調幾回啼破嶺頭春
0927a18: 季春日訪祖鼻法兄不遇
0927a19: 杖履追尋入石畿層層煙霧鎖柴扉庭前柏子陳年
0927a20: 景屋後殘花自落飛
0927a21: 嘯天獅子
0927a22: 當空危踞露雄峰造物生成勢不同種性曾來無半
0927a23: 侶長年獨笑碧雲中
0927a24: 廛居
0927a25: 厭寂辭山樂市廛鬧烘烘處好盤桓靜中學道非為
0927a26: 道動裏參禪方是禪
0927a27: 是非場作菩提岸聲色堆為淨法身剎剎塵塵皆大
0927a28: 意頭頭法法盡圓明
0927a29: 非僧非俗日街游不作經商豈八流骨董多般都賣
0927a30: 盡單單不賣死貓頭
0927b01: 消閒無事課彌陀百八珠輪不較多本分修行由我
0927b02: 得平常日用有檀那
0927b03: 山居
0927b04: 松巋日用自平常佛法人情俱已巳忘問道其中端的
0927b05: 事冷時向火熱乘涼
0927b06: 一住深山是事灰倚林終日枕莓苔清風明月心交
0927b07: 友不待相呼自往來
0927b08: 睡佛
0927b09: 看破眾生塵劫事不勞世念起攀緣放身做箇驢年
0927b10: 夢一枕山河伴石眠
0927b11: 贈友人新成靜室
0927b12: 尖頭茅屋隱松間四壁芸窗對遠山舉世只聞才子
0927b13: 貴安知劫外道人閒
0927b14: 春日次韻
0927b15: 寒梅初綻報春還細柳含煙掩竹關自慶不知時節
0927b16: 易燒松煮雪傍雲間
0927b17: 吟菊次顯和尚原韻
0927b18: 籬下英姿秋後芳抱香枝勁自成粧拂衣歸去人先
0927b19: 醉隱逸何辭傲晚霜
0927b20: 散淡歌
0927b21: 疏閒道者原無疑孤雲野鶴任東西異跡殊形難定
0927b22: 相灰頭土面少人知破蒲團垢衲衣出入隨身任所
0927b23: 之行了多少彎曲徑過了多少沒橋溪杖挑風月橫
0927b24: 肩上手握乾坤藏袖裏山海為家原不遠天地為廬
0927b25: 到處居榮華富貴全無分清虛冷淡自相宜荊棘林
0927b26: 中沒絆礙孤峰頂上示威儀嘯月吟風惟自許觀山
0927b27: 翫水幾忘疲遊市廛宿旅邸化些油鹽菜蔬米饑餓
0927b28: 將來養色軀貲持慧命導凡迷身居陋巷不知憂座
0927b29: 結高堂未足奇肉案酒樓懸缽袋柳巷花街歇杖藜
0927b30: 混俗和光忘恥辱散淡悠遊樂有餘或住深山坐禪
0927c01: 林不貪名利不求榮麤衣淡飯隨時過作事隨緣任
0927c02: 縱橫閒來趺坐盤陀石無韻山歌任我吟也無嗔也
0927c03: 無喜逍遙灑落度日子天子不臣侯不友平生孤介
0927c04: 直如斯乾坤生我沒用人我是他非渾不理逢人說
0927c05: 些沒味禪見成公案頻拈舉達磨不先我不後布袋
0927c06: 長老無彼此非素隱非行怪直入窩巢無內外生死
0927c07: 無常沒可了菩提涅盤成一塊任從滄海變桑田我
0927c08: 此淨土常不壞報佛恩酬祖債百事俱有高賢在奈
0927c09: 予疏拙只偷安佛法世法無干礙人家笑我好糊言
0927c10: 我笑人家不自在
0927c11: 分燈
0927c12: 宗風大闡
0927c13: 口似懸河眼似燈眉間挂劍利無情龜毛兔角親分
0927c14: 付鳳子龍兒一任吞
0927c15: 天一大悅
0927c16: 橫戈躍馬出魔宮生死兩離智眼通缽袋拈來分付
0927c17: 汝任從四海震吾宗
0927c18: 普現大行
0927c19: 無心無法自優游一句了然豁兩眸從上源來親授
0927c20: 受祖家聲價要君酬
0927c21: 天巖大照
0927c22: 多年種毒恨冤深幾度沉埋幾度新大治紅爐曾煆
0927c23: 煉許君出眾續傳燈
0927c24: 天培本照
0927c25: 頭角猙獰勢已巳成何緣終日隱群鱗從今點出雙睛
0927c26: 去變化飛騰宇宙新
0927c27: 天骨本淨
0927c28: 亙古圓明如意珠驪龍領下少人知直拈一顆親分
0927c29: 付照徹山河處處宜
0927c30: 恒暲聖目
0928a01: 法本無傳法已行曹源一滴潤乾坤秪今付汝天涯
0928a02: 去隨處拈香咸報恩
0928a03: 善一如純
0928a04: 幾度遍參不計年來機氣燄逼人天吾今付汝龜毛
0928a05: 拂千古聲名續正傳
0928a06: 普渡大海
0928a07: 多年種下茄與瓜今日拈來個個佳分付闍黎隨處
0928a08: 用人天均濟活龍蛇
0928a09: 普應
0928a10: 法出曹源之至今無傳無受法洪深吾儕今日親分
0928a11: 付是處任為功德林
0928a12: 青華大全王居士
0928a13: 五百餘年運一逢逄其間奮起振宗風山河鎮靜虛空
0928a14: 闊朗朗中天化日紅
0928a15: 孚世大倫龍居士
0928a16: 臨濟家風孚世緣深開佛日映青蓮而今分付曹溪
0928a17: 旨法海周流繼祖傳
0928a18: 守一大圓姬居士
0928a19: 一念修持許幾年導民育物潔如蓮鹿門心法親拈
0928a20: 示永續來源證的傳
0928a21: 德雲聖恩龍居士
0928a22: 囊劫修身應大唐衣盂曾寄普光堂秪今拈出親傳
0928a23: 授砥柱中流紫玉梁
0928a24: 秀含六度李居士
0928a25: 照世一盞無盡燈光明晃曜滿乾坤吾儕送與滇南
0928a26: 子遞代相傳燦古今
0928a27: 法派
0928a28: 達本無學覺自通照能仁智海紹續真宗
0928a29: 塔銘
0928a30: 黔南普陽安普連壤有山奇秀前臨滇東後倚關嶺
0928b01: 左跨粵西右駕隴北嘉相西來翠松東向峭壁層崟
0928b02: 名勝佳焉蓋天造地設為待哲人飛錫浮杯所也雖
0928b03: 然厥地為美厥境為偉而無高人達士散花點頭絮
0928b04: 沾水印未始不動有心者嘆耳庚子春不意天人作
0928b05: 緣松巋有主感善權和尚之至矣權公名達位楚北
0928b06: 人也萬曆戊午九月廿三日午時毓於辰溪父姓瞿
0928b07: 母王氏十三歲二親早逝公以方便智度為父母後
0928b08: 因兵燹八黔寓安順府禮太虛和尚落髮稟戒日精
0928b09: 毘尼次稟寒光和尚圓具領道無高矮之句尋住安
0928b10: 南廣福寺適幸蘭溪月幢禪師應請安龍道經廣福
0928b11: 權公一見喜自慶焉蓋幢禪師得昭覺丈老人之傳
0928b12: 造詣深遠權公堅留參扣即得牧牛法明年進安龍
0928b13: 同住隨遷普坪屢次入室機鋒迅捷真有當人不讓
0928b14: 之風幢禪師雖未許可然臨濟得其兒孫穎無生死
0928b15: 之旨而宗匠會乎歸要三玄三要已巳探源矣一日幢
0928b16: 禪師指水津處驗之公沖口說偈曰石津水汪徹骨
0928b17: 清涼一滴盈岸潤流八荒幢師休去隨受總戎陸公
0928b18: 君祥請主楞嚴寺開律堂雖雲水日增公猶不自肯
0928b19: 決意辭退遷龍場萬壽寺掩關自誓不悟必不出關
0928b20: 凝坐數月豁然貫通銀山鐵壁當下粉碎待見蘭溪
0928b21: 被詰公案覿面應酬似風轉虛空橫豎無礙始知都
0928b22: 盧秪在裏許古今淆訛直下承當有何難哉噫異矣
0928b23: 臨濟正脈於權公屈一指矣幢禪師特留分座公不
0928b24: 從時陽春撲屋欣然率諸門人杖錫東行時有隱士
0928b25: 前郡守許公偕境人譚戴眾善姓等觀公道風雅重
0928b26: 梵相奇偉於是生信迫切堅留瞻戀不舍公默識其
0928b27: 誠從而註錫率眾誅茅闢土躬耕務必首眾親得百
0928b28: 丈之真風小參煎點嘗蹈死心之用農務稍暇隨即
0928b29: 限期或學者頗鈍是必委屈開導堪雕琢者直以本
0928b30: 分鉗鎚公或時云踏著頂上一著十方世界瓦解
0928c01: 冰消且道諸人向甚麼處安身立命鮮有契其機者
0928c02: 或謂臨濟而下提唱益高機鋒益峻近日諸方模倣
0928c03: 之公獨守平實之旨何也吾竊讀宗門心書道若大
0928c04: 路然豈必舍平易而求高險以自苦耶窺公見處以
0928c05: 佛祖直指見性為宗古人隨機設施平險高下皆一
0928c06: 時權宜豈得已巳哉不求其本而徇其跡務為穿鑿者
0928c07: 公罪人也其上堂小參一味乾曝曝語真古風也頌
0928c08: 古贊偈全無文字何異睡虎口吻公平實之名風動
0928c09: 邊疆上遊郡邑文武當道每以撥冗譚心無不善其
0928c10: 道也如安龍鎮臺王公馳書請會渴仰心敬理出常
0928c11: 情癸丑冬泉臺張公糧驛參政陳公軍務安南落意
0928c12: 入山請益因時未遂猶走書致敬一時從白業明哲
0928c13: 賢士皆常與公為方外友再可異者總戎龍公天祐
0928c14: 喬梓舉署傾誠頂禮視若六通神冀真慧日普照智
0928c15: 月長圓也次而隴北諸營司遙聞道範不遠而來日
0928c16: 覲躬參親承記宛如鼻祖之風先開六宗沉迷既
0928c17: 而震旦直指遐邇仰慕如瞻星月於甲子秋偶示微
0928c18: 恙自不為介凡遇參請如常應勉仲秋廿日誡真俗
0928c19: 門人時當末法各宜精進向上別無一言廿三囑侍
0928c20: 者聖機曰清淨奉持如老僧在日報恩足矣又謂身
0928c21: 心疲倦就枕少憩復起警眾端坐而逝春秋六十有
0928c22: 七夏四十有五手度弟子若干眾授戒弟子幾數百
0928c23: 人得法而分居列剎者八人居士四人三會語有錄
0928c24: 成帙公語言雖無潤色亦無枯寂之態公賦性純厚
0928c25: 履踐真實如說而行如行而說終身一志是不可奪
0928c26: 夏蠟之需隨緣而至隨即供眾不畜長物寂後棺殮
0928c27: 之理龍公欣然如子弟之孝父兄無異也喜施塔基
0928c28: 於松巋前十里許山川繡錯松相鬱蔥真美境也監
0928c29: 院副寺大祥大修大耀等不憚勞苦建立石塔此所
0928c30: 藏不朽骸留不磨跡是又天造地設待哲人之歸境
0929a01: 也法嗣如純者索銘於予予曰未睹其人未履其地
0929a02: 烏乎銘哉及觀行實讀全錄語恍然若睹其人履其
0929a03: 地又烏乎不銘哉盥手焚香敬而銘曰。
0929a04: 大哉至道無憂無惱樂意自在藥山長笑機心自息
0929a05: 法融獨妙不藥不病缽瓶永笑散花於雨點石魚躍
0929a06: 得意忘言慧燈常照面壁得來豎拳悟竅而今而後
0929a07: 梅熟龍躍鎮陽蕭登崇沐手拜撰。
0929a08: 
0929a09: 
0929a10: 
0929a11: 行實
0929a12: 師名達位字善權乃楚北人也父姓瞿母王氏生於
0929a13: 萬曆戊午九月廿三日午時自離襁褓喜睹梵像至
0929a14: 冠年一日聞僧誦法華經至有智若聞則能信解之
0929a15: 句感發出塵之念時值世變棄家入黔至安順觀音
0929a16: 硐禮太虛和尚披剃并受沙彌十戒經兩載辭虛往
0929a17: 參含光和尚座下具足光令看父母未生前話久久
0929a18: 不契又辭光參月幢和尚一日請益問父母未生前
0929a19: 那個是某甲本來面目幢與驀頭一棒云會麼師擬
0929a20: 對幢復棒云鈍漢參堂去師自此疑情亦重立誓閉
0929a21: 關云設若不明此事決不出關一夜經行至四鼓時
0929a22: 昏沉甚重忽倒地上人事罔知久而甦醒只是手足
0929a23: 不能自舉遍體汗流覺得橫身輕快疑情冰釋如放
0929a24: 下百觔擔子相似然後出關復省覲幢幢以數十公
0929a25: 案驗之師對無疑方承印證師於前後行化所住院
0929a26: 名並歸終端緒已巳載會燈故不復贅世壽六十七僧
0929a27: 臘四十五。
0929a28: 法嗣門人如純撰
0929a29: 
0929a30: 善權位禪師語錄卷之二終
