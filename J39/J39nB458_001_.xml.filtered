0705a01: 正覺潤光澤禪師澡雪集序
0705a02: 粵形諸言句謂之文字禪鏟去言句謂之
0705a03: 祖師禪總然鏤塵雕雪得無眼中金屑耳
0705a04: 從上千七百則諸方正襟而談言句乎文
0705a05: 字乎　潤翁大師究竟窮極不存軌則於
0705a06: 是向日用酬答中或行吟澤畔或臥病床
0705a07: 頭不覺成帙甲子秋抄余歸自洞庭聞師
0705a08: 遷化人琴之感涕泗滂沱適上人春臺詣
0705a09: 余袖出冊曰此先師澡雪集也欲謀剞劂
0705a10: 知公與先師最善乞一言以弁諸冊余曰
0705a11: 諸方用陞堂入室為傳心大師以詩歌尺
0705a12: 牘作佛事耶閱之語語風來層層空到文
0705a13: 冶丹融詞珠露合古今雅俗泚筆皆佳沛
0705a14: 公殆天授非人力乎至於綽虹布橋食肉
0705a15: 帶刺剌冷哨打世邊鼓撾人不疼不癢處真
0705a16: 有涕腐墳之海淚斬猿圈之利鋒若夫向
0705a17: 夕陽古道乞一文錢于衰柳寒蟬修五供
0705a18: 養木土堊丹一期心血水月鏡花半世行
0705a19: 履此亦苾芻之急務也余塤箎此集若有
0705a20: 獲心者得澡雪則作者傳者亦勝禮懺三
0705a21: 年矣爰命受梨以傳不朽但能了然一句
0705a22: 勿誇念佛千聲世人眼開大師眉舞。
0705a23: 康熙乙丑仲春上澣之吉髮弟陳聞道沐
0705a24: 手敬題
0705b01: 正覺潤光澤禪師澡雪集目錄
0705b02: 序
0705b03: 七言古
0705b04: 七言律
0705b05: 山居
0705b06: 五言律
0705b07: 山居
0705b08: 七言絕
0705b09: 口鼓子歌
0705b10: 示徒
0705b11: 書問
0705b12: 雜著
0705b13: 廣東和尚泡影集序
0705b14: 自狀
0705b15: 辭世偈
0705b16: 
0705b17: 
0705b18: 
0705b19: 
0705b20: 康熙庚辰冬日板存浙江嘉興府楞嚴寺大藏經坊
0705b21: 
0705b22: 
0705b23: 
0705b24: 
0705b25: 
0705b26: 
0705b27: 
0705b28: 
0705b29: 
0705b30: 
0705c01: 正覺潤光澤禪師澡雪集卷一
0705c02: 香巖照水重編
0705c03: 七言古
0705c04: 和吳乾中侍御
0705c05: 小春霰拂松千樹語澀鶯聲聲數數寒巖凍谷忽生
0705c06: 輝墨瀋淋漓蘇涸鮒支離未及一百年山林城市悲
0705c07: 岐路惠我來年一晤之卜期九十春光暮明朝今日
0705c08: 卻成新今日明朝又是故故故新新盡白頭逝者如
0705c09: 斯寐不寤人世堪憐聚晤希辟之電火與漚露睦州
0705c10: 擔板老婆禪親見海田曾幾度頻搔短髮卻憐人笑
0705c11: 破衰顏偶寄句誰家瓶盂種芝蘭儂自林泉侶豕鶩
0705c12: 贅哉五可孝標哥一諾千金誰季布老年詩興學新
0705c13: 腔生熟青黃污白素滑稽春秋貨殖篇莊子只堪郭
0705c14: 象註五湖水闊憶池魚三窟草深矜狡兔富春灘上
0705c15: 嚴子陵千載風高褫知遇詎云貧賤亦驕人世外浮
0705c16: 雲何所慕古今成敗車馬塵飛作遊人眼中霧出處
0705c17: 兄弟各存亡涕泣無從成笑具風流猶念赤城霞公
0705c18: 案漫翻白馬渡鏡花水月事有無郵亭往來渾客寓
0705c19: 自來倔強慣窮途薄劣敢道儒冠誤百歲無多義則
0705c20: 長知音曾把黃金鑄乳花雪似滴春香寄我髫年老
0705c21: 師傅挑開笑臉待阮劉漁郎谷口橫舟住赫連雙塔
0705c22: 一品題荊棘銅駝元昊墓豈不道蜀道難於上青天
0705c23: 疲馬先之勝學步
0705c24: 寄陳麟圖茂生
0705c25: 足狂突發登高興笻涉危巖攀石磴劈破虛空囊白
0705c26: 雲分來一片與君贈白雲嚼碎漫吟哦中有章臺十
0705c27: 二歌行行寫出相思句萬語千言不是多多君冷潔
0705c28: 清於雪渴仰中懷徒哽咽諾重驪龍頷下珠啼輕杜
0705c29: 宇口中血口中血濺有誰憐捶胸頓足哭蒼天含元
0705c30: 殿在長安內文君誤上子陵船子陵水面平如鏡唧
0706a01: 唧文君嗟薄命忘卻夜來琴裏心教奴若個工懽敬
0706a02: 懽敬徒工都是錯曠野相逢且廣漠咄咄驢年孟八
0706a03: 郎雞鵝隊裏覓鵬鶚一飛九萬秋風遲擘海吞龍未
0706a04: 是奇怪他燕雀處堂裏大火聚時總不知知不知兮
0706a05: 不可說北邙英傑眠金穴躑躅一任牧樵來誰向黃
0706a06: 泉吊明哲金鑄子期事已巳殘孟門蜀道未為難人情
0706a07: 反覆為雲雨白首相知劍氣寒金剛寶劍吹毛利擊
0706a08: 碎虛空特小試我王庫中無此刀如蟲食木偶成字
0706a09: 忉忉怛怛作麼生平到無緣自絕鳴鬼語聽殘恬不
0706a10: 怪人情見慣渾無驚中流砥柱我無力子曰人之生
0706a11: 也直請自思惟當內惺眼睜睜的不相識兄弟父子
0706a12: 亦皆然曾誦鬩墻三百篇天性同條常各爨兒孫賣
0706a13: 盡四郊田翟公從未事輕傲朱履紛紛情深到倏忽
0706a14: 門前見雀羅死生貴賤一相告帶礪山河閃電光見
0706a15: 聞事不屬荒唐有言寺係汾陽宅故國園林樹樹霜
0706a16: 功名銅柱麒麟閣風雨瀟瀟空落寞有欲與之談真
0706a17: 詮九原可惜人難作季倫當日忒招搖金谷繁花絕
0706a18: 代標更羨羡一端豪俠甚珍珠六斛買阿嬌千秋誰得
0706a19: 復誰失人世百年且未必莫學五陵輕薄兒能有長
0706a20: 繩繫白日暫愈於今見小康病時方揀二陳湯後來
0706a21: 再犯且姑置不信奄奄又健忘忘卻去來這一著無
0706a22: 繩自縛紅絨索萬劫千生只此迴隋珠輕易彈黃雀
0706a23: 黃雀高飛珠亦無沉河落海苦支吾一言倘得我君
0706a24: 寤知罪從他作者乎者乎還我白雲來此物清寒絕
0706a25: 巘隈磨盡古今渾不住癡人擬作籠中栽君不見貴
0706a26: 妃的馬嵬山韓信恁麼未央間晨星暮日與春雪
0706a27: 小雪後五日送林我和尚歸興善有引
0706a28: 某懇懇苦留已巳弗能挽離弦之弩惜囊無金贐偶
0706a29: 得蟲木數字呵筆玄沙之紙或於旅邸火爐頭少
0706a30: 破笑顏卻不是別筵離套也。
0706b01: 赫寶塔上光纔曙悅服雲奔士女庶賀蘭山色沐風
0706b02: 流詎道振衣賦歸去朔風趁冷雪初狂有客閒歌岐
0706b03: 路羊潭北湘南在比屋寒巖不憚走斜陽斜陽踏破
0706b04: 黃金隩靄頹嵐凋峰正禿彈指長安春到來終南一
0706b05: 樣饒嫩綠溪岫雖殊雲月同歲寒松老耐霜風江河
0706b06: 日下水流去成家何事建別峰別峰奇特慣閒事抹
0706b07: 殺蒼公無畫字擒虎甚易行路難我憶古人善游戲
0706b08: 不是輕顛楊柳花隨風飄泊野情奢山光弗用多錢
0706b09: 買好擇佳鄰陶姓家雖云懊惱猶多興惜我賀蘭還
0706b10: 抱病乳花雪似洩春芬一曲巴歌希笑政函開自是
0706b11: 笑詼詼唐突糢糊何事哉破沙盆子少有力願效馳
0706b12: 驅歸去來歸去來歸去來放下老胡那隻鞋
0706b13: 壽熊協臺
0706b14: 月映元宵舊臘雪一片清光真皎潔新春剛剛十日
0706b15: 來正值將軍初度節將軍世家起三楚禪參姑熟瞌
0706b16: 睡虎君子千里道同風邂逅神交足千古千古風流
0706b17: 在一時玉蘊荊山價大奇庭前柏樹參天碧分惠三
0706b18: 門豎兩枝枝掛慧燈光照遠點出蒼龍一對眼昏衢
0706b19: 長夜旦如如百世千秋非淺顯若個足矣壽君家日
0706b20: 前曾開火樹花珊瑚枝枝撐著月赤龍騎電戲煙霞
0706b21: 煙霞便宜林泉客渾忘離亂年和月溪山雖別雲月
0706b22: 同世間廣博休嫌窄黧奴白牯卻知有八稜磨盤雲
0706b23: 裡走把將寶劍揮虛空切忌傷鋒與犯手流水高山
0706b24: 行路難冤家一會六月寒半句了了超百億好參父
0706b25: 母未生前邇來寒峭燒榾柮訛言蝟集謠熒惑樹稼
0706b26: 霜凝大有年事非怪異胡咄咄甲子千千億小年剎
0706b27: 那海水變桑田世態人情如見慣何妨游戲老婆禪
0706b28: 禪道可笑亦可涕接響承虛都學句如印印水水成
0706b29: 漪黃面何曾說一字字字葛藤何事焉逢人捨我一
0706b30: 文錢單刀直入空王殿攜手重歌壽量篇
0706c01: 七言律
0706c02: 山居
0706c03: 聊遮風雨竹籬墻雲外橋斜橫石梁芍藥花紅開易
0706c04: 落幽蘭色老久猶香興來有句書殘壁客去無情折
0706c05: 嫩楊一種老僧忙不徹採來荷葉補衣裳
0706c06: 苔花雨細色多班為愛清芬就石刪轉度西峰雲簇
0706c07: 簇歸尋東嶺月彎彎佳遊獨唱文殊頂勝蹟兩存牛
0706c08: 首山足供幽人傭僻致鹿豕機化碧溪間
0706c09: 如簧鳥語弄疏簷寂寂聲消逾靜恬閑把竹和蟻子
0706c10: 醬慵將盤擇水晶鹽鋤雲石逕常披雨愛月柴扉不
0706c11: 掛簾散步幾迴將懶發呼童柏子向爐添
0706c12: 一雨紫芝破石生攜籃扶杖拂煙行奇花色媚如含
0706c13: 笑好鳥聲嬌似遠迎卻識山中無俗客不知世上有
0706c14: 閒名希夷怪抵經年睡為道先生不近情
0706c15: 煙淡峰孤分外嶸明朝猶未卜陰晴林凋古木寒鴉
0706c16: 集石響空山老鹿行變易滄桑隨物態高低冷暖任
0706c17: 人情老僧功課隨時足寂寂紅塵遠市城
0706c18: 夢對痴人說一場羊亡岐路忒奔忙世家百代名王
0706c19: 謝帝統千秋誦漢唐金谷寒煙迷伊闕阿房荒草刈
0706c20: 咸陽傷今悼古今還古覺後方知夜夢良
0706c21: 炊作煙霞煮藿藜菜根嚼斷抑何為每經按劍訝多
0706c22: 異弗貴連城棄小玭攜我涼風歸北陸任他彩鳳出
0706c23: 西岐無情鹿過草菴後啣去雲中五色芝
0706c24: 陰雨重重見曉晴誰將姓字著閒名雞聲空杳仙人
0706c25: 宅麥秀風搖帝子城碎石連雲將柏煮龍牙和月取
0706c26: 泉烹歸來婚嫁無家累千古知時說向平
0706c27: 溪煙清冷絕纖塵茅屋連松結勝因路僻猶多採藥
0706c28: 客雲深也有弄風人波濤返覆人情險變易滄桑世
0706c29: 故新收拾山光歸缽底道人出處總無垠
0706c30: 莫教萬壑眼迷麻富貴何曾更學奢打碎水晶炊白
0707a01: 玉砌殘丹石踐紅霞就中重結摩羅果劫外新開優
0707a02: 缽花坐斷雲根猶未妙不知誰是主人家
0707a03: 七日壽方融和尚是日立秋
0707a04: 甲子千千億小年甚麼桃熟歲三千秋從此日胡涼
0707a05: 矣巧到今宵曷乞焉詣造劫前終有漏法空合下總
0707a06: 無緣病予五十三年客一起聊歌壽量篇
0707a07: 贈黎副使愧曾檀越
0707a08: 好將赤日繫長繩風雨初晴感廢興喝下渾忘驕貴
0707a09: 客坐中弗計妒賢僧石林選勝應難際野寺尋涼豈
0707a10: 易登千古一時有話在塵氛拂袖且誰能
0707a11: 贈葉司理
0707a12: 秋來幾日見新涼俚句慚惶報大方驢背鞍頭飛蛺
0707a13: 蝶羊羔盞內臥螳螂門前朱履情深淺世外白頭念
0707a14: 短長欲把禪宗闡一字恐依義路笑僧狂
0707a15: 紅山口訪徹光大士
0707a16: 入雲攀磴踏山巔茅屋斜連怪石邊古灶香炊千歲
0707a17: 柏瀑流吼落一溪天等閒漫道隨緣好底事堪參枯
0707a18: 木禪惜墨如金方鄭重浪將俚句逐波漣
0707a19: 寄秋山大士
0707a20: 行雲不住怪他忙麝弗因風亦自香梁上無蛇疑影
0707a21: 病鏡中有客怖頭狂人知雲月溪山別誰道薰風殿
0707a22: 閣涼大意現成如薦得至今剎說舌元長
0707a23: 和省之大士遊賀蘭韻
0707a24: 俯仰古今笑捧腹奴兒諸子百家僕花光燦爛慵開
0707a25: 門春色濃淡猶閉目一樹櫻桃抹瘦紅幾溪荷葉妝
0707a26: 肥綠孤峰頂上唾纔噴錯落璣珠擬萬斛
0707a27: 寄陳二猷居士
0707a28: 長安市上問神洲踏破草鞋事浪遊不是仲宣憐去
0707a29: 國何方宋玉迥多愁埋牛日午猶擔雪救火山尖尚
0707a30: 覓流怪道魚藏波底宿碧空新月亦驚鉤
0707b01: 五言律
0707b02: 山居
0707b03: 始快多年興思狂浪作銘石渠清抱碧松嶺雪函青
0707b04: 遠塔標霄漢鮮雲濕畫屏憑君休妄計聞說北山靈
0707b05: 其二
0707b06: 碧嶂有佳致冷雲閒不飛巔危峰欲墮崖險水如推
0707b07: 苔裏埋文碣霞中見石扉山靈多護惜不令老僧歸
0707b08: 其三
0707b09: 秋暮山光淡千峰翠色移寒泉甘石乳茶灶馥松脂
0707b10: 稻熟雞都壯雲深鶴漸嬴古今殊勝事獨為衲僧私
0707b11: 其四
0707b12: 旋風無有數破屋不成問於此日復日自然閒又閒
0707b13: 幽禽穿亂竹冷月伴空山老我惟高枕何人為扣關
0707b14: 其五
0707b15: 悠悠又一年眼看春已巳暮千秋底事何恁麼成虛度
0707b16: 今日事如新明晨即為故故故復新新穿破娘生褲
0707b17: 正覺臺
0707b18: 精舍連官路風塵到此休樹中無縫塔雲裏幾層樓
0707b19: 惆悵臨河口徘徊覓渡頭迷途人可惜事事向他求
0707b20: 清明
0707b21: 清明方此日細雨滌花塵遠岫山光媚平原草色新
0707b22: 鞦韆喧粉黛荊棘隱麒麟野哭聞郊外悠悠常睡人
0707b23: 七言絕
0707b24: 遊賀蘭山
0707b25: 一路草香都是藥千林樹老盡生苔浮雲似水流將
0707b26: 去怪石如人立起來
0707b27: 再過蘊空山房
0707b28: 削就懸崖如翼開唯餘一逕滑蒼苔老僧欲住秋雲
0707b29: 冷踏破西風卻又來
0707b30: 觀瀑
0707c01: 橫披白練到於今又說空栽玉樹林滿地珍珠無人
0707c02: 拾入地誰知百尺深
0707c03: 偶題
0707c04: 賀蘭山上籠雲癡曾澡千年老雪池舉似諸人渾大
0707c05: 笑自搔白首一書之
0707c06: 贈淡漢大師
0707c07: 多病強歌幾度哀誰家玉管帶春回曲終嫋嫋聲猶
0707c08: 在窗外梅花逐月來
0707c09: 吟雪
0707c10: 誰撒珍珠萬億斛溝壑平盈千峰禿叢林變作白珊
0707c11: 瑚老僧暴富臥銀屋
0707c12: 馬提督柩歸
0707c13: 人世存亡能幾何旌旗南往素車過棺中將帥余曾
0707c14: 會不讓當年老伏波
0707c15: 口鼓子歌述以志感聊為末後警訓云
0707c16: 潤光自來不知禪潤光自來不會教隨緣放曠病逍
0707c17: 遙心地法門戒熱鬧糠秕簸去亦云佳生也死也總
0707c18: 不道馬祖踏殺天下人百丈投機解哭笑實實公案
0707c19: 最現成妄生卜度與計較若有實法繫綴人尸佛留
0707c20: 心皆不妙直教人悟不教疑墮在野狐何而貌十二
0707c21: 時中作麼生晝喫粥飯夜睡覺任他蝗蟲蝦蟆禪僅
0707c22: 去亂飛於亂跳幻化之中罪福空天堂地獄由人造
0707c23: 妄言狂語當甚麼泥犁拔舌終須到名相不除眼中
0707c24: 塵執著聖名於凡號參禪人莫亂叫南山大蟲戴紙
0707c25: 帽驢前馬後總不知記個三玄共三要杜撰雷同總
0707c26: 瞇迦葉門前剎竿倒錯知解尿屎窖一著輸了腦
0707c27: 後砲因果分明勿強為戒之題目首云孝又云父母
0707c28: 非我親又云諸佛非我導踏破草鞋作麼生南北東
0707c29: 西徒浩浩行藏虛實自己巳知明明兩字偏酷好法尚
0707c30: 應捨會也麼三心不得真玄奧非玄奧誰不屙屎誰
0708a01: 不溺一喝誰當三日聾好參古人墮破灶末法時代
0708a02: 要至誠格物格天真克肖蒼蠅善盜逐臭腥老鼠善
0708a03: 偷能穿鑿高亭隔江見德山招手橫趨越時套臨濟
0708a04: 三度受棒時打出頂門眼一竅佛法無多驀地驚是
0708a05: 恩是冤一時報汾陽冷淡絕攀緣葉縣孤高疑執拗
0708a06: 古人方便為垂慈灸瘡疤上不著爝釋迦老子忒無
0708a07: 緣事為不平刀出鞘麻木不仁問醫王不知痛癢難
0708a08: 治療可憐聾瞽掠虛人捧著豬頭不識廟高著眼睛
0708a09: 看新羅飛過衝天一俊鷂陽春白雪和應難唱來總
0708a10: 是巴人調魚目冶鋀混金珠熨斗不是煎茶銚藥中
0708a11: 也有寄生奴別家樹上生一蔦小兒滿地捉柳花任
0708a12: 公海上將鰲釣香餌卻是無意男不管肥瘦與老少
0708a13: 夢對痴人說一場不搔痒處搔靴靿休胡為莫輕躁
0708a14: 米不細熟元粗糙良田不鋤草便生五穀佳種焉得
0708a15: 茂看事為甚不分明眼中畢竟有倒毦積功累德希
0708a16: 普賢不哭孩兒人會抱善星比丘卻問誰落下懊惱
0708a17: 休傷悼換手搥胸哭蒼天驢年瞥地知好樂以膠投
0708a18: 漆奈爾何垂涕而泣為正告好個奴見婢慇懃木叉
0708a19: 喫緊貪妄盜獅子哮吼兒威獰韓盧逐塊口料掉多
0708a20: 見犬吠與驢鳴紛紛鴉鳴共鵲噪馲駝尾上吊東瓜
0708a21: 按著牛頭喫草料若不揮劍禪似麻一刀兩斷黃幡
0708a22: 纛莫教鼻孔謾遼天按下雲頭須履蹈四大幻出無
0708a23: 常身生滅不停水上泡東村有個醜老婆皺眉也把
0708a24: 顰來效自己巳面貌醜與妍請往明鏡臺前照燕石等
0708a25: 閒似羊脂赤藜不雜蒿草藋什麼禪什麼教心地法
0708a26: 門戒熱鬧
0708a27: 仲春雨雪示寂果九十春句
0708a28: 春風白雪和陽春春半春分春未春去春來春不
0708a29: 住因春不住法常新
0708a30: 示寂擔
0708b01: 出家一樣出家修道各自修道省發公案現成莫說
0708b02: 不打緊要解脫枷鎖千條遠離塵緣憒鬧途中受用
0708b03: 無窮今日纔會哭笑阿兄元是親哥打餅定要麵造
0708b04: 示徒
0708b05: 聖道式微禪宗末法江河日下之勢日月遲暮之辰
0708b06: 僭妄和尚以不息奢侈互勝而驕矜人心日增世運
0708b07: 漸減所以災異頻興兵荒不息正天心之慈愛令改
0708b08: 往以修來若人情以吉祥定反邪而歸正體聖賢言
0708b09: 尊佛祖教畢竟實學真參不作兩眼瞎漢果能考詳
0708b10: 返約免得雙耳聾人以烏為鳥久假而不知歸將刀
0708b11: 作刁烏知其為非有要參真正知識莫選矮子將軍
0708b12: 學語學言繫金繩之鸚鵡作腔作態換頭面之梨園
0708b13: 望道而未之見聖賢之心虛空有盡無窮如來之願
0708b14: 得少為足二乘為菩薩所訶自以為是鄉愿為大賢
0708b15: 所斥濃妝石青以畫月快磨鉛刀以鏤冰自用自專
0708b16: 者為當時之愚賤謙卑忠恕者作畢世之嘉貞遠嵐
0708b17: 淡靄不借春風而榮老柏蒼松不因歲寒而落此則
0708b18: 專望於小子幸而無負乎老僧井中元自有天矇人
0708b19: 亦嘗說象若索隱恐墮齊諧笈內太平常坐在無事
0708b20: 甲中深人會之以搔首淺人得之以解頤祈天風調
0708b21: 雨順祝君國泰民安克勤克儉全始全終切忌把髻
0708b22: 投衙勿得思凡落草但盡凡心別無聖解建立畢竟
0708b23: 掃除掃除方成建立者也。
0708b24: 又
0708b25: 毘藍方晨惜我風前剪燭太陽正午笑儂日裡挑燈
0708b26: 窮措大彈指千生老頭巾回心一日獅子之兒必善
0708b27: 哮吼天馬之駒自能跳嗟嗟七十歲一場念
0708b28: 念二三子十分精進孤峰頂上切忌弄月吟風十字
0708b29: 街頭遮莫出身露面嘆世故人情驕征化民末也悲
0708b30: 禪宗佛法裨販色莊者乎名利不到心中一心名利
0708c01: 是非不來口上滿口是非未見重生白骨曾聞再醮
0708c02: 紅顏河伯亦足興波不必海若紅土堪能染紫何用
0708c03: 朱砂木杓笊篱或者僅有井繩錢貫未必全無山人
0708c04: 詩汗牛充棟大師錄塞壑填溝苦我割股救饑痛爾
0708c05: 鴆酒止渴撒土揚沙把屙放尿熟讀楞嚴一部真參
0708c06: 般若三心好夢只做一遭美酒勿思千日徹底掀翻
0708c07: 微塵也要擊碎從頭又起萬行定要莊嚴無錢當枉
0708c08: 罰道理畢竟作麼遍地總黃金玄奇元來如是行路
0708c09: 之難不在山水成佛之易放下屠刀龍頭蛇尾善因
0708c10: 而招惡果有始無終福地以致半途古鏡若明磚頭
0708c11: 鑒我面目寶珠既得弊囊早已巳遺亡休圖門庭熱鬧
0708c12: 隨緣淡飯粗衣但願堂搆清涼本分遲眠早起瀛浡
0708c13: 海底慣騎追風之馬須彌山頂能泛逐電之舟龜毛
0708c14: 繩穿鐵牛鼻孔冷灰豆換石女眼睛雖然恁麼說話
0708c15: 恐汝不能踐言劍贈易水之俠客詩和青蓮之作家
0708c16: 任他居士輕賤莫令宰官卑污烈風暴雨古廟藏身
0708c17: 可避晨星暮日頑空著眼看他喚聲俗僧堪笑罵個
0708c18: 禿賊可悲千劫難得人身一朝既入僧侶白拂紅衣
0708c19: 萬萬不可將就兩點一畫三三慎勿糊塗五位皆非
0708c20: 實法三玄總是假名都盧在機先言外大抵向馬後
0708c21: 驢前咄哉截斷葛藤允矣重添絡索勉爾兒孫肖乃
0708c22: 祖父。
0708c23: 書問
0708c24: 贈黎副使媿曾
0708c25: 老檀越海內大方其詩其文早名天下我正覺勒碑
0708c26: 刊木又名萬古矣幸逢嘉會兩沐風流承問百丈捲
0708c27: 席因緣老僧下得一喝不知唐突多少耳根曾震動
0708c28: 也未喝下曾解會也未至今渾無消息有消息無消
0708c29: 息且置即以名天下大筆頭賜一轉語來為我荒臺
0708c30: 輝天鑑地不令裴丞相白侍郎專美大唐國內也幸
0709a01: 勿謂和尚家說沒正經話行沒要緊事雖然暫奉臘
0709a02: 月扇子聊博清暇一笑兼付塔亭誌一紙更冀增玉
0709a03: 減磚經指點頑鐵不難成金足霑老檀越翰墨佛事
0709a04: 為林下人增一勝概令他年傳為佳話也臨啟不勝
0709a05: 惶恐。
0709a06: 與葉司理
0709a07: 人生聚散如赫日昇沉只旦暮焉有何暌隔即某老
0709a08: 病愚腐何緣沐浴春風雖三生慶幸實為世外知遇
0709a09: 其所賜碑翰對聯已巳刻石刊木於亭於柱至今奕奕
0709a10: 乎輝天鑑地也一時佳話護垂千秋雖某與老檀越
0709a11: 溪山各別而雲月則同一仰瞻如親其溫和清涼之
0709a12: 德色矣某既七十多年倘不即填溝壑俟光明之霽
0709a13: 中天猶有待也不盡。
0709a14: 與提督陳檀越
0709a15: 邊氛招搖猶單刀入正覺一晤三十年風塵暌隔物
0709a16: 色老僧全無半點驕貴氣像此定見破山老人以後
0709a17: 風度平固小疵幃幄自有勝算只大將軍馬一身汗
0709a18: 耳老僧某若不填溝壑俟凱旋煮茗燒沉水重話功
0709a19: 成封侯之佳績實某禱之朝夕也。
0709a20: 與棗園眾文學
0709a21: 某感淪病骨愧溢孤魂雖無悔而終見其銷即招之
0709a22: 而難從其返且長途弗責以老馬密林有憩於窮猿
0709a23: 素餐空門寧亡羞惡忌言長者實恃哀矜將謂藥採
0709a24: 桃源卜從此日詎意道逢荊棘遇匪其時支离之病
0709a25: 雖深愷悌之腆方切雞肋已巳棄而猶惜鳧頸欲續而
0709a26: 徒悲前三十年穿針趁電後七八載擔雪埋牛問芻
0709a27: 狗於造物小兒不延屢空之壽看滄桑於人情世故
0709a28: 何妨非道之窮一衲頭安往而不貧賤隻草鞋何處
0709a29: 而非水雲長往滾鐘殊屬輕車熟路暫寄正覺又值
0709a30: 窄路冤家彼既懇留某亦將就儒云行素釋曰隨緣
0709b01: 幾年嗟蜀道之難一旦識長安之近目官路來來往
0709b02: 往類市井攘攘熙熙白浪紅塵祁寒暑雨吃金牛飯
0709b03: 或免束腹饑虛飲趙州茶暫蘇喉嚨煙火施粥得狀
0709b04: 元之報感見在家吉人任勞代庖廚之勤是名行行
0709b05: 衲子借此方便補天地之憾庶幾委曲濟堯舜之窮
0709b06: 奈囊絕半文家徒四壁有懷杞慮空勒婆心念為善
0709b07: 當與眾同之思美行非一人做得敬修瑣蕪延達高
0709b08: 明仗借口角春風大沛窮途雨露莫效新貴人哭窮
0709b09: 套子當擴大聖賢饑渴良能某幸甚眾生幸甚。
0709b10: 為保文學聖吾
0709b11: 近來百病攢簇惟思石頭高枕倣希夷子睡方奈何
0709b12: 嶽色堆藍峰光擁碧禿屢生妄想不盡意欲攜囊挹
0709b13: 取贈我故人作山中清曠人事又是籠雲第二道題
0709b14: 目也被這廝勾引崎嶇險窄而石波雪浪當春寒料
0709b15: 峭之時種種驚人谷口桃花如脂壑底煙氣如綿瀑
0709b16: 聲松韻又種種羨羡人興雖不淺嬴形瘦骨破衲風欺
0709b17: 勉強股懷為歌行路難以遣之因思髫年弟兄有力
0709b18: 有興且有學倘得共遊賞出不羈奇句而山之佳麗
0709b19: 秀特批抹品題一番或者作後世佳話也頻頻入夢
0709b20: 想已巳爾葛居士入山道老檀越言待畢向子平之家
0709b21: 累想不遑暇遊也某日唯唯五十年白首心知久曠
0709b22: 未晤人生聚散如空中雲物不知何年何時一沐顏
0709b23: 笑如昔日者以是縷縷。
0709b24: 寄省之大師
0709b25: 白首弟兄離長會短前於落花前草草一晤未傾倒
0709b26: 而輕別如電光中著眼至今尚如醉夢糢糊未真弟
0709b27: 業病百日雖未即填溝壑止餘一具瘦骨頭吊影支
0709b28: 離頗覺寂寥如阿兄禪暇攜杖登臨分開石橋野色
0709b29: 踏破草逕苔痕于繫風嶺看千頃雲氣浣月溪聽萬
0709b30: 壑松聲耳目亦覺清勝況山林薄霜染淡紅亦騷人
0709c01: 奚囊中批抹物爾如此勝妙新涼竟令病屢生獨自
0709c02: 享受山靈亦笑人太俗矣若待體露金風弟茶殘飯
0709c03: 剩筆尖子禿了也。
0709c04: 雜著
0709c05: 亂談
0709c06: 莫嫌削骨衝寒梅將天心漏洩氤氳一年一年開開
0709c07: 落落生葉人生大抵如斯人身千生難得千生得個
0709c08: 人身昏迷錯過時節只因兩字業塵輪轉塵沙剎劫
0709c09: 老僧耳目昏聾或者道聽途說說則快於飛龍行則
0709c10: 疲於跛鱉五濁惡世塵寰三界不安火宅三界婬媱慾
0709c11: 眾生圓覺佛語彌勒法華羅剎羅剎食人精氣不歇
0709c12: 七卷重說偈言不為女人亂惑楞嚴一部為何天堂
0709c13: 地獄此得虞姬至今烏江楊妃馬嵬狼藉春風芍藥
0709c14: 牡丹歲寒青松翠柏曾向賀蘭籠雲卻來正覺澡雪
0709c15: 閒將撐月珊瑚輕易擊作兩截一為門前馬椿一作
0709c16: 園後驢橛世所寶惜稀奇如何恁麼賤閱只有烈馬
0709c17: 狂牛不知不識踏折參參參參參參喫水也須防噎
0709c18: 朋友數斯疏矣顏之厚也饒舌信與不信任他盡我
0709c19: 悲心切切拋卻遍地黃金甘去針頭削鐵濁惡造業
0709c20: 多端五欲首先財色歡喜恩愛冤家冤家果然路窄
0709c21: 曾見丈夫續絃又聞紅顏改節風狂水而生波雲黑
0709c22: 天心無月明季八股文章唐晚七言詩絕說理十分
0709c23: 逼真入套百倍重疊君臣父子之間亦有臣亂子賊
0709c24: 朱砂為甚點紅煙煤云何作墨過去多少英雄未來
0709c25: 無限豪傑現在寵辱榮枯人人皆曰明哲文章才子
0709c26: 白頭武略壯士落魄陽春曲調孤高蘆花彷彿雪白
0709c27: 萬劫千生這遭浪作郵亭過客大鵬擘海吞龍蟭蟟
0709c28: 巢住蚊睫藕絲牽象上山獅子肩輿狐穴只顧眼前
0709c29: 歡娛不管三途跋涉食思百味珍饈衣想綾羅緞帛
0709c30: 金銀珠寶盈堂受用嬌妻愛妾子孫蘭桂庭除園房
0710a01: 異常奇特方得如意稱心奈何求之不得今世福乃
0710a02: 前生後世又報今業三世因果分明報應纖毫不忒
0710a03: 兒孫賢愚參差千年田房八百萬事總歸無常四大
0710a04: 一包膿血亟亟悟道明心輕省婬媱殺盜竊拔去眼中
0710a05: 金釘抽卻腦後鐵楔當識赤白青黃要明東西南北
0710a06: 與麼糢糊招搖六道四生怎徹荒草古墓新墳白骨
0710a07: 黃泉可駭蜀道崎嶇非難人情返覆叵測客氣好勝
0710a08: 好名做假駕言任俠李斯東市下場淮陰未央宮闕
0710a09: 賀者未已巳吊來歌舞化成哽噎安者當須慮危平坦
0710a10: 陸地一跌放下急早修行莫待閻老逼迫勿種嬌苔
0710a11: 媚蘚休採濃嵐艷靄雜貨布袋無窮骨董皮箱排列
0710a12: 到頭兩眼皆空須教徙薪易轍遍地總是葛藤絆倒
0710a13: 銅頭鐵額禪參白骨淡漠淚下黃金交結翻手為雲
0710a14: 雷陳覆手作雨吳越彼此冷煖炎涼水火益深益熱
0710a15: 人情見慣不驚鬼語聽殘弗慊鯰魚倒上竹竿漆園
0710a16: 夜騎蝴蝶若是勘破了也致知即能物格至誠之道
0710a17: 前知善惡禎祥妖孽有些英靈男兒埋沒紅塵紫陌
0710a18: 妄僭驕吝凌人天道好還似刻柔媚忒煞諂諛骯髒
0710a19: 未免激烈若為有智主人二者寂無揀擇當念花不
0710a20: 常紅請看日中昃昃作德心逸日休作偽心勞日拙
0710a21: 求仁強恕而行廣福處處功德罟獲陷阱之中強半
0710a22: 智者驅塞牛山之水美矣以其郊於大國斧斤旦旦
0710a23: 伐之牛羊食其萌櫱誰家墓橫斷碑誰家墳斜殘碣
0710a24: 真個相見了可長嘆一聲手拍請看龍女屠兒剎那
0710a25: 三祗忽越千古只是一時人言某某淑慝天上水火
0710a26: 風災刀兵饑饉瘟疫照見五蘊皆空真度一切苦厄
0710a27: 無無無無無無三世承他恩澤澤是兇頑惡人酷尚
0710a28: 輕躁薄劣何緣際會先師又值我明改革一旦放下
0710a29: 歸來身心萬分忻悅人皆掩鼻過之西子偶蒙不潔
0710a30: 瑣碎逆耳忉忉非敢唐突塞責若是誑語欺人定墮
0710b01: 泥犁拔舌禪宗不留路頭命根偷心勦絕電光不屬
0710b02: 斷常剎那念念生滅會得教外別傳拈過千七百則
0710b03: 勿去棘句鉤章玄要不從方冊千仞鐵壁銀山絕無
0710b04: 攀緣扯拽黃面一法也無淨名居士默默若要過我
0710b05: 禪關千里馬須鞭策進步撒手懸崖拋卻手中朽索
0710b06: 未克硎發吹毛漆桶驢年方瞥八萬四千膠盆憑君
0710b07: 作麼應接真個雲月是同果然溪山各別水中之月
0710b08: 請撈鏡裏之花請摘。
0710b09: 十月朔十日口占續亂談示眾
0710b10: 選佛場處處大開休賣弄心空及第鑪韝火時時發
0710b11: 焰漫招搖鐵額銅頭鑪無躍冶之金匱乏燕石之玉
0710b12: 其庶幾乎未可知也雖然鉗鎚之下多頑鐵良醫之
0710b13: 門足病人筍畢竟成竹魚將來化龍時節因緣春桃
0710b14: 秋菊但我空著死急憐爾竟不自新家無白澤囊樂
0710b15: 青蚨事索隱而人行怪法久弊而老成魔有可共見
0710b16: 之肺肝原不妨剖以相示無可欺人之心事又何必
0710b17: 揭以自招比匪故君子之傷包荒非小人之福掩耳
0710b18: 偷鈴懸羊賣狗赤土染朱衣馬尾作白拂梨園著將
0710b19: 相衣冠鸚鵡歌唐宋詩句老將不談紙上之兵醫王
0710b20: 能用方外之藥流水不腐天地旋而愈出戶樞不壞
0710b21: 日月轉而愈明頑空死定默照枯禪紫草硃砂河伯
0710b22: 海若淡漠則人人可置包荒則物物可親野芹奉極
0710b23: 尊貴魚眼賣瞎波斯定盤上有星水面上有乳錯認
0710b24: 者故多能擇者似少野犴師子楚翬鳳毛路上豎行
0710b25: 人碑板諸方嚴皮裡春秋圖了個甚麼作這樣行蹤
0710b26: 百年能幾日誰得百年過去即今朝明晨過去日十
0710b27: 是早刀不成刁重說偈曰明季八股文章唐晚七言
0710b28: 詩律認理十分逼真入套百倍深密。
0710b29: 廣東和尚泡影集序
0710b30: 珠藏于蚌金隱于沙會得這兩句纔肯他珠師金師
0710c01: 這兩句那一個不會卻覓個不會的更不得即有一
0710c02: 個半個未免珠舖金市上酬價值十百換來者似與
0710c03: 買賣交易無異也如珠何如金何如蚌沙何我師播
0710c04: 弄許多絡索皆入水入泥婆心耳曾親到波浪裏捕
0710c05: 蚌峰頂上淘沙九死一生方纔識得珠光金色到恁
0710c06: 麼田地卻依舊擲珠於海撒金於沙全無纖毫貴重
0710c07: 矣元來盡大地是個珠砌金妝的世界間有珠商金
0710c08: 賈百折千窮總不能謾他些子具眼人定要親見一
0710c09: 番始得莫將魚目珍為寶黃葉拈來也是金。
0710c10: 自狀
0710c11: 潤光鎮人生來薄劣父母以凶頑捨太平寺竟不樂
0710c12: 習僧法十五還家冠十九即然尪羸吐血之病以慾
0710c13: 而致二十三父逝歲旱連歲大旱三十二母逝適崇
0710c14: 禎十數年兵燹饑饉貧無以殮逼真泣血是年李闖
0710c15: 僭京師明運革清兵逐闖出關詔天下剔髮雖有淡
0710c16: 漠之心則善根未熟信力弗篤觀望遲疑又八年是
0710c17: 時廣東和尚住持海寶法席余少生信慕師座下有
0710c18: 南方隱衲言蘇州退翁和尚大闡禪道便有書問往
0710c19: 來無何廿歲子夭王氏妻喪先師移錫牛首蒼天夫
0710c20: 何使我至於此極也乃決意出家攜凝光入四蓮求
0710c21: 師披薙師曰出家好事恐爾難耐歲寒余淚下師隨
0710c22: 淮余年四十有九開園種樹欲營靜室而中阻侍師
0710c23: 入馬鞍甘露雖內地異域僅隔一墻且荒焦甚山靈
0710c24: 亦有薄福之處水草不多見矣偶靈巖寄書至內云
0710c25: 日用隨緣便與麼去扇偈山錄係老僧極重人事不
0710c26: 可以孤賒較量也云云余呈先師師曰靈巖好條長
0710c27: 拄杖四千里外打你到者裡越明年師示寂余扶龕
0710c28: 過海寶親見斌雅和尚亦如水乳實未見個元字腳
0710c29: 余云塔湧書空筆誰呈咄咄章隨入賀蘭層巒瀑布
0710c30: 雪浪松濤與夫赫連元昊斷碣殘碑不識名字之花
0711a01: 鳥晤對養痾可以終老薄福人弗克享此清致竟為
0711a02: 正覺土木魔王所魅拮据辛苦十載焦勞遂成不治
0711a03: 之病徒眾知其定死營塔亭成延余一矚余云我已巳
0711a04: 入荒草子何歸醉鄉為住色身色身無常為住法身
0711a05: 法身無相二俱不住夫何為哉火葬膿血之腐敗囊
0711a06: 盛白骨之燼餘有何交涉夫何為哉汝等道一句看
0711a07: 道得與汝生受如道不得並汝大家活埋去也眾無
0711a08: 語寂果云請師代一轉語余云夜來阿修羅食月余
0711a09: 姓陳先父玉軒先母朱氏生于萬曆三十九年辛亥
0711a10: 時年七十有三余實未悟亦不知其死之何時預搔
0711a11: 待癢笑笑家私故以傾盡少不得明眼人指責預書
0711a12: 偈告眾潤光無德死畢竟惡隨順惡死不得穿鑿死
0711a13: 了就燒不可停著柴火要乾衣衫要薄骨石一把塔
0711a14: 中停著河裡一半令水族覺幻人說夢夢人覓活一
0711a15: 任披毛一任戴角大眾會麼佛手驢腳噁噁將錯就
0711a16: 錯此處安閒諸方快樂。
0711a17: 于康熙壬戌年蒲月臨終索筆書偈曰。潤光自來自
0711a18: 去卻不關天干地死了燒了了了一任輪迴六趣如
0711a19: 是說者是名正說若它說者即波旬說書罷擲筆吉
0711a20: 祥而逝塔于正覺之後師雖受記靈巖不肯匡徒
0711a21: 領眾者何蓋師生平多病色身羸瘦緣力之不充耳
0711a22: 故未有上堂小參然無上堂小參即古人咳唾掉臂
0711a23: 皆是西來祖意然師所著藻雪集無有一言一句不
0711a24: 是發明向上又奚用上堂小參而為哉師全集二卷
0711a25: 行世板存正覺照水捐缽資編刻藻雪集一卷附入
0711a26: 嘉興楞嚴大藏並與法寶流通以傳不朽耳。照水謹
0711a27: 述
