0647a01: 頻吉祥禪師語錄卷第十
0647a02: 嗣法門人德能等編
0647a03: 牧麟堂集
0647a04: 示居關語一日居關勝三禪樂諸有全空渾成蕭索
0647a05: 魔佛橫推豈容滯著守空斯病耽樂斯惡不繫不緣
0647a06: 常光閃爍日進之功解黏去縛縳向上一路憑空開鑿
0647a07: 絲毫頭累終須死過意不在言天空海闊信手拈來
0647a08: 任憑展拓大用彰時佛手驢腳得白拈手方堪入作
0647a09: 雲峰家法極嫌齷齪透露法身碓搗磨磨故教爾曹
0647a10: 從頭看破雙刃全施養成頭角如得斯真始堪擔荷
0647a11: 彷彿依稀銕圍易墮。
0647a12: 僧問大陽有三句如何是平常無生句師曰金烏入
0647a13: 水無消耗赤腳波斯夜度關曰如何是妙玄無私句
0647a14: 師曰白雲巖下無人立鳥不銜花信不通曰如何是
0647a15: 體明無盡句師曰寒灰夜發金爐火別有馨香遍九
0647a16: 垓復示頌曰平常那句是無生馬疾多因帶杜蘅九
0647a17: 夏霜花千點秀一冬百舌綠陰鳴玄妙無私句若何
0647a18: 玉龍吟出碧潭阿萬年松下無人已月照空山影更
0647a19: 多體明無盡句奇哉灼破龜紋兩道開烏石嶺頭相
0647a20: 見了分身各自走塵埃。
0647a21: 問關主曰近曰有向受用曰饑來喫飯倦則打眠師
0647a22: 曰設有人向你乞眼睛還與得他麼若與他不得便
0647a23: 只是箇喫飽飯睡死覺一枚癡漢有甚麼用處者箇
0647a24: 說話雖極尋常實不易到若不是親見作家十箇有
0647a25: 五雙都作饑來喫飯倦即打眠會去殊不知蘇武不
0647a26: 入單于帳漢國家聲韻轉高宗乘中事若不到極頭
0647a27: 不得轉身只似箇鈍烏棲於枯蘆困魚止於涸濼有
0647a28: 甚麼發揚處所以道竿頭絲線從君弄不犯清波意
0647a29: 自殊師承家語句開口便有殺活之機若不一一明
0647a30: 白他時後曰叫冤叫苦有在且畢竟如何是饑來喫
0647b01: 飯倦即打眠的意若更遲疑又則三生六十劫。
0647b02: 僧問洞山正偏五位請師垂示師曰逐一問將來僧
0647b03: 曰如何是正中偏師曰古井光含一線天曰如何是
0647b04: 偏中正師曰蟾光影落秦臺鏡曰如何是正中來師
0647b05: 曰金雞突出妙高臺曰如何是兼中至師曰用到機
0647b06: 靈符肘備曰如何是兼中到師曰紅雲落後青天倒
0647b07: 師復問曰會麼僧曰不會師曰不見道權開五位要
0647b08: 知只是一位僧曰未審者一位面目畢竟如何師便
0647b09: 喝僧即禮拜師曰也是貓兒喫彩鳳僧復請頌師頌
0647b10: 曰正中偏不動機先有剩天萬古長空通一色白雲
0647b11: 影出寒光殿倔中正雪浸林梢春有信馨香夜吐暗
0647b12: 消魂枝枝度出春風令正中來爆著龜文一罅開隱
0647b13: 顯全該爻象裏天然妙事不須裁兼中至文武同聲
0647b14: 呼萬歲珠簾捲起見當今敕下傳聞開社稷兼中到
0647b15: 豐干只向寒山笑夜深踏倒玉欄杆回頭卸卻烏紗
0647b16: 帽。
0647b17: 僧問曹山有云學者先須識白宗如何是自宗師曰
0647b18: 昨夜一場風吹倒一株松莫將真際雜頑空未審真
0647b19: 際與頑空作何分別師曰須知何髼頭不是馬簸箕
0647b20: 妙明體盡知傷觸如何得妙明體盡去師曰無人處
0647b21: 斫額望汝力在逢源不借中既自逢源如何不借師
0647b22: 曰掬水月在掌弄花香滿衣出語直教燒不著如何
0647b23: 是燒不著的句師曰魚生虎子蟻食生銕潛行須與
0647b24: 古人同未審古人作麼生行履師曰饑時喫飯倦到
0647b25: 求眠無身有事超岐路不識有何等事師曰白雲巖
0647b26: 下安眠早夢過從頭有幾般無事無身落始終既得
0647b27: 身事俱忘可謂灑落無羈因甚麼猶落始終師云任
0647b28: 是深山更深處也應無計避王徭僧乃作禮師曰此
0647b29: 事不是說了便休須是一一從頭透露始好歸家穩
0647b30: 坐若是彷彿依稀仍舊白雲萬里。
0647c01: 舉夾山初住潤州鶴林時道吾到遇上堂有僧問如
0647c02: 何是法身山曰法身無相師曰釘釘膠黏僧曰如何
0647c03: 是法眼山曰法眼無瑕師曰依艸附木道吾不覺失
0647c04: 笑師曰傍觀者親夾山便下座請道吾問某甲適來
0647c05: 抵對者僧話必有不是處致令上座失笑望上座不
0647c06: 吝慈悲師曰艸賊大敗吾曰和尚一等是出世未有
0647c07: 師在師曰家無白澤圖不招如是怪山曰某甲甚處
0647c08: 不是望為說破師曰茫茫者匝地普天吾曰某甲終
0647c09: 不說請和尚卻郤往秀州華亭參船子去師曰猶待曉
0647c10: 風吹山曰此人如何師曰只是訝郎當吾曰此人上
0647c11: 無片瓦下無寸土師曰渾身擲上渡頭船吾曰和尚
0647c12: 若去須易服裝束師曰情知不是好心山乃散眾易
0647c13: 服直造華亭師曰聞說巫山行不易船子纔見便問
0647c14: 大德住什麼寺師曰果然猿叫斷腸聲山曰寺即不
0647c15: 住住即不似師曰六六三十六船子曰不似又不似
0647c16: 箇甚麼師曰好一拶山曰不是目前法師曰七七四
0647c17: 十九船子曰甚處學得來師曰殺人刀山曰非耳目
0647c18: 之所到師曰終自不慚惶船子曰一句合頭語萬劫
0647c19: 繫驢橛師曰活人劍船子又問垂絲千尺意在深潭
0647c20: 離鉤三寸子何不道師曰的中紅心山擬開口師曰
0647c21: 人急懸梁船子以篙打落水中師曰起死回生見有
0647c22: 因山纔上船子又曰道道師曰果然不謬山擬開口
0647c23: 子又打師曰矢上更加尖山於此有省乃點頭三下
0647c24: 師曰此回方始瞥地船子曰竿頭絲線從君弄不犯
0647c25: 清波意自殊師曰釣得了也夾山便問拋綸擲釣師
0647c26: 意如何師曰便有食牛氣船子曰絲懸綠水浮定有
0647c27: 無之意師曰點銕成金山曰語帶玄而無路舌頭談
0647c28: 而不談師曰傾湫倒嶽來也船子曰釣盡江波金鱗
0647c29: 船遇師曰不計功程得便休山乃掩耳師曰俊哉船
0647c30: 天下如是如是遂囑曰汝向去直須藏身處沒蹤跡
0648a01: 沒蹤跡處莫藏身吾二十年在藥山單明此事汝今
0648a02: 既得他後莫住城隍聚落但向深山裏钁頭邊接取
0648a03: 一箇半箇接續無令斷絕師曰也是憐兒不覺醜夾
0648a04: 山禮辭頻頻回顧船子遂喚曰闍黎山回首子舉起
0648a05: 橈曰汝將謂別有那乃覆船入水而逝師乃頌曰脫
0648a06: 盡連纖頭角露翻身踏破水中天錦鱗既獲歸家了
0648a07: 捨卻郤閑身覆卻郤船者箇公案是盡未來際一切學人
0648a08: 起死回生從凡入聖的關要驅悟中迷全彰大用的
0648a09: 妙旨山僧故舉來從頭著語復為頌出若是箇皮下
0648a10: 有血的衲子一看看破然後將雲峰老漢埋向深坑
0648a11: 裏上面更潑一堆屎築千百槌也不為分外如或未
0648a12: 然雲峰自成罪過卻郤怪你諸人不得。
0648a13: 僧問汾陽十智同真旨訣如何師曰不見道要識是
0648a14: 非面目現在遂喝一喝僧曰請和尚慈悲逐一答看
0648a15: 師曰直教髑髏穿僧問如何是同真十智師曰九九
0648a16: 八十一如何是一同一質師曰山河大地明暗色空
0648a17: 如何是二同大事師曰天官頭上花冠子如何是三
0648a18: 總同參師曰律管灰飛清光匝地如何是四同真智
0648a19: 師曰萬里一條銕如何是五同遍普師曰桐葉落時
0648a20: 天下秋如何是六同具足師曰柳生肘臂茅長當胸
0648a21: 如何是七同得失師曰拄杖長七尺如何是八同生
0648a22: 殺師曰春生夏長秋熟冬藏如何是九同音吼師曰
0648a23: 花紅柳綠善財門如何是十同得入師曰要且不相
0648a24: 識師復頌曰翻手作雲覆手雨同真十智為君舉分
0648a25: 明面目本無他露出驢脣與馬嘴僧禮拜曰不因紫
0648a26: 陌花開早怎得春風下柳條師曰如何是下柳春風
0648a27: 僧便喝師打曰夢裏惺惺。
0648a28: 僧問昔日南院問風穴云汝道四料揀料揀何法穴
0648a29: 云凡語不滯凡情即墮聖解學者大病先聖哀之為
0648a30: 施方便如楔出楔學人今日上來請師料揀師曰慣
0648b01: 釣金鰲沉巨浸卻嗟蛙步展泥沙僧曰方便何在師
0648b02: 云莫屎沸鳴僧問如何是奪人不奪境師曰雞足山
0648b03: 前迦葉定夜深空有月華明如何是奪境不奪人師
0648b04: 曰石爛松枯山寂寂路邊樵子語喃喃如何是人境
0648b05: 兩俱奪師曰雪侵古渡客宿蘆花如何是人境俱不
0648b06: 奪師曰斷橋金鼓花朝夜拂拭焦桐待子期復頌曰
0648b07: 細柳營中莫問君月明畫角喜初分靜鞭響徹三更
0648b08: 已玉露重添虎帳雲宮漏沉沉紫氣濃五更霜冷浸
0648b09: 人風朝臣待曉金階底差與龍顏咫尺逢機到誰分
0648b10: 主與賓蟭螟驅起石麒麟萬年松老無人到挂角羚
0648b11: 羊不可尋隱顯全該意氣和相逢俱喜唱巴歌閒聽
0648b12: 八拍胡笳裏吹出鄉關夢幾多。
0648b13: 僧問雲門綱宗頌中曰咄咄咄力韋希禪子訝中眉
0648b14: 垂者箇頌子竟無啟口處不識是何道理師曰者一
0648b15: 首且置餘頌還理會得麼僧曰餘者還得師曰只如
0648b16: 末後頌曰笑我者多哂我者少你作麼生會僧擬議
0648b17: 師曰又是蚊子上銕牛遂為頌曰咄咄咄四圍八表
0648b18: 清風度力韋希擬議之間墮銕圍禪子訝寒山忘卻
0648b19: 舊時家中眉垂燄裏冰花發幾回笑我者多知我者
0648b20: 少鬥湊將來卻也恰好風雨無端弄曉春殘花落盡
0648b21: 無人掃。
0648b22: 示門人語曰吾宗的旨事不尋常如洞山价祖謂曹
0648b23: 山曰吾在雲巖先師處親印寶鏡三昧事窮的要今
0648b24: 以授汝汝善護持無令斷絕遇真法器方可傳授直
0648b25: 須秘密不可彰露恐屬流布喪滅吾宗末法時代人
0648b26: 多乾慧若要辯驗向上人之真偽有三種滲漏直須
0648b27: 具眼一見滲漏二情滲漏三語滲漏此是洞山親囑
0648b28: 曹山語也今時學此道者不惟具向上機透脫法身
0648b29: 者難得即乾慧人亦不多見諸方提持此宗者每見
0648b30: 土曠人稀便就機境上接伊學家多是起模畫樣向
0648c01: 印板上脫來所以不得光大門風故山僧無時不切
0648c02: 切傷懷爾輩幸宜勉旃僧曰如師所述三種滲漏敢
0648c03: 望慈悲歡喜法施如何得見不滲漏師曰直須足下
0648c04: 無私去拈起南辰打北辰如何得情不滲漏師曰要
0648c05: 從凡聖機先舉纔有些毫便著他如何得語不滲漏
0648c06: 師曰妙舞自來無著處青山直得輾為塵復以頌示
0648c07: 曰浪潑蘆花懶繫船白雲空蕩水中天東西兩岸無
0648c08: 人已己援取琵琶去卻絃見少小離家不著憂逢場慣
0648c09: 喜作風流月明沽得三升酒洗盡平生數丈愁情忙
0648c10: 殺街頭石敢當東家一事惱人腸夜深走出貓兒了
0648c11: 老鼠偷油打破缸語。
0648c12: 師舉先雲峰悅禪師曰肇法師道智有窮幽之鑑而
0648c13: 無知焉神有應會之用而無慮焉古人與麼道也太
0648c14: 煞費力爭如諸上座寒即圍爐向火熱即竹林溪畔
0648c15: 坐雖然如是我且問你畢竟事作麼生師曰先雲峰
0648c16: 只知瞻前不解顧後事有甚麼畢竟不畢竟若果有
0648c17: 畢竟事則成知成慮矣據山僧見處只好道箇無事
0648c18: 出門忘計較逢人便好笑相酬。
0648c19: 舉先雲峰拈黃檗在南泉會裏為首座一日捧缽向
0648c20: 南泉位上坐泉見乃問長老什麼年中行道檗曰威
0648c21: 音王已前泉曰猶是王老師兒孫在下去檗便過第
0648c22: 二位坐泉便休峰曰從來叢林極有商量或有道須
0648c23: 知黃檗有陷虎之機又道南泉有殺虎之威若據與
0648c24: 麼說話誠實苦哉殊不知這般老賊有年無德一箇
0648c25: 喫飯坐處也不依本分若在翠巖門下說甚麼威音
0648c26: 王已巳前王老師更大直須喫棒了趁出師曰先雲峰
0648c27: 可謂善於擒縱者也正是半把琵琶強遮面不令人
0648c28: 見轉風流。
0648c29: 舉先雲峰問僧曰古者道剃髮著袈裟宜應行聖道
0648c30: 自餘閒雜事俱為生死因你等諸人橫擔拄杖撥艸
0649a01: 瞻風遶天下行腳還曾踏著田地也無僧無對峰曰
0649a02: 虛生浪死漢師曰者老漢平日說禪口轆轆地何得
0649a03: 向者僧面前招成死款山僧則不然待僧無對但向
0649a04: 道百尺竿頭五兩垂。
0649a05: 舉先雲峰曰祖師道泡幻同無礙云何不了悟達法
0649a06: 在其中非今亦非古峰驀拈拄杖曰三世諸佛歷代
0649a07: 祖師天下衲僧鼻孔總在者裏又打香臺一下曰南
0649a08: 贍部洲北鬱單越師曰者箇說話卻有衲僧氣概你
0649a09: 諸人且將祖師與先雲峰鼻孔穿作一串挂向當街
0649a10: 看是什麼人要。
0649a11: 舉先雲峰曰智門和尚道何物苦求而不得何物不
0649a12: 求而自來何物銕槌打不破何物晝合而夜開若人
0649a13: 會得山僧意琉璃殿上長青苔峰曰會麼穿破你髑
0649a14: 髏拶破你鼻孔師曰智門拈秤弄斗雲峰逐惡隨邪
0649a15: 山僧將來束縛他向十字路口使來的往的叱他辱
0649a16: 他自今而後更不敢私開行戶。
0649a17: 舉雲門偃和尚示眾曰光不透脫有兩般病一切處
0649a18: 不明面前有物是一又透得一切法空隱隱地似有
0649a19: 箇物相似亦是光不透脫又法身亦有兩般病得到
0649a20: 法身為法執不忘己見猶存坐在法身邊是一直饒
0649a21: 透得法身去放過即不可仔細檢點將來有什麼氣
0649a22: 息亦是病師曰參玄上士須具參學眼始得不可囫
0649a23: 圇地將去若只管矇矇瞳瞳有什麼用要在時中
0649a24: 微細檢點看他雲門道光不透脫是病且在我自己
0649a25: 分上如何是光如何不得透脫若論一切處不明故
0649a26: 是迷境實然是病至如透得一切法空亦為病者猶
0649a27: 當細審所言一切法者即山河大地明暗色空以至
0649a28: 五蘊十八界之一切法也既於此諸法透得脫得可
0649a29: 謂頭頭上明物物上了便可撒手無依曷得又有隱
0649a30: 隱地中之病則此處宜當微細審觀試看隱隱地似
0649b01: 有物是什麼光景方為得旨他又道法身有兩般病
0649b02: 此亦可疑據教中道法身無相相既無有病亦曷存
0649b03: 他今既說箇坐在法身邊你便好看如何是坐在法
0649b04: 身邊的時節如或不然則病復何瘳至若說透得法
0649b05: 身去放過即不可亦是病斯可見學道至微而復至
0649b06: 險若論透過法身便可於十方世界現全身矣雲門
0649b07: 猶云檢點將來有什麼氣息亦是病此復何言哉大
0649b08: 抵學般若人慎毋麤心得少為足古人不是誑諕汝
0649b09: 諸人作此檢點無非要使人到大解脫大自在境界
0649b10: 中方是受用汝等莫聞如此說話便生艱難退息之
0649b11: 想應須加意深窮正如宜僚弄丸久久自然恰好。
0649b12: 舉僧問巖頭古帆未挂時如何頭曰後園驢喫艸又
0649b13: 僧問古帆未挂時如何頭曰小魚吞大魚今日設有
0649b14: 問雲峰古帆未挂時如何但向道燈盞裏洗澡淨瓶
0649b15: 中出沒此三轉語有一轉如還丹藥得之者是聖是
0649b16: 凡無不當處解脫有一轉如塗毒鼓得之者是聖是
0649b17: 凡無不喪身失命有一轉如天鼓音能使遠者近散
0649b18: 者定懶者勤凡者聖只是不得起心湊泊若起心湊
0649b19: 泊則病入膏肓。
0649b20: 僧問某甲一事啟請和尚昔日曹山立三種墮開口
0649b21: 便道凡情聖見是金鎖玄關直須回互未審如何回
0649b22: 互即得不墮師曰汝未問已前早墮了也曰如何是
0649b23: 類墮師曰牛頭沒馬頭回曰如何是隨墮師曰愛行
0649b24: 柳巷花街裏每見人來乞一文曰如何是尊貴墮師
0649b25: 曰豐干著出破伽黎曰據師所語皆是墮意某甲要
0649b26: 請如何是不墮的義師曰你者尿床鬼子識甚好惡
0649b27: 不見曹山道凡情聖見是金鎖玄路直須回互何得
0649b28: 不體取言句以所知心測量聖境你只管要得不墮
0649b29: 殊不知銕圍纏繞百匝千重何時是你出身之日苦
0649b30: 哉要知曹山所立墮意乃文殊普賢利生境界豈汝
0649c01: 輩所能窺覷今汝如此致問可謂見彈而求鶚炙速
0649c02: 退速退僧次日復求三墮頌師即為頌曰頭髮已髼
0649c03: 鬆眼睛烏律黑不是拽犁耙便是駝生銕類打起漁
0649c04: 陽鼓唱出蓮花樂終朝醉不休翻覆長街臥隨珍御
0649c05: 慵耽著散步花街裏即逢殿下人不敘臨朝底尊貴
0649c06: 因僧請益宗旨乃曰吾宗自流東震初無他說惟諸
0649c07: 祖以心印心而已如達磨初來此土不立文字但直
0649c08: 指人心見性成佛及至末上謂二祖曰自釋迦聖師
0649c09: 至般若多羅以及於吾皆傳衣表法傳法留偈吾今
0649c10: 授汝衣以表信復付偈曰吾本來茲土傳法救迷情
0649c11: 一花開五葉結果自然成據偈意便知此土定有五
0649c12: 宗之別矣如是次第相傳至六祖後首出青原南嶽
0649c13: 為曹洞臨濟之祖其應機垂手處便見腔移調別嗣
0649c14: 後馬祖石頭藥山天皇百丈黃檗輩亦皆奮獅子威
0649c15: 羅龍打鳳路路轉深是皆由人機漸巧醫不拘方乃
0649c16: 因病以胗臨時耳豈故欲為此奇言異語而別前諸
0649c17: 祖所謂是心是性之道哉正如國家兵器皆不得已
0649c18: 而用之也至於五宗開演正挈傍提各擅家聲防邪
0649c19: 揀異又非欲各立門戶永異將來斯皆從自己實證
0649c20: 中一一拈示與人發向上機各隨施設或語為玄要
0649c21: 賓主或示為王子功勛或以圓相呈解或致互換投
0649c22: 機或藏身北斗或透露色聲一皆理由神御玄唱玄
0649c23: 提意在為一切人解黏去縛敲枷打鎖使其出透玄
0649c24: 關不致為悟迷之所籠絡亦如賈市中舖頭上羅列
0649c25: 鋪置雖各不同而養家益己無二也愚者見謂東家
0649c26: 如何長西家如何短是皆不明養家之道妄從施設
0649c27: 中作想而亦不深味施設之所由也嗟嗟祖庭秋晚
0649c28: 法道淋漓其不為異見分岐是非關鎖者幾稀近時
0649c29: 一等學家眼瞇地只管分斤析兩有從洞上者便
0649c30: 謂我宗綿密而餘宗所不及從濟下者復曰吾宗直
0650a01: 捷他家似未能如此者流必是食父母食衣父母衣
0650a02: 得現成受用決定不識作養家活計他時異日定賣
0650a03: 祖宗田地無疑矣汝輩好心參學幸當各自努力破
0650a04: 盡牢關使後生晚進不致墮斯狂解乃為得僧問若
0650a05: 論五宗家法如臨濟之全體大用可謂逆浪千尋白
0650a06: 波萬頃洞宗之正偏王子賓主功勛亦可謂玉轉珠
0650a07: 迴玲瓏活潑雲門有驅雷使電之機溈仰亦有贈以
0650a08: 黃金餅投之白玉團皆可謂靈鋒落落矣獨法眼宗
0650a09: 人謂以三界惟心萬法惟識及華嚴六相義以為宗
0650a10: 本不識果如是否若然者則較餘宗便落一層矣未
0650a11: 審此外別有奇特提持否師曰大凡宗師演唱多是
0650a12: 機用臨時乃從無中唱出顯本心源有在體中而彰
0650a13: 大用有從用處而顯妙體元無一定死法汝若能融
0650a14: 透三界惟心并六相旨訣則無量法門百千妙義靡
0650a15: 不具在厥中豈從此外另覓奇特提持哉況三界惟
0650a16: 心與六相義原非法眼出自己已意欲立為宗本乃因
0650a17: 僧請益則法眼為之頌出人天眼目中具載詳明歷
0650a18: 歷可據豈可卜聽虛聲便為準的而妄擬先聖耶且
0650a19: 今欲圓會五宗苦心力任親見五家宗祖於杖頭拂
0650a20: 下出沒縱橫者無多即本宗堂奧中家話尚是支吾
0650a21: 儱侗況其餘者耶據汝所問只知法眼宗中有三界
0650a22: 惟心與六相義而已故不知有奇特提持如僧問法
0650a23: 眼聲色二字如何透得法眼召大眾曰諸上座且道
0650a24: 者僧還透得也未若會得者僧問處要透聲色也不
0650a25: 難恁般說話你且道還是答他問話耶還是越格提
0650a26: 持耶於此會得又豈止逆浪千尋珠迴玉轉以致投
0650a27: 之白玉團而已也又不聞法眼宗要云一真收不得
0650a28: 萬類莫能該蚊子生頭角泥鰍上五臺試看是何等
0650a29: 作略所謂善言者言滿天下無口過若只是依語生
0650a30: 解則并前諸家語要總是一場拖白宗旨曷有焉僧
0650b01: 即唯唯而退師因是作五宗家風頌頌曰有時借得
0650b02: 東風令父子牽牛火裏耕脅下書名誰解識田中人
0650b03: 數子分明機輪暗合投賓主體用潛施活眼睛睡起
0650b04: 教兒原夢了動人春色綠盈盈溈仰白晝長空忽掣
0650b05: 電青天霹靂頂門來群狐路絕金毛吼石火敲空玉
0650b06: 練開縱奪機靈光不夜冤家路絕活先埋吹毛用到
0650b07: 猶嫌鈍玄要中分妙辯才臨濟木人手執夜明符玉
0650b08: 鼎香生似有無禁殿亦能同御枕深宮不獨鎖冰壺
0650b09: 龍吟枯木花開早鳳翥長空月尚孤要得君臣論化
0650b10: 日珠簾倒挂上茆廬曹洞由來八面展鎗旗活捉生
0650b11: 擒上上機北斗深藏何處覓南山虎猛不堪持送人
0650b12: 直下千重井示相多吟一字詩扇子忽然跳起盆
0650b13: 傾驟雨打丹墀雲門團圞金彈輕拋出萬象之中獨
0650b14: 露身山色溪光渾是舌填溝塞壑不為塵泥鰍自解
0650b15: 翻筋斗蚊子都來咬銕輪閑把一枝無孔笛為君奏
0650b16: 出九霄人法眼。
0650b17: 舉玄沙示眾曰諸方老宿盡道接物利生忽遇三種
0650b18: 病人來作麼生接患盲者拈槌豎拂他又不見患聾
0650b19: 者語言三昧他又不聞患啞者教伊說又說不得且
0650b20: 作麼生接若接此人不得佛法無靈驗師曰玄沙不
0650b21: 唯自病而復病人可惜當時不遇盧醫雲峰若在但
0650b22: 向道念彼觀音力釋然得解脫管教伊渾身安樂。
0650b23: 舉洞山曰五臺山上雲蒸飯佛殿階前狗尿天旛竿
0650b24: 頭上煎子三箇猢猻夜播錢道吾曰老僧則不然
0650b25: 三面黧奴腳踏月兩頭白牯手拏煙戴冠碧兔立庭
0650b26: 柏脫殼烏龜飛上天師唾一唾曰氣息逼人何不道
0650b27: 桃萼粧成西子面綠楊垂作美人肩昨朝寒食爨薪
0650b28: 火燒出古塚頭趙五張三箇箇都來索紙錢。
0650b29: 如意銘箇是天然無造作靈根突出群芳愕蕭疏孤
0650b30: 影勢撐天乾坤瞥轉機輪大傲霜寒猶珍恪脫盡繁
0650c01: 柯只者箇芳叢斂艷雪華妍靈鳥何曾容倚著拾將
0650c02: 來掌中搏頓使山河盡寥廓卓出當陽展大機任是
0650c03: 英獰慵肯諾論神通語謀略四七二三皆不若殺活
0650c04: 潛行冷眼看衲僧由此成關鑰絕功勳無倚託縱橫
0650c05: 妙用空靈魄度刃奔流向上施聖凡情解空圖度瘦
0650c06: 藤枝鋒凜鍔走象奔龍忘規模山儂只獨掣風狂倒
0650c07: 弄橫拈輸自樂沒知音且高閣挂向林泉也不惡任
0650c08: 渠日炙與霜蒸免使時人亂穿鑿。
0650c09: 
0650c10: 頻吉祥禪師語錄卷第十終
