0615b01: 頻吉祥禪師語錄卷第四
0615b02: 嗣法門人德能等編
0615b03: 聖誕上堂僧問民歌華祝物效嵩呼如何是聖壽彌
0615b04: 天句師曰春雨洗開桃萼嫩春風吹得柳條青曰龜
0615b05: 書五十六字已讖先哲天皇萬八千年猶落數量不
0615b06: 落數量請師慶贊師曰虛空尚可量清風亦可繫曰
0615b07: 樞密不得旨憑誰達九重師曰乘槎今喜有張騫曰
0615b08: 畢竟以何為驗師曰金龍扇在手曰恁麼則全身奉
0615b09: 重去也師曰更賜酴醾酒一樽乃曰金輪成統御寶
0615b10: 殿已稱尊看他向上人萬邦皆拱手須知聖人應世
0615b11: 是事天成福智既嚴睿基永算午夜一輪金殿扃深
0615b12: 宮寂寂玉簾垂且道陽春競秀枯木爭妍畢竟承誰
0615b13: 恩力既知海嶽歸明主定信乾坤有吉人。
0615b14: 結制上堂僧問糞掃堆頭古佛全身涌現一莖艸上
0615b15: 瓊樓自在稱尊因甚又向三條椽下無繩自縛縳師曰
0615b16: 葫蘆谷斷連天火一馬為龍有幾人乃曰緊把繩頭
0615b17: 放開搭索鞭起折角泥牛踏倒三山五嶽此中誰是
0615b18: 負趍人萬里長空乾暴暴溈山水牯腋下已巳書名臨
0615b19: 濟瞎驢且具一隻眼只如無位真人抖得眉毛罅裏
0615b20: 滄海焦乾來入保社未審維那安渠在第幾位顧侍
0615b21: 者曰少間通覆。
0615b22: 冬至上堂冬至月頭賣被買牛冬至月尾賣牛買被
0615b23: 衲僧家放下暖簾那管他陽長陰消夜雨催殘黃葉
0615b24: 亂朔風吹綻老梅香又是甚麼時節遂擊拂子。
0615b25: 臘八上堂未離兜率已降皇宮未出母胎度人已畢
0615b26: 者是太平游猾不足信也瞿曇睹星悟道雲門掃跡
0615b27: 滅蹤者是亂世奸雄猶宜擯逐縱使不涉迷悟不立
0615b28: 功勛猶是時人腳高腳低的行徑還識站足處麼各
0615b29: 自歸堂檢點。
0615b30: 元旦上堂三十六旬之始七十二候之初但只燒香
0615c01: 祝聖不必者也之乎比來天清地泰雨暘暢適君為
0615c02: 堯舜之君世乃羲軒之世干戈息而民歌有道祖運
0615c03: 隆而道播天涯當此之際那論他明教有鏡清無趙
0615c04: 州東壁上葫蘆曉來一陣寒風起攪得瓊花滿太虛
0615c05: 喝一喝下座。
0615c06: 解制上堂南來北來以拂子左卓曰總不出者裏東
0615c07: 去西去右卓曰總不出者裏復卓曰縱饒向者裏會
0615c08: 得又須知不萌之艸能藏香象出門不出門有艸無
0615c09: 寸艸細細檢較將來俱為繫縛根本雲巖今日別開
0615c10: 一路拂一拂曰箭穿紅日影珊瑚光皎皎。
0615c11: 崇鄉眾居士禳虎請上堂僧問烏藤卓處便爾陽回
0615c12: 運轉麈尾纔揮豁然霧斂雲收如何是利生一句師
0615c13: 曰日不待火而熱月不待風而涼曰法座師登龍虎
0615c14: 伏通鄉人眾見吉祥還是神通耶三昧耶師曰春日
0615c15: 晴山色媚乃曰青山萬朵綠水千溪花發高枝雲流
0615c16: 洞口牧童唱處白雲覆盡青山色樵子歸時黃葉堆
0615c17: 成古徑秋謳歌鼓腹陶陶然樂有虞之世忽有箇焦
0615c18: 尾大蟲向此間張牙露爪咬殺幾多無面目漢致使
0615c19: 十年之內土曠人稀山僧到者裏去卻你虎換卻你
0615c20: 心還你從前樂境收回皎月清風所謂法隨法行法
0615c21: 幢隨處建立虎事既消如何是遍行三昧舉拂子曰
0615c22: 休心總是長安道何處青山不可行。
0615c23: 重修無住祖塔合尖上堂日落暮煙收望裏群巒突
0615c24: 露萬年松最老鳳凰山色猶真寶塔粼皴團圞無縫
0615c25: 你諸人向甚麼處與祖師相見百艸頭青蒼競茂鬧
0615c26: 市裏孰敢違顏須知雲攢翠絡三兩文此中沒有雖
0615c27: 青原三支並秀唯晟祖一脈流長兒孫衍蔭室內不
0615c28: 知然則義極功忘也要竭忠盡孝只如塔幢重新高
0615c29: 亭煥彩作麼生是師表人天句金龜好聽鳳凰鳴萬
0615c30: 古千秋如此日。
0616a01: 衡州雲峰霽峰和尚為師慶誕請上堂僧問寶座師
0616a02: 登運出劫前春色新豐高調喚回古洞清風還是垂
0616a03: 情喻法還是別轉機輪師曰只要檀郎認得聲曰劈
0616a04: 非為兩捏不成隻如何是父作子述的事師曰家醜
0616a05: 不可外揚曰唱愈高而和愈寡作麼生是同聲相應
0616a06: 的句師曰你好聽乃曰驢事未了馬事到來朝迎檀
0616a07: 特暮接篷萊雖則家醜不可外揚其實子為父隱則
0616a08: 得父為子隱則不可遂舉僧問曹山寂禪師子歸就
0616a09: 父為甚父全不顧山曰理合如是僧曰父子之恩何
0616a10: 在山曰始成父子之恩僧曰如何是父子之恩山曰
0616a11: 刀斧劈不開師曰山僧年經龍鍾無心評量今幸霽
0616a12: 子預為慶祝山僧六十年前有箇從來未與人說的
0616a13: 句少間聽伊舉似。
0616a14: 重修韋馱殿落成上堂僧問古殿重興復明堂瓦插
0616a15: 簷如何是莊嚴畢備句師曰樓至如來鼻孔端正曰
0616a16: 還是天王華屋為復內院彌新師曰莫將閑學解乃
0616a17: 曰樓至佛舌拄上齶一舉四十九瓊樓裏稱尊依舊
0616a18: 灰頭土面風吹雨打皮穿骨露卻許入得龍華三會
0616a19: 無端蓋覆將來便見四天王瞋眉怒目不免外揚醜
0616a20: 拙只如昔人拈莖艸建梵剎與九十日功幹相去多
0616a21: 少卓拄杖喝一喝曰橫身當宇宙一句定綱宗。
0616a22: 結制上堂僧問拈花悟笑曰平剜肉成瘡面壁安心
0616a23: 痛恨重加艾炷從前未了的請師據款結案師曰左
0616a24: 搓芒繩縛鬼子曰三乘教外諸祖別傳不當一唾豈
0616a25: 用安禪結制師曰倒被你潑撒問諸方十五起期雲
0616a26: 巖廿四結制還是違時失候為復時節因緣師曰究
0616a27: 竟不差一毫曰三藏十二部橫說豎說一千七百則
0616a28: 縱奪自在作麼生是離卻語默動靜一句師曰我正
0616a29: 要答你者一轉語乃曰卯生日酉生月濟苦為良有
0616a30: 時節一句潛通八萬門眾魔不能壞真說去年結十
0616b01: 五寒蟾光皎潔今年結廿四為君重打疊此中原不
0616b02: 隔絲毫毋似寒蟬抱枯葉章江門首古渡頭有一葉
0616b03: 扁舟還曾掉過也未良久曰灘下接取。
0616b04: 廬山雲中寺天寄笑拈二大師為師慶誕請上堂僧
0616b05: 問芥城斗峻劫石彌堅猶落今時數量不落數量的
0616b06: 請師直指師曰六六三十六曰五老峰與旌陽並峙
0616b07: 未審春秋多少師曰六六三十六曰即今笙歌溢市
0616b08: 杖屨盈階為是本具天然因齋慶贊師曰四九依然
0616b09: 三十六乃曰如來說壽量以塵點記劫說壽不盡天
0616b10: 寄倪子率廬山法屬要山僧說壽數量只得一一舉
0616b11: 似大眾廬山為天下名勝之區乃匡裕飛身之所仰
0616b12: 天坪居山之絕頂曾有敬堂和尚參大千潤祖打失
0616b13: 布袋向此中拈一莖艸涌出玉殿瓊樓山僧曾得燕
0616b14: 休今幸天寄笑拈二子繼住吾無憾矣汝等但當如
0616b15: 是信受如是奉持以至未來說壽亦復如是眾中設
0616b16: 有必欲問山僧壽量多少卓拂子曰數目分明。
0616b17: 亙彰禹先慈光三禪師為師慶誕請上堂有三禪客
0616b18: 從鼓山來遙知山僧有箇本來面目抑逼著向人天
0616b19: 眾前吐露若說有物先天地無形本寂寥能為萬象
0616b20: 主不逐四時凋者是亙彰世界非山僧面目若說空
0616b21: 手把鉏頭步行騎水牛人往橋上過橋流水不流者
0616b22: 是禹先作用亦非山僧面目若說三面黧奴腳踏月
0616b23: 兩頭白牯手拏煙戴冠碧兔立庭柏脫殼烏龜飛上
0616b24: 天者是慈光一道又豈是山僧面目遂呵呵大笑曰
0616b25: 須知山僧無面目聊借古人鼻孔出氣一上拍香臺
0616b26: 曰打起黃鶯兒莫教枝上啼啼時驚妾夢不得到遼
0616b27: 西復拍香臺下座。
0616b28: 乾菴大師為師慶誕請上堂僧問兩彩一賽天然事
0616b29: 高峰四句請師宣師曰高峰舌頭爛也曰如何是海
0616b30: 底泥牛含月走師曰筠袁虔吉頭上插筆曰如何是
0616c01: 巖前石虎抱兒眠師曰鄱湖左蠡無風浪起曰如何
0616c02: 是銕蛇鑽入金剛眼師曰武寧賺錢脫褲弄船曰如
0616c03: 何是崑崙騎象鷺鷥牽師曰寧州一種頭上戴桶僧
0616c04: 舉坐具曰只如者箇不從千聖得透出威音更那邊
0616c05: 如何是更那邊的句師曰巴蛇吞大象乃曰乾菴悟
0616c06: 子以今臘月八日祝山僧壽欲冀將瞿曇翁於雪山
0616c07: 失身錯足的事舉揚一上山僧為伊六十八代遠孫
0616c08: 情切相關豈得不說遂豎拂子曰分明一種窗前月
0616c09: 卓一下曰纔有梅花便不同。
0616c10: 師誕日兩序請上堂僧問甘霖頌出回天力虎伏難
0616c11: 名法力深老幼攜扶同喝彩官僚文武祝今辰如何
0616c12: 是君臣道合師曰莫牽撦山僧曰南山連日熙怡梅
0616c13: 花桂子飄香如何是父子機投師曰猶要一語在乃
0616c14: 曰忘卻邯鄲故步偶來鬧市場中古鏡未磨前一似
0616c15: 釣絲頭繫碎春風梅花歲歲相似人面年年不同威
0616c16: 音前面目許誰通贏得破袈裟三搭五搭暗飛來霜
0616c17: 雪兩鬢髼鬆。
0616c18: 眾宰官紳衿居士供錦帳法物上堂法不孤起仗境
0616c19: 方生師以手指眾物曰山僧福輕如羽何以堪當只
0616c20: 有箇從不向人說的句仰答輿情之望以拄杖作
0616c21: 曰蝶穿芳徑雙眉溼蜂掠殘花兩股肥。
0616c22: 元旦上堂僧問年新月新日新時新請師道箇新鮮
0616c23: 句師張口曰道不得曰即此一語還是垂慈利物還
0616c24: 是贊助皇王師曰你豈不知立春是子初初刻乃曰
0616c25: 履端吉立春且喜逢今日乾坤萬象悉光生拄杖渾
0616c26: 身是春意卓一卓曰南天台北五臺樓閣門開有善
0616c27: 財百艸頭上罷卻干戈咄可惜許漆桶不會。
0616c28: 解制上堂僧問佛為最勝之尊因甚有佛處不得住
0616c29: 師曰莫來者裏放屙曰無佛處正好作主如何又教
0616c30: 急須走過師曰蛇窩裏安不得身曰三千里外逢人
0617a01: 不得錯舉未審舉箇甚麼師曰舉箇不錯舉的曰者
0617a02: 僧道與麼則不去也和尚還許他住即是不住即是
0617a03: 師曰腳跟下痛與三十曰趙州又道摘楊花摘楊花
0617a04: 此理如何師曰趙州要喫山僧棒在曰後來楚石和
0617a05: 尚拈曰門前種萵苣萵苣生火箸火箸開蓮花蓮花
0617a06: 結木瓜木瓜顛落地撒出無限無限芝麻請師指示
0617a07: 一句師曰若教頻下淚滄海也須乾曰拈起一枝無
0617a08: 孔笛蒙師吹出鳳遊雲師曰真箇那乃曰把住也由
0617a09: 我放行也由我把住時寒流野水冷湫湫萬年一念
0617a10: 放行時春上花梢鬧浩浩穿雲踏澗忽然擔頭上扇
0617a11: 子跳你向甚麼處摸索咄莫向棺材裏瞠眼。
0617a12: 浴佛日圓華嚴會會眾求名請上堂舉裴相國一日
0617a13: 手捧一像跪黃檗前曰請和尚安名檗召裴休公公
0617a14: 應諾檗曰與汝安名竟師曰今日浴佛圓經雲巖與
0617a15: 汝安名了更要說箇甚麼麤餐易飽細嚼難饑。
0617a16: 丙子八月朔一日師將退雲巖院闔州護法紳衿居
0617a17: 士及諸山道舊遮留不已重請上堂僧聞金鐘再震
0617a18: 法鼓重鳴如何是復席雲巖句師曰日麗長空照豈
0617a19: 有二日即此一句如甘霖普注似大地陽回如何是
0617a20: 他復請重留的意師曰千尺浪高方見海萬方月到
0617a21: 始稱天曰恁麼則買石得玉去也師曰好事不如無
0617a22: 乃曰難難難是遣情難情盡圓明一顆寒方便遣情
0617a23: 猶不是況離方便太無端山僧四年灑掃方便遣情
0617a24: 將擬楖栗橫肩萬峰直入又緣現前諸人深情難遣
0617a25: 要知隨情合聖之言麼孤光萬里寒相燭月到中秋
0617a26: 分外明。
0617a27: 丙子冬十月十四日師受湖州弁山龍華寺請上堂
0617a28: 拈疏曰秋鴻南邁足印金章一似故人新手跡不妨
0617a29: 揭露大家看陞座白椎竟師曰雲巖深邃鳥道難通
0617a30: 千里特來有何節目眾中可有知音者通箇消息僧
0617b01: 問瑤函未展文彩全彰如何是符到令行一句師曰
0617b02: 昨日交冬今朝便冷曰葵雖處晦原依日蘭自生香
0617b03: 不借風因什麼和尚一請便諾師曰山僧從來持不
0617b04: 妄語戒曰楚水之狂瀾既遏西江之道價方增便恁
0617b05: 麼轉功就位師曰好山連嶽秀秋水競長流曰奉重
0617b06: 不違固稱內紹只如功位俱隱時如何師曰山僧不
0617b07: 在明白裏曰當軒毒鼓師親擊四海咸聞震祖風師
0617b08: 曰也是一場狼藉問雲巖深邃鳥道難通千里音書
0617b09: 如何到此師曰正要你通箇消息曰嶽雲屢挽迴車
0617b10: 之戀艾城猶興復請之誠浙弁相迎如何是的實應
0617b11: 緣一句師曰秋月何曾別有私乃拈疏曰者一道公
0617b12: 驗山僧昔年將謂海東實有蘋婆奈果使猢猻上他
0617b13: 鱉背被風吹到弁嶽山頭遇著箇赤臂仙人將顆銷
0617b14: 金丹繫余肘下迄今四十年來直得褌鎔褲破山僧
0617b15: 其實不曾與伊鑄黃金為券烹白馬為盟今日無端
0617b16: 向二千里外擲一道劄子強教向華林園裏花鋪錦
0617b17: 上竟不知比來無家可坐無世可興那有閒印子印
0617b18: 空印水擲疏曰只緣祖父風流甚致使兒孫挂著名
0617b19: 即今還有綈袍戀戀從中解釋得的麼顧視兩班點
0617b20: 首曰爭奈何爭奈何。
0617b21: 結制上堂僧問九十日前南來北來九十日後東去
0617b22: 西去正當九十日請師一句師曰有茶與你止渴有
0617b23: 飯與你充饑曰爐韝弘開點銕成金者是和尚尋常
0617b24: 作用如何是格外玄機師曰深秋明月夜何必騁團
0617b25: 圞乃曰雲巖五經結制露出幾般驢脣馬觜一莖莖
0617b26: 眉毛落盡一滴滴心髓乾枯雖向死水中撈摝得七
0617b27: 箇八箇不免於活水裏浸卻三雙兩雙今朝與諸人
0617b28: 約定一不許行心識路徑向鬼窟裏商量二不許死
0617b29: 守話頭沉空滯寂三不許於擊石火閃電光舉起處
0617b30: 承當須是一一生機活潑你若起佛法知見縱饒智
0617c01: 過文殊也不免貶向銕圍山內。
0617c02: 舉霽峰長老立僧上堂默時說說時默大施門開無
0617c03: 壅塞拂一拂曰大施門開也若要知黃閣垂簾內玉
0617c04: 爐香遍金殿光寒好去問取霽峰長老。
0617c05: 冬至上堂六陰極一陽復轉地回天是何物金剛山
0617c06: 下銕崑崙眉毛渾似黃金鑄好看他十字街頭有箇
0617c07: 趙六郎手裏攜著高柄傘兒滿街叫賣卜還有知否
0617c08: 去泰來的麼你不見前殿裏金剛一一脫下孃生褲
0617c09: 以何為驗遂擲拂子。
0617c10: 釋迦彌陀觀音羅漢太子眾聖像就佛成道日開光
0617c11: 上堂僧問有人道釋迦睹明星成正覺有人道明星
0617c12: 換卻釋迦睛除此二途請師直指師曰昨日天雪今
0617c13: 日天睛是一天是二天曰恁麼則無佛可成去也師
0617c14: 曰誰教你成佛曰既是無佛可成今日因甚麼重新
0617c15: 特地師拈拂子曰者若是收取去曰一種沒絃琴惟
0617c16: 師彈得妙師打曰少者一下又爭得乃豎拂子曰看
0617c17: 看明星現也釋迦如來於此放百寶光遠照十方國
0617c18: 土西方無量壽如來亦放是光普陀洛伽山觀音大
0617c19: 士亦如是放清涼山裏諸羅漢亦如是放直得大地
0617c20: 山河林木池沼皆演法音交光相羅如寶絲網其中
0617c21: 眾生觸此光明無不得大自在求官位者得官位求
0617c22: 男女者得男女求富饒者得富饒求長命者得長命
0617c23: 乃至十類眾生睹此光明同成正覺雲巖今日只好
0617c24: 唱箇菩薩蠻聊為助興遂揮拂子曰他家自有黃金
0617c25: 骨何必栴檀入細雕。
0617c26: 元旦上堂師拈香曰此香生於天地未有之先尊而
0617c27: 無極用於群靈已發之後貴不可倫仰祝
0617c28: 九重至尊垂衣端拱樂有虞齡復拈香曰新歲曆已揭
0617c29: 開了金階此際退朝班分權自有諸司在贏得深宮
0617c30: 盡日閒再拈香曰恭惟泥牛木馬起居多福。
0618a01: 人日上堂新年頭初一初二初三不須言初四初五
0618a02: 初六不必題今朝第七日拂子要與諸人爭彩豎拂
0618a03: 子曰動若行雲止猶谷神早朝一時吹息頓教萬籟
0618a04: 齊聲紅日與舜若多呈色老梅同西王母爭春佛向
0618a05: 上事不須提起但願諸人腰纏十萬貫跨鶴上楊州
0618a06: 不風流處也風流遂卓拂子。
0618a07: 解制退院上堂僧問十五日已前十方俱坐斷十五
0618a08: 日已後大地絕遮欄正當十五日主賓互換照用同
0618a09: 時又作麼生師曰縱觀寫出飛禽跡曰寫出飛禽跡
0618a10: 踏斷流水聲此人且置只如一等尋花問柳的和尚
0618a11: 如何著發師曰前村煙浪裏別有一枝開乃曰一徑
0618a12: 直毋行荒艸二周遮莫住深村來來往往幾多屈遁
0618a13: 不如不動好雲巖五經解制俱是為人整履今朝山
0618a14: 僧脫卸籠絡縱饒良驥追風也趁他不及且萬古常
0618a15: 存一句又如何舉似遂合掌曰伏冀現前大眾垂光
0618a16: 斯幸。
0618a17: 
0618a18: 
0618a19: 
0618a20: 頻吉祥禪師語錄卷第四終
