0931a01: 天一悅禪師語錄
0931a02: 侍者學愚錄
0931a03: 師於戊辰孟春月受鎮臺龍檀越並木境眾信請繼
0931a04: 席松巋普光禪寺。
0931a05: 據室云德山入門便棒臨濟入門便喝二大老雖是
0931a06: 剿絕為人爭奈作威作勢悅上座則不然無論是聖
0931a07: 是凡到此總教平展去也何故相逢自有知音知何
0931a08: 必清風動天地。
0931a09: 當日上堂拈香祝聖畢再拈云此瓣香始從戎馬隊
0931a10: 中輥出向深山窮谷裏堅培不意陡遭個無面目底
0931a11: 老漢毒手花劈了也至今在處難藏欲隱彌露直得
0931a12: 對眾拈出此是第一回爇向爐中耑申供養本山堂
0931a13: 上傳臨濟正宗三十四世本師善權位先老和尚用
0931a14: 酬法乳之恩斂歛衣就座維那白椎竟師乃拈起拄杖
0931a15: 云啟祖翁門戶展古佛家風卓一卓云闢人天正路
0931a16: 掃蕩邪宗又卓一卓云正法眼藏一時流通是汝諸
0931a17: 人還知松巋拄杖子為人落處麼若向者裏承當得
0931a18: 底未免朝打三千暮打八百若向背地裏吐舌底亦
0931a19: 與三十棒未必肯容何故復卓一卓云天上有星皆
0931a20: 拱北人間無水不朝東舉保壽開堂三聖推出一僧
0931a21: 壽便打聖云與麼為人瞎卻鎮州一城人眼去在壽
0931a22: 擲下拄杖歸方丈師云二大老恁麼作略將謂據令
0931a23: 而行爭奈傍觀者哂松巋門下只好一坑埋卻且道
0931a24: 他過在甚麼處具眼者試定當看。
0931a25: 上堂德山棒如雨點臨濟喝似雷奔何殊亂世英雄
0931a26: 釋迦摩竭掩室淨名毘耶杜口正似太平奸細直教
0931a27: 列在下風方乃揭示向上巴鼻且道如何是向上巴
0931a28: 鼻良久云直饒向者裏薦得分明也是一場特地。
0931a29: 佛成道日大棟胡居士設齋請上堂六載辛勤識得
0931a30: 不為冤咎明星一睹無端打失自家眼睛奇哉三歎
0931b01: 塗污大地眾生不少松巋恁麼批判且道還是有成
0931b02: 褫耶無成褫耶若道無成褫猶是孤負釋迦老子若
0931b03: 道有成褫又是埋沒己巳靈正恁麼時且道有成褫底
0931b04: 是無成褫底是試定當看分明月在梅稍上看到梅
0931b05: 稍早已巳遲。
0931b06: 上堂聞聲悟道見色明心遂喝一喝云者個不是聲
0931b07: 卓拄杖一下云者個不是色聲色示了諸人還悟也
0931b08: 未即此不悟孤負古人即此悟去孤負山僧且道悟
0931b09: 底是不悟底是檢點將來悟底也與你有分不悟底
0931b10: 也與你有分且道分償在甚麼處良久復卓杖云見
0931b11: 義勇為真勇士臨機不變始驚群。
0931b12: 上堂廬陵米鎮州蘿蔔山僧尋常受用得快今日特
0931b13: 為諸人拈掇還會麼若會得且許途中受用若也不
0931b14: 會三個成群四個作隊則且置秪如山僧自納敗缺
0931b15: 諸人還知落處麼良久云三生六十劫咄。
0931b16: 安南陶居士發心來山塑佛並取法名設齋供眾請
0931b17: 上堂塑佛取名兩彩一賽落賺山僧無端納敗撾鼓
0931b18: 陞堂人天集會一問一荅造妖捏怪正眼觀來瞎驢
0931b19: 趁隊雖然如是福田山上功德林中也要布些光彩
0931b20: 甚麼光彩卓拄杖云天共白雲曉水和明月流。
0931b21: 上堂以拄杖向左邊一卓云者個便是照用料揀玄
0931b22: 要主賓右邊一卓云者個便是妙協兼帶君臣道合
0931b23: 面前一卓云雲門圓相圈法眼六相意並諸子百家
0931b24: 奇巧技藝總在者裏一擊百雜碎了也撒向諸人面
0931b25: 前急須薦取始得不然冷眼看他人富貴等閒無奈
0931b26: 襆頭何。
0931b27: 上堂信受奉行底總為業識忙忙無本可據掉頭不
0931b28: 顧底孤迥迥俏巍巍直得靈山受記既然如此且道
0931b29: 有何憑據以拂子作吹勢云囉囉哩哩囉囉哩。
0931b30: 上堂卓拄杖一下云三世諸佛也如是歷代祖師也
0931c01: 如是天下老和尚也如是悅上座到者裏也不得不
0931c02: 如是且道如是個甚麼復卓一卓云我見燈明佛本
0931c03: 光瑞如此。
0931c04: 四月八日上堂黃面瞿曇當年此日降誕天下叢林
0931c05: 年年此日慶祝故我眾居士宿值德本不負勝因也
0931c06: 於此日發心來山設齋供眾敦請山僧上堂無非也
0931c07: 要稱羨羡雲門好手無非也要掀揚瞿曇指天指地所
0931c08: 以山僧直得有條攀條無條攀例驀拈拄杖云看看
0931c09: 世尊生也卓一卓云雲門來也諸人向者裏與二大
0931c10: 老相見則且置秪如未離兜率已巳降皇宮未出母胎
0931c11: 度人已巳畢又作麼生領會若也會三個成群四個作
0931c12: 隊若也不會老君原在青牛背喝一喝下座。
0931c13: 上堂禪禪禪語默動靜體安然道道道喫飯穿衣誰
0931c14: 欠少既然如是因甚麼善財童子歷一百一十城煙
0931c15: 冰參五十三員善知識然後復見文殊方纔得了且
0931c16: 道了後如何花開上林不是春日出扶桑不是早。
0931c17: 上堂十五日已巳前日出照不著十五日已巳後日落不
0931c18: 相隨正當十五日明頭來明頭合暗頭來暗頭合正
0931c19: 與麼時明暗不相奪歷歷無向背既無向背無處不
0931c20: 會如何會日高花影重風暖鳥聲碎。
0931c21: 上堂拈起拂子云是大神咒是大明咒是無上咒是
0931c22: 無等等咒能除一切苦真實不虛故說般若波羅密
0931c23: 多咒即說咒曰時是汝諸人作麼生會若也會揭諦
0931c24: 揭諦波羅揭諦波羅僧揭諦若也不會菩提薩婆訶。
0931c25: 佛誕日上堂雲散長空淨煙消宇宙寬當年今日日
0931c26: 悉達降人間瞻仰從他處抑揚在我邊燈籠鼓掌笑
0931c27: 露柱蹙眉憐且道笑個甚麼笑他指天指地太無端
0931c28: 喝一喝下座。
0931c29: 元旦日上堂新年頭佛法鏡清道有也好與三十棒
0931c30: 明教道無也好與三十棒何故佛法論個甚麼有無
0932a01: 直饒道個不有不無底正好擘脊便棒何謂如此卓
0932a02: 杖一下云拄杖開封當人不讓。
0932a03: 上堂一句無私當揚顯露千差頓斷洞徹十虛亙古
0932a04: 圓明纖毫無隱所以道無量法門全歸方寸河沙妙
0932a05: 德總在心源諸人還會麼檢點將來會與不會總是
0932a06: 多事何故開眼也著合眼也著咄。
0932a07: 上堂腳下是地頭上是天三百六十日原來是一年
0932a08: 喫飯卻止饑著衣方免寒恁麼會去西天此土若也
0932a09: 不會此土西天更問如何十萬八千喝一喝下座。
0932a10: 上堂見色非關色聞聲不是聲既不是色又不是聲
0932a11: 且道是個甚麼拈起拄杖云觀世音菩薩將錢買糊
0932a12: 餅放下手原來卻是個饅頭到這裏有甚麼難會卓
0932a13: 一卓云靈俐漢隔山見煙知是火隔墻見角知是牛。
0932a14: 上堂犬守夜雞司晨蠶吐絲蜂嚷蜜釋迦老子四十
0932a15: 九年三百餘會用盡伎倆播兩片皮橫說豎說塵說
0932a16: 剎說熾然說說無間歇何曾說到者裏達磨大師十
0932a17: 萬里航海而來遊梁涉魏將欲賣弄風流孰知被劉
0932a18: 支三藏打落當門齒喝一喝下座。
0932a19: 上堂本分生理原不欺人種田得穀貿易得銀十升
0932a20: 是一斗八兩是半觔若能如是會一切自見成只如
0932a21: 古人道不許夜行投明須到又作麼生商量切忌認
0932a22: 奴作郎。
0932a23: 小參
0932a24: 除夕小參北禪分歲烹露地白牛吹黍米飯煮野菜
0932a25: 羹燒榾柮火大家喫了唱村田樂松巋者裏也不烹
0932a26: 露地白牛也不吹黍米飯也不煮野菜羹也不燒榾
0932a27: 柮火也教大家喫了唱村田樂且道喫個甚麼舉起
0932a28: 果碟云和盤托出從君用莫教咬破嘴唇皮。
0932a29: 化月繪師真設齋請小參師舉真示眾云三十二相
0932a30: 非真相八十種好非真好若喚者個是吾真盡大地
0932b01: 人都惑了不喚者個是吾真肉髻長鬚何處討還是
0932b02: 喚底是不喚底是喝一喝云自顛尤自倒。
0932b03: 為元敬龍居士對靈小參以拂子指靈几云會麼生
0932b04: 亦何曾生死亦何曾死生死不相干假名而已巳矣既
0932b05: 無生亦無死正是那畔不來者畔不去兩頭坐斷中
0932b06: 間不立正恁麼時且道元敬龍檀越向甚麼處安身
0932b07: 立命去良久云能向其中深委悉了知三際本無移
0932b08: 為心田上座對靈小參拈起拂子云即此者個上同
0932b09: 諸佛下合眾生情與無情性相平等無大無小無前
0932b10: 無後無古無今所以道過去諸菩薩斯門已巳成就見
0932b11: 在諸菩薩今各入圓明未來修學人當依如是住故
0932b12: 我心田上座善別機宜二三十年保任此事克苦勤
0932b13: 勞年亦如是月亦如是日亦如是一切時中出入動
0932b14: 靜運用施為無有纖毫間斷真如佛性菩提涅槃打
0932b15: 成一片妄想分別無明煩惱了無相干直得淨裸裸
0932b16: 絕承當赤灑灑沒可把一出一入一來一去自由自
0932b17: 在無拘無束者豈不是一個無事閒道人耶正擬再
0932b18: 加保任厚養深蓄不意幻緣已巳盡劫水翻濤一時拽
0932b19: 過風幡掉轉面目直趨威音那畔去也正恁麼時且
0932b20: 道威音那畔作麼生趨良久云還會麼鐵船無底踏
0932b21: 翻去依舊東山水上行。
0932b22: 小參山僧若是真說除非啞卻口截卻舌諸人若是
0932b23: 真聽除非瞎卻眼塞卻耳雖然如是道水又何曾濕
0932b24: 卻口道火又何曾燒卻舌既不燒又不濕正是入火
0932b25: 不焚入水不溺者豈不是個堅密清淨法身耶是汝
0932b26: 諸人作麼生領會拽拄杖一時打散歸方丈。
0932b27: 機緣
0932b28: 師問僧那裏來僧曰曲靖來師曰鈍峰和尚近來不
0932b29: 安實否曰不得知師曰汝不在曲靖來。
0932b30: 一日新到參師問曰那裏來僧曰安籠來師曰安龍
0932c01: 甚麼處曰玉泉師曰顯法叔有何言句曰教某甲參
0932c02: 狗子無佛性話師曰而今會也未曰不會師曰不會
0932c03: 正好參。
0932c04: 僧問和尚親近權老人多年有父子不相傳底句是
0932c05: 必分付得來也今日請和尚慈悲舉示看師曰汝在
0932c06: 甚麼處得者問頭來僧無語師便打云向後莫亂統
0932c07: 士問和尚年多少師以手指口云牙齒都沒有了士
0932c08: 笑云是者個沒有是那個沒有師打云在那裏學者
0932c09: 戲頭來。
0932c10: 問僧甚麼處來僧曰關嶺來師曰盤江河作麼生過
0932c11: 來曰某甲本地人原不阻隔師曰汝說話不似本地
0932c12: 人在僧無語師曰情知汝非本地人出去。
0932c13: 僧問某甲生死未明乞和尚慈悲指示師豎起拂子
0932c14: 云你且道者個是生耶是死耶是不生不死耶曰某
0932c15: 甲不會師曰正好疑去。
0932c16: 僧問如何是臨濟三玄三要句師曰東山水上行曰
0932c17: 某甲不會師曰玄殺許多人。
0932c18: 僧問如何是無位真人師捉住僧一推曰者個非無
0932c19: 位真人僧茫然師又一推曰有頭無尾漢出去。
0932c20: 頌古
0932c21: 悟睹明星
0932c22: 一睹明星眼界寬大千無處著羞慚分明雲散家家
0932c23: 月枉受深山六載寒
0932c24: 世尊拈花
0932c25: 一自拈花微笑後是非泛濫到而今而今分咐同流
0932c26: 去不飲從他酒價增
0932c27: 靈雲見桃花
0932c28: 日暖風和萬物新桃花爛漫動人情靈雲自是眼皮
0932c29: 薄一見橫身隨業坑
0932c30: 子胡狗
0933a01: 子胡一隻狗咬殺天下人三頭六臂客過此亦喫驚
0933a02: 萬法歸一
0933a03: 萬法歸一一歸何漁翁江上釣煙波蘆花兩岸偷開
0933a04: 眼戲水鴛鴦遠避過
0933a05: 參禪偈
0933a06: 其一
0933a07: 參禪須努力努力若軍敵敵退若平時方能輝佛日
0933a08: 其二
0933a09: 參禪無別法要在自承當直下承當了山河盡眼光
0933a10: 其三
0933a11: 參禪宜盡情情盡自分明纖毫情未盡打入業識門
0933a12: 其四
0933a13: 參禪無間歇間歇失時節坐臥經行處總教如鐵橛
0933a14: 示偈
0933a15: 示恒白禪人
0933a16: 恒開清白一雙眼日用分明驗假真接待湧泉渾不
0933a17: 倦四來雲水沒疏親
0933a18: 示智海禪人
0933a19: 智鏡圓明光普照海天空闊絕邊涯收歸只在毫端
0933a20: 內洞徹幾微永不差
0933a21: 示慧友侍者
0933a22: 有無不立絕差殊定慧圓明理自舒三喚三應猶是
0933a23: 妄施為運用本如如
0933a24: 示悉有禪者
0933a25: 覿體分明無向背堂堂不昧有來由穿衣喫飯如能
0933a26: 委一切時中得自休
0933a27: 示指月禪人
0933a28: 湛湛青天月自明大千沙界露全身但知撲落非他
0933a29: 物始識縱橫不是塵
0933a30: 示元吉龍檀越
0933b01: 為護法門並護僧個中消息有來因當年曾受靈山
0933b02: 記今日光明耀祖燈
0933b03: 示聖聞張居士
0933b04: 聞聖聞凡皆是妄離聞離見亦非真聖凡聞見俱無
0933b05: 著日用堂堂得自親
0933b06: 示聖亮蕭居士
0933b07: 青山綠水西來意翠竹黃花古佛心遍界明明無隱
0933b08: 覆莫教放過別推尋
0933b09: 示聖潔陶居士
0933b10: 聖潔曷嘗凡不潔聖凡一體本無別若執聖淨壓凡
0933b11: 塵敢保維摩事未徹
0933b12: 示聖才羅居士
0933b13: 父母未生前面目頭頭覿面沒疏親直須保任常清
0933b14: 淨莫更從人辨假真
0933b15: 示聖越陶善人
0933b16: 越聖超凡一著子施為運用總如如但能一念常清
0933b17: 淨珍重不妨鬧裏居
0933b18: 示溪友侍者
0933b19: 溪中有魚山上有鳥更要山僧吹布毛闍黎猶似自
0933b20: 顛倒
0933b21: 聯芳
0933b22: 付化月吾徒
0933b23: 總無別法與人傳拄杖一條接有緣分付吾徒親受
0933b24: 手撐持祖道永綿綿
0933b25: 行實
0933b26: 師諱大悅號天一楚南呂氏子生值離亂被擄入黔
0933b27: 在安順長壽菴遇雲腹和尚上堂因發出塵之念時
0933b28: 值。
0933b29: 本朝大師恢取滇黔本營軍伍一時星散師喜脫穎
0933b30: 奔至安南龍潭寺禮上無下霞老宿披剃經半載得
0933c01: 聞善權和尚開法龍場萬壽寺師往親覲乞受具足
0933c02: 權一見以器期之一日問師曰汝來惟求戒耶更求
0933c03: 別事耶師曰某甲不知有何事更求乞和尚慈悲開
0933c04: 示權曰汝豈不聞生死事大耶師曰生死事大作麼
0933c05: 生了權曰參究始得師曰作麼生參權曰父母未生
0933c06: 前那箇是你本來面目恁麼參去師秉權命如是參
0933c07: 究刻無間斷時權遷松巋師亦隨之住經兩載一日
0933c08: 侍權與官人持論楞嚴經至世尊舉金色臂屈五輪
0933c09: 指問阿難處豁然有醒至夜上方丈呈解曰老和尚
0933c10: 無端相瞞某甲許多時也權曰汝見箇甚麼道理便
0933c11: 恁麼道師曰世尊舉手屈指示阿難處權曰我情
0933c12: 知汝只認得箇驢前馬後底為極則在師曰某甲只
0933c13: 恁麼更不受老和尚瞞也權叱之曰孟八郎漢不見
0933c14: 古人道佛法不是者箇道理師曰老大善知識更與
0933c15: 人說道理在權深肯之師自受囑後總未離權隨住
0933c16: 松巋二十餘載甲子歲權示寂本境檀越並合山大
0933c17: 眾勉師繼席師乃竭力鼎建松巋前後廊廡煥然一
0933c18: 新又苦守十餘年時遇丁丑孟冬偶示微恙一日示
0933c19: 徒化月曰吾滅後不勞盤薪費事生葬可也言訖而
0933c20: 逝化乃不違師命備棺收殮全身建塔於寺西老塔
0933c21: 山存為師世壽六十有七僧臘四十。
0933c22: 塔銘
0933c23: 今夫世系相承修理塚墓示子孫於不忘此在塵者
0933c24: 孝弟之心也至於出塵度世建塗毒鼓演空王法宜
0933c25: 乎萬有皆空無事塚墓然而孝弟之思疇不有之雖
0933c26: 在釋氏亦不能廢此天一禪師壽塔之所以建也禪
0933c27: 師本楚南呂氏子因值兵燹被擄入營涉歷艱辛無
0933c28: 不備嘗第身雖在營心則出家後二千餘歲卒成其
0933c29: 志傳善權禪師衣缽實參默悟凡有所得俱從性地
0933c30: 圓明和盤托出所以或拈揭自持或說法示人絕去
0934a01: 支離實道本來面目閱道臘四十餘年開堂演化傳其
0934a02: 法者若干人利益于人也大矣茲壽塔之建在師不
0934a03: 以有無為輕重而善一法弟責師法嗣併受師之利
0934a04: 益者不忍不建師之壽塔以示後學於不忘且盡其
0934a05: 孝弟之心以請銘于予也因銘之曰。
0934a06: 四大本空五蘊非有菩提無樹懸崖撒手震撼河山
0934a07: 地中獅吼一師塔頂圓光不朽咄
0934a08: 繡谷周名遠聲及氏拜撰。
0934a09: 
0934a10: 
0934a11: 佛事
0934a12: 為夫巖法弟起龕云天上人間獨超卓懸巖撒手自
0934a13: 承當拋卻廣福尤藏跡突出光明映八荒且密移一
0934a14: 步作麼生商量以拂子指徑云堂堂。
0934a15: 舉火云佛祖綱維衲僧巴鼻世出世間由此建立且
0934a16: 道建立箇甚麼建法幢立規矩接方來鍛衲子者個
0934a17: 便是我天巖法弟二三一年在廣福寺裏橫開豎闢
0934a18: 任意施為底一段風光今日移來者個大火聚裏要
0934a19: 與諸人通箇消息所以悅上座不得不為伊發明且
0934a20: 如何發明以火炬打圓相云烈焰光中轉法輪。
0934a21: 為再操上人起龕云赤條條光灼灼來去自分明纖
0934a22: 毫無差錯既無差錯且道即今路頭在甚麼處以杖
0934a23: 引龕云驀直去。
0934a24: 舉火云塵緣未迷惑心鏡圓明真常獨露歷
0934a25: 歷無生死明明絕有者一具皮囊無下交代
0934a26: 所以山僧直得為大眾為伊添柴看看火滅
0934a27: 煙消後分明遺下一堆灰。
0934a28: 
0934a29: 
0934a30: 天一悅禪師語錄終
0934b01: 　捐貲眾善芳名
0934b02: 信官龍元吉法名聖學同緣安氏蔭襲心寧
0934b03: 信士周德奇　　周定一　　趙世傑　　陶聖傑
0934b04: 　　周德維仝室吳氏　　　趙世勳　　馬聖意
0934b05: 　　薛門楊氏　　定機　　彭奇才　　譚萬學
0934b06: 　　趙貴和　　周定邦　　劉仲先　　譚　藻
0934b07: 　　趙和　　周　　　尹朝遵　　譚　韜
0934b08: 　　趙世華　　周　　　鄧貴生　　譚　略
0934b09: 　　馬　　　　袁大紳
0934b10: 　　李熙文　　　紹氏大乘
0934b11: 　　段賢　　　　喻大信
0934b12: 　　薛國棟　　　　　　　沈明德等同刻
0934b13: 　　　　　　　　　　　　法嗣聖靜募刻
0934b14: 　　　　　　　　　　天龍法弟如純對
0934b15: 　　　　海鹽陳　蕭書　　楞嚴　夏維寧　倪爾繩　同鐫
0934b16: 　康熙丁亥季夏　穀旦嘉興楞嚴寺般若堂藏板
