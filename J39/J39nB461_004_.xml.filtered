0759b01: 性空臻禪師語錄卷第四
0759b02: 嗣法門人超曉超自等編
0759b03: 拈頌
0759b04: 世尊拈花迦葉微笑。
0759b05: 拈世尊將蝦釣鱉頭陀見餌忘鉤卻被百萬人
0759b06: 天當面看破且道如何是他看破處面皺只因
0759b07: 陪笑得背駝將謂鞠躬多。
0759b08: 頌一花拈出露全機說向瞿曇少弄奇卻被傍
0759b09: 觀親看破微微冷笑到今時。
0759b10: 世尊陞座大眾集定文殊白椎云諦觀法王法法王
0759b11: 法如是世尊便下座。
0759b12: 拈你看這兩個漢大似合拍唱胡笳雖然曲調
0759b13: 分明只恐知音者少。
0759b14: 頌明月臺前照未休漁翁樵父兩綢繆誰知此
0759b15: 處無魚釣收拾絲綸別下鉤。
0759b16: 五通仙人問世尊有六通我有五通如何是那一通
0759b17: 佛召五通仙人仙人應諾佛云那一通汝問我。
0759b18: 拈仙人雖然應得不差若是那一通決定不知
0759b19: 落處在。
0759b20: 頌五陵公子探春慣深入華藂似夢同不識廬
0759b21: 山真面目只因身在此山中。
0759b22: 文殊三處度夏迦葉欲白椎擯出乃見百千萬億文
0759b23: 殊迦葉盡其神力椎不能舉世尊遂問迦葉你擬擯
0759b24: 那個文殊迦葉無對。
0759b25: 拈文殊隨處風流大似私通車馬迦葉看孔著
0759b26: 楔由來官不容鍼檢點將來總被老瞿曇熱瞞
0759b27: 了也山僧若見他道汝擯那個文殊便與劈面
0759b28: 一椎只教瞿曇通身手眼迴避不及。
0759b29: 頌堪笑靈山老釋迦規繩不整亂如麻引他無
0759b30: 限癡男女流水橋邊看落花。
0759c01: 世尊涅槃會上摩胸告眾曰汝等善觀吾紫磨金色
0759c02: 之身瞻仰取足勿令後悔若謂吾滅度非吾弟子謂
0759c03: 吾不滅度亦非吾弟子。
0759c04: 拈釋迦老子向來說心說性處分事分理今日
0759c05: 臨末稍頭只得動靜雙融生死不二大似猢猻
0759c06: 入布袋伎倆已盡雖然如是個中能有幾人向
0759c07: 摩胸處著眼。
0759c08: 頌人之將死其言善鳥若亡時聲更哀個裏是
0759c09: 誰知手腳都盧好與一坑埋。
0759c10: 賓頭盧尊者赴阿育王宮大會王行香次作禮問曰
0759c11: 承聞尊者親見佛來是否者以手策起眉毛曰會麼
0759c12: 王曰不會者曰阿耨達池龍王請佛齋是時吾亦預
0759c13: 其數。
0759c14: 拈尊者大似因齋慶讚將佛三十二相八十種
0759c15: 好一時揭露了也當時育王若是個漢待他策
0759c16: 起眉毛便云醜直教尊者雙眉落地。
0759c17: 頌趕供邏齋老古錐眉毛尖上掛須彌當時策
0759c18: 起雖奇特打失將何蓋面皮。
0759c19: 女子出定諸佛各還本處唯一女子近佛而坐入於
0759c20: 三昧文殊白佛曰如何此女得近佛坐佛告文殊汝
0759c21: 自覺此女定出問之文殊托至梵天盡其神力而不
0759c22: 能出世尊云下方有罔明菩薩能出此女人定須臾
0759c23: 罔明大士從地湧出作禮世尊世尊敕罔明出罔明
0759c24: 卻至女子前鳴指一下女子於是從定而出。
0759c25: 拈靈山這夥賊漢弄盡精魂逞盡伎倆大似證
0759c26: 龜成鱉到底難瞞明眼不得何故不見道僧投
0759c27: 寺裡宿賊打不防家。
0759c28: 頌桃花綻菊花綻各自知時有方便古今多少
0759c29: 賞春人不識東君空覿面。
0759c30: 池州甘贄行者一日入南泉設粥仍請南泉念誦泉
0760a01: 乃白椎曰請大眾為狸奴白牯念摩訶般若波羅蜜
0760a02: 甘拂袖便出泉粥後問典座行者在甚處座曰當時
0760a03: 便去也泉便打破鍋子。
0760a04: 拈甘贄行肅兵之令南泉施定亂之謀若據正
0760a05: 眼觀來二俱失利。
0760a06: 頌放去收來太險生作家用處豈留情謾云相
0760a07: 識滿天下真個知心有幾人。
0760a08: 南泉一日東西兩堂爭貓兒南泉見遂提起貓云道
0760a09: 得即不斬眾無對泉斬卻貓兒為兩段泉復舉前話
0760a10: 問趙州州便脫草鞋於頭上戴出泉云子若在恰救
0760a11: 得貓兒。
0760a12: 拈南泉老漢大似勾司賣卜直向堂前東卜西
0760a13: 卜求個買兆底鬼也無卻向草鞋頭上打鞦韆。
0760a14: 頌全提正令兮日月齊昏神嚎鬼哭兮地裂天
0760a15: 崩三軍驚駭兮魂消膽落一箭解圍兮射戟轅
0760a16: 門。
0760a17: 臨濟曰第一句薦得堪與佛祖為師第二句薦得堪
0760a18: 與人天為師第三句薦得自救不了。
0760a19: 拈老大臨濟作如此見解提持向上惑亂天下
0760a20: 人未有了日在惜乎當時一眾無人若下得三
0760a21: 個錯字管教老漢目瞪口啞。
0760a22: 頌裂一作三金圈栗棘擲下令人吞吐不得當
0760a23: 時若有傍觀者踢殺當年白拈賊。
0760a24: 僧問賣鹽翁覆船路向什麼處去翁放下鹽擔良久
0760a25: 僧又問翁曰你患聾那僧曰你向我道什麼翁曰向
0760a26: 汝道覆船路僧曰翁莫會禪麼翁曰莫道會禪佛法
0760a27: 也會盡僧曰你試說看翁便挑起鹽擔僧曰難翁曰
0760a28: 你喚這個作什麼僧曰鹽翁曰有什麼交涉僧曰你
0760a29: 喚作什麼翁曰不可更向你道是鹽。
0760a30: 拈這個鹽翁雖是通身手眼看來猶在半途這
0760b01: 僧未有主宰只是隨他摟搜有甚用處若是山
0760b02: 僧待他良久便一把扭住叫地方你看這販私
0760b03: 鹽賊漢未曾領官票在他若擬議驀拓開云看
0760b04: 破了也便走敢保這漢肩挑不上。
0760b05: 頌途路相逢問覆船鹽翁步步為周全師僧若
0760b06: 是巡鹽手把住還應索票錢。
0760b07: 臨濟上堂兩堂首座相見同時下喝僧問濟還有賓
0760b08: 主也無濟曰賓主歷然濟復召眾曰要會臨濟賓主
0760b09: 句問取堂中二首座。
0760b10: 拈二首座雖然啐啄同時箭鋒相拄若不得這
0760b11: 僧為伊發揚怎見得賓主歷然且作麼生是賓
0760b12: 主歷然底句天共白雲曉水和明月流。
0760b13: 頌明暗何曾合得伊主賓端的在臨時羚羊掛
0760b14: 角高枝上癡犬尋蹤遶樹馳。
0760b15: 趙州因南泉曰今時人須向異類中行始得。
0760b16: 拈王老師大似憐兒不覺醜被趙州一拶直得
0760b17: 四稜著地叵耐這漢猶是不肯放過近前踏倒
0760b18: 不勝快便猶向涅槃堂裏伸怨叫屈殊不知得
0760b19: 便宜處失便宜若有人問山僧如何是異類只
0760b20: 向伊道擎頭戴角拖犁拽耙且道與南泉是同
0760b21: 是別。
0760b22: 頌王老親從異類行明明羞恥不瞞人若無如
0760b23: 是超方作未免隨他受苦辛。
0760b24: 臨濟因黃檗普請隨後行檗回頭見濟空手乃問钁
0760b25: 在何處濟曰有一人將去了也檗曰近前來與汝商
0760b26: 量個事濟便近前檗豎起钁曰只這個天下人提掇
0760b27: 不起濟就手掣得豎起曰為甚卻在某甲手裏檗曰
0760b28: 今日自有人普請便回。
0760b29: 拈黃檗雖然老將未免而歸山僧若見他
0760b30: 道為甚卻在某甲手裡但道老僧今日失利且
0760c01: 道把柄在阿誰手裏。
0760c02: 頌撩鉤搭索能多事奪角衝開藝更便不是子
0760c03: 強欺父弱只因活計钁頭邊。
0760c04: 僧問雲門云一口吞盡時如何門云我在你肚裏僧
0760c05: 曰和尚為什麼在學人肚裏門曰還我話頭來。
0760c06: 拈這僧莽鹵一擔雲門偷心十分用個倒身之
0760c07: 計將這僧三膲六腑生熟二臟盡情搬出自己巳
0760c08: 卻頓在裏許未免令人好笑這僧若是選佛但
0760c09: 云多謝和尚供養。
0760c10: 頌問得似奇荅得恰好鹵莽禪和自生懊惱作
0760c11: 家到底不作家到底作家屙出了。
0760c12: 官人問趙州還入地獄否州云老僧末上入官人曰
0760c13: 大善知識為什麼入地獄州云我若不入阿誰教化
0760c14: 汝。
0760c15: 拈趙州老賊捨得自己贏得他人則不無怎奈
0760c16: 渾身泥水。
0760c17: 頌雷門撾布鼓日下弄螢光一個渾身倒羞慚
0760c18: 何處藏。
0760c19: 僧問興化四面八方來時如何師曰打中間底僧便
0760c20: 禮拜師曰昨日赴個村齋途中遇一陣卒風暴雨卻
0760c21: 向古廟裏躲避得過。
0760c22: 拈這僧雷聲浩大雨點全無興化善辯來風只
0760c23: 消一點雖然如是敲磕將來也是急水下篙未
0760c24: 免氣急殺人若問山僧四面八方來時如何便
0760c25: 與劈頭一棒何故不見道口是禍門。
0760c26: 頌八面來時風勢險當陽一點定山河若無韓
0760c27: 信張良策謾向轅門唱楚歌。
0760c28: 僧問曹山世間何物最貴山曰死貓頭最貴僧問為
0760c29: 甚死貓頭最貴山曰無人著價。
0760c30: 拈曹山荅話奇特本色未見若是正眼看來未
0761a01: 免在貴賤裏折倒眾中若有英特之士出來問
0761a02: 山僧不屬貴賤一句又作麼生但向伊道杖頭
0761a03: 短拄三竿日衣帶長牽一線風。
0761a04: 頌世上何物最貴曹山荅死貓頭可惜無人著
0761a05: 價只堪塞壑填溝。
0761a06: 僧問雲門從上來事請師提綱門云朝看東南暮看
0761a07: 西北僧曰便恁麼去時如何門曰東家點燈西家暗
0761a08: 坐。
0761a09: 拈雲門大師眼光爍破四天下則不無若是提
0761a10: 綱從上來事未免指東畫西。
0761a11: 頌暗裏拋金鎖明中擲玉鉤賺他門外客坐得
0761a12: 冷湫湫。
0761a13: 趙州到一菴主處問有麼有麼主豎起拳頭州曰水
0761a14: 淺不是泊船處便行州又到一菴主處問有麼有麼
0761a15: 主亦豎起拳頭州曰能縱能奪能殺能活便作禮。
0761a16: 拈趙州年老只管逢人賣嘴不顧舌頭拖地。
0761a17: 頌斷頭船子泛江心猶把絲綸釣晚曛無孔笛
0761a18: 吹驚兩岸短長格調舌頭分。
0761a19: 興化謂克賓維那曰汝不久為唱道之師賓曰不入
0761a20: 這保社化曰會了不入不會了不入賓曰總不與麼
0761a21: 化便打曰克賓維那法戰不勝罰錢五貫設饡飯一
0761a22: 堂次日化自白椎曰克賓維那法戰不勝不得喫飯
0761a23: 即便出院。
0761a24: 拈盡道克賓失錢遭罪有理難伸殊不知重賞
0761a25: 之下必有勇夫敢問諸人還知興化老人作用
0761a26: 處麼良久云不入驚人浪難得稱意魚。
0761a27: 頌一不做二不休不是冤家不聚頭打了罰錢
0761a28: 趁出院不風流處轉風流。
0761a29: 慈明禪師冬日榜示僧堂作此字其
0761a30: 下註云若人識得不離四威儀中有首座見之謂曰
0761b01: 和尚今日放參師聞而笑之。
0761b02: 拈慈明老人無端將三百六十骨節八萬四千
0761b03: 毛孔并祖翁一片田地四至分明總書一契自
0761b04: 己復簽花押賣與諸人惜乎不遇受主若不得
0761b05: 首座為伊作個中正管取至今日炙風吹。
0761b06: 頌家門清吉無妖怪何用高懸白澤圖捏個拳
0761b07: 頭作枕臥諸人切莫妄分疏。
0761b08: 殃崛摩羅出家為沙門因持缽入城至一長者家值
0761b09: 其婦產難子母未分長者云瞿曇弟子汝為至聖有
0761b10: 何法能免產難殃崛曰我乍入道未知此法當去問
0761b11: 佛卻來相報遽返白佛具陳上事佛告曰汝速去說
0761b12: 我自從賢聖法來未曾殺生殃崛往告其婦人聞之
0761b13: 當時分娩母子平安。
0761b14: 拈瞿曇因風吹火用力不多尊者走得腳酸只
0761b15: 是傳言送語看這婦女大似客遇窮途正在苦
0761b16: 惱之鄉忽得家信一到不覺腰包落地通身慶
0761b17: 快呵呵且道這一笑落在那個分上若人道得
0761b18: 分明方許救得產難。
0761b19: 頌嘮叨個瞿曇無生旨謾宣縱然能救得終是
0761b20: 老婆禪。
0761b21: 昔有古德一日不赴堂侍者請赴堂德曰我今日在
0761b22: 莊上喫油餈飽也者曰和尚不曾出入德曰汝去問
0761b23: 莊主者方出門忽見莊主來謝和尚到莊。
0761b24: 拈融通定力出入由渠等閒一動一靜縱神物
0761b25: 都不能測雖然如是檢點將來猶是鬼家活計
0761b26: 當時若遇山僧正好驗過了打何故老老大
0761b27: 大因甚出入不明。
0761b28: 頌古德家貧賊計生明修暗渡騙人精當時下
0761b29: 得三椎鼓千載難逃背食名。
0761b30: 僧與疏山造壽塔畢白師師曰將多少錢與匠人僧
0761c01: 曰一切在和尚師曰為將三文錢與匠人為將兩文
0761c02: 錢與匠人為將一文錢與匠人若道得與吾親造壽
0761c03: 塔來僧無語後僧舉似大嶺菴閑和尚即羅山也嶺曰還
0761c04: 有人道得麼僧曰未有人道得嶺曰汝歸與疏山道
0761c05: 若將三文錢與匠人和尚此生決定不得塔若將兩
0761c06: 文錢與匠人和尚與匠人共出一隻手若將一文錢
0761c07: 與匠人累他匠人鬚眉墮落僧回如教而說師具威
0761c08: 儀望大嶺作禮歎曰將謂無人大嶺有古佛放光射
0761c09: 到此間雖然如是也是臘月蓮花大嶺後聞此語曰
0761c10: 我恁麼道早是龜毛長三尺。
0761c11: 拈疏山壽塔雖奇若不得這僧為伊開址羅山
0761c12: 為伊合尖幾成虛設。
0761c13: 頌疏山老太奸頑塔告工完錢未完碎碎零零
0761c14: 敲復打可憐主事被伊瞞休叵耐有傍觀千里
0761c15: 同風徹夜寒三更二點多相似一盞清燈好自
0761c16: 看。
0761c17: 百丈每上堂有一老人隨眾聽法一日眾退唯老人
0761c18: 不去師問汝是何人老人曰某非人也於過去迦葉
0761c19: 佛時曾住此山因學人問大修行人還落因果也無
0761c20: 某對云不落因果遂五百生墮野狐身今請和尚代
0761c21: 一轉語貴脫野狐身師曰汝問老人曰大修行人還
0761c22: 落因果也無師曰不昧因果老人於言下大悟作禮
0761c23: 曰某已脫野狐身住在山後敢乞依亡僧津送師令
0761c24: 維那白椎告眾食後送亡僧大眾聚議一眾皆疑涅
0761c25: 槃堂又無病人何故如此食後師領眾至山後巖下
0761c26: 以杖挑出一死野狐乃依法火葬。
0761c27: 拈大凡修行人貴乎命根斷疑情破若命根不
0761c28: 斷疑情不破未免打在八識區字頭出頭沒所
0761c29: 以百丈老人特為後學初機作個樣子直教一
0761c30: 言之下頓脫狐疑且不昧因果果脫得野狐身
0762a01: 麼速道速道。
0762a02: 頌不落何深不昧幽兩重公案一機酬毫釐差
0762a03: 處天懸隔說與禪流莫妄求。
0762a04: 昔有婆子供養一庵主經二十年常令一二八女子
0762a05: 送飯給侍一日令女子抱定曰正恁麼時如何主曰
0762a06: 枯木倚寒巖三冬無煖氣女子舉似婆婆曰我二十
0762a07: 年秖供養得個俗漢遂遣出燒卻庵。
0762a08: 拈婆子探竿在手拋香餌以釣鯨鰲者僧以露
0762a09: 網之魚見絲綸而疾迴避縱饒寒巖發燄猶不
0762a10: 能使伊煖氣相接如此擔板怎得不受人之惑
0762a11: 當時若見恁麼道便與攔胸托開云人來也他
0762a12: 若回頭連棒打出管教者婆聞得立地放尿。
0762a13: 頌良夜星明直下垂細鱗巨口謾相疑清香豈
0762a14: 是尋常餌好段因緣卻負伊。
0762a15: 雪峰搬柴次乃於洞山面前拋下一束山曰重多少
0762a16: 峰曰盡大地人提不起山曰爭得到這裏峰無語。
0762a17: 拈雪峰逢人弄嘴伎死窮途洞山詰問來由言
0762a18: 中有嚮若作雪峰待他問爭得到此便自指胸
0762a19: 曰全承渠力管教洞山讚歎不及。
0762a20: 頌盡大地人提不起問伊爭得到者裡可憐雪
0762a21: 老似癡呆有理難申骨都嘴。
0762a22: 僧問馬大師離四句絕百非請師指示某甲西來意
0762a23: 師曰我今日勞倦不能為汝說問取智藏去僧問西
0762a24: 堂堂云何不問和尚僧云和尚教來問堂云我今日
0762a25: 頭痛不能為汝說問取海兄去僧又問百丈丈云我
0762a26: 到這裏卻不會僧卻回舉似大師師曰藏頭白海頭
0762a27: 黑。
0762a28: 頌馬師父子弄泥團丟去拋來總一般四句百
0762a29: 非推卻了者僧當面受伊瞞。
0762a30: 趙州在東司見遠侍者過驀召文遠遠應諾州曰東
0762b01: 司上不可與汝說佛法。
0762b02: 頌送屙放尿處佛法許誰知堪嗟趙州老齷齪
0762b03: 滿肚皮。
0762b04: 
0762b05: 燕山誥封夫人關門伊氏率男茂盛玻爾坤楚蠻子
0762b06: 　　施貲在京師崇寧庵刻
0762b07: 
0762b08: 
0762b09: 
0762b10: 性空臻禪師語錄卷第四
