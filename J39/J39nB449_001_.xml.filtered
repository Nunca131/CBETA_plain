0459a01: 祖亮啟禪師語錄序
0459a02: 自大聖已巳還拈花微笑之旨弘傳迄今二千
0459a03: 七百有餘載其間得大機用具正知見說法
0459a04: 如雲若雨者又奚啻龍驤虎驟哉我祖亮法
0459a05: 兄英年悟證親入揚墳靈機老人之室厥後
0459a06: 四坐道場浩歸湖海其赤手提持惟以向上
0459a07: 一著機語峻拔衲子敬畏每於鉗錘之下透
0459a08: 脫見聞者不知其幾幾嗣法弟子澗石予揆
0459a09: 尤龍象之最著者揆識卓才優繼述有志然
0459a10: 卒以數奇不獲展其驥足回首之日惟切切
0459a11: 以未刻師語錄為念乃以其遺稿囑同參素
0459a12: 嚴丐余作序壽梓流通法眼嗚呼揆可謂重其
0459a13: 道而孝其師已巳雖死猶生余雖不敏為片辭
0459a14: 以揄揚其大略焉。
0459a15: 時
0459a16: 康熙四十年孟夏蓂生莢之四日普明法弟
0459a17: 超嶼題
0459a18: 
0459a19: 
0459a20: 
0459a21: 
0459a22: 
0459a23: 
0459a24: 
0459b01: 祖亮禪師語錄卷一
0459b02: 門人廣和記錄
0459b03: 住湖州翔鳳資福禪寺語錄
0459b04: 康熙庚午年二月十五日進院。
0459b05: 即日本山護法及同門諸大師眾耆宿兩序執事請
0459b06: 上堂問荅不錄師云列祖名藍先師勳業龍象蹴踏
0459b07: 之場天神擁護之地啟上座到來現成公案不假安
0459b08: 排堂搆森嚴紀綱勿墜祖父田園契券分明一回入
0459b09: 手宛同本得於此一一透脫顯發一機八面玲瓏十
0459b10: 虛通徹縱橫無礙森羅萬象覿露古佛家風色色頭
0459b11: 頭全彰先師面目承斯恩力權衡佛祖掌握乾坤作
0459b12: 用全提卷舒自在直得翔鳳起舞獅峰奮迅千巖稽
0459b13: 首萬壑呈祥且正恁麼展演畢竟恩歸何地驀豎拂
0459b14: 云彌亙古今秖者個頂天立地更由誰。
0459b15: 當晚小參入此門來不存枝葉試看祖父是何標格
0459b16: 突出一句坐斷千差拈弄一機流通正眼獨露目前
0459b17: 真不掩偽昔日先師云衲僧行履親師處友惟要一
0459b18: 真實心所以釋迦老子以此真實心出世拈花金色
0459b19: 頭陀以此真實心破顏微笑乃至達磨老祖以此真
0459b20: 實心來我東震旦國少室峰前面壁九年神光以此
0459b21: 真實心斷臂求法遞代相傳至于六祖南嶽馬祖百
0459b22: 丈黃檗臨濟天下老和尚無不以此真實心津濟四
0459b23: 生梯航九有故我先師以此真實心住此山建藂林
0459b24: 立紀綱待衲子啟上座亦依此真實心親覲先師依
0459b25: 此真實心登先師堂入先師室驀拈杖云今將此一
0459b26: 真實心懸在拄杖頭上諸兄剔起眉毛看看各各證
0459b27: 此真實心依此真實心為棟為梁輔弼祖山日用頭
0459b28: 頭無行而不依此一真實心雖然且道如許真實心
0459b29: 畢竟落在甚麼處鳳山突兀亙今古正法綿綿續萬
0459b30: 年卓拄杖便起身。
0459c01: 結制朗然禪德領嘉秀二邑眾居士設齋請陞座師
0459c02: 云獅子峰頭懸崖嶮巇資福堂前本無異轍面壁家
0459c03: 風古今不昧猛烈丈夫到者裡直下搆取似遼天俊
0459c04: 鶻撲地高飛呼喚不回羅籠不住少有衲僧氣息若
0459c05: 是徇途守轍今日三明日四更論長期短限堪作甚
0459c06: 麼啟上座事不獲已巳作死馬醫今日特地好肉剜瘡
0459c07: 起模畫樣把定牢關乾坤失色九十日內將個金剛
0459c08: 圈栗棘蓬任你諸人吞跳不容纖毫走作直得虛空
0459c09: 起舞海嶽騰輝忽然地一聲時天上人間稱奇特
0459c10: 卓拄杖下座。
0459c11: 解制念修聞生二大德領仁錢兩縣眾居士設齋請
0459c12: 陞座師云捏緊蛇頭針劄不入打開布袋七穿八穴
0459c13: 針劄不入處森羅顯現七穿八穴時纖毫不立明明
0459c14: 絕蓋覆歷歷無向背踏著者些兒去留得自在以此
0459c15: 益壽壽嚴以此植福福增以此祈嗣獲胤以此消災
0459c16: 災滅直得頭頭然物物然天上與人間咸承斯恩力
0459c17: 且正當今日解制一句又作麼生道透網金鱗從變
0459c18: 化羽毛未具謾飛騰卓拄杖下座。
0459c19: 結制笑解師領眾設齋請陞座師云匡住鳳山三結
0459c20: 冬煉成爐韝火通紅諸禪墮落眉鬚後始解當場弄
0459c21: 脫空大眾且道脫空作麼生弄個段風流收不住拈
0459c22: 條白捧舞西風以主杖作舞下座。
0459c23: 早參舉圓悟祖師因僧問如何是諸佛出身處祖云
0459c24: 熏風自南來殿角生微涼意旨如何眾佇思師云擬
0459c25: 議思量白雲萬里復云諸兄弟做工夫如啟上座性
0459c26: 子相似觸著些兒劈空轟個霹靂閃電揮霍之間眼
0459c27: 底空勞勞佛來也無他立地處祖來也無他措辭處
0459c28: 也不知有人也不知有己巳也不知有天也不知有地
0459c29: 直得東西不辨南北不分森羅萬象乾坤大地盡融
0459c30: 作一個無明團子待打個之遶來拈起兔角杖子輕
0460a01: 輕一擊粉碎山河及大地全露法王身要得此事相
0460a02: 應也須恁麼始得。
0460a03: 元旦示眾師云昨夜今朝事不同豁開兩眼露春風
0460a04: 巖前積雪都消盡萬象森羅展笑容。
0460a05: 解制今朝正月廿三打開翔鳳玄關直下全身湧出
0460a06: 到處地廓天寬去亦然住亦然無位真人赤肉團動
0460a07: 也得靜也得趙州胡盧掛東壁諸兄弟去去去有佛
0460a08: 處不得住處處黃鶯啼綠樹無佛處急走過臺山路
0460a09: 上親勘破肩頭擔子忽脫空贏得春風生兩腋。
0460a10: 解制小參頂門一句本無解結向上一機全提殺活
0460a11: 堪笑他從上老凍膿用錐用鉤徒勞把捉印住印破
0460a12: 反成話墮資福者裏總無者般做作卓拄杖云只要
0460a13: 諸兄弟向者裏識得根源去如龍得水似虎靠山東
0460a14: 行西行到處咸亨南去北去無方不利腰纏十萬貫
0460a15: 騎鶴上楊州有意氣時添意氣不風流處也風流倘
0460a16: 或見不透脫跨出山門觀音橋邊忽有個漢把住一
0460a17: 問若道不得莫謂鳳山關險峻前頭猶有一重津。
0460a18: 晚參師云諸兄弟空空登殿來空空歸堂去要會空
0460a19: 空意空空裡薦取且道空空裏薦取個什麼回堂喫
0460a20: 茶去。
0460a21: 早參師云諸人衣裏各有一顆明珠昨日肩竹打云
0460a22: 錢家嶺頭龍爪松下昇元觀前啟上座檢得在者裏
0460a23: 遂以手作捧珠勢云各各認取去良久復云見之不
0460a24: 取徒勞後悔。
0460a25: 晚參師云庭前雪未消斷臂人何在良久云令我空
0460a26: 相思一天雲靉靆。
0460a27: 立春早參師云泥牛剛倒地大地盡皆春森羅及萬
0460a28: 象煥然一時新殿角梅花破玉寒香襲襲庭前古柏
0460a29: 參天翠色森森於此會得一團春色無高下其或未
0460a30: 然莫把花枝較短長。
0460b01: 早參師云今日摘茶已巳畢啟上座有個末後句子向
0460b02: 諸兄弟道收了菜麥插了秧大家搖扇取風涼會得
0460b03: 的受用不盡不會得的風涼也許你風涼切須要小
0460b04: 心且道小心個甚麼切忌傷風。
0460b05: 早參今朝七月初五放出玄沙猛虎眾中有負命者
0460b06: 出來眾無出師云猛虎不食伏肉便行。
0460b07: 早參古人道終日行不曾踏著一片地師云黃檗老
0460b08: 老大大發語沒來由既是終日行不曾踏著一片地
0460b09: 難道踏在虛空裡資福則不然終日行步步秪要踏
0460b10: 實地諸人行只是腳跟未點地且如何得踏實地去
0460b11: 卓拄杖步云一二三四五。
0460b12: 早參師云大盡三十小盡廿九大家在者裏幾個能
0460b13: 知有若知有鳳山突出拄杖頭驚得虛空顛倒走。
0460b14: 晚參昨夜天雨雪萬象同一色今朝雪盡消山河齊
0460b15: 露出者個說話若作佛法商量與你拄杖三十不作
0460b16: 佛法商量亦與你拄杖三十大眾且作麼生商量免
0460b17: 得拄杖僧出云奉和尚命領拄杖三十師問眾云者
0460b18: 僧恁麼答話還有商量沒商量眾擬議師震聲一喝
0460b19: 歸方丈。
0460b20: 解夏小參鳳山今日解繩頭放出溈山水牯牛自有
0460b21: 天然頭角在不風流處也風流。
0460b22: 早參昨日夜來甚涼睡到三更時候一覺醒來凍得
0460b23: 肚子裏痛伸手背後摸著被頭忽然有個會處特特
0460b24: 舉似大眾且道是個甚麼會處十個指頭八個了。
0460b25: 早參以拄杖打圓相云秪者個圈繢三世諸佛也跳
0460b26: 不出歷代祖師也跳不出天下老和尚也跳不出眾
0460b27: 中忽有個漢出來道長老你還跳得出麼向他道莫把
0460b28: 是非來辨我浮生穿鑿不相干。
0460b29: 立春日小參今日春朝春起頭人人市上看春牛山
0460b30: 中莫謂無牛看也有牛兒三兩頭鞭起陝府鐵牛放
0460c01: 出溈山牯牛牽動海底泥牛諸兄弟若解看不風流
0460c02: 處也風流更有一種堪笑處笑你騎牛來覓牛。
0460c03: 早參今朝正月七盡道是人日萬里起祥雲千峰呈
0460c04: 瑞色直得慶無不宜兆民康吉驀豎主杖云主杖子
0460c05: 逞個神通化為南山鱉鼻汝等諸人急須仔細切忌
0460c06: 親遭一口者裡無處叫屈咄。
0460c07: 元宵節師打圓相云者是一宛無盡燈從上諸祖師
0460c08: 是善鬧燈的人今日乘此佳節請他出來試鬧一場
0460c09: 汝等諸人急須著眼禾山打鼓秘魔擎又道吾舞笏
0460c10: 雪峰輥毬石鞏張弓德山拈捧臨濟喝彩雲門歌曲
0460c11: 觀世音菩薩將錢買胡餅放下手來卻是饅頭喝一
0460c12: 喝云山僧若不喝住不知鬧到幾時擲下竹篦歸方
0460c13: 丈。
0460c14: 晚參今朝初五日是人怕月忌山僧出門時偏偏諸
0460c15: 事吉走到昇元觀前撞著李伯陽葛真人拉去遊戲
0460c16: 煉丹臺登雲石就其石上盤桓片晌山僧問老子云
0460c17: 你的工夫如何答云我經中有云杳杳冥冥其中有
0460c18: 精恍恍惚惚其中有物山僧震聲喝云你者弄精魂
0460c19: 漢老子云你和尚家如何山僧云一趯趯翻煉丹臺
0460c20: 一拳拳倒登雲石衲僧豪興合如斯意氣不從天地
0460c21: 得爾時三人撫掌大笑而別山僧歸來特特舉似大
0460c22: 眾若信得及今晚亦是小出大遇若信不及問取山
0460c23: 僧二侍者。
0460c24: 結春小參師云靈雲見桃花眼中著屑香巖聞擊竹
0460c25: 耳裡添塵者一對隨聲逐色漢被山僧三十捧趁出
0460c26: 了也鳳山今日結春又圖個甚麼最愛江南二三月
0460c27: 春風吹綻百花新。
0460c28: 佛誕日早參舉世尊初生云天上天下惟我獨尊雲
0460c29: 門道我當時若見一棒打殺與狗子喫貴圖天下太
0460c30: 平師顧眾云眾中還有救得世尊者麼眾屏息諸兄
0461a01: 既不能救山僧自救去也以杖旋風打散。
0461a02: 早參師拈扇子云昔日鹽官犀牛扇今朝資福蜀府
0461a03: 扇還是同是別若道是同乃有犀牛蜀府之名若道
0461a04: 是別信手拈來信手揮清風透體一般涼又焉得別
0461a05: 諸兄試道看淨因出禮拜云昔日鹽官今朝和尚如
0461a06: 何是直指根源一句師便打進云早知和尚有此機
0461a07: 師云須知痛癢始得復云者柄蜀府扇杭州城裏十
0461a08: 五文錢買得的你諸人決定是信的及乎道扇子
0461a09: 跳上三十三天觸著帝釋鼻孔東海鯉魚一棒兩似
0461a10: 盆傾為甚底茫然只為途中經歷久明明不曉卻成
0461a11: 迷。
0461a12: 元旦小參昨夜漫天瑞雪今朝萬里晴空道人安居
0461a13: 林下只見一片皇風。
0461a14: 示眾今日結制之始起七之初也徇個時例與諸兄
0461a15: 說幾句無意智話久參上士不敢塗污後進初機聊
0461a16: 以點綴若論此事在當人分上本自現成增一絲毫
0461a17: 不得減一絲毫不得觸事全該臨機獨露歷歷分明
0461a18: 無纖毫隱晦在今不得受用者只因染緣深厚識情
0461a19: 膠固背覺合塵逐妄迷真向生死海內流轉輪迴道
0461a20: 中循環無有了日所以大覺世尊出興於世向雪山
0461a21: 六載辛勤至臘月八日夜睹明星觸破眼睛大驚小
0461a22: 怪云奇哉一切眾生具有如來智慧德相皆因妄想
0461a23: 執著而不能證得看他先證此一著子迥出三界不
0461a24: 受輪迴今日諸兄要證此一著子先要生大慚愧向
0461a25: 己巳躬下思一思想一想我為何事棄了父母而不供
0461a26: 甘旨耶為何事發心出家耶為何事別了師長而不
0461a27: 侍奉耶為何事擔囊負缽登山涉水參尋知識耶為
0461a28: 何事在此堂中受委曲辛苦耶如是思想一回然後
0461a29: 將從前妄想心無明心人我心是非心得失心馳求
0461a30: 心名利心好心不好心一切種種差別之心總一時
0461b01: 颺在獅子峰下無一點影響令胸次中空空洞洞虛
0461b02: 虛靈靈活活脫脫將個無意路話頭頓在面前深研
0461b03: 細拶於此一七之中起大疑情向不明白處討個明
0461b04: 白如一七不明具決定志向九十日內畢竟要個倒
0461b05: 斷如或根器遲鈍要須發大勇猛心大精進心大誓
0461b06: 願心大堅固心辦長遠之志或三年五載十年二十
0461b07: 年乃至盡此生不明等待來生般若緣熟一出頭來
0461b08: 地一聲蓋天蓋地得大自在得大受用皆從資福
0461b09: 堂中今日者一念去說到者裏不覺呵呵大笑且道
0461b10: 笑個甚麼一把柳絲收不得和煙搭在玉欄干。
0461b11: 示眾師拈竹篦云大眾看看這條竹篦子自首山老
0461b12: 子傳到今日在啟上座手裡喚作竹篦子則觸不喚
0461b13: 作竹篦子則背諸兄作麼生會若也會得不妨出來
0461b14: 拗折竹篦喝散大眾啟上座只得忍氣吞聲若也不
0461b15: 會遂擲下竹篦云看竹篦子跳驚起陝陜府鐵牛撞
0461b16: 倒須彌山嚇得山門頭金剛手舞足蹈一齊走入諸
0461b17: 兄眉啑裡去也還見麼若也見許諸兄具一隻眼若
0461b18: 也不見啟上座瞞諸兄去也。
0461b19: 因事示眾本來元不隔纖毫只為我山勢嶮高果然
0461b20: 立地能摧折歷劫狂心當下消且道消後如何兩腳
0461b21: 踏實地。
0461b22: 解七示眾百戰場中一七已巳過甲冑重圍同時打破
0461b23: 平得安南收歸塞北直得六賊全誅王登寶座所以
0461b24: 道罷拈三尺劍休弄一張弓狼煙四海息坐鎮樂皇
0461b25: 風秪如脫盔卸甲一句作麼生道各各開單穩臥雖
0461b26: 然要有極則事在且作麼生是極則事且待下七與
0461b27: 諸兄說破。
0461b28: 示眾有佛處不得住欲避他時無避處無佛處急走
0461b29: 過大唐天子只一個堪笑趙州老凍農換人眼睛用
0461b30: 黑豆。
0461c01: 起七落堂師以主杖畫一畫云還有過得者重關底
0461c02: 麼若透得過底制也結他不著七也打他不著眾無
0461c03: 語師復云釋迦老子透者重關靈山拈花迦葉透過
0461c04: 者重關便解微笑達磨祖師透過者重關直指人心
0461c05: 見性成佛天下老和尚透過者重關坐曲彔床啟上
0461c06: 座透者重關住先師道場居一眾之首諸人透者重
0461c07: 關堪作甚麼良久云七日後看取。
0461c08: 結制示眾諸方十五結制鳳山結制念三不是強列
0461c09: 行市亦非曲調新翻要逼衲僧別立生涯獨奮雙拳
0461c10: 無例可攀若是遼天俊鶻便解擊節衝關大千沙界
0461c11: 絕羅籠越格風流豈等閒眾中莫有透關者麼良久
0461c12: 云直下既無通透路剋期須辦死心參。
0461c13: 因事示眾者條棒絕疏親赤條條亙古今佛來打祖
0461c14: 來打透出寒光赤灑灑有時縱有時奪倒用橫拈活
0461c15: 潑潑驀然敲出虛空髓木人背上流鮮血可憐撞著
0461c16: 刻舟人受了多少不平屈屈屈如今且靠在東壁時
0461c17: 節忽然自到來等閒拈出掀天地。
0461c18: 解制示眾九旬期滿出松關登涉溪山仔細看直下
0461c19: 未明心地印途中好自著羞慚復舉聰禪師云你若
0461c20: 離我這裡有鉤鉤你你若住我這裡有錐錐你聰禪
0461c21: 師可煞窮搕無大人相資福者裡則不然住的隨
0461c22: 他住去的隨他去一總鉤錐都不用何故不見道執
0461c23: 之失度必入斜路放之自然體無去住。
0461c24: 示眾今日起七諸兄須要遵三種規則第一經行不
0461c25: 得踏著常住方磚要步步踏實第二喫飯不得從口
0461c26: 入要有個入處第三不得從鼻孔裏出氣須有出氣
0461c27: 處二六時中少有相違啟上座有竹篦子打徹伊骨
0461c28: 髓莫言不道。
0461c29: 示眾至道無難惟嫌揀擇秪如目前露柱是露柱香
0461c30: 臺是香臺且作麼生是個不揀擇的道理雲散家家
0462a01: 月春來處處花。
0462a02: 示眾乾坤之內宇宙之間中有一寶秘在形山汝諸
0462a03: 人堂堂六尺之軀頭頂天腳踏地抖擻衲衣著眼覷
0462a04: 且道此寶在甚麼處良久云打破乾坤無覓處舉頭
0462a05: 秪見亂峰青。
0462a06: 解夏師舉洞山云初秋夏末眾兄弟直須向萬里無
0462a07: 寸草處去後瀏陽庵主聞云出門便是草師云看他
0462a08: 從上兩個老古錐青天白日都向草裡輥啟上座即
0462a09: 不然盡大地是個資福寺一任諸兄弟東去西去究
0462a10: 竟何曾離得我者裡卓主杖歸方丈。
0462a11: 起七落堂若論此事眨上眉毛錯過了也立地搆去
0462a12: 是第二機更要打七打八有甚共語處眾中莫有不
0462a13: 落第二機者麼良久云乘時不化龍且受人摩捋。
0462a14: 落堂眾喫茶畢師舉趙州喫茶去話眾答語不契師
0462a15: 云昔應庵華祖云趙州喫茶我也怕他不是債主便
0462a16: 是冤家資福即不然趙州喫茶我不怕他撞著衲僧
0462a17: 自有分拏且如何分拏遂拈主杖云突出拄杖子直
0462a18: 下定龍蛇便歸方丈。
0462a19: 結制落堂師云今日結住布袋直須針劄不入如有
0462a20: 纖毫走作捧頭敲得骨出不是鉗錘惡辣須要知個
0462a21: 端的且道知個甚麼端的忽朝踏著稱錘元來是塊
0462a22: 生鐵。
0462a23: 落堂師云有一句子三世諸佛說不到歷代祖師覷
0462a24: 不著且道是那一句眾無出師云香爐那邊底。
0462a25: 落堂先老和尚在日凡求單者先遵三種成規方許
0462a26: 同住第一要本分留心若不本分留心虛生浪死第
0462a27: 二要發道心不發道心行門有虧第三要遵規若不
0462a28: 遵規攪群亂眾看諸兄們常住諸務日日皆發道心
0462a29: 行住坐臥無不遵規秪如本分作麼生留心試道看
0462a30: 眾無語師云夜行莫踏白不是水定是石。
0462b01: 落堂師問眾云本分作麼生留心一僧云刀斧劈不
0462b02: 開一僧云甕裏何曾走卻鱉師云刀斧劈不開大似
0462b03: 無孔鐵錘甕裡不走鱉幾時出頭來且本分畢竟作
0462b04: 麼生留心舉頭天外看誰是我般人便起身。
0462b05: 落堂問眾云達磨大師來東土秪要覓個不受惑的
0462b06: 人那個是不受惑底人一僧云從來共住不知名師
0462b07: 云既是共住因甚不知名僧云名不得狀不得師云
0462b08: 你號甚麼僧云松隱師云又道名不得狀不得。
0462b09: 落堂我有一問到諸兄諸兄便解擎拳豎指頓足下
0462b10: 喝秪如我無一問到諸兄諸兄又如何領會良久云
0462b11: 夜靜水寒魚不餌滿船空載月明歸。
0462b12: 落堂師舉雲門大師云佛法大有秪是舌頭短啟上
0462b13: 座佛法大有秪是喉嚨小吐不出忽然吐得出時如
0462b14: 何一夜碧天清似洗曉來紅日又東昇。
0462b15: 示眾舉臨濟云我當時在黃蘗先師處喫六十痛棒
0462b16: 如蒿枝拂相似如今更思一頓只是無人下手一僧
0462b17: 出云某甲下手濟便度棒僧擬接濟便打師云臨濟
0462b18: 老漢向黃蘗棒頭略得些子蠅計便向人天眾前賣
0462b19: 弄大似乞兒暴富啟上座當時若作這僧待他度棒
0462b20: 但以袖掩面歸眾教這老漢直至如今伸縮不得。
0462b21: 落堂舉香城和尚問北院一似兩個時如何院云一
0462b22: 個賺汝城便有省師云未審是那個賺汝一僧云元
0462b23: 來元來師云恁麼自賺了也僧無語師云賺人猶自
0462b24: 可自賺愁殺人。
0462b25: 落堂舉雲門因僧問不起一念還有過也無門云須
0462b26: 彌山意作麼生眾無語師云雲門掇出須彌山今古
0462b27: 巍巍孰敢攀靈利衲僧覷不得倚天長劍逼人寒便
0462b28: 出。
0462b29: 示眾舉趙州云諸人被十二時使老僧能使十二時
0462b30: 且道十二時作麼生使隨流認得性無喜亦無憂。
0462c01: 舉德山晚參今夜不答話問話者三十棒資福今夜
0462c02: 要答話問話者與他一兩金有僧出禮拜師卓拄杖
0462c03: 云貪他一兩金失卻自家底便歸方丈。
0462c04: 舉德山示眾云道得也三十棒道不得也三十棒師
0462c05: 云德山老子大似將明珠當安豆糶與人資福即不
0462c06: 然道得也不與他棒道不得也不與他棒何故黃金
0462c07: 自有黃金價終不和沙賣與人。
0462c08: 晚參舉白雲端祖云古人留下一言半句未透時如
0462c09: 撞著鐵壁相似秪如僧問雲門如何是佛乾矢橛到
0462c10: 者裡去不得豈不是撞著鐵壁相似啟上座有個方
0462c11: 便教諸兄立地透去便擲下拄杖起身。
0462c12: 青山和尚忌辰設供兼立若梁法侄住持師云七月
0462c13: 十五滅萬里一條鐵十月十九生大地現全身也不
0462c14: 生也不滅正體堂堂輝杲日同條生死句難分惟把
0462c15: 旃檀爐內熱秪如老兄遺下未了公案小弟今日為
0462c16: 立猶子住持且承先啟後一句作麼生道開基創業
0462c17: 前王事端拱持危後主心便插香。
0462c18: 退院上堂師云三年嗣席慚無補德薄將何振祖風
0462c19: 秪有空拳常在握虛空打破絕羅籠衲僧家貴要踏
0462c20: 得祖父田地穩密如龍得水似虎靠山到處作主一
0462c21: 切自由別人移易他一絲毫不得所以其進也千峰
0462c22: 氣象雄其退也一身輕似葉若孤雲而出岫似野鶴
0462c23: 以摩空動靜翛然去留絕跡只得觸處全彰隨方獨
0462c24: 露雖然且超啟忝承師席三載告退一句又作麼生
0462c25: 道鐵帽今朝欣捋下出頭天外有誰同。
0462c26: 辭塔設供拈香云德薄無能繼祖庭三年洒掃免支
0462c27: 撐今朝九拜欣何得未了公案喜完成大眾公案既
0462c28: 完作何去就遂插香云瓣香纔熱誠煙靄幻作孤雲
0462c29: 出岫行便拜。
0462c30: 
0463a01: 
0463a02: 
0463a03: 
0463a04: 
0463a05: 
0463a06: 
0463a07: 
0463a08: 
0463a09: 
0463a10: 
0463a11: 住杭州山淨明禪寺語錄
0463a12: 康熙三十二年三月初八日進院。
0463a13: 本寺護法同眾耆德請師陞座師云本是山中人只
0463a14: 合山中住偶來入市廛那能諳人事人事既不諳即
0463a15: 今緇素雍然在座豈得杜辭翔鳳山前拈得一句坐
0463a16: 斷千差錢塘江上顯發一機萬波競湧向者裡著得
0463a17: 隻眼見徹根源不妨孤峰頂上十字街頭打成一片
0463a18: 不隔纖毫法法無差頭頭得妙紅塵鬧市無非古佛
0463a19: 道場酒肆茶坊全彰衲僧巴鼻塵劫來事的示目前
0463a20: 自在隨緣當機不昧秪如諸大檀越同眾耆德敦請
0463a21: 山僧陞于此座恁麼舉揚畢竟落在甚麼處開鑿
0463a22: 山生面目高懸慧日麗中天。
0463a23: 結制上堂師云淨明者裡百事荒疏冷淡家風實難
0463a24: 措足閒神野鬼攢眉疾走喜得數輩本色道流十方
0463a25: 義聚甘心同志終不向外馳求豈肯虛生浪死然則
0463a26: 眾雖不多也效法昌之猷今日應個時節結住布袋
0463a27: 口捏緊死蛇頭炊無米飯咬木扎羹向個裏端的得
0463a28: 透地一聲快暢生平驀揮拂子云一種風流惟自
0463a29: 得呵呵笑斷兩莖眉下座。
0463a30: 解制淨明者裡息錐鉤白牯鯬奴任去留足下未能
0463b01: 通活路茫茫煙水只生愁。
0463b02: 出隊至當湖眾居士同德藏寺諸耆德設齋請陞座
0463b03: 問天不言四時行地不言萬物生王登寶座野老謳
0463b04: 歌即不問如何是海底泥牛啣月走師云吞吐不得
0463b05: 進云如何是岩前石虎抱兒眠師云放手不得進云
0463b06: 如何是鐵蛇鑽入金剛眼師云沒孔竅進云如何是
0463b07: 崑崙騎象鷺鸞牽師云蹄踏蹄進云四眾圍繞師陞
0463b08: 法座有何利益師云吃飯止饑飲茶止渴士禮退乃
0463b09: 云山僧持缽到當湖佛法胸中半點無幸是一般堪
0463b10: 得意砂盆喜賴有人扶砂盆既有人扶更覓個甚麼
0463b11: 不見道佛身克滿于法界普現一切群生前隨緣赴
0463b12: 感靡不週而恒處此菩提座佛身既充滿于法界還
0463b13: 間出當湖德藏寺麼若間出則佛法不週遍若不間
0463b14: 出則三世諸佛在諸人三百六十骨節裡八萬四千
0463b15: 毛孔中轉大法輪塵說剎說熾然說無間歇若向者
0463b16: 裏會得倜儻分明個個頭頂天腳踏地晝見日夜見
0463b17: 月乃至經營作為俯仰折旋何等天然何等現成又
0463b18: 何待山僧饒舌雖然且三世諸佛畢竟說底甚麼法
0463b19: 秪如今日德藏諸耆宿同眾居士設齋請山僧陞座
0463b20: 慶讚一句又作麼生道欣然傾蓋相逢處明月清風
0463b21: 共一家。
0463b22: 當湖報本院監院師領曹昆賢居士設齋請上堂師
0463b23: 云暑氣炎炎夏日長幸然無事得思量維摩偏姤閒
0463b24: 和上白汗通身逼上堂既陞堂矣且道說個甚麼遂
0463b25: 拈衣角示眾云此是山僧尋常用不盡底密在袈裟
0463b26: 角邊自到當湖無因拈出今日既承曹居士殷勤敦
0463b27: 請陞於此座豈可被蓋囊藏一時拈出抖擻在諸人
0463b28: 面前了也若是手親眼快底直下薦得去便解轉天
0463b29: 關翻地軸為雨為霖乾坤普潤為祥為瑞家國咸亨
0463b30: 信腳踏翻東湖月信手擊碎九龍珠不風流處也風
0463c01: 流意氣不從天地得下座。
0463c02: 方聚宗聖宗二居士為母八十壽供僧諷經兼祈嗣
0463c03: 請陞座問鐘鼓齊鳴即不問祝壽一句請師宣師云
0463c04: 庭柏鎮常青進云趙州百二十寶掌一千春未審與
0463c05: 無位真人壽量相去多少師云籬菊正馨香進云方
0463c06: 母張氏壽量又作麼生師云亙古亙今進云山林盡
0463c07: 效華封祝海眾同瞻壽日明師云讚嘆有分師云昔
0463c08: 日婆子轉藏千古話成缺案昨日方母轉全古今合
0463c09: 成一藏且此藏作麼生轉乃合掌云南無消災延壽
0463c10: 藥師佛此猶是教意邊事祖師門下又且不然拈須
0463c11: 彌於一毫頭上擲大千於蟭螟眼裡直得東海波騰
0463c12: 嵩獄作舞雲自呈祥香煙合彩向者裏著得隻眼鑑
0463c13: 徹古今纖毫無間隨施一機千機萬機透露展演一
0463c14: 句千句萬句洞明頭頭顯本有風光物物彰未生面
0463c15: 目所以我方母老孺人八十年中受用不盡底皆秉
0463c16: 此個恩力揮拂子云大眾看看無量壽如來與應供
0463c17: 諸菩薩方廣五百流飽飫香齋在拂子頭上一齊合
0463c18: 掌云人間慶大椿菊花爛熳新更有多意氣貴子產
0463c19: 祥麟下座。
0463c20: 佛誕日化城吉祥庵主佛開光化三禪德領眾善信
0463c21: 恭請小參師云今朝四月八處處慶悉達昔日老雲
0463c22: 門一棒要打殺千古播英風嘉聲惡辣辣化城諸善
0463c23: 人信心猛自發金軀煥然新光明遍塵剎作者蒙斯
0463c24: 光咸受佛慈拔天上與人間生生獲妙樂雖然且道
0463c25: 昔日雲門打殺的是今諸善人裝金的是若向者裡
0463c26: 定當得去釋迦老子在你諸人面門出入動地放光
0463c27: 二六時中不曾違背一絲毫許其或未然聽取山僧
0463c28: 一偈天晴日頭出雨落地下濕陰晴雖不同兩不失
0463c29: 其節下座。
0463c30: 張維翰維藩維屏三孝嗣為薦先嚴華椿居士請對
0464a01: 靈小參師云初夏方臨鶯啼綠樹大唱圓音誰人
0464a02: 聽驀豎拂云突出一句明如杲日迥脫根塵輝天鑒
0464a03: 地裂破愛見情網截斷生死根株直透威音那畔纖
0464a04: 毫不立顯示今世門頭全機獨露向者裡見徹根源
0464a05: 便知我華椿居士昔日親登翔鳳與山僧聚談道話
0464a06: 亦未曾生即今幻緣報謝靈光不昧又何曾滅既爾
0464a07: 生滅一如去來不異且道畢竟在甚麼處安身立命
0464a08: 花雨繽紛際蓮臺敷坐時擊拂子下座。
0464a09: 園花陳御卿居士請為二嚴慈點主師舉筆云秪者
0464a10: 一點獲之象帝之先迥越物情之表靈然獨露塵劫
0464a11: 難磨諸佛證之出三界九有歷代祖師悟之流通正
0464a12: 眼天地得之昫嫗萬物人君得之掌握乾坤臣宰得
0464a13: 之輔齊家國在我陳公居士得之作冥途慧炬起嗣
0464a14: 胤芳聲且道者一點畢竟落在甚麼處遂點云浩浩
0464a15: 塵中能作主人間天上獨為尊。
