0545a01: 侶巖荷禪師語錄卷之五
0545a02: 侍者成純記錄
0545a03: 機緣
0545a04: 金粟本師和尚一日落堂問眾：「各各向未生前道將
0545a05: 一句來。」師云：「某甲口門窄。」粟云：「汝口門闊十丈。畢竟
0545a06: 道箇什麼？」師云：「莫道無言好。」粟云：「杜撰禪和。」
0545a07: 粟問大眾：「經行如何是最初一步？」師云：「向和尚道，早
0545a08: 已巳落二落三。」粟云：「如何是最初一步？」師擬議，粟打云：
0545a09: 「何不道：『未問已巳前不較多』？」師有省。
0545a10: 粟問：「有一人在門內欲出出不得，有一人在門外欲
0545a11: 入入不得，作何方便令彼出入自由？」師云：「大用現前，
0545a12: 不存規則。」粟云：「如何是大用？」師云：「斬釘截鐵。」粟云：「恁
0545a13: 麼則小用了也。」師云：「請問和尚如何是大用？」粟便歸
0545a14: 方丈。
0545a15: 粟問：「虛空有體須親證，虛空體作麼生證？」師指傍僧
0545a16: 云：「者僧忒恁麼長，者僧忒恁麼矮。」粟云：「閒言語。」
0545a17: 粟問：「善財童子登玅高峰頂參德雲比丘，因甚七日
0545a18: 不見？」師云：「官不容針。」粟云：「七日後因甚別峰相見？」師
0545a19: 云：「私通車馬。」粟頷之。
0545a20: 粟問：「枯木崖前蹉路多，如何得不蹉去？」師云：「歸家罷
0545a21: 問程。」粟云：「如何是到家底句？」師云：「大家在者裏。」粟云：
0545a22: 「爭奈座上無山僧、目前無闍黎？」師云：「家醜不可外揚。」
0545a23: 粟云：「龍蛇易辨，衲子難瞞。」
0545a24: 粟赴香林安職事問眾：「二龍爭珠，因甚有爪牙者不
0545a25: 得？」師云：「不道不得，只是不肯承當。」粟云：「監院事繁。」
0545a26: 粟問：「臘月三十日到來，畢竟將何抵對？請諸公各下
0545a27: 一轉語。」師云：「心不負人，面無慚色。」適同參徵云：「既是
0545a28: 心不負人，因甚侵晨便去討租米？」師云：「如此逼拶可
0545a29: 謂面有慚色。」復有偈云：「四月插新秧，農夫曉夜忙。未
0545a30: 收先納賦，何處得愁腸？」後與法雷和尚話次，偶及此，
0545b01: 師云：「只如臘月三十日到來，兄道將何抵對？」雷云：「不
0545b02: 因兄舉，洎乎忘卻郤。」師云：「真箇那？」雷云：「被兄看破。」
0545b03: 舟次因僧舉：「本師和尚問眾云：『古者道：「未明三八九，
0545b04: 難透祖師關。」』眾下語不契。設問大師如何是三八九？」
0545b05: 師云：「此去嘉興不遠。」僧云：「祖師關又作麼生透？」師高
0545b06: 聲云：「班來班來。」僧云：「作麼？」師云：「莫教攔卻郤祖師關。」僧
0545b07: 無語。
0545b08: 與法雷和尚同結茅於吳門穹窿之北，名住處曰：「味
0545b09: 山」。師問雷云：「如何是山中味？」雷云：「到者方知。」師云：「道
0545b10: 也太煞，只得八成。」雷云：「兄作麼生？」師云：「冷暖自知。」復
0545b11: 有偈云：「謾道束腰須用篾，荷衣松食且隨時。有人若
0545b12: 問山中味，冷暖從來只自知。」
0545b13: 有鄰僧每詰師來源，師云：「要且不從賢聖中來。」僧云：
0545b14: 「莫非異類中麼？」師云：「隨語生解。」
0545b15: 與法雷和尚話次偶云：「從上古人兄弟輩同行腳者
0545b16: 多，同住山者少。」雷云：「兩人住山成箇甚麼邊事？」師云：
0545b17: 「古今榜樣。」復云：「兄道成箇甚麼邊事？」雷云：「各出隻手。」
0545b18: 師云：「如何是出手底事？」雷云：「日間同煮飯，到夜各開
0545b19: 單。」
0545b20: 同往雙林舟中，見硯上有塵，雷問云：「既在水中，因甚
0545b21: 有塵？」師云：「垛生招箭。」雷將硯覆卻，師云：「狼籍轉多。」
0545b22: 雷舉：「摩尼珠，人不識，如來藏裏親收得。珠即不問，如
0545b23: 何是藏？」師云：「無你棲泊處。」雷云：「恁麼則不成藏也。」師
0545b24: 云：「兄見箇什麼道理？」雷云：「可惜許。」師休去。
0545b25: 雷問：「三界唯心，因甚芭蕉無心而生？」師云：「靈苗迥異。」
0545b26: 雷云：「恁麼則有心也。」師云：「兄還識芭蕉麼？」雷云：「直饒
0545b27: 與麼，未識震上座在。」師云：「是有心是無心？」雷云：「錯。」
0545b28: 舟過曹村，雷問：「既是金姓人所住，因甚喚作曹村？」師
0545b29: 云：「前人置得。」師問：「既是曹村，因甚姓金人住？」雷云：「千
0545b30: 年田，八百主。」
0545c01: 舉僧問報慈情生智隔因緣，雷問：「情未生時隔固甚
0545c02: 麼？」師云：「山門對佛殿。」雷不肯，師隨問：「情未生時隔箇
0545c03: 甚麼？」雷云：「重疊關山路。」
0545c04: 僧問：「古人道：『既是出水蓮花，因甚特地一場愁？』」師云：
0545c05: 「垛生招箭。」又問雷，雷云：「兩重公案。」
0545c06: 同觀《臨濟錄》如蒿枝拂因緣至「某甲下手，濟度杖與
0545c07: 之」處，雷云：「兄作者僧，作麼生免得臨濟打？」師云：「者賊。」
0545c08: 拂袖便出，雷云：「勘破了也。」
0545c09: 觀《千巖錄》示眾云：「秖要諸人息戰，息戰後如何？熏風
0545c10: 自南來，殿閣生微涼。」師云：「熏風自南來，殿閣生微涼。
0545c11: 意旨如何？」雷云：「受用的受用，落節的落節。」師云：「兄還
0545c12: 是受用還是落節？」雷云：「兄道我在甚處？」師云：「識得汝
0545c13: 了也。」
0545c14: 又示眾云：「大眾還知老僧落處麼？如釣魚放生。」師云：「何
0545c15: 須特地？少間，話及五祖巡人犯夜。」雷云：「釣魚放生、巡
0545c16: 人犯夜，那一語親？」師笑云：「巡人犯夜。」
0545c17: 師問：「通身是病，大地是藥。還有為人處也無？」雷云：「著
0545c18: 甚死急？」師云：「洎不問過。」
0545c19: 師問：「無手人行拳，無舌人解語。只如無手人打無舌
0545c20: 人，無舌人道甚麼？」雷云：「太煞分明。」師云：「也只道得一
0545c21: 半。」雷云：「兄試道看。」師云：「患聾那？」雷云：「設有人道兄在
0545c22: 鬼窟裏作活計又如何？」師云：「一任舉似諸方。」
0545c23: 雷問：「有問有答，賓主歷然。無問無答時如何？」師云：「傾
0545c24: 蓋如故。」師即舉問雷，雷云：「又是從頭起。」
0545c25: 雷食藥，問師云：「良藥苦口時如何？」師云：「禍不入慎家
0545c26: 之門。」雷云：「有人道兄擔版又如何？」師云：「老兄向後不
0545c27: 得惑亂人家男女。」雷云：「須是老兄始得。」
0545c28: 雷問：「逢緣不借時如何？」師云：「一舉四十九。」雷云：「恁麼
0545c29: 則借了也。」師云：「錯會不少。」雷云：「莫是老兄見處麼？」師
0545c30: 云：「疑則別參。」
0546a01: 師問：「教中道：『欲以譬喻而顯示，終無有喻能喻此。』釋
0546a02: 迦老子四十九年費許多閒氣力作麼？」雷云：「不因漁
0546a03: 父引，爭得見波濤？」師云：「秖如釋迦老子已己前還有指
0546a04: 示也無？」雷云：「錯過不少。」師云：「老兄不妨伶俐。」雷云：「面
0546a05: 皮厚多少？」
0546a06: 師問：「不見一法，是大過患。且道不見箇什麼法？」雷云：
0546a07: 「若是箇人，決不恁麼。」雷隨問：「且道不見箇什麼法？」師
0546a08: 云：「普賢菩薩笑你。」雷云：「道也太煞，只得八成。何不道：
0546a09: 『普賢菩薩來也』？」
0546a10: 在烏山同觀先老和尚錄有問眾云：「你諸人因甚眼
0546a11: 上重添一道眉？」雷以手掩住云：「老兄合下箇甚麼語？」
0546a12: 師云：「面目現在。」雷放手，師云：「兄又作麼生？」雷云：「金粟
0546a13: 門下。」
0546a14: 同看月月紅話及去冬雪中大盛，雷云：「此花不是善
0546a15: 知識，因甚倒行摩竭令？」師云：「始見烏山好手。」雷云：「兄
0546a16: 為甚依傍艸木？」師云：「今日借兄鼻孔出氣。」雷云：「某喫
0546a17: 飯兄還飽麼？」師云：「老老大大俗氣不除。」雷云：「今日放
0546a18: 過一著。」
0546a19: 一日同虞山眾紳士諷經次，值侍僧請喫點心，鏡公
0546a20: 王居士問：「教中道：『過去心不可得，現在心不可得，未
0546a21: 來心不可得。』和尚要點那箇心？」時居士註金剛經。師
0546a22: 因云：「只要點老護法不可得底心。」士無語。後有僧問：
0546a23: 「秖如不可得底心作麼生點？」師云：「喫粥喫飯更向人
0546a24: 借口在？」僧無語，師掌云：「不知饑飽漢。」
0546a25: 僧問：「既是常熟因，甚麼水潦旱荒？」師云：「甜瓜徹蒂甜，
0546a26: 苦瓠連根苦。」
0546a27: 因居士舉梁山會下園頭問話因緣，至「傾湫倒嶽時
0546a28: 如何」，云：「此無別語可答，故梁山只得下座云：『莫教打
0546a29: 濕老僧袈裟角。』」師云：「若與麼，只是依他作解，有甚麼
0546a30: 自由分？須知死人路上有活人出身處。」士云：「便請大
0546b01: 師別代一語。」師云：「汝試舉問來。」士云：「忽然傾湫倒嶽
0546b02: 時如何？」師云：「猶涉泥水在。」士乃禮謝，師云：「逢人切莫
0546b03: 錯舉。」
0546b04: 因僧舉有知識問眾：「如何是隨其顛倒、以緇為素？」眾
0546b05: 競下語，有云：「面南看北斗。」有云：「日午打三更。」有云：「俗
0546b06: 人頭戴僧冠帽。」有云：「染坊門前掛白布。」知識皆可之。
0546b07: 師云：「總是一模脫出，隨語生解。所以古人道：『語不離
0546b08: 窠臼，焉能出蓋纏？』」僧求代語，師云：「何不道：『和尚惜取
0546b09: 眉毛』？」僧云：「此是學人語，設問大師時如何？」師云：「向他
0546b10: 道：『山僧罪過。』」傍僧云：「前是學人語，後是師家語。去此
0546b11: 二途又作麼生？」師云：「不會不會。」僧云：「既是善知識，因
0546b12: 甚道不會？」師云：「不見道：『隨其顛倒，以緇為素』？」
0546b13: 因居士指壁間《法界圖》云：「人人出者裏不得也，只是
0546b14: 任客投牙。」師云：「也須知有不在裏許者。」士云：「大師，若
0546b15: 不在裏許即是外道了。」師云：「汝因甚刺剌腦入膠盆？」士
0546b16: 無語，師便打。
0546b17: 與居士話次，舉雲居令侍者送褲與鄰僧，僧云：「我有
0546b18: 孃生褲在。」士隨問：「孃未生時穿箇甚麼？」師云：「要且不
0546b19: 是赤身。」士擬議，師掌云：「寄打雲居老漢。」
0546b20: 在扣水，一日食鬼芋次，冰云：「此物能去故疾。」師云：「與
0546b21: 麼則禪和子喫了，佛病、法病、一切毛病去盡，各各做
0546b22: 箇脫灑衲僧。」冰云：「再過三十年。」師云：「和尚因甚不肯
0546b23: 自已？」冰云：「我無佛病、法病。」師云：「此亦是病。」
0546b24: 僧問：「古人道：『此事惟我能知。』如何是此事？」師云：「處女
0546b25: 夢懷胎。」僧失笑，師云：「你作麼生會？」僧云：「某甲今日採
0546b26: 茶。」師打云：「覺來空懊惱。」
0546b27: 居士問：「侍僧尊號？」師云：「修幻。」士云：「既是幻，用修作麼？」
0546b28: 師云：「不得坐在無事甲裏。」士乃領解。
0546b29: 師有齋偈云：「衣底各繫神珠，烜赫光明無量。拈來呈
0546b30: 似山僧，是名真法供養。」乃顧潘文卿云：「如何是居士
0546c01: 底珠？」卿彈指一下，師云：「謝供養。」
0546c02: 術士問：「一口氣不來，畢竟向甚麼處安身立命？」師云：
0546c03: 「試卜取一卦看。」士無語，師云：「將謂陰陽有準，元來業
0546c04: 識茫茫。」
0546c05: 僧問：「『一切諸佛及諸佛阿耨多羅三藐三菩提法，皆
0546c06: 從此經出』，如何是此經？」師云：「築著磕著。」僧云：「如何受
0546c07: 持？」師云：「莫作箇解會。」
0546c08: 師問願成：「你願成箇甚麼？」僧云：「願成無上道。」師云：「好
0546c09: 人不肯做，偏向屎裏臥。」
0546c10: 成量問：「古人道：『不與萬法為侶。』和尚因甚侶巖？」師云：
0546c11: 「我為法王，於法自在。」
0546c12: 僧問：「如何是《法華經》？」師驀豎拳云：「如是我聞。」僧云：「無
0546c13: 量義處三昧又作麼生入？」師云：「更要重說偈言。」僧云：
0546c14: 「恁麼則信受奉行也。」師云：「特地一場愁。」
0546c15: 僧問：「子歸就父，因甚父全不顧？」師云：「恐落今時。」僧云：
0546c16: 「不落今時時如何？」師云：「與我過茶壺來。」
0546c17: 僧問：「如何是衲衣下事？」師云：「蚤兒叮虱兒咬。」僧無語，
0546c18: 師云：「還識痛痒麼？」
0546c19: 系問：「客來要看，賊來要打。秖如半夜三更，人面似賊，
0546c20: 賊面似人，作麼生辨？」師把住云：「道道。」系擬議，師拓開
0546c21: 云：「不勞再勘。」
0546c22: 僧問：「無縫塔作麼生修？」師云：「者漢漏逗了也。」僧云：「某
0546c23: 甲甚麼處漏逗？」師云：「若不漏逗，用修作麼？」
0546c24: 僧問：「雪覆千山，因甚孤峰不白？」師云：「天生尊貴。」
0546c25: 居士問：「蛇咬蝦蟆，救即是不救即是？」師云：「猶聽處分
0546c26: 在。」便打。
0546c27: 僧問：「喚作溈山僧，又是水牯牛。畢竟喚作甚麼？」師咄
0546c28: 云：「縮頭去。」
0546c29: 僧問：「如何是一切事究竟堅固？」師云：「痛則叫，痒則笑。」
0546c30: 師浴次，因僧問：「既是清淨法身，因甚要浴？」師云：「謝汝
0547a01: 殷勤。」僧浴次，復舉前問，師云：「也只要識些痛痒。」僧無
0547a02: 語，師云：「元來不識。」
0547a03: 僧問：「古者道：『不栽梧桐免鳳來。』即今梧桐栽也，鳳凰
0547a04: 因甚不來？」師云：「無他棲泊處。」僧云：「來也來也。」師云：「眼
0547a05: 花不少。」
0547a06: 裁衣次師問：「無縫襖作麼生做？」系云：「針劄不入。」師云：
0547a07: 「伎倆已巳盡。」紹云：「多一針不成，少一針不就。」師云：「依稀
0547a08: 相似，彷彿不同。」緒云：「不勞針線已巳圓成。」師云：「未是作
0547a09: 家。」緒云：「和尚又作麼生？」師云：「袖頭取領，腋下剜襟。」
0547a10: 僧問：「釋迦老子貶文殊向二鐵圍山，驚得四天王手
0547a11: 忙腳亂。如何是袖手傍觀底句？」師云：「那裏得者箇消
0547a12: 息來？」僧無語，師云：「杓卜聽虛聲。」
0547a13: 僧問：「盡大地是箇火坑，得何三昧不被燒卻郤？」師拈扇
0547a14: 云：「汝喚者箇作甚麼？」僧擬議，師云：「照顧眉毛。」
0547a15: 棟問：「既是天聖寺，因甚被凡火燒卻郤？」師云：「山僧今日
0547a16: 被汝看破。」棟擬議，師打云：「再犯不容。」
0547a17: 僧看《法華經》問云：「一小劫畢竟有多少時？」師彈指云：
0547a18: 「會麼？」僧罔措，師云：「只知事逐眼前過，不覺老從頭上
0547a19: 來。」
0547a20: 僧問：「杲日當空，無所不照，因甚被片雲遮卻郤？」師云：「闍
0547a21: 黎伎倆有盡，山僧不采無窮。」
0547a22: 僧問：「無神通菩薩因甚足跡難尋？」師云：「擬見即乖。」僧
0547a23: 云：「不擬時如何？」師云：「有甚迴避處？」
0547a24: 師偶恙，定問：「四大本空，五蘊非有。病從何來？」師云：「將
0547a25: 謂你是俗漢。」定擬議，師便打。
0547a26: 僧問：「承教有言：『阿逸多不斷煩惱，不修禪定，佛記此
0547a27: 人成佛無疑。』此理如何？」師云：「渾家不管興亡事，偏愛
0547a28: 和雲占洞庭。」僧云：「謝師答話。」師云：「夢裏說惺惺。」
0547a29: 紹問：「不思善、不思惡時如何？」師云：「你擬向者裏躲根
0547a30: 那。」便打。
0547b01: 師問：「心地法門，不從人得。既不從人得，因甚麼佛佛
0547b02: 授受、祖祖相傳？」僧云：「若不入水，爭見長人？」師云：「也只
0547b03: 道得一半。」僧云：「和尚作麼生？」師云：「何不道：『不得中郎
0547b04: 鑑，還同野舍薪』？」
0547b05: 到空相寺，緒指佛偽問：「既是空相寺，喚者箇作甚麼？」
0547b06: 師云：「汝不妨會得好。」緒云：「某甲不然。」師云：「你作麼生？」
0547b07: 緒云：「暫將黃葉止兒啼。」師云：「眼裏無筋一世貧。」
0547b08: 僧問：「諸佛未出世，人人鼻孔遼天。出世後因甚杳無
0547b09: 消息？」師云：「我道遍地是刀鎗。」僧擬議，師打云：「喪身失
0547b10: 命也不知。」
0547b11: 系問：「大迦葉見佛拈花破顏微笑，須菩提聞佛說法
0547b12: 涕淚悲泣。且道哭底是笑底是？」師云：「到家何必問途
0547b13: 程？」
0547b14: 到天聖寺，緒問：「金剛正體劫火不能焚，山門頭四大
0547b15: 老因甚全身敗壞？」師云：「你只見全身敗壞，且不識金
0547b16: 剛正體。」緒云：「如何是金剛正體？」師指云：「秖者是。」緒云：
0547b17: 「既是無塵殿，因甚眾僧終日打掃？」師云：「無塵亦須掃
0547b18: 卻郤。」緒曰：「古云：『龍到水到。』殿柱龍蟠已久，因甚至今不
0547b19: 見一勺？」師云：「虧欠汝箇甚麼？」緒擬議，師云：「猶要第二
0547b20: 勺在。」便打。
0547b21: 僧問：「久覓知音當面一語，因甚不契？」師云：「你不肯山
0547b22: 僧那？」僧擬議，師便打。
0547b23: 僧問：「是維摩病？是釋迦病？」師云：「試辨看。」僧遂彈指，師
0547b24: 云：「沒交涉。」僧云：「蚤已打破大唐國也。」師云：「切莫弄虛
0547b25: 頭。」僧云：「今日親見和尚。」師劃一劃云：「猶隔一重山。」
0547b26: 紹問：「大徹底人本脫生死，因甚命根不斷？」師云：「疑則
0547b27: 別參。」紹擬議，師便打。
0547b28: 師問新到衲僧：「家，一人所在亦須到，半人所在亦須
0547b29: 到。一人所在且置，如何是半人所在？」僧無對，師云：「何
0547b30: 不道：『今日堂中又添一單』？」
0547c01: 有僧要回道場山，告假，師云：「你要到那裏去住？」僧云：
0547c02: 「何處不稱尊？」師云：「你因甚在者裏納敗闕？」僧云：「某甲
0547c03: 幾時納敗闕？」師云：「轉見不堪。」
0547c04: 僧問：「文殊是七佛之師，因甚出女子定不得？」師云：「道
0547c05: 秦不傳天子敕。」僧云：「罔明是初地菩薩，因甚出得女
0547c06: 子定？」師云：「只要重論蓋代功。」僧云：「且畢竟如何是定？」
0547c07: 師云：「收得安南，又憂塞北。」便打。
0547c08: 僧問：「古人道：『你有拄杖子，我與你拄杖子。』意旨如何？」
0547c09: 師云：「志同道合。」僧云：「『你無拄杖子，奪卻你拄杖子』，又
0547c10: 作麼生？」師云：「病退藥除。」僧云：「如何是拄杖子？」師云：「大
0547c11: 眾仰觀。」僧禮拜，師云：「逢人不得錯舉。」
0547c12: 僧問：「萬境俱侵時如何？」師云：「指不自觸。」僧云：「逢緣不
0547c13: 借時如何？」師云：「更來討甚麼碗？」便打。
0547c14: 僧問：「山中猛虎以肉為命，因甚不食其子？」師云：「畜生
0547c15: 猶有者箇在。」
0547c16: 圍爐次僧指火云：「者箇還雕琢得麼？」師云：「再添些柴
0547c17: 炭來。」僧云：「過後如何？」師云：「光透大千。」
0547c18: 僧問：「大死底人卻活時如何？」師云：「更與本分草料始
0547c19: 得。」僧擬議，師便打。
0547c20: 僧問：「十方諸佛呼為奴，歷代祖師喚作婢。且道主翁
0547c21: 居何國土？」師云：「驢前馬後。」僧云：「拄杖子化為龍吞卻
0547c22: 乾坤了也。只如乾坤作麼生吞？」師云：「開口見膽。」僧云：
0547c23: 「一枝梅破臘，半夜日穿窗。且道屬誰家宗旨？」師云：「方
0547c24: 於類集。」僧擬議，師打云：「逢人但恁麼舉。」
0547c25: 眾車水次有問云：「嘗聞將在謀而不在勇，力若不加，
0547c26: 車輪因甚不轉？」眾無對，僧舉似，求代語，師代云：「眾位
0547c27: 師發狠車，某甲到庫房裏討茶果來。」便行。
0547c28: 僧問：「出息不涉眾緣、入息不居蘊界時如何？」師云：「猶
0547c29: 是時人窠臼。」僧云：「和尚又作麼生？」師云：「進前來向你
0547c30: 道。」僧擬議，師便打。
0548a01: 系問：「無角鐵牛眠少室，且道有甚麼用處？」師云：「留待
0548a02: 牽犁拽耙。」
0548a03: 話次偶小貓至，師云：「者箇貓兒生得伶俐。」緒云：「者樣
0548a04: 伶俐因甚被南泉斬卻？」師云：「既被南泉斬卻，因甚又
0548a05: 在者裏？」緒云：「者是和尚底家風。」師云：「料掉沒交涉。」緒
0548a06: 云：「既被南泉斬卻，因甚又在者裏？」師指云：「貓，貓。」傍僧
0548a07: 復如前問，師打云：「者野狐精。」
0548a08: 僧問：「蚯蚓因甚化為百合？」師云：「眾生顛倒。」僧云：「板鳴
0548a09: 因甚犬吠？」師云：「一家有事百家忙。」僧云：「貓兒因甚愛
0548a10: 捉老鼠？」師云：「放過則不可。」便打。
0548a11: 僧問：「古人道：『偷心死盡，方堪入道。』只如偷心作麼生
0548a12: 死？」師云：「明眼人前莫說夢。」
0548a13: 僧問：「如何是普眼法門？」師云：「篩籃罾網。」
0548a14: 因居士舉先儒道：「讀一部《華嚴經》，不如看一艮卦。」時
0548a15: 有客問：「只如《易經》從甚麼處起？」先儒以手劃一劃云：
0548a16: 「從者裡起。」客曰：「者一劃又從甚麼處起？」先儒無對。士
0548a17: 求師代語，師代云：「甲戊庚牛羊。」士云：「甲戊庚牛羊意
0548a18: 旨如何？」師云：「問取起卦先生。」士云：「連者一劃撻抹時
0548a19: 如何？」師云：「恁麼則覓起處不得了。」士乃領旨。
0548a20: 僧問：「船子和尚囑夾山云：『汝向去，直須藏身處沒蹤
0548a21: 跡，沒蹤跡處莫藏身。』如何是藏身處沒蹤跡？」師云：「有
0548a22: 佛處不得住。」僧云：「如何是沒蹤跡處莫藏身？」師云：「無
0548a23: 佛處急走過。」僧云：「船子道：『我三十年在藥山秪明斯
0548a24: 事。』如何是斯事？」師云：「三千里外逢人不得錯舉。」僧云：
0548a25: 「謝師荅話。」師云：「摘楊花，摘楊花。」
0548a26: 僧問：「古德云：『莫謂無心便是道，無心猶隔一重關。』只
0548a27: 如者一重關作麼生透？」師云：「莫作箇解會。」僧云：「某甲
0548a28: 即不然。」師云：「你又作麼生？」僧云：「不勞重下註腳。」師云：
0548a29: 「千重萬重。」復以偈示之：「饑來便喫飯，倦來便打睡。一
0548a30: 切事尋常，莫作尋常會。」
0548b01: 僧問：「古者道：『見過於師，方堪傳授。』世尊三昧因甚迦
0548b02: 葉不知？」師云：「好兒終不使爺錢。」
0548b03: 師問心鑑：「心如明鏡臺，因甚不得他黃梅衣缽？」鑑無
0548b04: 對，復舉問師，師云：「更買草鞋行腳始得。」曰：「即今親近
0548b05: 和尚又作麼生？」師云：「打破鏡來與汝相見。」
0548b06: 僧問：「如何是『海底泥牛啣月走』？」師云：「是大神咒。」曰：「如
0548b07: 何是『巖前石虎抱兒眠』？」師云：「是大明咒。」曰：「如何是『鐵
0548b08: 蛇鑽入金剛眼』？」師云：「是無上咒。」曰：「如何是『崑崙騎象
0548b09: 鷺鷥牽』？」師云：「是無等等咒。」僧曰：「此四句中有一句能
0548b10: 縱能奪、能殺能活，且畢竟是那一句？」師云：「菩提薩婆
0548b11: 訶。」
0548b12: 僧問：「因甚趙州道狗子無佛性？」師云：「為伊吠虛逐塊。」
0548b13: 曰：「因甚又道狗子有佛性？」師云：「灼然一喚便回頭。」
0548b14: 僧問：「既是龍生龍子、鳳生鳳兒，因甚道朱門生餓殍、
0548b15: 白屋出公卿？」師云：「不見道『男兒當自強』？」
0548b16: 僧問：「洪波浩渺，白浪滔天。不假扁舟，如何得渡？」師打
0548b17: 云：「到家何必問途程。」
0548b18: 僧問：「一子出家，九祖生天。因甚目連母毋墮地獄？」師云：
0548b19: 「癡人前不得說夢。」復以偈示之：「出家功德實難酬，九
0548b20: 祖生天第二頭。若識本來真面目，六凡四聖水中漚。」
0548b21: 師偶恙，因僧問：「如何是祖師西來意？」師云：「山僧今日
0548b22: 煩躁。」
0548b23: 僧問：「撥草瞻風，秪圖見性。只如性作麼生見？」師云：「面
0548b24: 皺只因陪笑得，背駝還為打躬多。」僧云：「見得自性，便
0548b25: 了生死。眼光落地，生死作麼生了？」師云：「當初只道茅
0548b26: 長短，燒了方知地不平。」僧云：「了得生死，便知去處。四大
0548b27: 分散向甚麼處去？」師云：「風送泉聲來耳畔，月移花影
0548b28: 到窗前。」僧擬議，師打云：「不得向者裡躲根。」
0548b29: 存莽嚴宗伯問：「先聖云：『朝聞道，夕死可矣。』且道聞底
0548b30: 甚麼道？」師擊案云：「還會麼？會得則根塵脫落，不會則
0548c01: 循聲流轉。」嚴云：「只如悟道底人，還是生在天上生在
0548c02: 人間？」師云：「應以宰官身得度者現宰官身，應以比丘
0548c03: 身得度者現比丘身。」嚴乃欣服。
0548c04: 師問瀛渤：「不與萬法為侶者是甚麼人？」渤云：「惟我獨
0548c05: 尊。」師云：「山僧？」曰：「臨機不見師。」師云：「放汝三十棒。」
0548c06: 僧問：「如何是有佛處不得住？」師云：「龍門無宿客。」僧云：
0548c07: 「如何是無佛處急走過？」師云：「鳥道絕行蹤。」僧云：「只如
0548c08: 道三千里外逢逄人不得錯舉，如何得不錯舉？」師云：「者
0548c09: 漢話墮了也。」遂乃連棒打退。
0548c10: 侶巖荷禪師語錄卷之五
