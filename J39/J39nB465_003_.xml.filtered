0825b01: 子雍如禪師朝海語錄卷三
0825b02: 侍者佛震記錄
0825b03: 本庵起身朝海上堂法語
0825b04: 問春光景色鳥嚬嚬。幾曲嚬嚬欲送行。柳岸翠禽和
0825b05: 不徹。啣花相襯馬蹄輕。如何是臨行一句。師云昨朝
0825b06: 有意書紅葉。今日無心懶剪裁。進云昨宵玉水還京
0825b07: 國。今日燕山去欲留。別唱吾師深有意。不知誰是個
0825b08: 中酬。師云同唱燕山曲。襟懷有幾人。進云只如觀音
0825b09: 大士端居巖畔欲逢不逢。欲見不見師又作麼生語
0825b10: 會。師云不惟彈指觀深妙。又听慈音語細微。進云高
0825b11: 揖釋迦不拜彌勒。甚又要禮覲觀世音菩薩去。師云
0825b12: 秪知金色貴。那識錦江春。進云願垂鸚鵡林中唱一
0825b13: 道秋光滿載歸。師云萬國盡紛紜。僧問如何是清淨法
0825b14: 身。師云驗主勘賓。進云如何是圓滿報身。師云當下
0825b15: 無私。進云如何是三類化身。師云千頃波心釣月迴。
0825b16: 乃云燕山今日笑呵呵。永壽騎牛唱別歌。莫為富嫌
0825b17: 千口少。多因祝
0825b18: 國壯山河。高掛雲床朝海去。還為諸子願三多。但
0825b19: 將好句頻相囑。自然證得六波羅。理會麼。靠拄杖下座。
0825b20: 京都引眾送行讚詩十首
0825b21: 昨逢諸子話離情。無限愁腸向外傾。分付庭花休著
0825b22: 疾。恐驚珠露占秋英。
0825b23: 買得輕舟欲指南。滿懷明月素心憨。巖前幽鳥頻頻
0825b24: 唱。話到南詢五十三。
0825b25: 昨夜靈花夢裏分。醒來依舊渺無痕。一天明月清如
0825b26: 洗。玉水燕山客意欣。
0825b27: 莫嫌懶拙兩無心。雲自無心鳥自吟。風透花明香有
0825b28: 韻。何須意外更相尋。
0825b29: 惟愛燕山玉水情。清風明月兩相迎。株禽也解知端
0825b30: 的。飛近征車作遠盟。
0825c01: 扁舟遙泛月明中。薊北南天風景同。諸子漫言情念
0825c02: 切。秋來依舊看歸鴻。
0825c03: 兩袖春光出禁城。一腔心事向南傾。燕山在念愁雲
0825c04: 密。直待秋高色自清。
0825c05: 輕帆高掛五雲中。千里遵程一望窮。兩岸蘆花天際
0825c06: 外。日光超出海門東。
0825c07: 柳色囊衣話歲寒。桃紅猶憶別離難。滿寰玉水虛明
0825c08: 月。留待金臺仔細看。
0825c09: 禪心不獨野雲知。蘆月梅花欲寄誰。離情有意情難
0825c10: 遣。道合無心道亦宜。
0825c11: 語尚和呈偈
0825c12: 承師究竟得便宜。臨濟家風今始知。突出三玄并三
0825c13: 要。只教當下語多奇。
0825c14: 知師超卓法無邊。獨坐燕山奮赤拳。打破虛空分兩
0825c15: 路。無憂高枕法皇前。
0825c16: 上柯城讚馮居士
0825c17: 身歸西土有良時。玉露清風滿四維。慧眼常看塵外
0825c18: 月。片言點化是須伊。
0825c19: 楊州讚拈花庵
0825c20: 禪機道行豈能當。靜志平心謁上方。萬物盡消無物
0825c21: 界。虛空別有一眉長。
0825c22: 性善何曾知有身。笑看碌碌界中人。清和對月磨心
0825c23: 鏡。踏破瓊瑤摠是春。
0825c24: 謝師指示在當時。覿面提持不用思。莫邪鋒兮全吐
0825c25: 露。和盤托出總由伊。
0825c26: 青鋒高舉勢難當。斬盡痴頑顯大方。對面不存情與
0825c27: 見。全憑格物道風長。
0825c28: 帶水拖泥一幻身。尖頭矮屋出常人。山花野鳥頻相
0825c29: 顧。到處逢渠總是春。
0825c30: 天寧寺講道
0826a01: 骨肉分離解體時不須戲念著思惟輪刀陣上開惺
0826a02: 眼好惡存亡總是伊
0826a03: 師禪垂手住難當接聖招賢見大方拈到手窮物盡
0826a04: 處誰知偏界道風長
0826a05: 龜毛拈得不曩藏賣盡春風孰敢當今日拾來親示
0826a06: 子他年展演自芬芳
0826a07: 帶得燕山一片雲含藏滿袖贈於君香分南苑原無
0826a08: 賈占斷春光迥出群
0826a09: 幾年意欲去朝山求佛求心說易難知因夜雪梅開
0826a10: 早好伺南詢五十三
0826a11: 誠心日日鎖眉頭多為因緣出遠遊正欲尋訪覓伎
0826a12: 倆對君莫說路貧愁
0826a13: 元初佳隹節滿庭新喜有南來獨角麟留待燕山添瑞
0826a14: 色風清月皎好良辰
0826a15: 萬物咸新淑景催春前花木未曾開梅心縱有含銀
0826a16: 魄分付時人莫亂猜
0826a17: 新年上堂法語
0826a18: 僧問如何是籬門緊閉無人到一道神光萬象閒如
0826a19: 何是奪人不奪境師云花明山色秀鸚唱隔年春進
0826a20: 云玉樓人醉歌聲寂溪上漁吹空好吟如何是奪境
0826a21: 不奪人師云樹古藏恛鶴歸松有音進云鐵馬倒
0826a22: 騎關塞靜家邦盡在白雲中如何是人境兩俱奪師
0826a23: 云一覓竟忘天地老不知明月自西東進云萬景叢
0826a24: 中金鳳舞一林樹色鳥聲奇如何是人境俱不奪師
0826a25: 云半肩明月光寰宇滿袖春風錦繡圍乃云玄機獨
0826a26: 露豁徹無私奪人不奪境花明山色清奪境不奪人
0826a27: 玉樓人醉到如今人境兩俱奪鐵馬倒騎關塞靜人
0826a28: 境俱不奪滿袖春風亙古今拈拄杖作舞下座。
0826a29: 上船偈
0826a30: 柳系含煙二月天靈花異路白雲邊花船已出清波
0826b01: 上一道神光萬景前
0826b02: 婆子頌
0826b03: 婆生七子勘知音不盡珍奇迥出群若得長風波靜
0826b04: 一百千沙界任縱橫
0826b05: 屠夫人對靈小參法語
0826b06: 七十餘春世所稀涅槃城裏任遊虛一念無私全體
0826b07: 現到跨須彌證菩提
0826b08: 為行真二禪客行說法語
0826b09: 為我行密行千載不曩藏難得二克子如今為舉揚
0826b10: 德山托缽頌
0826b11: 吳山樵子歌聲滑楚水漁郎奏暮笳吳巧音呈短
0826b12: 調江城五月落梅花
0826b13: 女子出定頌
0826b14: 入得雲深路轉奢雲開山鳥亂啼花不知花落雲歸
0826b15: 去鳥唱堤前掛晚霞
0826b16: 香巖上樹頌
0826b17: 格外玄機探克家風花雪月亂如麻絲綸已在清波
0826b18: 上牢釣金鰲釣落霞
0826b19: 初秋感懷
0826b20: 香飄桂子憶南州雨滴芙蓉露正稠艷麗不知時節
0826b21: 換輪將衲被且蒙頭
0826b22: 因事小參不覓從前底佛說無得開口便不是袛知
0826b23: 要自家底我宗無語句會得莫能了不會也不是五
0826b24: 馬嘶風一牛飲水開口不開口總落在第二拈竹篦
0826b25: 曰擊碎燈籠露柱有理難伸只得跳上天台直看
0826b26: 破了也拈竹篦一齊打散。
0826b27: 遇道人聞說呈偈
0826b28: 托缽無心善舉揚錫光削度出含藏須知更識英靈
0826b29: 子觸著些兒孰敢當
0826b30: 新蓋禪堂偈
0826c01: 新結茅廬古殿傍如何佳隹饌別人間等閒識得渾沱
0826c02: 意不向南尋五十三
0826c03: 京都十問
0826c04: 問燕山聳翠迥出雲霄非鸞鳳如何棲泊。
0826c05: 問玉水千潯明月長夜皓皓不是獰龍如何潛得。
0826c06: 問金臺從草竭既是黃金臺因甚麼被草覆。
0826c07: 問寒松千尺幽鳥不臨春如何得到。
0826c08: 問即是衲僧個個腰包行腳端為何事。
0826c09: 問虛空寥廊非雲鳥不度還有甚麼人度得。
0826c10: 問魚鉤江干風浪靜釣頭無餌載歸船既是無餌如
0826c11: 何釣得。
0826c12: 問一切法無相是名真見佛如何是見佛處。
0826c13: 問清風千古意皓月照庭闈如何是分明句。
0826c14: 問蘆溝橋終日度驢度馬因甚麼還有一人不度。
0826c15: 桃花口孫居士領眾護法等請上堂法語
0826c16: 高掛輕帆二月天和風綠柳送行船桃花兩岸聞啼
0826c17: 鳥無限漁歌夕照前會得底塗中受用不會得底世
0826c18: 諦流布山僧自京師至此縱有風霜大野何處不是
0826c19: 衲僧家放身命處一向只為朝山而來不期今日又
0826c20: 承孫居士請登斯寶華座說些佛法山僧曾記白雲
0826c21: 端和尚云山前一片閒田地叉手叮嚀問祖翁幾度
0826c22: 賣來還自買惟憐松竹引清風祗如老白雲恁麼道
0826c23: 大似扶犁摸壁今永壽格外而來被這作家把住封疆
0826c24: 教山僧說個到家句子到這裏合作麼生話會良久
0826c25: 云鐵馬倒騎雲外出風光不與別人同下座。
0826c26: 辛巳遇
0826c27: 皇上偶呈二絕
0826c28: 今年何幸遇南暄一日陰晴變幾翻簷下紙窗乾又
0826c29: 濕船前石逕濕還乾
0826c30: 峰下灣還盡是江片帆高出燕京鄉天風一陣來何
0827a01: 處吹起黎民話短長
0827a02: 贈如如法兄
0827a03: 知兄法柄異常流暗去明來得自由打破淨瓶全體
0827a04: 現他年拍掌笑無窮
0827a05: 示人
0827a06: 著意求真真轉遠擬心斷望望猶多道人別有平懷
0827a07: 處月在青天影在波
0827a08: 贈法宿
0827a09: 纔聞擅度法無邊特地親躬詣法筵果見雲幢千古
0827a10: 少門庭彼此喜高賢
0827a11: 短姑道頭
0827a12: 蓮淨海天畫女身短姑得得非奇人別開一境揮今
0827a13: 古自有風光處處春
0827a14: 金山塔
0827a15: 不知何代卓江天漏盡青燈塔影懸遙望楚山雲夢
0827a16: 澤此心多在夕陽邊
0827a17: 呈天童老和尚
0827a18: 天童棒喝不同流特出超群格外酬但是逢人莫放
0827a19: 過自然燈譜永無休
0827a20: 神塔
0827a21: 拖泥帶水入天童不是求名欲覓宗一見真龍開八
0827a22: 面棒頭惡氣露機風
0827a23: 密祖掃塔法語
0827a24: 湘之南潭之北中間有黃金充一國無影樹下合璃琉
0827a25: 殿上無知識恁麼道太尊貴生袛今遠孫三千里外到來
0827a26: 帶得清風千縷明月一珠正欲供養未審我師祖今日必定
0827a27: 作麼生相見拈香云犀因玩月紋生角象被雷驚花入牙。
0827a28: 元孫成如為
0827a29: 先祖弘覺開山老祖拈香掃塔法語
0827a30: 瞻之彌高仰之彌堅德厚配地高明配天恁麼說話大事
0827b01: 佛頭撒糞醬裏添鹽雖然如是若不登高望焉知宇宙寬
0827b02: 喝一喝云今日到來無一事謾將幽韻作長吟。
0827b03: 為掃
0827b04: 瑞巖遠祖塔法語
0827b05: 神鼎闢開諲祖眼多年坐斷清關流白日青天轟霹
0827b06: 靂惡聲毒氣滿皇州喝一喝云還家盡是兒孫事祖
0827b07: 父何須更出頭。
0827b08: 普同塔上供法語
0827b09: 沒來由絕褒貶點即不到到即不點蒲團頭識得底
0827b10: 何方南北東西六根不具底到底難瞞明眼喝一喝
0827b11: 云棕櫚葉長夜叉頭芍藥花開菩薩面。
0827b12: 老和尚請和尚上堂陞座法語
0827b13: 到瑞巖請上堂拈香云此一瓣香至尊無對至貴難
0827b14: 名爇向爐中奉為
0827b15: 當今皇帝聖躬萬萬歲次拈香云此一瓣香栴檀林內不
0827b16: 假栽培專申供養即此
0827b17: 堂上中興第一代遠祖先老和尚又拈香云此一瓣
0827b18: 香春風蕩蕩慧日熙熙專申供養現住
0827b19: 瑞巖方丈法伯老和尚併我
0827b20: 本師上古下律老和尚共為法海津梁永作山門柱
0827b21: 石僧問十方同聚會箇箇學無為且法王座上作麼
0827b22: 生師云高著眼進云有為之法與無為之法是同是
0827b23: 別師云一任分疏進云三十棒是為人處誤人處師
0827b24: 云單不打死漢又問大道不分男女相還許某甲問
0827b25: 話麼師云師姑本是女人做進云且道大眾雲集畢
0827b26: 竟那箇是女中丈夫師云人人頭頂天箇箇腳踏地
0827b27: 僧便喝師云亂喝作麼僧便禮拜乃云法不孤起仗
0827b28: 境方生不肖不遠三千里外來到祖山辱承方丈法
0827b29: 伯老和尚命陞此座舉揚宗旨自愧智識學淺焉敢
0827b30: 冒膺斯任只得轉借山河大地明暗色空鵲噪鴉鳴
0827c01: 水流花發熾然說無間歇聊為塞責更有新鮮句今
0827c02: 朝是廿八便下座。
0827c03: 
0827c04: 
0827c05: 
0827c06: 
0827c07: 
0827c08: 
0827c09: 
0827c10: 
0827c11: 跋
0827c12: 夫大凡說法者從自己巳胸中流出蓋天蓋地突然
0827c13: 無味便是醍醐上味也世尊拈花從無意中拈出
0827c14: 便是大意也迦葉從無義中含笑便大義也所以
0827c15: 傳芳千古莫不從無意味處親切今子雍法姪說
0827c16: 法具從胸襟中無意味處流出令人橫吞豎嚼實
0827c17: 為醍醐實為毒藥單提向上這一著不可以智知
0827c18: 不可以識識倘或尼總再來也即傍觀有分是為
0827c19: 後跋。住廣東南雄興雲禪院傳臨濟正宗三十
0827c20: 三世古南下石琳瑀書
