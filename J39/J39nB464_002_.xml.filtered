0815c01: 起宗真禪師語錄卷下
0815c02: 記室力能錄
0815c03: 舉古
0815c04: 舉鼓山赴閬王請。雪峰門送云。一隻聖箭射入九重
0815c05: 城裏去也。孚上座云。和尚是伊未在。峰云渠是徹底
0815c06: 人。孚云若不信待某甲去勘過。遂往中路把住云。師
0815c07: 兄甚麼處去。山云九重城裏去。孚云忽遇三軍圍繞
0815c08: 時如何。山云他家自有通霄路。孚云恁麼則離宮失
0815c09: 殿去也。山云何處不稱尊。孚便回謂峰云。好隻聖箭。
0815c10: 被我折卻了也。遂舉前話。峰云渠有語在。孚云這凍
0815c11: 膿猶有鄉情在。師云且道這聖箭畢竟是有折處無
0815c12: 折處。若道有。要且問答分明。若道無。爭奈孚老不肯。
0815c13: 具出格眼者定當看。
0815c14: 舉興教坦和尚開堂日省宗化主出問。諸佛未出世
0815c15: 人人鼻孔撩天。祖師既西來。因甚麼杳無消息。坦云
0815c16: 雞足峰前風悄然。宗云未在更道。坦云大雪滿長安。
0815c17: 宗云無人識此意。令我憶南泉。拂袖歸眾。更不禮拜。
0815c18: 坦云新興教今日失利。歸方丈。請宗至云。適來錯抵
0815c19: 對一轉語。人天眾前何不禮拜蓋覆卻。宗云大丈夫
0815c20: 膝下有黃金。爭肯拜無眼長老。坦云我別有語也。宗
0815c21: 理前問至未在更道處。坦云我有三十棒寄打雪竇。
0815c22: 宗乃禮拜。師云興教當斷不斷。反招其亂。若也正令
0815c23: 全提。免致遭人檢點。宗化主雖具作家眼腦。也是龍
0815c24: 頭蛇尾。
0815c25: 舉玄沙同天龍斫柴次。見一虎。龍云和尚虎。沙云是
0815c26: 汝虎。歸院後問。適來見虎云是汝。未審尊意如何。沙
0815c27: 云娑婆世界有四種極重障。若人透得許汝出陰界。
0815c28: 師云兩個弄泥圖漢殊不顧傍觀者團。
0815c29: 舉金陵奉先深禪師同明和尚到淮河。見人牽網有
0815c30: 魚從網透出。深云俊哉一似個衲僧相似。明云雖然
0816a01: 如是爭如不撞入網羅好。深云明兄你欠悟在。明至
0816a02: 中夜方省。師云金陵出得入不得。明老入了出不得。
0816a03: 莫有能出能入者麼。三生六十劫。
0816a04: 舉丹霞訪龐居士。見靈昭女洗菜乃問居士在否。女
0816a05: 放下菜籃叉乂手而立。霞又問居士在否。女提籃便行。
0816a06: 霞便回。須臾居士歸。女舉似前話。士云丹霞在否。女
0816a07: 云去也。士云赤土塗牛奶。師云盡道靈昭收放自由。
0816a08: 殊不知被丹霞勘徹骨髓。居士雖則明鏡當臺。也未
0816a09: 免雪上加霜。
0816a10: 舉靈雲見桃花悟道作偈云。三十年來尋劍客。幾回
0816a11: 葉落又抽枝。自從一見桃花後。直至于今更不疑。有
0816a12: 僧舉似玄沙。沙云諦當甚諦當。敢保老兄未徹在。眾
0816a13: 疑此語。沙乃問地藏云。我恁麼道你作麼生會。藏云
0816a14: 不是桂琛即走殺天下人。師云大小玄沙令行不全。
0816a15: 雖然秪如地藏恁麼道。畢竟憑何道理。有人道得出。
0816a16: 許你具越格眼。
0816a17: 舉須菩提問舍利弗夢中說六波羅密。與覺時同異。
0816a18: 弗云此義深遠吾不能說。上方有彌勒大士深明此
0816a19: 義。汝往問彼。當為汝說。提即往問。勒曰誰是彌勒誰
0816a20: 云彌勒。師震聲一喝云。當時若下得這一喝。管教耀
0816a21: 古騰今。復顧左右云。汝等諸人還覺腦門重麼。
0816a22: 舉僧問法眼如何是佛。眼云汝是慧超。師云。領取勾
0816a23: 頭意。莫認定盤星。
0816a24: 舉劉鐵磨到溈山。山云老牸牛汝來也。磨云來日臺
0816a25: 山大會齋和尚還去麼。山放身作臥勢。磨便出去。師
0816a26: 云這則公案。一往觀去賓主歷然。仔細看來有得有
0816a27: 失。且道誰得誰失。
0816a28: 舉定上座問臨濟。如何是佛法大意。濟下禪床擒住
0816a29: 打一掌便拓開。定佇立傍。僧云定上座何不禮拜。定
0816a30: 方禮拜。忽然大悟。師云直饒玄會得。也是眼中塵。
0816b01: 舉風穴在郢州衙內上堂云。祖師心印狀似鐵牛之
0816b02: 機。去即印住住即印破。只如不去不住。印即是不印
0816b03: 即是。時有盧陂長老出問。某有鐵牛之機。請師不搭
0816b04: 印。穴云慣釣鯨鯢沉巨浸。卻嗟蛙步泥沙。陂佇思。
0816b05: 穴喝云長老何不進語。陂擬議。穴打一拂子。云還記
0816b06: 得話頭麼。陂擬開口。穴又打一拂子。牧主云。佛法與
0816b07: 王法一般。穴云你見甚麼道理。主云當斷不斷反招
0816b08: 其亂。穴便下座。師云風穴令行不全。牧主與麼道也
0816b09: 好與一拂子。
0816b10: 舉鏡清問僧門外是什麼聲。僧云雨滴聲。清云眾生
0816b11: 顛倒迷己巳逐物。僧云和尚作麼生。清云泊不迷己巳。僧
0816b12: 云意旨如何。清云出身猶可易。脫體道應難。師云大
0816b13: 小鏡清廉纖不少。
0816b14: 舉馬祖與百丈行次。見野鴨飛過。祖云是甚麼。丈云
0816b15: 野鴨子。祖云甚處去也。丈云飛過去也。祖把丈鼻頭
0816b16: 一扭。丈作痛聲。祖云何曾飛去。丈於此有省。師云馬
0816b17: 師不奈船何打破戽斗。雖然為人須為徹。殺人須見
0816b18: 血。
0816b19: 舉雲門問僧。近離甚處。僧云西禪。門云西禪有何言
0816b20: 句。僧展兩手。門打一掌。僧云某甲話在。門展兩手。僧
0816b21: 無語。門又打一掌。師云雲門固是眼親手便。然要活
0816b22: 這僧猶未許在。
0816b23: 舉僧問趙州至道無難唯嫌揀擇。是時人窠窟否。州
0816b24: 云曾有人問我直得五年分訴不下。師云這有年無
0816b25: 德漢。大似箇無齒大虫。你等諸人還識他利害處麼。
0816b26: 若也識得。許你具衲僧眼。
0816b27: 舉雲門垂語云。乾坤之內宇宙之間。中有一寶秘在
0816b28: 形山。拈燈籠向佛殿裏將三門來。燈籠上。師云這寶
0816b29: 若只在形山。終屬乾坤籠罩。何足貴哉。須知汝等諸
0816b30: 人各有無價摩尼。若也荐得一生受用不盡。擊禪床
0816c01: 下座。
0816c02: 舉南泉一日因兩堂爭貓兒。泉提起貓云。道得即不
0816c03: 斬。眾無對。泉斬貓為兩段。至晚舉問趙州。州脫草鞋
0816c04: 頂戴而出。泉云子若在。即救得貓兒。師云南泉正令
0816c05: 全提。趙州轉身活潑。雖則賓主歷然。要未踏著關捩
0816c06: 子在。
0816c07: 舉外道問佛不問有言不問無言。世尊良久。外道讚
0816c08: 歎云。世尊大慈大悲開我迷雲令我得入。乃禮拜而
0816c09: 去。去後阿難問外道有何所證而言得入。佛云如世
0816c10: 良馬見鞭影而行。師云外道面塗世尊。世尊熱瞞阿
0816c11: 難。一夥販私鹽漢。好各與三十烏藤。何故。見事不平
0816c12: 誰認得。衲僧正令自當行。
0816c13: 舉南泉歸宗。麻谷國禮忠國師。泉于地上畫一圓相
0816c14: 云。道得即去。宗于圓相中坐。谷作女人拜。泉云與麼
0816c15: 則不去也。宗云是何心倖。師云一夥弄精魂漢。未出
0816c16: 門時腳跟下好與三十棒。
0816c17: 舉金牛每至齋時。自將飯桶于僧堂前作舞。復呵呵
0816c18: 大笑云。菩薩子吃飯來。師云金牛雖則殷勤太煞。看
0816c19: 來也是無端。設有個出來問。和尚又作麼生。但對他
0816c20: 道。自來一雙窮相手。不曾低揖等閒人。
0816c21: 舉僧問投子。一切聲是佛聲是否。子云是。僧云和尚
0816c22: 莫沸碗鳴聲。子便打。僧又問粗言及細語皆歸第
0816c23: 一義是否。子云是。僧云喚和尚作頭驢得麼。子便打。
0816c24: 師云有頭無尾漢。當時何不拗折拄杖熱面再唾。
0816c25: 舉僧問藥山平田淺草塵鹿成群。如何射得塵中主。
0816c26: 山云看箭。僧放身便倒。山云侍者拖出。僧便走。山云
0816c27: 弄泥團漢。有甚麼限。師云雖似見機而作卻也隈刀
0816c28: 避劍。若解當鋒取勝果然是員戰將。
0816c29: 舉梁武帝問達磨如何是聖諦第一義。磨云廓然無
0816c30: 聖。帝云對朕者誰磨云不識。帝不契。磨乃渡江至魏。
0817a01: 師云祖師純剛打就。武帝生鐵鎔成。驀劄相逢佳話
0817a02: 千古。雖然如是。門庭施設即不無。若約衲僧門下。須
0817a03: 別有振作始得。諸人脫或遲疑。山僧不免別行一路
0817a04: 去也。呵呵大笑下座。
0817a05: 舉文殊普賢起佛見法見。世尊以威神力貶向二鐵
0817a06: 圍山。師云有等瞎眼阿師。見恁般公案便道動念即
0817a07: 乖。大似狂狗逐塊。真上座見處與諸方各別。如今設
0817a08: 有起佛見法見底。無底缽盂盛飯供養伊。何故。從
0817a09: 前汗馬無人識。秪要重論蓋代功。
0817a10: 舉三聖透網念鱗因緣。師云我即不然。透網金鱗未
0817a11: 審以何為食。木札羹鐵釘飯。千五百人善知識話頭
0817a12: 也不識。莫怪空疏。伏惟尚嚮。
0817a13: 頌古
0817a14: 舉誰是彌勒誰云彌勒因緣。
0817a15: 誰是彌勒云彌勒。眼睛鼻子俱突出。衲僧撞見眼
0817a16: 頭高。盡力提持去不得。
0817a17: 舉興教坦和尚開堂因緣。
0817a18: 無人識意憶南泉。鼻孔撩天也被穿。等閑運出鐵
0817a19: 牛機。華岳三峰倒插天。
0817a20: 舉玄沙同天龍斫柴因緣。
0817a21: 五五二十五。打破鹽官鼓。覿面絕疏親。特地大家
0817a22: 補。大家補。四七二三面相睹。
0817a23: 舉德山到溈山因緣。
0817a24: 掣電轟雷運略韜。收來放出在秋毫。坐觀成敗溈
0817a25: 山老。陷虎機能用不勞。
0817a26: 舉雪峰示眾云。盡大地撮來如粟米粒大。拋向面前
0817a27: 漆桶不會打鼓普請看。
0817a28: 堪笑雪峰老婆禪。無端拈出教人看。可憐待兔守
0817a29: 株客。不解風前聽杜鵑。
0817a30: 舉僧問洞山如何是佛。山云麻三斤。
0817b01: 如何是佛麻三斤。當陽獨露絕疏親。雖然佛法無
0817b02: 多子。倒底還他手眼明。
0817b03: 舉俱胝凡有僧問只豎一指。
0817b04: 俱胝佛法不爭多。試問時人見也麼。擬向指頭尖
0817b05: 上會。鷂子早已巳過新羅。
0817b06: 舉僧問寒暑到來如何迴避。
0817b07: 迴避寒暑枉勞神。無寒暑處語豈誠。鴛鴦繡出從
0817b08: 君看。不把金針度與人。
0817b09: 舉良禪客問欽山一鏃破三關　　時如何。山云放
0817b10: 出關中主看。良云與麼則知過必改。山云更待何時。
0817b11: 良云好箭放不著所在便出。山云闍黎且來。良回首。
0817b12: 山云一鏃破三關且止。試與欽山發箭看。良擬議。山
0817b13: 打七棒云。且聽這漢疑三十年。
0817b14: 關中主尊寰宇一鏃。三關知幾許。氣宇信如王。誰
0817b15: 敢嬰其武。堪笑負命者。有眼還同瞽。報君知。莫莽
0817b16: 鹵。未解行人休離母。
0817b17: 舉僧從定州會裏到烏臼。臼云甚處來。僧云定州。臼
0817b18: 云定州法道何似這裏。僧云不別臼云若不別更轉
0817b19: 彼中去。便打。僧云棒頭有眼不得草草打人。臼云今
0817b20: 日打著一個。又打三下。僧便出。臼云屈棒元來有人
0817b21: 喫在。僧轉身云爭奈杓柄在和尚手裏。臼云汝要山
0817b22: 僧與汝。僧奪棒打臼三下。臼云屈棒屈棒。僧云有人
0817b23: 喫在。臼云草草打著個漢。僧禮拜。臼云卻與麼去。僧
0817b24: 大笑而出。臼云消得恁麼消得恁麼。
0817b25: 作者相逢迥不同。針縫影裏騎大鵬。李廣當年入
0817b26: 虜庭。看來未足盡英雄。
0817b27: 舉玄沙示眾云。諸方老宿盡道接物利生忽遇三種
0817b28: 病人來作麼生接。患盲者拈椎豎拂他又不見。患聾
0817b29: 者語言三昧他又不聞。患啞者教他說又說不得。且
0817b30: 作麼生接若接此人不得佛法無有靈驗。有僧請益
0817c01: 雲門。門云禮拜著。僧拜起門以柱杖桎。僧退後。門云
0817c02: 汝不患盲。復喚近前來。僧近前。門云汝不患聾。乃云
0817c03: 還會麼。僧云不會。門云汝不患啞。其僧于此有省。
0817c04: 一藥能痊三般病。三般病藥一般性。金博金兮水
0817c05: 洗水。作者還將病醫病。
0817c06: 舉盤山垂語云。三界無法何處求心。四大本空佛依
0817c07: 何住。璿璣不動寂爾無痕。覿面相呈更無餘事。珍重。
0817c08: 世界身心徹底窮。與誰把手上高峰。飢食渴飲眠
0817c09: 高枕。曉起扶桑日已巳紅。
