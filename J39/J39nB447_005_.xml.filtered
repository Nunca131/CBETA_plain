0395a01: 東山梅溪度禪師語錄卷第五
0395a02: 嗣法門人真解等編
0395a03: 小參
0395a04: 結制小參問開堂聚眾大闡宗風未審以何法利濟
0395a05: 師云一棒一條痕問不畏生死不愛涅槃的人到來
0395a06: 和尚如何接他師云待汝不畏不愛來山僧自有方
0395a07: 便僧擬議師云尚有畏愛在問不是心不是佛不是
0395a08: 物是什麼師驀頭一棒進云如斯下手猶欠親切師
0395a09: 云既欠親切再喫何妨又打問古人道有意求真真
0395a10: 轉遠擬心斷妄妄猶多真既不求妄又不斷如何下
0395a11: 手師云下手且置你將什麼喚作真妄僧罔措師劈
0395a12: 頭兩棒問學人帶鎖披枷請和尚方便師云還須自
0395a13: 已巳解脫問一切有為俱屬夢幻如何是無為師云向
0395a14: 一切有為處看取問燈盡火滅時這段光明歸於何
0395a15: 處師云腳跟下問未出方丈時如何師云斜枕虛窗
0395a16: 聽嶺月進云已巳出時如何師云橫拈短杖驗龍蛇進
0395a17: 云還別有指示麼師云領取當陽句切忌別尋思乃
0395a18: 云法幢建立龍象從依殊勝因緣自茲肇始白棒如
0395a19: 雨而下熱喝似雷而轟直得虛空倒走日月顛推流
0395a20: 水斷聲青山失色雖然猶是門庭邊事未是格外全
0395a21: 提召大眾云還會格外全提麼若也會得不負登山
0395a22: 涉水訪友尋師三根椽下苦心七尺單前橫膝其或
0395a23: 未然必須提起話頭立定主宰向無下手處下手無
0395a24: 用心處用心莫管期之短長根之利鈍一直挨拶一
0395a25: 直提撕猛然漆桶開心花燦鼻孔原來唇上搭眉毛
0395a26: 秪在額頭橫何結之可結何解之可解舉足下足無
0395a27: 非本有道場左之右之盡是現成公案恢恢焉尺寸
0395a28: 不可量迥迥焉功勛不可及說甚麼門庭邊事格外
0395a29: 全提到這裏始知如雨之棒無奈而施似雷之喝亦
0395a30: 無奈而施顧左右云即今香清炬晃坐立儼然眾中
0395b01: 莫有不待指揮而自徹證者麼若有便與掀翻露布
0395b02: 截斷葛藤同批劫外煙雲共判個中風月可謂龍驤
0395b03: 雲起虎嘯風從非惟輔弼法門亦且流通正眼先哲
0395b04: 云欲行恁麼事須是恁麼人如無各請歸堂體取待
0395b05: 勝因畢道果圖卻來方丈裏吐露消息。
0395b06: 冬至小參拈拄杖卓一下云一陽來復萬類沾恩無
0395b07: 鼻孔銕牛起從露地踏遍層山曲水焦尾巴石虎出
0395b08: 自雪林吼開薄霧輕煙堅冰初解玉池邊春信乍傳
0395b09: 梅萼上燈籠夢惺露柱眼開頭頭展格外風光一一
0395b10: 顯寰中節令惟有山僧拄杖子不搖不動無改無更
0395b11: 赤條條主持萬象硬剝剝依怙四生不被陰陽侵不
0395b12: 為時節轉雖然如是未審諸人會否倘若會得便會
0395b13: 洞山掇座元之果桌慈明揭堂上之榜文遇緣即宗
0395b14: 應時納祐如其不爾正是生死牢關未破無常羈鎖
0395b15: 未開必要猛著精彩窮究本參行住坐臥之中綿綿
0395b16: 理會動靜忙閒之際密密參持如此研窮之久策進
0395b17: 之深和這裏會參持的一齊打脫及第心空喚作拄
0395b18: 杖子也可不喚作拄杖子也可喚作一陽來復也可
0395b19: 不喚作一陽來復也可我為法王於法自在有何羈
0395b20: 絆哉召大眾云這般說話且道巴鼻在甚麼處復卓
0395b21: 拄杖一下。
0395b22: 除夕小參古人以百年壽終之際喚作臘月三十夜
0395b23: 若平日工夫不穩漆桶不破到這時節地黑天昏胡
0395b24: 鑽亂撞良可悲哀諸昆仲一年三百六十日已盡你
0395b25: 諸人還辦得此事麼若辦不得則又虛喪一年光陰
0395b26: 豈但虛喪此一年光陰從無量劫來至於今日的光
0395b27: 陰盡是虛喪諸昆仲提起金剛王劍將從前的昏沉
0395b28: 掉舉散亂自恣一齊斬去以明朝元旦為始奮大勇
0395b29: 猛起大精進豎生鐵脊梁抱無義味話一直參一直
0395b30: 究歲月不計寒暑不管如打失了一件要緊的物相
0395c01: 似定要尋定要覓覓到用力不及處尋到留意不得
0395c02: 時忽然當下了明原來不在別處召大眾云即今香
0395c03: 焚柏子炬點蘭膏梅花雪裏飄香爆竹風前送韻你
0395c04: 諸人還當下了明得麼若了明得說甚麼壽終說甚
0395c05: 麼歲盡一任徘徊法席瀟灑雲堂如當下了明不得
0395c06: 未免寒隨一夜去春逐五更來。
0395c07: 為全捷林護法對靈小參秋來風剪葉春到鳥啼枝
0395c08: 會得無生滅頭頭本不迷咄迷個什麼莫是六十年
0395c09: 前丹心報國壯志勤王劍破陣雲袍晒邊月的麼莫
0395c10: 是六十年後解玉林泉絕跡塵市義方教子嘉德服
0395c11: 人的麼若檢點得出則六十年前的一一無非至道
0395c12: 六十年後的頭頭盡是真機所以華嚴經云佛法不
0395c13: 異世間法世間法不異佛法到者裏始知秋風剪葉
0395c14: 春鳥啼枝法法頭頭無不是現成公案還委悉麼這
0395c15: 裏若能親覷破方知生死不相干。
0395c16: 重九小參三玄三要事難分得意忘言道易親一句
0395c17: 明明該萬象重陽九日菊花新此是汾陽頌臨濟三
0395c18: 玄三要之句即今重九已屆黃菊盡開你諸人向甚
0395c19: 處見臨濟三玄三要倘若未見茱萸茶且莫飲黃栗
0395c20: 粽且莫餐古者道大事了明消他萬兩黃金亦得不
0395c21: 然滴水也難消且參禪一事非是肆口而談縱舌而
0395c22: 論必須要下真實工夫如一人與萬人敵相似正恁
0395c23: 麼時眨眼不得退步不得怯畏不得商量不得直拼
0395c24: 一條性命向前抵敵任是佛來也與之一刀兩斷祖
0395c25: 來也與之一刀兩斷若也如斯勇銳不愁生死不明
0395c26: 禪道不透山僧嘗云學道猶如破戰場單刀直入要
0395c27: 豪強煙塵掃盡功歸大家國清寧帝道昌到這境界
0395c28: 茱萸茶任飲黃栗粽憑餐三玄三要直下打開千七
0395c29: 百則一串穿卻任他時節交加寒暑遷變何干於我
0395c30: 哉。
0396a01: 結制小參拈拄杖云劫前曾聚首此日復團圞不負
0396a02: 當初約同撐無底舡以拄杖作撐舡勢云還有同撐
0396a03: 者麼問無底舡還渡人否師云渡進云渡的是甚麼
0396a04: 人師云無眼耳鼻舌身意的進云有眼耳鼻舌身意
0396a05: 的還渡否師云不渡進云為甚不渡師云為他有眼
0396a06: 耳鼻舌身意問天上明星耿耿門前流水潺潺是誰
0396a07: 境界師云拄杖子境界進云和尚有此境界否師云
0396a08: 問取拄杖子問如何是父母未生前的面目師云眉
0396a09: 橫額上進云如何是已巳生後的面目師云額上眉橫
0396a10: 僧撫掌呵呵云不入驚人浪怎得稱意魚師云且莫
0396a11: 詐明頭問如何是奪人不奪境師云衲被蒙頭絕世
0396a12: 故不知春草長庭前進云如何是奪境不奪人師云
0396a13: 秋來是處林巒肅獨自朝陽補毳衣進云如何是人
0396a14: 境兩俱奪師云一夜雪鋪地江村絕往來進云如何
0396a15: 是人境俱不奪師云敲鑼擂鼓慶賞新年乃云大道
0396a16: 只在目前要且目前難睹欲識大道真體不離聲色
0396a17: 言語召大眾云即今明月凌空是色清風彈竹是聲
0396a18: 一眾與山僧問答是言語大道真體在甚麼處於此
0396a19: 撥得一線路去則古人不虛道山僧不浪舉其或未
0396a20: 然須將袈裟下事真切參究勇銳推尋忽然踏著銕
0396a21: 秤鎚不可謂是鵝卵石到這境界原來聲也在裏許
0396a22: 色也在裏許言語也在裏許大道也在裏許結也在
0396a23: 裏許解也在裏許便能於腳跟直下承當不從他處
0396a24: 領會了然自在廓徹靈明不為諸塵作對不與萬法
0396a25: 為侶常如十日并照離見超情截斷生死根株剖開
0396a26: 去來浮幻如金剛王堅固不朽杇乃謂之大道真體也
0396a27: 珍重。
0396a28: 小參個裏真機絕覆藏尋常日用露堂堂堪嗟背覺
0396a29: 合塵子歷歷明明不薦取春來遍界鳥啼花彼岸何
0396a30: 曾隔一些秋到林間風剪葉消息盡情俱漏洩剔起
0396b01: 眉毛做一回莫教徒入我門來為僧不悟拈花笑二
0396b02: 親劬勞何所報為僧不曉涅槃心未知將底答皇恩
0396b03: 為僧不明心即佛三界如何跳得出為僧不會石鞏
0396b04: 箭龜毛索子作麼斷為僧不破黃龍關更從甚處放
0396b05: 身閒為僧不省俱胝指閻羅銕棒怎免你急忙檢點
0396b06: 勿因循一寸光陰一寸金不將一一先明了但恐臨
0396b07: 時徒懊惱我言直截為渠通密密提撕莫放鬆一朝
0396b08: 當下撒其手蝦跳原來不出斗。
0396b09: 小參前夜小參一天光皎皎今夜小參大地黑漫漫
0396b10: 敢問大眾且道光皎皎的是黑漫漫的是試道看若
0396b11: 道得許伊頂門上具一隻眼脫或未能聽取註腳拈
0396b12: 拂子云光皎皎黑漫漫易者甚易難者甚難也不難
0396b13: 也不易頭頂是天腳踏是地釋迦於此拈起花枝達
0396b14: 磨於此掃去文字不期遞序山僧未免當陽揭示且
0396b15: 道揭示個甚麼若非向上關即是第一義如何是第
0396b16: 一義以拂子擊禪床左邊云即此是擊右邊云離此
0396b17: 是擊中間云不即不離是於此倜儻分明一任將這
0396b18: 光皎皎黑漫漫的掃向大千世界之外去。
0396b19: 小參白晝來明星高照黑夜來杲日當空你諸人還
0396b20: 信得及麼若信得及始知飯盛無底缽花綻不萌杖
0396b21: 疊疊青山年年寡色潺潺流水歲歲無聲泥牛吼震
0396b22: 長空木馬嘶通大地這般說話達者方知背覺之徒
0396b23: 聞而便笑老子云上士聞道勤而行之中士聞道若
0396b24: 存若亡下士聞道大笑之召大眾云山僧恁麼說話
0396b25: 眾中莫有不笑者麼若有出來彈無絃琴吹無孔笛
0396b26: 大家唱和共樂昇平豈不暢快。
0396b27: 小參僧問和尚有禪道否師云無進云諸方俱有和
0396b28: 尚為甚卻無師云我與諸方迥別乃云諸方有禪可
0396b29: 說我獨無說諸方有道可傳我獨無傳然無之一字
0396b30: 包諸有而無餘生萬物而不竭天地雖大能役有形
0396c01: 而不能役無形陰陽雖妙能役有氣而不能役無氣
0396c02: 五行至精能役有數而不能役無數百念紛起能役
0396c03: 有識而不能役無識故曰本來無一物何處有塵埃
0396c04: 昔有僧問趙州狗子有佛性也無州云無只將此個
0396c05: 無字時刻撕捱晝夜諦審不雜念不異緣忽然心花
0396c06: 發明照十方剎始知三千七百公案一大藏教典文
0396c07: 盡從無字流出。
0396c08: 小參山僧入滇已巳來將及五載曾未有片紙隻字干
0396c09: 謁檀門取笑識者茲準先賢風度一藤一笠隨處翛
0396c10: 然不期默契大德同闔郡紳衿邀人此院懇請開堂
0396c11: 指揮劫前消息然而劫前消息明歷歷絕覆藏且又
0396c12: 鶯啼綠樹魚躍碧波蜂嚷花叢蝶穿苔徑若是通方
0396c13: 作者未舉先知豈待豎說橫談方云領略不見道未
0396c14: 舉已前先薦得分明鷂子過新羅顧左右云還有未
0396c15: 舉先知者麼若有山僧分半院與伊如無未免傍通
0396c16: 曲引召大眾云乾坤之內宇宙之間中有一寶秘在
0396c17: 形山形山且置如何是一寶莫是耳聞目睹是若謂
0396c18: 耳聞目睹是如來又道若以色見我以音聲求我是
0396c19: 人行邪道不能見如來若謂耳聞目睹不是東坡又
0396c20: 道溪聲盡是廣長舌山色無非清淨身於此批判得
0396c21: 出則劫前消息不待指揮而自穎脫。
0396c22: 解夏小參道吾舞笏雪峰輥毬德山拈白棒俱胝豎
0396c23: 指頭這一夥老古錐大似好肉上剜瘡虛空裏挖洞
0396c24: 檢點將來敗鈌不少山僧這裏一夏九十日也不舞
0396c25: 笏也不輥毬也不拈棒也不豎指直教諸人向三根
0396c26: 椽下七尺單前看個無義味話召大眾云即今九旬
0396c27: 制滿三月功圓你諸人的無義味話還曾看破也未
0396c28: 若只癡雲靄靄昏霧蒙蒙莫說與麼坐一夏縱使坐
0396c29: 百千萬億夏秖增其業本耳今日事不獲已與諸人
0396c30: 展個寬限最初發心入道之日即是結制於中不論
0397a01: 年之與月日之與時恁麼參詳恁麼逼拶直至牢關
0397a02: 打破及第心空便是解制之日諸上座當知人人分
0397a03: 上有淨裸裸赤灑灑騰今耀古越見超情各不相知
0397a04: 各不相到的一段奇特秪為塵情意想記持分別露
0397a05: 布言詮聞見覺知是非得失所障若向個裏盡情冰
0397a06: 釋便與諸佛同一知見同一語言同一手作同一體
0397a07: 相非惟與諸佛同亦乃與歷代宗師天下老和尚同
0397a08: 到這裏方知此段奇特在聖不增在凡不減行住坐
0397a09: 臥是大圓覺穿衣喫飯是大神通說甚麼結說甚麼
0397a10: 解放曠平常隨時任運有甚麼生死可畏涅槃之可
0397a11: 愛哉顧左右云山僧如斯告報且道有指示處無指
0397a12: 示處若能分析則道吾舞的雪峰輥的德山拈的俱
0397a13: 胝豎的與自己巳看的無義味話無二無別脫或不爾
0397a14: 且聽說偈收起葛藤佛事九旬今已巳周此中幾個息
0397a15: 馳求時來握杖登華座聽得蟬聲報早秋。
0397a16: 小參報爾英靈士急切明西意歲月疾如梭精進莫
0397a17: 蹉跎坐臥經行處頭頭須照顧從上諸聖賢不離當
0397a18: 下圓聞聲了自性擊竹空山應見色悟本宗桃花照
0397a19: 面紅捲簾明個事層巒開障翳吹燈徹本光全體露
0397a20: 堂堂況復無欠少奚須向外討拈香并撥火在處無
0397a21: 非我喫飯與穿衣何曾隔一絲趁此色力健應堪眉
0397a22: 下薦檢點舊話頭不明誓不休焂爾疑團破原來是
0397a23: 這個一明一切明無處不皆春既達一真界縱橫得
0397a24: 自在我昔曾經已非是虛談耳莫更求方便直須如
0397a25: 是看看到無看處自有轉身路。
0397a26: 小參法不孤起仗境方生所以山僧住瀘西即瀘西
0397a27: 境以垂示鍾秀山頭鳥鵲咸集環翠坊下車馬交馳
0397a28: 翠屏拖澹蕩之雲華嶺捧皎明之月住師陽即師陽
0397a29: 境以垂示西華頂上竹樹參差觀音閣前煙水瀰漫
0397a30: 通玄洞鎖蒼霞筆架山連紫霧舉拂子云且道是瀘
0397b01: 西的是師陽的於此脫然省去始知頭頭皆我處處
0397b02: 非他觸境不疑遇緣不惑如水銀墮地無處不圓似
0397b03: 春雷鳴空無物不惺說甚麼瀘西美景師陽佳山復
0397b04: 舉拂子云還委悉麼是處是慈門無門無善財。
0397b05: 為王氏恭人對靈小參隴上梅開似玉門前水響如
0397b06: 琴欲識本來這著不離見色聞聲顧左右云即今聲
0397b07: 已露色已彰且道本來這著在甚麼處舉如意云見
0397b08: 麼敲靈几云聞麼這裏聞見分明始知王氏恭人未
0397b09: 起念而已巳遊華藏未舉足而已巳到蓮邦奚須鼓鑼互
0397b10: 應金石交宣廣演靈文頻談梵偈所以華嚴經云若
0397b11: 人欲識佛境界當淨其意如虛空遠離妄想及諸取
0397b12: 令心所向皆無礙復舉如意云還委悉麼若能委悉
0397b13: 則聞聲悟性見色明心總不出乎這裏脫或未能更
0397b14: 聽一偈不辭消息與伊傳生寄死歸理必然色見聲
0397b15: 聞如透脫方知月落不離天。
0397b16: 石章送褊衫師小參這七斤衫子一自趙州著後鈍
0397b17: 置數百餘年不期石章禪人從無得處得來山僧向
0397b18: 無穿處穿出普使闔道場人同一眼見遂著衫云見
0397b19: 麼這裏見得始知終日穿衣未曾挂著一絲到這裏
0397b20: 不惟不負石章亦且不負趙老倘或未然須向山僧
0397b21: 未著此衫之前薦取。
0397b22: 新城駐防王守戎率眾上燈請小參龍潭消息妙難
0397b23: 量鑑地輝天不覆藏今日圓通信手剔一人頂上一
0397b24: 重光明似鏡兮照開如來三十二種妙相晃如日兮
0397b25: 爍破檀信八萬四千塵勞般若春頭頭發現曇花影
0397b26: 處處敷陳以拂子指燈云還見麼須知燈是火莫向
0397b27: 外邊尋。
0397b28: 小參永嘉云摩尼珠人不識如來藏裏親收得以拂
0397b29: 子打圓相云還識此珠麼此珠至精至微最殊最勝
0397b30: 七珍莫可比其光八寶無以喻其色國土難以酬其
0397c01: 價若識此珠不為生死迫不被迷悟羈堪與諸佛同
0397c02: 行列祖共話倘或未能須向袈裟角下精勤檢點仔
0397c03: 細推尋一日不獲則一日之心莫休一年不獲則一
0397c04: 年之念莫廢如此情消想竭思苦神疲正於無可覓
0397c05: 處焂然入手光輝上下照映四維其平日所疑所礙
0397c06: 之心一時冰消瓦解不見郁山主云我有明珠一顆
0397c07: 久被塵勞關鎖今日塵淨光生照破山河萬朵是知
0397c08: 此珠人人本有個個不無復以拂子打圓相云還見
0397c09: 麼。
0397c10: 為吳氏恭人對靈小參五十三年一著子本無生也
0397c11: 本無死圓通不惜兩莖眉一一從頭說破爾以如意
0397c12: 打圓相云會麼五十三年秖憑這個從夫一段柔腸
0397c13: 親冷暖十分喜態伴朝昏五十三年秖憑這個教子
0397c14: 凜凜英風堪繼祖翩翩壯志可凌雲五十三年秪憑
0397c15: 這個樂善香焚白晝空諸有心悟真乘了萬緣五十
0397c16: 三年秪憑這個結果霜澆木葉林間脫雪點梅花嶺
0397c17: 上開到這裏無一法不是現成受用無一事不是本
0397c18: 地風光說甚麼生死境界迷悟機關所以道頭頭非
0397c19: 取捨處處沒張乖正恁麼時如何是吳氏恭人千了
0397c20: 百當一句珠翠叢中俱踢倒鸞鏡臺前盡打翻兒女
0397c21: 夫君都不戀信步迢迢空劫前。
0397c22: 為吳珍居士對靈小參昨宵疏雨凌空布今日清風
0397c23: 匝地來非滅非生明歷歷何須苦苦叫哀哉舉拂子
0397c24: 云見麼見麼此是汝五十四年衝鋒四塞破敵八圍
0397c25: 用命求功名的擊香案云聞麼聞麼此是汝五十四
0397c26: 年覷破塵勞歸投覺地尋師問至道的揮拂子云會
0397c27: 麼會麼此是汝五十四年殷勤市易節檢饔餐力身
0397c28: 起家業的到這裏手舞足蹈無非本有之真吐氣揚
0397c29: 眉盡是不無之妙雖然若是且道是個甚麼法法頭
0397c30: 頭都盧昧他不得有意尋思雲萬里無心晤對月盈
0398a01: 天大悲千眼難窺覷只許當人當下圓。
0398a02: 香燈會小參師以拂子指香燈云秖這個劫前種植
0398a03: 教外敷陳或標思曩斯兒之名或稱都思怛囉之號
0398a04: 然則光聯八表焚則氣貫十虛雲結處萬類覆之有
0398a05: 餘花放時群蜂採之不得閃爍破千年之暗氤氳回
0398a06: 億劫之春德山以之明心香嚴以之見性所以十方
0398a07: 梵剎推斯為首諸土叢林即此為先既然且道殊勝
0398a08: 在甚麼處舉拂子云還見麼便歸方丈。
0398a09: 小參指缾梅云秪這個不從庾嶺得來亦非羅浮採
0398a10: 出不煩雨露不借雪霜有時弄影燈前橫斜几案有
0398a11: 時飄香室內清潤琴書躡屐登山的徒勞疲倦尋詩
0398a12: 跨蹇的枉受艱辛遂以兩手擎缾云怎似山僧這裏
0398a13: 一缾收貯不逐他尋清翫以此而供單傳以此而示
0398a14: 縱使山間明月擬古無分江上清風欲撼不能說甚
0398a15: 麼包含太極洩漏先天顧左右云還知不入眾流處
0398a16: 麼不許嚴寒逼豈容雙鵲爭。
0398a17: 戒中小參受諸佛戒入諸佛位汝等既登殊勝之門
0398a18: 須行殊勝之事如何是殊勝事著衣持缽是殊勝事
0398a19: 蕩瓶振錫是殊勝事守護心城是殊勝事精嚴軌範
0398a20: 是殊勝事只有一事不是殊勝事且道是那一事以
0398a21: 拂子擊香案下座。
0398a22: 小參東嶺一層門恍如銕凌成有人跳得出何處不
0398a23: 稱尊然而此門不高不矮非小非大山川顛卓其中
0398a24: 日月倒懸於上諸佛法身裏許顯現列祖心印裏許
0398a25: 傳持顧左右云正當谷蘭飄香之時山月吐輝之際
0398a26: 你諸人還跳得出麼若跳不出三根椽下如切如磋
0398a27: 七尺單前如琢如磨捲簾問訊須教檢點翻牌打板
0398a28: 切忌瞞盰焂爾迷雲裂破癡霧豁開撒手輕輕跳出
0398a29: 舉足處處無羈百草頭上縱橫十方界內舒卷如龍
0398a30: 得水似虎靠山到此境界不愁道超佛祖位越人天
0398b01: 爐韝洪開法幢高豎教內教外項刻全收世出世間
0398b02: 一時週備管甚一大藏教典墳三千七百公案所以
0398b03: 云一透一切透一明一切明而今有一般的弗肯灰
0398b04: 心泯志跳出斯門一味逐浪隨波合塵背覺東去聽
0398b05: 兩句西去看兩篇向無智人前誇經賣紀大似實學
0398b06: 飽參忽遇具眼師家未免耳紅面赤似這般的總之
0398b07: 未過斯門未經辣手所以心花不燦智識不明觸境
0398b08: 不能活機遇緣不能發用破山師翁云機不滑則見
0398b09: 理未圓鋒不利則神悟未徹水乳相投箭鋒相拄豈
0398b10: 容易哉不見道大疑大悟小疑小悟不疑不悟斯言
0398b11: 盡矣可不知歟況此山開闢有年住持有代未得五
0398b12: 湖聚集四海交參梵缽滿堂袈裟盈室茲承慕大開
0398b13: 府并闔郡官僚不忘靈山舊識豈期意外重逢一言
0398b14: 契合傾念護持堂室聿新亭臺炳煥布一天花雨傳
0398b15: 雙桂心燈又兼諸禪不遠而來眾信不化而向是以
0398b16: 立乎機境行乎縱奪你諸人應須借舟達岸就路還
0398b17: 鄉庶不負山僧婆心官僚護念若乃延延緩緩因因
0398b18: 循循不但東山這裏一期縱使百千萬期終不能成
0398b19: 就也復舉真淨和尚云衲僧家無一處不是過量境
0398b20: 界自在禪定喝一喝云豈不是過量境界謦欬一聲
0398b21: 云豈不是自在禪定師云真淨和尚向音聲裏顯發
0398b22: 過量境界自在禪定檢點將來秖可塞責初機弗能
0398b23: 酬唱達者若是山僧過量境界無限青山閒裏眺自
0398b24: 在禪定半窗明月靜中觀不特初機透脫要且達者
0398b25: 圓通復顧左右云且道真淨和尚顏面即今在甚麼
0398b26: 處撫禪床兩下便歸方丈。
0398b27: 小參一從相聚在東山九十春光彈指間露地銕牛
0398b28: 須趁起祖翁田地莫教閒冒雨衝風兮披星出而莫
0398b29: 厭拖泥帶水兮戴月歸以何妨但得精勤種去自然
0398b30: 豐稔收來石屋和尚云若論此事如農家耕田相似
0398c01: 耕之以深種之以時所收必豐耕之不深種之非時
0398c02: 所收必寡遂以拂子打圓相云這是祖翁田地不辭
0398c03: 指出豎拂子云這是露地銕牛不辭牽出復顧左右
0398c04: 云即今田已巳指明牛已巳牽過你諸人作麼生耕種如
0398c05: 是則不負聚首一朝團圞三月長連床邊七上八下
0398c06: 無底缽內茹淡餐酸倘或未能更聽一偈頂笠披簑
0398c07: 苦莫辭犁耙翻轉趁茲時而今若不深深種秋後依
0398c08: 然倉廩虛。
0398c09: 為藩憲玉鉉柯護法對靈小參楊柳低垂象外春桃
0398c10: 花斜吐生前面乘時陞座說無生直指亡靈登覺岸
0398c11: 舉拂子云見麼見處明頭頭無不光輝擊案云聞麼
0398c12: 聞處通處處悉皆透脫如是則知我玉翁柯大檀越
0398c13: 未舉心而已巳陟九蓮臺畔不動步而早入八德池中
0398c14: 況我公平日雖遊宦海意注宗乘志篤水雲情深龍
0398c15: 象陶然而塵塵自得卓爾而處處無羈積德施仁育
0398c16: 民柱國無不是固有之真本然之道又何須山僧考
0398c17: 鐘伐鼓豎拂拈椎而謂之說法資薦耶正所謂瑪瑙
0398c18: 階前重砌玉琉璃殿上更懸珠敢問諸山達士一會
0398c19: 高流如何是玉翁大檀越不假修證一句聳聳青山
0398c20: 扶日月悠悠流水遶山河。
0398c21: 為臬憲素徵曹護法對靈小參彤雲舒嶺岫梅雪點
0398c22: 江濱本自無來去如何說死生顧左右云既無生死
0398c23: 又非來去且道素翁曹大檀越一靈真性在甚麼處
0398c24: 舉拄杖云見麼於此見得始知嶺岫彤雲悉露本來
0398c25: 面目江濱梅雪全彰佐國真風雖來來去去而不為
0398c26: 來去顢頇死死生生不為死生籠罩到這裏則拿問
0398c27: 貪酷之權與成佛證祖之心不別伸理冤枉之政與
0398c28: 利生接物之道無殊正恁麼時如何是即事契理一
0398c29: 句隨順世緣無罣礙涅槃生死等空花。
0398c30: 為糧憲慈母李太夫人對靈小參嶺月光流繡闥池
0399a01: 蓮香散錦堂不必更尋歸路即此便是西方揮拂子
0399a02: 召大眾云諸昆仲還會李太夫人不離當處悟證無
0399a03: 生法忍麼倘若會得始知塵心即是佛心此岸無非
0399a04: 彼岸說甚麼風雲十萬里山水八千程所以道無邊
0399a05: 剎海自他不隔於毫端十世古今始終不離於當念
0399a06: 正恁麼時如何是李太夫人直下高超不假資薦一
0399a07: 句白雲原自棲峰頂綠水何曾離澗邊。
0399a08: 為林埜上座對靈小參長空瑞木飄大地琉璃結請
0399a09: 我說無生牙疼道不得師是日患牙疼先哲云佛法大有只
0399a10: 是牙痛顧左序云識山僧痛處麼遂高聲云哎喲哎
0399a11: 喲顧右序云還識山僧不痛處麼亦高聲云哎喲哎
0399a12: 喲如是始知林埜上座來不滯於生去不礙於滅踏
0399a13: 碎兩重關千江一片月正與麼時如何是即事指南
0399a14: 一句不須更問去來關薦取牙疼這一訣如何是這
0399a15: 一訣復高聲云哎喲哎喲。
0399a16: 為法主矩度和尚對靈小參解脫清涼月金剛堅固
0399a17: 幢銕牛生犢子脫體露堂堂只此一法惟我矩公和
0399a18: 尚證之矣所以耆年碩德高節古風樸實住世沒半
0399a19: 點攀緣本色教化無些子裝飾一滴楊枝灑遍穢邦
0399a20: 淨土上十卷楞嚴講得天雨花飛真教乘之梁棟實末
0399a21: 法之光明幢也吾儕與公情深江海義重丘山雖門
0399a22: 庭建立有殊而風規闡化不別於戲胡為法社之不
0399a23: 幸而天奪我良朋遂使講筵月冷後學無依雖然且
0399a24: 喜七十年前行雲流水實無所來七十年後海湛空
0399a25: 澄亦無所去然則去來無相更有何物之可悼哉既
0399a26: 無可悼即今供設伊蒲茶傾紫筍香焚牛首炬點蘭
0399a27: 膏又是甚麼意旨良久云佛法固如是人情不可無
0399a28: 為大中丞梅公閻大檀越對靈小參生而無生嶺上
0399a29: 白雲滅而不滅水中明月生滅既無千有何法可說
0399a30: 拈拄杖云然而這個消息是我都憲大檀越不修而
0399b01: 修不證而證矣所以臨終之際妙心澄淨正念昭彰
0399b02: 而無些子留礙況我公平日優游宦海宦海不能困
0399b03: 其智受用錦玉錦玉不能縛其用且蒞任黔南五載
0399b04: 仁和若春風慈愛如甘雨凡士農工商莫不霑其潤
0399b05: 澤又兼興崇蘭若莊嚴佛乘凡方袍圓頂無不叨其
0399b06: 弘護可謂一路福星萬家生佛於戲何黔地之福淺
0399b07: 而相星一旦還天致令緇素含悲山林墮淚正恁麼
0399b08: 時坐斷生滅則且置得大自在一句作麼生道道崇
0399b09: 一貫意何堅祿享萬鍾只淡然生滅兩關俱不觸當
0399b10: 空寶月鎮長圓。
0399b11: 
0399b12: 　　　蓬萊永興寺嗣法門人性堅捐刻
0399b13: 　　本師和尚語錄第五卷附藏流通伏願慈風永用
0399b14: 　　　於禪林慧日長明於佛土
0399b15: 　　　康熙戊寅歲季夏月吉旦
0399b16: 　　　　　　　　　板藏嘉禾楞嚴經坊
0399b17: 
0399b18: 
0399b19: 
0399b20: 東山梅溪度禪師語錄卷第五終
