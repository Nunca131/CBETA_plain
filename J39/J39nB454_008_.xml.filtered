0635c01: 頻吉祥禪師語錄卷第八
0635c02: 嗣法門人德能等編
0635c03: 示眾。出家兒，第一要看得箇題目清楚。既曰出家，便
0635c04: 不是昔時那孫三趙五了；昔所上者，富貴功名，今已
0635c05: 視如浮雲電影矣；昔所愛者，妻妾兒女，今已視如讎
0635c06: 仇冤毒矣；然既已忘富貴功名，棄妻子眷屬，號曰出
0635c07: 家，而出家之所上者何物？所愛者何緣？豈忘其所上，
0635c08: 棄其所愛而止？以圓頂方袍，不茹葷酒，獨己已單丁，便
0635c09: 為得耶？又豈是踞高樓廣廈，美衣豐食，致幾枚光頭
0635c10: 大漢，呼來喚往，以為得耶？又豈是瞻風撥艸，投叢林，
0635c11: 入保社，依諸知識，隨例粥飯，以當出家耶？又豈是經
0635c12: 山涉水，歷州縣，求名跡，以誇示見聞，為所得耶？若如
0635c13: 斯者，皆與題目相左，匪曰出家。故黃檗云：出家乃大
0635c14: 丈夫事，非將相所為。然將相尚莫能為，豈泛泛所能
0635c15: 為？既不可以泛泛為，而今舉世間，如沙如粟圓頂方
0635c16: 袍者，又曰何等？斯不過因化門廣大，藉之以安身命，
0635c17: 是豈真謂出家哉？教中云：出家有三種，曰：世俗家，三
0635c18: 界家，無明家。若能捨諸恩愛，甘心忍苦，露宿艸衣，離
0635c19: 喧雜，求寂滅，乃出世俗家也；能破二十五有，生死斷，
0635c20: 見思惑，入寂滅，有餘涅槃，居二乘地，乃名出三界家
0635c21: 也；十地已滿，入等覺位，破生相無明，圓滿菩提，歸無
0635c22: 所證，乃名出無明家也。汝等即今，方始學彼出家，其
0635c23: 實未即出家。好笑如今，一班人剃光箇頭了，便擬住
0635c24: 著院子，要人來恭敬他，裝模作樣，以為人莫能及。其
0635c25: 貪利慾，買徒眷，置產業，多蓄多聚，無厭無足，與世之
0635c26: 奔競紅塵，閭閻負販之心何異？吾不審此輩，所謂出
0635c27: 何等家也？爾等各自忖量，看今日之行履心行，與昔
0635c28: 未剃頭時之行履心行同耶？異耶？今日之所上所愛，
0635c29: 與昔之所上所愛，輕耶？重耶？請虛心細審，無事各各
0635c30: 歸單，不勞久立。
0636a01: 示眾。你諸人，箇箇都是頂笠腰包，名為衲子。要當名
0636a02: 實相稱，若不存其實，徒有虛名，終無所益。如今來，須
0636a03: 聽山僧為你據實供通。乃卓拄杖曰：雲冪冪，艸茸茸，
0636a04: 百花斂艷蹈芳叢。清淨行者不入涅槃，破戒比丘不
0636a05: 墮地獄。說什麼轉位就功，轉功就位，千聞不如一見。
0636a06: 剷艸何如而地，會得的名與實俱，不會的吞聲忍氣。
0636a07: 咄，伎死禪和。速退，速退。
0636a08: 普茶，示眾。佛法遍天下，談禪口不開，雲巖終不辜負。
0636a09: 如今要拈出箇棗子，你便道是甜的；要拈來一片生
0636a10: 薑，你又道是辣的；若總不拈些子，你又道長老不通
0636a11: 人事。山僧只得舉則因緣，應箇時節。昔年在弁山侍
0636a12: 雲巖先師，普茶次，先師舉如意示眾曰：用處不換機，
0636a13: 老僧已喚作如意了。汝諸人畢竟喚作箇什麼？當時，
0636a14: 山僧在傍打箇噴嚏，先師便打一如意，山僧曰：作麼？
0636a15: 先師曰：你道作麼？山僧曰：也不惡。先師呵呵大笑：你
0636a16: 諸人，即今要見先師則易，要見雲巖則難。何故？先師
0636a17: 死卻無限人，雲巖活得無限人。你們若向死活裏相
0636a18: 見也，則白雲萬里；不向死活裏相見也，則白雲萬里。
0636a19: 今早典座纔開鍋飯頭便退火，佛殿裏燒香，山門頭
0636a20: 合掌。不說是你無心，翻道是我說謊。而今實實告報，
0636a21: 只有者些子供養。舉如意曰：還會麼？卓一下曰：似鶻
0636a22: 捉鳩君不信，御樓前驗始方知。
0636a23: 鳴法鐘示眾。者一聲，普請諸人著眼聽。描他也就，畫
0636a24: 他也成，威嚴勇猛，力敵勢均，齊九有而拔四生。若不
0636a25: 是箇鐵石堅強的行願，怎肯圓成？遂擊鐘云：南贍部
0636a26: 洲撈得月，西瞿耶尼翻著賊，東海烏龜變作鱉，好笑
0636a27: 當門牙齒缺，帝釋花散不徹羨，而今好時節。又擊云：
0636a28: 萬疊雲山風凜冽。
0636a29: 鞔法鼓示眾。卓拄杖云：震法雷復。卓云：鳴法鼓作麼
0636a30: 生？是布慈雲兮灑甘露復。卓兩卓云：靉靆垂布，如何
0636b01: 承攬，蘇嚕唎地尾娑訶。
0636b02: 示眾。舉，先老人示眾曰：昔百丈海禪師，歲暮示眾曰：
0636b03: 你者一隊後生，經律論固是不知也。入眾參禪，禪又
0636b04: 不會。臘月三十日，且作麼生？折合去。雲峰悅和尚曰：
0636b05: 灼然。諸禪德，去聖時遙，人心淡薄，看卻今之叢林，更
0636b06: 是說不得也。所在之處，或三百五百浩浩地，只以飲
0636b07: 食豐隆寮舍穩，便為旺化也。其中孜孜為道者，無一
0636b08: 人。設有十箇五雙，走上走下，半青半黃會，即總道我
0636b09: 會，各各自謂，握靈蛇之寶，孰肯知非泊乎？挨拶鞭逼，
0636b10: 將來直是萬中無一元。叟端禪師曰：兄弟當時早有
0636b11: 者箇說話，在今諸方，豈堪具述？據曲盝木者，智眼既
0636b12: 已不明，擔囊行腳者，信根又復淺薄。爭人爭我，以當
0636b13: 宗乘，行盜行婬而為佛事。身披師子皮，心行野干行，
0636b14: 聞禪聞道，似鴨聽雷，視利視名，如蠅見血，傷風敗教，
0636b15: 靡不有之。雲巖先師曰：諸昆仲看卻今之叢林，更說
0636b16: 不得也。你看靈山會上，可有箇無行業的佛祖？傳燈
0636b17: 譜上可有箇不持五戒的祖師？至於公然飲酒，食辛
0636b18: 人間，應赴口說經法，潛行貪欲，一類魔子，剃卻狗頭，
0636b19: 入我法中，秪圖衣食，裨販如來，一盲引眾盲，相牽入
0636b20: 火坑也。師曰：你看，從上者一班漢，將片血滴滴的心
0636b21: 肝，挂在門首，只教人來截去。上憂祖佛家業極其零
0636b22: 落，下恨一切人不肯成佛作祖，自甘下劣，自沉苦海，
0636b23: 不肯立志做好人。諸兄弟，到如今來，又似好笑，而實
0636b24: 可惱。今日纔剃頭，明日便付法，今日纔傳五衣，明朝
0636b25: 就稱大師，甚致一生白衣，硬登寶座，寮舍裏公然付
0636b26: 法，明瞞暗騙，煙酒為生，說妙說玄，典章不涉，聞人美
0636b27: 好，鼻底辛酸，舉他過失，快心快口，心裏無明滾滾，人
0636b28: 前假意惺惺，只要自己已箱囊充實，不怕人家賣骨賣
0636b29: 皮，如此活祖師，人誰不敢敬！有等初機見他模樣，輕
0636b30: 易出家，三朝五日便道，我要行腳半載一年。自家點
0636c01: 胸點肋，爭人嚫物，傳人是非。者邊稱揚稱鄭，那裏為
0636c02: 子為郎，說起佛祖修行，返道瘀膿殘血。再過十年之
0636c03: 後，不知我法何如？言之痛心，孰不驚悸。惟冀秉大願
0636c04: 者，忘身為法。沙裏揀金，一箇半箇，人天有賴諸兄弟，
0636c05: 者些說話，乃弁山夜來一時之說。是非若欲新新舉，
0636c06: 說到驢年也不清。
0636c07: 普說
0636c08: 結制普說。適來已為諸人告香結制了也。即今是最
0636c09: 初第一夜，特舉古人言句，與諸昆仲作箇參究的榜
0636c10: 樣。龍牙居遁和尚云：學道先須有悟由，還如爭鬥快
0636c11: 龍舟，雖然舊閣閒田地，一度嬴來方始休。且如何是
0636c12: 舊閣田地？遂拈起如意曰：秪者片田地在威音王那
0636c13: 邊，更那邊，窅邈無涯，豎不止三際，橫不止十方。當時
0636c14: 已憑空王老子結契，賣與諸人了也。你諸人原本契
0636c15: 書即今還在也，未若是券契分明。遂卓如意曰：便好
0636c16: 向者裏承時領略。如或不然，雲峰只得與你扯盡葛
0636c17: 藤，重新開砍一上。大眾須知，者片田地，人人本具，箇
0636c18: 箇不無，自空劫已來，多少受用，由汝諸人，不守己已分，
0636c19: 妄搆名言，向無疆界中，立疆界，無町畦中，立町畦，便
0636c20: 教者片田地，荊棘叢生，無明艸長，人我山高，異見林
0636c21: 茂，即有八處分場了也。所以古者道：在胎曰識，在世
0636c22: 曰人，在眼曰見，在耳曰聞，在鼻嗅香，在舌談論，在手
0636c23: 執捉，在足奔騰，變現俱週法界，收來在一微塵，會者
0636c24: 喚作佛性，不會喚作精靈，只為你不會，既認作箇精
0636c25: 靈了。所以從生至生，天上人間，馬腹驢胎，四生六道，
0636c26: 無不備歷。又不知經幾百千劫，幸爾今生出得頭來，
0636c27: 得遇善緣，始知有道可修，有禪可學，正當學此道時，
0636c28: 向善知識前，領取一箇話頭，起疑情做工夫，覆去翻
0636c29: 來看他畢竟是箇甚麼道理，若使疑情猛利，始謂之
0636c30: 有悟，由若疑情不生，終日守定一箇死板話頭，何由
0637a01: 得悟？故曰：學道先須有悟由也。你正做工夫時，既將
0637a02: 萬緣放下，單單一箇話頭，勇猛挨拶去，如負千斤枷
0637a03: 鎖求脫的相似，如墮深井中求出的相似，如乳兒思
0637a04: 母的相似，如暗求明的相似，心心耳，念念耳，欲要討
0637a05: 箇明白。故龍牙和尚喻曰：還如爭鬥快龍舟。你諸人
0637a06: 孰不知，此一喻正於爭鬥之際，那管洪波浩渺，白浪
0637a07: 滔天，但只顧擊鼓槌鑼，紅旗大展，正恁麼時，還知有
0637a08: 自己已麼？知有家計麼？有兒女恩愛麼？有利養得失麼？
0637a09: 惟只一箇要奪錦標子的念頭，可謂危忘不顧，忽一
0637a10: 下爭出頭來，奪得彩了，便將花橈子，一齊豎起，從前
0637a11: 所有之心，全身放下，并不見有放下之相，撥轉船頭，
0637a12: 輕橈細鼓，唱箇得勝歌，風恬浪穩，喜氣濃濃，方纔謂
0637a13: 一度嬴來，方纔得一時休去。你若不得箇嬴字到手，
0637a14: 只管輸將去，不但今冬不了，切恐此生亦無了日也，
0637a15: 且止葛藤？
0637a16: 普說。參禪人，要先著一隻別眼，看破目前所有風花
0637a17: 雪月，鳥樹煙雲，田園屋舍，重祿高官，金銀珠寶，妻子
0637a18: 眷屬，世間所受用一切最殊勝境，總皆如夢如影，俱
0637a19: 非真實，果若是我實受用的？如何氣絕神離盡為他
0637a20: 有，決定是幻，何用置心於其間也？此所謂，能外物矣。
0637a21: 然後又將自己已胸中，生平所知所解，最得意的文章，
0637a22: 極要緊的學識，快心快志如膏似漆的肝膽，也要與
0637a23: 他一刀兩斷，只剩得者一箇皮袋子，又須捨得，方纔
0637a24: 可以行腳。若體面心放不下，怕辛苦怕澹泊怕人撿
0637a25: 責，你便不必生心動念。何故？所謂因心不正，枉勞行
0637a26: 腳。若能一切不顧，此所謂，外形骸矣。既將你者邊事
0637a27: 看空了，然後須仔細看取他那邊是何境界。如何趨
0637a28: 向？如何行履？如何涉入？如何受用？若預先認不真，行
0637a29: 來行去沒滋味了，便生退席。此是你未出門時一番
0637a30: 裁置，須當著眼。譬如一人渾身跌在廁溷中，爬得起
0637b01: 來，先將者些子臭衣服脫盡了，方纔把箇赤條條的
0637b02: 身子去洗三番四復，左揩右磨，洗得一總沒氣息了，
0637b03: 然後想去那淨潔處所，覓些衣穿，要雙鞋著。豈是脫
0637b04: 得一身精光光地便自罷休得耶？由是整頓腰包，著
0637b05: 艸鞋行腳。你既擔囊負缽，撥艸瞻風，做個行腳人了，
0637b06: 又須知，所向處，有真正師友，若打頭不遇本色，師家
0637b07: 入錯了門，行錯了路，到老終是箇三家村裏撮馬糞
0637b08: 漢。有甚麼語話分？他若果是箇真正師友，時中定以
0637b09: 本分一著子教你。他戲笑處也是佛法，怒罵時也是
0637b10: 佛法，閑時忙時逆時順時皆有好消息。你便好放下
0637b11: 身心，久久親炙，但每日舉止運為，總要存箇真實二
0637b12: 字，於叢林下侍師待友，執勞負役，行道領眾，乃至燒
0637b13: 一香，掃一地，酌一水，獻一花，俱要真實。至於參求是
0637b14: 道，猶宜真實，稍涉虛浮，到底也只是箇虛頭禪客。到
0637b15: 處撩人犯眾，皆不自在，縱使後來有箇住處，得幾箇
0637b16: 眷屬，交幾箇檀越，所作所為，俱是虛華。所謂因地不
0637b17: 真，果招紆曲。我且為你舉些真實參求的樣子，令你
0637b18: 將來依樣畫貓兒去。豈不聞神光二祖，拋卻十經五
0637b19: 論，就初祖求安心法門，雪積齊腰而忘寒苦，斷臂表
0637b20: 誠而廢形骸耶？六祖負大石於槽廠中，力供五百僧
0637b21: 飧；溈山隻影孤蹤以橡栗為食；大梅松食荷衣而單
0637b22: 丁忍苦；慈明和尚每昏沉至引錐自刺；智舜禪師或
0637b23: 妄想來抱石經行；玄沙備行腳，芒鞋破衲食纔接氣；
0637b24: 圓通訥坐禪，初則叉手自如，中夜手漸至膺；真如哲
0637b25: 以圓木為枕曰：我於般若緣分素薄，若不剋苦勵志，
0637b26: 恐為妄習所牽。高峰妙居龍鬚九年縛柴為龕，後居
0637b27: 天目，立死關三年不沾床榻。從上古人，真實行此道
0637b28: 者，不可枚舉。你即今正行此道時，世緣已看破了，家
0637b29: 私都拋擲了，父母離了，師長別了，你便將箇性命付
0637b30: 與龍天，身形和於大眾，飯來便喫，事到便作，胸中單
0637c01: 置一箇話頭，於四威儀裏，內靜亂，閑忙只管疑將去，
0637c02: 切莫與他開了，散了。有等人，靜中有工夫，動裏便做
0637c03: 不得，便要請益人開示他，殊不知是你自己已用心不
0637c04: 切。譬如世間新死了箇父母的人，行住坐臥穿衣喫
0637c05: 飯，送往迎來，都與平日裏無異，只是他胸中實有一
0637c06: 段痛不可忍的事，在教他丟也丟不得，捨也捨不得，
0637c07: 其實無他，只為不見了前日侍奉的父母，不知在甚
0637c08: 麼處去了，如何便喚不應了，所以痛心難忍。你今要
0637c09: 見自家本來面目，但如孝子用心，有甚麼動靜可問，
0637c10: 何必苦苦只要問別人作甚麼？但參禪一路子俱有
0637c11: 地步，如行路的人相似，今日行幾十里便見今日的
0637c12: 山水池塘樓臺人物，明日又行幾十里又見明日的
0637c13: 艸樹山川種種境界。由是三日五日半月一年，凡所
0637c14: 到處各有一處的境致。豈日日是者一箇山，是者一
0637c15: 溪水。如今禪和子家問著他，你工夫做到甚麼所在？
0637c16: 是甚麼境界？到者裏，十箇有五雙眼地開口不
0637c17: 得。縱有一二胡言亂語，如猜啞謎的一般將謂唐抵
0637c18: 塞了。殊不知彼過來人，者條路上那裏不是他借歇
0637c19: 過來的？其間店主好好醜醜，王和尚趙齋公，胡張三
0637c20: 黑李四，那箇不是相知，如何瞞得他一絲毫。故古人
0637c21: 見學者無著實，又只得立箇譬喻曰尋牛，曰見跡等
0637c22: 十題目也。如你昨來纔領得箇話頭，烏天黑地一總
0637c23: 不曉得如何參，如何究。我故教你，坐的時節，豎起脊
0637c24: 骨，捏緊拳頭，咬定牙關，打開眼睛，如挑著百斤擔子
0637c25: 上高峰的相似，通身俱要有力。先將兩眼半開合看
0637c26: 定面前地上五六尺遠，制令眼珠莫動，然後向你所
0637c27: 參的話頭上起疑情看他畢竟是箇什麼道理。看來
0637c28: 看去覺無力了，又將話頭提起，又追看畢竟是箇什
0637c29: 麼道理。偶然妄想來時，便向妄生處與他一拶，看者
0637c30: 妄想無故從何處生。如是眼睜睜地看定，切莫起第
0638a01: 二念，若生第二念，話頭便隱沒了。我故教你，必要眼
0638a02: 睛有力。眼睛有力，話頭自現；話頭現，疑情自生。如是
0638a03: 久久做去，你自然知得有些滋味。切莫聽人教你，閉
0638a04: 目藏睛，向肚皮裏作想，此病最不可醫；又有教人眼
0638a05: 觀鼻，鼻觀心，默默地將箇話頭去念，此亦是病；又有
0638a06: 教人向機境上承當，向舉起處會了，翻引他無限業
0638a07: 識不得勦絕，不信有工夫做，不信有悟證時，此病則
0638a08: 不可救；又莫丟卻本參，別生異想，若如此想得，自家
0638a09: 一下子昏了，不數日內，成顛成狂，此又不可救也。或
0638a10: 時昏沉濃了，便好和身放倒，熟睡一覺，纔醒來時，便
0638a11: 抖擻精神，看我者一覺主人公在什麼處，如此則又
0638a12: 覺清楚一番。你若每日行坐中有工夫，動靜不忘參
0638a13: 究，即如尋牛的人，在荊棘艸莽中，始得出身有路，故
0638a14: 古人喻之為尋牛矣。工夫既有路頭，就此著力，莫令
0638a15: 間斷，久久自然，與他親了。你自然動用中捨不得，恰
0638a16: 似有箇甚麼意思，欲露不露，似無不無的樣子，口裏
0638a17: 又說不出，心裏又放不下，待人舉著者些子，恰似領
0638a18: 得的一般，此所謂見跡也。工夫既到者箇時節，你自
0638a19: 己覺得有事作，著得力，行得動，一法親了又深入一
0638a20: 層了。只為你用力猛，入得深，恐你無量劫來，業習深
0638a21: 厚，就此便有幾多境界現起。或自生恐怖，或身發戰
0638a22: 驚，或寒熱病作，或頭中作響，或心生煩悶，或貪嗔陡
0638a23: 起，或時悲生，心痛如割，或時情起，押捺不住，又或眼
0638a24: 裏見光見花，或見五色異相，或見圓滿日輪，乃至或
0638a25: 好或醜或邪或正，此皆是你宿生所積業，種於八識
0638a26: 田中，因你今朝返照其間，便自一一發現出來。倘有
0638a27: 斯境現前，你總莫要領攬他，便牢牢把住箇話頭，只
0638a28: 管安心做工夫，久久自然都隱沒去了。若使不曾聞
0638a29: 人說破，你便作主不得，依舊又落在者箇圈子裏，者
0638a30: 遭盡你神力總跳不出矣。又或宿有靈根的，總不見
0638b01: 有什麼境界安然坐證者亦多。故今日預為有此境
0638b02: 者說破，免被惑亂。若是工夫有力，入頭又深去一層，
0638b03: 覺得話頭忽時出現，或隱隱透露，如隔窗見箇人的
0638b04: 相似，雖不大分明，卻信知是此人來待問著，你一時
0638b05: 黑了，促無可說，轉過身來，便悔不曾如何若何答得
0638b06: 他，古人喻以為見牛。牛雖見了，尚且隔山隔水，終不
0638b07: 得一回入手，你要曉得相似之境誤人極易，有般沒
0638b08: 師承的，三年五載已至大半生浸漬其間出頭不得，
0638b09: 前進不得，其故何也？只為彷彿見，知謂不過是者箇
0638b10: 道理，見他得的人口裏說話也，不過如是，由此便休
0638b11: 歇了。殊不知，如見得牛了的人，轉見著忙，如是憤力，
0638b12: 一走到那將得未得之際，正要工夫，不顧泥水，不怕
0638b13: 荊棘，出得幾身白汗，猛然一把拏住，始得放心，故參
0638b14: 學人到了者等時節，前途又不易入，須要勇猛中勇
0638b15: 猛，精進中精進，拼身拼命如那捉牛的人，也要出幾
0638b16: 身白汗，逼到氣盡神絕如命終人，便得形山粉碎，方
0638b17: 謂之轉凡成聖。者遭再要覓些子疑處，了不可得，斯
0638b18: 謂之絕後再甦。欺君不得至此方為之得，牛既得之
0638b19: 後，鼻繩在你手裏，東放西放，左牽右掣，總由你施為
0638b20: 問凡答凡，問聖答聖；也可問凡不答凡，問聖不答聖；
0638b21: 也可只是時中好生保任。所謂牧牛工夫，又則細於
0638b22: 前段，古云：毫釐繫念，三途業因，瞥爾情生，萬劫羈鎖。
0638b23: 所以云：大事已明如喪考妣。此又是何等緊要。故云：
0638b24: 一回入艸去，驀鼻拽將來。或云：渠儂不是閑相識，要
0638b25: 在尋常著著親。或云親近，或云奉重，或云向裏承當，
0638b26: 或云竭力侍奉，或云暫時不在，如同死人；或教口堆
0638b27: 白醭，或教塵積眉頭。此等皆是牧守的工夫也。豈是
0638b28: 今人纔到得門頭戶底，便不肯做工夫，胡言漢語，只
0638b29: 管逗將去，十有八九中途成狂。總皆為守不住，無定
0638b30: 力耳。你若牧到水足艸足時，又須知有騎牛歸家時，
0638c01: 存人忘牛時，人牛俱忘時，返本還源時，如此者皆是
0638c02: 你守道行履一節工夫，原不是你悟了便罷了。故趙
0638c03: 州云：悟之一字急須吐卻。若守定箇悟境，不忘坐在
0638c04: 淨潔地上，謂之墮尊貴，不名了事。所以雲巖先師謂：
0638c05: 不明向上事，真是法門中大罪人也。豈為容易？你若
0638c06: 將法身二種病，二種光，一一透露了，始解歸家穩坐，
0638c07: 然後說到入廛垂手一段工夫，更要大力量，發大神
0638c08: 通，具大三昧，運大鍵錘，必要活得死人，死得活人，有
0638c09: 生擎虎兕，活捉獰龍的手腳，有點銕成金，起死回生
0638c10: 的神用，方可著如來衣，入如來室，坐如來座，乃可為
0638c11: 人天。抵吾宗門下，貴在見到行到，若只一味打口鼓
0638c12: 子，有什麼交涉？所謂，閻羅大王不怕多知。伏望諸昆
0638c13: 各自珍惜。
0638c14: 普說。師舉拂子云：者箇不是色，你諸人見箇什麼？復
0638c15: 擊云：者箇不是聲，你諸人聞箇甚麼？既不是聲色，畢
0638c16: 竟另有箇主宰。所以道：即此見聞非見聞，無餘聲色
0638c17: 可呈君。箇中若了，全無事體用，何妨分不分？雖然如
0638c18: 是，向者裏錯認者多，何故？不見道。靈光獨耀，萬古徽
0638c19: 猷，入此門來，莫存知解。且如何是知解？即汝諸人，尋
0638c20: 常動用中，見色聞聲，立人立我，者是名為生死根，亦
0638c21: 名業神識。故古有云：學道之人不識真，只為從前認
0638c22: 識神。無量劫來生死本，癡人喚作本來人。山僧故謂：
0638c23: 錯認者此也。諸兄弟欲明此事，須辦一片堅固志性，
0638c24: 猛著精彩，乘力乘時，向無可把捉處，無可用心處，無
0638c25: 可著力處，無可參求處，極力參取始得。切不可依稀
0638c26: 彷彿，參若不真，悟豈是實？若如此懞懞懂懂，逗到頭
0638c27: 白齒黃，忽然一朝，陰境現前，前路茫茫，不知何往，翻
0638c28: 思從前所用之心，總如空花電露，始知依稀念佛持
0638c29: 咒的心用不得，貪嗔嫉妒的用不得，囫圇參究的用
0638c30: 不得，到此始頓足扼腕追之晚矣。在今法道凋殘兵
0639a01: 戈四起，眾苦交煎，求其與道真實參尋者難得。且近
0639a02: 來諸方榜樣大不堪聞，上下依稀，誠為法門大變，況
0639a03: 此事不在機鋒言語邊論，不在奇特玄妙中求，須是
0639a04: 你打頭遇箇本色師家，不以聲色籠絡，不以知解穿
0639a05: 通，只教你力究真參，你便好放下孃生面孔，於十二
0639a06: 時中，一直參求。如急水灘頭，逆風撐舟的相似，一篙
0639a07: 了又一篙，篙篙相值，手手相乘。若不到風恬浪穩處，
0639a08: 爭敢休歇？必要撐到水寂波澄，布帆穩便的時節，
0639a09: 地將從前驚疑怖畏之心一齊放下，撇轉頭來，始見：
0639a10: 月明兩岸蘆花白，古渡無人不繫舟。如不得，恁麼一
0639a11: 回都是死門。豈不見，圓悟和尚見演祖時，機鋒何等
0639a12: 穎捷。祖見即詬罵曰：佛法大事，豈口頭聲色所至哉？
0639a13: 若以機辯為禪，則臘月三十日涅槃堂裏，爭奈孤燈
0639a14: 獨照何後。來圓悟到金山遇一場熱病，始知演祖藥
0639a15: 頭靈驗。所以，你諸人參須真參，悟須實悟。今既來此
0639a16: 深山窮谷，聚頭不為別事，須是生大慚愧，將自家教
0639a17: 不過的一著子心心念念晝參夜究，必期徹證。古云，
0639a18: 此身不向今生度，更向何生度此身？山僧自來行腳，
0639a19: 亦不曾廣參知識。行寡人微，只是守定箇本色，實願
0639a20: 於萬山深處與你諸人，同行同坐同起同眠，只要令
0639a21: 汝向懸巖撒手絕後再甦，此外更沒有別的長處。若
0639a22: 論祖師機向上句，山僧拄杖子走遍四天下，竟不曾
0639a23: 遇著一箇會佛法的，但只撞倒舜若多神道。邇來鹽
0639a24: 豐米貴，官路甚嚴，寄意山頭，長老慎不可冬行春令，
0639a25: 久立諸公，伏惟珍重。
0639a26: 普說。今朝是結制的最初夜，從今已巳去八十五日。第
0639a27: 一要你諸人有箇趣向，若或時中無趣向，無把柄，便
0639a28: 名無主孤魂，纏空外道。諸兄弟，道不可以見聞覺知
0639a29: 求，亦不可離見聞覺知會。若以見聞覺知求，是認影
0639a30: 迷頭，終不見道。若離見聞覺知會，即破波求水，亦無
0639b01: 所獲。如是即不得離，不得離即俱不到，畢竟如何即
0639b02: 得？遂舉如意云：好向山僧如意子頭上會取。若會得
0639b03: 者一著子，不唯知他離即不到，亦知如意子有種種
0639b04: 神通，具種種三昧，有時現溈仰身入九十六種三昧，
0639b05: 說暗機義海圓相法門；有時現臨濟身，入總別無礙
0639b06: 陀羅尼三昧，說玄要賓主縱奪料揀等種種法門；有
0639b07: 時現雲門身入獅子奮迅三昧，說一字關六不收顧
0639b08: 鑒咦等種種法門；有時現法眼身入遍一切三昧，說
0639b09: 唯心旨訣六相義等種種法門；只是不現曹洞身，不
0639b10: 入重玄三昧，不說正偏王子功勛滲漏等種種法門。
0639b11: 何故？卓如意云：面目現在。山僧如意子有如是神通，
0639b12: 具如是三昧，且道山僧從什麼處得來？諸兄弟亦如
0639b13: 汝等，今日如是腰包行腳，如是至誠參請，飧盡吳山
0639b14: 風月，楚水煙波，末上走到浙江湖州府，弁山頂上，遇
0639b15: 著先老人，蒙他親手提挈，把山僧推向淨白地上。山
0639b16: 僧亦便抖得一身乾乾淨淨，擬便就此作安樂場，以
0639b17: 為畢竟所歸寧地。不意忽地又被他推向荊棘林裏，
0639b18: 雖則四方豁落八面通融，纔動手腳便左罣右礙。如
0639b19: 是七八年間，不得快活。偶一日，看秘魔禪師，每逢僧
0639b20: 參便擎箇木叉子云：道得也，叉下死；道不得也，叉下
0639b21: 死。速道速道後。一老宿著語云，杜撰長老如麻似粟。
0639b22: 山僧忽然如網子裏跳出的相似，始得從前所有罣
0639b23: 礙一齊勦絕。便見芙蓉面上春風，煙柳叢中明月，博
0639b24: 得箇如意子。到今來東湧西沒，無中入，有中起，拈金
0639b25: 鍼，抽玉線，將襟補領，作箇話端。所以華嚴經云，雖復
0639b26: 不依言語道，亦復不離無言說。你諸人，要得如意子
0639b27: 活潑自在，便請將父母生來的所有奇特知見，好聲
0639b28: 好色，放不下的，捨不得的，最親最愛的，一路子落索
0639b29: 盡情，束朿作一團，拋向北鬱單越了。然後抖得身心空
0639b30: 蕩蕩地，直下將箇本參真實參取。且今有一等麻纏
0639c01: 紙裏的禪客，纔到叢林下，打箇瞌睡，忽然眼裏火生，
0639c02: 見光見色，便道我得箇見處。堂頭長老以己已之見度
0639c03: 人之見，亦滿口應證，他便就學拈學頌學轉語，如是
0639c04: 謂之磨楞合縫的禪。不唯生死到來作主不得，即病
0639c05: 苦時煩惱時，乃至一切時，皆作主不得。汝等諸人，要
0639c06: 得此事相應，須辦箇決定信心，信得箇本參，歷歷分
0639c07: 明，開眼也著，合眼也著，去來坐立時也著，放參止靜
0639c08: 時也著，穿衣喫飯時也著，搬柴運水時也著，如將箇
0639c09: 摩尼珠在手的相似，如是管顧他，愛戀他，久久摸索，
0639c10: 待你做到無可用心處，無可著力處，左不得右不得，
0639c11: 切不可生退墮心，如是猛力，如是專切，驀地一下子
0639c12: 撲倒，起來依舊天空地闊，月皎風清，瀟湘桃浪如春
0639c13: 暖，羚羊挂角三山後，始有參學分，始有話會分。山僧
0639c14: 說到者裏，自覺口勞舌惓。汝等少間來暖室裏，更為
0639c15: 商量，且道商量箇甚麼？擲下如意云：白雲影裏怪石
0639c16: 露，流水光中古木青。
0639c17: 普說。適纔兩序兄弟，求山僧作箇法供養，仔細思量
0639c18: 無物堪獻。今冬你眾昆仲，有從數千百里外，來到雲
0639c19: 峰者裏，參山僧的禪。怎奈我者裏，無禪到你參。不唯
0639c20: 雲峰者裏無禪，大清國裏也無禪，一四天下也無禪，
0639c21: 總娑婆世界俱沒有禪；又不唯娑婆世界無禪，此界
0639c22: 之東有密訓世界無禪，南有豐溢世界，西有離垢世
0639c23: 界，北有豐樂世界俱無有禪；如是東南方有攝取世
0639c24: 界，西南方有饒益世界，東北方有蘚少世界，西北方
0639c25: 有歡喜世界，下方有關鑰世界，上方有勝音世界，此
0639c26: 之謂十方世界，於中四維上下，無邊無等，不可數不
0639c27: 可說，盡法界際，欲覓箇禪相，了不可得；只是當初，有
0639c28: 箇黃檗禪師，示眾云：你諸人與麼行腳，盡是酒糟
0639c29: 的漢，須知大唐國裏無禪師。時有僧問：即今諸方，拈
0639c30: 槌豎拂，浩浩說禪的豈不是？黃檗此時，不覺露頭露
0640a01: 面，向他道：不是無禪，只是無師。你諸兄弟，莫道雲峰
0640a02: 者裏有師，望教山僧與你們說些甚麼著落麼？錯了
0640a03: 也。不唯今日來到雲峰者裏是錯，纔出門時便錯；又
0640a04: 不止於此，你最初發心行腳時是錯，纔要出家時是
0640a05: 錯，乃至纔出孃胎地一聲時是錯；究極而言，當初
0640a06: 向你孃老子前起愛憎時，早已錯卻路頭矣；又不但
0640a07: 於此一生錯，百劫千生俱是錯；非獨你諸人是錯，十
0640a08: 類含生亦是錯。所以阿難尊者道，我輩飄零積劫
0640a09: 露，何心何慮？預佛天倫者，便是第一箇知錯路的人。
0640a10: 你諸兄弟，今日既到者裏，山僧又豈得密其三寸也？
0640a11: 只得將錯就錯，與你說箇路徑。遂舉如意云：大眾，且
0640a12: 者一條路徑，又如何說？思量起來，秪好作箇譬喻。若
0640a13: 論此事，譬如人家作房子的一般，先請箇匠人，於未
0640a14: 舉槌鑿已巳前，便與畫出箇樣子，使你於未入室時，先
0640a15: 知此室大小方圓長短曲直，然後橫梁豎棟，一一安
0640a16: 排。你諸人即今西望長安，尚在遙遠，便請從今夜立
0640a17: 一箇最堅固不退轉心，以為基本，然後發廣大信心
0640a18: 為磢，用慈悲喜捨心為柱，以各各所參的話頭為梁，
0640a19: 將布施持戒忍辱精進萬善法門以為莊嚴，令此室
0640a20: 極妙極奇。且如何是大信心，先將前半生所作的善
0640a21: 惡美醜，利名人我，恩愛習氣一時拋開，須信我此身
0640a22: 形定難長保，一口氣不來，此回便是虛生浪死，有什
0640a23: 麼可愛處？者便是信此身世了無實有的心。又要信
0640a24: 得者箇話頭，決定是我破生死關的利器，成佛祖事
0640a25: 的根本，靠著他如一座銀山子相似，穩的的地晝參
0640a26: 夜參，行提坐究，茶裏飯裏，開眼合眼，一切時一切處，
0640a27: 緊緊密密，如失了一件最樂意的寶貝去了，一箇極
0640a28: 快心的相知一般，悶悶憂憂，鬱結不散，由今晚至明
0640a29: 日，如此十日半月一期，半年以至三年五載，自然有
0640a30: 箇天崩地裂的時節，但尋常私地裏，只要自家照管，
0640b01: 久久疑情自生，話頭自現。又須知做工夫時，有時得
0640b02: 力不須強制，如順風行舟的一般；有時不得力牽扯
0640b03: 也不來，如拗驢拽磨的相似。究竟凡夫眾生的境界，
0640b04: 得力時少，不得力時極多。其實不得力處，正好著力。
0640b05: 當自忖，我過去生中，定不曾行正道，不曾做好人來，
0640b06: 所以今生事事難就，實為慚愧，果見我道念如此輕
0640b07: 微，業緣如此深厚，由是再加工夫，力究力參，忽然參
0640b08: 到無可參處面前，如觸著一所壁子相似，手無可攀，
0640b09: 足無可立，心無可思，力無可著，如明目人處大暗室，
0640b10: 四方八面總無出處，心中又如一團猛火煎逼的樣
0640b11: 子，正此之時，牢牢把住一箇話頭，絲毫莫放，不得生
0640b12: 恐怖心，生煩悶心，生退墮心，生歡喜心，倘若於此時，
0640b13: 見光見花見奇特勝妙境界，都莫領受他，又不得將
0640b14: 心待悟，如上心境皆是障道深源，你只顧看箇話頭，
0640b15: 於行住坐臥，仍舊參究，忽爾一朝時節到來，撲地一
0640b16: 下子打破疑團了，方見得出身有路。者箇境界如風
0640b17: 躍雲開，如久雨新霽，真箇好光境也。始知身在含悅
0640b18: 殿，苦向長安欲問津。到者裏，便好將山僧者箇樣子，
0640b19: 一火燒卻，始見得你自家一所精舍，真箇玉殿瓊樓
0640b20: 無可比，況卻不似阿難云，譬如天王賜與華屋雖獲
0640b21: 大宅要因門入，且道他入的是你出的。是若於此，道
0640b22: 得分明。然後說有禪參也得，無禪參也得，有師學也
0640b23: 得，無師學也得。三世諸佛，是閒和尚，歷代祖師，是傳
0640b24: 語人，便許你歸家穩坐。若道我也曾參見雲峰來，呵
0640b25: 呵，要且未敢相許，何故？須知目前無闍黎，此間無老
0640b26: 僧。且問你在那裏參見雲峰來？莫是方丈內禮了三
0640b27: 拜的是麼？要且沒交涉。莫是僧堂前廚庫下你來我
0640b28: 往，覿面相逢的是麼？要且沒交涉。莫是朝同飧夜同
0640b29: 宿，拈槌豎拂，說向上向下的是麼？要且沒交涉。既總
0640b30: 沒交涉，且道者箇樣子又是什麼人畫的？試聽一
0640c01: 偈：除卻四威儀裏內大千總是箇雲峰，水聲山色俱
0640c02: 無際，不盡煙嵐蒼靄中。今夜設有箇衲僧出來道，長
0640c03: 老，你前來說盡十方無禪參，無師學，又說他黃檗露
0640c04: 頭露面，因甚到者裏？又道大千總是箇雲峰？山僧只
0640c05: 好向他冷笑一聲云：從前汗馬無人識，只要重論蓋
0640c06: 代功，茶筵短少莫怪空疏。
0640c07: 
0640c08: 
0640c09: 
0640c10: 頻吉祥禪師語錄卷第八終
