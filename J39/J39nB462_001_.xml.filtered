0769a01: 何一禪師語錄序
0769a02: 天童密雲大師以無上智慧直接達磨心傳為東南
0769a03: 諸方大教主一時得法弟子實繁有徒而費隱則尤
0769a04: 法門中之龍象也費隱所付囑者二十有二人惟性
0769a05: 空一瓶一缽數千里渡江獨以禪教唱導河北一時
0769a06: 中州青齊諸郡莫不翕然向風何一禪師者受性空
0769a07: 付囑居京師之西郊崇寧菴閉關閱藏如是者有年
0769a08: 朝夕參叩者輒千百人其上堂小參及示眾問答諸
0769a09: 種諸弟子積成語錄梓成問序於余余恒謂二氏之
0769a10: 學為其易而吾儒所學為其難釋氏棄家薙髮屏除
0769a11: 一切無恩愛嗜欲之擾而獨專心致志於向上一事
0769a12: 故用力也易若吾儒以經世為己巳任不捨一法凡天
0769a13: 下國家身心性命之事力所當為者無不盡心焉故
0769a14: 用力也難然而釋氏割截身體剖腸斷臂有所不惜
0769a15: 則亦有難焉者矣今觀何一所著語錄何其持身之
0769a16: 嚴任道之篤而用心之精勤匪懈如此其至也余嘗
0769a17: 謂釋門行有二種有心行焉有身行焉心行者勞心
0769a18: 者治人之事也身行者勞力者治於人之事也大士
0769a19: 之度盡眾生地藏之欲空地獄夫獨非勞心之事哉
0769a20: 古人云言者心之聲也名者道之賊也今何一不汲
0769a21: 汲於求名而其言能以利眾度生為願豈僅獨善一
0769a22: 身者哉此可為河北諸方之人願船而亦不媿密雲
0769a23: 之孫枝矣余故樂聞而為之序。
0769a24: 康熙參拾陸年孟春楚邾城王澤弘撰於長安之思
0769a25: 匡閣
0769a26: 
0769a27: 
0769a28: 
0769a29: 
0769a30: 
0769b01: 何一和尚語錄序
0769b02: 渾然穆然天地之根湛然寂然萬化之源所謂人人
0769b03: 具足者乃歷來老古錐皆云向上一著千聖不傳此
0769b04: 又何說哉試思天何以高地何以厚日月何以明山
0769b05: 川何以峙水何以流以至草木含其生鳶魚達其機
0769b06: 孰得而秘之而謂有不傳也耶即近在一身耳之所
0769b07: 以能聽目之所以能視鼻之所以嗅香口之所以知
0769b08: 味意緒之所以觸境而動隨緣而轉則又不能不傳
0769b09: 更復無俟於傳者朱紫陽曰有物先天地無形本寂
0769b10: 寥能為萬象主不逐四時彫吾儒幾箇曾見到此耶
0769b11: 要之千古無無心之人也無無性之人也無無天之
0769b12: 人也何得以渾然穆然湛然寂然者單指為向上一
0769b13: 著獨歸之西方黃面東來碧眼哉。
0769b14: 何一和尚予同里人也少而薙髮為一大事因緣足
0769b15: 跡幾遍天下盡參尊宿得法性空禪師乃駐錫於金
0769b16: 臺之崇寧古庵把茅蓋頂一缽一衲習靜十年勾當
0769b17: 己已事人不知為善知識也既而庵前古槐重榮巢鵲
0769b18: 哺鴉人始稍稍異之王公大人爭供養焉為修葺是
0769b19: 庵不數年儼然叢林衲子日夥師隨機接人自爾無
0769b20: 礙殺活全彰理事俱圓師固非鑽故紙者及證道後
0769b21: 披閱經典高提祖印如水乳合而間有開示亦源源
0769b22: 本本深符大道豈非於向上一著打開光明寶藏而
0769b23: 經天緯地文章皆從此渾然穆然湛然寂然者活鱍
0769b24: 鱍地流將出來無欠無剩之一驗哉大易之言曰寂
0769b25: 然不動感而遂通天下之故又曰形而上者謂之道
0769b26: 形而下者謂之器無無寂之感無無感之寂無無道
0769b27: 之器無無器之道放之則六合九有不足言其大收
0769b28: 之則碎霰微塵不足言其小止此心而已止此性而
0769b29: 已巳止此天而已在如來則無心可言無性可言無天
0769b30: 可言且并無無心可言并無無性可言并無無天可
0769c01: 言所以者何無非欲放倒一切枝蔓扶持這箇出來
0769c02: 故言說法四十九年不曾說著一字遂為百千萬億
0769c03: 年鼻祖至臨濟而宗風大振從來尊宿盡為捉敗師
0769c04: 真臨濟兒孫故凡錄中所載皆掃塵語正與不曾說
0769c05: 著一字同一鼻孔出氣天下後世將有以師為饒舌
0769c06: 則師誠饒舌矣或有向予言曰釋之與儒如參與商
0769c07: 如吾子言剖破藩籬是何言與是何言與然則是亦
0769c08: 予之饒舌耳。
0769c09: 康熙丁丑夏月同里張開宗拜書
0769c10: 
0769c11: 序
0769c12: 何一禪師雍丘王氏子幼祝髮大梁彌陀寺寺有尊
0769c13: 宿曰淡如和尚手闢水月菴於中牟東境為接眾所
0769c14: 禪師於淡如在諸孫行故得從居水月菴中雖溷跡
0769c15: 塵埃而居然龍象淡如特加識獎令其綜理菴事事
0769c16: 皆立辦欲以付法推為菴主禪師迺以參學未廣辭
0769c17: 菴遠遊屢叩名衲德業精進又以京城繁盛酬應雜
0769c18: 沓未可定居避喧尋幽卓錫西郊崇寧菴閉關檢藏
0769c19: 寒暑不輟所蓄益富洞徹源流適臨濟正宗性空和
0769c20: 尚自選佛場北來普擇法嗣聞禪師之名過訪崇寧
0769c21: 片語契合旋留衣缽禪師是後機緣天授檀施雲集
0769c22: 廊殿門垣日以恢拓仿水月菴之舊開堂接眾時而
0769c23: 結制朝夕參叩道場動輒千百人俱王公為之護法
0769c24: 貴胄群稱弟子善信男女車馬駢交於門供佛畢即
0769c25: 趨方丈問法禪師迎機開示各滿其願監院雲曉錄
0769c26: 之秘篋積久成帙居士茂盛暨弟玻爾坤楚蠻子荷
0769c27: 師開示矢誠皈依謀諸慈氏捐貲助刻而語錄以是
0769c28: 告成矣雲曉持以詣予諈之為序予生平未嘗讀梵
0769c29: 書於西來意茫如也覽是語錄不能入亦不能名其
0769c30: 善第予與禪師以鄉誼往來數十年甚狎知其行之
0770a01: 篤而學之勤必非漫為立言者則語錄將與傳燈指
0770a02: 月諸編並垂大藏為緇流所珍玩有可徵已巳抑予因
0770a03: 之有慨焉人不盡為儒而為儒不可不期為大儒人
0770a04: 不盡為僧而為僧不可不期為高僧要以各極其詣
0770a05: 力之所至而後無負於初心禪師以中州之僧來遊
0770a06: 京師闡揚宗旨鼓動一時則高僧之目禪師可謂不
0770a07: 媿予以中州儒生薄宦京師亦欲扶世明道大振儒
0770a08: 風而儒冠者溺於利名不自認身心性命為何物滾
0770a09: 滾頹波力莫能障則予之為儒殊無效也予滋恧矣
0770a10: 昔陶淵明不能止酒遠公許入蓮社至今傳為佳隹話
0770a11: 予以儒生之常談弁是語錄禪師不以其言之不類
0770a12: 而有取焉斯亦曠達之見也爰以書之簡端。
0770a13: 時
0770a14: 康熙三十有二年歲次癸酉中秋穀旦牟陽冉覲祖
0770a15: 拜撰
0770a16: 
0770a17: 
0770a18: 
0770a19: 
0770a20: 
0770a21: 何一自禪師語錄目錄
0770a22: 上卷
0770a23: 上堂
0770a24: 小參
0770a25: 示眾
0770a26: 問答機緣
0770a27: 下卷
0770a28: 舉古
0770a29: 拈古
0770a30: 徵古
0770b01: 別古
0770b02: 代古
0770b03: 頌古
0770b04: 偈
0770b05: 佛事
0770b06: 行實
0770b07: 
0770b08: 
0770b09: 
0770b10: 
0770b11: 
0770b12: 
0770b13: 
0770b14: 
0770b15: 
0770b16: 
0770b17: 
0770b18: 
0770b19: 
0770b20: 
0770b21: 
0770b22: 
0770b23: 
0770b24: 
0770b25: 
0770b26: 
0770b27: 
0770b28: 
0770b29: 
0770b30: 
0770c01: 何一自禪師語錄卷上
0770c02: 嗣法門人明修明惠明智等編
0770c03: 師住北京順天府宛平縣崇寧禪院於康熙二十年
0770c04: 十月十五日檀護鎮國公暨宰官紳衿請就本院開
0770c05: 堂師拈疏云言言顯露字字全彰其或未然且聽宣
0770c06: 揚維那宣畢指法座云須彌山獅子座圓陀陀光灼
0770c07: 灼高著眼莫錯過便登拈香云此一瓣香非干雨露
0770c08: 不藉栽培根盤無陰陽之地葉覆於諸佛之頂舒之
0770c09: 則彌滿六合卷之則退藏於密信手拈來爇向爐中
0770c10: 端為。
0770c11: 君恩親恩三寶恩檀越恩普同供養復拈香云此一
0770c12: 瓣香包古裹今爇向爐中恭惟現前期主鎮國公金
0770c13: 枝千載茂玉葉萬年榮恒作叢林藩籬永為佛法金
0770c14: 湯不忘靈鷲之囑樂遊選佛之場次拈香云非馨非
0770c15: 臭不是天降非是地湧從這裏拈出專伸供養選佛
0770c16: 堂上傳臨濟正宗第三十二世先師性空老和尚用
0770c17: 酬法乳之恩斂衣就座維那白椎云法筵龍象眾當
0770c18: 觀第一義師豎拂子云三世諸佛曾登此曲木塵
0770c19: 說剎說歷代祖師也陞此曲木橫說豎說仁者還
0770c20: 見麼還聞麼不妨出來相見僧問昔日靈山拈花今
0770c21: 朝崇寧豎拂是同是別師云同有多般別無兩樣進
0770c22: 云文彩已彰祖意未露乞師指示師便打僧亦喝師
0770c23: 又打問離四句絕百非請師直指某甲西來意師云
0770c24: 高聲問將來僧擬議師便打問爐韝弘開鍛凡成聖
0770c25: 且道非聖非凡到來作麼生鍛煉師便打進云不是
0770c26: 苦心人不知師云那是伊苦心進云太湖三萬六千
0770c27: 頃月在波心說向誰師云秪恐不是玉是玉也大奇
0770c28: 問既然是佛又言成道佛與道豈有二乎師云一法
0770c29: 雖無異三人乃見差進云恁麼則佛與道是二師云
0770c30: 錯進云恁麼則佛與道是一師云錯進云謝和尚答
0771a01: 話師云錯乃云掀翻海嶽求相識橫按莫邪斬癡頑
0771a02: 默默自知田地穩騰騰誰謂肚皮憨若是個伶俐漢
0771a03: 向冷地裡烏龜向火向熱鬧處碓嘴生花也須眼裏
0771a04: 抽釘腦後拔楔然後於毛端中現寶王剎坐微塵內
0771a05: 轉大法輪縱奪無礙生殺自繇不見世尊初生一手
0771a06: 指天一手指地周行七步目顧四方云天上天下唯
0771a07: 我獨尊雲門文偃大師云我當時若見一棒打殺與
0771a08: 狗子喫貴圖天下太平師云且道雲門據何權衡要
0771a09: 行此令卓拄杖震威一喝云鳳舞千山境龍飛四海
0771a10: 春復白槌云諦觀法王法法王法如是下座。
0771a11: 上堂有一段奇特大事舉似大眾師長久云山僧住
0771a12: 持事繁不覺忘前失後忘機歸去同魚鳥濯足滄
0771a13: 浪煙水秋便下座。
0771a14: 普請上堂師以拂子召眾云諸佛智慧甚深無量其
0771a15: 智慧門難解難入放下拂子云會麼犀因翫月紋生
0771a16: 角象被雷驚華入牙下座。
0771a17: 上堂維那白椎云法筵龍象眾當觀第一義師云第
0771a18: 一義山僧未出方丈諸人未到法堂早已己花嬌易謝
0771a19: 何況出乎其口入乎其耳那堪雪上加霜若論第二
0771a20: 義與大眾說則因緣舉俱胝和尚初住天台有尼名
0771a21: 實際頂笠執錫遶師三匝云道得即拈下笠子三問
0771a22: 胝並無對際便去胝曰日勢稍晚且留一宿際曰道
0771a23: 得即宿胝又無對際去後胝自歎曰我雖處丈夫之
0771a24: 形而無丈夫之氣擬棄庵諸方參學其夜有山神告
0771a25: 曰師不須離此山將有大菩薩來為和尚說法旬日
0771a26: 天龍和尚至師罄誠迎禮具陳前事天龍豎一指示
0771a27: 之胝當下大悟胝所畜一童子於外被人詰曰和尚
0771a28: 說何法要童子豎起一指歸舉似胝胝以刀斷其指
0771a29: 童子叫呼走出胝召一聲童子回首胝那豎起一指
0771a30: 童子領悟師召大眾且道俱胝與童子悟在什麼處
0771b01: 師豎指顧左右下座。
0771b02: 解制上堂九旬之內結水成冰三月之外化冰為水
0771b03: 即今渙然冰水一如又作麼生良久云等閒識得東
0771b04: 風面萬紫千紅總是春下座。
0771b05: 六月六日普住請上堂卓拄杖云選佛囑託這根拄
0771b06: 杖晝夜放光時常說法眾中還有作家出來與拄杖
0771b07: 子相見僧問有問有答即不問無問無答又作麼生
0771b08: 師云早已己問答了也僧喝師打僧又喝師亦打僧云
0771b09: 看破了也師云看破個什麼僧擬議師連打僧禮拜
0771b10: 師卓拄杖一下云看問如何是佛師豎拄杖云鑑進
0771b11: 云如何是法師橫拄杖云鑑進云如何是僧師倚拄
0771b12: 杖云鑑進云三寶蒙師指示教義宗義是同是別師
0771b13: 云風吹楊柳千條錦雨打梨花萬點銀進云某甲不
0771b14: 知伏冀明示師云分明為伊吾無隱乎乃云今日曬
0771b15: 番藏經此藏之中有如來全身汝等也要留心向返
0771b16: 聞處聽向冷眼處看向動手處會向四威儀處識果
0771b17: 然如是是名轉此藏經其或未然卻被藏經轉汝了
0771b18: 也且道即今轉藏一句又作麼生道若將耳聽終難
0771b19: 會眼裏聞聲方得知下座。
0771b20: 上堂舉世尊與眾行次以手指他云此處宜建梵剎
0771b21: 帝釋將一莖草插於地上云建梵剎已竟世尊微笑
0771b22: 師召大眾云還委悉麼眾默然師不覺呵呵大笑云
0771b23: 萬籟有心聞不得孤巖無耳卻知音下座。
0771b24: 優婆夷普淑等請上堂云獅子窟中無異獸獅子行
0771b25: 處獅子隨不妨獅子兒出來相見一座主問猊座高
0771b26: 登人天普集少室家風請師吐露師卓拄杖云會麼
0771b27: 主云時逢秋景節屆中元善男信女建設蘭盆勝會
0771b28: 功歸何所師云蒼蒼皆草木處處野花香主云嘗聞
0771b29: 一子出家九祖生天為付麼目連救不得母師云者
0771b30: 業甚分明問某甲出家心上常疑即今二十三歲不
0771c01: 知二十三歲已前靈光亦在何處請師指示師云當
0771c02: 面無隱覆進云佛身充滿法界和尚在什麼處著腳
0771c03: 師云近前來向汝道進云不會師云爭怪得老僧麼
0771c04: 僧纔出禮拜師打云速道速道進云如何是蓮華出
0771c05: 水師復打進云不知師云明明露出為什麼不知問
0771c06: 觀音能救世間苦如何又有生老病死師云伊不向
0771c07: 這裡聞乃云尒時龐婆鹿門寺設齋維那意欲焚疏
0771c08: 回向婆拈梳子插髻後云回向了也即今崇寧設齋
0771c09: 與昔龐婆是同是別若道是別皆是優婆夷若道是
0771c10: 同拈梳子看師良久驀拈拄杖云荒田不揀草淨地
0771c11: 卻迷人下座。
0771c12: 普請上堂云諸方談玄論妙言是說非崇寧即不然
0771c13: 有理也是三十棒無理也是三十棒何故如此只教
0771c14: 拄杖任縱橫專專秖賣死貓頭下座。
0771c15: 上堂舉臨濟大師云第一句薦得堪與佛祖為師第
0771c16: 二句薦得堪與人天為師第三句薦得自救不了師
0771c17: 召大眾還有薦得那一句不妨出來通個消息眾皆
0771c18: 默然師云啼得血流無用處不如緘口過平生下座。
0771c19: 結制王圖尚設齋請上堂維那白椎云法筵龍象眾
0771c20: 當觀第一義師云第一義一椎擊著聾者能聽啞者
0771c21: 能言瞽者能見大眾還信得及麼若信得及不妨出
0771c22: 來道看僧問杲日當空十方普照只如今日請師舉
0771c23: 揚未審舉揚個什麼師便打進云棒頭有眼明如日
0771c24: 指出須彌作壽山師云禮拜看僧禮拜師云獅子咬
0771c25: 人韓盧逐塊乃云這個光明藏輝天鑑地耀古騰今
0771c26: 五竺藏不得四海生光輝法法本具物物全彰所謂
0771c27: 法無定相遇緣即宗竿木隨身逢場作戲將南作北
0771c28: 指東為西攪長河為酥酪變大地作黃金拈一莖草
0771c29: 作丈六金身丈六金身作一莖草一為無量無量為
0771c30: 一小中現大大中現小雖然如是正眼觀來未是木
0772a01: 分且道如何是本分良久云還委悉麼卓拄杖震感
0772a02: 一喝云千峰勢倒嶽邊止萬派聲歸海上消下座。
0772a03: 上堂驀拈拄杖云拈來當宇宙遍界不曾藏三世諸
0772a04: 佛不敢正眼視著歷代祖師只得口掛壁上正恁麼
0772a05: 時佛來也打魔來也打有理也是三十棒無理也是
0772a06: 三十棒嚴行正令猶是半提大用全彰如何施設卓
0772a07: 拄杖云眼空宇宙渾無物大座當軒誰敢窺下座。
0772a08: 解制上堂云若論此事結制之內山河大地出氣不
0772a09: 得萬象森羅無不失色解制之外山河大地一任崢
0772a10: 嶸萬象森羅灼然生光我此一眾或行或住或坐或
0772a11: 臥一動一靜一語一默若向這裏動轉施為當面看
0772a12: 著開口說著動手觸著舉步踏著且道四著之中那
0772a13: 一著子是結解的三昧揮拂子云莫隨有相光中轉
0772a14: 但向無言句外聞驀拈拄杖卓一卓下座。
0772a15: 上堂問僧問趙州祖師西來意州云庭前柏樹子意
0772a16: 旨如何師云狗舐熱油鐺進云蒙師指示師云驢事
0772a17: 未去馬事到來乃云西來意柏樹子熱油鐺蒙吾指
0772a18: 麻三斤蘿蔔頭咬著些兒冷汗流下座。
0772a19: 上堂僧問如何是賓中賓師云遠客投知己蹔坐笑
0772a20: 吟吟進云如何是賓中主師云陣雲橫海上拔劍攪
0772a21: 龍門進云如何是主中賓師云天共白雲曉水和明
0772a22: 月流進云如何是主中主師云莫邪當宇宙血濺滿
0772a23: 乾坤進云賓主蒙師指示如何是向上事師便打問
0772a24: 如何是奪人不奪境師云幽蘭好似隱君子野外無
0772a25: 人獨自香進云如何是奪境不奪人師云漁樵歌滿
0772a26: 路野老唱豐年進云如何是人境兩俱奪師云道泰
0772a27: 不傳天子令時清休唱太平歌進云如何是人境俱
0772a28: 不奪師云大地花似錦長安人奏歌僧禮拜師便劈
0772a29: 頭一棒云這是境這是人乃云滿目清光貫通古今
0772a30: 動轉無隱靜則現成頭頭顯露步步全彰舉拂子云
0772b01: 還見麼擊禪床一下云還麼若向這裏聞處透脫
0772b02: 見處分明更有何事驀拈拄杖云從來大道無拘束
0772b03: 信手拈來百事全下座。
0772b04: 盂蘭會請上堂時逢秋景節屆中元乃諸佛歡喜之
0772b05: 辰實目連孝母之日善男信女獻花供果祀祖禮懺
0772b06: 誠格獲孝豎拂子云目連來也為眾說法虛空笑
0772b07: 須彌吐舌三腳驢舞白牯頻說報到良期知時識節
0772b08: 葵花欲開海棠將綻梧桐滴露松柏鎖煙召大眾云
0772b09: 看看滿目秋光如不薦芙蓉依舊溪水邊下座。
0772b10: 上堂眾集白槌畢師卓拄杖一卓便下座。
0772b11: 上堂問如何是世尊拈花的意旨師豎拂子進云如
0772b12: 何是迦葉微笑的意旨師揮拂子僧禮拜云謝和尚
0772b13: 指示師云指示個什麼乃云世尊拈花迦葉微笑覿
0772b14: 面獨露大用全彰世尊將蝦釣鱉迦葉見餌忘鉤雖
0772b15: 則兩彩一賽各露風規正眼觀來未合向上一路千
0772b16: 聖不傳即今大眾如何話會師笑云自有一雙窮相
0772b17: 手不曾容易舞三臺下座。
0772b18: 上堂僧問佛未出世祖未西來還有佛法也無師云
0772b19: 遍界不曾藏僧作聽勢師云蒼天蒼天進云毛骨悚
0772b20: 然師云未在僧便喝師打云這瞎漢進云瞎漢瞎漢
0772b21: 師云與麼亂統僧拂袖便出師召上座僧回首師笑
0772b22: 云禾山道的乃云佛未出祖未來觸著些兒笑盈腮
0772b23: 慇懃為打禾山鼓雲從龍兮風從虎那個男兒不丈
0772b24: 夫耳不聾兮眼不瞽何必向外覓佛祖顧左右云還
0772b25: 委悉麼面皺只為陪笑得背駝皆因鞠躬多下座。
0772b26: 上堂舉僧問九峰虔禪師云祖祖相傳底事峰云釋
0772b27: 迦慳迦葉富僧云如何是釋迦慳峰云無物與人僧
0772b28: 云如何是迦葉富峰云國內孟嘗君僧云畢竟祖祖
0772b29: 相傳底事作麼生峰云百歲老人分夜燈據九峰一
0772b30: 言之下分皂白一語之下定古今仔細檢點將來分
0772c01: 明未在即今有人問我崇寧如何是祖祖相傳底事
0772c02: 相向他道山青水綠當陽指竹翠花濃信手拈下座。
0772c03: 上堂云舉揚個事百千法門無量妙義天得一以清
0772c04: 池得一以寧君王得一天下太平衲僧得一海眾雲
0772c05: 集雖然奇特未足盡善且看水上座為大眾說奇特
0772c06: 驀卓拄杖一卓云也大奇也大奇擲下拄杖云木上
0772c07: 座恁麼說不思議下座。
0772c08: 上堂僧問大悲千隻手那隻是正手師以手指云這
0772c09: 裡薦進云大悲千隻眼那隻是正眼師云近前來看
0772c10: 進云手眼蒙師指臨濟三玄三要伏冀和尚慈師
0772c11: 云一一問將來進云如何是第一玄師云覿面不相
0772c12: 瞞進云如何是第二玄師云微笑千古傳進云如何
0772c13: 是第三玄師云饑來喫飯困來眠進云如何是第一
0772c14: 要師云世尊拈花迦葉笑進云如何是第二要師云
0772c15: 須彌吐舌虛空笑進云如何是第三要師云拾得作
0772c16: 舞寒山跳進云三玄三要謝師答話如何是從上以
0772c17: 來佛佛相傳祖祖相印底事師劈脊便棒云還知麼
0772c18: 僧擬議師又打云痛癢也不知乃云向上一著子眼
0772c19: 若聽耳若睹即此物非他物雪峰毬玄沙虎睦州板
0772c20: 禾山鼓魯祖壁雲門顧召大眾還識這一隊老古錐
0772c21: 麼良久云萬山不隔今宵月一片清光分外明下座。
0772c22: 上堂僧問承言者喪滯句者迷如何是不錯錯師云
0772c23: 突出難辯僧近前作舞勢師以拂子擊禪床僧作女
0772c24: 拜師豎拂子僧禮拜師便喝問把住則乾坤失色放
0772c25: 行則瓦礫生光正恁麼時把住好放行好師云且沒
0772c26: 交涉進云和尚陞座鐘鼓皆說法要未審說何法要
0772c27: 師云若將耳聽終難會進云當陽一著眾眼難瞞末
0772c28: 後一機千聖不說如何是千聖不說師云眼裏聞聲
0772c29: 始得知問昔日韓文公參大顛和尚云弟子軍州事
0772c30: 繁佛法省要乞師一語顛良久公罔措意旨如何師
0773a01: 云官不容針進云時三平侍者乃敲禪床三下顛云
0773a02: 作麼乎云先以定動後以智拔意旨如何師云私通
0773a03: 車馬進云公乃曰和尚門風高峻弟子於侍者邊得
0773a04: 個入處未審得個什麼入處師云海納百川乃云一
0773a05: 問一答總而未在假使乾坤萬象森羅盡為異口同
0773a06: 聲各具百千問難問問各別不消長老彈指一下一
0773a07: 時答了於其時中作不思議佛事雖然美則美矣鬧
0773a08: 熱門庭正眼觀來也是業識茫茫無本可據若是祖
0773a09: 師門下一點也用不著師召大眾云且道是那一點
0773a10: 卓拄杖一卓下座。
0773a11: 師住北京翊教禪寺語錄
0773a12: 康熙三十七年歲次戊寅受京師護法王公宰官紳
0773a13: 衿本寺監院同諸山尊宿等公請住翊教禪寺於二
0773a14: 月十五日進院。
0773a15: 山門　舒目長安道舉足般若門拽杖便入。
0773a16: 彌勒　明明兜率宮堂堂樓閣坐常笑無人識者裡
0773a17: 是什麼。
0773a18: 大殿　馬祖道底輝天鑑地趙州說底耀古騰今且
0773a19: 道殿裡底遂展具作禮。
0773a20: 韋馱　靈鷲囑付翊教叮嚀且道叮嚀個什麼良久
0773a21: 插香云神功叵測生檀信密行難思鎮魔軍。
0773a22: 伽藍　伽藍菩薩願力洪深以何為驗靈山記擁
0773a23: 護法社。
0773a24: 祖師　昔日面壁今朝打坐蓋聞西歸者裏是誰眾
0773a25: 中還識西來意麼祖禰不了殃及兒孫。
0773a26: 據室　卓拄杖云古今老古錐說的說默的默未審
0773a27: 說的是什麼默的是什麼以拄杖橫案震威一喝云
0773a28: 居此室行此令。
0773a29: 當日監院同眾檀護請上堂師至法座拈疏云人天
0773a30: 眼日衲僧巴鼻事不獲已巳對眾拈出薦麼不然且聽
0773b01: 維那重宣宣畢指座云獅子座曲床頭頭露步步
0773b02: 彰便陞座　拈香云此一瓣香貴而無比尊而無等
0773b03: 爇向爐中端為祝延
0773b04: 今上皇帝聖壽萬歲萬歲萬萬歲伏願皇風一片至
0773b05: 化無疆復拈香云此一瓣香因植靈鷲果培宮院爇
0773b06: 向爐中耑為
0773b07: 儲君王子天眷宗親福如海嶽壽似松椿次拈香云
0773b08: 乃棟乃梁為國為民爇向爐中奉為滿朝文武闔國
0773b09: 公卿宰官縉紳諸山尊宿現前檀越同明般若共證
0773b10: 真常又拈香云此一瓣香信手拈來熏天炙地爇向
0773b11: 爐中耑伸供養選佛堂上
0773b12: 本師性空先老和尚用酬法乳之恩斂歛衣就座維那
0773b13: 白椎云法筵龍象眾當觀第一義師豎拂子云第一
0773b14: 義諸仁者會麼問荅不錄乃揮拂子云者個是佛佛
0773b15: 授受祖祖相傳由此天下老和尚建法幢立宗旨行
0773b16: 棒行喝橫說豎說面前揮寶劍腦後舞金鎚高高山
0773b17: 頂立逼塞虛空深深海底行平沉大地不是神通妙
0773b18: 用亦非法爾如然不是不是日面月面有麼有麼突
0773b19: 出難辯大眾還委悉麼且道委悉個什麼震威一喝
0773b20: 云慇懃為解丁香結放出枝頭自在春便下座。
0773b21: 小參
0773b22: 除夕小參云一年又一年吾頭將白半諸人莫道頭
0773b23: 上無剔起眉毛還自看師顧左右云邀眾焚香辭舊
0773b24: 歲呼童捧茶賀新年。
0773b25: 起七小參師云進堂將有一七設有見地不妨出來
0773b26: 與汝證明眾無語乃舉僧問趙州云學人乍入叢林
0773b27: 乞師指示州云喫粥了也未進云喫粥了也州云洗
0773b28: 缽盂去其僧言下大悟即今崇寧不貴諸人千轉萬
0773b29: 語只貴一悟為期復舉萬松道還丹一粒點鐵成金
0773b30: 至理一言轉凡成聖若知金鐵無二凡聖本同果然
0773c01: 一點也用不著且道那一點眾中還會麼肯來兩手
0773c02: 相分付擬去千尋不可攀。
0773c03: 小參僧出禮拜師便打云速道速道進云拜過再道
0773c04: 師又打僧便喝師云喝後又作麼生師問僧伊參的
0773c05: 是什麼進云萬法歸一師云如何是一進云一個鼻
0773c06: 頭往下垂師卓拄杖云還識這個麼僧便禮拜師便
0773c07: 打乃舉俱胝凡有所問唯豎一指殊不知他俱胝終
0773c08: 身用之不盡即今崇寧這根拄杖如江上之清風似
0773c09: 山間之明月取之無禁用之不竭師橫拄杖云若論
0773c10: 此事嘲三四長安大道七縱八橫忽然開口說著
0773c11: 舉步踏著若向這裏脫然無疑高掛缽囊拗折拄杖
0773c12: 我且問你諸人是什麼人的境界卓拄杖云一堂風
0773c13: 冷淡千古意分明。
0773c14: 除夕小參僧出請問和尚即今在什麼處師云近前
0773c15: 來向汝道進云求和尚開示師云開示了也僧禮拜
0773c16: 師云拋鉤釣金鰲跛鱉出頭來乃云光陰迅速年窮
0773c17: 月盡戶戶辭舊家家迎新富貴也忙貧賤也忙未審
0773c18: 忙的是誰若知忙的是誰便識昔香嚴道去年貧未
0773c19: 是貧今年貧始是貧去年貧還有卓錐之地今年貧
0773c20: 錐也無真淨道去年富未是富今年富始是富去年
0773c21: 富惟有一領黑黲布褊衫今年富添得一領百衲山
0773c22: 水袈裟師云二位尊宿一個哭貧貧恨一身多一個
0773c23: 誇富富嫌千口少仔細檢點將來兩個一對弄泥團
0773c24: 漢崇寧又且不然昨日午齋饅頭今朝晚茶果子饑
0773c25: 則共餐渴則同飲隨分者些子也不哭貧也不誇富
0773c26: 即今臘月三十日到來應時及節一句又作麼生道
0773c27: 顧左右卓拄杖一卓云爆竹催臘去梅花送春來。
0773c28: 晚參師云斬貓因緣之事此道未喪只是曲高和寡
0773c29: 人雖難會山僧易見在天而天在地而地在君臣而
0773c30: 君臣在父子而父子乃至四生六道而共有之在眼
0774a01: 能見在耳能聞在鼻能嗅在舌知味在身知觸六根
0774a02: 門頭放光動地非貴賤非賢愚無皂白無青黃無淨
0774a03: 染無增減無智得無開合無背向有名呼不得無位
0774a04: 可安排正恁麼時若向這裏分疏得出便可隨處作
0774a05: 主遇緣即宗將天作地指山為水召大眾云還會麼
0774a06: 長安風月貫今昔那個男兒不丈夫。
0774a07: 小參云昔高安白水仁禪師示眾云尋常不欲向聲
0774a08: 前句後鼓弄人家男女何故且聲不是聲色不是色
0774a09: 時有僧問如何是聲不是聲仁云喚作色得麼僧云
0774a10: 如何是色不是色仁云喚作聲得麼僧禮拜仁云且
0774a11: 道為你說答你話師云即今有人若問崇寧聲不是
0774a12: 聲色不是色僧問聲不是聲色不是色畢竟是個什
0774a13: 麼師劈頭一棒僧云謝師指示師云不是不是僧罔
0774a14: 措師云掬水月在手弄花香滿衣。
0774a15: 為誥封夫人那氏對靈小參雪覆瓊樓白雨洒珊瑚
0774a16: 紅縱橫非他物目前不是境師揮拂子云靈魂這裏
0774a17: 會處處任崢嶸。
0774a18: 為誥封夫人那拉氏對靈小參坤仁生萬物淑德悅
0774a19: 眾心四大本來空五蘊元非有蕩蕩金剛體無生亦
0774a20: 無滅師舉拂子云靈魂這裡薦何處不蓮宮。
0774a21: 小參僧問眾色歸空空歸何所師云當面藏不得進
0774a22: 云為什麼藏不得師云十方無壁落四面亦無門乃
0774a23: 云大凡學道之人須識本心且莫自瞞方可學道多
0774a24: 見庸流認賊為子認奴作郎以為心要此實錯會一
0774a25: 語一默且沒交涉非語非默亦沒交涉我這裏針劄
0774a26: 不入為你諸人分明說出師笑云老僧失利。
0774a27: 為光祿大夫副都統張公對靈小參青雲英秀以乃
0774a28: 黃梁金風慘慘玉露悽悽野草啣花香淚滿地嗚呼
0774a29: 豎窮三際不是聲色橫遍十方亦非他物所以道有
0774a30: 物先天地無形本寂寥能為萬象主不逐四時凋正
0774b01: 恁麼時崇寧不惜眉毛滿盤托出八字打開豎拂子
0774b02: 云靈魂這裡薦如果會得說什麼超生了死離苦得
0774b03: 樂剎剎觀音處處彌陀其或未然即今薦靈一句又
0774b04: 如何指示放下拂子云還會得麼咦山僧把手牽不
0774b05: 得靈魂自肯乃方親。
0774b06: 為舒居士對靈小參昨日與君說今朝視君默默即
0774b07: 是說說即是默默也不是說也不是恭惟居士這裡
0774b08: 薦。
0774b09: 小參師云四海浪平龍睡穩九天雲靜鶴飛高僧禮
0774b10: 拜云捲簾當白晝移榻對青山師便歸方丈。
0774b11: 為孫門石氏對靈小參
0774b12: 師驀拈拄杖云者個光明藏從來不復藏靈光獨耀
0774b13: 迥脫根塵本無男女之形詎有增減之相自然崢嶸
0774b14: 任意逍遙雖然如是即今薦靈一句作麼生道復卓
0774b15: 拄杖云識得這些子覿面甚分明。
0774b16: 眾請示誨師曰小參者古人家訓後學龜鑑諸上座
0774b17: 兄弟們但凡始則發心辭親離俗割愛剃髮誰不想
0774b18: 學道乎果然不忘最初發心出家之念古人云抱一
0774b19: 個萬法歸一一歸何處朝參暮參晝參夜參喫飯時
0774b20: 不知其滋味飲水時不知其冷熱身似枯木心如寒
0774b21: 灰或二十年或三十年一念萬年萬年一念倘於豁
0774b22: 然格外明宗不負初心之願其或未然另示方便正
0774b23: 開口吃飯時問誰吃飯著衣時問誰著衣行時問誰
0774b24: 行住時問誰住坐時問誰坐臥時問誰臥諸上座兄
0774b25: 弟們果不相違自然了悟自證之地大眾且道什麼
0774b26: 處是自證之地驀拈拄杖震威一喝云莫謂水寒魚
0774b27: 不食如今釣得滿船歸。
0774b28: 晚參問半窗松影半窗月是何境界師云莫認境界
0774b29: 會乃卓拄杖一卓云會麼恁麼向你道為什麼不會
0774b30: 又卓一卓云杖前無限松風意散步歸來月正圓。
0774c01: 示眾
0774c02: 結制示眾茶話今宵監院陳設茶果恭候山中達士
0774c03: 湖海高流雲集崇寧專為個事參須真參悟須實悟
0774c04: 莫學粥飯之流口耳之學南天台北五臺空遊山水
0774c05: 談是論非依文解義障先聖之智眼閉自己之悟門
0774c06: 自誤平生忽然大限臨頭未免手忙腳亂豈能作主
0774c07: 如生牛剝皮似螃蟹下鍋苦哉悔之何及幸今雲會
0774c08: 有緣趁身康健憤發一番須要身心放下身如枯木
0774c09: 心似寒灰大休大歇一念萬年萬年一念正恁麼時
0774c10: 喫茶無滋味飲著通身慶快顧左右云還知通身慶
0774c11: 快麼眾無語師云種田博飯家常事不是飽參人不
0774c12: 知。
0774c13: 示眾云設有弄拙呈醜不妨出來與木上座相見眾
0774c14: 無語師云崇寧有一奇特事舉似大眾大地不是土
0774c15: 大山不是石大海不是水大富不是財大貴不是位
0774c16: 大悟不是道若人向這裡薦得達此六門不唯以見
0774c17: 諸佛正眼分明灼然而識祖師鼻孔長短雖然如是
0774c18: 檢點將來見也不是識也不是畢竟如何良久云不
0774c19: 是不是。
0774c20: 示眾云眾中參的是什麼話頭一僧禮拜師云你參
0774c21: 的什麼話頭進云某甲初參師云不妨也要問過乃
0774c22: 臨濟凡見僧來入門便喝是個金剛圈德山凡見僧
0774c23: 來入門便棒是個栗棘蓬只如睦州凡見僧來便云
0774c24: 擔板漢我且問你諸人是個什麼不見趙州道金佛
0774c25: 不度爐木佛不度火泥佛不度水真佛內裏坐趙州
0774c26: 使人難會崇寧轉教易見驀拈拄杖劃云一二三
0774c27: 四五金木水火土燕子來啣泥蝦蟆去打鼓甜瓜徹
0774c28: 蒂甜苦瓠子連根苦互換高低如不薦世尊指地亦
0774c29: 非土。
0774c30: 臘八日示眾云這一著子天不能蓋地不能載大體
0775a01: 全彰大用顯露非是過量人難行奇特事故我世尊
0775a02: 棄捨皇宮直入雪山六年苦行臘月八日夜睹明星
0775a03: 悟道未審睹那個明星作麼生悟道大眾還會麼卓
0775a04: 拄杖云維摩不說說文殊不聞聞留下破沙盆千古
0775a05: 鎮乾坤拋下拄杖云填溝塞壑如不薦雪山依舊
0775a06: 白雲中。
0775a07: 示眾云昔日僧問浮山遠禪師云如何是佛遠云大
0775a08: 者如兄小者如弟師云我且問你諸兄弟是佛否僧
0775a09: 問佛且止畢竟是什麼師擊禪床一下僧擬議師云
0775a10: 黃金自有黃金價終不和沙賣與人。
0775a11: 問荅機緣
0775a12: 一官人參拜學生有一疑情乞師指示師云請舉官
0775a13: 云萬象是境何得與性言一師云誰道萬象是境誰
0775a14: 言與性是一官於言下有省謝和尚指示師云是公
0775a15: 所舉非吾指示。
0775a16: 師問孔意知客不是心不是佛不是物是個什麼客
0775a17: 云兩頭掐搯斷師云為什麼掐搯斷客云將長作長將短
0775a18: 就短師云那是汝的長短客云提起則遍滿三千師
0775a19: 云喚什麼作三千客云放下則一塵不立師微笑客
0775a20: 禮拜而退。
0775a21: 一居士參問牛過窗欞頭蹄俱過為什麼尾巴過不
0775a22: 得師云為他有疑情在士罔措師云果然過不得。
0775a23: 大嚴和尚贈爐師云心領嚴云須是身心俱到師云
0775a24: 這裡身心俱不到嚴笑而坐師云且喫這盞茶。
0775a25: 一公問昔趙州道庭前柏樹子意旨如何師云護法
0775a26: 掌中扇子公云不會師云爭怪得老僧麼。
0775a27: 御前一官人參問如何是萬法歸一師云公是御前
0775a28: 下官云一歸何處師呵呵大笑官云不會師云且坐
0775a29: 喫茶。
0775a30: 師拈筆寫字一官人參問如何是本來面目師以硯
0775b01: 示之官云不知乞和尚分明指示師云硯瓦分明是
0775b02: 石為什麼不知官擬議欲說師便喝官亦喝師云好
0775b03: 喝官無語師云莫作喝會好。
0775b04: 師一日往圓教寺問病于解三和尚師入方丈進禮
0775b05: 解在禪床番身急忙著衣師云家裡人還作客會麼
0775b06: 解云既是家裏人請坐師坐云吾老法兄貴恙如何
0775b07: 解云十八界已己空師云吾兄言界正是不空二老鼓
0775b08: 掌大笑。
0775b09: 平郡王駕臨崇寧庵王曰和尚如何得道師云道本
0775b10: 無得得者非道王曰嘗聞人說師云至理無說說則
0775b11: 理喪王微笑師云請坐喫茶王臨座而立師云請坐
0775b12: 王固辭而立王又問解三和尚溟波和尚桂芳和尚
0775b13: 誰勝誰劣師云勝則俱勝劣則俱劣王曰學文如何
0775b14: 師云儒尊士行僧論德業昔燕王歸敬于趙州今
0775b15: 世祖信于報恩未嘗重于學文王顧左右大悅王
0775b16: 曰稍遲數日與和尚送匾額來師固辭。
0775b17: 一官參問南泉斬貓意旨如何師云臭氣熏天炙地
0775b18: 問他作什麼官云不知師云請茶官接茶便喫師云
0775b19: 你道不知官罔措。
0775b20: 僧參問無夢無想正恁麼時主人公向什麼處去師
0775b21: 云莫眼花僧擬議師云夢話也不少。
0775b22: 客指語錄云是什麼師云人天眼目客云要這個作
0775b23: 什麼師云這個是什麼客禮拜師云要這個作什麼
0775b24: 一座主來謁師命元峰西堂陪坐主云這個參禪余
0775b25: 不知堂指衣云這個是什麼衣主云七衣堂云你道
0775b26: 不知主罔措侍者舉似師師云一點水墨只教龍飛
0775b27: 象舞。
0775b28: 僧禮拜請和尚印過某甲悟也師云見什麼來僧云
0775b29: 見動靜一如師云動靜且置什麼是你的一如僧無
0775b30: 語師拈拄杖連棒打出。
0775c01: 僧問佛法無多子師指茶壺示之僧云無多子師云
0775c02: 不是物不是佛不是法你道是什麼僧云是茶壺師
0775c03: 便打僧禮拜師云這個也不識。
0775c04: 師畫一○相侍者云零零落落師圓相中又畫一畫
0775c05: 者罔措師便打。
0775c06: 庫司問雲門為什麼打殺世尊師拈拄杖示之司禮
0775c07: 拜師云為什麼司云我秖禮拜師云你且歸庫去。
0775c08: 新到四僧參禮師問那裏來一僧云青塔寺來師云
0775c09: 有何言句僧云青塔寺和尚甚是慈悲別時滿眼垂
0775c10: 淚師云非和尚僧云何故非和尚師云愛心不除僧
0775c11: 云恁麼則佛說大藏教為什麼師云上座不唯不知
0775c12: 宗旨尒且不知教義佛說一大藏只為眾生愛心不
0775c13: 除僧無語三僧皆云青塔和尚道真朝五臺便去假
0775c14: 朝五臺隨老僧住著師云這和尚好不會說話三僧
0775c15: 云何故不會說話師云若是上座辭吾崇寧只向伊
0775c16: 道假朝五臺便去真朝五臺隨崇寧住著眾僧禮退
0775c17: 師落堂僧問如何是禪道師以竹篦子一劃云會麼
0775c18: 僧禮拜師云你禮拜個什麼僧擬議師打云拋鉤釣
0775c19: 獰龍跛鱉出頭來。
0775c20: 僧問如何是生死之事師拈拄杖云薦麼僧禮拜師
0775c21: 便打僧云為什麼打師云為你不知痛癢僧無語師
0775c22: 云生死在這裏。
0775c23: 師問僧做什麼僧云念佛師云念佛的是誰僧云家
0775c24: 無二主師云主伴重重僧走過師云這瞎漢放你三
0775c25: 十棒。
0775c26: 師問僧你參的什麼話頭僧云念佛師云那個念佛
0775c27: 僧云又念佛師云頭上安頭僧禮拜師云何不向這
0775c28: 裡念看。
0775c29: 師問堂主汝參的什麼話頭主云本來面目師云那
0775c30: 是你的本來面目主便喝師云喝後又作麼生主擬
0776a01: 議師便打。
0776a02: 僧問如何是一刀兩斷師以拄杖劃一劃僧罔措師
0776a03: 便打。
0776a04: 吳居士問經云一切有為法如夢幻泡影如露亦如
0776a05: 電應作如是觀請師緊要處指示師良久云看士乞
0776a06: 師別令方便師云依經解義三世佛冤離經一字即
0776a07: 為魔說會麼士罔措師云如果薦得則契佛意其或
0776a08: 未然即為謗經士懼然禮拜求懺師云山僧罪過。
0776a09: 一客來參師云請坐客云道不可須臾離離者非道
0776a10: 也時聞驢鳴師云這個是離也是不離也客罔措師
0776a11: 云患根在這裡。
0776a12: 僧禮拜師問那裡來僧云五臺來師云曾見文殊麼
0776a13: 僧云見師云文殊與汝說什麼僧擬議師便打。
0776a14: 殿主禮拜舉臺山僧宿崇寧淨頭問曾見文殊麼僧
0776a15: 曰見淨無語主曰某甲代語請和尚印證師云代看
0776a16: 主曰凡所有相皆是虛妄師曰不在言句上主曰在
0776a17: 什麼處師曰這裏會主無語師舉離四句絕百非這
0776a18: 裏道看主曰葉落還歸根師曰話也不識主曰請和
0776a19: 尚道看師曰頭上安頭主禮拜師便打。
0776a20: 胡公訪師問三界唯心隔紙窗不見外物未審是一
0776a21: 心是二心師云道看公呵呵大笑師云畢竟是一心
0776a22: 是二心公指門云這是天堂門這是地獄門師云非
0776a23: 天堂非地獄公云是什麼師劈面一掌公鞠躬云領
0776a24: 領師云請坐喫茶。
0776a25: 居士問佛身充滿法界向什麼處坐師以手指云向
0776a26: 這裏坐士云這裏是什麼所在師打云顧。
0776a27: 師與玉輪和尚看解三和尚病輪把左手師把右手
0776a28: 三云是誰輪云崇寧和尚與弟特來相看三云吾年
0776a29: 七十有二要去輪云說一句來三閉目師云手又動
0776a30: 不得口又無氣力替解兄代語如何三點頭師云吾
0776b01: 兄素常斬鋼截鐵手段要住就住要去便去三合掌
0776b02: 點頭輪云別去師云別別別珊瑚枝枝撐著月。
0776b03: 官人來參問不二法門師良久官云如何是不二法
0776b04: 門師云出身猶可易脫體道應難官禮拜云蒙和尚
0776b05: 指示師云我無法與人指示個什麼官云正是指示
0776b06: 師云老僧失利。
0776b07: 師召侍者云語直機圓是如何者云圓是師云方作
0776b08: 麼生者云方也是師云不方不圓又作麼生者呵呵
0776b09: 大笑師云再道看者禮拜師云好個不方不圓秖是
0776b10: 語直。
0776b11: 伊氏夫人問乞和尚開示師云開示已竟夫云心與
0776b12: 性是一是二師云高聲問來夫云心與性是一是二
0776b13: 師云頭上安頭夫云說話的是他麼師云他是個什
0776b14: 麼夫云他是個狗師云喚作一物即不中。
0776b15: 一婆子來參禮拜師云且坐喫茶婆子抽身而去師
0776b16: 便送婆云和尚為什麼隨人腳跟轉師云你的腳跟
0776b17: 在什麼處婆擬議師云恁麼則你還不識腳跟。
0776b18: 僧參師問那裏來僧以手作圓相呈上師以拄杖地
0776b19: 下劃僧作女拜師又劃僧便出師云瞎漢瞎漠
0776b20: 僧回首云諾諾師云不是不是。
0776b21: 伊氏夫人請師齋夫曰金剛經云凡所有相皆是虛
0776b22: 妄若見諸相非相即見如來是何意旨師曰意旨還
0776b23: 見麼夫曰過去心不可得現在心不可得未來心不
0776b24: 可得畢竟得什麼心師曰我喫的餅子。
0776b25: 師閱慈明禪師錄中冬日榜示僧堂作此字
0776b26: 至此問侍者是什麼字者罔措師震威一喝
0776b27: 者脫然大笑師曰這個也不識者禮拜師微笑。
0776b28: 燕山誥封夫人關門伊氏率男茂盛玻爾坤楚蠻子
0776b29: 　　施貲在京師本庵刻
0776b30: 何一自禪師語錄卷上
