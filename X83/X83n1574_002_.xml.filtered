0277c11: 
0277c12: 增集續傳燈錄卷第二
0277c13: 
0277c14: 徑山興聖萬壽禪寺前住持比丘吳郡文琇集
0277c15: 大鑒下第十九世
0277c16: 天童密菴傑禪師法嗣
0277c17: ○杭州靈隱松源崇岳禪師姓吳氏。生於處州龍泉
0277c18: 之松源。故因以為號。自幼卓犖不凡。未嬉戲。年二
0277c19: 十三棄家。衣掃塔服。首謁靈石妙公。繼見大慧於徑
0277c20: 山。聞大慧稱蔣山華公為人徑捷。即往參。一夜舉狗
0277c21: 子無佛性話有省。即以扣應庵。庵舉世尊有密語迦
0277c22: 葉不覆藏。師云鈍置和尚。應庵勵聲一喝。師便禮拜。
0277c23: 應庵大喜以為法器。說偈勸其祝髮。隆興二年始得
0277c24: 度於臨安西湖白蓮精舍。歷諸大老之門。罕當其
0278a01: 意。入閩見木庵永公。木庵一日舉有句無句如藤倚
0278a02: 樹。師云裂破。庵云瑯道好一堆柴。師云矢上加
0278a03: 尖。庵云。吾兄下語老僧不能過。其如未在。他日拂柄
0278a04: 在手。為人不得驗人不得。師云。為人者使地凡夫
0278a05: 一超入聖域固難矣。驗人者打向面前過不待開口
0278a06: 已巳知渠骨髓。何難之有。庵舉手云。明明向汝道開口
0278a07: 不在舌頭上。後當自知。及見密庵於衢之西山。隨問
0278a08: 隨答。庵但微笑。師切於道至忘寢食。庵移蔣山華藏
0278a09: 徑山皆從之。會入室次。問旁僧不是心不是佛不是
0278a10: 物。師侍側豁然大悟。乃云。今日方會木庵道開口不
0278a11: 在舌頭上。庵遷靈隱遂命師為第一座。旋出世吳郡
0278a12: 澄照。徙江陰光孝無為冶父番陽薦福四明香山蘇
0278a13: 之虎丘。慶元三年被旨補靈隱。示眾曰。明眼衲僧因
0278a14: 甚打失鼻孔。有賊無賊。上堂。大凡扶宗乘須具頂
0278a15: 門正眼懸肘後靈符。只如保壽開堂。三聖推出一僧。
0278a16: 保壽便打。三聖道與麼為人瞎鎮州一城人眼去
0278a17: 在。保壽擲下拄杖便歸方丈。二尊宿等閑一挨一拶
0278a18: 便乃發明臨濟心髓。只是不知性命總在這僧手裏。
0278a19: 還有檢點得出者麼。昔年火和煙得。今日擔泉帶
0278a20: 月歸。歲旦上堂。元正改旦事事成現。有時放行有時
0278a21: 坐斷。不惜兩莖眉。坐和盤掇轉。佛法世法都盧一片。
0278a22: 既是佛法世法如何得成一片。但辨肯心。必不相賺。
0278a23: 上堂拈拄杖云。入荒田不揀。信手拈來草。懷州牛喫
0278a24: 禾。益州馬腹脹。懷寧獨山張主管鑄鍋三口。賓頭盧
0278b01: 尊者不知。失璃碗。且道落在什麼處。擲下拄杖
0278b02: 云。眾眼難瞞。上堂。舉保寧勇和尚云。大方無外大圓
0278b03: 無內。無內無外聖凡普會。瓦礫生光須彌粉碎。無量
0278b04: 法門百千三昧。拈起拄杖云。總向這裏會去。蘇盧蘇
0278b05: 盧悉唎悉唎薩婆訶。師云。這老漢業識茫茫。不奈船
0278b07: 微疾猶不廢唱道。忽親作書別諸公卿。垂二則語以
0278b08: 驗學者曰。有力量人因甚麼不起。開口不在舌
0278b09: 頭上。又貽書嗣法香山光睦雲居善開。囑以大法。乃
0278b10: 書偈曰。來無所來。去無所去。瞥轉玄關。佛祖罔措。跏
0278b11: 趺而寂。實嘉定二年八月四日也。得年七十又一。坐
0278b12: 夏四十。全身塔北高峰之原。待制。陸游放翁銘其塔
0278b13: 有曰。讀師之語峻峭崷下臨雲雨。如五千仞之華
0278b14: 山。蹴天駕空駭心眩目如錢唐海門之濤。虎狗股栗
0278b15: 屋瓦震墮如漢軍毗陽之戰。可謂臨濟正宗應庵密
0278b16: 庵之真子孫也。放翁其知言者哉。
0278b17: ○夔州臥龍破庵祖先禪師族出蜀廣安王氏。從羅
0278b18: 漢院德祥出家。聞緣老宿住昭覺。往參扣語契。令奉
0278b19: 圓悟香火。一日從方丈前過。緣問庵頭有人麼。師云
0278b20: 無人。語未竟緣劈胸與一拳云你。師忽有省。出峽
0278b21: 依澧州德山涓落髮。尋受具。參諸方。至蘇之萬壽。
0278b22: 值雪夜坐。自念行十年矣尚不能徹去。正悶悶間
0278b23: 不覺鐘動。趍後架舉頭見昭堂二字。疑情頓釋。既而
0278b24: 見水庵一於雙林。水庵問。師子尊者被罽賓斬頭
0278c01: 固是。你道西天胡子為什麼無鬚。師云非雙林不舉
0278c02: 此話。水庵云今日撞著箇作家。師云心不負人面無
0278c03: 色。水庵遂拓開。師云勘破了也。逮水庵謝事。遂往
0278c04: 見密菴於烏巨。庵命師典客。偶庵對旁僧舉不是風
0278c05: 動不是幡動。師聞豁然大悟。次日庵遇師於眾寮前。
0278c06: 謂師曰總不得作伎倆你試露箇消息看。師應聲曰
0278c07: 方丈裏有客。庵呵呵大笑。庵遷蔣山。師侍行相從凡
0278c08: 五載。盡得旨要。辭歸蜀。庵以偈送之曰。萬里南來川
0278c09: 藞苴。奔流度刃扣玄關。頂門瞎金剛眼。去住還同
0278c10: 珠殊走盤。已巳而南至夔門。尚書楊公輔以臥龍請居之。
0278c11: 辭去。游於吳華藏遯庵演金山退庵奇靈隱笑庵
0278c12: 悟徑山蒙庵聰。皆分第一座命說法。歷住常州薦福
0278c13: 真州靈巖吳中秀峰穹窿。楊和王請住湖州資福。約
0278c14: 齋居士張公請為廣壽慧雲禪寺開山住持。六坐道
0278c15: 場皆王公鉅卿所請。時甚榮之。上堂。舉古人道楊歧
0278c16: 乍住屋壁。滿堂盡布雪真珠。縮項。暗嗟噓。翻憶
0278c17: 古人樹下居。師云。楊歧勝不劣。秀峰劣不
0278c18: 勝。秀峰乍住沒親。箇箇盡懷滄海珠。滿眼湖山看
0278c19: 不足。釋迦彌勒是他奴。上堂。舉密庵先師道。有問冬
0278c20: 來事。京師出大黃。貪他一粒米。失半年。秀峰不
0278c21: 恁麼。有問冬來事。京師出大黃。只圖一粒米。得百
0278c22: 年。或被知事道。長老長老莫道百年。只得半年
0278c23: 不少。也得只向他道。但辨肯心必不相賺。上堂。舉東
0278c24: 山和尚道如何是禪。閻浮樹在海南邊。近則不離方
0279a01: 寸。遠則十萬八千。畢竟如何禪禪。師云穹窿也有箇
0279a02: 道處。如何是禪。閻浮樹在海南邊。天拄地。拄地
0279a03: 天。巧說不得。只要心傳。畢竟如何禪禪。上堂。十五日
0279a04: 已巳前明似鏡。十五日已巳後黑如漆。正當十五日又且
0279a05: 如何。鶯遷喬木頻頻語。蝶戀芳叢對對飛。師將終。作
0279a06: 書別所厚善。書偈曰。末後一句已巳成忉怛。寫出人前
0279a07: 千錯萬錯。書訖端坐而逝。實嘉定四年六月九日也。
0279a08: 師化時寓徑山。遺囑棄骨山下。主翁石橋骨。建塔
0279a09: 於別峰塔之右。壽七十六。四十九。
0279a10: ○信州龜峰曹源道生禪師南人。出世饒州妙果。
0279a11: 遷龜峰。後住饒州薦福。逾月化去。上堂。佛法二字人
0279a12: 人知有。狼毒砒霜那容下口。直饒透出威音前。也是
0279a13: 癡狂外邊走。山僧已巳是拖泥帶水。諸人合作麼生。喝
0279a14: 一喝。上堂。今朝八月十五。天色半陰半雨。幾多門外
0279a15: 遊人。不月圓當戶。也好笑又堪嗟。爭似西湖寺裏
0279a16: 一隊古佛。參退歸堂喫茶。上堂。春風東扇西扇。春雨
0279a17: 似晴不晴。淺白深紅爛鋪錦繡。鶯聲燕語互奏笙簧。
0279a18: 一一揭示圓通妙門。頭頭流通正法眼藏。擬心湊泊
0279a19: 依前萬水千山。直下知歸許你七穿八穴。柏禪下
0279a20: 座。上堂。雨雪落紛紛。簷頭水滴滴。良哉觀世音。草裏
0279a21: 跳不出。也大屈。水裏烏龜鑽鐵壁。咄。上堂。月生一。拶
0279a22: 倒銀山并鐵壁。月生二。土宿騎牛穿市。月生三。屋
0279a23: 頭幽鳥語喃喃。不是葛藤露布。亦非入理深譚。正與
0279a24: 麼時。賓主交參一句作麼生道。萬仞懸崖垂隻手。百
0279b01: 花叢裏現優曇。上堂。平旦清晨三月朝。南山蒼翠插
0279b02: 雲霄。不須更西來意。外數聲婆餅焦。拍膝云。好
0279b03: 大歌。
0279b04: ○四明天童枯禪自鏡禪師俗姓高。閩之長樂人。謁
0279b05: 木庵永水庵一或庵體。最後見密庵於靈隱。機緣
0279b06: 契。久之開法隆興上藍。遷建康旌忠撫州白楊福州
0279b07: 太平西禪。寶慶元年被旨陞靈隱。移天童。上堂。有句
0279b08: 無句如藤倚樹。樹倒藤枯句歸何處。良久。長憶江南
0279b09: 三月裏。鷓鴣啼處百花香。上堂。一拽石。二般土。夜半
0279b10: 日輪正卓午。老安曾牧溈山牛。南泉不打鹽官。報
0279b11: 君知。莫莽鹵。火裏鷯吞虎。上堂。舉僧到林敲
0279b12: 門。林云是誰。僧云行僧。林云。非但行僧。佛來亦
0279b13: 不著。僧云既是佛來因甚不著。林云無你棲泊處。師
0279b14: 云。若是天童有人敲門。即大開門戶與伊入來。當胸
0279b15: 搊住云道道。待伊擬開口。劈胸與一拳。若向這裏轉
0279b16: 得身吐得氣。便請明下安排。
0279b17: ○杭州淨慈潛庵慧光禪師上堂。舉趙州和尚因僧
0279b18: 問狗子還有佛性也無。趙州云無。頌曰。狗子無佛性。
0279b19: 全提摩竭令。纔擬犯鋒鋩。喪窮性命。
0279b20: ○太平府隱靜萬庵致柔禪師湖州陳氏子。妙喜南
0279b21: 遷。道經干潮。祖父暹延供無日。其母黃氏夢一僧
0279b22: 曰可供我。遂懷。及誕日父母誓不以世塵累。年十
0279b23: 歲投受和尚出家。越九載得度。謁鼓山木庵永。會庵
0279b24: 陞堂云國師再來也。師微笑有省。又謁密庵於蔣山。
0279c01: 庵室中舉釋迦彌勒是他奴他是阿誰。師曰無地頭
0279c02: 漢。庵曰千聞不如一見。師拳一打。庵擒住勵聲云小
0279c03: 鬼頭見箇什麼胡打亂打。師云更要一拳在。庵打兩
0279c04: 拳云打這無地頭漢。師豁然契悟。以母老歸。寧郡將
0279c05: 吏部朱公江請住城南廣法。上堂。起道樹。詣鹿苑。不
0279c06: 是向上機。傳少室。續曹溪。未為性燥漢。直得無依無
0279c07: 欲。無一法當情猶落第二見。放過一著。卷舒在我縱
0279c08: 奪臨時。於把住處放行。露柱燈籠活鱍鱍。於放行處
0279c09: 把住。釋迦彌勒是他奴。卓拄杖。是放行是把住。一氣
0279c10: 不言含有象。萬靈何處謝無私。上堂。毗盧師。法身主。
0279c11: 若要動地放光。且來般柴運土。嗄將謂忘。上堂。百
0279c12: 丈不再參馬祖豈得三日耳聾。臨濟不到大愚安知
0279c13: 老婆心切。仰山將得鎮海明珠。為甚向東寺面前叉
0279c14: 手當胸。道無理可伸無言可說。咄。直饒傾下一栲
0279c15: 栳。敢保老兄猶未徹。上堂。饑荒老鼠咬葫蘆。多計猢
0279c16: 孫倒上樹。要透報恩向上關。須是一步低一步。既是
0279c17: 向上關。因甚一步低一步。待你踏著向你道。上堂。
0279c18: 舉東山示眾云。空門有路人皆到。到者方知旨趣長。
0279c19: 心地不生間草木。自然道放白毫光。師云。東山只解
0279c20: 無中有。不解有中無。隱靜則不然。空門有路人
0279c21: 皆到。到者方知礙處通。石上栽花并結果。到頭元不
0279c22: 假春風。將終。集眾囑曰。予平生不畜長物。只如常僧
0279c23: 安寢堂。二日足矣。書偈端坐而化。越三日寺。眾悟
0279c24: 遺言。若有旨也。壽七十。臘五十二。
0280a01: ○杭州靈隱笑庵了悟禪師姑蘇人。上堂。舉睦州因
0280a02: 僧問。以一重去一重即不問。不以一重去一重時如
0280a03: 何。睦州曰。昨日栽茄子。今日種冬瓜。師頌曰。昨日栽
0280a04: 茄子。今日種冬瓜。一聲河滿子。和月落誰家。
0280a05: ○金陵蔣山一翁慶如禪師姓汜。福州長樂人。上堂。
0280a07: 腦。踢倒慈氏樓閣。莫將錯就錯。拍禪床云。參。上堂。
0280a08: 過去諸如來。斯門已巳成就。一盲引眾盲。現在諸菩薩。
0280a09: 今各入圓明。跳不出斗。未來修學人。當依如是法。
0280a10: 賺殺一船人。上堂。意能句。句能意。意句交馳。討
0280a11: 甚巴鼻。盡力道不得底句。不是河南便是河北。衲僧
0280a12: 聞得與麼告報。十個有五雙。鼻孔冷笑。遂拈拄杖云。
0280a13: 雲居拄杖子。黨理不黨親。卓一下云。雪巢初冷夜。雲
0280a14: 鬚未梳時。上堂。霜明萬壑。月皎千家。達磨不會。返
0280a15: 流沙。拍膝云。好大歌。歸堂喫茶。上堂。天地造化有陰
0280a16: 有陽有晦有朔。聖人治世有禮有樂有刑有政。衲僧
0280a17: 門下有殺有活有擒有縱。其擒也縱也殺也活也總
0280a18: 是黃龍指甲縫裏。汝若擬議。不消一掐。然雖如是。笑
0280a19: 我者多。哂我者少。上堂。一句截流。萬機削。且道是
0280a20: 那一句。良久卓拄杖云。歸堂喫茶。上堂。久雨忽晴。天
0280a21: 清地寧。雲收嶽面。月落波心。拈拄杖卓一下云。恁麼
0280a22: 會去。達磨一宗掃土而盡。上堂。諸佛不出世。人人舉
0280a23: 足踏著。祖師不西來。人人滿口道著。既蹈著又道著。
0280a24: 畢竟是箇什麼。有般漢東西不辨南北不分。便道明
0280b01: 明不覆藏切忌從他。殊不知拋真金隨攝上。
0280b02: 上堂。豁開戶牖。當軒無人。撾動雷門。憑誰側耳。裴相
0280b03: 國印心於老黃蘗。溫伯雪目擊於魯仲尼。衲僧門下
0280b04: 檢點將來猶在半途。知縣學士今日到來。雲居如何
0280b05: 與伊相見。拈拄杖畫一畫云。萬重關盡。一倚天
0280b06: 寒。晚年退隱南昌西山。示寂。塔於定林。壽六十八。夏
0280b07: 四十九。
0280b08: ○蘇州承天鐵鞭允韶禪師上堂。一五二五。機輪無
0280b09: 阻。南山起雲。北山下雨。有人道錦上添花。有人又
0280b10: 道泥裏洗土。有人又道離此二途便見丹霄獨步。若
0280b11: 總如斯論量。山僧未敢相許。畢竟如何。良久云。逢人
0280b12: 不得錯舉。徽宗皇帝國忌日上堂。起拂子示眾云。
0280b13: 還見麼。眨得眼來古佛過去久矣。珍重。師住泉州光
0280b14: 孝。判府請開堂祝聖。白槌罷。師乃云。喚什麼作第一
0280b16: 醯眼卓。師拈拄杖卓云。住住。今日開堂不比尋常
0280b17: 佛事。設問答到彌勒下生。勾連環盛水不滿。也祇
0280b18: 是空粥飯氣。於自己了沒交涉。所以道問不在答
0280b19: 處。答不在問處。問答交馳如青天轟霹靂。看者不容
0280b20: 眼。那堪便向言中定旨。句下明宗。大似緣木求魚守
0280b21: 株待兔。殊不知我宗無語句。亦無一法與人。這裏徹
0280b22: 去。皇恩佛恩一時報畢。其或未然。更為錦上添花。復
0280b23: 卓拄杖一下。佛涅槃日上堂。老漢當月八。三更
0280b24: 夜半顛狂發。剛把長釘釘眼睛。直至如今未能拔。山
0280c01: 僧今日下毒手。為他一拔看。便下座。
0280c02: ○約齋居士侍郎張公鎡久參密庵。聞鐘聲悟道。有
0280c03: 偈云。鐘一撞。耳根塞。赤肉團邊去箇賊。有人問我解
0280c04: 何宗。舜若多神面門黑。東州永和尚舉此偈。頌云。一
0280c05: 棒鐘聲到耳根。三千剎海一晴昏。賊從赤肉團邊。去
0280c06: 明日依然不離門。
0280c07: 靈隱妙峰善禪師法嗣
0280c08: ○杭州徑山藏叟善珍禪師泉州南安呂氏。年十三
0280c09: 依郡之崇福南和尚落。遊方至杭受具。謁妙峰于
0280c10: 靈隱。入室悟旨。後出世里之光孝舛承天。遷湖之思
0280c11: 溪圓覺福之雪峰。朝命移四明育王餘杭徑山。上堂。
0280c12: 古者道知之一字眾妙之門。又有道知之一字眾禍
0280c13: 之門。只這二門入得更須出得。三世諸佛出不得。歷
0280c14: 代祖師出不得。天下老和尚出不得。何故。變鐵成金
0280c15: 易。變金成鐵難。上堂。盡大地是紫磨金身。諸人每日
0280c16: 開眼覷見釋迦老子心肝。舉步築著釋迦老子鼻孔。
0280c17: 說有說無是誑。說生說滅是謗。說即心非心是妄。不
0280c18: 誑不謗不妄。春風吹落桃李花。淡煙雨籠青嶂。上
0280c20: 擻精神只管看。看到北斗西移南斗東轉。上元依舊
0280c21: 正月半。上堂。靈雲見桃花悟去。玄沙道敢保老兄未
0280c22: 徹。香嚴聞擊竹悟去。仰山道祖師禪未會。禪和十箇
0280c23: 五雙道。我此一門全無肯路。亦未知靈雲香嚴在。要
0280c24: 知二大老麼。醉我落花天。借他絃管裏。又據室去。這
0281a01: 裏便是問訊燒香了。來老僧身邊立地底所在麼。呆
0281a02: 子。你自鈍置猶可。莫來鈍置老僧。自題其像云。參
0281a03: 禪無悟。識字有數。眼三角似燕山愁。胡面百摺如趙
0281a04: 婆。呷哷甲切。吸也醋一著。高出諸方。敢道飯是米做。送忍
0281a05: 書記偈云。絲不可織寒衣。字那能療得飢。別欲
0281a06: 語君安樂法。正忙未有聞時。生於宋紹興甲寅十
0281a07: 月十二日。示寂於嘉定丁丑五月二十一日。壽八十
0281a08: 三。塔全身于南塔院。
0281a09: ○杭州淨慈東叟仲禪師上堂。切忌隨他。無勞
0281a10: 向己求。縱橫活鱍鱍。有放還有。是什麼。一葉落。天
0281a11: 下秋。上堂。迷生寂亂。悟無好惡。奉化縣裏契此翁。凸
0281a12: 箇肚。矮雙足。拖箇布袋十字街頭。憝憝癡癡落落魄
0281a13: 魄。何似老龍牙手裏把柄破木杓。上堂。拈拂子畫一
0281a14: 畫云。伏羲發天地之秘。未明者消息。又點三點云。瞿
0281a15: 曇示圓伊之妙。未明者消息。者消息如何辨的。不見
0281a16: 道冬至乃書雲物。擊拂子上堂。上不在天。下不在地。
0281a17: 中不在人。喝一喝。且道這一喝落在什麼處。若也知
0281a18: 得。也有賓也有主。也有照也有用。若也不知。參退巡
0281a19: 堂喫茶。上堂。撾動鼓。眾斯聚。耳同聞。目同。超乾坤。
0281a20: 越今古。夫何故如此。五月五是端午。上堂。行者行。坐
0281a21: 者坐。左之右之缺一不可。甘露園中蒺蔾。黃蘗樹頭
0281a22: 蜜果。纔與麼不與麼。不與麼與麼。善賈之家不停
0281a23: 滯貨。
0281a24: ○吉水龍濟友雲宗鍪禪師族出廬陵王氏。自幼喜
0281b01: 學禪坐。十二從寶壽院海室淙公出家。尋薙髮受具。
0281b02: 參妙峰於靈隱。佛涅盤日峰上堂拈拄杖云。釋迦老
0281b03: 子來也。諸人還見麼。微妙淨法身。具相三十二。放下
0281b04: 杖云。見汝諸人不會。入涅槃去也。師於言下豁然契
0281b05: 悟。一日辭歸。峰囑曰深山裏結箇茅菴去。師登吉水
0281b08: 寸以度日。口點云。山僧有分住煙蘿。無米無錢莫
0281b09: 管他。水似璃山似玉。眼前總有許來多。久之緇白
0281b10: 踵至遂成叢席。因舊名榜曰龍濟清涼禪寺。書門以
0281b11: 示來參曰。除眼耳鼻舌身意。那箇是你自己。若也
0281b12: 道得許你親見龍濟來。其或未然。且居門外。雪巖和
0281b13: 尚見而問曰曾接得幾人。師曰老僧從來不會按牛
0281b14: 頭喫草。僧問月三十日到來時如何。師曰門前無
0281b15: 索債人。至元丁亥七月二十七日入滅。住世八十。僧
0281b16: 夏六十一。塔全身於峰之顛。
0281b17: 淨慈北簡禪師法嗣
0281b18: ○四明育王物初大觀禪師鄞縣橫溪陸氏。蚤參北
0281b19: 。於淨慈悟旨。典文翰聲籍甚。晚住育王。座下名
0281b20: 緇蟻附。上堂。達磨正宗。衲僧巴鼻。充塞空。無處回
0281b21: 避。堪笑迷流白日青天開眼只管瞌睡。更有黃面
0281b22: 老人不識好惡入泥入水。道我於然燈佛所無一
0281b23: 法可得而為我授記。何異好肉剜瘡空花求蔕。畢竟
0281b24: 如何。悉唎悉唎。既順世。葬于寺之西庵。
0281c01: 徑山浙翁琰禪師法嗣
0281c02: ○杭州徑山偃溪廣聞禪師閩之候官東家子。母陳
0281c03: 氏。世業儒。眉秀目哆口豐豊。從季父智隆於宛陵
0281c04: 光孝。十八得度受具。初見鐵牛印少室睦無際派。追
0281c05: 隨甚久。參浙翁於天童。針芥難投。自知未穩。及再參
0281c06: 於雙徑。翁笑迎曰汝來耶。一夕坐簷間。聞更三轉。入
0281c07: 堂曳覆而蹶如夢忽醒。翌朝造室。翁舉趙州洗盂
0281c08: 話。師將啟吻。翁遽止之。平生疑情當下釋。紹定戊
0281c09: 子四明制閫。胡公以小淨慈致之。歷住香山萬壽雪
0281c10: 竇育王淨慈靈隱徑塢。入山所至革弊支傾。廣容徒
0281c11: 眾。開爐上堂。舉趙州和尚示眾云。老僧三十年前在
0281c12: 南方火爐頭有箇無賓主話。直至如今無人舉著。師
0281c13: 曰。森羅萬象。明暗色空。日夜舉揚。趙州古佛不是不
0281c14: 知。只為貪程速急。上堂。楊岐眼中睛。臨濟頂中髓。一
0281c15: 不成。二不是。點著不來。白雲萬里。佛成道上堂。錯錯
0281c16: 六載草繩空自縛。了了開得眼來天大曉。古今天地
0281c17: 古今日月古今星辰。拍膝云。去久矣。切忌刻舟。上
0281c18: 堂。雲門放洞山三頓棒。嚼飯餧嬰孩。黃蘗打臨濟三
0281c19: 頓棒。按牛頭喫草。只今不犯絲毫有箇方便。良久云。
0281c20: 大事為你不得。小事自家擔當。上堂。非風幡動仁者
0281c21: 心動。浣盆浣盆。非風鈴鳴我心鳴耳。漆桶漆桶。盡古
0281c22: 往今來和泥脫擎。有什麼限。還知萬壽落處麼。劫石
0281c23: 有消日。空無盡時。上堂。十字街頭石幢子。無你遮
0281c24: 護處。一聲江上侍郎來。無你迴避處。初僧家朝出暮
0282a01: 入人前後也。須子細。忽然築著磕著。淨慈拄杖別
0282a02: 有分付。上堂。一舛三合。拄杖頭邊萬木千山。草鞋跟
0282a03: 底未言先領。誰家裏無煙。撩起便行。是處井中有
0282a04: 水。莫道空來。又空去許多。途路不相孤。上堂一。句絕
0282a05: 離微。渾崙無縫罅。善財七日尋不得。趙州五年分
0282a06: 不下。靈山今日快便難逢。為通一線。六月賣松風。
0282a07: 人間恐無價。上堂。繞禪床一匝。揮香案一下。轉藏已巳
0282a08: 竟。講經已巳竟。若具看經眼目方知落處。其或未然。依
0282a10: 茶去。金牛喫飯來。龍門多上客。有人續得末後句。許
0282a11: 你入阿字法門。景定四年六月十四日示寂。壽七十
0282a12: 五。夏五十八。
0282a13: ○蘇州虎丘枯樁曇禪師上堂。舉大梅常禪師問馬
0282a14: 大師如何是佛。大師云即心是佛。師云。要知馬師蹲
0282a15: 坐處麼。水向石邊流出冷。風從花裏過來香。
0282a16: ○杭州徑山淮海原肇禪師通州靜海潘氏子。母朱
0282a17: 氏。邑之利和寺妙觀。其諸父也。謂其父母曰。是子生
0282a19: 九薙染受具。參浙翁於徑山。翁問汝何處人。師曰淮
0282a20: 人。翁曰泗州大聖為什麼在揚州出現。師曰今日又
0282a21: 在杭州撞著。翁曰且得沒交涉。師徐曰自遠趍風。翁
0282a22: 以師警敏。欲大激發。未容其參堂。纔見便云下一轉
0282a23: 語來。擬開口。即喝出。師以書上。又以頌呈末句云。免
0282a24: 教回首望長安。翁云這裏是什麼所在。師曰謝和尚
0282b01: 掛搭。始容就入室之列。已巳而命掌記。翁既寂。師出世
0282b02: 通之光孝。遷吳城雙塔金陵清涼天台萬年蘇州萬
0282b03: 壽東嘉江心。而四明育王席。堂奏師補處。遷杭
0282b04: 之淨慈靈隱徑山。其住徑山歉餘逋券山積。僧殘屋
0282b05: 老。未幾樓閣矗霄。雲衲踵至。不減浙翁全盛氣象。俄
0282b06: 示疾。囑其徒為吾柎一穴於東。見生死不忘奉師
0282b07: 之意。浴訖書偈而逝。讚達磨偈曰。踏地軸與天
0282b08: 關。合國人追不再還。去去一身輕似葉。長江千古浪
0282b09: 如山。
0282b10: ○杭州靈隱大川普濟禪師明州奉化人。上堂。舉睦
0282b11: 州因僧問如何是祖師西來意。州云一隊衲僧來一
0282b12: 隊衲僧去。頌曰。一隊衲僧來。一隊衲僧去。打破睦州
0282b13: 關。大地無寸土。題世尊出山相。偈曰。龍章鳳質出王
0282b14: 宮。肘露衣穿下雪峰。智願必空諸有界。不知諸有幾
0282b15: 時空。送僧偈曰。雲遮閣三千界。水隔瞿唐十二峰。
0282b16: 抖擻屎腸都說了。莫教錯認甕為鐘。
0282b17: ○杭州淨慈介石朋禪師上堂。舉明招謙禪師一日
0282b18: 天寒上堂。眾纔集。招曰風頭稍硬且歸煖處商量。便
0282b19: 歸方丈。眾隨至立定。招曰纔到暖室便見瞌睡。以拄
0282b20: 杖一時下。師頌曰。稍硬風頭早已巳乖。更將暖處自
0282b21: 沉埋。反令千古成蹤跡。枉喫羅山白來。因見郁山
0282b22: 主像。旁僧索讚。師信筆書曰。拾得明珠笑眼開。為
0282b23: 言塵盡轉生埃。若無直下承當者。孤負闍黎一撲來。
0282b24: ○四明天童辨山仟禪師送僧歸鄉偈曰。奮志南方
0282c01: 問正因。正因一字不曾聞。七零八落袈裟角。惹得凌
0282c02: 霄幾片雲。讚觀音偈曰。螺髻屈蟠春嵨碧。綠衣零亂
0282c03: 曉雲寒。尋聲只麼隨流去。見甚真觀清淨觀。
0282c04: ○蘇州虎丘東山道源禪師福建連江黃氏。業郡
0282c05: 之白雲。歷兩浙見知識二十餘員。末後到蔣山見浙
0282c06: 翁室中舉即心即佛話有省。出世奉化清。上堂。幾
0282c07: 載長庚度歲寒。橫眠倒臥放癡頑。雖然不作住山計。
0282c08: 被無心出山。俯順時機。高低普應。堯風蕩蕩。舜
0282c09: 日。樵唱漁歌。咸歸正化。良久。四海浪平龍睡穩。
0282c10: 九天雲淨飛高。上堂。拈拄杖。德山棒。臨濟喝。總是
0282c11: 用過了閑家潑具。且道虎丘將什麼為人。卓拄杖云。
0282c12: 不假鉗鎚烹佛祖。慣將折攪滄溟。擲拄杖下座。師
0282c13: 居虎丘。以病朔望不至官府。守許其簡。師寫一偈云。
0282c14: 業風吹我到姑蘇。多病那能強自扶。珍重虎丘山上
0282c15: 月。出門何處不逢渠。建安徐直翁帥三山。以雪峰起
0282c16: 師。至建安光孝寺。遺偈而化。淳祐元年九月二十九
0282c17: 日也。壽五十九。
0282c18: ○四明大慈芝巖惠洪禪師越州新昌人。姓朱。其生
0282c19: 也母夢僧入臥內肖前石佛高禪師。年十六從石佛
0282c20: 淨因薙染。謁蔣山浙翁。翁問曰汝何處人。師曰越州。
0282c21: 曰近離何處。曰淨慈。曰如何是行事。師擬議。翁色
0282c23: 何所礙。曰今日來見和尚。翁曰念汝新到參堂去。翁
0282c24: 遷天童。師再參翁。室中舉不是心不是佛不是物。師
0283a01: 曰毒龍行處草不生。翁曰且喜沒交涉。師曰入水見
0283a02: 長人。翁便喝。後應丞亟相忠獻越王之命出世崇報。上
0283a03: 堂。住山懶慢。百事無成。教為剩語。禪亦強名。擊拂子。
0283a04: 夜來春睡重。一覺到天明。住石佛上堂。紅塵堆裏四
0283a05: 經秋。驗盡諸方脫丘。忽地船頭輕撥轉。來屋裏
0283a06: 販楊州。襴衫著。曲唱還鄉。坐斷千差。壁立萬仞。直
0283a07: 得韶光溢目。故園桃李爭妍。瑞氣騰空。本地風光顯
0283a08: 現。若也頓開千眼。何妨把手同歸。其或未然。善財一
0283a09: 去無消息。樓閣門開竟日間。上堂。若論此事。如春行
0283a10: 大地。物物皆春。若是焦芽敗種。又爭怪得。臨終書偈
0283a11: 云。六十三年前。六十三年後。月火燒山。空俱出
0283a12: 醜。跏趺而逝。
0283a13: ○四明壽國夢嗣清禪師越之山陰于氏。肆業郡
0283a14: 之天章。佛涅槃上堂。佛真法身猶若空。因甚二月
0283a15: 十五日向雙林樹下做盡死模活樣。竹影掃階塵
0283a16: 不動。月穿潭底水無痕。上堂。舉白雲端和尚示眾曰。
0283a17: 若端的得一回汗出。師拈云。要知白雲老人落處麼。
0283a18: 自從塞北徑鏖戰。敢向江南說陣圖。上堂。德山入門
0283a19: 便棒。臨濟入門便喝。逼龜成兆終不能靈。寶陀這裏
0283a20: 寂然不動感而遂通。馬無千里謾追風。上堂。舉曹山
0283a21: 辭洞山。洞山云子向甚麼處去。曹山云不變異處去。
0283a22: 洞山云不變異處豈有去耶。曹山云去亦不變異。師
0283a23: 云。雲藏無縫襖。烏宿不枝。上堂。春風如刀。春雨如
0283a24: 膏。裁剪不得處。桃花色轉嬌。靈雲一見不疑去。謝郎
0283b01: 舞棹更呈橈。上堂。歸宗斬。秘魔擎。禾山打。趙
0283b02: 州喫茶。十字街頭開鋪席。見錢買賣且無賒。上堂。三
0283b03: 十年來尋客。幾回葉落又抽枝。自從一見桃花後。
0283b04: 直至如今更不疑。師云。尋常春夢無奇特。獨有靈雲
0283b05: 說向人。只如玄沙道諦當甚諦當。敢保老兄未徹在。
0283b06: 若不同床睡。焉知被底穿。上堂。萬里無寸草。頭上漫
0283b07: 漫。出門便是草。下漫漫。夜行只管貪明月。不覺和
0283b08: 衣渡水寒。
0283b09: ○龍溪文禪師示眾云。無相無形本寂寥。擬眸處
0283b10: 轉迢遙。蒲團靜倚無餘事。外一聲婆餅焦。
0283b11: 天童無際派禪師法嗣
0283b12: ○天寧無境徹禪師上堂。舉巖頭和尚因僧問浩浩
0283b13: 塵中如何辨主。頭云銅沙鑼裏滿盛油。頌曰。百萬雄
0283b14: 兵入漢關。威如猛虎陣如山。單刀直取顏良首。不是
0283b15: 關公也大難。
0283b16: ○鰲峰定禪師讚玄沙和尚偈曰。簑衣不肯換金章。
0283b17: 千古風流屬謝郎。釣得錦鱗人不薦。夜寒沙上聽鳴
0283b18: 楖。
0283b19: 育王秀巖瑞禪師法嗣
0283b20: ○四明瑞巖無量壽禪師上堂。舉鳥窠和尚因白侍
0283b21: 郎問如何是佛法大意。鳥窠曰諸惡莫作眾善奉行。
0283b22: 侍郎曰三歲孩兒也解恁麼道。鳥窠曰。三歲孩兒雖
0283b23: 道得。八十老人行不得。頌曰。惡無想貌善無形。皆自
0283b24: 心田長養成。不動鋒鋩輕剔破。菩提煩惱等空平。因
0283c01: 僧問世尊明星悟道此意如何。師答以偈曰。明星
0283c02: 現處眼皮穿。漢語胡言萬萬千。暴富乞兒休說夢。誰
0283c03: 家裏火無煙。
0283c04: 育王空叟印禪師法嗣
0283c05: ○湖州道場別浦法舟禪師有魚籃婦讚曰。月眉
0283c06: 斜印海門孤。逐浪隨波不丈夫。雙手向人提掇處。
0283c07: 將魚目換明珠。
0283c08: ○無極觀禪師出山佛讚曰。王宮不住箇癡呆。半夜
0283c09: 逾城真哉。苦行六年誰采釆你。計窮只得出山來。
0283c10: 鼓山木菴永禪師法嗣
0283c11: ○杭州淨慈晦翁悟明禪師福州人。上堂。舉夾山會
0283c12: 下一僧到高亭纔禮拜。亭便打。僧云特來禮拜師何
0283c13: 打。又拜。亭又打出。僧回舉似夾山。山云會麼。云不
0283c14: 會。山云。賴汝不會。汝若會即夾山口啞去。應庵拈云。
0283c15: 高亭一期忍俊不禁。爭柰拄杖放行太速。這僧當時
0283c16: 若是箇漢。莫道高亭夾山。便是達磨大師出來也斬
0283c17: 為三段。何故。家肥生孝子。國伯有忠臣。師云。高亭夾
0283c18: 山門庭施設各得其宜。但中間一人較些子。應庵與
0283c19: 麼道也是鞏縣茶瓶。師纂修聯燈會要傳于叢林。
0283c20: 青原信庵禋禪師法嗣
0283c21: ○吉州青原淨居正庵宗廣禪師僧問不在內不在
0283c22: 外不在中間且道在什麼處。師曰逢人不得錯舉。僧
0283c23: 云還有請益箇也無。師云弄巧成拙。僧禮拜。師云
0283c24: 較些子。上堂。父子相繼住此山。叢林軌則沒多般。主
0284a01: 賓色色皆仍舊。驀召大眾。且道仍舊後如何。一炷清
0284a02: 香盡日間。下座。上堂。不用愛聖聖是假名。不用厭凡
0284a03: 凡是妄立。但得聖凡情盡。自然物我雙忘。正與麼時
0284a04: 憑誰委悉。石女穿針山色秀。木人牽線海雲生。
0284a05: 何山月窟清禪師法嗣
0284a06: ○福州雪峰北山信禪師頌佛成道曰。六年凍得眼
0284a07: 無光。一見明星雪後霜。擔水出山頻喚賣。不知江海
0284a08: 白茫茫。
0284a09: 天童息庵觀禪師法嗣
0284a10: ○蘇州虎丘堂善濟禪師讚魚籃觀音偈曰。雲
0284a13: ○紹興天衣嘯巖文薜禪師上堂。舉雲門和尚示眾
0284a14: 云。人人盡有光明在。看時不見暗昏昏。作麼生是諸
0284a15: 人自己光明。自代云。庫山門。又云。好事不如無。師
0284a16: 頌曰。人人盡有光明在。看時不見暗昏昏。踢倒山門
0284a17: 與庫。此時明暗自然分。
0284a18: ○華藏純庵善淨禪師上堂。舉六祖風幡話。頌曰。不
0284a19: 是風兮不是幡。白雲盡處見青山。可憐無限英靈漢。
0284a20: 開眼堂堂入死關。
0284a21: ○柏巖凝和尚作破衲頌曰。零零落落幾經年。信手
0284a22: 拈來搭半肩。午夜定回和束倒。箇中消息許誰傳。
0284a23: 金山退庵奇禪師法嗣
0284a24: ○杭州靈隱高原祖泉禪師上堂。舉九祖伏密多
0284b01: 尊者問八祖佛難提尊者父母非我親話。頌曰。父
0284b02: 母分明非我親。祖師肝膽向人傾。直下若能親薦得。
0284b03: 優曇花發火中春。贈黃漢嶺開接待偈曰。路繞懸崖
0284b04: 萬仞頭。行人到此一場愁。驀然得箇休歇處。重疊關
0284b05: 山信遊。
0284b06: 萬壽月林觀禪師法嗣
0284b07: ○隆興黃龍無門慧開禪師杭州良渚人。俗姓梁。母
0284b08: 宋氏。禮天龍肱和尚為受業師。參月林於蘇之萬壽。
0284b09: 林令看無字話。經于六年無入處。乃奮志剋責。誓
0284b10: 云若去睡眠爛我身。每至困時。廊下行道以頭向
0284b11: 露柱磕。一日在法座邊立。忽聞齋聲有省。成偈曰。
0284b12: 青天白日一聲雷。大地生眼豁開。萬象森羅齊稽
0284b13: 首。須彌跳舞三臺。次日入室欲通所得。林遽曰何
0284b14: 處見神見鬼了也。師便喝。林亦喝。師又喝。自此機語
0284b15: 合。嘉定十一年出世安吉報國。繼遷隆興天寧黃
0284b16: 龍翠巖蘇之開原靈巖鎮江焦山金陵保寧。淳祐六
0284b17: 年奉旨開山護國仁王寺。上堂。若人識得心。大地無
0284b18: 寸土。古人恁麼道。黃龍即不然。若人識得心。大地盡
0284b19: 是土。上堂。是非長短耳邊風。切莫於中覓異同。要得
0284b20: 八風吹不動。放教心地等空。慈受老人只解順水
0284b21: 張帆不能逆風把柁。黃龍又且不然。是非都去了。是
0284b22: 非裏薦取。何故。幾度黑風大浪。未曾聞道釣舟
0284b23: 傾。上堂。三分光陰二早過。懷州牛喫禾。靈臺一點不
0284b24: 揩磨。益州馬腹脹。貪生逐日區區去。天下醫人。喚
0284c02: 或未然。拈拄杖云。請木上座與諸人說破。卓拄杖一
0284c03: 下。上堂。趙州和尚云。南來者與他下載。北來者與他
0284c04: 上載。大似世情看冷暖。人義逐高低。慈受和尚云。南
0284c05: 來者與他一面笑。北來者與他一面笑。大似歡喜廝
0284c06: 散。笑裏有刀。若是焦山又且不然。南來者以平常待
0284c07: 之。北來者以平常待之。也不嗔也不笑。也無下也無
0284c08: 高。何故。清平世界不用干戈。作朝陽偈曰。寒時急用
0284c09: 底物。暖著些針線。忽然月到來。免到忙手亂。
0284c10: 對月偈曰。始見些兒光影。要了末後一段。若是無門
0284c11: 拳頭。不打這般鈍漢。師晚年倦於槌拂。庵居西湖之
0284c12: 上。參學者猶眾。理宗召入選德殿說法祈雨隨即感
0284c13: 應。賜金襴法衣。佛眼之號。以示褒寵。
0284c14: ○潭州石霜竹巖妙印禪師豫章進賢萬氏。受僧業
0284c15: 於邑之龍塘紹曇。江浙名老宿歷扣其廬。留龍門光
0284c16: 癡鈍最久。用心良苦不遂其大欲。乃見月林于蘇
0284c17: 之萬壽。於入室次。林問如何是祖師西來意。師云老
0284c18: 鼠咬破燈盞。林頷之。歷住名剎。及居石霜道大振。長
0284c19: 松片石皆長顏色。作對月偈曰。未動舌頭文采釆露。五
0284c20: 千餘卷一時周。若言待月重開卷。敢保驢年未徹頭。
0284c21: 晚築庵曰紫霞。丞相趙公葵燕居里第。招師論道無
0284c22: 日。寶祐三年八月示疾。二十三日手書偈云。六十
0284c23: 九年一場大夢。歸去來兮。珍重珍重。泊然示寂。塔于
0284c24: 紫霞。
0285a01: ○興化囊山孤峰德秀禪師福之連江陳氏。於吳門
0285a02: 楓橋祝髮。上堂舉僧問雪峰如何是第一句。峰良久。
0285a03: 僧舉似長生。生云此是第二句。雪峰再令其僧問如
0285a04: 何是第一句。生云蒼天蒼天。師云。二大老與麼淚出
0285a05: 痛腸。若是第一句要且未夢見在。忽有人問怡山如
0285a06: 何是第一句。只向他道去久矣。上堂。舉真淨和尚
0285a07: 云。頭陀石被莓苔裹。擲筆峰遭薜纏。羅漢寺裏一
0285a08: 年度三箇行者。歸宗寺裏參退喫茶。大眾要會麼。聽
0285a09: 取一頌。天晴日頭出。雨落地下濕。盡情都說了。只恐
0285a10: 信不及。
0285a11: 天寧直翁舉禪師法嗣
0285a12: ○四明天童雲外雲岫禪師昌國人。身材眇小精悍
0285a13: 有餘。師事直翁舉公剃落。究明曹洞宗旨盡其源底。
0285a14: 出世慈溪石門。歷象山智門郡之天寧。繼以三宗。四
0285a15: 眾推挽舛住天童。上堂。鬧市紅塵裏有市紅塵裏
0285a16: 佛法。深山巖崖中有深山巖崖中佛法。山僧昨日出
0285a17: 城門。市紅塵裏佛法一時忘了也。行到二十里
0285a18: 松雲。便見深山巖崖中佛法。大眾且道如何是深山
0285a19: 巖崖中佛法。良久云。白雲山淡泞出沒大之中。青
0285a20: 蘿寅緣直上寒松之頂。謝首座書記藏主上堂。以拂
0285a21: 子打圓相云。摩訶衍法離四句絕百非。又打一圓相
0285a22: 云。禮之用和為貴先王之道斯為美。又打一圓相云。
0285a23: 摩尼珠人不識如來藏裏親得。諸人還見麼。所見
0285a24: 不同互有得失。天童這裏毋固毋必。師說法能巧譬
0285b01: 傍引。貴欲俯就學者而曲成之。至於奔軼絕塵。雖鶻
0285b02: 眼龍睛亦無窺瞰分。平生不倨傲不貪積。得施利隨
0285b03: 與人。既寂無餘資。禪者率錢津送。葬于本山。
0285b04: 天童癡鈍禪師法嗣
0285b05: ○杭州徑山荊叟如禪師婺州人。初見癡鈍室中
0285b06: 垂語曰如何是佛。師答云爛冬瓜。復成頌曰。如何是
0285b08: 一度一開花。又作偈寄呈癡鈍曰。鍾山白刃赤身
0285b09: 挨。幾度曾經被活埋。一自人亡家破後。了知無位可
0285b10: 安排。結夏小參。我此一宗正令全提。如暴風率雨鼓
0285b11: 蕩無前。石火電光追奔不及。舉意即迷源。眸已巳蹉
0285b12: 過。不是目前法。莫生種種心。縱汝三種互修剋期取
0285b13: 證。第二頭第三首。萬拄千轉見氣急。殊不知髑髏
0285b14: 未具己已眼先明。呱地一聲千了百當。然雖如是。親證
0285b15: 者萬無一二。錯會者數有河沙。佛成道頌曰。六年雪
0285b16: 嶺方成道。打失從前鬼眼睛。滿面慚惶無著處。至今
0285b17: 生怕見明星。
0285b18: ○福州雪峰大夢德因禪師作布袋和尚讚曰。杖挑
0285b19: 布袋走紅塵。底事何曾見得親。業識茫茫無本據。不
0285b20: 知開口笑何人。
0285b21: 
0285b22: 增集續傳燈錄卷第二
