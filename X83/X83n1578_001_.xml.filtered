0396c01: 
0396c02: 
0396c03: 
0396c04: 
0396c05: No. 1578-A
0396c06:  水月齋指月錄原序
0396c07: 
0396c08: 叔夜好鍛。阮遙集好蠟屐。當其意之所適。視世之
0396c09: 他好。雜陳於前。無足移也。此不必明哲。第無二子之
0396c10: 僻者。皆能喻鍛與屐無足尚。交其失所好已巳。而以
0396c11: 二子之才之美。方其跌宕鑪婆娑火蠟之間。雖窮
0396c12: 極要眇以開之。使勿好有嗑然而笑耳。終不為之移
0396c13: 已巳。及其既喻。則天地此鑪也。萬有此火蠟也。孰足
0396c14: 控搏。孰足容與。程伯子浮雲堯舜之業。以玩物喪志。
0396c15: 目輯錄五經語者。意不若是乎。人之好不齊。乃或尊
0396c16: 鍛而卑屐。君屐而鍛。不亦過乎。予垂髫則好讀竺
0396c17: 墳。尤好宗門家言。及歲乙亥夏。侍管師東溟先生於
0396c18: 郡之竹堂寺。幸以焦芽與霑甘露。開蔽良多。既而師
0396c19: 則朝徹蟬蛻五宗掩耳不欲復聞。予則沈醋。於是恒
0396c20: 語同輩。聖人六蓺之精蘊。諸所訓詁。非讀竺墳。不能
0396c21: 得其真。生於萬物之中。而得為人。人而男。男而知讀
0396c22: 書。於書知竺墳。於竺墳知宗門。是猶乳而得雪山
0396c23: 之牛。復能得酪於乳。得生酥於酪。而熟酥。而醍醐哉。
0396c24: 雖有他好。吾不移矣。此正予跌宕鑪。婆娑火蠟時
0397a01: 語也。於是在架之書。率多宗門家言。每讀之。如一瓶
0397a02: 一。從諸耆宿於長林深壑。雖人間世波濤際天。埃
0397a03: 蔽日。予席枕此如握靈犀。得辟塵分流之妙。彼浡
0397a04: 潏堀堁莫能我侵矣。意適處輒手錄之。當點筆意適。
0397a05: 雖圭組見逼必謝之。兒牽挽必謝之。寒暑之薄肌
0397a06: 骨。饑渴之迫臟腑。有不暇顧。肯復移意他好之雜陳
0397a07: 耶。僻而至是。奚必人。予固自矣。至乙未。積錄有
0397a08: 三十二卷。適友人陳孟起。見而誤賞焉。孟起遂為錄
0397a09: 二本。會有黃州之役。過故里。嚴道徹至齋中。亦誤賞
0397a10: 焉。遂以孟起本遺之。道徹遽欲授梓。予笑曰。此予
0397a11: 氏之鍜。阮氏之屐也。凡所云意適者。皆鴆毒也。道之
0397a12: 所以塞也。予既已巳喻其僻矣。子乃欲使有目者。共
0397a13: 其僻耶。堅止之。逮辛丑。予自昭武乞骸歸。道徹欲梓。
0397a14: 此意益堅。且曰。子謂此為僻。子則謂然。然可以已巳眾
0397a15: 僻。古之人不云乎。惟楔出楔。至為發願偈率其弟侄
0397a16: 若子梓行之。予既不能止。遂不敢藏其僻。為次第緣
0397a17: 起於其端。題之曰水月齋指月錄。水月幻也。而云指
0397a18: 月。果有如盤山所云。心月孤懸。光吞萬象者乎。吾不
0397a19: 可得而知也。其質之鑪火蠟。
0397a20: 萬曆壬寅夏五月戊寅。
0397a21: 那羅延窟學人瞿汝稷　槃談書。
0397a22: 
0397a23: 
0397a24: 
0397b01: No. 1578-B
0397b02:  刻指月錄發願偈有述
0397b03: 釋典雖有宗教兩塗。世尊云。吾四十九年住世。未曾
0397b04: 說一字。則何教之非宗乎。顧宗門須憑實悟。毫不容
0397b05: 偽。觀古之尊宿。幾十年點胸自許。直至末後。為明眼
0397b06: 人煉過。方始開省。則悟豈易言哉。及其悟後。奉戒
0397b07: 愈精。檢過愈密。甚至向折鐺下。入山磨煉。真悟人
0397b08: 氣象如此。豈非識法者懼乎。今之望見門頭戶口者。
0397b09: 便謂已巳證已巳得。從而呵佛罵祖。放蕩無檢。聲色貨利。
0397b10: 居然常人。而高談闊論。明欺一世。噫欺世乎自欺乎。
0397b11: 有日鬚眉墮落。嘔血無及在。何得歸罪於宗。偈曰。
0397b12: 世皆懺罪造福我亦作福滅罪
0397b13: 惟有流傳法寶續佛慧命為最
0397b14: 願我生生世世不迷正路修行
0397b15: 直取菩提上果度法界眾生
0397b16: 還願眾生覺悟修行不迷正路
0397b17: 聊憑標月指頭正見雲開月露
0397b18: 逍遙性海之中當體與佛全同
0397b19: 逐一銷除夙習次第到岸登峰
0397b20: 慎勿撥無因果莽莽蕩蕩招禍
0397b21: 殺盜婬妄不除豈得泥免墮
0397b22: 還有向上一言頭上便是青天
0397b23: 秋月梧桐滴露春風楊柳含
0397b24: 萬曆辛丑歲八月初三日　吳郡嚴澂和南書。
0397c01: 
0397c02: 
0397c03: 
0397c04: 指月錄總目
0397c05: 
0397c06: 卷之一
0397c07: 　　七佛
0397c08: 　毗婆尸佛　尸棄佛
0397c09: 　毗舍浮佛　拘留孫佛
0397c10: 　拘那含牟尼佛　迦葉佛
0397c11: 　釋迦牟尼佛　附諸師拈頌諸經語句
0397c12: 卷之二
0397c13: 　　應化聖賢
0397c14: 　文殊菩薩　天親菩薩
0397c15: 　維摩大士　善財
0397c16: 　須菩提尊者　無厭足王緊那羅王附
0397c17: 　舍利弗尊者　鴦崛摩羅尊者
0397c18: 　賓頭盧尊者　障蔽魔王
0397c19: 　那吒太子　廣額屠兒文殊思業禪師附
0397c20: 　秦陀禪師　金陵寶誌禪師
0397c21: 　雙林善慧大士　南嶽慧思禪師
0397c22: 　天台智者禪師　泗州僧伽大聖萬回附
0397c23: 　天台豐干禪師　天台寒山子
0397c24: 　天台拾得子　明州布袋和尚
0398a01: 　法華志言大士　扣澡先古佛
0398a02: 　千歲寶掌和尚　懶殘
0398a03: 　法順大師　清涼澄觀國師
0398a04: 卷之三
0398a05: 　　西天祖師
0398a06: 　一祖摩訶迦葉尊者　二祖阿難尊者
0398a07: 　三祖商那和修尊者　四祖優波多尊者
0398a08: 　五祖提多迦尊者　六祖彌遮迦尊者
0398a09: 　七祖婆須密尊者　八祖佛陀難提尊者
0398a10: 　九祖伏馱密多尊者　十祖尊者
0398a11: 　十一祖富那夜奢尊者　十二祖馬鳴尊者
0398a12: 　十三祖迦毗摩羅尊者　十四祖龍樹尊者
0398a13: 　十五祖迦那提婆尊者　十六祖羅羅多尊者
0398a14: 　十七祖僧伽難提尊者　十八祖伽耶舍多尊者
0398a15: 　十九祖鳩摩羅多尊者　二十祖闍夜多尊者
0398a16: 　二十一祖婆修盤頭尊者
0398a17: 　二十二祖摩拏羅尊者　二十三祖勒那尊者
0398a18: 　二十四祖師子尊者
0398a19: 　二十五祖婆舍斯多尊者
0398a20: 　二十六祖不如密多尊者
0398a21: 　二十七祖般若多羅尊者
0398a22: 　二十八祖菩提達磨尊者章次列于東土祖師
0398a23: 卷之四
0398a24: 　　東土祖師
0398b01: 　初祖菩提達磨大師　二祖慧可大祖禪師
0398b02: 　三祖僧璨鑑智禪師　四祖道信大醫禪師
0398b03: 　五祖弘忍大滿禪師　六祖慧能大鑒禪師
0398b04: 卷之五
0398b05: 　　六祖下第一世
0398b06: 　南嶽懷讓禪師　青原行思禪師
0398b07: 　　六祖下第二世
0398b08: 　江西馬祖道一禪師南嶽讓嗣。南嶽一世
0398b09: 　南嶽石頭希遷禪師青原思嗣。青原一世
0398b10: 卷之六
0398b11: 　　二祖旁出法嗣
0398b12: 　僧那禪師　向居士
0398b13: 　　四祖旁出法嗣
0398b14: 　牛頭山法融禪師　牛頭山智巖禪師融禪師嗣
0398b15: 　牛頭山智威禪師法持禪師嗣。持慧方禪師嗣。方巖禪師嗣
0398b16: 　安國玄挺禪師威禪師嗣　天柱崇慧禪師二人
0398b17: 　徑山道欽禪師林玄素嗣。素牛頭威嗣
0398b18: 　天台雲居智禪師佛窟惟則嗣。則牛頭慧忠嗣。忠牛頭威嗣
0398b19: 　鳥窠道林禪師徑山欽嗣
0398b20: 　　五祖旁出法嗣
0398b21: 　嵩嶽慧安國師　壽州道樹禪師北宗秀嗣
0398b22: 　嵩嶽破墮和尚安國師嗣　嵩嶽元珪禪師二人
0398b23: 　終南惟政禪師嵩山普寂嗣。寂北宗秀嗣
0398b24: 　嵩山峻極和尚破墮嗣
0398c01: 　　六祖旁出法嗣
0398c02: 　司空山本淨禪師　南陽慧忠國師
0398c03: 　永嘉玄覺禪師　西京荷澤神會禪師
0398c04: 　圭峰宗密禪師遂州道圓嗣。圓荊南惟忠嗣。忠磁州法如嗣。如荷澤嗣
0398c05: 卷之七
0398c06: 　　未詳法嗣
0398c07: 　泗州塔頭　講肇論僧
0398c08: 　道流在佛殿法師入佛殿　六通院僧
0398c09: 　聖僧像　死魚浮水
0398c10: 　馮延巳　問聖僧年
0398c11: 　偃臺感山主　僧見地藏
0398c12: 　子鴿　問無揀
0398c13: 　廣南住菴僧　圓通和尚
0398c14: 　童子上經　先淨照禪師
0398c15: 　曹溪主衣僧　高麗觀音
0398c16: 　長明燈　護國天王
0398c17: 　五蘊偈　犬傷持僧
0398c18: 　宋太宗　茶陵郁山主
0398c19: 　因禪師　樓子和尚
0398c20: 　神照本如　上竺圓智
0398c21: 　公期和尚　雲頂禪師
0398c22: 　終夏不說老宿畜童　二庵主
0398c23: 　舉九年面壁　師子捉兔
0398c24: 　婆子燒庵　婆子到趙州
0399a01: 　跨驢人　肇法師
0399a02: 　雙溪布衲　法海立禪師天寧明附
0399a03: 　幽棲和尚　老洞華嚴
0399a04: 　太瘤　歐陽文忠公
0399a05: 　醫官僧　無鬼論
0399a06: 　古德油　定僧問彌勒
0399a07: 　元曉　修雅法師
0399a08: 　文通慧
0399a09: 卷之八
0399a10: 　　六祖下第三世上
0399a11: 　洪州百丈山懷海禪師南二。馬祖嗣
0399a12: 　池州南泉普願禪師
0399a13: 卷之九
0399a14: 　　六祖下第三世下
0399a15: 　杭州鹽官海昌院齊安國師南二。馬祖嗣
0399a16: 　廬山歸宗智常禪師　明州大梅法常禪師
0399a17: 　池州魯祖山寶雲禪師　洪州泐潭常興禪師
0399a18: 　洪州泐潭法會禪師　洛京佛光如滿禪師
0399a19: 　婺州五洩山靈默禪師　幽州盤山寶積禪師
0399a20: 　蒲州麻谷寶徹禪師　湖南東寺如會禪師
0399a21: 　州西堂智藏禪師　越州大珠慧海禪師
0399a22: 　池州杉山智堅禪師　水潦和尚
0399a23: 　澧州茗苕溪道行禪師　撫州石鞏慧藏禪師
0399a24: 　袁州南源道明禪師　朗州中邑洪恩禪師
0399b01: 　潭州三角總印禪師　汾州無業禪師
0399b02: 　信州鵝湖大義禪師　京兆興善惟寬禪師
0399b03: 　常州芙蓉大毓禪師　利山和尚
0399b04: 　松山和尚　唐州紫玉山道通禪師
0399b05: 　五臺山隱峰和尚　泉州龜洋無了禪師
0399b06: 　南嶽西園曇藏禪師　磁州馬頭峰神藏禪師
0399b07: 　潭州華林善覺禪師　烏臼和尚
0399b08: 　石臼和尚　鎮州金牛和尚
0399b09: 　亮座主　百靈和尚
0399b10: 　則川和尚　忻州打地和尚
0399b11: 　潭州秀溪和尚　江西樹和尚
0399b12: 　浮盃和尚　潭州龍山和尚
0399b13: 　濛溪和尚　襄州龐蘊居士四十七人
0399b14: 　澧州藥山惟儼禪師青二。石頭嗣
0399b15: 　鄧州丹霞天然禪師　潭州大川禪師
0399b16: 　潮州靈山大顛禪師　潭州長髭嚝禪師
0399b17: 　潭州招提慧朗禪師　長沙興國振朗禪師
0399b18: 　汾州石樓禪師　鳳翔法門佛陀禪師
0399b19: 　澧州大同濟禪師十人
0399b20: 　荊州天皇道悟禪師據符嗣石頭
0399b21: 　天王道悟禪師據丘嗣馬祖。未定宗派。二人
0399b22: 卷之十
0399b23: 　　六祖下第四世
0399b24: 　洪州黃檗希運禪師南三。百丈嗣
0399c01: 卷之十一
0399c02: 　　六祖下第四世
0399c03: 　福州長慶大安禪師南三。百丈嗣
0399c04: 　福州古靈神贊禪師　杭州大慈寰中禪師
0399c05: 　天台平田普岸禪師　瑞州五峰常觀禪師
0399c06: 　潭州石霜性空禪師　廣州和安寺通禪師
0399c07: 　洪州東山慧禪師　百丈山涅槃和尚十人
0399c08: 　趙州觀音從諗禪師南泉嗣
0399c09: 　湖南長沙景岑禪師　鄂州茱萸山和尚
0399c10: 　衢州子湖利蹤禪師　終南雲際師祖禪師
0399c11: 　鄧州香嚴義端禪師　池州靈鷲閑禪師
0399c12: 　日子和尚　蘇州西禪和尚
0399c13: 　池州甘贄行者十一人
0399c14: 　洪州雙嶺玄真禪師鹽官嗣
0399c15: 　芙蓉靈訓禪師歸宗嗣　漢南高亭和尚
0399c16: 　新羅大茅和尚　五臺山智通禪師四人
0399c17: 　鎮州普化和尚盤山嗣　壽州良遂禪師麻谷嗣
0399c18: 　虔州處微禪師西堂嗣　金州操禪師章敬嗣。馬祖嗣
0399c19: 　戒靈禪師永泰湍嗣。湍馬祖嗣　五臺秘魔巖和尚
0399c20: 　湖南祇林和尚三人
0399c21: 卷之十二
0399c22: 　　六祖下第四世
0399c23: 　潭州溈山靈祐禪師百丈嗣。溈仰宗
0399c24: 　潭州道吾宗智禪師青三。藥山嗣
0400a01: 　潭州雲巖曇晟禪師　華亭船子德誠禪師
0400a02: 　宣州樹慧省禪師　鄂州百巖明哲禪師
0400a03: 　澧州高沙彌六人
0400a04: 　京兆翠微無學禪師丹霞嗣
0400a05: 　吉州孝義性空禪師二人　仙天禪師大川嗣
0400a06: 　漳州三平義忠禪師大顛嗣
0400a07: 　馬頰山本空禪師　本生禪師三人
0400a08: 　潭州石室善道禪師長髭嗣
0400a09: 　澧州龍潭崇信禪師天一
0400a10: 卷之十三
0400a11: 　　六祖下第五世
0400a12: 　睦州陳尊宿南四。黃檗嗣　福州烏石靈觀禪師二人
0400a13: 　益州大隨法真禪師長慶安嗣
0400a14: 　福州靈雲志勤禪師二人
0400a15: 　洪州新興嚴陽尊者趙州嗣
0400a16: 　揚州光孝慧覺禪師　婺州木陳從朗禪師
0400a17: 　婺州新建禪師　杭州多福和尚
0400a18: 　益州西睦和尚六人
0400a19: 　明州雪竇常通禪師長沙嗣
0400a20: 　石梯和尚茱萸嗣　紫桐和尚子湖嗣
0400a21: 　日容遠和尚二人
0400a22: 　襄州關南道吾和尚關南常嗣。常鹽官嗣
0400a23: 　漳州羅漢和尚二人
0400a24: 　瑞州末山尼了然禪師高安愚嗣。愚歸宗常嗣
0400b01: 　婺州金華俱胝和尚天龍嗣。龍大梅常嗣
0400b02: 　袁州仰山慧寂禪師溈仰宗。溈山嗣
0400b03: 　鄧州香嚴智閑禪師　杭州徑山洪諲禪師
0400b04: 　滁州定山神英禪師　京兆府米和尚
0400b05: 　元康和尚　襄州王敬初常侍
0400b06: 　鄭十三娘八人
0400b07: 卷之十四
0400b08: 　　六祖下第五世
0400b09: 　鎮州臨濟義玄禪師黃檗嗣。臨濟宗
0400b10: 卷之十五
0400b11: 　　六祖第五世
0400b12: 　潭州石霜慶諸禪師青四。道吾智嗣
0400b13: 　潭州漸源仲興禪師二人　僧審禪師雲巖晟嗣
0400b14: 　澧州夾山善會禪師船子誠嗣
0400b15: 　舒州投子大同禪師翠微學嗣
0400b16: 　郢州清平令遵禪師二人
0400b17: 　鼎州德山宣鑒禪師天二。龍潭嗣
0400b18: 卷之十六
0400b19: 　　六祖下第五世
0400b20: 　瑞州洞山良价禪師青四。雲巖晟嗣。曹洞宗
0400b21: 卷之十七
0400b22: 　　六祖下第六世
0400b23: 　睦州刺剌史陳操居士南五。陳尊宿嗣
0400b24: 　袁州南塔光涌禪師溈仰宗仰山嗣
0400c01: 　杭州無著文喜禪師二人　雙峰古禪師先雙峰嗣。峰溈山嗣
0400c02: 　魏府興化存獎禪師臨濟宗。臨濟嗣
0400c03: 　魏府大覺和尚　鎮州寶壽沼禪師
0400c04: 　鎮州三聖慧然禪師　定州善崔禪師
0400c05: 　幽州談空和尚　虎溪庵主
0400c06: 　覆盆庵主　桐峰庵主
0400c07: 　杉洋庵主　定上座
0400c08: 　上座十二人
0400c09: 　瑞州九峰道禪師青五。石霜諸嗣
0400c10: 　台州湧泉景欣禪師　邵武龍湖普聞禪師
0400c11: 　潭州雲志元禪師　鳳翔石柱禪師
0400c12: 　張拙秀才六人
0400c13: 　澧州洛浦元安禪師夾山會嗣
0400c14: 　撫州黃山月輪禪師　洛京韶山普寰禪師
0400c15: 　鄆州四禪禪師　鳳翔天山幽禪師五人
0400c16: 　鄂州巖頭全禪師天三。德山鑒嗣
0400c17: 　福州雪峰義存禪師　泉州瓦棺和尚
0400c18: 　襄州高亭簡禪師四人
0400c19: 卷之十八
0400c20: 　　六祖下第六世
0400c21: 　撫州曹山本寂禪師青五。曹洞宗。洞山嗣
0400c22: 　洪州雲居道膺禪師　撫州山匡仁禪師
0400c23: 　青林師禪師　高安白水本仁禪師
0400c24: 　潭州龍牙居遁禪師　益州北院通禪師
0401a01: 　京兆蜆子和尚　越州乾峰和尚
0401a02: 　澧州欽山文禪師　九峰通玄禪師十一人
0401a03: 卷之十九
0401a04: 　　六祖下第七世
0401a05: 　吉州資福如寶禪師南六。溈仰宗。西塔穆嗣。穆仰山嗣
0401a06: 　郢州芭蕉慧清禪師南塔通嗣
0401a07: 　汝州南院慧顒禪師臨濟宗。興化嗣
0401a08: 　守廓侍者二人
0401a09: 　汝州西院思明禪師寶壽沼嗣
0401a10: 　寶壽第二世和尚二人
0401a11: 　洪州同安常察禪師青六。九峰嗣
0401a12: 　吉州禾山無殷禪師二人
0401a13: 　鳳翔青峰傳楚禪師洛浦安嗣
0401a14: 　袁州木平善道禪師蟠龍文嗣。文夾山會嗣
0401a15: 　郢州桐泉山禪師黃山輪嗣
0401a16: 　台州瑞巖師彥禪師天四。巖頭嗣
0401a17: 　福州羅山道閑禪師二人
0401a18: 　福州玄沙師備禪師雪峰存嗣
0401a19: 　福州長慶慧稜禪師　漳州保福從展禪師
0401a20: 　福州鼓山神晏禪師　龍華照布衲
0401a21: 　明州翠巖令參禪師　越州鏡清道怤禪師
0401a22: 　報恩懷嶽禪師　安國弘禪師
0401a23: 　長生皎然禪師　越山師鼐禪師
0401a24: 　太原孚上座十二人
0401b01: 卷之二十
0401b02: 　　六祖下第七世
0401b03: 　撫州金峰從志禪師青六。曹洞宗。曹山嗣
0401b04: 　處州廣利容禪師二人　洪州同安丕禪師雲居膺嗣
0401b05: 　杭州佛日本空禪師　池州山章禪師
0401b06: 　朱溪謙禪師　南康雲居道簡禪師五人
0401b07: 　護國守澄禪師山仁嗣　黃檗慧禪師
0401b08: 　伏龍奉璘禪師三人
0401b09: 　襄州石門獻蘊禪師青林嗣
0401b10: 　京兆重雲智暉禪師白水仁嗣
0401b11: 　杭州瑞鹿幼璋禪師二人　報慈藏嶼禪師龍牙遁嗣
0401b12: 　韶州雲門文偃禪師天四。雪峰存嗣。雲門宗
0401b13: 卷之二十一
0401b14: 　　六祖下第八世
0401b15: 　吉州資福貞禪師南七。溈仰宗。資福寶嗣
0401b16: 　郢州芭蕉繼徹禪師芭蕉清嗣　彭州承天辭確禪師二人
0401b17: 　汝州風穴延沼禪師臨濟宗。南院嗣
0401b18: 　鐵胡橋安禪師二人
0401b19: 　郢州興陽歸靜禪師西院明嗣
0401b20: 　鄂州黃龍誨機禪師天五。玄泉彥嗣。彥巖頭嗣
0401b21: 　婺州明招德謙禪師羅山閑嗣
0401b22: 　漳州羅漢桂琛禪師玄沙嗣
0401b23: 　安國慧球禪師　福州大章契如禪師
0401b24: 　天台國清師靜上座四人
0401c01: 　泉州招慶道匡禪師長慶稜嗣
0401c02: 　襄州鷲嶺明遠禪師　太傅王延彬居士三人
0401c03: 　谷山行崇禪師保福展嗣　漳州報恩道熙禪師
0401c04: 　招慶省禪師三人　鼓山智嶽禪師鼓山晏嗣
0401c05: 　報國照禪師龍華照嗣
0401c06: 　衢州烏巨儀晏禪師鏡清怤嗣
0401c07: 　福州瑞峰志端禪師安國嗣
0401c08: 　保福清豁禪師睡龍溥嗣。龍雪峰存嗣
0401c09: 　四祖清皎禪師白兆圓嗣。圓感潭資嗣。資德山鑒嗣
0401c10: 　大龍智洪禪師二人
0401c11: 　同安志禪師青七。曹洞宗。同安丕嗣
0401c12: 　盧山佛手行因禪師鹿門真嗣。真曹山嗣
0401c13: 　泉州龜洋慧忠禪師草庵義嗣。義曹山嗣
0401c14: 　襄州廣德義禪師廣德延嗣。延曹山嗣
0401c15: 　廣德周禪師二人　石門慧徹禪師石門蘊嗣
0401c16: 　益州香林澄遠禪師天五。雲門宗。雲門嗣
0401c17: 　韶州白雲子祥禪師　鼎州德山緣密禪師
0401c18: 　岳州巴陵顥鑒禪師　隨州雙泉師寬禪師
0401c19: 　襄州洞山守初禪師　金陵奉先深禪師
0401c20: 　韶州雙峰竟欽禪師　洞山清稟禪師
0401c21: 　北禪寂禪師　雲門朗上座十一人
0401c22: 卷之二十二
0401c23: 　　六祖下第九世
0401c24: 　汝州首山省念禪師南八。臨濟宗。風穴嗣
0402a01: 　廣慧真禪師二人　黑水和尚天六。黃龍機嗣
0402a02: 　棗樹第二世和尚　呂巖真人三人
0402a03: 　襄州清溪洪進禪師羅漢琛嗣
0402a04: 　昇州清休復禪師　撫州龍濟紹修禪師三人
0402a05: 　酒仙遇賢禪師龍華球嗣。球長慶稜嗣
0402a06: 　鼎州梁山緣觀禪師青八。曹洞宗。同安志嗣
0402a07: 　懷安雲頂德敷禪師護國遠嗣。遠護國澄嗣。澄山仁嗣
0402a08: 　隨州智門光祚禪師天六。雲門宗。香林嗣
0402a09: 　韶州大歷和尚白雲祥嗣　連州寶華和尚二人
0402a10: 　蘄州五祖師戒禪師雙泉寬嗣
0402a11: 　荊南福昌惟善禪師二人　蓮華峰祥庵主奉先深嗣
0402a12: 　藍田縣真禪師般若柔嗣。柔雲門嗣
0402a13: 　金陵清文益禪師羅漢琛嗣。法眼宗
0402a14: 卷之二十三
0402a15: 　　六祖下第十世
0402a16: 　汾州太子院善昭禪師南九。臨濟宗。首山嗣
0402a17: 　并州三交智嵩禪師　葉縣廣教歸省禪師
0402a18: 　潭州神鼎洪諲禪師　襄州谷隱蘊聰禪師
0402a19: 　汝州廣慧元璉禪師　鐵佛院智嵩禪師
0402a20: 　仁王院處評禪師　智門罕迥禪師
0402a21: 　丞相王隨居士十人　圓通緣德禪師天七。清溪進嗣
0402a22: 　郢州大陽警玄禪師青九。曹洞宗。梁山觀嗣
0402a23: 　明州雪竇重顯禪師天七。雲門宗。智門祚嗣
0402a24: 　瑞州洞山曉聰禪師文殊真嗣。真德山密嗣
0402b01: 　洞山自寶禪師五祖戒嗣
0402b02: 　潭州北禪智賢禪師福嚴雅嗣。雅洞山初嗣
0402b03: 　南安巖自嚴尊者西峰豁嗣。豁清涼則嗣。明雲門嗣
0402b04: 　天台德韶國師法眼宗。法眼嗣
0402b05: 　金陵清泰欽禪師　杭州靈隱清聳禪師
0402b06: 　洪州百丈道恒禪師　永明道潛禪師
0402b07: 　杭州報恩慧明禪師　雲居清錫禪師
0402b08: 　漳州羅漢智依禪師　金陵報慈父禪師
0402b09: 　報恩玄則禪師　歸宗真禪師
0402b10: 　同安紹顯禪師　觀音從顯禪師
0402b11: 　洛京興善棲倫禪師　古賢院謹禪師十五人
0402b12: 卷之二十四
0402b13: 　　六祖下第十一世
0402b14: 　潭州石霜楚圓禪師南十。臨濟宗。汾陽嗣
0402b15: 　滁州瑯琊慧覺禪師　瑞州大愚守芝禪師
0402b16: 　舒州法華全舉禪師　南嶽芭蕉谷泉禪師
0402b17: 　安吉州天聖皓泰禪師六人　浮山法遠禪師葉縣省嗣
0402b18: 　潤州金山曇禪師谷隱聰嗣
0402b19: 　唐州大乘德遵禪師　景清居素禪師
0402b20: 　駙馬李遵勗居士四人
0402b21: 　東京華嚴道隆禪師廣慧璉嗣文公楊億居士二人
0402b22: 　舒州投子義青禪師青十。曹洞宗。大陽嗣
0402b23: 　興陽清剖禪師　羅浮顯如禪師三人
0402b24: 　越州天衣義懷禪師天八。雲門宗。雪竇嗣
0402c01: 　宗道者　修撰曾會居士三人
0402c02: 　南康雲居曉舜禪師洞山聰嗣
0402c03: 　杭州佛日契嵩禪師　太守許式居士三人
0402c04: 　荊門玉泉承禪師北塔廣嗣。廣五祖戒嗣
0402c05: 　明州育王懷璉禪師泐潭澄嗣。澄亦五祖戒嗣
0402c06: 　廬山圓通居訥禪師延慶榮嗣。榮智門祚嗣
0402c07: 　潭州興化紹銑禪師北禪賢嗣　洪州法昌倚遇禪師二人
0402c08: 　南康雲居了元禪師開先暹嗣。暹德山遠嗣。遠雙泉郁嗣。郁雲門嗣
0402c09: 　杭州永明延壽禪師法眼宗。韶國師嗣
0402c10: 　杭州五雲志逢禪師　杭州報恩永安禪師
0402c11: 　溫州瑞鹿遇安禪師　溫州瑞鹿本先禪師
0402c12: 　溫州雁蕩願齊禪師　杭州興教洪壽禪師七人
0402c13: 　洪州雲居道齊禪師清涼欽嗣
0402c14: 　廬州棲賢澄湜禪師百丈恒嗣
0402c15: 卷之二十五
0402c16: 　　六祖下第十二世
0402c17: 　隆興黃龍慧南禪師南十一。臨濟。慈明嗣
0402c18: 　袁州楊岐方會禪師　洪州翠巖可真禪師
0402c19: 　金陵蔣山贊元禪師　洪州大寧道寬禪師
0402c20: 　潭州道吾悟真禪師六人
0402c21: 　蘇州定慧超信禪師瑯琊覺嗣
0402c22: 　越州姜山方禪師　宣州興教坦禪師
0402c23: 　江州歸宗可宣禪師　秀州長水子璿禪師五人
0402c24: 　南嶽雲峰文悅禪師大愚芝嗣
0403a01: 　安吉州西余端師子龍華嶽嗣。嶽谷隱聰嗣
0403a02: 　東京芙蓉道楷禪師青十一。曹洞。投子嗣
0403a03: 　隨州大洪報恩禪師
0403a04: 　東京慧林宗本禪師天九。雲門。天衣嗣
0403a05: 　東京法雲法秀禪師　延恩法安禪師
0403a06: 　禮部楊傑居士四人
0403a07: 　金陵蔣山法泉禪師雲居舜嗣
0403a08: 　明州大海法英禪師九峰韶嗣。韶泐潭澄嗣
0403a09: 　邢州開元法明上座報本有蘭嗣。蘭雪竇顯嗣
0403a10: 　僉判劉經臣居士智海逸嗣。逸開先暹嗣
0403a11: 　杭州淨土惟正禪師法眼宗。淨土素嗣。素崇壽稠嗣。稠法眼嗣
0403a12: 卷之二十六
0403a13: 　　六祖下第十三世
0403a14: 　隆興黃龍祖心禪師南十二。臨濟。黃龍嗣
0403a15: 　隆興寶峰克文禪師　潭州雲守智禪師
0403a16: 　吉州隆慶慶閑禪師
0403a17: 卷之二十七
0403a18: 　　六祖下第十三世
0403a19: 　潭州泐潭洪英禪師　袁州仰山行偉禪師
0403a20: 　黃龍恭首座　安吉報本慧元禪師
0403a21: 　景福順禪師　黃檗積翠永庵主
0403a22: 　延慶洪準禪師十一人
0403a23: 　舒州白雲守端禪師楊岐嗣
0403a24: 　金陵保寧仁勇禪師　比部孫居士三人
0403b01: 　潭州大溈慕禪師翠巖真嗣　紹燈禪師玉泉芳嗣。芳浮山遠嗣
0403b02: 　鄧州丹霞子淳禪師青十二。曹洞宗。芙蓉嗣
0403b03: 　洪州寶峰惟照禪師　襄州石門元易禪師
0403b04: 　東京淨因自覺禪師四人
0403b05: 　東京法雲善本禪師天十。雲門。慧林本嗣
0403b06: 　投子修顒禪師二人　清獻趙公蔣山泉嗣。泉雲居舜嗣
0403b07: 卷之二十八
0403b08: 　　六祖下第十四世
0403b09: 　隆興黃龍悟新禪師南十三。臨濟。祖心嗣
0403b10: 　隆興黃龍惟清禪師　隆興泐潭善清禪師
0403b11: 　吉州青原惟信禪師　漳州保福本權禪師
0403b12: 　太史黃庭堅居士　秘書吳恂居士七人
0403b13: 　隆興兜率從悅禪師寶文嗣
0403b14: 　東京法雲杲禪師　隆興泐潭文準禪師
0403b15: 　瑞州清慧洪禪師　南嶽石頭懷志菴主五人
0403b16: 　廬州羅漢系南禪師雲居祐嗣。祐及開元琦保寧璣。皆黃龍南嗣
0403b17: 　信州永豐慧日菴主二人
0403b18: 　泉州尊勝有朋講師開元琦嗣
0403b19: 　慶元育王淨曇禪師保寧璣嗣
0403b20: 　蘄州五祖法演禪師白雲端嗣
0403b21: 　提刑郭正祥居士二人
0403b22: 　安吉上方日益禪師保寧勇嗣　灨州顯首座二人
0403b23: 　洪州泐潭景祥禪師大溈哲嗣　和州光孝慧蘭禪師二人
0403b24: 　真州長蘆清了禪師青十三。曹洞。丹霞嗣
0403c01: 　明州天童宏智禪師二人
0403c02: 　江州圓通德止禪師寶照嗣
0403c03: 　衡州花藥智朋禪師二人
0403c04: 　吉州青原齊禪師石門易嗣
0403c05: 　天台如庵主天十一。雲門。本覺一嗣。一慧林本嗣
0403c06: 　平江西竺尼法海禪師二人
0403c07: 　東京慧林懷深禪師長蘆信嗣。信慧林本嗣
0403c08: 　平江萬壽如禪師　越州天衣如哲禪師
0403c09: 　大覺法慶禪師法雲白嗣。白法雲秀嗣
0403c10: 　臨安廣福惟尚禪師保寧英嗣。英法雲秀嗣
0403c11: 卷之二十九
0403c12: 　　六祖下第十五世
0403c13: 　吉州禾山慧方禪師南十四。臨濟。悟新嗣
0403c14: 　華亭性空庵主　空室道人智通三人
0403c15: 　潭州上封本才禪師黃龍清嗣
0403c16: 　潭州法輪應端禪師　東京長靈守卓禪師三人
0403c17: 　隆興黃龍道震禪師泐潭清嗣
0403c18: 　慶元天童普交禪師泐潭乾嗣。乾東林總嗣。總黃龍南嗣
0403c19: 　江州圓通道旻禪師　慶元二靈知和禪師三人
0403c20: 　紹興慈氏瑞仙禪師開先瑛嗣。瑛東林總嗣
0403c21: 　丞相張商英居士兜率牽悅嗣　西蜀鑾法師法雲杲嗣
0403c22: 　隆興雲巖天遊禪師湛堂準嗣
0403c23: 　隆興九仙法清禪師慧日雅嗣。雅寶文嗣
0403c24: 　眉州中巖蘊能禪師大溈嗣。大溈秀嗣。秀黃龍南嗣
0404a01: 　懷安雲頂宗印禪師二人
0404a02: 　成都信相宗顯禪師昭覺白嗣。白黃檗勝嗣。勝黃龍南嗣
0404a03: 　成都昭覺克勤禪師五祖演嗣
0404a04: 　舒州太平慧懃禪師　舒州龍門清遠禪師
0404a05: 　彭州大隨元靜禪師　漢州無為宗泰禪師
0404a06: 　蘄州五祖表自禪師　嘉州九頂清素禪師
0404a07: 　元禮首座　法上座九人
0404a08: 　金陵俞道婆瑯琊起嗣起白雲嗣
0404a09: 　東京淨因繼成禪師智海平嗣。平大溈嗣
0404a10: 　建寧開善道瓊禪師泐潭祥嗣
0404a11: 　杭州淨慈慧暉禪師青十四。曹洞。天童覺嗣
0404a12: 　明州瑞巖法恭禪師二人
0404a13: 　舒州投子道宣禪師天衣聰嗣。聰石門易嗣
0404a14: 卷之三十
0404a15: 　　六祖下第十六世
0404a16: 　嘉興報恩法常首座南十五。臨濟。萬年一嗣。一泐潭清嗣
0404a17: 　左丞范等五居士圓通旻嗣
0404a18: 　臨安徑山智策禪師雲巖遊嗣
0404a19: 　徑山大慧宗杲禪師昭覺勤嗣。語列此卷下兩卷
0404a20: 　平江虎丘紹隆禪師　慶元育王端禪師
0404a21: 　台州護國景元禪師　平江南峰雲辨禪師
0404a22: 　臨安靈隱慧遠禪師　建康華藏安民禪師
0404a23: 　成都昭覺道元禪師　潭州大溈法泰禪師
0404a24: 　眉州象耳袁覺禪師　臨安中竺中仁禪師
0404b01: 　眉州中巖祖覺禪師　平江明因曇玩禪師
0404b02: 　成都昭覺道祖禪師　樞密徐俯居士
0404b03: 　郡王趙令衿居士　侍郎李彌遠居士
0404b04: 　成都范縣君十八人
0404b05: 　常德文殊心道禪師太平懃嗣　潭州龍牙智才禪師
0404b06: 　安吉何山守珣禪師三人
0404b07: 　溫州龍翔士珪禪師龍門遠嗣　南康雲居善悟禪師
0404b08: 　隆興黃龍法忠禪師普庵印附　衢州烏巨道行禪師
0404b09: 　南康雲居法如禪師　南康歸宗正賢禪師
0404b10: 　安吉道場明辯禪師　世奇首座
0404b11: 　給事馮濟川居士九人
0404b12: 　台州石頭自回禪師大隨靜嗣
0404b13: 　常德梁山師遠禪師　莫將尚書居士
0404b14: 　龍圖王蕭居士四人
0404b15: 　無為冶父道川禪師淨因成嗣
0404b16: 卷之三十一
0404b17: 　臨安徑山宗杲大慧普覺禪師語要上
0404b18: 卷之三十二
0404b19: 　臨安徑山宗杲大慧普覺禪師語要下
0404b20: 
0404b21: 指月錄總目終
0404b22: 
0404b23: 
0404b24: 
0404c01: 
0404c02: No. 1578
0404c03: 指月錄卷之一
0404c04: 
0404c05: 那羅延窟學人　瞿汝稷槃談集
0404c06: 吳郡天池山人　嚴澂道澈甫較
0404c07: 後學梅巖釋　開慧　捐資重梓
0404c08: 後學　　釋　義行　重　　閱
0404c09: 七佛
0404c10: ▲毗婆尸佛過去莊嚴劫第九百九十八尊偈曰。身從無相中受生。
0404c11: 猶如幻出諸形象。幻人心識本來無。罪福皆空無所
0404c12: 住。
0404c13: 長阿含經云。人壽八萬歲時。此佛出世。種剎利。姓
0404c14: 拘利若。父槃頭。母槃頭婆提。居般頭婆提城。坐波
0404c15: 波羅樹下。說法三會。度人三十四萬八千。神足二。
0404c16: 一名騫茶。二名提舍。侍者無憂。子方膺。
0404c17: ▲尸棄佛莊嚴劫第九百九十九尊偈曰。起諸善法本是幻。造諸
0404c18: 惡業亦是幻。身如聚沫心如風。幻出無根無實性。
0404c19: 長阿含經云。人壽七萬歲時。此佛出世。種剎利。姓
0404c20: 拘利若。父明相。母光曜。居光相城。坐分陀利樹下。
0404c21: 說法三會。度人二十五萬。神足二。一名阿毗浮。二
0404c22: 名婆婆。侍者忍行。子無量。
0404c23: ▲毗舍浮佛莊嚴劫第一千尊偈曰。假借四大以為身。心本
0404c24: 無生因境有。前境若無心亦無。罪福如幻起亦滅。
0405a01: 長阿含經云。人壽六萬歲時。此佛出世。種剎利。姓
0405a02: 拘利若。父善燈。母稱戒。居無喻城。坐婆羅樹下。說
0405a03: 法二會。度人一十三萬。神足二。一扶遊。二多摩。
0405a04: 侍者寂滅。子妙覺。
0405a05: ▲拘留孫佛現在賢劫第一尊偈曰。見身無實是佛身。了心
0405a06: 如幻是佛幻。了得身心本性空。斯人與佛何殊別。
0405a07: 長阿含經云。人壽四萬歲時。此佛出世。種婆羅門。
0405a08: 姓迦葉。父禮得。母善枝。居安和城。坐尸利沙樹下。
0405a09: 說法一會。度人四萬。神足二。一薩尼。二毗樓。侍者
0405a10: 善覺。子上勝。
0405a11: ▲拘那含牟尼佛賢劫第二尊偈曰。佛不見身知是佛。若
0405a12: 實有知別無佛。智者能知罪性空。坦然不怖於生死。
0405a13: 長阿含經云。人壽三萬歲時。此佛出世。種婆羅門。
0405a14: 姓迦葉。父大德。母善勝。居清淨城。坐烏暫婆羅門
0405a15: 樹下。說法一會。度人三萬。神足二。一舒槃那。二
0405a16: 多樓。侍者安和。子導師。
0405a17: ▲迦葉佛賢劫第三尊偈曰。一切眾生性清淨。從本無生
0405a18: 無可滅。即此身心是幻生。幻化之中無罪福。
0405a19: 長阿含經云。人壽二萬歲時。此佛出世。種婆羅門。
0405a20: 姓迦葉。父梵德。母財主。居波羅奈城。坐尼拘律樹
0405a21: 下。說法一會。度人二萬。神足二。一提舍。二婆羅婆。
0405a22: 侍者善友。子集軍　幻寄曰。始予錄指月錄。七佛
0405a23: 第書其偈。阿含化跡皆削焉。既見世之人。粗聞即
0405a24: 心即佛者。率多撥無報化。乃悟昔人載此之妙密。
0405b01: 偈闡法身之極致。阿含示化跡之大略。可謂斷
0405b02: 常俱遣。事理兩融者矣。傳燈成於道原。而裁定於
0405b03: 楊大年。其旨不苟也。因具錄之。此錄稍錄神通亦
0405b04: 以此。
0405b05: ▲釋迦牟尼佛賢劫第四尊姓剎利。父淨飯王。母摩耶。剎
0405b06: 利氏。自天地更始。閻浮洲初闢已巳來。世為王。佛歷劫
0405b07: 修行。值然燈佛授記。於此劫作佛。後於迦葉佛世。以
0405b08: 菩薩成道。上生史陀天。名護明大士。及應運時至。
0405b09: 乃降神於摩耶。當此土周昭王二十四正宗作九年甲寅。
0405b10: 四月初八日。自摩耶右誕生。生時放大智光明。照
0405b11: 十方世界。地涌金蓮花。自然捧雙足。一手指天。一手
0405b12: 指地。周行七步。目顧四方曰。天上天下惟吾獨尊。
0405b13: 雲門云。我當時若見。一棒打殺。與狗子喫。貴圖天
0405b14: 下太平　雲峰悅云。雲門雖有定亂之謀。且無出
0405b15: 身之路　琅琊覺云。雲門可謂。將此深心奉塵剎。
0405b16: 是則名為報佛恩　僧問九峰云。承聞和尚有
0405b17: 言。諸聖間出。祇是傳語人。是否。曰是。曰世尊一手
0405b18: 指天。一手指地云。天上天下惟吾獨尊。為甚麼
0405b19: 喚作傳語人。峰曰。祇為一手指天一手指地。所以
0405b20: 喚作傳語人。
0405b21: 自降生後。種種神異。具如經言。至四十二正宗作二十七年。
0405b22: 年十九。二月八日。欲求出家。而自念言。當復何遇。即
0405b23: 於四門遊觀。見生老病死四等事。心有悲喜。而作思
0405b24: 惟。此老病死終可厭離。於是夜子時。有淨居天人。於
0405c01: 牖中。叉手白言。出家時至。可去矣。於是諸天捧所
0405c02: 乘馬足。超然凌逾城而去。曰不斷八苦。不成無上
0405c03: 菩提。不轉法輪。終不還也。淨飯王思甚。遣其臣勸諭
0405c04: 還宮者萬計。確然不回。入檀特山修道。始於阿藍迦
0405c05: 藍處。三年學不用處定。知非便捨。復至頭藍弗處。
0405c06: 三年學非非想定。知非亦捨。又至象頭山。同諸外道。
0405c07: 日食麻麥。經於六年。世尊自思曰。今此苦行非正解
0405c08: 脫。吾當受食而後成佛。即沐浴於尼連河。天為之偃
0405c09: 樹。世尊援之而出。受牧牛氏女所獻乳糜。尋詣畢
0405c10: 樹下。天帝化人。擷瑞草以藉坐。景雲祥風四起紛披。
0405c11: 天魔念。世尊道成。且受折抑。率眾作難。窮現可怖可
0405c12: 欲諸境。世尊泊然不動。以指按地。地大震。魔皆顛仆。
0405c13: 於是降之。故經云。以無心意無受行。而悉摧伏諸外
0405c14: 道。先歷試邪法。示諸方便。發諸異見。令至菩提。乃於
0405c15: 穆王三年癸未正宗作昭王三十三年戊寅歲。二月七日之夕。入
0405c16: 正三昧。至八日明星出時。廓然大悟。成等正覺。乃歎
0405c17: 曰。奇哉一切眾生。具有如來智慧德相。但以妄想執
0405c18: 著不能證得。時年三十矣。或云成道於臘月八日。以周正二月。乃夏正臘月也
0405c19: 成道後六年。歸為淨飯王說法。王大喜。遣其族五百
0405c20: 貴子。從之出家　世尊一日陞座。大眾集定。文殊白
0405c21: 椎曰。諦觀法王法。法王法如是。世尊便下座。
0405c22: 芭蕉徹云。忙忙者地普天　雪竇頌云。列聖叢
0405c23: 中作者知。法王法令不如斯。會中若有仙陀客。何
0405c24: 必文殊下一椎　幻寄曰。於斯薦得。則華嚴論所
0406a01: 謂。未離兜率已巳降王宮。未出母胎度人已巳畢。十世
0406a02: 古今。始終不離於當念。無邊剎境。自他不隔於毫
0406a03: 端。是顧虎頭人影。雖得其神。而終是。香嚴上
0406a04: 樹話。雪峰望州亭與汝相見了也話。玄沙三種病
0406a05: 人。亡僧面前觸目菩提。深山巖崖佛法。高峰見雪
0406a06: 巖。巖問睡著未夢主人。都是依樣兒。咦。此俱
0406a07: 是。如何是真。咄。不見雲門云。且道非非想天。今
0406a08: 有幾人退位。過此更參三十年。
0406a09: 世尊一日陞座。默然而坐。阿難白椎曰。請世尊說法。
0406a10: 世尊云。會中有二比丘犯律行。故我不說法。阿難以
0406a11: 他心通。觀是比丘。遂乃遣出。世尊還復默然。阿難又
0406a12: 白。適來為二比丘犯律。是二比丘已巳遣出。世尊何不
0406a13: 說法。世尊云。吾誓不為二乘聲聞人說法。便下座。
0406a14: 南堂靜云。前箭猶輕。後箭深。
0406a15: 世尊一日陞座。迦葉白椎曰。世尊說法竟。便下座
0406a16: 　世尊在忉利天為母說法。優填王思佛。命匠雕栴檀
0406a17: 像。及世尊下忉利天。像亦出迎。世尊三喚三應。乃云。
0406a18: 無為真佛實在我身。
0406a19: 咦。在那一個身。
0406a20: 世尊在忉利九十日。及辭天界而下。四眾八部。俱往
0406a21: 空界奉迎。有蓮花色比丘尼。作念云。我是尼身。必居
0406a22: 大僧後見佛。不如用神力變作轉輪聖王。千子圍繞。
0406a24: 汝何得越大僧見吾。汝雖見吾色身。且不見吾法身。
0406b01: 須菩提巖中宴坐。見吾法身。
0406b02: 薦福懷云。蓮花色比丘。被熱謾且致。還知瞿曇老
0406b03: 人性命在別人手裏麼。
0406b04: 世尊示隨色摩尼珠。問五方天王。此珠所作何色。時
0406b05: 五方天王。互說異色。世尊藏珠復手曰。此珠作何
0406b06: 色。天王曰。佛手中無珠。何處有色。世尊曰。汝何迷倒
0406b07: 之甚。吾將世珠示之。便強說有青黃赤白色。吾將真
0406b08: 珠示之。便總不知。時五方天王。悉自悟道　世尊因
0406b09: 黑氏梵志。獻合歡梧桐花。佛召仙人。放下著。梵志放
0406b10: 下左手一株花。佛又召仙人。放下著。梵志又放下右
0406b11: 手一株花。佛又召仙人。放下著。梵志曰。吾今兩手俱
0406b12: 空。更教放下個甚麼。佛曰。吾非教汝放捨其花。汝當
0406b13: 放捨外六塵內六根中六識。一時捨。無可捨處。是
0406b14: 汝放身命處。梵志於言下悟無生忍　世尊因普眼
0406b15: 菩薩。欲見普賢。不可得見。乃至三度入定。觀三千
0406b16: 大千世界。覓普賢不可得見。而來白佛。佛曰。汝但於
0406b17: 靜三昧中起一念。便見普賢。於是普眼纔起一念。便
0406b18: 見普賢向空中乘六牙白象。
0406b19: 雲居舜云。諸仁者。且作麼生會。雲居道。普眼推倒
0406b20: 世尊。世尊推倒普眼。你道普賢在甚處。
0406b21: 世尊因五通仙人問。世尊有六通。我有五通。如何是
0406b22: 那一通。佛召五通仙人。仙人應諾。佛曰。那一通你問
0406b23: 我。
0406b24: 雪竇顯云。老胡元不知有那一通。因邪打正
0406c01: 　瑯琊覺云。世尊不知。可謂因正而打邪。五通不知。
0406c02: 因邪而打正　雲峰悅云。大小瞿曇。被外道勘破
0406c03: 了。有旁不肯底出來。我要問你。作麼生是那一通
0406c04: 　翠巖芝云。五通如是問。世尊如是答。要且不會
0406c05: 那一通　寶葉源頌云。那一通你問我。口是禍門。
0406c06: 招因帶果。慚愧慈悲大法王。丙乙離壬不屬火
0406c07: 　斷橋倫頌云。那一通你問我。玄關倒插無鬚鎖。等
0406c08: 閒一掣掣得開。三個老婆相對坐　妙喜云。今時
0406c09: 有一種弄泥團漢。往往在那一通處。錯認定盤星。
0406c10: 世尊一日阿難。食時將至。汝當入城持。阿難應
0406c11: 諾。世尊曰。汝既持。須依過去七佛儀式。阿難便問。
0406c12: 如何是七佛儀式。世尊召阿難。阿難應諾。世尊曰。持
0406c13: 去　世尊因有比丘問。我於世尊法中。見處即有。
0406c14: 證處未是。世尊當何所示。世尊曰。比丘某甲當何所
0406c15: 示。是汝此問　世尊因耆婆善別音響。至一塚間。見
0406c16: 五髑髏。乃敲一髑髏。問耆婆。此生何處。曰此生人道。
0406c17: 又敲一曰。此生何處。曰此生天道。又別敲一問耆婆。
0406c18: 此生何處。耆婆罔知生處　世尊因七賢女遊尸陀
0406c19: 林。一女指尸曰。尸在這裏。人在甚處去。一女曰。作麼
0406c20: 作麼。諸姊諦觀。各各契悟。感帝釋散花曰。惟願聖姊。
0406c21: 有何所須。我當終身供給。女曰。我家四事七珍悉具
0406c22: 足。惟要三般物。一要無根樹子一株。二要無陰陽地
0406c23: 一片。三要不響山谷一所。帝釋曰。一切所須。我悉
0406c24: 有之。若三般物。我實無有。女曰。汝若無此。爭解濟人。
0407a01: 帝釋罔措。遂同往白佛。佛曰。憍尸迦。我諸弟子大阿
0407a02: 羅漢。不解此義。唯有諸大菩薩。乃解此義　世尊因
0407a03: 地布髮掩泥。獻花於然燈佛。然燈見布髮處。遂約退
0407a04: 眾。乃指地曰。此一方地。宜建一梵剎。時眾中有一賢
0407a05: 于長者。持標於指處插曰。建梵剎竟。時諸天散花相
0407a06: 讚　世尊嘗於阿難行次。見一古佛塔。世尊便作禮。
0407a07: 阿難曰。此是甚麼人塔。世尊曰。過去諸佛塔。阿難曰。
0407a08: 過去諸佛是甚麼人弟子。世尊曰。是吾弟子。阿難曰。
0407a09: 應當如是　世尊因自恣日。文殊三處過夏。迦葉欲
0407a10: 白椎擯出。纔拈椎。乃見百千萬億文殊。迦葉盡其神
0407a11: 力。椎不能舉。世尊遂問迦葉。汝擬擯那個文殊。迦葉
0407a12: 無對。
0407a13: 昭覺勤云。可惜放過一著。待釋迦老子道你欲擯
0407a14: 那個文殊。便與一椎。看他作麼合殺　雲居元云。
0407a15: 一家有事百家忙。
0407a16: 城東有一老母。與佛同生。不欲見佛。每見佛來即便
0407a18: 至十指掌中。總皆是佛。
0407a20: 避稍難。不免吞聲飲氣。如今不欲見佛。即許你。切
0407a21: 忌以手掩面。何故。明眼底著。將謂雪竇門下。教
0407a22: 你老婆禪。
0407a23: 世尊因文殊至諸佛集處。值諸佛各還本處。唯有一
0407a24: 女人。近於佛坐而入三昧。文殊乃白佛。云何此人得
0407b01: 近佛。而我不得。佛告文殊。汝但覺此女。令從三昧起。
0407b02: 汝自問之。文殊繞女人三。鳴指一下。乃托至梵天。
0407b03: 盡其神力。而不能出。世尊曰。假使百千文殊。亦出此
0407b04: 女人定不得。下方過四十二恒河沙國土。有罔明菩
0407b05: 薩。能出此女人定。須臾罔明大士。從地湧出。作禮世
0407b06: 尊。世尊罔明出。罔明至女子前。鳴指一下。女子
0407b07: 於是從定而出。
0407b08: 五雲逢云。不惟文殊不能出此定。但恐如來也出
0407b09: 此定不得。祇如教意。怎生體解　翠巖真好問僧
0407b10: 文殊是七佛之師。因甚出女子定不得。罔明從下
0407b11: 方來。因甚出得女子定。莫有能對者。獨英劭武。
0407b12: 方其問時。以手掐其膝而去。真笑曰。賣匙箸客未
0407b13: 在　洪覺範曰。教中有女子出定因緣。叢林商略
0407b14: 甚眾。自非道眼明白。親見作家。未能明也。大愚芝
0407b15: 禪師每問僧曰。文殊是七佛之師。為甚出女子定
0407b16: 不得。罔明菩薩下方而至。但彈指一聲。便能出定。
0407b17: 莫有對者。乃自代云。僧投寺裏宿。賊打不防家。予
0407b18: 滋愛其語。作偈記之曰。出定只消彈指。佛法豈用
0407b19: 工夫。我今要用便用。不管罔明文殊。雲庵和尚見
0407b20: 之。明日陞座。用前話乃曰。文殊與罔明。見處還有
0407b21: 優劣也無。若言無。文殊何故出女子定不得。只如
0407b22: 今日行者擊動法鼓。大眾同到座前。與罔明出女
0407b23: 子定。是同是別。良久曰。不見道。欲識佛性義。當觀
0407b24: 時節因緣。大眾總是祖師門下客。參玄上士。試諦
0407c01: 觀看。若見得。出家事畢。解脫安樂。世俗塵勞不用
0407c02: 閒觀。喝一喝下座。雲庵亦有偈曰。佛性天真事。誰
0407c03: 云別有師。罔明彈指處。女子出禪時。不費纖毫力。
0407c04: 何曾動所思。眾生總平等。日用自多疑　妙喜云。
0407c05: 有一種商量古人公案。謂之針線工夫。又謂之郎
0407c06: 君子弟禪。如商量女子出定語云。文殊是七佛之
0407c07: 師。為甚麼出女子定不得。云文殊與女子無緣。罔
0407c08: 明是初地菩薩。為甚麼出得女子定。云與女子有
0407c09: 緣。下語云。冤有頭債有主。又有商量道。文殊不合
0407c10: 有心。所以出女子定不得。罔明無心。所以出得。下
0407c11: 語云。有心用處還成錯。無意求時宛然。又有商
0407c12: 量道。文殊為甚麼出女子定不得。杓柄在女子手
0407c13: 裏。罔明為甚麼出得。如蟲禦木。又云因風吹火。又
0407c14: 云爭奈女子何。邪解甚者。至於作女子入定勢出
0407c15: 定勢。推一推。彈指一下。哭蒼天數聲。伏惟尚饗。拂
0407c16: 袖之類。冷地看來。慚惶殺人。妙喜頌云。出得出不
0407c17: 得。是定非正定。罔明與文殊。喪窮性命　圜悟
0407c18: 勤頌云。大定等空。廓然誰辨的。女子與瞿曇。據
0407c19: 令何條直。師子奮迅兮搖蕩乾坤。象王回旋兮不
0407c20: 資餘力。孰勝孰負。誰出誰入。雨散雲收。青天白日。
0407c21: 君不見。馬駒踏殺天下人。臨濟未是白拈賊　尼
0407c22: 妙總頌云。金不博金。水不洗水。兩既不成。一何有
0407c23: 爾。罔明文殊。靴裏弄指　天衣懷頌云。文殊托上
0407c24: 梵天。罔明輕輕彈指。女子黃面瞿曇。看他一倒一
0408a01: 起　寶照頌云。拂拭瑤琴月下彈。調高雪曲和
0408a02: 應難。五侯費盡平生志。從此詩書懶更看　石門
0408a03: 易頌云。坐擁覆白雲。啼深谷不知春。巖前
0408a04: 花雨紛紛落。午夢初回識故人　佛燈珣頌云。瞿
0408a05: 曇身心如泥。女子肝腸似鐵。文殊貪尋鍋子。罔明
0408a06: 由來著楔。歷觀大地眾生。不解閉門作活。不動干
0408a07: 戈建太平。雨過青山如黛潑　佛照光頌云。一畝
0408a08: 之地。三蛇九鼠。仔細看來。是何面嘴。
0408a09: 殃崛摩羅。因持至一長者門。其家婦人正值產難。
0408a10: 長者曰。瞿曇弟子。汝為至聖。當有何法能免產難。殃
0408a11: 崛語長者曰。我乍入道。未知此法。待我回問世尊。
0408a12: 來相報。乃返具事白佛。佛告殃崛。汝速去報言。我從
0408a13: 賢聖法來。未曾殺生。殃崛奉佛語。疾往告之。其婦得
0408a14: 聞。當時分。
0408a15: 徑山杲禪師遊方時。以此因緣。請益湛堂準禪師。
0408a16: 堂曰。正著我癢處。這話是金矢法。不會如金。會
0408a17: 得如矢。山曰。豈無方便。堂曰。我有個方便。只是你
0408a18: 地不會。山曰。望和尚慈悲。堂曰。殃崛云。我乍入
0408a19: 道未知此法。待問世尊。未到佛座下。他家生下兒
0408a20: 子時如何。佛言我從賢聖法來。未曾殺生。殃崛持
0408a21: 此語未到。它家已巳生下兒子時如何。山當時理會
0408a22: 不得。及見圓悟。後過虎丘。閱華嚴經。至菩薩登第
0408a23: 七地證無生法忍云。佛子。菩薩成就此忍。即時得
0408a24: 入菩薩第八不動地。為深行菩薩難可知無差別。
0408b01: 離一切相一切想一切執著。無量無邊一切聲聞
0408b02: 辟支佛所不能及。離諸喧諍。寂滅現前。譬如比丘
0408b03: 具足神通。得心自在。次第乃至入滅盡定。一切動
0408b04: 心憶想分別悉皆止息。此菩薩摩訶薩亦復如是。
0408b05: 住不動地。即捨一切功用行。得無功用法。身口意
0408b06: 業念務皆息。住於報行。譬如有人。夢中見身墮在
0408b07: 大河。為欲渡故。發大勇猛。施方便故。即便寤。既
0408b08: 寤已巳所作皆息。菩薩亦爾。見眾生身在四流中。
0408b09: 為救度故。發大勇猛。起大精進故。至此不動地。既
0408b10: 至此已巳。一切功用靡不皆息。二行相行皆不現前。
0408b11: 此菩薩摩訶薩。菩薩心佛心菩提心涅槃心。尚不
0408b12: 現起。復起於世間之心。山於是豁然打失布袋。
0408b13: 湛堂所說方便。忽然現前。山後頌此因緣。其頌
0408b14: 曰。華陰山前百尺井。中有寒泉徹骨冷。誰家美人
0408b15: 來照影。不照其餘照斜領。鼓山珪公亦同頌云。月
0408b16: 裏仙娥不眉。只將雲霧作羅衣。不知夢逐青鸞
0408b17: 去。猶把花枝面歸。
0408b18: 世尊一日。因文殊在門外立。乃曰。文殊文殊。何不入
0408b19: 門來。文殊曰。我不見一法在門外。何以教我入門。
0408b20: 報慈遂徵云。為復是門內語。門外語。溈山代云。
0408b21: 吾不如汝。黃龍新云。文殊恁麼道。入得門入不得
0408b22: 門。若入得門。消瓦解。
0408b23: 無邊身菩薩。將竹杖量世尊頂。丈六了又丈六。量到
0408b24: 梵天。不見世尊頂。乃擲下竹杖。合掌說偈云。空無
0408c01: 有邊。佛功德亦然。若有能量者。窮劫不可盡　世尊
0408c02: 因乾闥婆王獻樂。其時山河大地皆作琴聲。迦葉起
0408c03: 作舞。王問。迦葉豈不是阿羅漢諸漏已巳盡。何更有餘
0408c04: 習。佛曰。實無餘習。莫謗法也。王又撫琴三。迦葉亦
0408c05: 三度作舞。王曰。迦葉作舞。豈不是習。佛曰。實不曾作
0408c06: 舞。王曰。世尊何得妄語。佛曰。不妄語。汝撫琴。山河大
0408c07: 地木石盡作琴聲。豈不是。王曰是。佛曰。迦葉亦復如
0408c08: 是。所以實不曾作舞。王乃信受。
0408c09: 修山主問澄源禪師。乾闥婆王奏樂。直得須彌岌
0408c10: 峇海水騰波。迦葉作舞。作麼生會。源云。迦葉過去
0408c11: 世。普作樂人來。習氣未除。修云。須彌岌峇海水騰
0408c12: 波。又作麼生。源休去。幻寄云。有底道。世尊以藥去
0408c13: 病。澄源以病去藥。夢也未夢見乾闥婆王在。
0408c14: 世尊在第六天。說大集經。他方此土人間天上一
0408c15: 切獰惡鬼神。悉皆輯會。受佛付囑。擁護正法。設有不
0408c16: 赴者。四天門王飛熱鐵輪。追之令集。既集會已巳。無有
0408c17: 不順佛者。各發弘誓。擁護正法。唯有一魔王。謂世
0408c18: 尊曰。瞿曇。我待一切眾生成佛盡。眾生界空。無有眾
0408c19: 生名字。我乃發菩提心。
0408c20: 天衣懷舉云。臨危不變。真大丈夫。諸仁者。作麼生
0408c21: 下得一轉語。與黃面瞿曇出氣。尋常神通妙用智
0408c22: 慧辨才。都使不著。盡閻浮大地人。莫不愛佛。到這
0408c23: 裏。何者是佛。何者是魔。還有人辨得麼。良久云。欲
0408c24: 識魔麼。開眼見明。欲識佛麼。閉眼見暗。魔之與佛。
0409a01: 一時穿鼻孔。妙喜曰。天衣老漢。恁麼批判。直是
0409a02: 奇特。雖然如是。未免話作兩橛。若向何者是佛何
0409a03: 者是魔處休去。不妨使人疑著。云開眼合眼。郎
0409a04: 當不少。又云。拄杖一時穿鼻孔。雪上加霜。妙喜
0409a05: 為黃面老子。代一轉語。待遮魔王如此道了。只
0409a06: 向他道。幾乎錯喚你做魔王。此語有兩負門。若人
0409a07: 檢點得出。許你具衲僧眼。
0409a08: 世尊因調達謗佛。生身入地獄。遂令阿難問。你在地
0409a09: 獄中安否。曰我雖在地獄。如三禪天樂。佛又令問。你
0409a10: 還求出否。曰我待世尊來便出。阿難曰。佛是三界導
0409a11: 師。豈有入地獄分。調達曰。佛既無入地獄分。我豈有
0409a12: 出地獄分。
0409a13: 翠巖真云。親言出親口　湛堂準頌云。好笑提婆
0409a14: 達多。入捺落十小劫波。雖然得三禪妙樂。吹布毛
0409a15: 須還鳥窠　松源岳頌云。地獄天堂八字打開。誰
0409a16: 知無去亦無來。若言已巳得三禪樂。未免將身自活
0409a17: 埋。
0409a18: 世尊因文殊。忽起法見佛見。被世尊威神攝向二鐵
0409a19: 圍山。
0409a20: 五雲逢云。甚麼處是二鐵圍山。還會麼。如今人有
0409a21: 起法見佛見。五雲與烹茶兩甌。且道是賞伊罰伊。
0409a22: 同教義不同教義　白雲端云。大眾。世尊當時無
0409a23: 大人相。如今若有向承天這裏。起法見佛見。承天
0409a24: 終不敢教動著他。何謂如此。但得雪消去。自然春
0409b01: 到來。五祖演云。白雲則具大慈悲。遂拍手云。曼殊
0409b02: 室利普賢大士。不審今後更敢也無。自云。一度被
0409b03: 蛇傷。怕見斷井索。
0409b04: 世尊因靈山會上。五百比丘得四禪定。具五神通。未
0409b05: 得法忍。以宿命智通。各各自見殺父害母及諸重罪。
0409b06: 於自心內。各各懷疑。於甚深法不能證入。於是文殊
0409b07: 承佛神力。遂手握利。持逼如來。世尊乃謂文殊曰。
0409b08: 住住不應作逆。勿得害吾。吾必被害。為善被害。文殊
0409b09: 師利。爾從本已巳來。無有我人。但以內心見有我人。內
0409b10: 心起時。我必被害。即名為害。於是五百比丘自悟本
0409b11: 心。如夢如幻。於夢幻中無有我人。乃至能生所生父
0409b12: 母。於是五百比丘同讚歎曰。文殊大智士。深達法源
0409b13: 底。自手握利。持逼如來身。如佛亦爾。一相無有
0409b14: 二。無相無所生。是中云何殺。
0409b15: 天童傑云。為人須為徹。殺人須見血。文殊費盡腕
0409b16: 頭氣力。且不知此劍來處。帶累釋迦老子。通身是
0409b17: 口。也分疏不下。五百比丘恁麼悟去。入地獄如箭
0409b18: 射。忽若踏翻大海。踢倒須彌。雲門扇子跳上天。
0409b19: 築著帝釋鼻孔。東海鯉魚打一棒。雨似盆傾。又作
0409b20: 麼生商量。良久云。自從舞得三臺後。拍拍元來總
0409b21: 是歌。
0409b22: 世尊因外道問。不問有言。不問無言。世尊良久。外道
0409b23: 歎曰。世尊大慈大悲。開我迷雲。令我得入。作禮而去。
0409b24: 阿難白佛。外道得何道理。稱讚而去。世尊曰。如世良
0409c01: 馬見鞭影而行。
0409c02: 雪竇顯云。邪正不分。過猶鞭影。又云。迷雲既開。
0409c03: 定見佛。還許它同參也無。若共相委知。則天下宗
0409c04: 師。為外道伴侶。如各非印證。則東土衲僧。不如
0409c05: 西天外道。又頌云。機輪曾未轉。轉必兩頭走。明鏡
0409c06: 忽臨臺。當下分妍醜。妍醜分兮迷雲開。慈門何處
0409c07: 生塵埃。因思良馬窺鞭影。千里追風喚得回。喚得
0409c08: 回。鳴指三下。圜悟勤云。鳴指三下。是點破。是撒沙。
0409c09: 徑山杲云。邪正兩分。正猶鞭影　百丈恒舉此。請
0409c10: 益法眼。語未終。法眼云。住住。汝擬向世尊良久處
0409c11: 會那。丈從此悟入。
0409c12: 世尊因波斯匿王問。勝義諦中有世俗諦否。若言無。
0409c13: 智不應二。若言有。智不應一。一二之義。其義云何。佛
0409c14: 言。大王。汝於過去龍光佛時。曾問此義。我今無說。汝
0409c15: 今無聽。無說無聽。是為一義二義。
0409c16: 翠巖真云。波斯匿王善問。不善荅。世尊善答不善
0409c17: 問。一人理上偏枯。一人事上偏枯。翠巖當時若見。
0409c18: 點一把火。照看黃面老。面皮厚多少　薦福懷云。
0409c19: 諸仁者。大王分明問。世尊分明荅。賓主歷然。作麼
0409c20: 生說個無說無聞底道理。
0409c21: 世尊因外道問。昨日說何法。世尊曰。說定法。外道曰
0409c22: 今日說何法。曰不定法。外道曰。昨日說定法。今日何
0409c23: 說不定法。世尊曰。昨日定今日不定。
0409c24: 五祖戒云。何得將別人物。作自己已用　溈山云。
0410a01: 世尊大似看樓打樓。大溈即不然。待問昨日說定
0410a02: 今日何說不定。但云非汝境界　薦福懷云。黃面
0410a03: 老。被外道拶著。出自偶然。雖然如此。邪正未分。若
0410a04: 人辨得。許你頂門具眼。
0410a05: 世尊因有異學問。諸法是常耶。世尊不對。又問諸法
0410a06: 是無常耶。世尊亦不對。異學曰。世尊具一切智。何不
0410a07: 對我。世尊曰。汝之所問。皆為戲論　世尊在尼俱
0410a08: 律樹下坐次。因二商人問。世尊還見車過否。曰不見。
0410a09: 還聞否。曰不聞。莫禪定否。曰不禪定。莫睡眠否。曰不
0410a10: 睡眠。商人乃歎曰。善哉善哉。世尊乃覺而不見　世
0410a11: 尊因長爪梵志索論義。預約曰。我義若墮。當斬首以
0410a12: 謝。世尊曰。汝義以何為宗。志曰。我以一切不受為宗。
0410a13: 世尊曰。是見受否。志拂袖而去。行至中路有省。乃歎
0410a14: 曰。我義兩處負墮。是見若受。負門處粗。是見不受。負
0410a15: 門處細。一切人天二乘。不知我義墮處。惟有世尊諸
0410a16: 大菩薩。知我義墮。回至世尊前曰。我義兩處負墮。故
0410a17: 當斬首以謝。世尊曰。我法中無如是事。汝當回心向
0410a18: 道。於是同五百徒眾。一時投佛出家。證阿羅漢。
0410a19: 天衣懷頌云。是見若受破家門。是見不受共誰論。
0410a20: 匾擔驀折兩頭脫。一毛頭上現乾坤。
0410a21: 世尊一日坐次。見二人舁過。乃問。這個是甚麼。曰
0410a22: 佛具一切智。子也不識。世尊曰。也須問過。
0410a23: 大陽玄云。不因世尊問。洎乎忘　地藏恩云。瞿
0410a24: 曇老漢。也是無端。大似節目上更生節目。忽被二
0410b01: 人呵呵大笑。舁便行。一場。
0410b02: 世尊在靈山會上拈花示眾。是時眾皆默然。唯迦葉
0410b03: 尊者破顏微笑。世尊曰。吾有正法眼藏涅槃妙心。實
0410b04: 相無相微妙法門。不立文字教外別傳。付囑摩訶迦
0410b05: 葉。
0410b06: 白雲端云。迦葉善觀風雲別氣色。雖然如是。還覺
0410b07: 頂門重麼。復頌云。盡說拈花微笑是。不知將底辨
0410b08: 宗風。若言心眼同時證。未免朧在夢中　僧問
0410b09: 雲悅。靈山拈花。意旨如何。悅云。一言已巳出。駟馬
0410b10: 難追。迦葉微笑意旨如何。悅云。口是禍門。
0410b11: 世尊至多子塔前。命摩訶迦葉分座令坐。以僧伽黎
0410b12: 圍之。遂告曰。吾以正法眼藏。密付於汝。汝當護持。并
0410b13: 阿難副貳傳化。無令斷絕。而說偈曰。法本法無法。
0410b14: 無法法亦法。今付無法時。法法何曾法。爾時世尊說
0410b15: 此偈已巳。復告迦葉。吾將金縷僧伽黎衣。傳付於汝。轉
0410b16: 授補處。至慈氏佛出世。勿令朽壞。迦葉聞偈。頭面禮
0410b17: 足曰。善哉善哉。我當依恭順佛教　世尊臨入涅
0410b18: 槃。文殊大士。請佛再轉法輪。世尊咄曰。文殊。吾四十
0410b19: 九年住世。未曾說一字。汝請吾再轉法輪。是吾曾轉
0410b20: 法輪耶。
0410b21: 雪空云。且道世尊從文殊請。不從文殊請。
0410b22: 世尊於涅槃會上。以手摩胸告眾曰。汝等善觀吾紫
0410b23: 磨金色之身。瞻仰取足。勿令後悔。若謂吾滅度。非吾
0410b24: 弟子。若謂吾不滅度。亦非吾弟子。時百萬億眾。悉得
0410c01: 契悟。
0410c02: 雲悅云。然膏肓之病。不足以發藥。雲今日且
0410c03: 作死馬醫。汝等諸人。皮下有血麼。
0410c04: 爾時世尊至拘尸那城。告諸大眾。吾今背痛。欲入涅
0410c05: 槃。即往連河側娑羅雙樹下。右累足。泊然宴寂。
0410c06: 復從棺起。為母說法。特示雙足。化婆耆。并說無常偈
0410c07: 曰。諸行無常。是生滅法。生滅滅已巳。寂滅為樂。時諸弟
0410c08: 子。即以香薪競茶毗之。燼後金棺如故。爾時大眾即
0410c09: 於佛前。以偈讚曰。凡俗諸猛熾。何能致火爇。請尊三
0410c10: 昧火。闍維金色身。爾時金棺從座而舉。高七多羅樹。
0410c11: 往反空中。化火三昧。須臾生。得舍利八斛四斗。即
0410c12: 穆王五十二正宗作三十六年壬申歲。二月十五日也。自世
0410c13: 尊滅後。一千一十七年。教至中夏。即後漢永平十年
0410c14: 戊辰歲也　世尊涅槃日。迦葉最後至。世尊乃於槨
0410c15: 中。露雙趺示之。
0410c16: 佛鑑懃頌云。未出王宮已巳涅槃。何須雙足露金棺。
0410c17: 致令迦葉雙眉皺。慶喜門前倒剎竿。
0410c18: 諸師拈頌諸經語句
0410c19: ▲經題字
0410c20: 僧問地藏堔。以字不成。八字不是。未審是甚麼字。
0410c21: 藏曰。看取下注。徑山杲頌云。以字不成八字非。
0410c22: 爍迦羅眼不能窺。一毛頭上重拈出。憤怒那吒失
0410c23: 威。幻寄曰。有以漚和二字釋此者。是以柏樹子
0410c24: 話。為三界唯心。同一鼻孔。座主見也。
0411a01: 華嚴論未離兜率已巳降王宮。未出母胎度人已巳畢。
0411a02: 徑山杲頌云。利刃有蜜不須。蠱毒之家水莫。
0411a03: 不不俱不犯。端然衣錦自還鄉。
0411a04: 金剛經若為人輕賤。是人先世罪業。應墮惡道。以今
0411a05: 世人輕賤故。先世罪業則為消滅。
0411a06: 雪竇顯頌云。明珠在掌。有功者賞。胡漢不來。全無
0411a07: 伎倆。伎倆既無。波旬失途。瞿曇瞿曇。識我也無。復
0411a08: 云。勘破了也。圓悟勤云。且道雪竇勘破瞿曇。瞿曇
0411a09: 勘破雪竇。具眼者試定當看。
0411a10: 無我相無人相。
0411a11: 龐居士問講金剛經座主云。無我相無人相。阿誰
0411a12: 講阿誰聽。主無對。士示偈云。無我亦無人。作麼有
0411a13: 親。勸君休歷座。何似直求真。金剛般若性。外絕
0411a14: 一纖塵。我聞并信受。纔是假名陳。
0411a15: 文殊所說般若經清淨行者不入涅槃。破戒比丘不
0411a16: 入地獄。
0411a17: 此山應頌云。飲官酒臥官街。當處死當處埋。寒山
0411a18: 逢拾得。撫掌笑咍咍　徑山杲頌云。壁上安燈盞。
0411a19: 堂前寘酒臺。悶來打三盞。何處得愁來　高妙
0411a20: 頌云。涅槃地獄本無差。只為從前被眼遮。三驢
0411a21: 兒纔跳。鑊湯罏炭是吾家。
0411a22: 圓覺經居一切時不起妄念。於諸妄心亦不息滅。住
0411a23: 妄想境不加了知。於無了知不辨真實。
0411a24: 徑山杲頌云。荷葉團團團似鏡。菱角尖尖尖似錐。
0411b01: 風吹柳絮毛毬走。雨打梨花蛺蝶飛。師答林少瞻
0411b02: 云。但將此頌。放在上面。將經文移來下面。頌
0411b03: 是經。經是頌。如此做工夫看。莫管悟不悟。心頭
0411b04: 休要忙。亦不可放緩。如調弦之法。緊緩得其所。則
0411b05: 曲調自成矣　瑯琊覺禪師。問講僧曰。如何是
0411b06: 居一切時不起妄念。對曰。起即是病。又問。如何是
0411b07: 於諸妄心亦不息滅。對曰。息即是病。又問。如何是
0411b08: 住妄想境不加了知。對曰。知即是病。又問。如何是
0411b09: 於無了知不辨真實。對曰。辨即是病。覺公笑曰。汝
0411b10: 識藥矣。未誠藥中之忌也。寶覺禪師則為之偈曰。
0411b11: 黃花熳熳。翠竹珊珊。江南地煖。塞北春寒。遊人去
0411b12: 後無消息。留得雲山到老看。
0411b13: 一切障礙即究竟覺。
0411b14: 雪堂行頌云。枯樹雲充葉。凋梅雪作花。擊桐成木
0411b15: 響。蘸雪喫冬瓜。長天秋水。孤鶩落霞。
0411b16: 裴休為圓覺敘。有云。終日圓覺而未圓覺者凡夫
0411b17: 也。具足圓覺而住持圓覺者如來也。
0411b18: 宋徑山慈辨禪師寶印。別其語曰。具足圓覺。住持
0411b19: 圓覺者凡夫也。終日圓覺。未圓覺者如來也。從
0411b20: 容錄。
0411b21: 楞伽經五法三自性。八識二無我。
0411b22: 徑山杲頌云。陝陜府鐵牛白癩。嘉州大象耳聵。兩個
0411b23: 病痛一般。咄哉漆桶不快。
0411b24: 維摩經須菩提持入維摩舍乞食。時維摩詰。取
0411c01: 盛飯謂言。汝能於食等者諸法亦等。諸法等者於食
0411c02: 亦等。如是行乞。乃可取食。乃至彼外道六師是汝之
0411c03: 師。彼師所墮。汝亦隨墮。乃可取食。入諸邪見。不到彼
0411c04: 岸。住於八難。不得無難。同於煩惱。離清淨法。汝得無
0411c05: 諍三昧。一切眾生亦得是定。其施汝者不名福田。供
0411c06: 養汝者墮三惡道。為與眾魔共一手。作諸勞侶。汝與
0411c07: 眾魔及諸塵勞。等無有異。於一切眾生而有怨心。謗
0411c08: 諸佛。毀於法。不入眾數。終不得滅度。汝若如是。乃可
0411c09: 取食。
0411c10: 妙喜頌云。獨坐許誰知。青山對落暉。花須連夜發。
0411c11: 莫待曉風吹。
0411c12: 楞嚴經佛謂阿難。見見之時。見非是見。見猶離見。見
0411c13: 不能及。
0411c14: 竹庵珪云。落花有意隨流水。流水無情戀落花
0411c15: 　徑山杲頌云。春至百花開。秋來還落葉。黃面老瞿
0411c16: 曇。休搖三寸舌　海印信頌云。見不及處。江山滿
0411c17: 目。不纖毫。花紅柳綠。白雲出沒本無心。流水滔
0411c18: 滔豈盈縮。
0411c19: 汝等一人發真歸元。此十方空。皆悉銷隕。
0411c20: 尼無著頌云。一人發真歸元。十方空消隕。試問
0411c21: 楊岐栗蓬。何似雲門胡餅。
0411c22: 諸可還者。自然非汝。不汝還者。非汝而誰。
0411c23: 竹庵珪云。常恨春歸無處。不知轉入此中來。喝
0411c24: 一喝云。三十年後。莫道能仁教壞人家男女　天
0412a01: 目禮頌云。不汝還兮復是誰。殘紅落滿釣魚磯。日
0412a02: 斜風動無人掃。燕子將水際飛。咄咄。是無等等
0412a03: 。
0412a04: 阿難復白佛言。若此妙明真淨妙心。本來圓。如是
0412a05: 乃至大地草木。蠕動含靈。本元真如。即是如來成佛
0412a06: 真體。佛體真實。云何復有地獄餓鬼畜生。
0412a07: 卍庵顏頌云。雙前古寺基。天尊元是一牟尼。
0412a08: 時難只得同香火。莫聽閑人說是非。
0412a09: 佛告阿難。吾不見時。何不見吾不見之處。若見不見。
0412a10: 自然非彼不見之相。若不見吾不見之地。自然非物。
0412a11: 云何非汝。
0412a12: 雪竇顯頌云。全象全牛意不殊。從來作者共名模。
0412a13: 如今要見瞿曇老。剎剎塵塵在半途。湛堂準頌云。
0412a14: 老胡徹底老婆心。為阿難陀意轉深。韓幹馬嘶芳
0412a15: 草渡。戴嵩牛臥綠楊陰。
0412a16: 若能轉物。即同如來。
0412a17: 白雲端頌云。若能轉物即如來。春至山花處處開。
0412a18: 自有一雙窮相手。不曾容易舞三臺。
0412a19: 法華經是法住法位。世間相常住。
0412a20: 朴翁銛頌云。世間相常住。黃鶯啼綠樹。真個可憐
0412a21: 生。動著便飛去。
0412a22: 佛放眉間白毫相光。炤東方萬八千世界。
0412a23: 圓極岑頌云。蠻奴赤上皇州。賣盡珍奇跨白牛。
0412a24: 貪著市朝人作市。又隨歌舞上官樓。多意氣好風
0412b01: 流。月冷珠簾挂玉鉤。分明忘來時路。百尺竿頭
0412b02: 輥繡毬。
0412b03: 諸法從本來。常自寂滅相。
0412b04: 昔有僧誦此。忽起疑。日夕不置。忽聞鶯聲。頓然開
0412b05: 悟。遂續前語為偈曰。諸法從本來。常自寂滅相。春
0412b06: 至百花開。黃鶯啼柳上。
0412b07: 假使滿世間。皆如舍利弗。盡思共度量。不能測佛智。
0412b08: 破庵先頌云。雪子落紛紛。烏盆變白盆。忽然日頭
0412b09: 出。依舊是烏盆。
0412b10: 如來如實知見三界之相。無有生死若退若出。亦無
0412b11: 在世及滅度者。非實非。非如非異。不如三界現於
0412b12: 三界。如斯之事。如來明見無有錯謬。
0412b13: 圓極岑頌云。岣嶁頭神禹。字青石赤形模奇。
0412b14: 無目仙人纔一見。便應撫掌笑嘻嘻。雲暗蒼龍化
0412b15: 葛陂。就中一句是正頌。有人檢點得出。許你具一
0412b16: 隻眼。
0412b17: 大通智勝佛。十劫坐道場。佛法不現前。不得成佛道。
0412b18: 徑山杲頌云。燕坐道場經十劫。一一從頭俱漏泄。
0412b19: 世間多少守株人。掉棒擬打天邊月。
0412b20: 
0412b21: 指月錄卷之一
