0386a03: 
0386a04: 羅湖野錄下
0386a05: 
0386a06: 宋江西沙門　曉瑩　集
0386a07: 蔣山佛慧泉禪師。叢林謂之泉萬卷。紹聖元年。東坡
0386a08: 居士有嶺外之行。舟次金陵。阻風江滸。既迎其至。從
0386a09: 容語道。東坡遂問曰。如何是智海之燈。泉遽對以偈
0386a10: 曰。指出明明是甚麼。舉頭鷂子穿雲過。從來這最
0386a11: 希奇。解問燈人能幾箇。東坡於是欣然。以詩紀其事
0386a12: 曰。今日江頭天色惡。砲車雲起風欲作。獨望鍾山喚
0386a13: 寶公。林間白塔如孤。寶公骨冷喚不。有老泉
0386a14: 來喚人。電眸虎齒霹靂舌。為余吹散千峰雲。南來萬
0386a15: 里亦何事。一酌曹谿知水味。佗年若蔣山圖。仍作
0386a16: 泉公喚居士。泉復說偈送行曰。下曹谿去路通。登
0386a17: 堂無復問幡風。好將鍾阜臨岐句。說似當年踏碓翁。
0386a18: 噫。東坡平生夷險一致。非與憂患爭者。不然。正當放
0386a19: 浪嶺海之時。豈能問智海燈耶。泉奮霹靂舌。為吹散
0386a20: 千峰之雲。在東坡不為無得也。
0386a21: 寶峰湛堂準禪師。有十二時頌曰。雞鳴丑。念佛起來
0386a22: 嬾開口。上樓敲磬兩三聲。驚散飛禽方丈後。平旦寅。
0386a23: 當人有道事須親。不聞先聖有慈訓。莫認癡狂作近
0386a24: 。日出卯。大道分明莫外討。日用縱橫在目前。逢原
0386b01: 左右拈來草。食時辰。更無一法可當情。千里出山雲
0386b02: 有色。一源投水無聲。禺中巳。龍象須觀第一義。若
0386b04: 更相互。三門拈向燈籠頭。休問佗家覓歸路。日映
0386b05: 未。法身清淨絕方比。乾坤遐邇盡東西。千山萬山翠
0386b06: 相倚。晡時申。由來大道絕親。陽和九月百花發。須
0386b07: 信壺中別有春。日入酉。淨室焚香孤坐久。忽然月上
0386b08: 漏東。照我前瑞香斗。黃昏戌。樓上鳴鍾已巳落日。
0386b09: 行人旅店宿長途。花上遊蜂罷采釆蜜。人定亥。老鼠此
0386b10: 時正無礙。忽然燈滅寢堂前。前咬我靸袋。半夜
0386b11: 子。夢裏分明被人使。連宵合藥到天光。起來何處有
0386b12: 白芷。妙喜老師為誦出。而書其後曰。湛堂老人作十
0386b13: 二時頌。家風不減趙州。而語錄無有。謹令侍者了德
0386b14: 錄數本。送眾寮與衲子輩結般若緣。
0386b15: 惟正禪師。字煥然。華亭黃氏子。幼從臨安北山資壽
0386b16: 本如肆業。且將較藝於有司。如使禱觀音像以求陰
0386b17: 相。正謝曰。豈忍獨私於己巳哉。郡人朱紹安聞而嘉歎。
0386b18: 欲啟帑度之。正慨然曰。古人度人以清機密旨。今返
0386b19: 是。去古亦遠矣。吾墮三寶數。當有其時。已巳而。遇祥符
0386b20: 覃恩。得諧素志。既學三觀於天台。復詣徑山。參老宿
0386b21: 居素而得旨。素住淨土院。正輔相久而繼席焉。然為
0386b22: 人高簡。律身精嚴。名卿巨公多所推重。葉內翰清臣
0386b23: 牧金陵。迎正語道。選日集賓。欲以優禮尊奉。及期。正
0386b24: 作偈辭之。昨日曾將今日期。出門倚杖又思惟。為僧
0386c01: 只合居巖谷。國士筵中甚不宜。又途中逢進山主。以
0386c02: 偈贈之曰。貌古形倚杖藜。分明出須菩提。解空
0386c03: 不許離聲色。似聽孤猿月下啼。正識慮洗然。不牽世
0386c04: 累。雅愛跨黃犢出入。臨安守蔣侍郎堂有詩曰。禪客
0386c05: 尋常入舊都。黃牛角上掛缾盂。有時帶雪穿雲去。便
0386c06: 好和雲作圖。其為名公賞重如此。平生製作號為
0386c07: 錦谿集三十卷。前二偈並見集中。而出處大亦塔
0386c08: 銘所載。嗚呼。世之童乎顛。褐乎身。則曰如是而為僧
0386c09: 矣。其知清機密旨之謂者。亦幾希焉。正之言雖似迂
0386c10: 闊。以藥吾徒濫廁之病。於法門則未容無補也。
0386c11: 蘇黃門子由。元豐豊三年。以睢陽從事左遷筠陽榷筦
0386c12: 之任。是時洪州景德順禪師與其父文安先生有契
0386c13: 分。因往訪焉。相從甚樂。咨以心法。順示古德搐鼻因
0386c14: 緣。久之有省。作偈呈順曰。中年聞道覺前非。邂逅相
0386c15: 逢老順師。搐鼻俓參真面目。掉頭不受別鉗鎚。枯藤
0386c16: 破衲公何事。白酒青鹽我是誰。慚愧東軒殘月上。一
0386c17: 盃甘露滑如飴。暨紹聖元年。復至筠。順化逾年矣。公
0386c18: 禮其繪像。述讚于左曰。與訥偕行。與璉同處。於南得
0386c19: 法。為南長子。成就緇白。可名為老。慈憫黑暗。可名為
0386c20: 姥。我初不識。以先子故。訪我高安。示搐鼻語。再來不
0386c21: 見。作禮縑素。向也無來。今亦奚去。蓋順．訥偕行出蜀。
0386c22: 而順嗣黃龍。訥住圓通。而大覺璉掌記室。則與順同
0386c23: 處。唯以仁慈祐物。叢林目之曰順婆婆。公為表而出
0386c24: 之。良有以也。雖嗣法無聞。然有公。則所謂一麟足矣。
0387a01: 建州開善謙禪師。平居不倦誨人。而形於尺素。尤為
0387a02: 曲折。有曰。時光易過。且緊緊做工夫。別無工夫。但放
0387a03: 下便是。只將心識上所有底一時放下。此是真正徑
0387a04: 截工夫。若別有工夫。盡是癡狂外邊走。山僧尋常道
0387a05: 行住坐臥決定不是。見聞覺知決定不是。思量分別
0387a06: 決定不是。語言問答決定不是。試絕此四箇路頭
0387a07: 看。若不絕。決定不悟此四箇路頭。若絕。僧問趙州。狗
0387a08: 子還有佛性也無。趙州云。無。如何是佛。雲門道。乾屎
0387a09: 橛。管取呵呵大笑。謙之言如雲廓天布。以授學者。與
0387a10: 夫浮詞濫說。何啻天冠地屨。然福不逮慧。出世未幾
0387a11: 而卒。於謙雖無恨。惜乎法門不幸耳。
0387a12: 大溈智禪師。號大圓叟。居秀州青之西菴。時參政
0387a13: 陳公去非。相與過從。講道為樂。因問以寂然不動時
0387a14: 如何。智曰。千聖不能覓其蹤。又問。感而遂通。又作麼
0387a15: 生。智曰。萬化不能覆其體。公欣然以謂聞所未聞。作
0387a16: 小詩呈似於智。以見意曰。自得安心法。悠然不賦詩。
0387a17: 忽逢重九日。無奈菊花枝。一日。普淨院範鍾成。盛集
0387a18: 緇素讚喜。公率智與焉。公曰。老僧首安能著語而擊
0387a19: 哉。西菴老人不可吝法布施。智遂操鯨曰。長子羅
0387a20: 羅。遵受如來敕。撞鍾發大機。阿難圓信入。我今撞此
0387a21: 鍾。見聞獲大益。上徹三千界。下透無窮極。塵劫寥
0387a22: 寥。太空常寂寂。息苦與停酸。皆承此恩力。於是四眾
0387a23: 歎呼。為非常佛事。智常舉三世諸佛不知有。狸奴白
0387a24: 牯知有而拈曰。三世諸佛既不知有。狸奴白牯又
0387b01: 何曾夢見。灼然須知向上知有底人始得。且作麼生
0387b02: 是知有底人。又繼以頌發揮之曰。喫官酒。臥官階。當
0387b03: 處死。當處埋。沙場無限英靈漢。堆山積嶽靈屍骸。其
0387b04: 提唱又如此。智出世而齒少。雖作略。不讓雄於諸方。
0387b05: 其奈摳衣者走大聲。及居大溈。則年運往矣。是致道
0387b06: 不克行。而為有識所歎。然參政為序語要。謂其持臨
0387b07: 濟宗自任。以斯道之重者。亦可謂知己巳哉。
0387b08: 佛眼禪師。住舒州龍門。題語于延壽壁間曰。佛許
0387b09: 有病者當療治。容有將息所也。禪林凡有數名。或曰
0387b10: 涅槃。見法身常住。了法不生也。或曰省行。知此違緣
0387b11: 皆從行苦也。或曰延壽。欲得慧命扶持色身也。其實
0387b12: 使人了生死處也。多見少覺微恙。便入此堂。不強支
0387b13: 吾。便求補益。及乎久病。思念鄉閭。不善退思滅除苦
0387b14: 本。先聖云。病者。眾生之良藥。若善服食。無不瘥者也。
0387b15: 又尊宿云。須知有不病者。故明書示以告後來。觀其
0387b16: 規詠風巾塵履者。豈特今退思苦本而已巳。抑欲使遵
0387b18: 嗚呼。是大醫王。其佛眼之謂乎。
0387b19: 汝陽廣慧璉禪師。泉州晉江人也。世姓陳。年志于學。
0387b20: 占報劬院之僧籍。繼依招慶真覺禪師。日事炊。有
0387b21: 間誦經。真覺見而問曰。汝念甚麼經。對曰。維摩經。真
0387b22: 覺曰。經在這裏。維摩在甚麼處。璉茫然無以。泣涕
0387b23: 曰。大丈夫漢被人一問。無詞可措。豈不媿哉。於是謁
0387b24: 閩中尊宿。僅五十餘員。不能契旨。即趨河南首山念
0387c01: 禪師。因致問曰。學人到寶山空手回時如何。念曰。家
0387c02: 家門前火把子。璉豁然大悟。尋擢居堂中第一座。於
0387c03: 景德甲辰歲。開法廣慧。是時王參政署由給事中出
0387c04: 知汝陽。璉入州治。見其判事次。便問。作麼生是郡主
0387c05: 一管筆。王曰。來者便判。璉曰。忽然總不恁麼來時如
0387c06: 何。王作擲筆勢。又許郎中式漕西蜀。經由謁璉。適接
0387c07: 見於佛前。許曰。先拜佛。先拜長老。璉曰。蝦吞大蟲。
0387c08: 許曰。恁麼則總不拜去也。璉曰。運使話墮。許曰。許長
0387c09: 老具一隻眼。璉以衣袖便拂。許曰。今日看破。便禮拜。
0387c10: 丁晉公以詩送宣賜進奉紅綃封龍字茶與璉。密緘
0387c11: 龍焙火前春。翠字紅綃慰眼新。品字至高誰合得。隻
0387c12: 林樹下上乘人。其為名公尊崇若此。景祐三年歲在
0387c13: 丙子正月二十六日。示四圓相。自書虎．狗．鼠．牛字於
0387c14: 中。揭方丈門。遂至九月二十六日而逝。景德間。宗師
0387c15: 為高明士大夫歆者。廣慧而已巳。蹟其風尚。既拔乎
0387c16: 類。況享壽八十有六。而預知報謝。因紀次大。以補
0387c17: 僧寶傳之闕。庶不殞其美也。
0387c18: 金陵華藏民禪師。初講楞嚴經於成都。聽徒獨盛。于
0387c19: 時圜悟禪師住昭覺。民率其友勝公扣以教外別傳
0387c20: 之旨。偶僧請益十玄談。方舉問。君心印作何顏。圓悟
0387c21: 厲聲曰。文彩已巳彰。民聞而恍然。自謂至到矣。圜悟知
0387c22: 其以意領解。遂示本色鉗鎚。民則罔措。數日。復陳己巳
0387c23: 見曰。拈椎拂。豈不是一切世界諸所有物。皆即玅
0387c24: 明真心。圜悟曰。汝元來在這裏作活計。民又曰。下喝
0388a01: 敲。豈不是反聞聞自性。性成無上道。圜悟曰。教中
0388a02: 道。妙性圓明。離諸名相。本來無有世界眾生。是如何。
0388a03: 民悚然無以。逮圜悟出蜀。住湖北夾山。民亦罷講
0388a04: 而至。因晚參舉。僧問巖頭。古帆未挂時如何。巖頭云。
0388a05: 後園驢喫草。民莫涯其意。乃詰於圜悟。及使理前話
0388a06: 而問。乃答以庭前柏樹子。民遽大徹。尋命為堂中第
0388a07: 一座。圜悟陞堂。有偈美之曰。休淹四分罷楞嚴。按下
0388a08: 雲頭徹底參。莫學亮公親馬祖。須知德嶠訪龍潭。七
0388a09: 年往返遊昭覺。萬里翱翔上碧巖。今日煩充第一座。
0388a10: 百花叢裏現優曇。勝亦為圜悟之嗣。住泗州普照。號
0388a11: 法濟禪師也。
0388a12: 福州空首座。在江西雲門菴。一日。妙喜老師問其香
0388a13: 嚴上樹話。對以好對春風唱鷓鴣。及徵之。是樹上語。
0388a14: 是樹下語。空罔然。尋避之曹谿。復趨臨川山。時
0388a15: 草堂清和尚在焉。因看前話有所證。自謂頓見妙喜
0388a16: 用處。遂歸閩。寓古田秀峰。道望四馳。而屢名剎之
0388a18: 二鑽不奈何。恰似秀峰空首座。嘉招不肯出煙蘿。答
0388a19: 曰。敢將不出以為高。朽索其如六馬何。賴有舀谿長
0388a20: 柄杓。不妨霜月在松蘿。空之偈句風韻高妙。於事理
0388a21: 尤為圓融。如贈撮藥道人曰。當陽拈出大家看。來處
0388a22: 分明去處端。總是諸人自遮護。先生毫髮不相謾。又
0388a23: 貽修漏道者曰。是處叢林走一遭。敲打瓦不辭勞。
0388a24: 忽然踏著通天竅。始覺從前立處高。又雪中和僧偈
0388b01: 曰。蓋覆乾坤似有功。洞然明白又無蹤。其如未識無
0388b02: 蹤處。玉屑霏霏落眼中。曾侍郎吉甫有詩寄之曰。
0388b03: 江西句法空公得。一向逃禪挽不回。深密伽陀妙天
0388b04: 下。無人知道派中來。其為名公擊節如此。
0388b05: 潭州智度覺禪師。幼聰慧。書史過目成誦。欲著書排
0388b06: 釋氏。惡境忽現。乃悔過出家。因冥誦華嚴經。至現相
0388b07: 品曰。佛具無有生。而能示出生。法性如空。諸佛於
0388b08: 中住。無住亦無知。處處皆見佛。於是悟入華嚴境界。
0388b09: 為眾講解于成都。剖發微旨。無出其右。尋以未探禪
0388b10: 宗。出峽謁無盡居士於荊南。無盡曰。若向上一著。非
0388b11: 蔣山老孰能指南。遂遣書為覺紹介。其略曰。覺華嚴。
0388b12: 乃吾鄉大講主。前遇龍潭為伊直截指示。決成法器。
0388b13: 有補宗門矣。覺抵蔣山。一日。聞圜悟舉。羅山道。有言
0388b14: 時。騎虎頭。虎尾。第一句下明宗旨。無言時。覿露機
0388b15: 鋒。如同電拂。覺恍然。自謂有所證。作偈曰。家住孤峰
0388b16: 頂。長年半掩門。自嗟身已老。活計付兒孫。圜悟見而
0388b17: 大笑。翌日。問之曰。昨日公案作麼生。覺擬對。圜悟便
0388b18: 喝曰。佛法不是這箇道理。自茲參究。經于五載。閱浮
0388b20: 旃檀林中生臭草。須知宗師著著不曾發。至是
0388b21: 頓釋所疑。乃述偈寄圜悟曰。出林依舊入蓬蒿。天網
0388b22: 不可逃。誰信業緣無避處。回來不怕語聲高。其
0388b23: 得樂說之辨。以扶宗振教為己巳任。非馳騁於駕詞而
0388b24: 已巳。至於宗門統要機緣。無不明之以頌。古今名僧行
0388c01: 實。無不著之以傳。雖而寡要。勞而少功。既藏于蜀
0388c02: 山。豈不壯叢林寂寞之傳耶。
0388c03: 吉州禾山方禪師。元符戊寅歲。至豫章翠巖參禮死
0388c04: 心和尚。已巳而執侍。閱五載。死心既謝院事。寓靖安祐
0388c05: 聖琚公席下。唯方與俱。日以禪悅為樂。使方述文而
0388c06: 祭。死心危坐一榻。神觀自若。而緇素環侍。其文曰。維
0388c07: 崇寧元年。歲次壬午六月七日。參徒比丘惠方。謹以
0388c08: 大為盤。萬像為饌。致祭于死心和尚之靈。混元之
0388c09: 精。廓爾發生。氣孕南方。剛烈煥明。兩踞猊座。祖令嚴
0388c10: 行。一旦拂衣。衲子趨瞠。峻機電卷。孰敢論評。入煩惱
0388c11: 海。現涅槃城。隨機發藥。省彼狂酲。含光育德。混入枯
0388c12: 榮。得大自在。遊戲寰瀛。一法若有。萬像崢嶸。尚亨。噫。
0388c13: 死心平生訶佛罵祖。氣蓋諸方。故叢林目為新孟八。
0388c14: 及退藏于密。則自處固不輕矣。而於師弟子之間。乃
0388c15: 為兒戲事。又豈可以常情測度哉。
0388c16: 翰林學士楊公大年。由秘書監出牧汝州。時廣慧有
0388c17: 璉禪師在焉。公至。首謁之。問曰。布鼓當軒擊。誰是知
0388c18: 音者。璉曰。來風深辨。公曰。恁麼則禪客相逢只彈指。
0388c19: 璉曰。君子可入。公應喏喏。及相與夜話。璉曰。秘監曾
0388c20: 與誰語及此事來。公曰。曾問雲門諒監院。兩箇大蟲
0388c21: 相咬時如何。諒對以一合相。亦自著語曰。我只管
0388c22: 看。未審恁麼道。還得也無。璉曰。老僧即不然。公曰。請
0388c23: 別道看。璉以手作拽鼻孔勢曰。這畜生。更趒。公於
0388c24: 言下知有。遂酢達旦。自是咨詢經于半載。礙膺之
0389a01: 物嚗然而釋。乃與尊宿激揚機語裒而號汝陽禪會
0389a02: 集。因自著敘曰。以達磨西來。少林壁觀。心燈續照。
0389a03: 信衣密傳。逮六世而花果乃成。流諸方而葦麻斯眾。
0389a04: 隨機有得。證道同歸。雖性地恒明。而言樞差別。師承
0389a05: 異稟。體用致殊。河獸深淺。非觀慧而孰分。城乳醇醨。
0389a06: 亦法味之隨變。差毫髮而彌隔。滯筌罘而易分。自南
0389a07: 嶽懷讓為曹谿嫡子。讓傳馬祖道一。一傳百丈懷海。
0389a08: 海傳黃檗希運。運傳臨濟義玄。玄傳興化存獎。獎傳
0389a09: 汝州南院顒。顒傳風穴延沼。沼傳首山念。念傳廣慧
0389a10: 元璉。璉於曹谿為十世。爰有俗士。潛心空諦。勤求知
0389a11: 識。多歷年所。滯於言句。迷乎物我。官之故。宿緣是
0389a12: 契。咨詢釆索。渺瀰時序。恍然啟悟。洞見真常。有法昭
0389a13: 者。傳法於葉縣歸省。省亦嗣於念。居多集會。形於問
0389a14: 答。扣侍座隅。隨時疏錄。屬有好事。傳布襄陽。南雍名
0389a15: 區。招提並列。大士間出。一音迭吼。互為主伴。更有
0389a16: 對。其谷隱紹遠．玉泉守珍。同嗣石門徹。白馬令岳嗣
0389a17: 先白馬倫。普寧歸道嗣德山密。正慶惠英．鹿門山主
0389a18: 惠昭同嗣雲居齊。凡六大士洎廣教省。並存言唱。用
0389a20: 對。有別語焉。有代語焉。往哲深意。初心勤請。或教舉
0389a21: 其要。或顯其旨。有拈語焉。有垂語焉。躡前以申問者。
0389a22: 列為進語。因時而興論者。備諸辨語。後有同參之淨
0389a23: 侶。經途之禪客。公齋胥會。精廬環坐。隨方扣擊。尋常
0389a24: 應報者。或用掇集以布於同志。凡十有三卷云爾。嗚
0389b01: 呼。六一居士謂公以文章擅天下。然性剛勁寡合。觀
0389b02: 夫公齋務簡與宗師激揚萃集機語。布於同志。以其
0389b03: 所存。實聖賢高致也。
0389b05: 悟公之為人。其偈句亦精妍。叢林頗傳誦之。因謝事
0389b06: 龍翔。遊鴈蕩。戲題龍鼻水以見意曰。雨足雲收得暫
0389b07: 閑。謾將頭角寄空山。鼻端一滴無多子。引得人人到
0389b08: 此間。肱後住筠陽洞山。退寓雲居三塔而終。然雲居
0389b09: 乃受道之地。流行坎止。任之以緣。復與高菴冥會。此
0389b10: 非偶然耳。
0389b11: 黃龍菴主者。初承南禪師遺命。領住山緣十有二白。
0389b12: 於法席正盛時。毅然謝事。居西園。以晦名其堂。且曰。
0389b13: 吾所辭者世務耳。今欲專行佛法也。於是牓其門曰。
0389b14: 告諸禪學。要窮此道。切須自看。無人替代。時中或是
0389b15: 看得因緣。自有歡喜入處。來入室吐露。待為品評
0389b16: 是非淺深。如未發明。但且歇去。道自現前。苦苦馳求。
0389b17: 轉增迷悶。此是離言之道。要在自肯。不由佗悟。如此
0389b18: 發明。方名了達無量劫來生死根本。若見得離言之
0389b19: 道。即見一切聲色．言語．是非。更無別法。若不見離言
0389b20: 之道。便將類會目前差別因緣以為所得。只恐誤認
0389b21: 門庭目前光影。自不覺知。翻成剩法。到頭只是自謾。
0389b22: 枉費心力。宜乎晝夜克己精誠。行住觀察。微細審思。
0389b23: 別無用心。久遠自然有箇入路。非是朝夕學成事業。
0389b24: 若也不能如是參詳。不如看經持課度此殘生。亦自
0389c01: 勝如亂生謗法。若送老之時。敢保成箇無事人。更無
0389c02: 佗累。其餘入室今去。朔望兩度請訪及。紹興庚申
0389c03: 冬。獲斯牓於南蕩空禪師處。空嗣死心。能詳晦堂平
0389c04: 居行事。然須學者渴法。乃與開示。以朔望為準。殆謂
0389c05: 是也。
0389c06: 保寧璣道者。元祐間。住洪州翠巖。時無盡居士張公
0389c07: 漕江西。絕江訪之。璣逆於途。公遽問曰。如何是翠巖
0389c08: 境。對曰。門近洪崖千尺井。石橋分水繞松杉。公曰。尋
0389c09: 常只聞師道者之名。何能如是祇對乎。璣曰。適然耳。
0389c10: 公笑而長哦曰。野僧迎客下煙嵐。試問如何是翠巖。
0389c11: 門近洪崖千尺井。石橋分水繞松杉。遂題于妙高臺。
0389c12: 今有石刻存焉。
0389c13: 三祖會禪師者。天資敬嚴。臨眾煩苛。故叢林無善譽
0389c14: 色。目之為會魔子。因持歸。示眾。舉。世尊入舍衛乞
0389c15: 食至。須菩提白佛言。希有世尊。此者山僧至深村陜
0389c16: 路。一婆子亦乘轎來。不免各下轎而過。婆子問曰。和
0389c17: 尚向甚處去。遂對以持去。婆子云。啞著甚來由。大
0389c18: 眾。你且道這婆子言啞著甚來由。與須菩提歎希有
0389c19: 世尊。是同是別。若道同。甚麼處是同。若道別。未具衲
0389c20: 僧眼在。會乃天衣懷公之嗣。緣雖不稔。而機辯逸挌。
0389c21: 烏巨行公固稱其作略似臨濟下金剛眼睛．獅子
0389c22: 爪牙者。蓋此老亦服膺矣。
0389c23: 天童覺禪師。因歲暮過衛寺丞進可之廬。有堂曰六
0389c24: 湛。蓋取楞嚴六處休復同一湛然之義。且偈發揮
0390a01: 其旨。覺即賦曰。風瀾未作見靈源。六處亡歸體湛存。
0390a02: 諸法性空方得座。一彈指頃頓開門。寒梅籬落春能
0390a03: 早。野雪櫺夜不昏。萬像森羅心印印。諸塵超豁妙
0390a04: 無痕。妙沙喜老師自徑山繼至。衛命和之曰。非湛非搖
0390a05: 此法源。當機莫厭假名存。直須過量英靈漢。方入無
0390a06: 邊廣大門。萬境交羅元不二。六晝夜未昏。翻思
0390a07: 龐老事無別。擲揮空豈有痕。世俗名堂室。必於儒
0390a08: 書。意在燕休閑適而已巳。其欲資坐進此道。取於佛經。
0390a09: 蓋亦鮮矣。所以天童賦偈美之。徑山依韻和之。是皆
0390a10: 指以入道捷徑。略不少惜眉毛耳。
0390a11: 西蜀顯禪師者。落髮師乃紹覺白公。有偈送之南遊
0390a12: 曰。古路迢迢自坦夷。臨行不用更遲疑。佗時若到諸
0390a13: 方日。為我分明舉似伊。既至海會。參禮演和尚。一日。
0390a14: 演語曰。我固知你見處。只是未過白雲關。是時圜悟
0390a15: 為侍者。顯密以白雲關意扣之。圜悟曰。你但直下會
0390a16: 取。已己而。演自城歸。顯偕圜悟入城。相值於興化。演曰。
0390a17: 記得在那裏相見來。顯曰。全火祇候。演顧圜悟曰。這
0390a18: 漢饒舌矣。由是機語相契。久而辭歸蜀。演為小參曰。
0390a19: 離鄉四十餘年。一時忘蜀語。禪人回到成都。切須
0390a20: 記取魯語。顯旋成都。紹覺住昭覺。使顯應長松之命。
0390a21: 開堂拈香曰。一則爐功精。一則磨淬極妙。二功並
0390a22: 著。理孰為先。不見道。本重末輕。當風可辨。此香奉為
0390a23: 紹覺和尚。爇向爐中。令教普天地。寘溝塞壑。使天
0390a24: 下衲僧無出氣處。嗚呼。言浮其實。欲隱彌露。無乃計
0390b01: 之左乎。其與一宿覺蓋相萬也。至於善戴嵩之筆。
0390b02: 故叢林目為顯牛子。既以小技溷掩道望。以故情謬
0390b03: 紊師承而為後世矜式。其可耶。
0390b04: 邵武吳學士。諱偉明。字元昭。參道於海上洋嶼菴。與
0390b05: 彌光藏主為法友。別去未幾。於南道中有省。乃頌
0390b06: 妙喜老師室中所問十數因緣。今紀其一曰。不是心。
0390b07: 不是佛。不是物。通身一穿金骨。趙州參見老南泉。
0390b08: 解道鎮州出蘿蔔。遂致書以頌呈。謂不自謾也。妙喜
0390b09: 即說偈證之曰。通身一穿金骨。堪與人天為軌則。
0390b10: 要識臨濟小廝兒。便是當年白拈賊。繼而光往邵武
0390b11: 相訪。亦和之曰。通身一穿金骨。正眼觀來猶剩物。
0390b12: 縱使當機覿面提。敢保居士猶未徹。妙喜亦謂元
0390b13: 昭有宗師體裁。又稱光為禪狀元。諒其然乎。以之追
0390b14: 蹤丹霞．龐老故事。可無媿也。
0390b15: 虎丘隆禪師。道貌如甚者。與圜悟禪師潭之道林
0390b16: 法席。一日。圜悟開曰。見見之時。見非是見。見猶離見。
0390b17: 見不能及。遂起拳云。見麼。隆曰。見。圜悟曰。頭上安
0390b18: 頭。隆於言下領旨。尋俾掌藏教。有問圜悟曰。隆藏主
0390b19: 柔易如此。何能為哉。圜悟曰。瞌睡虎耳。及住虎丘。道
0390b20: 大顯著。因追繹白雲端和尚立祖堂故事。乃曰。為人
0390b21: 之後不能躬行遺訓。於義安乎。遂圖像奉安。題讚于
0390b22: 上。達磨。曰。闔國人難挽。西隻履歸。只應熊耳月。千
0390b23: 古冷光輝。百丈。曰。迅雷吼破澄潭月。當下曾經三日
0390b24: 聾。去膏肓必死疾。叢林從此有家風。開山明教大
0390c01: 師。曰。春至百花觸處開。幽香旖旎襲人來。臨風無限
0390c02: 深深意。聲色堆中絕點埃。嗚呼。百丈創立禪規以來。
0390c03: 叢林卒不至於阤廢。實本于此。白雲以百丈配享達
0390c04: 磨。有識靡不韙其議。可謂知本矣。隆既能遵行奉先
0390c05: 之禮。又從而為讚發明其道。有足多也。
0390c06: 靈源禪師。居黃龍昭默堂。與東湖居士徐師川夜話。
0390c07: 遂及陳述古對東坡談禪。東坡謂其如說食龍肉。
0390c08: 且以自所論若食豬肉。實美而真飽也。靈源曰。此乃
0390c09: 東坡早歲後發言。不覺負墮。當為明之。於是成二
0390c10: 偈。東坡笑說喫龍肉。舌底那知已巳嚥津。能省嚥津真
0390c11: 有味。會言龍肉不為珍。又曰。何知龍肉即豬肉。細語
0390c12: 麤言盡入神。惜彼當年老居士。大機曾未脫根塵。師
0390c13: 川笑曰。至哉斯言。惜老坡不聞也。噫。東坡詩有前身
0390c14: 自是盧行者之句。蓋自知從佛祖中來矣。然較所學
0390c15: 於述古。可謂前言戲之耳。靈源欲杜其從而作說者。
0390c16: 以偈辨明。厥有旨哉。
0390c17: 興元府吳恂。字德夫。以元豐豊元年任豫章法曹。時郡
0390c18: 帥王觀文韶迎晦堂和尚入城。館於大梵院而咨心
0390c19: 要。吳亦往參扣。晦堂曰。公平生學解記憶多聞即不
0390c20: 問。父母未生已巳前道將一句來。吳窘無以對。遂於行
0390c21: 住坐臥提撕此語。忽自知有。而機莫能發。乃閱傳燈
0390c22: 錄。至鄧隱峰倒卓而化。其衣順體不褪。深以為疑。自
0390c23: 是問尊宿。或答以神通妙用。或答以般若力資。疑
0390c24: 終不釋。復趨晦堂而問之。晦堂笑曰。公今侍立。是順
0391a01: 耶。是逆耶。吳曰。是順。晦堂曰。還疑否。吳曰。不疑。晦堂
0391a02: 曰。自既不疑。何疑於彼。吳於言下大徹。有二偈題
0391a03: 于晦堂。中無門戶四無旁。學者徒勞捉影忙。珍重故
0391a04: 園千古月。夜來依舊不曾藏。又廬峰居士舊門人。邈
0391a05: 得師真的的親。大地撮來成箇眼。翻騰別是一般新。
0391a06: 晦堂有偈送之。海門山嶮絕行蹤。踏斷牢關信已巳通。
0391a07: 自有太平基業在。不論南北與西東。噫。吳為府椽。能
0391a08: 自公餘暇質疑於尊宿。與一行作吏。此事便廢者。遠
0391a09: 矣。是時叢林皆頎慕其風采釆。亦可謂特立之士。林間
0391a10: 錄以德夫為敦夫。無乃誤耶。
0391a11: 潛菴源禪師。初謁泐潭月和尚。月問曰。自何而來。作
0391a12: 箇甚麼。源曰。近離洪州。欲學佛法。月曰。殿裏有。去學
0391a13: 取。源曰。今日撞著箇泥堆。月曰。白日裏見鬼。源便喝。
0391a14: 既而趨黃檗與南禪師法席。源為人。外若簡淡而中
0391a15: 敏。南公喜之。命執侍最久。而源侍者之名遂著叢林。
0391a16: 頌三關話曰。拈一放一。烏光黑漆。打破缾。青天
0391a17: 白日。欲識鷲峰峰上機。摩訶般若波羅蜜。年逾八十
0391a18: 而喪明。學者益親附之。有欲版其語要流通。源設拒
0391a19: 曰。若吾語深契佛祖。從今百日間目復有明。則副汝
0391a20: 請。如期果愈。緇素讚喜曰。得非般若之驗歟。壽九十
0391a21: 有六而遷寂。建炎己酉冬。訖後事不數日。虜犯洪城。
0391a22: 殺戮無類。源不罹斯厄。非道德所致耶。
0391a23: 明州智朋禪師。初為寶峰持。至焦山。時方丈成枯
0391a24: 木與照闡提俱嗣芙蓉楷公。先後得法。未相識。成
0391b01: 問朋曰。寶峰有何言句。朋即呈照自題肖像曰。雨洗
0391b02: 淡紅桃萼。風搖淺碧柳絲輕。白雲影裏怪石露。流
0391b03: 水光中枯木春。咦。你是何人。成偁賞之曰。今日方知
0391b04: 寶峰親見先師來。又指以問朋曰。汝會麼。朋曰。不會。
0391b05: 成曰。汝記得法燈擬寒山否。朋遂誦。至誰人知此意。
0391b06: 令我憶南泉。於憶字處。成遽以手掩朋口曰。住。住。朋
0391b07: 豁然有省。朋後出世衡州花藥。為照之嗣。尋遷婺州
0391b08: 天寧。先是。崇寧二年。詔州郡建禪苑。以萬壽配紀元
0391b09: 為額。于時有致法門興衰之慶於妙湛禪師。妙湛謝
0391b10: 之曰。乃今而後。安得明眼尊宿三百六十員布於天
0391b11: 下耶。第恐法門衰由是矣。至政和元年。改崇寧為天
0391b12: 寧。朋之住天寧。在紹興七年。陳僑寓混殽於有司。遂
0391b13: 奉　聖旨。改報恩廣孝。得專一追崇指揮。逮十五年。
0391b14: 易廣為光。蓋事權輿於朋矣。故錄朋能推廣　聖孝
0391b15: 於無垠。而併記妙湛之言。妙湛住雪峰而終。
0391b16: 死心禪師。紹聖間。住江西翠巖。法堂後有齊安王祠。
0391b17: 威靈甚著。死心徙祠於院西偏。即址以建丈室。設榻
0391b18: 燕寢。蟒蟠身側。叱去復來。夜以為常。一夜將三鼓。夢
0391b19: 冠裳者涌謁。極陳遷居非所樂。欲假莊丁六十輩南
0391b20: 遊二廣。死心在夢諾之。居無何。莊丁家疫癘大作。物
0391b21: 故如數而後已巳。遂設問於學徒曰。且道果有鬼神乎。
0391b22: 若道有。又不打殺死心。若道無。莊丁為甚麼死。時下
0391b23: 語鮮有契者。適楚源首座自寶峰真淨會中來。死心
0391b24: 如前問之。源曰。甜瓜徹蔕甜。苦瓠連根苦。死心笑而
0391c01: 已巳。源應機鈍甚。寂音目為源五斗。蓋開口取氣炊熟
0391c02: 五斗粟。方能一轉語。妙喜老師為源見知。因
0391c03: 謁李商老。逾年而歸。源讓之曰。啞荒了也。豈不念無
0391c04: 常迅速乎。老師晚年常以此語學徒。且謂當時不覺
0391c05: 汗下。嗚呼。寶峰號江西法窟。源於其間持維挈綱。激
0391c06: 勵英俊。亦不失陳蒲之為人也。
0391c07: 灨州顯首座。賦性高逸。機辨自將。保寧勇禪師以子
0391c08: 育之。因示以神頌。提得神鋒勝太阿。萬年妖孽盡
0391c09: 消磨。直饒埋向塵泥裏。爭奈靈光透匣何。顯曰。謾效
0391c10: 顰亦提得一箇。勇曰。何不呈似老僧。顯便舉云。凜凜
0391c11: 寒光出匣時。乾坤閔爍耀閃輝。當鋒坐斷毗盧頂。更
0391c12: 有何妖作是非。勇曰。忽遇天魔外道來時如何。顯以
0391c13: 坐具便摵。勇作倒勢。顯拂袖而行。勇曰。且來。顯曰。且
0391c14: 待去掘窟。勇笑而已巳。尋謁端禪師於白雲。端偁於眾。
0391c15: 待以猶子之禮。一日。端與淨居瑤公遊水磨。顯偕數
0391c16: 衲先在。遂侍端右。瑤曰。顯兄且莫妨穩便。端曰。從佗
0391c17: 在此聽說話。顯曰。不曾帶得標手錢來。便行。二老相
0391c18: 顧。為之解顏。既而遊湘西。寓鹿苑。真如禪師使之分
0391c19: 座攝納。久而歸灨上。或傳住西堂而終。顯之參保寧。
0391c20: 如太原孚在雪峰。及趨白雲。似大禪佛到霍山。雖具
0391c21: 有體裁栽。何竟無聞哉。得非谿邊老嫗喚其舊名耶那。
0391c22: 佛鑑禪師。元符二年。首眾僧於五祖。于時太平靈源
0391c23: 赴黃龍。其席既。靈源薦佛鑑於舒守孫鼎臣。遂命
0391c24: 之出世。演和尚付法衣。佛鑑受而捧以示眾曰。昔釋
0392a01: 迦文佛以丈六金襴袈裟披千尺彌勒佛身。佛身不
0392a02: 長。袈裟不短。會麼。即此樣。無佗樣。自是一眾悚服。及
0392a03: 禮辭次。演曰。大凡應世。略為子陳其四端。雖世俗常
0392a04: 談。在力行何如耳。一．福不可受盡。福盡則必致禍殃。
0392a05: 二．勢不可使盡。勢盡則定遭欺侮。三．語言不可說盡。
0392a06: 說盡則機不密。四．規矩不可行盡。行盡則眾難住。其
0392a07: 詞質而理優。足以救過遠惡。亦猶藥不在精麤。愈病
0392a08: 者為良耳。
0392a09: 明州啟霞宏禪師。秀峰祥公之嗣。為人剛峭。不妄言
0392a10: 笑。故有鐵面之名於叢林。著法寶傳三卷。烏巨行
0392a11: 公為序冠其端。略曰。凡禪門正法眼藏皆見于傳。有
0392a12: 引以敘其機緣。有頌以顯其宗要。學者之。宗要明
0392a13: 而機緣得矣。茲可見傳之大。然啟霞介於天童．育
0392a14: 王之間。衲子過門。必與勘驗。一日。有僧稱衡陽人。與
0392a15: 師同里閈。侍者通謁。宏拽杖且行且語曰。不去參禪
0392a16: 學道。來認鄉人。討箇甚麼。僧擬議。即以杖打出。其攝
0392a17: 物類如此。院之山林深秀。有貴人卜葬所。親迎柩至。
0392a18: 宏堅臥其穴。不克喪事。郡守仇待制遣人諭之曰。千
0392a19: 年常住一朝僧。長老何苦爭耶。宏曰。不可以一朝僧
0392a20: 壞千年常住。貴人亦賢者。善其言而改圖。又行事類
0392a21: 如此。宏雖緣不勝。而以千年常住為己任。足可羞結
0392a22: 情固位者之顏矣。至於剛正之操。勤儉之德。挺挺有
0392a23: 祖風烈。可謂大溈公之有孫也。
0392a24: 馮給事濟川。紹興八年。隨僧夏于徑山。因題枯髏圖
0392b01: 曰。形駭在此。其人何在。乃知一靈。不屬皮袋。妙喜老
0392b02: 師見而謂之曰。公何作此見解耶。即和曰。只此形駭。
0392b03: 即是其人。一靈皮袋。皮袋一靈。馮於是悚然悔謝。是
0392b04: 時。堂中首座九仙清禪師亦繼之曰。形骸在此。其人
0392b05: 何在。日炙風吹。掩彩掩彩。清乃惠日雅公之嗣。
0392b06: 寶峰闡提照禪師。有法語五則。示其宗旨。以付聰藏
0392b07: 主。一曰。曹山立四禁。盡衲僧命。透得過。切忌依倚
0392b08: 將來。了事人。須別有生機一路。二曰。衲僧向異類中
0392b09: 行履。先德道異類墮。此是了事人病。明安道。須是識
0392b10: 主始得。三曰。闡提尋常向人道。不得參禪。不得學佛。
0392b11: 只要伊如大死人。只恐聞此語。作無事會。作無法可
0392b12: 當情會。正是死不得。若是死得。決不肯作這般見解。
0392b13: 佗時為人。切宜子細。四曰。吾家立五位為宗。往往人
0392b14: 以理事明。以寂照會。以能所見。以體用解。盡落今時。
0392b15: 何得名為教外別傳之妙。生死路頭。那箇是得力處。
0392b16: 總不恁麼時。如何卜度即不中。五曰。有情故情滲漏。
0392b17: 有見故見滲漏。有語故語滲漏。設得無情．無見．無語。
0392b18: 拽住便問佗。你是何人。闡提平時不謾許與。而囑累
0392b19: 於聰。其任固重。聰必然秀出於門弟子之間者。夫
0392b20: 何出世福清之天王。不克行道而終。遂致名亦不聞
0392b21: 於叢林也。
0392b22: 薦福本禪師。紹興十年。首眾僧於徑山。有偈示聰上
0392b23: 座曰。毒蛇猛虎當前立。鐵壁銀山在後橫。進既無門
0392b24: 退無路。如何道得出常情。聰還鄱陽。取道徽州。謁太
0392c01: 守吳元昭。因出似之。吳曰。毒蛇猛虎空相向。鐵壁銀
0392c02: 山謾自橫。長笛一聲歸去好。更於何處疑情。吳與
0392c03: 本以同參契分。更唱迭和。與夫捉盃笑語為治劇餘
0392c04: 樂。則有間矣。若非透脫情境。安能爾耶。
0392c05: 石霜清素侍者。閩之古田毛巖乃生緣也。晚遁湘西
0392c06: 鹿苑。以閑淡自牧。兜率悅公時未出世。與之室。有
0392c07: 客惠生支。悅命素曰。此乃老人鄉果。可同餉也。素
0392c08: 慨然曰。自先師去世。不見此矣。悅從而問之。師為誰
0392c09: 耶。對以慈明。悅乃乘閑致密。款其緒餘。素因問。子曾
0392c10: 見何人。悅以真淨文和尚告之。素曰。文又見誰耶。悅
0392c11: 曰。南禪師。素曰。南匾頭在石霜不久。其道盛如此。悅
0392c13: 但子之見解試吐露看。悅即具陳。素云。只可入佛。不
0392c14: 可入魔。須知古德謂。末後一句。始到牢關。悅擬對。又
0392c15: 遽問以。無為如何說。悅又擬對。而素忽高笑。悅恍然
0392c16: 有得。故以語無盡居士土張公。逮崇寧三。寂音尊
0392c17: 者謁無盡於峽州善谿。無盡曰。昔見真淨老師于皈
0392c18: 宗。因語及兜率所謂末後句。語尚未終。而真淨忽怒
0392c19: 罵曰。此吐血禿丁。脫空妄語。不用信。既見其盛怒。不
0392c20: 敢更陳曲折。然惜真淨不知此也。寂音曰。相公惟知
0392c21: 兜率口授末後句。至於真淨老師真藥現前而不能
0392c22: 辨。何也。無盡駭曰。真淨果有此意耶。寂音徐曰。疑則
0392c23: 別參。無盡於言下頓見真淨用處。即取家藏真淨肖
0392c24: 像展拜。題讚其上。以授寂音。曰。雲菴綱宗。能用能照。
0393a01: 冷面嚴眸。神光獨耀。孰傳其旨。覿露唯肖。前悅後洪。
0393a02: 如融如肇。厥後有以讚鑱石于仰山。寂音亦有二偈
0393a03: 示悅之侍者智宣。云。素公死後閑名在。末後句如黃
0393a04: 石書。殺盡英雄人不見。子房兩眼似愁胡。又曰。無為
0393a05: 兩字如何說。開口知君病轉深。試問舊時宣侍者。不
0393a06: 言不語笑吟吟。噫。悅能扣素而不能忘其轍跡。致無
0393a07: 盡隨墮其中。非寂音發真淨瞑眩之藥。何能愈無盡
0393a08: 膏肓之疾耶。信宗師為人各有惠利。豈易測其涯涘
0393a09: 哉。
0393a10: 佛眼遠禪師。初至海會。依演和尚。以己事咨決者屢
0393a11: 矣。演只語之曰。我不如你。你自會得好。或曰。我不會。
0393a12: 我不如你。遠莫涯其意。久而復扣曰。今會中誰可親
0393a13: 近。演曰。有元禮首座。來時只向伊道。衲僧須具緇素
0393a14: 眼始得。及聞我上堂道同門出入。宿世冤家之語。遂
0393a15: 有省。子若乞教於禮。必須獲益。及請問。禮乃以手引
0393a16: 遠之耳繞爐數。且行且語。你自會得好。遠曰。有
0393a17: 冀開發。爾相戲。豈法施之式哉。禮曰。汝佗日悟去。
0393a18: 方知今日曲折。已巳而。寒夜孤坐撥爐。見火一豆許。恍
0393a19: 然自喜曰。深深撥。有些子。平生事。只如此。遽起。閱机
0393a20: 上傳燈錄。適當破墮因緣。洞符所證。圜悟因詣其
0393a21: 寮。舉青林搬土話驗之。且謂。古今無人出得。遠曰。有
0393a22: 甚麼難出。圜悟曰。只如佗道鐵輪天子寰中旨。又作
0393a23: 麼生出。遠曰。我道帝釋宮中放赦書。圜悟退而語朋
0393a24: 舊曰。喜遠兄便有活人句也。其後。遠之嗣子烏巨行
0393b01: 公有頌發揮海會之語曰。我不會兮不如你。達磨當
0393b02: 門缺兩齒。滿堂無限白蘋風。明明不自秋江起。又曰。
0393b03: 我不會兮不如你。堪笑千花生碓觜。善財謾說百城
0393b04: 遊。何曾踏著自家底。
0393b05: 仰山偉禪師者。平時機語叢林鮮傳。其見於仰山祖
0393b06: 堂自讚曰。吾真難貌。班班駮駮。擬欲安排。下筆便錯。
0393b07: 又塔銘載示眾曰。道不在聲色。而不離聲色。凡一語
0393b08: 一默．一動一靜。隱顯縱橫。無非佛事。日用現前。古今
0393b09: 凝然。理何差互。妙喜老師謂其是講因明．百法．起信
0393b10: 等論。師及參得禪了。開口更不著經論一字。以其說
0393b11: 禪方於雲蓋老智云。
0393b12: 端和尚。於皇祐四年寓歸宗書堂。郭功甫任星子主
0393b13: 薄。時相過從。扣以心法。逮端住承天。遷圓通。郭復尉
0393b14: 於江州德化。往來尤密。端移舒州白雲海會。郭乃自
0393b15: 當塗往謁。端問曰。牛醇乎。對曰。醇矣。端遽厲聲叱之。
0393b16: 郭不覺拱而立。端曰。醇乎。醇乎。於是為郭陞堂而發
0393b17: 揮之曰。牛來山中。水足草足。牛出山去。東觸西觸。又
0393b19: 幾。示寂。郭為銘其塔。略曰。師之道。超佛越祖。師之言。
0393b20: 通今徹古。則絕纖毫。縱則若猛虎。可謂知言矣。昔
0393b21: 人逢僧。話得半日之閑。尚見於詩。況學牧牛卒致乎
0393b22: 醇。自載于塔。亦不為過。
0393b23: 無盡居士。見兜率悅禪師。既有契證。因詢晦堂家風
0393b24: 於悅。欲往就見。悅曰。此老只一拳頭耳。乃潛奉書於
0393c01: 晦堂曰。無盡居士世智辨聰。非老和尚一拳垂示。則
0393c02: 安能使其知有宗門向上事耶。未幾。無盡遊黃龍。訪
0393c03: 晦堂於西園。先以偈書默菴壁曰。亂雲堆裏數峰高。
0393c04: 絕學高人此遯逃。無奈俗官知住處。前驅一喝散猿
0393c05: 猱。徐扣宗門事。果示以拳頭話。無盡默計不出悅之
0393c06: 所料。由是易之。遂有偈曰。久響黃龍山裏龍。到來只
0393c07: 見住山翁。須知背觸拳頭外。別有靈犀一點通。靈源
0393c08: 時為侍者。尋題晦堂肖像曰。三問逆摧。超玄機於鷲
0393c09: 嶺。一拳垂示。露赤體於龍峰。聞時富貴。見後貧窮。年
0393c10: 老浩歌歸去樂。從教人喚住山翁。黃太史魯直聞而
0393c11: 笑曰。無盡所言靈犀一點通。此藞苴為空安耳穴。
0393c12: 靈源作偈分雪之。是寫一字不著畫。嗟乎。無盡於宗
0393c13: 門可謂具眼矣。然因人之言。昧宗師於晦堂。鑑裁安
0393c14: 在哉。悅雖得無盡。樂出其門。其奈狹中媢娼忌。為叢林
0393c15: 口實也。
0393c16: 死心禪師。以大觀元年丁亥九月從洪帥李景直之
0393c17: 命住黃龍山。明年。揭牓于門曰。仰門頭行者。賓客到
0393c18: 來。劃時報覆。即不得容縱浮浪小輩到此賭。常切
0393c19: 掃洒精潔。凡置三門者。何也。即空．無相．無作三解脫
0393c20: 門。今欲登菩提場。必由此門而入。然高低普應。遐邇
0393c21: 同歸。其來入斯門者。先空自心。自心不空。且在門外。
0393c22: 戊子九月十八日。死心叟白。死心平日。佛祖在所詆
0393c23: 訶。而於賓客不立涯岸如此。其言典而嚴。簡而悉。於
0393c24: 世出世間兩得之矣。若使守法任者。具如是施為。何
0394a01: 慮叢林之不振耶。
0394a02: 程待制智道．曾侍郎天游。寓三衢最久。而與烏巨行
0394a03: 禪師為方外友。曾於坐間舉東坡宿東林。聞谿聲。
0394a04: 呈照覺總公之偈。谿聲便是廣長舌。山色豈非清淨
0394a05: 身。夜來八萬四千偈。它日如何舉似人。程問行曰。此
0394a06: 老見處如何。行曰。可惜雙踏在爛泥裏。曾曰。師能
0394a07: 為料理否。行即對曰。谿聲廣長舌。山色清淨身。八萬
0394a08: 四千偈。明明舉似人。二公相顧歎服。吁。登時照覺能
0394a09: 奮金剛椎。碎東坡之窠窟。而今而後。何獨美大顛門
0394a10: 有韓昌黎耶。雖烏巨向曾．程二公略露鋒鋩。豈能洗
0394a11: 叢林噬臍之歎哉。
0394a12: 蘇州定慧信禪師。蚤以百丈野狐頌得叢林之譽。其
0394a13: 頌曰。不落不昧。二俱是錯。取捨未忘。識情卜度。執滯
0394a14: 言詮。無繩自縛。春至花開。秋來葉落。錯。錯。誰知普化
0394a15: 搖鈴鐸。又貽老僧曰。俗臘知多少。龐眉擁毳袍。看經
0394a16: 嫌字小。問事愛聲高。暴日終無厭。登階漸覺勞。自言
0394a17: 曾少壯。遊嶽兩三遭。信為明眼宗匠。此乃其遊戲耳。
0394a18: 然品題形貌之衰憊。摸寫情思之好尚。抑可謂曲盡
0394a19: 其妙矣。
0394a20: 樞密蔣公叔。與圓通秀禪師為方外友。公平日雖
0394a21: 究心宗。亦泥于教乘。因撰華嚴經解三十篇。頗負其
0394a22: 知見。元豐豊間。漕淮上。至長蘆訪秀。而題方丈壁曰。余
0394a23: 凡三日遂成華嚴解。我於佛法有大因緣。異日當以
0394a24: 此地比覺城東際。唯具佛眼者當知之。于時。秀辨之
0394b01: 曰。公何言之易耶。夫華嚴者。圓頓上乘。乃現量所證。
0394b02: 今言比覺城東際。則是比量。非圓頓宗。又云異日。且
0394b03: 一真法界無有古今。故云十世古今始終不離於當
0394b04: 念。若言異日今日。豈可非是乎。又云具佛眼者方知。
0394b05: 然經云平等真法界。無佛．無眾生。凡聖情盡。彼我皆
0394b06: 忘。豈有愚智之異。若待佛眼。則天眼．人眼豈可不知
0394b07: 哉。公於是悔謝。及秀示寂。公以文祭之曰。方外之友。
0394b08: 唯余與師。念昔相見。一語投機。師來長蘆。我漕淮沂。
0394b09: 亦復交臂。笑言熙怡。我論華嚴。師為品題。陷虎機緣。
0394b10: 脫略徑畦。曷為捨我先其往。而蔬奠致誠。庶其歆之。
0394b11: 嗚呼。公於華嚴非素業矣。而欲追蹤棗柏大士。遊普
0394b12: 賢行願海。未免背馳。秀不敢孤方外契。為之辨明。然
0394b13: 一字之師。似可羞張迴浪稱於齊己巳也。
0394b14: 襄陽谷隱顯禪師。生於西蜀安樞密之別業田丁家。
0394b15: 南遊。參仰山偉公。因致問。如何是佛向上事。偉對以
0394b16: 日出東方。夜落西。顯復進語。東方向上。更望指示。語
0394b17: 未竟。而偉便打。於是有省。及住谷隱。以仰山忌日。對
0394b18: 靈拈香曰。仰面不見天。低頭不見地。不知大仰來不
0394b19: 來。一炷旃檀表勤意。顯為人誠至。道學純正。安公
0394b20: 家屬致拜。且語人曰。不意有一佛出吾家地上。遂
0394b21: 奏淨覺禪師號。以伸敬焉。蓋取其蘊。略其所出。可謂
0394b22: 道在一介。則一介重也。
0394b23: 潭州雲蓋智和尚。居院之東堂。政和辛卯歲。死心謝
0394b24: 事。黃龍由湖南入山奉覲。日已巳夕矣。侍僧通謁。智曳
0394c01: 履且行且語曰。將燭來。看其面目何似生而能致名
0394c02: 喧宇宙。死心亦絕。把近前來。我要照是真師叔。是
0394c03: 假師叔。智即當敺一拳。死心曰。是真箇。遂作禮。
0394c04: 賓主相得歡甚。及死心復領黃龍。至政和甲午十二
0394c05: 月十五日示寂。時智住開福。得其訃音。即陞座曰。法
0394c06: 門不幸法幢摧。五蘊山中化作。昨夜泥牛通一線。
0394c07: 黃龍從此入輪迴。侍僧編次。易入為出。智見而大詬。
0394c08: 是時智年九十。可謂宗門大老矣。視死心為猶子。聞
0394c09: 訃歎法幢之摧。蓋前輩以法道故。今則不然。生譽死
0394c10: 毀與市輩無異。真可羞也。
0394c11: 泉州教忠光禪師。與李參政漢老在小谿雲門菴妙
0394c12: 喜會中。有同參契分。李因致光住教忠功德院。其疏
0394c13: 有三拜頓忘師弟子。一口吞盡佛眾生之句。為叢林
0394c14: 傳誦。既而李病將革。以偈寄光。曩歲曾經度厄津。深
0394c15: 將法力荷雲門。如今稍覺神明復。擬欲師不報恩。
0394c16: 光即和之。胡穩坐已巳通津。何處更尋不二門。八苦
0394c17: 起時全體現。不知誰解報深恩。李得其報。閱罷而逝。
0394c18: 其處生死之大變。泊然不亂。而言神明還復。可見平
0394c19: 日所養矣。東坡謂生死之際不容其偽。李殆庶幾焉。
0394c20: 李文和公。大中祥符間。作二句頌。寄朱發運正辭。
0394c21: 是時許郎中式亦漕淮南。朱遂以李頌示許。相與聯
0394c22: 成四句曰。參禪須是鐵漢。著手心頭便判李。雨催樵
0394c23: 子還家朱。風送漁舟到岸許。仍命浮山遠公和之。曰。
0394c24: 參禪須是鐵漢。著手心頭便判。通身雖是眼睛。也待
0395a01: 紅爐再鍛。鉏麑觸樹迷封。豫讓藏身吞炭。鷺飛影落
0395a02: 秋江。風動蘆花兩岸。文和公尋復自和曰。參禪須是
0395a03: 鐵漢。著手心頭便判。直趣無上菩提。一切是非莫管。
0395a04: 今唯傳後一頌而已巳。然世謂士夫學禪只資談柄。亦
0395a05: 宗知文和之唱。諸公之和。其語俓正。有宗師體裁也
0395a06: 哉。
0395a07: 明州和菴主。從南嶽辨禪師遊叢林。以為飽參。及逸
0395a08: 居雪竇之前山栖雲菴。有志於道者。多往見之。雪竇
0395a09: 主者。嫉其軋己已。因郡守周舍人聞其名而問之。對云。
0395a10: 一常僧耳。和遂題三偈于壁。徙居杖錫山。一曰。自從
0395a11: 南嶽來雪竇。二十餘年不下山。兩處居菴身已巳老。又
0395a12: 尋幽谷養衰殘。二曰。十方世界目前寬。拋雲菴過
0395a13: 別山。三事壞衣穿處補。一條藜杖伴清閑。三曰。黃皮
0395a14: 裹骨一常僧。壞衲蒙頭百慮澄。年老嬾能頻對客。攀
0395a15: 蘿又上一崚嶒。和之清名高德。出自所守。而神形
0395a16: 茄亦何與於世。然猶取忌於時。卒致徙居。噫。名德累
0395a17: 人。信矣夫。
0395a18: 百丈珍禪師。有開山大智禪師讚曰。要識百丈祖師。
0395a19: 只這目前便是。若更顧佇思量。何止落在第二。向未
0395a20: 遭喝已巳前識渠面目。尋扭住作聲時。全無巴鼻。誰云
0395a21: 馬駒踏殺天下人。出得這一箇。得恁衰氣。元來不直
0395a22: 半分。始解兒孫滿地。珍乃建陽人。天資和雅。篤為杜
0395a23: 多之行。搭以麤繒僧伽梨。韻致高古。由是得珍布衲
0395a24: 之名於叢林也。
0395b01: 廬山慧日雅禪師。乃真淨高弟。著禪本草一篇曰。
0395b02: 禪。味甘性。安心臟。祛邪氣。闢壅滯。通血。清神益
0395b03: 志。駐顏色。除熱惱。去穢惡。善解諸毒。能調眾病。藥生
0395b04: 人間。但有大小．皮肉．骨髓．精粗之異。獲其精者為良。
0395b05: 故凡聖尊卑悉能療之。餘者多於叢林中吟風詠月。
0395b06: 世有徒輩多采釆聲為藥食者。人性命。幽通密顯。
0395b07: 非證者莫識。不假修煉。炮製一服。脫其苦惱。如縛發
0395b08: 解。其功若神袖。令人長壽。故佛祖以此藥療一切眾生
0395b09: 病。號大醫王。若世明燈。破諸執暗。所慮迷亂。幽蔽不
0395b10: 信。病在膏肓。妄染神鬼。流浪生死者。不可救焉。傷哉。
0395b11: 噫。世稱韓昌黎。毛傳以文章為滑稽。若禪本草。寧
0395b12: 免併按者歟。先佛號大醫王。而修多羅藏得非方書
0395b13: 乎。況禪本草從藏中流出。議病且審使藥。且親其有。
0395b14: 服食獲證大安樂地也必矣。由是觀之。雅豈徒然哉。
0395b15: 湛堂準禪師與雅公為法門昆仲。因雅述禪本草。乃
0395b16: 製炮炙論佐之。曰。人欲延廷年長生。絕諸病者。先熟
0395b18: 真假。而又不諳何州何縣所出者最良。既不能窮其
0395b19: 本末。豈悟藥之體性耶。近世有一種不讀禪本草者。
0395b20: 將杜漏藍作綿州附子。往往見面孔相似。便以為
0395b21: 是。苦哉。苦哉。不唯自。兼佗人。故使後之學醫者。
0395b22: 一人傳。萬人傳實。擾擾逐其末。而不知安樂返本
0395b23: 之源。日月浸久。橫病生焉。漸攻四肢。而害圓明常樂
0395b24: 之體。自旦及暮不能安席。遂至膏肓。枉喪身命者多
0395c01: 矣。良由初學麤心。師授莽鹵。不觀禪本草之過也。若
0395c02: 克依此書。明藥之體性。又須解如法炮製。蓋炮製之
0395c03: 法。先須選其精純者。以法流水淨洗。去人我葉。除無
0395c04: 明根。秉八還刀。向三平等砧碎剉。用性空真火微焙
0395c05: 之。入四無量臼。舉八金剛杵。杵八萬四千下。以大悲
0395c06: 千手眼篩篩之。然後成塵塵三昧。煉十波羅蜜為圓。
0395c07: 不拘時候。煎一念相應湯。下前三三圓。後三三圓。除
0395c08: 八風二見外。別無所忌。此藥功驗不可盡言。服者方
0395c09: 知此藥深遠之力。非世間方書所載。後之學醫上流
0395c10: 試取禪本草觀之。然後依此炮製。合而服之。其功力
0395c11: 蓋不淺也。妙喜老師曰。湛堂讀諸葛孔明出師表。而
0395c12: 知作文關楗。遂著羅漢疏．水磨記．炮炙論。嗚呼。尊宿
0395c13: 於世間學尚爾其審。況出世間法乎。若夫炮炙論。文
0395c14: 從字順。詳譬曲喻。而與禪本草相為表裏。非真具起膏
0395c15: 肓必死之手。何能及此哉。
0395c16: 鼎州靈巖安禪師。為人奇逸。機辨自將。佛性泰公未
0395c17: 出世時。安以師事之。及泰住德山。遣安通嗣書于蔣
0395c18: 山圜悟禪師。爾時。圜悟坐於丈室。安捧書趨前。圜悟
0395c19: 曰。千里馳達。不辱宗風。公案現成。如何通信。安曰。覿
0395c20: 面相呈。更無回互。圜悟曰。此是德山底。那箇是專使
0395c21: 底。安曰。豈有第二人耶那。圜悟曰。背後底。安便度書。
0395c23: 通首座大眾書於僧堂前。首座問曰。玄沙白紙。此自
0395c24: 何來。安呈起書曰。見麼。首座遂引手攝。安復執曰。
0396a01: 久默斯要。不務速說。今日拜呈。幸希一鑒。首座便喝。
0396a02: 安曰。作家首座。首座又喝。安打一書。首座擬議。安曰。
0396a03: 未明三八九。不免自沈吟。又以書打一下曰。接。圜悟
0396a04: 與佛眼禪師立于法堂。且盼甚作略。圜悟厲聲曰。打
0396a05: 我首座死也。佛眼眠曰。官馬廝踏。有甚憑據。安曰。說甚
0396a06: 麼官宮馬廝踏。正是龍象蹴踏也。圜悟曰。喚來。喚來。安
0396a07: 復至法堂上。圜悟曰。我五百眾中首座。你為甚麼打
0396a08: 佗。安曰。和尚也喫一頓始得。圜悟顧佛眼吐舌而已巳。
0396a09: 佛眼曰。未在。乃顧安而問曰。只如空手把鋤頭。步行
0396a10: 騎水牛。人從橋上過。橋流水不流。意作麼生。安低躬
0396a11: 曰。所供並是詣實。圜悟笑曰。元來是家裏人。遂至五
0396a12: 祖自禪師處。自曰。書裏說甚麼。安曰。文彩已巳彰。自曰。
0396a13: 畢竟說甚麼。安曰。當陽揮寶。自曰。近前來。這裏不
0396a14: 識數字。安曰。莫詐敗。自顧侍者曰。這是那裏僧。安曰。
0396a15: 莫。侍者曰。曾在和尚會下去。自曰。怪得恁麼滑頭。安
0396a16: 曰。曾被和尚鈍置來。自遂將書於爐上熏曰。南無三
0396a17: 滿多沒喃。安近前彈指而已巳。安再至蔣山坐夏。圜
0396a18: 悟使分座攝納。秋辭歸。圜悟曰。子何所需。安曰。短歌
0396a19: 須要十數文。長句只消三兩言。圜悟乃以頌嘉賞之
0396a20: 曰。使乎不辱命。臨機貴專對。安禪捋虎鬚。著著超方
0396a21: 外。不唯明下安排。掇向繩拶嶮崖。拈椎豎拂奮
0396a22: 雄辯。金聲玉振猶奔雷。九旬落落提綱宗。衲納子濟濟
0396a23: 長趨風。解粘去縛手段辣。驅耕奪食猶雍容。秋風忽
0396a24: 作要歸去。了武陵一段事。勃窣理窟乃中。行行
0396b01: 不患無知己巳。臨行索我送行篇。栗棘蓬與金剛圈。短
0396b02: 歌須要十數丈。長句只消三兩言。金毛獅子解翻身。
0396b03: 箇是叢林傑出人。不日孤峰大哮吼。五葉一花天地
0396b04: 春。自古禪會以專使為重任。禮貌機辯兼而優為之
0396b05: 者。則不辱命矣。安之若此。可不謂全才乎。
0396b06: 
0396b07: 羅湖野錄下終
0396b08: 
0396b09: No. 1577-B
0396b10:  羅湖野錄跋
0396b11: 
0396b12: 前哲入道機緣。禪書多不備具者。其過在當時英俊
0396b13: 失於編次。是無衛宗弘法之心而然。遂致有見賢思
0396b14: 齊者。徒增大息耳。妙總窮居村落。不聞叢林勝事久
0396b15: 矣。比者江西瑩仲溫遠自雙徑來訪山舍。娓娓談前
0396b16: 言往行。殊慰此懷。徐探囊中。遂得羅湖野錄一編。所
0396b17: 載皆命世宗師與賢士大夫言行之粹美。機鋒之
0396b18: 酢。雄文可以輔宗教。明誨可以警後昆。於是詳熟
0396b19: 思。不忍釋手。亦足以見仲溫為道為學之要。其操心
0396b20: 亦賢於人遠矣。與天下好事者共之。庶幾後世英俊
0396b21: 繼而為之。使夫佛祖之道光明盛大。其功豈不哉。
0396b22: 紹興庚辰十月二十日　毗陵無著道人妙總謹書。
