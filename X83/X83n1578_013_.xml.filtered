0539c07: 
0539c08: 
0539c09: 指月錄卷之十三
0539c10: 
0539c11: 六祖下第五世
0539c13: 滿室。祥雲空。旬日方散。目有重瞳。面列七星。形相
0539c14: 奇特。秀出人表。因往開元寺。禮佛見僧。如故知歸。白
0539c15: 父母願求出家。父母聽許為僧。後持戒精嚴。學通三
0539c16: 藏。遊方契旨於黃檗。諸方歸慕。咸以尊宿稱。後居開
0539c17: 元。恒織蒲鞋資以養母。故復有陳蒲鞋之稱。巢入
0539c18: 境。師標大草屨於城門。巢欲棄之。竭力不能舉。歎曰。
0539c19: 睦州有大聖人。舍城而去　一日晚參謂眾曰。汝等
0539c20: 諸人。還得個入頭處也未。若未得個入頭處。須覓個
0539c21: 入頭處。若得個入頭處。已巳後不得孤負老僧。時有僧
0539c22: 出禮拜曰。某甲終不敢孤負和尚。師曰。早是孤負我
0539c23: 了也　又曰。明明向你道。尚自不會。何況覆將來
0539c24: 　又曰。老僧在此住持。不曾見個無事人到來。汝等
0540a01: 何不近前。時有一僧方近前。師曰。維那不在。汝自領
0540a02: 去。三門外與二十棒。曰某甲過在甚麼處。師曰。枷上
0540a03: 更著杻　師尋常見衲僧來。即閉門。或見講僧。乃召
0540a04: 曰座主。主應諾。師曰。擔板漢。
0540a05: 雪竇云。睦州只具一隻眼。何故。這僧喚既回頭。因
0540a06: 甚成擔板。
0540a07: 師見僧乃曰。見成公案。放汝三十棒。曰某甲如是。師
0540a08: 曰。三門頭金剛。為甚麼舉拳。曰金剛尚乃如是。師便
0540a09: 打。
0540a10: 正法眼藏。睦州見僧來云。現成公案。放汝三十棒。
0540a11: 雲峰悅云。作賊人心。妙喜曰。又添得一個。道了
0540a12: 問密。你道我恁麼道。還有過也無。密云。作賊人
0540a13: 心。妙喜曰。三個也有。
0540a14: 座主參。師問。莫是講唯識論否。曰不敢。師曰。朝去西
0540a15: 天。暮歸唐土。會麼。曰不會。師曰。吽吽。五戒不持　問
0540a16: 僧。近離甚處。曰仰山。師曰。五戒也不持。曰某甲甚麼
0540a17: 處是妄語。師曰。這裏不著沙彌　紫衣大德到禮拜。
0540a18: 師拈帽子帶問曰。這個喚作甚麼。曰朝天帽。師曰。恁
0540a19: 麼則老僧不卸也。復問。所習何業。曰惟識。師曰。作麼
0540a20: 生說。曰三界惟心萬法惟識。師指門扇曰。這個是甚
0540a21: 麼。曰是色法。師曰。簾前賜紫對御談經。何得不持五
0540a22: 戒。德無對　問僧正云。講得惟識論麼。正云。不敢。小
0540a23: 年曾讀文字來。師拈起糖餅擘作兩片云。你作麼生。
0540a24: 正無語。師云。喚作糖餅是。不喚作糖餅是。正云。不可
0540b01: 不喚作糖餅。師喚沙彌來。來。你喚作甚麼。彌云糖
0540b02: 餅。師云。你也講得惟識論。
0540b03: 徑山杲云。僧正與沙彌。真實講得惟識論。只是不
0540b04: 知糖餅來處。睦州老人。雖是一方善知識。若是三
0540b05: 界惟心萬法惟識。畢竟理會不得。
0540b06: 問。如何是曹溪的的意。師曰。老僧愛瞋不愛喜。曰為
0540b07: 甚麼如是。師曰。路逢客須呈。不是詩人莫獻詩
0540b08: 　師問武陵長老。了即毛端吞巨海。始知大地一微
0540b09: 塵。長老作麼生。曰問阿誰。師曰。問長老。曰何不領話。
0540b10: 師曰。汝不領話。我不領話。
0540b11: 雪竇拈云。墮也墮也。復云。這個葛藤老漢好與劃
0540b12: 斷。拈拄杖云。甚麼處去也。
0540b13: 問。一句道盡時如何。師曰。義墮也。曰甚麼處是學人
0540b14: 義墮處。師曰。三十棒教誰喫　問。某甲講兼行。不
0540b15: 會教意時如何。師曰。灼然實語當懺悔。曰乞師指示。
0540b16: 師曰。汝若不問。老僧即緘口無言。汝既問。老僧不可
0540b17: 緘口去也。曰請師便道。師曰。心不負人。面無色
0540b18: 　問僧。甚處來。僧云。那邊劄。師曰。老僧屈。僧云。和尚即
0540b19: 得。師曰。擔枷過狀。擗脊便打。
0540b20: 雲峰院云。睦州何用繁詞。那邊劄。擗脊便打。
0540b21: 問高揖釋迦不拜彌勒時如何。師曰。昨日有人問。
0540b22: 出了也。曰和尚恐某甲不實那。師曰。拄杖不在。苕帚
0540b23: 柄聊與三十　問。如何是觸途無滯底句。師曰。我不
0540b24: 恁麼道。曰師作麼生道。師曰。箭過西天十萬里。向
0540c01: 大唐國裏等候　有僧名宗闡。來參云。宗闡咨和尚。
0540c02: 師云住。僧便住。師咄云。名也不識。又云。有闡即判。快
0540c03: 道快道。僧無對　新到參方禮拜。師叱曰。闍黎因何
0540c04: 偷常住果子喫。曰學人纔到。和尚為甚麼道偷果子。
0540c05: 師曰。贓物現在　問僧。幾人新到。云五人。師云。瓦解
0540c06: 消。僧云。和尚未曾有問。師云。賊把贓為驗　問講
0540c07: 金剛經僧。荷擔如來即不問。你寺門前金剛。為甚麼
0540c08: 入你鼻孔裏。僧云。和尚甚麼說話。師云。你講得夢裏
0540c09: 　問僧。何處來。云靈山來。師云。涅槃是第幾座。僧無
0540c10: 對。師又問。迦葉甚麼處去。僧云不知。師云。脫空妄語
0540c11: 漢　問僧。甚麼處來。云靈山來。師云。近日打殺一門
0540c12: 僧是否。僧無語。師云。這個蝦　問。寺門前金剛。拓
0540c13: 即乾坤大地。不拓即絲髮不逢時如何。師曰。吽吽。我
0540c14: 不曾見此。師問。先跳三千倒退八百。你合作麼生。
0540c15: 曰諾。師曰。先責一紙罪狀好。便打。其僧擬出。師曰。來
0540c16: 我共你葛藤。拓即乾坤大地。你且道洞庭湖水深多
0540c17: 少。曰不曾量度。師曰。洞庭湖又作麼生。曰祇為今時。
0540c18: 師曰。祇這葛藤尚不會。便打　僧參。師曰。汝是新到
0540c19: 否。曰是。師曰。且放下葛藤會麼。曰不會。師曰。擔枷陳
0540c20: 狀自領出去。僧便出。師曰。來來。我實問你甚處來。曰
0540c21: 江西。師曰。泐潭和尚在汝背後。怕你亂道。見麼。僧無
0540c22: 對　師聞一老宿難親近。躬往相訪。纔入方丈。宿便
0540c23: 喝。師側掌曰。兩重公案。宿曰。過在甚麼處。師曰。這野
0540c24: 狐精。便退　問僧。近離甚處。僧便喝。師曰。老僧被你
0541a01: 一喝。僧又喝。師曰。三喝四喝後作麼生。僧無語。師便
0541a02: 打曰。這掠漢　問。教意祖意是同是別。師曰。青山
0541a03: 自青山。白雲自白雲。曰如何是青山。師曰。還我一滴
0541a04: 雨來。曰道不得。請師道。師曰。法華鋒前陣。涅槃句後
0541a05: 收。
0541a06: 後又有僧問巴陵。教意祖意是同是別。陵云。雞寒
0541a07: 上樹。鴨寒下水　雪竇拈云。問既一般。答亦相似。
0541a08: 其中利他自利。瞞人自瞞。若人點檢分明。管取解
0541a09: 空第一。
0541a10: 問。如何是展演之言。師曰。量才補職。曰如何是不展
0541a11: 演之言。師曰。伏惟尚饗　上堂。裂開也在我。聚也
0541a12: 在我。時有僧問。如何是裂開。師曰。三九二十七。菩提
0541a13: 涅槃。真如解脫。即心即佛。我且與麼道。你又作麼生。
0541a14: 曰某甲不與麼道。師曰。盞子撲落地。碟子成七片。曰
0541a15: 如何是聚。師乃斂歛手而坐。
0541a16: 雲峰悅云。相罵饒汝接嘴。相唾饒汝潑水。
0541a17: 問。以一重去一重即不問。不以一重去一重時如何。
0541a18: 師曰。昨朝栽茄子。今日種冬瓜　僧問。一氣還轉得
0541a19: 一大藏教也無。師曰。有甚麼子。快下將來。
0541a20: 妙喜曰。五更侵早起。更有夜行人。
0541a21: 陞座云。首座。答云在。寺主。答云在。維那。答云
0541a22: 在。師云。三段不同。今當第一。向下文長。付在來日。下
0541a23: 座　示眾。大事未明。如喪考妣。大事既明。如喪考妣。
0541a24: 僧問青峰楚。大事已巳明。為甚麼亦如喪考妣。楚云。
0541b01: 不得春風花不開。及至花開又吹落。
0541b02: 示眾。我見百丈不識好惡。大眾纔集。以拄杖一時打
0541b03: 下。復召大眾。眾回首。乃云是甚麼。有甚共語處。又黃
0541b04: 檗和尚亦然。復召大眾。眾回首。乃云月似彎弓少雨
0541b05: 多風。猶較些子　師臨終。召門人曰。此處緣息。吾當
0541b06: 逝矣。乃跏趺而寂。郡人以香薪焚之。舍利如雨。乃收
0541b07: 靈骨建塔於寺。壽九十八。臘七十六。
0541b08: ▲福州烏石山靈觀禪師尋常扃戶。人罕見之。一日
0541b09: 雪峰伺便扣門。師開門。峰驀胸搊住曰。是凡是聖。師
0541b10: 唾曰。這野狐精。便推出閉門。峰曰。也祇要識老兄
0541b11: 　雪峰至敲門。師曰誰。峰云。鳳皇兒。師云。作甚麼。峰
0541b12: 云。來啗老鸛。師便開門扭住云。道道。峰擬議。師便托
0541b13: 開閉門。峰住後示眾云。我當時若入得老觀門。你
0541b14: 這一隊酒糟漢。向甚處摸索　曹山行時。問如
0541b15: 何是毗盧師法身主。師曰。我若向你道。即別有也。曹
0541b16: 山舉似洞山。山曰。好個話頭。祇欠進語。何不問為甚
0541b17: 麼不道。曹來進前語。師曰。若言我不道。即我
0541b18: 口。若言我道。即謇我舌。曹山歸舉似洞山。山深肯
0541b19: 之。
0541b20: ▲益州大隨法真禪師妙齡夙悟。參知識。次至大
0541b21: 溈會下數載。食不至充。臥不求煖。清苦鍊行。溈深器
0541b22: 之。一日問曰。闍黎在老僧此間。不曾問一轉話。師曰。
0541b23: 教某甲向甚麼處下口。溈曰。何不道如何是佛。師便
0541b24: 作手勢掩溈口。溈歎曰。子真得其髓　僧問。路逢古
0541c01: 佛時如何。師曰。你忽逢驢駝象馬。喚作甚麼　僧問。
0541c02: 劫火洞然。大千俱壞。未審這個壞不壞。師曰壞。曰恁
0541c03: 麼則隨他去也。師曰。隨他去。僧不肯。後到投子舉前
0541c04: 話。子遂裝香遙禮曰。西川古佛出世。謂其僧曰。汝速
0541c05: 回去懺悔。僧回大隨。師已巳歿。僧再至投子。子亦遷化。
0541c06: 後僧問修山主。劫火洞然大千俱壞。未審這個壞
0541c07: 不壞。主曰不壞。僧曰。為甚麼不壞。主曰。為同大千。
0541c08: 問僧。甚處去。曰西山住菴去。師曰。我向東山頭喚汝。
0541c09: 汝便來得麼。曰不然。師曰。汝住菴未得　問僧。甚處
0541c10: 去。曰峨嵋禮普賢去。師舉拂子曰。文殊普賢總在這
0541c11: 裏。僧作圓相拋向後乃禮拜。師喚侍者。取一帖茶與
0541c12: 這僧　因燒畬次。見一蛇以杖挑向火中。咄云。這個
0541c13: 形骸。猶自不放捨。你向這裏死。如暗得燈。時有僧問。
0541c14: 正當恁麼時。還有罪也無。師曰。石虎時山谷響。木
0541c15: 人吼處鐵牛驚　菴側有一龜。僧問。一切眾生皮裹
0541c16: 骨。這個眾生為甚骨裹皮。師拈草履覆龜背上。僧無
0541c17: 語。
0541c18: 白雲端頌云。分明皮上骨團團。卦畫重重更可觀。
0541c19: 拈起草鞋都了。大隨被這僧瞞　佛燈珣頌
0541c20: 云。法不孤起。仗境方生。烏龜不解上壁。草鞋隨人
0541c21: 行　有僧舉覆龜話。問南臺圓。圓以手反覆示
0541c22: 之。僧不薦。復請益寶峰文。文以偈示曰。少室之妙
0541c23: 訣。隨根而密付。大隨曾泄機。南臺亦失護。翻手與
0541c24: 覆手。脫履著龜處。明明言外傳。信向有今古。擲金
0542a01: 鐘輥鐵鼓。水東流日西去。
0542a02: 蜀主賜師紫衣師號。并遣內侍朱延溥奉侍。三致三
0542a03: 。忽一日上堂。眾集定。乃作患風勢告眾曰。還有人
0542a04: 醫得老僧口麼。眾競送藥。師不受。經七日。師自摑
0542a05: 口令正。復云。如許多時鼓這兩片皮。至今無人醫得。
0542a06: 於是齋前陞座辭眾。儼然端坐告寂。
0542a07: ▲福州靈雲志勤禪師本州長谿人也。初在溈山。因
0542a08: 見桃花悟道。有偈曰。三十年來尋客。幾回落葉又
0542a09: 抽枝。自從一見桃花後。直至如今更不疑。溈偈。詰
0542a10: 其所悟。與之符契。囑曰。從緣悟達。永無退失。善自護
0542a11: 持。
0542a12: 有僧舉似玄沙。沙云。諦當甚諦當。敢保老兄未徹
0542a13: 在。眾疑此語。沙問地藏。我恁麼道。汝作麼生會。藏
0542a14: 云。不是桂琛。即走殺天下人　妙喜曰。一家有事
0542a15: 百家忙　又頌玄沙語。打破鬼門關。日輪正當午。
0542a16: 一箭中紅心。大地無寸土　寂音曰。古之人有大
0542a17: 機智。故能遇緣即宗。隨處作主。巖頭和尚曰。汝但
0542a18: 識綱宗。本無實法。予與客論靈雲桃花偈。因曰。
0542a19: 溈山老子無大人相。便云從緣入者永無退失。獨
0542a20: 玄沙曰。諦當甚諦當。敢保老兄未徹在。客問予。未
0542a21: 徹之處安在哉。為作偈曰。靈雲一見不再見。紅白
0542a22: 枝枝不著花。叵耐釣魚船上客。來平地摝魚蝦。
0542a23: 住後上堂。諸仁者。所有長短盡至不常。且觀四時草
0542a24: 木葉落花開。何況塵劫來。天人七趣。地水火風成壞
0542b01: 輪轉。因果將盡。三惡道苦毛髮不曾添減。惟根蒂神
0542b02: 識常存。上根者。遇善友伸明。當處解脫。便是道場。中
0542b03: 下愚癡。不能覺照。沉迷三界。流轉生死。釋尊為伊天
0542b04: 上人間。設教證明。顯發智道。汝等還會麼。僧問。如何
0542b05: 得出離生老病死。師曰。青山元不動。浮雲任去來
0542b06: 　長生問。混沌未分時。含生何來。師曰。如露柱懷胎。曰
0542b07: 分後如何。師曰。如片雲點太清。曰未審太清還受點
0542b08: 也無。師不答。曰恁麼則含生不來也。師亦不答。曰直
0542b09: 得純清絕點時如何。師曰。猶是真常流注。曰如何是
0542b10: 真常流注。師曰。似鏡長明。曰向上更有事也無。師曰
0542b11: 有。曰如何是向上事。師曰。打破鏡來。與汝相見。
0542b12: ▲洪州新興嚴陽尊者初參趙州問。一物不將來時
0542b13: 如何。州曰。放下著。師曰。既是一物不將來。放下個甚
0542b14: 麼。州曰。放不下擔取去。師於言下大悟。後常有一蛇
0542b15: 一虎隨。從手中與食。
0542b16: 黃龍南頌。一物不將來。兩肩挑不起。言下忽知非。
0542b17: 心中無限喜。毒惡既忘懷。蛇虎為知己已。光陰幾百
0542b18: 年。清風猶未已巳。
0542b19: 僧問。如何是佛。師曰土塊。曰如何是法。師曰。地動也。
0542b20: 曰如何是僧。師曰。喫粥喫飯。問如何是新興水。師曰。
0542b21: 面前江裏。
0542b22: 徑山杲曰。似這般法門。恰似兒戲相似。入得這般
0542b23: 法門。方安樂得人。如真淨和尚。拈提古今。不在雪
0542b24: 竇之下。而末流傳習。成惡口。小家只管問古人
0542c01: 作麼生。真如又如何下語。楊岐又如何下語。你管
0542c02: 得許多閒事。瘥病不假驢藥。若是對病與藥。籬
0542c03: 根拾得一莖草。便可療病。說甚麼朱砂附子人參
0542c04: 自。
0542c05: ▲揚州光孝院慧覺禪師問相國宋齊丘曰。還會道
0542c06: 麼。宋曰。若是道。也著不得。師曰。是有著不得。是無著
0542c07: 不得。宋曰。總不恁麼。師曰。著不得底。宋無對。
0542c08: ▲婺州木陳從朗禪師因金剛倒。僧問。既是金剛不
0542c09: 壞身。為甚麼倒地。師敲禪曰。行住坐臥。
0542c10: ▲婺州新建禪師不度小師。有僧問。和尚年老。何不
0542c11: 畜一童子侍奉。師云。有眼暗耳聾口底。為我討一
0542c12: 個來。
0542c13: ▲杭州多福和尚僧問。如何是多福一叢竹。師曰。一
0542c14: 莖兩莖斜。曰學人不會。師曰。三莖四莖曲。
0542c15: 妙喜曰。饒汝一莖兩莖斜。三莖四莖曲。還我多福
0542c16: 一叢竹。又如何話會。
0542c17: ▲益州西睦和尚上堂。有俗士舉手曰。和尚便是一
0542c18: 頭驢。師曰。老僧被汝騎。士無語。去後三日再來。白言。
0542c19: 某甲三日前著賊。師拈杖出。
0542c20: ▲明州雪竇常通禪師邢州李氏子。參長沙。沙問。何
0542c21: 處人。師曰。邢州人。沙曰。我道汝不從彼來。師曰。和尚
0542c22: 還曾住此否。沙然之。乃容入室　問。如何是三世諸
0542c23: 佛出身處。師曰。伊不肯知有汝三世。僧良久。師曰。薦
0542c24: 否。不然者。且向著佛不得處體取。時中常在識盡功
0543a01: 亡。瞥然而起。即是傷他。而況言句乎。
0543a02: ▲石梯和尚因侍者請浴。師曰。既不洗塵。亦不洗體。
0543a03: 汝作麼生。者曰。和尚先去。某甲將皁角來。師呵呵大
0543a04: 笑　一日見侍者托赴堂。乃喚侍者。者應諾。師曰。
0543a05: 甚麼處去。者曰。上堂齋去。師曰。我豈不知汝上堂齋
0543a06: 去。者曰。除此外別道個甚麼。師曰。我祇問汝本分事。
0543a07: 者曰。和尚若問本分事。某甲實是上堂齋去。師曰。汝
0543a08: 不繆為吾侍者。
0543a09: ▲紫桐和尚僧問。如何是紫桐境。師曰。汝眼裏著得
0543a10: 沙麼。曰大好紫桐境也不識。師曰。老僧不諱此事。其
0543a11: 僧擬出去。師下禪擒住曰。今日好個公案。老僧未
0543a12: 得分文入手。曰賴遇某甲是僧。師拓開曰。禍不單行。
0543a13: ▲日容遠和尚因上座參。師拊掌三下曰。猛虎當
0543a14: 軒。誰是敵者。曰。俊天。阿誰捉得。師曰。彼此難
0543a15: 當。曰。且休未要斷這公案。師將拄杖舞歸方丈。
0543a16: 無語。師曰。死這漢也。
0543a17: ▲襄州關南道吾和尚始經村墅。聞巫者樂神云識
0543a18: 神無。忽然省悟。後參常禪師。印其所解。復遊德山之
0543a19: 門。法味彌著。住後凡上堂。戴蓮華笠。披襴執簡。擊鼓
0543a20: 吹。口稱魯三郎神。識神不識神。神從空裏來。往
0543a21: 空裏去。便下座。有時曰。打動關南鼓。唱起德山歌。僧
0543a22: 問。如何是祖師西來意。師以簡揖曰。喏　趙州訪師。
0543a23: 師乃著豹皮。執吉獠棒。在三門下。翹一足等候。纔
0543a24: 見州。便高聲唱喏而立。州曰。小心祇候著。師又唱喏
0543b01: 一聲而去。
0543b02: ▲漳州羅漢和尚初參關南問。如何是大道之源。南
0543b03: 打師一拳。師遂有省。乃為歌曰。咸通七載初參道。到
0543b04: 處逢言不識言。心裏疑團若栲栳。三春不樂止林泉。
0543b05: 忽遇法王氈上坐。便陳疑懇向師前。師從氈上那伽
0543b06: 起。袒膊當胸打一拳。駭散疑團獦狙落。舉頭看見日
0543b07: 初圓。從茲蹬蹬以碣碣。直至如今常快活。只聞肚裏
0543b08: 飽膨脝。更不東西去持。
0543b09: 妙喜曰。可惜這一拳。分付不著人。
0543b10: ▲瑞州末山尼了然禪師因灌溪閑和尚到。曰若相
0543b11: 當即住。不然即推倒禪。便入堂內。師遣侍者問。上
0543b12: 座遊山來。為佛法來。溪曰。為佛法來。師乃陞座。溪上
0543b13: 參。師問。上座今日離何處。曰路口。師曰。何不。溪
0543b14: 無對。始禮拜問。如何是末山。師曰不露頂。曰如何是
0543b15: 末山主。師曰。非男女相。溪乃喝曰。何不變去。師曰。不
0543b16: 是神不是鬼。變個甚麼。溪於是伏膺。作園頭三年。
0543b17: 溪初參臨濟。被濟驀搊住。溪曰領領。濟拓開曰。
0543b18: 且放汝一頓。溪離臨濟。乃至師所。溪住後上堂曰。
0543b19: 我在臨濟處得半杓。末山處得半杓。共成一杓喫
0543b20: 了。直至如今飽不饑。溪會下一僧。去參石霜。霜問。
0543b21: 甚處來。曰灌溪來。霜曰。我南山不如他北山。僧無
0543b22: 對。回舉似溪。溪曰。何不道灌溪修涅槃堂了也。唐
0543b23: 乾寧二年五月二十九日。問侍者曰。坐死者誰。曰
0543b24: 僧伽。溪曰。立死者誰。曰僧會。溪乃行七步垂手而
0543c01: 逝　溪。濟下尊宿。因錄見末山語。檢燈錄。見化跡
0543c02: 卓絕。遂并錄於此。
0543c03: ▲婺州金華山俱胝和尚初住菴時。有尼名實際來。
0543c04: 戴笠子執錫遶師三曰。道得即下笠子。如是三問。
0543c05: 師皆無對。尼便去。師曰。日勢稍晚。何不且住。尼曰。道
0543c06: 得即住。師又無對。尼去後。師歎曰。我雖處丈夫之形。
0543c07: 而無丈夫之氣。不如棄菴往諸方參尋知識去。其夜
0543c08: 山神告曰。不須離此。將有肉身菩薩來。為和尚說法
0543c09: 也。逾旬果天龍和尚到菴。師乃迎禮。具陳前事。龍
0543c10: 一指示之。師當下大悟。自此凡有學者參問。師惟舉
0543c11: 一指。無別提唱。有一供過童子。每見人問事。亦指
0543c12: 祇對。人謂師曰。和尚童子亦會佛法。凡有問皆如和
0543c13: 尚指。師一日潛袖刀子。問童曰。聞你會佛法是否。
0543c14: 童曰是。師曰。如何是佛。童起指頭。師以刀斷其指。
0543c15: 童喚走出。師召童子。童回首。師曰。如何是佛。童舉
0543c16: 手不見指頭。豁然大悟。師將順世。謂眾曰。吾得天龍
0543c17: 一指頭禪。一生用不盡。言訖示滅。
0543c18: 玄沙云。我當時若見。折指頭　玄覺云。且道玄
0543c19: 沙恁麼道。意作麼生　雲居錫云。祇如玄沙恁麼
0543c20: 道。肯伊不肯伊。若肯。何言折指頭。若不肯。俱胝
0543c21: 過在甚麼處。先曹山云。俱胝承當處鹵莽。祇認得
0543c22: 一機一境。一等是柏手拊掌。是它西園奇怪。玄覺
0543c23: 又云。且道俱胝還悟也無。若悟。為甚麼道承當處
0543c24: 鹵莽。若不悟。又道用一指頭禪不盡。且道曹山意
0544a01: 在甚麼處　瑯琊覺頌。俱胝一指報君知。朝生
0544a02: 子搏天飛。若無舉鼎拔山力。千里烏騅不易騎
0544a03: 　雪竇顯頌。對揚深愛老俱胝。宇宙空來更有誰。曾
0544a04: 向滄溟下浮木。夜濤相共接盲龜。
0544a06: 歲。於廣州和安寺。投通禪師出家。即不語通十四歲。父母
0544a07: 取歸。欲與婚媾。師不從。遂斷手二指。跪致父母前。誓
0544a08: 求正法以答劬勞。父母乃許。再詣通處而得披剃。未
0544a09: 登具。即遊方。初謁源。已巳悟玄旨。後參溈山。遂升堂
0544a10: 奧。源謂師曰。國師當時傳得六代祖師圓相。共九
0544a11: 十七個。授與老僧。乃曰。吾滅後三十年。南方有一沙
0544a12: 彌到來。大興此教。次第傳授無令斷絕。我今付汝。汝
0544a13: 當奉持。遂將其本過與師。師接得一。便將火燒。
0544a14: 源一日問。前來諸相甚宜秘惜。師曰。當時看了便
0544a15: 燒也。源曰。吾此法門無人能會。惟先師及諸祖師
0544a16: 諸大聖人。方可委悉。子何得焚之。師曰。慧寂一覽。已巳
0544a17: 知其意。但用得不可執本也。源曰。然雖如此。於子即
0544a18: 得。後人信之不及。師曰。和尚若要。重錄不難。即重集
0544a19: 一本呈上。更無遺失。源曰然。源上堂。師出眾作此
0544a20: ○相以手拓呈了。叉手立。源以兩手相交作拳示
0544a21: 之。師進前三步作女人拜。源點頭。師便禮拜。師浣衲
0544a22: 次。源曰。正恁麼時作麼生。師曰。正恁麼時。向甚麼
0544a23: 處見。後參溈山。溈問。汝是有主沙彌無主沙彌。師曰。
0544a24: 有主。曰主在甚麼處。師從西過東立。溈異之。師問。如
0544b01: 何是真佛住處。溈曰。以思無思之妙。反思靈之無
0544b02: 窮。思盡還源。性相常住。事理不二。真佛如如。師於言
0544b03: 下頓悟。自此執侍。前後盤桓十五載。
0544b04: 宗門統要載。溈山問師。聞子在百丈處。問一答十。
0544b05: 佛法向上一句作麼生道。師擬開口。溈便喝。師因
0544b06: 發心。看牛於山下三年。乃悟。按燈錄。師未見百
0544b07: 丈。此必以香嚴事訛承耳。
0544b08: 參巖頭。頭舉起拂子。師展坐具。巖拈拂子置背後。師
0544b09: 將坐具搭肩上而出。巖曰。我不肯汝放。祇肯汝收
0544b10: 　師在溈山為直歲。作務歸。溈問。甚麼處去來。師曰。田
0544b11: 中來。溈曰。田中多少人。師插鍬叉手。溈曰。今日南山
0544b12: 大有人刈茅。師拔鍬便行。
0544b13: 玄沙云。我若見。即踏倒鍬子　僧問鏡清。仰山插
0544b14: 鍬意旨如何。清云。狗銜赦書。諸侯避道。云祇如玄
0544b15: 沙踏倒。意旨如何。清云。不奈船何。打破戽斗。云南
0544b16: 山刈茅意旨如何。清云。李靖三兄久經行陣。雲居
0544b17: 錫云。且道鏡清下此一判著不著　雪竇云。諸方
0544b18: 咸謂插鍬話奇特。大似隨邪逐惡。據雪竇見處。仰
0544b19: 山被溈山一問。直得無繩自縛。去死十分　妙喜
0544b20: 曰。仁者見之謂之仁。智者見之謂之智。百姓日用
0544b21: 而不知。故君子之道鮮矣　僧問明招。古人意在
0544b22: 插鍬處叉手處。招喚僧。僧應諾。招曰。還曾夢見仰
0544b23: 山麼　評唱引長沙語。汝見大唐天子還自種田
0544b24: 割稻麼。遂判仰山插鍬。是奴兒婢子邊事。不直以
0544c01: 一杓糞潑仰山。且令長沙亦拈餘穢。諸師拈提。已巳
0544c02: 為畫蛇添足。然世有此引盲比丘。則諸師所拈。猶
0544c03: 足為啟膜金鎞。
0544c04: 師因歸溈山省覲。溈問。子既稱善知識。爭辨得諸方
0544c05: 來者。知有不知有。有師承無師承。是義學是玄學。子
0544c06: 試說看。師曰。慧寂有驗處。但見僧來。便起拂子問
0544c07: 伊。諸方還說這個不說。又曰。這個且置。諸方老宿意
0544c08: 作麼生。溈歎曰。此是從上宗門中牙爪　溈問。大地
0544c09: 眾生業識茫茫無本可據。子作麼生知他有之與無。
0544c10: 師曰。慧寂有驗處。時有一僧從面前過。師召曰闍黎。
0544c11: 僧回首。師曰。和尚。這個便是業識茫茫無本可據。溈
0544c12: 曰。此是師子一滴乳。迸散六斛驢乳　掃地次。溈問。
0544c13: 塵非掃得。空不自生。如何是塵非掃得。師掃地一下。
0544c14: 溈曰。如何是空不自生。師指自身又指溈。溈曰。塵非
0544c15: 掃得。空不自生。離此二途又作麼生。師又掃地一下。
0544c16: 又指自身并指溈　溈一日指田問師。這丘田那頭
0544c17: 高。這頭低。師曰。是這頭高那頭低。溈曰。你若不信。
0544c18: 向中間立看兩頭。師曰。不必立中間。亦莫住兩頭。溈
0544c19: 曰。若如是著水看。水能平物。師曰。水亦無定。但高處
0544c20: 高平。低處低平。溈便休。
0544c21: 大慧云。顯諸仁藏諸用。鼓萬物而不與聖人同憂。
0544c22: 盛德大業至矣哉。喝一喝下座。
0544c23: 溈山餧生飯。回頭見師曰。今日為伊上堂一上。師
0544c24: 曰。某甲隨例得聞。溈曰。聞底事作麼生。師曰。作
0545a01: 鳴。鵲作鵲噪。溈曰。爭奈聲色何。師曰。和尚適來道甚
0545a02: 麼。溈曰。我祇道為伊上堂一上。師曰。為甚麼喚作聲
0545a03: 色。溈曰。雖然如此。驗過也無妨。師曰。大事因緣又作
0545a04: 麼生驗。溈起拳。師曰。終是指東畫西。溈曰。子適來
0545a05: 問甚麼。師曰。問和尚大事因緣。溈曰。為甚麼喚作指
0545a06: 東畫西。師曰。為著聲色故。某甲所以問過。溈曰。未
0545a07: 曉了此事。師曰。如何得曉了此事。溈曰。寂子聲色。老
0545a08: 僧東西。師曰。一月千江。體不分水。溈曰。應須與麼始
0545a09: 得。師曰。如金與金終無異色。豈有異名。溈曰。作麼生
0545a10: 是無異名底道理。師云。瓶盤釵釧盂盆。溈曰。寂子
0545a11: 說禪如師子吼。驚散狐狼野干之屬　溈山問師。忽
0545a12: 有人問汝。汝作麼生祇對。師曰。東寺師叔若在。某甲
0545a13: 不致寂寞。溈曰。放汝一個不祇對罪。師曰。生之與殺
0545a14: 祇在一言。溈曰。不負汝見。別有人不肯。師曰。阿誰。溈
0545a15: 指露柱曰。這個。師曰。道甚麼。溈曰。道甚麼。師曰。白鼠
0545a16: 推遷。銀臺不變　師住東平時。溈山令僧送書并鏡
0545a17: 與師。師上堂。提起示眾曰。且道是溈山鏡東平鏡。若
0545a18: 道是東平鏡。又是溈山送來。若道是溈山鏡。又在東
0545a19: 平手裏。道得則留取。道不得則撲破去也。眾無語。師
0545a20: 撲破便下座　師問雙峰。師弟近日見處如何。曰據
0545a21: 某見處。實無一法可當情。師曰。汝解猶在境。曰某祇
0545a22: 如此。師兄又如何。師曰。汝豈不知無一法可當情者。
0545a23: 溈山聞曰。寂子一句疑殺天下人　師臥次。僧問曰。
0545a24: 法身還解說法會元無法身法字。統要頌古等。皆有法字也無。師曰。我說
0545b01: 不得。別有一人說得。曰說得底人在甚麼處。師推出
0545b02: 枕子。溈山聞曰。寂子用刃上事。
0545b03: 妙喜曰。溈山真是憐兒不覺醜。仰山推出枕子。已巳
0545b04: 是逗漏。更著個名字。喚作刃上事。誤他學語之
0545b05: 流。便恁麼承接響。流通將去。妙喜雖似借水獻
0545b06: 花。要且理無曲斷。即今莫有旁不肯者。出來。我要
0545b07: 問你。推出枕子。還當得法身說法也無。
0545b08: 師在溈山前坡牧牛次。見一僧上山。不久便下來。師
0545b09: 乃問。上座何不且留山中。僧曰。祇為因緣不契。師曰。
0545b10: 有何因緣。試舉看。曰和尚問某名甚麼。某答歸真。和
0545b11: 尚曰。歸真何在。某甲無對。師曰。上座回向和尚道。
0545b12: 某甲道得也。和尚問作麼生道。但曰眼裏耳裏鼻裏。
0545b13: 僧回一如所教。溈曰。脫空漫語漢。此是五百人善知
0545b14: 識語　師在溈山牧牛。時踢天泰上座問曰。一毛頭
0545b15: 師子現即不問。百億毛頭百億師子現。又作麼生。師
0545b16: 便騎牛歸。侍立溈山次。舉前話方了。見泰來。師曰。
0545b17: 便是這個上座。溈遂問。百億毛頭百億師子現。豈不
0545b18: 是上座道。泰曰是。師曰。正當現時。毛前現毛後現。泰
0545b19: 曰。現時不說前後。溈山大笑。師曰。師子腰折也。便下
0545b20: 去　溈山示眾曰。一切眾生皆無佛性。鹽官示眾曰。
0545b21: 一切眾生皆有佛性。鹽官有二僧。往探問。既到溈山。
0545b22: 聞舉揚莫測其涯。若生輕慢。因一日與師言話次。乃
0545b23: 勸曰。師兄須是勤學佛法。不得容易。師乃作此○相。
0545b24: 以手拓呈了。拋向背後。遂展兩手。就二僧索。二僧
0545c01: 罔措。師曰。吾兄直須勤學佛法。不得容易。便起去。時
0545c02: 二僧回鹽官。行三十里。一僧忽然有省。乃曰。當知
0545c03: 溈山道一切眾生皆無佛性。信之不錯。便回溈山。一
0545c04: 僧更前行數里。因過水忽然有省。自歎曰。溈山道一
0545c05: 切眾生皆無佛性。灼然有他恁麼道。亦回溈山。久依
0545c06: 法席　師臥次。夢入彌勒內院眾堂中。諸位皆足。惟
0545c07: 第二位空。師遂就座。有一尊者白槌曰。今當第二位
0545c08: 說法。師起白椎曰。摩訶衍法離四句絕百非。諦聽諦
0545c09: 聽。眾皆散去。及覺舉似溈。溈曰。子已巳入聖位。師便禮
0545c10: 拜　龐居士問。久嚮仰山。到來為甚麼覆。師起
0545c11: 拂子。士曰恰是。師曰。是仰是覆。士乃打露柱曰。雖然
0545c12: 無人。也要露柱證明。師擲拂子曰。若到諸方。一任舉
0545c13: 似　師坐次。有僧翹一足云。西天二十八祖亦如是。
0545c14: 唐士六祖亦如是。天下老和尚亦如是。某甲亦如是。
0545c15: 師下禪打四藤條。
0545c16: 雪竇云。藤條未到打折。因甚麼只與四下。須是斬
0545c17: 釘截鐵漢始得　僧後到霍山。自稱集雲峰下四
0545c18: 藤條。天下大禪佛參。山云。打鐘著。僧驟步而去。雪
0545c19: 竇云。這漢雖是見機而變。爭奈有頭無尾。圜悟勤
0545c20: 云。當時若不見機而變。何處更有大禪佛。闍黎只
0545c21: 管喚作甚麼。此句當有訛缺或有人問甚處是有
0545c22: 頭無尾處。什麼是見機而變處。你若手忙亂。老
0545c23: 僧在你底。
0545c24: 師問東寺曰。借一路過那邊。還得否。寺曰。大凡沙門
0546a01: 不可祇一路也。別更有麼。師良久。寺問。借一路過
0546a02: 那邊得否。師曰。大凡沙門不可祇一路也。別更有麼。
0546a03: 寺曰。祇有此。師曰。大唐天子決定姓金　一日雨下。
0546a04: 天性上座謂師曰。好雨。師曰。好在甚麼處。性無語。師
0546a05: 曰。某甲道得。性曰。好在甚麼處。師指雨。性又無語。
0546a06: 師曰。何得大智而默。
0546a07: 徑山杲云。一人只知看雨。一人只知指雨。子細點
0546a08: 檢將來。大似釘樁搖櫓。育王當時待他道。好在甚
0546a09: 麼處。只向他道。滴穿眼睛浸爛鼻孔。或有個衲僧
0546a10: 出來道。育王也是釘樁搖櫓。許他具眼。
0546a11: 赤干行者。聞鐘聲乃問。有耳打鐘。無耳打鐘。師曰。汝
0546a12: 但問。莫愁我答不得。干曰。旱個問了也。師喝曰。去
0546a13: 　劉侍御問。了心之旨可得聞乎。師曰。若要了心。無心
0546a14: 可了。無了之心。是名真了　陸希聲相公。欲謁師。先
0546a15: 作此○相封呈。師開封。於相下面書云。不思而知。落
0546a16: 第二頭。思而知之。作第三首。遂封回。公見即入山。師
0546a17: 乃門迎。公纔入門便問。三門俱開。從何門入。師曰。從
0546a18: 信門入。公至法堂又問。不出魔界便入佛界時如何。
0546a19: 師以拂子倒點三下。公便設禮。又問。和尚還持戒否。
0546a20: 師曰。不持戒。曰還坐禪否。師曰。不坐禪。公良久。師曰
0546a21: 會麼。曰不會。師曰。聽老僧一頌。滔滔不持戒。兀兀不
0546a22: 坐禪。釅茶三兩碗。意在钁頭邊。師問。承聞相公看
0546a23: 經得悟。是否。曰弟子因看涅槃經。有云不斷煩惱而
0546a24: 入涅槃。得個安樂處。師起拂子曰。祇如這個。作麼
0546b01: 生入。曰入之一字也不消得。師曰。入之一字不為相
0546b02: 公。公便起去。
0546b03: 徑山曇珍頌云。起拂子希聲設禮。塵剎盡交光。
0546b04: 鳥啼花落裏。仰山問會麼希聲曰不會。從是維摩
0546b05: 詰。到來須倒退。入之一字不為相公公便起去。下
0546b06: 載清風雲藏神。女館雨到楚王宮。關塞極天惟鳥
0546b07: 道。江湖滿地一漁翁。
0546b08: 師謂第一座曰。不思善不思惡。正恁麼時作麼生。座
0546b09: 曰。正恁麼時是某甲放身命處。師曰。何不問老僧。座
0546b10: 曰。正恁麼時不見有和尚。師曰。扶我教不起　師問
0546b11: 僧。近離甚處。曰南方。師攝拄杖曰。彼中老宿還說這
0546b12: 個麼。曰不說。師曰。既不說這個。還說那個否。曰不說。
0546b13: 師召大德。僧應諾。師曰。參堂去。僧便出。師復召曰大
0546b14: 德。僧回首。師曰。近前來。僧近前。師便打。
0546b15: 雲門云。仰山若無後語。爭識得人。
0546b16: 師共一僧語。旁有僧曰。語底是文殊。默底是維摩。師
0546b17: 曰。不語不默底。莫是汝否。僧默然。師曰。何不現神通。
0546b18: 曰不辭現神通。祇恐和尚收作教。師曰。鑒汝來處。未
0546b19: 有教外底眼　僧參次。便問。和尚還識字否。師曰隨
0546b20: 分。僧以手畫此○相拓呈。師以衣袖拂之。僧又作此
0546b21: ○相拓呈。師以兩手作背拋勢。僧以目視之。師低頭。
0546b22: 僧遶師一。師便打。僧遂出去。
0546b23: 徑山曇珍頌云。西山白虎正猖狂。東海青龍不可
0546b24: 當。兩手捉來令死。化成一片紫金霜。
0546c01: 師坐次。見一僧從外來。便問訊了。向東邊叉手立。以
0546c02: 目視師。師乃垂下左足。僧過西邊叉手立。師垂下
0546c03: 右足。僧向中間叉手立。師收雙足。僧禮拜。師曰。老僧
0546c04: 自住此。未曾打著一人。拈拄杖便打。僧便騰空而去。
0546c05: 佛燈觀頌。個僧東西叉手。說盡六代圓相。致使東
0546c06: 土釋迦。不免起模作樣。陽關唱罷柳青青。征塵望
0546c07: 斷空惆悵　覺海湛頌。子晉吹笙和鳳鳴。萼華雲
0546c08: 外舞衣輕。相將奏方諸曲。玉樹流光滿紫清。
0546c09: 師坐次。有僧來作禮。師不顧。其僧乃問。師識字否。師
0546c10: 曰隨分。僧乃右旋一曰。是甚麼字。師於地上書十
0546c11: 字酬之。僧又左旋一曰。是甚麼字。師改十字作卍
0546c12: 字。僧畫此○相以兩手拓。如修羅掌日月勢。曰是甚
0546c13: 麼字。師乃畫此相對之。僧乃作婁至德勢。師曰。如
0546c14: 是如是。此是諸佛之所護念。汝亦如是。吾亦如是。善
0546c15: 自護持。其僧禮謝騰空而去。時有一道者見。經五日
0546c16: 後遂問師。師曰。汝還見否。道者曰。某甲見出門騰空
0546c17: 而去。師曰。此是西天羅漢。故來探吾道。道者曰。某雖
0546c18: 種種三昧。不辨其理。師曰。吾以義為汝解釋。此是
0546c19: 八種三昧。是覺海變為義海。體則同然。此義合有因
0546c20: 有果。即時異時總別不離隱身三昧也。
0546c21: 古人圓相。即拈花吹毛一揆。直示全提。無容擬議。
0546c22: 百千法門河沙妙用。皆從此出。而不與百千法門
0546c23: 河沙妙用為侶。觀小釋迦。遇梵僧所示八種三昧。
0547a01: 辯。而初未有一語。後之名字羅漢。妄為盂安柄。
0547a02: 人天眼目載。五峰良五觀悟。謂圓相總有六名。曰
0547a03: 圓相。曰暗機。曰義海。曰字海。曰意語。曰默論。有云
0547a04: 畫此相者。乃縱意。畫此相者奪意。此為相。
0547a05: 肯。○此為許相見。此為舉函索。答者當以。
0547a06: 則函相稱。此為抱玉求鑒。答者當於其中書
0547a07: 某字答之。此為入索續。答者當於字側添
0547a08: 。乃問者入。答者索續。共成寶器相。此為已巳
0547a09: 成寶器相。答者於中書土字答之。此為玄印玄
0547a10: 旨相。獨脫超前眾相不著也。審如是。是猶市賈私
0547a11: 為誌驗。三尺牧豎語之故即無不喻。雖有聖智。不
0547a12: 問不可強解矣。謂入聖位者。所建法幢乃如是乎。
0547a13: 又以三種生為大圓宗旨。想生。相生。流注生。故楞
0547a14: 伽經義。大圓或偶引示人耳。非大圓所立也。癡人
0547a15: 前不得說夢。往往如此
0547a16: 有梵僧從空而至。師曰。近離甚處。曰西天。師曰。幾時
0547a17: 離彼。曰今早。師曰。何太遲生。曰遊山翫水。師曰。神通
0547a18: 遊戲則不無闍黎。佛法須還老僧始得。曰特來東土
0547a19: 禮文殊。遇小釋迦。遂出梵書貝多葉與師。作禮乘
0547a20: 空而去。自此號小釋迦　一日指雪師子云。還有過
0547a21: 此色者麼。
0547a22: 雲門云。當時但與推倒　雪竇云。雲門只解推倒。
0547a23: 不能扶起　圜悟勤云。且道仰山意在甚麼處。莫
0547a24: 是明一色邊事麼。且得沒交涉。雲門應時應節云
0547b01: 但與推倒。用拈仰山意。又被雪竇拈道。他只解推
0547b02: 倒不解扶起。且道雪竇意在什麼處。
0547b03: 上堂。汝等諸人。各自回光返照。莫記吾言。汝無始劫
0547b04: 來。背明投暗。妄想根深。卒難頓拔。所以假設方便。奪
0547b05: 汝粗識。如將黃葉止啼。有甚麼是處。亦如人將百種
0547b06: 貨物與金寶。作一鋪貨賣。祇擬輕重來機。所以道。石
0547b07: 頭是真金鋪。成這裏是雜貨鋪。有人來覓鼠糞。我亦
0547b08: 拈與他。來覓真金。我亦拈與他。時有僧問。鼠糞即不
0547b09: 要。請和尚真金。師曰。齧鏃擬開口。驢年亦不會。僧無
0547b10: 對。師云。索喚則有交易。不索喚則無。我若說禪宗。身
0547b11: 邊要一人相伴亦無。豈況有五百七百眾耶。我若東
0547b12: 說西說。則爭頭向前采釆拾。如將空拳誑小兒。都無實
0547b13: 處。我今分明向汝說聖邊事。且莫將心湊泊。但向自
0547b14: 己已性海如實而修。不要三明六通。何以故。此是聖末
0547b15: 邊事。如今且要識心達本。但得其本。不愁其末。他時
0547b16: 後日自具去在。若未得本。縱饒將情學。他亦不得。汝
0547b17: 豈不見溈山和尚云。凡聖情盡。體露真常。事理不二。
0547b18: 即如如佛　師將順寂。時在東平。數僧侍立。師示偈
0547b19: 曰。一二二三子。平目復仰視。兩口一無舌。此是吾宗
0547b20: 旨。至日午陞座辭眾。復說偈曰。年滿七十七。無常在
0547b21: 今日。日輪正當午。兩手攀屈膝。言訖以兩手抱膝而
0547b22: 終。閱明年南塔湧禪師。遷靈骨歸仰山。塔於集雲峰
0547b23: 下。諡謚智通禪師妙光之塔。
0547b24: ▲鄧州香嚴智閑禪師青州人。參諸方。在百丈時。
0547c01: 性識聰敏。參禪不得。洎丈遷化。遂參溈山。山問。我聞
0547c02: 汝在百丈先師處。問一答十。問十答百。此是汝聰明
0547c03: 靈利。意解識想。生死根本。父母未生時試道一句看。
0547c04: 師被一問。直得茫然。歸寮將平日看過底文字。從頭
0547c05: 要尋一句酬對。竟不能得。乃自歎曰。畫餅不可充饑。
0547c06: 屢乞溈山說破。山曰。我若說似汝。汝已巳後罵我去。我
0547c07: 說底是我底。終不干汝事。師遂將平昔所看文字燒
0547c08: 曰。此生不學佛法也。且作個長行粥飯僧。免役心
0547c09: 神。乃泣辭溈山。直過南陽。忠國師遺跡。遂憩止焉。
0547c10: 一日芟除草木。偶拋瓦礫擊竹作聲。忽然省悟。遽歸
0547c11: 沐浴焚香。遙禮溈山讚曰。和尚大慈。恩踰父母。當時
0547c12: 若為我說破。何有今日之事。乃有頌曰。一擊忘所知。
0547c13: 更不假修持。動容揚古路。不墮悄然機。處處無蹤跡。
0547c14: 聲色外威儀。諸方達道者。咸言上上機。溈山聞得。謂
0547c15: 仰山曰。此子徹也。仰曰。此是心機意識著述得成。待
0547c16: 某甲親自勘過。仰後見師曰。和尚讚歎師弟發明大
0547c17: 事。你試說看。師舉前頌。仰曰。此是夙習記持而成。若
0547c18: 有正悟。別更說看。師又成頌曰。去年貧未是貧。今年
0547c19: 貧始是貧。去年貧猶有卓錐之地。今年貧錐也無。仰
0547c20: 曰。如來禪許師弟會。祖師禪未夢見在。師復有頌曰。
0547c21: 我有一機。瞬目視伊。若人不會。別喚沙彌。仰乃報溈
0547c22: 山曰。且喜閑師弟會祖師禪也。
0547c23: 妙喜曰。溈山晚年好則劇。教得一棚肉傀儡。直是
0547c24: 可愛。且作麼生是可愛處。面面相看手動。爭知
0548a01: 語話在他人。
0548a02: 師初開堂。溈山令僧送書并拄杖至。師接得便哭蒼
0548a03: 天蒼天。僧曰。和尚為甚麼如此。師曰。祇為春行秋令
0548a04: 　上堂。若論此事。如人上樹。口銜樹枝。不蹋枝。手
0548a05: 不攀枝。樹下忽有人問如何是祖師西來意。不對他
0548a06: 又違他所問。若對他又喪身失命。當恁麼時作麼生
0548a07: 即得。時有虎頭招上座出眾云。樹上即不問。未上樹
0548a08: 時請和尚道。師乃呵呵大笑。
0548a09: 雪竇云。樹上道即易。樹下道即難。老僧上樹也。致
0548a10: 將一問來　圜悟勤云。你若纔生樹上樹下。對與
0548a11: 不對處。轉生義路。墮在常情。卒難透得。若是頂門
0548a12: 上具眼底。終不向對與不對處作解會。未舉已巳前。
0548a13: 先知落處。若擬議之間。覿面蹉過。或不落二邊。對
0548a14: 也不是。不對也不是。作麼生得見古人意去
0548a15: 　妙喜云。吞得栗棘蓬。透得金剛圈了。看這般說話。
0548a16: 也是泗州人見大聖　保寧勇頌。曲設多方老古
0548a17: 錐。那堪枝上更生枝。好如良馬窺鞭影。逐塊且非
0548a18: 師子兒。
0548a19: 師有偈曰。子啐母。子覺母。子母俱亡。應緣不錯。
0548a20: 同道唱和。玅云獨。
0548a21: ▲杭州徑山洪諲禪師佛日長老訪師。師問。伏承長
0548a22: 老獨化一方。何以薦遊峰頂。日曰。朗月當空挂。霜
0548a23: 不自寒。師曰。莫是長老家風也無。日曰。峭峙萬重關。
0548a24: 於中含寶月。師曰。此猶是文言。作麼生是長老家風。
0548b01: 日曰。今日賴遇。佛日問。隱密全真。時人知有道不
0548b02: 得。太省無辜。時人知有道得。於此二途。猶是時人陞
0548b03: 降處。未審和尚親道自道如何道。師曰。我家道處無
0548b04: 可道。日曰。如來路上無私曲。便請玄音和一場。師曰。
0548b05: 任汝二輪更互照。碧潭雲外不相。關。日曰。為報白頭
0548b06: 無限客。此回年少莫歸鄉。師曰。老少同輪無向背。我
0548b07: 家玄路勿參差。日曰。一言定天下。四句為誰宣。師曰。
0548b08: 汝言有三四。我道其中一也無。師因有偈曰。東西不
0548b09: 相顧。南北與誰留。汝言有三四。我道一也無。光化四
0548b10: 年九月二十八日。白眾而化。
0548b11: ▲滁州定山神英禪師因樹省和尚行時參問。
0548b12: 不落數量請師道。師提起數珠曰。是落不落。樹曰。圓
0548b13: 珠三竅時人知有。請師圓前話。師便打。樹拂袖便出。
0548b14: 師曰。三十年後搥胸大哭去在。樹住後示眾曰。老僧
0548b15: 三十年前。至定山。被他熱瞞一上。不同小小。
0548b16: 雪竇舉云。定山用即用。爭奈險。樹知即知。要且
0548b17: 未具擇法眼。試請辨看。
0548b18: 師見首座洗衣。遂問。作甚麼。座提起衣示之。師曰。洗
0548b19: 底是甚衣。座曰。關中使鐵錢。師喚維那。移下座挂搭
0548b20: 著。
0548b21: ▲京兆府米和尚令僧去問仰山曰。今時還假悟也
0548b22: 無。仰曰。悟即不無。爭奈落在第二頭。師深肯之。又令
0548b23: 僧問洞山曰。那個究竟作麼生。洞曰。須問他始得。
0548b24: 師亦肯之。
0548c01: 投子青。拈師問仰山話云。然仰山與麼道即得。還
0548c02: 免得自己巳落麼。若免得。更有一人大不肯在。若免
0548c03: 不得。亦落第二頭。米胡雖然肯他。自己巳還有出身
0548c04: 之路也無。諸人試點檢看。若點檢得出。兩人瓦解
0548c05: 消。若點檢不得。且莫造次。復頌曰。碧岫峰頭借
0548c06: 問人。指山窮處未安身。雖然免得重陽令。爭似靈
0548c07: 苗不犯春。
0548c08: 僧問。自古上賢還達真正理也無。師曰達。曰祇如真
0548c09: 正理作麼生達。師曰。當時霍光賣假銀城與單于契
0548c10: 書。是甚麼人做。曰某甲直得杜口無言。師曰。平地教
0548c11: 人作保。
0548c12: 徑山杲舉此則語。至契書是甚麼人做云。徑山當
0548c13: 時若作這僧。即下一轉語。塞這老漢口。且道下
0548c14: 甚麼語。良久云。若教容易得。便作等閑看。
0548c15: ▲元康和尚因訪石樓。樓纔見便收足坐。師曰。得恁
0548c16: 麼威儀周足。樓曰。汝適來見個甚麼。師曰。無端被人
0548c17: 領過。樓曰。須是與麼始為真見。師曰。苦哉賺殺幾人
0548c18: 來。樓便起身。師曰。見則見矣。動則不動。樓曰。盡力道
0548c19: 不出定也。師拊掌三下。
0548c20: 後有僧舉似南泉。泉曰。天下人斷這兩個漢是非
0548c21: 不得。若斷得。與他同參。
0548c22: ▲襄州王敬初常侍視事次。米和尚至。公乃舉筆示
0548c23: 之。米曰。還判得空否。公擲筆入宅。更不復出。米致
0548c24: 疑。明日憑鼓山供養主。入探其意。米亦隨至。潛在屏
0549a01: 蔽間偵伺。供養主纔坐問曰。昨日米和尚不審有甚
0549a02: 麼言句。便不相見。公曰。師子人。韓盧逐塊。米聞此
0549a03: 語。即省前繆。遽出朗笑曰。我會也我會也。公曰。會即
0549a04: 不無。你試道看。米曰。請常侍舉。公乃起一隻箸。米
0549a05: 曰。這野狐精。公曰。這漢徹也。
0549a06: 大溈云。米胡雖然如是。且只得一橛。常侍云這
0549a07: 漢徹去。大似看樓打樓。大溈即不然。常侍雖是個
0549a08: 俗漢。筆下有生殺之權。米胡是一方善知識。要且
0549a09: 出他圈不得。當時待他擲下筆。但向道。我從來
0549a10: 疑著遮漢　圜悟語錄載。公初見睦州。一日州問
0549a11: 曰。今日何故入院遲。公曰。看打毬來。州曰。人打毬
0549a12: 馬打毬。公曰。人打毬。州曰。人困麼。曰困。州曰。馬困
0549a13: 麼。曰困。州曰。露柱困麼。公惘然無對。歸至私第。中
0549a14: 夜忽然有省。明日見州曰。某甲會得昨日事也。州
0549a15: 曰。露柱困麼。曰困。州遂許之　亦見頌古聯珠。
0549a16: ▲鄭十三娘保福與甘長老相看。纔坐定。福便問。承
0549a17: 聞十三娘參見溈山。是否。曰是。福曰。溈山遷化向甚
0549a18: 麼處去。鄭起身偏而立。甘曰。閑時說禪。口似懸河。
0549a19: 何不道取。鄭曰。鼓這兩片皮。堪作甚麼。甘曰。不鼓這
0549a20: 兩片皮。又堪作甚麼。鄭曰。合取狗口　鄭十三娘。年
0549a21: 十二歲時。隨師姑到大溈。纔禮拜起。溈便問。這個師
0549a22: 姑甚麼處住。姑云。南臺江邊住。溈便喝出。又問。背後
0549a23: 老婆甚處住。十三娘放身近前叉手立。溈再問。娘云。
0549a24: 早個呈似和尚了也。溈云去。娘纔下到法堂。師姑云。
0549b01: 十三娘尋常道。我會禪口似利。今日被大師問著
0549b02: 總無語。娘云。苦哉苦哉。作這個眼目。也道我行。脫
0549b03: 取衲衣來。與十三娘著。娘後又舉似羅山。祇如十三
0549b04: 娘。參見溈山恁麼祇對。還得平穩也無。羅云。不得無
0549b05: 過。娘云。過在甚麼處。羅叱之。娘云。錦上添花。
0549b06: 
0549b07: 指月錄卷之十三
0549b08: 音釋　卷十之十三
0549b09: 嫗依據切於去聲老婦之稱　摑古伯切音國批打也　乃結切音涅握捺也　劑音櫅　拷苦浩
0549b10: 切音考打也　顆苦果切科上聲　扈侯古切胡上聲後從田扈　莫報切音撼也　鏃在線
0549b11: 切音賤轉軸　欏音羅　古覈切音革大車杌也　彴職略切音酌橫木渡水曰彴　墼古歷
0549b12: 切音吉未燒塼坯切　筴古協切音也又筴舉也　賑止忍切音軫富也又舉救也　息入
0549b13: 切音悉　敻呼眩切音絢營求也又與迥同　待骨切音突植也又傳也　於切音益　謇
0549b14: 與同九輦切難也口吃也止言也　媾居侯切音垢和也　峭七肖切音俏山峻也　峙丈几切池
0549b15: 上聲峻峙山矻立也　舀音遙上聲
