0570c01: 
0570c02: 
0570c03: 
0570c04: 指月錄卷之十六
0570c05: 
0570c06: 六祖下第五世
0570c08: 念般若心經。至無眼耳鼻舌身意處。忽以手捫面問
0570c09: 師曰。某甲有眼耳鼻舌等。何故經言無。其師駭然異
0570c10: 之曰。吾非汝師。即指往五洩山禮默禪師披剃。年二
0570c11: 十一。詣嵩山具戒。遊方首謁南泉。值馬祖諱辰修齋。
0570c12: 泉問眾曰。來日設馬祖齋。未審馬祖還來否。眾皆無
0570c13: 對。師出對曰。待有伴即來。泉曰。此子雖後生。甚堪雕
0570c14: 琢。師曰。和尚莫壓良為賤。次參溈山。問曰。頃聞南陽
0570c15: 忠國師。有無情說法話。某甲未究其微。溈曰。闍黎莫
0570c16: 記得麼。師曰記得。溈曰。汝試舉一看。師遂舉。僧問
0570c17: 如何是古佛心。國師曰墻壁瓦礫是。僧曰墻壁瓦礫
0570c18: 豈不是無情。國師曰是。僧曰還解說法否。國師曰常
0570c19: 說熾然說無間歇。僧曰某甲為甚麼不聞。國師曰汝
0570c20: 自不聞。不可妨他聞者也。僧曰未審甚麼人得聞。國
0570c21: 師曰諸聖得聞。僧曰和尚還聞否。國師曰我不聞。僧
0570c22: 曰和尚既不聞。爭知無情解說法。國師曰賴我不聞。
0570c23: 我若聞即齊於諸聖。汝即不聞我說法也。僧曰恁麼
0570c24: 則眾生無分去也。國師曰我為眾生說。不為諸聖說。
0571a01: 僧曰眾生聞後如何。國師曰即非眾生。僧曰無情說
0571a02: 法據何典教。國師曰灼然言不該典。非君子之所談。
0571a03: 汝豈不見華嚴經云。剎說眾生說三世一切說。師舉
0571a04: 了。溈曰。我這裏亦有。祇是罕遇其人。師曰。某甲未明。
0571a05: 乞師指示。溈起拂子曰。會麼。師曰不會。請和尚說。
0571a06: 溈曰。父母所生口。終不為子說。師曰。還有與師同時
0571a07: 慕道者否。溈曰。此去澧陵攸縣。石室相連。有雲巖道
0571a08: 人。若能撥草瞻風。必為子之所重。師曰。未審此人如
0571a09: 何。溈曰。他曾問老僧。學人欲奉師去時如何。老僧對
0571a10: 他道。直須絕滲漏始得。他道。還得不違師旨也無。老
0571a11: 僧道。第一不得道老僧在這裏。師遂辭溈山。徑造雲
0571a12: 巖。舉前因緣了。便問。無情說法甚麼人得聞。巖曰。無
0571a13: 情得聞。師曰。和尚聞否。巖曰。我若聞。汝即不聞吾說
0571a14: 法也。師曰。某甲為甚麼不聞。巖起拂子曰。還聞麼。
0571a15: 師曰不聞。巖曰。我說法汝尚不聞。豈況無情說法乎。
0571a16: 師曰。無情說法該何典教。巖曰。豈不見彌陀經云。水
0571a17: 鳥樹林悉皆念佛念法。師於此有省。乃述偈曰。也大
0571a18: 奇也大奇。無情說法不思議。若將耳聽終難會。眼處
0571a19: 聞聲方得知。師問雲巖。某甲有餘習未盡。巖曰。汝曾
0571a20: 作甚麼來。師曰。聖諦亦不為。巖曰。還歡喜也未。師曰。
0571a21: 歡喜則不無。如糞掃堆頭。拾得一顆明珠。師問雲巖。
0571a22: 擬欲相見時如何。曰問取通事舍人。師曰見問次。曰
0571a23: 向汝道甚麼。師辭雲巖。巖曰。甚麼處去。師曰。雖離和
0571a24: 尚。未卜所止。巖曰。莫湖南去。師曰無。曰莫歸鄉去。師
0571b01: 曰無。曰早晚回。師曰。待和尚有住處即來。曰自此
0571b02: 一別難得相見。師曰。難得不相見。臨行又問。百年後
0571b03: 忽有人問。還邈得師真否。如何祗對。巖曰。向伊道祇
0571b04: 這是。師良久。巖曰。价闍黎。承當個事。大須審細。師猶
0571b05: 涉疑。後因過水睹影。大悟前旨。有偈曰。切忌從他覓。
0571b06: 迢迢與我。我今獨自往。處處得逢渠。渠今正是我。
0571b07: 我今不是渠。應須恁麼會。方得契如如。
0571b08: 妙喜未見圜悟時。讀此偈致疑曰。有個渠又有個
0571b09: 我。成甚麼禪。遂請益湛堂。堂云。你更舉看。妙喜遂
0571b10: 舉。堂云。你舉話也未會。便推出。
0571b11: 師初行時。路逢一婆擔水。師索水飲。婆曰。水不妨
0571b12: 飲。婆有一問。須先問過。且道水具幾塵。師曰。不具諸
0571b13: 塵。婆云。去。休污我水擔　在泐潭。見初首座有語曰。
0571b14: 也大奇也大奇。佛界道界不思議。師遂問曰。佛界道
0571b15: 界即不問。祇如說佛界道界底。是甚麼人。初良久無
0571b16: 對。師曰。何不速道。初曰。爭即不得。師曰。道也未曾道。
0571b17: 說甚麼爭即不得。初無對。師曰。佛之與道俱是名言。
0571b18: 何不引教。初曰。教道甚麼。師曰。得意忘言。初曰。猶將
0571b19: 教意向心頭作病在。師曰。說佛界道界底病大小。初
0571b20: 又無對。次日忽遷化。時稱師為問殺首座价　他日
0571b21: 因供養雲巖真次。僧問。先師道祇這是。莫便是否。師
0571b22: 曰是。曰意旨如何。師曰。當時幾錯會先師意。曰未審
0571b23: 先師還知有也無。師曰。若不知有。爭解恁麼道。若知
0571b24: 有。爭恁麼道　雲巖諱日營齋。僧問。和尚於雲巖
0571c01: 處。得何指示。師曰。雖在彼中。不蒙指示。曰既不蒙指
0571c02: 示。又用設齋作甚麼。師曰。爭敢違背他。曰和尚初見
0571c03: 南泉。為甚麼與雲巖設齋。師曰。我不重先師道德
0571c04: 佛法。祇重他不為我說破。曰和尚為先師設齋。還
0571c05: 先師也無。師曰。半半不。曰為甚麼不全。師曰。
0571c06: 若全肯。即孤負先師也　師自唐大中末。於新豐山。
0571c07: 接誘學徒。厥後盛化豫章高安之洞山。權開五位。善
0571c08: 接三根。大闡一音。廣弘萬品。橫抽寶。翦諸見之稠
0571c09: 林。妙弘通。截萬端之穿鑿。又得曹山。深明的旨。妙
0571c10: 唱嘉猷。道合君臣。偏正回互。由是洞上玄風。播於天
0571c11: 下。諸方宗匠。咸共推尊之。曰曹洞宗　師作五位君
0571c12: 臣頌曰。正中偏。三更初夜月明前。莫怪相逢不相識。
0571c13: 隱隱猶懷舊日嫌。偏中正。失曉老婆逢古鏡。分明覿
0571c14: 面別無真。休更迷頭猶認影。正中來。無中有路隔塵
0571c15: 埃。但能不觸當今諱。也勝前朝斷舌才。兼中至。兩刃
0571c16: 交鋒不須避。好手猶如火裏蓮。宛然自有天志。兼
0571c17: 中到。不落有無誰敢和。人人盡欲出常流。折合還歸
0571c18: 炭裏坐　上堂。向時作麼生。奉時作麼生。功時作麼
0571c19: 生。共功時作麼生。功功時作麼生。僧問。如何是向。師
0571c20: 曰。喫飯時作麼生。曰如何是奉。師曰。背時作麼生。曰
0571c21: 如何是功。師曰。放下钁頭時作麼生。曰如何是共功。
0571c22: 師曰。不得色。曰如何是功功。師曰。不共。乃示頌曰。向
0571c23: 聖主由來法帝堯。御人以禮曲龍腰。有時市頭邊
0571c24: 過。到處文明賀聖朝。奉淨洗濃粧為阿誰。子規聲裏
0572a01: 勸人歸。百花落盡啼無盡。更向亂峰深處啼。功枯木
0572a02: 花開劫外春。倒騎玉象趁麒麟。而今高隱千峰外。月
0572a03: 皎風清好日辰。共功眾生諸佛不相侵。山自高兮水
0572a04: 自深。萬別千差明底事。鷓鴣啼處百花新。功功頭角
0572a05: 纔生已巳不堪。擬心求佛好羞。迢迢空劫無人識。肯
0572a06: 向南詢五十三。
0572a07: 僧問曹山寂。五位君臣旨訣。山曰。正位即空界本
0572a08: 來無物。偏位即色界有萬象形。正中偏者。背理孰
0572a09: 事。偏中正者。捨事入理。兼帶者。冥應眾緣。不墮諸
0572a10: 有。非染非淨。非正非偏。故曰玄大道無著真宗。
0572a11: 從上先德。推此一位。最妙最玄。當詳審辨明。君為
0572a12: 正位。臣為偏位。臣向君是偏中正。君視臣是正中
0572a13: 偏。君臣道合是兼帶語。僧問。如何是君。山曰。妙德
0572a14: 尊寰宇。高明朗太。曰如何是臣。山曰。靈機弘聖
0572a15: 道。真智利生。曰如何是臣向君。山曰。不墮諸異
0572a16: 趣。疑情望聖容。曰如何是君視臣。山曰。妙容雖不
0572a17: 動。光燭本無偏。曰如何是君臣道合。山曰。混然無
0572a18: 內外。和融上下平。山又曰。以君臣偏正言者。不欲
0572a19: 犯中。故臣稱君。不敢斥言是也。此吾法宗要。乃作
0572a20: 偈曰。學者先須識自宗。莫將真際雜頑空。妙明體
0572a21: 盡知傷觸。力在逢緣不借中。出語直教燒不著。潛
0572a22: 行須與古人同。無身有事超岐路。無事無身落始
0572a23: 終。復作五相。偈曰。白衣雖拜相。此事不為奇。積
0572a24: 代簪纓者。休言落魄時。偈曰。子時當正位。明正
0572b01: 在君臣。正或作暗未離兜率界。烏雞雪上行。偈曰。燄
0572b02: 裏寒結。楊花九月飛。泥牛吼水面。木馬逐風嘶。
0572b03: ○偈曰。王宮初降日。玉兔不能離。未得無功旨。人
0572b04: 天何太遲。●偈曰。渾然藏理事。朕兆卒難明。威音
0572b05: 王未曉。彌勒豈惺惺。又僧問。五位對賓時如何。山
0572b06: 曰。汝即今問那個位。曰某甲從偏位中來。請師向
0572b07: 正位中接。山曰不接。曰為甚麼不接。山曰。恐落偏
0572b08: 位中去。山問僧。祇如不接。是對賓。是不對賓。曰
0572b09: 早是對賓了也。山曰。如是如是　陵大夫問南
0572b10: 泉。姓甚麼。泉曰。姓王。曰王還有眷屬也無。泉曰。四
0572b11: 臣不昧。曰王居何位。泉曰。玉殿苔生。後僧舉問曹
0572b12: 山。玉殿苔生意旨何如。山曰。不居正位。曰八方來
0572b13: 朝時如何。山曰。他不受禮。曰何用來朝。山曰。違則
0572b14: 斬。曰違是臣分上。未審君意如何。山曰。樞密不得
0572b15: 旨。曰恁麼則理之功。全歸臣相也。山曰。你還知
0572b16: 君意麼。曰外方不敢論量。山曰。如是如是　投子
0572b17: 青五位頌序云。夫長天一色。星月何分。大地無偏。
0572b18: 榮枯自異。是以法無異法。何迷悟而可及。心不自
0572b19: 心。假言象而提唱。其言也偏圓正到。兼帶通。其
0572b20: 法也不落是非。豈關萬象。幽旨既融於水月。孤蹤
0572b21: 派渾於金河。不墜凝。回塗復妙　丹霞淳五位
0572b22: 頌序云。夫黑白未分。難為彼此。玄黃之後。方見自
0572b23: 它。於是借黑權正。假白示偏。正不坐正。夜半明。
0572b24: 偏不坐偏。天曉陰晦。全體即用。枯木花開。全用即
0572c01: 真。芳叢不。摧殘兼帶及盡玄微。玉鳳金鸞分
0572c02: 不下。是故威音那畔。休話如何。曲為今時。由人施
0572c03: 設　芙蓉楷上堂。喚作一句。已巳是埋沒宗風。曲為
0572c04: 今時。通塗消耗。所以借功明位。用在體處。借位明
0572c05: 功。體在用處。若也體用雙明。如門扇兩開。不得向
0572c06: 兩扇上著意。不見新豐老子道。峰巒秀異。不停
0572c07: 機。靈木迢然。鳳無依倚。直得功成不處。電火難追。
0572c08: 擬議之間。長途萬里　長蘆歇上堂。轉功就位。是
0572c09: 向去底人。玉蘊荊山貴。轉位就功。是來底人。紅
0572c10: 爐片雪春。功位俱轉。通身不滯。撒手亡依。石女夜
0572c11: 登機。密室無人掃。正恁麼時。絕氣息一句作麼生
0572c12: 相委。良久曰。歸根風墮葉。照盡月潭空　僧問雪
0572c13: 竇宗。如何是轉功就位。宗云。撒手無依全體現。扁
0572c14: 舟漁父宿蘆花。云如何是轉位就功。云夜半嶺頭
0572c15: 風月靜。一聲高樹嶺猿啼。云如何是功位齊彰。云
0572c16: 出門不踏來時路。滿目飛塵絕點埃。云如何是功
0572c17: 位齊隱。云泥牛飲盡澄潭月。石馬加鞭不轉頭。
0572c18: 湧泉景欣禪師云。我四十九年在這裏。尚自有時
0572c19: 走作。汝等諸人莫開大口。見解人多。行解人萬中
0572c20: 無一個。見解言語總要知通。若識不盡。敢道輪迴
0572c21: 去在。為何如此。蓋為識漏未盡。汝但盡今時。始
0572c22: 得成立。亦喚作立中功。轉功就他去。亦喚作就中
0572c23: 功。親它去我。所以道。親人不得度。渠不度親人。恁
0572c24: 麼譬喻。尚不會薦取渾崙底。但管取性亂動舌頭。
0573a01: 不見洞山道。相續也大難。汝須知有此事。若不知
0573a02: 有。啼哭有日在　天童覺四借頌。一借功明位頌。
0573a03: 蘋末風休夜未央。水天碧共秋光。月船不犯東
0573a04: 西岸。須信篙人用意良。二借位明功頌。六戶通
0573a05: 路不迷。太陽影裏不當機。縱橫妙展無私化。恰恰
0573a06: 行從鳥道歸。三借借不借借頌。識盡甘辛百草頭。
0573a07: 鼻無繩索得優游。不知有去成知有。始信南泉喚
0573a08: 作牛。四全超不借借頌。霜重風嚴景寂寥。玉關金
0573a09: 鎖手慵敲。寒松盡夜無籟。老移栖空月巢。
0573a10: 古德分三種功勳頌。一正位一色頌。無影林中鳥
0573a11: 不栖。空階密密向邊遲。寒巖荒草何曾綠。正坐當
0573a12: 堂失路迷。二大功一色頌。白牛雪裏覓無蹤。功盡
0573a13: 超然體浩融。月影蘆花天未曉。靈苗任運剪春風。
0573a14: 三今時一色頌。髑髏識盡勿多般。狗口纔開落二
0573a15: 三。日用光中須急薦。青山只在白雲間　圜悟禪
0573a16: 師提唱五位示眾。舉僧問洞山。寒暑到來時如何
0573a17: 迴避。山云。何不向無寒暑處去。僧云。如何是無寒
0573a18: 暑處。曰寒時寒殺闍黎。熱時熱殺闍黎。黃龍新拈
0573a19: 云。洞山袖頭打領。腋下剜襟。爭奈這僧不甘。如今
0573a20: 有個出來問黃龍。且道如何支遣。良久云。安禪不
0573a21: 必須山水。滅心頭火自。諸人且道。洞山圈
0573a22: 落在甚麼處。若明辨得。始知洞山下五位回互正
0573a23: 偏接人。不妨奇特。到這向上境界。方能如此。不消
0573b01: 遠錄公。以此公案。為五位之格。若會得一。則餘者
0573b02: 自然易會。巖頭道。如水上葫蘆子相似。捺著便轉。
0573b03: 殊不消絲毫氣力。曾有僧問洞山。文殊普賢來參
0573b04: 時如何。山云。趕向水牯牛裏去。僧云。和尚入地
0573b05: 獄如箭。山云。全得他力。洞山道。何不向無寒暑處
0573b06: 去。此是偏中正。僧云。如何是無寒暑處。山云。寒時
0573b07: 寒殺闍黎。熱時熱殺闍黎。此是正中偏。雖正偏。
0573b08: 雖偏圓。若是臨濟下。無許多事。這般公案。直下
0573b09: 便會。有者道。大好無寒暑。有什麼巴鼻。古人道。若
0573b10: 向刃上走則快。若向情識上見則遲。不見僧問
0573b11: 翠微。如何是祖師西來意。微云。待無人來向你道。
0573b12: 遂入園中行。僧云。此間無人。請和尚道。微指竹云。
0573b13: 這竿竹得與麼長。那竿竹得與麼短。其僧忽然大
0573b14: 悟。又曹山慧霞問僧。恁麼熱向什麼處迴避。僧云。
0573b15: 鑊湯罏炭裏迴避。山云。鑊湯罏炭裏如何迴避。僧
0573b16: 云。眾苦不能到。看它家裏人。自然會他家裏說話。
0573b17: 雪竇用它家裏事頌云。垂手還同萬仞崖。正偏何
0573b18: 必在安排。琉璃古殿照明月。忍俊韓盧空上階。悟
0573b19: 師舉了云。只如諸人。還識洞山為人處麼。良久復
0573b20: 云。討甚兔子　九通玄謂門弟子曰。佛意祖意
0573b21: 如手展握。先師安立五位。發明雲巖宗旨。譬如神
0573b22: 醫治病。其藥只是尋常用者。語忌十成。不欲斷絕。
0573b23: 機忌觸犯。不欲染污。但學者機思不妙。惟尋九轉
0573b24: 靈丹云能起死。是大不然。法華經有化城一品。佛
0573c01: 祖密說。熟讀分明。大通智勝佛。壽五百四十萬億
0573c02: 那由他劫。其坐道場破魔軍已巳。垂得阿耨多羅三
0573c03: 藐三菩提。而諸佛法不現在前。如是一小乃至
0573c04: 十小結跏趺坐。身心不動。而諸佛法猶不在前。
0573c05: 言垂成者。言一小。言十小者。是染污是斷絕。
0573c06: 又曰。爾時忉利諸天。先為彼佛。於菩提樹下敷師
0573c07: 子座。高一由旬。佛於此座當得阿耨多羅三藐三
0573c08: 菩提。適坐此座時。諸梵天王雨眾天花。面百由旬。
0573c09: 香風時來吹去萎花。更雨新者。如是不絕滿十小
0573c10: 。供養於佛。常擊天鼓。其餘諸天作天伎樂。常雨
0573c11: 此花。四王諸天為供養佛。常擊天鼓。其餘諸天作
0573c12: 天伎樂。滿十小劫。至於滅度。亦復如是。諸比丘。大
0573c13: 通智勝佛。過十小劫。諸佛之法乃現在前。成阿耨
0573c14: 多羅三藐三菩提。言過十小劫者。偏正回互之旨
0573c15: 也。祖師曰。藉教悟宗者。夫豈不然哉　道吾真曰。
0573c16: 古人道。主賓元不異。問答理俱全。同安又曰。賓主
0573c17: 睦時全是妄。君臣合處正中邪。一等是出世尊宿。
0573c18: 接物利生。言教有異。為復見處偏枯。為復利生不
0573c19: 普。明眼底人。通個消息　汾陽五位頌。五位參尋
0573c20: 切要知。纖毫纔動即差違。金剛透匣誰能解。惟有
0573c21: 那吒第一機。舉目便令三界靜。振鈴還使九天歸。
0573c22: 正中妙挾通回互。擬議鋒鋩失威　大死翁景
0573c23: 深禪師。謁寶峰照求入室。照曰。直須斷起滅念。向
0573c24: 空劫已巳前掃除玄路。不涉正偏。盡今時。全身放
0574a01: 下。放盡還放。方有自由分。師聞頓領厥旨。峰擊鼓
0574a02: 告眾曰。深得闡提大死之道。後學宜依之　吉祥
0574a03: 元實禪師。依天衣法聰禪師。早夜精勤。脅不至席
0574a04: 一日偶失笑喧眾。衣擯之。中夜宿田里。星月璨
0574a05: 然有省。曉歸趨方丈。衣見乃問。洞山五位君臣。如
0574a06: 何話會。師曰。我這裏一位也無。衣令參堂。謂侍者
0574a07: 曰。這漢有個見處。奈不識宗旨何。入室次。衣預
0574a08: 令行者五人分敘而立。師至。俱召實上座。師於是
0574a09: 密契奧旨。述偈曰。一位纔彰五位分。君臣處紫
0574a10: 雲屯。夜明簾捲無私照。金殿重重顯至尊。衣稱善
0574a11: 　五位王子。僧問石霜諸禪師。如何是誕生王子。
0574a12: 諸云。貴裔非常種。天生位至尊。如何是朝生王子。
0574a13: 諸云。白衣為宰輔。直指禁庭中。如何是末生王子。
0574a14: 諸云。循途方覺貴。漸進不知尊。如何是化生王子。
0574a15: 諸云。政威無比況。神用莫能儔。如何是內生王子。
0574a16: 諸云。重幃休勝負。金殿臥清風。又燈錄載諸頌。洞
0574a17: 山五位王子。誕生頌。天然貴胤本非功。德合乾坤
0574a18: 育勢隆。始末一朝無雜種。分宮六宅不他宗。上和
0574a19: 下睦陰陽順。共氣連枝器量同。欲識誕生王子父。
0574a20: 霄漢出銀籠。朝生頌。苦學論情世莫。出來
0574a21: 凡事已巳超倫。詩成五字三冬雪。筆落分毫四海雲。
0574a22: 萬卷積功彰聖代。一心忠孝輔明君。鹽梅不是生
0574a23: 知得。金榜何勞顯至勳。末生頌。久棲巖壑用工夫。
0574a24: 草榻柴扉守志孤。十載見聞心自委。一身冬夏衣
0574b01: 縑無。澄凝含笑三秋思。清苦高名上哲圖。業就高
0574b02: 科酬志極。比來臣相不當塗。化生頌。傍分帝位為
0574b03: 傳持。萬里山河布政威。紅影日輪凝下界。碧油風
0574b04: 冷暑炎時。高低豈廢尊卑奉。五蘇塗遠近知。妙
0574b05: 印手持煙塞靜。當陽那肯露纖機。內生頌。九重密
0574b06: 處復何宣。挂弊由來顯妙傳。祇奉一人天地貴。從
0574b07: 他諸道自分權。紫羅帳合君臣隔。黃閣簾垂禁制
0574b08: 全。為汝方隅宮屬戀。遂將黃葉止啼錢　九
0574b09: 禪師。僧問。承古有言。向外紹則臣位。向內紹則王
0574b10: 種。是否。曰是。曰如何是外紹。曰。若不知事極
0574b11: 頭。祇得了事。喚作外紹。是為臣種。曰如何是內紹。
0574b12: 曰。知向裏許承當擔荷。是為內紹。曰如何是王
0574b13: 種。曰。須見無承當底人。無擔荷底人。始得同一
0574b14: 色。同一色了。所以借為誕生。是為王種。曰恁麼則
0574b15: 內紹亦須得轉。曰。灼然有承當擔荷。爭得不轉。
0574b16: 汝道內紹。便是人王種。你且道。如今還有紹底道
0574b17: 理麼。所以古人道。紹是功。紹了非是功。轉功位了。
0574b18: 始喚作人王種。曰未審外紹還轉也無。峰曰。外紹
0574b19: 全未知有。且教渠知有。曰如何是知有。峰曰。天明
0574b20: 不覺曉。問如何是外紹。峰曰。不借別人家裏事。曰
0574b21: 如何是內紹。峰曰。推爺向裏頭。曰二語之中。那語
0574b22: 最親。峰曰。臣在門裏。王不出門。曰恁麼則不出門
0574b23: 者不落二邊。峰曰。渠也不獨坐世界裏紹王種。名
0574b24: 外紹王種姓。所以道。紹是功名臣。是偏中正。紹了
0574c01: 轉功名君。是正中偏。問誕生還更知聞也無。峰曰。
0574c02: 更知聞阿誰。曰恁麼則莫便是否。峰曰。若是。為甚
0574c03: 麼古人道。誕生王有父。曰既有父。為甚麼不知聞。
0574c04: 峰曰。同時不識祖。問古人道。直得不恁麼來者。猶
0574c05: 是兒孫。意旨如何。峰曰。古人不謾語。曰如何是來
0574c06: 底兒孫。峰曰。猶守珍御在。曰如何是父。峰曰。無家
0574c07: 可坐。無世可興　寂音曰。雪竇通禪師。長沙岑大
0574c08: 蟲之子也。每謂諸同伴曰。但時中常在。識盡功成
0574c09: 瞥然而起。即是傷他。而況言句乎。故石霜諸禪師。
0574c10: 宗風多論內紹外紹。臣種王種。借句挾帶。直饒未
0574c11: 忘照。猶為外紹。謂之臣種。亦謂之借。謂之誕生
0574c12: 然不若絲毫不隔。如王子生下。即能紹種。謂之內
0574c13: 紹。謂之王種。謂之句。非借也。借之為言。一色邊事
0574c14: 耳。不得已巳應機利生。則成挾帶。汾陽無德禪師偈
0574c15: 曰。士庶公侯一道看。貧富賢愚名漸次。將知修行
0574c16: 亦須具眼。予參至此。每自嗟笑。嗟堂中首座昧先
0574c17: 師之意而脫去。笑羅山大師不契而識巖頭。及觀
0574c18: 棗柏大師之論曰。當以止觀力。功熟乃證知。急亦
0574c19: 不得成。而緩亦不得。但知當不休。必定不棄。如
0574c20: 乳中有酪。要須待其緣。彼緣緣之中。本無有作者。
0574c21: 故其酪成已巳。亦無有來處。亦非是本有。如來知慧
0574c22: 海。方便亦如是。是以知。古老宿行處。皆聖賢之言
0574c23: 也。又曰。此如唐郭中令李西平皆稱王。然非有種
0574c24: 也。以勳勞而至焉。高祖之秦王。明皇之肅宗。則以
0575a01: 生帝王之家。皆有種。非以勳勞而至者也。謂之內
0575a02: 紹者。無功之功也。先聖貴之。謂之外紹者。借功業
0575a03: 而然。故又名曰借句。曹山章禪師偈有曰。妙明體
0575a04: 盡知傷觸。力在逢緣不借中。雲居膺禪師曰。頭頭
0575a05: 上了。物物上通。只喚作了事人。終不喚作尊貴。將
0575a06: 知尊貴一路自別　寂音復述洞山尊貴旨訣云。
0575a07: 雲居膺禪師曰。僧家發言吐氣。須有來由。莫將作
0575a08: 等閑。這裏是什麼處所。爭受容易。凡問個事。也須
0575a09: 識些子好惡。若不識尊卑良賤。不知觸犯。信口亂
0575a10: 道。也無利益。並馳行。到處覓相似語。所以尋常
0575a11: 向兄弟道。莫怪不相似。恐同學太多去。第一莫將
0575a12: 來。將來不相似。言語也須看首尾。八十老人入場
0575a13: 屋。不是小兒嬉。不是因循底事。一言參差。即千里
0575a14: 萬里難收攝。蓋為學處容易。又曰。汝等諸人。直饒
0575a15: 學得佛邊事。早是錯用心了也。不見古人講得天
0575a16: 花落。石點頭。尚不干自己事。自餘是甚麼閑。如今
0575a17: 擬將有限身心。向無限中用。有甚麼交涉。如將方
0575a18: 木逗於圓孔。多少訛。若無恁麼事。饒汝說得簇
0575a19: 花簇錦。亦無用處。未離識情在。一切事須向這裏
0575a20: 及盡。始得無過。方得出身。若一毫髮去不盡。即被
0575a21: 塵累。豈況更多。差之毫。過犯山嶽。不見古人道。
0575a22: 學處不玄。盡是流俗。閨閤中物捨不得。俱為滲漏。
0575a23: 直須向這裏及取及去及來。併盡一切事。始得無
0575a24: 過。如人頭頭上了。物物上通。只喚作了事人。終不
0575b01: 喚作尊貴。將知尊貴一路自別。便是世間極重極
0575b02: 貴物。不得將來向尊貴邊。須知不可思議。不當好
0575b03: 心。所以古人道。猶如雙鏡光光相對。光明相照。更
0575b04: 無虧盈。豈不是一般。猶喚作影像邊事。如日出照
0575b05: 於世間。明朗是一半。那一半喚作什麼。如今人未
0575b06: 識得光影門頭。戶底粗淺底事。將作屋裏事。又爭
0575b07: 得。又曰。升天底事。須對眾颺。十成底事。對眾去
0575b08: 。擲地作金聲。不得回頭顧著。自餘有什麼用處。
0575b09: 不見二祖當時詩書博三藏聖教。如觀掌中。因
0575b10: 甚麼更求達磨安心。將知此門中事。不是等閑。予
0575b11: 味雲居之語。知尊貴之旨。須自悟。噫垂衣裳而天
0575b12: 下治者。堯舜也　僧問曹山。子歸就父。為甚麼父
0575b13: 全不顧。山曰。理合如是。曰父子之恩何在。山曰。始
0575b14: 成父子之恩。曰如何是父子之恩。山曰。刀斧斫不
0575b15: 開。又僧問。如何是師子。山曰。眾獸不能近。曰如何
0575b16: 是師子兒。山曰。能吞父母者。曰既是眾獸近不得。
0575b17: 為甚麼被兒吞。山曰。豈不見道。子若哮吼。祖父
0575b18: 俱盡。曰盡後如何。山曰。全身歸父。曰未審祖盡時。
0575b19: 父歸何所。山曰。所亦盡。曰前來為甚麼道全身歸
0575b20: 父。山曰。譬如王子。能成一國之事。又曰。闍黎此事
0575b21: 不得孤滯。直須枯木上。更撒些子華　投子感溫
0575b22: 禪師。僧問。父不投。為甚麼投子。投曰。豈是別人
0575b23: 屋裏事。曰父與子還屬功也無。投曰不屬。曰不屬
0575b24: 功底如何。投曰。父子各自脫。曰為甚麼如此。投曰。
0575c01: 汝與我會　華嚴隆禪師。少時事石門徹禪師。一
0575c02: 日問門曰。但得隨處安閑。自然合他古轍。雖有此
0575c03: 語。疑心未歇時如何。門曰。知有乃可隨處安閑。如
0575c04: 人在州縣住。或聞或見。千奇百怪。他總將作尋常。
0575c05: 不知有而安閑。如人在村落住。有少聲色。則驚怪
0575c06: 傳說。先洞山示眾曰。欲知此事。如人家養三兒。以
0575c07: 一著州中。一著村中。一著縣中。其一用家中錢物。
0575c08: 其一用外處錢物。有一不得家中錢物。亦不得外
0575c09: 處錢物。且道那一個合在州中。那一個合在縣中。
0575c10: 那一個合在村中。有僧便問。三個莫明輕重否。曰
0575c11: 是。僧曰。如何是此人出身處。洞曰。知有不知有。
0575c12: 是此人出身處。僧曰。未審此人從今日去也無。曰
0575c13: 亦從今日去。僧曰。恁麼則屬功也。洞曰是。僧曰。喚
0575c14: 作甚麼功。洞曰。喚作功就之功。僧曰。此人還知有
0575c15: 州中人否。洞曰。知有始解奉重矣。僧曰。恁麼則村
0575c16: 中人全明過也。洞曰是。僧曰。如何是此人過處。洞
0575c17: 曰。不知有喚作閑人。是此人過處。不見先師道。今
0575c18: 時學道之人。須知有轉身處始得。隆曰。古人知有。
0575c19: 便如州裏人耶。亦須因奉重而至耶。門曰。洞山曰
0575c20: 向時作麼生。奉時作麼生。功時作麼生。共功時作
0575c21: 麼生。功功時作麼生。僧問。如何是向。曰喫飯時作
0575c22: 麼生。曰如何是奉。曰背時作麼生。曰如何是功。曰
0575c23: 放下钁頭時作麼生。曰如何是共功。曰不得色。曰
0575c24: 如何是功功。曰不共。此名功勳五位也。譬如初生
0576a01: 鳩兒毛羽可憐生。久久自能高飛遠蕩　僧問雲
0576a02: 居宏覺禪師。如何是沙門所重。覺曰。心識不到處。
0576a03: 洪覺範曰。洞上宗旨。語忌十成。不欲犯。犯則謂之
0576a04: 觸諱。如五位曰。但能不觸當今諱。也勝前朝斷舌
0576a05: 才。宏覺洞山之高弟也。而所答之語如此。豈非
0576a06: 觸諱乎。曰東坡最能為譬。曰。以吾之所知。推至
0576a07: 其所不知。嬰兒生而導之言。稍長而教之書。口必
0576a08: 至於忘聲。而後能言。手必至於忘筆。而後能書。此
0576a09: 吾之所知也。口不能忘聲。則語言難於屬文。手不
0576a10: 能忘筆。則字畫難於刻雕。及其相忘之至。則形容
0576a11: 心術酬酢萬物之變。忽然而不自知也。夫不犯諱。
0576a12: 忌十成者法也。宏覺不忘法。何以能識宗。金剛般
0576a13: 若曰。一切聖賢。皆以無為法而有差別。宏覺以之
0576a14: 　林間錄又曰。夫教語皆是三句相連。初中後善。
0576a15: 初直須教渠發善心。中破善。後始名善。菩薩即非
0576a16: 菩薩是名菩薩。法非法非非法。總與麼也。若即說
0576a17: 一句答。令人入地獄。若三句一時說。渠自入地獄
0576a18: 不干教主事。故知古大宗師說法。皆依佛祖法式。
0576a19: 不知者以為苟然語。如無著所釋金剛般若。是此
0576a20: 意也。洞山安立五位。道眼明者。視其題目十五字
0576a21: 排布。則見悟本老人。如曰正中偏偏中正正中來
0576a22: 偏中至兼中到是也。人天眼目。從寂音之說。悉改
0576a23: 兼中至為偏中至　幻寄曰。人多指洞山君臣五
0576a24: 位。為語忌觸諱。機貴回互。臨濟用棒用喝。為全提
0576b01: 正令。直示家風。殊不知。用棒用喝。即回互不觸諱
0576b02: 之密令也。語忌觸諱。機貴回互。即全提直指之妙
0576b03: 運也。至第以黑不言黑。而言半夜炭裏。白不言白。
0576b04: 而言古鏡老婆。為回互尤屬皮相。夫一切萬法有
0576b05: 無。俱屬名言。都無實義。若確有定稱。盡為邪見。故
0576b06: 洞山假黑白而示。回互。忌觸諱。忌十成。死語也。所
0576b07: 以云。借黑權正。假白示偏。正不坐正。夜半明。偏
0576b08: 不坐偏。天曉陰晦。自昔聖賢說法皆然。洞山特為
0576b09: 一拈出耳。世間豈有不回互不忌觸諱。以十成死
0576b10: 語。示人之聖賢耶。覺範謂。宏覺心識不到處是觸
0576b11: 諱。而又讚其忘法識宗。吾恐宏覺未肯點頭。心識
0576b12: 不到處是觸諱。則洞山非佛。與直饒將來亦無處
0576b13: 著語。皆是觸諱耶。未可謂洞山既沒。莫為之正也。
0576b14: 至於欲易兼中至為偏中至。予初亦心是之。既而
0576b15: 反復洞山五位語。知其不然。何也。向者君向臣
0576b16: 也。正中偏也。奉者臣奉君也。偏中正也。正中來君
0576b17: 位也。曹山所云本來無物者也。學人證此功也。故
0576b18: 云功。猶之法界觀理法界也。正偏兼。故云共功。
0576b19: 猶之事理無礙也。功功猶之事事無礙也。今以共
0576b20: 功為偏中至。無待智者知其不然。又古德謂。事不
0576b21: 獨立。若獨觀之。是情智之境。非觀智之境。又謂。色
0576b22: 中無空。文理俱絕。則中至之不立。固如覺範言。
0576b23: 大宗師說法。皆依佛祖法式者也。妙喜親見洞下
0576b24: 諸尊宿。受室中密傳。而引五位語。亦仍兼中至
0576c01: 之文。未易為偏中至。此亦可證也。又斷舌事。覺
0576c02: 範援賀若弼。而遺世親。世親以習小乘謗大乘。欲
0576c03: 斷舌。與觸諱最切。何乃舍親而就乎。又人天眼
0576c04: 目。以五王子配五位。以末生當正位。既繆矣。又以
0576c05: 內生為同誕生。亦非也。誕生猶有待者也。內生生
0576c06: 即能紹種者也。覺範言之甚詳。已巳載於前。不復繁
0576c07: 引。又有謂。洞宗頗落言詮。不如臨濟直截。是亦不
0576c08: 然。賓主何異君臣。四喝何異五位耶。眾盲摸象。良
0576c09: 可悲夫。
0576c10: 問。欲見和尚本來師。如何得見。師曰。年牙相似。即無
0576c11: 阻矣。僧擬進語。師曰。不躡前蹤。別請一問。僧無對
0576c12: 　師與泰首座。冬節喫果子次。乃問。有一物。上拄天。下
0576c13: 拄地。黑似漆。常在動用中。動用中收不得。且道過在
0576c14: 甚麼處。泰曰。過在動用中。師喚侍者。掇退果桌。
0576c15: 溈山云。諸人還知洞山落處麼。若也不知。往往
0576c16: 作是非得失會去。山僧道。這果子非但首座不得
0576c17: 喫。假使盡大地人來。也不敢正眼著　瑯琊覺
0576c18: 云。若不是洞山老人。焉能辨得。雖然如是。洞山猶
0576c19: 欠一著在　雲蓋本云。洞山雖有打破空鉗錘。
0576c20: 而無補綴的針線。待伊道過在動用中。但道請首
0576c21: 座喫果子。泰首座若是個衲僧。喫了也須吐出。
0576c22: 問。蛇吞蝦。救則是。不救則是。師曰。救則雙目不睹。
0576c23: 不救則形影不彰。
0576c24: 幻寄曰。昔洪州廉使問馬祖。喫酒肉即是。不喫即
0577a01: 是。祖曰。喫是中丞祿。不喫是中丞福。徑山國一禪
0577a02: 師。人問。傳舍有二使。郵吏為刲一羊。二使聞之。一
0577a03: 人救。一人不救。罪福異之乎。國一曰。救者慈悲。不
0577a04: 救者解脫。此三尊宿。一人雷轟電掃。墮見滲漏。
0577a05: 一人珠輝玉潤。墮情滲漏。一人山高水深。墮
0577a06: 語滲漏。若人能一一辨出。有目如盲。若辨不出。有
0577a07: 口若。更或道一模脫出無有參差。搥大哭。須
0577a08: 有日在。
0577a09: 問雪峰。從甚處來。曰天台來。師曰。見智者否。曰義存
0577a10: 喫鐵棒有分　雪峰上問訊。師曰。入門來。須有語。不
0577a11: 得道早個入了也。峰曰。某甲無口。師曰。無口且從。還
0577a12: 我眼來。峰無語　雪峰搬柴次。乃於師面前拋下一
0577a13: 束。師曰。重多少。峰曰。盡大地人提不起。師曰。爭得到
0577a14: 這裏。峰無語　問。時時勤拂拭。為甚麼不得他衣。
0577a15: 未審甚麼人合得。師曰。不入門者。曰祗如不入門者。
0577a16: 還得也無。師曰。雖然如此。不得不與他。又曰。直道
0577a17: 本來無一物。猶未合得他衣。汝道甚麼人合得。這
0577a18: 裏合下得一轉語。且道下得甚麼語。時有一僧。下九
0577a19: 十六轉語。不契。末後一轉始愜師意。師曰。闍黎何
0577a20: 不早恁麼道。別有一僧密聽。祇不聞末後一轉。遂請
0577a21: 益其僧。僧不肯說。如是三年相從。終不為舉。一日因
0577a22: 疾。其僧曰。某三年請舉前話。不蒙慈悲。善取不得惡
0577a23: 取去。遂持刀白曰。若不為某舉。即殺上座去也。其僧
0577a24: 悚然曰。闍黎且待。我為你舉。乃曰。直饒將來。亦無處
0577b01: 著。其僧禮謝。
0577b02: 雪竇顯云。他既不受。是眼。將來。必應是瞎。還見祖
0577b03: 師衣麼。若於此入門。便乃兩手分付。非但大庾
0577b04: 嶺頭一個提不起。設使合國人來。且款款將去
0577b05: 　天童拈云。長蘆即不然。直須將來。若不將來。爭知
0577b06: 不受。直須不受。若不不受。爭免將來。將來底必應
0577b07: 是眼。不受底真個是瞎。還會麼。照盡體無依。通身
0577b08: 合大道。
0577b09: 問。師尋常教學人行鳥道。未審如何是鳥道。師曰。不
0577b10: 逢一人。曰如何行。師曰。直須足下無私去。曰祗如行
0577b11: 鳥道。莫便是本來面目否。師曰。闍黎因甚顛倒。曰甚
0577b12: 麼處是學人顛倒。師曰。若不顛倒。因甚麼認奴作
0577b13: 郎。曰如何是本來面目。師曰。不行鳥道。
0577b14: 後夾山會問僧。甚麼處來。曰洞山來。山曰。洞山有
0577b15: 何言句示徒。曰尋常教學人三路學。山曰。何者三
0577b16: 路。曰玄路鳥道展手。山曰。實有此語否。曰實有。山
0577b17: 曰。軌持千里鈔。林下道人悲　浮山遠曰。不因黃
0577b18: 葉落。焉知是一秋。
0577b19: 問僧。名甚麼。曰某甲。師曰。阿那個是闍黎主人公。曰
0577b20: 見祇對次。師曰。苦哉苦哉。今時人例皆如此。祗認得
0577b21: 驢前馬後底。將為自己巳。佛法平沉。此之是也。賓中主
0577b22: 尚未分。如何辨得主中主。僧便問。如何是主中主。師
0577b23: 曰。闍黎自道取。曰某甲道得即是賓中主。如何是主
0577b24: 中主。師曰。恁麼道即易。相續也大難。遂示頌曰。嗟見
0577c01: 今時學道流。千千萬萬認門頭。恰似入京朝聖主。祇
0577c02: 到潼關即便休　有僧不安。要見師。師遂往。僧曰。和
0577c03: 尚何不救取人家男女。師曰。你是甚麼人家男女。曰
0577c04: 某甲是大闡提人家男女。師良久。僧曰。四山相逼時
0577c05: 如何。師曰。老僧日前也向人家屋簷下過來。曰回互
0577c06: 不回互。師曰。不回互。曰教某甲向甚處去。師曰。粟畬
0577c07: 裏去。僧噓一聲曰珍重。便坐脫。師以拄杖敲頭三下
0577c08: 曰。汝祇解與麼去。不解與麼來　因夜參不點燈。有
0577c09: 僧出問話。退後。師令侍者點燈。乃召適來問話僧出
0577c10: 來。其僧近前。師曰。將取三兩粉來。與這個上座。其僧
0577c11: 拂袖而退。自此省發。遂罄捨衣資設齋。得三年。後辭
0577c12: 師。師曰善為。時雪峰侍立。問曰。祇如這僧辭去。幾時
0577c13: 來。師曰。他祇知一去。不解再來。其僧歸堂。就衣
0577c14: 下坐化。峰上報師。師曰。雖然如此。猶較老僧三生在
0577c15: 　問僧。甚處來。曰遊山來。師曰。還到頂麼。曰到。師曰。
0577c16: 頂上有人麼。曰無人。師曰。恁麼則不到頂也。曰若不
0577c17: 到頂。爭知無人。師曰。何不且住。曰某甲不辭住。西天
0577c18: 有人不肯。師曰。我從來疑著這漢　僧問茱萸。如何
0577c19: 是沙門行。萸曰。行則不無。有覺即乖。別有僧舉似師。
0577c20: 師曰。他何不道未審是甚麼行。僧遂進此語。萸曰。佛
0577c21: 行佛行。僧回舉似師。師曰。幽州猶似可。最苦是新羅。
0577c22: 僧問。如何是沙門行。師曰。頭長三尺頸長二寸。師
0577c23: 令侍者持此語問三聖然和尚。聖於侍者手上掐一
0577c24: 掐。侍者回舉似師。師肯之　洗次。見兩烏爭蝦蟆。
0578a01: 有僧便問。這個因甚麼到恁麼地。師曰。祇為闍黎
0578a02: 　問。三身之中。阿那身不墮眾數。師曰。吾於此切。
0578a03: 僧問曹山。先師道。吾於此切。意作麼生。山云。要
0578a04: 頭便斫去。又問雪。以拄杖劈口打云。我亦曾
0578a05: 到洞山來。承天宗云。一轉語海晏河清。一轉語風
0578a06: 高月冷。一轉語騎賊馬賊。忽有個衲僧出來道。
0578a08: 夢見三個老漢在。復云。何不向膏肓穴上。下一針。
0578a09: 問僧。作甚麼來。曰孝順和尚來。師曰。世間甚麼物最
0578a10: 孝順。僧無對　陳尚書問師。五十二位菩薩中。為甚
0578a11: 麼不見妙覺。師曰。尚書親見妙覺　僧問。如何是青
0578a12: 山白雲父。師曰。不森森者是。曰如何是白雲青山兒。
0578a13: 師曰。不辨東西者是。曰如何是白雲終日倚。師曰。去
0578a14: 離不得。曰如何是青山總不知。師曰。不顧視者是
0578a15: 　師與雲居過水。師問。水多少。居曰不濕。師曰粗人。居
0578a16: 問。水深多少。師曰不乾。
0578a17: 五祖演云。二人恁麼說話。還有優劣也無。山僧今
0578a18: 日因行掉臂。為你諸人說破。過水一句不濕。庫藏
0578a19: 珍珠推積。過水一句不乾。無錐說甚貧寒。乾濕二
0578a20: 途俱不涉。任他綠水與青山。
0578a21: 上堂。有一人。在千人萬人中。不背一人。不向一人。你
0578a22: 道。此人具何面目。雲居出曰。某甲參堂去　官人問。
0578a23: 有人修行否。師曰。待公作男子即修行　上堂。還有
0578a24: 不報四恩三有者麼。眾無對。又曰。若不體此意。何超
0578b01: 始終之患。直須心心不觸物。步步無處所。常無間斷。
0578b02: 始得相應。直須努力。莫閑過日　師有時曰。體得佛
0578b03: 向上事。方有些子語話分。僧問。如何是語話。師曰。語
0578b04: 話時闍黎不聞。曰和尚還聞否。師曰。不語話時即聞。
0578b05: 僧問。如何是佛向上人。師曰非佛。
0578b06: 雲門云。名不得。狀不得。所以言非　徑山杲云。二
0578b07: 尊宿。恁麼提持佛向上事且緩緩。這裏即不然。如
0578b08: 何是佛向上事。拽拄杖劈脊便打。免教伊在佛向
0578b09: 上躲根。
0578b10: 師因曹山辭。遂囑曰。吾在雲巖先師處。親印寶鏡三
0578b11: 昧。事窮的要。今付於汝。詞曰。如是之法。佛祖密付。汝
0578b12: 今得之。宜善保護。銀盛雪。明月藏鷺。類之弗齊。混
0578b13: 則知處。意不在言。來機亦赴。動成窠臼。差落顧佇。背
0578b14: 觸俱非。如大火聚。但形文彩。即屬染污。夜半正明。天
0578b15: 曉不露。為物作則。用拔諸苦。雖非有為。不是無語。如
0578b16: 臨寶鏡。形影相。汝不是渠。渠正是汝。如世嬰兒。五
0578b17: 相完具。不去不來。不起不住。婆婆和和。有句無句。終
0578b18: 不得物。語未正故。重離六爻。偏正回互。疊而為三。變
0578b19: 盡成五。如荎直尼切草味。如金剛杵。正中妙挾。敲唱雙
0578b20: 舉。通宗通塗。挾帶挾路。錯然則吉。不可犯忤。天真而
0578b21: 妙。不屬迷悟。因緣時節。寂然昭著。細入無間。大絕方
0578b22: 所。毫忽之差。不應律呂。今有頓漸。緣立宗趣。宗趣分
0578b23: 矣。即是規矩。宗通趣極。真常流注。外寂中搖。係駒伏
0578b24: 鼠。先聖悲之。為法檀度。隨其顛倒。以緇為素。顛倒想
0578c01: 滅。肯心自許。要合古轍。請觀前古。佛道垂成。十劫觀
0578c02: 樹。如虎之缺。如馬之馵。以有下劣。寶几珍御。以有驚
0578c03: 異。貍奴白牯。羿以巧力。射中百步。箭鋒相直。巧力何
0578c04: 預。木人方歌。石女起舞。非情識到。寧容思慮。臣奉於
0578c05: 君。子順於父。不順非孝。不奉非輔。潛行密用。如愚若
0578c06: 魯。但能相續。名主中主。
0578c07: 智證傳。洞山悟本禪師所立。正中妙挾挾路。通宗
0578c08: 通塗挾帶。傳曰。百丈曰。依文解義。三世佛冤。離經
0578c09: 一字。即同魔說。故教外宗旨。其所開示。必曰藉教。
0578c10: 如言妙挾。則曰正中。如言挾路。則曰通宗。如言挾
0578c11: 帶。則曰通塗。蓋本一挾帶。而加妙字耳。然挾帶之
0578c12: 語。必有根本。大乘所緣緣義曰。言是帶己巳相者。帶
0578c13: 與己巳相。各有二義。言帶有二義者。一者挾帶。即能
0578c14: 緣心親挾境體而緣。二者變帶。即能緣心變起相
0578c15: 分而緣也。曹山見杜順法身頌曰。我意不欲與麼
0578c16: 道。乃自作之曰。渠本不是我。我本不是渠。渠無我
0578c17: 即死。我無渠即餘。渠如我是佛。我如渠即驢。不食
0578c18: 空王俸。何假雁傳書。我說橫身唱。君看背上毛。乍
0578c19: 如謠白雪。猶恐是巴歌。予觀曹山之語。皆妙挾也。
0578c20: 語不挾帶。則如能緣之心。不挾境體。則是渠無我
0578c21: 我無渠。血斷緣。世流布想耳。非宗旨也　幻寄
0578c22: 曰。觀所緣緣論。能緣心親挾境體而緣。此似帶質
0578c23: 也。能緣心變起相分而緣。此有質獨影也。是皆情
0578c24: 量。純在偏位臣位。此借之明妙挾耳。宗塗渠我。即
0579a01: 偏正也。挾帶即兼也。
0579a02: 師又曰。末法時代。人多乾慧。若要辨驗真偽。有三種
0579a03: 滲漏。一曰見滲漏。機不離位。墮在毒海。二曰情滲漏。
0579a04: 滯在向背。見處偏枯。三曰語滲漏。究妙失宗。機昧終
0579a05: 始。濁智流轉。於此三種。子宜知之。
0579a06: 覺範云。大般若經曰。應觀欲界色界無色界空。善
0579a07: 現。是菩薩作此觀時。不令心亂。若心不亂。則不見
0579a08: 法。若不見法。則不作證。又曰。若金翅鳥飛騰空。
0579a09: 自在翱翔。久不墮落。雖依於空戲。而不據空。亦不
0579a10: 為空之所拘礙。昔洞山大師。立五位偏正。以標準
0579a11: 大法。約三種滲漏。以辨衲子。非意斷苟為。皆本佛
0579a12: 之遺意。今叢林聞滲漏之語。往往鼻笑。雖洞山復
0579a13: 出。安能為哉。
0579a14: 又綱要偈三首。一敲唱俱行偈曰。金針雙鎖備。路
0579a15: 隱全該。寶印當風妙。重重錦縫開。二金鎖玄路偈曰。
0579a16: 交互明中暗。功齊轉覺難。力窮忘進退。金鎖網鞔鞔。
0579a17: 三不墮凡聖亦名理事不涉偈曰。事理俱不涉。回照絕幽微。
0579a18: 背風無巧拙。電火爍難追　又偈曰。道無心合人。人
0579a19: 無心合道。欲識個中意。一老一不老。
0579a20: 後僧問曹山。如何是一老。山云。不扶持。云如何是
0579a21: 一不老。山云。枯木。僧又舉似逍遙忠。忠云。三從六
0579a22: 義。
0579a23: 師不安。令沙彌傳語雲居。乃囑曰。他或問和尚安樂
0579a24: 否。但道雲巖路相次絕也。汝下此語。須遠立。恐他打
0579b01: 汝。沙彌領旨去傳語。聲未絕。早被雲居打一棒　將
0579b02: 圓寂。謂眾曰。吾有閑名在世。誰人為吾除得。眾皆無
0579b03: 對。時沙彌出曰。請和尚法號。師曰。吾閑名已謝。僧問。
0579b04: 和尚違和。還有不病者也無。師曰有。曰不病者還看
0579b05: 和尚否。師曰。老僧看他有分。曰未審和尚如何看他。
0579b06: 師曰。老僧看時不見有病。師乃問僧。離此漏子。向
0579b07: 甚麼處與吾相見。僧無對。師示頌曰。學者恒沙無一
0579b08: 悟。過在尋他舌頭路。欲得忘形泯蹤跡。努力慇懃空
0579b09: 裏步。乃命剃髮澡身披衣。聲鐘辭眾。儼然坐化。時大
0579b10: 眾號慟。移不止。師忽開目謂眾曰。出家人。心不附
0579b11: 物。是真修行。勞生惜死。哀悲何益。復令主事辦愚癡
0579b12: 齋。眾猶戀慕不已巳。延七日食具方備。師亦隨眾齋畢。
0579b13: 乃曰。僧家無事。大率臨行之際。勿須喧動。遂歸丈室。
0579b14: 端坐長往。當咸通十年三月。壽六十三。臘四十二。諡
0579b15: 悟本禪師。
0579b16: 
0579b17: 指月錄卷之十六
