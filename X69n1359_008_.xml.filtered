0537c17: 
0537c18: 
0537c19: 應菴和尚語錄卷第八
0537c20: 
0537c21: 法語中
0537c22: 示正首座往濠州幹修造
0537c23: 本色道流參問祇要敵生死。終不向古今子上討
0537c24: 諸方舌頭邊。唯是退步就己。冷地裏根蒂下切切
0538a01: 提撕。忽然手蹉跌納敗一場。便是生一參學事畢。
0538a02: 於孤燈獨照時始見有力。如一座須彌山。何處更有
0538a03: 生死怕怖動搖去來底道理。死心和尚問魯直。聞說
0538a04: 公會禪。諸方皆許可。是否。魯直擬議。死心云老僧有
0538a05: 一問問你。它時後日彼此燒作一堆時如何。魯直
0538a06: 忙然。千千萬萬人向這裏跳。祇是踏不著。且道
0538a07: 訛在什麼處。報恩一日問正首座燒作一堆時如
0538a08: 何。正對曰惱亂春風卒未休佗如此祗對是會耶是
0538a09: 不會耶。頂門具眼底試辨這漢看。
0538a10: 示範化士
0538a11: 西天四七唐土二三。無不以頂上一著直截顯示。
0538a12: 奈緣學者困於知解泥於見聞。坐在必死之地。不能
0538a13: 洞明從上諸祖直截顯示之由。所以古德道學道之
0538a14: 人不識真祇為從前認識神無量劫來生死本癡人
0538a15: 喚作本來人。看佗得底人等閑吐露一言半句。不妨
0538a16: 超宗越格。便有直截荷負之量。堪為宗門苗裔。豈不
0538a17: 是大丈夫特立種草也。南泉道王老師十八上便解
0538a18: 做活計。趙州道我十八上便解破家散宅。叢林商量
0538a19: 道念茲在茲謂之做活計。無佛無祖謂之破家散宅。
0538a20: 若如此持論。其利固無。其害甚重。欲明二大老之意。
0538a21: 待應庵三十年後換骨頭了與你說破。
0538a22: 示彭道清善友
0538a23: 治身之端正在己已也。千里之步貴在初也。善此二者
0538a24: 百千法門無量妙義畢矣。故謂之無盡藏三昧。又謂
0538b01: 之空正體。又謂之常住不滅。在衲僧門下又且不
0538b02: 然。眼觀東南意在西北。不可以無心求不可以有心
0538b03: 會。不可以語言造。不可以寂默通非大法洞達。豈能
0538b04: 縱步千聖頂哉。
0538b05: 示寶道人
0538b06: 祖師巴鼻無一針頭許。祇緣學道人親近太切。所以
0538b07: 不見。若要易明。但十二時中一切處放教無心去自
0538b08: 然合道。道既合則內外中間了不可得。直下凝
0538b09: 無依倚。古德所謂心心不觸物步步無處所。看它向
0538b10: 上人行處。又何有絲頭取捨意路。與人湊泊。祇如
0538b11: 德山。凡見僧入門。劈脊便棒。臨濟見僧劈面便喝。每
0538b12: 以此顯示學者。祇貴知歸此間有等紕繆。強作主宰。
0538b13: 無主孤魂。咸謂赤心片片。老婆心切。恩大難酬。且放
0538b14: 過一著。將謂識痛痒。似此之類故多。不復盡舉。並不
0538b15: 知二老得力處。祇一味摶搏量恣情卜度。師與弟子
0538b16: 相印證。不惟沒溺自己已。亦乃陵辱先宗。欲明二老人
0538b17: 端倪。切忌狂狗塊。
0538b18: 示忠首座
0538b19: 鷲嶺拈花少林直指。至曹溪之後此道大振天下。皆
0538b20: 英特俊流。克紹荷負非劣根躁進者而能操持也。大
0538b21: 凡起宗之士。一動一靜一語一默然殊絕。終不肯
0538b22: 沒溺死水中為究竟計。近年此道凋落愈甚。設有一
0538b23: 箇半箇初詰之似彷彿。至下手時全無巴鼻。根本
0538b24: 不脫。祇是學語之流也。看佗黃蘗臨濟興化大覺南
0538c01: 院風穴首山汾陽諸大老說底話。豈止一機一境為
0538c02: 實法繫綴來學。動是提向上鉗鎚。使從上佛祖按下
0538c03: 雲頭知有向上事。安似而今青黃赤白之輩胡亂引
0538c04: 人入草瞎佗眼耶。是佗古人道悟了須是遇人始
0538c05: 得。這箇說話須是大法明底方知落處。若是徐六擔
0538c06: 板卒難湊泊。是故我輩沙門合行事。非世間心術而
0538c07: 可擬量。又非寂然不動而能洞達。所以道寂是誑語
0538c08: 是謗。向上更有事在。老僧口門窄不能為汝說得。學
0538c09: 道流若不遇人如何有這箇說話。既透得這箇說話
0538c10: 了。還識福州人吟雪詩麼。
0538c11: 示徐國寶
0538c12: 少室門風無秋毫許。至承當時不道無。直是萬中無
0538c13: 一。設有一箇半箇多是栽培得底。臨撒手時恰似落
0538c14: 湯螃蟹一般。何緣如此。末上不遇人。明見自性不
0538c15: 徹。遂致斯害也。萬一宿植般若種智深厚。終不被邪
0538c16: 師惑亂。而能親近真正宗匠。決擇死生大事。古德云
0538c17: 參須實參悟須實悟。此之謂也。祇如六祖示明上座
0538c18: 云。不思善不思惡正當恁麼時那箇是明上座本來
0538c19: 面目。明言下領旨。問六祖。上來密語密意外還別
0538c20: 有意旨也無。六祖云我今與你說者非密也。汝但
0538c21: 返照自己已本來面目密在汝躬。看佗六祖揭示少
0538c22: 室直指之要。何有秋毫許禪道佛法到人。唯直下
0538c23: 揮金剛王寶。不獨斷明上座命根。至天下人命根
0538c24: 悉皆瓦解消。豈不是大丈夫漢成就大丈夫事也。
0539a01: 然大凡參學道人。第一不得記箇元字子。此是入
0539a02: 道要徑。又道如經蠱毒之鄉水也莫霑佗一滴。古人
0539a03: 方便無出此也。從箇裏去以透脫生死為究竟。若別
0539a04: 有道理別有方便。則真西天九十六種之數無疑耳。
0539a05: 示機化士
0539a06: 古德山未行時。眼空四海。英特之氣逼人。及到南
0539a07: 方首謁龍潭至吹紙燭處。漆桶子破。乃云從今日去
0539a08: 更不疑天下人舌頭。跂步大方無出此老性懆。向一
0539a09: 槌下便透頂透底。與迦文老漢見處不別。豈不綽綽
0539a10: 然有餘裕哉。如是三十年。祇一條白棒佛來也打祖
0539a11: 來也打。要且不是吹滅紙燭處道理。直是眼銅睛
0539a12: 佗不破。所謂大丈夫事非將相之所能為。此之是
0539a13: 也。大底參學人須具真正知見。然後可就爐煉。
0539a14: 尚恐禁當不得遂為退志。而況拍盲不知有者而可
0539a15: 語乎。縱具正知見。不遇人猶為見刺剌所惑。不得自在。
0539a16: 其病又莫大焉。大凡參學有地頭人。多被此患攪炒
0539a17: 脫不得便為滲漏。果有志與釋迦老子作苗裔。切不
0539a18: 可輕結裏。決要洞達大法。則不墮邪師網中。乃第一
0539a19: 人也。
0539a20: 示偉化士
0539a21: 真實參學衲子。二六時中卓卓地。六根門頭裸裸地。
0539a22: 應世間五欲八風搖撼不動。而見聞覺知籠不住。
0539a23: 亦不舍見聞覺知而求一法。亦不即見聞覺知而求
0539a24: 解脫。如是見徹。如是洞達。無依倚。超出聖凡情量
0539b01: 亦不依住無依倚超出聖凡情量去處。名為出格
0539b02: 道人。然後提金剛王寶劍。隨所至處。見佛殺佛見祖
0539b03: 殺祖見阿羅漢殺阿羅漢。所謂出佛身血破和合僧。
0539b04: 似這般漢不必多。止得一箇半箇。足可紹續佛祖慧
0539b05: 命。其臨濟正不患掃土。誠不來閻浮提打一遭。
0539b06: 是故古德云。一等踏破草鞋。直須穿教透去。豈不是
0539b07: 大丈夫漢說底話。焉似而今有般獃郎隈隈弄
0539b08: 盡鬼。更據曲彔木床妄自尊大。又將從上一言半
0539b09: 句妄行批判誑惑後昆造地獄業。是可憐憫。大凡參
0539b10: 學。末上既非正因。至竟祇成廢人。設若親近宗師亦
0539b11: 是沽名譽利。其跟下大事無因分曉。大事既不分
0539b12: 曉則惡業因緣從而和之。是以智者改過而遷善。愚
0539b13: 者過而遂非。遷善則其德日新。遂非則其惡彌積。
0539b14: 聖賢之語昭著明矣。儻不諄諄奉守所誡。則人天二
0539b15: 路泯絕。驢胎馬腹無疑。豈不見汾陽云一毫頭凡聖
0539b16: 情量未盡。不免入驢胎馬腹裏。白雲道直饒凡聖情
0539b17: 量俱盡。亦未免入驢胎馬腹裏。二老漢雖把手上高
0539b18: 山。未免傍觀者。有般瞎禿便向者裏問誰是傍觀者。
0539b19: 則歸宗拄杖折也未放在。
0539b20: 示儔供頭
0539b21: 摩竭掩室自救不了。毗耶杜詞成忉怛。更說箇上
0539b22: 無攀仰下絕己躬壁立萬仞。也是賊過後張弓。其餘
0539b23: 是甚麼破砂盆。一向與麼去。盡十方世界一切白醭
0539b24: 。且放過了與你和泥合水。祇據目前見處。畢竟以
0539c01: 何為極則。灼然十箇五雙是喫殘羹餿飯漢子。要箇
0539c02: 據虎頭虎尾底。恰如天上擇月。而今祇得將錯就
0539c03: 錯。咬定牙關向定盤星下信彩秤。知佗是什麼。儔禪
0539c04: 者本分參學道流。相從歲久。誠不易得。法華舉和尚
0539c05: 示徒云。行人不在觀州翫府看山門景致過時。為
0539c06: 什麼事。為生死事大。從上古人凡到所在。見箇村
0539c07: 院主也須問過。如今晚學往往蹉過不肯相問。
0539c08: 古尊宿語極有深旨。若善提撕。紅塵堆裏市門頭
0539c09: 無非是上人出身截徑也。
0539c10: 示日化士
0539c11: 古之老宿。問道之由不較得失。但是三尺之童有長
0539c12: 處固扣之。此方謂之學道人也。近世宗徒雖云行
0539c13: 專理究死生大事。其模樣也似古人。所存得失甚重。
0539c14: 既有此患。於直指之源不可得而明矣。譬如善射者
0539c15: 初欲較得失。即無精中之期。從無得失中習之悠
0539c16: 久。然後可中其的。學道亦然。若有一念得失居懷。即
0539c17: 被得失。得失之論無它辭。故得之為喜失之為
0539c18: 怒。此皆不祥中起此喜怒。其喜怒則人我之根本。若
0539c19: 了人我根本初無來處。即是如來清淨大解脫門。所
0539c20: 以道從無住本立一切法。修山主道。法法不隱藏。古
0539c21: 今常堂堂。汝問是不是。我答當不堂。祇此便是截生
0539c22: 死流底要道。佛祖頂門正眼也。
0539c23: 示證化士
0539c24: 洞明死生大事不是小緣。唯在當人宿植智本深厚。
0540a01: 專誠參究。看是什麼道理。第一不得先立箇會處。亦
0540a02: 不得作箇不會底道理。正如學射一般。久久到意盡
0540a03: 情忘處驀然中的。更須知有破的自得之妙也。雲
0540a04: 鵬參雙泉雅山主。令看芭蕉室中示僧云你有拄杖
0540a05: 子我與你拄杖子你無拄杖子我奪你拄杖子。經
0540a06: 久看之未明。一日雅向火次。雲侍立。雅顧示云。你
0540a07: 有拄杖子我與你拄杖子。你無拄杖子我奪你拄杖
0540a08: 子。擬開口。雅以火攔手一摵。雲豁然大悟。凡
0540a09: 為善知識。若無此出格過量逸群大機。往往四稜榻
0540a10: 地大家草裏輥。瞎學者眼則多矣。莫是雲擬開口
0540a11: 被雅以火攔手摵處。是出格過量逸群大機麼。且
0540a12: 喜沒交涉。參學人欲洞明其要。急著精彩。時不待人
0540a13: 耳。
0540a14: 道友孫亨仲求法語
0540a15: 亨仲家居東林之右。去城七十里。營生南不多。而
0540a16: 能辦心延供十方雲水。往歲遇大旱。其心愈確而不
0540a17: 厭其來者。野有餓莩獨其家有餘。信之願力洪廣而
0540a18: 動神物護助也。予領報恩院事憩其堂。舉家長齋
0540a19: 奉佛嚴肅。真在家佛子也。每入城。首過其門。則隨眾
0540a20: 衲入室。不畏奮拳。渠喜從之。予移居東湖亦來不倦。
0540a21: 此皆過去有緣種。今生深信大法也。昔日甘行者家
0540a22: 接待。凡有僧問。接待不易。行者甘云。譬如餧驢餧馬。
0540a23: 看佗打透底人然殊絕。等閑拈起一莖草便是倚
0540a24: 天長。今時流從朝至暮說盡道理。未有一句正
0540b01: 當。琅覺和尚云快把飯來。白雲端和尚云琅有
0540b02: 不犯之手。且道這三箇老漢病痛一般。為復有異。參
0540b03: 學人到箇裏著精彩。驀地踏翻。乃和二三老人炟赫
0540b04: 處佛祖不可及耳。
0540b05: 示通化士
0540b06: 祖師開示直指之要。非講較商確持論而能造詣。唯
0540b07: 是具大根種乃可洞達。是故從上老宿親近決擇之
0540b08: 暇。其履踐處真實。無片時。悠久自然純靜。豈為
0540b09: 世間妄想塵勞包裹也。果如此做去。驀地一念回光
0540b10: 透本來面目。便見世間塵勞妄想山河大地色空
0540b11: 明暗理性玄妙所從來處一一分曉。既得分曉則不
0540b12: 被世間與出世間法籠。直下打成一片。二六時更
0540b13: 無第二頭。古人又道喚作如如早是變了也。者裏急
0540b14: 著精彩。此事不厭純熟。愈退愈進愈晦愈明。至臨機
0540b15: 大用著著有出身之路。豈可使學者平白地死在句
0540b16: 下作佛法中歷劫罪人也。祇如僧問弘覺山河大地
0540b17: 從何而得。弘覺云從妄想得。僧云學人想出一鋌金
0540b18: 時如何。覺休去。僧不肯。雲門聞舉云。已巳是葛藤不能
0540b19: 折合。待伊道想出一鋌金得麼。以拄杖便打。是則是。
0540b20: 雲門血滴滴地。要且出佗弘覺休去一些子不得。有
0540b21: 般瞎漢便道歸宗為弘覺作主。嗚呼近年此類甚盛。
0540b22: 不復忉怛也。
0540b23: 示章化士
0540b24: 衲僧家出一叢林入一保社。須具頂門金剛正眼。不
0540c01: 為邪師引入草窠裏做瞞天罪過。乃真第一等人也。
0540c02: 果如此行。何愁行事不辦。是故古德撥草瞻風
0540c03: 豈為遊山翫水。這邊好堂。那邊有施利。受用處穩
0540c04: 便。唯單與死生做頭底。要透向上一段奇特大事。到
0540c05: 得十成無滲漏處。更須轉向那邊千聖捫摸不著萬
0540c06: 靈遐仰無門。等閑蕩蕩地似兀如癡。輕輕撥著。便解
0540c07: 水裏火發。方可繼臨濟兒孫也。苟專師門格轍限量。
0540c08: 則被人拶著。未免死在鬼窟裏。其隈隈二十四
0540c09: 氣一時現前。大丈夫事何其在哉。所以列祖出興提
0540c10: 持此要無它。為此等流也。終不隨摟入野狐群隊
0540c11: 中。看佗上古德山臨濟乘一機示一境。如揭貼肉汗
0540c12: 衫相似。纔見刺剌頭入便與一刀兩段。尚未稱從上來
0540c13: 事。豈可拍盲妄自指注。年來參學人咸謂臨濟下兒
0540c14: 孫機鋒峻捷。此說猶甚也。善章禪人有志參學。不
0540c15: 憚數千里來此道集。期透生死大事。未肯端坐。固
0540c16: 古為眾持繼洪州出隊目錄。袖軸求法語。揮翰聊
0540c17: 書大。切忌作言語會。亦不容作無言語會。到箇裏
0540c18: 大事為你不得。小事自家祇當。
0540c19: 示岏禪人
0540c20: 有志衲子。致身大叢林。決定要跟下事透頂透底
0540c21: 與從上佛祖雪屈。豈上蝸角蠅頭而喪己已身哉。看佗
0540c22: 臨濟德山興化南院風穴首山汾陽的的紹續為萬
0540c23: 世衲子之師。雖相去數百年。其金聲玉振龍馳虎驟
0540c24: 未隔一絲毫許。千人萬人仰望不及。所謂羅籠不
0541a01: 肯住。呼喚不回頭。古聖不安排。至今無處所。步步登
0541a02: 玄不屬邪正。破的手。大鉗鎚。非諸大老而孰敢當前
0541a03: 乎。至慈明黃龍翠巖楊岐唱愈高和愈峻。自圓悟已巳
0541a04: 來天下九州兒孫遍地。源深而流長也。是故今日
0541a05: 比丘當痛念先祖門風峻活業廣大。豈敢癡坐日
0541a06: 眠三覺。古人有終身之憂。無它憂道未達也。道既達
0541a07: 即無累生之患。是可得而名狀耶。便能顯示七佛已巳
0541a08: 前威音那畔一箇大脫空。五祖謂一切妄言綺語小
0541a09: 脫空是也。見本來面目大脫空是也。且小脫空與
0541a10: 大脫空是一義二義。思之。
0541a11: 示信禪人
0541a12: 學道人在乎猛利。一咬便斷。纔擬議即鑽頭入知見
0541a13: 網中。起結角羅紋分別。欲洞明少室單傳直指之要
0541a14: 遠矣。南泉示趙州云道不屬知不屬不知。知是妄覺
0541a15: 不知是無記。若真達不疑之道。猶若太廓然。豈可
0541a16: 強是非耶。看佗古人一期揭示初似刀刀。至折合處
0541a17: 直使白衣拜相。苟或未暗此。不用敲磚打瓦祭鬼
0541a18: 燒錢。但向一念未生之際。直下如桶脫撒一番。其
0541a19: 塵劫來事一時透。既得這箇本柄入手。切須牢把
0541a20: 住未可輕放下。何故前頭有事在。正好上門上戶求
0541a21: 真正宗師。做冤家債主。期透向上關穿天下衲僧鼻
0541a22: 孔。是為難乎。它時異日霜露果熟出來。與德山臨濟
0541a23: 把手共行。點檢從上老宿未了底公案。俾令後之學
0541a24: 者親認祖父契書。四至去處一一分曉決定無疑。然
0541b01: 後承荷家業育子榮孫。所謂我本無心所有希求今
0541b02: 此寶藏自然而至。豈不慶快平生。祇如德山臨濟過
0541b03: 去數百年。如何要與佗把手共行。應庵下一轉語看。
0541b04: 示原禪人
0541b05: 大凡行人。蘊成佛作祖氣。與流俗阿師然不
0541b06: 同。是佗二六時中卓卓地。滴水滴凍。不妨孤峻。所謂
0541b07: 先立乎其大者。其小者弗能奪也。大者既達。小者則
0541b08: 如大者。大者則如小者。然後大小雙泯圓融無際。在
0541b09: 今時猶是野狐窟宅。更須一槌打破透向上大機大
0541b10: 用。放出焦尾大蟲作師子吼。既是焦尾大蟲。因甚
0541b11: 作師子吼。三賢固未明斯旨。十聖那能達此宗。
0541b12: 示祚禪人
0541b13: 古來抱道之士如癡似兀。豈有一言半句與人咬嚼。
0541b14: 人自知之患乎不鳴。鳴則驚人。年來此道荒尤甚。
0541b15: 設有留心叢林者例無正因。縱依附善知識殊無道
0541b16: 念。初不異區區走山水活名要譽之徒也。苟得把茆
0541b17: 頭。略不知分。而又狂悖欲竊如來大人境界。芘無
0541b18: 似之身。謂言傳佛心宗。況如來大人境界而容妄竊
0541b19: 乎。其從游者頭鼠目蠆尾狼心傷敗風教。比比皆
0541b20: 是。可不哀哉。五湖大心衲子應須遠離。所謂見不善
0541b21: 如探湯是也。
0541b22: 示法化士
0541b23: 祖師道心有所是必有所非者。此說話非上根大智
0541b24: 孰可洞明。要須盡今時始透向上關捩子。
0541c01: 臨濟黃蘗處三遭痛棒。所謂攻乎異端斯害也已巳。縱
0541c02: 大愚悟去其愈甚。然予之言知音者少。設鼻聽眼
0541c03: 聞者則未與可。
0541c04: 臨濟出世後示眾。老僧一生呵佛罵祖。罪性如針
0541c05: 鋒許了不可得。且道黃蘗處喫棒底罪過向什麼處
0541c06: 去也。
0541c07: 凡見僧入門便喝。快如倚天利。鈍似無孔鐵鎚。喚
0541c08: 作一喝。達磨家風一掃而盡。不喚作一喝。犯突吉羅
0541c09: 罪。
0541c10: 示琮侍者
0541c11: 本分參學道流。末上為生死不明。正如囚禁之人。未
0541c12: 得決斷。至於行住坐臥飲食之間。不得少安。若如此
0541c13: 做工夫。其生死大事無有不徹底道理。往年佛果圜
0541c14: 悟師翁遍扣諸方。無有不可其所得者。後見白雲演
0541c15: 和尚。被詰其由元來無本分事。祇是一肚皮頭。白
0541c16: 雲向佗道勤上座你參底是法座上禪。圜悟不肯。拂
0541c17: 袖而去。至金山遭大病幾死。思量從前參問並無一
0541c18: 句得力。纔得安樂復見白雲。聞舉頻呼小玉之語驀
0541c19: 地打破漆桶。方始知非。信之師資緣會決非等閑。今
0541c20: 時禪人亦在叢林中多年也。去見有道宗師亦遭
0541c21: 重病。心下安與不安皆自知得。祇是不肯放下。此不
0541c22: 肯放下有兩種。最初行不遇真正宗匠。撞入外道
0541c23: 邪師火裏。中其毒藥便謂行事畢是一。又有一種
0541c24: 雖致身叢林中名為參禪。其實無正因。一味盜聽反
0542a01: 急人知。便自證據。但言祇是箇事是其二也。此兩
0542a02: 種謂之膏肓之病。除是一旦知非將來有放下時
0542a03: 節。且畢竟放下甚麼。祇放下人我檐子得失是非佛
0542a04: 法玄妙。纔如此放下便覺身心輕安表裏純淨。二六
0542a05: 時中次空勞勞地。冷地瞥然脫去。始可禁拳趯受
0542a06: 烹。若祇守領覽為究竟。無異依草附木精靈。是它
0542a07: 逸格道人然殊絕。觸著便解生風起草。世出世間
0542a08: 得人憎。無出者一著子。謂之衲僧巴鼻是也。
0542a09: 示通化士
0542a10: 昔黃蘗聞百丈大智示再見馬祖深旨不覺吐舌。非
0542a11: 生而知之孰能領略哉。此道至臨濟大行天下。若子
0542a12: 若孫咸具殺人不眨眼手段。一箇半箇作將來種
0542a13: 草。呵佛罵祖。猶為不唧漢。豈況和泥合水撒土揚
0542a14: 沙以當宗眼。無異一牛之波擬比滔天之浪。是可
0542a15: 得耶。有志之士果不昧最初一步。長時放教冷湫湫
0542a16: 地。一旦桶底子脫。歷劫來事頓然現前。不為邪師惑
0542a17: 亂。一向硬糾糾地風吹不入水灑不著。它時異日何
0542a18: 患不熏天炙地也。不唯符契前百丈大智所示再見
0542a19: 馬祖深旨。亦將確然特立大方。又何啻遇大風則止
0542a20: 而已巳矣。
0542a21: 示一化士
0542a22: 讓祖首起馬駒膏肓之病。示以磨打車殺佛之要。
0542a23: 所謂差病不假驢藥。應平生堅執奉重澳然釋。
0542a24: 從容父子徵酬。曾無毫髮滲漏。皎然如千日並照。臨
0542b01: 機八面超情離見。到出生入死不疑之地。了無生死
0542b02: 始終之患。爾後以是傳之百丈。百丈以是傳之黃蘗。
0542b03: 黃蘗以是傳之臨濟。臨濟以是傳之三聖。三聖死且
0542b04: 喜太平。豈謂興化忍俊不禁。向大覺棒下見徹臨濟
0542b05: 在黃蘗處喫棒底意旨。此老故是聽事不真喚鍾作
0542b06: 甕。就中奇。逮今天下老和尚無不以是褒揚。殺人
0542b07: 刀活人。乃上古之機鋒。亦今人之樞要。摧魔破執
0542b08: 不得不無。其間一箇半箇灑灑落落終不肯坐死水
0542b09: 裏。與蝦蟆蚯蚓長歌細吟也。大底抽釘楔解黏去
0542b10: 縛手段以壽後世。從今日去斷要箇撲跌不破底點
0542b11: 出來與臨濟作種草。俾綿綿萬世為祥為瑞為風
0542b12: 為雷為雲為雨為殃為害。又豈徒然者哉。
0542b13: 示慈修造
0542b14: 大丈夫要截生死路頭。應平昔珍蓄諸所有物併須
0542b15: 棄之。則六根門頭自然淨地。一旦瞥去不患生
0542b16: 死路頭不斷也。苟不本真實履踐。而欲多知多解為
0542b17: 自得之妙。返為知解風所吹增寒壯熱。常時現前鼻
0542b18: 塞頭昏無日不作。自取之禍非它咎也。大抵少室
0542b19: 正傳。直饒徹底悟去。折合到十成絕滲漏處。更禁得
0542b20: 惡拳趯。受得沒滋味。過這幾重關了亦未稱平生意
0542b21: 在。當知先達拈一機示一境脫羅籠碎窠臼。曾無一
0542b22: 針鋒許法與人作道理。尚恐佗時異日妄生節目。搖
0542b23: 動學者。將為少室正傳合有恁麼事。殊不知快不
0542b24: 打籬邊。
0542c01: 示宗書記
0542c02: 從上佛祖言教如敲門瓦子。事不獲已巳藉之以為入
0542c03: 理之門。年來學者不本宗猷。反以佛祖言教為極則。
0542c04: 譬如澄清百千大海棄之唯認一浮漚。是可憐憫者。
0542c05: 有祖已巳來列派扶宗之士。揭示直指之由。初無秋毫
0542c06: 許與人領略。其所示祇示當人本法。果能向一念未
0542c07: 生時一刀兩段。則到月三十日懸崖撒手時。其五
0542c08: 欲八風搖撼無門。九有四生攝無分。所謂真大丈
0542c09: 夫事。豈可與數黑豆死漢輩同時而語耶。
0542c10: 示感修造
0542c11: 學道人圖心要參禪。但參取涅槃堂裏孤燈獨照時
0542c12: 禪。切不可立限劑。到幾時幾日什麼時辰決要悟道
0542c13: 便是好笑。此禪無病痛。祇貴退步深信得及。高挂
0542c14: 囊拗折拄杖。硬脊梁內同木石外同空。驀爾漆
0542c15: 桶一脫。五聚十八界蕩然清淨。四生九有類頓時解
0542c16: 脫。既見這一條大路了未是休歇處。直到大法洞明。
0542c17: 方得真偽邪正一一分曉。謂之無上大自在法王。然
0542c18: 後或處山林。或居城市。初無二見。所謂一種平懷泯
0542c19: 然自盡。豈不是衲僧門下本分草料。苟道眼不明力
0542c20: 量未充。至於逢緣遇境。切要牢捉繩頭勿令犯人苗
0542c21: 稼。應須如法弘持。不患己已躬大事不明白也。昔僧問
0542c22: 巖頭路逢猛虎時如何。巖頭云拶。巖頭好一拶自不
0542c23: 知落處。
0542c24: 示任化士
0543a01: 老南云說妙談玄乃太平之賊。行棒行喝為亂世
0543a02: 之英雄。英雄賊棒喝玄妙皆是長物。誠哉是言也。
0543a03: 大凡宗師居正位揭示本法。當如是提持。謂之褒揚
0543a04: 殺人刀活人。為臨濟種草。苟無箇些子。未免拍盲
0543a05: 妄生異端瞎人眼去。是故死心云譬如死人手持利
0543a06: 刃截死人頭來呈吾。吾即肯汝。所謂善射者未彀已巳
0543a07: 前中的早不唧了也。伶利人聊聞徹骨徹髓。何待
0543a08: 曲彔床上老比丘重疊打之遶。大抵參學儻思前顧
0543a09: 後則墮落塹無疑矣。且如德山臨濟出世弄箇一
0543a10: 著子。直是驚天動地。及到衲僧門下不滿一笑。正類
0543a11: 學如牛毛得如麟角耳。
0543a12: 
0543a13: 應菴和尚語錄卷第八
