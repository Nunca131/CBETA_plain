0394b01: 德風禪師語錄卷六
0394b02: 佛事
0394b03: 哭百癡先師
0394b04: 師翁化道至華亭搖動璜溪徹底清不是兒孫追憶
0394b05: 著令人千古想儀形。
0394b06: 薦雲宇了緣
0394b07: 了緣脫卻父娘衣呼不回頭怎奈伊直至如今無信
0394b08: 息行雲必定覓山歸。
0394b09: 薦惺如
0394b10: 忽悟惺如面目真相隨山野幾年春五日以前辭歸
0394b11: 去單留一偈上傳燈。
0394b12: 薦衍慧
0394b13: 虛度浮生七九年誰知人換幾千番江山風月常如
0394b14: 此紅焰光中放寶蓮。
0394b15: 薦衍曾
0394b16: 雅音演暢出娑婆再不來兮怎奈何慈航輕泛蓮花
0394b17: 國端的巍巍坐寶陀。
0394b18: 薦衍文
0394b19: 花甲重增幾載餘光明常載水流溪我徒一去無消
0394b20: 息但看天邊落日栖。
0394b21: 為印文舉火
0394b22: 師指云此物生在華亭死在當湖波浪掀天阿誰攔
0394b23: 阻文印印空粲然可睹大眾還見麼便燒。
0394b24: 為衍明舉火
0394b25: 衍明衍明何不早行又待山僧舉火方省白雲重重
0394b26: 流水冷冷遂擊火炬云從此翻身去何處不稱尊。
0394b27: 為金池師舉火
0394b28: 禪人出世上洋東隨水飄颻至浙中分手福涼成話
0394b29: 柄大地時人盡著忙不著忙明明顯露沒遮藏且道
0394b30: 遮藏個甚麼咦從轉身成露布火裡蓮花朵朵紅。
0394c01: 為鳴岐舉火
0394c02: 世事浮花如夢人間幻境何存靈明一點不昧試看
0394c03: 月破黃昏舉火云鳴岐從此翻身去更于何處不稱
0394c04: 尊。
0394c05: 為鍾門沈氏安葬
0394c06: 師指云則這一個棺木能動地放光隨處安歇且道
0394c07: 安歇後如何咦坐斷千差路長年永不遷。
0394c08: 為王門張氏舉火
0394c09: 善人善人轉大法輪興雲佈月可達靈文咦個段消
0394c10: 息重剖露分明親見火中蓮便燒。
0394c11: 掩棺
0394c12: 隱蓮脫落破布衫安付福良莫亂拈不是而今重舉
0394c13: 起此番那免這重關露重關逍遙快樂且安閑。
0394c14: 引棺
0394c15: 法名實懃隨處而行山僧指汝逍遙路腳下蓮花步
0394c16: 步生。
0394c17: 按棺
0394c18: 借路徑行此處可存不是饒舌得停且停噫一生之
0394c19: 事如此為寧。
0394c20: 為亡徒隱蓮舉火
0394c21: 隱蓮映蓮早已巳昇天何必舉火卻又忙然昂然諸仁
0394c22: 者還會麼噫火焰裡轉身佛國處同閑。
0394c23: 為書記無著掩龕
0394c24: 無著無著到處弗著南北不怕東西閃爍獨坐巍巍
0394c25: 阿誰搜索咦我徒一去無消息但看天邊落日栖。
0394c26: 掩棺
0394c27: 元甫脫落破布衫分付兒孫莫亂拈不是而今重舉
0394c28: 起此番那免這重關露重關逍遙快樂且安閒。
0394c29: 
0394c30: 
0395a01: 行繇
0395a02: 眾再三懇請說行繇余無行繇不必說太饒舌醜拙
0395a03: 一場無收煞放倒一齊無提起般般有余上洋人氏
0395a04: 爛淈左顧氏子父號悅溪母陸氏懷余在腹十六月
0395a05: 至壬戌九月初四丑時出世生下時光沖如火相近
0395a06: 遠鄰哀聲相救及至門首如白日相似不及一月火
0395a07: 盜官非傾家飄蕩隨母舅居父母俱集種田將三歲
0395a08: 父染瘋疾遍體流紅三人無奈實難料理我父另生
0395a09: 計策有湯姓者止生一女父因病篤自立主意余年
0395a10: 五歲不開言不移步正值蒲月五日有鄰人相報我
0395a11: 父不明而逝遂放聲大哭挺身便行苦哉苦哉余念
0395a12: 生不能養死不能葬其年十三自立煙爨傭工度日
0395a13: 百般做過至十八歲將至畢姻自覺惶恐撇地而走
0395a14: 至華亭所傭工度日其年乙酉將至國變忽有出家
0395a15: 之念偶因承知師引至福田寺禮祛非和尚吃茶次
0395a16: 手拈圓果一枚云此物用肉用殼余答用中間的祛
0395a17: 云這小老到有些骨氣方可出家余云欲求出家只
0395a18: 少盤費祛云有願必成從容次第余作禮回家其年
0395a19: 七月三十日投禮福田寺定生師不及五天業師回
0395a20: 俗相隨過經師慧然轉禮心融師處作務未至三月
0395a21: 遇世大亂竟往金澤禪堂求戒勝師習經未經半載
0395a22: 又不棲身春至四明禪院作務一載想念父母劬勞
0395a23: 刺剌血寫經酬答又往陶里永壽一十八月竟往雲間
0395a24: 跟隨初明法主聽教三期至太倉放生池聽講楞嚴
0395a25: 經有空如來藏之句頓起疑情遂往龍華參韜明和
0395a26: 尚經半月余問尋常作用事如何韜默然不啟即往
0395a27: 甪直見具德和尚次便問作何行事余云特來禮拜
0395a28: 和尚具拈拄杖余云切莫動著動即成乖具微微而
0395a29: 笑余便禮拜就往魏塘同道友四人共建叢林忽遇
0395a30: 本師至余呈偈頌師一一觀過便云還有麼余云只
0395b01: 此一是實餘二則非真師云也要問過始得余便禮
0395b02: 拜遂同本師到護國禪院請上堂余問護國庵中請
0395b03: 師陞座還是護佛耶護國耶師云理事全彰余云腳
0395b04: 踏實地頭頂青天師云腳跟下有紅線在余於此不
0395b05: 能轉身便起疑情默默自究遂辭本師往蘆溪建庵
0395b06: 住靜晝夜不放參於三載不能了手壬辰歲至南翔
0395b07: 白鶴寺參恒和尚次問踏破草鞋無覓處個中能有
0395b08: 幾人知余云疑情不起求和尚開示恒云既疑情不
0395b09: 起有恁麼示開余於下豁然曰奇哉奇哉總是現成
0395b10: 公案自生疑惑恒便扭住云又道疑情不起汝具個
0395b11: 甚麼眼目便與麼道余隨聲便與恒一掌恒拓開請
0395b12: 坐吃茶去余云殘羹餿飯不勞拈出便行至玄墓隨
0395b13: 眾圓戒畢一日剖和尚下堂因僧敲板剖便問是甚
0395b14: 麼響余云不可喚板響剖云不是不是二龍爭珠誰
0395b15: 是得者余云總瞞渠不得剖云禮拜著余云此處不
0395b16: 著便剖云休去余遂往魏塘結茅守靜三載有戒兄
0395b17: 至邀余同往棲真參純朴和尚次問德風師仙鄉何
0395b18: 處余云上洋純云在何方所余云川沙純云以何為
0395b19: 界余云雞向五更鳴純云本分現成道將一句來余
0395b20: 云朔風吹過棲真寺踏斷風橋大地沈純云莫隨他
0395b21: 去好余云和尚話頭也不領純笑吃茶去余便作禮
0395b22: 而出遂往雲間超果禮上百下癡和尚奉師命持書
0395b23: 過江南尋本師到大珠鑑河呼渡師偶在外便問云
0395b24: 不涉舟車作麼生登得大珠門余云今日親見和尚
0395b25: 師云登得大珠門入得大珠室腳跟下好與一頓且
0395b26: 道是賞是罰余云恩大難酬至晚師又問向這裡道
0395b27: 一句來余云大風吹倒大珠殿抹過蘆峰沒處藏師
0395b28: 云本分親切事作麼生余云分明禮拜師乃微笑丙
0395b29: 申冬十二月立春日丁酉正月初三拜辭過江北眾
0395b30: 請住鵡湖般若開法乃作頌曰劫劫波波幾十年今
0395c01: 朝剖露眾人前莫笑山僧貧與貴一番提起一番鮮。
0395c02: 警世
0395c03: 虛撐浮世至時忙帶雪披霜不久長思衣想食難描
0395c04: 畫賓主分離夢一場指磬為言遊佛國明臨派裂句
0395c05: 中藏勿留形跡他人念風掃骨飛莫用藏
0395c06: 　　　　　　　李紫隅　　許君祥
0395c07: 　　　　　　　朱耀泉　　吳尚宛
0395c08: 　　　　　　　王君節　　何耀初
0395c09: 　　　　　　　金禹公　　謝振山
0395c10: 　　　　　　　　　共助刻弟子照寔　照傳
