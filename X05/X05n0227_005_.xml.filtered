0108b09: 
0108b10: 
0108b11: 
0108b12: 貞元新譯華嚴經疏卷第五從第六經九紙末行盡第十經
0108b13: 敕太原府太崇福寺沙門澄觀述
0108b14: 有九善知識。第一海幢比丘。第二伊舍那優婆夷。第三大威猛仙人。第四勝熱婆羅門。第五慈行童女。第
0108b15: 六妙見比丘。第七根自在童子。第八辯具足優婆夷。第九具足智長者。
0108b16: ●第六海幢比丘。寄正心住。成就般若。了法性空。無
0108b17: 住無依。無邪無正。故聞讚毀。能正其心。念不動故。文
0108b18: 但有五。第一依教趣求。第二見敬問答。第三謙己巳推
0108b19: 勝。第四指示後友。第五戀德禮辭。
0108b20: 今初有二。先念前。後如是觀下趣後。第二乃見處
0108b21: 在下。見敬問答。於中二。先見定證入。後起定問答。△
0108b22: 前中小異上來。謂見定體用同示法故。文中四。一見
0108b23: 入定相。二定勝用。三瞻敬證入。四所經時分。今
0108b24: 初。此通二定。一滅受想定。謂無別思覺。種種心行皆
0108c01: 已巳滅故。唯第八識持身不壞。定前加行誓願力故。令
0108c02: 於定中起諸業用。若依此教。法界融攝自在無。業
0108c03: 用無方。未曾起念。今此六住。同於六地。能入滅定而
0108c04: 起通用。即淨名云。不起滅定。現諸威儀。二即第四禪。
0108c05: 以諸起用多依彼故。第四禪中。無出入息。亦無覺觀。
0108c06: 內淨喜樂諸思覺故。通表此位。聞讚聞毀。心定不動。
0108c07: 然經行地側是動之所。而滅思覺。表即動而寂即用
0108c08: 無心。則乾坤倒覆。無謂不靜。洪流滔天。無謂其動。而
0108c09: 言側者。不住行故。觀法無相無體無修。故不住行。若
0108c10: 住於行。非真行故。
0108c11: 第二以三昧力下。定業用。文分四別。第一總明現
0108c12: 身所為。第二別顯支分現身。第三通明毛光業用。第
0108c13: 四總結令善財。▲今初。八行半經。舊經所無。於中
0108c14: 分二。先明現身支分毛孔。即是總標。第二三段同自
0108c15: 身相一句義生。後為普供養下。明現身意。▲第二從
0108c16: 兩足下。別顯支分。現身業用。有十四處。作用不同。從
0108c17: 足至頂。漸漸增勝。各表不同。
0108c18: 一足下出長者居士及婆羅門者。足有三義。一最初
0108c19: 義。長者行之長故。二者住義。居士安處故。三者行義。
0108c20: 以婆羅門名淨行故。又施為行首故。住四攝故。多利
0108c21: 行故。文中二。先現身相。後悉以下。辨其所作。文有三
0108c22: 攝。初布施。次安慰下愛語。後成熟一切善根下利行。
0108c23: 如是下結文。並可知。
0108c24: 二膝出剎帝利婆羅門。以其帝主屈申自在故。行由
0109a01: 膝故。文中亦二。先現身相。後恒以下。明其所作。文中
0109a02: 亦二。先正明。二結益。今初。可意語言。是愛語攝。謂慰
0109a03: 喻慶悅勝益之言。言同事者。利衰等事皆同受故。勸
0109a04: 導誘進即是利行。謂說義利之行故。然布施是攝緣。
0109a05: 與彼資持故。愛語是攝體。正示損益故。利行是攝處。
0109a06: 安置善處故。同事是釋疑。令彼決定故。二如是一切
0109a07: 下結益。於中二。先近益。後復以下究竟益。亦重說利
0109a08: 行。謂授以正法。即說義利之行。離惡集善。即二世樂。
0109a09: 出生死泥。住真實義。即現法後法利行。
0109a10: 三齋輪出仙人者。此為氣海。是吐故納新。出仙之所。
0109a11: 其所說法。多說利行。順彼仙行。以弘佛法。
0109a12: 四出諸龍。是傍生故。
0109a13: 五於德相出修羅者。憍慢凶險幻術所故。而於德
0109a14: 相者。翻彰離前憍慢等故。故能降魔。
0109a15: 六背出二乘者。背於大乘。失佛意故。杜塞諸根。不見
0109a16: 法故。所說法中。文有十句。前八順二乘法。後二反二
0109a17: 乘法。九二乘趣寂令起大願。十二乘自利令普饒益。
0109a18: 前九對治。後一生善。令其見現。
0109a19: 七肩出夜叉。肩是勇力可畏所故。多現神力。又能荷
0109a20: 負。故為守護。
0109a21: 八腹出緊那羅及乾闥婆者。鼓腹絃歌樂者所故。故
0109a22: 多讚詠諸佛法輪。
0109a23: 九面門出輪王。布十善令向佛法故。文中二。先現身。
0109a24: 後放大捨下所作。於中三。一總標。二別顯。三總結。今
0109b01: 初。先以財施。後以法施。二所謂下。別顯之中。即廣前
0109b02: 法施。斷十種惡成十善故。即為十段。文皆有二。先舉
0109b03: 所斷。即是十惡。後明能斷。即是十善。能斷之中。文皆
0109b04: 有二。一對治離。二果行離。身三之中。兼有因離。今初
0109b05: 離殺。先舉所離。後令起慈悲下能治之善。此句即是
0109b06: 辨對治離。不斷生命。即果行離。攬因成業名為果行。
0109b07: 今不成業即名為離。若因貪行殺。由前施財而不行
0109b08: 煞。即是因離。二貧乏下。即不盜善。貪乏苦惱。此是盜
0109b09: 因。是所離惡。由前大捨令彼不盜。即是因離。令其永
0109b10: 捨不與取行。即果行離。常行惠施。即對治離。三能捨
0109b11: 無量下。離邪行善。先舉輪王捨女之行。令邪行者得
0109b12: 成因離。以無妻妾為邪行因。與之便離。前盜戒中。舉
0109b13: 其貧窮以為盜因。此舉施婇女。以為離因。文影略耳。
0109b14: 令諸眾生永斷邪婬。即果行離。修持梵行。即對治離。
0109b15: 四誑下。是離妄語。此句所離。令其究竟常真實語。
0109b16: 即對治離。不作誑無益談說。即果行離。五令攝他
0109b17: 語下。不離間善。此句即是對治離也。但欲攝他。豈有
0109b18: 離間。不行離間。即果行離。常樂和合。亦對治離。無有
0109b19: 乖諍。亦果行離。新舊併出。所以有重。六令柔軟語下。
0109b20: 不惡口善。此對治離。無有麤惡雜穢語者。即果行離。
0109b21: 七令常演說下。不綺語善。初對治離。永斷已巳下即果
0109b22: 行離。令諸眾生深入法句。復是對治。亦是成益。八多
0109b23: 貪欲下。無貪善也。此句所治。意三離中但有對治。以
0109b24: 貪瞋等業有之本。更無所依。故非果行。不同前七攬
0109c01: 貪等因成煞等業故。既非果離。不可對之更立異因。
0109c02: 故無因離。不同煞等。嗔煞具等皆為因故。令其少欲
0109c03: 下。即能對治。九多怒害下。即不嗔善。十墮見網下。即
0109c04: 不邪見。後如是下結用周遍。
0109c05: 十目出日輪。等日照故。故其所作。放事光法光。下第七經。
0109c06: 十一眉間出帝釋者。地居天中最高勝故。中道般若。
0109c07: 是曰眉間。令離五欲。故稱白毫。文中二。先現身。後震
0109c08: 動下。明所作。皆是對治天過患法。
0109c09: 十二額出梵王者。梵王超欲。次於眉上。又是稽顙請
0109c10: 法所故。
0109c11: 十三頭出菩薩。最上首故。文中二。先總明現身作用。
0109c12: 後所謂下別明支節毛光演法。即十度行。皆以普遍
0109c13: 十方一切世界。而為段初。一一度中。文皆有二。先總。
0109c14: 後別。今初。檀度二者。先至相應行海總標。若事若理
0109c15: 皆深廣故。下九例然。後示導下別顯。於中三。初明成
0109c16: 益。謂除蔽成行故。二顯示下。示度果相。謂依正果。故
0109c17: 普眼長者云。為欲令其具佛相好莊嚴色身。稱揚讚
0109c18: 歎檀波羅蜜。據此十度皆有身果。文或闕略。依果可
0109c19: 知。三及示依正下。結度成因。二戒度中亦二。先總。後
0109c20: 令諸眾生下別。文亦分三。初辨成益。即成三聚益。初
0109c21: 成律儀。具於止作。次念菩薩戒下。成攝眾生。後稱讚
0109c22: 解脫下。成攝善法。二普令眾生下。示戒之果。准普眼
0109c23: 處。即是清淨無垢法身。既令生住。亦是益相。三說一
0109c24: 切有下。示戒之因。有智慧人。了欲無味。方能持故。亦
0110a02: 三。初成忍行。二稱揚下顯忍因果。三止煞害下。治不
0110a03: 忍因。四精進。五禪定。六般若。七方便。文並可知。八願
0110a04: 度中。云四願輪者。即四輪乘。謂一住好國土。二依止
0110a05: 善人。三發大誓願。四集勝福德。以能摧障。故名為輪。
0110a06: 前二是果。後二約因。就二因中。福是福因。願是智因。
0110a07: 故為主導。此四各具五種因緣。一住好國土五因緣
0110a08: 者。一者易求。謂四事易故。二者善護。王如法故。三者
0110a09: 善地。處調和故。四者善伴。同戒見故。五者善寂。無諠
0110a10: 聲故。二依止善人有五緣者。一多聞。二見諦。三巧說。
0110a11: 四憐愍。不貪利故。五不退。無疲倦故。三發大誓願五
0110a12: 因緣者。一善緣。妙法為緣故。二善聚。具福智故。三善
0110a13: 修。止觀諸行相應修故。四善說。無求剎故。五善出。所
0110a14: 有上法恭順修故。四集勝福德輪五因緣者。一可樂。
0110a15: 由住勝世以為因故。二無難。由值善人以為因故。三
0110a16: 無病。四三昧。五智慧。此三以大願輪而為因故。以此
0110a17: 四輪。遊正覺路。至涅槃城。以願為主。故稱願輪。願度
0110a18: 中說。九力度。十智度。文並可知。
0110a19: 十四頂出諸佛者。最極無上故。文中二。一明現身。二
0110a20: 為諸世間下。彰所說法。於中三。初總標。次別顯。後結
0110a21: 周遍。今初可知。二所謂下別顯。總有三十二法雨。大
0110a22: 分為二。前十二為菩薩。餘為雜類。前中三。初一為等
0110a23: 覺。次十為十住。後一為十信。今初。法門名平等現前
0110a24: 智者。略有三等。一始覺同本覺。無復始本之異。即理
0110b01: 智平等。二等同諸佛。證無差別故。三等同眾生。無異
0110b02: 性故。得此三等。便證佛智。故云現前。二為灌頂下。有
0110b03: 十法雨。即是十住。從於等覺便至住者。圓教位中。十
0110b04: 住位滿。便成佛故。此前更無地等諸位。此約以位攝
0110b05: 位。以得初住。即得初行第一迴向及初地故。十住滿
0110b06: 時。行向與地一時皆滿。如五味香五味齊燒五味齊
0110b07: 盡。然此十法。皆是當位勝進十法。已巳住自分。勸修進
0110b08: 故。普門法界者。此位自分已巳成十智。而未得普。是故
0110b09: 令學如來十智。謂三世法界乃至無邊故。名普門法
0110b10: 界。乃是十中二義。謂法界無智。法界無邊智故。二
0110b11: 入諸菩薩普莊嚴門者。學法王處。善巧等法為莊嚴
0110b12: 故。門字義來。三堅固山者。令學知剎乃至供佛皆無
0110b13: 能壞。最高出故。其法智雲。乃是梵本十雨總名。四海
0110b14: 藏者。令學勝進。說一即多。說多即一。文隨義等。十種
0110b15: 廣大甚深法故。梵本脫此海藏。舊有。餘皆義生。五以
0110b16: 金剛智等者。照一切法無相無體。乃至一切無分別
0110b17: 等。是金剛智。六自性莊嚴門者。知眾生無邊。乃至知
0110b18: 眾生無自性。皆是自性門。以自性門。總該餘九。既稱
0110b19: 方便故。普攝眾生。七圓滿隨順世間者。了知圓滿三
0110b20: 世佛法皆是順世。八悲愍世間者。觀察眾生界等為
0110b21: 悲愍故。梵本闕修行住菩薩法門及治地位名。其演
0110b22: 法本際。即治地法門。今合在此。九積集法藏者。全依
0110b23: 舊經。謂誦習多聞。閑寂靜。近善知識等。皆為積集
0110b24: 包藏行法。故稱為藏。十普攝眾生者。令其勤供養佛
0110c01: 主導世間為普攝故。若作十地釋者。十地祈佛種智
0110c02: 故。故云普門。九地當法師位。知根器等。名為莊嚴。八
0110c03: 地不動故稱為堅。高出分段故名為山。七地權實雙
0110c04: 行深廣名海。功用已巳滿故稱為藏。六地般若現前為
0110c05: 金剛智。五地即真入俗為自性嚴。四地初寄出世不
0110c06: 壞菩薩道為隨順世間。三地廣求多聞本為悲故。二
0110c07: 地普攝五重十善名為積集。初地創成二利慈悲觀
0110c08: 增。三為廣大信解下一門。為十信菩薩令發大願普
0110c09: 緣如來及於普賢無盡境界而生信心。信含眾德。故
0110c10: 稱為藏。若前是十地。此即三賢。地前亦名為信地故。
0110c11: 二為無色界下。二十法雨。普為人天一切雜類。於中
0110c12: 分四。初一無色天。次一色天。三有六法欲天。四有十
0110c13: 二法為八部六道。今初。普門智無盡藏者。初之二天
0110c14: 雖作空識無邊行相。或內或外。亦非普門。三欲亡識。
0110c15: 四欲亡想。意欲求盡。今乃令其內外普觀。不盡心想。
0110c16: 而見真性無邊無盡。二為梵世者。四禪之內皆有梵
0110c17: 王。通稱梵世。故舊經云。為諸梵天法門名為無量教
0110c18: 聲等者。初禪言聲不及眾外。二禪已巳上無有言聲。故
0110c19: 令無量。捨外住內。令得普門。然是定地。令其智藏。三
0110c20: 為他化下六法為欲界天中。初一他化能生法力資
0110c21: 具無盡藏者。雖令他化。猶尚有盡。為佛法力則無盡
0110c22: 矣。二就他化中分出魔天。魔好摧他。自高為主。令求
0110c23: 種智。高出為幢。則摧邪慢種種心幢。三化作樂具。但
0110c24: 汙自心。令住善軛。則淨念圓智。四雖世樂知足。須生
0111a01: 出世諸智願意圓明高出。五隨時受樂以自慶快。令
0111a02: 順如來淨念法喜。六忉利諸天著愛欲。令速見佛
0111a03: 樂法莊嚴。四為諸龍王下。十二法雨為八部六道。然
0111a04: 忉利天後。合有四王。欲為八部。故不出之。含在前三。
0111a05: 從所統為名龍。即西方夜叉是。北乾闥婆是。東欠。於
0111a06: 南方鳩盤茶王。大同夜叉。故合為一。今初。龍王法門
0111a07: 名出生菩薩等者。諸龍變現雖得自在。不及菩薩威
0111a08: 力難思。今出生此。便摧龍苦。二夜叉暴害故令歡喜。
0111a09: 此類捷疾。令得如來普遍神變。三彼善奏樂。令集法
0111a10: 音。四金剛智輪摧彼我慢。大法境界過彼大身。五彼
0111a11: 淨眼觀海。意欲吞龍。今慈眼慧光。觀方便海。救人天
0111a12: 龍。六彼雖善歌。無益於世。今詠勝智。饒益世間。七蟒
0111a13: 多毒害。令其愛樂。宛轉腹行。令疾增長。八人王智明。
0111a14: 統御萬國。令以勝智普攝眾生。九地獄眾生。多聞毒
0111a15: 害號歎之聲。令得寂靜。身受多苦。心念彌惡。故令正
0111a16: 念三寶。以為莊嚴。眾苦自息。十畜生癡故惡業致故。
0111a17: 十一閻羅鬼卒。貴欲治人。令迴此心不捨一切。迴彼
0111a18: 訶責。為彼岸音。十二處於厄難。不聞惡聲。唯聞安慰。
0111a19: 自離憂苦。捨惡聚會。賢聖為儔。三如是所作下總結
0111a20: 周遍。
0111a21: ▲第三海幢比丘各於其身一切毛孔下。通顯毛光
0111a22: 業用。於中二。先總明。後爾時善財下。則見光中本事。
0111a23: 此下一段四十七行。舊經所無。是新梵本。大同喜目
0111a24: 毛孔所流文中十度。各以往昔所修一切菩薩。而為
0111b01: 段初。皆先標。後釋。釋中含因果等。寬狹不同。一檀波
0111b02: 羅蜜。總說橫具。二者戒度。明微細。此二文略。三忍
0111b03: 中有二。先因後果。今初內中具足三忍。初耐怨害忍。
0111b04: 次悉能安受無有動亂。即安受苦忍。仍前而起。欲明
0111b05: 一忍具三忍故。後恒思下。諦察法忍。二以是因緣下。
0111b06: 得忍之果。四進度中。初明攝善。後令諸眾生下。利樂
0111b07: 精進。略無被甲。五禪度中。通相而說。六般若中。依唯
0111b08: 識論十度明義。般若唯有無分別智。今經宗中。般若
0111b09: 亦具有分別智。但有兼正。故此度中多說加行。七方
0111b10: 便中但有拔濟。八願度中。先略標三願。初後求菩提
0111b11: 中。一利樂他。後如是下顯示願果。九力度中。正說修
0111b12: 習。含於思擇。十智度中。通說二智。謂以受用法樂智
0111b13: 成熟眾生。上來第三毛光業用竟。▲第四海幢比丘
0111b14: 下。總結令。
0111b15: 第三爾時善財一心下。瞻敬證入。於中二。初總明。後
0111b16: 別顯。今初。亦是思人證人法界。次憶念彼不思議三
0111b17: 昧下。別有十句。並是思法證法法界。文有二意。一約
0111b18: 能證思入等殊。二約所證善巧等別。十種所證。一一
0111b19: 皆用十句能證。文影略耳。初二句總。故有三昧之言。
0111b20: 解脫是體。自在是用。於此體用。憶念明記。隨順修行。
0111b21: 別中。三思惟利生善巧。四證入無作妙用。五愛樂勝
0111b22: 解清淨。六觀察能嚴之智。七安住外得佛加。八出生
0111b23: 自力無。九堅固所起大願。十增廣諸行所成。
0111b24: 第四如是住立下。所經時分。六月六日者。第六住中
0111c01: 滿六度故。法味資神。心境都寂。豈有身相時節短長。
0111c02: 縱六十小劫。亦應忘倦。但取起時。故言六月。彰所表
0111c03: 耳。
0111c04: △第二過此已巳後下。起定問答。於中三。一起定。二
0111c05: 善財爾時下申敬讚。於中。初申敬。次讚言下標讚。後
0111c06: 所以者何下徵釋。三聖者此三昧門名為何等下。正
0111c07: 明問答。於中有二問答。先問答名。後問答用。前中先
0111c08: 問。後答。今初。上雖修入。容未知名。如得王膳。何必能
0111c09: 識。後海幢下答。先答主名。後攝眷屬。今初。而有三名
0111c10: 者。初一唯從智立。次一雙就境智。後一雙融境智。初
0111c11: 言普眼捨得者。般若之智。照一切法。故名普眼。皆無
0111c12: 所得。故云捨得。若有所得。不能即寂而起大用。以無
0111c13: 所得。即無所不得。菩薩無得。心無罣。諸佛無得。則
0111c14: 得菩提。昔云障無不寂曰捨。理無不證曰得。非無此
0111c15: 理。而未造玄。二亦名般若波羅蜜境界清淨光明者。
0111c16: 般若清淨故境界清淨。清淨之境皆般若境。故云光
0111c17: 明。三亦名平等清淨普莊嚴者。般若了境。無境非般
0111c18: 若。何所不嚴。故智論云。說智及智處。俱名為般若。是
0111c19: 則若般若清淨。若境界清淨。無二無二分無別無斷
0111c20: 故。故一莊嚴一切莊嚴名普莊嚴。亦一般若已巳具諸
0111c21: 度為莊嚴故。二善男子下。明攝眷屬可知。所以次前
0111c22: 明此門者。般若導行。一攝於餘莫先此故。二善財白
0111c23: 言下。問答大用。先問。後答。問中云。唯如是者。上所目
0111c24: 。頗已巳修入。視聽之外。更希異聞。後海幢下答中。皆
0112a01: 示上來之所不及。於中三。初明於器世間無。次見
0112a02: 一切佛下。於智正覺世間無。後大悲攝受下。於眾
0112a03: 生世間無。
0112a04: 第三善男子我唯下。謙己巳推勝。第四善男子從此
0112a05: 下。指示後友。海潮處者。謂潮所至處。方便就機不過
0112a06: 限故。臨生死海以濟物故。能知三世佛法海故。城名
0112a07: 圓滿光者。般若已巳圓。便能涉有。為圓滿光。故聞有佛
0112a08: 及無佛等。心不退轉。有王名妙圓光者。圓照萬法。王
0112a09: 有夫人。即是般若。依此圓照。成於不退。園名普莊嚴
0112a10: 者。相有眾嚴。以表生死而為園苑。萬行嚴故。又文隨
0112a11: 義。義隨文等。莊嚴總持無漏法故。友名伊舍那者。舊
0112a12: 云休舍。或云呼舍。此方並翻為普希望。亦云滿願。謂
0112a13: 隨物希望得圓滿故。亦能圓滿性相法故。前般若了
0112a14: 真故寄比丘。今慈心入俗故寄於女。禮辭可知。
0112a15: ●第七伊舍那優婆夷。寄不退住。入於無生畢竟空
0112a16: 理。心心常行空無相願。止觀雙運。緣不能壞。湛猶渟
0112a17: 海。故名不退。文中具六。
0112a18: 第一依教趣求。於中分二。一念前友教。二趣求後友。
0112a19: 前中亦二。先經家敘述。後作是念下。正陳所念。二如
0112a20: 是思念下。趣求後友。
0112a21: 第二見普莊嚴下。見敬諮問。於中二。一見。二敬問。
0112a22: 前中亦二。一見依報。二見正報。前中謂宿因既著現
0112a23: 德內充。故依報精嚴感物從化。文中初別明嚴事。次
0112a24: 雨散雜嚴。後凡聖欣敬。初中十事莊嚴。一寶墻圍遶。
0112b01: 無我理周故。二一切寶樹下。林樹行列。萬行建立故。
0112b02: 三園中具有下。堂閣崇麗。悲智相依故。四百萬浴池
0112b03: 下。浴沼清華。八解嚴淨故。五其中復有百萬陂池下。
0112b04: 帶池流。福願長注故。六園中復有廣大宮殿下。精
0112b05: 嚴寶殿。居大寂滅故。七其宮殿中下。敷陳寶座。安處
0112b06: 法空故。八空中復有百萬寶帳下。建以寶帳。大慈所
0112b07: 覆故。九復有百萬諸大寶網下。羅以妙網。事理交
0112b08: 故。十復有百萬大寶光明下。曜以光明。智慧遠照故。
0112b09: 故一一事皆即法門。二常雨下。雨散雜嚴。上皆純門。
0112b10: 此辨雜門。三百萬欲界天子下。凡聖欣敬。二時伊舍
0112b11: 那下。見正報端嚴。於中四。一正報殊倫。二百千億下。
0112b12: 十方雲仰。三其有見此下。業用難測。四爾時善財下。
0112b13: 正身儀。第二往詣其所下。敬問可知。
0112b14: 第三時伊舍那告下。稱讚授法。略無稱讚。但有授法。
0112b15: 於中分四。一舉法體用。二窮因淺深。三顯果久如。四
0112b16: 彰法名字。▲今初分二。先總舉所得。名在後文。至下
0112b17: 當釋。二若有眾生下。別彰勝用。即以所作不空。為其
0112b18: 體用。文中三。一益物不空。二被益不空。三引證不空。
0112b19: 初中三。初順明。次善男子若有眾生不種下反顯。後
0112b20: 善男子其有下順結。二善男子東方下。諸佛被益不
0112b21: 空。以與三寶常同住故。與我住者皆悉不空。三善男
0112b22: 子我此會下。引證不空。現與同住皆不退故。亦表不
0112b23: 退。方便入俗。八萬塵勞。皆悉轉成波羅蜜故。所以次
0112b24: 前明此門者。大悲利物菩薩本故。▲第二善財白言
0112c01: 聖者下。窮因淺深。先問。後答。答中二。先約因緣答。後
0112c02: 約心量答。今初。明近佛既多功行已巳著。況云過此。明
0112c03: 佛能知。而要三十六者。此有二義。一者約表過前六
0112c04: 位。於位位中。具修六度。六六三十六。皆恒沙性德故。
0112c05: 二約事說。即密示次位。涅槃第六。四依菩薩近佛多
0112c06: 少。舉其八人。第一人云。善男子若有能於一恒河沙
0112c07: 等諸佛世尊發菩提心。然後乃能於惡世中。不謗是
0112c08: 法。愛樂是典。不能為人分別廣說。乃至第八。若有於
0112c09: 八恒河沙等佛所發菩提心。然後乃能於惡世中。不
0112c10: 謗是經。受持讀誦書寫經卷。亦勸他人令得書寫等。
0112c11: 以其一劫。各加一恒。第二人二恒。加前成三。第三三
0112c12: 恒。加前成六。如是至八。成三十六。後善男子應知下。
0112c13: 約心量答。意顯發心稱法界故。亦等眾生。眾生無始
0112c14: 從癡有愛。菩薩發心癡愛無初。心亦無始。下第八經。▲第
0112c15: 三爾時善財童子下。顯果久如。先問。後答。答意云。心
0112c16: 無齊限。不應復作久近之問。文中三。一反釋。二順釋。
0112c17: 三總結。今初分二。先別明八事。後如是略說下總顯。
0112c18: 二何以故下順釋。先徵前起後。何以不為。後釋意云。
0112c19: 前皆有限。菩提之心無齊限故。此中多同發菩提心
0112c20: 品。文中亦二。先別明。後善男子取要下總顯。三善男
0112c21: 子菩薩行普入下。總結無盡。此同初地十無盡句。文
0112c22: 中四。一總彰所作無邊。略舉二種。謂證一切法。淨一
0112c23: 切剎。則依正等無不皆具二是。故善男子嚴淨下。假
0112c24: 設舉盡。反顯無盡。三善男子如是乃至下。總結多門
0113a01: 顯修無懈。四善男子應知下。順明分量。顯其無盡。是
0113a02: 故要無齊限。既生等無盡。成佛無期。若歷萬行。一一
0113a03: 無限。總而收之。略有十種。一時無限。要窮三際。念劫
0113a04: 重重無盡時故。二處無限。要該十方帝網剎故。三行
0113a05: 無限。無盡行海皆修行故。四心無限。念念常行而不
0113a06: 足故。五智無限。了達一一稱法界故。六善巧無限。一
0113a07: 法一行即攝無盡故。七所化無限。要化無盡眾生界
0113a08: 故。八所斷無限。要斷無盡自他感故。九果無限。要盡
0113a09: 證入無盡如來無盡德故。十平等無限。心佛眾生悉
0113a10: 皆平等。成與不成。修與不修。曠若空。無取捨故。得
0113a11: 此十意。菩提之心自然增廣。無有譬喻而能稱量。若
0113a12: 爾此善知識都無成耶。因此略辨成不成義。勒為四
0113a13: 句。一以向因緣厚薄。對今無盡。則有始無成。此約悲
0113a14: 門。二以稱法界發心。不見初相。方為真成。則無始有
0113a15: 終。此約智說。三悲智合明不壞相故。不妨始終。前後
0113a16: 諸文。其例非一。四稱性之談。則無終始。故天女云。但
0113a17: 以世俗文字數故。說有三世。非謂菩提有去來今。大
0113a18: 願精進主夜神云。不可以生死中長短劫數分別顯
0113a19: 示菩薩智輪。兜率偈云。眾生妄分別。某日佛成道。諸
0113a20: 佛得菩提。實不計於日等。融斯四句。無有障。欲成
0113a21: 即成。念念常成。欲不成即不成。窮未來際。故念念成
0113a22: 佛亦無成相。亦不住於有學之地。無障無難思境
0113a23: 也。▲第四善財童子下。彰法名字。先問。後答。名離憂
0113a24: 安隱幢者。此有二義。一以大悲高顯。所以稱幢。其有
0113b01: 見者。離業惑苦。不退菩提。是離憂安隱。二者即智之
0113b02: 悲涉苦安隱。即悲之智多劫無憂。雙摧生死涅槃。特
0113b03: 出凡小之外。故名幢也。
0113b04: 第四善男子我唯下。謙己巳推勝。第五善男子於此
0113b05: 下。指示後友。海潮之處者。但約大悲。攝物無失。受童
0113b06: 真名。故同前處。國名那羅素者。此云不嬾墯。動剎持
0113b07: 剎觀剎詣剎無休息故。仙人大威猛聲者。亦云無恐
0113b08: 怖聲。出廣大遍滿音。威伏諸惡。安慰眾生除恐怖故。
0113b09: 童真清潔。無生無漏。仙人表之。禮辭可知。
0113b10: ●第八大威猛聲仙人。寄童真住。心不生倒。不起邪
0113b11: 魔破菩提心。故名童真。文亦具六。
0113b12: 第一依教趣求。於中亦二。先念前友教。有十三句。前
0113b13: 二句總順解行。後十一句增進勝心。後如是思惟下。
0113b14: 趣求後友。
0113b15: 第二見一大林下。見敬諮問。於中三。初見。次敬。後諮
0113b16: 問。初中分二。先見依。後見正。今初。波吒羅樹者。同此
0113b17: 方楸樹。尼拘律者。如此方柳樹。子似枇杷。餘可知。後
0113b18: 時善財童子入此下。明見正報。領徒十千。表萬行故。
0113b19: 第二善財見已巳下。設敬稱讚。於中三。初總明三業敬
0113b20: 讚。次復作是念下。意業慇重。後作是語已巳下。身業虔
0113b21: 恭。第三白言聖者下。諮問法要。
0113b22: 第三時彼仙人下。稱讚授法。於中分二。第一稱讚法
0113b23: 器。第二正授法要。▲前中三。初主讚。示其徒者令敬
0113b24: 學故。次時諸仙眾下。眷屬讚。由上指示故。後時大威
0113c01: 猛下。述讚。▲第二說是語已巳下。正授法要。於中二。先
0113c02: 示法名體。童真淨智。變化自在。故名無勝。高出功用。
0113c03: 相惑不動。所以名幢。後善財白言下。問答境界。先問
0113c04: 後答。答中二。一加令證見。即示相答。二攝用言示。即
0113c05: 言說答。前中亦二。先加持摩頂。即是加持之相。執
0113c06: 手。表乃為授與之義。亦相攝有力入法界故。後即時
0113c07: 善財下得益。於中二。先明目都身經。後爾時善財童
0113c08: 子為菩薩無勝下。內心證入。文有十句五對。謂得善
0113c09: 友五法所照。自得五種三昧光明。其五能照。初總。餘
0113c10: 別。皆無勝幢差別妙用。一無勝幢光明照得毗盧遮
0113c11: 那藏三昧光明者。此是總句。無勝幢者。真智起用。由
0113c12: 為此照故。得即寂智慧光明。遍照事理。見佛聞法。皆
0113c13: 此用故。別有四用。一境無不照。二照無不圓。三橫無
0113c14: 不具。四無不攝。由此四義。成後四益。謂二既境無
0113c15: 不照。稱無盡智。為此所照故。得總攝諸方總持。成前
0113c16: 其身到十方剎。三由照無不圓。為金剛輪。為此所照。
0113c17: 則萬法本淨。為智慧聚。大般若云。般若波羅蜜多清
0113c18: 淨故。一切清淨。成前受持佛法無亂。四由能照橫無
0113c19: 不具。為普門際。普門即境。總具諸度。以為莊嚴故。復
0113c20: 名藏。為此所照故。得如空包含佛德無圓滿。成前
0113c21: 得佛諸願諸力。五由能照無不攝故。云一切佛戒
0113c22: 定慧三學圓滿。名之為輪。由得此照。窮三世圓滿
0113c23: 智輪。成前見佛色身光網及無智輪。此上三事。即
0113c24: 三輪也。陀羅尼約總持。三昧約寂定。唯第二所得。闕
0114a01: 三昧言。或恐脫略。二時彼仙人放下。攝用言示。於
0114a02: 中二。先放捨加持。二問答承領。今初。所作訖故還在
0114a03: 本處者。上來加持。不移本處而遍十方。故攝神力本
0114a04: 無來往。處既在本。時亦不長。斯即念劫圓融遠近無
0114a05: 。此皆善友法門之力。是以善財。於一生中。辦多劫
0114a06: 事。豈以三劫而為定遠。二仙人告下。問答承領。可知
0114a07: 第四仙人告言善男子我唯下。謙己巳推勝。第五善
0114a08: 男子於此下。指示後友。聚落名伊沙那者。此云長直。
0114a09: 謂長者。盡知三際。直者。善知勝義。住處名阿野怛那
0114a10: 者。此方云熱住處。婆羅門名勝熱者。五熱灸身。勝彼
0114a11: 熱故。具足梵音云惹平聲耶。唐言勝。鄔摩唐言火熱。
0114a12: 表體煩惱熱成勝德故。不染煩惱成淨行故。云婆羅
0114a13: 門。禮辭可知。
0114a14: ●第九勝熱善友。寄王子住。從法王教。生於正解。當
0114a15: 紹佛位故。文亦具六。
0114a16: 第一依教趣求中亦二。一證前。二趣後。前中亦二。先
0114a17: 明證因因前解脫。後得住下。正明得益。於中復二。先
0114a18: 得自分益。後勇猛精進下。得勝進益。二念善知識下
0114a19: 趣後。
0114a20: 第二見勝熱下。見敬諮問。於中二。先見。後敬問。今
0114a21: 初。見修苦行。四面火聚。頭上赫日。即五熱炙身。今明
0114a22: 四句般若皆燒惑薪故。梵本舊經但云四面。中有刀
0114a23: 山者。無分別智。最居中道。無不剖故。高而無上。峻不
0114a24: 可登。照無始末。故云無極。故智論云。般若波羅蜜。猶
0114b01: 如大火聚。四邊不可取。遠離於四句。四句即四邊。取
0114b02: 則燒人。離則成智。謂若以有為有。則有縛等故。論云。
0114b03: 若人見般若。是則為被縛。若不見般若。是亦為被縛。
0114b04: 登彼刀山投身入火者。從無分別智遍入四句皆無
0114b05: 滯也。故論云。若得般若意。入阿毗曇門不滯有。入成
0114b06: 實門不滯空等。又云。若人見般若。是亦得解脫。若不
0114b07: 見般若。是亦得解脫故。謂失意為謗。謂增益等加被
0114b08: 火燒。得意為門。四皆入理。如觸不熱。又火有四儀。一
0114b09: 燒煩惱薪。二破無明闇。三成熟善品。四照現證理。又
0114b10: 釋刀是斷德。無不割故。火是智德。無不照故。投身下
0114b11: 者。障盡證理故。斯皆以刀山為能證。火聚為所證。故
0114b12: 此火等即是法門。不須別表現所用故。稱性事故。此
0114b13: 為甚深難解難入不可輕爾。二時善財下。敬問。可知
0114b14: 第三婆羅門言下。正示法界。行於非道。略無稱讚。於
0114b15: 中有六。一示法勸修。二疑憚不受。三勝緣勸引。四疑
0114b16: 盡悔。五誡勸見容。六依教修證。▲今初。然刀山不
0114b17: 可執。火聚不可取。若能不住。無分別智。遍入四句。則
0114b18: 遠四謗。不滯空有。何行不成。所以要令入者。破見心
0114b19: 故。令解菩薩深密法故。順相易知逆難知故。法在修
0114b20: 入不在言故。然此中示癡。甘露火王示嗔。天友示貪。
0114b21: 顯三毒相普有正法。即是道故。然有五義。一當相即
0114b22: 空。空故為道。非此三事即是佛法。諸部般若其文非
0114b23: 一。故說三毒四倒諸惑即深般若體性清淨。二約用
0114b24: 攝生故名為道。亦非即是。故淨名云。行於非道。通達
0114c01: 佛道。先以欲牽。後令入佛智等。三在惑用心故名
0114c02: 為道。如俗流輩。未能絕事。雖目練色口納滋味受
0114c03: 用五境。而內策觀心。知空知過。漸得微薄。亦非即是。
0114c04: 四留惑潤生。長菩薩道。故名為道。亦非即是。如淨名
0114c05: 云。不入生死大海。則不能生一切智寶等。五當相即
0114c06: 道。不同前四。不思議故。不可定言惑與不惑空與不
0114c07: 空。無行經云。婬欲即是道。恚癡亦復然。如是三法中。
0114c08: 具一切佛法。大意同此。大士云。無量癡心本是道。三
0114c09: 毒四倒不思議。即斯意耳。▲二時善財童子作如是
0114c10: 念下。疑憚不受。非惜身。念恐失道緣。示智未深故。生
0114c11: 此念。於中二。先明道緣難具。後正疑魔壞。今初。有十
0114c12: 三難。初三為總。後十為別。總中。初得人身難者。人是
0114c13: 福田受道器故。次二句。就人身中。須離八難。謂世智
0114c14: 辦聰及生聾盲。此二屬身。故名為得。無此二者。名得
0114c15: 無難。餘之六難。但約時處。故但云離。後十別中。初二
0114c16: 句。惡止善行。是離難因。餘八正離。一遇佛出世。則非
0114c18: 四得遇善人。非三惡趣。五逢真善友。必離北洲。六受
0114c19: 如理教。明非世智。上已巳離八難。七復離四邪五邪。八
0114c20: 復隨法修行。道果可就。顧為道器。安得自輕。後此將
0114c21: 非魔下。正疑魔壞。初句疑善友是魔。次句疑友被魔
0114c22: 使。後句疑是魔屬。三類皆能壞人善根。▲三作是念
0114c23: 時下。勝緣勸引。有十四眾。各述曾為勝熱化益。故勸
0114c24: 勿疑。略分為四。初一色天。次六欲天。三有六眾。即八
0115a01: 部。四有一眾。即地獄天子。今色天中多是初禪。以自
0115a02: 說言為能作故。文中三。初總勸勿疑。二彰其本意。三
0115a03: 自述蒙益。今初。由下二段。故勸勿疑。二今此聖者下。
0115a04: 彰其本意。於中二。先總示所得。謂智慧堅利猶如金
0115a05: 剛。即前刀義。燒諸惑薪。發諸智。即前火義。燒而常
0115a06: 寂。為三昧光。後發大精進下。別示業用。文有九句。初
0115a07: 總。餘別。別中。一即火能乾竭。二刀能斬截。三火能焚
0115a08: 燒。四刀能越險。五刀能斷割。六火能破闇。義兼於風。
0115a09: 風發火故。故緊那羅中火內起風。七火能照導。八火
0115a10: 能放光故。並不離刀山火聚。以此會前將對法門。非
0115a11: 為臆說。三善男子我諸下。自敘蒙益。於中二。先自述
0115a12: 邪見。以劫初時。世界既成。梵王先降。念處空曠。光音
0115a13: 下生。不了業因。妄謂已巳作。故為邪見。後此婆羅門下。
0115a14: 述得勝益。文顯可知。此下十二眾。皆以復有十千。而
0115a15: 為段首。次六欲天中。即分為六。一即魔天。他化開出
0115a16: 欲界主故。二即他化自在。今轉世自在。得十自在。此
0115a17: 即八地十種自在。一心自在者。無量三昧皆入出故。
0115a18: 二煩惱自在。當彼如意。如意所成。由惑不拘故。三生
0115a19: 自在。一切世界中生故。四命自在。不可說劫住持故。
0115a20: 五業自在。如現生後能示現故。六三昧自在。當解自
0115a21: 在。解即勝解。謂於境印持。轉變自在。由三昧故。七莊
0115a22: 嚴自在。即財自在。一切世界無量莊嚴故。八菩提心
0115a23: 自在。即願自在。菩提心以願為主故。願則隨心之所
0115a24: 欲故。九即法智二種自在。法謂無邊法門示現。智謂
0115b01: 如來力無畏等。能觀所觀一切佛法無不攝盡。所以
0115b02: 合者。或未如八地故。或遺脫故。三化樂。四知足。五時
0115b03: 分。六忉利。文並可知。三有六段。八部中唯闕摩羅
0115b04: 伽。前闕四王。八部中攝六中。一即龍王即當西天。二
0115b05: 夜叉王即當北天。下第九經三乾闥婆眾即當東天。南天
0115b06: 攝在夜叉之中。能統是天。今從所統。義如前說。四阿
0115b07: 修羅。五迦樓羅。上五並顯。六緊那羅。略分為四。一總
0115b08: 顯因風聞聲。二云某方下別示所聞。三善男子假使
0115b09: 下。校量聲多。四善男子我等下。聞聲成益。四地獄天
0115b10: 子。然此一類。從地獄出。義通六天。此同隨好品中兜
0115b11: 率天子。文中二。先明現身。後作如是下。正明說益。於
0115b13: 道根時熟。遇光生信。若不爾者。五熱常照。地獄應空。
0115b14: 二以慚愧下。知恩報德。故隨好中天勸云。汝等應
0115b15: 當知恩報恩。不知恩者。多遭橫死。生於地獄。蒙光生
0115b16: 天即是恩相。恭敬增善即是報恩。言捨欲樂者。彼中
0115b17: 勸云。汝等當往詣彼供養。勿復貪著五欲樂具。著五
0115b18: 欲樂。障生天。諸天子。譬如劫火燒須彌山悉令除
0115b19: 盡無餘可得。貪欲纏心亦復如是。終不能生念佛之
0115b20: 意。今此多同。三時婆羅門下。聞法得益。天鼓說法。令
0115b21: 得十地。顯是佛光。今此略明發心之益。▲第四爾時
0115b22: 善財童子得聞下。疑盡悔。▲第五時婆羅門下。誡
0115b23: 勸見容。謂偈中顯勸密誡勿疑。是許悔過。然上疑者
0115c01: 以此善友前友指來。勸中正說非魔能作。善財亦得
0115c02: 超魔眼故。若爾何以生疑。為顯法故。如八地中佛之
0115c03: 七勸。縱佛不勸。豈容趣寂。為彰法深。故須勸耳。又為
0115c04: 物軌令審察故。▲第六爾時善財童子聞此下。依教
0115c05: 修證。於中二。先正證。後自陳。今初。登山投火即是修
0115c06: 行。得二法門斯為證入。言未至得善住三昧者。上不
0115c07: 依山。下不依火。中不住空。即顯般若離於能所有無
0115c08: 二邊。無所依故。名為善住惑境。不壞為堅牢等。觸火
0115c09: 得寂靜樂神通三昧者。親證般若。體即性淨。心無分
0115c10: 別。故云寂靜。現法樂住。可以怡神。寂而常用。故云神
0115c11: 通。即此通悟。故云門也。觸即證義。故淨名云。受諸觸
0115c12: 如智證。二善財白言下。即自陳所證顯後得起說。
0115c13: 第四時婆羅下。謙己巳推勝。先謙己巳知一。云普圓滿無
0115c14: 盡輪者。然有二義。一智輪摧惑。照其本原。無可盡故。
0115c15: 二反常智用。用周法界。無有窮盡。圓轉不已巳。所以名
0115c16: 輪。用既無窮。故稱圓滿。推勝可知。
0115c17: 第五善男子南方下。指示後友。城名師子頻申者。灌
0115c18: 頂住中。震動照曜持世界等。皆悉自在。無所畏故。王
0115c19: 名無畏星宿幢者。無畏即前師子頻申城名。城因王
0115c20: 故。星宿幢者。於法性空。羅十種智。如列宿故。智照無
0115c21: 畏。高顯摧伏。所以名幢。女名慈行者。知眾生根。令其
0115c22: 調伏。慈為行故。智中之悲。處世無染。是謂童女。禮
0115c23: 辭可知。
0115c24: ●第十慈行童女。寄灌頂住。從前觀空。得無生心。最
0116a01: 為上首。諸佛法水以灌心頂。故從喻名。文中具六。
0116a02: 第一依教趣求中二。先修入前教。後趣求後友。前中
0116a03: 亦二。先思念。後無障智下。明念成益。略有三益。一
0116a04: 內證真際。二以最勝智下。寂諸妄取。三了知眾生下。
0116a05: 外了境空。後如是思惟正念觀察下。趣求後友。然此
0116a06: 兩句。結前生後。五百女者。一期位滿。總攝五位十十
0116a07: 法門故。
0116a09: 見中亦二。先明遠見。但得其門未親證故。後遂入王
0116a11: 第三童女告言下。正示法界。略無稱讚。於中二。先指
0116a12: 境令觀。表示法令證。並依中見正。大小念劫。皆無
0116a13: 等。十住位終。果將滿故。依報顯法。後爾時善財下。以
0116a14: 言顯發。於中亦二。先顯法名。後彰法用。前中又二。先
0116a15: 善財念請。後時彼童女告下。善友言答。初示名。後顯
0116a16: 因。名般若波羅蜜普莊嚴者。略有二義。一由般若照
0116a17: 一切依。依中有正。一中有多。故所得依無所不現。大
0116a18: 品經云。了色即般若。一切法趣色。即其義矣。二由能
0116a19: 證般若。已巳具諸度為莊嚴故。所證所成。莊嚴無盡。即
0116a20: 下因云。彼諸如來。各以異門。令我入此。總攝別義。三
0116a21: 十六恒歸於一門。故稱為普。則令一嚴具一切嚴。名
0116a22: 普莊嚴。我於三十六恒下顯因。住位既滿。六度之中
0116a23: 一一具六。為三十六。皆恒沙性德。本覺中來。故云佛
0116a24: 所求得此法。若約事說。如伊舍中。二善財白言下。顯
0116b01: 法勝用。先問。後答。答中先總。後別。總中先明修習。後
0116b02: 即時獲得下。顯其得證。普遍出生陀羅尼門者。舊云
0116b03: 普門陀羅尼。一陀羅尼頓攝一切。名為普門故。次文
0116b04: 云。百萬阿僧祇門皆悉現前。以一陀羅尼智為體故。
0116b05: 入般若門。得陀羅尼。由此總句。出生別門。法界十住。
0116b06: 同十地得。然彼總得多種法門。此廣一持。餘三昧等
0116b07: 或略不說。二所謂下。別顯中有一百五十門。略分十
0116b08: 位。初九總知依正事理總持。二福德下十門。行願總
0116b09: 持。三業持下十門。諸業總持。四三昧下六門。明正受
0116b10: 體用。五心海下八門。知自他心。六知眾生煩惱下十
0116b11: 三門。唯知所化。七普見一切法下。二十門。明知能化。
0116b12: 八世界成下二十八門。知剎海自在。九見諸佛下二
0116b13: 十九門。知佛海自在。十菩提心下十三門。大心性相。
0116b14: 末後自心清淨。即性淨涅槃。總攝諸門。不出於此。
0116b15: 第四善男子我唯下。謙己巳推勝。第五善男子於此
0116b16: 下。指示後友。國名三目者。施為行首。復開導自他。如
0116b17: 目明照以導餘根故。問明品中目首菩薩。問於福田。
0116b18: 財施無著。以成慧眼。無畏之施。以成慈眼。法施還得
0116b19: 成於法眼故。復云三用。上三眼見無不妙故。友名妙
0116b20: 見。又施行內成勝報。外現見無不妙。出住之行出家
0116b21: 表之。故下文云出家未久。又行本令物出離故。禮
0116b22: 辭可知。上寄十住位竟。
0116b23: 大文第三。妙見比丘已巳下。有十善友。寄十行位。位
0116b24: 各一人。然其十行。即是十度。故所釋名多依度釋。
0116c01: ●第一妙見比丘。寄歡喜行。施悅自他。故名歡喜。文
0116c02: 中具六。下若具六並不總科。
0116c03: 第一依教趣求亦二。先念前友教。後趣求後友。今初
0116c04: 有十四句。初總。餘別。別中分三。初一約菩薩論深。即
0116c05: 淨分依他。證智離言故。次九句。約眾生論深。即染分
0116c07: 故。故楞伽云。先聖所傳妄想無性。上二句二經並無
0116c08: 菩薩二字。今加二字。屬菩薩智。三眾生作業。細唯佛
0116c09: 知。作即無作故。舊經中明所作業。四八識之心。並皆
0116c10: 流注。非唯第八恒轉如流。故楞伽云。宴坐山林。上中
0116c11: 下修。能知自心妄想流注生住滅也。而言深者。剎那
0116c12: 不住。細而叵知。尋其起盡。無生滅等。唯離念智。能照
0116c13: 其境。五即十二因緣。依無明行。起於苦果。復起惑業。
0116c14: 招生死苦。但是緣性無有我人。前滅後生即無生滅。
0116c15: 既無生滅。亦無無生。是緣起際。緣起多種。故名為諸。
0116c16: 又皆同無法性緣起。故名為際。六眾生即以真諦
0116c17: 寂滅為實際故。故上經云。觀身如實相。一切皆寂滅。
0116c19: 智隨境心識亂起。八依象立名。名不得物。而亦不失
0116c20: 所名之物。九言說別施行。真實離文字。而言說文字
0116c21: 皆解脫性。後三合辨染淨二分。一染淨二分。皆嚴法
0116c22: 界而無嚴故。菩薩以一莊嚴。嚴一切故。二染淨二分。
0116c23: 各各嚴飾。皆不相知。故為祕密。三上之二分。種種業
0116c24: 果。皆依智性而成就故。故梵本云。種種業光明際。後
0117a01: 之三句。眾生之言二經皆無。而諸句中。皆云際者。窮
0117a02: 事之邊。極理之畔。上皆般若波羅蜜普莊嚴門故。思
0117a03: 修觀察。二漸次下。趣求後友。處處求者。隨緣造修無
0117a04: 不在故。
0117a05: 第二忽然見下。見敬諮問。先見。後敬問。見中分
0117a06: 五。初總見修行。二見身相。三見心相。四雙結殊勝。五
0117a07: 見領眷屬。今初。萬行建立森聳名林。即事造修循環
0117a08: 無間為經行。往復居行之首。偏得此名。二頭骨如蓋
0117a09: 下。見身相。同佛相者。如說修行。順佛果故。舊經闕略。
0117a10: 今經多具。下瞿波中文更委悉。多同瑜伽。下當廣釋。
0117a11: 三於諸境界下。見心相。心不可見。約知名見。即止觀
0117a12: 雙運。初句止。次句觀。止過則沉。智過則舉。不沉不舉
0117a13: 正受現前。不智不愚雙契中道。起念止觀皆成動轉。
0117a14: 雙非再遣未離戲論雖止觀雙運。而無心寂照。則一
0117a15: 切皆息。即佛所行平等境界。前皆即用之體。後入於
0117a16: 緣起下。方辨即體之用。寂用無是其心相。四為欲
0117a17: 受持下。雙結殊勝。初三句結心相。不遲下結身相。內
0117a18: 有沉舉。則外行遲速。遲則易沉。速則易掉。如是下雙
0117a19: 結。心既詣理。故所為審諦。後寂靜下。兩對法喻。顯殊
0117a20: 勝相。五無數天龍下。見眷屬。檀為行首。導萬行故。二
0117a21: 善財童子前詣下。敬問可知。
0117a22: 第三妙見答言下。正示法界。於中二。先示依緣得法。
0117a23: 後顯法業用。前中三。初總序。次時分。後所作。今初。初
0117a24: 入行位。故云年少。創離十住。入菩提心家。名出家近。
0117b01: 依理起用。而修行故。言我此生中者。略有二義。一念
0117b02: 劫圓融故。能一生供養多佛。如大威猛仙人處說。二
0117b03: 者顯示入解行生非見聞生。言三十八者。過前位故。
0117b04: 次或有佛所下。所修時分。後親近供養下。所作成益。
0117b05: 二又善男子我常下。顯法業用。於中有十三句。各先
0117b06: 辨業用。後出所因。
0117b07: 第四善男子我唯下。謙己巳推勝。初謙己巳。云隨順無盡
0117b08: 燈者。無念之智。順法順機。無不委照。所照法界。體無
0117b09: 有盡。故得一念一切現前。後如諸菩薩下。推勝之中
0117b10: 有十七句。初總。故舊云如金剛燈。上但云燈。今推勝
0117b11: 中。證如常照。故比金剛。次生如來家下別顯。有十六
0117b12: 句。為五種勝。前四各一。餘合為一。一生家勝。生真如
0117b13: 家。則常照矣。無生忍家。無念照矣。二成就常命。即報
0117b14: 命勝。同理常故。即金剛義。三內智勝。如於所證。無盡
0117b15: 滅故。即是燈義。四報體勝。法性成身。相不遷故。亦金
0117b16: 剛義。五普能示現下。明業用勝。對上隨順。以是即體
0117b17: 之妙用故。無壞無比。第五善男子於此下。指示後
0117b18: 友。次文當說。禮辭可知。下第十經。
0117b19: ●第二根自在主童子。寄饒益行。三聚淨戒能益自
0117b20: 他故。
0117b21: 第一依教趣求中二。先念前。後天龍下趣後。於中二。
0117b22: 先天龍顯衛。後漸次下正趣勝友。向圓滿多聞國者。
0117b23: 三聚無缺。稱為圓滿。善達開遮。故曰多聞。入妙門城
0117b24: 者。戒能防非。故稱為城。入法千門。斯為最妙。周遍推
0117c01: 求根自在主者。六自在王。性本清淨。眾生境牽不得
0117c02: 自在。善守根門。塵境不染。不妄視聽。觸知覺。寂無
0117c03: 所取。了見分明。為根自在。唯戒為主。淨戒無染。故云
0117c04: 童子。後時空下。天龍指授。偏此有者。不犯尸羅。天
0117c05: 龍顯衛。況復冥扶。於河渚中者。渚謂洲渚。若持淨戒。
0117c06: 生死愛河不漂溺故。又無量福河常流注故。聚砂為
0117c07: 戲者。恒沙功德由戒集故。微細之過亦不輕故。
0117c08: 第二爾時善財下。見敬諮問。初見十千童子繞者。萬
0117c09: 行之中。戒為首故。敬問可知。
0117c10: 第三自在主言下。正授法界。於中二。先明因修得法。
0117c11: 後明法門業用。今初。依文殊修者。顯若有智能護戒
0117c12: 故。修學筭數等者。梵本云。書數筭印教法。此並聲明。
0117c13: 而言等者。等餘四明。即得悟入一切工巧神通智門
0117c14: 者。法名體也。妙用難測。五皆神通。以智為其體。云智
0117c15: 門矣。約所表者。書者能詮。止作持犯分明故。數者四
0117c16: 重十重乃至持犯三千威儀八萬細行故。筭者一一
0117c17: 之因。若持若犯。得果多少故。印者持犯善惡感果決
0117c18: 定故。相者即是教相。若制若聽皆無差故。得工巧者。
0117c19: 善巧護持故。神通者。無所擁故。二善男子我因此
0117c20: 下。辨業用。文中二。先總標。五明等者。等取工巧。梵本
0117c21: 具五。後文字下別顯五明。於中亦二。第一略明。第二
0117c22: 廣說。△略具有五。一聲。二因。三醫方。四工巧。五內明。
0117c23: 今初。云文字筭數者。即是聲明。文字即聲明中法施
0117c24: 設建立。建立名句文身故。筭數契印。即數施設建立。
0118a01: 通治取與中生疑障故。二種種智論。即是因明。略舉
0118a02: 論體。謂言論等。三亦知一切藥下。醫方明。通治四大
0118a03: 不調。瑜伽有四。今文具之。初明病因。因藥等故。二和
0118a04: 合消解。即是斷滅。三風痟瘦。即是病相。鬼魅所者
0118a05: 亦是病相。復是病因。四能善療治。即滅已巳不生。以善
0118a06: 療故。故大經云。世醫所療治。雖差還復生。如來所治
0118a07: 者。畢竟不復發。如是下總結。四亦能建立城邑下。即
0118a08: 工巧明。瑜伽十五。有十二工業。今此有八。而次不同。
0118a09: 一即營造工業。二亦善駕御下。生成工業。三亦善調
0118a10: 鍊下。和合工業。四幻術變化。即術工業。五亦善營
0118a11: 理田農。即營農工業。六商賈即商賈工業。其種種諸
0118a12: 業。文闕於四。此即當之。謂音樂書算成熟防那。七亦
0118a13: 善禮儀下。事王工業。故梵本云。奉望貴勝承事儀式。
0118a14: 八亦知眾生身相下。占相工業。五亦知眾生具足一
0118a15: 切善不善下。內明。然瑜伽中。內明有四施設建立。一
0118a16: 事。二想。三攝聖教。四聖教所應知。今略具之。文分為
0118a17: 二。先明想施設建立。後總攝餘三。今初略分為五。初
0118a18: 知六趣因果。二亦善了知一切賢聖下。知三乘因果。
0118a19: 三如是乃至下。結略顯廣。乃至二諦攝盡佛法。四亦
0118a20: 知一切諸寂靜下。知世軌儀。即俗諦攝。五亦知自他
0118a21: 過去下。通知三世。後亦知過現一切諸佛下。總攝餘
0118a22: 三。謂通知佛教。即攝聖教及聖教所應知并事建立。
0118a23: 事建立者。是三藏故。皆佛法門。能令堅固下。顯內明
0118a24: 益。初二句總明。身心清淨下法喻釋相。在生死中。有
0118b01: 涅槃性。如在金。到涅槃岸。則身心清淨。如出金。
0118b02: 出之金略有二能。一光明普照。如得身智教證二
0118b03: 光。二堪成器物。如自成三德建立大義。云廣大成就。
0118b04: 上已巳略顯五明之相。
0118b05: △第二善男子我復善知十八工巧下。廣顯五明。據
0118b06: 舊經梵本。但廣聲明一數。今此下十六行餘十字經。
0118b07: 舊經所無。梵本在推勝中。顯醫方明治內煩惱。謂推
0118b08: 勝中。仍前知算。便推勝云。如諸菩薩。能知一切名數。
0118b09: 即是聲明數建立義。次略標工巧內明。後說醫方治
0118b10: 內煩惱。以工巧內明自分廣故。推勝中略。前醫方明
0118b11: 但治身病。故此治心。譯人意移。極難通會。今案現文。
0118b12: 且分三段。第一標舉三明。第二廣醫方明。第三廣說
0118b13: 聲明。▲今初。言我復善知者。梵本云。菩薩具足一切
0118b14: 智慧能知十八等。斯則推菩薩知非我知也。言十八
0118b15: 工巧者。未見經論。瑜伽但有十二工巧。已巳如上引。六
0118b16: 十二眷屬明倫者。義當六十二論。謂四遍常等。亦屬
0118b17: 工巧。若十二攝者。即防那攝。及內明等者。等取因明。
0118b18: 良以因明多屬內故。不廣其相。▲第二一切方法下。
0118b19: 廣醫方明。然其四明。皆以內統。故將內法以顯醫方。
0118b20: 若治身病。自分已巳說。文分為三。第一總標。有能所治。
0118b21: 第二何等下徵起。唯徵所治。第三有四因緣下廣釋。
0118b22: 此中一段全同楞伽。文中三。第一別明煩惱因起。即
0118b23: 雙明病相病因。第二顯其本末。即病起原本。第三結
0118b24: 歎難測。顯唯佛能治令永不生。
0118c01: 初中分二。一明眼識生起。二例餘識起。初中亦二。先
0118c02: 明能起。後辨所起。今初。初句標。此闕一句。合云有四
0118c03: 因緣眼識生起。三本楞伽及新梵本。皆有此句。然瑜
0118c04: 伽等論。眼識生起具於九緣。今何獨四。此有深旨。空
0118c05: 明根境與小乘共。況有不通。謂明唯局眼。耳識已巳除。
0118c06: 鼻舌身三復除。空矣。欲例餘識。所以不存。根境易知
0118c07: 故。上標云有四因緣。眼緣色境。其染淨依及分別依。
0118c08: 至第六識。復並除之。以染淨第七是所依根分別第
0118c09: 六是所起識。故今合之。以為初緣。二即種子。三根本
0118c10: 依。四即作意。若為此釋。非但順於諸本楞伽。亦乃不
0118c11: 乖唯識等論。一謂眼根攝受色境下別列。此第一緣。
0118c12: 枉被改削。眼根兩字。殊妨文旨。此是識故。十卷經云。
0118c13: 一者不覺自內身取境界故。七卷云。不覺自心現而
0118c14: 執取故。四卷云。自心現攝受不覺。此三本經。言異意
0118c15: 同。梵本中云。不知始終。恒懷執著。即九緣中。染淨分
0118c16: 別。合為此緣。謂不覺自心頓現萬境。不知能現。執為
0118c17: 內我。即第七識。是染淨依。故彼經云。不覺自內身也。
0118c18: 不知所現取為色境。即第六識。是分別依。則十卷經
0118c19: 文。最為圓備。若順梵本。應云不覺自心妄現境界而
0118c20: 生執取。文理方圓。若了唯心。不生妄識。二由無始取
0118c21: 著習氣。即眼識種子。由無始來眼識取境熏習氣分。
0118c22: 而成種故。入楞伽云。無始世來。妄分別色境界熏
0118c23: 習執著戲論故。今此經略。准梵本中。應云無始妄
0118c24: 色習氣。不著色字。不局眼故也。三由彼識自性本性
0119a01: 者。即根本依。謂第八識。若離第八。餘不轉故。自性即
0119a02: 是第八識體。謂集起賴耶。重言本性者。即是真識如
0119a03: 來藏性。以楞伽起信真妄和合成第八故。入楞伽云。
0119a04: 三者識自性體如是故。體性雙明。四卷亦云。識性自
0119a05: 性。四於色境界作意希望者。即作意緣。若不作意。對
0119a06: 而不了。入楞伽云。樂見種種色相故。上明能起緣竟。
0119a07: 二由此四種因緣力故下。明所起識。此句結前生後。
0119a08: 藏識轉變下。正辨所起。法喻合辯。本末雙彰。藏識即
0119a09: 是所依瀑流。唯識亦云。恒轉如瀑流。眼識轉生。如彼
0119a10: 波浪故。入楞伽云。以此四緣。阿賴耶識。如瀑流水。生
0119a11: 轉識浪。此文應云依藏識生轉識波浪。其相續不斷。
0119a12: 諸文並無。於義又濫。濫眼等識續不斷故。此中未說
0119a13: 藏不斷故。二善男子如眼識起下。例餘識起。文中。
0119a14: 先法。後喻。今初。一切根者。餘四色根。微塵毛孔別更
0119a15: 說身。以其微細遍生覺觸。此難知故。然五色根。類例
0119a16: 相似。或俱。不俱故。唯例此。是以下云不了自性五色
0119a17: 身轉。又六七識藉緣更少。七不緣外。所以不例。例亦
0119a18: 無失。取少分故。則一切根攝。其俱時出生。以近下鏡
0119a19: 喻。故偏牒之。若具應云俱時隨次亦復如是。後譬如
0119a20: 下喻中。文有二喻。一鏡喻頓生。二海喻漸生。唯識偈
0119a21: 云。五識隨緣現。或俱或不俱。如濤波依水。而但一喻。
0119a22: 今文具二。今初。鏡喻云。譬如明鏡頓現眾像者。若少
0119a23: 若多妍萬品。一時頓照。鏡喻本識。本質喻境。像喻
0119a24: 轉識。入楞伽云。一切諸根毛孔一時轉生。如鏡中像
0119b01: 多少一時。明知取像喻所生識。二善男子譬如猛風
0119b02: 下。此喻漸生。藏識如海故合云靜心。轉識如浪故合
0119b03: 云起識波浪。謂一風至一波起。一境對一識生。前風
0119b05: 續不絕。又不斷絕。義該六七。一起妄識流注無窮。彼
0119b06: 經偈云。譬如巨海浪。斯由猛風起。洪波鼓溟壑。無有
0119b07: 斷絕時。藏識海常住。境界風所動。種種諸識浪。騰躍
0119b08: 而轉生。海既以浪喻所生識。鏡豈以像喻於境耶。此
0119b09: 中喻意。但為漸頓分成兩喻。非鏡喻識海喻於境。亦
0119b10: 不為顯具緣多少。而因境來有漸有頓故。但以境合
0119b11: 風合質。又諸緣中。境緣稍強。若起信中。亦以無明以
0119b12: 合風喻。即第一緣不覺知也。上來第一別顯煩惱因
0119b13: 起相竟。
0119b14: 第二因緣相作下。顯其本末。即病起本原。於中二。前
0119b15: 明本末和合。後明各不相知。前中亦二。先正明和合。
0119b16: 二辨迷真起妄。今初。此有兩重本末。一以賴耶為因
0119b17: 為本。七識為緣為末。因第八識方有七轉。因作緣也。
0119b18: 因七轉識熏成第八。緣作因也。故楞伽云。大慧現識
0119b19: 與分別事識。此二壞不壞相展轉因。又賴耶所熏。必
0119b20: 與能熏七識共俱。由上二義。並得名為不相捨離。本
0119b21: 末不同。不可言一。離八無七。離七無八。不可言異。斯
0119b22: 則第八如水。七轉如波。故彼偈云。日月與光明。非異
0119b23: 非不異。海水起波浪。七識亦如是。心俱和合生。二者
0119b24: 因即如來藏。緣即七轉識。依如來藏方有七轉。由七
0119c01: 轉識。令如來藏以為第八。故云相作不相捨離。起信
0119c02: 論云。依如來藏故有生滅心。不生不滅與生滅和合。
0119c03: 非一非異。名阿賴耶識。此則以如來藏舉體隨緣。以
0119c04: 成生滅。名為和合。非更別有生滅來合。上經既云藏
0119c05: 識海常住。此則以水喻如來藏。波喻七轉。合為大海。
0119c06: 以喻賴耶。故不相離。不一不異者。勝鬘經云。如來藏
0119c07: 受苦樂與因俱。若生若滅。本不異末也。七識不生滅。
0119c08: 眾生即如。十二因緣即是佛性。末不異本也。又云。如
0119c09: 來藏不在阿賴耶中故。七識有生滅。如來藏不生滅。
0119c10: 此不一也。又云。甚深如來藏。而與七識俱。惡慧不能
0119c11: 知。藏即賴耶識。此不異也。又如來藏舉體隨緣。不可
0119c12: 言異。隨流性常。不可言一。然此不一。乃是不異之不
0119c13: 一。不異乃是不一之不異故。雖二義不同。體無前後。
0119c14: 合則中道。離則二邊。如離水無波離波無水。不可言
0119c15: 異。水濕波動。不可言一。無有不濕之波。不可言異。風
0119c16: 停波息。而水不滅。不可言一。斯為甚深。二由業生相
0119c17: 下。明迷真起妄。准十卷經。業即生相。故彼但云業體
0119c18: 相耳。四卷有業生二字。而大雲釋業即七轉。生謂生
0119c19: 死之相。今依起信。解異昔人。初句即三細中第一業
0119c20: 相故。彼論云。一者無明業相。以依不覺故心動。動則
0119c21: 有苦。果不離因故。今明迷真之始唯此業相。又是賴
0119c22: 耶自體相故。所以偏言業即是生。即四相中當生相
0119c23: 也。深起繫縛者。即六麤第三。論云。三者執取相。依於
0119c24: 相續。緣念境界。住持苦樂。心起著故。不能了知色等
0120a01: 自性者。即第四計名字相。謂依於妄執分別假名言
0120a02: 相故。若了自性本來空寂。不執假名。又深起繫縛。含
0120a03: 於六七。七繫內我。六繫境故。上就相顯。三細唯一。六
0120a04: 麤有二。通則餘五皆繫縛攝。言五識身轉者。由於上
0120a05: 來意識不了五識體轉。了則不取。便成於智。五則不
0120a06: 轉。故楞伽經云。如是意識滅。種種識不生。轉即生義。
0120a07: 身者體義。上來已巳明本末和合。二彼阿賴耶下。明
0120a08: 各不相知義。欲顯性空。賴耶因七識緣成。無性故不
0120a09: 能知七轉。七轉因賴耶。七轉亦無性。安能知賴耶。故
0120a10: 問明品云。諸法無作用。亦無有體性。是故彼一切各
0120a11: 各不相知。楞伽亦云。若說真實者。彼心無真實。但由
0120a12: 自心執取境相分別而生者。此有二意。一云既不相
0120a13: 知。何以能生。釋云。上約無性故不相知。今辨因緣。由
0120a14: 妄分別。則諸識現。無別我人。故上經云。眼耳鼻舌身。
0120a15: 心意諸情根。以此常流轉。而無能轉者。楞伽偈云。非
0120a16: 遮諸緣會。如是滅復生。但止於凡愚。妄情之所著。二
0120a17: 者釋成上來不相知義。謂由互相因。所以無性。不能
0120a18: 相知。若不相因。則有定性。便可相知。斯則緣生故空。
0120a19: 又由前不相知。方能熏習。相因而有。若有定性能相
0120a20: 知者。則不相因。斯則以有空義故。一切法得成。是以
0120a21: 無性緣生故。有為幻有也。故執取生識緣生無性故
0120a22: 空。為真空也。故無性相知。幻有是不有有。真空是不
0120a23: 空空。非空非有。是中道義故。七識生滅。即如來藏。如
0120a24: 來藏不生滅。即七轉識。無障無故。結云難知。上來
0120b01: 第二總顯本末竟。
0120b02: 第三如是甚深下。結歎難測。則唯佛能治令永不生。
0120b03: 言甚深者。略有二義。一者約相。故達磨經偈云。阿陀
0120b04: 那識甚微細。一切種子如瀑流。我於凡愚不開演。恐
0120b05: 彼分別執為我。二以真妄和合非一非異等。廣如上
0120b06: 說。即為甚深。唯佛與佛乃能究盡。住地菩薩。已巳證真
0120b07: 如。許其分知。菩薩地盡。覺心初起。破和合識。顯現法
0120b08: 身。方為此識究竟邊際。愚法聲聞下。舉不知人。反顯
0120b09: 深義。即前偈中。我於凡愚不開演也。楞伽經云。如修
0120b10: 行者入禪三昧。微細習氣轉而不覺知。而作是念。識
0120b11: 滅然後入禪正受。實不識滅而入正受。以習氣種子
0120b12: 不滅故。不滅皆顯二乘不知義也。住地能知。凡愚不
0120b13: 了。明文有據。地前菩薩為知不知。望於地上。此不能
0120b14: 知。未證如故。望於凡愚。此則能知。多聞熏習。具勝三
0120b15: 慧。善能決斷阿賴耶識性相因果故。七卷楞伽云。唯
0120b16: 有修行如實行者。以智慧力。了諸地相。善達句義。無
0120b17: 邊佛所廣集善根。不妄分別自心所見。能知之耳。斯
0120b18: 即地前。以處知不知之間。故略無耳。此一段經。廣明
0120b19: 自心真妄本末。若見此心生滅流注。速得三昧。得佛
0120b20: 灌頂。越生死海。故委釋之。廣引彼經。以成今說。無厭
0120b21: 繁文。
0120b22: ▲第三善男子我又善知一切聲論下。廣說聲明。於
0120b23: 中二。先總歎勝德。以帝釋善於聲明。所以對之顯勝。
0120b24: 然此一段。是推勝中。連於前文。後善男子彼復教我
0120c01: 菩薩算法者。即聲論中數建立也。文中二。先舉能數
0120c02: 之數。後顯所數之法。今初文有一百四十四數加前。
0120c03: 從一至十。及與百千。則有一百五十六數。此方算法。
0120c04: 但有二十三數。始於一二。終至正載。載數天地所不
0120c05: 能受。然有三等。下等十十變。中等百百變。上等倍倍
0120c06: 變。今初兩數是中等數。餘皆上等。二善男子我復以
0120c07: 此菩薩所知下。明所數之法。多是聲論中事。上來正
0120c08: 示法界竟。
0120c09: 第四善男子我唯知此下。謙己巳推勝中。先謙己巳知一。
0120c10: 後如諸菩薩下。推勝知多。於中二。先舉後所知。二彰
0120c11: 己巳不了。前中現文唯對聲論數建立。准諸推勝。例皆
0120c12: 對所得。自分所得既有五明。推勝居然。合推於五。故
0120c13: 梵本中。初對聲明。二略舉三明。後別舉醫方。治內煩
0120c14: 惱。義如前說。後而我何能說其功德下。彰己巳不知。其
0120c15: 中。言豈能盡知一切諸佛者。據前後例。曾無推佛。唯
0120c16: 至普賢。方歎佛德。梵本意云。佛力加我。讚諸菩薩。亦
0120c17: 不能盡。況我自力。餘並可知。
0120c18: ●第三辯具足優婆夷。寄無違逆行。忍順物理。故無
0120c19: 違逆行。城名海別住者。具云大海差別住事。則近海
0120c20: 而各住故。表則忍猶大海無不包含。三忍九忍別別
0120c21: 安住。友名辯具足者。一器之中無物不具。隨求皆得。
0120c22: 為說法故。忍器遍容一切功德。由忍惡言故辯具足。
0120c23: 忍辱柔和。女之象也。
0120c24: 第一依教趣求可知。第二善財聞已巳下。見敬諮問。
0121a01: 初見。次敬。後問。初中有四。一見外依報。二善財入已巳
0121a02: 下。見友正報。端正可喜者。忍之報故。素服等者。忍華
0121a03: 飾故。三於其宅中下。見內依報。四復有十千下。明見
0121a04: 眷屬。前之三度。成增上生。忍辱正能招眷屬故。於中
0121a05: 二。先歎其體德。後身出妙香下。彰其妙用。令諸眾生
0121a06: 皆成忍辱柔順之心。與第三地調柔果中十心。多分
0121a07: 相似。二敬。三問。文並可知。
0121a08: 第三彼即告言下。正授法界。於中二。先舉名體。器中
0121a09: 出物。興福無盡。法忍稱性之所招故。後能於如是下。
0121a10: 辨其業用。於中三。初正顯業用。次令見同益。後使其
0121a11: 目驗。初中二。先總。後別。今初。謂此一是即多之一。此
0121a12: 小是即大之小。融同法界。無盡緣起。故用無不應。應
0121a13: 無不益。而其法界。體無增減。又忍必自卑。故名為小。
0121a14: 法忍同如。一味無二。內空外假。為器利用。忍包無外。
0121a15: 隨出無盡。二種種甘美下別顯。於中三。初益眾生。二
0121a16: 益二乘。三益菩薩。初中二。先顯飲食。後如出飲食下。
0121a17: 舉一例餘。二善男子假使東方下。明益二乘。二乘雖
0121a18: 則不立忍名。亦忍人空。同入法性。盡無生故。三又善
0121a19: 男子如東方下。益菩薩。約事。如受乳麋食已巳便證無
0121a20: 上菩提。能令施者成檀波羅蜜。約法。謂上品寂滅
0121a21: 之忍。得菩提故。淨名香飯。與此大同。然今文中但舉
0121a22: 其極。云最後身食得菩提。據實。應具入地無生忍等。
0121a24: 德。後善男子是十千童女下。辨其業用。二牧牛女即
0121b02: 在言說。第四時優婆夷作此下。三段並顯。
0121b03: ●第四具足智長者。寄無屈撓行。勤無怠退。故無屈
0121b04: 撓。
0121b05: 第一依教趣求中二。先依前修治。後漸次下趣求後
0121b06: 友。城名大有者。起大精進。有成益故。友名具足智者。
0121b07: 精進能令諸度具足。乃至終成最後智故。
0121b08: 第二爾時善財見彼居士下。見敬諮問。於中二。先見
0121b10: 通矣。後爾時善財見是事下。敬問可知。
0121b11: 第三居士告言下。稱讚授法。然今古所譯。皆長者居
0121b12: 士二言相參。文中二。先稱讚。後善男子汝見我此下。
0121b13: 授法。於中二。先指同益。後正授法。今初。生如來家者。
0121b14: 前同四住。從聖教生。後同四地。初寄出世。於如來家。
0121b15: 轉有勢力。故云增長白法等。後善男子我得隨意下。
0121b16: 正授法界。於中二。先舉名體。無盡財法。蘊在空中。名
0121b17: 福德藏。隨意給施。故云出生。亦顯見空無所不備。離
0121b18: 身心相。精進成故。後一切眾生下。顯其業用。於中二。
0121b19: 先略說業用。後善男子且待下。令其目驗。於中三。一
0121b20: 許示。二說是語時下集眾。三爾時居士下行施。於中
0121b21: 四。一財。二法。三結。四歸。今初。定心詣理。為仰視空。信
0121b22: 手能承。故入掌內。兼親手施。故云授與。二然後為說
0121b23: 下。別明法施。於中二。先總。後所謂下別。別約五事。一
0121b24: 食。二飲。三味。四舟車。五衣服。今初。以一施食。而成十
0121c01: 行。十中初二。初約施行。餘約食明。前七別明。後一總
0121c02: 結。別中初二是命。一即甘露不死命根。二即慧命。三
0121c03: 明相好即是常色。四即威力故能降魔。梵有力字。五
0121c04: 現法樂住法喜怡神。皆安樂義。六七皆辯。一辯無能
0121c05: 屈。非約力義。二內具辯智。無不了達。後一總結者。結
0121c06: 成五常。世之施食成五事果。勝而非常。今證法界。歸
0121c07: 大涅槃。則命齊法界長壽無限。妙色凝湛劫數不遷。
0121c08: 力以毛端遍持剎海。究竟常樂圓寂涅槃。辯以一言
0121c09: 演法無量。一一詞理窮盡未來。斯乃方名常命色力
0121c10: 安無辯。一食具十。以表無盡。餘四各二。今可例知。
0121c11: 二飲有二者。一止渴愛。二得深法。三味有二者。一得
0121c12: 法味。二得上味。如來四牙有甘露泉。凡所食者皆成
0121c13: 上味。故云如來味中上味。四舟車二者。一明所越度。
0121c14: 二以乘能度。五衣服二者。一慚愧蔽醜。二妙色為嚴。
0121c15: 皆應具多。如迴向說。三如是一切下。總結財法。類例
0121c16: 可知。四既聞法已巳下。事訖還歸。後三段文顯。
0121c17: 
0121c18: 貞元新譯華嚴經疏卷第五
0121c19: 
0121c20: 壽昌元年乙亥歲高麗國大興王寺奉
0121c21: 宣雕造
