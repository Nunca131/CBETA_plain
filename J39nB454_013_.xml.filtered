0662c01: 頻吉祥禪師語錄卷第十三
0662c02: 嗣法門人德能等編
0662c03: 拈古
0662c04: 舉藥山謂雲巖曰與我喚沙彌來。師曰。好笑我雲
0662c05: 巖翁是什麼折腳鐺子。輕易與伊出手提挈。苦致兒
0662c06: 孫當行抵戶。都謂流清源遠其為善述善作。竟不知
0662c07: 劈開華岳連天秀。放出溪流作大川。
0662c08: 舉洞山寒暑。師曰。洞山老祖向三百六十骨節裏
0662c09: 放寶光明。究竟照不著無目仙人。到不若雲峰小孫。
0662c10: 道箇此去衡陽不遠猶較些子。
0662c11: 舉雲門偃上堂。眼睫橫亙十方。眉毛上透乾坤下透
0662c12: 黃泉。須彌塞卻汝咽喉。還有人會得麼。若有人會得。
0662c13: 拽取占波與新羅鬥額。師曰。者漢說法不依本分。
0662c14: 平陷人家多少男女。應入洛伽耶中三生六十劫。
0662c15: 還有甘與麼說話者麼。遂以手作交拳勢曰。。
0662c16: 舉蓮花峰菴主拈拄杖示眾。師曰。菴主與麼說話
0662c17: 正謂以道蒞天下。其鬼不神只為土曠人稀。同途者
0662c18: 鮮。還有奔逸絕塵能隨其後者麼。驀擲拄杖曰。自是
0662c19: 不歸歸便得。五湖煙景有誰爭。
0662c20: 舉僧問雲門如何是一切智智清淨門。曰掃地潑水
0662c21: 相公來。師曰。人人道雲門氣宇如王。由來是東都
0662c22: 城裏正畫攫金的漢。雲峰要問渠掃地潑水相公來。
0662c23: 與一切智智有什交涉。喝一喝。
0662c24: 舉忠國師因代宗命試驗西天大耳三藏。師曰。國
0662c25: 師雖謂勘破。卻被伊拶得上天無路入地無門。當時
0662c26: 不是竊去三藏護身符子。安得名標宇宙。雖然向前
0662c27: 兩處。見得穿卻國師鼻孔。截斷古今舌頭。劍刃橫身
0662c28: 千機坐斷。若於第三度見得自救不了。何故。丹鳳不
0662c29: 棲無影樹。沉潭豈肯宿蒼龍。
0662c30: 舉僧問興化四方。八面來時如何化。曰打中間底。
0663a01: 師曰。者僧置箇問頭也不容易。及見興化對他說打
0663a02: 中間底。他倒身便拜。咦。若非久戰沙場定然倒戈卸
0663a03: 甲。
0663a04: 舉僧問雲門。如何是超佛越祖之談。門曰糊餅。師
0663a05: 曰。透九穴珠折丹霄鳳。須還雲門箇漢。若謂超佛之
0663a06: 談。更買艸鞋行腳。
0663a07: 舉南泉示眾。王老師自小牧一頭水牯牛。師曰。若
0663a08: 向溪東溪西見得。堪與佛祖為師。若向隨分處見得。
0663a09: 堪與人天為師。若向總不見得處見得。自救不了。山
0663a10: 僧與麼簡別。正所謂難得之貨令人行妨。
0663a11: 舉大原孚在雪峰掌浴室。玄沙問訊雪峰次。師曰。
0663a12: 心直語快多惹人怪。一勘破二勘破。事因叮囑起展
0663a13: 轉見淆訛。
0663a14: 舉雪峰山下一僧卓菴多年不剃頭。師曰。菴主洗
0663a15: 頭固非好心。惜乎全機不展。待伊問道得即不剃汝
0663a16: 頭。但以手策髮曰。和尚道什麼。他更有語便拊掌大
0663a17: 笑。縱使雪峰牙如劍樹口似血盆。也落得一場氣悶。
0663a18: 舉寶誌公終日拈香擇火。不知身是道場。師曰。者
0663a19: 隊漢弄泥團總沒交涉。何故我王庫內無如是刀。
0663a20: 舉香嚴上樹。師曰。香嚴布龍蛇陣。滿擬坑陷平原。
0663a21: 豈料虎牢關上已有人亞鎗相待。雖然還識伊運籌
0663a22: 帷幄的敗缺麼。
0663a23: 舉百丈三日耳聾。師曰。說甚耳聾三日。直得膽喪
0663a24: 萬世。身奉剎塵。黃檗雖恁吐舌。也是杓卜聽虛。
0663a25: 舉曹山如驢覷井。師曰。一人密度金針。一人橫穿
0663a26: 玉線。不媿與洞下支撐八面。雖曰。大功不宰猶滯半
0663a27: 途。還知麼。滿頭白髮離巖谷。半夜穿雲入市廛。
0663a28: 舉龐居士辭藥山。山命十禪客相送。師曰。龐公來
0663a29: 西湖弄獅子全。一向夜半放烏雞。惜不遇雲峰。各與
0663a30: 二十拄杖也。教知有天物芸芸各復歸其根。
0663b01: 舉僧問乾峰十方薄如梵一路涅槃門。師曰。只者
0663b02: 一畫太煞驚群。徒為鼷鼠發機。可笑雲門杜撰一場
0663b03: 漏逗。還有不甘雲峰與麼道的麼。
0663b04: 舉百丈野狐。師曰。有多少鶻眼龍睛漢。向不落不
0663b05: 昧處趨步墮脫。一路裏踟躕滿眼。都來腥羶可惡。眾
0663b06: 中莫有羅籠迥脫大方獨步者麼。拽拄杖曰。楚雞不
0663b07: 是丹山鳳。便歸方丈。
0663b08: 舉洞山與泰首座冬節喫果子。師曰。洞山有借不
0663b09: 借機。嚴不嚴令。惜乎被首座鈍滯。做出小家氣象。倘
0663b10: 不得真如拈出翻成家醜。當時首座若道。今蒙和尚
0663b11: 賜茶。某甲不妨樂意賞用。非唯洞山筵不虛張。管教
0663b12: 盡大地人箇箇飽飧。
0663b13: 舉僧問巴陵鑒如何是道。鑒曰明眼人落井。師曰。
0663b14: 宗師家直是虀粉華山。而華山兀突傾乾滄海。而滄
0663b15: 海奔流。握格外鍵錘。驅域中日月。始可與人拔楔抽
0663b16: 釘。然則明眼人落井意作麼生。綿包特石。銕褁泥團。
0663b17: 舉盤山垂語曰。三界無法何處求心。師曰。盤山倒
0663b18: 腹傾腸。大似嫫母臨鏡。又豈知綠楊芳艸畔。多是覓
0663b19: 舟人。
0663b20: 舉雲巖因道吾問。大悲千手眼那箇是正眼。師曰。
0663b21: 通身遍身羅紋結角。縱繞道得十成。爭奈理無屈斷。
0663b22: 何故。延津劍已巳成龍去。每笑刻舟求底人。
0663b23: 舉秀大師無相偈曰。身是菩提樹。師曰。盡謂家無
0663b24: 白澤圖。故招如是怪。其奈聖人不死。大盜不止何。
0663b25: 舉臨濟入僧堂。兩堂首座齊下喝。師曰。棒打石人
0663b26: 頭嚗嚗。論實事其為古路橫秋。遊人罕及。
0663b27: 舉趙州洗缽盂。師曰。叢林以洗缽話競爭奇特。須
0663b28: 知趙州出自偶然。者僧出自偶然。雲峰今日舉論也
0663b29: 出自偶然。諸人即今聞得也出自偶然。還領得偶然
0663b30: 的意麼。白沙翠竹秋江暮。相送柴門月色新。
0663c01: 舉牛頭未見四祖時。百鳥銜花獻見後窅無消息。
0663c02: 師曰。富而不僥倖。貧而適自得。天下之難為也圖。難
0663c03: 於其易為大於其細。天下之難能也。合乎其所以者。
0663c04: 融公有之。
0663c05: 舉德山托缽。師曰。旋天機轉地軸。故是伊父子尋
0663c06: 常作用。但不可向官路上帶作私貨。末後句密啟意
0663c07: 即且置。只如三年活畢竟作何論量。臨崖看滸眼。特
0663c08: 地一場愁。
0663c09: 舉德山小參。師曰。德山鉤頭有餌。肘後有符。惜乎
0663c10: 其僧未善作竊。致引法眼道。大小德山話作兩橛。圓
0663c11: 明道。大小德山龍頭蛇尾。雪竇道。德山握門外威權。
0663c12: 有當斷不斷不招其亂底劍。扶豎門風須是大家著
0663c13: 力。爭奈只助得放行。若論把住。那有諸老宿話分。
0663c14: 舉遵布衲浴佛。師曰。者箇那箇。浴得浴不得俱置
0663c15: 毋論。只如藥山休去。是肯伊不肯伊。者裏答得分明。
0663c16: 不惟藥山浣盆子任你翻覆。即令瞿曇眉目也生光
0663c17: 彩。
0663c18: 舉趙州訪二菴主。師曰。古人等閒。出一言行一令。
0663c19: 直得乾坤烜赫海嶽奔騰。龍魚蝦蜆那知有者消息。
0663c20: 現前大眾箇箇具破浪拏雲的作用。有知落處者麼。
0663c21: 喝一喝曰。大鵬欲展摩霄勢。那顧奔騰六合雲。
0663c22: 舉保壽問胡釘鉸。師曰。若是行家相見。待問釘得
0663c23: 虛空麼便攔腮掌曰。破碎虛空有甚處釘處。不愁
0663c24: 壽功價高酬。及至趙州落些破銅爛鐵。殊不知鉗鎚
0663c25: 柄。落在別人手裏。
0663c26: 舉風穴上堂若立一塵。師曰。今時人只知結句鉤
0663c27: 章。盈山塞壑而為得。豈思利器之不可示人焉。山僧
0663c28: 每每舉以驗人。十箇五雙悉為狡兔營窟。求其如香
0663c29: 象之糜羈鎖者幾人。是以吾為之痛傷。狂瀾不可挽
0663c30: 也。
0664a01: 舉南泉至莊。師曰。只因年老成魔魅。惹得腥風動
0664a02: 地生。雲峰見了大棒打趁猶嫌晚在。何故。蔣九郎做
0664a03: 的。
0664a04: 舉黃檗捧缽過南泉位上坐。師曰。黃檗擬向班門
0664a05: 前弄斧。豈知欺敵者必傷。王老師若非勇於戰者。其
0664a06: 敗北幾矣。山僧與麼說話有兩負門。試檢點看。
0664a07: 舉師子尊者因罽賓國王秉劍。師曰。自古今來作
0664a08: 家屢見。未有全彼彼之軀。雲峰今日要與重開生面。
0664a09: 使伊手眼通身。按拄杖良久曰。甚愛必大費。多藏必
0664a10: 厚亡。
0664a11: 舉僧問雪峰古澗寒泉。師曰。一人明修棧道。一人
0664a12: 暗度陳倉。各各自謂舉世而無知者。殊不知今日被
0664a13: 雲峰捉敗。且道漏逗在什麼處。
0664a14: 舉巖頭參德山。纔跨門便問是凡是聖。師曰。好一
0664a15: 棚傀儡甚是可觀。惜乎其無人點綴。致令禾黍不揚
0664a16: 豔。競栽桃李春。
0664a17: 舉盤山心月孤圓。師曰。孫臏門下何用鑽龜新豐。
0664a18: 與麼說話大似誘猢猻上樹。簡別將來總是靈龜曳
0664a19: 尾。
0664a20: 舉天衣懷示眾。古人道五蘊山頭一段空。師曰。賃
0664a21: 屋不識主。賤把黃金如糞土。問什麼人賃。泥豬癩狗
0664a22: 一般病。大小天衣欲向死活路上撈人。豈知和鼻孔
0664a23: 失卻。
0664a24: 舉鹿門自覺禪師崇寧中出住東京。淨因示眾盡大
0664a25: 地是學人一卷經。盡乾坤是學人一隻眼。以者箇眼
0664a26: 讀如是經。千萬億劫無有間斷。師曰。好一箇學人
0664a27: 無端被他將一卷經遮殺者箇眼。致千萬億劫踞黑
0664a28: 山裏。雲峰且與燒卻經揭開眼。教你別作生涯。撫几儿
0664a29: 曰。若待是非來入耳。致君空自受伶俜。
0664a30: 舉祖師道吾本來茲土說法救迷情。一花開五葉。結
0664b01: 果自然成。師曰。雲巖若在。以一條龜毛纜子。繫放
0664b02: 無底深潭。教伊開眼吐氣不得。始知大唐國裏個個
0664b03: 鼻豎眉橫。
0664b04: 舉同安常察禪師因僧問遠趨丈室乞師一言。安曰
0664b05: 孫臏門下徒話鑽龜。曰名不浪施。安曰喫茶去。僧便
0664b06: 珍重。安曰雖得一場榮。刖卻一雙足。師曰。者僧如
0664b07: 此問同安如此答。可謂箭鋒相拄。且道那裏是刖卻
0664b08: 一雙足處。若定當不出。則未有衲僧眼在。
0664b09: 舉禾山解打鼓。師曰。鴛鴦繡出妙在金針。若向禾
0664b10: 山解打鼓處會。正是鄭州出曹門。不向者裏會又怎
0664b11: 得。
0664b12: 舉玄沙上堂眾集遂以拄杖一時趁下。卻回謂侍者
0664b13: 曰。我今日作得一解。險入地獄如箭射。侍者曰喜得
0664b14: 和尚再復人身。師曰。我見侍者與麼道。大棒趁出
0664b15: 免致後來人分彼論此。雖然侍者已喫三十棒了也。
0664b16: 舉玄沙坐次見面前地上一點白。指謂侍者曰見麼。
0664b17: 者曰見。如是三問三對。沙曰你也見我也見。因什麼
0664b18: 道不會。師曰。玄沙只知貪程不覺錯路。卻被侍者
0664b19: 看破。
0664b20: 舉玄沙因南際長老到雪峰數日次到玄沙。沙曰此
0664b21: 事唯我能知。長老作麼生會。際曰須知有不求知者。
0664b22: 沙曰山頭老漢費辛苦作麼。師曰。當時好曰。雪峰
0664b23: 缽袋子分付有在。看玄沙作何伎倆。
0664b24: 舉僧問長慶如何是合聖之言。慶曰山僧被闍黎一
0664b25: 問。只得口似匾擔。曰何故如此。慶曰適來問什麼。
0664b26: 師曰。長慶何用繁詞。不消道箇莫。
0664b27: 舉鏡清上堂良久有僧問祖歌如何唱。清曰拖送醉
0664b28: 人酒。曰與麼則孤負和尚也。清曰猛虎不食伏肉。
0664b29: 師曰。若問山僧祖歌如何唱。但曰與我將禪板來。與
0664b30: 麼則孤負和尚也。但曰卻還舊處著。者僧若是靈利。
0664c01: 自然報恩有分。
0664c02: 舉僧問雲門如何是西來意。門曰長連床上有粥有
0664c03: 飯。師曰。者老漢尋常七珍八寶拈來便用。今日無
0664c04: 故將常住物做人情。若問雲巖。但道巢知風穴知雨。
0664c05: 鴉鳴蟻鬥來朝決定不晴。
0664c06: 舉雲門舉馬大師道一切語言是提婆宗以者箇為
0664c07: 主。乃曰好語只是無人問我。時有僧問如何是提婆
0664c08: 宗。門曰西天九十六種你是最下種。雪竇曰赤幡被
0664c09: 者僧奪了也。白巖曰雪竇只見到者裏。殊不知馬祖
0664c10: 當時恁麼道。早是義墮。師曰。二大老俱是提綱挈
0664c11: 領的宗師。如何總作外道家奴。且作麼生得不落外
0664c12: 道圈繢去。
0664c13: 舉雲門垂語曰古佛與露柱相交是第幾機。乃自代
0664c14: 曰南山起雲北山下雨。師曰。嘗聞有機械者必有
0664c15: 機心。山僧有六十拄杖分付。已後不得機心相向。
0664c16: 舉僧問雲門如何是道。門曰透出一字。師曰。透出
0664c17: 一字。七錯八錯。鶻眼龍睛。無處摸索。
0664c18: 舉僧問雲門十二時中作麼生得不空過。門曰你向
0664c19: 什麼處著此一問。曰學人不會請和尚舉。門曰舉不
0664c20: 顧即差互擬思量何劫悟。師曰。雲門扭捏箇鼻孔
0664c21: 極好。怎奈無人聽信。柳絲收不得。搭向玉闌干。
0664c22: 舉僧問雲門弒父弒母佛前懺悔弒佛弒祖向什麼
0664c23: 處懺悔。門曰露。師曰。還識老雲門麼。逼塞虛空畫
0664c24: 不成。
0664c25: 舉雲門到庫下問僧作什麼。曰設供。門曰你是甚處
0664c26: 人。曰某處人。門乃喚典座與者上座設卻供。師曰。
0664c27: 可惜放過。待道與者上座設卻供便作禮曰。恭惟萬
0664c28: 福。看渠又作何支遁。
0664c29: 舉雲門上堂拈起拂子曰者裏得箇入處去。捏怪也
0664c30: 日本國裏說禪三十三天。有箇人出來喚曰特舍兒
0665a01: 擔枷過狀。師曰。是大神咒是大明咒是無上咒是
0665a02: 無等等咒。特舍兒道什麼。去去。莫來攔我毬門路。
0665a03: 舉鼓山神晏國師初參雪峰。纔入門峰便搊住曰是
0665a04: 什麼。山釋然契悟。舉首搖舞。峰曰子作道理耶。山曰
0665a05: 何道理之有。峰為首肯。師曰。雪峰老漢放去較危。
0665a06: 收來太儉。待道何道理之有。便熱棒趁出管取奮翮
0665a07: 摩天。
0665a08: 舉長生因僧問雪峰如何是第一句。峰良久。僧舉似
0665a09: 長生。生曰此是第二句。峰令其僧再問如何是第一
0665a10: 句。生曰蒼天蒼天。白巖盡神思妙策。
0665a11: 也只提持得等二句。直饒瞿曇掩室。毘耶杜口。也只
0665a12: 提持得第二句。且作麼生是第一句。歸堂喫茶。師
0665a13: 曰。白巖自擬滿載清風。而不知也只提持得第二句。
0665a14: 如何是第一句。以手拽舌曰。道不得。
0665a15: 舉太原孚因鼓山問父母未生時鼻孔在什麼處。原
0665a16: 曰老兄先道。山曰如今生也汝道鼻孔在什麼處。原
0665a17: 曰恁麼又怎得。山卻問師兄作麼生。原曰將手中扇
0665a18: 子來。山與扇再問。原但播扇而已。山罔測乃歐原一
0665a19: 拳。師曰。古今都道太原有擎龍截角的手段。翻致
0665a20: 鼓山受屈。又豈知鼓山者一拳大有淆訛。何故。巴歌
0665a21: 易和雪曲難賡。
0665a22: 舉金峰志因僧問訊次乃把住曰。輒不得向人道我
0665a23: 有一則因緣舉似你。僧作聽勢。峰與一掌。僧曰為什
0665a24: 麼打某甲。峰曰我要者話行。師曰。者則因緣是真
0665a25: 諦是妙諦。幸遇者僧。若是別人狼藉殆盡。我若見僧
0665a26: 作聽勢即曰。喪失了也。管取此話大行。
0665a27: 舉曹山慧霞禪師因僧問四山相逼時如何。山曰曹
0665a28: 山在裏許。僧曰還求出也無。山曰在裏許即求出。
0665a29: 師曰。還知曹山意麼。家住大梁西。不知米價貴。
0665a30: 舉同安志先同安臨寂上堂曰。多子塔前宗子秀。五
0665b01: 老峰頭事若何。如是三舉莫有對者。末後志出曰。夜
0665b02: 明簾外排班立。萬里歌謠道太平。安曰須是者驢漢
0665b03: 始得。師曰。克家須是英靈子。敵勝還他獅子兒。志
0665b04: 祖以之只如道須是者驢漢始得。還是要分付拄杖
0665b05: 子耶。是答語契機耶。試定當看。
0665b06: 舉僧問石門徹如何是伶俐的人。徹曰維摩不離方
0665b07: 丈室。文殊未到早先知。又僧問如何是伶俐的人。徹
0665b08: 曰垢膩汗衫皂角洗。又僧問如何是伶俐的人。徹曰
0665b09: 古墓毒蛇頭戴角。師曰。者三轉語。玄要賓主俱已
0665b10: 具足。若要答伊伶俐的人。總未有意在。
0665b11: 舉洞山初上堂。言無展事語不投機。承言者喪滯句
0665b12: 者迷。復曰於此四句語中見得分明也作箇脫灑衲
0665b13: 僧。根椽片瓦粥飯因緣堪與人天為善知識。於此不
0665b14: 明終成莽鹵。師曰。山僧昨因僧問。向道桃蕊鬥開
0665b15: 紅瑪瑙。籜林爭奮碧琅玕。差可與洞山協韻。
0665b16: 舉梁山觀示眾曰南來者與伊三十棒北來者與伊
0665b17: 三十棒。師曰。雲巖則不然。南來者與伊茶喫。北來
0665b18: 者與伊茶喫。凡有羽毛皆鸑鷟。更無麟角不蛟龍。
0665b19: 舉大陽玄問僧甚處來曰洪山。陽曰先師在麼曰在。
0665b20: 陽曰在即不無請渠出來我要相見僧曰。陽曰者
0665b21: 箇猶是侍者僧無對。陽曰喫茶去。師曰。多少人委
0665b22: 曲其僧。不知錯過久矣。大陽道喫茶去是賞鑒語。是
0665b23: 不肯語。明眼衲僧也須斟酌。
0665b24: 舉報恩慧明禪師一日因新到參問近離甚處曰城
0665b25: 都。恩曰上座離城都到此山則城都少上座此問剩
0665b26: 上座。剩則心外有法少則心法不周。說得道理即住
0665b27: 不會請去。僧無對。師曰。據與麼某甲只好別參。何
0665b28: 故。不曾學得者些道理。
0665b29: 舉慈明問顯英首座近離甚處英曰金鑾。師曰。首
0665b30: 座可謂棒打石人頭。怎奈諸方扶強抑弱。致使英老
0665c01: 五百年來受屈。雲巖要與首座出氣。還有拔劍相助
0665c02: 者麼。有則也點一碗茶與汝濕口。
0665c03: 舉瑯琊覺上堂拈拄杖曰。盤山道向上一路滑。南院
0665c04: 道壁立千仞險。臨濟道石火電光鈍。瑯琊有定乾坤
0665c05: 句。各各高著眼高著眼。卓拄杖下座。師曰。瑯琊只
0665c06: 顧吹毛求疵。而不知家產被人藉沒了。
0665c07: 舉嚴峰師木禪師因僧問靈山一會迦葉親聞。嚴峰
0665c08: 一會誰是聞者。峰曰問者不弱。師曰。牧人笛漫吹
0665c09: 楊柳。漁父船猶刺剌杏花。雖然錯會者不少。
0665c10: 舉雲峰悅上堂汝等諸人與麼上來大似刺剌腦入膠
0665c11: 盆。與麼下去也是平地喫交。直饒不來不去朝打三
0665c12: 千暮打八百。師曰。是則是。可惜奢而不儉。
0665c13: 舉僧問芙蓉楷。師唱誰家曲。宗風嗣阿誰。蓉曰金鳳
0665c14: 夜棲無影樹。峰巒纔露海雲遮。師曰。峰巒秀異鳥
0665c15: 道幽深。足見者裏無人能到。只如人從懷州來帶得
0665c16: 許州信。就中一段消息。要讓雲巖別露一機始得。
0665c17: 舉僧問芙蓉如何是無縫塔。蓉曰白雲籠嶽頂。終不
0665c18: 露崔嵬。師曰。沉沉夜月流輝。寂寂輕煙散彩。縱饒
0665c19: 道得十成。依舊魚蹤鳥跡。畢竟如何。直得五年分疏
0665c20: 不下。
0665c21: 舉丹霞淳上堂乾坤之內宇宙之間。師曰。丹霞老
0665c22: 漢以殊勝力出珠於神丘之穴。覿面拈示可謂極矣。
0665c23: 怎奈奇珍不富命窮人。
0665c24: 舉僧問丹霞牛頭未見四祖時如何。霞曰金菊乍開
0665c25: 蜂競採。曰見後如何。霞曰苗枯花謝了無依。白巖拈
0665c26: 曰大小丹霞與麼答話。未免令人向牛頭見與未見
0665c27: 處話作兩橛。者裏則不然。未見四祖時如何。曰松直
0665c28: 棘曲。見後如何。曰鵠白烏玄。師曰。白巖恁般說話。
0665c29: 也不免話作兩橛。雲巖則不然。未見四祖時如何。莫
0665c30: 眼花。見後如何。莫眼花。
0666a01: 舉丹霞上堂寶月流輝澄潭布影。師曰。許多寶惜
0666a02: 都擲過了。每日除穿衣喫飯外在什麼處行履。咦。桃
0666a03: 花渡口波千頃。不是漁人不易登。
0666a04: 舉枯木成上堂知有佛祖向上事方有說話分。師
0666a05: 曰。我者裏佛祖尚無說什麼向上事。閑來向百花林
0666a06: 裏。打起黃鶯兒莫教枝上啼。啼時驚晝夢。不得了華
0666a07: 胥。
0666a08: 舉長蘆了上堂處處覓不得。只有一處不覓自得。且
0666a09: 道是那一處。良久曰賊身已露。師曰。處即不問。且
0666a10: 道不覓自得的是箇什麼。若使牙根生澀。莫怪相觸
0666a11: 忤。
0666a12: 舉長蘆上堂轉功就位是向去的人。師曰。無端將
0666a13: 祖宗家事搬得狼狼藉藉。致令子孫全無巴鼻。將來
0666a14: 家國如何穩貼。泥牛食盡欄邊艸。木馬加鞭不轉頭。
0666a15: 舉天童覺示眾諸禪德吞盡三世佛的人。師曰。山
0666a16: 僧則不然。為甚開口不得。無口可開。為甚合眼不得。
0666a17: 無眼可合。許多病痛一時拈卻料掉沒交涉。若問十
0666a18: 成通暢語。待我抽解來向你道。
0666a19: 舉僧問天童如何是向去的人童曰白雲投壑盡。
0666a20: 師曰。你看他古人。等閒被人問著。便見機絲綿密錦
0666a21: 縫重重。那畔令時正偏俱。到如今饒你鬥鬥湊湊。終
0666a22: 是方木投於圓孔。畢竟事作麼生。萬古碧潭空界月。
0666a23: 再三撈摝始應知。
0666a24: 舉佛果勤上堂迥無依倚超宗越格。師曰。者般提
0666a25: 唱大似五天竺國婆羅門種。一半有邊一半無邊。若
0666a26: 以為越格超宗。大遠在。
0666a27: 舉佛眼遠一日不安僧問生死到來。師曰。龍門病
0666a28: 中語。禮首座作的當商量。衲僧眼在什麼處。
0666a29: 舉僧問嶽麓海進前三步時如何。麓曰撞頭磕額。曰
0666a30: 退後三步時如何。麓曰墮坑落塹。曰不進不退時如
0666b01: 何。麓曰立地死漢。白巖曰進前三步時如何金花滿
0666b02: 酌。退後三步時如何紫誥榮歸。不進不退時如何。仙
0666b03: 翁顧向慵回首。天子招呼不上船。師曰。一個金風
0666b04: 掃盡千林葉。一箇細雨招回萬國春。檢較將來各欠
0666b05: 一著。且道欠的是那一著。
0666b06: 舉吉祥元實禪師參天衣。一日偶失笑喧眾衣擯之。
0666b07: 中夜宿田里睹星粲然有省。師曰。者公案都作實
0666b08: 法會去。怎如祥公道我者裏一位也無。可謂盡善盡
0666b09: 美。及至入室來添鹽添醋。雖是至當翻成至醜。引得
0666b10: 後來人分疆列限。
0666b11: 舉鹿門覺因普照參問如何盡乾坤是學人一隻眼。
0666b12: 門曰汝被一卷經遮卻也。照擬對門搖手曰不快漆
0666b13: 桶。照於是得言外旨。師曰。普照所得是經中旨。經
0666b14: 外旨不見道。白雲投壑盡。青嶂倚空寒。
0666b15: 舉普照辨因大明寶問離四句絕百非請師直指西
0666b16: 來意。照曰昨日有人恁麼問被打出去也。明曰今日
0666b17: 又如何。照曰你得恁麼不識痛癢。明禮拜。照曰可惜
0666b18: 許棒折也。明直得汗下。師曰。照公費盡腕力打著
0666b19: 個漢。直是通身粉碎。大明雖得一聲雷送。未能鼓浪
0666b20: 興波。待道可惜許棒折也。應聲喝曰再犯難容。使者
0666b21: 老漢一時驚倒。
0666b22: 舉普照垂問有口讚不盡無言心自明。是則裂破虛
0666b23: 空不是則鬼家活計。上人端的處道將一句來。師
0666b24: 曰。火爐動也。復曰。震遍震起遍起。
0666b25: 舉大明寶禪師示眾若論此事如人作針線。師曰。
0666b26: 宗師垂手宜應斬釘截銕。何得以細膩事使人作想。
0666b27: 然雖如是。仁義盡從貧處斷。世情巇嶮路難行。
0666b28: 舉雪竇鑒參翠山宗。宗問道者為眾竭力不無其勞。
0666b29: 竇曰須知有不勞者。宗曰尊貴位中留不住時如何。
0666b30: 竇曰觸處相逢不相識。宗曰猶是賓中主如何是主
0666c01: 中主。竇曰丙了吹滅火。宗以手掩竇口竇拓開便行。
0666c02: 師曰。賓主論量儘可觀光。只是各不相到。要得話
0666c03: 圓更須參取。
0666c04: 舉王山體見雀子啄生臺飯。師曰。幸自可憐生無
0666c05: 端七鑿而渾沌死矣。末後更要栽他頭角減他威光。
0666c06: 轉見禍生何不任伊與麼去。從教天下人疑著。
0666c07: 舉天童淨開爐上堂召眾打圓相曰。箇是天童火爐。
0666c08: 近前則燒殺退後則凍殺。忽有箇漢出來道。合作麼
0666c09: 生火爐動也。師曰。者老漢費卻許多牛筋馬力。
0666c10: 纔開得箇火爐。便道燒殺凍殺。而不知火種猶在雲
0666c11: 巖手裏。
0666c12: 舉雪巖滿初參普照寶。寶曰兄弟年少正宜力參。老
0666c13: 僧當年念念以佛法為事。巖避席進曰和尚而今如
0666c14: 何。寶曰如生冤家相似。巖曰若不得此語幾乎枉行
0666c15: 千里。寶下禪床握巖手曰作家那。師曰。滿祖可謂
0666c16: 奇軍特出不意輸他籌策。當時待普照道作家那便
0666c17: 曰將謂將謂。豈不是全機敵勝。
0666c18: 舉報恩秀示眾機輪轉處智眼猶迷。寶鏡開時纖塵
0666c19: 不度。開拳不落地應物善知時。兩刃相逢時如何回
0666c20: 互。師曰。十成好箇金剛鑽。攤向街頭賣與誰。
0666c21: 舉報恩示眾。踢翻滄海大地塵飛。喝散白雲虛空粉
0666c22: 碎。嚴行正令猶是半提。大用全彰如何施設。師曰。
0666c23: 救攝三有眾生。須是入泥入水。所謂捉象捉兔其力
0666c24: 亦等。
0666c25: 舉報恩示眾向上一機鶴翀霄漢。當陽一路鷂過新
0666c26: 羅。直饒眼似流星未免口如匾擔。且道是何宗旨。
0666c27: 師曰。我不學伊作者窮乞相。頭大肚青到老猶貧。
0666c28: 舉報恩問僧俱胝豎指意旨如何。僧乃豎一指。恩曰
0666c29: 只者箇更別有。僧無語。恩便喝出。師曰。報恩老人
0666c30: 安定箇只有天在上。更無山與齊的胸襟。竟不管者
0667a01: 僧明明豎了一指。待問他更有麼他便解開懷抱。纔
0667a02: 喝他便出。豈可與東京城內撮馬糞漢同日語耶。
0667a03: 舉報恩問僧。洞山道龍吟枯木異響難聞。如何是異
0667a04: 響。曰不會。恩曰善解龍吟。師曰。報恩大似伯牙。以
0667a05: 纖指操到高山聽流水時傍人點首。將謂得其意矣。
0667a06: 不知點首者蒙然若昧。
0667a07: 舉天童岫上堂鬧市紅塵裏。師曰。我先祖世尊只
0667a08: 拈一枝花。那裏有炎涼世態。論什麼城市山林。雲巖
0667a09: 不忍傍觀。豈是高揮大抹。何故。葫蘆谷斷撩天火。一
0667a10: 馬為龍得幾人。
0667a11: 舉天童垂語曰天童今日大死去也你作麼生救。天
0667a12: 童今日大死去也你不要相救。天童今日大死去也
0667a13: 阿誰與我同行。師曰。諸方見舉都來眼目定動。殊
0667a14: 不知雖有愛璧之心。卻無割城之意。我若在。但撫掌
0667a15: 大笑曰。瞞他人即得。管教者老漢生死兩難。
0667a16: 舉僧問雪庭裕如何是向上尊貴一路。庭曰漁歌驚
0667a17: 起沙汀鷺。飛入蘆花不見蹤。愚菴曰一字入公門。九
0667a18: 牛拔不出。師曰。雪庭老人以無作妙力。發明向上
0667a19: 尊貴一路。愚菴與麼道。罪過不少。
0667a20: 舉靈隱泰上堂。塵劫來事只在於今。河沙妙德總在
0667a21: 心源。誠教伊覿面相承便不解。當風拈出且道過在
0667a22: 什麼處。卓拄杖曰只為分明極。翻令所得遲。師曰。
0667a23: 者般說話甚不可解。明明舉了又道不解當風拈出。
0667a24: 豈不見客來趁狗雨來疾走。幾多歸鳥自迷巢。一片
0667a25: 白雲橫谷口。
0667a26: 舉僧問寶應遇如何是西來的的大意。遇曰風送泉
0667a27: 聲來几畔。月移花影到窗前。師曰。寶應翁三百大
0667a28: 十骨節節節光明。無有少間。誰能向風送泉聲月移
0667a29: 花影時快活一瞬。若以功位相詢。苦哉佛陀耶。
0667a30: 舉淳拙才因僧問如何是理法界。嚴曰虛空撲落地。
0667b01: 粉碎不成文。師曰。香嚴老人答的意與四法界意
0667b02: 天地懸殊。要知麼。盡空無世界。高柳一蟬鳴。
0667b03: 舉少室契斌禪師因僧問如何是空劫已前的事。室
0667b04: 曰烏龜向火。師曰。此話不知自何人作俑。倡蹶至
0667b05: 今。空劫前又有什麼事。唯我斌祖善說法。要不然一
0667b06: 盲引眾盲。相牽落火坑。
0667b07: 舉雲門湛然澄禪師在雲棲時。因津送亡僧回。棲問
0667b08: 眾曰亡僧遷化向什麼處去。門出眾曰謝和尚挂念。
0667b09: 師曰。一言金石傳來重。須是我祖出語始得。
0667b10: 舉雲門澄因僧參乃問你行腳事作麼生。僧畫一圓
0667b11: 相門畫破圓相。僧敲桌三下門卻畫一圓相。僧又敲
0667b12: 桌三下門又重畫三圓相僧以手抹卻。門曰離此之
0667b13: 外別道一句看。僧擬議門即喝出。師曰。雲門老祖
0667b14: 以貝多羅葉分作三段。者僧只管逐段念去。竟不知
0667b15: 後一段是孔雀明王真言。著實拗口。若念得出。便請
0667b16: 代憍陳如上座應供。
0667b17: 舉僧問雲門澄如何是異類中行。門曰輕打我輕打
0667b18: 我。僧曰我會也。門曰你作麼生會。僧遂作驢鳴。師
0667b19: 曰。者是我祖宗家事。實不好向人前舉論。平白地好
0667b20: 人不做。引帶人家作驢作馬。惟有文殊在度夏處得
0667b21: 一角。溈山在檀越家得半蹄。其餘俱畜不得。雲峰小
0667b22: 孫既打入。者群隊又敢辭勞。深泥爛艸中也要去。遂
0667b23: 噓一噓。
0667b24: 舉雲門澄因中丞蘇雲浦問鴛鴦繡出從君看。不把
0667b25: 金針度與人如何是金針。門曰我在京師走一遭。不
0667b26: 曾遇著一人。浦復問門曰古佛過去久矣。師曰。山
0667b27: 僧要問你諸人。者一轉語。於百法明門二十四種不
0667b28: 相應中那一種收。若辨不出。與老祖作供過奴子也
0667b29: 不要。
0667b30: 舉雲門澄上堂。前山頭鴉鳴後山頭鵲噪。只者是圓
0667c01: 通沉思即不妙。啞子喫黃連有口不解道。師曰。者
0667c02: 老漢擬欲坐斷天下人舌頭。而不知也是李向赤邊
0667c03: 咬。
0667c04: 舉雲門澄同紫柏月川二大師太史陶石簣黃慎軒
0667c05: 諸公翫月次。軒問馬祖與南泉西堂百丈翫月因緣
0667c06: 乞師一語。門曰你坐我立不得為說。軒遂起謝過。川
0667c07: 曰內翰錯過了也。柏曰我下語不及此老。師曰。雲
0667c08: 門善說法要。月川錯下名言。紫柏意欲雄吞諸國。怎
0667c09: 奈計較不成。其實三大老都在內翰前納敗一上。
0667c10: 舉弁山瑞白雪祖因桃花開指問眾曰。靈雲見桃花
0667c11: 悟道。諸人見桃花為什麼不悟。眾答不契。一僧進曰
0667c12: 和尚見桃花未審如何。山曰山僧不解眼花。曰怎奈
0667c13: 即今何。山乃作咳嗽勢曰山僧有病出去。師曰。者
0667c14: 僧誤入桃源。幸喜師翁慈帆高挂。信口噓陣風把者
0667c15: 僧吹出洞口。不然迷頭認影有甚了期。
0667c16: 舉僧問弁山發真歸元者十方虛空悉皆銷殞如何
0667c17: 是銷殞的事。山曰玉人夢破一聲雞。師曰。者僧推
0667c18: 出座銀山銕壁。直是百萬大力阿修羅王也移不動。
0667c19: 弁山師翁輕輕移來。挂在伊眉睫上。教他四威儀中
0667c20: 總不奈何。雖然。要識師翁意麼何呂施張。
0667c21: 舉弁山上堂。飄零黃葉振古佛之家風。游衍行雲顯
0667c22: 當人之面目。快睹戒珠晃耀罏岳。崔嵬一道神光貫
0667c23: 穿今古。雖然更須知有轉身一路。且作麼生是轉身
0667c24: 一路。化功歸己已琴堂冷。退位朝君古殿寒。師曰。芳
0667c25: 叢俱斂豔。枯木有花開。劫外春風吹散一湖冰月。則
0667c26: 故是若論轉身一路。須是別讓人道去始得。
0667c27: 舉弁山因居士問一念未起時如何。山曰石人戴銕
0667c28: 帽。士曰昏然忘念時如何。山曰夜半日頭落。師曰。
0667c29: 弁山師翁意將與伊拈卻炙脂帽子。脫下鶻臭汗衫。
0667c30: 擬其一發必中。又豈知月明山靜夜。空淚子規聲。
0668a01: 舉弁山晚居崆峒時以禪板東敲西唱。凡有僧請益
0668a02: 亦敲禪板示之。師曰。虛靈神會。妙應無方。不知支
0668a03: 那國裏有幾許世界。正恁麼時。還有知老翁的意麼。
0668a04: 霜天月落夜將半。誰共澄潭照影寒。
0668a05: 舉雲巖元潔瑩老和尚因僧問如何是向道莫去。巖
0668a06: 曰長安竟日無人到。曰如何是歸來背父。巖曰月沉
0668a07: 滄海沒西東。師曰。先師此語。三十年已遍行寰海。
0668a08: 竟不曾遇著個知音。新雲巖今日拈來招揚四海。使
0668a09: 天下有血性的衲子。俱得忘功罷業。
0668a10: 舉雲巖上堂夜半烏雞騰碧漢。天明玉兔泛靈槎。分
0668a11: 明只是目前事。又被分明兩眼遮。還委悉麼。朔風不
0668a12: 解揚家醜。裂破龜文大地看。師曰。不萌枝秀靈鳥
0668a13: 機忘。月浸丹墀風光滿目。者是老雲巖舌頭舌底掉
0668a14: 得的餘韻。若是得力句子。不但裂破龜文。即使倒轉
0668a15: 乾坤也無趨步的所在。畢竟如何。千聞不如一到。
0668a16: 舉雲巖因僧問涅槃心易曉差別智難明意旨如何。
0668a17: 巖曰青黃赤白黑。師曰。無人多知似你。
0668a18: 舉雲巖因虎巖主拂參問急切相投句請師通一音。
0668a19: 巖曰天曉無覓處。拂曰恁麼則新豐無弦韻虎巖也
0668a20: 解拈。巖曰歸家莫問程。拂便禮拜。巖曰偏處不逢玄
0668a21: 中不失。只如正位作麼生相見。拂側拱立。巖便歸方
0668a22: 丈拂歸客位。師曰。賓主相見各有體裁。若論偏處
0668a23: 不逢。玄中不失。更須別通一路。
0668a24: 舉雲巖因僧問無形本寂寥為什麼有物先天地。巖
0668a25: 曰石人腰帶不成紋。師曰。若問山僧。但曰我卻答
0668a26: 得此語。
0668a27: 舉雲巖因僧問十方薄伽梵是什麼一路涅槃門。巖
0668a28: 曰百歲翁翁失卻父。師曰。誰人知此意。令我憶新
0668a29: 豐。
0668a30: 雲巖夜參。舉黃檗念禪師道塵勞迥脫事非常。緊把
0668b01: 繩頭做一場。不是一番寒徹骨。怎得梅花撲鼻香。又
0668b02: 舉雲門澄祖道豎起脊梁生銕鑄。放下面皮莫回顧。
0668b03: 猶如象王脫金鎖。若不如是何劫悟。乃曰。二尊宿可
0668b04: 謂醫王施藥。診候臨時。若是具百千三昧無量妙義
0668b05: 大總持相法門。猶未得在。新豐亦有一偈。只是口唇
0668b06: 舌頭礙卻。待拄杖出來作箇通事舍人。遂以拄杖向
0668b07: 空畫
0668b08: 於此明得。到方丈中通箇
0668b09: 消息。分付拄杖子。師曰。二尊宿世事但從公道斷。
0668b10: 雲巖老人此心不與月輪齊。檢點將來。用盡自己已心。
0668b11: 笑破他人口。若約衲僧分上。總不消得。何故。好肉何
0668b12: 須更作瘡。
0668b13: 舉雲巖拈僧問智門祚蓮花未出水時如何。門曰蓮
0668b14: 花出水後如何。門曰荷葉。雲巖曰言無展事語不投
0668b15: 機。又舉僧問淨眾信蓮花未出水時如何。眾曰菡萏
0668b16: 滿池流。出水後如何。眾曰葉落不知秋。雲巖曰承言
0668b17: 者喪滯句者迷。師曰。智門有偷天之略。淨眾有竊
0668b18: 地之謀。吾老人合乎二者致使國為虛厲。若非不肖
0668b19: 和贓掇出。則漢國衣冠咸為己已有矣。
0668b20: 舉雲巖拈芭蕉徹因僧問曰有一人不捨生死不證
0668b21: 涅槃師還提攜也無。徹曰山僧麤識好惡。天童覺禪
0668b22: 師曰若有問長蘆便和聲打。為甚如此我從來不識
0668b23: 好惡。師曰芭蕉雖識好惡。大似醉後添杯。要活者僧
0668b24: 不得。天童不識好惡。是則驅耕奪食。雖活者僧未免
0668b25: 傷鋒犯手。若有問新豐。但向道利劍不斬死漢。若是
0668b26: 箇衲僧。管取別有生涯。師曰。雖然。不免打破蔡州。
0668b27: 
0668b28: 
0668b29: 
0668b30: 頻吉祥禪師語錄卷第十三終
