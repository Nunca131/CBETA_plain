0942a02: 僧錄司右闡教兼鍾山靈谷禪寺住持　淨戒　重校
0942a03: 真淨禪師語
0942a04: 上堂今朝欲入室侍者報言參搥鍾并擊
0942a05: 分明為指南非但鍾鳴響飛禽走獸草木
0942a06: 叢林森羅萬象昨日仁上人設齋一一為諸
0942a07: 人徹困還有知恩報恩者麼老僧亦在其間
0942a08: 良久云欲知端的意盡在不言中下座。
0942a09: 上堂今朝二月二十五金銀琉璃握成土禪
0942a10: 家如意自在心妙用縱橫無不是彼此男兒
0942a11: 大丈夫勸君莫咬他人語。上堂三月本
0942a12: 不生二月何曾滅不滅與不生人心自分別
0942a13: 分別既不生一切皆寂滅山河大地不可不
0942a14: 寂滅如今一一現前不可不寂滅大眾還入
0942a15: 此境界麼即今又在何處喝一喝下座。
0942a16: 上堂今朝三月初五天地不晴久雨雲門劄
0942a17: 意分明衲僧如何伸吐驀拈拄杖云雲門大
0942a18: 師來也劄久雨不晴臨時變化不涉途程遂
0942a19: 擲下云切忌隨他拄杖子去下座。上堂
0942a20: 今日三月十朝衲僧知見雄豪步步直須有
0942a21: 主擬議打折腰。上堂先上座栗黃
0942a22: 粥供養禪眾喫了飽地掛起盂知
0942a23: 恩方解報恩三十年後不得辜負趙州老直
0942a24: 饒當下見得倜儻分明不隨古人言語所轉
0942b01: 各證無生法忍得大解脫須知三年一閏九
0942b02: 月重陽是何宗旨喝一喝下座。上堂今
0942b03: 朝九月初五佛法未間阻開單心印發光
0942b04: 何上來下去大眾了然生死不相干快樂
0942b05: 共住喝一喝下座。上堂今朝九月初十
0942b06: 衲僧門風壁立不是宗乘強為欲破禪家法
0942b07: 執遂拈拄杖云若喚作拄杖子翳汝眼睛不
0942b08: 喚作拄杖子避色逃聲乃擲下云還我師子
0942b09: 兒來喝一喝下座。上堂今朝九月十五
0942b10: 月色十分顯露人心纔有是非便被浮雲點
0942b11: 污喝一喝下座。上堂今朝九月二十大
0942b12: 道本無拘執放開把住自由還要人人悟入
0942b13: 喝一喝下座。因施主上堂佛以一音演
0942b14: 說法眾生隨類各得解僧俗男女平等心一
0942b15: 一皆同證法界。上堂今朝十月初十滴
0942b16: 水滴凍禪眾上來長老說夢忽然夢裏覺來
0942b17: 顯發人人佛之妙用乃垂一足云不是佛之
0942b18: 妙用又喝一喝云不是佛之妙用大眾上來
0942b19: 下去不是佛之妙用復召云大眾分明是夢
0942b20: 師一日到法座前乃提起數珠復顧視云大
0942b21: 眾數珠一百八便方丈。上堂茲日夏
0942b22: 首眾僧結制之辰泐潭山比丘克文與清淨
0942b23: 大眾踞菩薩乘修寂滅行以大圓覺為我伽
0942b24: 藍身心安居平等本際涅槃自性無繫屬故
0942c01: 令我敬請不依聲聞當與十方如來及大菩
0942c02: 薩三月安居為修菩薩無上妙覺大因緣故
0942c03: 離諸垢染清淨梵行若能如是所謂如蓮華
0942c04: 不著水心清淨超於彼。上堂清大師則
0942c05: 上人數年在浙中緣化石筧供具等比者迴
0942c06: 山不勝欣喜然於道人分上一切所作而無
0942c07: 作意既無作意則是無功用大解脫法門所
0942c08: 謂無為而無所不為信手拈來不勞心力種
0942c09: 種聖像種種經卷種種莊嚴種種供具種種
0942c10: 佛事驀拈拄杖云在拄杖頭上東涌西沒
0942c11: 南涌北沒撒開也堂上庫下佛殿僧堂及諸
0942c12: 寮舍種種莊嚴種種清淨法喜禪遂擲下
0942c13: 云撲亦撲不破蕩亦蕩不散來無所從去無
0942c14: 所至無成無壞東海鯉魚打一棒雨似盆傾
0942c15: 若信不及華藏世界所有塵一一塵中現法
0942c16: 界寶光化佛如雲集此是如來剎自在還
0942c17: 清公大師伏惟珍重。上堂今朝四月二
0942c18: 十五為報禪家莫鹵淥水青山在目前一
0942c19: 一分明佛淨土擬心早不淨了也不擬心又
0942c20: 作麼生堂喫茶。上堂忽又是五月
0942c21: 時交參別同異成壞重重一一融通皎
0942c22: 潔驀拈拄杖云一切時分在拄杖頭上不
0942c23: 見有一塵一眾生不成佛者且道泐潭山一
0942c24: 眾有不成佛者也無乃擲下云是成是壞喝
0943a01: 一喝下座。上堂今朝五月復端午隨眾
0943a02: 生心分布子雖然應所知要須一一知
0943a03: 來處且道從什麼處來驀拈拄杖云若知拄
0943a04: 杖子來處即知一切法來處所以道隨眾生
0943a05: 心應所知量循業發現只如大眾從甚麼處
0943a06: 發現一一分明在目前若知發現不妨奇持
0943a07: 若也不知何名出家遂擲下云只者末後一
0943a08: 著也大難會喝一喝下座。上堂今朝五
0943a09: 月半為眾定普請共成佛不須老漢
0943a10: 下座。出外上堂古人所謂有物流動
0943a11: 人之常情情若不生則老僧出入動靜無去
0943a12: 來之作自然人事周又何妨遊戲神通藏
0943a13: 法喜禪樂則與大眾同住如來寂滅海究
0943a14: 竟覺喝一喝下座。上堂今朝六月又初一
0943a15: 為報諸人莫自屈日用無非大智門摩訶般
0943a16: 若波羅密。上堂般若靈智二親而
0943a17: 佛國沙門誠信設一飯以飽禪僧因緣既在
0943a18: 功德何窮驀拈拄杖云所謂靈源明皎潔枝
0943a19: 闇流注乃擲下云參同不二心堂喫茶
0943a20: 去喝一喝下座。上堂今朝六月二十
0943a21: 歎時光催急看看解夏到來拂拭拄杖與笠
0943a22: 無非妙用神通盡是心心證入不須向外馳
0943a23: 求拋自家城邑。上堂今朝又是七月
0943a24: 一夏去秋來自相失各悟自己已性無生人人
0943b01: 當下成佛訖大眾莫道我不受者水潑如
0943b02: 今叢林多作此解。上堂舉古德問僧云
0943b03: 是什麼聲云蛇咬蝦聲德云將謂眾生苦
0943b04: 更有苦眾生又有古德問僧曰是什麼聲曰
0943b05: 雨滴芭蕉聲德云莫謗如來正法輪師云有
0943b06: 一轉語可以安邦定國主聖臣賢有一轉語
0943b07: 國清才子貴家富小兒嬌若是辨得出許
0943b08: 於十字路頭不畜一粒米不種一莖菜接待
0943b09: 來真善知識若辨不出炙脂子鶻臭布
0943b10: 衫且與麼東過西過喝一喝下座。上堂
0943b11: 但以禪門了心頓入無生知見力驀拈拄
0943b12: 杖云不是無生著鼻孔東海鯉魚打一
0943b13: 棒雨似盆傾不是知見誰不明了誰不具足
0943b14: 阿誰無分不是頓入閻老子呵呵大笑云泐
0943b15: 潭山裏一眾若於者裏薦得去盡作雲門烜
0943b16: 兒孫若薦不得閻羅老子所管遂擲
0943b17: 下拄杖下座。上堂昨日有人從袁州來
0943b18: 得洪州信說道長安米價高福建路荔枝
0943b19: 熟前三三後三三泐潭山裏五日一參下座。
0943b20: 上堂今朝又是九月一暑寒來春復秋須
0943b21: 信人人一事不同時逐遷流既是人人
0943b22: 一事為什麼有信者有不信者不見世尊
0943b23: 云一雨所潤三草二木。上堂舉古人云
0943b24: 如珠在盤不撥而自轉只如大眾開單展
0943c01: 拈把筋一切時中所作所為又何假人撥
0943c02: 而後轉乃至雲門糊餅趙州樹德山棒臨
0943c03: 濟喝又何假人撥而後應自是諸人不悟
0943c04: 後錯會又干他糊餅樹棒喝甚麼事豈不
0943c05: 見六祖大師云汝當一念自知非自己已靈光
0943c06: 常顯現。上堂舉雲門大師云盡大地是
0943c07: 個脫門枉作佛法會何不見山是山見
0943c08: 水是水師云大小雲門錯下名言好與三十
0943c09: 棒如今既不喚作山不喚作水又喚作什麼
0943c10: 若有明眼衲僧辨得出三十棒還泐潭若
0943c11: 辨不出三十棒分付闍喝一喝下座。
0943c12: 上堂舉祖師云正說知見時知見即是心當
0943c13: 心即知見知見即如今師云若道是教外別
0943c14: 傳又說道即如今此一心知見為復是諸
0943c15: 人即令一心知見為復是諸佛知見若道是
0943c16: 諸人即令一心知見有底又不肯說心說性
0943c17: 若道是諸佛知見又有何荖別試為泐潭定
0943c18: 當看若定當不出虛消信施。上堂今朝
0943c19: 十一月候又嚴寒忽光陰過死生君自
0943c20: 看是日已巳過命亦隨減如少水魚斯有何樂
0943c21: 須知人人赤肉團上有一物能隨萬事變不
0943c22: 逐四時凋且道是什麼喝一喝下座。
0943c23: 上堂舉僧問雲門如何是學人自己已門云遊
0943c24: 山翫水師云且道雲門荅這僧不荅這僧莫
0944a01: 謗雲門好若道不荅這僧什麼處是不荅處
0944a02: 眾中多是師承學解承言者喪縱不在文字
0944a03: 語言上又打在無事裏所謂滯句者迷若識
0944a04: 得雲門大師即識得自己可謂不見一法即
0944a05: 如來方得名為觀自在。上堂祖師西來
0944a06: 教外別傳所謂如牛駕車車若不行打車即
0944a07: 是打牛即是大眾人各有一頭水牯牛駕個
0944a08: 車子即是毛色有異心相不同有赤者白者
0944a09: 青者黃者黑者如今莫待下痛鞭各自拽個
0944a10: 車子堂喫茶去下座。元旦日上堂問
0944a11: 話畢師云一問一荅皆是當人各各神通光
0944a12: 明清淨妙心一一從自己已運將出來烜現
0944a13: 前自是眾生迷情不覺不知改旦新元伏惟
0944a14: 知事首座大眾尊候萬福良久云昨日今朝
0944a15: 事不同人人依舊主人翁雖然平等添新
0944a16: 夢覺元來是空是空不空二十空門元
0944a17: 不著一性如來共同喝一喝下座。
0944a18: 供養羅漢上堂三界唯心萬法唯識未有一
0944a19: 法不從心之所生心若滅也一切法滅所以
0944a20: 過去心不可得未來心不可得見在心不可
0944a21: 得三際既不有一心何所生大眾但盡浮想
0944a22: 盡證阿羅漢浮想不盡流浪生死喝一
0944a23: 喝下座。上堂古人云仁者見之謂之仁
0944a24: 智者見之謂之智雲門云一切智通無障礙
0944b01: 拈起扇子云釋迦老子來也又拈起扇子云
0944b02: 跳上三十三天築著帝釋鼻孔東海鯉魚
0944b03: 打一棒雨似盆傾好一切智智清淨無二無
0944b04: 二分無別無故佛手開步東西生緣
0944b05: 別處喝一喝下座。上堂今日供養羅漢
0944b06: 夜來四方高人諷誦妙法蓮華經安樂行品
0944b07: 一遍大眾作麼生是安樂行擬心早不安樂
0944b08: 了也乃喝一喝云豈不是安樂行如何是透
0944b09: 法身北斗裏藏身豈不是安樂行如何是祖
0944b10: 師西來意前樹子豈不是安樂行如何
0944b11: 是超佛越祖之談糊餅豈不是安樂行以至
0944b12: 僧俗大眾一一清淨光明住持豈不是安樂
0944b13: 行乃至一佛二菩薩一一羅漢一一辟支佛
0944b14: 無不清淨實相住持所謂安樂行也大眾唯
0944b15: 有髻中寶珠不妄與之雖然不與亦人人具
0944b16: 足十二時中光明烜阿誰欠少還會麼
0944b17: 堂喫茶去喝一喝下座。上堂衲僧門下
0944b18: 有有主有時也和其光同其塵四五百
0944b19: 條花柳巷二三千處管絃樓有時主也奪賊
0944b20: 馬煞乎賊披毛戴角入來優羅花火裏
0944b21: 開大眾只如主未分時如何今朝三月十
0944b22: 五。章江長老來上堂舉僧問雲門如何
0944b23: 是諸佛出身處門云東山水上行泐潭即不
0944b24: 然若有人問如何是諸佛出身處但向伊道
0944c01: 遠離洪井深入寶山大眾且道是同是別忽
0944c02: 有個衲僧出來云這裏是什麼所在說同說
0944c03: 別也難得須是實到這田地始得若未到且
0944c04: 不得草草。上堂舉僧問雲門如何是學
0944c05: 人自己門云遊山翫水而令多作自己會承
0944c06: 言者喪既不作自己會又作麼生會滯句者
0944c07: 迷德山入門便棒其僧擬議山云不得作棒
0944c08: 會既不作棒會又作麼生會臨濟一喝不作
0944c09: 喝用既是一喝何故不作一喝用宗旨如何
0944c10: 其宗旨者諸佛諸祖教外別傳不屬文字言
0944c11: 句其文字言句是心外戲論之法既不戲
0944c12: 論直須自悟若自悟也事同一家苟不然者
0944c13: 彼我途轍喝一喝下座。上堂今朝四月
0944c14: 二十五栽秧漸漸南畝半飢半飽淡飯羹
0944c15: 泥裏雨裏可憐許惟有高僧不知各自
0944c16: 堂喫茶去。上堂衲僧門下有春有冬有
0944c17: 秋有夏有陰有陽有晝有夜天地載日月
0944c18: 運行成就四時長養萬物善知識者觀機設
0944c19: 教應病與藥成就眾生種種方便亦復如是
0944c20: 然則無智人前莫說打頭破額裂。
0944c21: 上堂釋迦老子道一切眾生生死相續皆由
0944c22: 不知常住真心性淨明用諸妄想此想不
0944c23: 真故有輪轉大眾要得生死不相續妄想心
0944c24: 滅但直下識取自己常住真心性淨明則
0945a01: 自然生死不相共生慶快所謂一得永得
0945a02: 若信不及不聽受則沉在業識無明海喝一
0945a03: 喝下座。供養羅漢上堂大眾一切法即
0945a04: 諸佛法一切心即諸佛心一切語即諸佛語
0945a05: 一切道即羅漢道法也心也語也道也且道
0945a06: 是一也是二也是同別也二由一有一亦莫
0945a07: 守一心不生萬法無咎。上堂二月復三
0945a08: 月一一應時柳絲弄春風梨花白如雪門
0945a09: 門法界門法法離言說驀拈拄杖云欲知交
0945a10: 參處杖頭諸佛剎乃擲下云不妨拋來擲去
0945a11: 在諸人眼睛裏。上堂今朝三月初五
0945a12: 普天之下好雨非但百姓歌謠老僧不勝手
0945a13: 舞何也豈不見乾闥王奏樂迦葉起舞直
0945a14: 得須彌岌嶪海水騰波驀拈拄杖云大眾一
0945a15: 波纔動眾波隨萬法皆從一法衲子大家
0945a16: 同會取七顛八倒光輝擲下拄杖下座。
0945a17: 上堂今朝又是三月半離念身心登彼岸泯
0945a18: 其所以自然兩個五百作一貫喝一喝下
0945a19: 座。上堂舉世尊問波斯匿王曰汝以何
0945a20: 相觀佛王曰觀身實相觀佛亦然觀佛寔相
0945a21: 觀法亦然法界眾生界根根塵塵一切清淨
0945a22: 大眾欲識如來大寂滅汝但盡攀緣喝一喝
0945a23: 下座。閉馬祖塔上堂祖宗門下有
0945a24: 子應機接物有開有閉苟開而不能閉喪
0945b01: 家失計閉而不能開誰辨來或開而能閉
0945b02: 也不妨遊戲閉而能開也重重善財或不開
0945b03: 不閉時又作麼生大眾僧堂裏隨例軟餅
0945b04: 頭橫咬咬喝一喝下座。上堂心生種種法
0945b05: 生心滅種種法滅喚什麼作釋迦老子驀拈
0945b06: 起拄杖云假名三十二八十也空聲一切人
0945b07: 間強名卓拄杖下座。上堂云天心得
0945b08: 自在盛熱復清涼衲僧如薦得重法中王
0945b09: 喝一喝下座。上堂佛言捨家出家難學
0945b10: 道見性難元來捨家出家難學道見性復難
0945b11: 如今學道者如恒河沙見性者未有一二佛
0945b12: 又言性成無上道永嘉云自性天真佛雲門
0945b13: 云如今諸方多是說心說性教裏少哩師云
0945b14: 雲門又不許說心說性佛言性成無上道且
0945b15: 道佛說底是雲門說底是大眾差之毫失
0945b16: 之千里。上堂知事首座大眾出入相拋
0945b17: 來依舊南山對北山忙者自忙閑者閑閑
0945b18: 忙彼此不相依舊水雲間。上堂舉僧
0945b19: 問雲門如何是佛法大意門云春來草自青
0945b20: 又僧問首山如何是佛法大意山云楚王城
0945b21: 畔汝水東流忽有人問泐潭如何是佛法大
0945b22: 意向伊道久雨不晴此三轉語有一轉語可
0945b23: 以作諸佛之法藥治一切眾生病有一轉語
0945b24: 可以作諸祖之秘菩薩直截之要道有一
0945c01: 轉語可以作衲僧脫大道場是禪者放身
0945c02: 命處大眾若擇得出如久客家若擇不出
0945c03: 若行人失路喝一喝下座。上堂諸佛如
0945c04: 來說一切眾生身中有三大何者為三身大
0945c05: 相大用大又古德云十方無壁落四面亦無
0945c06: 門露赤灑灑沒可把既沒可把喚什麼
0945c07: 作三大莫有人擇得出麼若擇得出不妨好
0945c08: 手若擇不出眾生日用而不知喝一喝下座。
0945c09: 上堂大眾好雨點點不落別處且道落在什
0945c10: 麼處莫是落在法堂前麼莫是落在田野中
0945c11: 麼莫是落在山林間若是通達底人神通妙
0945c12: 用無可不可有一般人更不求妙悟但作平
0945c13: 常一路實頭見又喚做不走作人此之見
0945c14: 未出常流若妙悟明眼底人他一一知來
0945c15: 處一一知落處更不顢頇大眾且道落在什
0945c16: 麼處久參先德一舉便了後進初機更子
0945c17: 細。因雪上堂舉龐居士藥山因緣師
0945c18: 云全禪客當不返遭其亂且道全禪客
0945c19: 當時合下得什麼語免被龐公折挫如今莫
0945c20: 有扶持佛事者麼出來開發大眾眼目亦表
0945c21: 自己參學身心如無老僧為說破今日臘
0945c22: 月初十山門街坊丐者入寮打疊忽有人問
0945c23: 諸丐者已巳在寮中時又作麼生良久乃喝云
0945c24: 相逢不下馬各自有前程。上堂今朝又
0946a01: 是三月一大道何曾有得失桃花處處靈雲
0946a02: 心笑玄沙弄不出只這弄不出罕遇知音。
0946a03: 上堂今朝七月秋初一時循環夏又畢衲
0946a04: 僧活計拄杖頭去兮住兮無固必去住自由
0946a05: 且道祖意是同是別只如古人云雞寒上樹
0946a06: 鴨寒下水意旨如何喝一喝下座。上堂
0946a07: 雲門云久雨不晴劄大眾且道雲門一劄與
0946a08: 德山棒臨濟喝是同是別若道別祖宗門下
0946a09: 豈有兩般若道同爭奈德山臨濟雲門家風
0946a10: 有異衲僧到這裏如何剖判若剖判得出可
0946a11: 謂無邊剎境自他不隔於毫端十世古今始
0946a12: 終不離於一劄今朝二月二十五各自堂
0946a13: 喫茶去。上堂舉印宗法師問盧行者云
0946a14: 仁者在黃梅有何言教旨趣傳授盧曰彼指
0946a15: 授者唯論見性成佛不說禪定解脫無念無
0946a16: 為宗云何故不說禪定解脫無念無為盧曰
0946a17: 是二法皆是佛法不二之法宗云如何是
0946a18: 不二之法盧曰如仁者講涅槃經明見佛性
0946a19: 是名佛法不二之法師云彼時小巧禪道早
0946a20: 是中半了也如今叢林多是唯論禪定解脫
0946a21: 無念無為且道六祖底是如今底是分即是
0946a22: 不分即是若分去有違有順有是有非若不
0946a23: 分又不辨邪正埋沒我宗乘譬如世間道路
0946a24: 有直有有險有善其行路者可行即行可
0946b01: 止即止大眾還識泐潭老僧麼良久云捋此
0946b02: 深心奉塵剎是則名為報佛恩喝一喝下座。
0946b03: 師首座時在仰山結夏小參云莫有真師子
0946b04: 兒試出來對眾哮吼看時有僧出禮拜師云
0946b05: 不知是不是是即也大奇僧問鍾聲纔動大
0946b06: 眾雲臻禁足已巳臨如何指示師云大家在這
0946b07: 裏進云莫便是和尚為人處也無師云多是
0946b08: 向言句中轉進云一堂風冷淡千古意分
0946b09: 明師云且莫亂道僧問承古有言眾生日用
0946b10: 而不知未審不知個什麼師云道進云忽然
0946b11: 知後如何師云十萬八千僧提起坐具云爭
0946b12: 奈者個何師便喝僧云好一喝未有在師
0946b13: 云喫棒且待別時。復云更有問話者麼
0946b14: 良久云洎合放過乃喝復舉拂子云耶耶盡
0946b15: 十方世界若凡若聖若僧若俗若草若木盡
0946b16: 向拂子下成佛作祖無前無後一時解脫還
0946b17: 有不脫者麼設有命若懸絲又撫掌云知
0946b18: 音者少所以此個事論實不論虛參須實參
0946b19: 悟須實悟若纖毫不盡落魔界豈不見古
0946b20: 人道平地上死人無數過得荊林是好手
0946b21: 如今人多是得個身心寂滅前後際一念
0946b22: 萬年去休去歇去似古廟裏香去冷湫湫
0946b23: 地去便為究竟殊不知被此勝妙境界障
0946b24: 蔽自己正知見不能現前神通光明不得發
0946c01: 露或有執個一切平常心是道以為極則天
0946c02: 是天地是地山是山水是水僧是僧俗是俗
0946c03: 大盡三十日小盡二十九此依草附木不知
0946c04: 不覺一向迷將去忽然問他我手何似佛手
0946c05: 便道是和尚手我何似便道是和尚
0946c06: 人人盡有生緣處那個是上座生緣處便
0946c07: 道某是某州人是何言歟且莫錯會好凡百
0946c08: 施為須要平常一路子以為穩當定將去合
0946c09: 將去更不敢別移一步怕墮坑落塹長時一
0946c10: 似雙盲底人行路一條拄杖子寸步拋不得
0946c11: 緊把著憑將去步步依倚一日若道眼豁開
0946c12: 頓覺前非拋杖子撒開兩手十方蕩蕩七
0946c13: 縱八橫東西南北無可不可豈可一向倚他
0946c14: 門戶傍他行有甚快活自己畢竟如何不
0946c15: 見雲門大師道而今天下老和尚多是師承
0946c16: 學解路布葛藤印板上打來模子裏脫出當
0946c17: 人若是明去何不一切臨時又不見臨濟大
0946c18: 師云我者裏是活祖師西來意把來便用立
0946c19: 處皆真他不說古又如何令又如何者語得
0946c20: 那語不得那裏是虛者裏是實與我拈出
0946c21: 絲毫許實底道理來看此蓋當人眼不開自
0946c22: 無見處一向承虛接響百般忌諱自經自縛
0946c23: 直饒與麼說當下忽然見得倜儻分明去也
0946c24: 是棺木裏瞪眼如今還有無師智自然智不
0947a01: 與萬法為侶者烜底丈夫漢齖齖千
0947a02: 變萬化見我恁麼胡言漢語便好近前驀口
0947a03: 摑拽下椅子擲向三門外喝散大眾豈不快
0947a04: 哉還有麼良久云若無且看老僧騎案山跳
0947a05: 入諸人眼睛裏七顛八倒呵佛罵祖去也
0947a06: 喝一喝下座。師到崇勝眾請小參僧問
0947a07: 未明心地印難過趙州如何是趙州師
0947a08: 云過進云莫便是和尚為人處也無師云
0947a09: 作麼生會僧作一圓相師云且喜勿交涉進
0947a10: 云也不得良為賤師便喝復云更有問話
0947a11: 者麼良久無人出師云不因一事不長一智
0947a12: 說事亦不妨說理亦無礙為報學道人莫作
0947a13: 理事會阿呵呵欲求長須入水是非中聲色
0947a14: 裏放一倒扶一起是何宗囉囉哩驀拈拄杖
0947a15: 畫一畫云適來許多葛藤向什麼處去也復
0947a16: 舉拄杖云拄杖子變作觀音菩薩以甘露水
0947a17: 灌入諸人頂門裏還有眼開心悟神清氣
0947a18: 爽底麼乃喝云莫妄想活落落須山把便
0947a19: 撲擲下拄杖云耶耶三十三天不知不覺帝
0947a20: 釋居善法堂為諸天說法勸喻云汝等諸仙
0947a21: 盡是閻浮提歸依佛歸依法歸依僧不殺不
0947a22: 盜不邪婬不妄語不飲酒不食肉布施持戒
0947a23: 廣作善業來生此間受種種勝妙快樂汝等
0947a24: 諸仙不得一向迷於妙樂須知無常念念不
0947b01: 停念念遷謝速疾速疾便是到來相將墜墮
0947b02: 汝等當求不來不去不生不滅究竟解脫清
0947b03: 淨涅槃之樂師乃噓噓今日為眾竭力禍出
0947b04: 私門笑破衲僧口然雖如是也不得草草乃
0947b05: 撫膝下座。師到九山眾請小參僧問
0947b06: 古人道前三三後三三前三三即不問如何
0947b07: 是後三三師云的進云恁麼進前三步也師
0947b08: 云進云大眾證明真善知識師云杜撰衲
0947b09: 僧師云大眾此事若全提也便須荒院散
0947b10: 眾拳倒山踏翻四大海三世諸佛諸
0947b11: 佛祖師天下老和尚十二分教填其溝塞其
0947b12: 壑雖然如此盡法無民且向世諦流布建化
0947b13: 門中即不可乃拈拂子云三世諸佛諸大祖
0947b14: 師天下老和尚十二分教在拂子頭上分
0947b15: 開也懷州牛喫禾益州馬腹脹天下醫人
0947b16: 灸左膊上以拂子左邊敲云太虛為須
0947b17: 作槌遂喝云鼕鼕市裏識取天子將錯
0947b18: 就錯以拂子右邊敲云大地作床長天為幕
0947b19: 蹶倒打睡百草頭上薦取祖師病鳥栖噫
0947b20: 九年空面壁撫掌不回頭笑煞傍觀如今莫
0947b21: 有傍觀底麼良久乃喝云洎合停囚長智又
0947b22: 舉拂子云穿鼻孔向跟下走出東
0947b23: 西南北土曠人稀天上天下唯我獨尊阿喇
0947b24: 喇遂擲下拂子云是什麼下座。師問僧
0947c01: 了也未云未了師云喫粥了也未云了師
0947c02: 云又道未了復云門外甚麼聲云雨聲師云
0947c03: 又道未了復云面前是甚麼云屏風師云又
0947c04: 道未了復云還會麼云不會師云取一頌
0947c05: 隨緣事事了日用何欠少一切但尋常自然
0947c06: 不顛倒。師到大愚眾請小參師云二三
0947c07: 月來天氣和暖萬物生長百鳥和鳴桃花紅
0947c08: 李花白到處園林翠連野色誰家年少賞勝
0947c09: 踏青唯有古寺老僧坐對遂以拂子敲
0947c10: 禪床云敲枷打出釘楔大有癡頑怕吞
0947c11: 熟醍醐上味候伊時趙州石橋循途守
0947c12: 轍百丈野狐為君一狐疑淨盡眼光電掣
0947c13: 南北東西有誰辨別還有辨別底麼試出來
0947c14: 撫掌呵呵大笑打個筋斗供養大眾一者慶
0947c15: 快平生二與天下人作標牓有麼有麼秪為
0947c16: 情生智隔想變殊我者裏不免拆東籬補
0947c17: 西壁去也以拂子畫云十方世界百雜碎何
0947c18: 處更有山河大地耶看看四大海水在諸人
0947c19: 面前滔滔地氣象萬端魚龍變化還見麼見
0947c20: 則不無忽然有個巡海夜出來道禪和子
0947c21: 如何是脫生死底句向他道什麼即得若不
0947c22: 向他道被他一吉橑棒打煞餧魚喫當此
0947c23: 之際以何為身以何為心以何為人以何為
0947c24: 我以何為佛以何為祖以何為禪以何為道
0948a01: 會麼良久云五更侵早起更有夜行人乃拂
0948a02: 子擊禪床下座。
0948a03: 偈頌僧請問三聖問雪云透網金鱗
0948a04: 以何為食云待透出網來即向道聖
0948a05: 云一千五百人善知識話頭也不識師以頌
0948a06: 示之。潦倒漁翁坐釣臺金鱗赫赫波
0948a07: 來海門空闊纔施網霹靂一轟天地開
0948a08: 雪云老僧住持事大。放去來得自
0948a09: 由不堪優處亦堪優可憐滯句承言者爭是
0948a10: 爭非空白頭僧請問霞騎聖僧意旨
0948a11: 如何。千變萬化七顛八倒騎聖僧踏倒
0948a12: 水潦釋迦起身比丘悟道若會此意寒來著
0948a13: 襖僧請問雪鼻蛇因緣。打
0948a14: 弄琵琶相逢一會家雲門能合調長慶解隨
0948a15: 邪古曲非音律南山鼻蛇何人知妙訣的
0948a16: 子是玄沙僧問南臺圓和尚大隨龜話
0948a17: 圓以手翻覆示之其僧不肯乃質於師師以
0948a18: 頌釋之。少室之妙訣觀根而密付大隨
0948a19: 曾泄機南臺亦失護翻手與覆手脫履著龜
0948a20: 處明明言外傳信何有今古擲金鍾輥
0948a21: 水東流日西去僧請問馬大師日面佛
0948a22: 月面佛。日面月面胡來漢現一點靈光
0948a23: 萬化千變僧請益僧問雲門如何是正法
0948a24: 眼門云普。但無一切心自然合大道應用
0948b01: 在臨時莫分妙不妙僧請問僧問雲門
0948b02: 如何是諸佛出身處門云東山水上行。
0948b03: 目前有路誰解通方東山水上求者茫茫
0948b04: 諸佛出身處東山水上行目前一彈指現
0948b05: 煞分明日面月面過佛手呈皆承此個
0948b06: 力言外度迷情僧曰眾中多以無事
0948b07: 量師復成頌。多將無事會無事困人心
0948b08: 有無俱勿念自可剖靈音落落雖殊應寥寥
0948b09: 不在尋哉萬化首都秪于令僧請
0948b10: 問僧問首山如何是佛法的的大意山云楚
0948b11: 王城畔汝水東流。楚王城畔水東流樹
0948b12: 倒藤枯笑不休好是自從投子後更無人
0948b13: 道油油僧舉趙州前樹子話或云
0948b14: 有此語或云無此語師以頌之。前
0948b15: 樹子趙州無此語若是本色人直下未相
0948b16: 許前樹子趙州有此語為報同道流覿
0948b17: 面如何舉僧舉雲門北斗裏藏身。
0948b18: 東涌西沒北斗藏身法王法令德非有
0948b19: 趙州勘破婆子。似狂不狂趙州老或凡
0948b20: 或聖人難曉是非長短任君裁老婆被伊勘
0948b21: 破了婆子云好箇阿師又與麼去。
0948b22: 臨岐有水復有火遇賤即貴全可可臺山一
0948b23: 路去無差幾個行人脫前樹子
0948b24: 前樹子我道不如松枯枝折落地打著
0948c01: 去年造化無私不思力一一青青寒色
0948c02: 長短大小在目前可笑時人會不得
0948c03: 頌黃龍和尚垂示佛手生緣。我手
0948c04: 何似佛手翻覆誰辨好醜若非師子之兒野
0948c05: 干謾為開口我何似隱顯千差
0948c06: 萬錯欲開金剛眼睛看取目前善惡
0948c07: 人人盡有生緣處認著依前還失路長空雲
0948c08: 破日華開東西南北從君去鳥窠和尚
0948c09: 吹布毛。鳥窠吹布毛紅日午方高趙王
0948c10: 因好滿國人帶刀僧問雲門如何是
0948c11: 啐啄之機門云響。有問啐啄機雲門荅
0948c12: 云響昨日雷轟天夜來山水長寶壽開
0948c13: 堂三聖推出僧。探騎飛來棒下寧瞎人
0948c14: 翻滿鎮州城太平本是將軍致不許將軍見
0948c15: 太平石火光中電影分怒雷隨震動乾
0948c16: 坤耳聾眼瞎人無數誰是知恩解報恩
0948c17: 僧問風如何是佛云丈林山下竹根邊。
0948c18: 丈林山下竹根邊水在深溪月在天良馬不
0948c19: 知何處去阿難依舊世尊前靈雲見桃
0948c20: 花悟道。奇哉一見桃花後萬別千差更
0948c21: 不疑獨有玄沙言未徹子孫幾個是男兒
0948c22: 昔日靈雲見悟時香苞紅一枝枝如今到
0948c23: 處還開也陌上相逢說向誰僧問趙州狗
0948c24: 子還有佛性也無州云無僧云上至諸佛下
0949a01: 至螻蟻皆有佛性狗子為什麼無州云有業
0949a02: 識在。言有業識在誰云意不深海枯終見
0949a03: 底人死不知心僧問雲門如何是吹毛
0949a04: 門云骼。誰謂吹毛利雲門骼可知一朝權
0949a05: 在手看取令行時僧問龍牙古人得個什
0949a06: 麼道理便休去歇去牙云如賊入空室。
0949a07: 買相頭量才補職眼衲僧面前不識
0949a08: 僧問長沙了即業障本來空未了還須償宿
0949a09: 債秪如二祖是了不了沙云空。臨機無巧
0949a10: 妙得意不勞功其如人不會聞空便謂空
0949a11: 僧問趙州一物不將來時如何州云放下著。
0949a12: 移高就下威權解脫門開信可憐不得空
0949a13: 王真妙訣動隨聲色被勾牽僧問雲門如
0949a14: 何是超佛越祖之談門云餬餅。超佛越祖
0949a15: 之談覿面相呈誰領不知箭過新羅動地閑
0949a16: 爭餬餅雲門子。雲門子消息
0949a17: 少人知有時一撥動大地眼雲門
0949a18: 抽顧。雲門抽顧自有來由一點不到休休
0949a19: 休休臨濟三度問黃檗佛法大意三度被
0949a20: 打。資更不著些些岐路年深恐轉直
0949a21: 下痛施三頓棒夜來依舊宿花臨濟到
0949a22: 大愚處悟。便言黃檗無多法大丈夫兒豈
0949a23: 目乖下兩拳明有信不從黃檗付將來
0949a24: 僧問首山如何是佛法大意山云新婦騎
0949b01: 阿家牽。張顛不似首山顛不動毫百怪
0949b02: 全猶得黃龍再拈出四方明眼若為傳
0949b03: 新婦騎阿家牽低頭拈得一文錢十字街
0949b04: 頭拍手笑東村王老屋頭穿雲門云火裏
0949b05: 蝍蟟吞大虫。秦時轢鑽頭通大施門開
0949b06: 妙莫窮火裏蝍蟟依舊活拈來誰解恣英雄
0949b07: 火裏蝍蟟吞大虫去年不似今年窮直得黃
0949b08: 茅瘴氣發雪壓桃花處處紅臨濟鋤茶園
0949b09: 次見黃檗來遂拄鋤頭而立檗云者漢困那
0949b10: 際云鋤也未鋤困個什麼檗以拄杖便打際
0949b11: 接住一送檗便倒云維那相救維那近前
0949b12: 扶云爭容得這風顛漢與麼無禮檗以拄杖
0949b13: 打維那際乃連鋤地數下云諸方火葬這
0949b14: 裏一時活埋。奪旗掣著精神父子雖親
0949b15: 法不親為報四方禪者道等閑莫作守株人
0949b16: 百丈再參馬祖。客情步步隨人轉有大威
0949b17: 光不能現突然一喝雙耳聾那吒眼開黃檗
0949b18: 面興化打克維那。丈夫當不
0949b19: 興化為人徹底漢已巳後從教眼自開棒了
0949b20: 錢出院雲門臘月二十五。臘月二十
0949b21: 五一曲超今古鎮州大蘿蔔生長在深土
0949b22: 僧問雲門不起一念還有過也無門云須
0949b23: 山。不起一念海裏須把來便用休別針
0949b24: 錐百丈野狐。不落藏鋒不昧分要伊從
0949c01: 此脫狐身相逢盡道休官去林下何曾見一
0949c02: 人
0949c03: 
0949c04: 古尊宿語錄卷四十五　　　　　士九
