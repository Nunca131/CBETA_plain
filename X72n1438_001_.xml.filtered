0580b01: 
0580b02: 
0580b03: 
0580b04: 
0580b05: No. 1438-A
0580b06:  霖禪師秉拂語題辭
0580b07: 
0580b08: 先老人年八十。預知涅槃時至。乃舉大法授霖公禪
0580b09: 師。即命首眾秉拂聞其提唱。眾大悅服。未幾老人示
0580b10: 滅。而眾強師繼廗。法輪大轉宛如老人無恙。時茲同
0580b11: 門諸弟兄僉議請師秉拂語先梓流通。而屬余序諸
0580b12: 卷首。余以謂禪師之出世。譬如旭日東昇光射宇內。
0580b13: 凡有眼者孰不見之。又安用序為。第承眾命不辭荒
0580b14: 蕪。聊紀緣起云爾。　　法弟傳善和南題
0580b15: 
0580b16: 目次
0580b17: 秉拂四則茶話三則舉古六則
0580b18: 佛事十二則偈二十八首頌十七首
0580b19: 贊二十二首鵠林哀悃七篇附
0580b20: 
0580b21: 
0580b22: 
0580b23: 
0580b24: 
0580c01: No. 1438
0580c02: 山為霖禪師居首座寮秉拂語錄
0580c03: 卷上
0580c04: 
0580c05: 書記　太靖　錄
0580c06: 付法日。老和尚命秉拂。師云。多子塔前無縫襖。黃梅
0580c07: 室裏破袈裟。吾師今日親分付。鐵樹重開五葉華。還
0580c08: 有共相證明者麼。僧問。面稟親承建法立僧。大眾上
0580c09: 來特申慶賀。師云慶賀箇甚麼。進云。石頭開瑞
0580c10: 色。祥雲萬里匝乾坤。師曰一任讚嘆。進云。分明舉起
0580c11: 報諸方。洞水逆流波萬丈。師曰切忌妄通消息。僧問。
0580c12: 石喧空。大地側耳。偃月長蛇即不問。子承父業事
0580c13: 如何。師展兩手。進云。果然出窟金毛異。哮吼乾坤異
0580c14: 類驚。師曰不妨證明。進云。玉蹄踏破澄潭月。金角
0580c15: 開雲外天。大用現前如何施設。師便喝。進云堂中首
0580c16: 座天然自在。師曰禮拜了退。僧問。凡有言說盡屬濁
0580c17: 句邊。某甲從濁句中問。請師向淨句中答。師云背
0580c18: 後是甚麼。僧禮拜云謝師答話。師不對。僧問。春風浩
0580c19: 蕩瑞氣氤氳。法王法嗣紹續祖風。今日人天眾前。未
0580c20: 審所傳何事。師起拂子。進云。當陽一句蒙師指。洞
0580c21: 上宗乘事若何。師云漆桶放光。僧禮拜。僧問。昔青
0580c22: 答則監院自己已話云丙丁童子來求火則不悟。法眼
0580c23: 亦答云丙丁童子來求火則悟去。未審如何是渠悟
0580c24: 的道理。師云今日汝問我。進云。夜靜水寒魚不餌。滿
0581a01: 船空載月明歸。師云閑言語。還有問話者麼。眾不出。
0581a02: 師乃云。舉古舉今。殘餿飯不勞拈出。向自己已胸襟
0581a03: 道一句。怎奈舌頭短。當陽直指。遲了八刻。聲前一路。
0581a04: 切忌道著。所以此事三世諸佛證入無門。一大藏教
0581a05: 詮顯不及。直饒雲門曹洞臨濟德山到者裏只得拱
0581a06: 手歸降瞠乎其後。忽有箇漢聞恁麼道。當下歇去心
0581a07: 猿休意馬。向萬仞頭撒手放身。直令命根頓斷
0581a08: 氣息不存。然後蘇息起。來向空裏打箇跳。拈一
0581a09: 莖草作丈六金身用。將丈六金身作一莖草用。攪長
0581a10: 河為酥酪。變大地作黃金。為天下人解粘去縛賑飢
0581a12: 麼。若有。佛法有賴。其或未然。不免潑第二杓惡水去
0581a13: 也。乃舉拂子召大眾云。祇這箇。道大眾不見得麼。又
0581a14: 擊案一聲云。道大眾不聞得麼。既見既聞。畢竟是箇
0581a15: 甚麼。咄。更是箇甚麼。復云。道霈忝居老和尚座下二
0581a16: 十餘年。受霜雪姁嫗之恩備至。其奈根性駑鈍一無
0581a17: 所成。今日伏蒙慈旨。於人天眾前以衣拂見付囑累
0581a18: 傳持。仍命居第一座為眾兄弟秉拂說法。如將寶位
0581a19: 直授凡庸曷勝愧悚。然而冤有頭債有主。到這裏毋
0581a20: 容推委。祇得昧祇承。況現前眾兄弟皆老和尚會
0581a21: 中久參勝士碩學名流。乃屈尊就卑同預法筵共作
0581a22: 影響。無任感荷之至。復舉開山晏國師有偈曰。直下
0581a23: 猶難會。尋言轉更賒。若論佛與祖。特地隔天涯。國師
0581a24: 舉問一僧曰汝作麼生會。僧無語。乃謂侍者曰請為
0581b01: 某甲代一轉語。者云和尚恁麼道早已巳隔天涯。僧舉
0581b02: 似國師。國師喚侍者問汝為這僧代語是否。者云是。
0581b03: 國師打出院。師云。國師雖則令行。爭奈侍者語在。
0581b04: 雖然如是。官不容針私通車馬。今日霈上座狗尾續
0581b05: 貂亦有一偈。不免舉似大眾。乃云。上大人。丘乙己巳。化
0581b06: 三千。良久笑云。可知禮也。伏惟大眾久立珍重。
0581b07: 秉拂。今日乃監院九兄以老和尚久不上堂。要霈上
0581b08: 座說幾句佛法與大眾結緣。若論佛法二字。誠不易
0581b09: 說亦不易聞。若果稱實說得聞得一偈半偈蘊在八
0581b10: 識田中。世世生生永為道種。何況能信能解能脩能
0581b11: 證耶。今試舉教中一偈與大眾商量看。華嚴經中道。
0581b12: 一毛現神變。一切佛同說。經於無量劫。不得其邊際。
0581b13: 敢問大眾。一毛分量至微。一切佛智慧辯才甚大。無
0581b14: 量劫時節甚長。為甚麼不得其邊際。須知這一毛高
0581b15: 而無頂。深而無底。旁而無邊。中而無在。而亦不壞一
0581b16: 毛之相。盡乾坤大地森羅萬象若草若木情與無情
0581b18: 相到。一毛既爾一切毛亦然。所謂塵塵爾。法法爾。念
0581b19: 念爾。還有辨明得底麼。若辨明得。則一切諸佛異口
0581b20: 同音說此一毛所現神變經無量劫不得邊際。理合
0581b21: 如是。非為分外。其或未然。且向這一毛上究取。若端
0581b22: 的向這一毛上研究得徹。則更不勞遊歷百城遍參
0581b23: 知識。無量百千法門一時成就。豈不見水潦和尚問
0581b24: 馬祖。如何是西來的的大意。馬祖云禮拜著。水潦方
0581c01: 禮拜。馬祖便踏倒。水潦大悟。起來撫掌大笑云。百千
0581c02: 三昧。無量妙義。只在一毛頭上。識得根源去。後來又
0581c03: 自賣弄云。自從一喫馬師踏。直至如今笑不休。且道
0581c04: 渠畢竟笑箇甚麼不休。咄。乞兒見小利。珍重。
0581c05: 老和尚八十慶開大藏經秉拂。僧問一大藏教即
0581c06: 不問。人法雙忘時如何。師良久。進云還有別通消息
0581c07: 處也無。師云大無厭生。進云。海枯見底龍方現。月落
0581c08: 波心水沒痕。師曰閑言語。僧問。世尊說法四十九年。
0581c09: 談經三百餘會。末後拈花示眾謂之教外別傳。如何
0581c10: 是別傳一句。師起拂子。僧云謝師指示。師云。伶俐
0581c11: 衲僧問教內教外總是繁詞。不涉文彩略借一看。師
0581c12: 曰多了這一問。僧喝云看這漢今日一場敗缺。師曰
0581c13: 自領出去。乃云。昔年黃植三居士施資為本山印
0581c14: 造大藏經。今年七月十九日伏遇老和尚八十降
0581c15: 命辰。有慶壽二邑弟子特請僧眾開此大藏。為老和
0581c16: 尚祝延法算。迴茲善利為國祝釐為民植福。祇如一
0581c17: 大藏中七千餘卷。有經有律有論并三宗諸師著述
0581c18: 語言。不啻汗牛充棟。且道其中還有元字也無。老
0581c19: 和尚劫外藏身順時導物。壽又作麼生祝。若向這裏
0581c21: 和尚未降生已巳前祝壽竟。其或未然。不免架起葛藤
0581c22: 倒縛空去也。乃拈拄杖示大眾云。三世諸佛祇說
0581c23: 這箇。釋迦牟尼佛亦說這箇。今日霈上座亦說這箇。
0581c24: 且道這箇作麼生說。卓一卓云。此是經藏。復卓一卓
0582a01: 云。此是律藏。又卓一卓云。此是論藏。有權有實有頓
0582a02: 有漸。有事有理有因有果。三賢十聖四向四果各隨
0582a03: 根性修行證入。然而者箇非權非實非頓非漸。非事
0582a04: 非理非因非果非。三賢非十聖不屬修不屬證。大眾。
0582a05: 此一大藏已巳覿體現前了也。且道如何看讀。昔鹿門
0582a06: 和尚有言。盡大地是學人一卷經。又云盡乾坤是沙
0582a07: 門一隻眼。以如是眼看如是經。千萬億劫無有間斷。
0582a08: 萬松老人云。看讀不易。直饒恁麼也祇看得半藏。要
0582a09: 望此一大藏猶大遠在。祇如這一大藏。畢竟作麼生
0582a10: 看讀。良久云。彈指圓成八萬門。剎那滅三祇劫。又
0582a11: 卓三下喝一喝。復舉僧問壽山。師解禪師和尚年多
0582a12: 少。山云與空齊年。僧云空年多少。山云與老僧
0582a13: 齊年。師云。先天地而不生。後天地而不老。無古無今
0582a14: 非延非促。此是壽山之壽。今日或有人問老和尚年
0582a15: 多少。但向他道屴崱擎天千古秀。靈源透海萬年清。
0582a16: 且道與古人相去幾何。若向這裏揀辨得出。親為老
0582a17: 和尚祝壽來。若揀辨不出。藏中七百函一任從頭翻
0582a18: 過。珍重。
0582a19: 臘月八日授戒。石燈心間二開士請秉拂普說。僧問
0582a20: 如何是正中偏。師云露柱立庭前。進云如何是偏中
0582a21: 正。師云喚甚麼作露柱。進云如何是正中來。師便喝。
0582a22: 進云如何是兼中至。師云今日且共汝顛倒。進云如
0582a23: 何是兼中到。師云明日向汝道。進云。恁麼則鐵牛吼
0582a24: 出長空外。金殿重重顯至尊。便禮拜。師乃云。曠劫來
0582b01: 事祇在如今。驀拈拄杖云。今日釋迦老子在霈上座
0582b02: 拄杖頭上成等正覺。諸人見麼。卓一卓云。又嘆奇哉
0582b03: 一切眾生皆具如來智慧德相。但以妄想執著而不
0582b04: 證得。諸人聞麼。若也直下聞得。不妨與釋迦老子同
0582b05: 證。直下見得。不妨與釋迦老子同成。既同證又同成。
0582b06: 正當恁麼時。釋迦老子即是諸人自己已。諸人自己已即
0582b07: 是釋迦老子。自己已即是釋迦老子則自己已不可得。釋
0582b08: 迦老子即是自己已則釋迦老子亦不可得。證亦不可
0582b09: 得。成亦不可得。妄想執著亦不可得。智慧德相亦不
0582b10: 可得。只箇不可得亦不可得。且道是箇甚麼。良久云。
0582b11: 皮膚脫落盡。唯有一真實。乃擲下拄杖復云。今日乃
0582b12: 世尊成道之辰。伏承諸山法友慕先老和尚遺風。特
0582b13: 到本山求受戒法。又蒙石燈心間二開士遠來設齊。
0582b14: 殷勤啟請要道。霈與眾戒子發明箇戒的道理。夫戒
0582b15: 之一字乃防非止惡為義。須知當人自己已心體本無
0582b16: 是。何處有非。本無善。何處著惡。無善無惡無是無非。
0582b17: 淨赤灑灑。怎奈眾生日用而不知。既不知則於
0582b18: 無是非中妄搆其非。無善惡中妄興其惡。由是內熾
0582b19: 三毒外染六塵。汩沒三界之中輪轉四生之內。迷淪
0582b20: 苦海無有出期。是故世尊成道首立戒法。且為防其
0582b21: 非而止其惡。還其是而修其善。善極則惡化。惡化則
0582b22: 善亦不存。是極則非忘。非忘則是亦不立。譬如借路
0582b23: 還家。家還而棄路。假舟到岸。岸到而捐舟。又如國家
0582c01: 戒法雖多不出四種。曰五戒。曰沙彌十戒。曰比丘二
0582c02: 百五十戒。曰菩薩十重四十八輕戒。此四種戒雖有
0582c03: 世間出世間小乘大乘之不同。然皆以五戒為根本。
0582c04: 根本若深枝葉自茂。五戒者。一不殺生。二不偷盜。三
0582c05: 不淫欲。四不妄語。五不飲酒。凡受戒者須于此五戒
0582c06: 中深明止作。善達持犯。如不殺生是止。捄護一切眾
0582c07: 生是作。戒殺是持。故殺是犯。如不偷盜是止。修行檀
0582c08: 波羅蜜是作。戒盜是持。非理貪求是犯。如不婬是止。
0582c09: 精修梵行是作。戒婬是持。染心內是犯。如不妄語
0582c10: 是止。真實語質直語柔語和合語是作。戒妄是持。
0582c11: 故妄是犯。如不飲酒是止。修行慧業是作。戒飲是持。
0582c12: 故飲是犯。若唯持而不犯止而不作。是人天五戒。若
0582c13: 持而不犯止而亦作。但安于自利不能利人。是聲聞
0582c14: 五戒。若以此止作持犯自利亦復以此廣化眾生。是
0582c15: 菩薩五戒。唯一五戒由持者不同。故有此種種差別。
0582c16: 更須知聲聞持戒但執身不行。菩薩持戒直令執心
0582c17: 不起。從淺而至深。由近而致遠。如倒食蔗法漸入佳
0582c18: 境矣。諸仁者。三界無安四大不實。光陰難可把玩。生
0582c19: 死不是細事。雖則已巳入佛門著佛袈裟受佛禁戒。若
0582c20: 不知有自己已本分事。亦不知有三界生死苦。但乃
0582c21: 著髑髏。將謂百年可保留戀塵世。豈知萬丈深坑五
0582c22: 欲火日夜燒心。六根賊時刻侵害。雖有出家受戒之
0582c23: 名。而無自利利人之實。一旦無常卒至。不覺不知錯
0582c24: 過一生了也。豈唯一生錯過。將恐百劫千生皆從這
0583a01: 裏錯去。故古德云。地獄未是苦。向袈裟下失人身
0583a02: 是為最苦。諸仁者。人身難得。佛法難聞。善友難值。今
0583a03: 日一會不是小緣。所以弗惜苦口相與發。從今日
0583a04: 去。宜各人人發出世心。立出世志。行出世事。年深月
0583a05: 久習以性成。自然漸能回三毒為三聚淨戒。回六識
0583a06: 為六神通。回煩惱為菩提。回無明為大智。非有假于
0583a07: 他術。乃自心之常分爾。復舉高沙彌參藥山。山問甚
0583a08: 處來。答云南嶽山來。山曰甚麼處去。答云江陵受戒
0583a09: 去。山曰受戒圖甚麼。答云圖免生死。山曰。有一人不
0583a10: 受戒亦無生死可免。汝知麼。答云恁麼則佛戒何用。
0583a11: 山曰這沙彌猶掛脣齒在。至晚上堂。山召曰。早來沙
0583a12: 彌在何處。高沙彌出眾立。山曰。我聞長安甚。汝還
0583a13: 知麼。高沙彌云我國晏然。山云何不受戒去。高沙彌
0583a14: 云。知是般事便休。更喚甚麼作戒。師曰。高沙彌最初
0583a15: 發心受戒便要圖免生死。志氣何等猛烈。及藥山推
0583a16: 出箇無面目漢。要與渠相見。渠到這裏自疑云。恁
0583a17: 麼則佛戒何用。及聞藥山曰這沙彌猶掛脣齒在。方
0583a18: 乃知歸。故藥山再勘云。長安甚。渠便解道我國晏
0583a19: 然。從此更不掛域中日月。獨立劫外乾坤。凜凜高風
0583a20: 千古莫繼。雖然如是。大丈夫漢人人鼻中有竅。若箇
0583a21: 皮下無血。豈肯甘自陸沉不求出離。敢問大眾。祇如
0583a22: 藥山道有一人不受戒亦無生死可免底。且畢竟是
0583a23: 阿誰。參。
0583a24: 茶話
0583b01: 師曰。不用參禪。不須學佛法。但識得生死二字。一生
0583b02: 參學事畢。所以山老人當時常教人看箇生從何
0583b03: 來死從何去。若果識得生所從來死所去處。更有什
0583b04: 麼事。雖然如是。還有三件亦須道破。吃茶不得打濕
0583b05: 舌頭。咬果子不得沾著牙齒。歸寮去不得撞著露柱。
0583b06: 此三件事若有人透得過。明日別設茶筵為渠接風。
0583b07: 若透不得。天色已巳晚。切須緊峭草鞋。
0583b08: 除夕茶話。師云。今夕是除夕。雲堂上燈火熒煌盤
0583b09: 錯落。山中三百大眾聚首分歲。相與噉雲門餅。吃趙
0583b10: 州茶。送舊迎新。共享太平之樂。正當恁麼時。但見雍
0583b11: 雍肅肅熙熙陶陶。不知孰賓孰主孰我孰人。孰親孰
0583b12: 孰同孰異。而監院九兄以一年院事圓滿。到這裏
0583b13: 更要霈上座錦上鋪花饒箇註。不免舉一則古話
0583b14: 與大眾商量。也要大家知有。大智度論云。在有情數
0583b15: 中名曰佛性。在非有情數中名曰法性。敢問大眾是
0583b16: 甚麼在有情數中名曰佛性。在非有情數中名曰法
0583b17: 性。有情無情從甚麼處得來。佛性法性誰為安立。會
0583b18: 麼。自瓶去沽村酒。又著衫來作主人。珍重。
0583b19: 元宵茶話。師曰。月當歲首節屆元宵。極一夜之清觀。
0583b20: 燦萬枝之燈火。當斯時也。然燈佛處處分身。釋迦文
0583b21: 在在受記。轉法輪於一塵之內。現寶剎於一毛之端。
0583b22: 會得也目前包褁雲灑晴空雨。會不得也目前包褁
0583b23: 春開鐵樹花。會得會不得則且置。且道無陰陽地上
0583b24: 即今是甚麼時節。良久云。喫茶去。
0583c01: 舉古
0583c02: 僧舉浮山遠送投子青禪師偈請益。師曰。須彌立大
0583c03: 事理不涉。日月輔而轉偏正縱橫。漸倚他依倚成。白雪方
0583c04: 改變昧本明。少林風起叢迷雲吹散。曹溪洞簾卷豁開眼睛。金鳳
0583c05: 宿龍巢見渠儂否。宸苔豈車碾無路堪行。復云。會得金鳳宿龍
0583c06: 巢。便會得須彌立大。此是本分向上境界。非智識
0583c07: 所到。須玅悟始得。中間也只是隨時說話。看取下面
0583c08: 注。
0583c09: 舉寶鏡三昧云。夜半正明。天曉不露。如何是正明不
0583c10: 露底句。自代云。玉兔抱日走。金烏月飛。
0583c11: 舉壽昌師翁示山和尚偈曰。空拶空兮功莫大。有
0583c12: 迫有也德猶微。謗他迦葉安生理。得便宜處失便宜。
0583c14: 筆寫空。天文不是人間字。真態那因紅粉濃。
0583c15: 舉山有僧為造壽塔畢白山。山曰將多少錢與匠
0583c16: 人。曰一切在和尚。山曰。為將三錢與匠人。為將兩錢
0583c17: 與匠人。為將一錢與匠人。若道得。與吾親造塔來。僧
0583c18: 無語。師曰任公把牛為餌。後僧舉似大嶺菴閑和
0583c19: 尚。閑曰還有人道得麼。僧曰未有人道得。閑曰。汝歸
0583c20: 與山道。若將三錢與匠人。和尚此生決定不得塔。
0583c21: 若將兩錢與匠人。共出一隻手。若將一錢與匠人。累
0583c22: 他眉墮落。師曰一釣連山十二鰲。僧回如教而說。
0583c23: 山具威儀望大嶺作禮嘆曰。將謂無人。大嶺有古佛
0583c24: 放光射到此間。雖然如是。也是臘月蓮華大。嶺後聞
0584a01: 此語曰。我恁麼道早是龜毛長三尺。師云。若無後語。
0584a02: 二俱瞎漢。
0584a03: 舉大慧禪師曰。天命之謂性。清淨法身也。率性之謂
0584a04: 道。圓滿報身也。修道之謂教。千百億化身也。師曰。妙
0584a05: 喜老人慣得其便。等閒開口便穿他釋迦仲尼鼻孔。
0584a06: 拽去拖來得大自在。雖然如是。霈上座則不然。拈拄
0584a07: 杖云。只有這條木楖。也。釋迦底還他釋迦。仲尼
0584a08: 底還他仲尼。妙喜底還他妙喜。橫也。釋迦仲尼妙喜
0584a09: 性命總在這裏百雜碎。正當恁麼時。不橫不一句
0584a10: 作麼生道。聽取一頌。大寥廓兮那設藩籬。滄海汪
0584a11: 洋兮誰築岸隄。無端扶起與推倒。笑殺山僧箇杖藜。
0584a12: 箇杖藜。無人知。春秋不涉擬何為。長年靠在壁角落。
0584a13: 任他暗地自抽枝。咄。
0584a14: 舉鏡清問曹山。清之理畢竟無身時如何。師云太
0584a15: 尊貴生。山曰理則如是事作麼生。師曰須是別相
0584a16: 見始得。清云如理如事。師曰。見卵求時夜。其如太早
0584a17: 何。山曰。瞞曹山一人即得。其如千聖眼何。師曰不是
0584a19: 曰強作主宰。山曰官不容針私通車馬。師曰須是恁
0584a20: 麼道方始話圓。復云。這一則公案古來批判者固多。
0584a21: 得旨者甚少。今日不避譏笑從頭註破。雖然如是。祇
0584a22: 如鏡清道如理如事。此一轉語若在他宗門下。不妨
0584a23: 掉臂長往。到來曹洞門下。直是千里萬里。所以真如
0584a24: 云。鏡清雖則玉本無瑕。爭奈未經敏手終成廢器。且
0584b01: 道訛在甚麼處。頌曰。箇裏本來無位次。旁通線路
0584b02: 正偏圓。直向那邊如事理。還如仰首唾青天。
0584b03: 佛事
0584b04: 玄考禪人火
0584b05: 低頭不見地。仰面不見天。欲識金剛體。但看髑髏前。
0584b06: 髑髏在這裏。金剛體在甚麼處。玄考上座還知麼。若
0584b07: 也知得。祇這箇昔本不生今亦不滅。其或未然。以火
0584b08: 炬打圓相曰。天烈好翻身。看取紅爐一點雪。遂
0584b09: 下火。
0584b10: 克俊柴頭火
0584b11: 以火炬打圓相曰。今日為克俊柴頭茶毗。且道與昔
0584b12: 日丹霞燒木佛是同是別。擲下火炬云。火後一莖茅。
0584b13: 誠菴上座火
0584b14: 以火炬打圓相云。譬如大火聚。猛同時發。各各不
0584b15: 相知。諸法亦如是。復打圓相云。如是如是。擲下火炬
0584b16: 云。誠菴上座但向這裏出氣。
0584b17: 心惕上人火
0584b18: 心惕上座汝妙齡出家銳志入道。語默不苟動靜無
0584b19: 乖。乃叢林之有恒者也。無何尺頭太短。纔年二十九
0584b21: 言。此事我已巳明白了。照見蘊空更何說。死生壽夭若
0584b22: 空花。果然無地生滅。今朝送汝到其中。更有一箇
0584b23: 最後訣。且道如何是最後訣譯。舉火炬云。會麼。靈光爍
0584b24: 破太空。千里萬里一條鐵。喝一喝下火。
0584c01: 乾德上人火
0584c02: 元亨利貞乾之德也。始于一氣。且道這一氣又始箇
0584c03: 甚麼。舉火炬曰。會麼。我見燈明佛。本光瑞如此。便下
0584c04: 火。
0584c05: 送跬存大師入塔
0584c06: 雪覆千山與萬山。孤露孱顏。木人夜半輕舒
0584c07: 手。打破雲門一字關。恭惟跬存大師。戒壇上座法社
0584c08: 老成。清苦律身似寒松之操雪。慈和接物若午蓮之
0584c09: 蒸香。古貌古心行藏有據。實解實行目足無差。撇去
0584c10: 皮囊勝熱火已巳。經百煉收來舍利。無縫塔方乃永藏。
0584c11: 從此寒暑莫遷凡聖不識。正當恁麼時。坐斷乾坤獨
0584c12: 超方外一句作麼生道。十洲春盡華凋殘。無影樹頭
0584c13: 日杲杲。
0584c14: 送大休上座入塔
0584c15: 掛錫南禪已巳數秋。單持一念絕馳求。因圓果滿西歸
0584c16: 去。到此方名為大休。雖然如是。爭奈猶有這箇在。今
0584c17: 日收歸窣堵波。世出世間無罣礙。
0584c18: 送內柔禪友入塔
0584c19: 昔日同參事若何。燈前月下共揩磨。白雲上重相
0584c20: 遇。又送君歸窣堵波。祇如安家樂業一句作麼生道。
0584c21: 拋下靈骨曰。驪珠光燦爛。蟾桂影婆娑。
0584c22: 送法珍禪友入塔
0584c23: 法珍矮闍黎。平生負大志。譚玄說妙簸弄機關。擇友
0584c24: 親師傾瀉意氣。而今一火功成。不免歸于此地。且道
0585a01: 歸此地後作麼生。澄潭不許蒼龍蟠。天上人間恣遊
0585a02: 戲。
0585a03: 送卓生禪友入塔
0585a04: 無生無不生。卓然而獨存。誰人接得渠。石女夜開門。
0585a05: 且道此門作麼生入。髑髏裏面眼睛開。黑似日兮明
0585a06: 似漆。
0585a07: 送眾師骨入塔
0585a08: 諸上座。未到這裏。主賓各別物我皆差。既到這裏。物
0585a09: 我混融主賓一致。藩籬既撤浩然大均。且道這裏是
0585a10: 甚麼所在。會麼。無影樹下合同船。因風到岸無人識。
0585a11: 送眾父母骨入報親塔
0585a12: 人各有父人各有母。今日會歸這裏。方知無彼無此。
0585a13: 雖然如是。娑婆印壞即不問。淨土文成一句作麼生。
0585a14: 木人嶺山歌。石女溪邊舞。
0585a15: 偈
0585a16: 示不異禪人
0585a17: 萬象森羅元不異。續鳧截枉勞神。但能一念無私
0585a18: 去。劫外風光斬斬新。
0585a19: 示曇瑞禪人
0585a20: 優標嘉運。偏從火內開。根盤劫外。道果熟當來。
0585a21: 瑞氣彌寰宇。清氣九垓。春緣渾不涉人。力謾培。
0585a22: 示宅出禪人
0585a23: 三界無安猶火宅。一門出不尋常。白牛車上身長
0585a24: 御。毒蟲鄉中水莫。推倒化城誰借力。直登寶所獨
0585b01: 超方。丈夫立志當如此。勿待臨岐失羊。
0585b02: 誠名
0585b03: 四大幻身旋即滅。剎那夢慮轉成迷。畢生碌碌驅馳
0585b04: 去。贏得浮名付與誰。
0585b05: 淨土
0585b06: 婆娑窠臼能翻轉。極樂蓮房始得居。心淨自然佛土
0585b07: 淨。瑞從火裏現芙蕖。
0585b08: 偶病躬自煎藥作藥病相治偈以自警
0585b09: 髑髏煎藥醫髑髏。那箇髑髏醫到頭。識得身心本無
0585b10: 病。千般藥忌一時休。
0585b11: 盡觀大地無非病。盡觀大地無非藥。藥病相治是一
0585b12: 期。那事何曾輕動著。
0585b13: 維摩疾在毗耶。不二門中勘作家。一默若雷群蟄
0585b14: 惺。看來猶是眼中沙。
0585b15: 世尊出世號醫王。四十餘年說藥方。到底自身醫不
0585b16: 得。至今偃臥涅槃堂。
0585b17: 補喻彌陀以般若心經句為頌
0585b18: 自在行深般若時。照見蘊空度苦厄。不異色空即色
0585b19: 空。受想行識亦如是。身子欲知法空相。生滅垢淨了
0585b20: 無有。是故空中陰界無。諦緣度亦不可得。以無得故
0585b21: 得菩提。般若神明無上力。
0585b22: 中秋翫月　二首
0585b23: 誰將寶鏡掛長空。一片明墮眼中。匝地流輝孤
0585b24: 。千江倒影色融融。乾坤磨老光何減。寒拾論心意
0585c01: 自通。群衲聚觀清興發。不知見處幾人同。
0585c02: 月到中秋倍可觀。十分淨滿出東巒。清江散影珠千
0585c03: 顆。碧漢孤明玉一團。林木顛風光俞靜。庭華醉露色
0585c04: 尤寒。快吟好句酬佳節。轉□□西似跳丸。
0585c05: 贈潘山子茂才舉孝廉
0585c06: 髫年方入泮。既冠即成名。廉孝來天性。文章得法程。
0585c07: 龍潛淵或躍。豹隱霧將明。看取春雷發。拏雲直遠騰。
0585c08: 送潘士閣封君計偕乃郎山子孝廉北上
0585c09: 久臥衡門自樂天。賢郎及第益加鞭。功名得意渾間
0585c10: 事。忠孝根心是世傳。喬梓聯鑣庭訓切。　君臣際會
0585c11: 廟謨宣。朋□聽取臚音後。杖履登山好問禪。
0585c12: 曹山祖塔被僧竊發。見全身骨石具焉。其首
0585c13: 骨大如斗。齒白如玉。身長約九尺計。驚而復
0585c14: 掩之。壽昌竺公聞其事。往啟壙視之。果如所
0585c15: 傳。遂謀重造塔。乃作偈以紀其事。用浪和尚
0585c16: 韻
0585c17: 洞山門下酒顛人。不變易處自藏身。一朝發出與人
0585c18: 看。方知吾道久逾新。地兒孫皆法乳。壽昌密邇便
0585c19: 為主。無縫塔子復巍巍。影落湘潭誰薦取。
0585c20: 壽寧居士八人求偈
0585c21: 才
0585c22: 這段戈情何處來。靈然恰似鏡當臺。遇緣即現離心
0585c23: 意。本有光明九垓。
0585c24: 若龍
0586a01: 神龍變化不可測。此心靈妙更難思。大用現前無軌
0586a02: 則。何須特地更生疑。
0586a03: 乘
0586a04: 一乘妙法白牛車。攬轡如飛直到家。火宅不須求出
0586a05: 去。箇中消息若蓮花。
0586a06: 宗化
0586a07: 天本無言化育成。四時萬物自縱橫。但能親契無言
0586a08: 旨。造化小兒是我生。
0586a09: 輔　求嗣
0586a10: 通身手眼是觀音。普應人間願力深。一念皈依全體
0586a11: 現。寶珠在掌不須尋。
0586a12: 敏侯
0586a13: 自心敏玅如空谷。呼應同時定不差。識得自心端的
0586a14: 處。大千沙界一漚華。
0586a15: 溫夫
0586a16: 仲尼昔日最溫恭。振起斯文百世宗。魚躍鳶飛無別
0586a17: 法。釋迦鼻孔共通風。
0586a18: 樂夫
0586a19: 顏淵樂處竟何如。豈在簟瓢陋巷居。欲識阿儂親切
0586a20: 處。不違終日只如愚。
0586a21: 壽封翁右君王老居士六初度
0586a22: 封君余同門友也。留心此道有年。茲臘月廿有九
0586a23: 日屬翁六初度。賢子佳孫濟濟滿前。競圖松石
0586a24: 以祝。翁笑曰。區區松石。爾輩自足。怡情非阿翁事。
0586b02: 以此自壽於無窮。而假予言以發之耳。藐茲松石
0586b03: 又焉足與較其數量哉。予知翁意有在。漫為染翰。
0586b04: 松長青兮石長堅。舉以壽翁翁不然。寓書詰我未生
0586b05: 前。箇中消息若為傳。毗耶一默露真詮。不二門開接
0586b06: 有緣。惟翁妙契在機先。不離陰界脫纏。泥牛出海
0586b07: 浪潑天。耕破三千及大千。軒轅甲子任推遷。浮光幻
0586b08: 影夢中圓。空何處中邊。含天褁地自綿綿。為翁
0586b09: 寫出面目全。遙知一笑響塵寰。
0586b10: 送智藏禪人歸壽昌
0586b11: 憶當年簑笠翁。深耕淺種自無功。君歸有問通霄
0586b12: 路。報道田中事正濃。
0586b13: 送恒真禪人歸壽昌
0586b14: 立處即真非借力。跟著地自知音。壽昌橋下肝江
0586b15: 水。浩浩東趨無古今。
0586b16: 勉同參
0586b17: 自心自悟自真脩。謾把間情更別求。有限光陰容易
0586b18: 過。無邊生死幾時休。剎那緣慮如燈。一箇渾身是
0586b19: 髑髏。十二時中須識主。莫教瞥起認浮漚。
0586b20: 西來大道惟直指。落意之時曲萬千。見解入微純是
0586b21: 識。機鋒出格總非禪。研窮至理悟為則。履踐玄途證
0586b22: 乃圓。莫學今時口子。葛藤自縛到驢年。
0586b23: 
0586b24: 鼓山為霖禪師語錄卷上
