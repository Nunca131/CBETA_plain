0956c01: 空谷道澄禪師語錄卷七
0956c02: 嗣法門人德儒編
0956c03: 康熙十八年己巳未祗園結冬上堂近座云佛法當機
0956c04: 正令行倚天長劍不容情佛來魔來一齊剿掃盡煙
0956c05: 塵見太平陞座拈香云此瓣香天星拱照葉厚枝肥
0956c06: 地氣旋潮根深蒂固拈爇爐中專伸奉
0956c07: 當今萬歲萬歲萬萬歲皇后齊年太子千秋各藩殿下
0956c08: 睿算千秋滿朝文武闔國公卿荊南文武宰官紳衿
0956c09: 居士伏願禽飛鳴堯德獸走嘶舜仁四海消邪術中
0956c10: 土興正文斂衣坐明旨和尚白椎云法筵龍象眾當
0956c11: 觀第一義師云若觀老僧第一義鐘響原有口雲飛
0956c12: 卻無翅風來水生紋霧起山吐氣紅白論日月清濁
0956c13: 分天地四時變寒暑八節排卦位萬物總皆空虛空
0956c14: 無正義明眼衲子出班證據問袖衲乾坤胸藏日月
0956c15: 包容萬象即不問如何是眉上挂劍師以杖一卓云
0956c16: 看利害進云此是法身事有體無用如何是體用雙
0956c17: 彰師云再待大夢一回醒轉來向汝道問趙州有僧
0956c18: 問狗子佛性道有道無請問和尚如何是有師打云
0956c19: 打者狗頭進云如何是無師云遊獵失歸蹤進云不
0956c20: 有不無如何師云坐觀空花落盡自有一段春風問
0956c21: 向上宗乘且置如何是三玄三要師云次第問來進
0956c22: 云如何是第一玄師云泥牛吸乾四海進云如何是
0956c23: 第二玄師云石馬走出三關進云如何是第三玄師
0956c24: 云畫龍畫虎相爭爪牙脫落如山進云如何是第一
0956c25: 要師云把門用虎豹進云如何是第二要師云燈遣
0956c26: 日月照進云如何是第三要師云塵呼風來掃進云
0956c27: 三玄三要蒙師指別有三語請師宣師云好言難瞞
0956c28: 眾耳進云如何是學人得力處師云把住放行進云
0956c29: 如何是轉身處師云棄巧為拙進云如何是親切處
0956c30: 師云喫飯穿衣打坐經行乃云喫飯穿衣他就我經
0957a01: 行打坐我由他識得現前真受用菩提寶樹重開花
0957a02: 眉放白毫吞萬象杖挑紅日吐千霞有時全放卻百
0957a03: 千三昧張於法界外有時全收卻十萬須彌斂於芥
0957a04: 子中唯有老僧者莖白棒不放不收不張不斂亙古
0957a05: 長明體自如如舉起示眾云會麼試告大眾三世佛
0957a06: 祖前說後說說他不著了也千手大悲橫摸豎摸摸
0957a07: 他不著了也唯有祇園老漢善巧方便今日為大眾
0957a08: 下箇註腳以杖畫一圓相云無量法門恒沙世界一
0957a09: 切受用俱從者裏起雖然如是萬不得已巳也是畫蛇
0957a10: 添足且道如何是一喝云只因帝釋一莖草亙古叢
0957a11: 林步站高。
0957a12: 上堂問福田賈居士受戒能成佛麼師云在家修行
0957a13: 勝出家尤如火裏長蓮花進云出家因甚不如師云
0957a14: 愛河水漲翻般若無名火起燒菩提問在家業重根
0957a15: 深安能成佛師云不信但觀龐居士滿門盡向涅槃
0957a16: 城進云世間幾箇似他師云奮志者丈夫乃云玄元
0957a17: 孤迥正當陽一照無私處處張特為座前眾弟子指
0957a18: 條直路上西方且道西方在遠耶在近耶若謂遠無
0957a19: 可抵坎若道近不離方寸仔細看來不遠不近前佛
0957a20: 後佛同體貴賤賢愚共性穿衣喫飯返觀迎賓待客
0957a21: 逐問動作施為阿誰拑柴擔水本分假此幻殼軀形
0957a22: 痛癢痠痲相應要得四大輕安通身是藥療病疑情
0957a23: 片片現前拼死撕挨拶掙勃地爆破漆桶曠劫業障
0957a24: 消罄尋常保養聖胎囂塵渣滓磨盡韋馱推送出來
0957a25: 說甚龐公果證盡力護培法門不枉持齋發憤。
0957a26: 上堂云化風擬動雨花飛無限蜉蝣失所歸撥轉天
0957a27: 關忘異路一輪高照物情暉舉杖云會麼魚可化龍
0957a28: 凡能轉聖只要撥轉機關始得且道者箇關子如何
0957a29: 撥得轉謂是將手撥耶以拄杖撥耶不然總要一念
0957a30: 歸真無事於心空空寂寂徹底澄清如噙栗蓬難吐
0957b01: 難吞忽然嗑碎白汗渾身果到恁麼時節大千沙界
0957b02: 隨吾轉百億須彌握掌心掬乾東海和雲拂吸盡西
0957b03: 江連月吞若也未休把化城當寶所謾將館舍作長
0957b04: 安試問到家親切處水在長江月在天。
0957b05: 上堂問扶註郢嵐受戒且道禪戒是一是二師舉杖
0957b06: 云者是一是二進云既然如是何言戒定慧師云仁
0957b07: 者自生分別乃云戒若禪兮禪若戒兩彩將來一處
0957b08: 賽萬法俱空空亦無三世諸佛何足怪所恨的西天
0957b09: 碧眼老胡來此東土遺場大害面壁九年也罷說甚
0957b10: 麼斷臂安心連累兒孫大不自在參禪的如聾如啞
0957b11: 似癡似獃受戒的提起放下處處粘帶看起者事若
0957b12: 道易遍地釋迦若道難法法現成即若不難不易又
0957b13: 作麼生揮拂云識麼過去佛祖者裏翻觔打斗俱出
0957b14: 不過者圈圚現前聖眾亦跳不出山僧者格子眼倘
0957b15: 或有跳得出的向無佛界中放光動地惑亂人間男
0957b16: 女去也跳不出的老僧與他添箇之繞向三領袈裟
0957b17: 線下討箇端的始得依衣傳戒下座。
0957b18: 上堂云方便門開任憑智愚可進法道悠長何妨頓
0957b19: 漸而升進一步一步受用陞一級一級功勳雖然山
0957b20: 僧如此說莫疑喚作如來禪若論如來禪一窩葛藤
0957b21: 盡理完理到無擬下手處甚似水皮打一拳即若祖
0957b22: 師禪無非敲床打地咳吐掉背揚眉豎目一棒一喝
0957b23: 恍然瞞過在祗園老僧分中決不出者箇儱侗糊塗
0957b24: 題直教世人明顯易見當下決了百法明門無非從
0957b25: 自心中流出山僧要將百法門歸還於心何以教之
0957b26: 參禪的參自性中真禪受戒的受自心中真戒念佛
0957b27: 的念自心中真佛持咒的持自心中真咒皈依三寶
0957b28: 的皈依自心中真三寶恭敬人的恭敬自心中真人
0957b29: 凡有施為一切不離自心中真心豎拂示眾云且道
0957b30: 者箇是有心麼若論者箇離心意識參絕凡聖路學
0957c01: 始得眼見耳聞口讀心思總不離者箇且道者箇是
0957c02: 甚麼一喝云徹底看來光灼灼何嘗一字半之文特
0957c03: 因初地發心者只得勞吾兩片唇下座。
0957c04: 上堂云佛昔傳衣未說戒初緣起自目犍連更兼舍
0957c05: 利禮恭請後有波羅結集傳直至斯時衣戒併持體
0957c06: 用雙彰理事俱備雖然如是無非莊嚴法界補助形
0957c07: 儀若是有骨力漢子向三條椽下七尺單頭豎起脊
0957c08: 梁剔起眉毛咬定牙關捏緊兩拳決要將未至以前
0957c09: 一著道理看得端的畢竟是箇甚麼忽然迸破漆桶
0957c10: 那時間方知老僧為人心切今朝只得將小乘毘尼
0957c11: 一字一句從頭到底宣讀一番又以三衣缽杖經書
0957c12: 佛像一十八種隨身器物一一授汝等看向甚麼處
0957c13: 註腳是則是坐一滿案行一重擔年深日永意生疲
0957c14: 倦那箇時間切莫錯怪老僧呵呵看起一般擔枷漢
0957c15: 解脫不知到幾時會得老僧親切處何須節外另生
0957c16: 枝衣是戒戒是衣一十八般助道基。
0957c17: 上堂云今朝是臘八牢關一齊拔放下千斤擔如同
0957c18: 卸鎧甲果到恁麼時稍得輕安自在為小悟門古人
0957c19: 大悟一十八小悟無其數纔敢言箇成道得大自在
0957c20: 得大解脫且問大眾此道實有成麼若說無所成何
0957c21: 故言今朝是佛成道之日若謂道實有所成因甚云
0957c22: 在聖不增觸凡不減既不增減道不屬修亦無迷悟
0957c23: 向甚麼處成都是哄殺人不償命的老僧當初以機
0957c24: 就機就巢打劫幸得有箇引鬼入宅的是儂一把扭
0957c25: 捉快說道在甚麼處急追急問起到空空無所處不
0957c26: 覺撒開兩手人我並無睜起眼來啐原來是箇夢諸
0957c27: 仁者人生天地間千思萬想東走西撞如同一場大
0957c28: 夢只得夢眼忽開法法頭頭見得分明方一毫無礙
0957c29: 所以世尊常夢作國王忽從此日夢眼一開四十九
0957c30: 年與人說夢話百萬人天沒得箇會緣夢的人落得
0958a01: 迦葉尊者破顏微笑直至斯時不知笑殺多少人呵
0958a02: 呵不是做夢人難明夢裏事若明夢裏事還他做夢
0958a03: 人後有會緣夢的與老僧知道。
0958a04: 上堂問設或人行半途到家事如何師云駐馬停車
0958a05: 進云也要賞罰分明師打云分明進云如何是佛祖
0958a06: 頂門眼師云輝天鑑地進云眼裏著得沙麼師云四
0958a07: 山五嶽獄不礙眼角問如何是法身邊事師云括地風
0958a08: 不息磨天鏡常明進云如何報身邊事師云飛錫越
0958a09: 秦嶺騎牛過函關進云如何化身邊事師云玉盃盛
0958a10: 酥白金盞酌酒黃進云本地風光事如何師云逢場
0958a11: 作戲遇樂鏗鏘問如何是七寶池師云果熟花香進
0958a12: 云如何是八功德水師云心清意潔進云白玉池摘
0958a13: 一枝蓮供養和尚乞一言師云不帶塵泥不染水毘
0958a14: 盧頂上任眠問向上一事即不問千聖不傳事如
0958a15: 何師云原非分外進云恁麼金風吹玉笛那箇是知
0958a16: 音師云會打鼓的能識唱進云人人皆有沖霄路師
0958a17: 云玉殿金階誰敢行乃云無論中途半途只要肯行
0958a18: 行必到家那管法身報身誰敢承當當即受用七寶
0958a19: 池全身暢快八功德水四海流通此般造化妙難窮
0958a20: 皆是人人真受用舉杖云會麼步步黃金頭頭白玉
0958a21: 橫順手眼無窮精翠古人今人一般雄志煉石補天
0958a22: 推山填地莫學狂頭採藥補氣外烹五金內運三昧
0958a23: 子午卯酉抽添辰戌丑未進退坎離非真水火乾坤
0958a24: 作假鼎器只待神全氣足隄防堅守如意狂妄邪心
0958a25: 忽起霹靂一聲粉碎聞此嗅此若迷嘗之噉之同醉
0958a26: 渾身透徹通神雖仗龍天覆庇唯我祖師直指獨悟
0958a27: 清高證去舉杖示眾云唯有者箇金丹與牟尼寶珠
0958a28: 兩下元來無二。
0958a29: 上堂云數日說戒不曾侵禪腳跟點地不妨向前問
0958a30: 世尊說法四十九年如何是真實語師云如是我聞
0958b01: 進云如何不真實語師云依教奉行進云如何教外
0958b02: 別傳師云七尺烏藤八面獰龍問三心不可得過去
0958b03: 心何不可得師云泥牛吞卻海底月進云未來心何
0958b04: 不得師云冷灰埋豆不肯徹進云現在心何不得師
0958b05: 云鏡花任憑摘僧作禮師云做賊人嘴硬如鐵乃云
0958b06: 鐵嘴禪和不識心擅來座下妄分諍攔頭皆打三十
0958b07: 棒頗恨皮毛太厚深切莫棄溺投火方知火即是燈
0958b08: 山僧大開法門接利十方闊展紅爐鍛煉三有百尺
0958b09: 竿頭宜進步絕頂懸崖休撒手一問一答超過三百
0958b10: 餘會之糟粕一棒一喝斬斷四十九年之葛藤英俊
0958b11: 子目前領喏論甚的今朝明朝伶俐兒直下承當說
0958b12: 甚麼此時彼時舉世尊曾問大眾人命無常在幾間
0958b13: 答十日間或云七日間或云飯時問世尊云俱未為
0958b14: 道後有云呼吸間世尊云汝能為道試問大眾離卻
0958b15: 呼吸以何為道眾無語師云向者裏只得鉗口結舌
0958b16: 山僧為眾頌出日日日出扶桑月月月圓十五天青
0958b17: 水綠地黃虛空面目誰睹當知長蟲是龍大蟲是虎
0958b18: 切莫昧燈求火騎牛覓牯揮拂示眾云會麼會得千
0958b19: 了百當不會千生受苦百億門庭難逃一塵。
0958b20: 上堂問鳴鐘集眾和尚陞座為王祝壽一句如何道
0958b21: 師云慧日當陽進云何為王德師云剎照塵照進云
0958b22: 何為王福師云前有後有進云何為王壽師云東山
0958b23: 西山進云何為王道師云進忠進孝進云如是全仁
0958b24: 全義當來作佛師打云妄記於人問三教聖人談玄
0958b25: 談妙論理性今日王爺千秋和尚說箇甚麼師云杖
0958b26: 撥日月麈拂聖凡功高十萬果滿三千問揚眉豎目
0958b27: 乃法身邊事師云還我色身邊來僧無語師打云打
0958b28: 破臭皮袋現出本來人問如何是兔角杖挑潭底月
0958b29: 師云兩頭看清白進云如何是龜毛繩繫樹頭風師
0958b30: 云八面歸來一吸中進云如何是枯木逢春接嫩枝
0958c01: 師云萬物定有時進云此是甚麼時師云龍將出穴
0958c02: 鳳欲離巢問如何是王爺求福處師云十方界獨敬
0958c03: 三寶進云如何王爺求壽處師云百法門不離方寸
0958c04: 進云福壽兩全還求甚麼師云國泰王豐民安物阜
0958c05: 問佛從何方來師云佛本無方豈有去來進云說法
0958c06: 也未師云石點聾聽頑皮未信乃云聽得著耳根圓
0958c07: 通睹得著頂門眼開如壽星燦燦四海交輝德風威
0958c08: 威八荒寧靜深喜我王文通孔孟武及孫吳三教九
0958c09: 流總包括諸子百家一目覽秪有四箇字纔是我王
0958c10: 真受用且道那四字忠孝二字註青史千古不磨德
0958c11: 行二字傳世間百世馨香唯有壽之一字稟命于天
0958c12: 隨德行而增長明造化以天齊今朝千歲千秋無以
0958c13: 慶賀只好說句無生話如何為無生良久云亙古不
0958c14: 老山青永遠長流水綠不增不減虛空無去無來真
0958c15: 佛以拄杖一卓云隱在三三顯於六六。
0958c16: 除夕上堂云袖裏乾坤藏日月壺中世界隱山川須
0958c17: 知箇事無寒暑更有逍遙一洞天若把就中者事明
0958c18: 白釋迦老人劫劫作兄作友從此不了閻羅老子生
0958c19: 生為冤為讎休怪老夫如此說奈乎三十臨頭閻老
0958c20: 飯錢毫不饒未嘗不帶兩眉愁祗園老漢則不然殺
0958c21: 人放火成佛成祖看經念佛作馬作牛不若兩頭齊
0958c22: 放下大家打夥學拋毬好節好時休錯過得風流處
0958c23: 且風流呵呵呵梅花片片飄街頭下座。
0958c24: 元旦上堂云一年日腳從頭起萬物逢春長玉蕊金
0958c25: 牛米熟成香飯雲門餅濫如臭屎拈起香示眾云還
0958c26: 有得聞麼若從者裏聞得著受用無窮者裏不聞無
0958c27: 窮受用何得如此切不可從口嘗鼻聞始得祇園堂
0958c28: 上拈爇爐中供養佛祖三教聖人同一坑土
0958c29: 當今萬歲永為人王帝主荊南當道宰官長作萬民父
0958c30: 母合堂聖侶願此真香一普十方聞者謾道粗鹵七
0959a01: 十二行各有清楚且道祗園清楚在甚麼處震威一
0959a02: 喝云一喝粉碎虛空一棒依舊填補。
0959a03: 解制上堂云三載航海九年面壁斷臂安心曹溪分
0959a04: 席五葉花開三拳結實直至斯時吼喝如雷振八方
0959a05: 拄杖似麻懸月日雖然如是幾通消息墨煤未分烏
0959a06: 焉莫識豺豹作儻狐狼群集所以山僧正要在者攪
0959a07: 雜離亂中整理法門沒箇知音同心協力枉勞一場
0959a08: 空虛徒張聲勢何益看起者些何常半點意氣
0959a09: 若論結制萬緣放下一念真純入道之初名為結制
0959a10: 提起本參晝夜切磋琢磨千生業障一刻冰消瓦解
0959a11: 悟道之終名為解制果到恁麼田地纔不辜負己巳靈
0959a12: 亦不空消信力山僧者裏不結不解作麼生理會呵
0959a13: 呵一窩惡水休潑盡更留幾杓待知音。
