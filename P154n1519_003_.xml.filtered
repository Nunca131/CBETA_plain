0561a02: 宋建溪沙門宗永集
0561a03: 元建康保寧禪寺住持沙門清茂續集
0561a04: 六祖大師嗣法
0561a05: 南嶽大慧懷讓禪師初六祖祖問甚處來
0561a06: 師云嵩山來祖云是什麼物與麼來師云說
0561a07: 似一物即不中祖云還可修證也無師云修
0561a08: 證即不無汙染即不得祖云只此不汙染乃
0561a09: 諸佛之所護念汝既如是吾亦如是。
0561a10: 師因僧問如鏡鑄像光歸何處師云大德未
0561b01: 出家時相貌向甚處去僧云成後為甚不鑑
0561b02: 照師云雖不鑑照瞞他一點也不得。
0561b03: 續法眼益別云阿那箇是大德鑄成底像。
0561b04: 南嶽下第一世
0561b05: 江西馬祖道一大寂禪師始匡徒日大慧遣
0561b06: 一僧囑云去他陞堂時乃出問作麼生
0561b07: 看他道甚言句記將來僧至一如所教師云
0561b08: 自從胡亂後三十年不曾少醬僧回舉似
0561b09: 大慧深肯之。
0561b10: 續徑山杲云雲門即不然夜夢不祥書門
0562a01: 大吉。
0562a02: 師因僧次乃畫一圓相云入也打不入也
0562a03: 打僧纔入師便打僧云和尚打某甲不得師
0562a04: 靠拄杖休去。
0562a05: 雪竇顯云二俱不了和尚打某甲不得靠
0562a06: 拄杖擬議不來劈脊便棒。
0562a07: 師因僧問離四句絕百非請師直指西來意
0562a08: 師云我今日勞倦不能為汝說得問取智藏
0562a09: 去僧乃問藏藏云何不問和尚僧云和尚教
0562a10: 來問藏云我今日頭痛不能為汝說去問取
0562b01: 海兄僧遂問海海云我到這裏不會僧舉
0562b02: 似師師云藏頭白海頭黑。
0562b03: 溈山云這僧與麼問馬師與麼答離四
0562b04: 句絕百非智藏海兄都不知會麼不見道
0562b05: 馬駒踏殺天下人。
0562b06: 續五祖演云馬大師無著惶處只道得
0562b07: 箇藏頭白海頭黑這僧擔一檐懵懂換得
0562b08: 一箇不會若也眼似流星多少人失錢遭
0562b09: 罪。
0562b10: 師因有僧於前作四畫上一畫長下三畫短
0563a01: 云不得道一畫長三畫短離四句絕百非請
0563a02: 師答師乃畫一畫云不得道一畫長三畫短
0563a03: 答汝了也。
0563a04: 續南陽忠別云何不問老僧。溈山果云
0563a05: 借婆裙子拜婆年。
0563a06: 師因百丈南泉西堂三人隨侍翫月次師乃
0563a07: 問正當與麼時如何堂云正好供養丈云正
0563a08: 好修行泉拂袖便去師云經入藏禪歸海惟
0563a09: 有普願獨超物外。
0563a10: 翠巖真云神鼎叔翁云只為老婆心切翠
0563b01: 巖即不然垂萬里駐千里鳥騅布漫天
0563b02: 網打衝浪巨鱗還有麼有則衝浪來相見
0563b03: 如無且歸巖下待月明。
0563b04: 續泐潭清云是則全是非則全非後來神
0563b05: 鼎道只為老婆心切神鼎與麼道大似金
0563b06: 沙混雜玉石不分只如馬大師道經入藏
0563b07: 禪歸海惟有普願獨超物外什麼處是老
0563b08: 婆心切處還辯得麼不省這箇意修行徒
0563b09: 苦辛。開福寧云諸禪德馬大師等閑舒
0563b10: 卷妙手天然也是貪觀雲裏鴈失渡頭
0564a01: 若人檢點得出披毛游火聚戴角混塵
0564a02: 泥其或見處朦朧為下箇註經歸藏
0564a03: 禪歸海未是衲僧親到底拂袖前行歸去
0564a04: 來擊碎重關門大啟還有見馬師者麼良
0564a05: 久云休休長安夜夜家家月幾處笙歌幾
0564a06: 處愁。虎丘隆云馬駒踏殺天下人一摑
0564a07: 直須一掌血三大士各展家風不覺翻成
0564a08: 老婆心切叢林浩浩商量道翫月話奇
0564a09: 特檢點將來克由耐何故三人證龜成
0564a10: 鱉。靈隱嶽於正好供養處云望梅林止
0564b01: 渴正好修行處云金不博金拂袖便行處
0564b02: 云只得一橛獨超物外處云唵摩呢達尼
0564b03: 吽吒復云這一火落鼻孔被穿了
0564b04: 也諸人向什麼處出氣擊拂子下座。
0564b05: 師一日問藥山子近日見處作麼生藥云皮
0564b06: 膚脫落盡唯有一貞實師云子之所得可謂
0564b07: 於心體布於四肢既然如是將取三條
0564b08: 束取肚皮隨處住山去藥云某甲又是何人
0564b09: 敢言住山師云未有長行而不住未有常住
0564b10: 而不行欲益無所益欲為無所為作舟航
0565a01: 無久住此。
0565a02: 南嶽下第二世
0565a03: 池州南泉普願禪師嗣馬大師師因東西堂爭
0565a04: 兒師乃提起云大眾道得即救取道不得即
0565a05: 斬也眾無對師遂斬之晚趙州外歸師舉
0565a06: 似州州乃脫草履安頭上而出師云子若在
0565a07: 即救得兒。
0565a08: 保福展云雖然如是也即是破草鞋。翠
0565a09: 巖芝云大小趙州秪可自救。
0565a10: 續雪存問德山南泉斬兒意旨如何
0565b01: 德山以拄杖便打出復召云會麼云
0565b02: 不會山云我與麼老婆猶自不會。大溈
0565b03: 智云南泉據令而行趙州見機而作雖然
0565b04: 如是未免掛人脣吻大圓要與南泉把手
0565b05: 共行遂拈拂子云若道得即奪取去眾無
0565b06: 語乃云啼得血流無用處不如緘口過平
0565b07: 生。
0565b08: 師示眾云喚作如如早是變了也今時師僧
0565b09: 須向異類中行歸宗聞乃云雖行畜生行不
0565b10: 得畜生報師云孟八郎又與麼去也。
0566a01: 德山密云南泉中毒也。瑯覺云山僧
0566a02: 不然遇水喫水遇草喫草焉知畜生行。
0566a03: 續法花舉云且道作麼生是異類中行石
0566a04: 牛長臥三春霧木馬時嘶秋夜泉。
0566a05: 師同魯祖歸宗杉山喫茶次魯祖提起茶盞
0566a06: 云世界成時便有這箇師云今人秪識這箇
0566a07: 不識世界宗云是師云師兄莫同此見麼宗
0566a08: 拈起盞云向世界未成時道得麼師作掌
0566a09: 勢宗以面作承掌勢。
0566a10: 續昭覺勤云魯祖簸土揚塵南泉和泥合
0566b01: 水歸宗火亂飛杉山坐觀成敗還委悉
0566b02: 麼箭鋒相拄不相饒四人共拈一隻盞。
0566b03: 師示眾云文殊普賢昨夜三更相打每人與
0566b04: 二十棒出院也趙州出眾云和尚棒教誰
0566b05: 打師云王老師過在甚處州乃作禮。
0566b06: 雲門偃代云深領和尚慈悲某甲歸衣
0566b07: 下得箇安樂又代云與眾除害。
0566b08: 續報慈遂云且道趙州休去是肯南泉不
0566b09: 肯南泉。夾山齡云南泉一期逞俊爭奈
0566b10: 平地起堆趙州雖是覿面投機不覺腦門
0567a01: 著地。
0567a02: 師因至莊偶莊主預備迎奉師云老僧居常
0567a03: 出入不與他知何夙排辦至於如是主云昨
0567a04: 夜土地神報師云王老師修行無力被鬼神
0567a05: 覷見侍者便問既是大善知識為甚被鬼
0567a06: 神覷見師云土地前更下一分飯著。
0567a07: 因聖云南泉被這僧一問不免向鬼窟
0567a08: 裏作活計。
0567a09: 續雲居錫云是賞伊是罰伊只如土地覷
0567a10: 見是南泉不是南泉。翠巖真云眾中多
0567b01: 有道蘇嚧蘇嚧便是土地前一分飯如斯
0567b02: 理論深屈古人何故只知枝詞蔓說不知
0567b03: 南泉道理諸人要會麼執之失度必入邪
0567b04: 路放之自然體無去住。天童覺云老僧
0567b05: 當時若見莊主與麼道便與捉住云放汝
0567b06: 不得何故不見道來說是非者便是是非
0567b07: 人。
0567b08: 師示眾云王老師賣身去也還有人買麼時
0567b09: 有一僧出眾云某甲買師云不作貴不作賤
0567b10: 作麼生買僧無對。
0568a01: 趙州諗云明年與和尚作一領布衫。臥
0568a02: 龍球云和尚屬某甲。禾山殷代云是何
0568a03: 道理。明招謙代便拍傍僧背云好著不
0568a04: 著去。雪竇顯云雖然作家競買要且不
0568a05: 解輸機且道南泉還肯麼雪竇也擬詶箇
0568a06: 價直令南泉進且無門退亦無路良久云
0568a07: 別處容和尚不得。
0568a08: 續隱靜岑云某甲報恩有分。
0568a09: 師同歸宗麻谷去禮覲國師路次於地畫一
0568a10: 圓相云道得即去宗便於相中坐谷便作女
0568b01: 人拜師云與麼則不去也宗云是什麼心行
0568b02: 師於是相喚回。
0568b03: 翠巖芝云當時若見每人與一棒且圖天
0568b04: 下太平。
0568b05: 續雲居錫云比來要禮國師南泉為甚麼
0568b06: 相喚回且道古人意作麼生。報慈遂
0568b07: 云只如南泉與麼道是肯底語不肯底語。
0568b08: 五祖演云三人是慧炬三昧莊嚴王三昧。
0568b09: 薦福行云漢武求仙不得仙王喬端坐
0568b10: 昇天雖然三箇中有見得國師底有見不
0569a01: 得國師底若人辯得許具頂門眼。南
0569a02: 華昺云動絃別曲還他麻谷歸宗掣鼓奪
0569a03: 旗偏南泉老漢直得同行不同步黨理
0569a04: 不黨親白雲盡處是青山行人更在青山
0569a05: 外。天童覺云我當時若見便與抹圓
0569a06: 相不唯打破南泉窠臼亦乃教歸宗無著
0569a07: 身處麻谷呈伎倆不得南泉云恁麼則不
0569a08: 去也果然果然。
0569a09: 師住菴時一僧到師乃云某甲上山作務請
0569a10: 齋時作飯自喫了送一分來其僧齋辦自
0569b01: 喫了將家事一時打破仍就臥師伺久
0569b02: 不來遂歸見僧臥師亦去一邊臥僧便起去
0569b03: 師住後云我往前住菴時有箇靈利道者來
0569b04: 直至如今不見。
0569b05: 五祖戒云也是貧兒思舊債。翠巖芝云
0569b06: 兩箇漢前不至村後不至店。
0569b07: 師有書與茱萸云理隨事變寬廓非外事得
0569b08: 理融寂寥非內僧乃問如何是寬廓非外萸
0569b09: 云問一答百也無妨進云如何是寂寥非內
0569b10: 萸云對聲色不是好手僧又問長沙沙瞪
0570a01: 目視之又進後語問沙乃閉目示之僧又問
0570a02: 趙州州作喫飯勢又進後語問州以手拭口
0570a03: 後僧舉似師師云此三人不謬為吾弟子。
0570a04: 續蔣山懃云南泉雖則養子之緣其奈憐
0570a05: 兒不覺醜殊不知這三人一人有目無足
0570a06: 一人有足無目一人足目俱無雖然如是
0570a07: 皆可與南泉為師為甚如此理事分明。
0570a08: 師與魯祖杉山歸宗四人離馬祖處各謀住
0570a09: 菴於中路分袂師插一拄杖云道得也被這
0570a10: 箇礙道不得也被這箇礙宗拽拄杖打師一
0570b01: 下云也只是這箇王老師說什麼礙與不礙
0570b02: 魯云只此一句語大播天下宗云還有不播
0570b03: 者麼魯云有宗云作麼生是不播者魯便作
0570b04: 掌勢。
0570b05: 師示眾云王老師自小養一頭水牯牛擬向
0570b06: 溪東牧不免食他國王水草向溪西牧亦不
0570b07: 免食他國王水草如今不免隨分納些些
0570b08: 不見得。
0570b09: 雲門偃云且道牛內納牛外納直饒說
0570b10: 得納處分明我更問覓牛在。溈山
0571a01: 云雲門只解索牛不解穿他鼻孔拈拄杖
0571a02: 云三世諸佛天下老和尚鼻孔盡被山僧
0571a03: 拄杖一時穿且道山僧鼻孔在什麼處
0571a04: 良久云誣人之罪以全罪科之。
0571a05: 續長慶稜云道南泉前頭為人後頭為
0571a06: 人。雪竇顯云一時穿。雲云說
0571a07: 甚麼納些些盡坤大地色空明暗情與
0571a08: 無情盡在山僧這裏放行則隨緣有地把
0571a09: 住則逃竄無門且道放行好把住好。昭
0571a10: 覺勤云和光順物與世同塵不犯鋒鋩
0571b01: 放自在是南泉本分草料山僧自小養一
0571b02: 頭水牯牛有時孤獨立有時市縱橫
0571b03: 不論溪東溪西一向破塵破的且道即今
0571b04: 在甚麼處試著眼看。天童傑云南泉起
0571b05: 模畫樣長慶披沙揀金雲門鼻孔先穿雪
0571b06: 竇據結桉拈拄杖更有一箇在什麼處
0571b07: 擲下拄杖。靈隱嶽云王老師傾倒腹
0571b08: 則不無未見移風易俗在山僧只養得一
0571b09: 頭驢一向東倒西順時一日何啻千里
0571b10: 萬里拗時直是一步不移且道與王老師
0572a01: 水牯牛相去多少良久云漁人舞棹野老
0572a02: 謳歌。
0572a03: 師因僧問牛頭未見四祖時為甚百鳥銜花
0572a04: 獻師云為渠步步踏佛階梯僧云見後為甚
0572a05: 不來師云直饒不來猶較王老師一線道。
0572a06: 雲門偃云南泉只解步步登高不解從空
0572a07: 放下時有僧問如何是步步登高門云香
0572a08: 積世界如何是從空放下門云填溝塞壑。
0572a09: 師示眾云江西馬祖說即心即佛王老師不
0572a10: 恁麼不是心不是佛不是物恁麼道還有過
0572b01: 麼時有趙州出禮拜了去續有僧問趙州云
0572b02: 上座禮拜了去意作麼生州云汝問取和
0572b03: 尚僧遂問師適來諗上座意作麼生師云他
0572b04: 領得老僧意旨。
0572b05: 續黃龍心云古人恁麼道譬若管中窺豹
0572b06: 但見一班設使入林不動草入水不動波
0572b07: 猶是騎馬向稜上行若是射鵰底手何
0572b08: 不向蛇頭揩痒透關者試辯看良久云鴛
0572b09: 鴦繡出自金針。徑山杲云兩箇老漢雖
0572b10: 善靴裏動指殊不知傍觀者醜。
0573a01: 師因入園見一僧乃拋瓦礫擲之其僧回首
0573a02: 師乃翹一足僧無語師便歸僧隨後歸請益
0573a03: 云和尚適來擲瓦礫打某甲豈不是警覺某
0573a04: 甲師云翹足又作麼生僧無對。
0573a05: 石霜諸因僧問云南泉翹足意作麼生霜
0573a06: 舉手云還恁麼也無。
0573a07: 師因座主來辭乃問甚處去主云山下去師
0573a08: 云第一不得謗王老師主云爭敢謗和尚師
0573a09: 乃噴涕云是多少主便出去。
0573a10: 石霜諸云不為人斟酌。雲居膺云非師
0573b01: 本意。
0573b02: 續雲居錫云座主當時出去是會不會。
0573b03: 師問僧云夜來好風僧云夜來好風師云吹
0573b04: 折門前一枝松僧云吹折門前一枝松次問
0573b05: 一僧云夜來好風僧云是什麼風師云吹折
0573b06: 門前一枝松僧云是什麼松師云一得一失。
0573b07: 翠巖真云眾中商量甚多有云前來據實
0573b08: 祗對所以云得後來不合云是什麼風所
0573b09: 以云失然只知車書混同泥玉一所何哉
0573b10: 不知道之根源理之深淺要會麼路逢
0574a01: 客須呈不是詩人不獻詩。
0574a02: 師與杉山向火次乃云不用指東畫西本分
0574a03: 事直下道將來杉以火箸插向爐內師云直
0574a04: 饒如是猶較王老師一線道又如前問趙州
0574a05: 州遂畫圓相中心下一點師云直饒如是猶
0574a06: 較王老師一線道。
0574a07: 師問座主講得什麼經主云彌勒下生經師
0574a08: 云彌勒什麼時下生主云現在天宮未來師
0574a09: 云天上無彌勒地下無彌勒。
0574a10: 洞山价舉問雲居居云天上無彌勒地下
0574b01: 無彌勒未審誰與安名洞山被問直得禪
0574b02: 振動乃云吾在雲巖曾問老人直得火
0574b03: 爐振動今日被子問直得通身汗流。大
0574b04: 陽玄云如今老僧舉起也有解問者致將
0574b05: 一問來乃云地動也。
0574b06: 續徑山杲云禪動火爐動地動即不無
0574b07: 這三箇老漢要見南泉直待彌勒下生始
0574b08: 得忽有箇漢出來道天上無彌勒地下無
0574b09: 彌勒教甚麼人下生又作麼生祗對但
0574b10: 向他道老僧罪過。
0575a01: 師因陸大夫云肇法師也甚奇怪解道天
0575a02: 地同根萬物一體師指前牡云大夫時
0575a03: 人見此一株花如夢相似。
0575a04: 續保寧勇代大夫拍手云阿誰得到這般
0575a05: 田地。黃龍心舉問僧云南泉恁麼道如
0575a06: 何得見與我一體僧舉起坐具黃龍云舉
0575a07: 則易見還難毗盧頂上天風寒直下
0575a08: 蒼龍窟誰敢覷著。昭覺勤云陸手攀
0575a09: 金南泉八字打開直得七八寶羅列
0575a10: 目前乃起拂子云天地一指萬物一馬
0575b01: 通身是口分不下。徑山杲云若向理
0575b02: 上看非但南泉謾他陸大夫一點不得
0575b03: 亦未摸著他跟下一莖毛在若向事上
0575b04: 看非但陸大夫謾他南泉一點不得亦
0575b05: 未夢見他汗臭氣在或有出來道大小徑
0575b06: 山說理說事只向他道但向理事上會取。
0575b07: 師問神山什麼處來山云打羅來師云手打
0575b08: 打山無語師云問我我與道山便問
0575b09: 手打打師云分明記取已巳後遇明眼人舉
0575b10: 似他。
0576a01: 雲巖晟代云無手者始解打。
0576a02: 續保寧勇代神山無語處云和尚具一切
0576a03: 智。
0576a04: 師因山下有一菴主人謂近日南泉和尚出
0576a05: 世何不去禮見主云非但南泉出世直饒千
0576a06: 佛出興亦不能去師聞乃令趙州去勘州去
0576a07: 便設拜主不顧州從西過東又從東過西主
0576a08: 並不顧州云草賊大敗遂拽下簾子便歸舉
0576a09: 似師師云我從來疑著這漢。
0576a10: 雪竇顯云大小南泉趙州被這箇檐板漢
0576b01: 勘破了。溈山云菴主坐觀勝敗大小
0576b02: 南泉趙州向淨地上喫交。
0576b03: 續智海禾云是即是菴主即解把定封疆
0576b04: 不能同生同死趙州禮拜時但云這賊我
0576b05: 識得你了也待伊從東過西從西過東拽
0576b06: 拄杖出菴且看趙州別有什麼伎倆。
0576b07: 廬山歸宗智常禪師與南泉同行一日告別
0576b08: 煎茶次泉乃云從前與師兄商量語句彼此
0576b09: 已巳知向後忽有人問畢竟事作麼生師云這
0576b10: 一片田地好卓菴泉云卓菴且致畢竟事作
0577a01: 麼生師乃踢茶銚便起泉云師兄喫茶了
0577a02: 某甲未喫茶師云作這箇語話滴水也銷不
0577a03: 得泉休去。
0577a04: 五祖戒云南泉只解作客不解作主。溈
0577a05: 山云南泉逢強即弱歸宗逢弱即強三
0577a06: 十年同行畢竟事不通商量然雖如是猶
0577a07: 較王老師一線道。
0577a08: 續昭覺勤云驚之句誰不聳然有般道
0577a09: 南泉搆他歸宗不著所以遭他呵叱殊不
0577a10: 知行人更在青山外蔣山不惜眉毛為諸
0577b01: 人下箇註南泉探頭太過歸宗壁立萬
0577b02: 仞且道還有出身路也無喝下須教三日
0577b03: 聾。天童華云南泉貪程太急歸宗薄處
0577b04: 先穿二老雖發明馬祖止眼要且極則事
0577b05: 未夢見在何故家住東州。
0577b06: 師因小師辭乃問甚處去僧云諸方學五味
0577b07: 禪去師云諸方有五味禪我這裏只有一味
0577b08: 禪僧便問如何是和尚一味禪師便打僧云
0577b09: 會也會也師云道來道來僧纔開口師又打。
0577b10: 黃檗運云馬大師出八十四員善知識箇
0578a01: 箇阿轆轆地唯有歸宗較些子。雪竇顯
0578a02: 云以強欺弱有什麼難我這裏有一味禪
0578a03: 為甚不學但向道待伊拈起有般無眼
0578a04: 漢只管喫吽吽雪竇門下誰敢。
0578a05: 續昭覺勤云若非黃檗深辯端倪洎乎勞
0578a06: 而無功。資福先云歸宗幸是好一味禪
0578a07: 無端傷傷醋成五味了也如今忽有
0578a08: 人來辭去諸方學五味禪只向他道善為
0578a09: 道路若是箇漢必然別有生涯。
0578a10: 師因普請乃問維那作什麼那云拽磨師云
0578b01: 不得動著中心樹子維那無對。
0578b02: 保福展代云比來拽磨如今不成。
0578b03: 續法眼益云恁麼即不拽也。
0578b04: 師草次有座主來偶見一蛇過師遂鋤
0578b05: 斷之主云久嚮歸宗元未是箇麤行沙門或
0578b06: 云座主歸堂喫茶或云你麤我麤主云如何
0578b07: 是麤師豎起鋤頭主云如何是細師作斬蛇
0578b08: 勢主云與麼則依而行之師云依而行之且
0578b09: 致甚處見我斬蛇主無對。
0578b10: 德山鑑因雪問古人斬蛇意旨如何山
0579a01: 便打便走山召云布衲子回首山云
0579a02: 他後悟去方知老漢徹底老婆心。雪竇
0579a03: 顯云歸宗只解慎初不能護末德山頗能
0579a04: 據令未明斬蛇乃云大眾看翠今日斬
0579a05: 三五條以拄杖打散。
0579a06: 師因泥壁次白侍郎來師便問君子儒小人
0579a07: 儒白云君子儒師乃打泥柘一下白遂過泥
0579a08: 與師接得便使良久云莫便是快俊底白侍
0579a09: 郎不白云不敢師云秪有過泥分。
0579a10: 師因僧問如何是玄旨師云無人會得僧云
0579b01: 向者如何師云有向即乖僧云無向者如何
0579b02: 師云誰求玄旨僧良久師云這裏無子用心
0579b03: 處僧云還有方便令學人得入也無師云有
0579b04: 僧云如何是方便門師云觀音妙智力能救
0579b05: 世間苦僧云如何是觀音妙智力能救世間
0579b06: 苦師敲鼎蓋三下云還聞麼僧云聞師云我
0579b07: 為什麼不聞僧無語師便打。
0579b08: 師因普請入園取菜乃畫一圓相圍一株
0579b09: 菜以標插之語首座大眾云不得動著每
0579b10: 人下一轉語來是時一眾各呈見解未有
0580a01: 契師以棒云這一隊漢無一箇有智慧喫
0580a02: 我多少菜不能與園頭出氣乃踏倒標子
0580a03: 拽著菜株而歸。
0580a04: 師因李渤剌史問三乘十二分教即不問如
0580a05: 何是祖師西來意師乃豎起拳云會麼李云
0580a06: 不會師云飽學措大拳頭也不識李云某甲
0580a07: 實不會師云會得則途中受用不會則世諦
0580a08: 流布。
0580a09: 師又因李渤問教中道須彌納芥子渤則不
0580a10: 疑言芥子納須彌莫是妄談不師云人傳史
0580b01: 君讀萬卷書籍是不李云然師以手摩頂至
0580b02: 踵云都來如椰子大萬卷書籍向甚處著李
0580b03: 俛首而已巳。
0580b04: 師因僧問如何是佛師云向道還信不
0580b05: 僧云和尚言重焉敢不信師云只是僧云
0580b06: 如何保任師云一翳在眼空花亂墜其僧於
0580b07: 此有省。
0580b08: 法眼益云若無後語何處討歸宗。雪竇
0580b09: 顯向只你是處別云侍者寮喫茶去。
0580b10: 明州大梅法常禪師因夾山與定山同行言
0581a01: 話次定云生死中無佛即無生死夾云生死
0581a02: 中有佛即不迷生死二人是非不已巳特上山
0581a03: 見人事了夾山便問師未審二人見處那
0581a04: 箇較親師云一親一夾云那箇親師云且
0581a05: 去明日來夾明日又問師云親者不問問者
0581a06: 不親夾住後云我當時在大梅處失一隻
0581a07: 眼。
0581a08: 雪竇顯云夾山畢竟不知換得一隻眼大
0581a09: 梅老漢當時聞舉以棒一時打出豈止劃
0581a10: 斷兩人葛藤亦乃為天下宗匠。
0581b01: 續法昌遇因英邵武問云此箇公案作麼
0581b02: 生師便打英云一場儱侗師云試下轉
0581b03: 語英云一狀領過師云矮子看戲。昭覺
0581b04: 勤云生死為諸佛根基諸佛乃生死爐
0581b05: 若解險絕承當即證六通八解。
0581b06: 師自見馬祖後直入大梅山住二十年祖聞
0581b07: 令一僧去問和尚見馬師得何道理便住此
0581b08: 山師云馬師向我道即心是佛我便向這裏
0581b09: 住僧云馬師近日佛法又別師云作麼生別
0581b10: 僧云道非心非佛師云這老漢惑亂人未有
0582a01: 了日任他非心非佛我只管即心即佛其僧
0582a02: 回舉似馬祖祖云梅子熟也。
0582a03: 師因僧問如何是祖師西來意師云西來無
0582a04: 意。
0582a05: 官安聞云一箇棺材兩箇死漢。玄沙
0582a06: 備云官是作家。雪竇顯云三箇也得。
0582a07: 續黃龍新云雪竇道三箇也得是死漢是
0582a08: 活漢具眼者請試甄別。昭覺勤云一串
0582a09: 穿。
0582a10: 師因龐居士問久嚮大梅未審梅子熟也未
0582b01: 師云向甚處下口士云百雜碎師云還我
0582b02: 核子來。
0582b03: 翠巖芝云此二人大似把手上高山。
0582b04: 續寶文云且道二人相見還有優劣也
0582b05: 無。
0582b06: 師一日示徒云來莫可抑往莫可追從容聞
0582b07: 鼯鼠聲乃云即此物非他物汝善護持吾當
0582b08: 逝矣。
0582b09: 雪竇顯云這漢生前鹵死後顢頇即此
0582b10: 物非他物是何物還有分付處也無有般
0583a01: 漢不解截斷大梅跟只管道貪程太速。
0583a02: 續寶文云既非他物是什麼物。地藏
0583a03: 恩云是什麼語話。
0583a04: 杭州官齊安國師一日喚侍者將犀牛扇
0583a05: 子來者云破也師云扇子既破還我犀牛兒
0583a06: 來者無對。
0583a07: 投子同代云不辭將出恐頭角不全。雪
0583a08: 竇顯云我要不全底頭角。石霜諸代云
0583a09: 若還和尚即無也雪竇云犀牛兒猶在。
0583a10: 保福展代云和尚年尊別請人好雪竇云
0583b01: 可惜勞而無功。資福代作一圓相於中
0583b02: 書牛字雪竇云適來為甚不將出。雪竇
0583b03: 又拈云若要清風再復頭角重生請諸禪
0583b04: 客下一轉語乃問扇子既破還我犀牛兒
0583b05: 來時有僧云大眾堂去師喝云拋釣
0583b06: 鯤鯨釣得箇蝦。
0583b07: 續雲居舜云三伏當時正須扇子為侍者
0583b08: 不了事雖然如是官太絮何不大家割
0583b09: 捨侍者當時見他道扇子既破還我犀牛
0583b10: 兒來只對云已巳在搕堆頭了也。地
0584a01: 藏恩云從上知識各說異端作盡伎倆其
0584a02: 奈未知犀牛兒所在山僧見處也要諸
0584a03: 人共知扇子既破還我犀牛兒來別處容
0584a04: 和尚不得。
0584a05: 師問一座主蘊何經論主云華嚴經師云華
0584a06: 嚴有幾種法界主云略而言之有四廣說則
0584a07: 重重無盡師提起拂子云這箇是第幾種法
0584a08: 界中主良久師云思而知慮而解是鬼家
0584a09: 活計日下孤燈果然失照下去。
0584a10: 法眼益代拊掌三下。
0584b01: 續蔣山懃云官以強陵弱則且致如何
0584b02: 道得一句語免他道鬼家活計良久云
0584b03: 閣路雖險夜行人更多。大溈泰云大眾
0584b04: 這僧將成九仞之山不進一簣之土當時
0584b05: 山僧若作座主待豎起拂子云這箇是第
0584b06: 幾種法界中只向他道向下文長付在
0584b07: 來日。
0584b08: 師示眾云虛空為鼓須彌為椎什麼人打得
0584b09: 眾無對。
0584b10: 南泉云王老師不打這破鼓。法眼益別
0585a01: 云王老師不打。雪竇顯云打者甚多聽
0585a02: 者極少且問誰是解打者莫謗官好南
0585a03: 泉道王老師不打這破鼓法眼云王老師
0585a04: 不打兩箇既不奈何一箇更是又云
0585a05: 王老師不打還肯得諸方也無代云千年
0585a06: 田八百主。
0585a07: 續黃龍心云南泉法眼只知瞻前不能顧
0585a08: 後且如官道虛空為鼓須彌為椎什麼
0585a09: 處是破處還檢點得出麼直饒檢點得破
0585a10: 處分明我更問覓鼓在。天童華云南
0585b01: 泉法眼大似喫李子只向赤邊咬山僧今
0585b02: 日與官相見去也虛空為鼓須彌為椎
0585b03: 要打便打莫問是誰乃拈拄杖卓一下。
0585b04: 天童傑云官提水放火南泉撥亂星飛
0585b05: 法眼埋兵掉諸方尊宿各出隻手並無
0585b06: 一人性只是隨後打鼓祥符直截為諸
0585b07: 人道虛空為鼓須彌為椎漆桶堂去。
0585b08: 師因僧問如何是本身盧舍那師云與老僧
0585b09: 過淨來僧將淨至師云安舊處著僧
0585b10: 復來問師云古佛過去久矣。
0586a01: 雲門偃云無眹。雪竇顯云直得一手
0586a02: 指天一手指地爭得無還會麼雲在嶺頭
0586a03: 閑不徹。溈山云山僧不然忽有人問
0586a04: 但云大眾歸堂去若人向大溈門下薦得
0586a05: 古釋迦不先新彌勒不後且道轉身一句
0586a06: 作麼生道良久云明年更有新條在惱亂
0586a07: 春風卒未休。
0586a08: 續東禪觀云盲者難以與乎文彩聵者難
0586a09: 以與乎音聲這僧既不薦來機國師只成
0586a10: 虛設雲門道無眹扶國師不起雪竇云
0586b01: 一手指天一手指地爭得無也扶國師不
0586b02: 起以拂子畫一畫云前來葛藤一時畫斷
0586b03: 且道畢竟如何是本身盧舍那擲拂子下
0586b04: 座。
0586b05: 京兆章敬懷惲禪師因百丈遣僧來囑云待
0586b06: 伊陞堂次乃展坐具禮拜了將伊一隻鞋以
0586b07: 袖拂上塵倒覆向下其僧至一依指教師
0586b08: 乃云老僧罪過。
0586b09: 續黃龍新云百丈逞盡神通不消章敬道
0586b10: 箇老僧罪過。鼓山珪云黃龍孟八郎猶
0587a01: 欠一著在只知百丈逞神通殊不知百丈
0587a02: 伎倆俱盡只知章敬道箇老僧罪過不知
0587a03: 章敬一便招會麼蛇吞蝦猶自可更
0587a04: 有蜈蚣在後頭。
0587a05: 師因小師遊方回乃問汝離此間去多少年
0587a06: 耶小師云自離和尚將及八載師云辦得箇
0587a07: 什麼小師遂於地上畫一圓相師云秪這箇
0587a08: 更別有小師乃劃破圓相作禮而退。
0587a09: 幽州盤山寶積禪師將順世告眾云有人貌
0587a10: 得吾真不眾或將所傳頂相呈似皆不契時
0587b01: 普化云某甲貌得師云何不呈似老僧化遂
0587b02: 打斗而出師云這漢向後掣風狂去在。
0587b03: 保福展云普化掣顛不少盤山醜拙更多。
0587b04: 續長蘆了撼身云快活殺我也若無爍破
0587b05: 乾坤底眼孔爭見渾金璞玉復云山僧依
0587b06: 普化樣子摸得一本今夜展開要且大家
0587b07: 瞻仰遂打斗歸堂。
0587b08: 師於市肆行次見一客人買肉語屠家云
0587b09: 精底割一斤來屠家放下刀叉手云長史那
0587b10: 箇是不精底師於言下有省。
0588a01: 師又一日出門見人舁喪歌郎振鈴云紅輪
0588a02: 決定沈西去未委魂靈往那方幕下孝子哭
0588a03: 云哀哀師忽身心踴躍歸舉似馬祖祖印可。
0588a04: 師示眾云向上一路千聖不傳學者勞形如
0588a05: 猿捉影。
0588a06: 瑯覺云上來講讚無限良因。
0588a07: 續慈明圓云向上一路千聖不然。楊岐
0588a08: 會云口上著。天童傑云向上一路掘地
0588a09: 覓天。
0588a10: 婺州五洩山靈默禪師到石頭處云一言相
0588b01: 契即住不契即去頭據坐師便去頭隨後召
0588b02: 云闍黎闍黎師回首頭云從生至死秖是這
0588b03: 箇回頭轉腦作麼師忽然契悟乃拗折拄杖。
0588b04: 洞山价云當時不是五洩先師也大難承
0588b05: 當然雖如是猶涉途在。翠巖芝云石頭
0588b06: 據坐而洩回首石頭召他成多事。雲
0588b07: 云大小石頭坐不定把不住似這檐
0588b08: 板漢放去便休又喚回被他糊塗一上道
0588b09: 我向這裏有箇悟處驢年夢見。
0588b10: 續溈山行云五洩當時便去可謂坐斷天
0589a01: 下人舌頭既被喚回已巳是糊塗不少拗折
0589a02: 拄杖也是賊過後張弓如今得失是非一
0589a03: 時坐斷敢問大眾石頭據坐意作麼生。
0589a04: 地藏恩云只合與麼去不合與麼來。
0589a05: 蒲州麻谷寶徹禪師問臨濟大悲千手眼那
0589a06: 箇是正眼濟云大悲千手眼作麼生是正眼
0589a07: 速道速道師拽濟下禪坐濟遂起云不
0589a08: 審師擬議濟便喝拽下禪坐師便出去。
0589a09: 因聖云諸德此二尊宿如此且道怎生
0589a10: 今時人道照用照什麼一切人只解
0589b01: 自騎馬去捉賊自持刀去殺賊此二人便
0589b02: 能奪賊馬捉賊奪賊刀殺賊雖然如是臨
0589b03: 濟雖是得便是失便。
0589b04: 師一日使扇次有僧問風性常住無處不周
0589b05: 和尚為甚搖扇師云只知風性常住且
0589b06: 不知無處不周僧云作麼生是無處不周底
0589b07: 道理師搖扇僧作禮師云無用處師僧著
0589b08: 得一千箇有什麼益。
0589b09: 續昭覺勤云這僧一期可觀可惜有頭無
0589b10: 尾若不是麻谷作家洎合放過敢問大眾
0590a01: 甚處是落節處撥開向上竅能有幾人知。
0590a02: 溈山果云這僧只知腦門著地不覺當面
0590a03: 蹉過當時若據令而行今日何處更討麻
0590a04: 谷。
0590a05: 師問僧甚處來僧云不審師又問甚處來僧
0590a06: 云重師下擒住云這箇師僧問著便作
0590a07: 佛法祗對僧云大似無眼師放手云放汝命
0590a08: 通汝氣僧作禮師欲掙住僧拂袖行師云休
0590a09: 將三歲竹擬比萬年松。
0590a10: 師到章敬處作禮遶禪三振錫而立敬
0590b01: 云是是師又至南泉處亦然泉云不是不是
0590b02: 師云章敬道是和尚為甚道不是泉云章敬
0590b03: 即是是汝不是此乃風力所轉終成敗壞。
0590b04: 長慶稜代前云和尚佛法身心何在又代
0590b05: 後云和尚是什麼心行。保福展別云但
0590b06: 振錫一下而出又拈章敬南泉可謂一是
0590b07: 一非又云麻谷依俙似曲纔堪聽又被風
0590b08: 吹別調中。雪竇顯代兩處云錯。溈山
0590b09: 云章敬道是落在麻谷中南泉道不
0590b10: 是亦落在麻谷中大溈即不然忽有人
0591a01: 持錫遶禪三卓然而立但向伊道未
0591a02: 到這裏好與三十棒。
0591a03: 續汾陽昭代前語云莫謾某甲代後語云
0591a04: 道無遠近理有淺深。雲居錫云章敬未
0591a05: 必道是南泉未必道不是麻谷當時但持
0591a06: 錫出去恰好。泐潭清云今時叢林學者
0591a07: 商量道章敬道是即與伊證據南泉道不
0591a08: 是即不肯放過伊如斯話會孤負先聖黃
0591a09: 龍見處也要與諸人共知章敬道是也好
0591a10: 與三十拄杖南泉道不是也好與三十拄
0591b01: 杖何故是與不是全彰妙義章敬南泉一
0591b02: 場失利。
0591b03: 師問僧甚處來僧云漳州師云彼中瘴氣近
0591b04: 日如何僧云極盛師云闍黎為甚無事僧
0591b05: 云某甲是冬月過師云何處得盛石鞏聞舉
0591b06: 乃云語即是理即未是。
0591b07: 師與霞行次見水中魚師指云天然天然
0591b08: 師明日問霞昨日意作麼生霞作臥勢師云
0591b09: 蒼天蒼天。
0591b10: 師一日紙帳內坐以手巾蓋頭披雲和尚
0592a01: 入來見便作哭聲良久出去法堂上遶禪
0592a02: 一入撥開帳見師去手巾而坐乃云
0592a03: 死中得活萬中無一師便下就位作抽坐
0592a04: 具勢雲近前把住云前死後活還甘麼師
0592a05: 云甘即甚甘阿師堪作什麼雲推向一邊云
0592a06: 知道前言不復後語。
0592a07: 續昭覺勤云入寺看額見表知裏披雲慣
0592a08: 作高拈尾作頭拈頭作尾麻谷孟門
0592a09: 下看他詶對不道他不知有只為用意太
0592a10: 深當時待伊道死中得活萬中無一只向
0592b01: 道蒼天蒼天何故得人一牛還人一馬。
0592b02: 師同南泉二三人去謁徑山路逢一婆乃問
0592b03: 徑山路向甚處去婆云驀直去師云前頭水
0592b04: 深過得不婆云不濕又問上岸稻得與麼
0592b05: 好下岸稻得與麼怯婆云被螃喫也
0592b06: 師云禾好香婆云勿氣息又問婆住甚處婆
0592b07: 云秪在這裏三人至店婆煎茶一盞三
0592b08: 隻至謂和尚有神通者即喫茶三人相顧間
0592b09: 婆云看老朽自逞神通去也於是便傾茶行。
0592b10: 虔州西堂智藏禪師一日普請次云因果歷
0593a01: 然爭奈何爭奈何時有僧出以手托地師云
0593a02: 作什麼僧云相救相救師云大眾這箇師僧
0593a03: 猶較些子僧拂袖便走師云師子身中蟲自
0593a04: 食師子肉。
0593a05: 續昭覺勤云西堂洞明綱要始終正令全
0593a06: 提這僧異類中行其奈龍頭蛇尾敢問大
0593a07: 眾因果歷然一句作麼生道是則龍女頓
0593a08: 成佛非則善星生陷墜。
0593a09: 師因路逢天使留齋次偶驢子鳴使云頭陀
0593a10: 師舉頭使指驢師指使使無對或云百丈政禪師語。
0593b01: 保福展云西堂因齋慶讚。法眼益別云
0593b02: 但作驢鳴。
0593b03: 續支提愛云一家有事百家忙。
0593b04: 師因僧問有問有答主歷然無問無答時
0593b05: 如何師云怕爛那又僧問長慶慶云相逢
0593b06: 盡道休官去林下何曾見一人。
0593b07: 雪竇顯云何不與本分草料。
0593b08: 師因張拙秀才乃問山河大地是有是無
0593b09: 三世諸佛是有是無師皆云有張云錯師云
0593b10: 先見什麼人來張云曾百丈有曰徑山凡
0594a01: 有問詰皆云無師云先有甚血屬張云有
0594a02: 一箇山妻兩箇癡頑又問百丈有甚血屬張
0594a03: 云百丈古佛和尚莫謗渠好師云待先得
0594a04: 似百丈時一切皆無張俛首而已巳。
0594a05: 師曾燒殺一僧一日現身索命師云還死
0594a06: 也無對云死也師云既死覓命者是誰便
0594a07: 乃不見一本曰鄧隱或曰永嘉。
0594a08: 唐州紫玉山道通禪師因于相公問佛法
0594a09: 至理乞師一言師云相公若問須去情理公
0594a10: 云便請師云但問將來公云如何是佛師召
0594b01: 云于公應諾師云更莫別求後藥山得聞
0594b02: 乃云噫可惜于家漢生埋向紫玉山中公聞
0594b03: 便躬去藥山山見乃云聞相公在紫玉山中
0594b04: 大作佛事是不公云不敢某甲承聞大師慈
0594b05: 悲相救有云可惜于家漢生埋向紫玉山中
0594b06: 今日特來乞師慈悲藥云有疑但問公遂問
0594b07: 如何是佛藥乃召云相公公應諾藥云是什
0594b08: 麼公於此有省。
0594b09: 長慶稜共羅山舉次慶云藥山一等是道
0594b10: 甚是奇特雲泥有隔羅云不得草草當時
0595a01: 遇是于可中草窠裏撥著箇焦尾大
0595a02: 蟲何處有藥山也慶云作麼生羅云還知
0595a03: 于是鍜了底金麼。
0595a04: 續大溈智云于當時若會見藥山喚云
0595a05: 是什麼只向道和尚賺我來拂袖便去不
0595a06: 惟作箇慷慨丈夫亦乃不鈍置紫玉。大
0595a07: 溈泰云抉驪龍頷下珠取輪王髻中寶如
0595a08: 鐘待扣似谷傳聲八面玲瓏更無回互諸
0595a09: 人要見于悟處麼真金已巳出鍜煉轉
0595a10: 光輝。
0595b01: 師因于丞相問如何是黑風吹其舫漂墮
0595b02: 羅剎鬼國師云于這漢問麼事作麼于
0595b03: 當時失色師指云秪這箇便是漂墮羅剎鬼
0595b04: 國也于聞已巳信受。
0595b05: 洪州百丈大智海禪師因侍馬祖行次忽見
0595b06: 一野鴨飛過祖云是什麼師云野鴨子祖
0595b07: 云甚處去也師云飛過去祖遂把師鼻扭師
0595b08: 負痛失聲阿阿祖云又道飛過去元
0595b09: 來只在這裏師直得浹背汗流因茲有省。
0595b10: 師次日赴眾纔集乃出卷拜簟祖便下
0596a01: 座歸方丈次問師我適來上堂未曾說話爾
0596a02: 為甚便卷簟師云昨日被和尚扭得鼻頭
0596a03: 痛祖云爾昨日向甚處留心師云今日鼻頭
0596a04: 又不痛也祖云爾深知今日事師乃作禮而
0596a05: 退。
0596a06: 雪竇顯云諸方皆謂奇特麼舉還當麼
0596a07: 若當譬如水母以蝦為目若不當又空讚
0596a08: 歎圖箇什麼眾中一般漢亂踏向前問古
0596a09: 人意旨如何更有老底不識好惡對云將
0596a10: 謂仙陀客又云來日更到座前苦哉苦哉
0596b01: 如此自稱宗匠欲開人天眼目驢年去諸
0596b02: 上座雪竇當時若見伊出來卷簟劈一
0596b03: 踏令坐者倒者俱起不得且要後人別有
0596b04: 生涯去免見反相鈍置豈不是箇英靈底
0596b05: 漢會也無歸堂。白雲端出馬祖語云我
0596b06: 鈍置猶可鈍置太煞。
0596b07: 續黃龍心云馬祖陞堂百丈卷席後人不
0596b08: 善來風盡道不留眹殊不知桃花浪裏
0596b09: 正好張帆七里灘頭更堪垂釣如今必有
0596b10: 辨浮沉識深淺底漢試出來定當水看
0597a01: 有麼如無且將漁父笛閑向海邊吹。大
0597a02: 溈智云色未分人盡望及乎天曉也尋
0597a03: 常。
0597a04: 師再馬祖侍立次祖以目視禪角拂子
0597a05: 師云即此用離此用祖云爾向後開兩片皮
0597a06: 將何為人師取拂子豎起祖云即此用離此
0597a07: 用師挂拂舊處祖振威一喝師當下大悟直
0597a08: 得三日耳聾。
0597a09: 汾陽昭云悟去便休說什麼三日耳聾。
0597a10: 石門云若不三日耳聾何得悟去汾陽
0597b01: 云我與麼道較他石門半月程。雪竇顯
0597b02: 云奇怪諸禪德如今列其泒者多究其源
0597b03: 者少道百丈於喝下大悟還端的也無
0597b04: 然刀刀相似魚魯差若是明眼漢謾他
0597b05: 一點不得只如馬師道爾後開兩片皮將
0597b06: 何為人百丈豎拂為復如蟲禦木為復啐
0597b07: 同時諸人要會三日耳聾麼大冶精金
0597b08: 應無變色。東林云當言不避截舌當
0597b09: 爐不避火迸佛法豈可曲順人情東林今
0597b10: 日向驪龍窟內爭珠去也百丈大智不無
0598a01: 他三日耳聾汾州石門爭免箇二俱瞎漢
0598a02: 只這三箇老漢還曾悟去也無良久云祖
0598a03: 禰不了殃及兒孫。
0598a04: 續泐潭英云大眾且道馬祖當時是百丈
0598a05: 悟了喝不悟了喝眾中有人檢點得出出
0598a06: 來道看山僧與汝證明若無山僧今日不
0598a07: 惜眉毛為汝註破良久云前三三後三三。
0598a08: 雲蓋智云發大機顯大用非馬祖而誰能
0598a09: 為即此用離此用獨百丈得其旨為甚麼
0598a10: 被馬祖一喝直得三日耳聾要會麼不入
0598b01: 驚人浪難逢稱意魚。黃龍新云黃龍路
0598b02: 見不平要問雪竇既是大冶精金應無變
0598b03: 色為甚麼三日耳聾要會麼從前汗馬無
0598b04: 人識只要重論蓋代功。
0598b05: 後黃檗因師舉不覺吐舌退後師云子已巳後
0598b06: 莫繼嗣馬大師去檗云不然今日因和尚舉
0598b07: 得見馬祖大機大用且不識馬祖若嗣馬祖
0598b08: 已巳後喪我兒孫師云見與師齊減師半德子
0598b09: 甚有超師之見有本少異。
0598b10: 師因雲巖問和尚每日區區為阿誰師云有
0599a01: 一人要巖云因甚不教伊自作師云他無家
0599a02: 活。
0599a03: 師示眾云併咽喉脣吻速道將來時溈山
0599a04: 示某甲不道請和尚道師云不辭與汝道久
0599a05: 後喪我兒孫五云和尚亦須併師云無
0599a06: 人處斫額望汝雲巖云某甲有道處請和尚
0599a07: 舉師舉了巖云師今有也師云喪我兒孫。
0599a08: 師因普請鋤地次有一僧舉起鋤頭忽聞鼓
0599a09: 鳴乃拋下大笑便歸師云俊哉此是觀音入
0599a10: 理之門歸院乃喚其僧問適來見什麼道理
0599b01: 便與麼僧云適來肚飢聞鼓聲歸喫飯去師
0599b02: 乃笑而矣或溈山一日見火頭聞鼓聲放下
0599b03: 火抄撫掌大笑詶詰如前香嚴錄有亦類於此不。
0599b04: 鏡清怤云當時溈山會裏無一人。臥龍
0599b05: 云當時溈山有一人。
0599b06: 續昭覺勤云這僧洪音大震直得千五百
0599b07: 人眼目定動及乎勘證將來打箇背翻
0599b08: 斗若不是溈山爭見汗馬功高及乎道
0599b09: 有一人只得一半道無一人只得一半今
0599b10: 日鐘魚鼓板齊震有呵呵大笑向道觀音
0600a01: 菩薩來也。
0600a02: 師因西堂問爾向後作麼生開示於人師以
0600a03: 手卷舒兩邊堂云更作麼生師以指點空三
0600a04: 下。
0600a05: 師凡次有一老人常隨眾聽法眾人退老
0600a06: 人亦退忽一日不退師遂問前面立者復是
0600a07: 何人老人云某甲非人也於過去迦葉佛時
0600a08: 曾住此山因學人問大修行底人還落因果
0600a09: 也無某甲對云不落因果五百生墮野狐身
0600a10: 今請和尚代一轉語貴脫野狐身遂問大修
0600b01: 行底人還落因果也無師云不昧因果老人
0600b02: 於言下大悟作禮云某甲已巳脫野狐身住在
0600b03: 山後敢告和尚乞依亡僧事例師令維那白
0600b04: 椎告眾食後送亡僧大眾言議一眾皆安涅
0600b05: 槃堂又無人病何故如是食後師領眾至山
0600b06: 後巖下以杖挑出一死野狐乃依法火葬師
0600b07: 至晚上堂舉前因緣黃檗便問古人錯祗對
0600b08: 一轉語墮五百生野狐身轉轉不錯合作箇
0600b09: 什麼師云近前來與道檗遂近前與師一
0600b10: 掌師拍手笑云將為胡鬚赤更有赤鬚胡。
0601a01: 溈山祐在會下作典座司馬頭陀舉前話
0601a02: 問溈山山乃撼門扇三下司馬云太麤生
0601a03: 溈云佛法不是這箇道理。溈山又舉問
0601a04: 仰山仰云黃檗常用此機溈云天生得從
0601a05: 人得仰云亦是稟受師承亦是自性宗通
0601a06: 溈云如是如是。天聖泰云三生六十劫。
0601a07: 續法昌遇云敢問諸人不落因果為什麼
0601a08: 墮野狐不昧因果為什麼脫野狐直饒道
0601a09: 得落處分明也未出他野狐窟裏法昌當
0601a10: 時若見但與他拈出雪古鏡教伊動轉
0601b01: 不得然後放出紫胡狗子盡性命免見
0601b02: 兒孫今日成作隊法昌與麼舉論大似
0601b03: 持蠡酌海明眼人前一場笑具何故曾經
0601b04: 大海難為水慣聽無絃不易琴。黃龍新
0601b05: 問元首座百丈野狐話意作麼生座云甜
0601b06: 徹蒂甜苦瓠連根苦師肯之。大溈智
0601b07: 云費盡自己心笑破他人口。徑山杲云
0601b08: 不落與不昧半明與半晦不昧與不落兩
0601b09: 頭空索索五百生前箇野狐而今冷地謾
0601b10: 追呼喝一喝云座中既有江南客何必樽
0602a01: 前唱鷓鴣。
0602a02: 
0602a03: 宗門統要續集卷第三
0602a04: 
0602a05: 
0602a06: 音釋
0602a07: 懵懂懵莫孔切懂音董懵懂不慧也。騅朱惟切烏騅馬名。朦朧朦音
0602a08: 蒙朧音龍。摑古獲切批打也。橛其月切。音潑。球音求。音丙。瞪
0602a09: 澄應切直視貌。力對切。拗於教切相違也。踢他歷切。銚徒弔切燒
0602a10: 也。轆音祿。拓他各切泥拓也。矮於買切短也。莽鹵莽莫補切鹵郎
0602b01: 古切。顢頇顢莫安切頇許安切。跟古痕切足踵也。搕搕烏合切蘇
0602b02: 盍切搕糞也。蘇到切狂貌。聵五怪切聾也。惲委粉切。劃胡麥
0602b03: 切破物也。彀古豆切。音迪。古猛切金也。似及切。蠡音離
0602b04: 瓠瓢也。
