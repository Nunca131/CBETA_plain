0281c16: 
0281c17: 
0281c18: 
0281c19: 大方廣圓覺修多羅了義經夾頌集解講義
0281c20: 
0281c21: 四明聰講師曰。金剛藏菩薩。因文殊問如來本起
0281c22: 因地覺心要與常住果位名目相應。謂菩提涅槃。
0281c23: 真如佛性。菴摩羅識。空如來藏。大圓鏡智等。因地
0281c24: 之覺。果位藏性相容相通。無明法性本來不二故。
0282a01: 得金剛藏。以迷難悟。以事難理。以因難果。以生難
0282a02: 佛。是以來意若斯。
0282a03: 於是。金剛藏菩薩在大眾中。即從座起。頂禮佛足。右
0282a04: 繞三匝。長跪叉手。而白佛言。
0282a05: 西蜀復庵暉禪師曰。此徵釋迷悟始終。金剛者。從
0282a06: 喻得名。金剛不取青黃大小貴賤等。唯取其金剛
0282a07: 體上有堅義利義。金剛之體堅。一切物不能壞。金
0282a08: 剛之用利。能壞一切萬物。今此菩薩之智亦然。此
0282a09: 之智體堅。一切煩惱不能侵。一切魔境不能動。此
0282a10: 之智用利。能斷疑。能遣障。能證體。能起用。藏者。有
0282a11: 含攝義。能斷疑盡。即具一切無量功德故曰藏。良
0282a12: 由行人於普眼章中入觀。觀中遂起三重難。難佛。
0282a13: 互相發揚。以消末世之疑故。當此菩薩請問。
0282a14: 大悲世尊。善為一切諸菩薩眾。宣揚如來圓覺清淨。
0282a15: 大陀羅尼。因地法行。漸次方便。與諸眾生。開發蒙昧。
0282a16: 在會法眾。承佛慈誨。幻翳朗然。慧目清淨。
0282a17: 此菩薩。讚佛於前三章。善說因地法行漸次方便。
0282a18: 西蜀復庵暉禪師曰。此乃慶悟也。因地者。躡文殊
0282a19: 章問本起因地。此是一切行位之根本。後必躡前
0282a20: 也。蒙昧者。蒙則蒙蔽。昧則昏昧。楊氏曰。天降生民
0282a21: 倥侗顓蒙。恣子情性。明不開。承者受也。幻翳者。
0282a22: 幻喻生死之相。翳喻無明之執。慧目者即根本智。
0282a23: 此智達理照一切法無不清淨。
0282a24: 四明聰講師曰。於是金剛藏菩薩。至慧目清淨者。
0282b01: 啟發之初。爭得不敘由來。蹊逕請法式儀例如前
0282b02: 釋。
0282b03: 世尊。若諸眾生。本來成佛。何故復有一切無明。
0282b04: 此是設第一問也。
0282b05: 若諸無明。眾生本有。何因緣故。如來復說本來成佛。
0282b06: 此是設第二問也。
0282b07: 十方異生。本成佛道。後起無明。一切如來。何時復生
0282b08: 一切煩惱。
0282b09: 此是設第三問也。十方異生者。十方世界異類眾
0282b10: 生也。
0282b11: 西蜀復庵暉禪師曰。此金剛藏。起三疑難問佛。一
0282b12: 疑真能生妄。二疑說妄為真。三牒而縱之。責無窮
0282b13: 過也。世尊若諸眾生本來成佛者。此是躡前普眼
0282b14: 章中。聞世尊云始知眾生本來成佛二句也。何故
0282b15: 復有一切無明者。此二句。是疑真能生妄也。若諸
0282b16: 無明。眾生本有。何因緣故。如來復說本來成佛者。
0282b17: 此五句。是疑說妄為真也。謂世尊既說一切眾生
0282b18: 本來自成佛了。以何義故。如今現見一切眾生。妄
0282b19: 認四大為自身相。六塵緣影為自心相。於一切處
0282b20: 一切時。觸境對事。依前有無明煩惱耶。莫是真
0282b21: 能生妄否。若謂一切無明煩惱。眾生本性上。本來
0282b22: 自有之時。便說作佛不得。又以何義故。世尊說
0282b23: 一切眾生本來自成佛了。何故如此自語相違友。
0282b24: 復不定耶。莫是說妄為真否。第三牒世尊說。縱起
0282c01: 無明。便舉十方如來已巳成佛了。不知幾時生煩
0282c02: 惱。如是責難於世尊也。十方異生。本成佛道二句。
0282c03: 是牒也。後起無明一句。是縱也。一切如來何時復
0282c04: 生一切煩惱者。此六句責無窮之過。十方異生者。
0282c05: 即十法界中眾異類生也。謂且說十法界中異類
0282c06: 眾生。人人具足箇箇圓成。先成佛了。後方起一念
0282c07: 貪瞋癡無明煩惱之時。此說且置一邊。只如三世
0282c08: 諸佛十方如來。如今都已巳成佛了。又不知從此去
0282c09: 幾時。再起無明煩惱耶。且十方諸佛。已巳成聖人。豈
0282c10: 有復為凡夫乎。下文佛答非為正問也。然剛藏非
0282c11: 真有此疑。蓋為後代之人。起疑生正信也。
0282c12: 四明聰講師曰。此之三疑。乃因聞普眼章始知眾
0282c13: 生本來成佛。慈室云。成佛者。佛即覺也。一切無明
0282c14: 者。無明不覺也。覺與不覺。不可並立。眾生既本是
0282c15: 佛。佛即覺也。何故云復成不覺。此第一疑。又無明
0282c16: 若本來是有。無明是不覺。又如何復云眾生本來成
0282c17: 佛。佛即覺也。又云本來是佛。又云本來無明。無明
0282c18: 與佛。言不並。出此第二疑。此且指一人。有覺有不
0282c19: 覺下。疑十法界眾生。十方即十界。若十法界異生。
0282c20: 始自諸佛。下至地獄。本來已巳成佛了。何故後來復
0282c21: 起無明。一切如來何時復生一切煩惱。此第三疑。
0282c22: 今別出楞嚴經中。富樓那。亦有此問。大同此意。彼
0282c23: 經云。世尊若復世間一切根塵陰處等。皆如來藏
0282c24: 清淨本然。云何忽生山河大地。諸有為相。次第遷
0283a01: 流。終而復始。富樓那亦云滿慈子再問言。若此妙覺本
0283a02: 妙覺明。與如來心。不增不減。無狀忽生山河大地。
0283a03: 諸有為相。無狀即無故也如來今得妙空明覺。山河大地
0283a04: 諸有為相。何當復生。若此妙覺本妙覺明。與如來
0283a05: 藏心。不增不減。金剛藏云。十方異生。本成佛道。是
0283a06: 同。又云後起無明。富樓那云。無狀忽生山河大地
0283a07: 等。是同。金剛藏云。如來何時復生一切煩惱。富樓
0283a08: 那云。如來今得妙空明覺等。是同。但金剛藏所問。
0283a09: 唯屬因。富樓那所問。兼因果。有此之異。
0283a10: 惟願不捨無遮大慈。為諸菩薩。開秘密藏。
0283a11: 開秘密藏者。開說秘密佛語也。其妙義廣大無盡
0283a12: 故。名曰藏。
0283a13: 及為末世一切眾生。得聞如是脩多羅教了義法門。
0283a14: 正謂圓覺了義一經。
0283a15: 永斷疑悔。
0283a16: 永無疑惑退悔之心。
0283a17: 作是語已巳。五體投地。如是三請。終而復始。
0283a18: 西蜀復庵暉禪師曰。秘密藏者。有秘藏。有密藏。秘
0283a19: 藏者。如不開櫃。密藏者。說一切法中含一切法。今
0283a20: 文不簡末世眾生。則是開秘藏顯了而說。則是開
0283a21: 密藏疑。則於真諦理中。生二心猶豫也。然此疑有
0283a22: 三種。一疑自。二疑師。三疑法。譬如有病之人。疑自。
0283a23: 疑醫。疑藥。若如此者。則所患之病終不能愈。今剛
0283a24: 藏之疑。乃疑法也。悔是不定之辭。悔善則惡。悔惡
0283b01: 則善。今是悔惡也。
0283b02: 爾時世尊。告金剛藏菩薩言。善哉善哉。善男子。汝等
0283b03: 乃能為諸菩薩及末世眾生。問於如來甚深秘密究
0283b04: 竟方便。是諸菩薩最上教誨。了義大乘。能使十方脩
0283b05: 學菩薩及諸末世一切眾生。得決定信。永斷疑悔。汝
0283b06: 今諦聽。當為汝說。時金剛藏菩薩。奉教歡喜。及諸大
0283b07: 眾。默然而聽。善男子。一切世界。始終生滅。前後有無。
0283b08: 聚散起止。
0283b09: 圓覺大疏曰。創變為始。極證為終。新新而起曰生。
0283b10: 念念落謝曰滅。過去名前。未來名後。現在住劫名
0283b11: 有。空劫名無。成劫名聚。壞劫名散。現行為起。調伏
0283b12: 為止。
0283b13: 念念相續。循環往復。種種取捨。皆是輪迴。
0283b14: 不斷始終生滅等。念雖能取真捨妄。取淨捨塵。亦
0283b15: 皆是輪迴之見。
0283b16: 西蜀復庵暉禪師曰。答中。總標輪迴之所以。一切
0283b17: 世界者。此世界。通舉有情世界。并器世界。有情者。
0283b18: 即眾生。器世界。即山河國土。何以知之。此世界二
0283b19: 字。通指情器。如金剛經十三分所說。三千大千世
0283b20: 界所有微塵。天親論。以世界為器世界。無著論。以
0283b21: 世界為眾生受想行識四蘊之心。以微塵為眾生
0283b22: 一蘊之色。以此證之。是知今經世界二字。通舉有
0283b23: 情與器二世界也。始終生滅者。此二對。屬情世界。
0283b24: 并器世界也。前後有無聚散者。此三對。唯屬器世
0283c01: 界也。起止者。此一對。唯屬有情世界也。始謂創變。
0283c02: 謂一切眾生。於本覺上。一念不覺動心。便成業相
0283c03: 轉相現相。此迷真逐妄也。終謂極證。謂一切眾生。
0283c04: 因遇佛教。如說脩行。斷疑遣障。地位滿足。捨微細
0283c05: 煩惱。成等正覺。生謂新新不住。滅謂念念落謝。前
0283c06: 謂過去。後謂未來。有謂住劫。無謂空劫。聚謂成劫。
0283c07: 散謂壞劫。起謂現行之念。如金剛說現行疑同止
0283c08: 謂端坐。調身調息。捺伏其心。上說有情無情世界。
0283c09: 皆因一念妄心分別。相續不斷。而有便見器世界。
0283c10: 成了復壞。壞了復成。有情世界。生了復死。死了復
0283c11: 生。所有一切眾生。或業襲習。報應輪轉。改形易質。
0283c12: 受種種苦。塵沙劫波莫之遏絕。其間或取我身。或
0283c13: 厭離我身。或捨麤障或取淨妙。或厭生死。或取涅
0283c14: 槃。或厭捨娑婆。或樂生淨土。或捨有。或取無。種種
0283c15: 生心動念。此之妄念。便結云皆是眾生顛倒輪迴
0283c16: 繫縛。不能出三界之心也。問。極證則出輪迴。何以
0283c17: 總結云皆是輪迴耶。答。此六對。皆是所計之幻境。
0283c18: 能計之心。是輪迴。故所計之境亦流轉也。
0283c19: 未出輪迴。而辨圓覺。彼圓覺性。即同流轉。若免輪迴。
0283c20: 無有是處。
0283c21: 在輪迴中。辨別圓覺。其圓覺性亦屬輪迴。若更起
0283c22: 念欲免輪迴。則妄上增。妄了無是處。
0283c23: 西蜀復庵暉禪師曰。此真隨妄轉。謂若用前始終
0283c24: 生滅。前後聚散起止種種取捨。不出輪迴三界之
0284a01: 心。明辨如來廣大圓覺之時。便妄見如來圓覺之
0284a02: 性。亦同妄心。有始有終。有生有滅。有前有後。有有
0284a03: 有無。有聚散起止動轉流散。然而圓覺之性。本不
0284a04: 會流散動轉。但是不合將妄心。湊泊妄見耳。譬如
0284a05: 世人將攪水中之月。一般正當攪時。見水中
0284a06: 之月。百雜千碎。隨手中流轉。而本月何曾動靜。
0284a07: 今行人。若將妄心湊泊圓覺真性。欲起夢幻出輪
0284a08: 迴。如此用心一時錯了。豈有是處。此上經就法說
0284a09: 之也。
0284a10: 四明聰講師曰。金剛藏問。因上文眾生本來成佛
0284a11: 之語。遂出三疑。佛今答之。且從近事。故云始終生
0284a12: 滅。前後有無。聚散起止。此言器世界下。至風輪。風
0284a13: 馳水水馳火。火馳金。遂立世界。若有情世界。即世
0284a14: 人之色身四大五蘊六根塵入等。上至佛下至地
0284a15: 獄。皆是有情世界。此二世界有情無情。亦謂之依
0284a16: 正二報。有始有終。有生滅。有前後有無聚散。有起
0284a17: 止。如是六雙。生滅之境。念念相續。種種取捨。究理
0284a18: 言之。總是眾生無始無明業識。無明未破順業輪
0284a19: 迴。趣生趣死。無有休息。若將此無休息之心。欲辨
0284a20: 圓覺。則此圓覺。隨眾生心轉加不休息。
0284a21: 譬如動目能搖湛水。
0284a22: 妄念不停迷惑本性。如動目之能搖湛水也。
0284a23: 又如定眼猶迴轉火。
0284a24: 性為妄念所惑。如定目之見火輪。安得不隨而轉
0284b01: 也。
0284b02: 雲駛月運。舟行岸移。亦復如是。
0284b03: 雲舟諭妄念。月岸諭本性。妄念未息。本性似乎不
0284b04: 定。
0284b05: 西蜀復庵暉禪師曰。次就喻。眼轉火者。即以手搓
0284b06: 火成輪。此蓋眼識遲鈍。妄見成輪。駛者奔流急走
0284b07: 之義。此四克取親所見之物為喻。然水成波。火成
0284b08: 輪。但是眼目定動。喻於圓覺見凡見聖。但是流轉
0284b09: 妄心。岸移月運。但是雲駛。舟汙。亦同此意。亦復如
0284b10: 是一句。總結四喻。合前法也。此四喻。亦如行人將
0284b11: 未出輪迴。妄心而明辨圓覺。便妄見圓覺之性。亦
0284b12: 同流轉。然此四喻不必配法。但用眼前可見之物。
0284b13: 譬之令其易曉。
0284b14: 四明聰講師曰。動目定眼雲駛舟行。此四譬妄動
0284b15: 也。水火月岸。此四喻真性也。真即圓覺。妄即無明。
0284b16: 無明業識未斷。圓覺隨妄轉為迷。作眾生者。破此
0284b17: 無明業識為之悟。則無明不覺轉為覺。皆是無明
0284b18: 業識。次第相番。入海筭沙。若非直截。何時得了。
0284b19: 善男子。諸旋未息。彼物先住。尚不可得。
0284b20: 諸旋者。眼目雲舟也。彼物者。水火月岸也。謂眼目
0284b21: 雲舟。其動未息。則水火月岸。安能先住。
0284b22: 何況輪轉。生死垢心。曾未清淨。觀佛圓覺。而不旋復。
0284b23: 西蜀復庵暉禪師曰。此一段文。先合喻。次合法。諸
0284b24: 旋未息。彼物先住。尚不可得者。此合喻也。諸旋者。
0284c01: 指喻中眼目雲舟。彼物者。指水火月岸也。眼目雲
0284c02: 舟。喻前始終生滅等生死垢心。水火月岸。喻圓覺。
0284c03: 世尊告金剛藏云。且如世間之人。不肯住自。只要
0284c04: 湛水不搖。動尚不能得。又如定眼睛只要搓火
0284c05: 不成輪尚不能得。又如天上雲奔流急走。不肯住。
0284c06: 只要月不運行尚不能得。又如江河水上之人。不
0284c07: 住船。只要兩岸先住尚不能得。此皆是世間容
0284c08: 易。麤淺不難之法。尚自千難萬難。要他先住尚不
0284c09: 可得。又豈況凡夫之人。直將無量劫來。始終生滅。
0284c10: 前後有無。聚散起止。種種取捨。分別計度。輪迴生
0284c11: 死。垢污之心。求見十方諸佛。廣大不可思議。清淨
0284c12: 圓覺境界。如何得不妄見。佛之圓覺。不隨汝等妄
0284c13: 心。旋復流轉耶。
0284c14: 是故汝等。便生三惑。
0284c15: 未能淨染污之心復圓覺之性。前之三惑安得不
0284c16: 生。三惑者。金剛藏之三問是也。
0284c17: 西蜀復庵暉禪師曰。此結指前疑。以是上來所說。
0284c18: 因由之故。剛藏等便生三疑。一疑真能生妄。二疑
0284c19: 說妄為真。三疑先真後妄。上來之文。且是佛先為
0284c20: 剛藏等。標舉建立。答問之義。使令息如上之念。即
0284c21: 前疑自亡也。下文將空花一喻。通答三疑。金一
0284c22: 喻。別答第三疑。牒而縱之。責無窮過也。
0284c23: 四明聰講師曰。善男子。至便生三惑。彼物先住者。
0284c24: 諸家釋意不盡。此說小乘生死涅槃。且二乘住真
0285a01: 諦理。此真如非真金也。又是無明未盡。菩薩直
0285a02: 到等覺。真亞聖。尚用入重玄之門。倒脩凡事。如
0285a03: 布袋。豐干寒山拾得。皆是倒脩凡事。若以四十二
0285a04: 品無明。節節破之。彼物亦可節節先住。真既未滿
0285a05: 故。喻尚不可得。況凡夫眾生所見思惑未斷纖毫。
0285a06: 常居迷悶無明業識。如大石壓草。要顯圓覺。今之
0285a07: 善知識者。未蹈實地。得少知見。便生上慢。訶佛
0285a08: 罵祖。可謂自作孽也。似此之輩。如稻麻竹葦。彼物
0285a09: 先住者。又是解心通。未入品位。亦是菩薩為解
0285a10: 礙。如西竺有一羅漢。遊俗姓家。見教子不利。打罵
0285a11: 不已巳。尊者大笑。彼云。比丘慈悲為念見我打子反貽
0285a12: 笑耶。問曰。汝為何打子。曰教讀聲明論不利。曰論
0285a13: 是誰造。曰古仙人造。仙人在否。曰不在。既不在打
0285a14: 之何益。尊者曰。即汝此子便是仙人是他所造。曰
0285a15: 何以教之不利。曰妄心上發少聰明。都屬妄。
0285a16: 如人居暗室。未獲燈光。滿室皆暗。忽獲燈光。室內
0285a17: 蹔明。油盡燈滅。其暗復存。汝豈不聞。昔南海邊有
0285a18: 枯木。五百蝙蝠。穴居其中。忽五六人疲宿樹下。時
0285a19: 遇冬寒。拾柴向火。中有一人。念阿毗達磨。翻無比法梵
0285a20: 音深遠。五百蝙蝠諦聽樂聞。忽樹梢煙焰發生。五
0285a21: 百蝙蝠為火閉死。其神生一國土。為五百男子。出
0285a22: 家證阿羅漢。造大毗婆沙論者。即彼五百蝙蝠。貧
0285a23: 道預其一也。學不達性。不破無明。仍落生死。入無
0285a24: 明鄉。昔佛在世。四禪比丘。得四禪定。謂證四果。以
0285b01: 自誑故。墮阿鼻獄學圓覺者。須要深細求善友。決
0285b02: 擇不可自任。
0285b03: 善男子。譬如幻翳妄見空華。幻翳若除。不可說言此
0285b04: 翳已巳滅。何時更起一切諸翳。
0285b05: 幻翳既滅。不可說言。何時更起者。正答金剛藏所
0285b06: 問。如來何時復生煩惱之說。
0285b07: 何以故。翳華二法。非相待故。
0285b08: 翳非待華而有。華非待翳而生。
0285b09: 西蜀復庵暉禪師曰。幻之一字。若據圭峰疏云。謂
0285b10: 不知華因翳有。妄執華從空生。推此之意。謂譬如
0285b11: 世人眼纔有翳。便見空中有華。法上心若有妄。便
0285b12: 見輪迴。所謂一翳在眼。千華亂空。一妄在心。河沙
0285b13: 生滅。謂眵有患。翳使見空中有華。眵翳若差。空華
0285b14: 即滅。既滅之後。又不可更說。此眼翳已巳除。不知此
0285b15: 去幾時眼中更生翳耶。譬如人睡起夢覺。又更云
0285b16: 何妨明夜再夢。今此翳差華亡。眾生即佛人罕能
0285b17: 知。又徵云。以何義故。不可說此翳更起耶。為眼
0285b18: 中翳纔差。而空中便無華。此之二法同時而起。同
0285b19: 時而滅。非是一箇先去一箇尚在。此相等待決無
0285b20: 此理。翳喻無明。華喻生死。如眾生若有無明執心。
0285b21: 便見有生死。此心若除。便見無生死。豈可此無明
0285b22: 去後。又有生死者也。所以圭峰云。眾生本自不生。
0285b23: 空華畢竟不起。莫將翳待。莫以迷求。此之謂也。
0285b24: 亦如空華滅於空時。不可說言。空何時更起空華。
0285c01: 空華既滅。不可謂。何時更起者。正如妄念既空。不
0285c02: 可謂何時更有也。
0285c03: 何以故。空本無華。非起滅故。
0285c04: 空華本無。安有起滅。
0285c05: 西蜀復庵暉禪師曰。前說翳不再起。此說華不再
0285c06: 生。乃是通答前剛藏三疑。謂又如空華在空中
0285c07: 滅了。汝等又不可更作此見解。以謂空中此去。幾
0285c08: 時更再起華。徵云。以何因由所以之故。不得言空
0285c09: 華再起耶。為空中本自無華。既本不曾有華。必
0285c10: 無華起華滅之理。今法上亦然。十方諸佛成等正
0285c11: 覺之後。豈更再作凡夫。圭峰云。空華既不再起。果
0285c12: 位何得再迷。
0285c13: 生死涅槃。同於起滅。
0285c14: 彼空中華實無起滅。生死涅槃亦復如是。
0285c15: 妙覺圓照。離於華翳。
0285c16: 證圓覺者。心境兩空。如彼淨目了無華翳。
0285c17: 西蜀復庵暉禪師曰。此將法合喻。云但是眾生迷
0285c18: 時見有生死。如空華起。悟時見有涅槃。如空華滅。
0285c19: 但是見有凡夫。見有聖人。並是生心動念。即乖法
0285c20: 體失正念故。殊不知。十方諸佛。不思議妙覺。圓照
0285c21: 之體。本無眼翳之無明。本無空華之生死。所以楞
0285c22: 嚴經云。真淨界中。云何更容他物。憚宗云。去他家。
0285c23: 無如是事。
0285c24: 四明聰講師曰。善男子一切諸翳。金剛藏以因
0286a01: 難果。以迷難悟。眾生在因也。若本來成佛是果也
0286a02: 眾生在因若便是佛。如花即是果故。有花果同時
0286a03: 之疑。若本是佛。何故復有一切無明。既成佛了。復
0286a04: 作眾生。莫是顛倒。又難。眾生無明既是本有。何因
0286a05: 緣故。如來復說本來成佛。見眾生即佛。愈加其
0286a06: 惑。本只二疑為迷真重者。解黏去縛種種取喻所
0286a07: 疑。只是幻翳。與空華二物。楞嚴云。猶如狂華非從
0286a08: 空來。非從目出。若空來者。既從空來。還從空入。若
0286a09: 有出入即非空空。若非空自不容。其華相起滅。
0286a10: 若目出者。既從目出。還從目入。即此華性。從目出
0286a11: 故。當合有見若有見者出既華空旋合見眼。若無
0286a12: 見者。出既翳空。旋當翳眼究論相狀。無物為空。無
0286a13: 物為華。空華本無。亦非今有。為之空華。乃眼病見
0286a14: 有。欲除空華。須去眼翳。翳既去已巳空華自亡。喻意見
0286a15: 生佛者。都是眼翳。眼翳若去。無佛無生。何以故。翳
0286a16: 華二法。至離於華翳者。此明翳自眼生。華自空有。
0286a17: 此二各不相知。若二物相對。謂之相待。此二非相
0286a18: 待。而有何以故。華自空生。翳在我眼。即非相待。又
0286a19: 復空元本無華。亦非待翳而生。只可於翳上尋
0286a20: 華。不可於空中而取。蓋空本來不曾生花。但愚者迷
0286a21: 自翳之華。取空中華相。如渴鹿見陽焰。謂是水奔
0286a22: 之終非水也。又只如華滅不識翳消復更於華滅
0286a23: 處。云此華滅後何時更生。向本是愚。今愚復甚故。云
0286a24: 何時更起空華。此翳在眼。但除眼翳。不須問華。但
0286b01: 破無明業盡。佛道現前。圓覺自顯。亦不須問。今已巳
0286b02: 成佛。何時再作眾生。再起無明。華生華滅。自翳中
0286b03: 有。不在空。空本無華相。亦非起滅。當知。凡夫
0286b04: 生死。二乘涅槃。此二同於華翳。若大乘菩薩。脩圓頓
0286b05: 行。以性奪脩。名無作行。皆是性惡法門。直指華翳
0286b06: 生死涅槃。本如來藏即大圓覺。可謂。熱不留故
0286b07: 蚋足。紅爐豈容片雪存。斯之謂歟。
0286b08: 善男子。當知空非是暫有。亦非蹔無。況復如來圓
0286b09: 覺隨順。而為空平等本性。
0286b10: 空歷劫不變。非乍有乍無也。況圓覺本性。與
0286b11: 空一等湛然。真常豈有變易。
0286b12: 西蜀復菴暉禪師曰。列子云。天地乃是有形中之
0286b13: 最巨者。空中之細物。此謂萬物。雖有形狀。不如天
0286b14: 地之形最大。若以萬物觀之。則天地為大。若以無
0286b15: 邊空觀之。則天地未足為大。乃是空中之細
0286b16: 物。爾何也。謂空又包天地。據他道。道教所談止
0286b17: 此而已巳。今我佛。於楞嚴中說。則又不然。經云。空生
0286b18: 大覺中如海一漚發。謂虛豁無知無覺。頑空生。在
0286b19: 十方諸佛廣大靈明圓覺妙性之中。如大海中一
0286b20: 浮漚。或沉或浮相似。大海即喻妙覺。一漚即喻虛
0286b21: 空。是知。此說又過於列子之說。故法師云。首楞
0286b22: 嚴嘆虛空之水。圓覺嗟法性之寬。比之常談。海形牛
0286b23: 。若以尋常列子之說。比於世尊之說。世尊之說。
0286b24: 如海之形。廣大深遠。無窮無盡。列子之說如牛
0286c01: 之狹。其淺有限。謂汝等須知外面頑空。乃是世間
0286c02: 麤淺之法。尚不同空花。蹔起蹔滅。蹔去蹔來。何況
0286c03: 諸佛廣大真實常住隨順圓覺之性。而能與虛空
0286c04: 混同。一體無二。無別平等之性。豈有同凡之迷。同
0286c05: 二乘之悟。如空花起滅耶。此意明覺性無迷無悟。
0286c06: 無染無淨。無去無來。無生無滅。湛然常住。廓爾無
0286c07: 私。裏許無一絲毫許。是生滅法。永嘉云。火千世界
0286c08: 海中漚。一切賢聖如電拂。
0286c09: 四明聰講師曰。此言圓覺之性。無起滅無去來。非
0286c10: 新非故。非迷非悟非非實。古今而不遷不變。
0286c11: 雖比空。取空無邊際義。無窮盡義。即非覺性
0286c12: 與空等。楞嚴云。十方空生汝心中。猶如片雲
0286c13: 點太清裏。我心者圓覺妙心也。含裹十方空。在
0286c14: 圓覺妙心內。豈可言蹔有蹔無耶。凡夫生死曰有。
0286c15: 二乘涅槃曰無。大圓覺性。非有非無。非非實。所
0286c16: 以不入凡夫生死。不居二乘涅槃。楞嚴又云。淨極
0286c17: 光通達寂照含空。與此大同。故云。況復如來圓
0286c18: 覺平等。本性而為空。要見圓覺之空。非今之
0286c19: 空。今之空屬顯色。非是真空也。
0286c20: 善男子。如銷金。金非銷有。
0286c21: 本是金。因銷而現。非因銷而有。性本是佛。因脩
0286c22: 而悟。非因脩而得。
0286c23: 既已巳成金。不重為。經無窮時。金性不壞。不應說言
0286c24: 本非成就。如來圓覺。亦復如是。
0287a01: 已巳成金。永不變壞。不可謂本非真金也。性已巳
0287a02: 覺悟。永無迷惑。不可謂性本非圓覺也。
0287a03: 西蜀復庵暉禪師曰。此再舉喻也。如人以鑪冶銷
0287a04: 去。其鎔出真金。金在中。須假鎔出。金既出後。
0287a05: 金性之體本自有之。又不是因銷而後有。若是因
0287a06: 銷方有金者。試將瓦礫土石等銷之。又不見有金。
0287a07: 是知此之金性本自有之。既然成金之後。豈更有
0287a08: 再作之理。假使經無窮之時。此金性應無改變
0287a09: 損壞。楞嚴云。又如金雜於精金。其金一純更不
0287a10: 成雜。到此謂之。病去藥除。銷金見。若如此之時。
0287a11: 不當說言。此之金性本不成就。上就喻說也。如來
0287a12: 圓覺。亦復如是。此二句就法合也。意謂十方諸佛
0287a13: 已巳於三祇脩鍊。得成正覺。更不再為凡夫也。然剛
0287a14: 藏前起三疑。世尊遂以前段空華一喻。通答三疑。
0287a15: 又以此段金一喻。別答第三疑。牒而縱之。責無
0287a16: 窮過。所以須將金一喻。別答第三疑者。蓋第三
0287a17: 疑。疑諸佛成等正覺之後。再作凡夫。此疑過患
0287a18: 甚深。所以別答之。此兩喻如兩服藥相似。脩行人
0287a19: 皆要服之。若世尊但用前空華一喻。即令後代眾
0287a20: 生闡提。撥無因果迷悟之相。便成邪見。若但用金
0287a21: 一喻。即令一切眾生。本覺性上有染不清淨。滯
0287a22: 在脩習。以謂自是凡夫未曾脩行。如何是佛失真
0287a23: 常理。亦成邪見。又前空華一喻。對治太即病不即
0287a24: 不離方處乎。中道故也。
0287b01: 四明聰講師曰。中之金。喻迷中有佛性也。銷成
0287b02: 之金。喻悟中佛體也。此二佛性體雖二而不二。在
0287b03: 迷此性不迷。在悟此性亦非悟。蓋此性本來不曾
0287b04: 迷悟故。在迷不迷。在悟非悟。故云眾生本來成佛。
0287b05: 眾生雖有佛性。如中金待銷了。出鑪後方復
0287b06: 本來真佛性也。眾生本佛法喻甚齊。但眾生是理
0287b07: 成未是事成。欠緣了二因莊嚴脩證。在諸佛已巳成。
0287b08: 如入鑪成之金。有脩有證稱法界。成始覺本覺
0287b09: 一合。無復分張。如出鑪金故。云不重為也。眾生
0287b10: 理雖具。如中金。尚在迷中。謂之在纏如來藏。佛
0287b11: 是離之金。謂之出纏如來藏。二如來藏體性不
0287b12: 殊。但分迷悟也。眾生在。佛已巳成金。又喻如
0287b13: 中金。金喻中水。如湯消。還成水。不應說言
0287b14: 本非成就。花能成果。若不開花。何由生果。未有不
0287b15: 花之果不果之花。今取果義。莫究花因。既成果不
0287b16: 重花。如來圓覺亦復如是。
0287b17: 善男子。一切如來。妙圓覺心。本無菩提及與涅槃。亦
0287b18: 無成佛及不成佛。
0287b19: 圓覺性中。萬法空寂。菩提涅槃等。皆是假名。
0287b20: 無妄輪迴及非輪迴。
0287b21: 妄入輪迴。及出輪迴。圓覺性中。都無此事。
0287b22: 西蜀復庵暉禪師曰。妙則染而不染。圓者離相。覺
0287b23: 者不空。心者常住真實之心。何謂染而不染。此圓
0287b24: 覺性。若在佛界之時。即全同諸佛。而圓覺之性不
0287c01: 是佛。若在菩薩界時。即全同菩薩。而圓覺之性不
0287c02: 是菩薩。乃至若是聲聞緣覺天人地獄餓鬼畜生。
0287c03: 即全同天人餓鬼畜生等。而此圓覺性。非聲聞畜
0287c04: 生等。此謂染而不染。何謂之圓者離相。謂此圓覺
0287c05: 體上。非青黃赤白陰陽高下長短。方圓邪正等相。
0287c06: 此之謂離相。何謂之覺者不空。謂此圓覺性。不是
0287c07: 無知無覺。豁斷滅頑空。而裏許有。大智慧光明
0287c08: 義。照法界義。真實識知義。清淨不變義。常樂我
0287c09: 淨義。具足如是過於河沙無量無邊功德。一時滿
0287c10: 足。此謂之不空也。心者無像無名無依無住。細入
0287c11: 無間之中。而不可言其小大。包乾象之外亦不可
0287c12: 語其寬。處聖稱真。在凡號俗。如金作器隨器得名
0287c13: 在指曰鐶。飾臂曰釧。不可以智知。不可以識識。此
0287c14: 謂之心也。此是先標十方如來圓覺妙心為宗。下
0287c15: 方拂也。本無菩提。及與涅槃者。謂因地轉煩惱。
0287c16: 果上證菩提。因地轉生死。果上證涅槃。此是二轉
0287c17: 依號。此名皆是因妄而得。而圓覺中本無此事。又
0287c18: 成佛不成佛。輪迴非輪迴。兩對四隻。皆是對待之
0287c19: 法。而覺性之中。亦都無此。若存少見。則迷圓覺。華
0287c20: 嚴云。於法若有見。此則未為見。若無有見者。如是
0287c21: 乃見佛。圭云。靈靈自覺元無物。擾擾他緣盡是
0287c22: 空。
0287c23: 四明聰講師曰。楞嚴中。富樓那以生滅難如來藏
0287c24: 云。清淨本然。云何忽生山河大地。與此金剛藏疑
0288a01: 眾生本來成佛。何故復有無明一同。如來答云。一
0288a02: 切世界始終生滅。若常住真心自所證法。則無生
0288a03: 無滅故。彼經云。我以妙明不生不滅。含如來藏。而
0288a04: 如來藏唯妙覺明圓照法界。是故於中一為無量。
0288a05: 無量為一。小中現大。大中現小。不動道場遍十方
0288a06: 界。身含十方無盡空。於一毫端現寶王剎坐。微
0288a07: 塵裏轉大法輪。滅塵合覺。故發真如妙覺明性。而
0288a08: 如來藏本妙圓心不生不滅。即斯之義。今云本無
0288a09: 菩提及與涅槃。義理一貫。岳師云。當知用雖萬變。
0288a10: 體實無渝。是由天動星迴。辰極鎮居。其所璇璣輪
0288a11: 轉衡軸。常執其中。能知此者。則知本無菩提涅槃。
0288a12: 成與不成。輪迴及非輪迴。皆歸如來大圓覺海。
0288a13: 善男子。但諸聲聞。所圓境界。身心語言。皆悉斷滅終。
0288a14: 不能至彼之親證所現涅槃。
0288a15: 聲聞者。聞聲教而悟者也。所圓境界者。所悟境界
0288a16: 也。以彼所悟境界。雖身滅智。亦不能造佛寂滅
0288a17: 之妙。
0288a18: 西蜀復庵暉禪師曰。聲聞之人。皆於鹿野苑。請佛
0288a19: 三轉法輪。聞聲悟道故曰聲聞。三轉法輪者。初曰
0288a20: 示轉。二曰勸轉。三曰證轉。初示轉者。佛告云。此是
0288a21: 苦。此是集。此是滅。此是道。次勸轉者。此是苦汝應
0288a22: 知。此是集汝應斷。此是滅汝應證。此是道汝應脩。
0288a23: 次證轉者。此是苦我已巳知。此是集我已巳斷。此是滅。
0288a24: 我已巳證。此是道我已巳脩。此謂之三轉法輪也。此聲
0288b01: 聞之人。於音聲中。而得開解。聞佛宣說苦集滅道
0288b02: 四諦法門。於是悟道。今且將此比較。謂聲聞圓脩
0288b03: 有餘涅槃。并無餘涅槃之境界。不執四大五蘊妄
0288b04: 身。并六塵緣影妄心。一切所有為言句。皆悉斷滅。
0288b05: 無執著之心。一向沉空滯寂身滅智。如此脩行。
0288b06: 尚不能造到聲聞親證所現有餘涅槃并無餘涅
0288b07: 槃也。有一種聲聞人。作如是言。我梵行已巳立。所作
0288b08: 已巳辦。不受後有。已巳出三界。已巳無生死。不妨留此身
0288b09: 飛行自在。與一切眾生供養。此謂之證有餘涅槃。
0288b10: 所以肇云。餘緣不盡。餘不泯。業報猶魂。聖智尚
0288b11: 存。又有一種聲聞人。作如是言。我梵行已巳立。所作
0288b12: 已巳辦。不受後有。已巳出三界。已巳無生死。安用此身。於
0288b13: 是自放三昧火。焚之歸無。此謂之證無餘涅槃。所
0288b14: 以肇云。夫聖人身滅智。掃形絕慮。內無機照之
0288b15: 勤。外息大患之本。超然與群有永分。渾爾與太
0288b16: 同體。冥冥長往莫知所之。問。既是聲聞人。身心語
0288b17: 言皆悉斷滅。何故楞嚴經云。如何三有眾生。及出
0288b18: 世間聲聞緣覺。以所知心。測度如來無上菩提。用
0288b19: 世語言入佛知見耶。答。二經意同。但語別爾。蓋二
0288b20: 乘人。於今經中斷滅所知之心。尚不能證自己巳之
0288b21: 道。豈況楞嚴經中許有所知。用世語言入佛知見。
0288b22: 愈不許也。
0288b23: 何況能以有思惟心。測度如來圓覺境界。
0288b24: 西蜀復庵暉禪師曰。前證我空之理。及證我空之
0288c01: 智。是聲聞小乘人。如此加功練行。忘情泯。脩行
0288c02: 尚未能到。豈況凡夫之人。直用前始終生滅。前後
0288c03: 有無。聚散起止。種種取捨。未出輪迴思惟分別。計
0288c04: 度識心。便要擬測度量十方諸佛廣大圓覺清淨
0288c05: 不思識界中。湛然常住。廓爾無私。古今。不生
0288c06: 不滅。豈可以凡心測度也。若根身器界種子許第
0288c07: 八識緣。若有漏無漏二法及四我許第七識緣。若
0288c08: 三性通內外一切差別之法。許第六識緣。若色聲
0288c09: 香味觸許前五識緣。此圓覺不可思議。若以思惟
0288c10: 心學法者。譬如幻刀斫石。若霧染空相似。終不能
0288c11: 得。所以圭云。百僚尚畏宰相。百姓豈親天子。百
0288c12: 僚者喻聲聞。宰相者喻所現涅槃。百姓者喻凡夫
0288c13: 思惟妄心。天子者喻如來圓覺也。古云。自古上聖
0288c14: 猶未到。造次凡流那得知。此二段文。謂之舉聲聞
0288c15: 之勝。彰凡夫之劣。凡事莫不勝從劣顯。順由逆彰
0288c16: 也。
0288c17: 四明聰講師曰。善男子但諸聲聞至圓覺境界。此
0288c18: 一節經意。只緣金剛藏。本論圓覺妙心大圓鏡智。
0288c19: 本無生滅前後有無。因聞上文眾生本來成佛興
0288c20: 起問端。以生滅心法。難圓覺不生滅法。吾佛欲打
0288c21: 成一片。生滅及不生滅。凡夫諸佛生死涅槃地獄
0288c22: 天堂。皆歸第一義諦空如來藏。於非相上。滿足菩
0288c23: 提。空澄雲淨。花鳥啼。盡是正法眼藏涅槃妙心。
0288c24: 如是則金剛之所疑。富樓那之所惑。亦並不離見
0289a01: 色聞聲。若以色見我。以音聲求我。則行邪道。只為
0289a02: 聲色。乃口齒之間無非生滅。如何可極如來圓覺
0289a03: 境界。圓覺雖不屬見聞覺如。亦不離見聞覺知。故
0289a04: 云不可以有思惟心而測度之。亦不可以無思惟
0289a05: 心而得之。故今文斥聲聞緣覺所圓境界。只局在
0289a06: 身心。經言不出斷滅之見。肇云。小聖身滅智。掃
0289a07: 形絕慮。內無機照之勤。外息大患之本。超然與
0289a08: 有永別。渾爾與太同體。冥冥長往莫知所之。楞
0289a09: 經云。三有眾生。及聲聞緣覺。以所知心。測度如來
0289a10: 無上菩提。用世語言入佛知見。
0289a11: 如取螢火燒須彌山。終不能著。
0289a12: 身滅智莫造佛地。況以妄心測度佛境。譬如須
0289a13: 彌至高至大。豈可以螢火燒之乎。
0289a14: 以輪迴心。生輪迴見。入於如來大寂滅海。終不能至。
0289a15: 以此妄心。生此妄見。入佛寂滅。終不能到。寂滅之
0289a16: 義。廣大深妙。故以海喻。
0289a17: 西蜀復庵暉禪師曰。螢火即凡夫思惟妄心。須彌
0289a18: 山亦云妙高。此喻圓覺。然此山。出水八萬四千
0289a19: 逾繕那。入水八萬四千逾繕那。又安可用不真之
0289a20: 火而擬燎者哉。經云。如人聚集於螢火。欲燒四寶
0289a21: 大巒。縱使勤勞經累劫。豈能損著一毛端。楞嚴
0289a22: 經云。阿難。汝今云何於中措心。以諸世間戲論名
0289a23: 相而得分別。如以手掌撮摩空。祇益自勞。空
0289a24: 云何隨汝執捉。次文法合可見。但寂滅喻圓覺境
0289b01: 界也。
0289b02: 是故我說。一切菩薩及末世眾生。先斷無始輪迴根
0289b03: 本。
0289b04: 佛謂妄念為輪迴本。一切眾生當先斷念。
0289b05: 西蜀復庵暉禪師曰。此勸止息思惟妄心。根即舉
0289b06: 喻。喻如樹根也。本即舉法。愛為本也。古云。伐樹不
0289b07: 盡根。數數更生樹。斷愛愛不盡。數數得生苦。
0289b08: 四明聰講師曰。螢火譬小聖之智。聲聞緣覺約惑
0289b09: 斷見思。初證真諦理。小乘涅槃所見佛。只丈六之
0289b10: 身。窮盡八萬大劫。若望極聖之智。不啻螢火。況螢
0289b11: 光非火。是光尚不能照身。又安能燒物。須彌之大
0289b12: 螢光之小。難能可知也。小聖雖斷分段生死。更有
0289b13: 變易生死。亦是輪迴心。以生滅輪迴心。終不能至
0289b14: 如來寂滅海。等覺後心四十二品無明斷盡。入妙
0289b15: 覺位。如十五夜月更無斜光。大覺之智。智極於斯。
0289b16: 無始輪迴根本者。始必對終無明。終者終盡也。至
0289b17: 此妙覺。根本無明盡矣。永無生死。遍法界證一切
0289b18: 清淨。故云三賢十聖住果報。唯佛一人居淨土。
0289b19: 善男子。有作思惟。從有心起。皆是六塵妄想緣氣。非
0289b20: 實心體。已巳如空華。用此思惟。辯於佛境。猶如空華復
0289b21: 結空果。展轉妄想。無有是處。
0289b22: 六塵者。色聲香味觸法也。緣氣者。妄色心從緣
0289b23: 而現者也。此心已巳如空華。本不曾有。況以此心。辨
0289b24: 別圓覺。何異望空華之結實也。
0289c01: 西蜀復庵暉禪師曰。有作思惟者。即再顯前始終
0289c02: 生滅。前後有無。聚散起止。種種取捨。思惟計度之
0289c03: 心。此心從第六意識上起。問。何故有此識心耶。答。
0289c04: 為因有色聲香味觸法六塵之法。遂牽引起中間
0289c05: 能攀緣分別之心。此心乃是真心上。起一分緣慮
0289c06: 影像。妄心如水上之泡。如鏡中像。如空中之華。此
0289c07: 心常與真心氣分契合。所以楞嚴會上。慶喜執心
0289c08: 而無據。直得七處茫然。此並不是真實之心體。一
0289c09: 似空中之華。且空中華是實是耶。只此自是一
0289c10: 重妄想。而脩行之者。又不知覺悟。用此思惟妄
0289c11: 心。要求辨別明了十方諸佛廣大圓覺不思議境
0289c12: 界。是兩重妄想。如見空華。已巳是不是。又見結果。
0289c13: 又是一重妄想。如此展轉相依。一時錯了。有甚是
0289c14: 處。所以楞嚴經云。汝等皆是迷中倍人。又云。觀相
0289c15: 無妄無可指陳。猶邀空華復結空果。誠哉是言。得
0289c16: 不銘心者哉。
0289c17: 四明聰講師曰。法華云。是法非思量分別之所能
0289c18: 解。有思惟心即是分別心也。分別心即六塵緣影。
0289c19: 阿難認之為心。佛咄叱之。此非汝心。此是法塵分
0289c20: 別影事。如此心病只在一有字不合。存有心便落
0289c21: 思惟。若無心即無思惟。行法云。觀心無心。法不住
0289c22: 法。又云。我心自空罪福無主。起信云。離念相者等
0289c23: 空界。無所不。法界一相。即是如來平等法身。
0289c24: 空得盡處方曰離念。非如木石之無心。頑然之無
0290a01: 性。須知現前心識。更不須改變。別有新識心為離
0290a02: 念。但於日用中。無我無人無眾生無壽者。四見既
0290a03: 無。五蘊消落。四大不拘。將誰緣六塵影。凡有一毫
0290a04: 之相。皆是妄。若見非相即見如來。非相者。非凡
0290a05: 夫生死相。非聲聞涅槃相。非有非無相。是名實相。
0290a06: 到此魔界如。佛界如。一如無二如。如此空華空果
0290a07: 皆歸佛果。有性無性齊成佛道。古人云。
0290a08: 江谷春風吹不起鷓鴣啼在深花裏
0290a09: 三級浪高魚化龍癡人猶戽野塘水
0290a10: 善男子。妄浮心多諸巧見。不能成就圓覺方便。
0290a11: 妄心巧見。障圓覺故。
0290a12: 西蜀復庵暉禪師曰。此指金剛藏前三疑。皆是無
0290a13: 量劫來熏習顛倒病想分別浮不實。特地生出
0290a14: 巧偽之見。終不得斷障遣疑證入。成就十方諸佛
0290a15: 廣大圓覺方便之法門也。
0290a16: 如是分別。非為正問。
0290a17: 前之三問。佛始曰善哉者。美其起教。終曰非正者。
0290a18: 顯其實理。
0290a19: 西蜀復庵暉禪師曰。此結三疑。謂於佛法中。不是
0290a20: 真正當理之問也。
0290a21: 四明聰講師曰。即今見前日用念起者。此是妄
0290a22: 浮心。此念不實。為之浮心。橫生是非。為之巧見。一
0290a23: 念嗔心起。百萬障門開。一念菩提心。佛道即可成。
0290a24: 十善菩薩發大心。長別三界苦輪海。龍女一念善
0290b01: 心相應。心純是法。女便為男。凡即成聖。往南方成
0290b02: 佛。善里惡心謗佛。見生身陷地獄。古之所謂天堂
0290b03: 地獄門相對。只在人心一念中。若起顛倒心。生於
0290b04: 巧見。終不能成圓覺。圓覺如美玉。瑕不能染。圓
0290b05: 覺清淨。穢不能入。圓覺真實。妄不入。又須知圓
0290b06: 覺之性即三千具德之生。亦包藏一切善惡。楞嚴
0290b07: 云。即如來藏元明心妙。即心即空。即地即水即風
0290b08: 即大。即眼即耳鼻舌身意。即色聲香味觸法。即眼
0290b09: 識界。如是乃至即意識界。即明無明明無明盡。如
0290b10: 是乃至即老即死即老死盡。即苦即集即滅即道。
0290b11: 即智即得。即檀那即尸羅。如是乃至即常即樂即
0290b12: 我即淨。以是俱即世出世間。即如來藏妙明心元。
0290b13: 離即離非。是即非即。如何以所知心。測度如來無
0290b14: 上菩提。用世間語言。入佛知見。譬如琴瑟箜篌琵
0290b15: 琶。雖有妙音。若非妙指。終不能發。汝與眾生亦復
0290b16: 如是。寶覺真心。各各圓滿。如我按指海印發光。汝
0290b17: 暫舉心塵寂先起。不能成就圓覺方便者。說著圓
0290b18: 覺亦是方便。一大藏教皆方便門。所以法華經。謂
0290b19: 之開方便門示真實相。且道如何是諸法實相。古
0290b20: 人誦法華偈。至諸法從本來常自寂滅相。忽然發
0290b21: 悟。有云。春暖百花紅。鷓鴣啼柳上。非為正問。正是
0290b22: 結斥。
0290b23: 爾時世尊。欲重宣此義。而說偈言。
0290b24: 金剛藏當知如來寂滅性未曾有終始
0290c01: 若以輪迴心思惟即旋復但至輪迴際
0290c02: 不能入佛海譬如銷金金非銷故有
0290c03: 雖復本來金終以銷成就一成真金體
0290c04: 不復重為生死與涅槃凡夫及諸佛
0290c05: 同為空華相思惟猶幻化何況詰妄
0290c06: 若能了此心然後求圓覺
0290c07: 西蜀復庵暉禪師曰。偈云譬如銷金金非銷故
0290c08: 有。此二句說本有之法對治有脩執。雖復本來金
0290c09: 終以銷成就。此二句對治無脩執。思惟猶幻化。此
0290c10: 頌長行中有作思惟。從有心起至已巳如空華。何況
0290c11: 詰妄。此頌用此思惟辨於佛境。謂前思惟之心。
0290c12: 自是妄幻化。豈況又將此妄之心。詰辨分別
0290c13: 圓覺境界。如是分別。展轉不是者也。
0290c14: 四明聰講師曰。長行中已巳是窮理盡性。至重頌如
0290c15: 析竹。皆迎刃而解。不復雪上加霜。且夫金剛藏是
0290c16: 夢中人。釋迦老子又於夢中說夢。忽被無心道人
0290c17: 一時驚破。其夢元來總是如幻三昧夢中佛事。
0290c18: 唐圭峰定慧禪師宗密頌金剛藏菩薩章曰。
0290c19: 金剛執難聖凡身本悟緣何有妄因
0290c20: 三問連環分別見諸門開喻性元真
0290c21: 空華起滅元由妄金銷融水絕塵
0290c22: 若要測量圓覺海入思惟地倍沉淪
0290c23: 
0290c24: 金剛藏菩薩章終四
