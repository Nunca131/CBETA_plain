0548a01: 
0548a02: No. 1420-A
0548a03:  佛日普照慧辯楚石禪師六會語錄序
0548a04: 
0548a05: 大慧提唱圜悟之道於徑山。神機妙用。廣大無礙。入
0548a06: 其門者。凡情盡喪。得法弟子。不翅十餘人。各闡化原。
0548a07: 而佛照於其中。稱為善繼。佛照之後。而妙紹之。妙
0548a08: 之後。而藏叟承之。如持左券相授。器度合。無差
0548a09: 爽者。寂照在四傳之餘。復能克肖前人。誠所謂世濟
0548a10: 其美。然而諸佛證入。雖有不同。其上接西來宗旨。使
0548a11: 人離垢氛而發精明者。則一而已巳矣。寂照之弟子。楚
0548a12: 石禪師。蚤以悟之姿。銳意於道。一時名德。若晦機。
0548a13: 若谷。若雲外。爭欲令出座下。師皆謝之。惟詣寂照
0548a14: 之室。反覆參叩。一聞鼓鳴。疑冰消。世間萬物。總總
0548a15: 林林。皆能助發真常之機。自是六坐道場。說法度人。
0548a16: 嬉笑怒罵。無非佛事。至於現寶樓閣。及種種莊嚴。導
0548a17: 彼末法。因相生悟。其與一實境界。未違背。聲聞之
0548a18: 起。水湧山出。迨世緣將盡。顏色不異常時。翛然坐脫。
0548a19: 如返故廬。則其俊偉光明。較於恃口給而昧心學者。
0548a20: 其果何如也哉。嗚呼大慧之道至矣。自他宗言之。執
0548a21: 持正法。作獅子王哮吼者。固往往有人。第近以來。
0548a22: 傳者失真。瀾倒波隨。所趨日下。司法柄之士。復輕加
0548a23: 印可。致使魚目混珍。揚眉瞬目之頃。曰彼已巳悟矣。
0548a24: 何其易悟哉。人遂誚之。為瓠子之印。非特此也。五家
0548b01: 宗要。歷抄而熟記之曰。此為臨濟。此為曹洞法眼。此
0548b02: 為溈仰雲門。不問傳之絕續。設為活機。如此問者。即
0548b03: 如此答。多至十餘轉語。以取辦於口。名之曰傳公案。
0548b04: 若是者。皆見棄於師者也。今觀師之六會語。小入無
0548b05: 內。大入無外。機用真切。無愧先德。惟具金剛眼者。有
0548b06: 以知余言之有在也。余耄矣。厄於索文者繁多。力固
0548b07: 拒之。此獨樂序之而弗寘者。憫魔說之害教。表正傳
0548b08: 以勵世也。師諱梵琦。其字楚石。行業之詳。則備見塔
0548b09: 銘中。其來徵序者。得法上首。瑩中瓛公也。無相居士
0548b10: 金華宋濂謹序。
0548b11: 
0548b12: 
0548b13: 
0548b14: 
0548b15: No. 1420-B
0548b16:  佛日普照慧辯楚石禪師語錄序
0548b17: 
0548b18: 自鷲嶺拈花。林示寂以來。二千有餘歲矣。所謂實
0548b19: 相無相。微妙法門。初不增減也。然古人有言。得之於
0548b20: 心。伊蘭作栴檀之樹。失之於旨。甘露乃蒺藜之園。若
0548b21: 作得失論量。未免傍觀者哂。初機後學。憑個什麼。菩
0548b22: 提達磨。觀東震旦國。有大乘氣象。遂逾海越漠。而至
0548b23: 金陵。奏對梁王。梁王不契。折蘆渡江。憩止少林。面壁
0548b24: 九年。終不杜口空回。須印證神光始得。神光五傳而
0548c01: 得曹溪。析為二宗。其一為南岳。得馬祖。馬祖之下。臨
0548c02: 濟溈仰宗之。其一為青原。得石城。石城之下。雲門曹
0548c03: 洞法眼宗之。是為五家宗派。臨濟得興化。興化得南
0548c04: 院。南院得風穴。風穴得首山。首山得汾陽。汾陽得慈
0548c05: 明。慈明得楊岐。楊岐得白雲。白雲得五祖。五祖得圓
0548c06: 悟。至此又析為二宗。妙喜虎丘。子孫滿地。妙喜得育
0548c07: 王佛照。佛照得靈隱妙。妙得徑山藏雲。藏雲得
0548c08: 寂照元叟。無非磊磊落落。掀天揭地者。今天寧楚石
0548c09: 禪師。實嗣元叟。五十年間。六坐道場。偈語流布叢林。
0548c10: 其提唱有六會錄。脫略近時窠臼。嚴持古宿風規。電
0548c11: 坼霜開。金聲玉振。是稱玅喜第五世的骨之孫。覽者
0548c12: 自當有所證入。至正丁未秋。曲江居士錢惟善序。
0548c13: 
0548c14: 
0548c15: 
0548c16: 佛日普照慧辯楚石禪師語錄目錄
0548c17: 
0548c18: 序一宋濂
0548c19: 序二錢惟善
0548c20: 目錄
0548c21: 卷第一
0548c22: 住福臻禪寺語錄
0548c23: 卷第二
0548c24: 住海鹽州天寧永祚禪寺語錄上
0549a01: 卷第三
0549a02: 住海鹽州天寧永祚禪寺語錄下
0549a03: 卷第四
0549a04: 住杭州路鳳山大報國禪寺語錄
0549a05: 卷第五
0549a06: 住嘉興路本覺寺語錄
0549a07: 卷第六
0549a08: 住嘉興路光孝禪寺語錄
0549a09: 卷第七
0549a10: 再住海鹽州天寧永祚禪寺語錄
0549a11: 卷第八
0549a12: 代別
0549a13: 卷第九
0549a14: 秉拂小參
0549a15: 卷第十
0549a16: 舉古上
0549a17: 卷第十一
0549a18: 舉古下
0549a19: 卷第十二
0549a20: 頌古
0549a21: 卷第十三
0549a22: 佛祖偈贊上
0549a23: 卷第十四
0549a24: 佛祖偈贊下
0549b01: 卷第十五
0549b02: 法語
0549b03: 偈頌一
0549b04: 卷第十六
0549b05: 偈頌二
0549b06: 卷第十七
0549b07: 偈頌三
0549b08: 卷第十八
0549b09: 偈頌四
0549b10: 卷第十九
0549b11: 偈頌五
0549b12: 卷第二十
0549b13: 著
0549b14: 水陸陞座
0549b15: 行狀
0549b16: 塔銘
0549b17: 
0549b18: 佛日普照慧辯楚石禪師語錄目錄終
0549b19: 
0549b20: 
0549b21: 
0549b22: 
0549b23: 
0549b24: 
0549c01: 
0549c02: 
0549c03: No. 1420
0549c04: 佛日普照慧辯楚石禪師語錄卷第一
0549c05: 
0549c06: 住福臻禪寺語錄
0549c07: 小師比丘　祖光等　編
0549c08: 師於泰定元年冬。在徑山興聖萬壽禪寺首座寮。受
0549c09: 請入寺。
0549c10: 山門。盡大地是解脫門。枉做個佛法會。泥多佛大。
0549c11: 水長船高。
0549c12: 佛殿。城東老母不願見。調達比丘常怒嗔。信手拈一
0549c13: 炷香。也是冬行春令。
0549c14: 祖堂。總是這一隊漢。佛法不到今日。不是這一隊漢。
0549c15: 佛法不到今日。且道是肯他不肯他。
0549c16: 據室。繩角頭三尺地。是諸人乞命處。放過一著。轉
0549c17: 見不堪。你也沒量罪過。我也沒量罪過。
0549c18: 行宣政院帖。孤頂上。盤結草菴。有口只堪掛壁。十
0549c19: 字街頭。解開布袋。入水方見長人。因什麼到恁麼地。
0549c20: 度帖云。只將補袞調羔手。撥轉如來正法輪。指法座
0549c21: 云。為法來耶。為座耶。摩霄俊鶻。便合乘時。止濼困
0549c22: 魚。徒勞激浪。遂陞座。拈香祝聖罷。拈香云。此一瓣香。
0549c23: 奉為見住徑山元叟端和尚。用酬法乳之恩。斂衣就
0549c24: 座。天寧老和尚白槌云。法筵龍象眾。當觀第一義。師
0550a01: 云。早是第二義了也。餉間便是第三義。然當罏不避
0550a02: 火迸。新長老。今日性命。在諸人手裏。一任橫拖倒拽。
0550a03: 重賞之下。必有勇夫。有麼有麼。僧問。天垂寶。地湧
0550a04: 金蓮。一句無私。如何祝贊。師云。吾常於此切。進云。常
0550a05: 將日月為天眼。指出須彌作壽山。師云。三千年黃河
0550a06: 一度清。進云。我本無心有所希求。今此法王大寶。自
0550a07: 然而至。且如何是法王大寶。師云。有眼者見。有耳者
0550a08: 聞。進云。莫祇者便是麼。師云。擊碎髑髏。拽脫鼻孔。進
0550a09: 云。如何受用。師云。直待雨淋頭。僧禮拜。師乃云。未離
0550a10: 兜率。已巳降王宮。未出母胎。度人已巳畢。三世諸佛。歷代
0550a11: 祖師。天下老和尚。說心說性。舉古舉今。總是無風
0550a12: 之波。實情好與二十柱杖。新福臻今日。不是盡法
0550a13: 無民。打頭不遇作家。到底翻成骨董。人若相委悉。拈
0550a14: 炙脂帽子。脫鶻臭布衫。其或未然。明朝後日。大
0550a15: 有事在。復舉臨濟示眾云。赤肉團上。有一無位真人。
0550a16: 常在汝諸人面門出入。未證據者看看。時有僧出問
0550a17: 云。如何是無位真人。濟下繩搊住云道道。僧擬議。
0550a18: 濟托開云。無位真人。是什麼乾屎橛。便歸方丈。師云。
0550a19: 臨濟若無後語。洎被打破蔡州。雖然。家無白之圖。
0550a20: 必無如是妖怪。
0550a21: 除夜小參。善哉三下板。知識盡來參。既善知時節。吾
0550a22: 今不再三。諸仁者。一舉更不再舉。今已巳再舉。一聞更
0550a23: 不再聞。今已巳再聞。頭頭上明。物物上了。如理如事。
0550a24: 古今。不是涅槃心。亦非正法眼。恁麼恁麼。三世諸
0550b01: 佛。祇言自知。不恁麼不恁麼。六代祖師。無啟口處。設
0550b02: 使言前薦得。猶為滯迷封。假饒句下精通。未免觸
0550b03: 途狂見。今夜向紅爐上。拾一點雪。枯木上糝些子花。
0550b04: 與你諸人。赴個時節。殘燈隨臘盡。竹送春來。復舉
0550b05: 盤山云。向上一路。千聖不傳。慈明云。向上一路。千聖
0550b06: 不然。玅喜云。向上一路。熱鳴聲。師云。三大老盡力
0550b07: 道。只發明得向下一路。若是向上一路。驢年夢見麼。
0550b08: 元宵上堂。今朝正月半。燈月光撩亂。目前無一物。打
0550b09: 鼓普請看。復云。刺剌破眼。
0550b10: 上堂。僧問。不愁念起。惟恐覺遲。如何是覺。師云。牛角
0550b11: 馬角。進云。如何是念。師云。四五二十也不識。僧禮拜。
0550b12: 乃云。心不是佛。智不是道。開口即錯。動念即乖。諸聖
0550b13: 競出頭來。未免指鹿為馬。到者裏。說個什麼即得。指
0550b14: 東指西得麼。點胸點肋得麼。好晴好雨得麼。行棒行
0550b15: 喝得麼。總是弄粥飯氣。佛法未夢見在。平白散去。孤
0550b16: 負上。來鼓這兩片皮。謾大眾不少。今作麼生。歸堂。
0550b17: 上堂。巖頭道。須是一一從自己已中流出。與我天
0550b18: 地去。恁麼道。被他掘窖深埋了也。茫茫宇宙人無
0550b19: 數。那個男兒是丈夫。男兒丈夫。相去多少。待你出窖
0550b20: 來。向你道。
0550b21: 朝京回上堂。祝聖罷。僧出問云。奉詔迢迢上玉京。京
0550b22: 師早已巳播師名。天香滿袖歸來也。恰值黃河一度清。
0550b23: 學人上來。請師祝贊。師云。天無私覆。進云。金枝永茂
0550b24: 千千界。玉葉長數萬萬春。師云。且得闍黎證明。進云。
0550c01: 昔日宋太宗皇帝。因僧朝見。垂問云。甚處來。答云。廬
0550c02: 山臥雲菴。帝云。朕聞臥雲深處不朝天。因甚到這裏。
0550c03: 當時無對。還作麼生。師云。這僧豈不作家。進云。後來
0550c04: 雪竇代云。難逃至化。還契得太宗也無。師云。直是千
0550c05: 里萬里。乃云。風不鳴條。雨不破塊。民不失所。路不拾
0550c06: 遺。正恁麼時。好個太平時節。山僧近承使命。遠屆上
0550c07: 京。面對龍顏。親聞詔旨。風雲慶會。千載一時。及此還
0550c08: 山。將何報答。也不出這個時節。諸佛出世。祖師西來。
0550c09: 天下老和尚。直指曲說。總不出這個時節。所以道。欲
0550c10: 識佛性義。當觀時節因緣。時節若至。其理自彰。且作
0550c11: 麼生是自彰底理。皇圖齊北極。聖壽等南山。
0550c12: 浴佛上堂。一手指天。已巳在言前。一手指地。莫教錯會。
0550c13: 天上天下。可知禮也。惟吾獨尊。口是禍門。正恁麼時。
0550c14: 如何委悉。拈拄杖。千古長如白練飛。一條界破青山
0550c15: 色。
0550c16: 端午上堂。今朝五月五。不打薅芸鼓。荒自家田。昧
0550c17: 家中主。報諸人休鹵。赤口白舌盡消除。無位真
0550c18: 人汗如雨。
0550c19: 上堂。舉僧問南院。後上諸聖。什麼處去。院云。不上天
0550c20: 堂。便入地獄。僧云。和尚作麼生。院云。還知寶應老落
0550c21: 處麼。僧擬議。院以拂子驀口打。復喚僧近前云。令合
0550c22: 是汝行。又打一拂子。雪竇云。令既自行。且拂子不知
0550c23: 來處。雪竇道個瞎。且要雪上加霜。妙喜云。權衡臨濟
0550c24: 三要三玄。須還他南院始得。雪竇為什麼道。拂子
0551a01: 不知來處。妙喜道個瞎。且圖兩得相見。師云。雪竇雖
0551a02: 是明眼宗師。要且未知寶應老落處。既未知寶應老
0551a03: 落處。因什麼道。拂子不知來處。只具一隻眼。妙喜
0551a04: 老漢道個瞎。也是東家人死。西家人助哀。
0551a05: 上堂。幾回生幾回死。生死悠悠無定止。自從頓悟了
0551a06: 無生。於諸榮辱何憂喜。驀拈拄杖云。這個不是無生。
0551a07: 永嘉大師什麼處去也。擊香臺云。在這裏。擲下云。急
0551a08: 急如律令。
0551a09: 上堂。滿耳非聲。滿眼非色。剎剎觀音。塵塵彌勒。當陽
0551a10: 有指示。界無跡。無跡何所得。你還見壁麼。
0551a11: 上堂。什麼物恁麼來。莫認驢鞍橋。作阿爺下頷。便下
0551a12: 座。
0551a13: 上堂。林間鵲噪。水底魚行。胡僧兩耳帶金鐶。踏破草
0551a14: 鞋赤走。若作奇特解會。不直半文錢。若作平實商
0551a15: 量。總在我手裏。拈拄杖云。吽吽。
0551a16: 上堂。竺土大仙心。東西密相付。纔聞舉著。打破髑髏。
0551a17: 早是被他丈二針。八尺榍榍了也。更開大口道。我超
0551a18: 佛越祖。坐斷古今。與麼不識好惡。切不可向衲僧門
0551a19: 下過。何故。殺人可恕。無禮難容。
0551a20: 上堂。一是一二是二。三是三四是四。南北東西依位
0551a21: 次。子細看來。三家村裏土地相似。只是個無轉智大
0551a22: 王。忽若東弗于逮掇過西瞿耶尼。南贈部洲翻作北
0551a23: 單越。大洋海底走馬。須彌山上行船。你又向什麼
0551a24: 處摸索。
0551b01: 經會上堂。僧問。一大藏教。是個切。未審切個什麼
0551b02: 字。師云。切個不字。進云。只如不字。又切個什麼字。師
0551b03: 云。莫錯舉似人。進云。謝師指示。師云。石羊頭子向東
0551b04: 看。乃云。諸供養中。法供養最。供養即不無。如何是法。
0551b05: 莫道我謾你。南無佛陀。南無達磨。南無僧伽。卓拄杖
0551b06: 云。山河大地。草木叢林。盡向這裏。平等證入。未解脫
0551b07: 者。令得解脫。未涅槃者。令得涅槃。雖在衲僧分上。如
0551b08: 經蠱毒之家。水也不得沾他一滴。靠拄杖下座。
0551b09: 上堂。長長短短新芽。零零落落舊籬笆。密密
0551b10: 蠶豆莢。紅紅白白粟花。山又青水又綠。又香飯
0551b11: 又熟。喫了東西自在行。誰能受你閒拘束。拈拄杖云。
0551b12: 還拘束得麼。擲下云。不可不自在也。
0551b13: 施主莊佛上堂。舉昔有秀才問長沙。某甲曾看千佛
0551b14: 經。百千諸佛。但見其名。未審居何國土。長沙召秀才。
0551b15: 才應諾。沙云。黃樓崖顥題後。秀才還曾題否。才云
0551b16: 不曾題。沙云。得閒題取一篇好。師頌云。百千諸佛但
0551b17: 聞名。國土從來作麼生。黃樓中詩一首。任教今古
0551b18: 競頭爭。
0551b19: 上堂。彌勒真彌勒。分身千百億。時時示時人。時人自
0551b20: 不識。拈拄杖云。衝開碧落松千丈。截斷紅塵水一溪。
0551b21: 
0551b22: 佛日普照慧辯楚石禪師語錄卷第一
0551b23: 
0551b24: 音切
0551c01: 序　武粉切　瓠胡故切　耄莫告切　瓛胡官切　蒺藜上慈栗切下呂
0551c02: 題切　憩去利切　汾扶云叨　磊力罪切　掀許言切　揭居竭切。
0551c03: 錄　鶻乎忽切　濼盧各切　髑髏上從木切下力候切　橛渠月切　薅呼
0551c04: 切　頷戶感切　靠口告切　顥胡暠切
